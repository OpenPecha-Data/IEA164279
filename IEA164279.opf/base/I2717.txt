༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2717
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogsgnyisrgyamtsho,ed.
Descriptor
OriginalPublication
Place
[kathmandu]
Publisher
drukpakagyuheritageproject
Date
[200?]
TotalVolumes 101
CurrentVolume(ofTotal) 60
NumberofTBRCIntroductoryPages
24
NumberofIntroductoryPages
NumberofTextPages 602
TBRCScanningInformation ScannedbyM/sSatluj SitiEnterprises, 63-FSujanSinghPark,
NewDelhi, India, fortheTibetanBuddhistResourceCenter, 115
5thAve. 7thFloor,NewYork,NY 10003USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ ཨི༽པའི་ནང་བཞུགས་པ་ལ། མཁའ་འགྲོ་སྙན་དཀཪ་
ཨེ བརྒྱུད་ཀྱི་དཔེ་ཐོ་ལ་ལྡེབ། ༣ 1-6 །བདེ་མཆོག་སྙན་རྒྱུད་ལས། ཁྲིགས་ངེས་པ་ཅན་གྱི་གདམས་པ་ལལྡེབ། ༤ 7-14 བདེ་མཆོག་སྙན་རྒྱུད་ལས། བརྒྱུད་པ་རིང་ལུགས་ཀྱི་
རྣམ་ཐར་ནོར་བུ་འོད་ཀྱི་ཕྲེང་བ་ལ་ལྡེབ། ༤༢ 15-98 བདེ་མཆོག་སྙན་རྒྱུད་ལས། ཉེ་བའི་ལོ་རྒྱུས་དངོས་གྲུབ་མྱུར་བའི་ཤིང་རྟ་ལ་ལྡེབ། ༧ 99-112 དཔལ་འཁོར་ལོ་སྡོམ་
༦པའི་སྙན་རྒྱུད་ལས། བརྒྱུད་པའི་ལོ་རྒྱུས་བཀའ་རྒྱ་མ་ལ་ལྡེབ། ༦ 113-124 བདེ་མཆོག་སྙན་རྒྱུད་ཀྱི་རྡོ་རྗེའི་ཚིག་རྐང་ལ་ལྡེབ། ༦ 125-136 བདེ་མཆོག་སྙན་རྒྱུད་
ལས། གཤིན་པོ་རྗེས་སུ་འཛིན་པའི་ཚོ་ག་ཐུགས་རྗེའི་ལྕགས་ཀྱུ་ལ་ལྡེབ། ༡6 137-168 བདེ་མཆོག་སྙན་རྒྱུད་ལས་རིང་བསྲེལ་བཞུགས་པ་གནོད་སྦྱིན་འཁོར་ལོ་དང་བཅས་ཡེ་ཤེས་སྙིང་
ཝཱ པོ་ལ་ལྡེབ། ༤༡ 169-250 རབ་ཏུ་གནས་པའི་ཆོ་ག་བྱིན་རླབས་དཔལ་འབར་ལ་ལྡེབ། ༣༣ 251-316 བདེ་མཆོག་སྙན་རྒྱུད་ལས། སྔོན་འགྲོ་མཆོག་གི་ཐེམ་སྐས་ལ་ལྡེབ།

༡༠ 317-336 བདེ་མཆོག་སྙན་རྒྱུད་ལས། དབང་གི་ཕྱག་ལེན་སྐུ་བཞི་གསལ་བའི་མེ་ལོང་ལ་ལྡེབ། ༡༠ 337-356 བདེ་མཆོག་སྙན་རྒྱུད་ལས། བསྒོམ་ཐབ་བྱིན་རླབས་རྩ་
འཁོར་མའི་སྒྲུབ་ཐབས་ལ་ལྡེབ། ༢ 357-360 བདེ་མཆོག་སྙན་རྒྱུད་ལས། ཐོད་དབང་མེའི་འཁོར་ལོ་ལ་ལྡེབ། ༥ 361-370 བདེ་མཆོག་སྙན་རྒྱུད་ལས། ཆོས་དྲུག་མཆོག་
གི་ཉེ་ལམ་ལ་ལྡེབ། ༢༠ 371-410 བདེ་མཆོག་སྙན་རྒྱུད་ལས། རླུང་གི་ཞལ་གདམས་གནད་ཀྱི་ཕྲེང་བ་ལ་ལྡེབ། ༡༣ 411-436 བདེ་མཆོག་སྙན་རྒྱུང་ལས།སྲོག་དང་ཐུར་དུ་
༦བསྲེ་བའི་གདམས་པ་ལ་ལྡེབ། 437-448 བདེ་མཆོག་སྙན་རྒྱུད་ལས། ལས་རླུང་དབུ་མར་འགོག་པའི་གདམས་པ་ལ་ལྡེབ། ༢ 449-༩52ྋ བདེ་མཆོག་སྙན་རྒྱུད་ལས་
གེགས་སེལ་ནད་བརྒྱ་སྨན་གཅིག་ལ་ལྡེབ། ༢ 453-456 བདེ་མཆོག་སྙན་རྒྱུད་ལས་དབང་གསུམ་པའི་ཁྲིད་བདེ་ཆེན་གསང་བའི་ཕོ་ཉ་ལ་ལྡེབ། ༨ 457-472 བདེ་མཆྀག་སྙན་
རྒྱུད་ལས། རྡོ་རྗེ་ཉི་མ་དབང་སྡུད་ཀྱི་གདམས་པ་ལ་ལྡེབ། ༡༡ 473-494 བདེ་མཆོག་སྙན་རྒྱུད་ལས། བཅུད་ལེན་ཟླ་ཉི་འཕེལ་བར་བྱེད་པ་ལ་ལྡེབ། 495-502

༄༅། །བདེ་མཆོག་སྙན་རྒྱུད་ལས། དབང་བཞི་པའི་ཁྲིད་རང་རིག་བདེ་ཆེན་གྱི་འཁོར་ལོ་ལ་ལྡེབ། ༣ 503-508 བདེ་མཆོག་སྙན་རྒྱུད་ལས། སྤྱོད་པ་བཞི་ཉམས་
༉སུ་བླང་བའི་རིམ་པ་འཇིགས་བྲལ་རྡོ་རྗེའི་མཚོན་ཆ་ལ་ལྡེབ། ༡༣ 509-534 བདེ་མཆོག་སྙན་རྒྱུད་ལས། ཞལ་གདམས་ཀུན་གསལ་མཆོག་གི་ཉི་མ་ལ་ལྡེབ། ༢༠ 535-574
བདེ་མཆོག་སྙན་རྒྱུད་ལས། ངོ་སྤྲོད་ཐར་པའི་སྒྲོན་མེ་ལ་ལྡེབ། ༡༤ 575-602 དཀར་ཆག་ལ་ལྡེབ། ༢ བཅས་བསྡོམས་ལྡེབ། ༣༠༤ བཞུགས།། །།
ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།
4(B)

4(B)
BlankPage AsPerOriginalDocument

སྙན་
བརྒྱུད་
ཨི
༄༅། །མཁའ་འགྲོ་སྙན་བརྒྱུད་ཀྱི་དཔེ་ཐོ་བཞུགས་སོ།།
གཅིག་
དཔེ
ཐོ་

༄༅། །རྗེ་བཙུན་སྤྲུལ་ལོངས་ཆོས་ཚུལ་ཀེ་ཏུའི་ཏོག །མདོ་རྒྱུད་རྟོགས་པ་ལྷ་མི་ཀླུའི་གཅེས་ཐག །ཡིད་བཞིན་ནོར་བུ་གསུམ་
གདམས་ངག་བཞིན་དུ། །འདོད་དོན་གྲུབ་པའི་དགོངས་ལྡན་ངལ་གསོས་དགེ །དེར་ཕབ་རིན་ཆེན་བླུན་ཚིག་ན་ཀུ་ལེའི། ཁོང་པར་འབྱམས་པས་
བཞེད་དོན་གེགས་གཟིགས་ནས། །བྱིན་བརླབས་ཕྱག་གིས་མགྲིན་བཙིར་མ་གོད་པར། །སྐྱུགས་འདི་ཐོ་ཡིག་གཞོང་པར་གཟེད་ཕྱིར་བཏུང་། །འདིར་
མཁའ་འགྲོ་སྙན་རྒྱུད་ཡིད་བཞིན་ནོར་བུ་རྣམ་པ་གསུམ་པར་གྲགས་པ་ལ། བརྒྱུད་པ་ཡིད་གཞྀན་གྱི་ནོར་བུར་འབྲེལ་བ་ཕྱག་རྒྱ་ཆེན་པོ་གངྒ་མ། གནད་ཀྱི་

།མན་ངག་ཟེར། བསམ་མི་ཁྱབ་ཀྱི་དོ་ཧ་བརྒྱད། དེའི་བསྒོམ་རིམ་ཟབ་མོ་བརྒྱད་ཏིལླིས། བརྒྱུད་པའི་རྣམ་ཐར་ནི་མང་བས་མ་
བཀོད༑ སྙན་རྒྱུད་རྡོ་རྗེའི་རྣལ་འབྱོར་མ་རྡོ་རྗེ་འཆང་ཆེན་པོས། དེའི་འགྲེལ་པ་གཞུང་ཆུང་། དབང་མདུད་དགྲོལ། ཆོས་ཉིད་གཉུག་མའི་མགུར་
གསུམ་ཏིལླི་པས། སྨིན་ལམ་དབང་གི་ཐོ་ཡིག་ནཱ་རོ་པས། སྨིན་ལམ་ཆེན་མོ་ཚན་གཉིས་སྔ་རབས་པ་མར་པའི་གསུང་དུ་འདོད་དེ་ཞང་ལོའི་ཟིན
བྲིས༑ ཡབ་འགྲེལ་རྒྱལ་པོ་ཆོས་ཉིད་མི་འགྱུར་བ། ལྷ་དྲུག་བཅུ་རྩ་གཉིས་མའི་སྒྲུབ་ཐབས་མངལ་སྐྱེས་སྦྱོང་བའི་བསྐྱེད་རིམ་ཡིན་པས་རྒྱས་པ་ནཱ་

རོས༑ བཅུ་གསུམ་མའི་སྒྲུབ་ཐབས་སྒོང་སྐྱེས་སྦྱོང་བྱེད་འབྲིང་པོ་རྗེ་བཙུན་རྡོ་རྗེ་རྣལ་འབྱོར་མས། དེ་གཉིས་ལ་འཁོ་བ་ལ་པྲཛྙཱ་རཀྴི་ཏས་ཆོས་གསུམ་མི་ཟབ་པའི་བསྐྱེད་རིམ། སྒྲུབ་ཐབས་ཡིད་
བཞིན་ནོར་བུ་ནཱ་རོས། འདི་ངམ་རྫོང་སྙན་བརྒྱུད་ཀྱི་རྡོ་རྗེའི་ཚིག་རྐང་། དེའི་མངོན་རྟོགས་བསྒོམ་རིམ་མར་པས། བདག་བྱིན་རློབ་ཀྱི་གཞུང་སྒྲུབ་ཐབས་རྫུས་སྐྱེས་སྦྱོང་བྱེད་ཡིན་པས་བསྡུས་པ་
སྟེ་ཕྱི་མ་གཉིས་ཟབ་པའི་བསྐྱེད་རིམ། བློན་པོ་རིགས་གསུམ་ལས་བྱེད་དང་། དམངས་ཀྱི་རྣལ་འབྱོར་བདུན་མར་པས། ཡུམ་འགྲེལ་རྒྱལ་མོ་ཆོས་ཉིད་མི་འགྱུར་བ་ལ། ལུས་མེད་མཁའ་
འགྲོའི་སྒྲབ་ཐབས་ལྷ་མོ་བཅོ་ལྔའི་གཞུང་མཁའ་འགྲོ་མས། ལྷ་བདུན་མ་ནཱ་རོས། ལྷན་ཅིག་སྐྱེས་མའི་རྩ་བ་རྗེ་བཙུན་ནཱ་རོ་པའི་ཞལ་གྱི་གདམས་པ། འདིའི་ཐུན་མོང་ནོར་བུ་སྐོར་གསུམ་ཁྱུང་
ཚང་པས། བསྲེ་བའི་ཡིག་ཚན་གསུམ་མར་པས། བདུད་རྩི་རིལ་སྒྲུབ་ནཱ་རོས། དམ་ཚིག་ཡིད་བཞིན་ནོར་བུ་བསྡུས་པ་མར་པས། རྒྱས་པ་ཁྱུང་ཚང་པས། གྲོལ་ལམ་སྟེང་སྒོ་རྣམ་པར་
གྲོལ་བའི་ཆོས་དྲུག་རྗེ་བཙུན་གྱིས་མཛད་པར་གྲགས་པ། སེམས་ཀྱི་སྐྱོན་སེལ་མི་ལྡོག་པའི་གཟེར་གསུམ་ཁྱུང་ཚང་པས་འདི་སྒྱུ་ལུས་རྨི་ལམ་གྱི་ཞལ་གདམ་ཡིན། བསམ་མི་ཁྱབ་དོན་བཞི་མ་རྗེ་

༄༅། །བཙུན་གྱིས་མཛད་པ་འོད་གསལ་གྱི་ཞལ་གདམ་ཡིན། འཆི་ལྟས་གཉིས། འཆི་བསླུ་གཉིས། འོག་སྒོ་བདེ་ཆེན་ལ་རྗེ་བཙུན་རས་ཆུང་པས་ཐོ་ཡིག །བརྟག་པ་
འོད་རིག་བདེ་ཆེན། འོག་སྒོ་མཁའ་འགྲོའི་སྙིང་ཁྲག་གསུམ་ཞང་ལོས། ཕྱག་རྒྱ་ཆེན་པོ་ཡེ་ཤེས་གསལ་བྱེད། བར་དོ་བློ་ཆོད་ཞལ་གདམས། བྱ་སྤྱོད་ཚོགས་བསྒྱུར་གསུམ་རྗེ་བཙུན་གྱི་
གསུང་དུ་གྲགས་པ། ཞལ་གདམས་ནོར་བུའི་ཕྲ་བཀོད་ཞང་ལོས་མཛད་པ། འཁྲུལ་འཁོར་གསལ་བའི་མེ་ལོང་མར་པས། ལམ་སྤྱིའི་གེགས་སེལ་ཁྱུང་ཚང་པས། རྩ་རླུང་གི་གེགས་སེལ་
ཁྱུང་ཚང་པས། བདུད་བརྟག་པ་དང༌། བདུད་ལམ་ཁྱེར་གཉིས་རྗེ་བཙུན། ག་དར་གྱི་དོན་བསྡུ་རྗེ་བཙུན་གྱིས། ཡུམ་བཀའ་ལས་འཕྲོས་པ། ལུས་མེད་མཁའ་འགྲོའི་ཚོས་སྡེ་ལྔ་མར་པས་
སྤྱན་དྲངས། དེའི་རྣམ་བཤད་མཛད་པ། སྦ་བཞི་རས་ཆུངས་པས་སྤྱན་དྲངས། རྣམ་བཤད་དེའི་གསུང་ལ་ངམ་རྫོང་པའི་ཟིན་བྲིས། བདེ་ཆེན་གསུང་གི་རིན་ཆེན་གྱི་བསྙེན་པ་བསྒྲབ་པ་ཞལ་
གདམས་སྦྱོར་ཆོས་དང་བཅས་པ། རོ་སྙོམས་གསུམ། ཁམས་ཀྱི་རབ་དབྱེ་རྡོརྗེ་མཁའ་འགྲོའི་རྒྱས་འགྲེལ་ལས་ཕྱུང་བ། ཏིལླིའི་གཏད་རྒྱ། མི་ལའི་གཏད་རྒྱ། མགོན་པོའི་གཞུང་ཀམ་པ་

ལས་མཛད་པ། ལས་ཚོགས་རས་ཆུང་པས་མཛད་པའོ། །འདི་རྣམས་ཡིག་རྙིང་གཅེས་པ་ཡིན་པས་ཕྱིན་ཆད་འདི་ལྟར་དུ་བྲིས་ཤིག། —སརྦ་མངྒ་ལཾ།། །།

༄༅། །བདེ་མཆོག་སྙན་རྒྱུད་ལས། ཁྲིགས་ངེས་པ་ཅན་གྱི་གདམས་པ་བཞུགས་སོ།།
གཅིག་
གསར་

།ན་མོ་གུ་རུ་དེ་བ་ཌཱ་ཀི་ནི་ཡེ། ཐུགས་རྗེའི་བདག་ཉིད་རྗེ་བཙུན་བླ་མ་མཆོག །ལྷག་པའི་ཡི་དམ་འཁོར་ལོ་སྡོམ་པ་དང་།
དཔའ་བོ་ཌཱ་ཀི་ཆོས་སྐྱོང་སྲུང་མ་རྣམས། །གཉིས་སུ་མེད་ལ་གུས་པ་ཆེན་པོས་འདུད། །དེ་ཡང༌། དཔལ་འཁོར་ལོ་སྡོམ་པ་ལྷ་བཅུ་གསུམ་གྱི་རྫོགས་
རིམ༑ མཁའ་འགྲོ་དང་མཁའ་འགྲོ་རྣམས་ཀྱི་གསང་ཚིག རྗེ་རས་ཆུང་པའི་ཞལ་གདམས། བདེ་མཆོག་སྙན་རྒྱུད་འདི་ལ། ངེས་པ་ཅན་དྲུག་
ལས༑ དང་པོ་ཆོས་ཚན་ངེས་པ་ནི། བརྒྱུད་པ་རིང་ལུགས་ཀྱི་རྣམ་ཐར་ནོར་བུའི་འོད་ཀྱི་ཕྲེང་བ། ཉེ་བའི་ལོ་བརྒྱུད་དངོས་གྲུབ་མྱུར་བའི་ཤིང་

སྙན་
བརྒྱུད་
༄༅། །རྟ། བརྒྱུད་པའི་ལོ་རྒྱུས་བཀའ་རྒྱ་མ། རྡོ་རྗེའི་ཚིག་རྐང་། དཀྱིལ་ཆོག་བདུད་རྩི་བུམ་པ། བདག་ཉིད་སྒྲུབ་པའི་ཐབས་
ཨི
ཚོགས་མཆོད་པའི་ཆོ་ག་དང་བཅས་པ་དངོས་གྲུབ་ཀུན་གྱི་འབྱུང་གནས། སྦྱིན་བསྲེག་གི་ཆོ་ག་འདོད་དགུ་ཀུན་འགྲུབ། གཤིན་པོ་རྗེས་སུ་འཛིན་པ་
གཉིས་
ཐུགས་རྗེའི་ལྕགས་ཀྱུ། རབ་ཏུ་གནས་པའི་ཆོ་ག་བྱིན་རླབ་དཔལ་འབར། རིང་བསྲེལ་བཞུགས་པ་གནོད་སྦྱིན་འཁོར་ལོ་དང་བཅས་པ་ཡེ་ཤེས་ཀྱི་སྙིང་
པོ༑ སྔོན་འགྲོ་མཆོག་གི་ཐེམ་སྐས། དབང་གོང་མའི་ཕྱག་ལེན་སྐུ་བཞི་གསལ་བའི་མེ་ལོང༌། སྒོམ་ཐག་བྱིན་རླབ་རྩ་འཁོར་མའི་སྒྲུབ་ཐབས། ཐོད་

དབང་མེའི་འཁོར་ལོ། ཆོས་དྲུག་མཆོག་གི་ཉེ་ལམ། རླུང་གི་ཞལ་གདམས་གནད་ཀྱི་ཕྲེང་བ། སྲོག་དང་ཐུར་སེལ་བསྲེ་བའི་མན་ངག །ལས་རླུང་དབུ་མར་འགོག་པའི་གདམས་
པ༑ གེགས་སེལ་ནད་བརྒྱ་སྨན་གཅིག་དབང་གསུམ་པའི་ཁྲིད་བདེ་ཆེན་གསང་བའི་ཕོ་ཉ། རྡོ་རྗེ་ཉི་མ་དབང་སྡུད་ཀྱི་གདམས་པ། བཅུད་ལེན་ཟླ་ཉི་འཕེལ་བྱེད། དབང་བཞི་པའི་ཁྲིད་རང་རིག་
བདེ་ཆེན་གྱི་འཁོར་ལོ། སྤྱོད་པ་བཞི་ཉམས་སུ་བླང་བའི་རིམ་པ་འཇིགས་བྲལ་རྡོ་རྗེའི་མཚོན་ཆ། །ཞལ་གདམས་ཀུན་གསལ་མཆོག་གི་ཉི་མ། ངོ་སྤྲོད་ཐར་པའི་སྒྲོན་མེ། མོ་ཁྲིད་ལ་བརྒྱུད་པ་
གསུམ་གོང་དང་མཐུན། རྡོ་རྗེ་རྣལ་འབྱོར་མའི་བྱིན་རླབས། རྣལ་འབྱོར་མའི་ཚོགས་ཀྱི་མཆོད་པ་དང་སྒྲུབ་ཐབས། རྣལ་འབྱོར་མའི་སྦྱིན་སྲེག །སྔོན་འགྲོ་ཡང་གོང་དང་འདྲ། གསང་
དབང་གི་ཉམས་ལེན་ཌཱ་ཀི་བདེ་བའི་མྱུར་ལམ། མོ་ཁྲིད་ཀྱི་དབང་གསུམ་པའི་ཉམས་ལེན་ཌཱ་ཀི་ཐུགས་ཀྱི་བདུད་རྩི། པདྨ་ཆུ་འཐུང་གི་གདམས་པ། མོ་ཁྲིད་པདྨའི་ལུས་རྡོ་རྗེའི་སྐུར་བསྒྱུར་བའི་
ཐབས་ཟབ་མོ། གསང་ལམ་གྱི་ཞལ་གདམས་པ་བཀའ་རྒྱ་མ། དབང་བཞི་པ་དང་ཞལ་གདམས། ངོ་སྤྲོད་རྣམས་ཕོ་ཁྲིད་དུ་བསྟན་པ་དང་མཐུན་ནོ། །བདུད་རྩི་རིལ་བུའི་སྒྲུབ་ཐབས་འཆི་བ་

༄༅། །མེད་པའི་གཏེར་མཛོད། ཚེ་དཔག་མེད་ཀྱི་གསང་སྒྲུབ་ཀ་པཱ་ལ་མཆོད་པའི་རྗེས་སྣང་། སྒྲུབ་ཐབས་རྡོ་རྗེའི་སྲོག་ཤིང་། བཀའ་སྲུང་ཡེ་ཤེས་མགོན་པོའི་དབང་ཆོག་
རྗེས་གནང༌། གཏོར་ཆོག་ཕྲིན་ལས་ཀུན་འགྲུབ། སྒྲུབ་ཐབས་ལས་ཚོགས་དང་བཅས་པ། དགེ་བསྙེན་སྨྱོན་ཁའི་གཏོར་ཆོག་ལས་ཚོགས་དང་བཅས་པ་རྣམས་ལ་དཔེ་སྣ་བཞི་བཅུ་རྩ་གཅིག་
བཞུགས༑ དེ་ཐམས་ཅད་འཛོམས་ན་བསྐྱེད་རྫོགས་ཆ་ལག་དང་བཅས་པ་ཚང་བ་ཡིན་ལ། མང་ཉུང་བྱུང་ན་ལྷག་ཆད་དུ་གྱུར་པ་ཡིན་ནོ། །གསུང་འགྲོས་ངེས་པ་ནི། དབང་སྔོན་དུ་སོང་བའི་
གཞུང་ཞལ་གདམས་སྤེལ་ནས་སྟོན་པ་བླ་མའི་ཕྱག་ལེན་ལྟར་ཤེས་པར་བྱའོ། །བཀའ་རྒྱ་ངེས་པ་ནི། བདེ་མཆོག་གི་ཆོ་ག་མི་འཛིན་པ་ལ་བུམ་དབང་ཉམས་ལེན་དང་བཅས་པ་མི་སྟེར་བའི་བཀའ་
རྒྱ་གདབ། ལོ་གསུམ་གྱི་སྒྲུབ་པའི་མེ་ཏོག་མི་འབུལ་བ་ལ་བྱིན་རླབས་བླ་མའི་གཏུམ་མོ་མ་གཏོགས། གསང་དབང་སྐུ་བཞི་གསལ་བའི་མེ་ལོང་། ཉམས་ལེན་དང་བཅས་པ་མི་སྟེར་བའི་བཀའ་
རྒྱ་གདབ། རླུང་གི་ནུས་པ་ཆུང་ཞིང་གཉེན་པོ་སྟོབས་ཞན་པ་ལ། དབང་གསུམ་པ་སྐུ་བཞི་གསལ་བའི་མེ་ལོང་ཉམས་ལེན་དང་བཅས་པ་མི་སྟེར་བའི་བཀའ་རྒྱ་གདབ། གཉན་ཁྲོད་བརྒྱ་རྩའི་དམ་

བཅའ་མི་འབུལ་བ་ལ། དབང་བཞི་པ་སྐ་བཞི་གསལ་བའི་མེ་ལོང་དང་། དེའི་ཉམས་ལེན་མི་སྟེར་བའི་བཀའ་རྒྱ་གདབ། མདོར་ན་སྔ་མ་སྔ་མ་མ་ཐོབ་པ་ལ་ཕྱི་མ་ཕྱི་མ་མི་སྟེར་ཞིང༌། ཕག
མོའི་ཆོ་ག་མི་འཛིན་པ་དང༌། ལོ་གསུམ་གྱི་སྒྲབ་པའི་དམ་བཅའ་མི་འབུལ་བ་དང་། གཉན་ཁྲོད་ཀྱི་དམ་བཅའ་མི་འབུལ་བ་རྣམས་ལ། མོ་ཁྲིད་མི་སྟེར་བའི་བཀའ་རྒྱ་གདབ། ཕྱག་ལེན་ངེས་པ་
ཆོས་ཚུགས་ནས་སྔོན་འགྲོ་མ་ཆག་པ་བྱེད། དབང་བཞིའི་ཉམས་ལེན་རྣམས་ལ་བདེ་མཆོག་གི་ཚོགས་མཆོད་རྒྱས་པ་རེ་རེ་བྱེད། མོ་ཁྲིད་ལ་ཕག་མོའི་ཚོགས་མཆོད། ཆོས་ཚན་རེ་རེ་ལ་
ཚོགས་འཁོར་བསྡུས་པ་རེ་རེ། དམིགས་བསྐོར་རེ་ལ་བདེ་མཆོག་དང་བཀའ་སྲུང་གི་གཏོར་བསྔོས་མ་ཆག་པ་བྱེད། བུམ་དབང་ཐོབ་ནས། བདེ་མཆོག་གི་བདག་ཉིད་མཆོད་པ་མ་ཆག་པ་
དང་༑ གསང་དབང་ཐོབ་ནས་རླུང་ཁུག་པ་ཉི་ཤུ་རྩ་གཅིག་རོ་མ་ཆག་པ་དབང་གསུམ་པ་ཐོབ་ནས། དངོས་སམ་ཡིད་རིག་གི་བདེ་ཉམས་བརྐྱང་བ་མ་ཆག་པ། དབང་བཞི་པ་ཐོབ་ནས། ཕྱག་
ཆེན་གྱི་དྲན་པ་དང་ལྡན་པས། ཀུ་ས་ལིའི་ཚོགས་འཁོར་མ་ཆག་པ་བྱེད་པའོ། །གྲངས་ངེས་པ་ནི། རྒྱུད་ལས། གཅིག་ནས་ཉི་ཤུ་རྩ་ལྔའི་བར། །ཟུང་དུ་མ་གྱུར་སློབ་མ་བརྟེན། །ཞེས

༄༅། །གསུངས་ནའང༌། འདིར་སྐལ་བ་དང་ལྡན་ན་འབུམ་ཕྲག་མང་པོ་ལའང་བསྟན་ཞིང༌། སྣོད་དུ་མི་རུང་ན་གཅིག་ལའང་མི་སྟེར་ཏེ་ཟུང་དུ་མ་གྱུར་པ་གལ་ཆེའོ།
བཅད་རྒྱ་ངེས་པ་ནི། ཡིག་མཁན་མ་གཏོགས་འཁྲིད་མ་ཐོབ་པ་ལ་དཔེ་མི་བསྟན། ལུང་མི་དབབ། ཕྱག་ལེན་མི་བསྟན་པའོ། །གལ་ཏེ་ངེས་པ་ཅན་འདི་རྣམས་ལས་འགལ་ན། བཀའ་བརྒྱུད་
ཀྱི་བླ་མ་རྣམས་ཀྱིས་དབྱིངས་ནས་གཟིགས་ལ། མ་གནས་གསུམ་གྱི་མཁའ་འགྲོ་མ་རྣམས་དང༌། དཔལ་ཡེ་ཤེས་ཀྱི་མགོན་པོ། ཡབ་ཡུམ་ནག་མོ་ཙཎྜི་ཀ ལས་མཁན་བྱ་རོག་གི་གདོང་པ་
ཅན༑ ནག་པོ་སྟོང༌། ཤ་ཟ་འབུམ། མ་མོ་བྱེ་བ། གནོད་སྦྱིན་ཁྲི། ཁྱད་པར་དགེ་བསྙེན་ཆེན་པོ་སྨྱོན་ཁའི་ཀླུ་བཙན་རྣམས་ཀྱིས་སྙིང་ཁྲག་ཐང་ལ་འཕོ། ཚོགས་ཀྱི་འཁོར་ལོར་རོལ་
ཅིག དམ་ཚིག་ཚུལ་བཞིན་དུ་སྲུང་བ་རྣམས་ལ་བྱིན་གྱིས་རློབས། ཕྲིན་ལས་སྤེལ། མཐུན་རྐྱེན་སྒྲུབས། འགལ་རྐྱེན་སོལ། གདུལ་བྱའི་ཕྲིན་ལས་མཁའ་ཁྱབ་ཏུ་འཕེལ་བར་མཛད་དུ་
;གསོལ།། །།ཤུ་བྷཾ།། མ་བཞིན་ཞུས་དག།
14(B)
N

14(B)
BlankPage As PerOriginalDocument

༄༅། །བདེ་མཆོག་སྙན་རྒྱུད་ལས། བརྒྱུད་པ་རིང་ལུགས་ཀྱི་རྣམ་ཐར་ནོར་བུ་འོད་ཀྱི་ཕྲེང་བ་ཞེས་བྱ་བ་བཞུགས་སོ།།
གཅིག་
གསར་

།གུ་རུ་ཙཀྲ་སམྦྷ་ར་ན་མཿ མི་ཤིགས་གདོད་མའི་དབྱིངས་ཀྱི་ཆོས་སྐུ་གང༌། །རྣམ་རོལ་སྒྱ་མའི་གར་གྱི་མཛད་པ་ཡིས།༄༅།
མཐའ་དག་སྐྱེ་དགུའི་དཔལ་འབྱོར་མཆོག་རྩོལ་བ། །བླ་མ་ཡི་དམ་ཀུན་ལ་སྤྱི་བོས་འདུད། །འདིར་དཔལ་འཁོར་ལོ་སྡོམ་པའི་ཐུགས་ཀྱི་ཉིང་ཁུ་སྐལ་ལྡན་
ཚེ་འདིར་མཆོག་གི་དངོས་གྲུབ་མངོན་དུ་བྱེད་པའི་ལམ་སྙན་རྒྱུད་ཐུན་མོང་མ་ཡིན་པ་འདི་ལ། ཡིད་ཆེས་ཤིང་ཁུངས་བཙུན་པར་བྱེད་པ་བརྒྱུད་པའི་ལོ་རྒྱུས་
དང་༑ །བརྒྱུད་པ་དེ་ལས་བྱུང་བའི་གདམས་པ་དངོས་གཉིས་ཀྱི། དང་པོ་ལ་ཉེ་བརྒྱུད་དང༌། རིང་བརྒྱུད་གཉིས་ལས། རིགས་དྲུག་པ་རྡོ་རྗེ་འཆང་

༄༅། །ནས་བརྒྱུད་ཅིང་། དེ་ཡང་ཕུན་སུམ་ཚོགས་པ་ལྔས་སྟོན་པ་ཡིན་ཏེ། གནས་ཕུན་སུམ་ཚོགས་པ་དང་། སྟོན་པ་ཕུན་སུམ་
ཚོགས་པ་དང༌། ཆོས་ཕུན་སུམ་ཚོགས་པ་དང༌། འཁོར་ཕུན་སུམ་ཚོགས་པ་དང༌། དུས་ཕུན་སུམ་ཚོགས་པ་དང་ལྔ་ལས། དང་པོ་གནས་ཕུན་སུམ་
གཉིས་
ཚོགས་པ་ནི། རང་སྣང་གི་འོག་མིན་ནམ། རྡོ་རྗེ་བཙུན་མོའི་བྷ་ག་གསང་བ་མཆོག་གི་དགྱེས་པའི་གནས་སོ། །སྟོན་པ་ཕུན་སུམ་ཚོགས་པ་ནི། ངེས་
དོན་དུ་རང་སེམས་དག་པ་གཉིས་ལྡན་ལ་བྱེད་པ་ཡིན་ལ། ཀུན་རྫོབ་དུ་སྟོན་པ་ཤཱཀྱ་ཐུབ་པ་ཉིད། གདུལ་བྱ་ཆགས་ཅན་ལ་རྡོ་རྗེ་འཆང་ཆེན་གྱི་སྐུར་སྣང་བ་

ཡིན་ལ། དེ་ཡང་། གདོས་བཅས་མ་ཡིན་ཏེ། རྡོ་རྗེ་རྩེ་མོ་ལས། རྡོ་རྗེ་འཆང་ཞེས་གསུངས་འདི་ཅི། །སངས་རྒྱས་ཀུན་གྱི་ཡེ་ཤེས་དང༌། །བྱང་ཆུབ་སེམས་ལྡན་གང་ཡིན་པ། །དེ་ཉིད་
རྒྱལ་པོ་རྡོ་རྗེ་འཆང༌། །དེ་བཞིན་གཤེགས་པ་ཀུན་གྱི་བདག །ཅེས་གསུངས་པ་དེ་ཡིན་ནོ། །ཆོས་ཕུན་སུམ་ཚོགས་པ་ནི། རྣལ་འབྱོར་བླ་ན་མེད་པའི་རྒྱུད་རྣམས་དང་། རང་སེམས་དག་པའི་
གདུལ་བྱ་རྣམས་ལ་རྒྱུན་ཆད་མེད་པར་ཆོས་སྟོན་པ་ཡིན་ནོ། །འཁོར་ཕུན་སུམ་ཚོགས་པ་ནི། ས་བཅུ་ལ་དམིགས་པའི་བྱང་ཆུབ་སེམས་དཔའ་རྣམས་དང་། རྣལ་འབྱོར་པ་འཛག་མེད་ཐོབ་པ་རབ་
རྣམས་ཀྱི་སྣང་ངོར་རྒྱུན་ཆད་མེད་པར་སྟོན་པ་དང༌། ཆོས་དེ་རྣམས་མངོན་སུམ་དུ་སྣང་ལ། འབྲིང་ལ་ཉམས་དང་གསལ་སྣང་དུ་སྣང་ཞིང༌། མཐའ་མ་རྣམས་ལ་རྨི་ལམ་ཙམ་དུ་སྣང་བ་ཡིན་
ནོ༑ །དུས་ཕུན་སུམ་ཚོགས་པ་ནི། འཁོར་བ་མ་སྟོང་གྱི་བར་དུ་རྒྱུན་མི་ཆད་པ་ཡིན་ནོ། །དེས་ན་གྲུབ་ཆེན་ཏིལླི་པས་མཇལ་བའི་རྡོ་རྗེ་འཆང་ཉིད་ཀྱང་། རང་སྣང་རྣམ་པར་དག་པའི་འོད་གསལ་
གྱི་རྡོ་རྗེ་འཆང་ཡིན་གྱི། དབང་པོ་དམན་པའི་སྣང་ངོའི་གདོས་བཅས་ཀྱི་འཁྲུལ་པའི་སྣང་ངོར་ནི་མ་ཡིན་ནོ། །བརྒྱུད་པ་འདིའི་རྡོ་རྗེ་འཆང་ཡང་ཡེ་ཤེས་ཀྱི་སྐུ་ཅན་ཡིན་པས་སེམས་རྒྱུད་དག་པའི་

།གང་ཟག་གི་འོད་གསལ་གྱི་གསལ་སྣང་གི་རྡོ་རྗེ་འཆང་ཡིན་ནོ། །དེ་ལྟ་བུའི་རྡོ་རྗེ་འཆང་དེ་ཉིད་ཀྱང༌། ཤེས་རབ་རྩལ་ཆེ་བ་རྣམས་ལ་འཇམ་དཔལ་དང༌། སྙིང་༄༅།
ཆེ་བ་རྣམས་ལ་སྤྱན་རས་གཟིགས་དང་། མཐུ་སྟོབས་རྩལ་ཆེ་བ་རྣམས་ལ་ཕྱག་ན་རྡོ་རྗེར་སྣང་ནས་གདུལ་བྱ་རྣམས་རྗེས་སུ་འཛིན་པ་ཡིན་ནོ། །ཁྱད་པར་དུ་གང་ཟག་ཆགས་ཅན་རྣམས་ལ་འཁོར་
ལོ་སྡོམ་པའམ། རྡོ་རྗེ་རྣལ་འབྱོར་མའི་སྐར་སྣང་ནས་གདུལ་བྱ་རྣམས་རྗེས་སུ་འཛིན་པ་ཡིན་ནོ། །དེ་རྣམས་ལ་བྱང་ཆུབ་སེམས་དཔའ་བློ་གྲོས་རིན་ཆེན་གྱིས་མངོན་སུམ་དུ་མཇལ་ནས། སྙན་
རྒྱུད་འདིའི་བསྐྱེད་རྫོགས་རྣམས་ཡོངས་སུ་རྫོགས་པར་གསན་པ་ཡིན་ནོ། །རྒྱལ་སྲས་བློ་གྲོས་རིན་ཆེན་འདི་ཉིད་ས་བཅུ་ལ་གནས་པ། ལུས་གདོས་བཅས་མ་ཡིན་པ་འཇའ་ལུས་རྡོ་རྗེའི་སྐུ་བརྙེས་
པ༑ ཕྱག་རྡོར་དང༌། ཟླ་བཟང་དང༌། ཨིནྡྲ་བོ་དྷི་དང་། ཀུན་དགའ་བོ་སོགས་ཐུགས་རྒྱུད་གཅིག་ཅིང་མིང་གི་རྣམ་གྲངས་ཡིན་ནོ། །སློབ་དཔོན་ཀླུ་སྒྲུབ་དང༌། མརཔ་དང་། འབྲི་ཁུང་
འཇིག་རྟེན་མགོན་པོ་རྣམས་ཀྱང་ཐུགས་རྒྱུད་གཅིག་པར་བཤད། འདིའི་མཛད་པ་ནི་དེ་རྣམས་ཀྱི་རྣམ་ཐར་དུ་ཤེས་པར་བྱའོ། །དེ་ལྟ་བུའི་བྱང་ཆུབ་སེམས་དཔའ་དེས་བྱིན་གྱིས་བརླབས་པའི་མགོན་

པོ་ཤ་བ་ར་དབང་ཕྱུག་གི་ལོ་རྒྱུས་ནི། ཧོ་ཏུ་ར་ཞེས་པའི་གྲོང་ཁྱེར་ན། གར་མཁན་གྱི་རིགས་ལ་ཡབ་ལོ་ཀི་དང་། ཡུམ་གུ་ན་གཉིས་ཀྱི་སྲས་སུ། སྟོན་པ་མྱ་ངན་ལས་འདས་ནས་ལོ་བཞི་བརྒྱ་
ན་འཁྲུངས། མཚན་ཤ་བ་རཾ་ཞེས་པར་གྲགས་ཏེ། རི་མཎྜ་དང་ཙཎྜ་དང་བི་ཊ་མ་ལ་ཞེས་བྱ་བའི་རི་གསུམ་ལ་དུས་རྒྱུན་དུ་རི་དྭགས་བསད་ནས་འཚོ་བ་ལས། སྤྱན་རས་གཟིགས་ཀྱིས་འདུལ་བར་
དགོངས་ཏེ། ཤ་བ་ར་འདྲ་བའི་རྔོན་པ་ཅིག་ཏུ་སྤྲལ་ནས། ཁྱེད་སུ་ཡིན་ཟེར། ང་ཤ་ཝ་ར་ཡིན་ཟེར་བྱས་པས།ྋཁྱོད་ཀྱི་མདའ་གཅིག་གིས་ཤ་བ་དུ་གསོད་ཟེར། མདའ་རེས་ཤ་བ་རེ་གསོད་
ཟེར༑ འོ་ན་ཁྱོད་ཀྱི་དེ་ལས་ང་ལྷག་སྟེ། ངས་མདའ་རེས་ཤ་བ་སུམ་བརྒྱ་རེ་གསོད་ཟེར་བས། དེ་ལྟ་བུའི་འཕོང་བདག་ལ་བསླབ་ཏུ་གསོལ་ཞེས་སྨྲས་པས། འོ་ན་ཟླ་བ་གཅིག་ཤ་སྤང་དགོས་
ཟེར་བ་ལ། དེ་ཁས་བླངས་ནས་ཟླ་གཅིག་སོང་རྗེས། སྤྲུལ་པའི་ཤ་བ་ར་དེར་བྱོན་དུས། ང་འཕོང་སློབས་ཤིག་ཟེར་བ་དང་། དམྱལ་བ་ཆེན་པོ་བརྒྱད་སྤྲུལ་ཏེ་འདི་ལ་ལྟོས་ཤིག་བྱས་
པས༑ ཤ་བ་ར་སྐྲག་ནས་འདི་ལྟ་བུ་ལས་ཅི་ཞིག་བྱས་པ་ལ་བརྟེན་ནས་འདིར་སྐྱེས། སྲོག་མང་དུ་བཅད་པ་ལས་འདིར་སྐྱེས་ཞེས་པས། སྔར་ལས་ཀྱང་སྐྲག་ཏུ་སོང་ནས། དེར་མི་སྐྱེ་བའི་

ཎྜཱ ༄༅། །ཐབས་ཤིག་ཞུ་བྱས་པས། སྙིང་རྗེ་བསྒོམ་པའི་གདམས་པ་གནང་ལོ་བཅུ་གཉིས་བསྒོམས་ནས། ཏིང་ངེ་འཛིན་ལས་ལངས་ཏེ། སྤྲུལ་པའི་ཤ་བ་ར་ལ་བསྔགས་པ་
བརྗོད་པས། གཞན་དོན་གྱིས་ཤིག་པར་ལུང་བསྟན་ནས། མཎྜའི་རི་ལ་བཞུགས་པས་དཔལ་ཤ་བ་རི་པར་གྲགས། རྨ་བྱའི་གཤོག་པས་འདོམས་དཀྲིས་པས་ནམ་མཁའི་གོས་ཅན་དུ་
གྲགས༑ རྟག་ཏུ་རི་གསུམ་ལ་བཞུགས་པས་རི་ཁྲོད་དབང་ཕྱུག་ཏུའང་གྲགས། ས་ར་ཧ་ཆེན་པོའི་སློབ་མའི་མཆོག་ཡིན་པས། ས་ར་ཧ་ཆུང་བར་ཡང་གྲགས་སོ། །དོ་ཧ་སྐོར་གསུམ་གྱི་གླུ་
ཐུགས་ལ་བྱང་བར་བཟུང་སྟེ་སློངས་མོའི་སྤྱོད་པས་འཚོ་བ་ལ།ྋ བྷ་ག་ལའི་རི་བོའི་དགོན་པར་ཀླུ་སྒྲུབ་བཞུགས་པའི་སར་བྱོན་ཏེ། གླུ་གར་ཕུལ་ནས་སློངས་མོ་བྱས་པ་ལ། ཀླུ་སྒྲུབ་ཀྱིས་མཁྱེན་
ཏེ༑ རིགས་ངན་ལ་རྣམ་རྟོག་མ་མཛད་པར་ཁ་ཟས་མང་དུ་སྦྱིན་པ་དང་དད་པ་རྙེད་ཅིང༌། བྱང་སེམས་བློ་གྲོས་རིན་ཆེན་གྱི་སྐ་འདྲའི་རས་བྲིས་མཐོང་ནས་འདི་ཅི་ལགས་ཞུས་པས། འདི་བྱང་
སེམས་ལྷའི་བུ་ཐ་མལ་པས་མི་མཐོང་བ་ཞིག་ཡིན་གསུངས། བདག་ལ་བསྟན་པར་ཞུ་བྱས་པས། དཔལ་འཁོར་ལོ་སྡོམ་པའི་སྨིན་གྲོལ་གྱིས་ཚིམ་པར་མཛད་ནས་ཉམས་སུ་བླངས་པས། བྱང་

སེམས་བློ་གྲོས་རིན་ཆེན་གྱི་ཞལ་མཐོང༌། དོ་ཧའི་གླུ་བླངས་ནས་མཆོད་པས། བྱང་སེམས་ཀྱི་ཞལ་ནས། ཁྱོད་ཀྱིས་དེའི་དོན་ཤེས་སམ་གསུངས་པས། མི་ཤེས་ཏེ་ཞུ་འཚལ་ཞུས་
པས༑ འཁོར་ལོ་སྡོམ་པ་ལྷ་བཅུ་གསུམ་གྱི་བསྐྱེད་རྫོགས་ཀྱི་གདམས་པ་རྫོགས་པར་གནང་བས་གྲུབ་པ་ཐོབ་པར་གྱུར་ནས། བྱང་སེམས་ཀྱིས་ལུང་བསྟན་པ། ཁྱོད་མིང་སྲིང་རྣམས་རྔོན་པའི་
ཆས་སུ་ཞུགས་ལ། ལྷོ་ཕྱོགས་དཔལ་གྱི་རི་དང༌། སེམས་ངལ་གསོ་བའི་རི་དང༌། ཡིད་ཕམ་པར་བྱེད་པའི་རི་ལ་སོང་ལ། དབང་པོ་ཡང་རབ་རྣམས་ཀྱི་དོན་གྱིས་ཤིག་པར་ལུང་བསྟན་
པས༑ དེ་བཞིན་མཛད་པས་ས་ར་ཧ་ཆེན་པོ་དང་མཇལ་ཏེ། འཇའ་ལུས་རྡོ་རྗེའི་སྐུ་འགྲུབ་ནས་དེང་སང་གི་བར་དུའང་བཞུགས་ཤིང༌། ད་ལྟ་རྣལ་འབྱོར་པ་ཀུན་ད་འཆིང་ནུས་པ་རྣམས་ལ་མངོན་
སུམ་དང༌། ཉམས་དང༌། རྨི་ལམ་ལ་བློའི་མཐོ་དམན་གྱི་སྒོ་ནས་སྣང་ཞིང༌། གདམས་པ་གནང་བ་དང་། གེགས་སེལ་བར་བྱེད་པ་ཡིན་ཏེ། གྲུབ་ཐོབ་ཨུ་རྒྱན་པའི་གསུང་ལས། ཀུན་ད་
འཆིང་ནུས་པའི་རྣལ་འབྱོར་པ་རྣམས་ལ། རང་སྣང་གི་གྲུབ་ཐོབ་ཕོ་མོ་ཐོར་རེ་མཐོང་བ་ཡིན་ཞེས་གསུངས་པ་དང་མཐུན་པ་ཡིན་ནོ། །དེ་ལྟ་བུའི་མགོན་པོ་རི་ཁྲོད་དབང་ཕྱུག་དེས། མངའ་བདག

༄༅། །མཻ་ཏྲི་པ་རྗེས་སུ་བཟུང་བ་ཡིན་ཏེ། དེ་ཡང་ཡུལ་དབུས་རིགས་བྲམ་ཟེ། ཡབ་ན་བུ། །ཡུམ་པ་རྩི་ཞེས་བྱ་བའི་སྲས་སུ་འཁྲུངས། མཚན་དྷརྨ་ཞེས་སུ་
བཏགས༑ །ལོ་བཅུ་གཉིས་ནས་བྲམ་ཟེ་དབྱུག་གུ་ཅིག་པའི་སྤྱོད་པ་ལོ་དགུ་མཛད་ནས། མུ་སྟེགས་ཀྱི་རིག་གནས་སྒྲ་ཚད་རྣམས་ལ་མཁས་པར་སྦྱངས་པ་མཛད། ནཱ་རོ་པ་དང་རྩོད་པས། ནཱ་རོ་
པ་རྒྱལ་ནས། བྲམ་ཟེ་དྷརྨས། བདག་ནི་ལས་ངན་མུ་སྟེགས་ཀྱི་བསྟན་པའི་རྒྱར་ཚུད་ཐུགས་རྗེས་བཟུང་ཞེས་སྨྲས་པས། ནཱ་རོ་པའི་ཞལ་ནས། དེང་ནས་བཟུང་སྟེ་བདག་ཉིད་ཀྱིས།
ལྡན་ཁྱོད་ནི་ཅིས་མི་བཟུང་། །ཞེས་གསུངས་ནས། མཻ་ཏྲི་པས་ནཱ་རོ་པ་སློབ་དཔོན་དུ་བཟུང་ནས། ནཱ་རོ་པས་མུ་སྟེགས་ཀྱི་ཚངས་སྐད་ཕྱག་གཡོན་པས་བཅད། གཡས་ཀྱི་སྐྲའི་ལན་བུ་བྲེགས་
ནས་བསྟན་པའི་སྒོར་བཅུག་ནས། དབུ་ཚད། ཕར་ཕྱིན། རྒྱུད་སྡེ་བཞིའི་དབང་དང་བཤད་པ་ལོ་ལྔའི་བར་དུ་གསན། གསང་མཚན་འདོད་ཆགས་རྡོ་རྗེ་ཞེས་པར་བཏགས་སོ། ཤནྟི་པ་ལ་
མཁན་པོ་ཞུས་ནས་བསྙེན་པར་རྫོགས། མཚན་མཻ་ཏྲི་གོའུ་ཏར་བཏགས། སྡེ་སྣོད་གསུམ་དང་། ཀླུ་སྒྲུབ་ཀྱིས་མཛད་པའི་བསྟན་འཆོས་རྣམས་གསན། སྒྲོལ་མའི་ཡི་གེ་བཅུ་པ་ལ་ལོ་ཕྱེད་

བསྙེན་པ་མཛད་པས། སྤྱན་རས་གཟིགས་སྒྲུབས་ཤིག་པར་ལུང་བསྟན་བསྒྲུབས་པས། ཁར་ས་པ་ཎི་དང་ཞལ་མཇལ་ནས་ལུང་བསྟན་པ། ཁྱོད་པཎྜི་ཏའི་སྤངས་ལ་འདི་ནས་ལྷོ་ནུབ་ཏུ་སོང་
ལ༑ རིགས་སུམ་ལ་ཤ་བ་ར་དབང་ཕྱུག་ཅེས་བྱ་བ་བཞུགས་ཀྱིས། དེས་ཁྱོད་ཀྱི་ཐེ་ཚོམ་ཆོད་པར་འགྱུར་རོ་ཞེས་ལུང་བསྟན་ཏེ་ཐེགས་པའི་ལམ་ཁར། ྋརྒྱལ་བུ་ས་ཀ་ར་དང་མཇལ། དེ་དང་
འགྲོགས་ནས་རི་གསུམ་ལ་ཐེགས་པའི་ལམ་འཕྲང་རྣམས་ལ་དཀའ་བ་དཔག་མེད་སྤྱད། རི་གསུམ་དང་ཉེ་བར་སླེབ་པའི་དུས། བ་གླང་རྫི་རྣམས་ལ་དྲིས་པས། རི་གསུམ་མགོ་དང་ཕྲག་པ་ལྟར་
ཡོད་པ། དབུས་དཔལ་གྱི་རི། གཡས་སེམས་ངལ་གསོ་བའི་རི། གཡོན་ཡིད་ཕམ་པར་བྱེད་པའི་རི་དང་གསུམ། རི་དེ་རྣམས་ལ་གླིང་བདུན་ཡོད་པ་ལས། མཻ་ཏྲི་པ་དང་རྒྱལ་བུ་གཉིས་
ཀྱིས་རི་གསུམ་འདུས་མདོར་ཉལ་དུས། རྨི་ལམ་དུ་ཤ་བ་ར་དང་མཇལ་བས་སྨོན་ལམ་བཏབ་པའི་གླིང་དང་། སེམས་ངལ་གསོའི་རི་སྨད་དུ་རི་ཁྲོད་པ་རྣལ་འབྱོར་མ་གཉིས་དང་བཅས་པ་ཞལ
མཇལ་བས་ན་ཞལ་མཇལ་བའི་གླིང་དང་། ངལ་གསོའི་རིའི་སྐེད་པར་རི་ཁྲོད་པ་བཞུགས་འདུག་པ་ལ། རྣལ་འབྱོར་མ་གཉིས་གཅིག་གིས་ཤིག་སྲོ་གསོད། གཅིག་གིས་ཕག་པ་རྒྱུ་བ་ལ་མདའ་

༄༅། །རྒྱག་པ་ལ་སོགས་པའི་བརྡ་ཆོས་མང་དུ་བསྟན་པས། བརྡའ་བསྟན་པའི་གླིང་དང༌། དེར་མེེ་ཏྲི་པ་ནི་ཐེ་ཚོམ་ཅུང་ཟད་སྐྱེས། རྒྱལ་བུ་ས་ཀ་ར་ནི་དེ་གྲོལ་ཏེ་ལུས་མ་
སྤངས་པར་སངས་རྒྱས། མཻ་ཏྲི་པས་དཔལ་གྱི་རིའི་སྟོད་དུ་ཕྱིན་པས། རི་ཁྲོད་པའི་ཞབས་གཡས་ལ་རྣལ་འབྱོར་མ་ཅིག་གིས་སྐུ་མཉེ་བྱས། མཻ་ཏྲི་པས་གཡོན་ལ་བྱས་པས། རི་ཁྲོད་པའི་ཞལ་
ནས༑ སངས་རྒྱས་ཀྱི་དགོངས་པ་ནམ་མཁའ་དང་འདྲ་བ་ཅིག་ཡོད་པ་ཁྱོད་ལ་བསྟན་ནོ་ཞེས་ཞལ་གྱིས་བཞེས། ཞབས་ལ་སྐུ་མཉེ་བྱས་པའི་གླིང་དང་། དེ་ནས་ཡིད་ཕམ་པར་བྱེད་པའི་རིའི་རྩེ་ལ་
བྱོན༑ མཻ་ཏྲི་པས་མཎྜལ་ཕུལ་བས། རི་ཁྲོད་པས་འཁོར་ལོ་སྡོམ་པ་ལྷ་བཅུ་གསུམ་གྱི་དཀྱིལ་འཁོར་སྤྲལ་ནས་དབང་བསྐྱར་བས་ན་དབང་བསྐུར་བའི་གླིང༌། ཡིད་ཕམ་པའི་རིའི་སྐེད་དུ་བྱོན་
ཏེ༑ སྙན་རྒྱུད་ཀྱི་གདམས་པ་ཟབ་མོ་རྣམས་དང་། ནམ་མཁའ་ལྟ་བུའི་རྒྱུད་རྙོག་པ་མེད་པ། རྒྱ་མཚོ་ལྟ་བུའི་རྒྱུད་གསང་འདུས། བྱིན་བརླབས་ལྟ་བུའི་རྒྱུད་བདེ་མཆོག །ཡེ་ཤེས་ལྟ་བུའི་
རྒྱུད་དགྱེས་རྡོར། གདམ་ངག་འདེབས་པའི་དུས་བཞི་སྟེ། ཐོ་རངས་མཚན་བརྗོད། ཉིན་གུང་དོ་ཧ། དགོངས་མོ་ཕག་མོ་དང་བདེ་མཆོག་གི་སྒྲུབ་བསྐོར། ནམ་ཕྱེད་གསང་འདུས་སོགས་

གསུངས་པས་ན་ཆོས་གསུངས་པའི་གླིང་དང་དེ་ནས་མཻ་ཏྲི་པས་དཔག་ཚད་ཕྱེད་ཙམ་ཕྱིན། གཉིང་ལོག་པས་གདམ་ངག་བརྗེད་ནས་ཐུགས་སྐྱོ་བའི་དུས་སུ། ཤ་བ་ར་བྱོན་ནས་མགུར་བཞེངས་
པ༑ མ་སྐྱེས་པ་ཡི་ཆོས་ཉིད་ལ། །རྗེད་ཅེས་བྱ་བ་གང་ལ་ཡོད། །ཅེས་སོགས་ཀྱི་མགུར་གསུངས་པས། སྔར་བརྗེད་པའི་ཆོས་ཐམས་ཅད་སྔར་ལས་ཀྱང་གསལ་བར་གྱུར་ནས། མཻ་ཏྲི་པས་
རྟོགས་པ་ཕུལ་བ། ད་ནི་སུ་ལའང་འདྲི་བར་མི་བྱེད་དོ་ཞེས་སོགས་ཀྱི་མགུར་ཕུལ་ནས། རི་གསུམ་ལ་སྐུ་གསུམ་གྱི་གོ་བ་རྙེད་པས་ན་བརྗེད་པ་སངས་པའི་གླིང་དང་བདུན་དུ་བསྟན་ནོ། །དེ་ནས་
རི་ཁྲོད་པའི་ཞལ་ནས། ཁྱོད་ཡུལ་དུ་སོང་ལ་སྤྱོད་པ་གྱིས་ཤིག །རྡོ་རྗེ་ཕག་མོ་མཐོང་སྟེ་ཡོང༌། དེ་ནས་འགྲོ་དོན་གྱིས་ཤིག་གསུང་ནས། དམ་ཚིག་གི་མཚན་གཉིས་མེད་རྡོ་རྗེར་བཏགས་
སོ༑ །དེ་ནས་ལུང་བསྟན་པ་བཞིན་རྒྱ་གར་དུ་བྱོན། བདུད་དང་མུ་སྟེགས་རྣམས་ཟིལ་གྱིས་མནན་ཏེ། ཕྱག་རྒྱ་ཆེན་པོ་ཞེས་ད་ལྟ་ཉི་མ་ལྟར་འཆར་བར་བྱེད་པའང་འདི་ཉིད་ཀྱི་སྐྲ་དྲིན་ཡིན་ནོ།
དེ་ཡན་གྱི་བརྒྱུད་པ་རྣམས་ལ་ནི། འཁོར་ལོ་སྡོམ་པ་ལྷ་བཅུ་གསུམ་མའི་ཡིག་སྣ་མེད་པར་ཏིང་ངེ་འཛིན་གྱི་སྤྲུལ་པ་ཤ་སྟག་ཡིན་ཞིང༌། ཕྱིས་ཀྱི་གང་ཟག་བློ་དམན་པའི་ངོར། རྗེ་མཻ་ཏྲི་པས་ཚོམ་

༄༅། །བུའི་དཀྱིལ་འཁོར་ལ་བརྟེན་པའི་འཁོར་ལོ་སྡོམ་པ་ལྷ་བཅུ་གསུམ་མའི་སྒྲུབ་ཐབས་དཔལ་འཁོར་ལོ་སྡོམ་པའི་མན་ངག་ཅེས་བྱ་བ་མཛད་པ་དང་། གཞན་ཡང་བཅུ་
གསུམ་མའི་དཀྱིལ་འཁོར་གྱི་ཆོ་ག་དང༌། རོ་བསྲེག་གི་ཆོ་ག་དང༌། རབ་གནས་ཀྱི་ཆོ་ག་སོགས་མཛད། མདོར་ན་རྗེ་མཻ་ཏྲི་པས་ལོ་སུམ་ཅུ་རྩ་དགུ་དཀའ་བ་སྤྱད། སུམ་ཅུ་རྩ་དགུ་སེམས་ཅན་
གྱི་དོན་མཛད་ནས། ཨོ་རྒྱན་གྱི་ཞིང་ཁམས་སུ་མཁའ་འགྲོའི་ཚོགས་ཀྱིས་སྤྱན་དྲངས་པ་ཡིན་ནོ། །རྗེ་དེ་ཉིད་ལ་སློབ་མ་མཁས་གྲུབ་མང་དུ་ཡོད་པ་ལས། བཅུ་གསུམ་ཞལ་གཉིས་ཀྱི་བསྐྱེད་
རྫོགས་ལ་ནན་ཏན་དུ་བྱེད་པའི་སློབ་མའི་མཆོག་ནི་བཞི་སྟེ། ར་མ་ཕ་ལ་དང༌། རྒྱ་གར་ཕྱག་ན་དང༌། ཏི་པུ་པ་དང༌། ཡེ་རང་པ་བཞི་གྲགས་ཆེ་བ་ཡིན་ནོ། གཞན་གསུམ་གྱི་རྣམ་ཐར་ནི་
ལོགས་སུ་ཤེས་པར་བྱ་ཞིང་། ཏི་པུ་པ་ནི་ཡབ་གྲུབ་ཐོབ་ག་ཡ་རྡ་ར་དང་། ཡུམ་ནཱ་རོ་པའི་གཅེན་མོ་ཡེ་ཤེས་ཀྱི་མཁའ་འགྲོ་མ་གཉིས་ལས་འཁྲུངས། ནཱ་རོ། མཻ་ཏྲི། ག་ཡ་རྡ་ར་ལ་སོགས་
པའི་གྲུབ་ཐོབ་རྣམས་ལ་གསང་སྔགས་ཀྱི་གསན་པ་ཐར་ཕྱིན། མཆོག་གི་དངོས་གྲུབ་བརྙེས། འཇའ་ལུས་རྡོ་རྗེའི་སྐུ་འགྲུབ་སྟེ། ད་ལྟ་ཡང་སེམས་ཅན་གྱི་དོན་ལ་བཞུགས་པའོ། །དེ་ལྟ་བུས་

རྗེས་སུ་བཟུང་བའི་རྗེ་རས་ཆུང་པ་ནི། གུང་ཐང་པདྨ་དཀར་པོའི་གྲོང་ཁྱེར་ཞེས་བྱ་བར། ཡབ་གཉན་དར་མ་གྲགས། ཡུམ་ར་ལོ་གཙུག་ཏོར་སྒྲོན་གཉིས་ཀྱི་སྲས་སུ་ཤིང་ཕོ་བྱི་བ་ལ་
འཁྲུངས༑ དགུང་ལོ་བརྒྱད་ཀྱི་སྟེང་དུ་ཡབ་གཤེགས། ཁུ་བོས་སྐྱེད་བསྲིངས་ཏེ་ཀློག་མཁས་པར་མཁྱེན། དགུང་ལོ་བཅུ་གཉིས་བཞེས་དུས་རྗེ་བཙུན་མི་ལ་དང་མཇལ་ཙམ་མ་གཏོགས། དེ་
དུས་ཕྱག་ཕྱིར་མ་བྱོན། ཁུ་བོས་ཁྲུ་སློག་ཏུ་བཅུག་པས་ཀླུ་གཉན་ཁྲོས་ཏེ་སྙུང་མཛེས་ཟིན་པ་ལས། ཨ་ཙ་ར་བཞི་བྱུང་ནས་བྷུ་རུ་བྷུ་ཧུ། ན་ག་བྷུ་ཧུ་ཀླུ་མང་པོ་རྨིས་ཟེར་ནས་བྱུང་བ་ལ། རས་
ཆུང་པས་དྲིས་པས། ངེད་ཀྱི་ཁྱིམ་མཚེས་ཝ་ལ་ཙཎྜ་བྱ་བ། ཏ་བ་ས་ཏའི་ཡུལ་ན་ཡོད་པས། ངེད་ཀྱིས་ཤོག་ཕྲིན་བསྐུར་ནས་ཕྱག་རྡོར་གྱི་བཟླས་པ་བྱས་ན་ཕན་ཟེར་བ་ལས། དེ་བཞིན་བྱས་ཏེ་
གསེར་ཞོ་ཕྱེད་དང་བཞི་བསྣམས་ནས་བྱོན་པས། ལམ་དུ་རྣག་ཁྲག་མ་ཐུབ་པ་ཀུ་བའི་ནང་དུ་ཏིག་ཅིང་གང་དུས་འཕོས་ཀྱིན་བྱོན་ནོ། །དེ་ནས་ཝ་ལ་ཙཎྜ་ཅན་དུ་རྟོལ་ནས། སྔར་གྱི་ལོ་རྒྱུས་རྣམས་
ཞུས་ཤིང༌། གསེར་རྣམས་ཕུལ། ཕྱག་རྡོར་ལས་ཀྱི་རྡོ་རྗེའི་སྒྲུབ་ཐབས་འབྲིང་པོའི་ཡི་གེ་བཅུ་པ་གནང་ནས་བསྒྲུབས་པས་སྔགས་བཟླ་བའི་རིང་ལ་སྐྲང་པ་རྣམས་ཆུང་དུ་སོང་ཞིང༌། ཐུན་
28

༄༅། །མཚམས་ལ་གཉིད་དུམ་རེ་ཉལ་དུས་སྐྲང་ཆེར་སོང་བ་བྱུང་ནས་ཟླ་གཅིག་སོང་དུས། རྨི་ལམ་དུ་རྡོ་རྗེ་གྲགས་ལ་གནོད་པའི་ཀླུ་སྐྱས་བྱེད་པ་ཡིན་ཟེར་རི་རྩེ་ནས་ལྟས་
པས་སྦལ་སྦྲེལ་མང་པོ་ཕྱུང་ཕྱུང་ཟེར་གྱིན་སོང་བ་ལ། བྱ་མང་པོས་དེད་པ་རྨིས། གཉིད་སད་མལ་ཆུར་སོང་འདུག་པས། ལངས་པས་སྔར་བས་ལུས་བདེ་བར་སོང༌། ནང་པར་བླ་མ་ལ་ཞུས་
པས༑ ད་ནད་ལས་གསོས། བསྲུང་བའི་དོན་དུ་ཟླ་ཕྱེད་མཚམས་ཆོད་གསུང་བ་བཅད། དེ་ནས་བོད་དུ་ཕེབས། རྗེ་བཙུན་མི་ལའི་དྲུང་དུ་བྱོན། ཤིན་ཏུ་མཉེས་ཏེ་ཕྱག་འཐེན་མཛད། ཕྱིས་
བཏང་རག་གི་གསེར་སྲང་ཕྱེད་དང་བཞི་རྒྱ་གར་དུ་སྐྱེལ་བར་ཐེགས་དུས། གཏུམ་པོའི་གདམས་པ་ལྷག་མ་མ་ལུས་པར་ཞུས། དེ་ནས་བོད་དུ་བྱོན། བླ་མ་རྗེ་བཙུན་གྱི་དྲུང་དུ་གདམ་ངག་ཞུ་
བཞིན་བཞུགས་སོ། །དེ་ནས་ཡང་བལ་ཡུལ་ལ་བྱས་རྒྱ་གར་དུ་སློབ་དཔོན་ར་མ་ཕ་ལ་ལ་ཕག་མོ་དང་། ཏི་པུ་པ་ལ་འཁོར་ལོ་སྡོམ་པ་ལྷ་བཅུ་གསུམ་ཞལ་གཉིས་མའི་བསྐྱེད་རྫོགས་མ་ལུས་པར་
གསན༑ ཕྱིས་ཡེ་རང་པ་ལའང་ཞུས། དེ་ནས་བོད་དུ་ཕེབས། མི་ལའི་སྤྱན་སྔར་ཆོས་དྲུག་སོགས། དྲོད་རང་འབར་དུ་བྱུང་བས་རས་ཆུང་དུ་གྲགས། ད་ལྟ་སྙེ་ནམ་གྲོགས་ཕུག་ན་བདེ་ཞེས་

སོགས་ཀྱི་མགུར་གསུངས། རྗེ་བཙུན་གྱི་ཞལ་ནས། མར་པའི་གསུང་ལས་ལུས་མེད་མཁའ་འགྲོའི་ཆོས་སྐོར་དགུ་ཡོད་པ་ལས་གསུམ་མ་ལོན་པ། ཁྱོད་ཀྱིས་ལོངས་གསུང་བའི་བཀའ་ཡོད་
དེ༑ ང་རྒས་ནས་མ་བྱུང་། ཁྱེད་ཀྱིས་ལེན་པར་འགྲོ་དགོས་གསུང་གསེར་དུམ་ཅིག་བསྐུར་རྒྱ་གར་ལ་རྫོངས་སོ། །དེ་ནས་རས་ཆུང་པ་རྒྱ་གར་ལ་བྱོན། ཏི་པུ་པ་ལས་ལུས་མེད་མཁའ་འགྲོའི་
ཆོས་སྐོར་རྣམས་གསན། བྷ་ག་ལའི་ཕག་མོའི། མ་ཅིག་གྲུབ་པའི་རྒྱལ་མོ་ལ་ཚེ་དཔག་མེད་དང༌། རྒྱལ་བ་རྒྱ་མཚོའི་དབང༌། ཆོས་དྲུག་སོགས་མང་དུ་ཞུས། དེ་ནས་བོད་ལ་ཕེབས་
པ༑ རྗེ་བཙུན་གྱིས་མངོན་པར་མཁྱེན་ཏེ། དཔལ་མོ་དཔལ་ཐང་དུ་བསུ་བར་ཕེབས་ནས། རས་ཆུང་པའི་ང་རྒྱལ་གཅོག་པའི་ཕྱིར་དུ་གྲུབ་རྟགས་ཀྱང་མང་བར་མཛད་པས། བླ་མ་རྗེ་བཙུན་ལ་
མོས་པ་ཐོབ་སྟེ། གར་ཐེགས་ཀྱི་ཕྱག་ཕྱིར་བྱོན། རྒྱ་གར་གྱི་ཟབ་ཆོས་འགའ་རེ་ཡང་རྗེ་བཙུན་ལ་ཕུལ་ལོ། །ནམ་ཞིག་རྗེ་བཙུན་གྱི་ཞལ་ནས་རས་ཆུང་མ་འདུག་དབུས་སུ་སོང༌། རྡོ་བོད་
མཚམས་སུ་ཞབས་ཀྱིས་ཆོག །གང་ཟག་འགའ་ལ་ཕན་ཐོགས་ཡོང་། །ཞེས་མོག་པ་ཚེ་ཀོང་ལུང་བསྟན་ཏེ་དབུས་སུ་རྫོངས་སོ། །དེ་ནས་གཙང་རོང་དུ་གང་ཟག་འགའ་ལ་བསྒོམ་ཕོག

༄༅། །འཕན་ཡུལ་དུ་བྱ་ཡུལ་བ་དང༌། སྣེའུ་ཟུར་པ་ལ་སོགས་པ་གང་ཟག་འགའ་རྟོགས་པ་ལ་བཀོད། སུམ་ཕྲེང་དུ་བལ་པོ་ཨ་སུ་དང་མཇལ། དེ་ལ་མཚུར་སྟོན་དབང་
1/1/01
ལ་རླུང་གི་གྲུབ་རྟགས་བསྟན། གཞུང་དང༌། གྲ། བསམ་ཡས་འཆིམས་ཕུ། ཟངས་རི་སོགས་སུ་བཞུགས་ཤིང་འགྲོ་དོན་མཛད། དེ་ནས་ཡར་ལུངས་སུ་བྱོན། སྐྱིད་ཚང་བྲག་
དང་༑ སྲིན་མོ་བྲག་སོགས་སུ་བཞུགས། སྒོམ་ཆེན་སྨོན་ལམ་འབར་སོགས་སྨིན་པར་མཛད་དེ་ནས་ཤམ་པོའི་གངས་རྣམས་སུ་བཞུགས། ལྷ་འདྲེ་མང་པོའི་འགྲོ་དོན་མཛད། དེ་ནས་ལྷོ་བྲག་
མཁར་ཆུར་བྱོན། རོ་སྙོམས་སྐོར་དྲུག་གཏེར་དུ་སྦས། སླར་ཡང་ཤམ་པོའི་གངས་ཨེ་ཆུ་རི་ཁྲོད་ལ་བཞུགས་དུས། ཡར་ལུངས་བཙད་པོས་གདན་དྲངས་ཏེ། ཆོས་ཞུས། ལྷ་ཅིག་ཕྱག་རྒྱར་
ཕུལ༑ མེ་སྣ་ཕུག་པ་སོགས་སུ་བཞུགས། དེ་ནས་བྱར་པོ་ནགས་ཀྱི་དགོན་པར་ཕེབས། ར་ཤེར་སྣང་སོགས་སྨིན་པར་མཛད། དེ་དུས་རྗེ་བཙུན་མི་ལ་མཁའ་སྤྱོད་ལ་གཤེགས་པ་མཁྱེན་
ནས༑ རྫུ་འཕྲུལ་གྱིས་སྐད་ཅིག་ལ་བྱོན། སྤུར་བཞུ་བ་དང་མཇལ། མེའི་དཀྱིལ་ནས་རྗེ་བཙུན་གྱིས་ཞལ་བསྟན་ནས། ཞུ་བ་ཞུ་ལན་མཛད། རས་ཆུང་སྤུར་མཇལ་གྱི་སྐོར་རྣམས་

གསུངས༑ དེ་ནས་ཡང་རིམ་གྱིས་དབུས་ལ་ཕེབས། གཉལ་ཆོས་སྒོ། གཉལ་སྨད་གྱེ་རི། ལོ་རོ་བྱས་འགོལ་རྣམས་སུ་བྱོན་ཏེ་སྣོད་ལྡན་སྨིན་པར་མཛད། གདུལ་བྱ་མཐའ་དག་ལུང་བསྟན་
པའི་གནས་མོག་པ་ཚེ་སྐོང་དུ་བྱོན་པའི་མོག་པ་ལ་ཁ་ནས་དཀར་པོ་དོན་དམ་གཟིགས་པའི་ཚེ། བྲག་ལ་སྐུ་སྨད་དང་། དྲ་བ། ཕྱག་གཡོན་པའི་རྗེས་གསལ་བར་བྱུང་། དེ་ནས། རྗེ་རས་ཆུང་
པས་མོག་པའི་ནང་དུ་བྱོན། ཚེ་སྐོང་གི་གནས་མ་རྙེད་པར། སྒྲུབ་ཕུག་ཟམ་ཁ་བྲག་ཅེས་བྱ་བ་དེར་བཞུགས། དེ་ནས་ལྷ་མོ་ཟམ་གདོང་ལ་མཛད་སྣང་འགྲོར་ཕེབས་ནས་བཞུགས་པའི་
དུས༑ བུད་མེད་གཉིས་འདུག་པའི་གཅིག་གིས། བུད་མེད་གཞན་དེ་ལ། ངེད་ཀྱི་བ་དེ་མ་རྙེད་པས། ཁྱོད་ཀྱིས་མཐོང་ངམ་ཞེས་འདྲི་བ་ལ། ཁྱོད་ཀྱི་བ་ཚེ་སྐོང་ནགས་སེབ་ན་འདུག་ཟེར་བ་
ཐོས་པས། བླ་མས་ལུང་བསྟན་པའི་ཚེ་སྐོང་གིས་གནས་ཡིན་པ་ངོ་མཁྱེན་དེར་ཐེགས་པས། མཁའ་སྤྱོད་ཕུག་པའི་ནང་ནས་གླ་བ་དཀར་མོ་ལྔ་འཐོན་སོང་བ་གཟིགས། དེའི་ཤུལ་དུ་བཞུགས་པ་
ཡིན་ནོ། །སྔར་གྱི་བུ་མེད་གཉིས་དང༌། གླ་བ་ལྔ་ནི་ཡེ་ཤེས་ཀྱི་མཁའ་འགྲོ་ལྔའི་སྤྲུལ་པ་ཡིན་པར་དགོངས། དེ་དུས་ཤིང་གི་ལྷ་མོ་ལ་ཆོས་གསུངས་པ་དང༌། དྭགས་པོ་རིན་པོ་ཆེ་ཡང་གེགས་

༄༅། །སེལ་གྱི་ཐེ་ཚོམ་གཅོད་པ་ལ་ཕེབས། གཞན་བརྒྱུད་འཛིན་གྱི་སློབ་མ་གྲགས་ཆེ་བ་རྣམས་ཀྱང་གནས་འདིར་གདམས་པས་ཚིམ་པར་མཛད་པས་ན། རས་ཆུང་པ་ཉིད་
ཀྱི་གདན་ས་མཐིལ་ཡིན། གཡོན་བསྐོར་དུ་རས་ཆུང་པ་ཉིད་ཀྱིས་ཐེགས་ཏེ། རྒྱུད་སྡེའི་ལྷ་ཚོགས་དང་། ཡེ་ཤེས་ཀྱི་མཁའ་འགྲོ་ཚོགས་ཀྱི་འཁོར་ལོ་བསྐོར་བ་ལ་སོགས་དང༌། བདེ་དགྱེས་
དུས་འཁོར་ལ་སོགས་པའི་གཟིགས་སྣང་དཔག་མེད་ཡོད་པ། ཁོ་བོས་བྱས་པའི་གནས་ཡིག་ཏུ་བལྟ་བར་བྱའོ། །དེ་ལྟ་བུའི་གནས་སུ་བཀའ་བབས་ཀྱི་སློབ་མ་ནི། རྒྱལ་བ་ལོས་བདེ་མཆོག་ཞལ་
གཟིགས་པས་ན་བདེ་མཆོག་གི་བཀའ་བབས། སུམ་པ་ལ་བསྲེ་འཕོའི་བཀའ་བབས། བྱེས་འགོལ་བ་ཡབ་སྲས་ལ་སྟོང་ཐུན་དང་། བདེ་མཆོག་ཚེ་བསྲིང་བའི་བཀའ་བབས། ར་ཤེར་སྣང་ལ་
ཕྱག་རྡོར་གྱི་བཀའ་བབས། ཁྱུང་ཚང་པ་ལ་སྙན་བརྒྱུད་ཀྱི་བཀའ་བབས། འབྲེ་སྒོམ་ལ་རྒྱལ་བ་རྒྱ་མཚོའི་བཀའ་བབས། སྟག་ཤོད་རས་པ་ལ་ཆོས་དྲུག་གི་བཀའ་བབས། བུར་བསྒོམ་ལ་
བསམ་གཏན་ཐུན་འཇོག་གི་བཀའ་བབས། ཉང་སྟོན་སྒོམ་སྐྱབས་ལ་བཞི་ཆོས་ཀྱི་བཀའ་བབས། ཇོ་མོ་སྒྲེ་མོ་ལ་འཕོ་བའི་བཀའ་བབས། དགེ་བཤེས་ཁྱུང་པོ་ལ་ཞལ་གཉིས་མའི་བཀའ་

བབས༑ སྙགས་གཅེར་བུ་ནས་མར་པའི་མགུར་དང་། དོ་ཧའི་བཀའ་བབས། གཞན་ཡང་ལ་སྟོད་ཟངས་རི་རས་པ་དང༌། དུས་གསུམ་མཁྱེན་པ་དང༌། རྫ་རི་སྒོམ་ཆུང་དང༌། རས་ཆུང་
པ་རང་གི་དབོན་པོ་བརྙན་ནག་ལྷུན་པོ། ཤོ་སྟོན་རྡོ་རྗེ་རྒྱལ། ལྕགས་སྟོན་རྒྱན་ནེ་སོགས་བརྒྱུད་འཛིན་མང་དུ་ཕེབས་ནས་གདམས་པས་ཚིམ་པར་མཛད། རང་ལོ་དོན་བརྒྱད་པ་ལྕགས་མོ་སྦྲུལ་གྱི་
དཔྱིད་ཟླ་འབྲིང་པོའི་གནམ་གང་ལ་མཁའ་སྤྱོད་ཕུག་པ་ནས་སྐུའི་ཆ་ལུགས་རྡོ་རྗེ་ཕག་མོར་བསྒྱུར་ཏེ། མཁའ་འགྲོའི་ཚོགས་ཀྱིས་མེ་ཏོག་དང༌། རྒྱལ་མཚན་སོགས་མཆོད་པའི་ཡོ་བྱད་དུ་མས་
མཆོད་དེ། ལྕང་ལོ་ཅན་གྱི་ཕོ་བྲང་ངམ། མཁའ་སྤྱོད་ཀྱི་གནས་སུ་སྤྱན་དྲངས་ནས། དྀ་ལྟ་ཡང་སྐུ་ལུས་མ་སྤངས་པར་བཞུགས་ཤིང་གང་ཟག་ལས་ཅན་རྣམས་ལ་རྨི་ལམ་དང༌། ཉམས་
དང་༑ མངོན་སུམ་དུ་གེགས་སེལ་བ་དང་། ལུང་སྟོན་པ་དང༌། སྐྲའི་བཀོད་པ་ལ་སོགས་པ་མཛད་པ་ཡིན་ནོ། །དེ་ལྟ་བུས་རྗེས་སུ་བཟུང་བའི་རྒྱལ་བ་ལོ་ནི་གཉལ་སྟོད་རྩ་ཞེས་བྱ་བར་
འཁྲུངས༑ གདུང་རུས་ལོ། ཕྱི་ནང་གི་ཆོས་ལ་མཁས་པའི་སྟོན་པ་ཅིག །རས་ཆུང་པ་ལ་གསེར་གྱི་མཎྜལ་མང་དུ་ཕུལ། དབང་གདམ་ངག་རྫོགས་པར་གསན་རླུང་ཨ་བ་ངྷུ་ཏིར་

༄༅། །ཚུད། སངས་རྒྱས་དང་བྱང་ཆུབ་སེམས་དཔའ་དཔག་མེད་ཞལ་གཟིགས། མ་ཅིག་གཡག་མགོས་ཀྱི་སྲས་མོ་གཅིག་གིས་ཞབས་ཏོག་མཛད། ལོ་ཉི་ཤུ་རྩ་ལྔར་
1/1/01
རས་ཆུང་པ་བསྟེན་པ་ཡིན་ནོ། །རྗེ་སུམ་པ་ནི། གཙང་ལ་སྟོད་སུམ་པའི་སྨད་སུམ་པ་ནེའུ་མཁར་ཞེས་བྱ་བར་འཁྲུངས། སྟོད་ལུང་རྒྱ་དམར་བ་ལ་རབ་ཏུ་བྱུང་ནས་ཚད་མ་ལ་སྦྱངས་མཁས་པར་
མཁྱེན༑ དེ་དུས་རས་ཆུང་པའི་སྙན་གྲགས་གསན་ནས། དབུས་ཕྱོགས་བརྒྱུད་དེ། ལོ་རོ་བྱེས་འགོལ་དུ་རས་ཆུང་པ་སྐུ་མཚམས་དམ་པ་ལ་བཞུགས་དུས་ཕེབས་མཇལ་ཁ་མ་བྱུང་བ་
ལ༑ ཕྱག་གི་སྲིན་མཛུབ་རས་ཀྱིས་གདམས་ཏེ་མར་མེར་ཕུལ་ནས། སྐྱེ་བ་ཕྱི་མར་མཇལ་བའི་སྨོན་ལམ་འདེབས་ཤིང་བཞུགས་པའི་ཚེ། རྗེ་བཙུན་གྱིས་མཁྱེན་ནས་ཞལ་མཇལ་བས་མོས་གུས་
དཔག་མེད་སྐྱེས། དུས་དེ་ནས་བཟུང་ནས། རྗེ་བཙུན་མཁའ་སྤྱོད་ལ་མ་ཐེགས་ཀྱི་བར་སྐད་ཅིག་ཀྱང་མི་འབྲལ་བར་བཞུགས། རྗེ་བཙུན་ཉིད་ལ་ཞག་རེ་ལ་ཕྱག་བརྒྱ་རྩ་བརྒྱད་རེ་དང༌། ཞལ་
མཇལ་རེས་བཞིན་དུ་ཕྱག་བདུན་བདུན་འབུལ་བའི་དམ་བཅའ་མཛད། རས་ཆུང་པའི་གདམས་པ་རྫོགས་པར་ཚར་དྲུག་ཅུ་གསན། ཚོ་སྐོང་གི་གདན་ས་ཡང་མཛད་ནས་འགྲོ་དོན་དང་ཕྲིན་ལས་རྗེ་

ཉིད་དང་མཉམ་པར་གྱུར་པ་ཡིན་ནོ། །དེ་ལྟ་བུའི་རྒྱལ་བ་ལོ་དང་སུམ་པས་རྗེས་སུ་བཟུང་བའི་རྗེ་བཙུན་གླིང་ནི། སྔོན་སངས་རྒྱས་ལོག་པར་དད་སེལ་གྱི་བསྟན་པ་ལ་བསམ་གཏན་པ་དྲུག་ཅུ
ཞཱི པ་ལས། ཆོས་སྨྲ་བའི་དགེ་སློང་གཉིས་ལ་ནག་སྐུར་བཏབ་པས། དེའི་རྣམ་པར་སྨིན་པས་དམྱལ་བའི་གནས་སུ་སྐྱེས། སྔོན་གྱི་སྨོན་ལམ་གྱི་མཐུས་ཤཱཀྱ་ཐུབ་པའི་བསྟན་པ་ལ་དགེ་སློང་དྲུག་
ཅུར་གྱུར་ཏེ། དེ་རྣམས་ཀྱི་ནང་ནས་དགེ་སློང་བརྩོན་འགྲུས་འོད་ཅེས་བྱ་བ་གླིང་རས་ཡིན་གསུངས། རྗེ་འདི་ནི་སངས་རྒྱས་ཀྱིས་ལུང་བསྟན་པ་ཡིན་ཏེ། དངས་སྙིགས་རྣམ་པར་འབྱེད་པའི་མདོ་
ལས༑ བཅོམ་ལྡན་འདས་ཀྱིས་ཀུན་དགའ་བོ་ལ་བཀའ་སྩལ་པ། ཀུན་དགའ་བོ། ང་ནི་མྱ་ངན་འདས་འོག་ཏུ། །སངས་རྒྱས་ཀུན་གྱི་ཆོས་ཉིད་ཡིན། །དུས་ཀྱི་མཐའ་མ་བྱུང་བའི་ཚེ། །ང་
ལ་ཆོས་ཉན་བྱང་ཆུབ་སེམས་དཔའ་ནི། །སྣ་ཕུ་ཞེས་བྱའི་གྲོང་ཕུ་རུ། །གླིང་དུ་མཚན་གསོལ་གསང་སྔགས་ཐེག་ཆེན་ཐང་མར་བརྡལ། །དེའི་འཁོར་ན་བྱང་ཆུབ་སེམས་དཔའ་མང་དུ་
འབྱུང་༑ །དེ་ལ་དད་པ་འཛིན་པ་དག་ནི་དེ་རུ་སྐྱེ། །ཀུན་དགའ་བོ་ངས་ལུང་བསྟན་པའི་བྱང་ཆུབ་སེམས་དཔའ་བསམ་གཏན་པ་དེའི་རིང་ལ་ནི། ཐེག་པ་ཆེན་པོའི་རང་བཞིན་མང་དུ་འབྱུང་

༈སྙན་|༄༅། །བར་འགྱུར་རོ། །ཞེས་གསུངས་པའི་གྲུབ་ཐོབ་དེ་ཉིད་གཙང་མྱང་སྟོད་གླང་པོ་སྣར་གླིང་སྨད་པ། ཡབ་ཡུམ་སྔགས་འཆངནུས་པ་ཅན་ཕོ་མོའི་སྲས་སུ་ས་ཕོ་སྤྲེའུ་ལ་
བརྒྱུད་
སྐུ་བལྟམས། གཞོན་དུས་བྲི་ཀློག་གསོ་བ་རིག་པ་སོགས་མཁས་པར་སྦྱངས། དགེ་བཤེས་ཝ་ཐངཔ་ལ་རབ་ཏུ་བྱུང་མཚན་པདྨ་རྡོ་རྗེར་བཏགས། ར་ལོ་ཙཱ་བ་ལ་དུས་འཁོར། བདེ་མཆོག །
ཨི
ཕག་མོ་སོགས་གསན། དེ་ནས་ཇོ་མོ་སྨན་མོ་དང་ཐུགས་མཐུན་ནས་ཚུལ་ལས་ཉམས། དེ་ཉིད་ལམ་གྱི་བར་ཆད་དུ་མི་འགྲོ་བའི་ཕྱིར་ཁྱུང་ཚང་བ་ལ་གཏུམ་མོ་ཞུས། དེར་རས་ཆུང་པའི་ཐབས་
བཅུ་གཉིས་
ལམ་སྐོར་ལ་དད་པ་ཐོབ་སྟེ། དགུང་ལོ་སོ་ལྔ་ལ་ལོ་རོ་མོག་པ་ཚེ་སྐོང་དུ། རྒྱལ་བ་ལོ་ལ་དབང་ཞུས། དེ་རྗེས་སུམ་པ་ལ་གདམས་པ་ཞུས། དེར་ལོ་གསུམ་བཞུགས། སུམ་པའི་གསུང་
ནས་ད་ཁྱེད་གཞུད་མྱུར་དུ་འདོད་པའི་དོན་འགྲུབ་པར་འགྱུར་རོ་ཞེས་ལུང་བསྟན་ནས། ཕག་མོ་གྲུར་བྱོན་དུས། འགྲོ་མགོན་རིན་པོ་ཆེ་ཆོས་ཁྲིར་ཕེབས་པ་དང་མཇལ་ནས་ཁྲིད་གནང༌། ལོ་བདུན་
ཪེཞག་བདུན་ཟླ་བ་བདུན་གྱི་དམ་བཅའ་མཛད་ནས་བསྒོམས་པས། ཞག་གསུམ་ལ་རྟོགས་པ་ཤར་ཏེ། གོང་གི་དམ་བཅའི་རིམ་པ་ལ་མ་ལྟོས་པར་དྲུང་དུ་བྱོན་ཏེ་སྒོམ་བྱེད་གཏོར་ནས་ཐལ་ཞེས་

སོགས་ཀྱི་རྟོགས་པ་ཕུལ། དེ་ནས་རྟ་ལ་སོགས་པའི་འབུལ་བ་སྐྱེལ་བར་ཚེ་སྐོང་དུ་ཕེབས། ལྷ་རྩེར་སྒྲུབ་གནས་གཏབ། དེ་ནས་སའི་ཆ་མང་པོའི་ཕྱོགས་སུ་ཟླུམ་པོ་མཛད་རྗེས། ཕྱིས་ལུང་
བསྟན་པའི་སྣ་ཕུར་དགོན་པའི་གཞི་གཟུང་། ཕྲིན་ལས་བསྐྱངས། གནས་གསུམ་གྱི་མཁའ་འགྲོས་ལུང་བསྟན། བདེ་མཆོག་དང༌། བརྟག་གཉིས་སོགས་ཀྱི་རྣམ་བཤད་བསྟན་བཅོས་མང་དུ་
མཛད༑ མ་འོངས་པའི་དུས་སུ་ཕན་ཐོགས་པར་ཞལ་གྱིས་བཞེས། བླ་མ་མཆོད་པ་ཞེས་པའི་ཐོག་མའང་རྗེ་འདི་ཉིད་ནས་བྱུང་བ་ཡིན་ནོ། །དེ་ནས་དམ་ཚིག་གི་སེལ་ཅིག་ལ་བརྟེན། རེ་གཅིག་
པ་ས་སྤྲེལ་གྱི་དབྱར་ཟླ་ར་བའི་ཉི་ཤུ་བརྒྱད་ཀྱི་ཉིན་པར་ཞིང་འདིའི་གཟུགས་སྐུའི་སྣང་བ་བསྡུས་པ་ཡིན་ནོ། །རྗེ་དེ་ཉིད་ཀྱིས་རྗེས་སུ་བཟུང་བའི་འགྲོ་བའི་མགོན་པོ་གཙང་པ་རྒྱ་རས་པ་ནི། ནཱ་རོ་པའི་
སྤྲུལ་པ་ཡིན་པར་རྗེ་དེ་ཉིད་ཀྱིས་ཞལ་གྱིས་བཞེས་པ་ཡིན་ཏེ། སྐྱེ་བཞིའི་གོང་རོལ་ཁ་ཆེའི་ཡུལ་གྱི་ལྷོ། །ཀོ་ས་ལ་ཞེས་གྲགས་པའི་གྲོང་ཁྱེར་དེར། །མུ་སྟེགས་མ་ཡིན་བྲམ་ཟེའི་རིགས་སུ་
སྐྱེས༑ །ཏིལ་བརྡུང་ཀུན་གྲགས་བླ་མའི་ཞབས་ལ་གཏུགས། །དེའི་ཚེ་ང་མིང་ཡེ་ཤེས་དངོས་གྲུབ་བོད་པ་དེ། །ཞེས་གསུངས་པས། ནཱ་རོ་པ་ཉིད་ཡིན་པར་གོ །དེ་ལྟ་བུའི་སྤྲུལ་སྐུ་དེ་ཉིད་

༄༅། །ཧའོ་གངས་ཀྱི་མགུལ་ཉང་སྟོད་ཁུ་ལེའི་ཆར། ཡབ་རྒྱ་ཟུར་སོ་ཚབ་པི་དང༌། ཡུམ་མར་གཟའ་དར་སྐྱིད་ཀྱི་སྲས་བདུན་ཡོད་པའི་ཆུང་ཤོས་སུ་ལྕགས་སྦྲུལ་ལ་
འཁྲུངས༑ ཡུམ་གྱི་སྲས་མངས་པས་འཁྲུངས་འཕྲལ་དུ་སླས་ཞིག་ཏུ་སྐྱུར་ཏེ་ཕྱིན་དུས། ཡབ་ཀྱིས་དྲིས་པས་གོང་གི་ལོ་རྒྱུས་བཤད་དུས། ཡབ་ཀྱི་སྲས་ལེན་པར་ཕྱིན་པས། སྤྲུལ་པའི་རྒོད་
ཅིག་གིས་དྲོད་ལ་བཅར་ནས་ཟིལ་པ་ཁྲུམ་མེ་འདུག་པ་པང་དུ་བླངས་ནས་སྐྱེད་བསྲིངས། ལོ་བཅུ་གསུམ་ལོན་དུས།ྋ སློབ་དཔོན་སྣར་ཐང་པ་ལ་མངོན་པ་དང༌། ཡོ་ག་ཞི་བྱེད་སོགས་
གསན༑ བཅོ་ལྔ་པ་ལ་སློབ་དཔོན་ཁ་ལུང་པའི་དྲུང་དུ་རྫོགས་ཆེན་དང་། ཚད་མ་སོགས་ལོ་བརྒྱད་ཀྱི་བར་དུ་གསན། དེ་ནས་ར་ལུང་དུ་ཕེབས་དུས་གླིང་རས་དང་མཇལ་འབྲེལ་གཏམ་མང་དུ་
མཛད༑ ཆོས་འབྲེལ་ནི་དེ་དུས་མ་གསན། དེ་ནས་དགུང་ལོ་ཉེར་གསུམ་པ་ལ་དབུས་སུ་ཕེབས། གླིང་རས་སྣ་ཕུ་ན་བཞུགས་པ་དང་མཇལ། གཏུམ་མོ་ཞུས། ཞག་བདུན་ན་རས་ཐུབ་
པས༑ དེ་ཕྱིན་ཆད་ནས་གཙང་པ་རྒྱ་རས་ཞེས་པའི་མཚན་ཐོགས། ལོ་ལྔའི་བར་དུ་བཞུགས་ནས་གདམས་པ་རྣམས་ཚང་བར་ཞུས། བླ་མའི་བསྟན་བཅོས་རྣམས་ཚར་གཅིག་ཡི་གེར་

བཀོད༑ དེ་དུས་འབྲུག་ཀྱང་ལུང་བསྟན། སློབ་དཔོན་རྔོག་སྐུ་མཆེད་ལ་རྔོག་པའི་ཆོས་སྐོར་རྣམས་གསན། གཙང་པས་ཉེར་བརྒྱད་བཞེས་དུས་གླིང་གཤེགས། དེར་དགོངས་རྫོགས་
བསྒྲུབས༑ གླང་ལོ་ལ་བླ་མ་ཞང་ལ་རབ་ཏུ་བྱུང་མཚན་ཡེ་ཤེས་རྡོ་རྗེར་བཏགས། དགོན་པ་འཛིན་པ་ལ་མི་མཉེས་ཀྱང༌། ཀློང་རྡོལ་དུ་དགོན་པ་ཅིག་མཛད་ནས་ལོ་ཤས་བཞུགས། རོ་སྙོམས་
ཀྱི་ཡིག་ཆ་མཛད། རབས་བདུན་མའི་ཡིག་ཆ་དང༌། ལྷན་ཅིག་སྐྱེས་སྦྱོར་གྱི་ཁྲིད་དང༌། ཐུབ་ལྔའི་ཡིག་ཆ་མཛད། དེ་ནས་གླང་ལོ་ལ་འབྲུག་ཏུ་ཕེབས་ཏེ། ཚོགས་པ་ཁྲི་ཚོ་ལྔ་ཙམ་
འདུས༑ ལོ་དེ་ཉིད་ལ་སྤྱིལ་པོ་སྟོང་ཙམ་ཐེབས། དེ་ནས་ཕྱོགས་རྣམས་སུ་འགྲོ་དོན་ལ་བྱོན། སློབ་མ་རྣམས་ལ་ཚེ་བློས་བཏང་གི་བསྒྲུབ་པ་གྱིས་གསུང་བའི་བཀའ་ལུང་གནང་བ་ལ་བརྟེན་ནས་
རྟོགས་པ་ཤར་བའི་སློབ་མ་སྟོང་ཕྲག་ལྔ་སོགས་འབྲུག་ཏུ་འདུས་དུས། འཁོར་འགྱེད་དང་པོ་གནང་ནས། གྲུབ་པ་ཐོབ་པའི་སློབ་མ་ཕལ་ཆེ་བ་ཨོ་རྒྱན་དང༌། ཛ་ལནྡྷ་ར་དང༌། ཁ་ཆེ་
དང་༑ བྱ་རྒོད་ཕུང་པོའི་རི་དང༌། ལྷོ་ཕྱོགས་པོ་ཏ་ལ་དང༌། རྒྱ་ནག་རི་བོ་རྩེ་ལྔ་དང༌། ཙ་རི། ཤ་འུག་སྟག་སྒོ། ཏི་སེ་སོགས་སུ་ཚེ་དང་སྒྲུབ་པ་མཉམ་པ་གྱིས་གསུང་ནས་འཁོར་འགྱེད་

༄༅། །མཛད་པས། དཔལ་ལྡན་འབྲུག་པའི་བསྟན་པ་ལ་བྱ་རྒོད་ཀྱི་ཉིན་ལམ་བཅོ་བརྒྱད་ཁྱབ་ཅེས་པའང་དེ་ནས་བྱུང་ཞིང་། ཕྱིས་གྲུབ་ཆེན་མ་ལུངས་པས་ལྷོ་ཕྱོགས་པོ་ཏ་
ལར་བྱོན་དུས་ཀྱང་རྒྱ་རས་པའི་བུ་ཆེན་འཇའ་ལུས་ཐོབ་པ་མང་པོ་བཞུགས་འདུག་པ་དང་མཇལ། གྲུབ་ཆེན་ཨོ་རྒྱན་པས་ཨོ་རྒྱན་ལ་ཐེགས་དུས། རྒྱ་རས་པའི་བུ་ཆེན་མང་པོ་ཨོ་རྒྱན་ན་སྒོ་སྲུང་
མཛད་པ་གཟིགས་པས། འཇའ་ལུས་རྡོ་རྗེའི་སྐུ་འགྲུབ་པའི་སློབ་མ་གངས་ཅན་འདིར་རྗེ་འདི་ཉིད་ཁོ་ན་མང་བར་གོའོ། །འབྲུག་པ་ལ་གཏོགས་པའི་སྒོམ་ཆེན་ཡིན་ཕྱིན་ཆད་སྡེ་རིགས་ཀྱི་ཆགས་
བཅུ་བཞི་
སྡང་༑ འཁྲུག་པ་མེད་ཅིང་། དུལ་བ་ཤ་སྟག་འབྱུང་ངོ་། གངས་ཅན་འདིར་བཞུགས་པའི་སློབ་མ་ནི། དང་པོར་ཆེ་བ་སྤ་རྐྱང་གཉིས། བར་དུ་ཆེ་བ་རྒྱ་འབྲས་གཉིས། མཐའ་མར་ཆེ་བ་ལོ་
རྒོད་གཉིས་སོགས་མང་དུ་འཕེལ་བ་ཡིན་ནོ། །དེ་ནས་སྐུ་ཚེ་འདིའི་ཕྲིན་ལས་རྫོགས་ནས། དགུང་ལོ་ལྔ་བཅུ་རྩ་ཅིག་པ་ལྕགས་ལུག་གི་དབྱར་ཟླ་ཐ་ཆུང་གི་ཉི་ཤུ་ལྔ་ལ་དགོངས་པ་ཆོས་ཀྱི་དབྱིངས་
སུ་ཐིམ་སྟེ་གདུང་བཞུ་བར་འཇའ་གུར་དང༌། མེ་ཏོག་གི་ཆར་བབ་ཅིང༌། རྒལ་ཚིགས་ཉེར་གཅིག་ལ་སྤྱན་རས་གཟིགས་ཀྱི་སྐུ་ཉི་ཤུ་རྩ་ཅིག་བྱོན། དེའི་རྟེན་འབྲེལ་གྱིས་གདུང་རབས་ཉི་ཤུ་རྩ་

གཅིག་གི་བར་དུ་སྤྱན་རས་གཟིགས་ཀྱི་སྤྲུལ་པ་ཉི་ཤུ་རྩ་གཅིག་འབྱོན་པར་གསུངས་སོ། །དེ་ཡང༌། ཐོག་མར་རི་དྭགས་རྒྱལ་པོའི་མཚན་ཅན་དགུ་ལུང་བསྟན། དེ་ནས་རིགས་གསུམ་མགོན་
པོའི་སྤྲལ་པ་གསུམ་ལུང་བསྟན། དེ་རྗེས་གདན་ས་ཉམས་དམའ་བའི་དུས་སུ་ཁོ་བོ་རང་ཡོང་གསུང་བ་དང་མཐུན་པར། ཌོམ་བྷི་ཧེ་རུ་ཀའི་ཡང་སྤྲལ་དུ་ཨོ་རྒྱན་དུ་ལུང་བསྟན་པའི་དབོན་རས་དར་
མ་སེང་གེས་རྗེ་དེ་ཉིད་ཀྱི་གདན་ས་མཛད་པ་ཡིན་ནོ། །དེ་ལྟ་བུའི་དབོན་རས་དར་མ་སེང་གེ་ནི། ཡུལ་ར་ལུང་དུ། རྗེ་རྒྱ་རས་ཀྱི་གཅེན་པོ་ལྷ་བཙན་དང༌། ཡུམ་རྗེའུ་རིགས་ཇོ་མོ་རྒྱན་གཉིས་ཀྱི་
སྲས་སུ་མེ་མོ་བྱ་ལ་འཁྲུངས། དེ་ནས་དགུང་ལོ་ཉི་ཤུ་རྩ་གཉིས་ལོན་པའི་དུས་སུ་ཁུ་བོའི་རྩར་ཆོས་གྲོས་ལ་ཕེབས་དུས། ཁུ་བོ་དང་མ་མཇལ་གོང་དུ་ཁུ་བོས་མངོན་པར་མཁྱེན་ཏེ། ཉེ་གནས་
རྣམས་ལ་ཆོས་བྲོས་ཀྱི་མི་ཅིག་ཡོང་། དེ་ལ་ཆོས་སྐྱོང་འགོ་བར་འདུག །མདང་བྱ་རོག་མང་པོས་འབུལ་བ་བྱས་ནས་བྱུང༌། དེ་ཉིན་དབོན་རས་དྲུང་དུ་བྱོན། རབ་ཏུ་བྱུང་མཚན་དར་མ་སེང་
གེར་བཏགས་སོ། །དེ་ནས་གདམས་པ་དང་། འབྲུག་སྐོར་གྱི་ལག་ལེན་རྣམས་རྫོགས་པར་གསན། ལོ་མང་པོའི་བར་དུ་ལྕང་ཞིའི་བཀའ་ཐུབ་ཀྱི་མཚམས་འབྲུག་ཏུ་མཛད། དེ་ནས་ཁུ་བོ་ ༷

༄༅། །གཞུང་དུ་ཐེགས་པའི་དུས། བཀའ་ལུང་ལ། ངེད་དཔོན་སློབ་ལྔ་སྟོང་ཙམ་གཞུང་དུ་འགྲོ་བས་དེ་བར་དུ་ཁྱོད་ཀྱིས་མཚམས་པ་རྣམས་ཀྱི་ཤིང་དང་། ངེད་སླེབ་དུས་
ཀྱི་ཤིང་བསོག་པ་གྱིས་གསུང་ནས་གཞུང་ལ་ཐེགས། དེ་ཤུལ་དུ་སྙིང་རུས་བསྐྱེད་དེ། བཀའ་བཞིན་ཤིང་བླངས་པས་མགོན་པོ་འཁོར་བཅས་གདོང་ཅན་དང་བཅས་པ་སྤྲལ་ནས། ཤིང་སྤེ་མང་
དུ་བསགས་ནས་བཞུགས་དུས་རྗེ་ཉིད་ཕེབས་ནས། དགེ་འདུན་རྣམས་ཀྱིས་ཤིང་གང་ན་བསགས་ཡོད་གསུངས་པ་ཕེབས་པ་ལ། ཤིང་དཔེའི་ས་བསྟན་ནས་དགེ་འདུན་སྟོང་ཕྲག་མང་པོས་སླངས་
ཀྱང་མི་ཟད་པ་བྱུང་། ཁྱེད་ཀྱིས་འདི་ཙམ་གྱི་ཤིང་བསོག་པ་ལ་ལས་གྲོགས་སུ་ཡོད་གསུངས་པས། དབོན་གྱིས་ཞུ་ངོ་མ་ཤེས་པ་ལ། རྒན་མོ་ཞིག་ན་རེ། དབོན་རས་ནི་ཉལ་བསྡད་འདུག་པ་
ཡིན༑ མི་གཅན་ཟན་གྱི་མགོ་ཅན་མང་པོས་བཅད་པ་ཡིན་ནོ་ཞུས་པས། དེ་ཡོང་རེ་ཁ་རོག་སྡོད་གསུང་བ་སོགས་བྱུང་འདུག་པས། དེ་དུས་ནས་གྲུབ་པ་ཐོབ་པ་ཡིན་ནོ། །དབོན་རས་ཀྱི་རང་ལོ་
སོ་ལྔ་ལ་ཁུ་བོ་གཤེགས་ཏེ། འབྲུག་ར་ལུང་གི་གདན་ས་བཟུང༌། ལོ་རྒོད་ལ་སོགས་པའི་དབུ་ཆེ་བུ་སློབ་རྣམས་ཀྱིས་ཁུ་བོ་དང་ཁྱད་མེད་ཀྱི་འབུལ་བ་ཞབས་ཏོག་བྱས་ཤིང༌། རྒྱལ་བ་རྒོད་ཚང་

པས་ཀྱང་དབོན་རས་ལ་རོ་སྙོམས་གསན། དེའི་མེ་ཏོག་ལ། ཙ་རི་ཕོ་མ་ལྷ་ཁབ། རྒོད་ཚང་བྲག་ལ་སོགས་པ་ལུང་བསྟན། རྒོད་ཚང་པ་བསྒྲུབ་པ་ལ་བཅུག་པ་སོགས་ཀྱི་མཛད་པ་མང་
ངོ་༑ །དེ་ནས་དབོན་རས་ཀྱིས་སྟག་རི་གངས་ཀྱི་ར་བར་ཐེགས་དུས་ས་གྲུ་གསུམ་གྱི་དཀྱིལ་ནས་ཆུ་མིག་གཉན་པ་ཞིག་ཏུ་གསང་སྤྱོད་ལ་བྱོན་པས། བུ་མོ་ཪིན་ཆེན་རྒྱན་གྱིས་སྤྲས་པ་གསུམ་བྱུང་
ནས༑ མགྲིན་ཅིག་ཏུ་འདི་སྐད་དོ། ཀྱི་གསན་དང་འདིར་བཞུགས་ཀྱི་སྐལ་ལྡན་ལོ་ཙྪ་བ། །ཁྱེད་རྒྱ་གར་ཡུལ་ནས་བྱོན་ཙམ་ན། །ངེད་མིག་བསྒྱུར་གྱི་བུ་མོ་སྤུན་གསུམ་གྱིས། །ལམ་སྐྱབས་
འགྲོ་སེམས་བསྐྱེད་ཀྱི་སྡོམ་པ་ཞུས། །དེ་ཐུགས་ལ་གསལ་ལམ་ལོ་ཙཱ་བ། །ཟེར་ནས་མི་སྣང་བར་གྱུར་ཏེ། ཞེས་པའི་དོན། རྗེ་འདི་ཉིད་མར་པའི་སྤྲལ་པ་ཡིན་པར་ཤེས་པར་བྱའོ། །དེས་ནི་
ཆོས་སྐྱོང་བྲན་དུ་འཁོལ་ཞིང་དབང་དང་དྲག་པོའི་ལས་འགྲུབ་པ་ཡིན་པས། བུ་སློབ་རྣམས་ལ་ཞལ་བཀོད་ཀྱིས་ཁྱབ་པར་གནང་ནས། འབྲུག་གི་གཙུག་ལག་ཁང་དང་། ར་ལུང་གི་གཙུག་ལག་
ཁང་དང༌། ཆོས་རྫོང་གི་གཙུག་ལག་ཁང་དང་། མདོ་མཁར་གྱི་གཙུག་ལག་ཁང་བཞི་ཉི་མ་ཅིག་ལ་རྨང་གཏིང་། རྗེ་ཉིད་སྟག་རིར་སྐུ་མཚམས་ལ་བཞུགས། གཙུག་ལག་ཁང་བཞི་པོ་ལོ་༔

༄༅། །གཅིག་ལ་ཕལ་ཆེ་བ་གྲུབ། ཐོག་མར་འབྲུག་གི་ལྷ་མོ་ཆེ་བཞེངས། དེའི་ཟངས་ཀྱི་རྒྱུ་རྣམས་རག་མ་ཀླུ་བཙན་གྱིས་ཕུལ་ནས། རག་མའི་རི་ནས་གཏེར་ནས་འཐོན
ཏེ་ལྷ་མོ་ཆེ་བཞེངས་དེའི་ཐུགས་ཀར་འགྲོ་བའི་མགོན་པོའི་སྐུ་ཚིགས་ལ་ཕེབས་པའི་སྤྱན་རས་གཟིགས་རིང་བསྲེལ་དང་བཅས་པ་བཞུགས། དེ་རྣམས་ལ་རབ་གནས་མཛད་དེ་སྟག་རིར་བཞུགས་
ནས་སྒྲུབ་སྡེ་བཙུགས། དེར་ཕ་བོང་དམར་པོ་ཅིག་འདུག་པ་རྟ་མགྲིན་དུ་ཞལ་གཟིགས་པ་སོགས་གཟིགས་སྣང་མང་དུ་བྱུང༌། རྗེ་དེ་ཉིད་དེར་བཞུགས་རིང༌། བུ་སློབ་རྣམས་ཀྱིས་ར་ལུང་དུ་
མཆོད་རྟེན་བཀྲ་ཤིས་སྒོ་མངས་ཆེན་མོ་བཞེངས། གསེར་ཟངས་ལ་གྲུབ་པའི་གདུགས་གཉྫི་ར་དང་བཅས་པ་རྩེར་བསྐྱོན་པ་ལ་བུ་སློབ་རྣམས་དཀའ་ནད་ཆེ་བར་བྱུང༌། སྔ་དྲོ་ཅིག་བསྐྱོན་པས་མ་
འཁྱོལ་བར་གྲོ་ལ་ལོག་དུས། སངས་རྒྱས་དབོན་ཉིད་སྟག་རི་ནས་རྐྱང་གཅིག་ལ་འཆིབས་རྫུ་འཕྲུལ་གྱིས་ཕེབས་ཏེ། སྲོག་ཤིང་གི་རྩེར་གདུགས་གཉྫི་ར་དང་བཅས་པ་བསྐྱོན། བུ་སློབ་རྣམས་
གྲོ་ཐོན་རྗེས་ལས་ལ་ཞུགས་དུས། གདུགས་གཉྫི་ར་བསྐྱོན་འདུག་པ་མཐོང་ནས། གཅིག་གི་གཅིག་ལ་ཡིད་མ་ཆེས་པར་ཧ་ལས་པར་གྱུར་ནས་ཕྱོགས་ཀུན་ལ་བལྟས་པས། རྗེ་ཉིད་རྐྱང་ཅིག་ལ་

འཆིབས་ནས་ཉིང་རོ་ངོས་ལ་བྱོན་པ་ཀུན་གྱིས་མཐོང་ངོ་། དེའི་རྗེས་ལ་བལྟས་པས་ཕ་བོང་ཅིག་ལ་རྐྱང་གི་རྨིག་རྗེས་གསལ་བ་ཞིག་རྙེད། དེ་ད་ལྟ་ཡང་ཀུན་གྱིས་མཐོང་བར་ཡོད་དོ། །དེ་ནས་
ཕྱིས་བུ་སློབ་རྣམས་ཀྱིས་རབ་གནས་ལ་རྗེ་ཉིད་གདན་དྲངས་པས། མཆོད་རྟེན་ལེགས་པ་རང་ཅིག་བྱུང་འདུག །འདིའི་གདུགས་གཉྫི་ར་མ་འོངས་པའི་དུས་སུ་ཡོ་བ་འབྱུང་། དེ་དུས་ཀྱང་ང་རང་
གིས་ཡོངས་ནས་བསྲང་དགོས་པ་འདུག་གསུང་། དེ་ནི་ད་ལྟའི་རྗེ་ངག་དབང་ཆོས་ཀྱི་རྒྱལ་པོ་ལུང་བསྟན་པ་ཡིན། དེ་དང་མཐུན་པར་གདུགས་ཡོ་བ་སྲོང་། བཀྲ་ཤིས་སྒོ་མང་ལ་ཞིག་གསོས་
མཛད་པ་ཡིན་ནོ། དེ་ལྟ་བུའི་དབོན་རས་ཉིད་སྐ་ཚེ་འདིའི་མཛད་པ་མཐར་ཕྱིན། རེ་གཅིག་ས་མོ་བྱ་ལ་དགོངས་པ་ཆོས་ཀྱི་དབྱིངས་སུ་ཐིམ། དེ་ལྟ་བུའི་རྗེ་ལ་སློབ་མ་གཡུ་མོ་ཆེ་དང༌། འོབས་
མཚོ་བ་དང༌། བྲག་དམར་བ་ལ་སོགས་པའི་སློབ་མ་མང་དུ་ཕེབས་སོ། །དེའི་གདན་ས་ཆོས་རྗེ་གཞོན་ནུ་སེང་གེ་ནི། ར་ལུང་དུ་ཡབ་སངས་རྒྱས་དབོན་རས་ཀྱི་ཕོ་བོ་ལྷ་བཙན་དང༌། ཡུམ་ཡེ་
ཤེས་ཀྱི་མཁའ་འགྲོ་མ་བྷ་ལྷོད་ཅེས་བྱ་བའི་སྲས་སུ་ལྕགས་ཕོ་སྤྲེའུ་ལ་འཁྲུངས། གཞོན་ནུའི་དུས་འགྲོ་མགོན་རྒྱ་རས་པའི་དྲུང་དུ་བྱོན། དཀྱིལ་འཁོར་གྱི་སྟེང་ན་བདུད་རྩིས་བཀང་བའི་ཐོད་པ་ཅིག་ ༷

༄༅། །བཞག་ཡོད་པ། དཀྱིལ་འཁོར་ཆུད་མ་ཟོས་པར། ཆོས་རྗེ་གཞོན་ནུ་སེང་གེ་ཉིད་གང་ནས་བྱོན་ཆ་མེད་པར་བྱོན་ནས་བདུད་རྩི་གསོལ། ཀཱ་པ་ལ་དེ་དབུ་ལ་གསོལ་
1/1/01
ནས་འདུག་གོ །འགྲོ་མགོན་གྱི་ཞལ་ནས་འདི་རང་རྒྱུད་པ་ཞིག་མིན་པར་འདུག་པས་སྐྱེད་བསྲིང་གསུངས། དགུང་ལོ་བརྒྱད་ཀྱི་སྟེང་དུ། ཆོས་རྗེ་གཙང་པ་རྒྱ་རས་པ་ཉིད་ཀྱི་དྲུང་དུ་དབུ་སྐྲ་
བཅད༑ མཚན་གཞོན་ནུ་སེང་གེར་བཏགས། སྒྲུབ་སྐོར་གྱི་དབང་དང༌། རོ་སྙོམས་དང་བསྲེ་འཕོ་སོགས་ཀྱི་ལུང་ཞུས། གདམ་ངག་གཞན་རྣམས་སངས་རྒྱས་དབོན་ལ་སྒྲོ་འདོགས་བཅད་
དོ༑ ས་སྐྱ་པཎ་ཆེན་ལ་གཟོ། སྨན། རྩིས། དབུ་མ་རྣམས་གསན། དེ་ནས་སངས་རྒྱས་དབོན་གྱི་བཀས་ལོ་གསུམ་འདག་འབྱར་གྱི་མཚམས་མཛད་རྟོགས་པ་ཤར། སྐུ་མཚམས་འཐོན་
ནས༑ ཙ་རི་དང་། ཏི་སེ་སོགས་སུ་འགྲོ་བར་ཞུས་པས། སངས་རྒྱས་དབོན་གྱི་ཞལ་ནས། སྟག་རི་འདི་ས་ཕྱོགས་དབེན་ཞིང་གཞི་བདག་ཆོས་ལ་དཀར་བར་འདུག་པས། ཁོ་བོ་དང་སྡོངས་
ནས་སྟག་རིར་འགྲོ་གསུངས་ནས་ཐེགས་ནས་རླུང་གི་ཡོན་ཏན་མང་དུ་སྐྱེས་ཏེ། ཟླ་བ་ལ་གྲིབ་མ་མི་མཐོང་བ་དང་། རླུང་གང་འདོད་དུ་འདྲོངས་པ་སོགས་ཡོན་ཏན་མང་དུ་སྐྱེས། དེ་དུས་སངས་

རྒྱས་དབོན་གྱི་ཚེམས་ཅིག་བྱོན་པ་ཡང་གནང༌། དེ་ནས་ར་ལུང་དུ་བྱོན། ཡེ་ཤེས་མགོན་པོ་ལས་མགོན་དང་བཅས་པ་ཞལ་གཟིགས། དེ་ནས་སངས་རྒྱས་དབོན་གྱི་ཞལ་ནས། ངའི་རྗེས་སུ་
གདན་སར་ཁྱོད་སྡོད་གསུང་ནས་གཤེགས་པའི་ཤུལ་དུ་གདན་སར་བཞུགས་སོ། །དེ་ནས་འབྲུག་ཏུ་འདག་འབྱར་ལོ་དྲུག་མཛད་དེ། གཙང་ར་ལུང་དུ་ཐེགས། བཙུན་གསར་ལྔ་བརྒྱ་ཙམ་
འདུས༑ བཤད་སྒྲུབ་ཀྱི་བྱ་བ་མཐར་ཕྱིན། གདན་ས་ཡ་གཞིའི་སྟེང་དུ་བཞུགས་བཞིན་པའི་ངང་ནས། སྐུ་ཚེའི་སྨད་ལ་སྒྲུབ་པ་མཛད། རང་ལོ་དྲུག་ཅུ་རྩ་བདུན་པ་མེ་ཕོ་སྟག་ལ་
གཤེགས༑ དེས་རྗེས་སུ་བཟུང་བའི་བྱང་སེམས་ཉི་མ་སེང་གེ་ནི། ཆོས་རྗེ་གཞོན་ནུ་སེང་གེའི་གཅུང་པོ་སློབ་དཔོན་རིན་ཆེན་དཔལ་གྱི་སྲས་སུ་ལྕགས་མོ་ཕག་ལ་འཁྲུངས། དགུང་ལོ་ལྔ་ལོན་
པའི་དུས་ན། སངས་རྒྱས་དབོན་དང་། ཆོས་རྗེ་གཞོན་ནུ་སེང་གེ་ཁུ་དབོན་མོན་ལ་ཐེགས་དུས། ཕོ་མའི་གཞི་བདག་རྣམས་ཀྱིས་བསུ་བ་དང་ཁྲུས་བྱེད་པ་སོགས་མངོན་པར་མཁྱེན། དགུང་ལོ་
དྲུག་པ་ལ་སྤོས་སྐྱ་ཕུག་མོ་ཆེར་སློབ་གཉེར་མཛད་དུས། པདྨ་དབང་ཆེན་བྱ་བ་རྨ་ར་ཅན་ཞིག་ཡོད་པ་དེ་ཡིན་གསུང་བ་སོགས། སྐུ་སྐྱེ་སྔ་མའི་སྤྱོད་ལམ་དུ་མ་མཛད་པས་ཆོས་རྗེ་གཞོན་ནུའི་བཀའ་

༄༅། །རྒྱས་གསུང་དུ་མ་བཅུག་གོ །དགུང་ལོ་བཅུ་པ་ལ་དགེ་ཚུལ་བསྒྲུབས་རབ་ཏུ་བྱུང༌། ཉིན་ཅིག་ས་གར་བྱའོ་གསུང་ནས་གར་ཅིག་མཛད་པས། བླ་མ་སྟོན་པ་ཟེར་བ་
ཅིག་གིས། ཁྱེད་ཚོས་ཅིར་མཐོང་། ངས་ནི་བདེ་མཆོག་ལྷ་མོ་བཞིས་བསྐོར་བར་མཐོང་ཟེར་བ་བྱུང་བས།ྋགཞན་སྣང་སྒྱུར་ནུས་པའི་ལས་ཟིན་པའི་སྐྱེས་བུ་ཡིན་པར་གོ །ཆོས་རྗེ་གཞོན་ནུ་ཉིད་
ཅོ་ལ་འབྲུག་བསྐོར་རྣམས་ཡོངས་སུ་རྫོགས་པར་གསན་པ་ཡིན་ནོ། །རྗེ་དེ་ཉིད་ཀྱིས་དབང་གནང་བའི་དུས་སུ། སློབ་དཔོན་ཞང་པོ་དང་། སློབ་དཔོན་སྤྲེལ་ཆུང་པ་གཉིས་ཀྱིས་ལྷན་སྐྱེས་སུ་མཐོང་
བརྒྱད་བ་དང་། བརྩོན་འགྲུས་དཔལ་གྱིས་བདེ་མཆོག་ཞལ་བཞི་ཕྱག་བཅུ་གཉིས་པར་མཐོང་བ་དང་། གཞན་ཡང་ལྷ་སར་ཐེགས་དུས། ཇོ་བོ་དང༌། རྗེ་གཉིས་འོད་ཟེར་ཞལ་ཕན་ཚུན་དུ་འབྲེལ་བར་
མཐོང་བ་དང་། སྟག་གྲུ་ཁའི་རབ་གནས་མཛད་དུས། ཡོན་བདག་ཕོ་མོ་ཀུན་མཐུན་པར་ཤཱ ཀྱ་ཐུབ་པར་མཐོང་བ་དང༌། གཞན་ཡང་སྤྱན་རས་གཟིགས་དང་། ཕྱག་ན་རྡོ་རྗེ་དང༌། ཕག་
ཚེ་དཔག་མེད་སོགས་སུ་མཐོང་བར་བྱུང་། དེ་ནས་སྐབས་ཅིག་ན་ས་སྐྱར་ཐེགས་ཏེ། བླ་མ་ཆོས་ཀྱི་རྒྱ་མཚོ་ལ་དགྱེས་རྡོར་མ་ཡ་ལ་སོགས་གསན། དེ་ནས་ར་ལུང་དུ་ཕེབས་དུས་ཆོས་རྗེ་

གཞོན་ནུ་གཤེགས་ནས དེའི་གཤེགས་རྫོངས་བསྒྲུབས གདན་སར་ཕེབས། འབྲུག་ར་ལུང༌། མདོ་མཁར་ཆོས་རྫོང་བཞིར་ཕྱི་རྟེན་རེ་བཞེངས། ར་ལུང་གི་ཡང་དགོན་རྒྱལ་བའི་ཕོ་བྲང་
འབྲུག་འདེབས་པ་སོགས་མཛད་པ་མཐར་ཕྱིན་ནས། རང་ལོ་སོ་བདུན་མེ་མོ་ཕག་ལ་སྐུ་གཤེགས།། །།ཆོས་རྗེ་རྡོ་རྗེ་གླིང་པ་ནི། ཡུལ་མྱང་སྟོད། གནོད་སྦྱིན་གང་བ་བཟང་པོའི་མགུལ་
ལུགས་དུ༑ ཡབ་སློབ་དཔོན་སྟག་དང༌། །ཡུམ་ར་མོ་བསོད་ནམས་རྒྱན་གཉིས་ཀྱི་སྲས་སུ་ས་ཕོ་ཁྱི་ལ་བལྟམས། ལྷུམས་སུ་ཞུགས་པའི་དུས་སུ་ཡབ་ཡུམ་གྱི་རྣལ་ལམ་ལ་སངས་རྒྱས་དབོན་འོད་ཁ་
དོག་ལྔའི་དཀྱིལ་ན་བཞུགས་འདུག་པ་ལས། དེ་ལས་འོད་དཀར་པོ་ཅིག་ཡབ་ཡུམ་ལ་ཐིམ་པ་སོགས་རྨིས་པས་ན་སངས་རྒྱས་དབོན་གྱིས་བྱིན་གྱིས་བརླབས་པ་ཡིན་ནོ། །དགུང་ལོ་བཅུ་གཅིག་
ཆེན་ལོན་པའི་དུས་སུ། ཆོས་རྗེ་གཞོན་ནུ་སེང་གེའི་ཕྱག་ཕྱིར་ལྷོར་བྱོན་ཏེ་དབུ་སྐྲ་བཅད། ར་ལུང་དུ་ཕེབས། ར་ལུང་པ་རྣམས་ཀྱིས་དབོན་པོའི་མཐོང་བྱས་བདེར་བཀོད་བཏང་བ་ལ། འདིས་ཁོའི་
བརྒྱ་འབུལ་མང་པོའི་གོ་འགག་པར་ཡོད་པས་བདེར་བཀོད་མ་བཏང་གསུང༌། དབོན་པོའི་མཐོང་བྱེད་དུ་མ་བཅུག་པར་དབང་གདམ་ངག་གནང་སྟེ། སློབ་གཉེར་དང་སྒྲུབ་པ་ཤ་སྟག་ལ་བཅུག་

༄༅། །པས་ཐུགས་དམ་རྟོགས་པ་ཤར། དེ་ཉིད་སྐྱོང་བ་ལ་ཙ་རིར་ཐེགས་དགོངས་པ་ལ། སྟོད་འབྲུག་རྒྱལ་བ་རྒོད་ཚང་པ་གཤེགས་པའི་གདན་སར་འབྱོན་དགོས་པའི་སྟོད་
ཕྱོགས་ཀྱི་དབུ་ཆེ་རྣམས་ཀྱིས་ཞུ་བ་བྱས་པས། ཆོས་རྗེ་གཞོནནུས་ཀྱང་རྫོང་བར་ཞལ་གྱིས་བཞེས་ནས། ཡང་ཐེགས་པའི་དུས་སུ། ར་ལུང་པ་རྣམས་ཀྱིས་དབོན་པོ་འདི་ངེད་ཚོ་ལ་དགོས་ཡོད་
ཨི
ཞུས་ནས་སྒོ་བསྲུངས་པས། ཡང་དགོན་དུ་མང་ཇ་བསྐོལ་ནས་གསངས་ཏེ་ཐེགས། རྡོ་རྗེ་གླིང་སོགས་རྒོད་ཚང་པའི་གདན་ས་རྣམས་སུ་ཕེབས། རོ་སྙོམས་དང༌། ཏིང་ངེ་འཛིན་གྱི་དབང་
བཅུ་དགུ་
སོགས་མཛད་པས་མི་སྟོང་ཙམ་འདུས་པ་བྱུང༌། དེའི་འབུལ་བ་རྣམས་སྐྱེལ་བར་ར་ལུང་དུ་བསྐོར་ཅིག་ཕེབས། ཆོས་རྗེ་གཞོན་ནུ་དང་མཇལ། ལ་སྟོད་ཀྱི་སྣང་ཚུལ་རྣམས་སྙན་དུ་ཞུས། ཡང་
ཆོས་རྗེའི་བཀས། ལ་སྟོད་དུ་སྐུ་འཚམས་ལ་རྫངས། ནཱ་རོ་པའི་གསོལ་ཞལ་ཀ་པཱ་ལ་སྨུག་པོ་འཇའ་ཚོན་ཞེས་བྱ་བ་དང༌། པཎ་ཆེན་ཤཱ ཀྱ་ཤྲཱིའི་རྒྱན་དྲུག་རྡོ་རྗེ་དྲིལ་བུ་དང་བཅས་པའི་གནང་སྦྱིན་
གནང་༑ དེ་ནས་ཡར་ལམ་ས་སྐྱར་བྱོན། དཔོན་ཆེན་ཤཱཀྱ་བཟང་པོས་ཀྱང་ན་བཟའ་སོགས་དགོས་ཀྱི་འབུལ་བ་མང་དུ་མཛད། དེ་ནས་ཙ་རིར་བྱོན། ལོ་གསུམ་སྐུ་མཚམས་མཛད། དེ་ནས་

སྟོད་ཕྱོགས་རྣམས་སུ་འགྲོ་དོན་རྒྱ་ཆེར་བྱུང་ནས། འབུལ་བ་མང་པོ་བསྣམས་ཏེ་ར་ལུང་དུ་ཕེབས་དུས་ཆོས་རྗེ་ཉི་མ་སེང་གེ་དགུང་ལོ་བཅུ་གསུམ་ལོན་པ་ཞིག་སྐུ་དྲུང་ན་བཞུགས་པ་ཅན་དུ་བྱོན་
པས༑ ཐུགས་ཤིན་ཏུ་མཉེས་པ། དེ་ནས་སླར་ལ་སྟོད་ལ་ཐེགས། རྡོ་རྗེ་གླིང་ན་བཞུགས་པའི་དུས་ན། ཆོས་རྗེ་གཞོན་ནུ་ར་ལུང་དུ་གཤེགས་པ་མངོན་པར་མཁྱེན་ཏེ། ཉེ་གནས་རྣམས་ལ་
གདུང་འབུལ་གྱི་གྲབ་གྱིས་གསུངས་ནས། ཕྱག་རྫས་རྣམས་བསགས་དུས། ར་ལུང་ནས་ལོ་གསུམ་གྱི་བར་དུ་ལན་མ་བྱུང་བར། ཕྱིས་ནོར་རྫས་བསམ་གྱིས་མི་ཁྱབ་པ་ར་ལུང་དུ་བསྐུར།
ནས་རྒོད་ཚང་དུ་བྱོན་ནས། སྐུ་མཚམས་ལ་བཞུགས་པ་སོགས་འགྲོ་དོན་རྒྱ་ཆེར་མཛད། རྗེ་ཉིད་ཀྱིས་རྒོད་ཚང་དུ་གཙང་པ་རྒྱ་རས་ཞལ་གཟིགས། འཁོར་ལོ་བདེ་མཆོག་དང་། ཕྱག་ན་རྡོ་རྗེ་
དང་༑ ཡེ་ཤེས་མགོན་པོ་སོགས་ཞལ་གཟིགས་པ་དང་། རྒོད་ཚང་དུ་རྡོ་ལ་ཕྱག་རྗེས་བཞག་པ་དང༌། མཁའ་འགྲོ་དང་མི་མ་ཡིན་མང་པོས་ཡུལ་ཐག་རིང་བ་མང་པོའི་ཁ་ཟས་རིགས་མི་འདྲ་བ་
མང་པོ་ཕུལ་ནས་བཞེས་པ་དང་དྲུང་ན་ཡོད་པ་ལ་སོགས་ལ་གསོལ་རས་གནང་ནས་ཚིམ་པར་གྱུར་པ་སོགས་ཀྱི་གྲུབ་རྟགས་མང་དུ་མཛད་དོ། །དེ་ནས་སླར་ཡང་ར་ལུང་དུ་ཕེབས་པའི་ལམ་ཁར་བླ་

༄༅། །མ་བ་རི་བས་འབུལ་བ་མང་དུ་མཛད། ར་ལུང་དུ་ཕེབས་དུས་རིན་པོ་ཆེ་ཉི་མ་སེང་གེ་བ་ལ་གསེར་གྱི་གླེགས་བམ་གཅིག །ཆིབས་ལྔ། གསེར་ཞོ་བརྒྱས་གཙོས་
པའི་འབུལ་བ་མང་པོ་མཛད། གདན་ས་ན་བཞུགས་པའི་དགེ་འདུན་རྣམས་ལ་ཇ་བུར་རྣམ་བཞག་སོགས་མཛད་ནས། གཅུང་སྤོས་སྐྱ་བ་ཡང༌། རིན་པོ་ཆེ་ཉི་མ་སེང་གེ་ལ་ཕུལ་ཏེ་དབུ་སྐྲ་བཅད་
པ་སོགས་མཛད་ནས། སླར་ལ་སྟོད་ལ་ཐེགས་ལྷོ་བྱང་གི་གྲྭ་པ་བུ་སློབ་རྣམས་ཟང་ཟིང་གིས་ཚིམ་པར་མཛད། ར་ལུང་གི་གསེར་འབུམ་ལ་གསེར་ར་བྲེ་གང་གནང་བ་སོགས་གདན་སའི་ཞབས་
ཏོག་ཕུལ་དུ་ཕྱིན་པ་གནང་ནས། གཞན་ཡང་བྱང་ཆུབ་གླིང་བྱ་བའི་དགོན་གསར་ཅིག་གཏབ་ནས་ལོ་གསུམ་བཞུགས་དེར་སྐ་ཁམས་ཅུང་ཞིག་མཉེལ་བ་ལ་གནས་ཅིག་སྤོས་ན་ཕན་ན་དགོངས་ནས་
མར་ཁུ་ལུང་བྱ་བ་ཞིག་ཏུ་བྱོན་པའི་ལམ་ཁར་ཞབས་ཀྱི་ལོང་བུ་ལ་རྨ་ཅིག་བྱུང་བ་ལ་སྐུ་མཚལ་དཀར་པོ་ཅིག་བྱུང་བས། འདི་ལྟ་བུ་ཡོང་བ་ཅི་ལགས་ཞུས་པས། རྣལ་འབྱོར་པ་རབ་ལ་རྩ་སྦུབས་
སྟོང་པ། འབྲིང་ལ་ཞག་དཀར་པོ། མཐའ་མ་ལ་དམར་པོར་ཡོང་བ་ཡིན་འདུག་གསུང༌། གཞན་ཡང་ཚོགས་མཆོད་ཀྱི་དུས་སུ་བདུད་རྩི་འཁོལ་བ་དང༌། གཏོར་མའི་འོག་ཏུ་མེ་འབར་བ་དང་

དུ་བ་འཐུལ་བ་སོགས་སྒྲུབ་རྟགས་མང་དུ་བསྟན་ནས། སེམས་ཅན་རྟག་འཛིན་ཅན་འདོད་ཤེས་བཟློག་པའི་ཆེད་དུ་ལྕགས་ཕོ་འབྲུག་གི་ལོ་ཟླ་བ་གསུམ་པའི་ཚེས་གསུམ་ལ་སྐུའི་བཀོད་པ་ཆོས་ཀྱི་
དབྱིངས་སུ་ཐིམ། གནམ་གང་ལ་སྤུར་སྦྱངས་རྟགས་ཁྱད་པར་ཅན་དུ་མ་བྱུང༌། ཕྱིས་རྟེན་ཡང་ར་ལུང་དུ་བཞེངས་པ་སོགས་མཛད་དོ།། །།དེ་ལྟ་བུས་རྗེས་སུ་བཟུང་བའི་མཚན་ལྡན་སྤོས་སྐྱ་
པ་ནི་སྤྱན་རས་གཟིགས་ཀྱི་སྤྲུལ་པ་ཡིན་པས། དེའི་ལོ་རྒྱུས་ཐོག་མར་ཡབ་མེས་ཀྱི་གདུང་རབས་ནི། བཀྲ་ཤིས་ཤིང་དཔལ་གྱི་གཏེར་འཛིན་པ་གནོད་སྦྱིན་གང་བ་བཟང་པོས་སྐྱོང་བའི་
གནས༑ དགྲ་བཅོམ་པ་ལྔ་བརྒྱའི་བཞུགས་ས་རྒྱ་ནག་ནས་འཆད་པའི་གྱད་རྣམས་ཀྱི་ས་ཁུལ་དུ་ཕྱུང་བ་ཉང་སྟོད་ས་རལ་རྒྱ་གྲོང་ཞེས་བྱ་བའི་གྲོང་ཁྱེར་དུ། རྒྱ་བསོད་སྟག་ཅེས་བྱ་བ་སྤུན་གསུམ་
བྱུང་བའི་བསོད་སྟག་ལ་བུ་རྒྱ་ཟུར་ཚོ་ཚབ་སྤེ་ཞེས་བྱ་བ་བྱུང་། ཡུམ་མར་གཟའ་དར་སྐྱིད་གཉིས་ལ་སྲས་ཆེ་ཤོས་སྐལ་ལྡན། དེ་འོག་ལྷ་གཉན། དེ་འོག་ལྷ་འབུམ། དེ་འོག་མང་བཙན། དེ་
འོག་ཇོ་ཚུལ། དེ་འོག་སྒོམ་པད། དེ་འོག་འགྲོ་མགོན་གཙང་པ་རྒྱ་རས་སོགས་མཆེད་བདུན་ལས། ཆེ་སྐོག་ལྷ་གཉན་ལ། ལྷ་བཙན་དང་། དབོན་རས་གཉིས་བྱུང་། ལྷ་བཙན་ལ་ཆོས་རྗེ་

།གཞོན་ནུ་སེང་གེ་དང༌། མཁར་ཆུང་བ་དང༌། སློབ་དཔོན་རིན་ཆེན་དཔལ་སོགས་བདུན་བྱོན་པ་ལས། སློབ་དཔོན་རིན་ཆེན་དཔལ་ལ་སྲས་སློབ་དཔོན་རྡོ་རྗེ་ཉི་མ་༅།
དང་༑ ཆོས་རྗེ་ཉི་མ་སེང་གེ་གཉིས་བྱོན། དེས་འགྲོ་མགོན་གཙང་པའི་ཇོ་ཇོ་ལྷ་གཉན་ནས་འཆད་པའི་གདུང་རབས་རྫོགས་ནས། ཇོ་ཇོ་ལྷ་འབུམ་ལ་སྲས་བཞི་བྱོན་པའི་ནང་ནས། སློབ་དཔོན་
རིན་ཆེན་འོད་ཅེས་བྱ་བ་ལ་སྲས་དཀར་དར་དང༌། ཀྱཻ་རྡོར་དང༌། ཅོར་མགོ་སོགས་བྱུང་བ་ལས། ཅོར་མགོ་ལ་སྲས་དབོན་པོ་སྟག་བྱུང༌། དབོན་པོ་སྟག་ལ། ཆོས་རྗེ་རྡོ་རྗེ་གླིང་པ་ཉེར་
གཅིག་དང་༑ མཚན་ལྡན་སྤོས་སྐྱ་པ་གཉིས་བྱོན་པ་ཡིན་ནོ། །དེ་ཡང་འགྲོ་མགོན་གཙང་པ་རྒྱ་རས་ནི། འོ་སྐོལ་གྱི་སྟོན་པ་ཤཱཀྱ་ཐུབ་ཀྱི་འདུས་པ་དང་པོའི་འཁོར་དགེ་སློང་སྟོང་ཉིས་བརྒྱ་ལྔ་བཅུའི་ནང་
ཚན་དུ་གྱུར་པའི་དགེ་སློང་བསོད་ནམས་སྙིང་པོ་ཞེས་བྱ་བར་གྱུར་པ་ཡིན་ནོ། །དེ་ཡང་འཇམ་དཔལ་རྩ་རྒྱུད་ལས། ལོ་ནི་སྟོང་ཕྲག་གསུམ་འདས་ནས། །བསོད་ནམས་སྙིང་པོ་འདི་ཉིད་ནི།
ཕྱི་མའི་དུས་སུ་གྱུར་པའི་ཚེ། །ཁ་བ་ཅན་ལྗོངས་འཇིག་རྟེན་དུ། །ཧ་ཤང་རིགས་ལས་རབ་བྱུང་བའི།ྋ །དགེ་སློང་ཡེ་ཤེས་རྡོ་རྗེ་ཡི། །མིང་ཅན་དག་ཏུ་རབ་སྐྱེས་ཏེ། །འཇིག་རྟེན་འདི་ལས་

ཡིད་ཕྱུང་ནས། །སྙིང་པོའི་དོན་རྣམས་ལྷུར་བླངས་ཏེ། །སྐྱེ་བོ་སྨིན་ཞིང་ཡང་དག་ཉིད་ལ་བཀོད། །མཐའ་གཉིས་བྲལ་བའི་དོན་ལ་རབ་ཞུགས་ནས། །ང་ཡི་བསྟན་པ་རྒྱས་པར་བྱེད་པའོ།
ཞེས་གསུངས་ཤིང༌། གཞན་ཡང་དངས་སྙིགས་འབྱེད་པའི་མདོ་དང༌། སངས་རྒྱས་པདྨ་ཅན་གྱི་མདོ་ལ་སོགས་ནས་ལུང་བསྟན་པའི་སྐྱེས་བུ་ཆེན་པོ་དེའི་གདུང་བརྒྱུད་ཡིན་པས་ན་ཡ་མཚན་
པའོ༑ །མཚན་ལྡན་སྤོས་སྐྱ་པའི་ཡབ་དབོན་སྟག་འདི་ནི་ཕྱག་ན་རྡོ་རྗེ་ལ་གྲུབ་པ་ཐོབ་པའི་སྐྱེས་བུ་ཡིན་པས། སྦལ་སྦྲུལ་ལ་སོགས་པ་ལ་སྐུའི་གྲིབ་མ་འཕོག་པས་སྲོག་དང་བྲལ་ཏེ་མཐོ་རིས་སུ་སྐྱེ་
བའི་ནུས་པ་དང་ལྡན་པས་ཕྱག་རྡོར་གྱི་སྤྲུལ་པར་ཡང་གྲགས་སོ། །དེ་ལ་སྲས་རིན་པོ་ཆེ་རྡོ་རྗེ་གླིང་པ་དང༌། རྗེ་འདི་ཉིད་ཡིན་ནོ། །དེས་ནི་གདུང་རབས་རིམ་པར་བྱོན་པ་སོང་ནས། ཡབ་
དབོན་རྟག་དང་། ཡུམ་དཀར་མོ་རྟག་གོ་བྱ་བ་གཉིས་ཀྱི་སྲས་སུ་དབོན་རས་ལྷུམས་སུ་ཞུགས་པ་ཡིན་ཏེ། ཡུམ་གྱི་རྨི་ལམ་ལ། ནེ་སིང་མེ་ཏོག་གིས་སྤྲས་པའི་དབུས་ན་ཁྱེའུ་རྒྱན་གྱིས་བརྒྱན་པ་
ཕྱག་ན་ཤེལ་བུམ་བསྣམས་པ་ཅིག་ཕུལ་བ་རྨིས། དེ་དུས་ཞུགས་པས་ལུས་སྔར་ལས་ཡང་ཞིང་བདེ་བར་གྱུར་ཏོ། །དེ་ནས་ཟླ་དགུ་ངོ་བཅུ་ནས་ཡུམ་གྱི་རྨི་ལམ་ན་ཁོང་ནས་འོད་ཟེར་ཞིག་འཐོན་ནས་

སྙན་༄༅། །འཇིག་རྟེན་ཁྱབ་པར་རྨིས་པ་དང་། དེ་འཕྲལ་དུ་ནད་མེད་པར་འཇའ་འོད་དང་བཅས་ནས་ས་ཕོ་རྟའི་ལོ་དབྱར་ཟླ་ར་བའི་ཚེས་བཅུའི་མཐོ་རངས་སྐུ་བལྟམས། དགུང་
བརྒྱུད་
ལོ་ལྔའི་དུས་སུ་ཡབ་ཀྱིས་ཀློག་བསླབས་པས་བརྡ་ཙམ་གྱིས་མཁྱེན། རིན་ཆེན་རྡོ་རྗེ་གླིང་པ་ལ་སྟོད་ནས་ར་ལུང་ལ་བྱོན་དུས། རྗེ་ཡབ་ཡུམ་སྲས་བཅས་དང་མཇལ། དེ་དུས་དགུང་ལོ་བརྒྱད་
ཨི
བཞེས༑ རྗེ་ཉི་མའི་དྲུང་དུ་རབ་ཏུ་བྱུང༌། མཚན་སེང་གེ་རིན་ཆེན་དུ་བཏགས། རྡོ་རྗེ་གླིང་པས་ཀྱང་གནང་སྦྱིན་ཡང་མང་བར་གནང་། དགུང་ལོ་གཉིས་ལྷག་ཙམ་ཆོས་རྗེ་གཞོན་ནུའི་ཞབས་ལ་
ཉེར་
༈ བཏུགས༑ ཇ་དེམས་རྗོརྗེ་གླེང་པ་འལུང་དཕེབས་ནས། གྲུབཆེན་ཨོ་རྒྱན་པས་རིན་པོ་ཨཽནྡོ་རྗེ་གླིངཔལའཕུལ་
གཉིས་བཏུགས༑ དེ་ནས་རྡོ་རྗེ་གླིང་པ་ར་ལུང་དུ་ཕེབས་ནས། སླར་ལ་སྟོད་ལ་ཐེགས་པའི་ཕྱག་ཕྱིར་བྱོན་ནས་དགེ་ཚུལ་གྱི་སྡོམ་པ་གནང་། གྲུབ་ཆེན་ཨོ་རྒྱན་པས། རིན་པོ་ཆེ་རྡོ་རྗེ་གླིང་པ་ལ་འབུལ་
བ་སྐྱེལ་བར་བྱོན་དུས། རྗེ་ཉིད་ལ་རྟེན་འབྲེལ་ཅིག་བལྟ་ཡི། ངེད་ལ་སྟོད་པ་རྣམས་ཀྱིས་བླ་མ་ཚོལ་བ་ཡིན་གསུངས་ནས། འབུལ་བ་ཅིག་མཛད་ཡུག་ཅིག་གཟིགས་པ་དང་ལ་སྟོད་དུ་བཞུགས་པ་
ར་ལུང་པ་རྣམས་ཀྱིས་མི་སྟེར་བ་འདུག་སྟེ། འགྲོ་དོན་ཡོང་བ་འདུག་གསུངས་ནས། གདན་མཐོན་པོ་བཤམས་བསྙེན་བསྐུར་སོགས་ཕུན་སུམ་ཚོགས་པ་ཞུས། འགྲོ་དོན་ཡོང་བར་ལུང་བསྟན་

ནས༑ རྡོར་གླིང་པ་ལ་འབྲུག་སྐོར་གྱི་གདམས་པ་ཡོངས་སུ་རྫོགས་པ་གསན། དེ་ནས་རྩིབས་རི་རྒོད་ཚང་དུ་བླ་སྒྲུབ་ཟླ་བ་གསུམ་མཛད་པའི་རྒྱགས་ནས་ཁལ་ཕྱེད་དང་གཉིས་ཀྱིས་ལྡང་པར
མཛད༑ གཞན་ཡང་རབས་བདུན་མའི་མཚམས་དང་། གསང་སྤྱོད་སོགས་མང་དུ་མཛད། ཕྱིས་རྡོར་གླིང་པའི་ཕྱག་ཕྱིར་ར་ལུང་དུ་ཕེབས། དེ་དུས་ར་ལུང་པའི་ཆེ་བགྲེས་རྣམས་ཀྱིས་རྗེ་འདི་
ཉིད་ར་ལུང་དུ་བཞུགས་པར་ཞུས་ནས། ལ་སྟོད་ལ་ཐེགས་མ་བཅུག་པར། རྗེ་ཉི་མའི་དྲུང་དུ་འབྲུག་སྐོར་སོགས་གསན་གྱི་བཞུགས། རྔོག་པའི་བླ་མ་ཆུ་མ་པ་ལ་རྔོག་ལུགས་ཀྱི་དབང་བཤད་
རྣམས་གསན། དེ་ནས་རྡོ་རྗེ་གླིང་པ་གཤེགས་པའི་རྟེན་བཞེངས་ར་ལུང་དུ་བསྒྲབས། ལམ་གོ་ཡུལ་ལ་མཛད་ནས་ལ་སྟོད་ལྷོ་བྱང་གི་གདན་ས་རྣམས་སུ་ཕེབས་རྡོ་རྗེ་གླིང་པའི་དུས་མཆོད་ཀྱི་ཐོག་
ཏུ་ལྷོ་བྱང་གི་དགོན་ས་གཉིས་སུ་གདན་ས་རེ་བསྐོས། གྲུབ་ཆེན་ཨོ་རྒྱན་པ་དང༌། ནེ་རིངས་པས་གཙོས་པའི་དབུ་ཆེ་རྣམས་ཀྱི་འབུལ་བ་ཞབས་ཏོག་རྒྱ་ཆེན་པོ་མཛད། དེ་ནས་ར་ལུང་དུ་
ཕེབས༑ དངོས་པོ་གང་བྱུང་ཐམས་ཅད་རྗེ་ཉི་མའི་ཕྱག་ཏུ་ཕུལ་ནས། གནས་ཆེན་ཅིག་ལ་སྒྲུབ་པར་འགྲོ་ཞུས་པས། ཐག་རིངས་སུ་མ་གནང་བར་སྒོ་མོ་གཏེར་ཁུང་དུ་འདག་འབྱར་མཛད་ནས་

།བཞུགས་དུས་འབྲུགས་རྣམས་ཀྱིས་གདན་དྲངས། དབུས་སུ་ཕེབས་བཙུན་གསར་ཡང་མང་དུ་བྱུང༌། འབྲུག་ནས་ལྷ་སར་བྱོན་དུས་གུང་ཐང་པས་གདན་
དྲངས༑ བསྙེན་བཀུར་བཞེས། འབྲུག་ཏུ་ཕེབས་གདམ་ངག་ཞུ་མི་རྣམས་ལ་འཁྲིད་གནང་། སྣ་ཕུར་བྱོན། དོན་སྤྱོད་བཟང་པོ་མཛད། ར་ལུང་དུ་བྱོན། ཡུན་རིང་པོར་མ་ལོན་པར་རྗེ་ཉི་མ་
གཤེགས་པའི་སྐུ་འདབ་བསྒྲུབས། དེ་ནས་གནས་ཆེན་ཐག་རིང་བ་ལ་སྒྲུབ་པ་མ་ཐེགས་དགོངས་པ་ལ། ར་ལུང་པ་རྣམས་ཀྱིས་ཞུ་བ་ནན་གྱིས་ཕུལ་བས། སྤོས་སྐྱ་བརྩིག་ཏུ་བཅུག་ནས་ཉེར་
གསུམ་བཞུགས༑ གདུལ་བྱ་མཐའ་དག་སྨིན་གྲོལ་ལ་བཀོད་ཅིང་བཞུགས་པའི་དུས། གང་ཟག་རྣམས་ཀྱི་སེམས་མཁྱེན་པ་དང་། ཡང་སློབ་མ་ཁ་ཅིག་གི་སྣང་ངོར་དབུའི་གཙུག་ནས་ཨ་མི་དེ་བའི་ཞལ་
ནས་མ་ཎིའི་སྒྲ་ཐོས་ཤིང་མཐོང་བ་དང༌། ལ་ལས་བདེ་མཆོག་ཏུ་མཐོང་བ་དང་རྣལ་འབྱོར་མར་མཐོང་བ་དང༌། ལྷ་ངོ་སྤྲད་པའི་ལྷ་དེ་ཉིད་དུ་མཐོང་བ་སོགས་མང་དུ་བྱུང་ངོ་། །འཇིག་རྟེན་གྱི་
མཛད་པ་ཡང་ཕྱག་རྫས་རྣམས་ཚེ་བློས་བཏང་གི་སྒྲུབ་པ་བ་རྣམས་ལ་རྒྱགས་སུ་གནང་ནས། ཙ་རི། ཏི་སེ། ལ་ཕྱི་སོགས་སུ་བསྒྲུབ་པའི་དམ་བཅའ་ལ་རྫོང་བ་དང་། ཤེར་ཕྱིན་རྒྱས་འབྲིང་༔

བསྡུས་གསུམ་དང༌། མདོ་ལ་སོགས་པའི་གླེགས་བམ་གསེར་ལས་བཞེངས་པ་རྣམས་དང་། གཞན་ཡང་ཚལ་པའི་དཔོན་དགའ་བདེས་སྤོས་སྐྱར་རྗེའི་དྲུང་དུ་བྱོན་ནས་གུང་ཐང་གི་དཀོར་གཉེར་
གནང་དགོས་པའི་ཞུ་བ་འབུལ་བས་ཞལ་གྱིས་བཞེས་ཏེ། གུང་ཐང་དུ་ཕེབས་ཞག་རེ་ལ་མར་ཁལ་བཅོ་ལྔ་མའི་དཀར་མེ་དང༌། མར་ནག་ཟངས་བུམ་བཅུ་གསུམ་མའི་ནག་མེ་ཞག་རེ་ལ་
འཕུལ༑ དགེ་འདུན་རྣམས་ལ་ཇ་བུར་འབུལ་བ་དང་བཅས་པ་གནང་། ལོ་གཉིས་ཀྱི་བར་དུ་གནང༌། དེ་ནས་སྣ་ཕུར་ཕེབས། མཆོད་ཁང་ཞིག་གསོས་མཛང་འབུལ་བ་མང་དུ་གནང༌།
ནས་འབྲུག་ཏུ་ཆོས་དད་ཟང་ཟིང་གིས་ཚིམ་པར་མཛད། སླར་ར་ལུང་དུ་ཕེབས་སྤོས་སྐྱར་བཞུགས་བཞིན་པའི་དུས་དགུང་ལོ་ལྔ་བཅུ་རྩ་དྲུག་པའི་ཆུ་མོ་གླང་གི་ལོའི་ཉི་ཤུ་ལྔའི་ཐོ་རངས་ས་གཡོ་བ་
དང་ཤར་ཕྱོགས་ནས་སྒྲ་ཆེན་པོ་དང་བཅས་ཏེ་གཤེགས་སོ། །རིན་པོ་ཆེ་འདིའི་རིང་ལ་ཙ་རི་ཅིག་ཆར་ལུང་བསྟན་ནས་རི་ཐེབས་རྫོང་བ་སོགས་མཛད་དོ། །སངས་རྒྱས་དབོན་རས་བཞུགས་པའི་
དུས་ཞལ་ནས། ད་མི་རབས་གསུམ་ན་མི་སྔོན་རྟ་སྔོན་གྱི་ཞོལ་ཡ་གིར་ངེད་ཀྱི་གཟིམས་ཁང་ཅིག་ཡོང་གསུང་བ་སོགས་ཀྱི་ལུང་བསྟན་བྱུང་བས། རྗེ་འདི་ཉིད་དབོན་རས་ཀྱི་སྤྲུལ་པར་གྲགས་

།སོ། །འདིའི་གདུང་གཞུ་བའི་དུས་མེ་ཏོག་གི་ཆར་དང་འཇའ་འོད་ཀྱི་གུར་ཕུབ་སྤྱན་རས་གཟིགས་ཁ་སར་ཎིའི་སྐ་རང་བྱོན་དང༌། རིང་བསྲེལ་མང་དུ་ཕེབས་པའི་ཁ་༄༅།
སར་པ་ཎིའི་སྐུ་ནི་ཁྱད་འཕགས་བཅུ་གསུམ་གྱི་ནང་ན་ད་ལྟ་ཡང་སྤོས་སྐྱ་ན་བཞུགས་ཡོད། རྗེ་དེས་རྗེས་སུ་བཟུང་བའི་དྲིན་ཅན་བཅུ་གསུམ་པ་ནི། ཡབ་མཚན་ལྡན་སྤོས་སྐྱ་པ་དང༌། ཡུམ་ཇོ་མོ་
རྒྱལ་མོའི་ལྷུམས་སུ་ཞུགས་དུས། ཡུམ་གྱི་རྨི་ལམ་ལ་མི་ནག་གཅིག་གིས་ཡིད་བཞིན་གྱི་ནོར་བུ་འོད་ཟེར་འཕྲོ་བ་ཅིག་བྱིན་བྱུང་བ་མིད་པ་རྨིས། དེ་ནས་བཟུང་བདེ་སྟོང་གི་ཉམས་ཉིན་མཚན་
འཁོར་ཡུག་ཏུ་བྱུང༌། དེ་ནས་ཟླ་བ་ལྔ་ལ་ཡུམ་ཤངས་སུ་བྱོན་ནས་བཞུགས་དུས། ཡུམ་གྱི་ཁོང་པ་ནས་ཉི་མ་ཤར་ནས་འཇིག་རྟེན་གྱི་མུན་པ་གསལ་བ་རྨིས། དེའི་ཉི་མ་རྩེ་ཤར་ལ་ས་མོ་གླང་གི་
ལོ་ལ་སྐུ་བལྟམས་པའི་ཚེ་སྒྲ་དང་འོད་དང་འཇའི་གུར་ཕུབ་པ་སོགས་བྱུང༌། ཞལ་གྲག་ཤེས་མི་ཤེས་ཀྱི་དུས་སུ་རྨོ་མོས་ཁྱེད་ཀྱིས་སྐྱེ་བ་སྔ་མའི་མིང་ཇི་སྐད་ཡིན་བྱས་པས་རྒྱ་གར་ན་ས་ར་ཧ་བྱ་བ་
ཡིན་ཞེས། རྒྱ་སྐད་མང་པོ་གསུངས། དགུང་ལོ་དྲུག་ལོན་དུས་ར་ལུང་ནས་ཡུམ་སྲས་གདན་འདྲེན་འབྱུང་བས་སྐུ་ཞང་དང་བཅས་ཏེ་ར་ལུང་དུ་ཐེགས་པས་སྔར་འབྱོན་མྱོང་བ་ལྟ་བུའི་གསུང་མང་

དུ་བྱོན་ནས་ཕ་ཡུལ་དུ་སླེབ་བྱུང་གསུང༌། དགུང་ལོ་བཅོ་ལྔའི་དུས་སྤོས་སྐྱ་པ་ལ་ཕྱག་ཆེན་སོགས་འབྲུག་སྐོར་གྱི་གདམས་པ་རྣམས་ཡོངས་སུ་རྫོགས་པ་གསན། གཞན་ཡང་སློབ་དཔོན་མང་པོ་ལ་
བརྟག་གཉིས་སོགས་རྒྱུད་སྡེའི་གསན་སྦྱངས་མཛད། དགུང་ལོ་ཉི་ཤུ་རྩ་ལྔའི་དུས་སུ་སྤོས་སྐྱ་པ་གཤེགས་པའི་དགོངས་རྫོགས་རྟེན་བཞེངས་རྣམས་བསྒྲུབས་ནས་གདན་སར་ཕེབས་ཏེ་གདུལ་བྱ་
མཐའ་དག་ལ་གསུང་གི་བདུད་རྩིས་ཚིམ་པར་མཛད་པས་སྙན་གྲགས་ཆེན་པོར་གྱུར་ཀྱང་སངས་རྒྱས་ཀྱི་བསྟན་པ་ལ་དགོངས་ནས། རྒྱ་འདུལ་བ་འཛིན་པའི་མཁན་བརྒྱུད་མཁས་བཙུན་ཆེན་པོ་
མཁན་ཆེན་ཆུ་མིག་འདུལ་གྲྭ་བ་ལ་བསྙེན་པར་རྫོགས། རྡོ་རྗེ་གླིང་པའི་སྐུ་སྐྱེར་ཀྱང་གྲགས། ནཱ་རོ་ཆོས་དྲུག་གི་རྨི་ལམ་གྱི་དུས་སུ། ལྷ་གནས་སུམ་ཅུ་རྩ་གསུམ་དང༌། ཨོ་རྒྱན་
དང་༑ དགའ་ལྡན་ལ་སོགས་མང་དུ་གཟིགས་ཤིང༌། ཕྲིན་ལས་བསྐྱངས་པའི་དུས་སུ་དད་པའི་འབུལ་བ་མང་དུ་བྱུང་བ་རྣམས་སྒྲུབ་པ་ཁོ་ནའི་ཕྱོགས་སུ་གནང་ཞིང༌། མདོ་མངས་པོ་ཏི་སུམ་ཅུ་
ལྷག་ཙམ་རྒྱ་ཤོག་སྔོན་པོ་ལ་གསེར་གྱིས་བྲིས་ནས་ཡིག་མཁན་རྣམས་ལ་རྒྱགས་ཡོན་གྱ་ནོམ་པ་གནང་། ས་སྐྱ་པའི་དཔོན་ཆེན་པོས་ཞབས་ལ་འདུད་པ་ལ་བརྟེན་སྙན་པའི་གྲགས་པས་ཧོར་གྱི་སའི་

།ཆ་ཡང་ཁྱབ་པར་གྱུར། གྲུབ་ཆེན་ཨོ་རྒྱན་པས་བླ་བྲེ་པདྨ་སྟོང་ལྡན་དང་། གསུང་རབས་རྣམས་ལ་སྐུ་རགས་ཏོང་སྐུད་ལས་གྲུབ་པ་ཕུལ། གཞན་ཡང་རྗེ་འདི་ཉིད་སྙན་༄༅།
བརྒྱུད་ལ་གྲུབ་པའི་རྟགས། ལན་ཅིག་ཡང་དགོན་གྱི་ནག་ཚང་གསུམ་ཐོག་མ་དེ་ཤོང་ཤོང་རྡིབ་བྱུང་བས། རྗེས་སྡིགས་མཛུབ་མཛད་ནས་རྗེའི་ཞལ་ནས་ཐབ་ཆ་དང་ཀ་ཆ་ཐམ་ཅད་སྐྱོས་ཤིག །ཡུག་
ཨི
ཅིག་ལ་མི་ཉན་གསུང༌། ཀ་ཆ་སྐྱས་ཚར་བ་དང་རྡིབ་བྱུང་། གཞན་ཡང་སྐུ་ཚེའི་སྨད་ལ་དབྱར་མཚམས་དང་། དགུན་མཚམས་མ་ཆག་པར་མཛད་ཅིང །སྐུ་མཚམས་མེད་པའི་དུས་སུ་ཡང་སྔ་
ཉེར་
ལྔ་དྲོ་གནས་ཕྱི་ནང་གི་མི་སུ་དང་མི་མཇལ་བར་ཐུགས་དམ་གཙོ་བོར་མཛད། ཕྱི་དྲོ་གདུལ་བྱ་རྣམས་ལ་གདམས་པས་ཚིམ་པར་མཛད་པའི་གདུལ་བྱ་ཡང་རྟོགས་པ་ཕུལ་དུ་ཕྱིན་པའི་གྲུབ་ཐོབ་ཀྱང་རི་བོ་
རྩེ་ལྔ་ནས་ཨོ་རྒྱན་གྱི་ཡུལ་ཚུན་ཆད་ཁྱབ་པར་གྱུར་པ་སོགས་ཀྱི་ཕྲིན་ལས་མཐར་ཕྱིན་ནས་དགུང་ལོ་སོ་བརྒྱད་པ་མེ་ཕོ་སྟག་གི་ལོ་རྒྱལ་ཟླའི་ཚེས་བཅུ་གསུམ་གྱི་ནམ་གུང་ལ་དགོངས་པ་ཆོས་ཀྱི
དབྱིངས་སུ་ཐིམ། བཅུ་གསུམ་པ་སེང་གེ་རིན་ཆེན་ཞེས་པའི་མཚན་འདི་ལ། བཅུ་གསུམ་ཞེས་པ་ནི་ཏིལླི་པ་ནསགྲངས་པའི་བརྒྱུད་པ་བཅུ་གསུམ་ཡིན་པ་དང༌། ཚེས་བཅུ་གསུམ་ལ་གཤེགས་

པས་ན་བཅུ་གསུམ་པ་ཞེས་གྲགས་སོ། །འདིའི་གདུང་སྦྱངས་པའི་དུས་སུ་ནམ་མཁའ་ལ་འཇའ་འཁོར་བ་སོགས་ངང་སྒྲ་ཆེན་པོ་ཀུན་གྱིས་ཐོས་པ་དང༌། གདུང་ལ་སྐུ་ཁྲུས་གསོལ་བའི་ཁྲུས་ཆུ་ལ་
མེ་ཏོག་འཁྲུངས་པ་སོགས་རྟགས་ཁྱད་པར་ཅན་མང་དུ་བྱུང་ངོ་། །རྗེ་དེས་རྗེས་སུ་བཟུང་བའི་འཇམ་དབྱངས་ཀུན་དགའ་སེང་གེ་ནི། ཡབ་བཅུ་གསུམ་པ་དང་། ྋ ཡུམ་གཡོར་པོ་གཞུང་པ་ཡེ་
ཤེས་བརྒྱན་ཞེས་པའི་ལྷུམས་སུ་ཞུགས་དུས་སུ་ཡུམ་ལ་ཐུབ་པ་དང་མི་བསྐྱོད་པའི་སྐུ་མང་པོ་ལུས་ལ་ཞུགས་པ་དང༌། འགྲོ་བ་མང་པོ་སྒྲོལ་བ་ཡིན་ཟེར་བའི་ཟམ་པ་བཙུགས་པ་དང་། སྤྱི་བོ་ནས་ཉི་
ཟླ་ཤར་བའི་འོད་ཟེར་གྱིས་འཇིག་རྟེན་གསལ་བར་བྱས་པ་རྨིས། དེ་དུས་ཡུམ་ལུས་ཡང་ཞིང་མདོག་ལེགས་ཏིང་ངེ་འཛིན་བཟང་པོ་རང་ཤུགས་ཀྱིས་སྐྱེ་བ་བྱུང༌། དེ་ནས་ཤིང་ཕོ་སྟག་གི་ལོ་ཟླ་བ་
དང་པོའི་ཉི་ཤུ་ལྔའི་སྔ་དྲོ་ས་གཡོ་བ་དང་། གཟིམས་ཁང་ལ་འཇའ་གུར་དང༌། མེ་ཏོག་གི་ཆར་དང་བཅས་སྐུ་བལྟམས་ཟླ་བ་གཉིས་འགྲོ་བའི་དུས་སུ་ཡུམ་གྱིས་གཟིགས་པའི་ཚེ་ན་ན་བཟའ་བུད་དུ་
མི་གཏེར་བ་དང་། གཟིམས་ལུགས་གཞན་བྱས་ཀྱང་རྗེ་ཉིད་ཀྱིས་བསྒྱུར་ཏེ། སྐུ་གཡས་འོག་ཏུ་བཅུག་ཕྱག་གཡས་པའི་སྟེང་དུ་དབུ་བཞག་ནས་ངེས་པར་གཟིམས་པ་དང་། ཞལ་ཤེས་ནས་ང་ལ་

༄༅། །གོས་འདི་མི་ཡོང་། ང་བཙུན་པ་ཡིན་པས་གཟན་དང་ཤམ་ཐབས་དགོས་གསུང་ནས། ན་བཟའ་གཞན་མི་བཞེས་པར་ཐང་ཤམ་ཁོ་ན་འབུལ་དགོས་བྱུང༌། དགུང་
1/1/01
ལོ་བཅུ་གཅིག་གི་ཐོག་ཏུ། ཡབ་བཅུ་གསུམ་པ་ལ་ཕྱག་རྒྱ་ཆེན་པོའི་འཁྲིད་ནོད་པ་ཞག་ཉི་ཤུ་རྩ་ཅིག་ལ་རྟོགས་པ་འཁྲུངས། དེ་རྗེས་ཆོས་དྲུག །རོ་སྙོམས། བསྲེ་འཕོ། · བླ་སྒྲིབ་རྟེན་འབྲེལ་ཨི
ཉེར་སོགས་འབྲུག་སྐོར་གྱི་གདམས་པ་ཐམས་ཅད་ཀྱི་ལུང་གསན། དགེ་ཚུལ་གྱི་སྡོམ་པ་ནོད། མཚན་ཀུན་དགའ་སེང་གེ་དཔལ་བཟང་པོར་བཏགས། དགུང་ལོ་བཅུ་གཉིས་ལ་གུང་ཐང་གི་དཀོན་
དྲུག་གཉེར་ལེན་པ་ལ་བྱོན་དུས་མི་མང་པོས་བྱིན་བརླབས་ཞུ་བ་དང་གུས་ཤིང་འདུད། བླ་མ་རྔོག་པའི་སར་ཀྱཻ་རྡོར་གྱིས་གསན་སྦྱོངས་མཛད། སླར་ར་ལུང་དུ་ཕེབས་ནས་བླ་མ་སྒྲབ་པའི་སྐུ་མཚམས་
ལ་བཞུགས། དགུང་ལོ་བཅུ་གསུམ་གྱི་དགུང་སྐེག་ལ་ཡབ་གཤེགས་པའི་གཤེགས་རྫོངས་དང༌། འབྲུག་ར་ལུང་། མདོ་མཁར་ཆོས་རྫོང་གི་གདན་ས་བཞི་རུ་གསེར་སྐ་མི་ཚད་ཙམ་བཞི་
བཞེངས་ཆོས་དྲུག་བསྐྱངས་པས་དགུན་གཟན་རྐྱང་རེ་ལ་ཚུགས་པ་དང༌། ཟླ་བ་ལ་སྐུའི་གྲིབ་མ་མི་མངོན་པ་དང༌། སྐུ་ལུས་ཤིང་བལ་ལྟར་ཡང་ཞིང་འཇམ་པ་ལ་སོགས་པའི་ཡོན་ཏན་བརྒྱད་

ཐོབ༑ བཅུ་གསུམ་མ་དང་། རྗེ་བཙུན་མའི་བྱིན་བརླབས་གནང་དུས་མི་མང་པོ་ཉམས་འུར་བ་དང་། ཅིག་ཆར་དུ་རི་པ་མང་པོ་རྫངས། ལོ་གསུམ་སྐུ་མཚམས་དམ་པར་མཛད་པའི་དུས་སུ་བདེ་
མཆོག་དང༌། ཀྱེེ་རྡོར་སོགས་ཡི་དམ་མང་པོ་ཞལ་གཟིགས། རྡོ་ལ་ཞབས་རྗེས་བྱོན། སྐུ་མཚམས་ཐོན་ནས་ས་སྐྱར་བླ་མ་རྣམས་མཇལ་བར་ཐེགས། ཞལ་ལྟ་གནང་སྦྱིན་བཟང་པོ་
ཕེབས༑ སླར་ར་ལུང་དུ་ཕེབས་ནས་ལྷོ་བྲག་ལ་ཐེགས། བླ་དཔོན་རྣམས་ཀྱིས་འབུལ་བ་རྒྱ་ཆེར་མཛད། མཁར་ཆུ་དང་གྲོ་བོ་ལུང་སོགས་སུ་ཆོས་དང་ཟང་ཟིང་གིས་ཚིམ་པར་མཛད། དེ་ནས་
ར་ལུང་དུ་ཕེབས། ནཱ་རོ་པའི་སྤྲུལ་པར་གྲགས། དེའི་རྒྱུ་མཚན་ཀྱང༌། རྒྱ་རས་ཀྱི་བཞུགས་ཁྲི་རྙིང་པ་འཐོན་པ་དང་། སློབ་དཔོན་པདྨའི་ཁ་རིའི་ཞུ་ལན་དུ་ལུང་བསྟན་ཏེ། དེ་ཡང༌། ས་
རལ་རྒྱ་རོ་ཞེས་བྱ་ལུང་གསུམ་མདོར། །ཕ་བོང་ཤོ་འདྲའི་ཁ་ནས་ཆོས་བཤད་བརྩོམ། །དེ་ཡི་བརྒྱུད་འཛིན་སྟག་ལོ་པས། །སངས་རྒྱས་བསྟན་པ་ཡོངས་སུ་སྐྱོང༌། །ཞེས་གསུངས་པ་དང་
མཐུན་པ་ཡིན་ནོ། །དེ་དུས་སྙན་གྲགས་ཀྱིས་ཧོར་ཡུལ་ཕྱིན་ཁྱབ་པས། ཇིང་གི་རྒྱལ་པོའི་བླ་མཆྀད་དུ་བཟུང་ནས། འཇའ་ས་ལ་དངུལ་ཡིག་དང་བཅས་པ་བྱུང་ནས། རྗེ་ཉིད་ཧོར་ཡུལ་དུ་

༄༅། །ཕེབས་དགོས་པའི་ཞུ་བ་མང་དུ་བྱུང་ཡང་། ཐུགས་དམ་རྟེན་འབྲེལ་གྱི་བརྟག་པས་མ་འཕེབས་པས། སླར་ཡང་ཧོར་རང་གི་རྒྱལ་བུ་སྐུ་མཆེད་ཀྱི་གཟུགས་བརྙན་
1/1/01
ཐགས་ལ་གྲུབ་པའི་བཏགས་སྐུ་རྗེའི་དྲུང་དུ་ཕུལ་ཏེ། གཟུགས་བརྙན་འདི་ལྟ་བུ་ཡོད་པས་ཐུགས་རྗེས་འཛིན་པ་ཞུ་ཞེས་པའི་འཇའ་ས་ལ་དངུལ་ཡིག་དང་བཅས་པ། རྒྱལ་པོའི་གསོལ་བཏེགས་ཨ་
ཀ་རུ་ནག་པོ་ལ་རིན་པོ་ཆེ་སྣ་ཚོགས་ཀྱི་ཁྲ་བཀོད་པ་དང༌། གསེར་བྲེ། དངུལ་བྲེ། གོས་དར་ལ་སོགས་པའི་འབུལ་བ་བྱུང༌། དེའི་རྗེས་ནས་ཧོར་གྱི་རྒྱལ་པོ་ཐི་མུར་གྱི་འཇལ་ས་ཉེར་
བདུན་དང་༑ འབྲུག་ར་ལུང་གི་གཙུག་ལག་ཁང་ལ་ཐིག་ཚད་བླངས་པའི་ཧོར་གོས་ཉ་བྱུས་ཀྱི་མཐོངས་སྨན་རྩེ་དམར་ཁྲ་ཡུག་གཉིས་ཀྱི་ཤམ་བུ་བྱས་པའི་བླ་བྲེ་ཕུལ། དེའི་སྐྱེས་ལན་ལ་དབང་བུམ་གནང་
བས་བུམ་པ་རང་སྒྲ་དང་བཅས་ནམ་མཁའ་ལ་འཕགས་ནས་ཧོར་རྒྱལ་པོ་ལ་དབང་བསྐུར་བས་དད་པ་ཐོབ་པར་འགྱུར་རོ། །གཞན་ཡང་རྗེ་ཉིད་ཀྱིས་སི་ཏུ་དར་མ་རྒྱལ་མཚན་གྱི་དྲུང་དུ་བྱོན་
པས༑ རྗེ་ལ་མོས་པར་གྱུར་ནས་དངུལ་དཀར་པོའི་བྲེ་ཆེན་གྱིས་གཙོས་པའི་འབུལ་བ་ཕུལ་ཆོས་འབྲེལ་ཀྱང་གནང་ངོ་། །དེ་ནས་ར་ལུང་དུ་ཕེབས་ནས་གུང་ཐང་གི་དཀོན་གཉེར་མཛད། དཀོན་

གཉེར་བྱས་པ་ལ་བཟང་བ་བྱུང༌། ཉིང་རོ་ཕྱག་རྡོར་དང་ཕག་མོའི་དབང་གནང་བའི་ཚེ་ལ་ལས་རྣལ་འབྱོར་མར་མཐོང་བར་དང༌། སྐུ་ལ་འོད་ཟེར་འཕྲོས་པས་ཁྲོ་བོ་ཁྲོ་མོ་འཕྲོ་བ་སོགས་སུ་མཐོང་བ་
དང་༑ གཞན་ཡང་ལྷོ་ཕྱོགས་ནས་བླ་མ་ལྡན་པས། རྒྱ་གར་རྒྱལ་པོའི་གསིལ་ཡབ་དང༌། གསེར་གྱི་སྲབ་སྐྱོགས། མུ་མེན་གྱྀ་བུམ་པ། གླང་པོའི་མཆེ་བ། སྦྲུལ་སྒྲ་འདྲ་བྱིན་གྱི་མཆེ་བ་
སོགས་ཁྱད་ནོར་མང་པོ་ཕུལ། དེ་ནས་རྗེ་ཉིད་ཞ་ལུར་ཐེགས། བླ་མ་དོན་ཡོད་རྒྱལ་མཚན་དཔལ་བཟང་པོས་མཁན་པོ་མཛད་ནས་བསྙེན་པར་རྫོགས། གཞན་ཡང་དུ་དབེན་ཤ་ཀུན་དགའ་རྡོ་རྗེས་
སྣ་དཀར་རྩེས་གདན་དྲངས་འབུལ་བ་མང་དུ་བྱུང༌། ལ་སྟོད་རྡོ་རྗེ་གླིང་དང༌། ནེ་རིངས་ལ་སོགས་པའི་དབུ་ཆེ་རྣམས་ཀྱིས་ཤེལ་གྱི་ཅན་ནེ་ཅན་བཏེགས། སྨན། བུར་རས་ཀྱི་དོས་མང་པོ་
དང་༑ གསེར་གཡུའི་འབུལ་བ་མང་དུ་མཛད། ལོངས་སྤྱོད་ཀྱི་རྒྱ་མཚོའི་དབུས་ན་བཞུགས་དུས། ནོར་ལ་སྙིང་པོ་མེད་པར་དགོངས་ནས་གདན་ས་ཡ་བཞི་དང༌། ས་སྐྱ་གུང་ཐང་རྣམས་སུ་
དགེ་འདུན་རེ་ལ་ཞོ་རེ་ཡོང་པའི་འགྱེད་མོ་ཆེ་གནང་ཆོས་གསུངས་པའི་དུས་སུ་མེ་ཏོག་གི་ཆར་དང་། འཇའ་འོད་བྱུང་བ་སོགས་ནི་གྲངས་ལས་འདས། ལྷོ་ཁ་བཞིའི་དབུ་ཆེ་རྣམས་ཀྱིས་ལྷོར་གདན་
68

སྙན་༄ཤྩ །དྲངས་ནས་ཕེབས་དུས་གསུང་སྒྲོས་ཞལ་གདམས་ཡང་ཡི་གེར་མང་དུ་མཛད། དགེ་བྲག་ཅེས་པའི་རི་ཁྲོད་དུ་ཆོས་དྲུག་དགེ་བྲག་མ་མཛད་པ་སོགས་ཀྱི་གསུང་འབུམ་
1/1/01
བརྒྱུད་
པོ་ཏིར་ལོངས་པ་མང་དུ་བྱུང༌། ལྷོ་ཁ་བཞིར་བརྒྱ་འབུལ་མང་དུ་བཞེས་འགྲོ་དོན་རྒྱ་ཆེར་མཛད་ནས། ར་ལུང་དུ་ཕེབས་ནས་དུས་རེ་ཞིག་ན་སྐུ་མཉེལ་བའི་ཚེ་བརྒྱུད་པའི་བླ་མ་སངས་རྒྱས་བྱང་
ཨི
ཉེར་སེམས་མང་པོ་ཞལ་གཟིགས། བདེ་མཆོག་འཁོར་ལོ་དང་དཔའ་བོ་མཁའ་འགྲོ་མང་པོ་བསུ་བ་ལ་འདུག་གསུང་ནས། དགུང་ལོ་སོ་བཞི་པ་མེ་མོ་ཕག་གི་ལོ་ནག་པ་ཟླ་བའི་ཚེས་བཅུ་དགུ་ལ་
བརྒྱད་གཟུགས་སྐུའི་སྣང་བ་བསྡུས་སོ། །གདུང་བཞུ་བའི་དུས་མེ་ཏོག་འདབ་མ་ལྔ་པའི་ཆར་དང༌། རིང་བསྲེལ་དཔག་མེད་བྱོན། ཁྱད་པར་སྤྱན་རས་གཟིགས་ཀྱི་སྐུ་རང་བྱོན། དུང་གཡས་འཁྱིལ་
དང་བཅས་པའི་རང་བྱོན་ཕེབས་པ་ད་ལྟ་ཁྱད་འཕགས་བཅུ་གསུམ་གྱི་ཡ་ཅིག་ཡིན་ནོ། །འདི་དུས་གདུང་བརྒྱུད་ཤིན་ཏུ་ཉག་ཕྲ་བར་གྱུར་ནས། མཁན་ཆེན་རྡོ་རྗེ་རིན་ཆེན་གྱིས་ར་ལུང་གི་ཐུགས་
འཁུར་བཞེས། མོན་དགོན་པ་ཡུལ་ན་རྗེའི་སྲས་ཅིག་ཡོད་ཟེར་བ་གསན། བང་ཆེན་བཏང་བས་སྲས་ཡིན་པར་མཁྱེན་ཏེ། ར་ལུང་གི་ཆེ་བགྲེས་རྣམས་དང་གྲོས་བྱས་ཏེ། གདན་འདྲེན་པ་

སོགས་མཛད་པས་ར་ལུང་གི་མཁན་ཆེན་ཅིག་ལ་འདི་སྐུ་དྲིན་ཆེ་བ་ཡིན་ནོ། །མཁན་ཆེན་འདི་གཤེགས་པའི་དུས་གདུང་བཞུ་བས་འཇའ་དང་མེ་ཏོག་གི་ཆར། རིང་བསྲེལ། ཐུབ་པའི་སྐུ་རང་
བྱོན་རྣམས་ཕེབས་པ་ད་ལྟ་ཆོས་རྫོང་གི་རྟེན་གཙོ་ལ་བཞུགས། མཁན་ཆེན་དེ་ལྟ་བུས་རྗེས་སུ་བཟུང་བའི་འཇམ་དབྱངས་བློ་གྲོས་སེང་གེ་ནི། ཡབ་རྗེ་ཀུན་དགའ་སེང་གེ་དང༌། ཡུམ་མ་གཅིག་
གྲུབ་པའི་རྒྱལ་མོའི་སྤྲུལ་པ་འགྲོ་སྒོམ་ཞིག་པའི་གདུང་བརྒྱུད་ལྕམ་སྲིང་བདུན་ཡོད་པའི་ཆེ་ཤོས་དེས་ལོ་བཅོ་ལྔའི་དུས། རྗེ་ཀུན་སེང་གེའི་དྲུང་དུ་སྐྲ་བཅད། བླ་མ་སྒྲུབ་པའི་ཁྲིད་ལོ་གསུམ་
བསྐྱངས༑ གོང་དུ་རྗེའི་སྲས་ཅིག་བྱུང་བ་ཆུད་ཟོས། དེ་ནས་ཝ་རི་ཞེས་བྱ་བའི་རི་ཁྲོད་ཅིག་ཏུ་བསྒྲུབ་པ་ལ་བཞུགས། དེ་དུས་རྗེ་ཀུན་སེང་དང་མཇལ་ཏེ། རྗེ་འདི་ཉིད་ལྷུམས་སུ་ཞུགས་པ་
་ཡིན༑ དེ་དུས་ཡུམ་ལ་ནམ་མཁའ་ལ་འཕུར་བ་དང༌། སངས་རྒྱས་ཀྱི་ཞིང་ཁམས་མང་པོར་བྱོན་ཏེ་སངས་རྒྱས་མང་པོ་ཞལ་མཐོང་བ་སོགས་གཉིད་འོད་གསལ་དུ་གྱུར་པའི་མཐོང་སྣང་མང་དུ
དེ་ནས་མོན་དགོན་པ་ཡུལ་དུ་བྱོན་བསྲུང་བ་དང་ཐུགས་དམ་ལ་འབད། ཟླ་དགུ་ངོ་བཅུ་སོང་བའི་ཤིང་མོ་བྱའི་ལོ་དབྱར་ཟླ་ར་བའི་ནང་དུ་སྐུ་བལྟམས། དེ་ཚེ་ས་གཡོ་བ་དང༌། འཇའ་འོད་སྒྲ་མེ་

སྙན་།ཏོག་གི་ཆར་སོགས་རྟགས་ཁྱད་པར་ཅན་བྱུང་། ཟླ་བ་གཅིག་གཉིས་སོང་དུས་ཡུམ་གྱིས་དབང་བསྐུར། རྣམ་འཇོམས་དང་། རྨེ་རྩེགས་ཀྱི་གྲིབ་སེལ་གྱིས་སྐུ་ལུས་
བརྒྱུད་
བསྐྲས༑ མ་མ་ལ་གཏད། དགུང་ལོ་གཅིག་ལོན་པའི་དུས་ནགས་སེབ་ཅིག་ཏུ་ཕེབས་པས། ངའི་སྡོད་ས་ཕུ་ལ་ཧ་རི་བྱ་བའི་ནགས་ཅིག་ཡོད་པ་འདྲ་གསུང༌། འོ་ན་དེ་དུས་མཚན་ཇི་སྐད་ཟེར་
ཨི
ཞུས་པས། ངའི་མིངནཱ་རོ་པཎ་ཆེན་ཟེར་གསུངས། གཞན་ཡང་འདིར་འབྱོན་པ་ཅི་ལགས་ཞུས་པས། ངའི་ཨ་མ་འདི་དེ་དུས་མ་གཅིག་གྲུབ་པའི་རྒྱལ་མོ་བྱ་བ་དེ་ངེད་ཀྱི་སློབ་མ་ཅིག་ཡིན་པ་དེའི་
ཉེར་
དགུ་
རྟེན་འབྲེལ་གྱིས་ཡོངས་པ་ཡིན། རྗེ་འདི་ཡངནཱ་རོ་པའི་སྤྲུལ་པ་ཡིན་ནོ། །འདིའི་ཡབ་ཀྱངནཱ་རོ་པའི་སྤྲུལ་པ་ཡིན་པས་འགལ་ལམ་ཟེར་ན་མི་འགལ་ཏེ། འཛམ་གླིང་བྱེ་བ་ཕྲག་བརྒྱ་ན་བླ་མ་ཞང་
བྱེ་བ་ཕྲག་བརྒྱ་ཡོད་པར་བཤད་པ་དང༌། རང་ཉིད་ཀྱི་སྤྲུལ་པས་འཁོར་གྱི་ཚུལ་བཟུང་ནས་ཆོས་ཉན་པ་ལ་སོགས་པའི་སངས་རྒྱས་ཀྱི་མཛད་པ་བསམ་གྱིས་མི་ཁྱབ་པས་རིག་པར་བྱའོ། །གཞན་
ཡང་༑ ཀློག་སློབ་མ་དགོས་པར་མཁྱེན་པ་དང་། དགུང་ལོ་ལྔའི་དུས་མཁན་ཆེན་རྡོར་རིན་པས་གཙོས་པའི་གདན་སའི་གདན་འདྲེན་པའི་མི་ཡོང་བ་མངོན་པར་མཁྱེན་ཏེ། ཆང་ཚོས་ཤིག་

གསུངས་པས། དེ་འདྲ་ཅི་ལགས་ཞུས་པས། ལས་མགོན་མདང་སླེབ་བྱུང་བ་ཡིན། ད་ལྟ་ཡང་ཐོག་ན་ཡོད་དོ་གསུང་ནས་བལྟས་པས་བྱ་ནག་པོ་ཅིག་འདུག་གོ །དེ་ནས་ཞག་མི་འགྱང་པར་
གདན་འདྲེན་པ་སླེབ་པས་ཡིད་ཆེས་སོ། །དེ་ནས་ར་ལུང་དུ་ཕེབས་པའི་ལམ་ཁར་སྟག་རི་བ་རྣམས་ཀྱིས་བསུ་བ་དང༌། ཉིང་རོའི་གྲྭ་བུ་སློབ་རྣམས་ཀྱིས་ཞལ་མཐོང་བ་ཙམ་གྱིས་མོས་པ་
སྐྱེས༑ སྤྱན་རས་གཟིགས་དངོས་ཡིན་འདུག་ཟེར་བའི་གྲགས་པས་ཁྱབ། དེ་ནས་ར་ལུང་པ་རྣམས་ཀྱིས་བསུ་བ་དང་བཅས་ཏེ་ས་མོ་གླང་གི་ལོ་དབྱར་ཟླ་ར་བའི་ཚེས་བཅོ་ལྔ་ལ་ཕེབས། དེའི་ཉིན་
ཚོགས་པ་རྣམས་ལ་ཐུགས་བསྐྱེད་གསུངས། སྐུ་ཞང་འཁོར་བཅས་ཀྱིས་ཚོགས་པ་ལ་འབྲས། ཚྭ། བུར་འགྱེད། མཁན་པོའི་དྲུང་དུ་འབུལ་བ་སོགས་མང་དུ་མཛད། ཆོས་རྗེའི་དྲུང་དུ་ར
ལུང་པ་རྣམས་ཀྱིས་བརྒྱ་འབུལ་ཉི་ཤུ་རྩ་གཅིག་བྱས། ར་ལུང་ན་བཞུགས་དུས་དབོན་པོ་ཀུན་དགའ་སེང་གེས་ཕྲག་དོག་གི་རྣམ་པ་བྱས་པ། ལྷོ་གཙང་ཡར་གསུམ་འདུས་ནས་རྐྱེན་དབང་དུ་སོང་བ་
ལ༑ རྗེའི་ཞལ་ནས་ཁྱེད་རྣམས་ངེད་ལ་ཉན་ན་དབོན་པོའི་རྗེས་སུ་བདུན་ཚིགས་དང་དགེ་རྩ་མྱུར་དུ་བསྒྲུབས་གསུང་། དགུང་ལོ་དྲུག་ལོན་པའི་དུས་སུ་སྒྲོལ་མ་ཞལ་གཟིགས་ཤིང་། དེ་དུས་ཧོར་

༄༅། །དམག་ཉང་སྟོད་དུ་བྱུང་བས། ར་ལུང་པ་རྣམས་འཇིགས་པ་ཤིན་ཏུ་ཆེ་བས། ཁྱེད་རྣམས་འཇིགས་མི་དགོས་ངས་ཕྱིན་པས་ཆོག་གསུང་། གཏུམ་པོའི་འགྱིང་གཏོར་
ཤིག་དང་སྡིགས་འཛུབ་མཛད་པས་ཐམས་ཅད་ཀྱིས་གཏུམ་པོ་དངོས་སུ་མཐོང་བ་སོགས་བྱུང༌། ཧོར་གྱི་འཇིགས་པ་ལས་སྒྲོལ་བ་བྱུང༌། དགུང་ལོ་བདུན་ལ་བླ་མ་བསོད་ནམས་བློ་གྲོས་པ་ལ་རབ་
ཏུ་བྱུང༌། མཚན་བློ་གྲོས་སེང་གེ་དཔལ་བཟང་པོར་བཏགས། དགུང་ལོ་བརྒྱད་ལ་བརྟག་གཉིས་ཐུགས་སུ་ཚུད་ནས་གཞན་ལ་གསུངས། མཁན་ཆེན་རྡོར་རིན་པའི་དྲུང་དུ་འབྲུག་པའི་ཆོས་སྐོར་
རྫོགས་པར་གསན། སློབ་མ་མང་པོས་སྐུའི་རྣམ་སྤྲུལ་དུ་མར་མཐོང་བས་ཁ་མ་དན་པ་ལ། རྗེ་ལ་ཞུས་པས། ནམ་མཁའ་འདི་ལ་མཐའ་དབུས་འཚོལ་དང་། རྒྱུད་རྣམས་ལས་ཀྱང་། དུས་
གསུམ་སངས་རྒྱས་ངོ་བོ་གཅིག་ཞེས་པ་ཐོས་སམ་ཞེས་གསུང་བ་དང༌། དེ་དུས་ར་ལུང་པ་རྣམས་རྗེ་ཉིད་འདིར་བཞུགས་དགོས་ཟེར། གཞན་ཡང་ལྷོ་བྲག་དང༌། ཙ་རི་ལ་ཕེབས་དགོས་པ་
སོགས་ཀྱི་གདན་འདྲེན་མང་དུ་བྱུང་བས། རྗེའི་གསུང་ནས། ཁྱེད་རྣམས་ལ་ཉེ་རིང་མེད་པས་རྨི་ལམ་བརྟག་གསུང༌། ནང་པར་བླ་མ་བསམ་རྒྱལ་བས་རྣལ་ལམ་ཅི་འདྲ་བྱུང་ཞུས་ ྚ

པས༑ མདང་དགོང་ཡུལསོ་སོའི་གཞི་བདག་ཚོགས་ནས་ཤོ་རྒྱབ་པས། ཇོ་བོ་རྩེ་བོ་སོགས་ཀྱི་གཞི་བདག་རྒྱལ་སོང་བས། ཁྱེད་རང་རྣམས་ཀྱང་ཤོ་རྒྱོབ་གསུང་ནས། ཀོང་པོས་ཐོབ་ནས་ཁོང་
རྣམས་ཀྱིས་ཞག་དུས་གཏབ། ཕག་མོ་གྲུ་རུ་བསུ་བ་ཐོངས་ཟེར་བའི་བང་ཆེན་བཏང་། རྗེ་ཉིད་རྩ་རིར་ལམ་ཆས་ནས་ཕེབས་དུས། གོང་དཀར་དུ་ཏའི་སི་ཏུ་དང་མཇལ་བས་ཁྱེད་གཙང་པ་རྒྱ་རས་
ཀྱི་གདན་ས་མཛད་དགོས་པས། ཙ་རི་ཀོང་པོ་ལ་ཐེགས་པ་མི་ཡོང་བས། ད་ལན་ཕག་མོ་གྲུར་ཐེགས། ཕྱིས་ཡར་ཕེབས་ནས་འབྲུག་ཏུ་ཐེགས་དགོས་པའི་ཞལ་ལྟ་བྱུང་བས། དེ་བཞིན་མཛད་
ནས་ཐེལ་དུ་ཕེབས་དུས་ཐེལ་པ་རྣམས་ཀྱིས་བསུ་བ་བྱས། སྤྱན་མངའ་རིན་པོ་ཆེ་དང་མཇལ། ཆོས་འབྲེལ་ཞུས། དྲུང་དུ་ཆིབས་འབུལ་བ་དང༌། དགེ་འདུན་རྣམས་ལ་ཇ་བུར་བཞི་ནེ་གྱི་
འགྱོད༑ གཙུག་ལག་ཁང་དུ་མར་མེ་དང་བཅས་པ་ཕུལ་ཡར་བསམ་ཡས་སུ་ཕེབས་དུས་ལྷ་བཙུན་ན་རེ་སྐུ་ཚེ་ལ་བར་ཆད་མ་བྱུང་བར་མཛོད་ཞུས་པས་ཚེ་ལ་ངེས་པ་མེད་དེ་བཞི་བཅུ་ཞེ་དྲུག་གོ་ཞེས་
སྐུ་ཚེའི་ཚད་གསུངས། དེ་ནས་འབྲུག་ཏུ་ཕེབས་གཙུག་ལག་ཁང་དང་རྟེན་གསུམ་རྩིས་ཕུལ། བསྙེན་བསྐུར་དང་འབུལ་བ་མང་པོ་ཕུལ། ཆོས་དང་ཟང་ཟིང་གིས་ཚིམ་པར་མཛད། དེ་ནས་ར་

༄༅། །ལུང་སྤོས་སྐྱར་ཕེབས་དུས་སྐུ་མཚམས་མཛད། སྟག་རི་དང༌། གདན་ས་རྣམས་སུ་རིམ་པས་ཕེབས་ཏེ་གཞན་དོན་རྒྱ་ཆེར་བསྐྱངས་ནས། དགུང་ལོ་བཞི་བཅུ་ཞེ་
དྲུག་ལ་བབ་པའི་དུས་སུ། རྗེའི་ཞལ་ནས་མ་རྒན་ནི་ཤུལ་དུ་ལུས་ཡོང་བ་འདུག་སྟེ་བུད་མེད་གཞན་དང་མི་འདྲ་གསུང་ནས། སྐུ་ཅུང་ཞིག་མཉེལ་བ་ལ། རྒན་མོ་ཅིག་དང༌། བུ་མོ་ལོ་བརྒྱད་
ལོན་པ་གཉིས་ཀྱིས། ཆོས་རྗེ་སེང་གེ་ལ་འཆིབས་ཏེ་དཔའ་བོ་མཁའ་འགྲོས་གདུགས་རྒྱལ་མཚན་ཐོགས་ནས་ནམ་མཁའ་ལ་འཇའ་འོད་དང་བཅས་མངོན་སུམ་དུ་གཤེགས་པ་མཐོང་བ་དང་ཚུལ་
གཅིག་
མཐུན་པར། ལྕགས་ཕོ་རྟའི་ལོ་སྟོན་ཟླ་ཐ་ཆུང་གི་ཉི་ཤུ་ཅིག་ལ་གཟུགས་སྐུ་ཆོས་སྐུའི་ངང་དུ་ཐིམ་དུས། སྒྲ་འོད་དང་། ས་གཡོ་བ་དང༌། འཇའ་ཚོན་སྣ་ལྔའི་གུར་ཕུབ་པ་དང༌། མེ་ཏོག་གི་
ཆར་བབས་པ་སོགས་བྱུང༌། སྤུར་རི་ལ་གདན་དྲངས་ནས་སྐུ་ཤ་ཟོས་པའི་བྱའི་བྲུན་ལ་རིང་བསྲེལ་མང་དུ་བྱུང༌། གདུང་རུས་མེ་ལ་ཕུལ་བས་བདེ་མཆོག །སྤྱན་རས་གཟིགས། སྒྲོལ་མ་
༈ སོགས་བྱོན་པའི། སྤྱན་རས་གཟིགས་ཕྱག་བཞི་པ་ནི། ཁྱད་འཕགས་བཅུ་གསུམ་གྱི་སར་སྐྱལ་ལོ། །གཞན་གཉིས་ནི་ཕྱི་རྟེན་གྱི་ནང་ན་བཞུགས། གཞན་ཡང་གདུང་ཤ་རི་རམ་ཕྱོགས་རེ་ལ་

གདུང་བཅུ་ལྷག་ཡོད་པ་ཅིག །ས་སླད་ཀྱི་བུ་སློབ་རྣམས་ཀྱིས་གདན་དྲངས་ནས། ཀོང་པོ་བདེ་ཆེན་དགོན་པ་ན་ད་ལྟ་ཡང་བཞུགས། དེས་རྗེས་སུ་བཟུང་བའི་སྤྲུལ་སྐུ་ཤེས་རབ་སེང་གེ་
ནི༑ྋ ཡབ་འཇམ་དབྱངས་བློ་གྲོས་སེང་གེ་དང་ཡུམ་བསོད་ནམས་འདྲེན་གཉིས་ཀྱི་སྲས་སུ་ལྕགས་ཕོ་ཕག་གི་ལོ་ལ་བལྟམས། དགུང་ལོ་ལྔ་ལོན་དུས་ན་འབྲི་ཀློག་ལེགས་པར་མཁྱེན། ཡབ་ཀྱི་
དྲུང་དུ་རབ་ཏུ་བྱུང་། མཚན་ཤེས་རབ་སེང་གེ་ཞེས་བྱ་བར་བཏགས། དགུང་ལོ་བཅུ་གཅིག་གི་བར་དུ་འབྲུག་སྐོར་གྱི་ཕྱག་ལེན་རྣམས་ཡབ་དྲུང་དུ་སྦྱངས། བརྟག་པ་གཉིས་པའི་རྒྱུད་ལའང་
གསན་སྦྱོངས་མཛད། དགུང་ལོ་བཅོ་ལྔ་སོང་བའི་དུས་སུ་སྐུ་ཞབས་པ་རྣམས་ཀྱིས་རྩེད་མོ་བྱས་པས། རྗེ་ཉིད་ཀྱིས་སྐུ་ཆོས་ཉི་ཟེར་ལ་བཀལ་ནས་འདིའི་ལད་མོ་གྱིས་དང་གསུང་བ་སོགས་ཀྱི་གྲུབ་
རྟགས་མང་དུ་བྱུང༌། ལྷ་ས་དང༌། འབྲུག་སོགས་སུ་ཆོས་ཀྱི་འཁོར་ལོ་བསྐོར་བ་སོགས་གནང་ནས། ཡང་དགོན་དུ་ཕེབས། དགུང་ལོ་ཉི་ཤུ་རྩ་གཉིས་པ་དབྱར་ཟླ་འབྲིང་པོའི་ཚེས་བཅུ་བདུན་
ལ་གཞན་དོན་ལ་དགོངས། སྤུར་ཞུགས་ལ་ཕུལ། ཞག་ཉི་ཤུ་རྩ་གཅིག་གི་བར་དུ་མཆོད། གདན་ས་ཡ་བཞིར་གཤེགས་རྫོངས་ཀྱང་མཛད། འཇམ་དབྱངས་ཡེ་ཤེས་རིན་ཆེན་ནི། ཡབ་

༄༅། །འཇམ་དབྱངས་བློ་གྲོས་སེང་གེ །ཡུམ་མ་གཅིག་ཆོས་ཉིད་རྒྱན་ཞེས་བྱ་བའི་ལྷུམས་སུ་ཞུགས་དུས། ཡུམ་གྱི་རྨི་ལམ་ལ། མི་དང་མི་མ་ཡིན་མང་པོས་མེ་ཏོག་སྣ་
ཚོགས་ཡུམ་ལ་འཐོར་བ་སོགས་བལྟས་བཟང་བ་བྱུང་། དེ་ནས་ཡུམ་གྱིས་དགོན་པ་ཡུལ་དུ་བྱོན་ནས་འབྲུག་གི་ལོ་ལ་སྐུ་བལྟམས། དགུང་ལོ་བརྒྱད་ཀྱི་དུས་ར་ལུང་ནས་གདན་འདྲེན་བྱུང་བས་ར་
ལུང་དུ་ཕེབས།ཡབ་ཀྱི་དྲུང་དུ་རབ་ཏུ་བྱུང༌།མཚན་ཡེ་ཤེས་རིན་ཆེན་དུ་བཏགས།ཡབ་ཀྱི་ཞལ་ནས།ངེད་ཀྱི་ནོར་རྫས་རྣམས་ནི་དད་ཟས་ཡིན་པས་ཁྱོད་ཀྱི་མི་འཇུ་བས་སློབ་གཉེར་བྱེད་པ་
གཉིས་ལ་རྒྱགས་དགོས་པས་བསོད་སྙོམས་ལ་སོང་གསུང་ནས་བྱོན་དུས། འགྲོ་མགོན་ལ་ཆོས་རྗེའི་བཀས་ཡེ་ཤེས་རིན་པོ་ཆེ་ལ་བཀུར་སྟི་བྱེད་མི་དགོས། བཙུན་ཆུང་གི་ལས་གདན་ཁུར་དང་གཏོར་
གཉེར་བཅོལ་གསུང༌། དེ་བཞིན་མཛད་ནས་ལས་སྣེ་ཅི་བཅོལ་བྱས་སོ། །བསོད་སྙོམས་ཆེད་རྗེས་ཕག་ཚལ་ནས་བརྒྱུད་པའི་ཡེ་ཤེས་མགོན་པོའི་ཕྱག་ལེན། བརྟག་གཉིས་སོགས་ལ་གསན་
སྦྱོངས་མཛད། ཡབ་ཀྱི་དྲུང་དུ་ཕྱག་ཆེན། ཆོས་དྲུག །རོ་སྙོམས་སོགས་གསན་ནས་དགུང་ལོ་བཅོ་བརྒྱད་ལ་སྟག་རིར་ཕེབས་ཏེ་ཆུའི་དཀའ་ཐུབ་མཛད། ཡི་དམ་གྱི་བསྙེན་པ་མཛད་པས་ཞལ་

གཟིགས་པ་ཡང་བྱུང་། སྟག་རིའི་འགྲོ་མགོན་ཀྱང་མཛད། དེ་ནས་རྗེ་ཁུ་དབོན་རིམ་གྱིས་གཤེགས་ནས། དགུང་ལོ་ཉི་ཤུ་རྩ་དགུ་ལ་གདན་ས་ཆེན་པོ་སྤྲེའུ་ལོའི་ཟླ་བ་དྲུག་པའི་ཚེས་བཅོ་ལྔ་ལ་
ཕེབས༑ ཟླ་བ་བརྒྱད་པའི་ཚེས་གྲངས་བཟང་པོ་ལ་ཁྲི་ཐོག་ཏུ་ཕེབས། ཚོགས་ལ་ཆོས་འབྲེལ་གནང་མེ་ཏོག་གི་ཆར་བབས། དེ་ནས་གདན་ས་རྣམས་སུ་རིམ་གྱིས་ཕེབས་ཏེ་ཆོས་དང་ཟང་ཟིང་
གིས་ཚིམ་པར་མཛད། ཕལ་ཆེར་སྤོས་སྐྱའི་སྐ་མཚམས་ཀྱི་ནང་ནས་འཕྲིན་ལས་བསྐྱངས། དབང་དང་བྱིན་བརླབས་གནང་དུས་མོས་པའི་སྟོབས་ཀྱིས། རྡོ་རྗེ་འཆང་དང༌། རྣལ་འབྱོར་མ་
དང་༑ ཡི་དམ་གྱི་ལྷ་གང་མོས་སུ་མཐོང་བ་སོགས་བྱུང་ནས་འགྲོ་དོན་དཔག་མེད་མཛད་དེ། རྗེ་དེ་ཉིད་ནི་རྗེ་བཙུན་འཇམ་དབྱངས་ཀྱི་སྤྲལ་པར་གྲགས་ཤིང་འགྲོ་དོན་རྒྱ་ཆེན་པོ་བསྐྱངས་པ་ཡིན་
ནོ༑ །སྤོས་སྐྱར་བཞུགས་པའི་དུས་སུ་སྐུ་ཅུང་ཞིག་མཉེལ་ནས། སྐུ་རིམ་སོགས་ལེགས་པར་བསྒྲུབས་ཀྱང་གསོལ་བར་མ་ཐེབས་པར།ྋ དགུང་ལོ་ལྔ་བཅུ་པ་ཆུ་མོ་སྦྲུལ་ལོའི་སྟོན་ཟླ་ར་བའི་ཚེས་
བཅུ་ལ་དག་པའི་ཞིང་དུ་གཤེགས། དེ་དུས་མེ་ཏོག་གི་ཆར་བབས། ྋ སྐུ་གདུང་ཞུགས་ལ་ཕུལ།ྋ གདུང་བཞུགས་པའི་གསེར་སྐུ་བཞི་གདན་ས་ཡ་བཞིར་གདན་དྲངས་པ་སོགས་མཛད་པ་མཐར་

།ཕྱིན་ནོ། །གསང་བདག་ནམ་མཁའ་དཔལ་བཟང་ནི། ཡབ་འཇམ་དབྱངས་ཡེ་ཤེས་རིན་ཆེན་དང་། ཡུམ་མ་གཅིག་ནམ་མཁའ་དཔལ་འདྲེན་གྱི་སྲས་སུ་ས་ཕོ་སྟག་
ལ་སྐུ་འཁྲུངས་ནས། ཤིང་ཕོ་སྤྲེའུ་ལ་རབ་ཏུ་བྱུང༌། ཆུ་ཕོ་སྦྲལ་གྱི་བར་དུ་གསན་སྦྱོངས་མཛད། ཆུ་མོ་སྦྲུལ་ལ་གདན་སར་ཕེབས། ལོ་གཉིས་ཀྱི་བར་དུ་གདུལ་བྱ་རྣམས་སྨིན་པར་
མཛད༑ ཆུ་ཕོ་སྟག་ལ་ཇོ་མོ་བཞེས་ནས། ཁྱི་དང་འཁོར་གསུམ་སོགས་ཀྱིས་རི་དྭགས་རྣམས་གསོད་པ་དང་དེད་པའི་སྤྱོད་པ་དང་། མི་རྣམས་ལ་རྒྱག་བརྡུངས་མཛད་པ་སོགས་དྲག་པོའི་ལས་
གསུམ་མཛད་པས། ར་ལུང་པ་རྣམས་ཀྱིས་མི་དད་པའི་ཚུལ་བཟློག་པའི་ཕྱིར། རི་དགས་ཤི་བའི་རོ་སླངས་ནས་རི་ལ་གཏོང་བ་སོགས། འཁོར་གསུམ་ཉི་ཟེར་ལ་འགེལ་བ་དང་བཅས་པའི་གྲུབ་རྟགས་
མཛད་ནས་རང་ལོ་ཉེར་བརྒྱད་ཤིང་མོ་སྦྲུལ་ལ་མྱ་ངན་ལས་འདས། ནམ་མཁའ་འཇའ་འོད་ཀྱིས་ཁེངས་པ་དང༌། རོལ་མོའི་སྒྲ་ཀུན་གྱིས་ཐོས་པ་བྱུང༌། སྐུ་གདུང་མཆོད་རྟེན་དུ་ལོ་གཉིས་
བཞུགས༑ ཕྱིས་མེ་ལ་འབུལ་བ་སོགས་མཛད་དོ། །དེ་ནི་ཕྱག་ན་རྡོ་རྗེའི་སྤྲུལ་པར་གྲགས། འགྲོ་དོན་བསྐྱངས་པ་ཡིན་ནོ། །གདུང་རབས་དེ་ཡན་ནི། འགྲོ་མགོན་གཙང་པས་ལུང་བསྟན་ ྚ

པའི་སེང་གེའི་མཚན་ཅན་དགུ་དང་། དེ་རྗེས་རིགས་གསུམ་མགོན་པོའི་སྤྲུལ་པ་གསུམ་འབྱོན་པར་གསུངས་པའི། འཇམ་དཔལ་གྱི་སྤྲུལ་པ་ཡེ་ཤེས་རིན་ཆེན་སྲས་གསུམ་ལས། བགྲེས་པ་
གསང་བདག་ནམ་མཁའ་དཔལ་བཟང་། དེ་འོག་རྗེ་ཤེས་རབ་བཟང་པོ། དེ་འོག་དྲུང་རྡོར་བ་དང་གསུམ་ལས། དྲུང་རྡོར་བ་ལ་སྲས་ནང་སོ་རིན་བཟང་པ་སོགས་བྱུང༌། ནང་སོ་རིན་བཟང་
པས་སྒོག་རྟིང་ཡས་རྒྱག་ལ་ཕྱག་རྗེས་བཞག་སྟེ་གཤེགས། སྐུ་གདུང་ལ་འཇའ་ཟུག་པ་སོགས་བྱུང་། དེ་ལ་སྲས་ཆོས་རྗེ་ཀུན་ལེགས་པ་ཡིན་ནོ། །སྤྱན་རས་གཟིགས་ཀྱི་སྤྲལ་པ་རིན་པོ་ཆེ་ཤེས་
རབ་བཟང་པོ་ནི་ལྕགས་ཕོ་འབྲུག་ལ་སྐ་བལྟམས། འཇམ་དབྱངས་ཡེ་ཤེས་རིན་ཆེན་ལ་སོགས་ལ་འབྲུག་པའི་ཆོས་སྐོར་སོགས་རྫོགས་པར་གསན། ཕོ་བོ་ནམ་མཁའ་དཔལ་བཟང་གཤེགས་རྗེས་
གདན་སར་ཀྱང་ཕེབས། ཐེལ་དུ་ཐེགས། སྤྱན་མངའ་དཔལ་ལྡན་བཟང་པོ་ལ་ཡེ་ཤེས་མགོན་པོའི་སྐོར་སོགས་གསན། སྣེ་གདོང་དུ་ཕེབས། གོང་མ་གྲགས་པ་རྒྱལ་མཚན་དང་མཇལ་ཐུགས་
(qཤིན་ཏུ་མཉེས་པར་བྱུང་ནས། རིན་སྤུངས་ནམ་མཁའ་རྒྱལ་པོ་ལ་ར་ལུང་གི་ཞབས་ཏོག་ཏུ་འགྱུར་བ་གྱིས་གསུངས་ནས་ངོ་སྦྱོར་གནང་ནས་ར་ལུང་དུ་ཕེབས། ལུགས་གཉིས་ཀྱིས་བཀའ་འབངས་)
08

།རྣམས་བསྐྱངས་ནས། དགུང་ལོ་སོ་བརྒྱད་པ་མེ་མོ་སྦྲུལ་ལ་གཤེགས། དེ་དུས་རྗེ་རྒྱལ་དབང་ཆོས་རྗེ་དགུང་ལོ་བཅུ་ལོན་པ་ཅིག་གིས་དགོངས་རྫོགས་བསྒྲབ་ལུགས་༄ ༅།
གནང་བ་ཡིན་ནོ། །འགྲོ་བའི་མགོན་པོས་ལུང་བསྟན་པའི་སེང་གེའི་མཚན་ཅན་དགུ་དང༌། རིགས་གསུམ་མགོན་པོའི་སྤྲུལ་པ་གསུམ་བྱོན་པའི་རྗེས་ལ། ཁོ་རང་ཡོང་གསུང་བའི་ལུང་བསྟན་
ཞལ་ཆེམས་མཐུན་པར། རྗེ་རྒྱལ་དབང་ཆོས་རྗེ་ཕེབས་པ་ཡིན་ཏེ།། །།དེ་ཡང་སྔོན་འདས་པའི་དུས་སུ་སྟོན་པ་ཤཱཀྱ་ཐུབ་པའི་འདུས་པ་དང་པོའི་འཁོར་དགེ་སློང་ཉིས་བརྒྱ་ལྔ་བཅུ་བྱོན་པའི་ནང་
བཞི་
ནས་ནམ་མཁའ་སྙིང་པོ་ཞེས་བྱ་བར་གྱུར་ནས་བསྟན་པའི་བྱ་བ་བྱས། དེའི་སྐྱེ་བ་ཁ་ཆེའི་ལྷོ་ཕྱོགས་ཀོ་ས་ལའི་གྲོང་ཁྱེར་རྒྱ་གར་ཤར་ཕྱོགས་སུ། ནཱ་རོ་ཏ་པ་ཞེས་བྱ་བར་སྐུ་འཁྲུངས། རྒྱལ་བའི་
བཤད་སྒྲུབ་ཀྱི་བསྟན་པ་ལ་བྱ་བ་རྒྱ་ཆེར་མཛད་དོ། །དེའི་སྐྱེ་བ་རྒྱ་གར་ཤར་ཕྱོགས་གསེར་གླིང་དུ་བདེ་བའི་འབྱུང་གནས་སྦས་པ་ཞེས་བྱ་བར་སྐུའི་སྐྱེ་བ་བཞེས་ནས་འགྲོ་དོན་རྒྱ་ཆེར་མཛད། དེའི་
སྐྱེ་བ་རྣལ་འབྱོར་པ་ཨ་ཤདྷ་ན་ཞེས་པར་འཁྲུངས་ཏེ་དུས་ཞབས་པ་ཆེན་པོ་ལ་བཏུགས་གྲུབ་རྟགས་སོགས་བསྟན་འགྲོ་དོན་རྒྱ་ཆེར་མཛད།ྋ གཞན་ཡང་ལོ་ཙཱ་བ་ཀླུའི་དབང་པོར་སྐྱེ་བ་བཞེས་

ནས༑ བསྟན་པ་སྔ་དར་གྱི་དུས་བསྟན་པའི་བྱ་བ་མཛད་པ་དང་བརྒྱུད་པ་འདིའི་དབང་དུ་བྱས་ན། དྭགས་པོ་རིན་པོ་ཆེར་སྐུ་སྐྱེ་བ་བཞེས་པ་དང༌། འགྲོ་མགོན་རྒྱ་རས་སུ་སྐྱེ་བ་བཞེས་ནས་བསྟན
པའི་བྱ་བ་མཛད་པ་ཡིན་ཞིང་། འགྲོ་མགོན་རྒྱ་རས་ཀྱི་ཞལ་ནས། མོས་པའི་དོན་དུ་སྔོན་གྱི་དྲན་རྟོགས་བརྗོད། སྐྱེ་བ་བཞིའི་གོང་རོལ་ཁ་ཆེ་ཡུལ་གྱི་ལྷོར། ཀོ་ས་ལ་ཞེས་པའི་གྲོང་ཁྱེར་
དེར༑ མུ་སྟེགས་མ་ཡིན་བྲམ་ཟེའི་རིགས་སུ་སྐྱེས། །ཐེག་ཆེན་སྒོར་ཞུགས་རིག་པ་ལྔ་ལ་མཁས། །ཏིལ་བརྡུངས་བླ་མ་ཀུན་གྲགས་ཞབས་ལ་བཏུགས། །དེ་ཚེ་ང་མིང་ཡེ་ཤེས་དངོས་གྲུབ་
བོད་པས་ཏེ། །བསྒྲོད་དཀའ་སྒྲོད་ཅིང་བཀའ་བརྒྱུད་འདི་ལ་ཕན། །དེ་རྗེས་རྣལ་འབྱོར་ཨ་ཤད་དྷ་ནར་སྐྱེས། །གྲུབ་ཐོབ་ཆེན་པོ་དུས་འཁོར་རྣལ་འབྱོར་པ། །ཞབས་དྲུང་བཏུགས་ནས་མཁས་
བསླབས་གྲུབ་རྟགས་བསྟན། །ཆོས་རྗེ་རས་པ་སྐྱེ་བདུན་བླ་མ་ཡིན། །མི་རྟག་ཚུལ་བསྟན་ཤར་ཕྱོགས་གསེར་གྱི་གླིང༌། །འགྲོ་དོན་གེབས་ཆེ་སྡིག་ཅན་རྒྱལ་པོ་འདུལ། །དེ་ཚེ་ང་མིང་བདེ་བའི་
འབྱུང་གནས་ཏེ། །སློབ་བུ་འགའ་ཡང་ཕྲིན་ལས་བསྒྲུབ་བྱེད་འབྱུང༌། །ཕྱི་མའི་དུས་སུ་འཁོར་དུ་རྟོགས་པ་རྣམས། །མངོན་དགའི་ཞིང་དུ་ང་ཡི་སྤྱན་སྔར་ཚོགས། །འདིར་ཡང་གདུང་སོབ་

༄ ༅། །བརྒྱད་ཅུ་རྩ་བཞི་དགུ། །བླ་མའི་གདུང་འཛིན་བསྟན་པ་རྒྱས་བྱེད་འགྱུར། །འདི་བཀོད་འགྲོ་དོན་འཁོར་བ་དོང་སྤྲུགས་ཤོག །ཅེས་གསུངས་པ་དང་མཐུན་པ་ཡིན་
ནོ༑ །འདས་པའི་རྣམ་པར་ཐར་པ་སོང་ནས། ད་ལྟར་གྱི་རྣམ་ཐར་ནི། ཡབ་རྗེ་ཤེས་རབ་བཟང་པོ་དང་། ཡུམ་དཔོན་མོ་འཛོམ་པ་གཉིས་ཀྱི་སྲས་སུ་ལྷུམས་སུ་ཞུགས་ཚུལ་ནི། གནམ་ཐིལ་དུ་
ཡབ་ཡུམ་གཉིས་འབྲོག་པ་རྣམས་ཀྱི་སྦྲ་ལ་བརྟེན་ནས་བཞུགས་དུས། རྒྱ་གར་ནས་ཡོངས་པའི་བྱ་བྲལ་བ་ཅིག་དང༌། རྗེ་ཉིད་གདོངས་ནས་ཕེབས་ཏེ་དེནུབ་ལྷམས་སུ་ཞུགས། དེ་དུས་ཡུམ་གྱི་
རྣལ་ལམ་མེ་ཏོག་པདྨའི་སྟེང་དུ་ཐུགས་རྗེ་ཆེན་པོའི་སྐུ་བཞུགས་འདུག་པ་སྤྱི་བོར་ཐིམ་པ་སོགས་རྨིས། ས་ཕོ་སྤྲེའུ་ལོ་ལ་སྐུ་བལྟམས། དགུང་ལོ་བདུན་ལ་ཡབ་ཀྱི་དྲུང་དུ་རྒྱུད་བརྟག་པ་གཉིས་པ་
ཐུགས་ལ་བྱང་བར་བཟུང་ནས་མཛུབ་ཁྲིད་ཞུས། དེའི་ཕྱི་ལོ་གདན་སར་ཕེབས་ནས་རྒྱུད་གསུངས་པས་མེ་ཏོག་གི་ཆར་བབ། ཡ་མཚན་པའི་གནས་སུ་གྱུར་ཏོ། །དགྲ་བཅོམ་པ་ཀུན་དགའ་དཔལ་
ལ་དགེ་ཚུལ་གྱི་སྡོམ་པ་ནོད། །མཚན་ཀུན་དགའ་དཔལ་འབྱོར་དུ་བཏགས། སོ་ཐར་མདོ་ཀཱ་རི་ཀ་དགེ་ཚུལ་ཚིག་ལེའུ ར་བཅས་པ་རྣམས་གསན། མངའ་རིས་པ་ཡོན་ཏན་སེང་གེ་ལ་སྡོམ་རྣམ་

གཉིས་སོགས་བྱམས་པ་དང་ལྡན་པའི་ཆོས་སྡེ་ཉི་ཤུ་སོགས་གསན། དགུང་ལོ་བཅོ་ལྔ་བཞེས་པའི་ཚེ་དབུས་ཕྱོགས་སུ་ཕེབས། འབྲུག་ཏུ་སྐུ་མཉེལ་བའི་ངང་ནས་དབུགས་འགྱུ་བ་ཆད་དུས། རྔ་
ཡབ་གླིང་དུ་ཨོ་རྒྱན་དང་མཇལ་བས། ཡི་དམ་གྱི་སྔགས་སྐུ་བཞེང་བར་ལུང་བསྟན། དགུང་ལོ་ཉི་ཤུ་ལ་རྔོག་བྱང་ཆུབ་དཔལ་བ་ལ་རྔོག་དཀྱིལ་བདུན། རྒྱུད་བདུན་གྱི་བཤད་པ་
གསན༑ དགུང་ལོ་ཉེར་བདུན་ལ་ལྷོ་སྨན་ཐང་དུ་ལུང་མངས་པ་ལ་བཀའ་བརྒྱུད་ཀྱི་ཆོས་སྐོར་མང་དུ་གསན་ནས་ར་ལུང་དུ་ཕེབས། བྱམས་ཆེན་དུ་པཎ་ཆེན་ནགས་རིན་ལ་སྒྲ་དང་། བདེ་མཆོག་
བཅུ་གསུམ་མའི་དབང༌། སྦྱོར་དུག་ལྕེ་རྩེ་སྐན་སྦྱར། དུས་འཁོར་གྱི་དཀའ་གནད་རྣམས་ཟླ་བ་ཕྱེད་དང་གཉིས་ཀྱི་བར་དུ་གསན་པར་ཁྲོ་ཕུ་ཚུན་ཐེགས། དགུང་ལོ་སོ་གཅིག་ལ་བྲག་དཀར་ཆོས་
ཀྱི་སྡིངས་སུ། གཉན་རས་ནམ་མཁའ་རྒྱལ་མཚན་ལ་འབའ་ར་ཆོས་དྲུག་གི་ཡིག་ཆུང་། ཚེ་རིང་མའི་སྒྲུབ་ཐབས། ཁྱད་པར་རྡོ་རྗེ་རྣལ་འབྱོར་མས་འབའ་ར་བར་དངོས་སུ་གནང་བའི། བདེ་
ཆེན་སྐོར་གསུམ་ཞེས་པའི་ཆགས་གྲོལ་གཉིས་ཀའི་གདམས་པ་ཟབ་པ་གཅིག་ཡོད་པ། ཆིག་བརྒྱུད། བརྒྱུད་པ་བདུན་གྱི་བར་དུ་བཀའ་རྒྱས་བཏབ་པའི་གདམས་པ་དེའང་གསན། རྒྱལ་དབང་

༄༅། །རྗེས་གྲུབ་ཆེན་ཤཱ ཀྱ་འཕེལ་བ་ལ་གནང༌། དེས་འགྲོ་བའི་མགོན་པོ་ཆོས་སྐྱབས་པ་ལ་གནང༌། དེ་ཉིད་ཀྱིས་བདག་ལ་གནང༌། འགྲོ་བའི་མགོན་པོའི་གསུང་ནས་
བརྒྱུད་པ་བདུན་གྱི་བར་ཆིག་བརྒྱུད་ཡིན་པས། བདག་གཅིག་པོ་ལ་སྟེར་བ་ཡིན་གསུང་བ་བྱུང་རུང་། ཕྱིས་སློབ་མ་རྣམས་ཡིད་ཆེས་པའི་ཕྱིར་དུ། ཤེར་རྒྱམ་པ་དང༌། གྲུབ་ཆོས་པ་རྣམས་རྗེས་
ལ་ཚུད་པའི་ཞུ་བ་ནན་གྱིས་འཕུལ་བས། ཆིག་བརྒྱུད་སྐ་དྲུང་རང་གིས་ཏོལ་རྒྱུ་ཡིན་ཡང༌། དཔོན་སློབ་གསུམ་ལ་འཕུལ་བ་འདིས་བདག་གི་ཚེ་ལ་བར་ཆད་འོང་བར་འདུག་སྟེ། འགྲོ་བ་མཐའ་
སོ་
དྲུག་
དག་ལ་ཕན་ཐོགས་པར་འདུག་པས། སྐུ་དྲུང་དུ་ལུང་བསྟན་ཐོབ་པའི་སློབ་མ་ཅིག་གིས་ཞུ་བ་པོ་བྱེད་པར་འདུག །དེ་དུས་ཟིན་བྲིས་ཡི་གེའི་རིགས་སུ་འདེབས་པ་ཞུ་གསུང་བའི་ལུང་བསྟན་བཀའ་
རྒྱ་དང་བཅས་པ་གནང་བས། དེ་དང་མཐུན་པར་བདག་གིས་བདེ་ཆེན་སྐོར་གསུམ་མམ་ཅིག་ཆར་བ་དང༌། རིམ་གྱིས་པར་ཕྱེ་ནས་འཁྲིད་ཡིག་ཏུ་བཀོད་པ་ཡིན་ནོ། །རྒྱལ་དབང་ཆོས་རྗེ་ལ་
གདམས་པ་འདི་བཞུགས་པ་རྣམ་ཐར་གཞན་ན་མེད་པས་འདིར་ཅུང་ཞིག་སྤྲོས་པ་ཡིན་ནོ། །གཞན་ཡང་དགུང་ལོ་སོ་གཉིས་པ་ལ། རྗེ་ཨ་མོ་གྷ་ཤྲཱི་འབྲུག་ཏུ་གདན་དྲངས། སྒྲ་ཀཱ་ལ་པ་
85

དང་༑ སྙན་ངག་མེ་ལོང་གསན། མནལ་ལམ་ལ་བུད་མེད་དཀར་མོ་ཅིག་གིས་ལྷོ་རྒྱུད་ལ་ཕེབས་པའི་ཞུ་བ་ཕུལ་བ་རྨིས་པ་དང་མཐུན་པར། ཆོས་རྗེ་གཙང་ཆེན་པས་གསེར་གྱི་འཁོར་ལོས་
བཙོས་པའི་འབུལ་བ་ཕུལ་ནས། ཙ་རིར་ཕེབས་དགོས་པའི་ཞུ་བ་བྱུང་བ་ཞལ་གྱིས་བཞེས། དེ་དུས་ཡར་རྒྱབ་དཔོན་ཆེན་པོས་གདན་དྲངས། གདམས་པས་ཚིམ་པར་གནང་། བྱམས་པ་གླིང་
པའི་ཆོས་རྗེ་ལ་དུས་འཁོར་རྒྱུད་འགྲེལ་སོགས་གསན། དེ་ནས་ཐེལ་དང་འོལ་ཁ་སོགས་ལ་མཛད་སྒམ་པོར་ཕེབས་པའི་མནལ་ལམ་དུ། ཟླ་འོད་གཞོན་ནུ་དང་ཞལ་མཇལ། ལྷན་ཅིག་སྐྱེས་སྦྱོར་
གྱི་གདམས་པ་གནང་ནས་ཚོས་ཀྱི་བདག་པོར་ལུང་བསྟན་ཐོབ། ཀོང་པོ་རྐྱེན་ལ་འཕེབས་པའི་ལམ་ཁར་ཕྱག་རྗེས་གསལ་བ་ཅིག་བྱོན། དེ་ནས་ཙ་རིར་ཕེབས། ཅིག་ཆར་གྱི་གཞི་བདག་གིས་
བསུ་བའི་རྣམ་པ་དང༌། གཡུ་མཚོར་ཕེབས་ནས་མཚོ་བདེ་མཆོག་གི་ཕོ་བྲང་དངོས་སུ་ཞལ་གཟིགས། ཀ་ལ་དུང་མཚོ་ལ་ལམ་མཛད་ཅིག་ཆར་དུ་ཕེབས། དེ་ནས་བོད་ཀླུངས་ལ་བྱས་ཙ་རི་མ་
ཆེན་ལ་ཕེབས་དུས། ལས་ཚན་བཅུ་གསུམ་གྱིས་བསུ་བ་སོགས་མཛད། མཚན་ལྡན་དབུ་ཐོད་ལ་གསེར་ཞོ་བརྒྱད་ཅུ་ལས་གྲུབ་པའི་རིན་པོ་ཆེའི་ཁྲ་བཀོད་པའི་ཤུབས་ཅིག་ཕུལ། མ་ཆེན་པ་ ྗ

།རྣམས་ཆོས་དང་ཟང་ཟིང་གིས་ཚིམ་པར་མཛད། ཅིག་ཆར་ཡང་དགོན་དུ་བཞུགས་དུས་འོད་གསལ་གྱི་ངང་ནས་རྡོ་རྗེ་རྣལ་འབྱོར་མ་ཞལ་གཉིས་མའི་དཀྱིལ་འཁོར་༄༅།
གཟིགས་གསོལ་བ་བཏབ་པས། མཁའ་འགྲོ་གསང་ལམ་གྱི་གདམས་པ་གནང་བ་ད་ལྟ་ཡང་ལག་ལེན་ལ་འདུག་པས། གྲུབ་ཆེན་རིན་པོ་ཆེ་ཀུན་དགའ་རྒྱ་འཕེལ་ལ་བདག་གིས་ཐོབ་བོ། །དེ་
ཨི
ནས་ཟུར་མཁར་ཨའོ་ཆོས་རྗེ་ལ་སྦྱོར་དྲུག་གནང༌། དེ་ནས་ཁྲ་འབྲུག་ལ་མཛད་རིམ་གྱིས་ར་ལུང་དུ་ཕེབས་པའི། རཏྣ་གླིང་པས་ཚེ་རིལ་ཕུལ། དེ་ནས་རིན་དཔུང་ནོར་བུ་བཟང་པོས་ཤངས་
སོ་
བདུན་
འབྲོམ་སྒང་དུ་གདན་འདྲེན་ཞུས་ཟླ་བ་བདུན་དུ་ཆོས་ཞུས། སྐུ་ཆོས་ཉི་ཟེར་ལ་བཀལ། རིམ་གྱིས་མཁར་ཆུར་ཕེབས་ནས། བཀའ་བཅུ་བ་ཡོན་བཟང་གིས་གཙོས་པའི་སྒྲུབ་པ་བ
བཙུགས༑ དགུང་ལོ་བཞི་བཅུ་པ་ལ་སྣམས་རི་འབྲུག་རྒྱས་ཀྱི་མཁར་ལས་མཛད། དེ་ནས་སྟག་ལུང་ལ་ཐེགས། ཕ་རིན་པོ་ཆེ་ལ་ཆོས་འབྲེལ་གསན། ལྕང་ལུང་རིན་པོ་ཆེ་ལ་སྦྱོར་བ་ཡན་
ལག་དྲུག་པ་གསན་ནས། འབྲུག་ཏུ་ཕེབས་གཉུག་ལ་བཀའ་བཅུ་བས་གཙོས་པའི་སྒྲུབ་སྡེ་བཙུགས། དེ་ནས་དགུང་ལོ་ཞེ་གཉིས་པ་ལ་ཙ་རི་དང་སྒམ་པོ་ལ་ཐེགས་དགོངས་ཏེ་ཡར་རྒྱབ་ལ་མཛད་ ྗ

ནས༑ སྣེའུ་སྡོང་རྩེར་ཕེབས། གོང་མ་ཀུན་དགའ་ལེགས་པས་དུས་འཁོར་དབང་གནང་བས་ཡེ་ཤེས་ཕེབས་ནས་སྐུ་ཆོས་དཀྱིལ་འཁོར་སྟེང་དུ་དྲུད་པས་དཀྱིལ་འཁོར་ལ་སྐྱོན་ཅི་ཡང་མ་
བྱུང་༑ དེ་ནས་སྒམ་པོ་དང་ཙ་རི་ཀོང་པོ་སོགས་སུ་འགྲོ་དོན་རྒྱ་ཆེར་མཛད། དགུང་ལོ་ཞེ་གསུམ་པ་སྟག་ལོ་གླང་ཟླའི་ཚེས་བཅོ་ལྔ་ལ་སྒམ་པོའི་གདན་སར་ཕེབས། དེ་ནས་རྐུ་རབ་
དང་༑ སྒོ། ལྷ་རྒྱ་རི། ཨེ་རོང་སོགས་ལ་མཛད་ཕེབས་པས། ཆོས་རྗེ་ལྷུན་བདེ་པས་ཆོས་གསན། ཐེལ་པའི་དགེ་འདུན་རྣམས་ཀྱིས་བསུ་བ་སེར་བསྒྲེང་དང་བཅས་གདན་དྲངས། དགེ་
འདུན་སྟོང་ཙམ་ལ་གསུང་ཆོས་གནང་བས་མེ་ཏོག་གི་ཆར་ཉིན་གསུམ་གྱི་བར་བབས། ཚོང་འདུས་བྲག་ཁར་དབོན་པོ་ཚེས་གཉིས་རིན་པོ་ཆེ་དང་མཇལ། ཕྱག་རྩེ་སྤྲོད། བཞུགས་གདན་གུང་
གཤིབས་མཛད། དེ་ནས་འོན་སྨོན་ཐང་དུ་ཕེབས་ཆོས་རྗེ་ཡིད་བཟང་རྩེ་པ་ལ་གསང་འདུས་དང་དུས་འཁོར་སོགས་ཀྱི་བཤད་པ་གསན། དེ་ནས་སླར་སྒམ་པོ་དང་ཀོང་པོ་རྣམས་སུ་ཕེབས་པའི་མར་
ལམ་གླིང་མོར་ཕེབས། སྒམ་པོ་པའི་འཕེལ་གདུང༌། དྭགས་པོ་སྒོམ་པའི་ཞལ་ཀོ་ལ་བྱོན་པའི་སྤྱན་རས་གཟིགས། ནཱ་རོ་པའི་ཐུགས་དམ་བདེ་མཆོག །གི་གུ་ཤའི་སྐྱོགས། གསོལ་
88

སྙན་༄༅། །དཀར། དངུལ་གྱི་ཇ་མ་བུམ་རྣམས་ཕུལ། དེ་དུས་དྲུང་སྒྲུབ་རིངས་པ་དཔོན་སློབ་སུམ་ཅུ་ར་ལུང་གི་སྒྲུབ་སྡེ་ལ་རྫངས། དེ་ནས་ལོང་པོར་ཕེབས། འབྲི་ཁུང་
བརྒྱུད་
དབོན་རིན་པོ་ཆེ་དང་མཇལ་ཕྱག་རྩེ་སྤྲོད་སོགས་གནང་ནས། འབྲི་ཁུང་དབོན་གྱི་ཞ་ཆོས་རིན་ཆེན་དཔུང་པ་དབང་གི་རྒྱལ་པོའི་ལུང་གསན། གཡུ་དཀར་པོ་དུང་འདྲས་གཙོས་པའི་འབུལ་བ་དཔག་
ཨི
སོ་མེད་མཛད། རིམ་གྱིས་བུ་ཚར་ཕེབས་བལྟས་ཀྱང་བཟང་བར་བྱུང་ནས། མཐར་དམག་བཟློག་པའི་ཕྱིར། སྣ་ཕུ་རྟོགས་ལྡན་པས་གཙོས་པའི་སྒྲུབ་པ་བ་མང་དུ་རྫངས་ནས་མེ་རག་མདོར་སྒྲབ་སྡེ་
བརྒྱད་
བཙུགས༑ དེ་དུས་སྤྲུལ་སྐུ་ཞྭ་དམར་བའི་ཞུ་ཡིག་དང་བཅས་པའི་ཇ་འདྲེན་བྱུང༌། ཕར་ཡང་དེ་ཁ་བཞིན་གནང་། རིམ་པས་སྒམ་པོར་ཕེབས་རྟེན་ཆེན་བཞེང་བའི་དགོངས་རྩེ་གཏད། དེེ་ནས་
བྱར་དུ་ཆོས་རྒྱལ་དཔལ་བཟང་པོས་གདན་དྲངས། ཆོས་སྡེ་གསང་སྔགས་བདེ་ཆེན་གླིང་ལ་རབ་གནས་མཛད། གཉལ་རོང་རྫ་སྟེངས་སུ་ཕེབས། ཡབ་བཀྲ་ཤིས་དར་རྒྱས་དང༌། ཡུམ་
༈ གཉིས་ལ་ཕྱག་ཆེན་སོགས་གནང༌། །ཁྱད་པར་དུ་ཡུམ་ལ་མཁའ་འགྲོའི་ཞལ་གདམས་མང་དུ་གནང་ནས། །མྱུར་དུ་མཇལ་བར་བྱེད་གསུང་། །དེ་ནས་ལོ་རོ་དབུ་ཆེན་རྣམས་ཀྱིས་གནས་འདྲེན་

ཞུས་གསུང་གི་བདུད་རྩིས་ཚིམ་པར་མཛད། །རིམ་གྱིས་ལྷོ་གྲོ་བོ་ལུང་དུ་ཕེབས་པ་དང་དུས་མཚུངས་སུ། །རྗེ་ངག་དབང་ཆོས་ཀྱི་རྒྱལ་པོའང་ཕེབས་དབུ་སྐྲ་བཅད། ཕྱག་ནས་འཐོར། སྟག་«
སོགས་སུ་ཕེབས། །ར་ལུང་ལ་ཐེགས་ན་མི་ལོག་པའི་བཀའ་ལུང་གནང་ཀྱང༌། །ར་ལུང་སྟག་རི་རྣམས་ནས་དབུ་ཆེ་བུ་སློབ་སོགས་ཀྱི་ཞུ་བ་ནན་ཆེར་ར་ལུང་གི་སྤོས་སྐྱར་ཕེབས་ནས་བཞུགས་
པའི་ཚེ། མེ་ཕོ་སྤྲེའུའི་ལོའི་སྨིན་དྲུག་ཟླ་བའི་ཚེས་བཅོ་ལྔ་ནས་མཉེལ་གཞིས་ཟིན་ཏེ། །བརྟན་བཞུགས་སྐུ་རིམ་སོགས་བྱས་ཀྱང་། སྐུ་ཁམས་ལ་ཕན་པ་མ་བྱུང་བར། རྟག་འཛིན་ཅན་རྣམས་t
བཟློག་པའི་ཕྱིར་དུ། དགུང་ལོ་བཞི་བཅུ་ཞེ་དགུ་པའི་གནམ་གང་ལ། ས་གཡོ་བ་དང་། མེ་ཏོག་གི་ཆར་དང༌། འཇའི་གུར་དང་། ྋ འོད་ཟླ་བ་ཤར་བ་ལྟ་བུ་དང་བཅས་ནས་དགོངས་པ་ཆོས་ཀྱི་
དབྱིངས་སུ་ཐིམ་པའོ། །ཕྱིས་ཞལ་ཆེམས་དང་མཐུན་པར་སྒམ་པོའི་རྟེན་བཞེངས་དབུ་ཆེ་རྣམས་སོ་སོ་ནས་ཁུར་འཁུར་ནས་ལེགས་པར་བསྒྲུབས། གཞན་ཡང་སྒྲུབ་གནས་ཐམས་ཅད་ནས་བསྟན་
པ་འཛིན་སྐྱོང་སྤེལ་གསུམ་ལ་བརྩོན་པས། འབྲུག་པའི་ལྕོག་བུ་བ་ཞེས་གངས་ཅན་འདིར་ཡོངས་སུ་གྲགས་པའོ།། །།རྗེ་དེ་ཉིད་ཀྱིས་སྐུ་གསུང་ཐུགས་ཀྱིས་རྗེས་སུ་བཟུང་ཞིང༌། ཆོས་ཀྱི་

༄༅། །རྒྱལ་སྲིད་ཆེན་པོར་སྐུའི་གདུང་ཚབ་དུ་མངའ་གསོལ་བ། ཀུན་ཁྱབ་ཀྱི་ནམ་མཁའ་ཡངས་པ་ལས་ཐུགས་རྗེའི་ཉིན་བྱེད་སྤྲུལ་པའི་སྐུར་བསྟན་ཏེ། བདག་ཅག་གདུལ་
བྱར་གྱུར་པའི་པདྨའི་ཚལ་རྣམས་ཀྱི་གཉེན་ཅིག་པུ།ྋ ལུས་ཅན་མ་རིག་གི་མུན་རུམ་དུ་འཁྱམས་པ་རྣམས་ལ་གསལ་བྱེད་ཀྱི་སྣང་བ་གཅིག་བུ་པ་མཚན་ཐོས་ཤིང་དྲན་པས་སྲིད་པའི་སྡུག་བསྔལ་ཐམས་
ཨི
ཅད་དྲུངས་ནས་འབྱིན་པར་མཛད་པ་ཅན། །མཚུངས་མེད་ཆོས་ཀྱི་རྗེ་ངག་དབང་ཆོས་ཀྱི་རྒྱལ་པོའི་ཞལ་མངའ་ནས། །འགྲོ་བའི་མགོན་པོ་གཙང་པ་རྒྱ་རས་པའི་གདུང་རབས་ཉི་ཤུ་རྩ་གཅིག་འབྱོན་
དགུ་པར་ལུང་བསྟན་པའི་ནང་ནས་གདུང་རབས་བཅོ་ལྔ་པ་ཡིན་ལ། དེ་ཡང་ཡབ་ཡུམ་ཕུན་སུམ་ཚོགས་པ་ལ། ཤིང་མོ་བྱའི་ལོ་ལ་སྐུ་བལྟམས་ཤིང༌། བྲི་ཀློག་སོགས་བརྡ་བསྟན་པ་ཙམ་གྱི་
མཁྱེན༑ དགུང་ལོ་བཅུ་གཉིས་ལོན་པའི་ཚེ། །རྒྱལ་དབང་རིན་པོ་ཆེ་ལྷོ་གྲོ་བོ་ལུང་ན་བཞུགས་པའི་དྲུང་དུ་བྱོན་ཏེ། དབུ་སྐྲ་བཅད་མཚན་ངག་དབང་ཆོས་ཀྱི་རྒྱལ་པོར་བཏགས། དཔལ་འཁོར་
ལོ་སྡོམ་པ་ལྷ་བཅུ་གསུམ་གྱི་དབང་མན་ངག་དང་བཅས་པ་གནང་། དེ་ནས་ཕྱག་ཕྱིར་སྤོས་སྐྱར་ཕེབས། འབྲུག་བསྐོར་གྱི་གདམས་པ་མ་ལུས་པ་ཡོངས་སུ་རྫོགས་པ་གསན། དེ་རྗེས་མར་ཁུ་

ཞེང་སྟེངས་སུ་གྲུབ་ཆེན་ཤཱཀྱའི་མཚན་ཅན་ལ་ཟབ་ཁྲིད་མང་དུ་གསན་པ་དང་། སྟག་ལུང་རིན་པོ་ཆེ་ངག་དབང་གྲགས་པ་དང༌། ཟུར་བཞུགས་པ་ལ་ཕག་མོ་གྲུ་པའི་བཀའ་འབུམ་སོགས་ལུང་
གདམས་པ་མང་དུ་གསན། ན་ལེནྡྲ་ནས་ཆོས་རྗེ་མཁྱེན་རབ་པ་ལ་སྒྲུབ་ཐབས་རྒྱ་མཚོ་སོགས་དབང་གདམ་ངག་གསན། དེ་དུས་སྟག་ལུང་དང་། ན་ལེནྟཱའི་དགེ་འདུན་མང་པོ་ལ་ཡེ་ཤེས་མགོན་
པོ་ཕྱག་བཞི་པའི་རྗེས་གནང་སོགས་གནང༌། གཞན་ཡང་ཆོས་རྗེ་ལྷུན་སྡེ་རབ་འབྱམ་པ་ལ་སྒམ་པོ་པའི་བཀའ་འབུམ་དང་བཅས་པ་གསན་ནས་བཀའ་བརྒྱུད་ཀྱི་བདག་པོ་ཆེན་པོར་གྱུར་པའོ། །དེ
དུས་བདག་གིས་སྒྲབ་སྡེ་སོ་སོའི་དབུ་ཆེ་རྣམས་ལ་ཡི་གེ་བཏང་བས།ྋ ལྕོག་བུ་བ་བརྒྱད་བརྒྱ་ཙམ་ཚོགས། ངེད་རང་གི་སྐྲ་བཅད། ཆོས་ཀྱི་སྦྱིན་པའང་དུམ་རེ་བཏང༌། དང་པོའི་སློབ་མའི་དམ་
ཚིག་དང་ལྡན་པ་རྣམས་ལ་ཡིད་ཆེས་པའི་གླེང་མོ་ཡང་བྱས། །རྗེ་ཉིད་ཀྱིས་ཀྱང་བདག་རྗེས་སུ་འཛིན་པའི་ཕྱིར། མེ་མོ་བྱའི་ལོའི་དགུན་ཆོས་རྒྱལ་ལྷུན་པོར་ཕེབས་པ་གནང༌། །དཔལ་འཁོར་
ལོའི་སྡོམ་པའི་དབང་གདམ་ངག་དང་བཅས་པ་རྫོགས་པར་གནང་ཁྱད་པར་དུ་བདག་གི་རྣམ་དཔྱོད་གཟིགས་པ་ཙམ་གྱིས་ཐུགས་དགྱེས་ཤིང་། དེ་དུས་ཕྱག་ཕྱིར་དགེ་སློང་པ། ཨ་ཝ་དྷུ་ཏི་པ་ཆེན་
སླ

སྙན་༄༅། །པོ་ཡང་ཕེབས་ནས་ཐུགས་དགྱེས་པར་བྱུང༌། དེ་ནས་རལུང་ལ་ཐེགས། བདག་གི་ངག་ཅུང་མ་བདེ་བ་ཡོད་པ། རྒྱལ་དབང་རིན་པོ་ཆེའི་སྐུ་གདུང་གསེར་འབུམ་
བརྒྱུད་
ནང་ན་བཞུགས་པའི་སྐྱོན་ཡིན་པར་དགོངས་ནས། སྐུ་གདུང་གསེར་འབུམ་ནང་ནས་གདན་དྲངས་ཙན་དན་གྱི་ཁང་བུར་མེ་ལྷ་ལ་ཕུལ་མཆོད་འབུལ་རྗེ་ཉིད་དང༌། དགེ་སློང་ཨ་ཝ་ངྷུ་ཏི་པ་ཆེན་པོས་
ཨི
བཞིབམཛད༑ །གདུང་རྣམས་རིན་པོ་ཆེའི་ག་འུར་བཞུགས་སུ་བཅུག །ཁྱད་པར་དུ་དབུ་ཐོད་རིན་པོ་ཆེ་བཻ་ཌཱུརྻའི་མདོག་ལྟ་བུ་ཤིན་དུ་སྲ་བ་ཐོད་པའི་བསྲུབས་མེད་པའི་ནང་ན་འཁོར་ལོ་སྡོམ་པའི་ལྷ་ཚོགས་
ཅུ
ཐམ་རང་བྱོན་རིང་བསྲེལ་གྱིས་གང་བ་མེའི་སྐྱོན་གྱིས་མ་གོས་པར་ཕེབས། །དར་ཟབ་སྣ་ཚོགས་ཀྱི་དྲིལ་ནཾས་བཞུགས་སུ་བཅུག །སྐ་དཔུང་གཡས་ལ་ཁར་ས་པ་ཎིའི་སྐུ་ཤིན་ཏུ་གསལ་བ་ཕེབས་པ་
པ་
སོགས་བྱུང༌། །སྐུ་གདུང་ཞུགས་ལ་འཕུལ་བ། བདག་གི་ངག་བདེ་བ་ལ་ཁྱད་ཆེ་བ་བྱུང༌། དེ་ནས་སླར་ཡང་རྗེ་ཉིད་ལྷོ་བརྒྱུད་ལ་ཕེབས། སེ་བ་ཀླུངས་ན་ངེད་རང་གིས་སྒྲུབ་སྡེ་ཅིག་བཙུགས་
༴ ཡོད་པའི་བླ་མ་མིག་བཞི་བ་བསྐོས་ཡོད་པ་དེར་རྗེ་ཉིད་གདན་དྲངས། ངོ་མཐོང་ཕུག་པར་ཕེབས། སྒམ་པོ་པའི་སྐུ་འདྲ་ལ་སྙན་དར་གནང་། དགོན་པ་ལ་ཕྱག་ནས་འཐོར་བ་སཽགས་མཛད། བླ་

མ་མིག་བཞི་བས་གསེར་སྐུས་གཙོས་པའི་འབུལ་བ་བྱས། དེ་ནས་དག་སོགས་སྨིན་པར་མཛད་བཞིན་པས། སྒྲུབ་སྡེ་པདྨ་དཀར་པོར་ཕེབས། ཞལ་སྒོ་དང༌། ཞུས་རྡོ་རིང་བསྲེལ་དང་བཅས་
པ་ཡུམ་ལ་བྱིན་བརླབས་ཀྱི་རྟེན་དུ་གནང་། གཞན་ཡང་བདག་ཅག་རྣམས་གསུང་གི་བདུད་རྩིས་ཚིམ་པར་མཛད།ྋ ར་ལུང་ན་བཞུགས་པའི་རང་བྱོན་རྣམས་བཞུགས་རྒྱའི་དངུལ་འབུམ་བཞེང་བར་
དགོངས༑ སླར་ར་ལུང་ལ་ཐེགས། །དངུལ་སྤྱད་མང་པོ་དངུལ་འབུམ་གྱི་རྒྱུ་ལ་བཏང་ནས། བང་རིམ་བུམ་པ་དང་བཅས་པ་དངུལ་ལ་སྒྲུབས། །བྲེ་དང་ཆོས་འཁོར་སྒོ་ལ་སོགས་པ་གསེར་ལ་
སྒྲུབ་པ་གནང་། ཡུམ་གྱི་དབུ་ཁེབས་གཡུ་དུ་མ་དང་བཅས་པ་ཁྲ་ལ་འཕུལ། བུམ་པའི་ནང་དུ་དབུ་ཐོད་དང་། བྲེའི་དབུས་སུ་སྤྱན་རས་གཟིགས་ཀུན་གྱིས་མཐོང་བར་བཞུགས་སུ་གསོལ། །དེ
ནས་ལྷོ་ཁ་བཞི་ལ་ཐེགས་ཆོས་ཀྱི་འཁོར་ལོ་བསྐོར། །ལྷོ་ཟོག་དཔག་མེད་ཀྱི་འབུལ་བ་བྱུང་བ་རྣམས། །སྟག་ལུང་ངག་དབང་གྲགས་པའི་དགོངས་པ་རྫོགས་ཕྱིར་སྟག་ལུང་ངུ་འབུལ་བ་ལ་
ཐེགས༑ །སྟག་ལུང་པའི་དགེ་འདུན་མང་པོ་ལ་ཆོས་ཀྱི་འཁོར་ལོ་སྐོར། དེ་དུས་ལྷོ་རྒྱུད་ལ་ཕེབས་དགོས་པའི་གསེར་ཡིག་བཏང༌། རིམ་པ་བཞིན་ཕེབས། བདག་གིས་ཀྱང་ཨེ་རབ་བརྟན་

༄༅། །རྩེར་ལེན་བསུ་བ་ལ་ཕྱིན། སྐུའི་དཀྱིལ་འཁོར་མཐོང་བ་ཙམ་གྱིས་སྔར་མ་སྐྱེས་པའི་ཏིང་ངེ་འཛིན་བཟང་པོ་རྒྱུད་ལ་སྐྱེས། སངས་རྒྱས་དངོས་ཀྱི་འདུ་ཤེས་བཅོས་མིན་
དུ་ཤར། དེ་ནས་ཕྱག་ཕྱི་བྱས་རིམ་གྱིས་ཆོས་རྒྱལ་ལྷུན་པོ་ལ་བྱས་དཔལ་ལྡན་ལྷ་རྩེའི་སྒྲབ་སྡེར་ཕེབས་བདག་དཔོན་སློབ་བཅུ་ཕྲག་གསུམ་ཙམ་ལ་ནཱ་རོ་པའི་ནད་འདོན་རྟོག་པ་ལམ་ཁྱེར་རོ་སྙོམས་
སྐོར་དྲུག །ཟླ་བ་ཕྱེད་དང་གསུམ་གྱི་བར་དུ་ཉམས་འཁྲིད་དུ་གནང༌། ཐུན་མཚམས་རྣམས་སུ་གསུང་དུ་མས་སྨིན་པར་བྱས། གཞན་ཡང་སྐྱེ་བོའི་ཚོགས་དཔག་ཏུ་མེད་པ་ལ་བཀའི་བདུད་རྩིས་
གཅིག་
ཚིམ་པར་མཛད། ཡུམ་གྱི་སྒྲུབ་སྡེ་པདྨ་དཀར་པོར་གདན་དྲངས། ཡུམ་སྲས་སྒྲུབ་པ་བ་དང་བཅས་པ་ལ་རས་ཆུང་སྙན་རྒྱུད་དང་ཆོས་དྲུག་དགེ་བྲག་མ་ལ་མྱོང་འཁྲིད་དུ་ཞུས། དེ་དུས་འགྲོ་བའི་
མགོན་པོ་ཆོས་སྐྱབས་པའི་དྲུང་དུའང་འབའ་ར་ཆོས་དྲུག་མྱོང་འཁྲིད་དུ་ཞུས་ཤིང་།ྋ ཟླ་བ་བརྒྱད་པའི་ཡར་ཚེས་ལ་དཔལ་ཙ་རི་ཏྲ་ཡེ་ཤེས་ཀྱི་འཁོར་ལོའི་གནས་ཅིག་ཆར་དུ་གདན་དྲངས་པའི་མ་ཆེན་
<དུ༑ རང་རིགས་ཀྱི་ལས་ཚན་རྣམས་ཀྱིས་བསུ་བ་བྱས། རི་པ་ཇོ་བཟང་རྣམས་ལ་བུར་ཆོད་དང་གནང་སྦྱིན་མཛད། ཅིག་ཆར་ལ་ཐེགས། རི་པ་རྣམས་ཀྱིས་བསུ་བ་དང་བཅས་པས་གདན་ ྣ

དྲངས༑ ཀོང་པོ་རྐྱེན་པའི་ཡོན་བདག་ཕོ་མོའི་མཇལ་མི་མང་བར་བྱུང༌། བསྙེན་བཀུར་དང་འབུལ་བ་མང་དུ་བྱུང་། དེ་ནས་གཡུ་མཚོ་ལ་ཐེགས་ཅིང་ཆར་ཕུར་ཞབས་རྗེས་གསལ་བར་བྱུང་བ་ད་
འབྲུག་ལྟ་ཡང་བཞུགས། རིམ་པས་ཆོས་རྒྱལ་ལྷུན་པོར་ཕེབས། ཡབ་རིན་པོ་ཆེ་དབུས་ཕྱོགས་ལ་དཔུང་འདེགས་པ་གནང་བའི་གཟིམས་གུར་ལ་ཕྱག་ནས་གནང་ཡབ་རིན་པོ་ཆེ་ལ་ཡེ་ཤེས་མགོན་པོ་
ལུགས་ཕྱག་བཞི་པའི་དབང་གནང་བ་སོགས་གདུལ་བྱ་མཐའ་དག་ལ་སྐལ་བ་དང་འཚམས་པའི་ཆོས་ཀྱི་འཁོར་ལོ་སྐོར་བཞིན་པར་གདན་ས་ཆེན་པོ་ར་ལུང་ལ་ཐེགས། །སངས་རྒྱས་དབོན་གྱི་ཞལ་
ཆོས་
ནས༑ བཀྲ་ཤིས་སྒོ་མངས་འདིའི་གདུགས་ཡོ་བའི་དུས། །ང་རང་གིས་ཡོངས་ནས་བསྲོང་དགོས་པ་ཅིག་ཡོང་བ་འདུག་གསུང་བའི་ལུང་བསྟན་དང་མཐུན་པར། རྗེ་ཉིད་སངས་རྒྱས་དབོན་གྱི་
མཛོད་
ཆེན་རྣམ་སྤྲུལ་ཡིན་པར་ཞལ་གྱིས་ཀྱང་བཞེས་ལ། བཀྲ་ཤིས་སྒོ་མངས་ཀྱི་གདུགས་ཆོས་འཁོར་བསྲོང་། ཞིག་གསོས་མཛད། གཞན་ཡང་། ཡང་དགོན་དང་པོ་གྱང་ཁང་དུ་ཡོད་ལ། ཕྱིས་རྡོ་
མོ་
རྗེ་ཁང་དུ་ཞིག་གསོས་གནང་བ་དང༌། ལྕགས་རི་སོགས་ལའང་ཞིག་གསོས་གནང༌། སྤོས་སྐྱར་སྒྲུབ་སྡེ་གསར་འཛུགས་བཅུ་ཕྲག་གསུམ་ཙམ་གྱི་བསམ་གཏན་ཁང་བུ་སྒོ་ཤར་ལ་བསྟན་པ་

༄༅། །སོགས་བསྒྲུབ་པ་གནང་ནས། སྒྲུབ་སྡེའི་བླ་མ་ལ་བླ་མ་བསམ་གཏན་པ་བསྐོ་བ་སོགས་མཛད། འབྲུག་གི་ཐུགས་ཁུར་ཀྱང་བཞེས། །ཞིག་གསོས་དང༌། བྱང་
ཆུབ་ཆེན་པོའི་དྲུང་དུ་རྒྱུན་ཆགས་པའི་མཆོད་མེ་སྒྲུབ་སྡེ་ལ་འཛིན་འབྲས་སོགས་ཡ་མཚན་པའི་མཛད་པ་མཐའ་ཡས་པ་དང༌། བདག་སོགས་གདུལ་བྱར་གྱུར་པ་རྣམས་ལ་དགོངས། ཇི་སྲིད་འཁོར་
བ་མ་སྟོང་གྱི་བར་དུ་ཕྲིན་ལས་རྒྱུན་མི་ཆད་པར་བཞུགས་ཏེ་ཞབས་ཀྱི་པདྨོ་བརྟན་ཞིང༌། མི་འགྱུར་བའི་རྡོ་རྗེ་གདན་ལ་མི་འཆད་པར་བཞུགས་པ་ཡིན་ནོ། །བླ་མའི་རྣམ་ཐར་རྒྱ་མཚོ་ཆེ་རྣམས་
ལས༑ །ལེགས་འོངས་ནོར་བུ་འོད་ཀྱི་ཕྲེང་བ་ནི། །གདུལ་བྱ་ཡིད་ཆེས་འདོད་དགུ་འབྱུང་བའི་ཕྱིར། །སྙན་རྒྱུད་བརྒྱུད་པའི་རྒྱལ་མཚན་རྩེར་བཀོད་ནས། །བརྒྱུད་འཛིན་དེད་དཔོན་རྣམས་ཀྱིས་
མཆོད་པར་རིགས། །བདེ་མཆོག་སྙན་རྒྱུད་བརྒྱུད་པའི་རིང་ལུགས་ཀྱི་རྣམ་པར་ཐར་པ་ནོར་བུ་འོད་ཀྱི་ཕྲེང་བ་འདི་ནི་བླ་མ་རས་ཀྱི་ན་བཟའ་འཛིན་པས་ལུང་བསྟན་པའི་རྡོ་རྗེའི་སློབ་མ་དབོན་པོ་ཆོས་ཀྱི་
བཤེས་གཉེན་པ་དང་། སྙན་རྒྱུད་འདི་ལ་དད་པ་ཐོབ་པའི་རྣལ་འབྱོར་པ་ཤེས་རབ་རྒྱ་མཚོས་ལན་དུ་མར་བསྐུལ་བ་ལ་བརྟེན་ནས། བླ་མའི་དུས་སྒྲིག་པ་ལ་རིག་པའི་བློ་གྲོས་ལྡན་པ་མིག་བཞི་དབོན་

པོ་བ་གྲགས་པ་བཤེས་གཉེན་པས་དོ་དམ་བགྱིས་ཏེ། རྣམ་བྱུང་ཞེས་པ་ས་ཕོ་འབྲུག་གི་ལོ་མཆུའི་ཟླ་བའི་ཉི་མ་བུམ་ཁྱིམ་དུ་གནས་པ་ཨོ་ཡིག་རྣམ་པར་དག་པ་ཆུའི་བདག་ཉིད་ཡར་ངོའི་ཚེས་
ལ༑ ཨོ་རྒྱན་གུ་རུ་རཏྣས་ལུང་བསྟན་པའི་གནས། །དཔལ་བཀྲ་ཤིས་མཐོང་སྨོན་གྱི་ཆོས་གྲྭ་ཆེན་པོར། རྡོ་རྗེ་འཛིན་པ་བྱ་ནག་ཆེན་པོའི་རིགས་ལས་བྱུང་ཞིང༌། འབྲུག་པ་རིན་པོ་ཆེའི་རིང་
ལུགས་འཛིན་པ་ཐེག་པ་མཆོག་གི་རྣལ་འབྱོར་པ་ཆོས་ཀྱི་གྲགས་པ་བཀྲ་ཤིས་ནོར་བུ་མི་འགྱུར་དབང་གི་རྒྱལ་པོའི་སྡེས་སྦྱར་བའི་ཡི་གེ་པ་ནི་དད་གུས་དང་སྙིང་རྗེར་ལྡན་པ་བཀྲ་ཤིས་དགེས་པའི་མིང་
ཅན་གྱིས་བགྱིས་པ། འདིས་ཀྱང་ཀུན་མཁྱེན་རྒྱལ་བའི་བསྟན་པ་དར་ཞིང་རྒྱས་པར་གྱུར་ཅིག། །།

༄༅། །བདེ་མཆོག་སྙན་རྒྱུད་ལས། ཉེ་བའི་ལོ་རྒྱུས་དངོས་གྲུབ་མྱུར་བའི་ཤིང་རྟ་བཞུགས་སོ།།

༄༅། །ན་མོ་གུ་རུ་དེ་བ་ཌཱ་ཀི་ནི། བཛྲ་ཀིརྟིའི་ཡེ་ཤེས་མེ་ལོང་ལས། །རང་བྱུང་དཔལ་ལྡན་རས་ཀྱི་ན་བཟའ་ཅན། །ཞིང་འདིར་
ཆོས་ཀྱི་མཚན་མངའ་བླ་མ་དེའི། །ཞབས་རྡུལ་གཙུག་གི་རྒྱན་དུ་མགྲོན་གཉེར་ནས། །གང་གིས་མཛད་པ་ངོ་མཚར་པདྨོའི་ཕྲེང༌། །དད་པའི་མགུལ་
བརྒྱན་ཉིད་དུ་རེ་ཞིག་ཙམ། །བདག་བློའི་ཆུ་གཏེར་ལེགས་འོངས་འདིར་བཀོད་ན། །འགྲོ་ཀུན་དགའ་བའི་རྒྱན་དུ་བརྟེན་པར་རིགས། དེ་ཡང་། གུ་རུ་
རས་ཆུང་པ་ཞེས་བྱ་བ། དེ་ཉིད་ལ་སྟོད་ལྷོར་འོད་གསལ་ཆེན་པོའི་ངང་། ས་མོ་བྱ་ལ་སྐུ་བལྟམས། པཎ་ཆེན་རིན་པོ་ཆེ་ནགས་ཀྱི་རིན་ཆེན་རྒྱ་གར་དུ་

སྙན་
བརྒྱུད་
༄༅། །བསྒྲུབ་པ་ལ་བཞུགས་པའི་ཚེ་སྒྲོལ་མས་ལུང་བསྟན། བོད་གངས་ཅན་གྱི་ལྗོངས་འདིར་འགྲོ་བའི་དོན་མང་དུ་ཡོང་བ་ཡོད་
ཨི
པས་སོང་ཅིག་གསུང་བ་དང་མཐུན་པར་ལན་མང་དུ་ཕེབས་པའི་དུས་རྣམས་སུ་ཡང་། བླ་མ་རས་ཆུང་པ་ཉིད་ཀྱིས་མཇལ་ཞིང་གདམས་པ་ནོས། ཁྱད་
པར་པཎ་ཆེན་ནགས་རིན་སྣེའུ་གདོང་སོགས་སུ་ཕེབས་ནས་འགྲོ་དོན་རྒྱ་ཆེར་མཛད་ནས། བལ་པོ་ཤིང་ཀུན་དུ་བླ་མ་རས་ཆུང་པ་ཉིད་དང་མཇལ། ཤ་བ་
རིའི་སྐོར་དང་། དཔེ་མེད་མཚོ་ནས་བརྒྱུད་པའི་སྦྱོར་དྲུག་དང༌། ཤ་བ་རི་ནས་བརྒྱུད་པའི་བདེ་མཆོག་གི་དབང་གདམས་ངག་དང་བཅས་པ་གསན་པའི་

དུས་སུ། བླ་མ་རས་ཆུང་པ་ཉིད་ལ་ཁྱོད་ལྷོ་ཕྱོགས་དཔལ་གྱི་རི་ལ་མགོན་པོ་ཤ་ཝ་རི་དབང་ཕྱུག་བཞུགས་ཡོད་པས། དེར་ཁྱོད་སོང་ལ་དེ་ཉིད་ཀྱིས་རྗེས་སུ་འཛིན་པ་ཡོད་དོ་ཞེས་པའི་ལུང་བསྟན་
དང་མཐུན་པར་རྒྱ་གར་ལ་ཐེགས། ལྷོ་ཕྱོགས་དཔལ་གྱི་རི་བཞུགས་ཁྲིའི་ཚུལ་དུ་ཡོད་པའི་སྟེང་ན་ཁྲི་སྙན་ས་ལེའི་ལྤགས་པའི་སྟེང་ན་རི་ཁྲོད་དབང་ཕྱུག་ཕྱག་གཡས་མདའ་སྟོང་ནས་ཐེབ་མཛུབ་
གཉིས་ཀྱིས་བཟུང་ནས་མཁའ་ལ་འཕྱར་བ། ཕྱག་གཡོན་གཞུ་ལ་བཟུང་སྟེ་སྐུ་སྐེད་ལ་བརྟེན་པ། ཞབས་གཡོན་རྐྱང་གཡས་སྐུམ་གྱིས་བཞུགས་པ་མེ་ཏོག་གིས་རལ་པའི་ཐོར་ཚུགས་དང་སྐ་ལ་
བརྒྱན་པ། སྐུའི་གཡས་ནས་ཡེ་ཤེས་ཀྱི་མཁའ་འགྲོ་མ་མེ་ཏོག་དང་ཐོད་པ་འཛིན་པས་ཕྱེད་ཀྲུང་དུ་བཞུགས་པ། གཡོན་ན་ཁྱི་དམར་སྐྱ་ལ་མེ་ཏོག་གིས་བརྒྱན་པ་ཅིག་ཉལ་བ། མདུན་ན་ཕག་རྒོད་
ཀྱི་སྙིང་ལ་མདའྀ་རྒྱབ་ནས་བསད་པའི་རོ་ཡོད་པ། དེ་ལྟ་བུའི་རི་ཁྲོད་པ་དང་མཇལ་ནས་དཔལ་འཁོར་ལོ་སྡོམ་པའི་དབང་གི་གདམས་ངག་དང་བཅས་པ་གནང་ནས། ཁྱོད་ནུབ་ཕྱོགས་ཨོ་རྒྱན་དུ་༔
སོང་ལ། དེར་འདོད་པའི་དོན་འགྲུབ་པ་ཡོད་དོ་ཞེས་པའི་ལུང་བསྟན་བྱུང་ནས། བླ་མ་རས་ཆུང་པ་ཉིན་ལམ་བརྒྱད་ཙམ་ཐེགས་རྗེས། ཨོ་རྒྱན་ལ་སྒོ་བཞི་ཡོད་པའི་ལྷོ་སྒོ་ཡིན་ཟེར་བའི་ལུང་པ་ཕུ་༅

སྙན་༄༅། །བྱང་ལ་བསྟན་པ། མདོ་ལྷོར་བསྟན་པ་ནགས་འཐུག་པོས་ཁྱབ་པའི་ལུང་པའི་ནང་ནས་ཡར་ཕེབས་དུས། བུད་མེད་དུ་མ་གླང་གི་ལྤགས་པ་གོས་སུ་གྱོན་པ། སྐད་
བརྒྱུད་
མི་གོ་བ་དུ་མ་གཡས་གཡོན་དུ་འགྲོ་ཞིང༌། ཁ་ཅིག་ཚོགས་ནས་ཉུང་མ་ཟ་ཡི་འདུག་པ་རྣམས་ལ། བླ་མ་རས་ཆུང་པ་ཉིད་ཀྱིས་ཀྱང་ཉུང་མ་སླངས་པས་དེ་རྣམས་ཧ་ཧ་བོད་ཡུལ་ནས་ཡིན་འདུག་
ཨི
ཅེས་དགོད་ཅིང༌། ཕལ་ཆེ་བས་མ་བྱིན་པར། དེའི་ནང་ནས་བུད་མེད་ལྔས་ཉུང་མ་བྱིན་བྱུང་བས་དེ་གསོལ་བས། གྱ་ནོམ་པར་བྱུང་ཕྱིན་དུས། ཆུ་ཆེན་པོ་འབབ་པའི་འགྲམ་ཅིག་ནས་ཡར་
གསུམ་
ཕེབས་དུས། ནགས་འཐུག་པོ་ཡོད་པའི་དུར་ཁྲོད་ཅིག་ན་རྡོ་རྗེ་རྣལ་འབྱོར་མ་དམར་མོ་ལ། བུད་མེད་སྤྱི་བོར་རལ་པའི་ཐོར་ཚུགས་དང་། རུས་པའི་རྒྱུན་དྲུག་གིས་བརྒྱན་པ། ཕྱག་གཡས་ན་ཌ་
མ་རུ་དང་གཡོན་དྲིལ་བུ་འཛིན་པ་དུ་མས་བསྐོར་བ་རྣམས་ཀྱིས་བརྡའི་རྣམ་འགྱུར་དུ་མ་ཞིག་བྱེད་པ་དང་མཇལ། བརྡ་རྣམས་ཀྱང་ཐུགས་ཀྱིས་དགོངས་ཤིང་། དེ་ནས་ཆུ་དེ་བརྒལ་ནས་ཕེབས་པ་
དང་བུད་མེད་མང་པོ་འདུག་པ་རྣམས་ལ་ཨོ་རྒྱན་གང་ཞེས་དྲིས་པས་ཕལ་ཆེ་བ་ནི་སྐད་མ་གོ་བས་ལན་མ་བྱུང་ཞིང༌། ཁ་ཅིག་གིས་ཨོ་རྒྱན་བདེ་སྐྱོང་སྤྲུལ་པའི་མཆོད་རྟེན་ཕ་གི་ན་ཡོད་ངོ་ཞེས་མཛུབ་

བྲིས་བྱས་བསྟན་བྱུང་བ་ལ། བླ་མ་རས་ཆུང་པས་གཟིགས་པས་ལུང་པ་ཤིན་དུ་རྒྱ་ཆེ་ཞིང་ཟླུམ་པ་ཅིག་འདུག་པ་གཟིགས་ནས། ཞག་བདུན་དེའི་ཐང་ལ་ཐེགས་པས་དེས་སྒྲོད་དོ། དེ་ནས་ཕྱིའི
ཨོ་རྒྱན་དུ་ཕེབས་པ་ན་མི་ཕལ་ཆེར་བུད་མེད་རྐྱང་པར་འདུག་པ་དེ་རྣམས་ཡེ་ཤེས་ཀྱི་མཁའ་འགྲོ་མ་ཡིན་སྙམ་པའི་ཐུགས་དགོངས་ཀྱི་དད་པ་ཡང་ཆེར་གཡོས། ཨོ་རྒྱན་དག་པའི་ཞིང་ཁམས་ཐུགས་
ཀྱི་གནས་ནི། ལུང་པ་དེའི་དབུས་སུ་ཟླ་བ་གཅིག་སོང་དུས་ཕེབས་ནས་གཟིགས་པས། ས་པོ་ཏིའི་དབྱིབས་ལྟ་བུ་ལ་མཁའ་འགྲོ་མའི་གྲོང་དུ་མས་བསྐོར་ཞིང་དུར་ཁྲོད་བཞི་དང་ལྡན་པའི་དབུས་ན་
ཤེལ་གྱི་བྱང་ཆུབ་ཆེན་པོའི་མཆོད་རྟེན་སངས་རྒྱས་ཀྱི་ཐུགས་ཀྱི་སྤྲལ་པའི་སྣང་ཡུལ་དུ་མ་གྲུབ་པ་མེ་ལོང་གི་གཟུགས་བརྙན་ལྟ་བུ། བཟུང་ཡུལ་དུ་མ་གྲུབ་ཆུ་ནང་གི་ཟླ་བ་ལྟ་བུ། ཁ་དོག་གསལ་
བ་བར་སྣང་གི་འཇའ་ལྟ་བུ་གཟིགས། དེའི་དྲུང་དུ་ཐེགས་ཏེ་བསྐོར་བ་མཛད་པས་མཆོད་རྟེན་དེ་བཀྲ་ཤིས་སྒོ་མངས་ཀྱི་རྣམ་པར་འགྱུར་བ་དང་། རེས་ནམ་མཁའ་དང་དབྱེར་མི་ཕྱེད་པར་འགྱུར་བ་
དང་༑ རེས་ཤིན་ཏུ་ཆེ་ཞིང་གདུགས་ཆོས་འཁོར་ནམ་མཁའ་དང་འདྲེས་ཏེ་མི་མངོན་པར་འགྱུར་བ་སོགས་གཟིགས་པས། སྣང་བ་ཐམས་ཅད་སྒྱུ་མ་ལྟ་བུའི་ཐུགས་ཉམས་ཤར་ཏེ། འགྱུར་ཐེབས་

།རེ་ལས་ལམ་རྟོགས་པའི་དྲོད་རྟགས་རེ་དང་ན་རེ་འཕར། ཡང་མཆོད་རྟེན་དེ་གཞལ་ཡས་ཁང་གི་རྣམ་པ་ལ་རྩེ་མཆོད་རྟེན་དུ་ཡོད་པ། དྲིལ་བུ་ཨེར་ཁའི་སྙན་
བརྒྱུད་ལ༑ སྟོང་ཉིད་ཡེ་ཤེས་སྙིང་པོ་དེས། མ་རིག་མུན་པ་དེ་ཡིས་སངས། ཞེས་སོགས་ཀྱི་སྒྲ་བྱུང་མ་ཐག་ཏུ་བླ་མ་དེ་ཉིད་ཕྱིའི་སྣང་བ་ཐམས་ཅད་བན་བུན་དུ་སོང་ནས་བཞུགས་པའི་དུས
ཨི
སུ༑ མཆོད་རྟེན་དེའི་ནང་ནས་རོལ་མོའི་སྒྲ་དཔག་ཏུ་མེད་པ་བྱུང་བས། མཆོད་རྟེན་དེ་མེར་མེར་ཁྱོམ་ཁྱོམ་ཤིག་ཤིག་བྱུང་དུས། བླ་མ་རས་ཆུང་ཆོས་ཀྱི་དབང་ཕྱུག་གི་རྩ་འཁོར་རྣམས་ཀྱང་ཁྱོམ་
ཁྱོམ་ཤིག་ཤིག་བྱུང་ཞིང་རྩ་མདུད་ཐམས་ཅད་ཞིག་ནས་བཞུགས་པའི་ཚེ། མཆོད་རྟེན་དེ་དཔལ་འཁོར་ལོ་སྡོམ་པའི་གཞལ་ཡས་ཁང་སྒོ་བཞི་གྲུ་བཞི་རྒྱན་རྟ་བབས་དང་བཅས་པ་ཞིག་ཏུ་གྱུར་ནས་
འདུག་པ་ལ་བསྐོར་བ་བྱས་པས་ལྷོ་སྒོ་དེ་ན་ས་ར་ཧ་བཞུགས་པ་དང་མཇལ། དེའི་ནང་སྒོ་ཅིག་འདུག་པ་དེར་བླ་མ་ཉིད་ཀྱིས་ཕེབས་དུས། མཁའ་འགྲོ་ཕག་གདོང་མ་དང་མཇལ་ནས་གཞལ་ཡས་
ཁང་གི་ནང་དུ་བྱོན་དུས། འཁོར་ལོ་བདེ་མཆོག་དང་དངོས་སུ་མཇལ་ཏེ་དབང་བསྐུར་བ་ཙམ་གྱིས། སྙན་རྒྱུད་འདིའི་གདམས་པ་ཞུགས་པ་དང༌། བླ་མ་ལའང་མཁའ་འགྲོ་རྣམས་ཀྱིས་ཚོགས་

འཁོར་ཞུས། རང་གི་ཡུལ་དུ་འགྲོ་དོན་རྒྱ་ཆེན་པོ་འགྲུབ་པར་ཡོད་པས་སོང་གསུང་བའི་ལུང་བསྟན་བྱུང་། དེ་ནས་བོད་ལ་ཕེབས་ནས། སྐལ་བ་དང་ལྡན་པའི་རྣལ་འབྱོར་ཕོ་མོ་དུ་མའི་གེགས་
སེལ་བ་དང༌། འཇའ་ལུས་འགྲུབ་པའི་གདམས་པ་གནང་བ་སོགས་མཛད། བདག་ལོ་བཅུ་གཉིས་ལོན་པ་ས་མོ་བྱའི་ལོ་ལ་ཆོས་རྒྱལ་ལྷུན་པོར་ཡོད་དུས། གཙང་པ་བསྒྲུབ་པ་བ་ཞེས་པའི་རྣལ་
འབྱོར་པ་ཅིག་བྱུང་ནས། བདག་ལ་ཆོས་འབྲེལ་ཞུས། མི་ཏྲ་ཛོ་ཀིའི་སྤྱན་རས་གཟིགས་ཀྱི་པོ་ཏི་ཅིག་ཕུལ། ཞག་བཅུ་ཙམ་དཔོན་སློབ་ལྷན་དུ་བཞུགས། ཉིན་ཅིག་བཀྲ་ཤིས་བརྩེགས་པའི་རབ་
གསལ་ན་ལྷན་དུ་ཡོད་དུས། གཙང་པ་གྲུབ་པ་བ་གྲལ་ནས་གློ་བུར་དུ་ལངས་ཏེ། བླ་མ་ཕེབས་བྱུང་གསུང་ནས་ཕྱིར་སོང་བ་ལ། རྣལ་འབྱོར་པ་དབུ་སྐྲ་སྦད་དོ་བ་རིང་ཐུང་སྣ་ཚོགས་སུ་ཡོད་པ་
ཅིག་ཨང་ག་ར་དང་། རས་ཀྱི་ན་བཟའ་རྒན་ནེ་བ་གསོལ་ཞིང་ཐོད་ཕོར་བསྣམས་པ་ཅིག་འདུག་པ་ལ། ཁོང་གིས་ཕྱག་འབུལ། བྱིན་བརླབས་ཞུ་འདུག་པ། དེ་ནས་གཙང་པ་བསྒྲུབ་པ་བ་བྱུང་
ནས་ལོ་རྒྱུས་རྣམས་ཞིབ་ཏུ་བྱས། ཞག་གསུམ་གྱི་རིང་ཉིན་པར་ནང་དུ་ཕེབས་འབེལ་གཏམ་མཛད། ནུབ་མོ་བཞུགས་པ་ངེས་མེད་མཛད་དེ་ཡིད་ཆེས་པར་བྱུང་། གདམས་པ་དགོས་པར་ཞུ་བ་

༄༅། །ནན་གྱིས་ཕུལ་བས་ཞལ་བཞེས་གནང༌། གཉལ་ཐུགས་ལ་ཐང་དམར་གྱི་ཕུའི་དགོན་པ་ཁྲོད་ཅེས་པའི་གླིང་རས་ཀྱི་སྒྲུབ་ཕུག་ཏུ་དཔོན་སློབ་ལྷན་པར་ཕེབས། །བདག་
ལ་གསེར་ཕྱེ་ཁར་ཆང་ལེན་པར་སོང་གསུང་བའི་བཀའ་ཕེབས་པས་ལེན་པར་ཕྱིན། གཡོག་ཅིག་ལ་ཆང་ཁྱེར་བཅུག་ནས་དྲུང་དུ་སླེབས་དུས།ྋཁྱོད་རང་གིས་ཆང་ཁྱེར་ཡོང་རྒྱུ་ཡིན་གསུང་ནས་
ཨི
བཀའ་སྐྱོན། དེ་ནས་ཞག་ལྔ་ཙམ་སོང་བའི་དུས། བླ་མ་ཉིད་གྲྭ་པ་རྟོགས་ལྡན་ཆོས་འབྱུང་བ་བྱུང་བ་དང༌། སླར་ཡང་གདམས་ངག་དགོས་པའི་ཞུ་བ་ཕུལ་བས། བཀའ་སྐྱོན་ཤིན་དུ་དྲག་པ་
ཅིག་ཕེབས། བདག་གི་མགོ་དང་རྐང་པ་སོགས་ལ་རྡོའི་ཕྱག་འཇུག་གནང་། ཞག་གཅིག་གི་བར་དྲུང་དུ་མ་གནང་བས་ཡིད་སྐྱོ་ཞིང་མཆི་མ་འཁྲུག་པ་བྱུང༌། དེའི་སང་ཉིན་ནས་ཤ་ཝ་རིའི་སྐོར
དང་༑ པཎ་ཆེན་ནགས་རིན་ནས་བརྒྱུད་པའི་སྦྱོར་དྲུག་སོགས་གནང་། སྙན་རྒྱུད་འདིའི་གདམས་པའང་དེ་དུས་གོ་བ་ཆགས་པ་ཙམ་གནང་ནས། བླ་མ་དཔོན་སློབ་རྣམས་སླར་ལ་སྟོད་ཕྱོགས་ལ་
ཐེགས་འགྲོ་དོན་རྒྱ་ཆེར་མཛད། བདག་གི་ལོ་བཅུ་དྲུག་པ་ཆུ་མོ་གླང་གི་ལོ་ལ། རས་ཆུང་རྡོ་རྗེ་གྲགས་པ་ཉིད་དཔའ་བོ་དང་རྣལ་འབྱོར་མ་རྣམས་ཀྱི་གཙོ་བོ་དཔལ་འཁོར་ལོ་སྡོམ་པ་ཉིད་དུ་མངོན་

པར་སངས་རྒྱས་པའི་གནས་མོག་པ་ཚེ་སྐོང་མཁའ་སྤྱོད་ཆེན་པོའི་ཕུག་པར་མཚམས་དམ་པར་བཅད་ཡོད་པའི་དུས་སུ། བླ་མ་རས་ཆུང་པ་ཆོས་ཀྱི་དབང་ཕྱུག་ཉིད་ཕེབས་ཏེ། དཔལ་འཁོར་ལོ་
སྡོམ་པའི་དབང་དང་། སྙན་བརྒྱུད་ཀྱི་གདམས་པ་མ་ལུས་པ་ཡོངས་སུ་རྫོགས་པ་གནང་བ་ཡིན་ནོ། འདིའི་ལོ་རྒྱུས་ངེས་པ་ཅན་རྣམས་ནི། ལོ་རྒྱུས་བཀའ་རྒྱ་མར་བལྟ་བར་བྱའོ། དེ་ནས་བླ་མ་
རས་ཆུང་པ་ཉིད་ཀྱི་གསུང་ནས།ྋགདམས་པ་འདི་ནི་སྣོད་དང་ལྡན་པའི་སློབ་མ་ཅིག་ལ་ནམ་ཞིག་ངས་སྟེར་བར་བྱེད་པས། དེའི་དུས་སུ་བདག་གི་སློབ་མ་དེས་ཁྱོད་ཀྱི་སྙན་རྒྱུད་ཞུ་བ་པོར་འགྱུར་
བས༑ དེ་དུས་སྙན་རྒྱུད་འདི་ཡི་གེར་བཀོད་ཅེས་ལུང་བསྟན་ནས་བླ་མ་རས་ཆུང་པ་ཉིད་མངའ་རིས་གྷ་ཌ་རིར་ཐེགས་སོ། དེ་ནས་ལོ་བརྒྱད་སོང་བ་ལྕགས་མོ་བྱའི་ལོ་ལ་ལུང་དང་མཐུན་པར་མིག་
བཞི་དབོན་པོ་ཆོས་ཀྱི་བཤེས་གཉེན་སེ་བ་ཀླང་ན་ཡོད་པའི་དུས་སུ། བླ་མ་རས་ཆུང་པ་ཉིད། སྒམ་པོ་པའི་ཐུགས་ཀྱི་ངོ་བོ་མཐོང་བའི་གནས་མཇལ་བར་ཕེབས། ཞག་ལྔ་བཞུགས། སྙན
བརྒྱུད་འདིའི་གདམས་པ་རྣམས་ཁོང་ལ་ཡོངས་སུ་རྫོགས་པ་གནང་། ཐོད་དབང་གི་དུས་ཐོད་པ་དགོས་བྱུང་བ་བཙལ་བས། མཛེ་ཕོ་ཅིག་གི་ལག་ནས་ཐོད་ཕོར་བླངས་ནས། བླ་མའི་དྲུང་དུ་ཁྱེར་

༄༅། །ཡོངས་པས། འདི་གྲིབ་ཆེ་བར་འདུག་གསུང་བའི་བཀའ་སྐྱོན་ཙམ་གནང་། འོན་ཀྱང་རོ་སྙོམས་ཐུབ་པའི་དགོས་པ་འདུག་པས་བདུད་རྩིའི་སྣོད་དུ་རུང་གསུང་ནས་
ཐོད་དབང་གནང༌། དེ་ནས་བླ་མའི་སྐྱེལ་ཐུང་ལ་གད་པ་སོང་འདྲ་ཚུན་ཕྱིན། བླ་མའི་གསུང་ནས་མཎྜལ་ཕུལ་གསུང༌། མཎྜལ་ཕུལ་བས་ཤོག་དྲིལ་རྣམས་གནང་ནས་ལོ་དྲུག་གི་བར་དུ་དམ་པར་
གྱིས་གསུང༌། ཁྱོད་ཀྱིས་དང་པོ་དེའི་སློབ་མ་བྱས་དུས་ཆོས་འདི་སྤེལ་ཆོག་པ་ཡོད་པ་ལ་ཁྱེད་ཀྱིས་མ་སྤེལ་བར་བརྒྱུད་པ་ཆད་པས་ད་ཚུན་ཐོམ་ཐོམ་ལུས་པ་ཡིན། ད་ཁྱོད་ལ་ཉི་མ་ཤར་ཕྱོགས་ན་
ཆོས་འདིའི་བདག་པོར་གྱུར་པའི་རྩ་བའི་བླ་མ་ཅིག་དང་མཇལ་ནས་ཁྱོད་ཀྱི་འདོད་པའི་དོན་འགྲུབ་པར་གྱུར་ནས། གནས་ཆེན་ཅིག་ཏུ་མི་ཏྲ་ཛོ་ཀིའི་གསུང་གི་བྱིན་གྱིས་བརླབས་པའི་རྣལ་འབྱོར་པ་
ཅིག་གིས་སྙན་རྒྱུད་འདིའི་གདམས་པ་ཞུ་བར་འགྱུར། ཁྱོད་ལ་རང་ལས་ལྷག་པའི་སློབ་མ་གསུམ། གཞན་བཅུ་གཉིས་ཡོང་བ་འདུག་ཅིང་། བར་ཆད་བྱེད་པའི་སློབ་མ་ཅིག་ཀྱང་ཡོང༌། སྙན་
རྒྱུད་འདི་ལོ་དྲུག་ཏུ་སུས་བསྒོམས་པ་དེ་ནི་བདེན་པ་མཐོང་བར་འགྱུར་བ་ཡིན་ཞེས་ལུང་བསྟན། བླ་མ་ཉིད་ཀོངཔོ་ལ་ཐེགས་སོ། དེ་ནས་དབོན་པོ་ཆོས་ཀྱི་བཤེས་གཉེན་གྱིས་ལོ་གསུམ་གྱི་བར་དུ་109

གསངས་པས་སུས་ཀྱང་མ་ཚོར། རྡོ་རྗེའི་ཀུན་རྫོགས་དང་། བླ་མའི་གཏུམ་མོ་སོགས་དང༌། མོ་ཁྲིད་རྣམས་གང་ཟག་རེ་རེ་ཙམ་ལ་བྱིན་པས་ཕན་ཐོགས་པའང་བྱུང༌། མེ་མོ་ཡོས་ཀྱི་ལོ་ས་ག་
ཟླ་བའི་དུས་འོད་གསལ་གླིང་ན་ཡོད་པའི་ནུབ་ཅིག་རྨི་ལམ་ལ། བླ་མ་རས་ཆུང་པ་ཉིད་མདུན་གྱི་ནམ་མཁའ་ལ་སེང་གེས་བཏེགས་པའི་ཁྲི་འཇའ་འོད་འཁྲུག་པའི་དབུས་ན་བཞུགས་ནས། ཁྱོད་
ཤར་གྱི་ཕྱོགས་སུ་བླ་མའི་དྲུང་དུ་ད་ལྟ་སོང་། གཙང་སྨྱོན་པའང་བར་ཆད་མ་བྱུང་ན་རྩ་རིར་མཇལ་བ་འདུག་གསུང་བའི་རྨི་ལམ་རྨིས་མ་ཐག་ཏུ་བློ་འགྱུར་ཏེ། བདག་གཡུ་ལྷ་ཁའི་དགོན་པ་ན་ཚེ་
སྒྲུབ་ཀྱི་མཚམས་གྲོལ་བའི་ཉིན་སླེབ་བྱུང༌། རྟེན་འབྲེལ་དང་རྨི་ལམ་བརྟག་པས་གོང་གི་ལུང་བསྟན་དང་མཐུན། རྟེན་འབྲེལ་འགྲིགས་པར་བྱུང་བས་སྙན་རྒྱུད་འདིའི་ཟིན་བྲིས་ཀྱི་ཤོག་དྲིལ་བདག་
ལ་ཡོད་པ་དང༌། །གོང་གི་ཟིན་བྲིས་ཀྱི་དཔེ་ཡོད་པ་ཨེ་མཐུན་བལྟ་དགོས་བསམ་ནས། བོད་ལ་ལེན་མི་བཏང་བས་སླེབ་བྱུང་བ། དཔེ་སྔས་མགོར་བཞག་སྟེ། རྨི་ལམ་ཤིན་དུ་འཚུབ་པར་
བྱུང་༑ རྗེས་སུ་བརྟག་པ་བྱས་པས་དཔེ་དེའི་ཁྲོད་ན་རིལ་བུའི་དཔེ་བར་ཆད་ཅན་ཅིག་འདུག་པ་དེ་བཏོན་ནས་བཏགས་པས། དཔེ་རྣམ་དག་ཡིན་པར་ཤེས་ཏེ། བདག་གི་ཤོག་དྲིལ་དང༌། བློ་ལ་

༄༅། །ཡོད་པ་བསྡུར་བས། རྡོ་རྗེའི་ཚིག་རྐང་རྣམས་འཕྲལ་མ་འཕྲལ་ཙམ་མ་གཏོགསཚིག་དོན་ཅིག་པར་བྱུང་ནས། སྔར་ལུང་བསྟན་པའི་གང་ཟག་ཏུ་ཤེས་ནས་ཡིད་ཆེས་
པར་བྱུང་སྟེ། སྙན་རྒྱུད་འདིའི་གདམས་པ་རྣམས་ཡིག་རིགས་སུ་འདེབས་དགོས་པའི་ཞུ་བ་ནན་གྱིས་བྱུང་བ་དང༌། ལས་ཅན་གྱི་སློབ་མ་སྙན་རྒྱུད་འདི་ལ་ཡིད་མི་ཕྱེད་པའི་དད་པ་ཐོབ་པ་རྣམས་ཀྱི་
ངོར་བདག་གིས་སྙན་རྒྱུད་འདིའི་ཆོས་ཚན་གྱི་ཐེམ་ཡིག་དང་བཅས་པ་རྣམས་བཀོད་པ་ཡིན། ཆོས་འདིའི་བརྒྱུད་པ་ལ་རིང་བརྒྱུད་དང་། ཐུང་བརྒྱུད་གཉིས་ཡོད་པ་ལས། འདི་ནི་ཐུང་བརྒྱུད་
ཡིན༑ སྤྱིར་ཐུང་བརྒྱུད་འདི་ལ། ཧེ་རུ་ཀའམ། རྡོ་རྗེ་ཕག་མོ་དངོས་སུ་ཐུག་པའམ། དངས་མའི་ལུས་ཐོབ་པའི་རྣལ་འབྱོར་གྱི་དབང་ཕྱུག་རྣམས་དང་མཇལ་བ་ལ་ཐུང་བརྒྱུད་ཅེས་གྲགས་
པས༑ འདིར་ཡང་བླ་མ་རས་ཆུང་ཆོས་ཀྱི་དབང་ཕྱུག་དེ་ཉིད་ཀྱི་དཔལ་འཁོར་ལོ་སྡོམ་པ་དང་རི་ཁྲོད་དབང་ཕྱུག་གཉིས་ལ། མངོན་སུམ་དུ་དབང་བསྐུར་དང་གདམས་པ་ནོས། དེ་ཉིད་ལས་
བདག་གིས་ཐོབ་པས་ཉེ་བརྒྱུད་བྱས་པ་ཡིན་ནོ། འོད་གསལ་ནམ་མཁའ་ལ་ནི་བདེ་བ་མཆོག་གི་རྒྱུ་སྐར་ཕྲེང་བ་དགྋ །སྦྱ་མའི་རྒྱ་མཚོའི་ངོས་ལ་རས་ཆུང་གཟུགས་བརྙན་རབ་གསལ་བ། །དྷུ་

ཏིའི་དབུས་སུ་པྲ་ཕབ་ཇི་བཞིན་གསལ་བར་མཐོང་བ་ཡི། །ཉེ་བརྒྱུད་དངོས་གྲུབ་མྱུར་བའི་ཤིང་རྟའི་ཤུགས་ལྡན་འདི་དག་ནི། །ཀུན་གྱིས་ཡིད ཆེས་ལས་ཅན་དུ་མས་བསྐུལ་ཕྱིར་འདི་ཉིད་བྲིས།
ཞེས་སྙན་རྒྱུད་ཀྱི་གདམས་པ་འདི་ལ་དད་པ་ཐོབ་པའི་རྣལ་འབྱོར་པ་ཤེས་རབ་རྒྱ་མཚོས་ཡང་ཡང་དུ་བསྐུལ་བ་དང༌། མིག་བཞི་གདན་ས་པ་གྲགས་པ་བཤེས་གཉེན་གྱིས་ཀྱང་དོ་དམ་ཆེར་
བྱས༑ བྱ་ནག་ཆེན་པོའི་རྒྱལ་རིགས་ལ་གནས་པའི་ཐེག་པ་མཆོག་གི་རྣལ་འབྱོར་པ། ཆོས་ཀྱི་གྲགས་པ་མི་འགྱུར་དབང་གི་རྒྱལ་པོས་རྣམ་བྱུང་གི་ལོ་མཆུའི་ཟླ་བའི་ར་ཡིག་རྣམ་པར་དག་པའི་ཚེས་
ལ༑ ཨོ་རྒྱན་གྱིས་ལུང་བསྟན་པའི་གནས་དཔལ་བཀྲ་ཤིས་མཐོང་སྨོན་གྱི་ཆོས་གྲྭ་ཆེན་པོར་སྦྱར་བའི་ཡི་གེ་པ་ནི་བཀྲ་ཤིས་དགེས་པའོ། འདིས་ཀྱང་རྒྱལ་བའི་བསྟན་པ་ལ་ཕན་པར་གྱུར་
ཅིག༑ །།ཤུ་བྷཾ།། ཞུས་དག

༄༅། །དཔལ་འཁོར་ལོ་སྡོམ་པའི་སྙན་རྒྱུད་ལས། བརྒྱུད་པའི་ལོ་རྒྱུས་བཀའ་རྒྱ་མའོ།

༄༅། །གུ་རུ་ཤྲི་ཙཀྲ་སམྦྷ་ར་ན་མ། དཔལ་ལྡན་དང་པོའི་མགོན་པོ་ཅིར་ཡང་འཆར་བའི་སྐུ། །གཞོམ་མེད་ན་དའི་དབྱངས་ལྡན་ཟབ་
དོན་སྒྲོག་པའི་གསུང༌། །མི་བཟད་ཐུགས་རྗེའི་ཟེར་གྱིས་འགྲོ་ཀུན་སྐྱོང་བའི་ཐུགས། །རྗེ་བཙུན་བླ་མ་བརྒྱུད་པར་བཅས་ལ་སྤྱི་བོས་འདུད། །སྤྲིན་མེད་
ནམ་མཁའི་མདངས་དང་ལྡན་པའི་སྐུ། །ཞལ་བཞི་བཅུ་གཉིས་ཕྱག་གིས་རབ་མཛེས་པ། །ལྷན་ཅིག་སྐྱེས་ལྡན་བདེ་སྟོང་མཉམ་སྦྱོར་བའི། །ལྷག་པའི་
ལྷ་མཆོག་འཁོར་ལོ་སྡོམ་པར་འདུད། །གང་གིས་རྗེས་བཟུང་དངས་མའི་གཟུགས་ལྡན་པས། །སྐལ་ལྡན་ཡིད་མཚོར་སྒྱུ་མའི་རོལ་རྩེད་ཀྱིས། །བླ་

སྙན་
བརྒྱུད་
༄༅། །མེད་ཆོས་ཀྱི་དགའ་སྟོན་མཆོག་རྩོལ་བའི། །རས་ཆུང་བླ་མས་ཚེ་རབས་ཀུན་ཏུ་སྐྱོངས། །ཕྱོགས་དུས་རྒྱལ་བའི་ཐུགས་ཀྱི་ཨི
དཀྱིལ་འཁོར་གང་། །བསམ་ཡས་སྤྲུལ་པའི་འོད་ཕྲེང་ཅི་ཡང་འགྱེད། །གདུལ་བྱའི་བློ་མུན་བསལ་ནས་ཡེ་ཤེས་ཀྱི། །སྣང་བས་ཁྱབ་མཛད་ཁྱོད་ལ་
གཉིས་
གུས་ཕྱག་འཚལ། །དེ་ཡང༌། དཔལ་ནཱ་རོ་པ་ཆེན་པོའི་སྐུའི་སྤྲུལ་པ་ནི་འགྲོ་བའི་མགོན་པོ་གཙང་པ་ཉིད་དུ་གྱུར་ལ། དེ་དག་གི་སྤྲལ་པ་ནི་རྒྱལ་བའི་
དབང་པོ་ཀུན་དགའ་དཔལ་འབྱོར་དང༌། དེ་ཉིད་ཀྱི་སྐུ་གསུང་ཐུགས་བསམ་གྱིས་མི་ཁྱབ་པའི་རྣམ་པར་སྤྲུལ་པ་དག་བདག་ཅག་སྙིགས་མར་གྱུར་པའི་

གདུལ་བྱ་རྣམས་ཀྱི་དཔལ་དང་མགོན་དམ་པར་ཡུལ་ལྷོ་རྒྱུད་ཀྱི་སའི་ཆར་མཁའ་ལྡིང་གི་རིགས་ལས་བསམ་བཞིན་དུ་རྒྱལ་པོའི་སྲས་སུ་སྐུའི་སྐྱེ་བ་བཞེས་ཏེ། གདུལ་བྱ་མཐའ་དག་སྨིན་གྲོལ་ལ་
བཀོད་པར་མཛད་པ་ལས། དེ་ཡང་དགུང་ལོ་བཅུ་གཉིས་བཞེས་པ་བྱའི་ལོ་ལ། གསལ་རྗེ་པདྨ་དཀར་པོའི་བསམ་གཏན་སྒྲུབ་པའི་སྡེ་ཆེན་པོར། སྐུ་འཚམས་ཀྱི་བཅད་རྒྱ་དམ་པ་ལ་རེ་ཞིག་
བཞུགས་པའི་ཚེ། ཞག་འགའི་བར་དུ་རླུང་སེམས་དབུ་མར་ཚུད་པའི་ཐུགས་ཉམས་ལ། གཉལ་ཐུགས་ལྷའི་ཕུ་ན། རྗེ་བཙུན་གླིང་རས་པའི་གཟིམས་ཕུག་ཅིག་ཡོད་པ་དེའི་ནང་དུ་ཕེབས། བླ་
མ་རས་ཆུང་པ་མཚན་ཆོས་ཀྱི་དབང་ཕྱུག་ཞུ་བའི། ཤངས་ཉག་པ། ན་བཟའ་རས་རྐྱང་གསོལ་བ་དབུ་སྐྲ་ཕོད་དེ་བ་ཡོད་པ་དང་མཇལ། ཕྱག་ཕྱིར་གཙང་པ་གྲུབ་པ་བ་དང་། རྟོགས་ལྡན་ཆོས་
འབྱུང་བ་དང༌། བདག་ཆོས་སྒོར་ཞུགས་པའི་དུས་ཡིན་པས། བདག་ཀྱང་ཡོད་པར་དགོངས་པ་སྙམ་པ་དང་ལྷན་ཅིག་ཏུ། དཔལ་འཁོར་ལོ་བདེ་མཆོག་ལྷ་བཅུ་གསུམ་མའི་རྫོགས་པའི་རིམ་པ་
སྙན་རྒྱུད་འདི་ལ་མྱོང་ཁྲིད་དུ་བྱས་ནས་ཟླ་བ་བརྒྱད་ཀྱི་བར་གསན་ཞིང་ཐུགས་ཉམས་སུ་བཞེས་པའི་སྣང་བ་དང༌། ཁྱད་པར་ལོ་རོ་མོག་པ་ཚེ་སྐོང་དུ་སྒྲུབ་པ་ལ་སྡོད། དེར་ཁྱོད་ཀྱི་བསམ་པ་འགྲུབ་ ྂ

སྙན་༄༅། །པའི་གདམས་པ་དང༌། ལུང་བསྟན་ཀྱང་ཡོང་བ་ཡོད་གསུང་བ་བྱུང་། དེ་ནས་དགུང་ལོ་བཅུ་དྲུག་བཞེས་པ་གླང་གི་ལོ་ལ། གསུང་བཞིན་ཚེ་སྐོང་མཁའ་སྤྱོད་ཕུག་
བརྒྱུད་པར༑ ཞག་ཉི་ཤུ་རྩ་གཅིག་གི་བར་དུ་མཚམས་ཤིན་ཏུ་དམ་པ་ལ་བཞུགས་པའི་ཚེ། དཔལ་འཁོར་ལོ་སྡོམ་པ་ལྷ་བཅུ་གསུམ་གྱི་བསྐྱེད་རིམ་འདི་ལ། རྫོགས་པའི་རིམ་པ་ཟབ་པ་ཅིག་ཡོང་ཐང་
ཨི
བར་འདུག་པ་ལ་དགོངས་པའི་དུས། ནམ་ཐོ་རངས་སུ་གྱུར་པའི་ཐུགས་ཉམས་ཀྱི་སྣང་བ་ལ། སྐུ་མདུན་གྱི་ནམ་མཁར། མཁའ་འགྲོ་མ་སུ་ཀ་སི་དྡྷི་ཡིན་ཟེར་བ་གཅེར་བུ་རུས་པའི་རྒྱན་
ཅན༑ རྨ་ར་སེ་ཁྱུག་གེ་བ། དབུ་སྐྲ་དང་བཅས་པ་ཅིག་བྱོན་ཏེ། སྙན་རྒྱུད་འདིའི་རྡོ་རྗེའི་ཚིག་རྐང་རྣམས་ཚང་བར་གནང༌། དེ་དུས་རྗེ་བཙུན་རས་ཆུང་པའི་སྐུ་འདྲ་འཇིམ་པ་ལས་གྲུབ་པའི་རབ་
གནས་ཅན་ཅིག་བཞུགས་པ་དེའི་སྐུ་རྒྱབ་ཀྱི་ངོས་ལ་བུག་པ་ཅིག་འདུག་པ་དེའི་ནང་ལ་ཐེགས་པའི་ཚེ། རི་རབ་ཀྱི་རྩེར་པདྨ་སྣ་ཚོགས་བཀྲམ་པའི་སྟེང་ན། ྋ ལྕང་ལོ་ཅན་གྱི་ཕོ་བྲང་ཡིན་ཟེར་
བ༑ རིན་པོ་ཆེ་སྣ་ཚོགས་ལས་གྲུབ་པའི་རྣམ་པ་འོད་ཟེར་ཁ་དོག་ལྔ་དང་ལྡན་པའི་གཞལ་ཡས་ཁང་གྲུ་བཞི་སྒོ་བཞི་རྒྱན་རྟ་བབས་དང་བཅས་པ་ཅིག་གི་ནང་དུ་ཕེབས་པས། རྗེ་བཙུན་རས་ཆུང་པ་རྡོ་117

རྗེ་གྲགས་པ་ཡིན་སྙམ་པ། སྐུ་ལུས་གཟི་མདངས་དང་ལྡན་པ། དར་དཀར་པོའི་ཕོད་ཁ་གསོལ་བ། རུས་པའི་རྒྱན་གྱིས་སྤྲས་ཤིང༌། ཕྱག་གཉིས་ཐབས་ཤེས་མཚོན་བྱེད་ཀྱི་རྡོ་རྗེ་དང་དྲིལ་བུ་
བསྣམས་པ། རི་དྭགས་ཀྲིཥྛ་ས་ལའི་མཉེལ་འབོལ་ལ་སྐུ་རྒྱབ་བརྟེན་པ། སྐུ་གཞོགས་གཡོན་ན་ཁ་ཊཱཾ་ག་ལ་དར་སྣ་ཚོགས་དང་ཌ་མ་རུ་བཏགས་པ་བཞག་པ་ལ། དབུ་སྐྲ་དང་ལང་ཚོར་ལྡན་པའི་
བཙུན་མོ་ལྔ་བརྒྱས་བསྐོར་བ་དང་མཇལ་བས། དེས་ཀྱང་སྙན་རྒྱུད་འདི་དག་གི་གདམས་ངག་ཚང་མར་ཞུས་ཤིང་ཐུགས་ཉམས་སུ་བཞེས། གཞན་ཡང་གསུངས་པ། རྡོ་རྗེ་གསུམ་གྱི་རྩ་བ་ཡེ་
ཤེས་གང་། །མཆོག་ཏུ་མི་འགྱུར་བདེ་བའི་དངོས་གང་འགྱུར། ྋ །ལྷན་གཅིག་སྐྱེས་པའི་བདེ་བ་སྐྱེད་བྱེད་པ། །བསྲེ་བ་འཕོ་བ་གདམས་པའི་སྙིང་པོ་མཆོག །ཉིན་སྣང་མཚན་སྣང་ཅིག་ཏུ་བསྲེ་
བའི་ཐབས། །ཆོས་དྲུག་གདམས་པ་མགུར་དུ་གསུངས་པ་གང་། །སྐལ་ལྡན་འགྲོ་བ་རེ་བ་སྐོང་ཕྱིར་དུ། །དད་ལྡན་ལོ་ཡི་སྤྲུལ་པས་རབ་བསྐུལ་ཏེ། །སྙན་བརྒྱུད་གདམས་པ་རབ་ཏུ་གསལ་
བར་བགྱིས། །འཁོར་ལོ་སྡོམ་པའི་སྙིང་པོ་འདི་ཡིན་པས། །ཚོགས་ཀྱི་འཁོར་ལོ་དངོས་གྲུབ་ལེན་པ་སོགས། །རྒྱུད་ལས་འབྱུང་བ་བཞིན་དུ་བགྱིད་པ་དང་། །མངྒ་ལ་ཡི་གནས་སུ་བསྒྲུབ་པར་

སྙན་༄༅། ། གྱིས། །བཛྲ་ཀིརྟི་ཞེས་ལ་དང་པོར་བྱིན། །དེ་ནས་རིམས་ཀྱིས་མཁའ་ཁྱབ་སེལ་བར་གྱིས། །ཞེས་པ་སོགས་ལུང་བསྟན་མང་བར་བྱུང་བ་གཞན་དུ་ཤེས་སོ།
བརྒྱུད་
གཞན་ཡང་མོག་པ་ལྷ་རྩེ་བདེ་མཆོག་རང་བྱུང་གི་ཕོ་བྲང་ཆེན་པོར་རྣམ་པར་བཞུགས་པའི། གནས་ཡིག་ཀྱང་བྱུང་བས་གནས་ཀྱི་སྒོ་འབྱེད་པ་གནང་།དེ་ནས་དགུང་ལོ་ཉི་ཤུ་རྩ་དགུ་པ་སྟག་གི་ལོ་
ཨི
ལ༑ ལོ་རོ་དཀར་ནག་གི་ཆུ་བོ་གཉིས་འདུས་པའི་འཛོམས། ཨུ་རྒྱན་པདྨས་ལུང་བསྟན་པའི་གནས། རི་བོ་ཆེན་པོའི་ཞོལ། བཀྲ་ཤིས་མཐོང་སྨོན་གྱི་ཆོས་གྲྭ་ཆེན་པོར། ཧོར་ཟླ་བཅུ་གཉིས་
བཞི་
པའི་ཡར་ཚེས་བཟང་པོའི་ནུབ་གཅིག་གི་མནལ་ལམ་ལ། ནུབ་བྱང་གི་རིའི་ངོས་ན། ཆོས་འབྱུང་གསང་བའི་ཕུག་པ་བྱ་བ་ཅིག་ཡོད་པ་དེའི་ནང་ནས། བྲག་གི་གསང་ཆེན་པོ་ཅིག་འདུག་པ་དེའི་
ལམ་ལ་ཐེགས་པས། ནུབ་ཕྱོགས་ཨུ་རྒྱན་གྱི་ཞིང་ཁམས། ཁ་དོག་སྣ་ཚོགས་དང་ལྡན་པའི་མེ་ཏོག་བཅལ་དུ་བཀྲམ་པ། དངོས་གྲུབ་ཀྱི་ཆུ་བོ་དལ་གྱིས་འབབ་པ། འོད་ཟེར་དུ་མ་འཕྲོ་བའི་
གྲོང་ཁྱེར་རིན་པོ་ཆེ་སྣ་ཚོགས་ལས་གྲུབ་པའི་དབུས་ཀྱི་ཕྱོགས་བཞིར་དུར་ཁྲོད་རེ་རེ་དང་ལྡན་པའི་དཀྱིལ་ན། ཤེལ་གྱི་ཕུང་པོ་ཉི་མའི་ཟེར་གྱིས་ཕྱེ་བའི་མདངས་དང་ལྡན་པ་ཕྱི་ནང་གཉིས་སུ་མེད་པར་

གསལ་བའི་མཆོད་རྟེན་བདེ་བྱེད་རྩེགས་པ་ཡིན་ཟེར་བ། ཕྱི་བཀྲ་ཤིས་སྒོ་མངས་ཀྱི་རྣམ་པ་ལ། ནང་གཞལ་ཡས་ཁང་དུ་ཡོད་པ། ཟུར་རྣམས་ན། དྲིལ་བུ་དང་གཡེར་ཁ་འཕྱང་བ་ཆོས་ཀྱི་རང་
སྒྲ་སྒྲོག་པ་ཅིག་གི་བུམ་པའི་ནང་ན་དཔལ་འཁོར་ལོ་སྡོམ་པ་སྣང་ལ་རང་བཞིན་མེད་པའི་སྐའི་སྣང་བ་མངོན་སུམ་དུ་མཇལ་བས། རྗེ་ཉིད་ཀྱི་སྐ་གཉིས་སུ་མེད་པའི་དད་པ་ཆེན་པོས་འོད་དུ་ཞུ་ནས་
དཔལ་འཁོར་ལོ་སྡོམ་པའི་ཞལ་དུ་ཞུགས་པ་ལས། སྐུའི་སྤྱི་བོར་བུམ་པའི་དབང་གསན། བུམ་དབང་གི་ལམ་དང་འབྲས་བུ་མངོན་དུ་མཛད། མགྲིན་པར་ཕེབས་ནས། གསང་དབང་
དང་༑ དེའི་ལམ་དང་འབྲས་བུ་མངོན་དུ་མཛད། ཐུགས་ཁར་དབང་གསུམ་པའི་དབང་དང་། དེའི་ལམ་དང་འབྲས་བུ་མངོན་དུ་མཛད། ཡང་གནས་གསུམ་དུ་ཕེབས་ནས། བཞི་པ་ཚིག་
དབང་རིན་པོ་ཆེའི་དབང་རྫོགས་པར་གསན། དབང་བཞིའི་ལམ་དང་འབྲས་བུ་མངོན་དུ་མཛད་ནས་སླར་ཡབ་ཡུམ་གཉིས་སུ་མེད་པའི་སྦྱོར་འཚམས་ནས་ཕྱིར་ཕེབས་ཏེ། གྲོལ་བར་བྱེད་པའི་ལམ་
རྣམས་རྫོགས་པར་གསན་གསུང་བ་ཕེབས་པ་ལ། གོང་གི་ལུང་བསྟན་ལས་བྱུང་ཞིང༌། མིག་བཞི་དབོན་པོ་ཆོས་ཀྱི་བཤེས་གཉེན་དང་ངག་བསྡུར་ཞིང༌། ཆོས་ཀྱི་རྗེ་གྲུབ་ཆེན་ཀུན་དགའི་མཚན་༔

༄༅། །ཅན་དང༌། མིག་བཞི་གདན་ས་བ་གྲགས་པ་བཤེས་གཉེན་པ་རྣམས་ཀྱིས་སྔ་ཕྱིར་གསོལ་བ་བཏབ་པ་ལ་བརྟེན། ས་ཕོ་འབྲུག་གི་ལོ་མཆུའི་ཟླ་བའི་རྒྱལ་བ་དང་པོའི་
ཉིན་ནས་བརྩམས་ཏེ། འགྲོ་བ་མཐའ་དག་གི་བྱང་ཆུབ་སྒྲུབ་པའི་ལམ་ཆེན་པོར་ཡི་གེའི་རིགས་སུ་བཀོད་པ་གནང་བའོ། །དེ་ལྟར་མཆོག་གི་བླ་མ་དམ་པ་འདི་ཉིད་དུས་གསུམ་གྱི་རྒྱལ་བ་ཀུན་གྱི་
ཐུགས་རྗེ་ཅིག་ཏུ་བསྡུས་པའི་བདག་ཉིད་ཆེན་པོ་འགྲོ་བ་ལྷ་དང་བཅས་པའི་དཔལ་མགོན་དམ་པར་གྱུར་ཏེ། ཟབ་པ་དང་རྒྱ་ཆེ་བའི་གསུང་གི་བདུད་རྩི་ས་མ་ལུས་ཚིམ་པར་མཛད་པས། རྒྱལ་བ་
དངོས་གཉིས་སུ་མེད་པའི་ཕྱིར་བརྒྱུད་པ་བགྲང་མི་དགོས་པའི་གདམས་པ་ཁྱད་པར་འཕགས་པ་ཉིད་དོ། །གཞན་ཡང་འཁོར་ལོ་སྡོམ་པའི་སྙན་རྒྱུད་ཐུགས་ཉམས་སུ་བཞེས་པའི་ལོ་རྒྱུས་ཞིབ་ལ་རྒྱ་ཆེ་
བ་གནང་གི་འདུག་ནའང་བདག་བློ་དམན་པས་ཁ་ཡར་ལས་སེམས་ལ་མ་ཟིན་ཏུ། གང་ཟིན་པ་རྣམས་བརྗེད་པས་འཇིགས་ནས་ཡི་གེར་བཀོད་པ་ལ་མཁའ་འགྲོ་དང་མཁའ་འགྲོ་མ་རྣམས་ཀྱིས་བཟོད་
པར་བཞེས། ཀུན་མཁྱེན་ནཱ་རོའི་སྤྲུལ་པ་ཆོས་ཀྱི་རྗེ། །བརླབས་ཆེན་མཛད་པ་རྒྱ་མཚོའི་ཆ་ཤས་ལས། །སྙན་རྒྱུད་འདི་ཡི་ཉེ་ལམ་ལོ་རྒྱུས་ནི། །གང་གིས་རྗེས་བཟུང་སྙོམ་ལས་ལ་གནས་

པ༑ །ཤེས་རབ་རྒྱ་མཚོས་སྒྲོ་སྐུར་མེད་པར་བཀོད། །འདི་མཐོང་ཐོས་པའི་སྐྱེ་འགྲོ་མ་ལུས་ཀུན། །བདེ་མཆོག་བླ་མས་ཡང་དག་རྗེས་བཟུང་ནས། །འབད་པ་མེད་པར་བླ་མེད་ཐོབ་པར་
ཤོག །སྐྱེས་མཆོག་འབྲུག་པའི་རྣམ་ཐར་འཁྱོངས་པར་ཤོག །ཕྲིན་ལས་ཆེན་པོས་བསྟན་པ་འཕེལ་བར་ཤོག །བདག་སོགས་འབྲེལ་ཚད་དོན་གཉིས་འགྲུབ་པར་
ཤོག ཡང་ཆོས་སྐྱོང་གི་སྐབས་སུ། དགུང་ལོ་བཅོ་ལྔ་བཞེས་པའི་དུས་ཀྱི་ཟིན་བྲིས་གཅིག་གནང་འདུག་པ་ནི། ན་མོ་གུ་རུ་ཤྲཱི་ཙཀྲ་སམྦྷ་ར་ཝེ། གདམས་པ་འདི་ལ་།།
གཉིས་ཏེ། ཡིད ཆེས་པའི་ལོ་རྒྱུས་དང༌། གདམས་པ་དངོས། དང་པོ་ནི། བདག་ལོ་བཅོ་ལྔ་ལོན་པའི་དུས། ཙཱ་རི་ཏྲ་ཡེ་ཤེས་ཀྱི་འཁོར་ལོ་མཇལ་བར་ཕྱིན་པའི་ཚེ། རྒྱ་རས་མིག་ར་ཕུག་
ཏུ༑ རྨི་ལམ་སྣ་ཚོགས་ཤིག་རྨིས་པའི་རྗེས་ལ། ཨ་ཙ་ར་གཟུགས་བཟང་བ་གཅིག་བྱུང་། ངེད་རང་དང་སྔགས་པ་དཔལ་འབྱོར་གཉིས་ཀྱི་ཆོས་སྐྱོང་གི་གསོལ་ཀ་གཅིག་དང༌། གཏོར་དབང་
བྱེད་སྙམ་ཡོད་ཙ་ན། ཇོ་བོ་ཛོ་ཀི་དེ་ན་རེ། གཏོར་དབང་དང་སྒྲུབ་ཐབས་དེ་བཞིན་མིན་ཟེར་བ་ཅིག་བྱུང་མཚམས། ངེད་རང་གི་ལག་ལེན་འདི་ཁ་ཡིན། ཁྱོད་ལ་སློབ་རྒྱུ་ཡོད་ན་སློབ་བྱས་

༄༅། །པས། ཇོ་བོ་ཛོ་ཀི་དེ་ན་རེ། ལོ་ཙཱ་བ་གཅིག་དགོས་ཟེར། མི་དགོས་ཁྱོད་རང་གིས་སློབ་བྱས། དེ་པས་ན་རེ། མ་ཧཱ་ཀ་ལ། ཀ་ལ་གུབ་ཏྲི། ཙི་ལ་ཙི་
པ༑ ཀའུ་པ། ཀ་ལ་ར་ཏྲི། ཡ་མ་ཨགྣི། སརྦ་ཀ་ལ་དུརྐ། ཟེར་བ་ལ། གོ་བ་གཅིག་ལོབས་བྱས་པས། བཅུ་ཕྲག་གསུམ་གྱིས་སྨིན་པར་དབང་བསྐུར་ནས། །རྩ་གསུམ་ནང་དུ་ལྷ་
གསུམ་སྒྲུབ་པར་བྱ། །འཁོར་ལོ་བཞི་ལ་ལྷ་བཞི་བསྒྲུབ་བྱ་སྟེ། །ཙིཏྟའི་དཀྱིལ་དུ་ཤེལ་གྱི་གྭའུ་བསྡམས། །འདྲེ་ཡི་རྩ་ལ་མེ་ཞགས་ཆུང་བར་བྱ། །བསྐྱེད་རྫོགས་གཉིས་སུ་གཉིས་ཀྱིས་གབ་
05AAI.P
པར་གསལ། །བཀའ་རྒྱས་བསྡམས་པ་བླ་མའི་དྲུང་དུ་ཞུས། །ཕན་ཡོན་འདི་ཕྱིའི་ཕྲིན་ལས་རྒྱས་པར་ངེས། །ཧ་ཧ་ཨ་ཨ་ཨེ་ཀ་ཙརྟུར་ཡ། མ་མ་རུ་རུ་ཁཊཱ་ཡ། མ་ཎི་བྷ་ཝ་ཟེར་བ་གཅིག་
སྨྲས་མཚམས་གཉིད་སད་བྱུང་། ཞེས་བཀོད་པ་གནང་འདུག་པ་ཤེས་རབ་རྒྱ་མཚོས་འདིར་བཀོད་པ་ཡིན་ནོ། ཞུས་སོ། །
123
124(B)

124(B)
Image As PerOriginalDocument

༄༅། །བདེ་མཆོག་སྙན་རྒྱུད་ཀྱི་རྡོ་རྗེའི་ཚིག་རྐང་ཞེས་བྱ་བཞུགས་སོ།།
125

༄༅། །རྒྱ་གར་སྐད་དུ། ཤྲཱི་ཙཀྲ་སམྦྷ་ར་ཨུ་པ་དེ་ཤ་ན་མ། བོད་སྐད་དུ། དཔལ་འཁོར་ལོ་སྡོམ་པའི་མན་ངག་ཅེས་བྱ
བ༑ དཔལ་རྡོ་རྗེ་མཁའ་འགྲོ་ལ་ཕྱག་འཚལ་ལོ། །གང་ཞིག་ཀུན་དུ་བཏགས་པ་ཡོངས་སུ་སྤངས་པའི་ཆོས་སྐུ་དང་། །དཔེ་མེད་བདེ་བ་ཙམ་གྱིས་
མཛེས་པའི་ལོངས་སྤྱོད་རྫོགས་སྐུ་དང༌། །གང་གིས་ས་རྣམས་ཀུན་དུ་ཕན་མཛད་སྤྲུལ་པའི་སྐུར་བརྗོད་པ། །བཅོམ་ལྡན་རྡོ་རྗེ་སེམས་དཔའ་དེ་ཡིས་ཁྱེད་
ལ་བདེ་ལེགས་ཤོག །ཨེ་མ་ཧོ། ཆོས་རྣམས་ཀུན་གྱི་རང་བཞིན་ལས། །འགྱུར་མེད་དེ་ནི་བརྟན་བྱའི་ཕྱིར། །རྡོ་རྗེ་འཆང་གི་བཀའ་འདི་ཐོས། །རྡོ་

༄༅། །རྗེ་ལུས་ལ་ཉི་ཟླའི་ལམ། །སྒྲ་གཅན་དབུས་ན་དྭངས་མའི་རྩ། །བདེ་ཆེན་ལོངས་སྤྱོད་ཆོས་འཁོར་དང༌། །སྤྲལ་གནས་
ཨི
བདེ་སྐྱོང་འཁོར་ལོའི་གནས། །གནས་ལྔའི་དཀྱིལ་དུ་དྭངས་མ་ནི། །ཡིག་འབྲུའི་ཚུལ་དུ་དྭངས་མ་གནས། །དེ་བཞིན་དེ་ཡི་ཉི་མ་ནི། །ཟླ་བ་སྐར་མ་
གཉིས་
འཛག་པར་གནས། །རྒྱུ་བར་བྱེད་པའི་རླུང་དག་ལ། །ཀླུ་དང་རུས་སྦལ་རྩངས་པ་སོགས། །བརྒྱ་བྱིན་གཞུ་རྒྱལ་ཉི་ཁྲི་དང༌། །ཆིག་སྟོང་དྲུག་བརྒྱ་
གནས་ལྔར་ཁྱབ། །དེ་ནི་ཀུན་གཞི་རྒྱུ་རྒྱུད་དེ། །སེམས་ཅན་ཀུན་ལ་ཁྱབ་པ་པོ། །ཐབས་ཀྱི་རྒྱུད་ལ་རྣམ་པ་གཉིས། །སྨིན་པར་བྱེད་དང་གྲོལ་བའི་

ལམ༑ །སྨིན་བྱེད་དབང་གི་རིམ་པ་ནི། །རི་སྟེང་སྣ་ཚོགས་པདྨ་ཡི། །ལྟེ་བར་ཨ་ལི་ཀ་ལི་སྐྱེས། །དཀར་མོའི་བདག་མོ་རྣམས་གནོན་ཞིང༌། །ཉི་ཤུ་རྩ་བཞིའི་ཕྱེད་ལྡན་པའི། །འཁོར་ལོ་
སྡོམ་པ་ལ་བརྟེན་ནས། །བུམ་པ་གསང་བ་ཤེས་རབ་དང་། །བཞི་པའི་རིམ་པས་སྨིན་བྱེད་ཅིང་། །ཁྱད་པར་དྲོད་ཀྱི་དབང་བསྐུར་ནི། །རྡོ་རྗེ་མཁའ་འགྲོའི་རྡོ་རྗེར་བཅས། །རྡོ་རྗེ་ཕ་ཡི་ཐོད་པ་
ཉིད༑ །རྡོ་རྗེ་བདུད་རྩིས་བཀང་བྱ་ཞིང༌། །རྡོ་རྗེ་བདུད་རྩིའི་དབང་འདི་ནི། །རྡོ་རྗེ་སློབ་མའི་སྤྱི་བོ་དང༌། །མགྲིན་པ་སྙིང་ཁ་ལྟེ་བར་བཞག །རྡོ་རྗེ་སྐུ་གསུམ་སྐྱེས་པ་དང་། །རྡོ་རྗེ་ཆོས་དྲུག་Heritage
བསྒོམ་པར་གྱིས། །རྡོ་རྗེ་དབྱིངས་ཀྱི་རྡོ་རྗེ་མཆོག །རྡོ་རྗེ་འཆང་ཆེན་རྡོ་རྗེ་རྒྱལ། །རྡོ་རྗེ་བདུད་རྩིའི་དབང་བསྐར་བས། །རྡོ་རྗེ་དགའ་བཞི་ཡང་དག་བརྩོན། །རྡོ་རྗེ་ཐུགས་ཀྱི་དབང་ཐོབ་
ཤོག །རྡོ་རྗེ་ལམ་མཆོག་འདི་ཉིད་ཀྱིས། །རྡོ་རྗེ་ལུས་གནད་འདི་ཉིད་ལས། །རྡོ་རྗེ་གསང་བ་མཆོག་ཐོབ་ནས། །རྡོ་རྗེ་སྣོད་རུང་པདྨ་མཆོག །རྡོ་རྗེའི་ཐུགས་མཆོག་ཐོབ་པར་གྱིས། །དེ་༔
ལྟར་རྒྱུད་རྣམས་སྨིན་བྱས་ནས། །གྲོལ་བྱེད་ལམ་ལ་རྣམ་པ་བཞི། །བུམ་པའི་དབང་གི་ཉམས་ལེན་ནི། །སྔོན་འགྲོ་ཚོགས་གཉིས་བསགས་པ་དང༌། །དངོས་གཞི་འབྲས་བུ་སྐུ་གསུམ་ཎྜ

སྙན་༄༅། །བསྒོམ། །རྗེས་ནི་ཐུན་མཚམས་རྣལ་འབྱོར་རོ། །གསང་བའི་དབང་གི་ཉམས་ལེན་ནི། །གཏུམ་མོ་རྣམ་པ་བཞིས་བསྟུན་ཏེ། །བྱིན་རླབ་བླ་མའི་གཏུམ་མོ་
བརྒྱུད་
དང་༑ །བསྙེན་སྒྲུབ་ལྷ་ཡི་གཏུམ་མོ་དང༌། །ཕྲིན་ལས་མཁའ་འགྲོའི་གཏུམ་མོ་དང༌། །མཐར་ཕྱིན་མཆོག་གི་གཏུམ་མོ་འོ། །བྱིན་རླབས་བླ་མའི་གཏུམ་མོ་ལ། །ལུས་ཀྱི་གནད་ཐབས་རླུང་གི་
ཨི
གནད༑ །དམིགས་གནད་སྤྱི་བོ་ལྟོ་བ་རུ། །བླ་མ་མེ་ཡི་རང་བཞིན་ལ། །གསོལ་བཏབ་བདེ་དྲོད་འཕེལ་བར་བྱེད། །ཡི་དམ་ལྷ་ཡི་གཏུམ་མོ་ལ། །དག་བྱེད་དེ་ནི་སྒྲ་གཅན་ནང༌། །ཀླུ་དང་
གསུམ་
རུས་སྦལ་རྩངས་པ་སོགས། །ནང་དུ་འཆིང་ཞིང་ཟླ་བ་ཉིད། །འཛག་མེད་གནས་ལྔར་བཙོན་དུ་བཟུང༌། །སྤྲུལ་པའི་གནས་ནས་འབྱུང་མེ་ཨ། །ཀླུ་སོགས་ཀྱིས་ནི་སྦར་བར་བྱ། །ཆོས་འཁོར་
གནས་དང་ལོངས་སྤྱོད་དང༌། །བདེ་ཆེན་གནས་སུ་གནས་པར་བྱ། །རི་བོང་འཛག་པས་བདེ་བ་སྟེར། །སྟེར་ཆེན་པོ་ནི་བདེ་བ་བཞི། །རེ་རེ་ངོ་ཡིས་འཛིན་པར་བྱ། །རི་བོང་སྐར་མ་རུས་
སྦལ་བཟློག །དེ་ནི་མཁའ་ལ་འཛུམ་མེད་བལྟ། །ལོངས་སྤྱོད་གནས་ནས་ཡི་གེའི་སྒྲ། །དེ་བཞིན་སྒྲོག་པར་བྱ་བ་བསྟན། །བྱ་རོག་གདོང་ན་ཀླུ་སོགས་འཆིང༌། སྤྲུལ་པའི་གནས་སུ་རླུང་

གིས་རྩལ། །གཞུ་རྒྱལ་སྒྲ་ཅན་དབུས་སུ་འཆིང༌། །དྷཱུ་ཏིའི་སེམས་ནི་ཡེངས་མེད་བྱ། །སྒྲ་གཅན་དབུས་སུ་ཟླ་བ་བཟློག །བཟློག་པའི་དུས་ན་བདེ་བཞི་འཛིན། །ཉི་ཁྲི་ཆིག་སྟོང་དྲུག་བརྒྱ་
ཡང་༑ །སྒྲ་གཅན་ནང་དུ་རང་འཆིང་འགྱུར། །ཟླ་བ་སྐར་མ་ཉི་མ་སོགས། །དྭངས་མ་ས་བོན་རབ་འཕེལ་འགྱུར། །དེ་ལ་ཕྱི་ནང་བར་གསུམ་དུ། །འཛིན་སྟངས་རེ་རེ་བསྟན་པ་སྟེ། །སྟོད་
སྨད་འཛིན་དང་དྲག་པོའོ། །ཞི་འཛིན་ཕྱིར་འཛིན་འཇམ་རླུང་འཛིན། །བར་དང་བཅས་པའི་འཛིན་སྟངས་སོ། །བར་འཛིན་བར་གནད་རླུང་གི་གནད། །འོག་དང་ཞི་བ་དྲག་པོ་ཅན། །འཛིན་
སྟངས་སྒང་བའི་རླུང་གནད་དེ། །དམ་ཚིག་ཅན་སྒྲོན་འདྲེན་སྟངས་ལ། །བར་རྒྱངས་འོག་འཐེན་མཉམ་དུ་འཐེན། །བར་འཛིན་འོག་ཏུ་འཐེན་པ་དང༌། །ཕྱིར་འབུད་ལན་བདུན་བར་གྱི་
གནད༑ །བར་འཐེན་ཞི་འཐེན་མདུན་ནས་འཐེན། །གསང་བ་སློད་དང་ཨ་ལོང་འཐེན། །སྒོ་གཉིས་བཞག་ལ་བར་དང་ནི། །དེར་གནས་དག་ཏུ་དབུས་འཐེན་དང༌། །རྒྱ་མཚོར་འཁྱོམ་གདབ་
ཀྱུར་བ་དང༌། །ཤུགས་འབྱུང་བྱེད་དང་གནས་པར་བྱ། །ཆུང་ཆུང་ཆེན་པོར་འཐེན་པར་བྱ། །དམ་ཚིག་སྒྲོལ་མ་ཟབ་པའི་གནད། །ཨེ་མ་ཀྱེ་ཧོ་བདེ་ཆེན་པོ། །རང་ལུས་གསང་བའི་ལུས་

།གནད་བྱ། །དེ་ནི་འཇའ་ཚོན་འོད་མདངས་གསལ། །དབུས་ན་རྩ་གསུམ་འཁོར་ལོ་ལྔ། །དྭངས་མའི་ཚུལ་ཅན་འཇའ་ཚོན་བཞིན། །གནས་ལྔ་དག་ཏུ་འོད་འཁོར་སྙན་
བརྒྱུད་བསྒོམ༑ །དེ་ཡི་དབུས་སུ་དྭངས་མ་ནི། །པད་འདབ་བཅུ་དྲུག་གསལ་བྱ་ཞིང༌། །དེ་དག་འཇའ་ཡི་རྣམ་པར་གསལ། །གནས་ལྔའི་དབུས་སུ་ས་བོན་ནི། །རབ་ཏུ་གསལ་བར་གནས་པར་
ཨི
བྱ༑ །ས་བོན་དེ་ནི་ལྷར་གསལ་ལ། །ལྷར་གནས་དཀར་དང་ལོངས་སྤྱོད་དམར། །ཆོས་འཁོར་སྔོ་ལ་སྤྲལ་གནས་སེར། །བདེ་སྟོང་འཁོར་ལོ་ཁ་དོག་ལྗང༌། །རེ་རེ་དྲུག་ཆའི་འཁོར་གྱིས་
འཁོར༑ །ཐམས་ཅད་འཇའ་ཡི་ལུས་སུ་བསྟན། །སེམས་དཔའ་གསུམ་གསལ་སྔགས་ཕྲེང་གིས། ྋ།ཡབ་ཡུམ་གཉིས་ཀྱིས་ཡིད་བཟླས་བྱ། །ལུས་སྣང་སེམས་གསུམ་ལྷར་གསལ་
འགྱུར༑ །སླར་ཡང་ལྷ་སྔགས་གསལ་བ་ཡིས། །རླུང་སྔགས་གཅིག་པའི་རྣལ་འབྱོར་གྱིས། །ཕྱི་ནང་ཡི་གེའི་གཟུགས་སྒྲར་བསྒོམ། །དེ་ནས་ཡབ་ཡུམ་ལྷ་སྔགས་རྣམས། །སྟེང་འོག་
གནས་སུ་བསྡུས་བྱས་ནས། །ཉི་མས་ཟླ་བ་འཛག་པར་བྱེད། །དེ་ནི་འཇའ་དང་འོད་ཁྱིམ་གསལ། །གནས་ལྔ་དག་ནི་མདངས་གཡོས་ནས། །བདེ་སྐྱོང་གནས་སུ་འཛིན་པར་བྱེད། །རྟག་ཏུ་

གནས་ལྔའི་འཛིན་སྟངས་བཤད། །ཟླ་སྐར་ཉི་མ་ཆུ་འཛག་སོགས། །རླུང་ལྔ་བཟློག་དང་གཟའ་རྣམས་ནི། །མཁའ་ལ་བརྟན་པར་རབ་འཆིང་ངོ༌། །ལུས་གནད་རྡོ་རྗེ་དམ་པ་ཡིས། །རྡོ་རྗེ་
དམ་པ་རྡོ་རྗེ་བཅངས། །བཟློག་པ་རླུང་ནི་ཕྱི་ནང་འཛིན། །ཟླ་བ་འཇའ་ཚོན་རྣམ་པར་གསལ། །སྐུ་དང་རིག་པ་བསྲེས་ལ་བཞག །རླུང་ལྔ་རྩ་བ་སྒྲ་གཅན་ནི། །དེ་ནི་འཆིང་བར་ཐེ་ཚོམ་
མེད༑ །དེ་བཞིན་སྐུ་དང་དབྱེར་མེད་དོ། །མཐའ་ནི་ལུས་ངག་འཇའ་ཚོན་གསལ། །མཁའ་ལ་སྤྱོད་པ་འགྲུབ་པར་འགྱུར། །བདེ་ཆེན་བདེ་བ་ཆེན་པོ་ཐོབ། །འཕོ་འགྱུར་མེད་པ་འགྲུབ་པར་
འགྱུར༑ །བཅུ་ཕྲག་གསུམ་གྱི་རྩ་བ་ནས། །སྐྱེས་པའི་ཡན་ལག་འཁྲུལ་འཁོར་གྱིས། །རྩ་ཁམས་རླུང་གི་གནད་འཆིངས་འགྱུར། །ཕྲིན་ལས་མཁའ་འགྲོའི་གཏུམ་མོ་ནི། །རཾ་སྐྱེས་འབར་
བའི་འོད་ལྡན་པས། །འགྲོ་བ་སྲིན་པོའི་གྱད་འགྲོས་དང༌། །སྡོད་པ་རྡོ་རྗེ་སྲང་ཆེན་ཉིད། །ཉལ་བ་གླང་པོའི་སྟབས་ཀྱིས་ཉལ། །གྱེན་ཉལ་སྒྲ་གཅན་གདོང་བཟློག་བྱ། །རྡོ་རྗེ་གཡས་གཡོན་
སྦྱོར་བ་བྱ། །མཐར་ཕྱིན་མཆོག་གི་གཏུམ་མོ་ནི། །གནད་བཞིའི་མྱོང་བ་མཐའ་ཡས་པ། །མ་ལུས་ལྷན་སྐྱེས་དབྱིངས་སུ་བསྡོམ། །མཐར་གནས་དེ་ནི་སྒྱུ་མ་ལ། །གསལ་ལ་འཛིན་མེད་རླུང་

༄༅། །སེམས་ནི། །སྟེང་འོག་བར་དུ་འཆིང་བར་འགྱུར། །སྒྱུ་མ་ཆེན་པོ་དེ་བཞིན་གནས། །འོད་གསལ་སྒོམ་པའི་རྣལ་འབྱོར་གྱིས། །ཐབས་མཆོག་མུན་པའི་གནས
ཉིད་དུ། །ཡེ་ཤེས་ལུས་ཉིད་རབ་སྲང་ནས། །ཀླུ་སོགས་ཀྱིས་ནི་གཟའ་རྣམས་ལ། ྋ།མཁའ་ནང་དག་ཏུ་འཆིང་བར་འགྱུར། །རིག་པ་གཅིག་ཏུ་མ་ཡེངས་བལྟ། །བལྟས་པས་རྟགས་ནི་མཐོང
བར་འགྱུར། །མུན་པའི་ནང་དུ་ཉི་མའི་ཐབས། །གཟའ་རྣམས་ཀྱིས་ནི་འཆིངས་ཤིང་བལྟ། །མུན་པའི་ཉི་རྟགས་མཐོང་བར་འགྱུར། །ཚེ་འདིར་མཆོག་གི་འོད་གསལ་ཐོབ། །མཚན་མོ་ཆུ་ཡི་
2
གནས་དག་གིས། །རྨི་ལམ་འཛིན་བྱེད་ཤེས་པ་དང༌། །ཆུ་ཡི་དུས་སུ་བསྲེས་ལ་བསྒོམ། །སྒོམ་བྱེད་སྒྲ་གཅན་ནང་ཚུད་ནས། །རྨི་ལམ་ཞིང་རྣམས་བསྒྲོད་པར་འགྱུར། །བར་མ་དོ་ལ་
གཤིས་ཀྱི་བལྟ། །བར་དོའི་རླུང་སེམས་ངྷུ་ཏིར་འཆིངས། །ལམ་ཁྱེར་གསུམ་གྱི་གནད་ལྡན་པས། །དེས་ནི་བར་དོར་རང་སངས་རྒྱས། །རྣམ་སྨིན་གཟུགས་ལས་རིག་པ་འཕོ། །རྡོ་རྗེ་ལུས་
ལ་སྒྲ་གཅན་གཅིག །དེ་ཡི་ནང་དུ་ཡི་གེ་འབྱུང༌། །གསལ་ལ་བདེ་ཆེན་གནས་དག་ཏུ། །རྡོ་རྗེ་འཛིན་པ་བླ་མ་ཉིད། །དེ་ཡི་ཐུགས་སུ་ཡིག་འབྲུ་ནི། །ཀླུ་སོགས་ཀྱིས་ནི་འཕང་བར་བྱ། །༈

མཁའ་ལ་སྤྱོད་ཅིང་སྒྲ་གཅན་ནང༌། །རླུང་སེམས་ཚུད་པས་འཕོ་བར་བྱེད། །ཤེས་རབ་ཡེ་ཤེས་ངག་ལ་ནི། །འཕེལ་བྱེད་མདུན་དུ་པད་ཅན་བསམ། །རང་ལུས་གནམ་ལ་གདོང་གཏད་
ཀྱིས༑ །ཟླ་བ་མི་ཆུག་འཕེལ་བའི་གནད། །གཡོན་གྱི་སྦྱོར་བས་རྩ་ལམ་བཀག །གཡས་ཀྱི་སྦྱོར་བས་བྱང་སེམས་འབེབས། །བསྡམ་སློད་མཚམས་སུ་ཐིག་ལེ་བཟུང་། །མ་བཟུང་རླུང་གིས་
དྭངས་སྙིགས་འབྱེད། །ལྷ་རྣམས་སྤྲག་ཅིང་གཟའ་རྣམས་བཟློག །རི་རབ་སྟོད་སྨད་བར་གསུམ་བསྡབ། །རི་རབ་སྤྲུག་ཅིང་གླིང་བཞི་སྦྱངས། །གནམ་ལ་འཕང་ཞིང་སྙིགས་མ་འབོད། །
བཅོས་མིན་ཤེས་པས་བརྟན་ལ་འབེབས། །རིག་མ་དག་དང་མཉམ་པར་སྦྱོར། །གནད་རྣམས་ཀྱིས་ནི་འགྲུབ་པར་འགྱུར། །དབང་པོ་རྣམས་ལ་བདེ་བའི་ཉམས། །རྗེས་ཀྱི་ཤེས་པ་བཙོན་དུ་
བཟུང་༑ །རབ་ཀྱིས་ཚེ་འདིར་འཇའ་ལུས་ཐོབ། །འབྲིང་གིས་དྭངས་མའི་ལུས་སུ་འགྱུར། །མཐའ་མ་འདུ་བ་རྣམས་སུ་འབྱུང༌། །ཤེས་རབ་ཡེ་ཤེས་ཆེན་པོ་ནི། །བལྟ་ན་རང་གི་སེམས་ལ་
ལྟོས༑ །སེམས་ཉིད་ཅིར་ཡང་མ་གྲུབ་པ། །བརྗོད་དུ་མེད་ཅིང་ཡུལ་ལས་འདས། །སྤྲོས་བྲལ་ནམ་མཁའི་ངོ་བོ་ཉིད། །བཞི་པ་བསྐུར་བའི་རྣལ་འབྱོར་པས། །དེ་ལྟར་རྟོགས་ན་འབྲས་བུ་

༄༅། །ཐོབ། །དུས་བསྟན་བྱ་རོག་གདོང་ནང་དུ། །ཀླུ་དང་རུས་སྦལ་རྩངས་པ་དང༌། །བརྒྱ་བྱིན་གཞུ་རྒྱལ་བརྟན་དུ་བཅིང༌། །ཚེ་འདིར་ལྷག་བཅས་ཡོད་མིན་ལ།
ལྷག་མེད་ཆེན་པོ་འགྲུབ་པར་འགྱུར། །རྡོ་རྗེ་འཆང་གི་གསུང་ལས་ཐོས། །ཨེ་མ་རྡོ་རྗེ་སློབ་མ་ལ། །གསང་བའི་གནད་དུ་འདི་བསྟན་ཏོ། །རླུང་སེམས་མ་ལུས་སྒྲ་གཅན་ནང་། །བརྟན་དུ་
འཆིང་བར་བསྟན་ཏོ་ཁྱོད། །འཁོར་ལོ་སྡོམ་པའི་སྒྲབ་ཐབས་བྱས་པ་ལས། །དགེ་བ་གང་ཞིག་སེལ་མེད་མཉམ་བསྒྲབས་པས། །དེ་ཡིས་འཇིག་རྟེན་པ་ཡི་རྟོག་པའི་དྲི་མ་ནི། །སྒྲིབ་པ་བསལ་
d'IVV90
དྲུག་
ནས་ཡུན་རིང་ཞི་བར་ཤོག །དཔལ་འཁོར་ལོ་སྡོམ་པའི་མན་ངག་རྗེ་བཙུན་རྡོ་རྗེ་རྣལ་འབྱོར་མས་མཛད་པ་རྫོགས་སོ།། །།བྱོན
136(B)

136(B)
BlankPage AsPerOriginalDocument

༄༅། །བདེ་མཆོག་སྙན་རྒྱུད་ལས། གཤིན་པོ་རྗེས་སུ་འཛིན་པའི་ཆོ་ག་ཐུགས་རྗེའི་ལྕགས་ཀྱུ་ཞེས་བྱ་བ་བཞུགས་སོ།།

།དཔལ་འཁོར་ལོ་སྡོམ་པའི་གཤིན་པོ་རྗེས་སུ་འཛིན་པའི་ཆོ་ག་ཐུགས་རྗེའི་ལྕགས་ཀྱུ་ཞེས་བྱ་བ། བླ་མ་དང་དཔལ་འཁོར་ལོ་
སྡོམ་པ་ལ་ཕྱག་འཚལ་ལོ། །དཔལ་ལྡན་གཉུག་མའི་མཁའ་དབྱིངས་ཡངས་པ་ལ། །ཐུགས་རྗེའི་འོད་དཀར་ཕྱོགས་བཅུར་འགྱེད་མཁས་པ། །གཉིས་
མེད་བླ་མ་འཁོར་ལོ་སྡོམ་པ་ལ། །བདག་ཡིད་དངས་པའི་པདྨོས་རབ་བཏུད་ནས། །འཇིག་རྟེན་ཕ་རོལ་གྱུར་ལ་ཕན་པའི་ཕྱིར། །དེ་ཡི་སྡིག་དང་སྒྲིབ་པ་138
རྣམ་སྦྱོང་བའི། །ཆོ་གའི་དབྱེ་བ་བླ་མའི་མན་ངག་དང༌། །རྒྱུད་སྡེ་རྣམས་ལས་གསུངས་བཞིན་བྲི་བར་བྱ། །དེ་ཡང་དུས་འཁོར་རྩ་བའི་རྒྱུད་ལས། རྡུལ་ཚོན་

།དཀྱིལ་འཁོར་བྲིས་བྱས་ལ། །གཤིན་ལ་གསོན་བཞིན་དབང་བསྐུར་ན། །ངན་སོང་རྣམས་སུ་སྐྱེས་ན་ཡང་། །དེ་ཉིད་གྲོལ་བར་ཐེ་ཚོམ་མེད། །འོན་ཏེ་མིང་༄༅།
ཨི
ངམ་གཟུགས་བརྙན་ལ། །དེ་ལ་རབ་ཏུ་གནས་བྱས་ཏེ། །མཆོད་རྟེན་ནང་དུ་གནས་བྱས་ན། །དེ་ཡི་བསོད་ནམས་བསམ་མི་ཁྱབ། །ཅེས་དང་། སྐུ་གསུང་ཐུགས་དང་ཡེ་ཤེས་ཀྱིས།
གཉིས་
སྔགས་ཀྱི་མཚན་མ་བསྡུས་བྱས་ལ། །ཐལ་བ་རུས་པ་དྲི་བཅས་རྣམས། །རྒྱ་མཚོར་འབབ་པའི་ཆུར་བོར་རོ། །ཡང་ན་རང་མིང་ལྡན་པ་ཡི། །སྔགས་བཟླས་ལྷ་ཡི་གཟུགས་ཉིད་དམ་། །མཆོད་
རྟེན་དབྱིབས་སུ་བྱས་ན་ནི། །དེ་ཉིད་སྡིག་པ་རྣམས་ལས་གྲོལ། །ཞེས་གསུངས་པས། དབང་བསྐུར་ཏེ་སྡིག་པ་སྦྱང་བ་དང་། མཆོད་རྟེན་གྱི་ནང་དུ་བཞག་ཏེ་སྡིག་པ་སྦྱང་བ་དང་། དྲི་གཙང་

ཁང་གི་ནང་དུ་བཞག་སྟེ་སྡིག་པ་སྦྱང་བ་དང༌། མཆོད་རྟེན་བཏབ་སྟེ་སྡིག་པ་སྦྱང་བ་དང་། བཟླས་པ་བྱས་ཏེ་སྡིག་པ་སྦྱང་བ་དང་། སྦྱིན་སྲེག་བྱས་ཏེ་སྡིག་པ་སྦྱང་བ་རྣམས་རྒྱུད་གཞན་དང་། མཁས་གྲུབ་ཀྱི་བསྟན་བཅོས་དང་། བླ་མའི་ཕྱག་ལེན་
གྱིས་བརྒྱན་ཏེ་བརྗོད་པར་བྱའོ། །དེ་ལ་གང་ཟག་དམན་པ་ལ་བྱ་བ་དང་། གང་ཟག་མཆོག་ལ་བྱ་བ་གཉིས། དང་པོ་ལ་རོ་ཡོད་པ་དང་མེད་པ་གཉིས་ལས། དང་པོ་དབང་བསྐར་ཏེ་སྡིག་པ་སྦྱང་བ་ལའང་། བསྙེན་པ་དང༌། དཀྱིལ་འཁོར་གྱི་ཆོ་
ག་གཉིས། དང་པོ་ནི། གོང་དུ་བསྙེན་པ་སོང་བའི་རྡོ་རྗེ་སློབ་དཔོན་གྱིས་ལྷའི་ང་རྒྱལ་དང་ལྡན་པས་ལས་ཀྱི་བུམ་པ་ཐོགས་ཏེ་རོ་རྡོག་པས་མནན་ལ། ཞལ་བཞི་པའི་དྲག་སྔགས་བཟླས་ཤིང་ཡུངས་དཀར་གྱི་བྲབ། རྡོ་རྗེའི་ཚ་རྔམ་བྱས་ཏེ་རོའི་གཤེད་
མ་དང་བྲལ་བར་བསམ། དེ་ནས་རོ་བུམ་པའི་ཆུས་བཀྲུས་ལ། ག་པུར་ལ་སོགས་པའི་དྲི་ཞིམ་པོའི་ཆུ་རོའི་ཁར་བླུག །ཡང་ན་འབར་བའི་ཕྱག་རྒྱས་སྐུ་གསུང་ཐུགས་དག་པར་བསམ། བདུད་རྩི་ལྔ་དང་ལྡན་པའི་དྲི་ཡིས་བྱུག །དེ་ནས་དབང་ཐོབ་
པའི་རིགས་ཀྱི་རོ་ཡིན་ན། ཁོ་རང་གི་སྙིང་པོ། སྙིང་གར་བཏག །མ་ཐོབ་ན་སྤྱི་བོར་རྩ་སྔགས། མགྲིན་པར་སྙིང་པོ་སྙིང་གར་ཉེ་སྙིང་། སྤྱི་བོར་ཨོཾ། མགྲིན་པར་ཨཱཿ སྙིང་གར་ཧཱུཾ། སྐྱེས་པ་ཡིན་ན་ཡབ་ཀྱི་གོ་ཆ་དང༌། བུད་མེད་ཡིན་ན་
ཡུམ་གྱི་གོ་ཆ་དང༌། སྐྱེ་མཆེད་བྱིན་གྱིས་བརླབས་པའི་སྔགས་རྣམས་ཤོག་བུ་ལ་གུར་གུམ་གྱིས་བྲིས་ཏེ་གནས་སོ་སོར་བཀོད། རབ་བྱུང་ཡིན་ན་ཆོས་གོས་དང༌། ཁྱིམ་པ་ཡིན་ན་གོས་དཀར་གཙང་མ་བཀོན། སྒྲོམ་མམ་ཁྲིའི་སྟེང་དུ་བཞག

༄༅། །མདུན་དུ་མཆོད་པ་བཤམས། རང་བདག་ཉིད་མཆོད་པའི་བདུད་རྩི་མྱང་བ་ཡན་བྱས་ལ། རོ་བསང་སྦྱང་། སྟོང་པའི་ངང་ལས། ཕོ་རྣམ་སྣང་དང༌། མོ་སྤྱན་མར་ཆོ་ག་གསུམ་ལས་བསྐྱེད། རོའི་སྙིང་ཁར་
གཟུང་ཐག་བཏགས་ཏེ། རང་གི་སྙིང་གར་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་བསམ་ཞིང་ཚེ་འདས་ཀྱི་སྡིག་སྒྲིབ་ཞི་བའི་ཏིང་ངེ་འཛིན་དང་ལྡན་པས་གཟུང་ཐག་ནས་བཟུང་ལ་བཟླས་པར་བྱ། བར་བར་དུ་རོ་དྲི་བཟང་གིས་བྱུག །སྔགས་ཀྱི་མཐར་ཚེ་
འདས་ཀྱི་མིང་དང་སྤེལ་བའི་ཏིལ་གྱི་སྦྱིན་སྲེག་བྱའོ། །བསྒོམ་བཟླས་ཀྱི་སྐྱོ་ན་གཏོར་མ་དང་མཆོད་བསྟོད་སྔོན་དུ་འགྲོ་བས་ཐུན་བསྡུའོ། །གཉིས་པ་དཀྱིལ་འཁོར་གྱི་ཆོ་ག་ལ། སའི་ཆོ་ག་དང་། སྟ་གོན་དང་། དངོས་གཞི་དང་གསུམ། །དང་པོ་
ནི་དཀྱིལ་ཆོག་ལྟར་རོ། །གཉིས་པ་སྟ་གོན་ལ་རྟེན་བསྐྱེད་པ་དང་། རྣམཤེས་དགུགས་པ་དང་། གཤེད་འབྲེལ་སྦྱང་བ་བྱེད་པ་དང་། སྡིག་པ་སྦྱང་བའི་སྦྱིན་བསྲེག་དང༌། བྲབ་པ་དང༌། ཁྲུས་གསོལ་བ་དང་། དུག་སྦྱོང་བ་དང་། བཀྲ་ཤིས་
བརྗོད་པ་དང༌། ཕྱག་འཚལ་ཞིང་སྐྱབས་སུ་འགྲོ་བ་དང་། སྡིག་པ་དང་བྲལ་བ་དང་བཅུ། དང་པོ་ནི། སློབ་མ་སྟ་གོན་གྱི་དོད་དུ། རོ་སྟ་གོན་བྱ་སྟེ། དེ་ཡང་དཀྱིལ་འཁོར་གྱི་ལྷོ་སྒོར། བསྙེན་པའི་དུས་ཀྱི་རོ་བླང་སྟེ་བཞག་པའམ། བསྙེན་པ་
མ་གྲུབ་ན་བསྙེན་པ་ལྟར་རོ་ཆས་སུ་ཞུགས་ནས་བཞག །རོ་བསངས་སྦྱངས་སྟོང་པའི་ངང་ལས། མིང་ཡིག་དང་པོ་ཐིག་ལེས་བརྒྱན་པའི་ནྀ་ཡོངས་སུ་གྱུར་པ་ལས་ཚེ་འདས་ཀྱི་མིང་གཟུགས་སྐྱེ་མཆེད་ཐམས་ཅད་

ཡོངས་སུ་རྫོགས་པ་དཀོན་མཆོག་གསུམ་ལ་སྐྱབས་སུ་འགྲོ་བཞིན་པར་གྱུར། དེ་ནི་རྟེན་བསྐྱེད་པའོ། །གཉིས་པ་རྣམ་ཤེས་དགུག་པ་ལ། སྤྱི་དོན་དང༌། དངོས་གཉིས་ལས། དང་པོ་ནི། ཁ་ཅིག་རྣམ་ཤེས་དགུག་མི་
དགོས་ཏེ། མི་ཁུག་པའི་ཕྱིར་དང༌། ཁུག་ན་གསོན་པོར་འགྱུར་རོ་སྙམ་ན། སྐྱོན་མེད་དེ་མངོན་སྤྱོད་དུས། ལིངྒ་དགྲ་བོར་བསམ་ཏེ་རྣམ་ཤེས་དགུག་པས་དགྲ་བོ་ལ་གནོད་པར་འགྱུར་བ་དང་། ལྷ་སྒོམ་དུས་དངོས་སུ་མ་སོང་ཀྱང་ཕན་ཡོན་འབྱུང་
བའི་ཕྱིར་དང༌། ནུས་པ་ཆེ་ན། དངོས་སུའང་ཞུགས་པ་སྲིད་དེ། ཡོ་ག་དེ་ཉིད་འདུས་པའི་རྒྱུད་ལས། དབང་ཕྱུག་ཤི་བའི་རོའི་སྤྱི་བོར་ཕྱག་རྒྱ་དང་སྔགས་བརྗོད་པས། ལུས་ལ་ཞུགས་ནས་སོས་པར་འགྱུར་བ་བཤད་པ་དང༌། དེ་བཞིན་
གཤེགས་པ་བདུན་གྱི་སྨོན་ལམ་གྱི་མདོ་ལས་ཀྱང༌། ཞག་བདུན་དང་ཉེར་གཅིག་ཞེ་དགུ་ལ་རྣམ་པར་ཤེས་པ་སླར་ལོག་ཅིང་ཁུག་པར་བཤད་པ་དང་། སླར་གསོན་པོ་ལྟར་མ་ཁུག་ཀྱང་བར་དོར་སྔོན་གྱི་གྲོགས་སོགས་རྨི་ལམ་ཙམ་དུ་མཐོང་བར་གསུངས་
པས༑ རྨི་ལམ་ཙམ་དུ་ཆོ་ག་འཇུག་པ་མི་འགལ་བ་དང༌། སྐྱེ་བ་གཞན་བླང་ཟིན་ཀྱང་ཆོ་ག་བྱས་ན་ཕན་ཡོན་འབྱུང་སྟེ། གོང་དུ་དགྲ་བོའི་རྣམ་ཤེས་དགུག་གཞུག་གི་དཔེས་ཤེས་སོ། །གཉིས་པ་རྣམ་ཤེས་དགུག་པ་དངོས་ལ་ཕྱག་རྒྱས་དགུག་པ་
དང་༑ བདེན་སྟོབས་ཀྱིས་དགུག་པ་དང༌། དམིགས་པས་དགུག་པ་དང་། སྔགས་ཀྱིས་དགུག་པ་དང་། རླུང་རྩོལ་གྱིས་དགུག་པ་དང་། ལྷར་བསྐྱེདཔ་རྣམས་ལས། དང་པོ་ནི། ལག་པ་རྡོ་རྗེ་བསྡམས་པ་ནང་དུ་བཅིངས། མཛུབ་མོ་གཉིས་

༄༅། །བསྐྱང་བ་ལྕགས་ཀྱུ་ལྟར་ཅུང་ཟད་དགུག །མཐེའུ་ཆུང་གཉིས་བརྐྱང་བ་རོའི་མགོ་བོར་བཞག་པའོ། །གཉིས་པ་ལ་ཚིགས་བཅད་དང་ལྷུག་པ་གཉིས་ལས། དང་པོ་ནི། ཚེ་འདས་ལུས་བརྗེས་རིགས་
ཀྱི་བུ། །ཞེ་སྡང་ལས་ཀྱི་དབང་ཆེ་བས། །དམྱལ་བའི་གནས་ན་ཚ་གྲང་སྤྱོད། །སྡུག་བསྔལ་བཟོད་དཀའི་ནད་ཀྱིས་མནར། །རྡོ་རྗེ་སེམས་དཔའི་བྱིན་རླབས་དང༌། །སྔགས་དང་ཕྱག་རྒྱའི་
མཐུ་སྟོབས་ཀྱིས། །དམྱལ་བའི་སྡུག་བསྔལ་བསལ་གྱུར་སྟེ། །ཡི་དམ་ལྷ་ཡི་དྲུང་དུ་ཤོག །ཚེ་འདས༴ སེར་སྣ༴ ཡི་དྭགས༴ སྡུག་བསྔལ༴ སྣང་བ་མཐའ་ཡས༴ སྔགས་
དང༴ ཡི་དྭགས༴ ཡི་དམ༴ ཚེ་འདས༴ གཏི་མུག༴ བྱོལ་སོང༴ སྡུག་བསྔལ༴ རྣམ་པར་སྣང་མཛད། །སྔགས་དང་ཕྱག་རྒྱ༴ བྱོལ༴ ཡི་དམ༴ ཚེ་འདས༴ འདོད་
ཆགས༴ མི་ཡི་གནས་ན་སྡིག་ལ་སྤྱོད། །རླུང་མཁྲིས་བད་ཀན་ནད་ཀྱིས་མནར། །ཤཱཀྱ་ཐུབ་པའི༴ སྔགས་དང་ཕྱག་རྒྱ༴ མི་ཡི་སྡུག་བསྔལ༴ ཡི་དམ༴ ཚེ་འདས༴ ཕྲག་
དོག༴ ལྷ་མིན༴ སྡུག་བསྔལཿལ༴ དོན་ཡོད་གྲུབ་པའི་བྱིན་རླབས་དང་། །ལྷ་མིན༴ ཡི་དམ༴ ཚེ་འདས༴ ང་རྒྱལ༴ ལྷ་རྣམས་ལྟུངབའི་སྡུག་བསྔལ་སྤྱོད། །རིན་ཆེན་འབྱུང

སྔགས་དང་ཕྱག་རྒྱ༴ ལྷ་ཡི་སྡུག་བསྔལ༴ ཡི་དམ་ལྷ་ཡི་དྲུང་དུ་ཤོག །ཅེས་དང་། གཉིས་པ་ནི། ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་
པ་ཞེས་སོགས་ཕྱི་རོལ་མཆོད་པ་བཞིན་ལ་ཁྱད་པར་དུ་ཤི་བའི་རྣམ་པར་ཤེས་པ་འགུག་སྙིང་པོ་དང༌། ཕྱག་རྒྱ་འདིའི་བདེན་པ་དང༌། བདེན་པའི་ཚིག་གི་བྱིན་རླབས་ཀྱིས་འཇིག་རྟེན་འདི་ནས་ཕ་རོལ་དུ་སོང་ཞིང་ཚེ་
ལས་འདས་པ་ཆེ་གེ་མོ་ཞེས་བྱ་བའི་རྣམ་པར་ཤེས་པ་སྲིད་པ་བར་མ་དོའམ། ཁམས་གསུམ་འགྲོ་བ་རིགས་དྲུག་སྐྱེ་གནས་བཞིས་བསྡུས་པའི་འཁོར་བ་དང་མྱ་ངན་ལས་འདས་པའི་ཆ་གང་ན་གནས་
ཀྱང་༑ སྐད་གཅིག་ཐང་གཅིག་ཡུད་ཙམ་ལ་འདིར་མཆིས་པར་གྱུར་ཅིག །ཅེས་བརྗོད། གསུམ་པ་ནི། རང་ཧེ་རུ་ཀར་གནས་པར་གྱུར་པའི་སྙིང་གའི་རྡོ་རྗེ་ཛཿལས་སྐྱེས་པའི་རྡོ་རྗེ་ལྕགས་ཀྱུ་རླུང
ཕྱིར་གཏོང་བ་དང་ལྷན་དུ་སྤྲོས་ནས། ཚེ་འདས་ཀྱི་རྣམ་ཤེས་ཁ་དོག་དམར་ཞིང་གསལ་བ་ཨ་ཐུང་གི་གཟུགས་ཅན་རྟེན་འདིའི་སྤྱི་གཙུག་ནས་ཞུགས་ཤིང་སྙིང་གར་ཐིམ་པར་གྱུར། ཞེས་བརྗོད་ཅིང་
བསམ་མོ། །བཞི་པ་ནི། ལྕགས་ཀྱུའི་ཕྱག་རྒྱས་ཨོཾ་བཛྲ་ཨཾ་ཀུ་ཤ་ཛཿ ཞགས་པའི་ཕྱག་རྒྱས་ཨོཾ་བཛྲ་པཱ་ཤ་ཧཱུྃ། ལྕག་སྒྲོགས་གི་ཕྱག་རྒྱས་ཨོཾ་བཛྲ་སྤོ་ཊ་བཾ། དྲིལ་བུའི་ཕྱག་རྒྱས་ཨོཾ་བཛྲ་གྷཎྜེ་ཨ། ཞེས་ཕྱག་རྒྱ་བཞི་དང་

།སྔགས་བཞིས་དགུགས་གཞུགས་གཉིས་བྱའོ། །ལྔ་པ་ནི། རང་ལུས་གནད་ཆོས་བདུན་བཅས་ཏེ། བྱམས་སྙིང་རྗེ་བྱང་ཆུབ་ཀྱི་སེམས་ཀྱི་རླུང་གི་རྩོལ་བས་ཚེ་འདས་ཀྱི་རྣམ་ཤེས་བཀུག་ཅིང་བུམ་ཅན་ཐུན་ཅིག་
སྙན་༄༅།
བརྒྱུད་བཟུང་དམིགས་པ་གོང་བཞིན་ལ། རླུང་སེམས་དེ་ལ་གཏད་དེ་མཉམ་པར་བཞག་པས་རྣམ་ཤེས་ཁུག་པར་འགྱུར་རོ། །དྲུག་པ་ནི། དེ་ནས་རྡོ་རྗེ་ཁུ་ཚུར་གཉིས་ཀྱི་ནང་དུ་མཛུབ་མོ་གཉིས་ལྕགས་སྒྲོག་ལྟར་བཅིང་ནས་གྱེན་དུ་འཕང་བ་ལྟུང་བ་སློང་བའི་
ཨི
ཕྱག་རྒྱ་དང༌། ཨོཾ་སརྦ་ཨ་པཱ་ཡ་ཨ་ཀརྵ་ནི་བི་ཤོ་དྷ་ན་བཛྲ་ས་མ་ཡ་ཧཱུྃ་ཕཊ། ཞེས་བརྗོད་པས་ངན་འགྲོ་ཐམས་ཅད། དཀྱིལ་འཁོར་གྱི་ཕྱི་རོལ་དུ་བཀུག་སྟེ། བཅོམ་ལྡན་འདས་བདག་ཅག་སྡུག
d'IVVvZ0
བསྔལ་གྱི་གཟིར་བ་འདི་ལ་སྐྱབས་ཏུ་གསོལ། བདག་ཅག་སངས་རྒྱས་དང་ཆོས་དང་དགེ་འདུན་ཁྱེད་རྣམས་ལའང་སྐྱབས་སུ་མཆིའོ་ཞེས་བརྗོད་པར་བསམས་ལ། རང་གི་ཐུགས་ཁའི་ཧཱུཾ་ལས་འོད་
འཕྲོས་པས། དེ་ཚེ་འདས་དེ་ཉིད་ཀྱི་སྙིང་གར་ཐིམ་པས་རྐྱེན་བྱས་ནས་སྟོང་པ་ཉིད་དུ་གྱུར་པར་བསམ་ཞིང་། སྭ་བྷཱ་ཝས་སྦྱངས། སྟོང་པའི་ངང་ལས་པཾ་ལས་པདྨའི་སྟེང་དུ་ཕོ་ཡིན་ན་ངྷུ་དང་། མོ་ཡིན་ན་སྤྱན་མའི
ས་བོན་ལས་འཁོར་ལོ་དང་པདྨ། དེ་ཡོངས་སུ་གྱུར་པ་ལས་རྣམ་སྣང་སྤྱན་མར་བསྐྱེད། སྐུ་གསུང་ཐུགས་བྱིན་གྱིས་རླབས། ཕོ་ལ་ཡབ་ཀྱི་གཽ་ཆ་དང་། མོ་ལ་ཡུམ་གྱི་གོ་ཆ་བགོ །སྐྱེ་མཆེད་བྱིན་རླབས་རྣམས་བྱའོ། གསུམ་པ་གཤེད་འབྲེལ་

སྦྱང་བ་ལ། སྤྱིའི་དོན་དང༌། དངོས་གཉིས་ལས། དང་པོ་ནི། མོ་མ་རྣམས་ན་རེ། ཚེ་ལས་འདས་པ་ཁ་ཅིག་འདྲེར་སྐྱེས་ནས་ཚེ་འདས་ཀྱི་ཆ་བྱད་བཟུང་སྟེ། ཉེ་འབྲེལ་རྣམས་ལ་གནོད་པ་ཡིན་ཟེར་བ་ནི་མི་བདེན་ཏེ། བར་དོར་ཕྱི་མ་གང་དུ་སྐྱེ
བའི་གཟུགས་སུ་ཡོད་ཀྱི། སྐྱེ་བ་སྔ་མའི་གཟུགས་སུ་མེད་པའི་ཕྱིར་དང་། ཡི་དྭགས་སུ་སྐྱེས་ཀྱང་ཡི་དྭགས་ཀྱི་གཟུགས་སུ་ཡོད་ཀྱི། ཚེ་སྔ་མའི་གཟུགས་སུ་མེད་པའི་ཕྱིར་རོ། །འོ་ན་གཤིན་འདྲེ་ཕོ་མོར་སྣང་བའི་རྒྱུ་མཚན་ཅི་ཞེ་ན། རྟ་ར་ཀླུ་གང་
གི་ལོ་རྒྱུས་ལྟ་བུ་དང༌། ཚེ་འཕོས་པ་ཇི་ལྟར་ལུང་བསྟན་པའི་མདོ་ལས། དྲི་ཟ་འཆི་ཁ་མའི་སེམས་ལ་ཉེ་བར་འཇུག་པ་ཞེས་དང་། དྲི་ཟ་ཁྱབ་བྱེད་དང་། དྲི་ཟ་པི་ཤ་ཙ་ན་དང་། གནོད་སྦྱིན་སྨྲ་འདོད་དང༌། གནོད་སྦྱིན་ཝ་ར་ཧི་ན་ཀུན་ཏུ་རྟོག་འདོད་
ཅེས་བྱ་བའི་རིགས་ལ་སོགས་པ་དྲི་ཟ་བསམ་གྱིས་མི་ཁྱབ་པ་དྲི་ཟའི་ཟས་འཚོལ་བའི་ཕྱིར། ཚེ་འདས་ཀྱི་ཆ་བྱད་དང་བཀོད་པ་བཟུང་སྟེ་ཉེ་འབྲེལ་རྣམས་ལ་གནོད་ཅིང་རྨི་ལམ་དུ་འབྱུང་། གཞན་ལ་བབ་ནས་ཆོ་འཕྲུལ་སྟོན་པ་ཡིན་ནོ། །ཞེས་གསུངས་
སོ༑ དེས་ན་གཤིན་ཆོག་གི་རྡོ་རྗེ་སློབ་དཔོན་གྱི་གཤེད་འབྲེལ་ཚད་ལྡན་བསྒྲུབ་ན་དྲི་ཟ་དེ་རྣམས་ཀྱི་ཚེ་འདས་ཀྱི་ཆ་བྱད་འཛིན་མི་ནུས་ཤིང༌། ས་ལམ་ལ་བར་ཆད་བྱེད་མི་ནུས་སོ། །གཉིས་པ་གཤེད་འབྲེལ་དངོས་ལ་ཞི་བས་སྦྱང་བ་དང་། ཞི་དྲག་
འདྲེས་མས་སྦྱང་བ་དང༌། དྲག་པོས་སྦྱང་བ་གསུམ་ལས། དང་པོ་ལ་གཉིས། ཁྲོ་བོ་བསྒོམ་པ་དང་། ཞི་བའི་སྦྱང་བ་དངོས་གཉིས། དང་པོ་ནི། རང་ཁམས་གསུམ་རྣམ་རྒྱལ་དུ་བསྐྱེད་ལ་སྤྱན་འདྲེན་མཆོད་བསྟོད་རབ་གནས་བཞིན་བྱའོ།

། གཉིས་པ་ནི། གཏོར་མ་གསུམ་བཤམས། ཨོཾ་སརྦ་བིགྷན་ན་མཿསརྦ་ཏ་ཐཱ་ག་ཏེ་བྷྱོཿ་བི་ཤྭ་མུ་ཁེ་བྷྱཿ སརྦ་ཐ་ཁཾ་ཨུཏྤ་ཏེ་སྥ་ར་ཎ་ཨི་མཾ་ག་ག་ན་ཁཾ་སྭཱ་ཧཱ། །ཞེས་ལན་གསུམ་གྱིས་
ཞི་བས་སྦྱང་བའོ། གཉིས་པ་ནི། ཏིང་ལོའི་མར་མེ་དང་ཆང་བུས་བསྒྲགས་ཤིང་། སུམྦྷ་ནི་བཟླས་པ་ནི་ཞི་དྲག་ཕྱེད་མའོ། །གསུམ་པ་ནི། བདེན་པའི་སྟོབས་བརྗོད་པ་སྔར་དང་འདྲ་བ་ལ། ཚེ་ལས་འདས་པ་ཆེ་གེ་མོ་ཞེས་བྱ་བ་ལ
གསོན་གྱི་དུས་ན་ཚེ་གནས་པ་ལ་བར་དུ་གཅོད་ཅིང་། ཚེ་འཕོས་ནས་གནས་པའི་ལུས་སྲོག་མཐོ་རིས་དང་ཐར་པ་ལ་བར་དུ་གཅོད་པའི་བགེགས་ཀྱི་ཚོགས་ཐམས་ཅད་དང༌། ཚེ་ལས་འདས་པའི་
ཆ་བྱད་བཟུང་ནས་ཚེ་འདས་ཀྱི་ཉེ་འབྲེལ་རྣམས་དང༌། འཇིག་རྟེན་པ་རྣམས་བསླུ་ཞིང་གནོད་པར་བྱེད་པའི་གནོད་སྦྱིན་ཤ་ཟ་དང་དྲི་ཟ་འཆི་ཁ་མའི་སེམས་ལ་ཉེ་བར་འཇུག་པ་ཞེས་བྱ་བའི་རིགས་
དང་༑ དྲི་ཟ་ཁྱབ་བྱེད་ཅེས་བྱ་བའི་རིགས་རྣམས་དང་། དྲི་ཟ་པི་ཤ་ཙ་ན་ཞེས་བྱ་བའི་རིགས་དང༌། གནོད་སྦྱིན་སྨྲ་འདོད་དང་། གནོད་སྦྱིན་ཝ་རཧི་ན་ཀུན་ཏུ་རྟོགས་འདོད་ཅེས་བྱ་བའི་རིགས་སུ་
གྱུར་པ་ཐམས་ཅད་མཆོད་སྦྱིན་གྱི་གཏོར་མ་འདིས་ཚིམ་པར་གྱིས་ལ་སེམས་ཅན་རྣམས་ལ་གནོད་པ་དང་འཚེ་བའི་བསམ་པ་ངན་པ་ཐམས་ཅད་སྤོང་། བྱང་ཆུབ་ཀྱི་སེམས་དང་ལྡན་པས་བཅོམ་ལྡན་

འདས་ཀྱི་བཀའ་བཞིན་དམ་ཚིག་དང་སྡོམ་པ་ལ་གནས་པར་གྱིས་ལ་རང་རང་སོ་སོའི་གནས་སུ་སོང་ཞིག །གལ་ཏེ་དེ་ལྟར་མི་བྱེད་ན་ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བ་རྣམས་ཀྱིས་བསྲེག་ཅིང་རྣམ་
པར་འཇོམས་པར་གདོན་མི་ཟའོ། །ཞེས་བརྗོད་ལ། ཞལ་བཞི་པའི་སྔགས་དྲག་ཏུ་བཟླས། གུ་གུལ་གྱིས་བདུག །ཡུངས་དཀར་གྱིས་བྲབ། རོལ་མོའི་སྒྲ་དྲག་ཏུ་བྱས་ཏེ། དྲག་པོས་སྦྱང་བའོ། །བཞི་པ་སྡིག་པ་སྦྱང་བའི་སྦྱིན་སྲེག་
ནི༑ རྡོ་རྗེ་མཁའ་འགྲོའི་རྒྱུད་ལས། སྒྲུབ་བྱའི་རྐང་པ་དག་ལ་ནི། །གཞུ་ཡི་རྣམ་འདྲའི་དཀྱིལ་འཁོར་དེ། །ལྟེ་བར་ཡེ་ཤེས་ཡང་དག་སྦར། །དེ་ཡི་སྙིང་གར་སྦར་བ་ཡིས། །འོད་ཟེར་འབར་བ་ཀུན་ཏུ་འཁྲིགས། །བསམ་འགྱུར་སྡིག་པ་མི་
བཟད་པ། །སྣ་ཡི་སྒོ་ནས་བྱུང་ནས་ནི། །དེ་ནས་ཁྲོ་བོའི་གཟུགས་སུ་སྒོམ། །ཀུན་ཏུ་ཟོས་པར་བསྒོམ་པར་བྱ། །ཞེས་གསུངས་པས། ཚེ་འདས་ཀྱི་རྐང་པ་གཉིས་སུ་རླུང་གི་དཀྱིལ་འཁོར་ལྟེ་བར་གཏུམ་མོ་ཡེ་ཤེས་ཀྱི་མེ་
འབར་བ། སྙིང་གར་སྡིག་པའི་ས་བོན་པཾ་ནག་པོ་ལ་ལུས་ངག་ཡིད་གསུམ་གྱི་སྡིག་སྒྲིབ་ཐམས་ཅད་འདུས་པར་བསམ་ལ། ལྟེ་བའི་གཏུམ་མོ་ཡེ་ཤེས་ཀྱི་མེ་འབར་བའི་འོད་ཟེར་གྱིས་སྙིང་གའི་པཾ་
དེ་ཉིད་སྣ་སྒོ་ནས་ཐོན། སྡིག་པ་རྭ་ཅན་གྱི་རྣམ་པར་གྱུར་ནས་ཏིལ་གྱི་ཕུང་པོ་ལ་ཐིམ་པར་བསམ། དེ་ནས་མེ་བསངས་ཏེ་བསྐྱེད་པའི་ནང་དུ་རྡོ་རྗེ་མཁའ་འགྲོ་རྡོ་རྗེ་དང་དྲིལ་བུ་འཛིན་ཞིང་ཞལ་གདངས་པར་༔

།བསྐྱེད་ནས་དེའི་ཞལ་དུ་ཕུལ་བས་གསོལ་བར་བསམ། ཨོཾ་བཛྲ་ཌཱ་ཀི་ཁ་ཁ་ཁཱ་ཧི་ཁཱ་ཧི་སརྦ་པཱ་པཾ་ད་ཧ་ན་བྷིསྨ་ཀུ་རུ་སྭཱ་ཧཱ། ཨཎྷཾ་སོགས་ཀྱིས་མཆོད། མི་བསྐྱོད་རྡོ་རྗེ་ཡེ་ཤེས་
༈ །རྡོ་རྗེ་དབྱིངས་ནི་མཁའ་ཆེན་པོ། །རྡོ་རྗེ་གསུམ་མཆོག་དཀྱིལ་འཁོར་གསུམ། །རྡོ་རྗེ་མཁའ་འགྲོར་ཕྱག་འཚལ་བསྟོད། །ཅེས་བརྗོད་ཅིང་རང་ལ་བསྡུ། ཏིལ་གྱི་སྦྱིན་སྲེག་གིས་སྡིག་པ་སྦྱང་བའོ། །ལྔ་
པ་བྲབ་པ་ནི། བྱེ་མའམ་ཡུངས་ཀར་ལ་ཀཾ་ཀ་ནི་དང་། པདྨོ་ཨུ་ཎི་ཥ་དང་། ཨོཾ་ན་མོ་བྷ་ག་ཝ་ཏེ་སརྦ་དུརྒ་ཏི་པ་རི་ཤོ་དྷ་ན་རཱ་ཛ་ཡ་ཏ་ཐཱ་ག་ཏཱ་ཡ། ཨརྷ་ཏེ་སཾཡཀྶཾ་བུདྡྷ་ཡ། ཏདྱ་ཐཱ། ཨཾ་ཤོ་དྷ་ནི་ཤོ་དྷ་ནི་
སརྦ་པཱ་པཾ་བི་ཤོ་དྷ་ནི་ཤཱདྡྷེ་བི་ཤཱདྡྷེ། སརྦ་ཀརྨ་ཨཱ་བ་ར་ཎ་བི་ཤོ་དྷ་ནི་སྭཱ་ཧཱ། ཞེས་པའི་རྩ་རིགས་དང༌། གཙུག་ཏོར་རྣམ་རྒྱལ། གཙུག་ཏོར་དྲི་མེད་སོགས་ཀྱི་གཟུངས་བཟླ་ཞིང་ཁྱད་པར་བདེ་མཆོག་གི་སྙིང་པོ་ནས་གོ་ཆའི་བར་
མང་དུ་བཟླས་ཏེ་རྟེན་ལ་བྲབ་བོ། །དྲུག་པ་ཁྲུས་གསོལ་ལ། སྐུ་ཁྲུས་གསོལ་བ་དང༌། དྲི་མ་འཁྲུད་པའི་ཁྲུས་གསོལ་བ་གཉིས། དང་པོ་ནི་ཁྲུས་བུམ་མམ། མེད་ན་རྣམ་རྒྱལ་སོགས་ཀྱི་དཀྱིལ་འཁོར་རམ། སྐུ་གཟུགས་མེ་ལོང་དུ་ཤར་བ་
ལ། ཇི་ལྟར་བལྟམས་པ་དང་རྒྱལ་བའི་སྐུ་ལ་ཉོན་མོངས་མི་མངའ་ཡང་། །ཚེ་འདས་ལུས་ཀྱི་དྲི་མ་སྦྱངས་སླད་དུ། །རྒྱལ་བའི་སྐུ་ལ་ཁྲུས་ཆབ་འདི་གསོལ་བས། །ཚེ་འདས་ལུས་ཀྱི་དྲི་མ་དག་

གྱུར་ཅིག །དེ་བཞིན་དུ་གསུང་དང་ཐུགས་ལའང་འདོན་པ་བསྒྱུར། ཁྲུས་ཀྱི་ཁང་པ་ཤིན་ཏུ་དྲི་ཞིམ་པ། །ཤེལ་གྱི་ས་གཞི་གསལ་ཞིང་འཚེར་བ་ལྟར། །རིན་ཆེན་འབར་བའི་ཀ་བ་ཡིད་འོང་ལྡན། །མུ་
ཏིག་འོད་ཆགས་བླ་རེས་བྲེས་པ་དེར། །དེ་བཞིན་གཤེགས་དང་དེ་ཡི་སྲས་རྣམས་ལ། །རིན་ཆེན་བུམ་པ་མང་པོ་སྤོས་ཀྱི་ཆུའི། །ཡིད་འོང་ལེགས་པར་བཀང་བའི་གླུ་དང་ནི། །རོལ་མོར་
བཅས་ཏེ་དུ་མས་སྐུ་ཁྲུས་གསོལ། །ཞེས་དང༌། གོས་ཟུང་ཀྱང་འབུལ། སྐུ་ཁྲུས་གསོལ་བའི་ཆུ་བུམ་པར་བླུག་སྟེ། འདི་ནི་སྦྱིན་པའི་རང་བཞིན་ཆུ། །སེར་སྣའི་དྲི་མ་དག་བྱེད་ཅིང༌། །གཏོང་བ་དྲི་ཡིས་
ལེགས་བགོས་ཆུ། །ཁྲུས་ལེགས་མཛད་ཀྱིས་ཁྲུས་བགྱིའོ། །གོང་བཞིན་རྩ་རིག་བརྗོད་པའི་མཐར། ཆེ་གེའི་སྡིག་སྒྲིབ་ཐམས་ཅད་ཤནྟི་ཀུ་རུ་ན་མཿ ཞེས་པའི་སྤེལ་ཚིག་དང་། འཇིག་རྟེན་འདི་ནས་
འཇིག་རྟེན་ཕ་རོལ་དུ་སོང་ཞིང་ཚེ་ལས་འདས་པ་ཆེ་གེ་མོ་ཞེས་བྱ་བའི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་དང་ཁྱད་པར་དུ་ཉོན་མོངས་པ་སེར་སྣའི་དྲི་མ་
ཐམས་ཅད་དག་ནས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་ཏེ་མྱུར་དུ་མངོན་པར་རྫོགས་པར་སངས་རྒྱ་བར་གྱུར་ཅིག །དེ་བཞིན་དུ་སྦྱིན་པའི་གནས་སུ་ཚུལ་ཁྲིམས་དང༌། བཟོད་པ། བརྩོན

༄༅། །འགྲུས། བསམ་གཏན། ཤེས་རབ་རྣམས་བཅུག །སེར་སྣའི་གནས་སུ། ཁྲིམས་འཆལ། ཁོང་ཁྲོ། ལེ་ལོ། རྣམ་གཡེང་། ཤེས་རབ་འཆལ་བ་རྣམས་བཅུག་
སྟེ་བརྔོད་པའི་མཐར། ཆུ་བོ་དྲུག་གི་ཁྲུས་བྱས་པས། །བག་ཆགས་རྣམ་དྲུག་སྦྱངས་ནས་ནི། །གང་ལ་ཉེས་པ་མི་མངའ་ཞིང་། །ཁྲུས་ལེགས་མཛད་ལ་ཕྱག་འཚལ་འདུད། །དྲི་ཆུ་དྲུག་གི་ཁྲུས་
བྱས་པས། །དྲི་མ་རྣམ་དྲུག་སྦྱོང་མཛད་པ། །རྒྱ་ཆེན་ཡོན་ཏན་དྲུག་ལྡན་པ། །ཁྲུས་ལེགས་མཛད་ལ་ཉེས་མི་མངའ། །དྲི་མ་རྣམ་དྲུག་དག་པ་ཡི། །ཡོན་ཏན་ཐམས་ཅད་དང་ལྡན་པ།
སངས་རྒྱས་ཐམས་ཅད་མཆོད་དོན་དུ། །དད་པས་བདག་གི་ཁྲུས་བགྱིའོ། །ཞེས་དང་ཕ་རོལ་དུ་ཕྱིན་པ་དྲུག་གི་མི་མཐུན་པའི་ཕྱོགས་ཐམས་ཅད་བྱང་ཞིང་དག་ནས་ཕ་རོལ་ཏུ་ཕྱིན་པ་དྲུག་ཡོངས་སུ་
རྫོགས་ཏེ་མྱུར་དུ་མངོན་པར་རྗོགས་པར་སངས་རྒྱས་པར་གྱུར་ཅིག །ཅེས་བརྗོད། །བདུན་པ་དུག་སྦྱང་བ་ནི། སངས་རྒྱས་ཀུན་གྱི་གཟི་བརྗིད་དང༌། །དགྲ་བཅོམ་རྣམས་ཀྱི་མཐུ་དག་དང༌། །
གསང་སྔགས་འཛིན་པ་ཐམས་ཅད་དང༌། །ཤཱ་རི་བུ་ཡི་ཤེས་རབ་དང་། །མཽངྒལ་བུ་ཡི་མིག་དག་དང་། །འོད་སྲུང་སྦྱངས་པའི་ཡོན་ཏན་དང་། །ཀོ་ཌི་ནྱའི་སྔར་ཐོབ་དང་། །ཀུན་དགའ་བོ་ཡི་

ཐོས་པ་དང་། །ཚངས་པ་ཡི་ནི་བྱམས་པ་དང༌། །བརྒྱ་བྱིན་གྱི་ནི་དབང་རྣམས་དང༌། །འཇིག་རྟེན་སྐྱོང་བའི་ཡུལ་རྣམས་དང༌། །དབང་ཕྱུག་ཆེན་པོའི་སྟོབས་རྣམས་དང༌། །སྡེ་དཔོན་རྣམས་ཀྱི་
མཐུ་དག་དང་། །ཕྲོག་མའི་གཟི་བརྗིད་རྫུ་འཕྲུལ་དང༌། །དེ་དག་རྣམས་ཀྱི་མཐུ་དང་གཟིས། །ཆེ་གེའི་དུག་ནི་དུག་མེད་ཤོག །འདོད་ཆགས་ཞེ་སྡང་གཏི་མུག་གསུམ། །དེ་དག་འཇིག་རྟེན་
དུག་གསུམ་སྟེ། །བཅོམ་ལྡན་སངས་རྒྱས་དུག་མི་མངའ། །སངས་རྒྱས་གཟི་ཡིས་དུག་བཅོམ་མོ། །དེ་བཞིན་དུ་སངས་རྒྱས་ཀྱི་གནས་སུ། ཆོས་དང་དགེ་འདུན་བཅུག་པའི་ཚིགས་བཅད་རེ་རེ་དང༌། རྩ་རིག་
སྤེལ་ཚིགས་དང་བཅས་པའོ། ། ས་ནི་དུག་གི་མ་ཡིན་ཏེ། །ས་ནི་དུག་གི་ཕ་ཡང་ཡིན། །བདེན་པའི་བདེན་ཚིག་འདི་དག་གི །ཚེ་འདས་དུག་ནི་དུག་མེད་ཤོག །དུག་ནི་སའི་ནང་དུ་སོང་། །གང་
བའི་སྣོད་དུ་དུག་སོང་ཞིག་སྭཱ་ཧཱ། དེ་བཞིན་དུ་ས་ཡི་གནས་སུ་ཆུ་དང་མེ་དང་རླུང་དང་། སྔགས་སྤེལ་ཚིག་དང་བཅས་པ་བྱའོ། །བརྒྱདཔ་བཀྲ་ཤིས་བརྗོད་པ་ནི། བཀྲ་ཤིས་གང་ཞིག་ཆོས་ཀྱི་དབྱིངས་ལས་བྱུང་བ་
ཡི༑ །ཧེ་རུ་ཀ་དཔལ་འཇིགས་བྱེད་རྒྱལ་པོ་འབར་བའི་སྐུ། །ཤེས་རབ་ཕག་མོའི་པདྨ་ལ་ནི་རྡོ་རྗེ་རོལ་མཛད་པའི། །བདེན་པ་དེས་ཀྱང་བདེ་བ་མཆོག་ལ་གནས་པའི་བཀྲ་ཤིས་ཤོག །ཅེས་ཚོགས་

༄༅། །ཀྱི་གནས་སྐབས་ལྟར་བརྗོད། །དགུ་པ་ཕྱག་འཚལ་ཞིང་སྐྱབས་སུ་འགྲོ་བ་ནི། བྱང་བུ་མཆོད་གཡོགས་པའམ་སྦྱིན་བདག་གིས་བཟུང་ལ། ཕྱག་འཚལ་བཞིན་པས། གང་གིས་འཁོར་བའི་ཞེས་པ་
ནས། བརྒྱད་གཉིས་རྡོ་རྗེ་ཞབས་ཀྱི་པདྨོར་འདུད། །ཅེས་པའི་བར་བརྗོད། སྐྱབས་འགྲོ་ནི། གཙོ་བོ་རྒྱལ་བ་འགྲོ་བའི་མགོན། །འགྲོ་བ་སྐྱོབས་པའི་དོན་བརྩོན་པ། །སྟོབས་ཆེན་འཇིགས་པ་ཀུན་
སེལ་ལ། །དེ་རིང་ཉིད་ནས་སྐྱབས་སུ་མཆི། །དེ་ཡི་ཐུགས་སུ་ཆུད་པའི་ཆོས། །འཁོར་བའི་འཇིགས་པ་སེལ་བ་དང༌། །བྱང་ཆུབ་སེམས་དཔའི་ཚོགས་ལ་ཡང༌། །དེ་བཞིན་ཡང་དག་
སྐྱབས་སུ་མཆི། །བདག་ནི་འཇིགས་པས་རྣམ་སྐྲག་སྟེ། །ཀུན་ཏུ་བཟང་ལ་བདག་ཉིད་འབུལ། །འཇམ་པའི་དབྱངས་ལ་བདག་ཉིད་ཀྱིས། །བདག་གི་ལུས་འདི་འབུལ་བར་བགྱི། །ཐུགས་
རྗེའི་སྤྱོད་པ་མ་འཁྲུལ་བ། །སྤྱན་རས་གཟིགས་མགོན་དེ་ལ་ཡང༌། །ཉམས་ཐག་ང་རོས་འོ་དོད་འབོད། །སྡིག་ལྡན་བདག་ལ་སྐྱབས་སུ་གསོལ། །འཕགས་པ་ནམ་མཁའི་སྙིང་པོ་དང༌། །ས་
སྙིང་པོ་དག་དང་ནི། །ཐུགས་རྗེ་ཆེ་མགོན་ཐམས་ཅད་ལ། །སྐྱབས་གསོལ་སྙིང་ནས་འོ་དོད་འབོད། །གང་ཞིག་མཐོང་ན་གཤིན་རྗེ་ཡི། །ཕོ་ཉ་ལ་སོགས་སྡང་བ་རྣམས། །སྐྲག་ནས་153

ཕྱོགས་བཞིར་འབྱེར་བྱེད་པ། །རྡོ་རྗེ་ཅན་ལ་སྐྱབས་སུ་མཆི། །སྔོན་ཆད་ཁྱེད་ཀྱི་བཀའ་ལས་འདས། །ད་ནི་འཇིགས་པ་ཆེར་མཐོང་ནས། །ཁྱེད་ལ་སྐྱབས་སུ་མཆི་ལགས་ཀྱིས། །འཇིགས་པ་
མྱུར་དུ་བསལ་དུ་གསོལ། །ཞེས་བརྗོད། བྲབ་བཀྲུ་ཕྱག་འཚལ་སྐྱབས་འགྲོ་ནི་ཕྱིར་བཟློག་གི་སྡིག་པ་སྦྱང་བའོ། །བཅུ་པ་སྡིག་པ་དང་དང་བྲལ་བ་ནི། ལག་པ།ཁུ་ཚུར་བསྡམས། གུང་མོ་གཉིས་གཤིབས་ཏེ་བསྒྲེང་། མཐེ་བོང་གཉིས་
དང་མཐེའུ་ཆུང་གཉིས་རྩེ་སྦྱར། ཕན་ཚུན་ཡང་ཡང་བྲལ་བའི་ཕྱག་རྒྱ་དང༌། ཨོཾ་བཛྲ་པཱ་ཎི་བི་སྤོ་ཊ་ཡ་སརྦ་ཨ་ས་ཡ། བྷནྡྷ་ནི་པྲ་མོ ཀྵ་ཡ་སརྦ་ཨ་ས་ཡ་ག་ཏི་བྷྱ སརྦ་སཏྭཱ་ན་སརྦ་ཏ་ཐཱ་ག་ཏ་བཛྲ་ས་མ་ཡ་
ཏྲཊ༑ ཅེས་བརྗོད་ཅིང་ངན་སོང་གསུམ་གྱི་སྡིག་པ་ཐམས་ཅད་བཅོམ་ཞིང་བྲལ་བར་བསམ་ལ་ངན་སོང་གསུམ་གྱི་ཕྱག་རྒྱ་དེ་མཐོང་ནས་སྡིག་པ་དགག་སྟེ། ངན་སོང་ནས་ཤི་འཕོས་ནས་འཁོར་ལོ་སྡོམ་པའི་ཞབས་དྲུང་དུ་སྐྱེས། དེ་དག་གི་རྟེན་
རྣམས་བ་ཚྭ་ཅན་གྱི་རྒྱ་མཚོར་དོར་བར་བསམ་མོ། །འདི་ཁ་ཅིག་རྣམ་ཤེས་བཀུག་མ་ཐག་མཛད་ཀྱང་། རྒྱུད་ལས་སྐྱབས་སུ་སོང་བའི་རྗེས་ལ་བཤད་པ་དེ་དང་བསྟུན་ནོ། གཞན་རོ་སྟ་གོན་ནི་གསོན་པོ་དང་འདྲའོ། །གསུམ་པ་དངོས་གཞི་ནི། ཐིག་
ཚོན་དཀྱིལ་འཁོར་སྒྲུབ་པ་བདག་འཇུག་རྣམས་དཀྱིལ་ཆོག་ལྟར་བྱས་ལ། དེ་ནས་དཀྱིལ་འཁོར་དུ་འཇུག་པའི་སྔོན་དུ་རོ་ལ་རྟེན་བསྐྱེད། རྣམ་ཤེས་དགུག །བགེགས་དང་སྡིག་པ་སྦྱངས། སྐྱབས་འགྲོ་དང་སྡིག་པ་བྲལ་བའི་བར་གོང་བཞིན་བྱས་

༄ །ནས་སློབ་མ་ལ་དབང་བསྐུར་བ་ལྟར་རོ་ལའང་དབང་བསྐུར་ཞིང་། དབང་བཞི་མ་ཐོབ་པའི་རོ་ཡིན་ན་བུམ་དབང་ཡན་བསྐུར་རོ། དེ་ནས་སྒྲུབ་ཐབས་ལྟར་ཚོགས་ཀྱི་འཁོར་ལོ་བྱས། ཚེ་འདས་ལའང་ཚོགས་སྐལ་
དྲངས༑ ཟས་གཏོད་ཀྱང་འོག་ནས་འབྱུང་བ་བཞིན་བྱས། ལྷག་མ་བཏང་རྗེས་མཆོད་བསྟོད་བྱས་ཏེ་ལམ་སྦྱང་བ་ནི། ཚོགས་ལམ་སྨིག་སྒྱུ་ལྟ་བུ་སྟེ། །གཉིས་པ་དུ་བ་ལྟ་བུའོ། །གསུམ་པ་གློག་ཏུ་ཁྱོད་ཀྱིས་
མཐོང་༑ །བཞི་པ་མར་མེ་ལྟ་བུ་སྟེ། །ལྔ་པ་ཐམས་ཅད་སྟོང་པ་ནི། །སངས་རྒྱས་པས་ནི་དེ་ཉིད་དེ། །སྲིད་པ་བར་དོ་འདི་ཉིད་དུ། །ཁྱོད་ཀྱིས་ལམ་ལྔ་མཐར་ཕྱིན་ཤོག །ཨོཾ་པདྨེ་པདྨེ་པདྨ་
07AAI.P
སམྦྷ་ཝ་མ་ཧཱ་སུ་ཁ་བ་ཏི་གཙྪ་ཏུ་སྭཱ་ཧཱ། ཞེས་བརྗོད་ཅིང་མེ་ཏོག་གི་ཆར་དབབ་པར་བསམ་ནས། བཀྲ་ཤིས་ཀྱི་ཚིགས་བཅད་ཅི་རིགས་བརྗོད། མེ་ཏོག་གཏོར་རོ། དེ་ནས་ལམ་བསྟན་ཏེ། ཁྱོད་ཀྱི་ལམ་ལྔ་མཐར་ཕྱིན་
པས༑ །ཕུང་པོ་ལྔ་ནི་སངས་རྒྱས་ལྔ། །ཉོན་མོངས་ལྔ་ནི་མཁའ་འགྲོ་ལྔ། །རྣམ་ཤེས་བརྒྱད་ནི་ཡེ་ཤེས་བཞི། །འབྱུང་བ་བཞི་ནི་ལྷ་མོ་བཞི། །སྲིད་པའི་འཁོར་ལོ་རྒྱན་བཅད་ནས། །ཆོས་ཀྱི་
འཁོར་ལོ་ཡོངས་བསྐོར་ཏེ། །འཁོར་བ་བྱ་བའི་མིང་ཡང་མེད། ཨོཾ་རཏྣ་རཏྣ་མ་ཧཱ་རཏྣ་རཏྣ་སམྦྷ་ཝེ། རཏྣ་ཀི་ར་ཎེ། རཏྣ་མ་ཧཱ་ལེ། བི་ཤུདྡྷ། ཤོ་དྷ་ཡ་སརྦ་པཱ་པཾ་ཧཱུྃ་ཕཊ། ཚེ་འདས་ཀྱི་

རྣམ་ཤེས་ཨ་ཐུང་གི་རྣམ་པ་དེ་ཡཾ་ལས་རླུང་གི་དཀྱིལ་འཁོར་གྱིས་བཏེགས་ནས་རོ་ཡི་སྤྱི་བོ་ནས་ཐོན། འོག་མིན་དུ་བཞུགས་པའི་འཁོར་ལོ་སྡོམ་པའི་ལྷ་ཚོགས་དང་སྐལ་བ་མཉམ་པའི་མཁའ་སྤྱོད་
དུ་ཕོ་ཡིན་ན་དཔའ་བོ་དང་མོ་ཡིན་ན་དཔའ་མོར་གྱུར་པར་བསམ་ལ། འཆི་ཚེ་མགོན་དང་དཔའ་བོ་མ་ཚོགས་ཀྱི། །མེ་ཏོག་རྒྱལ་མཚན་གདུགས་སོགས་ཐོགས་ནས་ཀྱང་། །རོལ་མོའི་སྒྲ་དང་གླུ་
སྙན་ཚོགས་མཆོད་ནས། །མཁའ་ལ་སྤྱོད་པའི་གནས་སུ་ཕྱིན་པར་ཤོག །ཅེས་བརྗོད་པས་དཔའ་བོ་དང་རྣལ་འབྱོར་མ་རྣམས་དང་སྐལ་བ་མཉམ་པའི་མཁའ་སྤྱོད་དུ་སྐྱེས་པར་གྱུར་ནས་ལྷ་ཚོགས་
རྙིང་པ་རྣམས་ཀྱིས་དེ་ལ་མཆོད་ཅིང་བསྟོད་ནས་དེས་དེར་སྐྱེ་བའི་རྒྱུ་བརྟགས་པས། བླ་མ་ལྷར་བཅས་དང་ཆོ་གའི་མཐུར་ཤེས་ནས། དེ་ཉིད་ལས་འདིར་འོངས་ཏེ་བདག་དང་དཀྱིལ་འཁོར་ལྷ་ལ་
མཆོད་བསྟོད་བྱས་ཏེ། ཨེ་མ་ཧོ་སངས་རྒྱས་ཨེ་སངས་རྒྱས།ྋ །ཨེ་མ་ཧོ་སངས་རྒྱས་མཛད་པ་ལེགས། །གང་ཕྱིར་ངན་སོང་བདག་ཅག་སྦྱངས། །བྱང་ཆུབ་སྤྱོད་པ་ཉིད་ལ་བཞག །ཨེ་མ་
ཧོ་ཤཱ ཀྱ་མགོན་པོ་ཡི། །སངས་རྒྱས་མཛད་པ་ངོ་མཚར་ཆེ། །གང་ཕྱིར་ངན་སོང་ལྷུང་བ་ཡི། །སེམས་ཅན་གློག་བཞིན་མྱུར་དུ་གྲོལ། །ཨེ་མ་སངས་རྒྱས་རྣམས་ཀྱི་ནི། །སྔགས་ཀྱི་བྱིན་

།རླབས་ཡ་མཚན་ཆེ། །གང་ཕྱིར་མཚམས་མེད་ལྷུང་བ་ཡི། །སེམས་ཅན་ལྷ་གནས་མྱུར་དུ་སྐྱེས། །ཞེས་ཆེད་དུ་བརྗོད་པར་བསམ་དེ་ནས་དེ་ལ་མཆོད་པས་མཆོད་ལ། ཨཾ་སརྦ་ཎྱསྙན་
བརྒྱུད་
བུདྡྷ་ཀྵེ་ཊ་གཙྪནྟུ་སྭཱ་ཧཱ། ཞེས་བརྗོད་ཅིང་མེ་ཏོག་འཐོར་ནས་འོག་མིན་དུ་སོང་བར་བསམ་མོ། །བཟོད་པར་གསོལ་དགེ་རྩ་ཚེ་འདས་ཀྱི་དོན་དུ་བསྔོ། །བདག་ཉིད་སྤྱོད་ལམ་གྱི་ཧེ་རུ་ཀར་བསྒོམ་མོ། །དེ་ལྟ་བུའི་ཆོ་ག་ཞག་
ཨི
ཏུ་སྦྲེལ་ནས་བྱེད་པ་ནི་ཆོ་ག་རྒྱས་པའོ། །དེ་ཙམ་མི་ནུས་ན་རོའི་བསྙེན་པ་སོགས་དོར་ནས་རོའི་སྟ་གོན་གྱི་སྐབས་སུ་རོ་ཆས་ཞུགས་བྱེད་པ་མན་ནི་འབྲིང་པོའོ། །དེ་ཡང་མ་གྲུབ་ན་སྟ་གོན་བཞག །དངོས་གཞིའི་དུས་སུ་རྟེན་བསྐྱེད་རྣམ་ཤེས་དགུག་པ་
བཅུ་གཅིག་
མན་བྱེད་པ་ནི་བསྡུས་པའོ། །དེ་རྣམས་རྡུལ་ཚོན་དང་རས་བྲིས་ཚོམ་བུ་སོགས་སྐབས་དང་སྦྱར་བ་ནི་གནད་དོ། ཤིན་ཏུ་བསྡུས་པ་བྱེད་པ་ནི་བདག་ཉིད་མཆོདཔ་བཟླས་པའི་བར་བྱ་སྟེ། བགེགས་སྦྱངས། བྲབ་པ་བཀྲུ་བ་སྔགས་ཙམ་གྱིས་བྱས་ལ་
དུག་སྦྱང་། ཕྱག་འཚལ་རྣམས་ཀྱང་བསྡུས་པ་བྱས་ཏེ། དབང་གི་དོད་སྐྱབས་འགྲོ། སེམས་བསྐྱེད་སྦྱིན། ལམ་སྦྱང་བསྟན་ཙམ་བྱེད་པ་ནི་ཤིན་ཏུ་བསྡུས་པའོ། ཁ་གཅིག་ཟས་གཏད་བྱས་པས། ཚེ་འདས་ཀྱིས་མྱོང་བར་འགྱུར་རོ་ཞེས་པ་ནི་མི་
ཪེ
རིགས་སྟེ། ཚེ་འཕོས་པ་ལུང་བསྟན་པའི་མདོ་ལས། ལུས་དང་བྲལ་བ་ལ་བསྔོས་ཤིང༌། གཏད་པས་ཟ་ཞིང་འཐུང་བ་ལྟ་ག་ལ་ཡོད། ཅེས་སོགས་རྒྱ་ཆེར་གསུངས་སོ། །གལ་ཏེ་ཡུལ་སྲོལ་དང་བསྟུན་ཟས་གཏད་བྱེད་དགོས་པ་བྱུང་ན་དབང་ ེ

བསྐུར་བའི་རྗེས་ཚེ་འདས་མེ་ཏོག་གང་ཕོག་གི་ལྷར་བསྐྱེད་ལ། བཟང་བཏུང་གོས་སོགས་མཆོད་པ་ལྟར་བྱིན་གྱིས་བརླབས། འདོད་ཡོན་ལྔའི་ཚིགས་བཅད་གྱི་འབུལ། ཆེ་གེ་མོ་གཟུགས་སྡུག་པ། སྒྲ་སྙན་པ། དྲི་ཞིམ་པ། རོ་མངར་
བ༑ རེག་བྱ་འཇམ་པ་ལ་སོགས་པ་ལ་མ་ཆགས་པར་སྣང་སྟོང་དུ་ལོངས་སྤྱོད་པར་གྱུར་ཅིག །ཆོས་དབྱིངས་རྣམ་དག་གིས་བསྟོད། དེ་ནས་ལམ་སྦྱངས་བསྟན་སོགས་བྱེད་པ་ཡིན་ནོ། །དེ་རྣམས་ནི་དབང་བསྐུར་ཏེ་སྡིག་པ་སྦྱང་བའི་རིམ་པའོ།
རོ་མཆོད་རྟེན་དུ་བཞག་སྟེ་སྡིག་པ་སྦྱོང་བ་ནི། མཆོད་རྟེན་གྱི་རྨང་དུ་ཚེ་འདས་དེ་ཉིད་ཀྱི་བར་དུ་གཅོད་པའི་བགེགས་མིང་སྤེལ་ཚིག་དང་བཅས་པ་བྲིས་ནས་རྗ་གསར་པའི་གའུར་བཅུག་ལ་བཞག །རོའི་རུས་པ་སོགས་བཀྲུས་པའི་ཆུས་འདག་ཆུ་བྱས་ཏེ་
མཆོད་རྟེན་བརྩིགས་པའི་བུམ་ནང་གི་ཁྲིའི་སྟེང་དུ་རོ་བཞག་ལ། རྟེན་བསྐྱེད་པ་ནས་སྡིག་པ་སྦྱང་བའི་བར་བྱས། རོ་དཀྱིལ་འཁོར་ཡོངས་རྫོགས་སུ་བསྐྱེད། ཕྱི་རོལ་མཆོད་པ་རྒྱས་པ་བྱའོ། །དེ་ཙམ་མི་ནུས་ན་ཡི་དམ་གྱི་སྙིང་པོ་གུར་གུམ་གྱི་བྲིས་ལ་
རོའི་མགུལ་དུ་བཏགས་དེ་དཔའ་བོ་གཅིག་པར་བསྐྱེད། གོས་དང་བཅས་ཏེ་རང་ཁྱིམ་མམ་དུར་རམ་མཆེད་པའི་ནང་དུ་ཟངས་སམ་ཤིང་ངམ་ས་ལས་བྱས་པའི་བྱང་བུ་རབ་ཏུ་བྱུང་བ་ལ་མཆོད་རྟེན་གྱི་དབྱིབས་དཀར་པོ། དགེ་བསྙེན་ལ་པདྨ་ཁ་སྦྱར་
དམར་པོ། རྒྱལ་པོ་ལ་སྔོན་པོ་གཙུག་ཏོར་ལྟ་བུ། བློན་པོ་ལ་དམར་སྐྱ་ཟ་མ་ཏོག་ལྟ་བུ་ཕལ་པ་ཕོ་ལ་སེར་སྐྱ་གདན་ཁྲི་ལྟ་བུ། མོ་ལ་སྔོ་སྐྱ་བིལ་བའི་འབྲུ་ལྟ་བུ། བྱིས་པ་ལ་དམར་སེར་ལྷུང་བཟེད་ལྟ་བུ་ལེགས་པར་བཟོ་བྱས་པའི་ནང་དུ་སྟན་གྱི་སྟེང་དུ་

།རོ་ཁ་ལྷོར་བསྟན་མགོ་ནུབ་ཏུ་བསྟན་ལ་ཅུང་ཟད་སླང་སྟེ་ལག་པ་གཉིས་ཐལ་མོ་སྦྱར་བ་སྤྱི་བོར་བཞག །དེའི་སྤྱི་བོའམ་སྙིང་གར་སྲད་བུ་དམར་པོ་གཅིག་བཏགས་ལ། སྣོད་དེའི་ནུབ་ཕྱོགས་ནས་ཕྱིར་བཏོན། ཐོག་༄ ༅།
ལ་གདག་གོ །སྟེང་དུ་གདུགས་ཕུབ། རོ་སྔར་བཞིན་ལྷར་བསྐྱེད་དབང་བསྐུར་བྱ། དེའི་ཕྱི་རོལ་དུ་མཆོད་པ་སྣ་ཚོགས་བཤམས། དེ་ནི་དྲི་གཙང་ཁང་ངམ་མཆོད་པར་བཞག་སྟེ་སྡིག་པ་སྦྱང་བའོ། །རོ་བསྲེག་པར་འདོད་ན་དབང་ཐོབ་ལ་མ་ཉམས་
པའི་གང་ཟག་གི་རོ་ལ་མཆོད་འབུལ་གྱི་ཚུལ་དུ་བསྲེག་པ་དང༌། དབང་མ་ཐོབ་ཅིང་ཐོབ་ཀྱང་ཉམས་པའི་གང་ཟག་དེ་རོ་མཆོད་རྫས་ཀྱི་ཚུལ་དུ་བསྲེག་པ་གཉིས། དྲི་མེད་འགྲེལ་པར་བདུན་ཕྲག་གཅིག་རོ་ལ་དབང་བསྐུར་བའི་རྗེས་སུ་སྦྱིན་སྲེག་བྱ་
བཅུ་གཉིས་
སྟེ༑ དེ་ཡང་ལྷ་ཡི་གྲོང་ཁྱེར་དུ་བསམ་ནས་བསྲེག་རྫས་ཀྱི་མཆོད་པའམ། ཡང་ན་ཐབ་ཏུ་ལྷའི་གྲོང་ཁྱེར་བཤམས་ནས་རོ་ཞལ་ཟས་སུ་བྱིན་གྱིས་རླབས་ཏེ་ཞེས་གསུངས་ཤིང༌། ནག་པོ་པ་དང་སྦྱོང་རྒྱུད་འགྲེལ་པར་ཡང་དེ་ལྟར་བཤད་པ་དེའི་ཕྱིར་
མཆོད་པ་འབུལ་བའི་ཚུལ་དུ་བསྲེག་པ་ནི། ཞི་བའི་སྦྱིན་སྲེག་ལྟར་ཐབ་འོག་ནས་འབྱུང་བ་ལྟར་བརྩིགས་པའི་དབུས་སུ་མེ་ལྷའི་ལྟོ་བར་རོ་དམ་ཚིག་པ་རྟེན་དང་བརྟེན་པར་བཅས་པ་བསྐྱེད། ཡེ་ཤེས་པ་དགུག་གཞུག་སོགས་ཞི་བའི་སྦྱིན་སྲེག་ལྟར་
༈ བྱའོ༑ །མཆོད་རྫས་ལྟར་འབུལ་བ་ནི། རོ་ལ་དང་པོ་དབང་བསྐར་ཚར་ན་ཐབས་ཁུང་དུ་ཁྱེར་ཆོག་ལ། མ་ཚར་ན་རྒྱས་བསྡུས་གང་ཡང་རུང་བའི་རྗེས་ནི་བའི་སྦྱིན་བསྲེག་གི་ཐབ་བརྩིགས་ལ་གཙོ་བོ་དང་ངན་སོང་སྦྱོང་བའི་སྔགས་བཏབ་པའི་ཤིང་

བསྲེག་རྫས་དང་བཅས་པ་རྣམས་ཡུངས་དཀར་ལ་སྔགས་བཏབ་པས་བྲབ་ནས་ལོགས་ཤིག་ཏུ་བཞག་གོ །ཕལ་པའི་རོ་བསྲེག་ན་ཤིང་གི་ནང་ཁྲུ་གང་གྲུ་བཞིའི་ནང་དུ་ཤུག་པ་ལ་སོགས་པའི་ཤིང་མར་དང་དྲི་བཟང་གིས་བྱུག་པ་བརླ་ལས་མི་ཕྲ་བ་ལ་ཟུར་
བཞི་དང་དབུས་སུ་ཐུང་བ་གཅིག་གཟུགས། དེའི་སྟེང་དུ་ཀོང་བུ་བཞག་བསྲུབ་རྣམས་ཤིང་དང་དཔལ་འབར་གྱིས་དམ་པར་བརྩེགས། དེའི་སྟེང་དུ་གདུང་འབྲེལ་དྲལ་མ་དམ་པར་བཙེར། དེའི་སྟེང་དུ་རོ་ཐག་པས་དགོངས་ལ་འཕོངས་རྒྱབ་ངོས་ལ་
གཏད༑ མགོ་རང་ལ་གཏད་དེ་དགུར་སོང་བྱས་ལ་རྒྱུ་ཞབས་ལ་མེ་ཡོང་བ་བྱས། དེའི་ཕྱི་རོལ་དུ་རོ་ཁང་ཟླུམ་པོ་བརྩིག། མཐོ་དམན་རོའི་མཆན་འོག་དང་མཉམ་པ་བྱུང་དུས་རོའི་མཆན་རྩ་ལ་མེ་ཐུབ་པའི་རྡོ་གནན་བསྡམ་པའོ། །དཔྲལ་བར་ཡང་རྡོ་
སྣའི་སྟེགས་འཇོག་གོ །དེ་ནས་རིམ་བཞིན་ནང་ཆུང་དུ་སོང་བའི་གཙུག་ཏོར་གྱི་རྣམ་པ་བརྩེགས་པའམ་རྫ་ཞབས་རྡོལ་ཏེ་ཆེ་ཆུང་གསུམ་བརྩེགས་སུ་ཁ་ཕུག་པ་སོགས་གང་བདེ་བྱའོ། །ཕྱོགས་བཞིར་རླུང་སྒོ་བཞག །ཕྱི་ས་དཀར་གྱི་བྱུག་གོ །རས་
སམ་ཤོག་བུ་ལ་པདྨ་འདབ་བརྒྱད་ཀྱི་ལྟེ་བར་རྡོ་རྗེས་མཚན་པའི་ཞུན་མར་གྱིས་གོས་པ་རོའི་གདན་དུ་བཏིང༌། རོའི་ལྷ་ལ་མཆོད་བསྟོད་སྔོན་དུ་འགྲོ་བས། ཁྱེད་ཀྱི་སེམས་ཅན་དོན་ཀུན་མཛོད། །ཅེས་པས་གཤེགས་སུ་གསོལ། མཆོད་རྫས་དང་
བསྲེག་རྫས་དགང་བླུག་དང་བཅས་པ་སྦྱིན་སྲེག་ལྟར་བཤམས། ཆོ་ག་དཀྱིལ་འཁོར་དང་འབྲེལ་མ་འབྲེལ་ནས་བཟུང་སྟེ། མེ་ལྷ་དམ་ཚིག་པ་དང་ཡེ་ཤེས་པ་དགུག་པ། རཏྣ་ཨ་བྷི་ཥིཉྩམཱཾ། ཞེས་པ་དབང་བསྐར་བའི་བར་སྦྱིན་སྲེག་ལྟར་བྱས་

། ལ། བྲམ་ཟེའམ་དགེ་སློང་གི་ཁྱིམ་ནས་བླངས་པའི་ཞུན་མར་གྱི་མེ་སྦར་ཏེ། གསོན་ཅིག་དགོངས་ཤིག་རིགས་ཀྱི་བུ། །ཕུང་པོ་ལྔ་ཡི་བུད་ཤིང་ལ། །རྒྱལ་བ་རིགས་ལྔའི་མེ་སྦར་རོ། །ཉོན་མོངས་ལྔ་ཡི་བུད་རྩ༄༅།
ཤིང་ལ། །མཁའ་འགྲོ་ལྔ་ཡི་མེ་སྦར་རོ། །རྣམ་ཤེས་བརྒྱད་ཀྱི་བུད་ཤིང་ལ། །ཡེ་ཤེས་བཞི་ཡི་མེ་སྦར་རོ། །འབྱུང་བ་བཞི་ཡི་བུད་ཤིང་ལ། །ལྷ་མོ་བཞི་ཡི་མེ་སྦར་རོ། །ཞེས་མེ་སྦར་ཏེ། ཁཎྜ་རོ་ཧིས་བསངས་ཏེ། ཨོཾ་ཛྭ་ལ་ཛྭ་ལ་རཾ། དེ་
ནས་ཨསྣེའི་སྔགས་ཀྱིས་མར་ཁུ་དགང་བླུག་གསུམ་ཕུལ་ལ་མེ་གསོ། དེ་ནས་ཆུ་གསུམ་དང་རྣམ་ལྔའི་མཆོད་པ་ནས་བཟུངས་ཏེ། བསྲེག་རྫས་འབུལ་བ་ཡན་སྦྱིན་སྲེག་བཞིན་ལ་སྤེལ་ཚིག་ཚེ་འདས་སརྦ་པཱ་པཾ་ཤནྟིཾ་ཀུ་རུ་ན་མཿ༔ ཞེས་བཏགས་པ་
འབུལ༑ དེ་ནས་མཆོད་བསྟོད་སྦྱིན་བསྲེག་བཞིན་ལ། །མེ་ལྷ་རྡོ་རྗེ་ལས་ཀྱི་གཙོ། །ཚེ་འདས་སེམས་ཅན་སྦྱང་བ་དང༌། །ལྷ་རྣམས་ཚིམ་པར་བྱ་བའི་ཕྱིར། །དེ་ཉིད་དུ་ནི་འཕྲིན་ལས་མཛོད། །ཅེས་གསོལ་བ་བཏབ་པས་མེ་ལྷའི་ཐུགས་ཁ་ནས་ཡེ་
ཤེས་ཀྱི་མེ་བྱུང་སྟེ་ཚེ་འདས་ཀྱི་སྡིག་སྒྲིབ་ཐམས་ཅད་བསྲེགས་པར་བསམ། ལྷ་ལ་སྦྱིན་སྲེག་འབུལ་བ་ནི། བསྐྱེད་ཆོག་སོགས་སྦྱིན་སྲེག་དང་མཐུན་པ་ལས། སྤེལ་ཚིག་གོང་ལྟར་བྱེད། དེ་ནས་ལྷ་ལ་བསྟོད་པ། འདོད་དོན། གསོལ་
Vv
བ༑ དགེ་རྩ་བསྔོ་བའོ། །འདིའི་སྐབས་སུ་ལམ་སྦྱང་བསྟན་བྱེད། གཤེགས་གསོལ་རྣམས་དང་མེ་ལྷ་ལ་སྐྱར་བའི་བསྲེག་རྫས་འབུལ་བ། རིགས་དྲུག་ལྷག་མས་ཚིམ་པ་རྣམས་ཀྱང་སྦྱིན་བསྲེག་བཞིན་ནོ། །དགེ་རྩ་ཚེ་འདས་ཀྱི་དོན་དུ་བསྔོ་
I91

བའོ༑ །རྗེས་སུ་རུས་པ་དང་ཐལ་བ་རྣམས་རྡོ་རྗེ་བསྡུ་བའི་ཕྱག་རྒྱས་བསྡུས་ལ། ཐབས་ཁུང་གི་ལས་ཀྱི་རྗེས་མི་མངོན་པར་བྱ། དེ་ནི་བསྲེགས་པའི་སྒོ་ནས་སྡིག་པ་སྦྱང་བའོ། །དེ་ནས་རྡུལ་ཚོན་དཀར་པོས་འཁོར་ལོ་དཀར་པོ་བྲིས་ལ་མེ་ཏོག་དཀར་
པོ་བཀྲམ་པའི་སྟེང་དུ་ཁམ་སྐྱོང་གི་ནང་དུ་རུས་པ་རྣམས་བཞག །རང་ལྷར་གསལ་ནས་རུས་པ་རྣམས་རྟེན་བསྐྱེད་པ། རྣམ་ཤེས་དགུག་པ། བགེགས་དང་སྡིག་པ་སྦྱང་བ། བྲབ་པ། བཀྲུ་བ། དུག་སྦྱང་བ་བཀྲ་ཤིས། ཕྱག་འཚལ་
བ༑ སྐྱབས་སུ་འགྲོ་བ་སོགས་ཕྱིར་བཟློག་གི་སྡིག་པ་སྦྱང་བ་རྣམས་རྫོགས་པར་བྱས་ལམ་སྦྱངས་བསྟན་ཀྱང་བྱེད་དོ། །དེ་ནས་ལྷའི་སྙིང་པོ་དང་རྩ་རིགས་བཟླས་པའི་རྣམ་ལྔ་དང་འདམ་པ་ལེགས་པ་རྣམས་བསྲེས་ཏེ་སྐུ་གཟུགས་སམ་ཚྭ་ཚྭ་གདབ། ས་
བསྐོ་བ་དང་འབི་འབི་བྱེད། འདེབས་པའི་དུས་ལྷའི་ཏིང་ངེ་འཛིན་དང་ལྡན་པས་བྱཞིང༌། རྒྱས་པར་རབ་གནས་སུ་ཤེས་པར་བྱའོ། །ཚྭ་ཚྭ་བྱེད་པར་མི་ནུས་ན། རོའི་རུས་པ་ལ་རྟེན་བསྐྱེད། རྣམ་ཤེས་དགུག །ཕྱིར་བཟློག་གི་སྡིག་པ་སྦྱང་བ་
དང་༑ ལམ་སྦྱང་བསྟན་རྣམས་བྱས། རོ་དང་རོ་ཐལ་རུས་པ་གང་ཡང་རུང་བ་དྲི་བཟང་གི་སྦག་རྡུལ་ཚོན་དང་སྔར་སྔགས་བཏབ་པའི་ཡུངས་དཀར་རམ་བྱེ་མ། སོགས་དང་བཅས། རྒྱ་མཚོར་འབབ་པའི་ཆུ་ཀླུང་དུ་དོར་ན་དེས་གང་ལ་རེག་པའི་
སེམས་ཅན་དང་ཚེ་འདས་ཀྱང་ངན་སོང་ལས་གྲོལ་བར་འགྱུར་ཞིང༌། ཚེ་འདས་ཀྱི་མིང་དང་གཟུགས་བརྙན་གང་ཡང་རུང་བ་ལ་གོང་ལྟར་ཆོ་ག་བྱས་ན་ཕན་ཡོན་དེ་དག་འབྱུང་ངོ༌། །ཡང་རུས་ཆོག་གོང་བཞིན་ལ་ཕྱེ་མར་བྱས་ལ་རི་མཐོན་པོའི་རྩེ་ལ་རླུང་

༄༅། །ལ་བསྐུར་ན་གོང་གི་ཕན་ཡོན་འབྱུང་བ་ཡིན་ཏེ། ངན་སོང་སྦྱོང་རྒྱུད་ལས། ཐལ་བའམ་ཡུངས་དཀར་བྱེ་མ་སོགས། །རང་གི་མིང་སྨོས་སྔགས་བཏབ་ནས། །བཟླས་པ་བྱས་ཏེ་སོང་ནས་ཀྱང༌། །རྒྱ་མཚོར་
1/1/01
འབབ་པའི་ཆུ་ཀླུང་དེར། །དེ་ལྟར་ན་ནི་སྡིག་ཅན་རྣམས། །ངན་སོང་ལས་ནི་ཐར་འགྱུར་ན། །ཞེས་སོ། གཤིན་པོ་བདེ་བར་གཤེགས་པའི་གནས་ལྔ་ལ་བཀོད་པ་ལས། དེ་རྗེས་རུས་པ་རྣམ་སྦྱང་བ། །ཞིབ་མོར་རྡོ་ལ་བཏགས་ནས་ནི། །ཤིན་ཏུ་
རྒྱ་ཆེའི་ཆུ་བོ་ལ། །མཆོད་པ་བྱས་ཏེ་བསྐུར་བར་བྱ། །ཡང་ན་ས་འཛིན་ཆེན་པོ་ནི། །མཐོན་པོའི་རྩེ་ལ་འཛེག་ནས་སུ། །ཤིན་ཏུ་ཤུགས་དྲག་མཐུན་པ་ཡི། །རླུང་ལ་དེ་ནི་བསྐུར་བར་བྱ། ཞེས་གསུངས་སོ། དེ་ནི་རོ་དང་འབྲེལ་བའི་སྡིག་པ་སྦྱང་
བཅུ་བཞི་བའོ༑ །གཉིས་པ་རོ་མེད་ན་ཤིང་ངམ་རས་སམ་ཤོག་བུ་ལ་གཟུགས་བརྙན་བྲི་བའམ། འཇིམ་པ་སོགས་ལ་བྱས་པ་སྔགས་ཀྱི་ཡི་གེ་བཀོད་པའམ། གུར་གུམ་གྱི་མིང་བྲིས་པའམ་གོས་སོགས་ལ་རྟེན་བསྐྱེད་པ། རྣམ་ཤེས་དགུག་པ་སོགས་བྱས་ནས་
དབང་བསྐུར་བ། མཆོད་རྟེན་དུ་བཞག་པ། ཁྱིམ་དུ་བཞག་པ་རྣམས་སྔར་བཞིན་བྱས་ནས། སྦྱོང་རྒྱུད་ལས། དེའི་གཟུགས་བརྙན་བྲི་བའམ། །གུར་གུམ་གྱིས་ནི་མིང་ཡང་རུང་། །ངན་སོང་གསུམ་གྱི་སྡུག་བསྔལ་ལས། །སེམས་ཅན་རྣམས་
ཪེནི་གྲོལ་བྱའི་ཕྱིར། །སྔགས་མཁན་གཞན་ལ་ཕན་བརྩོན་ཞིང༌། །སྙིང་རྗེ་ཅན་གྱི་དབང་བསྐུར་རོ། །ཞེས་སོ། དབང་བསྐུར་བའི་རྗེས་སུ་མཆོད་རྟེན་སོགས་སུ་མི་འཇོག་ཅིང༌། བྱང་བུ་བསྲེག་ནས་ལམ་སྦྱངས་བསྟན་བྱས་ཏེ། ལྷར་བསྐྱེད་པ་ ེ

གཤེགས་རྗེས། གསོན་ཅིག་དགོངས་ཤིག་ཅེས་སོགས་ཀྱིས་མེས་བསྲེག་པ་སོགས་གོང་གི་རིགས་པས་བསྒྲེས་ཏེ་སྡིག་པ་སྦྱངས་པ་ནི་གང་ཟག་དམན་པ་ལ་བྱ་བའི་ཆོ་གའོ། །གཉིས་པ་གང་ཟག་མཆོག་ལ་བྱ་བའི་ཆོ་ག་ལ། རྡོ་རྗེ་གུར་ལས། སློབ་
དཔོན་མཐར་བྱེད་དུས་ན་ནི། །འཇིག་རྟེན་པ་ནི་ཤི་ཞེས་རོལ། །རྨོངས་ལྡན་མི་རྣམས་གང་ཟེར་བ། །ཤི་ཞེས་པ་ནི་འདིར་རྨོངས་པའོ། །ཤི་བ་ཞེས་པ་རྣམ་རྟོག་སྟེ། །དག་པའི་གནས་སུ་འཁྲིད་པའོ། །ཡང་ན་བདེ་བ་ཅན་དུའང་སྐྱེ། །གང་འདོད་
རིགས་སུ་སྐྱེ་འགྱུར་བ། །སྣ་ཚོགས་མེ་ཏོག་ལག་སྦྲེལ་ཞིང༌། །སྣ་ཚོགས་རྒྱལ་མཚན་བྱུག་པ་དང༌། །སྣ་ཚོགས་ཀླུ་ཡི་ཚོགས་རྣམས་དང༌། །རྡོ་རྗེ་འཛིན་བཅས་རྒྱལ་སྲས་ཀྱི། །སྣ་ཚོགས་རིན་ཆེན་ཆེར་འཁྲིལ་ཞིང༌། །སྣ་ཚོགས་རྒྱན་དང་
ཚིགས་བཅད་ཀྱི། །དབང་བསྐུར་བཟུང་བ་ཉིད་ཀྱི་ནི། །ལུས་མཐའ་ནས་ནི་ལུས་མཐར་འགྲོ། །རྡོ་རྗེ་དྲིལ་བུ་ལེགས་པར་སྦྱིན། །མགོ་བོར་དབུ་རྒྱན་བཀོན་པར་བྱ། །རྡོ་རྗེ་སྡོམ་པ་རྣམ་སྦྱིན་ནས། །བུམ་པའི་དབང་བསྐུར་རྣམ་བྱིན་ལ། །མིག་
སོགས་རྡོ་རྗེ་གཏི་མུག་སོགས། །རྡོ་རྗེ་གསུམ་ནི་གནས་གསུམ་དགོད། །རྡོ་རྗེ་ཐབས་ཁུང་རབ་སྦྱོར་གྱིས། །འདུ་བྱེད་རབ་ཏུ་བྱང་བར་བསྟན། །ཉི་མ་གསུམ་ནི་ལོན་པ་ན། །རུས་པའི་ཕྲེང་བ་བསྡུ་བྱས་ལ། །དྲི་དང་འོ་མས་བྲབ་ནས་ནི། །དེ
ཡི་མཆོད་རྟེན་འདུ་བྱའོ། །ཞེས་གསུངས་པའི་དོན། བླ་མའི་སྤུར་ལ་དབང་བསྐུར་བ་དང་། གདུང་བཞུ་དང་། རྟེན་བཞེང་ནས་མཆོད་ཅིང་གསོལ་བ་གདབ་པ་དང་གསུམ་ལས། དང་པོ་ནི། སྤུར་ལ་ཁྲུས་དང་ཡི་གེ་གདག་པ་སོགས་གོང་བཞིན

༄༅། །ལས། རྒྱན་དྲུག་དང་དབུ་བརྒྱན་ལ་སོགས་པ་གདན་ཁྲི་ལ་བཞག །སྦྱང་བ་སྔོན་དུ་འགྲོ་བས་གཙོ་བོར་བསྐྱེད། ཡེ་ཤེས་དགུག་གཞུག་སོགས་ནས་མཆོད་བསྟོད་བདུད་རྩི་མྱང་བའི་བར་བྱས། བསྙེན་པའི་
དམིགས་པས་སྙིང་པོ་ཉེ་སྙིང་མང་དུ་བཟླ་བ་ནི་བསྙེན་པའོ། །ས་ཆོག་སོགས་སྔར་བཞིན་ལས། སྤུར་སྟོང་པའི་ངང་ལས་སྔར་གྱི་ཕྱག་རྒྱ་དང་ཡེ་ཤེས་པ་སྤྱན་དྲངས་པ་ནི་ཚིགས་བཅད་སྔགས་ཀྱི་སྤྱན་དྲངས་ལ། ཕྱི་འབྲང་གི་བགེགས་སུམྦྷ་ནིས་
བསྐྲད༑ །དགུག་གཞུག་རྒྱས་གདབ་སྐུ་གསུང་ཐུགས་བྱིན་གྱིས་རླབས། དབང་བསྐུར་བ་རྣམས་བྱས། བྲབ་པ་དང་དུག་སེལ་བ་བཞག །བཀྲ་ཤིས་ཚིགས་བཅད་བརྗོད་ལ་ཁྲུས་གསོལ། མཆོད་པ་དང་བསྟོད་པ་མང་པོས་མཆོད་ཅིང་
བཅོ་ལྔ་
བསྟོད༑ བདུན་རྣམ་དག་གསོལ་འདེབས་དྲག་ཏུ་བྱས་ལ་སྟ་གོན་ལ་འཇུག །དངོས་གཞིའི་སྐབས་སུ་རྟེན་བསྐྱེད་པ་ནས་མཆོད་བསྟོད་གྱི་བར་སྔར་དང་འདྲ་བ་བྱས་ལ། དེ་ནས་བླ་མའི་བྱ་བ་རྣམས་དཀྱིལ་འཁོར་གྱི་གཙོ་བོས་མཛད་སློབ་མའི་བྱ་བ་
རྣམས་བླ་མ་དེ་ཉིད་ཀྱིས་མཛད། བདག་དེ་ཡི་མཆོད་གཡོག་བྱེད་པའི་ཚུལ་དུ་བསམ་ལ་དབང་བཞི་རྫོགས་པར་བསྐུར། རྗེས་མཆོད་བསྟོད་རྒྱས་པར་བྱས། ལམ་སྦྱང་བསྟན་མི་དགོས། ཡེ་ཤེས་པ་ཚིགས་བཅད་ཀྱི་གཤེགས་སུ་གསོལ། གྲོགས་
སམ༑ གང་ཟག་ས་ཐོབ་ཅིང་རང་ལས་རྟོགས་པ་མཐོ་བ་རྣམས་ལ་དེ་ལྟར་བྱ་བ་ནི་དབང་བསྐུར་བའོ། །གཉིས་པ་བཞུ་བ་ནི། སྤུར་ཆས་སུ་གཞུགས་ལ་ལྷར་བསྐྱེད་པ་དང་བཟླས་པའི་བར་སྔར་བཞིན་བྱས། སྤུར་ཁང་མཆོད་རྟེན་གྱི་དབྱིབས་སུ་
165

བྱ༑ དེ་ཡང་གསུམ་ཆ་བང་རིམ་སུམ་གཉིས་ལ་བུམ་རྟེན་བུམ་པ་བྲེ་གདུགས་ཆར་ཁེབས་ཏོག་དང་བཅས་པ་ཆེ་ཆུང་གནས་ཁང་གི་ཁྱོན་དང་སྦྱར། དཔངས་སུ་ཁྲུ་གང་ངམ་མཐོ་གང་གི་སྟེང་ཞི་བའི་སྦྱིན་སྲེག་གི་དཀྱིལ་འཁོར་ཐིག་ཚོན་གྱིས་ལེགས་པར་
བྲིས༑ དེའི་སྟེང་དུ་རས་བྱང་བུལ་གྱི་ཆུ་ཤིན་ཏུ་གར་བས་སྦངས་པ་དག་གཉེར་མ་མེད་པར་བྱས་ཏེ་དགབ། དེའི་སྟེང་དུ་ཤིང་གོང་ལྟར་བརྩེགས་པ་ཡིན་ནོ། །རོ་ཚོན་པོ་ཡིན་ན་ཐབས་ཀྱི་ཕྱོགས་གཅིག་ཏུ་ཞུན་འབྱུང་བའི་སྒོ་ཁྲོལ་ཐབས་ཏུ་བྱས་འོག་ཏུ
བཟད་ཞལ་བཞག །རྨུ་ཆུ་ཅན་ཡིན་ན་དང་པོར་གཉུག་ཐུར་གྱིས་བསུས་ཁུང་སོགས་ནས་ཆུ་བརྩག །རོ་རྒས་པ་དང་རྗུད་པ་ཡིན་ན་རྫ་སྣུམ་ཅན་མཆན་འོག་དང་བརླ་ཁུག་པར་བཅུག །དེ་ལེགས་པར་གྲུབ་ནས་སྤུར་ཁང་དུ་རོལ་མོ་བཅས་གདན
དྲངས༑ དེའི་ཐུགས་ཀར་གཙོ་བོ་ཡབ་ཡུམ་དུ་བསྐྱེད་ནས་སྤུར་གྱི་ཡེ་ཤེས་པ་དང་གཅིག་ཏུ་བསྲེས། མཆོད་བསྟོད་སྔོན་དུ་འགྲོ་བས། ཨཾ་ཁྱེད་ཀྱི་སེམས་ཅན་དོན་ཀུན་མཛོད། ཅེས་སོགས་ཀྱིས་ཡེ་ཤེས་པ་གཤེགས་སུ་གསོལ། ཆོས་འབྲེལ་མེད་
པའི་མི་ལ་མེ་སྦར་དུ་གཞུག གཞན་རྣམས་མཆོད་འབུལ་དུ་བསྲེག་པའི་སྐབས་སུ་བསྟན་པ་དང་འདྲ་ཞིང་ཁྱད་པར་བསྲེག་རྫས་ཀྱི་སྔགས་ཀྱི་ཤམ་བུ་ཨོཾ་བཛྲ་ས་ཏྭ། ཆེ་གེ་མོ་བཛྲ་ཙཱརྻ་སུ་ཁ་བ་ཏི་པྲ་བྷ་ཡ་སྭཱ་ཧཱ། ཞེས་བཟླ་ཞིང་གཞན་ཐམས་ཅད་དུ་ཞི་
བའི་སྦྱིན་སྲེག་བཞིན་དུ་བསྲེག་ཅིང༌། དཔལ་ལྡན་བླ་མ་དམ་པ་སངས་རྒྱས་ཀྱི་ཞིང་ཁམས་གང་ན་བཞུགས་པའི་སྐུ་གསུང་ཐུགས་ཀྱི་བར་ཆད་ཤིནྟཾ་ཀུ་རུ་ན་མཿ༔ ཞེས་པའི་སྤེལ་ཚིག་དང་བཅས་པ་བྱའོ། གདུང་བཞུས་ཐལ་གྱི་དོགས་ན་འོ་མས་མེ་ཤི

།བར་བྱས་ལ་སྐབས་དང་བསྟུན་པའི་ཟླ་བའམ་ཞག་ཏུ་སྨོན་ལམ་དང་གསོལ་འདེབས་བྱ། དམ་ཚིག་དང་ལྡན་པའི་རྡོ་རྗེ་སྤུན་ནམ། སློབ་མས་སྣོད་གཙང་མར་གདུང་དང་ཐལ་བ་རྣམས་བསྡུས་ཏེ་ཐབས་མི་མངོན་པར་༄༅།
བྱའོ༑ །གསུམ་པ་རྟེན་བཞེངས་པ་སོགས་ནི་རབ་ཏུ་གནས་པའི་ཞབས་སྡོམས་སུ་ཤེས་པར་བྱའོ། །དེ་ལྟར་གཤིན་པོ་རྗེས་སུ་འཛིན་པའི་ཚུལ། །རྒྱུད་སྡེའི་གཞུང་དང་བླ་མའི་གསུང་ངག་བཞིན། །མིག་བཞི་གདན་ས་གྲགས་པ་བཤེས་གཉེན་
དང་༑ །བླ་མ་ཆོས་རྒྱལ་ང་ཡིས་བསྐུལ་བའི་ངོར། །བྱ་ཡི་རིགས་འཛིན་འབྲུག་པའི་རིང་ལུགས་པ། །ཆོས་ཀྱི་གྲགས་པས་ས་ཕོ་འབྲུག་གི་ལོའི། །ཐ་སྐར་ཟླ་བའི་ཡར་ངོའི་རྒྱལ་བ་ནི། །དང་པོ་གང་ལ་བཀྲ་ཤིས་མཐོང་སྨོན་གྱི། །ཆོས་གྲྭར་
ལེགས་པར་སྦྱར་བའི་དགེ་བ་ཡིས། །འགྲོ་ཀུན་ཚེ་འདིའི་འདུ་བྱེད་གཏོང་བ་རྣམས། །དམན་དང་ལོག་པའི་ལམ་ནི་རབ་སྤངས་ཏེ། །རྒྱལ་བས་རྗེས་སུ་འཛིན་པ་ཉིད་གྱུར་ནས། །མཁའ་ལ་སྤྱོད་པའི་གནས་སུ་ཕྱིན་པར་ཤོག །ཅེས་པའི་ཡི་གེ་པ་ནི་
བསོད་ནམས་ལྷའི་མིང་ཅན་གྱིས་གུས་པར་བགྱིས་པ་མ་རྣམས་སྲིད་པའི་མཚོ་ལས་སྒྲོལ་ཏེ། རྒྱལ་བའི་བསྟན་པ་ཡུན་དུ་གནས་པར་གྱུར་ཅིག། མངྒཾལ༎ །།
167
168 (B)

168(B)
BlankPage AsPerOriginalDocument

སྙན་
བརྒྱུད་
ཨི
༄༅། །བདེ་མཆོག་སྙན་རྒྱུད་ལས་རིང་བསྲེལ་བཞུགས་པ་གནོད་སྦྱིན་འཁོར་ལོ་དང་བཅས་ཡེ་ཤེས་སྙིང་པོ་ཞེས་བྱ་བ་བཞུགས་སོ།།
གཅིག་
གསར་
མ་

།བདེ་ཆེན་གངས་རིའི་ལེགས་འོང་སྟོང་པའི་འཛུམ་དཀར་ཅན། །ཐབས་ཤེས་དལ་འགྲོའི་རྒྱུན་གྱིས་འགྲོ་རྣམས་ཡིད་མཚོ་༄༅།
གང་༑ །བྱིན་བརླབས་ནོར་བུས་གཏམས་པའི་རིན་ཆེན་ཕོ་བྲང་ནས། །དཔལ་ལྡན་བླ་མ་གདེངས་ཅན་དབང་པོའི་ཞབས་ལ་འདུད། །བསླབ་གསུམ་དྲི་
མེད་ཆུ་ཤེལ་ལས་འཁྲུངས་བའི། །ཚིག་དོན་མཁས་པའི་རི་བོང་མཚན་མས་མཛེས། །རྒྱུད་སྡེའི་མཁྱེན་པ་འོད་དཀར་ལྷམ་མེ་བ། ཤཱཀྱའི་མཚན་ཅན་170
བདུད་རྩིའི་འོད་ཅན་འདུད། །བདེ་བ་ཆེན་པོའི་ཆུ་གཏེར་ལས། །གར་དགུའི་རླབས་ཕྲེང་ཆིལ་ཆིལ་གཡོ། །ཕག་མོ་ལས་སྐྱེས་སྦུ་བའི་འཛུམ། །སྤྲོ་

༄༅། །མཛད་ཧེ་རུ་ཀ་ལ་འདུད། །རྒྱུད་སྡེ་རིན་ཆེན་རི་བོ་ལས་འོང་ཞིང༌། །ཕན་བདེ་གྲིབ་བསིལ་ཡངས་པའི་ཡལ་ག་ཅན།
བདེ་སྟོང་འབྲས་བུའི་ཁུར་གྱིས་རབ་བརྗིད་པའི། །རབ་གནས་ཞལ་གདམས་དཔག་བསམ་ལྗོན་འདི་སྤྲོ། །རིང་བསྲེལ་བཞུགས་པ་གནོད་སྦྱིན་འཁོར་ལོ་
གཉིས་
དང་བཅས་པ་འདི་ལ་སངས་རྒྱས་ཀྱི་སྐུ་གསུང་ཐུགས་ཀྱི་རྟེན་ངོས་བཟུང་བ་དང༌། དེའི་ཆ་དབྱེ་བ་དང༌། རིང་བསྲེལ་དང་གཟུངས་ཇི་ལྟར་བཞུགས་པའི་
ཚུལ་དང་གསུམ་ལས་དང་པོ་ལ། ྋཆོས་སྐུའི་རྟེན་དང༌། ལོངས་སྐུའི་རྟེན་དང༌། སྤྲུལ་སྐུའི་རྟེན་དང་གསུམ། དང་པོ་ནི་མཆོད་རྟེན་རྣམས་

ཡིན༑ གཉིས་པ་ནི། རིགས་ལྔ་ལ་སོགས་པ་རྒྱན་དང་ན་བཟའ་དུ་མས་བརྒྱན་པ། བྱང་ཆུབ་སེམས་དཔའི་འཁོར་བསམ་གྱིས་མི་ཁྱབ་པ་དང་ལྡན་པ་རྣམས་སོ། །གསུམ་པ་ནི། མཆོག་གི་
སྤྲུལ་པའི་སྐུ་དང་། དམ་པའི་ཆོས་དང་དགེ་འདུན་རྣམས་ཡིན་ནོ། །གཉིས་པ་ཆ་དབྱེ་བ་ལ། མཆོད་རྟེན་གྱི་ཆ་དབྱེ་བ་དང༌། སྐུ་གཟུགས ཆ་དབྱེ་བ་དང་། རྡོ་རྗེ་དང་དྲིལ་བུ་སོགས་ཕྱག་
མཚན་གྱི་ཆ་དབྱེ་བ་དང་གསུམ་ལས། དང་པོ་ལ། མཆོད་རྟེན་བརྒྱད་ལས། དང་པོ་བྱང་ཆུབ་ཆེན་པོའི་མཆོད་རྟེན་ནི། ཇི་སྐད་དུ། ཚངས་ཟུར་ལོག་ཐིག་གདབ་བྱས་ལ། །ཤར་ནུབ་ཆ་
ཆེན་བཅུ་བཞིར་བགོ །རྨང་རྟེན་དོན་དུ་ཆ་ཆེན་གཅིག །སླར་ཡང་བསྣན་པས་བཅོ་ལྔའོ། །དེ་རྣམས་ཆ་ཆུང་བཞི་བཞི་སྟེ། །ས་འཛིན་དཔངས་སུ་ཆ་ཆུང་གཉིས། །གཡས་གཡོན་རྒྱར་ནི་བཅོ་
ལྔའོ༑ །དེ་སྟེང་ཐེམ་སྐས་རིམ་གསུམ་དང༌། །ཐིག་གདན་རྣམས་ཀྱི་སོ་སོར་དཔངས། །ཆ་ཆུང་ཕྱེད་ཕྱེད་གཡས་གཡོན་རྒྱར། །རིམ་བཞིན་ཆ་ཆུང་ཕྱེད་ཕྱེད་ཕྲི། །སེང་ཁྲིའི་དཔངས་ནི་ཆ་
ཆུང་བརྒྱད། །ཡིན་ལ་སྟེང་ནས་ཆ་ཆུང་གཅིག །པད་ཆེན་དཔངས་ཡིན་དེ་འོག་ཏུ། །ཆ་ཆུང་ཕྱེད་ཀྱང་ཕྱེད་མར་བགོ །ལྷག་མ་ཆ་ཆུང་ཕྱེད་དང་བདུན། །འོག་ནས་རིམ་བཞིན་སེང་ཁྲི་g

༄༅། །དང༌། །བདེ་ཆེན་བཟུང་ས་པད་ཆེན་ནོ། །སེང་ཁྲིའི་གཡས་དང་གཡོན་དུ་ནི། །ཕྱེད་བཅས་བཅུ་གཉིས་དོར་བ་རྒྱར། །བདེ་ཆེན་བཟུང་ས་པད་ཆེན་རྣམས། «
རེ་ཆ་ཆུང་ཕྱེད་ཕྱེད་བསྐྱེད། །དེ་ཡི་སྟེང་དུ་གདན་དགེ་བཅུ། །དཔངས་སུ་ཆ་བྲན་གཅིག་ཡིན་ཞིང་། །གཡས་གཡོན་ཕྱེད་དང་བཅུ་གསུམ་རྒྱ། །དེའི་སྟེང་བང་རིམ་བཅུ་པའི་དཔངས། %
སོར་ཆ་བྲན་གཉིས་གཉིས་སྟེ། །འོག་མའི་རྒྱར་ནི་གཡས་གཡོན་དུ། །ཆ་ཕྲན་བཅུ་གཉིས་བཅུ་གཉིས་ཡིན། །དེ་སྟེང་ཆ་ཆུང་རེ་རེ་བྲི། །བང་རིམ་སོ་སོར་སུམ་ཆ་རེ། །སྟེང་དུ་བ་གམ་ཚུལ་
དུ་བྱ། །སུམ་གཉིས་ཅུང་ཟད་ནང་དུ་ཞུམ། །བང་རིམ་བཞི་པའི་ཤར་དང་ལྷོར། །སྐར་ཁུང་བང་རིམ་བརྒྱད་ཆའི་ཚད། །བང་རིམ་སྟེང་དུ་བུམ་གདན་ནི། །དཔངས་སུ་ཆ་ཆུང་གཅིག་ཡིན
རྒྱར༑ །ཆ་ཆུང་ཕྱེད་དང་དགུ་རེའོ། །བུམ་པའི་དཔངས་སུ་ཆ་ཕྲན་ནི། །གཅིག་གི་སུམ་ཆ་དང་བཅས་པའི། །ཆ་ཆེན་གསུམ་ཡིན་སྟེང་འོག་རྒྱར། །ཆ་ཆེན་གཉིས་གཉིས་གཡས་གཡོན་
དུའོ༑ །འོག་ནས་སུམ་གཉིས་སྟེང་སུམ་ཆའི། །མཚམས་དེར་ཆ་ཆུང་གཉིས་གཉིས་སྟེ། །ཕྱིར་དུ་བསྐྱེད་པའི་ཟླུམ་མཛེས་བྱ། །དེ་སྟེང་ཆ་བྲན་གཡས་གཡོན་རྒྱར། །ཆ་ཆུང་གཅིག་གི་ལྔ་ཆ་

ཡིས༑ །དམན་པའི་ཆ་ཆུང་གཉིས་གཉིས་ཏེ། །དཔངས་སུ་ཆ་ཆུང་གཅིག་པའོ། །དེ་སྟེང་བྲེ་ཡི་གཡས་གཡོན་རྒྱར། །བཞི་ཆ་ལྷག་པའི་ཆ་བྲན་གཉིས། །དཔངས་སུ་ཆ་བྲན་གཅིག་གིས་
།སུམ་གཉིས་ལྷག་པའི་ཆ་བྲན་གཅིག །དེ་སྟེང་ཆ་ཆེན་ཕྱེད་དང་ལྔ། །གདུགས་འདེགས་ཆོས་འཁོར་མདོ་གཟུངས་ནས། །དེ་ཡི་འོག་གི་ཆ་ཕྲན་གཅིག །གདུགས་འདེགས་པདྨ་ཟེའུ་
འབྲུར་བཅས། །དེའི་སྟེང་ཆ་བྲན་བཅུ་བདུན་པ། །འོག་རྒྱ་གཡས་གཡོན་ཆ་ཆུང་གསུམ། །སྟེང་རྒྱར་གཡས་གཡོན་ཆ་ཆུང་ནི། །བཞི་ཆས་བསྣན་པའི་ཆ་བྲན་རེའོ། །དེའི་བར་ཚད་མཉམ་
བཅུ་བཞིར་བགོ། །སྟེང་མ་ཆ་གཅིག་ཡོད་པ་དེ། །ཐུགས་རྗེའི་མདོ་གཟུངས་གནས་སུ་བྱ། །དེ་ནི་རྐེད་ཉག་སྟེང་འོག་གི །རྒྱ་ཉམས་ཌཱ་མ་རུ་ཡི་དབྱིབས། །ལྷག་མ་བཅུ་གསུམ་ཆོས་འཁོར་
རོ༑ །ཆོས་འཁོར་རེ་རེའང་ཆ་གསུམ་བགོ །སྟེང་གི་སུམ་གཉིས་ཆོས་འཁོར་དེ། །འོག་གི་སུམ་ཆ་བར་སྟོང་ལ། །རྡོ་རྗེ་ལ་སོགས་སྐེད་རིས་མཛེས། །ཡང་ན་ཐུགས་རྗེའི་མདོ་གཟུངས་
།གྲགས་པའི་ས་ཉིད་ཆ་བཞིར་བགོ །འོག་རྣམས་འཇམ་པོ་བག་གིས་འཕེལ། །སྟེང་གི་བཞི་ཆ་བཅུ་དྲུག་སུལ། །ཨུཏྤལ་འདབ་མའི་དབྱིབས་སུ་བྱ། །མདོ་གཟུངས་སྟེང་དུ་ཀ་གཞུའི་

སྙན་༄༅། །ཤིང༌། །སྦོམས་སུ་འཁོར་ལོར་དཔངས་ཀྱི་ཕྱེད། །གསུངས་ཀྱང་ཆ་ཕྲན་ཕྱེད་དུ་བྱ། །གཡས་གཡོན་ཆ་བྲན་གཉིས་གཉིས་ཏེ། །རྒྱ་གྲམ་མིག་མང་རིས་ཀྱི་
བརྒྱུད་ཚུལ༑ །གདུགས་ཀྱི་དཔངས་སུ་ཆ་བྲན་ནི། །གཅིག་གི་སུམ་གཉིས་དེ་བཞིན་དུ། །གདུགས་ཁེབས་ལ་ནི་སུམ་ཆ་སྟེ། །དེ་གཉིས་ཆ་ནི་རིམ་པ་བཞིན། །འཁོར་ལོ་བདུན་པ་དྲུག་གི་ཚད།
ཨི་
ཟླ་བའི་དཔངས་སུ་ཆ་བྲན་གཅིག །གཡས་གཡོན་ཟླ་ཚེས་ཟུར་དང་བཅས། །བགྲད་པ་གདུགས་དང་མཉམ་པའོ། །དེ་སྟེང་ཉི་མ་ཆ་བྲན་ནི། །ཕྱེད་དང་གཉིས་ཀྱི་ཚད་དུ་བྱ། །ཏོག་གི་
དཔངས་ལ་ཆ་ཆུང་གཅིག །ཨུཏྤལ་གསར་པའི་ཏོག་འདྲ་བ། །ཟ་ར་སྤྱང་ནི་བྲེ་ཡི་ཚད། །འདི་ནི་བྱང་ཆུབ་ཆེན་པོའམ། །བདུད་རྣམས་བཏུལ་བའི་མཆོད་རྟེན་དེ། །རྡོ་རྗེ་གདན་ན་འདི་དར་
རོ༑ །གཉིས་པ་ཆོས་ཀྱི་འཁོར་ལོ་བསྐོར་བའི་མཆོད་རྟེན་ནི། བྱང་ཆུབ་ཆེན་པོའི་མཆོད་རྟེན་ལྟ་བུ་ལ། སེང་ཁྲི་བང་རིམ་རྣམས་ཆ་བཞིར་བགོས་པའི་ཆ་རེ་མཐར་བཞག ཆ་གཉིས་དབུས་སུ་
གློ་འབུར་གྱི་ཚུལ་དུ་རང་གི་དྲུག་ཆ་ཡོད་པ། བང་རིམ་སོ་སོའི་བ་གམ་གྱི་འོག་དུ་ཆ་ཕྲན་གཅིག་གི་དཔངས་དང་ཞེང་ལ་ཕྱེད་ཡོད་པའི་སྒོ། དབུས་སུ་གཉིས་གཉིས་དང༌། མཐའ་ལ་རེ་རེ་

སྟེ༑ ཕྱོགས་རེ་ལ་སྒོ་བཅུ་དྲུག་བཅུ་དྲུག་སྟེ་དྲིལ་བས་སྒོ་དྲུག་ཅུ་རྩ་བཞིའམ་བང་རིམ་རེ་ལ་སྒོ་རེ་བྱས་པ་བློ་ནུས་དང་བསྟུན་སྒོ་མཛེས་པར་བྱའོ། །འདི་ནི་བཀྲ་ཤིས་སྒོ་མང་དང་། ཡེ་ཤེས་ཆེན་པོ་
ཞེས་ཀྱང་བྱ་སྟེ། ཝ་ར་ན་སིར་དར་རོ། །གསུམ་པ་ཆོ་འཕྲུལ་ཆེན་པོའི་མཆོད་རྟེན་ནི། གོང་བཞིན་ལས་གློ་འབུར་དང་ལྡན་པའི་སྒོ་རྣམས་མེད་པའོ། །འདི་ནི་མུ་སྟེགས་བརྟུལ་བའི་དུས་སུ་བྱུང་
བས་མུ་སྟེགས་ཕམ་མཛད་ཅེས་ཀྱང་བྱ་སྟེ། མཉན་ཡོད་དུ་དར་རོ། །བཞི་པ་ལྷ་ལས་བབས་པའི་མཆོད་རྟེན་ནི། ཆོ་འཕྲུལ་ཆེན་མོ་ལྟར་ལས་གློ་འབུར་གྱི་དབུས་སྐས་གདང་གི་རྣམ་པས་མཛེས་
པར་བྱའོ། །འདི་ནི་སུམ་ཅུ་རྩ་གསུམ་ནས་གྲོང་ཁྱེར་གསལ་ལྡན་དུ་སྐས་ལ་བྱོན་པའི་ཚེ་བརྩིགས་ཤིང་དར་བར་གྱུར་པ་ཡིན་ནོ། །ལྔ་པ་དགེ་འདུན་དབྱེན་འདུམ་པའི་མཆོད་རྟེན་ནི། བྱང་ཆུབ་
ཆེན་པོའི་མཆོད་རྟེན་ལྟ་བུ་ལས། ཟུར་བཞི་མཛེས་པར་བཅད་པས་ལོགས་བརྒྱད་བྱུང༌། འདི་ནི་མཆོག་ཟུང་གི་དབྱེན་འདུམ་པའི་ཚེ་བརྩིགས། བྱམས་དངོས་མཆོད་རྟེན་ཞེས་ཀྱང་བྱ་སྟེ། འོད་
མའི་ཚལ་དུ་དར་རོ། །དྲུག་པ་སྐུ་བལྟམས་པའི་མཆོད་རྟེན་ནི། བྱང་ཆེན་ལྟ་བུའི་བང་རིམ་རྣམས་ཟླུམ་པོ་པད་གདན་འདྲ་བ་བྱེད། ཡང་ན་བང་རིམ་བཞི་པའི་ཁྱོན་ལ་བདུན་དུ་བསྒོས་པའི་པད་

།ཟླུམ་ཀྱང་བྱེད་དོ། །འདི་ནི་བལྟམས་པའི་ཚེ་བརྩིགས་ཤིང་བདེ་གཤེགས་འབྱུང་བའམ། བཀྲ་ཤིས་འབྱུང་བའི་མཆོད་རྟེན་ཞེས་བྱ་སྟེ། གྲོང་ཁྱེར་སེར་སྐྱར་དར་སྙན་༄༅། 1/1/01
བརྒྱུད་རོ༑ །བདུན་པ་སྐུ་ཚེ་བརྟན་པའི་མཆོད་རྟེན་ནི། བང་རིམ་བཞིའི་ཁྱོན་གསུམ་དུ་བགོས་པའོ། །བང་རིམ་ཟླུམ་པོ་གསུམ་བྱའོ། །འདི་ནི་སྐུ་ཚེའི་འདུ་བྱེད་བྱིན་གྱིས་བརླབས་པའི་ཚེ་བརྩིགས་
ཨི
པས༑ བྱིན་བརླབས་ཆེན་པོ་ཞེས་བྱ་སྟེ། ཡངས་པ་ཅན་དུ་དར་རོ། །བརྒྱད་པ་མྱ་ངན་ལས་འདས་པའི་མཆོད་རྟེན་ནི། བང་རིམ་རྣམས་ཀྱི་དཔང་གདན་ཁྲི་ལ་བསྐྱེད་ནས། བང་རིམ་མེད་པའི་
དགེ་བཅུའི་སྟེང་ནས་བུམ་རྟེན་བུམ་པ་དང་བཅས་པ་ཡོད་པ་དེ། འདི་མྱ་ངན་ལས་འདས་པའི་ཚེ། ལྷ་མི་རྣམས་མྱ་ངན་གྱིས་ནོན་པ་ན་མྱ་ངན་སངས་བར་བྱས་པས་མྱ་ངན་མེད་པའི་མཆོད་རྟེན་ཀྱང་
ཟེར༑ གྲོང་ཁྱེར་རྩ་མཆོག་ཏུ་དར་རོ། །གཞན་ཆོས་འཁོར་དང་བུམ་པ་སོགས་བྱང་ཆུབ་ཆེན་པོ་ལྟར་བྱེད་དོ། །དེ་རྣམས་ཀྱི་ཚད་དབྱིབས་ནི། སྔོན་རབས་ཀྱི་མཆོད་རྟེན་རྣམས་དང་མི་མཐུན་པ་
ལྟར་སྣང་ཡང། འདིར་གཙུག་ཏོར་དྲི་མེད་ཀྱི་འགྲེལ་པ་ནས་བྱུང་བ་བཞིན་བརྗོད་ཅིང་། ཐམས་ཅད་མཁྱེན་པ་བུའི་ཐིག་རྩ་གཞིར་བྱས་པ་ཡིན་ནོ། །གཞན་ཡང་གྲོང་ཁྱེར་འདུལ་མཛད་མཆོད་

རྟེན༑ ཐུགས་རྗེ་འབྱུང་བའི་མཆོད་རྟེན། རྣམ་པར་དག་པའི་མཆོད་རྟེན། འདུན་པ་སླར་ལོག་མཆོད་རྟེན། ངུར་སྨྲིག་བླངས་པའི་མཆོད་རྟེན། ལྷུང་བཟེད་ཁ་བུབ་མཆོད་རྟེན། ཁང་བུ་
བསྐྱངས་པའི་མཆོད་རྟེན། ཁང་བུ་བརྩེགས་པའི་མཆོད་རྟེན། ཀ་བ་འདྲ་བའི་མཆོད་རྟེན། གཙང་ཁང་ཅན་གྱི་མཆོད་རྟེན་སོགས་བློས་དཔག་ལ་ཤེས་པར་བྱ་ཞིང་། དུས་ཀྱི་འཁོར་ལོའི་མཆོད་
རྟེན་ནི། ཡེ་ཤེས་ལེའུ་ལས་བྱུང་བ་བཞིན་བྱའོ།། །།གཉིས་པ་སྐ་གཟུགས་ཀྱི་ཆ་དབྱེ་བ་ནི། རིགས་ལྔ་དུས་འཁོར་བདེ་མཆོག་སོགས་གཙུག་ཏོར་གྱི་དཔངས་སོར་བཞི། མགོ་ལ་ཕྱེད་
དང་ལྔ། དཔྲལ་བ་ལ་བཞི། མཛོད་སྤུ་ནས་ཤངས་ཀྱི་རྩེའི་བར་ལ་བཞི། ཤངས་ཀྱི་འོག་ནས་ཀོས་སྐེའི་མཐར་ཕྱེད་དང་ལྔ། མགྲིན་པ་ལ་བཞི། དེ་ནས་ཐུགས་ཀའི་བར་ཕྱེད་དང་བཅུ་
གསུམ༑ དེ་ནས་ལྟེ་བའི་བར་ཕྱེད་དང་བཅུ་གསུམ། དེ་ནས་གསང་གནས་ཀྱི་བར་ཕྱེད་དང་བཅུ་གསུམ་སྟེ། སོར་དྲུག་ཅུ་རྩ་ཕྱེད་དང་གསུམ་མོ། །དཔྱི་དང་སོར་མོའི་ཚིག་ལ་སོར་ཕྱེད་དང་
བཞི་བཞི། བརླ་དང་རྗེ་ངར་ལ་སོར་ཉི་ཤུ་རྩ་ལྔ་རེ། ཞབས་ཀྱི་དཔངས་ལ་ཕྱེད་དང་ལྔ་སྟེ། དྲུག་ཅུ་རྩ་ཕྱེད་དང་གསུམ་མོ། །ཞབས་ཀྱི་དཀྱུས་ལ་སོར་བཅུ་བཞི། ཐུགས་ཀའི་དབུས་ནས་

།ཕྲག་པའི་ཚིགས་ཀྱི་བར་ལ་ཕྱེད་དང་བཅུ་གསུམ། དཔུང་པ་ལ་ཉི་ཤུ། ལག་ངར་ལ་བཅུ་དྲུག གྲུ་མོ་དང་འཁྲིགས་མཚམས་གཉིས་ལ་སོར་རེ་རེ། ལག་པ་གོང་༄༅།
མོའི་རྩེའི་བར་ལ་སོར་བཅུ་གཉིས་ཏེ་སོགས་དྲུག་ཅུ་རྩ་ཕྱེད་དང་གསུམ་མོ། །འདི་ཕྱི་ནང་སྦྱར་བའི་ཆ་ནས་བསྟན་པས་རགས་པ་སྟེ། སྐུ་གཟུགས་ཞལ་ཚད་བཅུ་པོ་ཞེས་པ་རྣམས། དུས་འཁོར་
རྒྱུད་འགྲེལ་ལས་གསུངས་ལ། བདེ་མཆོག་སྡོམ་འབྱུང་ལས། བདེ་དགྱེས་དུས་གསུམ་གྱི་གཙོ་བོ་རྣམས་ཞལ་ཚད་སོར་བཅུ་གཉིས་དང་། དཀྱིལ་འཁོར་ནང་གི་ཁྲོ་བོ་རྣམས་ཞལ་ཚད་སོར་བཅུ་
08AAI.P
པ་དང༌། མཆོད་པའི་ལྷ་མོ་སོགས་ཞལ་ཚད་སོར་དགུ་པར་བཤད་ལ། བྱ་བ་བསྡུས་པར། ལྷ་མོ་ལ་ཞལ་ཚད་སོར་བརྒྱད། ཁྲོ་བོ་ལ་དྲུག ཁྲོ་མོ་ལ་ལྔ། ནག་པོ་ཆེན་པོ་ལ་བཞི། ལོག་
འདྲེན་ལ་གསུམ་གྱི་བར་དུ་བཤད། དེ་དག་རྒྱས་པར་སྡོམ་འབྱུང་འགྲེལ་པ་སོགས་དང༌། སྐུ་གཟུགས་ཀྱི་མཚན་ཉིད་སྟོན་པའི་བསྟན་བཅོས་མཆོག་གི་དཔལ་ལྡན་བླ་མ་དམ་པ་དུས་ཞབས་པ་ཤཱཀྱ་
དབང་ཕྱུག་གིས་མཛད་པ་ལས་ཤེས་པར་བྱའོ། །ཕྱག་ཚད་མི་ལྡན་ན་སྐྱོན་གཙོ་ཆེ་སྟེ། སྡོམ་འབྱུང་ལས། རིང་བ་གསུམ་ནི་སྐྱོན་ཅན་སྟེ། །ཨོལ་ལྐོ་མགྲིན་པ་བྱིན་པའོ། །ངེས་པར་བདག་ ྗ

ཉིད་བསྔགས་པ་ཡི། །གནས་ལས་ཉམས་ཤིང་སྐྲོད་པར་འགྱུར། །ཞེས་སོགས་གསུངས་པས། མཚན་ཉིད་དང་མི་ལྡན་ན་ཉེས་པ་བསྐྱེད་པར་གསུངས་སོ། །སྤྲུལ་སྐུའི་རྟེན་སངས་རྒྱས་སྤྲུལ་
སྐུ་རབ་ཏུ་བྱུང་བའི་ཆ་བྱད་ཅན་ཆོས་གོས་གཙུག་ཏོར་དང་ལྡན་པ་ཞལ་ཚད་བཅུ་པ་དང༌། ཉན་ཐོས་བྱང་སེམས་རབ་བྱུང་ལ། ཞལ་ཚད་བདུན་པ་མིའི་ཉམས་དང་ལྡན་པར་
བྱའོ།། །།གསུམ་པ་ལ། རྡོ་རྗེ་དྲིལ་བུ་དང༌། ཌཱ་མ་རུ་དང༌། ཁ་ཊཱཾ་ག་དང༌། གྲི་གུག་དང༌། ཐོད་པ་དང༌། བུམ་པ་དང༌། རྒྱན་གྱི་ཆ་དབྱེ་བ་སོགས་དྲུག་ལས། དང་པོ་
མདོ་དང་བྱ་སྤྱོད་རྣལ་འབྱོར་རྒྱུད་ལས་གསུངས་པའི་རྡོ་རྗེ་དྲིལ་བུའི་ཆ་དབྱེ་བ་དང་། བླ་མེད་ནས་གསུངས་པའི་རྡོ་རྗེ་དྲིལ་བུའི་དབྱེ་བ་གཉིས་སུ་ཡོད་པ་ལས། དང་པོ་ལ་བཞི་ལས། དང་
གྷི པོ་ནི་རྭ་དབུས་ལ་སྦྱར་བ་དང༌། ྋ གཉིས་པ་ནི་ཅུང་ཟད་མ་འབྱར་བ་དང༌། གསུམ་པ་ནི། རྭ་ཁ་གདེངས་པ་དང༌། བཞི་པ་ནི་ཕྱོགས་བཞིར་རྭ་ལྔ་ལྔ་གྱེས་པ་དབུས་རྭ་ལ་འབྱར་བ་
དང་༑ གདེངས་པའི་ཚུལ་སོགས་སློབ་དཔོན་ཀུན་དགའ་སྙིང་པོའི་རྡོ་རྗེ་འབྱུང་བ་ནས་ཚད་དང་རྒྱུ་སོགས་གསུངས་པ་ཡིན་ནོ། །གཉིས་པ་བླ་མེད་རྒྱུད་ལས་གསུངས་པའི་རྡོ་རྗེ་དྲིལ་བུའི་ཆ་དབྱེ་བ་

། ལ། དབྱེ་བ་དང་། ཚད་དང༌། རྣམ་དག་དང༌། རབ་གནས་དང༌། ཇི་ལྟར་བཟུང་བའི་ཚུལ་དང་ལྔ་ལས། དང་པོ་ལ།དབྱེ་བ་ལ་མཚོན་བྱ་དོན་གྱི་རྡོ་རྗེ་སྙན་
བརྒྱུད་
དང་༑ མཚོན་བྱེད་རྟགས་ཀྱི་རྡོ་རྗེ་གཉིས་ལས། དང་པོ་རྒྱལ་བའི་ཐུགས་གཉིས་སུ་མེད་པའི་ཡེ་ཤེས་ལ་བྱ་ཞིང་། སྒྲུབ་པ་པོའི་གསང་བའི་རྡོ་རྗེ་ལ་ཡང་བརྗོད་དོ། །དྲིལ་བུ་ལ་ཡང་རྒྱལ་བའི་
ཨི
ཡུམ་ཤེར་ཕྱིན་སྟོང་པ་ཉིད་དང་ཤེས་རབ་ལ་ཡང་བྱའོ། །གཉིས་པ་མཚོན་བྱེད་རྟགས་ཀྱི་རྡོ་རྗེ་ལ། རྩེ་གཅིག་པ་དང༌། ྋརྩེ་གསུམ་པ་དང༌། རྩེ་ལྔ་པ་དང་། རྩེ་དགུ་པ་དང་། སྣ་ཚོགས་རྡོ་རྗེ་
བདུན་
དང་༑ ལུས་ལ་བརྒྱན་པའི་རྡོ་རྗེ་དང་དྲུག་ལས། དེ་ཐམས་ཅད་ལ་ཡང་ཞི་དྲག་གཉིས་སུ་ཡོད་པ་ནི། རྣོ་བ་དྲག་པོ། གཞན་རྣམས་རྭ་རྩེ་དབུས་ལ་རེག་པ་ཞི་བ་དང་། རྭ་ཁ་གདེངས་པ་དྲག་
པོ་སྟེ། རྡོ་རྗེ་མཁའ་འགྲོ་ལས། ཁྲོ་བོའི་རྡོ་རྗེ་གདེངས་པ་སྟེ། །ལྷག་མ་རྣམས་ནི་འདུལ་བྱེད་པའོ། །ཞི་བ་ཞི་བའི་ལྷ་དེ་ཉིད། །རིགས་ཀྱི་རིམ་པའི་ཆོ་གས་དབྱེ། །ཞེས་བྱ། དེའི་འགྲེལ་
པ་བྷ་ཝ་བྷ་དྲས། རིགས་ཀྱི་རིམ་པའི་ཆོ་ག་དབྱེ་ཞེས་པའི་དོན། ལྷ་ཞི་བ་ལ་རྡོ་རྗེ་རྭ་དབུས་རྭ་ལ་རེག་པ་དང་། ལྷ་ཁྲོ་བོ་བསྒྲུབ་ན་རྭ་ཁ་གདེངས་པའི་རྡོ་རྗེ་སྒྲུབ་པ་པོས་བཟུང་ན་ལས་མྱུར་བར་

གསུངས༑ མན་ངག་སྙེ་མ་ལས་གཞན་གོང་ལྟར་གསུངས་པ་ལ། སྣ་ཚོགས་རྡོ་རྗེ་རྭ་གསུམ་པ་དང་། རྭ་ལྔ་པ་གཉིས་སུ་གསུངས་པ་ལས། རྩེ་དགུ་པའི་རྡོ་རྗེ་དྲིལ་བུ་ནི་ཡེ་ཤེས་རྡོ་རྗེ་དྲིལ་བུ་
དང་༑ རྩེ་ལྔ་པ་ལ་དམ་ཚིག་རྡོ་རྗེ་དྲིལ་བུ་ཞེས་བྱ་སྟེ། རྡོ་རྗེ་མཁའ་འགྲོ་ལས། རྡོ་རྗེ་རྩེ་དགུ་ཞེས་བྱ་བ། །ཡེ་ཤེས་རྡོ་རྗེ་འགྲོ་བ་སྒྲོལ། །དམ་ཚིག་རྡོ་རྗེའི་མཚན་ཉིད་དེ། །ཞེས་གསུངས་
པའི་འགྲེལ་པར། བྷ་ཝ་བྷ་དྲས། དམ་ཚིག་རྡོ་རྗེ་ཞེས་བྱ་བ་ལ། དམ་ཚིག་ནི་དེ་བཞིན་གཤེགས་པ་ལྔའོ། །དེ་དང་གྲངས་མཉམ་པའི་རྭ་རྡོ་རྗེ་གང་ལ་ཡོད་པའི་དེ་ལ་ཞེས་བྱའོ། །ཞེས་
གསུངས་སོ། །གཞན་ཡང་རྡོ་རྗེའི་རྭ་སྟོང་ལ་སོགས་པ་མང་བར་གསུངས་ཤིང༌། རྡོ་རྗེའི་རྭ་མང་ཉུང་གི་དབྱེ་བས་དྲིལ་བུ་ཡང་དེའི་མགོ་ཅན་སྣ་ཚོགས་པར་བྱུང་བ་ཡིན་ཏེ། མཁའ་འགྲོ་རྒྱ་མཚོ་
ལས༑ རྩེ་དགུ་རྩེ་མོ་གཅིག་པ་དང༌། །རྩེ་ལྔ་རྩེ་མོ་གསུམ་པ་ཅན། །དེ་ལྟར་ལ་སོགས་དྲིལ་བུ་ཆེ། །རྩེ་མོ་སྟོང་གི་བར་དུའོ། །ཞེས་གསུང་ངོ་། །གཉིས་པ་རྡོ་རྗེ་དྲིལ་བུའི་ཚད་བཤད་པ་
ལ༑ བླ་མེད་ཀྱི་རྒྱུད་སྤྱི་ནས་བཤད་པ་དང༌། དུས་འཁོར་ནས་བཤད་པ་གཉིས་ལས། དང་པོ་ལ་རྡོ་རྗེ་ཚད་དང༌། དྲིལ་བུའི་ཚད་བཤད་པ་གཉིས་ལས། དང་པོ་རྡོ་རྗེའི་ཚད་ལ་

༄༅། ། ཡང༌། བཟུང་བྱའི་རྡོ་རྗེའི་ཚད་དང༌། རྒྱན་གྱི་རྡོ་རྗེའི་ཚད་གཉིས་ལས། དང་པོ་བཟུང་བྱ་རྡོ་རྗེའི་ཚད་ལ་ཡང༌། རྒྱུ་དང་ཚད་གཉིས་ལས། རྒྱུ་ནི་རྡོ་རྗེ་མཁའ་
འགྲོ་ལས། །ཞི་དང་རྒྱས་དང་མངོན་སྤྱོད་ཀྱི། །རྡོ་རྗེ་དག་ནི་ཐམས་ཅད་ཀྱང༌། །གསེར་ལ་སོགས་པས་ལེགས་པར་བརྡུངས། །ཞེས་དང༌། དེིའི་འགྲེལ་པར། བྷ་ཝ་བྷ་ཏྲཾས། ཡང་ན་
ཤིང་ལ་སོགས་པ་ལས་བྱས་པ་ཡིན་ན་ཚོན་རྩིས་ཁ་བསྒྱུར་བའོ། །ཞེས་པ་ལྟར་རྒྱུ་བྱའོ། །ཚད་ནི། སམྦུ་ཊའི་འགྲེལ་པ་མན་ངག་སྙེ་མ་ལས། སྒྲུབ་པ་པོའི་སོར་བཞི་ཆུང་ཚད་དང་། ཉི་ཤུ་ཆེ་
ཚད་དུ་བཤད། རྡོ་རྗེ་མཁའ་འགྲོའི་འགྲེལ་པར་བྷ་ཝཾ་བྷ་ཏྲས་སོར་དྲུག་ནས་ཉི་ཤུ་བར་གང་ཡང་རུང་བ་ལ་བཤད། འབྲིང་ཚད་སྒྲབ་པ་པོའི་སོར་བཅུ་གཉིས་དུ་བྱའོ། །རྭ་དབུས་མའི་ཡར་མར་གྱི་
རྩེ་ནས་རྩེ་བར་སྲིད་ཚད་དུ་བྱས། ཆ་གསུམ་དུ་བྱས་པའི་ཆ་བར་མ་ལྟེ་བ་འཆང་བཟུང་། རྭ་ཡར་མར་གཉིས་ལ་ཡང་ཆ་རེ་རེ་བྱ་དགོས་ཏེ། སམྦུ་ཊི་ལས། ཆ་གསུམ་བཟུང་བའི་གནས་གསལ་
ཞིང་ཞེས་དང༌། རྡོ་རྗེ་མཁའ་འགྲོ་ལས། དབུས་མ་རིང་བ་ཉིད་ཀྱིས་ནི། །ཆ་གསུམ་གྱི་ནི་ཚད་དག་བྱ། །ཞེས་པའོ། །འཆང་བཟུང་དེ་ཡང་ཆ་གསུམ་དུ་བྱས་པའི་གཡས་གཡོན་པདྨ་འདབ་ ྨ

བརྒྱད་ཆ་རེ་རེ་དང་ལྟེ་བ་ལ་ཆ་གཅིག་སྟེ་གསུམ་མཉམ་དུ་བྱའོ། །ལྟེ་བ་དང་པདྨའི་བར། གཡས་གཡོན་གཉིས་སུ། རི་མེད་དབུས་མཐོ་མཐའ་གཉིས་ཕྲ་ལ་དམའ་བ་དབུས་ལ་མུ་ཏིག་གི་ཕྲེང་བ་
ལྟ་བུ་རེ་རེ་བསྐོར་བར་གསུང་ཏེ། རྡོ་རྗེ་མཁའ་འགྲོ་ལས། ཆ་བརྒྱད་སྐ་རགས་ཀྱིས་ནི་བརྒྱན། ཞེས་སོ། །མན་ངག་སྙེ་མར། དབུས་སུ་སྣ་ཚོགས་པའི་ཕྲེང་བ་དང་ལྡན་པ་སྟེ། རིན་པོ་ཆེ་
དང་པ་ཏྲ་དང་མུ་ཁྱུད་རྣམས་ཀྱིས་བཀྲ་བ་ཞེས་གསུངས། དབུས་ཀྱི་འཆང་བཟུང་ཀྱང་ཆ་གསུམ་མཉམ་པར་བྱེད་པའི་ཚེ། རིན་པོ་ཆེའི་ཕྲེང་བའི་སྐ་རགས་ལྟེ་བའི་ཆ་ལ་བཏེགས་སོ། །སམྦུ་
ཊིས༑ སྐ་རག་བྱས་པ་བཟང་པོ་ཉིད། ཅེས་པའི་འགྲེལ་པ་མན་ངག་སྙེ་མར། རྭའི་འོག་ཟླ་བའི་སྟེང་དུ་དཀྲིས་པའི་རི་མོ་ནི་སྐ་རགས་ཏེ། མུ་ཁྱུད་ཅེས་མིང་དུ་བྱ་བ་མཛེས་པའོ། །ཞེས་
པས༑ པདྨའི་འདབ་མའི་རྩེ་མོ་ནོན་པར་ཟླ་བའི་དཀྱིལ་འཁོར། དེའི་སྟེང་ནས་མུ་ཁྱུད་ཀྱི་རི་མོས་བསྐོར་བའོ། །རྡོ་རྗེ་ཆ་གསུམ་མཉམ་པར་བྱེད་པའི་ཚེ་ཟླ་བ་མུ་ཁྱུད་ནི་འཆང་བཟུང་ལ་བཏེགས་
སོ༑ །གདན་བཞི་དང་སམྦུ་ཊིའི་རྒྱུད་གཉིས་མཐུན་པར། ཆུ་སྲིན་ཁ་ནས་བྱུང་བ་ཡི། །རྩེ་མོ་འོད་ཟེར་ཟླ་བར་གནས། །ཞེས་གསུངས་ཤིང་འགྲེལ་པ་མན་ངག་སྙེ་མར། དབུས་མ་གཏོགས་

༄༅། །པའི་རྭ་རྣམས་ཆུ་སྲིན་གྱི་སོའི་བར་ན་གནས་པ་རྣམས་ཏེ་འདིའི་སྣ་ནི་ཕྱི་ནས་བྱེད་དོ། །ཆུ་སྲིན་གྱི་གདོང་རྭའི་བཞི་ཆའོ་ཞེས། རྡོ་རྗེ་མཁའ་འགྲོར། འདས་མའི་ཆ་
ལ་གནས་པའི་ཕྱིར། །ཆུ་སྲིན་ཆ་གཅིག་ཉིད་ཡིན་ཏེ། །དེ་ཡི་ཕྱེད་དུ་སྐ་རགས་འདོད། །དེའི་འགྲེལ་པར། པདྨའི་སྟེང་གི་ཟླ་བ་ལས། ཆུ་སྲིན་ཆ་གཅིག་ནི་དེའི་བཞི་ཆའོ། །དེའི་ཕྱེད་དང་
སྐ་རགས་ནི། དབུས་རྭའི་ཕྱེད་དུ་སྐ་རགས་ཏེ་རི་མོ་གསུམ་གཤིབས་སུ་བྱས་པའི་དབུས་ཀྱི་ཆ་ལྷག་པར་བྱ་ཞིང་། ལྷག་མ་གཉིས་མཉམ་རིམ་ཀྱིས་ཉིས་འགྱུར་དུ་མཐོའོ། །དབུས་རྭ་ནས་ཟླ་བའི་
མུ་ཁྱུད་ཀྱི་བར་རྭའི་བཞི་ཆའམ། ཆུ་སྲིན་གྱི་སྲིད་དང་མཉམ་པའོ། །གཞན་ཡང་རྡོ་རྗེ་མཁའ་འགྲོ་ལས། སྟེང་གི་པདྨ་ཟླ་བ་ནི། །དྲུག་ཅུ་ཀུན་ནས་ཟླུམ་པོ་བྱ། །དེ་དག་ལ་ནི་སེང་གེའི་
སྣ༑ །ནས་ཕྱེད་ཙམ་དུ་མཐོ་བར་བྱ། །མཆེ་བ་ཡི་ནི་མཐར་གནས་པ། །དེ་ནི་དྲུག་ཆ་ཞེས་སུ་གྲགས། །ཞེས་པའི་དོན་ནོ། །དབུས་རྭ་སྐྱེས་པའི་རྩ་བ་ནས། ཟླ་བའི་བར་གྱི་ཚད་རྭའི་དྲུག་
ཆར་བྱས་པའོ། །གོང་འོག་འདི་ཉིད་ཆུ་སྲིན་གྱི་ཁའི་སོ་མན་གྱི་དཔངས་སམ་སྲིད་ལ་ཆ་གཅིག་ཡོད་པར་མཐུན་ཞིང༌། ཆ་དེ་བཞི། དྲུག་ཆའི་ལུང་གཉིས་གསུངས་པ་ཡིན་ཞིང་། ཁ་ཅིག་གི་

ལུགས་ལ། དེ་གཉིས་འགལ་སྤོངས་བྱས་ནས་རང་བཟོའི་བཤད་པ་ནི་གྱི་ནའོ། །ཡེ་ཤེས་ཀྱི་རྡོ་རྗེ་རྩེ་དགུ་པ་ནི་རྭའི་རྩ་བ་ནས་བསྐོར་བའི་ཟླ་བ་མུ་ཁྱུད་དེ་རྭའི་སྲིད་རྩ་དྲུག་ཏུ་བྱས་པའི་ཆ་གཅིག་
འབྲུག་གིས་བསྐོར་བ་ཡིན། རྡོ་རྗེ་མཁའ་འགྲོ་ལས། རྩེ་མོ་ཀུན་གྱིས་དབུས་མ་ཟླུམ། །ཕྱོགས་ཕྱོགས་རྩེ་མོ་འདུད་པ་ནས། །དབུས་ནི་ཟུར་བརྒྱད་དག་ཏུ་བྱ། །ཞེས་པས་དབུས་རྭ་ཟུར་བརྒྱད་པ་རྩེ་
ཞབས་ཟླུམ་སར་རྣམས་གྲ་བཞི་པ་རྩེ་ཞབས་བྱིན་གྱིས་ཕྲ་ཞིང་ཟླུམ་པའོ། །དམ་ཚིག་རྡོ་རྗེ་རྩེ་ལྔ་ཡིན་མིན་སྐོར། རྭ་རྣམས་ནི་ཆ་ཤས་བཞི་པ་རྩེ་མོ་གུག་པའོ། །རྭ་དབུས་ཀྱི་འོག་ནི་ཟླུམ་པའོ།
ཆོས་
རྭ་དབུས་མ་དྲང་ལ་གྲུ་བཞི་པ་རྣོ་ལ་སྐེད་རིམ་གསུམ་དང་ལྡན་པ་ནས་ཀྱི་དབྱིབས་ཅན། ཕྱོགས་ཀྱི་རྭ་རྣམས་འོག་ཅུང་ཟད་ཕྲ་བ་དབུས་སྦོམ་པ་སྟེ། རྩེ་འོག་ལས་ཀྱང་ཕྲ་བ་རྡོ་རྗེའི་རྭའི་སྲིད་ཀྱིས་
བཞི་ཆ་གཅིག་གིས་རྭ་དབུས་མའི་རྩ་བ་ནས་ཟླ་བའི་མུ་ཁྱུད་བར་ཚད་མཉམ་པ། རྡོ་རྗེའི་སྲིད་ཚད་ཆ་བཞིར་བགོས་པ་ལ་ཆ་གཅིག ཆ་གཅིག་ཆ་བཞིར་བགོས་པ་ནས་ཞེས་བྱས་ནས། རྭ་གཞན་
རྣམས་གུག་པའི་ནུས་པས་ཟླུམ་ནས་དབུས་རྭ་ནས་གཅིག་གི་རིང་བའོ། །མཁས་གྲུབ་པས་དབུས་རྭ་གྲུ་བཞི་དང་ཟུར་བརྒྱད་དུ་བཤད། རྩེ་དགུ་སོགས་དང་རྩེ་ལྔ་པ་སོགས་ཀྱི་དབྱེ་བ་མ་

༈ |༄༅། །ཡིན། ཐུན་མོང་གི་བཤད་པར་བཞེད་འདུག་སྟེ། ད་ལྟའི་འགྲོ་མགོན་ཆོས་རྒྱལ་འཕགས་པ་སོགས་ཀྱིས་ཞལ་བཀོད་མཛད་པའི་རྡོ་རྗེ་དྲིལ་བུ་དང་། གཞན་ཡང་
བོད་ཀྱི་མཁས་པ་མང་པོས་རྒྱ་བོད་ཀྱི་བཟོ་བོ་རྣམས་ལ་ཕལ་ཆེར་མཐུན་པར་ཞལ་བཀོད་བྱས་པའི་རྡོ་རྗེ་རྩེ་ལྔ་པ་དང་རྩེ་དགུ་པ་སོགས་ཀྱི་རྭ་དབུས་མའི་དབྱིབས་ཀྱིས་ཤེས་སོ། །མཁས་གྲུབ་པ་
སོགས༑ རྩེ་དགུ་དང་རྩེ་ལྔའི་ཐུན་མོང་དུ་བཤད་པ་དང་། ནས་ཀྱི་ཚད་ཀྱང་ད་ལྟའི་ནས་ཚད་ལ་བཞེད་པ་དང་། ཡང་ནས་ཚད་རྡོ་རྗེའི་རྭའི་སྲིད་ཚད་ཆ་བཞིར་བྱས་དེའི་ཆ་གཅིག་ཉི་ཤུ་རྩ་བཞིར་
བྱེད་པ་འདི་ཡང་མཁས་པ་ཡིན་ཡང་གྱི་ནར་གོ །རྡོ་རྗེ་རྩེ་གསུམ་དང་སྣ་ཚོགས་རྡོ་རྗེའི་ཚད་ཀྱང་རྩེ་ལྔ་པ་བཞིན་ནོ། །རྡོ་རྗེ་རྭ་གསུམ་པ་ནི་ཤར་དང་ནུབ་ཀྱི་པདྨའི་སྟེང་ནས་སྐྱེས་ལ་ར་ལྔ་པ་ཡང་
ཕྱོགས་ཀྱི་པདྨ་དང་། རྭ་དགུ་པའི་རྭ་བརྒྱད་ནི་ཕྱོགས་མཚམས་པདྨའི་ཐད་ནས་སྐྱེས་སོ། །རྭ་ཐམས་ཅད་མཉམ་པ་ཡིན་པས། རྭ་ཁ་གདེངས་པ་རྣམས་དབུས་རྭ་དང་མཉམ་ཞིང་། རྭ་ཁ་ཅུང་
༈ ཟད་གདེངས་པ་དབུས་རྭ་ལས་ཅུང་ཟད་དམའ་ཙམ་འོང་ངོ༌། རྡོ་རྗེ་ཆུ་ཞེངས་གབ་པའི་ཚད་ནི། རྡོ་རྗེ་ཀུན་ལ་བློ་ལྡན་པས། །མཆུ་དང་ཞེང་ནི་མཉམ་པར་བྱ། །ཞེས་གསུངས་པས། སྟེང་

འོག་གི་རྭ་གང་རུང་གཅིག་གི་རྭ་རྣམས་གུག་པའི་འདིར་ཆེ་སའི་ཐད་ནས་སྲད་བུས་བསྐོར་བ་དེ་བརྐྱང་ན་རྭ་རྩེ་དབུས་མ་གཉིས་ཀྱི་རྩེ་དང་མཉམ་པར་འགྱུར་བས་ཆུ་ཞེང་མཉམ་པའོ། །དེས་ན་རྭའི
གུག་ཚད་ཆེ་ཆུང་གི་ཚད་ཀྱང་ཤེས་སོ། །ཡང་མན་ངག་སྙེ་མར། བསྐོར་བ་ཡང་རྡོ་རྗེའི་ཕྱེད་ཀྱི་ཚད་དེ། བསྐོར་བའི་ཚད་གཉིས་ནི་རྡོ་རྗེ་ཐམས་ཅད་ཀྱི་རིང་བར་རོ། །ཞེས་གསུངས།
ཕྲེང་བར་ཡང་དེ་མཐུན་པར་བཤད་པས། དེ་ཡང་རྡོ་རྗེའི་ལྟེ་བའི་འདིར་ཆེ་བའི་ཐད་ལ་སྲད་བུས་བསྐོར་ནས་བརྐྱང་བའི་ཚད་རྡོ་རྗེའི་སྲིད་ཕྱེད་དུ་འགྱུར་ཞིང༌། ཚད་གཉིས་ཀྱི་ནི་སྲིད་ཚད་དང་མཉམ་
།ཞེས་ཐམས་ཅད་མཁྱེན་པ་བུ་ཡང་བཞེད་ཅིང༌། བདག་གི་བླ་མ་དུས་ཞབས་རིན་པོ་ཆེ་ཤཱཀྱའི་མཚན་ཅན་ཡང་དེ་བཞིན་གསུངས་སོ། །དེས་བཟུང་བྱའམ་གསོར་བྱའི་རྡོ་རྗེའི་ཚད་བསྟན་
།གཉིས་པ་རྒྱན་གྱི་རྡོ་རྗེའི་ཚད་ནི། རྡོ་རྗེ་མཁའ་འགྲོ་ལས། ཆ་ལྔའི་ཚད་དང་ལྡན་པ་ནི། །སྤྱི་གཙུག་རྡོ་རྗེ་ཞེས་བྱར་གྲགས། །རྣ་ཆ་ཆ་དྲུག་ཚད་དུ་བྱ། །མགུལ་དོ་ཆ་ནི་བཞི་པ་སྟེ།
སྙིང་གར་ཆ་ལྔ་པ་ནི་བཟུང༌། །གསང་བ་དང་ནི་ལག་པར་ཡང་། །ཆ་དྲུག་པ་ནི་བཟུང་བྱ་སྟེ། །ཇི་ལྟར་མཛེས་པར་རྟག་པར་བྱ། །ཞེས་གསུངས་པས། ལྟེ་བ་ལ་ཆ་གཅིག་པདྨ་གཉིས་ལ་ཆ་

སྙན་༄༅། །རེ་རེ། རྭ་ལ་ཆ་རེ་རེ་སྟེ་ཆ་ལྔ་སོགས་སུ་བྱེད་དམ། ཆ་ཞེས་པ་སེར་ལ་བྷ་ཝ་བྷ་དྲ་དང་། མན་ངག་སྙེ་མར་བཤད་པས་གང་མཛེས་བྱས་ཆོག འདི་ཡང་རྣལ་
བརྒྱུད་འབྱོར་པ་ཚོགས་འཁོར་དང་། སྤྱོད་པ་ལ་ཞུགས་ཚེ། ཤིང་རུས་པ། རིན་པོ་ཆེ་སོགས་ལ་བྱས་ནས་ལུས་ལ་བརྒྱན་པའོ། །དུས་འཁོར་ནས་བཤད་པའི་རྡོ་རྗེའི་ཚད་འོག་ཏུ་བསྟན། གཉིས་པ་
ཨི
དྲིལ་བུའི་ཚད་ལ་ཡང་དུས་རྒྱུན་དུ་བླ་མེད་སྤྱི་ནས་བཤད་པ་དང་། དུས་འཁོར་ནས་བཤད་པ། དང་པོ་ལ་ཡང༌། རྒྱུད་དང་སྤྱིའི་ཚད་བཤད་པ་དང༌། སོ་སོའི་དབྱེ་བའི་ཚད་བཤད་པ་གཉིས་
བཅུ་གཅིག་
ལས༑ དང་པོ་ནི། རྡོ་རྗེ་མཁའ་འགྲོ་ལས། ཀུན་ལ་མཁར་བའམ་ཡང་ན་ནི། །ལྕགས་གསུམ་ལས་ནི་དྲིལ་བུ་སྟེ། །ཆ་གསུམ་ལ་ནི་ལྡན་པར་བྱ། །ཞེས་དང་། མཁའ་འགྲོ་རྒྱ་མཚོ་ལས་
ཀྱང་༑ དྲིལ་བུ་རྟག་ཏུ་ཆ་གསུམ་ཅན། །ལྷ་ཡིས་ཡང་དག་བརྒྱན་པར་བྱས། །ཞེས་དང༌། མན་ངག་སྙེ་མར། དྲིལ་བུ་རྣམས་ཐམས་ཅད་གསུམ་མཉམ་པ། རྡོ་རྗེ་དང་རྗེས་སུ་མཐུན་པའི་
ཚད་དོ། །ཞེས་གསུངས་པས། རྡོ་རྗེ་སོར་བཞིའམ་དྲུག་ནས་ཉི་ཤུའི་བར་བཤད་པ་ལས། དེ་དང་རྗེས་སུ་མཐུན་པའི་དྲིལ་བུ་ཡང་ཆེ་ཆུང་དགོས་སོ། །རྡོ་རྗེ་མཁའ་འགྲོ་དང༌། མཁའ་འགྲོ་

རྒྱ་མཚོ་དང༌། རྡོ་རྗེ་ཕྲེང་བ་དང༌། མན་ངག་སྙེ་མ་སོགས་ནས་ཆ་གསུམ་མཉམ་པ་ཞེས་གསུངས་པའི་དོན། བླ་མ་ས་སྐྱ་པ་སོགས་མཁས་པ་ཁ་ཅིག་དབྱུག་པ་ཆ་གཉིས་སུ་བཞེད། བཟང་པོ་
ཡོངས་བཟུང་ནས། དྲིལ་བུ་ཀུན་ཏུ་ཆ་དྲུག་ལ། །དེ་ཡི་ཆ་བཞི་མཁར་བ་ཡི། །རང་བཞིན་མ་འདྲེས་པ་ལ་བྱ། །གཞན་ནི་གཞན་ལས་བརྟག་པར་བྱ། །ཞེས་གསུངས་པའི་དོན་དྲིལ་བུའི་ཁོག་
པ་ལི་ལས་བྱས་པ་མན་ལ་ཆ་བཞི་ཁོག་པ་གསུངས་པ་དང༌། ཆ་གཉིས་དབྱུག་པ་ལ་ཡོད་པར་གསུངས་པ་དང་། ཆ་གཉིས་ཁོག་པ་དང༌། ཆ་གཉིས་དབྱུག་པ་ལ་གསུངས་པ་གཉིས་འགལ་བ་
ལྟར་སྣང་ཡང་། དྲུག་ཆ་དང་གསུམ་ཆའི་དབྱེ་བ་ཡིན་ཞིང་། དེ་ཡང་ཁོག་པ་ཞེས་པ་ལ་དགོང་པ་དོན་ལ་གཅིག་ཅིང༌། ངོས་འཛིན་མ་མཐུན་པ་ཡིན་ཏེ་ཁོག་པ་ཞེས། ཐོད་པའི་པདྨའི་འོག་རྡོ་རྭ་
དྲ་ཕྱེད་མན་ལ་ཟེར་བ་ལ་དགོངས་ནས་ཁོག་པ་ཆ་གཅིག་ཞེས་གསུངས་ཤིང་། ཐོད་པའི་པདྨ་ཡན་དབྱུག་པ་དང་བཅས་པ་ལ་ཆ་གཉིས་ཞེས་གསུངས། ཡང་ཆ་དྲུག་གི་ཁོག་པ་ལ་ལི་ལས་གྲུབ་
པའི་དྲིལ་བུའི་ལུས་ཕྱེད་མན་ཆད་ལ་ཆ་བཞི་ཞེས་དང་། བུམ་གདན་དང་བཅས་པ་ཡན་ལ་ཆ་གཉིས་ཞེས་གསུངས་པ་ཤེས་རབ་ཞལ་མན་ལ་དགོངས་ཤིང་། དེ་ཡན་གྱི་པདྨ་རྡོ་རྗེ་ཕྱེང་ལ་ཡང་ཆ་

།གཉིས་སུ་བགོས། ཡང་ན་བུམ་གདན་བུམ་པ་ཤེས་རབ་ཞལ་བསྡོམ་པས་ཆ་གཅིག་པདྨ་དང་བཅས་པའི་རྡོ་རྗེ་ཕྱེད་མ་ཡན་ལ་ཆ་གཅིག་བྱས་ན་ནི། ད་ལྟའི་དྲིལ་བུ་༄༅།
རྣམས་ལས་དབྱུག་པ་ཐུང་ཙམ་མ་གཏོགས་རྒྱུད་རྣམས་དང་། རྒྱ་གར་གྱི་འགྲེལ་པ་མཁན་བཟང་པོ་ཡོངས་བཟུང་རྣམས་དགོངས་པ་མཐུན་པར་བསྒྲུབ་ནུས་ཤིང༌། ཁོག་པ་ཆ་གཅིག་དང་དབྱུག་པ་
ཆ་གཉིས་སུ་འདོད་པའི་ཡང་ཐོད་པའི་རྡོ་རྗེའི་ར་བ་ཡན་དབྱུག་པའི་ཁོངས་སུ་གཏོགས་པ་ཡིན་ནོ། །དྲིལ་བུ་ནང་གི་ཁ་ནམ་མཁའི་མཐའ་ཐད་ཀའི་ཚེད་ལས་རང་བཞིན་བུམ་གདན་གྱི་འོག་གི་དབྱུག་
བཅུ་གཉིས་
པ་མན་ཆད་མཉམ་པས་དྲིལ་བུའི་ལུས་ཕྱེད་དང་མཉམ་ཞིང་། དྲིལ་བུའི་ཐོད་པའི་རྡོ་རྗེ་རྭའི་ཁོར་ཡུག་ཏུ་སྲད་བུས་བསྐོར་བ་དེ་རྐྱང་པ་ནི་དྲིལ་བུའི་ཁ་ནས་རྡོ་རྗེ་ཕྱེད་པའི་རྩེའི་བར་དུ་དྲིལ་བུའི་སྲིད་
ཚད་དང་མཉམ་པས་ཆུ་ཞེང་གབ་པའོ། །ཡང་རྒྱ་ཆེའི་མཐའ་ནམ་མཁའ་དང་སྲིད་ཀྱི་ནམ་མཁའི་དཔངས་ཆུ་ཞེང་མཉམ་པར་མན་སྙེར་བཤད་དོ། །གཉིས་པ་དྲིལ་བུའི་དབྱེ་བའི་ཚད་སོ་སོར་བཤད་
པ་ལ། རྡོ་རྗེ་སེམས་དཔའི་དྲིལ་བུའམ་ཡེ་ཤེས་ཀྱི་དྲིལ་བུ་དང༌། དཔེའི་དྲིལ་བུ་དང་རིགས་སོ་སོའི་དེ་བཞིན་གཤེགས་པའི་དྲིལ་བུའོ། །དང་པོ་རྩེ་ལྔ་པ་དགུ་པ་གཉིས་ལ། རྡོ་རྗེ་མཁའ་འགྲོ་

ལས༑ ཡེ་ཤེས་བདུད་རྩིའི་དྲིལ་བུ་ནི། །རྩེ་མོ་དགུ་པ་དེ་བཞིན་ནོ། །ཞེས་སོགས་གསུངས་རྩེ་དགུ་པ་དང་ལྔ་པ་གཉིས་རྭའི་མང་ཉུང་མ་གཏོགས་གཞན་འདྲ་བར་བཤད་ཅིང་ཅུང་ཟད་ནང་དུ་ཞུམ་
པའི་སྟེང་དུ་མུ་ཏིག་གི་ཕྲེང་བ་གཉིས་ཀྱི་བར་དུ་རྡོ་རྗེའི་ཕྲེང་བ་མཛེས་པས་བསྐོར་བའོ། །དྲིལ་བུའི་ཁོག་པ་དབྱུག་པ་ལི་ལས་བྱས་པ་མན་དང་། གསེར་དངུལ་ར་གན་ལས་བྱས་པའི་ཕྲེང་བ་གསུམ་
སྟེགས་བུ་གྲུ་བཞི་པའི་བུམ་གདན་ཡན་ཆད་ཚད་མཉམ་དུ་ཡོད་པ་ལས་སམྦུ་ཊ་ནས་བཤད་པ་ལྟར་འགྲེལ་པ་མན་སྙེ་ལས། ནམ་མཁའ་སྟོང་པ་གང་གི་དབུས་ཡིན་པ་དེ་དྲིལ་བུའི་གཟུགས་ཏེ་འདོད་
པའི་ཁམས་སོ། །དྲིལ་བུའི་སྟེང་འོག་ཏུ་ཁ་ཕྱོགས་པའི་པདྨ་རྒྱས་པ་ལས་བྱུང་བའི་ངོ་བོ་གཟུགས་ཀྱི་ཁམས་སོ། །པདྨ་བཀོད་པའི་སྟེང་དུ་གཟུགས་མེད་སྲིད་པའི་ཕྱོགས་གཟུགས་མེད་པའི་ཁམས་
ཏེ༑ དེ་རུ་ཤེས་རབ་བདུད་རྩིའི་བུམ་པ་སྟེ། པདྨས་བསྐོར་བའི་སྟེང་དུ་རི་མོ་གསུམ་གྱི་བུམ་པའི་རྣམ་པར་དབྱིབས་བྱའོ་ཞེས་གསུངས་སོ། །དྲིལ་བུ་ཆ་དྲུག་པ་ཆ་གསུམ་དུ་གནས་པ་ནི།
མན་གྱི་དྲིལ་བུའི་ཁོག་པ་ཆ་གཉིས་ཚོན་གཅིག་ཐོད་པའི་པདྨ་ནས་དབྱུག་པ་ལི་ལས་གྲུབ་པའི་བར་ཆ་གཅིག་དང་། མུ་ཏིག་གི་ཕྲེང་བ་སུམ་བརྩེགས་སྟེགས་བུ་གྲུ་བཞི་རྣམ་ཆ་ཕྱེད་བཞི་ཆར་བགོས་

།པའི་དཔངས་དང་ལྡན་པའི་སྟེང་བདུད་རྩི་བུམ་པ་ཆ་ཕྱེད་ཀྱི་བཞི་གསུམ་དཔངས། དེའི་སྟེང་ཆ་ཕྱེད་ཀྱི་ཤེས་རབ་གདོང་ཤར་ལ་ལྟ་བ། མུ་ཏིག་རིམ་གསུམ་སྟེགས་
བུ་གྲུ་བཞི་བུམ་པ་ཤེས་རབ་ཞལ་དང་བཅས་ལ་ཆ་གཅིག དེའི་བར་གཉིས་ཚད་གཅིག་ཤེས་རབ་གདོང་གི་སྤྱི་ནས་པདྨ་འདབ་བརྒྱད་ལ་གནས་པའི་རྡོ་རྗེ་ཕྱེད་པའོ། །ཤེས་རབ་གདོང་གི་འོག་ཏུ་རྩེ་
ལྔ་པ་དང༌། རྩེ་དགུ་པ་གང་ཡིན་ཀྱང་བུམ་པ་བྱ་བར་བཤད་པ་མ་གཏོགས་བུ་ག་བྱ་བར་ནི་རྒྱུད་གང་ནས་ཀྱང་མ་བཤད། སྔོན་གྱི་ཡོ་ག་བ་ཁ་ཅིག་མཛུབ་མོ་བཅུག་སྟེ་བསྐོར་བའི་ཆེ་དུ་བྱའོ། །
ཞེས་གྲགས་སམ། སྔོན་འགྲོ་མགོན་འཕགས་པའི་དུས་སུ་བཟོ་བོ་འོན་པ་གཅིག་ལ་དྲིལ་བུ་རྩེ་དགུ་མང་པོ་བཟོ་བཅུག་པའི་ཤེས་རབ་གདོང་གི་འོག་ཏུ་བུམ་པ་བཟོས་གསུངས་པས། འོན་པས་བུམ་
པ་ལ་བུ་གར་གོ་ནས་བཟོས་པས་བརྒྱ་ཕྲག་མང་པོ་ཚར་བ་དང་འཆོས་པ་མ་བྱུང་བར། དེ་ཁར་བཞག་པས་ཕྱིས་རྒྱ་བོད་རྣམས་ཀྱི་འདྲ་ཅོག་བྱས། ཞེས་གྲགས་པ་ཁ་ཅིག་གིས་གསུངས། དྲིལ་བུ་
རྩེ་ལྔ་པ་ལ་ཤེས་རབ་གདོང་གི་འོག་དུ་པདྨ་བྱས་པ་གང་ནས་ཀྱང་མ་བཤད་པས་མི་བྱའོ། །ཞེས་གསུངས་པ་གྱི་ན་བ་སྟེ། རིན་པོ་ཆེ་དང་འཁོར་ལོ་སོགས་ཀྱི་ཡུ་བ་བྱས་པའི་དྲིལ་བུ་གསུངས་པས་
193

ཤེས་རབ་གདོང་བྱས་པ་ཙམ་མ་གཏོགས། པདྨས་ཡུ་བ་བྱས་པའི་དྲིལ་བུ་རྒྱུད་དང་འགྲེལ་པ་དུ་མ་ནས་གསུངས་ཤིང༌། དེའི་ཡུ་བ་བྱས་པའི་དྲིལ་བུ་ཁོང་རང་གིས་ཀྱང་བཤད་པའི་ཕྱིར་རོ། །
ཤེས་རབ་གདོང་ནི་རིན་པོ་ཆེའི་འཁོར་ལོ་སོགས་ཀྱི་སྟེང་དུའང་རུང་། བུམ་གདན་གྱི་ཕྲེང་བ་གསུམ་རིམ་འོག་ཏུ་དབྱུག་པའི་རྩ་བར་ཨུཏྤལ་འདབ་མ་བརྒྱད་པ་དང་། དེའི་འོག་ཐོད་པའི་སྟེང་རྒྱ་
དང་མཉམ་པར་པདྨ་འདབ་བརྒྱད་ཀྱི་མདུན་དུའང༌། ཤར་དུ་སྒྲོལ་མ་ལ་ཏཾ། བྱང་དུ་གོས་དཀར་མོ་ལ་པཾ། ནུབ་ཏུ་མཱ་མ་ཀི་ལ་མཾ། ལྷོར་སྤྱན་མ་ལ་ལཾ། ཤར་ལྷོར་ཕྲེང་བ་མོ་ལ་མཾ། ལྷོ་ནུབ་
ཏུ་ནོར་རྒྱུན་མ་ལ་བཾ། ནུབ་བྱང་དུ་ཙནྡྲའི་ཙུ། བྱང་ཤར་དུ་ཁྲོ་གཉེར་ཅན་མའི་བྷཾ་རྣམས་འགོད་པ་ནི། སམྦུ་ཊ་ལས། ཡི་གེ་བརྒྱད་ཀྱི་ས་བོན་ནི། །ཕྱོགས་ནི་བརྒྱད་དུ་རྣམ་པར་འགོད།
ཤར་དུ་ལྷ་མོ་སྒྲོལ་མ་སྟེ། །བྱང་དུ་ཡང་ནི་གོས་དཀར་མོ། །ནུབ་ཏུ་མ་མཱ་ཀི་ཞེས་བྱ། །ལྷོ་རུ་སངས་རྒྱས་སྤྱན་མ་ཉིད། །ཞེས་སོ། །རྒྱུད་རྣམས་སུ་ཤར་དུ་སྒྲོལ་མའི་ས་བོན་ཏཾ་བཤད་
འདུག དྲིལ་བུ་རྙིང་མ་རྣམས་ལ་སྤྱན་མའི་ལཾ། ཤར་དུ་བཀོད་འདུག་པ་འདི་མ་མཐུན་བྱུང་བ། སྔ་མ་ནི་དྲིལ་བུ་དོན་ཡོད་གྲུབ་པར་བསྐྱེད་པའི་དབང་ཡིན། ཕྱི་མ་ནི་དྲིལ་བུ་རྣམ་སྣང་དུ་བསྐྱེད་༔

༄༅། །པའི་དབང་ཡིན་པར་གོ་བས་བསྟན་ནོ། །གདན་བཞི་ལས་ཤར་དུ་སྒྲོལ་མ་ཞེས་སོགས་གོང་ལྟར་གསུངས། དེ་ཡི་སྟེང་དུ་ལྷ་མོ་ནི། །ས་བོན་བརྒྱད་ལས་བསམ་
1/1/01
པར་བྱ། །ཤར་ཕྱོགས་སུ་ནི་སྒྲོལ་མ་སྟེ། །དེ་བཞིན་བྱང་དུ་གོས་དཀར་མོ། །ནུབ་ཏུ་བདག་མིའི་མིང་ཅན་ཏེ། །ལྷོ་རུ་སངས་རྒྱས་སྤྱན་ཞེས་བྱ། ཞེས་དང༌། བཟང་པོ་ཡོངས་བཟུང་
ལས༑ ཤར་དུ་ལྷ་མོ་སྒྲོལ་མ་སྟེ། །ཞེས་སོགས་གསུངས་པ་དང་། ཕྲེང་བ་མན་སྙེ་གཉིས་སུ་གསུངས་པ་གཉིས་མི་མཐུན་པ་ཡིན་ཞིང་། སྔ་མ་ནི་ཤར་སྒྲོལ་མ་ནས་བརྩམས་ནས་གཡོན་
བཅུ་བཞི་
བསྐོར་དང༌། ཕྱི་མ་ལྷོ་སྤྱན་མ་ནས་བརྩམས་ཏེ་གཡས་བསྐོར་གྱི་དགོངས་པ་ཡིན་ནོ། །གདན་བཞིའི་འགྲེལ་པ་དྲན་པ་ལས། སྒྲོལ་མ་ལ་སོགས་ལྷ་མོ་བརྒྱད་གཟུགས་སམ། ས་བོན་དུ་དགོད་
ཞེས་པས་གཟུགས་ས་བོན་གང་ཡང་རུང་ངོ་། །ཐོད་པའི་པདྨའི་འོག་ཁོག་པའི་རྩེ་ལ་མུ་ཏིག་གི་ཕྲེང་བ་གཉིས་ཀྱི་དབུས་སུ་ཚུད་པའི་རྡོ་རྗེ་ལ་སོགས་པའི་ཕྲེང་བ། ས་བོན་བཀོད་པའི་ཕྱོགས་
མཚམས་ཀྱི་པདྨའི་འདབ་མ་དེའི་ཐད་དུ། དྲ་བ་རྫོགས་པ་རེ་རེ་དང་དེ་དག་གི་བར་བར་དུ་དྲ་བ་ཕྱེད་པ་འཕྱང་བ་དང༌། དྲ་བ་བརྒྱད་ཀྱི་ནང་དུ་ཤར་དུ་འཁོར་ལོ། །ལྷོ་རུ་རིན་ཆེན། ནུབ་ཏུ་

པདྨ༑ བྱང་དུ་ཨུཏྤལ་ལ། ཤར་ལྷོར་འཁོར་ལོ། །ལྷོནུབ་ཏུ་རྡོ་རྗེ། ནུབ་བྱང་དུ་པདྨ། བྱང་ཤར་དུ་ཨུཏྤལ་ལ། དྲ་བ་ཕྱེད་པ་ལ་སོགས་པའི་གནས་སུ། ཀུ་མུད་སོགས་དང་། རིན་པོ་
འབྲུག་ཆེ་ལ་སོགས་ཀྱིས་མཛེས་པར་བརྒྱན་པ་ཞེས་རྡོ་རྗེ་མཁའ་འགྲོ་དང་མན་སྙེར་གསུངས། ཡང་མན་སྙེར་སེམས་དཔའི་དྲིལ་བུ་ནི། རྩེ་དགུ་པ་སོར་བཅུ་གཉིས་པའི་ཚད་ཅན་ཞེས་དང་། རྡོ་རྗེ་
མཁའ་འགྲོ་ལས། ཡེ་ཤེས་བདུད་རྩིའི་དྲིལ་བུ་ནི། །རྩེ་མོ་དགུ་པ་དེ་བཞིན་ནོ། །སོར་མོ་བཅུ་གཉིས་ཚད་དུ་ནི། །རྡོ་རྗེའི་ཕྲེང་བ་སྐ་རགས་བྱས། །ཞེས་དང་། རིན་ཆེན་སྣ་ཚོགས་འབར་བ་
ཆོས་
དང་༑ །རྡོ་རྗེའི་སྐ་རག་ཕྲེང་གཉིས་ཀྱི། །ཞེས་གསུངས་པ། ཁའི་སྟེང་གི་རྡོ་རྗེའི་ཕྲེང་བ་དང༌། དྲ་ཕྱེད་སྟེང་གི་རྡོ་རྗེ་གཉིས་ཡིན། རྒྱ་གར་བ་རྣམས་ལ་ངེས་པ་མེད་མོད་ཀྱང༌། བོད་དག་
གིས་ཁའི་རྡོ་རྗེ་ཕྲེང་བ་འགྲེང་ཞིང༌། གོང་མ་ལ་ཆུར་ཉལ་བའི་ཕྲེང་བ་བྱེད་དོ། །གཉིས་པ་དཔའ་བོ་དྲིལ་བུ་ནི་མན་སྙེར། ཁ་ཅིག་ཏུ་དྲིལ་བུ་སོར་མོ་དགུ་པ། དྲ་བ་དྲ་ཕྱེད་པའི་མཚན་མ་སྤང་པ་
ཁ་སོར་ལྔ་པའོ། །ཞེས་གསུངས། རྩེ་མོ་ལྔ་པའམ་དགུ་པ་ནི། དཔའ་བོའི་དྲིལ་བུ་བརྗོད་པ་ནི། རྡོ་རྗེ་མཁའ་འགྲོ་ལས། དེ་ནས་དཔའ་བོའི་དྲིལ་བུ་སྟེ། །རྡོ་རྗེ་ཕྲེང་བའི་སྐེ་རགས་

ཱ། |༄༅། །ལྡན། །དེ་བཞིན་དུ་ནི་ཤེས་རབ་དང༌། །བདུད་རྩི་ཡི་ནི་བུམ་པར་ལྡན། །མཚན་ཉིད་ཐམས་ཅད་ཡོངས་སུ་རྫོགས། །དྲ་བ་དྲ་ཕྱེད་སྤང་བར་བྱ། །སོར་དགུ་རུ་ནི་
དཔངས་ལ་བྱ། །ཁ་ནི་སོར་ལྔའི་ཚད་དུ་བྱ། །དེ་ནས་ཅུང་ཟད་ལྷག་བྱ་མིན། །རྩེ་ལྔ་པ་དང་རྩེ་དགུ་པ། ཞེས་གསུངས་པས། སྲིད་སོར་དགུ་པ་ཁ་སོར་ལྔ་པ། ལྷ་མོའི་ས་བོན་དང་བཅས་
༡
པ༑ དྲ་བ་དྲ་ཕྱེད་སྤངས་པས་དཔའ་བོའི་དྲིལ་བུ་ཞེས་བརྗོད། འདི་ལ་རྡོ་རྗེའི་ཕྲེང་བའི་སྐེ་རགས་བྱ་བར་བཤད། གསུམ་པ་དེ་བཞིན་གཤེགས་པའི་དྲིལ་བུ་ཞེས་པ་རིགས་སོ་སོའི་དབང་དུ་བྱས་
པ་ནི། མན་སྙེར་ཡང་བཤད་ཅིང༌། རྡོ་རྗེ་མཁའ་འགྲོར། ད་ནི་དེ་བཞིན་གཤེགས་པ་ཡི། །དྲིལ་བུའི་མཚན་ཉིད་བཤད་པར་བྱ། །ཞེས་དང༌། ཡེ་ཤེས་ལྔ་ནི་རྣམ་དག་པའི། །རྩེ་མོ་ལྔ་
དང་ལྡན་པ་སྟེ། །སྐེ་རགས་གཉིས་གཉིས་དབུས་སུ་ནི། །འཁོར་ལོའི་ཕྲེང་བ་གཅིག་དང་ལྡན། །དེ་བཞིན་སྐེ་རགས་གཉིས་དབུས་སུ། །པདྨ་ལ་ནི་པད་ཕྲེང་གཉིས། །རིན་ཅན་ལ་ནི་རིན་པོ་
ཆེ༑ ཞེས་སོགས་གསུངས་པས། སྔར་གྱི་རྡོ་རྗེའི་ཕྲེང་བའི་དོད་ལ་འཁོར་ལོའམ་པད་མའམ་རིན་པོ་ཆེའམ་རལ་གྲི་བྱའོ། །དེ་ལ་རྣམ་སྣང་གི་དྲིལ་བུ་ཞེས་གསུངས་སོ། །རྡོ་རྗེའི་རིགས་ནི་ཁ་s

ནང་དུ་ཅུང་ཟད་ཙམ་མ་གཏོགས་བ་གླང་གི་ཁ་ལྟ་བུའོ། །འདི་ལ་ནི་རྩེ་མོ་ལྔ་ལ་ངེས་བཟུང་ཡིན་ནོ། །སྔར་རྡོ་རྗེ་སེམས་དཔའི་དྲིལ་བུ་ནི། རིགས་ཐམས་ཅད་ཀྱི་བདག་པོའི་དྲིལ་བུ་ཡིན། རྡོ་རྗེ་
མཁའ་འགྲོར་རྩེ་དགུ་བཤད་ཅིང་། རྩེ་ལྔ་པ་སམྦུ་ཊས་བཤད་དོ། །དྲིལ་བུ་དེ་དག་ཐམས་ཅད་ལ་ཡང་ཞི་དྲག་གི་དབྱེ་བས་རྩེའི་རྡོ་རྗེའི་ཁ་མ་གྱེས་པ་སོགས་གཉིས་སུ་ཤེས་དགོས་སོ། །དེ་ཐམས་འབྲུག་
ལུགས་ཅད་ལ་ཡང་ནང་གི་དབྱུག་གུ་ནི། སམྦུ་ཊི་ལས། ནང་གི་ཡེ་ཤེས་དབྱུག་གུ་ནི། །ཐམས་ཅད་བསྡུད་ཅིང་འབྱིན་པར་བྱེད། ཅེས་པའི་འགྲེལ་པ་མན་སྙེར། དྲིལ་བུའི་དབུས་སུ་ཟུར་བརྒྱད་པའི་
ཆོས་
ཡེ་ཤེས་དབྱུག་པ་སྟེ་ལྷན་ཅིག་སྐྱེས་པའི་ཡེ་ཤེས་གསལ་བར་བྱེད་པའོ། །རྡོ་རྗེ་མཁའ་འགྲོ་ལས། དབུས་ཀྱི་ཡེ་ཤེས་དབྱུག་པ་ནི། །ཟུར་བརྒྱད་པ་ནི་མཛེས་པར་བྱ། །ཞེས་སོ། །ཟུར་བརྒྱད་
མཛོད་
ཆེན་ཀྱི་དབུས་མཐོ་བ་ཟླུམ་པར་བྱའོ། །ཁ་ཕྱིར་ཅུང་ཟད་རྒྱས་པ་པད་མའི་ཁ་དང༌། ཁ་ཟླུམ་ཅུང་ཟད་སྦུབ་པ་གླང་ཁ་ཅན་དང་། ཆུ་སྐྱེས་ཁ་འབུས་རྣམ་པ་ཁ་ཟླུམ་པ་གསུམ་བཤད་དོ། · །དེས་ན་བླ་
མོ་
མེད་སྦྱི་ནས་བཤད་པའི་རྡོ་རྗེ་དྲིལ་བུའི་ཚད་བཤད་ནས། གཉིས་པ་དུས་འཁོར་ནས་བཤད་པའི་རྡོ་རྗེ་དྲིལ་བུའི་རྣམ་བཞག་བཤད་པ་ནི། རྡོ་རྗེ། དྲིལ་བུ། གཙུག་ཏོར། དཔྲལ་བ། མགྲིན་

༄༅། །པ། སྙིང་ག ལྟེ་བ། གསང་གནས་རྣམས་ལ། རྡོ་རྗེ་སོར་གཅིག་པ་དང་། གཉིས་པ་དང༌། བཞི་པ་དང་། ལྔ་པ་དང་། བརྒྱད་པ་དང༌། བཅུ་གཉིས་
པས་བརྒྱན། སྣང་བ་ཐོབ། དཔྲལ་བའི་རྡོ་རྗེའི་ཕྲེང་བ། མགྲིན་པ་རྣམས་སོར་གཅིག་ལ་སོགས་གོང་དང་མཐུན། ཕྲག་པའི་རྡོ་རྗེ་སོར་བརྒྱད་པ། སྙིང་གར་འདོག་པའི་རྡོ་རྗེ་སོར་དགུ་
པ༑ གསོར་བའི་རྡོ་རྗེ་སོར་བཅུ་གཉིས་སོགས་ཟད་པ། རླུང་། མེ། ཆུ། ས་འདོད་པ་ན་སྤྱོད་པ་དང༌། ལྷ་མ་ཡིན་དང་མི་རྣམས་ཀྱི་གྲངས་བཞིན་ནོ། །རྡོ་རྗེའི་ཚད་ནི་དུས་འཁོར་བསྡུས་
རྒྱུད་ལེའུ་ལྔ་པ་ལས། དབུས་དང་སྟེང་འོག་གསུམ་གྱི་ཆ་སྟེ་ཟླུམ་པ་དང་ནི་རྣམ་པར་དགྱེས་པ་ཞི་དང་དྲག་པོ་ལ། དྲིལ་བུ་དག་ཀྱང་དེ་བཞིན་ཆ་གསུམ་སྟེང་གི་རྡོ་རྗེ་དང་མཚུངས་བ་ལང་ཁ་དང་
པདྨའི་གཟུགས། ཁྱོད་ནི་དེའི་སུམ་ཆ་ཞལ་དང་བཅས་པའི་འདབ་མ་དག་ཀྱང་དེའི་སུམ་ཆ་ལས། ཞེས་སོགས་གསུངས། རྡོ་རྗེ་རྭ་གཉིས་དང་ལྟེ་བ་ལ་ཆ་རེ་རེ་སྟེ། ཆ་གསུམ་བལྟམས་པ་
དབུས་ཆ་གསུམ་དུ་བྱས་པའི་གཡས་གཡོན་པད་མ། ལྟེ་བ་ལ་ཞལ་བཞི་བྱ་བ་དང༌། ཞལ་མེད་ཀྱང་གསུངས། རྡོ་རྗེའི་དབུས་རྭའི་དབུས་སྦོམ་པ་ཟླུམ་པོར་བསྐོར་བའི་ཤར་ནུབ་ཀྱི་ཐད་ཀའི་ཚད་

དབུས་རྭའི་སྲིད་ཀྱི་བཞི་ཆ་དེ་རྭའི་ཕྲ་སྦོམ་བཤད། རྒྱུད་ལས། རྭ་ཡི་ཟླུམ་པོ་དག་ནི་བཞི་ཆའོ། །ཞེས་པའི་དོན། དྲིལ་བུ་ཁོག་པའི་ནང་མན་ཆ་གཅིག དྲིལ་བུའི་ལྟེ་བའམ་དབྱུག་པ་དང་
བུམ་པ་ཞལ་ལ་ཆ་གཅིག པདྨ་ལ། རྡོ་རྗེ་ཕྱེད་པ་ཆ་གཅིག་ཏུ་བྱེད། དྲིལ་བུ་ལ་ཞལ་བཞི་གསུངས་སོ། །ཐབས་ཀྱི་ཁུ་བའི་ཆོས་ཀྱི་སྐུ་གསུང་ཐུགས་ཡེ་ཤེས་བཞིའི་ཐིག་ལེ་མཁའ།ཐུན་མོང་
གི་མ་ཡིན་པའི་མི་འགྱུར་བའི་བདེ་བ་བཞིར་ཕྱེ་བའི་བྱ་བ་སོགས་ཆོས་བཞི་རྣམ་པར་དག་པའི་རྡོ་རྗེའི་ལྟེ་བ་ལ་ཡབ་ཀྱི་ཞལ་བཞི་དང་། ཤེས་རབ་རྡུལ་གྱི་སྐྲ་གསུང་ཐུགས་ཡེ་ཤེས་ཀྱི་ཐིག་ལེ་བཞི་
དང་༑ སྟོང་ཉིད་ལ་སོགས་པ་རྣམ་པ་ཐམས་ཅད་པའི་སྒོ་བཞི་རྣམ་པར་དག་པའི་དྲིལ་བུ་ལ་ཡུམ་གྱི་ཞལ་བཞིའོ། །དེ་ལྟར་བདེ་སྟོང་ཐབས་ཤེས་དབྱེར་མེད་དུ་སྦྱོར་བའི་དོན་དང༌། ཡང་། རྡོ་རྗེ
ཐབས་གསལ་བྱེད་ཀྱི་ཡི་གེ་དང་། ཉིན་མོའི་ཆོས་དང༌། དྲིལ་བུ་ཤེས་རབ་དབྱངས་ཀྱི་ཡེ་ཤེས་དང་མཚན་མོའི་ཆོས་སོ། །དེས་ན་དབྱངས་ཀྱི་སྲོག་མེད་པའི་གསལ་བྱེད་ཀྱི་དོན་བརྗོད་མི་ནུས་
པས༑ དེ་མཚོན་པའི་ཕྱིར་རོ། །རྡོ་རྗེ་ལ་ཞལ་མེད་པ་དང་། དབྱངས་ནི་བརྗོད་པའི་ཆོས་ཀྱི་རྒྱུའི་གཙོ་བོ་ཡིན་པའི་ཕྱིར་རོ། །དྲིལ་བུ་ལ་བརྗོད་པའི་སྒོར་གྱུར་པའི་ཤེས་རབ་མའི་ཞལ་གྱི་རྣམ་པ་

༄༅། །གཅིག་མཛད་དོ། །རྒྱས་པར་ཡེ་ཤེས་ལེའུར་བལྟ། དེས་ཚད་བཤད་པ་སོང་ནས། གསུམ་པ། རྡོ་རྗེ་དྲིལ་བུའི་རྣམ་དག་བཤད་པ་ལ། རྡོ་རྗེའི་དང༌། དྲིལ་བུ་
དང་༑ གཉིས་ཀའི་ཟུང་འཇུག་གི་དེ་ཁོ་ན་ཉིད་བཤད་པ་དང༌། བཤད་པའི་དོན་མ་ཤེས་པའི་ཉེས་དམིགས་བསྟན་པ་དང་བཞི་ལས། དང་པོ་རྡོ་རྗེའི་དེ་ཁོ་ན་ཉིད་ལ་བསྐྱེད་རིམ་ལྷ་དང༌། རྫོགས་
རིམ་ཡེ་ཤེས་ཀྱི་དེ་ཁོ་ན་ཉིད་དང་གཉིས་ལས།དང་པོ་སམྦུ་ཊའི་རྒྱུད་ཚིག་ཤྭ་ལོ་ཀ་བཅུ་བཞི་ཙམ་གྱིས་སྟོན་པ་ལས། འབྲོག་མི་དང་འགོས་ལོ་ཙཱ་བའི་འགྱུར་དུ་འཆད་པ་དེ། ཐམས་ཅད་མཁྱེན་པ་
བུས་འགྲེལ་པ་མན་སྙེར་གཟིགས་ནས་བསྒྱུར་བའི་རྒྱུད་དང་། དཔང་ལོའི་འགྱུར་སམྦུ་ཊི་ལས། རྡོ་རྗེའི་རྭ་ལྔ་ལ་རིགས་ལྔ་དབུས་སུ་རྣམ་སྣང་དང༌། པདྨ་འདབ་བརྒྱད་ལ་ས་སྙིང་སོགས་བྱང་
སེམས་བརྒྱད། འོག་གི་རྭ་ལ་རིགས་ལྔའི་མཁའ་འགྲོ པདྨ་འདབ་བརྒྱད་ལ་ཕྱོགས་བཞིའི་རྡོ་རྗེ་ལྕགས་ཀྱུ་ལ་སོགས་པ་བཞི། མཚམས་བཞིར། ཙུན་དཱ་རིན་པོ་ཆེ་སྒྲོལ་མ་རྡོ་རྗེ་ལུ་གུ་རྒྱུད་མ་
གཞན་གྱིས་མི་ཐུབ་མ་བཞི་གཡས་བསྐོར་གྱིས་གནས། རྡོ་རྗེ་རྭ་དབུས་མ་ལ་མི་བསྐྱོད་པ། ཕྱོགས་བཞི་རྣམ་སྣང་སོགས་བཞི་དང་མཚམས་བཞིར་ཡུམ་བཞི། རྭ་འོག་མ་དགུ་དབུས་རྡོ་

སེམས་དཔའ་དང་། གཞན་རྭ་བརྒྱད་བྱང་ཆུབ་སེམས་དཔའ་བརྒྱད། པདྨ་རྣམས་ལྷའི་གདན་དུ་བསམ། རྭ་མཐའ་ཆུ་སྲིན་གྱི་ཁ་ནས་ཐོན་པ། སྙིང་རྗེས་སེམས་ཅན་མི་གཏོང་བ་དང་། སྐ་
ཀྟྲི རགས་རྣམས་ཀྱི་འོད་ཟེར་ཕྲིན་ལས་རྒྱས་པར་མཚོན། རྭ་དབུས་མའི་སྐ་རགས་གསུམ་སྐུ་གསུང་ཐུགས་ཀྱི་རྡོ་རྗེ་གསུམ་མཚོན། ཟླ་བ་ནི་རྣམ་དག་གི་ལྷའི་གདན་མཚོན། རྫོགས་རིམ་གྱི་དེ་ཁོ་ན་
ཉིད་ནི། སམྦུ་ཊི་ལས། གང་ཕྱིར་དེ་ཉིད་རྡོ་རྗེ་ཡི། །རྡོ་རྗེའི་བདག་ཉིད་བདག་སེམས་ལ། །རྡོ་རྗེ་སྙིང་ཅན་རྣལ་འབྱོར་པ། །རྡོ་རྗེའི་སེམས་ནི་བྱེད་དུ་གཞུགས། །རྡོ་རྗེ་དག་པ་བརྟན་པར་
བྱ༑ ཞེས་པས། ཚིག་རྐང་དང་པོ་གཉིས་ཀྱིས། རང་གི་སེམས་གདོད་མ་ནས་འོད་གསལ་ཆོས་སྐུ་མ་བཅོས་པའི་ངོ་བོར་གནས་པ་དོན་དམ་དང་པོའི་རྡོ་རྗེ་ཡིན་པར་བསྟན། དེ་རྗེས་ཀྱི་རྐང་པ
གཉིས་ཀྱིས། དེ་ལྟར་ཤེས་པ་ལ། བླ་མ་དམ་པ་རྡོ་རྗེའི་སྙིང་ཅན་གྱི་རྣལ་འབྱོར་པས། ཆོས་སྐུ་རྡོ་རྗེ་མ་བཅོས་པའི་ངོ་བོར་རང་སེམས་ངོ་སྤྲད་ནས། དེའི་དོན་ལ་མ་ཡེངས་པར་བྱེད་དུ་གཞུག་
པས༑ སྒྲིབ་པར་གྱུར་པའི་འཛིན་པའི་རྣམ་རྟོག་ཐམས་ཅད་གདོད་མ་ནས་མ་གྲུབ་པར་ངོ་ཤེས་བཞིན་པའི་མྱོང་རྒྱུན་བསྲིང་བའི་དྲན་པའི་རྡོ་རྗེས། ལུས་ངག་ཡིད་གསུམ་གྱི་འཛིན་སྣང་དག་པར་རྡོ་

།རྗེའི་སྐུ་གསུམ་དུ་ཤེས་པའི་རྟོགས་པ་བརྟན་པར་བྱས་པ་ཡིན་ནོ། །ཁ་སྦྱོར་ནས་གསུངས་པའི་གཞི་ལམ་འབྲས་བུའི་རྒྱས་བཤད་རྣམས་མང་བས་མ་བྲིས་སོ། །དེས་༄༅།
རྡོ་རྗེ་དེ་བཞིན་ཉིད་བསྟན་ནས། གཉིས་པ་དྲིལ་བུ་དེ་ཁོ་ཉིད་ལ་བསྐྱེད་རིམ་དང་། རྫོགས་རིམ་གྱི་དེ་ཁོ་ཉིད་གཉིས་ལས། དང་པོ་གོང་གི་ས་བོན་དང་མཚན་མ་འགོད་པའི་དུས་ཀྱི་ལྷ་དང༌། ཨ་
བྷི་དྷ་ན་སོགས་བདེ་མཆོག་པས། འདབ་བརྒྱད་ལ་སྒོ་མཚམས་མ་བརྒྱད། དབུས་སུ་རྡོ་རྗེ་རྣལ་འབྱོར་མ་སྒོམ་ཞེས་གསུངས་སོ། །གཉིས་པ་རྫོགས་རིམ་གྱི་དེ་ཉིད་ལ། རྒྱུ་ལམ་འབྲས་གསུམ་
བཅོ་བརྒྱད་08AAI.P
ལ༑ ཆོས་ཐམས་ཅད་སྟོང་པ་ཉིད་ཀྱི་རྒྱུ་ཡིན། གཉིས་སྣང་གི་ཡུལ་གཉིས་འཛིན་གྱི་སེམས་ཐམས་ཅད་གདོད་མ་ནས་མ་གྲུབ་པའི་ཆོས་ཉིད་ཟབ་མོའི་དོན་དྲིལ་ནང་སྟོང་པ་གཏིང་ཟབ་པའོ། །
གཉིས་འཛིན་ཐམས་ཅད་དག་ནས་གཉིས་མེད་ཡེ་ཤེས་ཕྱོགས་ཀུན་ཏུ་རྒྱས་པའི་ལྷན་ཅིག་སྐྱེས་པའི་སྐུ་ཡོད་པས་ན། དྲིལ་བུའི་ནང་དུ་ཡེ་ཤེས་ཀྱི་སྐྱེད་པའི་བཅུད་གནས་པ་སྟེ། རྡོ་རྗེ་མཁའ་འགྲོ་
ལས༑ དབུས་ཀྱི་ཁོག་པ་ཟབ་པ་དང༌། །ཐམས་ཅད་དག་བྱེད་བཅུད་ཀྱི་གནས། །ཞེས་གསུངས་སོ། །རྒྱུ་དེ་ལྟར་གནས་པ་དེ་འགྲོ་བ་ཐམས་ཅད་ལ་སྒྲ་སྒྲོག་ཅིང་། དེའི་ཚིག་ནི་དེ་ཉིད་བསྡས་

པའི་དུམ་བུ་གཉིས་པའི་འགྲེལ་ཆེན་ལས། ཐམས་ཅད་ནམ་མཁའི་མཚན་ཉིད་ཅན། །ནམ་མཁའ་ལ་ནི་མཚན་ཉིད་མེད། །ནམ་མཁའ་དག་དང་མཉམ་སྦྱོར་བ། །ཀུན་མཆོག་མཉམ་པ་ཉིད་དུ་
གནས༑ །ཞེས་གསུངས་སོ། །རྟོགས་པའི་འབྲས་བུ་ཤེར་ཕྱིན་ཡེ་ཤེས་ནི། དྲིལ་བུ་སོར་བཅུ་གཉིས་པ་ལ་མཚོན་ན་ཁོག་པ་སོར་བཞིའི་ནམ་མཁའ་སྟོང་པ་འདོད་ཁམས། ཐོད་པ་དང་པདྨ་
འདབ་བརྒྱད་སྟེང་གི་དབྱུག་པ་དང༌། བདུད་རྩིའི་བུམ་པ་བདེ་བའི་རང་བཞིན་ཤེས་རབ་སྟོང་པ་ཉིད་ཀྱི་ཞལ་དང་བཅས་པའི་སོར་བཞིའི་བར་གཟུགས་ཁམས། རྡོ་རྗེ་ཕྱེད་པ་པདྨ་དང་བཅས་སོར་
བཞི་གཟུགས་མེད་ཁམས་སུ་སམྦུ་ཊི་ནས་བཤད་ཅིང༌། དེའི་དོན་ཁམས་གསུམ་གདོད་ནས་དག་པ་སྤྲོས་བྲལ་དུ་ཡེ་ནས་གནས་པར་རྟོགས་པའི་ཡེ་ཤེས་བདུད་རྩིའི་བུམ་པས་མཚོན། ཡེ་ཤེས་དེ་
མཛོད་
ཤེས་རབ་ཀྱི་ཕ་རོལ་ཏུ་ཕྱིན་མ་བཅོམ་ལྡན་འདས་མའི་སྐུའི་རྣམ་པར་སྟོན་པའི་ཞལ་དང༌། ཞལ་དེ་ཉིད་ལས་གདུལ་བྱའི་དོན་དུ་རིགས་ལྔ་སོགས་ལྷ་ཕོའི་རྣམ་པ་དུ་མ་སྤྲོས་པ་རྡོ་རྗེའི་རྭས་མཚོན་པ་
ཡིན༑ དེ་ནས་དྲིལ་བུའི་དེ་ཁོ་ན་ཉིད་བསྟན། རྡོ་རྗེ་དང་དྲིལ་བུ་གཉིས་ཀའི་ཟུང་འཇུག་གི་དེ་ཁོ་ན་ཉིད། བསྐྱེད་རིམ་གྱི་ཟུང་དུ་འཇུག་པ་དང་། རྫོགས་རིམ་གྱི་ཟུང་འཇུག་གོ །དང་པོ་རྡོ་རྗེའི་

།ལྟེ་བའི་རྡོ་རྗེ་སེམས་དཔའི་རྡོ་རྗེའི་རྭ་ལྔ་ཐམས་ཅད་ཀྱི་གཙོ་བོ་ཡིན་ལ། དྲིལ་བུ་ལ་རྡོ་རྗེ་སྙེམ་མའི་ཞལ་ནི། དྲིལ་བུ་ལྷ་ཐམས་ཅད་ཀྱི་གཙོ་མོ་ཡིན་པས། རྡོ་རྗེའི་ལྟེ་༄༅།
བ་དང་དྲིལ་བུའི་ཞལ་སྦྱོར་བ་ནི་ལྷ་སྐུའི་ཟུང་འཇུག་གོ །གཉིས་པ་རྫོགས་རིམ་ལ་ཡང་ཆགས་ལམ་དང་། གྲོལ་ལམ་གྱི་ཟུང་འཇུག་གཉིས་ལས། དང་པོ་ཆགས་ལམ་གྱི་ཟུང་འཇུག་ལ། སམྦུ་
ཊིའི་རྒྱུད་ལས། རྡོ་རྗེ་པདྨ་རྣམ་གནོན་ཏེ། །སྒྲུབ་བྱ་དེ་ཉིད་ཐམས་ཅད་ལས། །རྡོ་རྗེ་པདྨ་ཀུན་གཞུག་པ། །རྣམ་པར་མཁས་པས་བསྒྲུབ་པར་བྱ། ཞེས་དེའི་འགྲེལ་པ་ལ་རྐང་པ་དང་པོས་
08AAI.P
མདོར་བསྟན། མཐའ་མ་གསུམ་གྱིས་རྒྱས་བཤད་མཛད། རྡོ་རྗེ་ཞེས་པ་གསང་གནས་ཀྱི་རྡོ་རྗེ་དང༌། བདེ་བའི་རྟེན་ཀུནྡ་བྱང་སེམས་དང༌། བདེ་བ་ཆེན་པོའི་ཡེ་ཤེས་གསུམ་ཁ་ལ་
འཇུག སྒྲུབ་པོའི་གསང་བའི་རྡོ་རྗེ་དང༌། རྡོ་རྗེ་རྩེ་ལྔ་དབུས་མ་ནོར་བུ་ཧཱུཾ་གིས་མཚན་པ། དྲིལ་བུ་ནི། སྒྲུབ་པ་པོ་རྡོ་རྗེའམ། རྡོ་རྗེ་སེམས་དཔའ་སོགས་རིགས་དྲུག་གང་རུང་ང་རྒྱལ་བཟུང་
བའི་རྡོ་རྗེ་སེམས་མའམ། རྡོ་རྗེ་དབྱིངས་ཀྱི་དབང་ཕྱུག་མ་སོགས་སྒོམ་པའི་ལས་ཀྱི་ཕྱག་རྒྱ་རིགས་སོ་སོ་དག་མཚོན་ལ། དྲིལ་བུའི་ཁོག་པ་ནི་ཕྱག་རྒྱ་དེ་དག་གི་ཆོས་འབྱུང་བྷ་ག་མཚོན་ནོ།

སམྦུ་ཊི་ལས། ཨ་ལི་ཀ་ལི་དགོས་པ་ནི། །གནས་ནི་བརྒྱད་དུ་བསྐྱོད་པར་བྱེད། ། ཨ་ལི་ཀ་ལི་རབ་སྦྱོར་བས། །འཁོར་བ་ཐམས་ཅད་གཅོད་པར་བྱེད། ཅེས་གསུངས། ཨ་ལི་གསང་རྩའི་
རྡོ་རྗེ། དེའི་ནོར་བུའི་རྩ་འདབ་བརྒྱད་ཀྱི་དབུས་ནས་བྱུང་བའི་ངྷུ་ཏིའི་མར་སྣ་དང༌། ཀ་ལི་ནི་ཤེས་རབ་ཀྱི་བྷ་གའི་དབུས་སྦས་པའི་རྩ་བརྒྱད་དབུས་གནས་པའི་རྡོ་རྗེ་དབྱིངས་ཀྱི་དབང་ཕྱུག་མའི་རྩ་
མར་སྣ་བྱ་རོག་གདོང་ངམ་ཁཱ་གདོང་ཞེས་བྱ་སྟེ། དྲིལ་བུའི་ཁོག་པ་སྟོང་པའི་ནང་ལྕེ་ཟུར་བརྒྱད་པས་བྷ་གས་སྦས་པའི་རྩ་བརྒྱད་མཚོན། ལག་པ་གཡས་དང་། གཡོན་གྱི་མཐེ་བོང་དང་མིང་མེད་
གཉིས་ཀྱི་དྲིལ་བུ་བཟུང་སྟེ། རྡོ་རྗེ་གསོར་ཞིང་དྲིལ་བུའི་ལྕེ་གནས་བརྒྱད་དུ་དཀྲོལ་བ་ནི། ཨ་ཝ་དྷུ་ཏིའི་མར་སྣ་ཁ་དབྱེ་བའི་མཆེད་དུ་བྷ་གའི་རྩ་བརྒྱད་བསྐྱོད་པ་མཚོན། རྡོ་རྗེ་གཡོན་ནས་བརྩམ་
སྟེ་དྲིལ་བུའི་རྩེ་ལ་བསྐོར་ཏེ་དྲིལ་བུ་འོག་ནས་ལྕེ་ཕྱོགས་གང་དུ་བསྐྱོད་པ་དང་། རྡོ་རྗེ་གཡས་ནས་བརྩམས་ཏེ་དྲིལ་བུའི་རྩེ་གཡས་གཡོན་ནས་བསྐོར་ཏེ་དྲིལ་བུའི་རྩེར་བཟུང༌། དྲིལ་ལྕེ་ཕྱོགས་
བརྒྱད་དུ་དཀྲོལ། རྡོ་རྗེ་སྟེང་ནས་དྲིལ་བུའི་ཁ་ལ་གཡས་སུ་བསྐོར། གཡས་ཀྱི་འོག་ནས་རྡོ་རྗེ་གསོར་ཏེ་དྲིལ་བུའི་ཁའི་གཡོན་ནས་བསྐོར་ཏེ། རྡོ་རྗེ་འོག་ནས་སྟེང་དུ་གསོར་ཞིང་། དྲིལ་བུ་ལྕེ་

།ཕྱོགས་བརྒྱད་དུ་བསྐྱོད་པས་ནི་ཁཱ་གདོང་གི་རྩ་ཁ་འབྱེད་པར་མཚོན། རྣལ་འབྱོར་གདན་གྱི་རབ་དབྱེ་བཞི་པ་ལས། རྡོ་རྗེ་དྲིལ་བུ་མཉམ་པར་སྦྱོར་བའི་ཕྱག་རྒྱ་ལ་༄༅།
བརྟེན་ནས། ཡབ་ཡུམ་སྙོམས་འཇུག་གི་སྦྱོར་ཐབས་དུ་མ་དང་། དགའ་བཞིའི་ཡེ་ཤེས་དང་བཅས་པ་རྒྱས་པར་གསུངས་འདུག་པས་དེར་ལྟ་བར་བྱའོ། །གཉིས་པ་གྲོལ་ལམ་དང་སྦྱར་ན། རྡོ་
རྗེ་ནི་གཉིས་སུ་མེད་པའི་ཡེ་ཤེས་ཐུགས། དྲིལ་བུའི་ཞལ་དང་ས་བོན་ལ་སོགས་པ་མཚན་པ་ནི་སྐུ་སྟོང་ཉིད་སྒྲོག་པའི་དྲིལ་བུའི་སྒྲ་ནི་གསུངས། སྐུ་གསུང་ཐུགས་དབྱེར་མེད་དུ་ལྟ་བའོ།
དྲིལ་བུའི་དེ་ཁོ་ན་ཉིད་རྣམ་དག་བསྟན་པ་དེ་སོང་ནས་དེ་ལྟ་བུའི་རྣམ་དག་མི་ཤེས་པར་རྡོ་རྗེ་དང་དྲིལ་བུ་བཅང་བ་ལ་ཕན་ཡོན་མེད་དོ། །སམྦུ་ཊི་ལས། དེ་ཉིད་མི་ཤེས་རྣལ་འབྱོར་པས། །གླང་
པོས་དྲིལ་བུ་དཀྲོལ་བ་བཞིན། །རྣལ་འབྱོར་དེ་ཉིད་དམན་པ་ཡིས། །རང་གི་དངོས་གྲུབ་རིང་དུ་བརྟག །ཅེས་སོ། །དེ་ཉིད་མི་ཤེས་པར་དྲིལ་བུ་དཀྲོལ་བ་གླང་པོ་ཆེས་མགུལ་དུ་དྲིལ་བུ་འཁྲོལ་
གསར་བ་དང་འདྲ། འོན་ཀྱང་སྐད་དཀོན་མཆོག་ལ་མཆོད་པའི་ཕྱིར་ཕུལ་ན་རུང་ངོ་། །བཞི་པ་རྡོ་རྗེ་དྲིལ་བུའི་རབ་གནས་བྱ་ཚུལ་ནི། གོང་དུ་བཤད་པའི་རྡོ་རྗེ་དྲིལ་བུའི་ལྷ་རྣམས་ལ་དམ་ཚིག་པ་༔
མ་

བསྐྱེད༑ གནས་གསུམ་དུ་ཡེ་ཤེས་གསུམ་བྱིན་གྱིས་བརླབས། ཡེ་ཤེས་པ་བསྟིམ། དབང་བསྐུར་རྒྱས་གདབ། མཆོད་བསྟོད་ནས། ལྷའི་གཟུགས་རྣམས་ཡོངས་སུ་གྱུར་པ་ལས། རང་
པདྨ་ས་བོན་ཕྱག་མཚན་བུམ་པ་ཞལ་སོགས་རྡོ་རྗེ་དྲིལ་བུའི་སྐྱེ་མཆེད་དུ་གྱུར་པར་བསམ། རྡོ་རྗེ་ཡར་རྩེ་མར་རྩེ་མི་ནོར་བའི་ཕྱིར་སྲད་བུ་བྱའོ། །སྒྲུབ་ཐབས་སོ་སོའི་རྡོ་རྗེ་དྲིལ་བུ་བྱིན་བརླབས་ཀྱང་
རབ་གནས་ཡིན་ནོ། །ལྔ་པ་རྡོ་རྗེ་དྲིལ་བུ་བཟུང་བའི་ཚུལ་ནི། སམྦུ་ཊི་ལས། དེ་ལ་ལག་གཉིས་རབ་ཏུ་བརྐྱང་། །ཕྱི་མ་བློ་ལྡན་ཡང་དག་གདབ། །ཧཱུཾ་གི་གླུ་ཡི་རྣམ་པ་ཡིས། །སངས་རྒྱས་
ཐམས་ཅད་དགྱེས་པར་བྱ། ཞེས་གསུངས། ཁ་སྦྱོར་ནས། རྡོ་རྗེ་གསོར་བ་མཛེས་པ་ཡིས། །སེམས་ཅན་ཐམས་ཅད་བསྒྲལ་བར་བྱ། །རྣམ་ཐར་ཆོས་ཀྱི་འབྲས་བུ་ཉིད། །རྡོ་རྗེ་དགྱེས་པ་
འཛིན་པ་སྟེ། ཧཱུྃ་ཧཱུྃ་ཧཱུྃ། ཧོ་ཧོ་ཧོ ཞེས་གསུངས། ཧཱུཾ་གསུམ་སྐུ་གསུང་ཐུགས། ཧོ་གསུམ་ནི་ཆེ་འབྲིང་ཆུང་གསུམ་གྱི་སེམས་ཅན་སྒྲོལ་བའི་དོན་དུ་མན་སྙེར་བཤད། ༀ་ནི་རྡོ་རྗེ་གསུམ་
དབྱེར་མེད། བཛྲ་དྷརྨ་ར་ཎི་ཏ། རྡོ་རྗེ་ཆོས་ཀྱི་སྒྲ་སྒྲོག་པ། པྲ་ར་ཎི་ཏ་སཾ་པྲ་ར་ཎི་ཏ། རབ་ཏུ་སྒྲོགས་པ། ཀུན་ཏུ་སྒྲོག་པ། སརྦ་བུདྡྷ་ཀྵེ་ཏྲ་པྲ་ཙ་ལི་ནི། སངས་རྒྱས་ཀྱི་ཞིང་ཐམས་ཅད་རབ་

།ཏུ་གཡོ་བའོ། །པྲཛྙཱ་པ་ར་མི་ཏ་ན་ད་སྭ་བྷཱ་ཝ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་སྒྲའི་རང་བཞིན་ནོ། །བཛྲ་སཏྭ་ཧྲི་ད་ཡ་སནྟོ་ཥནི་རྡོ་རྗེ་སེམས་དཔའི་ཐུགས་ཀུན༄༅།
ཏུ་མཉེས་པར་བྱེད་པ། ཧཱུཾ་གསུམ་ཧོ་གསུམ་གོང་བཞིན་སྭ་ཧཱ་ཞེས་དབུགས་འབྱིན་ནོ་ཞེས་སམྦུ་ཊ་ནས་གསུངས་སོ། །ཕྱོགས་བརྒྱད་དུ་དྲིལ་བུ་དཀྲོལ་བ་ནི། དྲིལ་བུ་པདྨ་ལྷ་མོའི་ས་བོན་ཕྱོགས་
གཡས་བསྐོར་དང་གཡོན་བསྐོར་ཡིན་པ་ཞེས་པར་བྱ་སྟེ། ྋདེ་དང་མཐུན་པར་གཡས་གཡོན་དུ་བསྐོར་བར་བྱའོ། །གདན་བཞིའི་འགྲེལ་པར་བྷ་ཝ་བྷ་ཏྲས། ཕྱོགས་བརྒྱད་དུ། ལན་བརྒྱད་དུ་སྒྲ་
བསྒྲག་པར་བྱའོ། །དེ་ལས་ལྷག་པ་མི་བྱའོ། །ཞེས་གསུངས་པས། ད་ལྟ་ཚིག་མ་བརྗོད་ཀྱི་བར་ལྟོ་ལ་མེད་རྒྱུན་རིང་བར་དཀྲོལ་བ་ནི། ལག་ལེན་ནོར་བའོ། །གདན་བཞི་ལས། རྡོ་རྗེ་དྲིལ་
བུ་ཐབས་དེ་ཉིད། ཐབས་ཀྱི་རྡོ་རྗེ་དབུས་གནས་སོ། །ཞེས་པའི་བྷ་ཝ་བྷ་ཏྲའི་འགྲེལ་པར། གཏོར་མ་ལ་སོགས་པའི་རྡོ་རྗེ་མ་ཐོགས་པའམ་དྲིལ་བུ་འབའ་ཞིག་གམ། དྲིལ་བུ་མ་ཐོགས་པའི་རྡོ་རྗེ་
འབའ་ཞིག་གིས་མི་འགྲུབ་ཀྱིས། ཟུང་དུ་སྦྱོར་བས་སྒྲུབ་པར་བྱའོ་ཞེས་གསུངས་པའི་དོན་མདུན་དུ་རྡོ་རྗེ་དྲིལ་བུ་བཞག་པའང་གཡོན་དུ་རྡོ་རྗེ་དང་། གཡས་སུ་དྲིལ་བུ་བཞག ལེན་དུས་ལག་པ་༔

བསྣོལ་ནས་ལེན་ཞིང་བཞག་པའི་ཚེའང་ལག་བསྣོལ་ནས་བཞག་ཅིང་དྲིལ་བུ་རྐྱང་པའི་སྒྲ་འབུལ་ཚེ་ཡང་རྡོ་རྗེ་ལེན། ཌཱ་མ་རུ་ལ་སོགས་པ་དཀྲོལ་བའི་དུས་དང་། དགང་བླུག་འཛིན་པའི་ཚེ་སོགས་
འབྲུག་ཀྱང་རྡོ་རྗེ་དྲིལ་བུ་དང་བཅས་ཏེ་འཛིན་པའོ། །རྡོ་རྗེ་དྲིལ་བུའི་དེ་ཉིད་རྒྱས་པར་རྒྱུད་དང་རྒྱ་འགྲེལ་རྣམས་ལས་ཤེས་སོ། །འགྱུར་བའི་བདེ་སྤངས་མི་འགྱུར་བདེ་བ་འཛིན།ྋ གཟུང་བའི་ཡུལ་ཡང་
ལུགས་སྟོང་པའི་གཟུགས་ལ་ལྟ། །མཚན་མའི་རྣམ་རྟོག་རྡོ་རྗེ་གསོར་བས་བཅོམ། །སྟོང་པའི་སྒྲ་དབྱངས་དྲིལ་བུ་དཀྲོལ་བས་རྟོགས། །ཞེས་པ་འདི་རྡོ་རྗེ་དྲིལ་བུ་རང་ཉིད་དང་གཞན་གྱིས་བཅང་ཤེས་
ཆོས་
མ པའི་དོན་དུ་བགྱིས་པའོ།། །།གཉིས་པ་ཅང་ཏེའུ་ལའང་། རྒྱུ་དང་། ཚད་དང་། དཀྲོལ་བའི་ཚུལ་གསུམ་ལས། དང་པོའི་རྒྱུ་ནི་ཐོད་པ་དང༌། ཤིང་ལ་རུང་སྟེ། སྒྱུ་འཕྲུལ་དྲ་བའི་
རྒྱུད་ལས། མི་ཐོད་ལས་བྱས་ཅང་ཏེའུ། །ཞེས་དང༌། སམྦུ་ཊི་ལས། དེ་ནས་ཅང་ཏེའུ་མཚན་ཉིད་བཤད། བཛྲ་ཤྲཱི་ཁའི་རྩ་བ་དང༌། ཙནྡན་དམར་པོ་ལས་བྱུང་བ། །གཞན་རྣམས་གང་
རྣམས་དེ་ནས་ནི། །ཡིད་ལ་འདོད་པ་རྣམས་ལ་བྱ། །ཞེས་གསུངས། ཡང་དེ་ཉིད་ལས། གཞན་པ་ཡིན་ཡང་རྔེའུ་ཆུང་ནི། །ཐོད་པ་ལ་ནི་བསྐོར་བ་ཉིད། །ཅེས་པས། རབ་ཙན་དན་དང་༔

། གཞན་ཤིང་གང་འབྱོར་དང༌། སྐྱེས་པ་ལོ་བཅུ་དྲུག་དང༌། བུད་མེད་ལོ་བཅུ་གཉིས་ལོན་པའི་ཐོད་པ་དང༌། གསང་བའི་རྔའུ་ཆུང་ཞེས་པ་ཕོ་མོའི་གཞུང་རུས་སྤྲད་པ་སྙན་༄༅།
བརྒྱུད་
ལ་བྱ་ཞིང༌། ཤིང་ལ་བྱེད་ན་ཆེ་བ་དཔང་སོར་བཅུ་གཉིས་པ་ལྤགས་པའི་རྒྱ་ཤིང་ལ་རེག་པའི་ཁ་རྒྱ་ལ་སོར་དྲུག་སོགས་ལ་བྱེད་པར་བཤད་དོ། །སམྦུ་ཊི་ལས། དེའི་ཚད་ནི་བཀའ་སྩལ་
ཨི
པ༑ བཅུ་གཉིས་པ་དང་བཅུ་པ་ཉིད། །ཁ་ལ་སོར་ནི་དྲུག་པ་ལྔ། །དགུ་པ་དང་ནི་བཅུ་གཅིག་ཉིད། །ཁ་ལ་དེ་ཡི་ཕྱེད་ཉིད་དོ། །ཞེས་གསུངས། སྦ་སྙུག་གི་ཤིང་མཉེན་པ་ལ་ཅང་ཏེའུ་ཁ་ལ་
ཉེར་
གཉིས་སོར་གཅིག་ཕྱིར་སྐྱེད་པའི་ཚད་ཟླུམ་པའམ། ཐོད་པའི་དབྱིབས་སྡམ་ལ་སྤྲེའུའི་ལྤགས་པ་སྤུ་མེད་བརྒྱངས་ཏེ་གར་སྤྱིན་གྱིས་སྦྱར། དེ་སྐམ་པ་དང་སྟེང་གི་ནང་ངོས་སུ། བུད་མེད་སྐྱེས་པས་མ་
རེག་པའི་རཀྟས་པདྨ་འདབ་བརྒྱད་བྲིས་པའི་དབུས་སུ་ཡི་དམ་གང་ཡིན་གྱི་སྐུའམ། ཕྱག་མཚན་ནམ། སྙིང་པོའམ། ཉེ་སྙིང་གང་རུང་བྲི། ཡང་མས་ངོས་ལ། ནང་ངོས་སུ་པདྨ་འདབ་
བརྒྱད་ལ་ཡུམ་གྱི་སྐུའམ་སྙིང་པོ་བྲི་བར་གསུངས་ཀྱང་། ཡབ་ཡུམ་སྟེང་ཕྱོགས་ཀྱི་པདྨ་རང་ལ་སྐུ་ཡིན་ན་འཁྱུད་པའམ། ཕྱག་མཚན་རྡོ་རྗེ་དང་། བཾ་སྙིང་པོ་ཉེ་སྙིང་དང་། ཡབ་ཡུམ་ལྷན་ཅིག་

ཡས་ཀྱི་ནང་ངོས་ནས་གཉིས་ཀའི་སྐུ་བྲི། མས་ངོས་ལ་ནག་པོ་ཆེན་པོའི་ཕྱག་མཚན་གྲི་གུག་ཐོད་པ་སྐུ་སྙིང་པོ་སོགས་གང་རུང་བྲི། ཤར་ནས་གཡས་བསྐོར་དུ། རྡོ་རྗེ། ཐོད་པ། དགྲ་
སྟ༑ མཆེ་བ། འཁོར་ལོ། །རྒྱལ་མཚན། དྲིལ་བུ། དུང་རྣམས་བྲིའོ། །སྟེང་གི་འདབ་བརྒྱད་ལ། ཕྱོགས་སུ་སྙིང་པོའི་རྣལ་འབྱོར་མ་བཞི་དང༌། མཚམས་སུ་བུམ་པ་བྱས་ཀྱང་
རུང་༑ འོག་ཕྱོགས་ལ་ཁ་གདོང་མ་སོགས་གདོང་ཅན་བརྒྱད་བྲིས་ཀྱང་རུང༌། དབུས་ཀྱི་ལྟེ་བར་ཁྱད་ཆོས་ཁྲྀ་བྲི་དགོས་པ་སྒྱ་དྲ་ལས་བཤད། སྟེང་ཡི་དམ། འོག་ཆོས་སྐྱོང་དུ་ཡོད་པ་མི་ནོར་
བའི་ཕྱིར་སྟེང་དུ་ཧཱུཾ། འོག་ཏུ་ཡང་པདྨ་གཅིག་བྲིའོ། །དེའི་དོན་སམྦུ་ཊིའི་བརྟགས་པ་དགུ་པའི་དང་པོ་ལས། སྤྲེའུའི་ལྤགས་པས་གཡོག་པའོ། །དེ་བཞིན་ཁ་སྦྱོར་གཉིས་ལ་ནི། །པདྨ་དག་ནི་
བྲི་བར་བྱ། །བུད་མེད་ཁྲག་གིས་མཛེས་པ་སྟེ། །ཁྱིམ་གྱི་མེ་ཏོག་ཉིད་ཀྱིས་ནི། །པདྨ་ཟེའུ་འབྲུ་གཉིས་པ་ལ། །དཀྱིལ་འཁོར་ཉིད་ནི་བྲི་བར་བྱ། ཞེས་སོ། །རྐུན་པོ་ཤི་བའི་སྐྲའམ་རྒྱུས་པ་ལ་
སྐུད་པ་གྲིམ་པར་བྱས་ལ་ཅང་ཏེའུ་ཁ་གཡོགས་ལྤགས་པ་ཤིང་བུ་ལ་ཅང་ཏེའུ་ལ་མ་རེག་པའི་བུ་ག་བཅུ་དྲུག་ཕུག་སྟེ། སྐྲའི་རྒྱུས་པའི་སྐུད་པས་འཁོར་ལོའི་རྩིབ་ལྟར་ཡར་མར་བསྣོལ་ནས་བསྡམས་

༄༅། །པས་ཆོས་འབྱུང་ལྟ་བུ་སྟེང་དུ་བཅུ་དྲུག་དང༌། འོག་ཏུ་བཅུ་དྲུག་འབྱུང་བ་ཡས་བསྟན་གྱི་དགའ་བ་དང༌། མས་བསྟན་གྱི་དགའ་བ་བཅུ་དྲུག་མཚོན་པའོ། །དེ་ནས་
མིའི་ལྤགས་པའམ་འབྲིང་པས། ཌཱ་མ་རུའི་ཤིང་ངམ་ཐོད་པ་ལ་རེག་པ་དམ་པར་བཅིངས་པའི་སྐེད་པར་རྒྱུས་པའི་སྐྲ་སྒྲིལ་བ་ལ་ཆུ་སྐྱར་གྱི་རྐང་པ་རློན་པ་ལེགས་པར་དགོངས་པ། སྤྲ་ཚིམ་ལམ་
དར་རས་ཀྱིས་དྲིལ་བའི་རིལ་བུ་ཌཱ་མ་རུའི་དཀྱིལ་འཁོར་དུ་སླེབ་པ་དག དེ་ནས་ཞིང་དུ་སོར་གཅིག་ཙམ་ཡོད་པའི་དར་ལྟ་བུའི་སྲབ་མོ་གཅིག་གིས། དྲ་བའི་ཕན་ཚུན་བསྣོལ་བའི་སྐེད་པ་ནས་ཅུང་
ཟད་བསྡམ་དཀྲི་བར་བྱས་པས། སྐད་སྣ་མང་པོ་འབྱུང་ངོ༌། །ཌཱ་མ་རུའི་རྒྱག་ཆུ་རྐྱར་གྱི་རྐང་པའི་རུས་པའང་དབྱུག་ཆུང༌། མིའི་སྐྲའི་སྐུད་པས་བྱེད་པར་གསུངས་ཏེ། སམྦུ་ཊའི་བརྟགས་པ་
དགུ་པའི་དང་པོ་ལས། དུར་ཁྲོད་སྐྱེས་པའི་སྐྲ་ལས་ནི། བཀལ་ནས་རུས་པ་གཉིས་ནི་བཅིངས། ཞེས་དང་། ཆུ་སྐྱར་རྐང་པའི་རུས་པས་གདབ། ཅེས་པའི་དོན་ཡིན། གཉིས་པ་ཌཱ་མ་རུ་
དཀྲོལ་བའི་ཚུལ་ནི། ཌཱ་མ་རུའི་གཟུགས་ཐབས་བདེ་བ་ཆེན་པོ་མཚོན་སྟེ། བརྟག་གཉིས་ལས། ཐབས་ཀྱི་གཟུགས་ཏེ་ཅང་ཏེའུ་ཉིད། ཅེས་དང༌། ཌཱ་མ་རུའི་སྒྲ་ནི་ཤེས་རབ་སྟོང་པ་ཉིད་

མཚོན་ཏེ། བདེ་མཆོག་གི་རྒྱུད་རྒྱ་གཞུང་མང་པོ་ནས་ཤེས་རབ་ཌཱ་མ་རུའི་སྒྲ། ཞེས་གསུངས་པའོ། །ཆོས་ཐམས་ཅད་བྲག་ཆ་ལྟ་བུ་སྐྱེ་མེད་འགགས་མེད་རང་བཞིན་མེད་པའི་ངང་ནས་ནང་དུ་
དཀྲོལ་ན། གདོད་མའི་སེམས་འོད་གསལ་ཆོས་ཀྱི་སྐུ་ཡིན་པར་ཤེས་པའམ། རྟོགས་པའི་ཡེ་ཤེས་དེ་ཉིད་སྒྲའི་རྣམ་རོལ་དུ་ཤར་བས་བླ་མ་དཀོན་མཆོག་ཡི་དམ་མཆོད་ནས་བྱིན་གྱིས་རླབས་ཤིང་
མཆོག་གི་དངོས་གྲུབ་སྩོལ་བར་བསམ་ཞིང༌། མཁའ་འགྲོ་ཆོས་སྐྱོང་རྣམས་ཐུགས་རྒྱུད་སྒྲ་དེས་བསྐུལ་ནས་འཕྲིན་ལས་བྱེད་པར་བསམ་མོ། །ཁྱད་པར་ལྷག་མ་སོགས་གཏོང་དུས་ཕྱི་རོལ་དུ་
དཀྲོལ་ཚུལ་འདི་ལྟར་ཡིན་ཏེ། ཚོགས་ཀྱི་འཁོར་ལོ་ལ་སོགས་ཚར་ནས། ཕུད་ནས་ལྷག་མ་བསྲེས་པའི་གཏོར་མ་ཁྱེར་ལ། ལམ་གྱི་བཞི་མདོར་བཞག་སྟེ། རྐང་པ་གཡོན་པའི་མཐེ་བོང་གིས་
ས་ལ་གྲུ་བཞི་བྲིས་ལ་མཚམས་བཞིར་རྡོ་རྗེ་བྲི། དེའི་དབུས་སུ་བསྡད་ལ་གཡས་པས་ཅང་ཏེའུ་གཡོན་པའི་སྙིང་གའི་ཐད་ཀར་དཀྲོལ་ཞིང་ལྷའི་ང་རྒྱལ་བརྟན་པོ་དང་ལྡན་པས། བདག་མཁའ་
འགྲོའི་དབང་དུ་མི་འགྲོ་ཞིང༌། མཁའ་འགྲོ་བདག་གི་དབང་དུ་བསྡུ་བའི་ཕྱིར་ཕུད་ལྷག་བསྲེས་པའི་གཏོར་མ་ལ་འབར་བའི་ཕྱག་རྒྱ་ཁ་ལ་གཏད་པའི་ནང་ནས་མཆི་མ་བཏབ་ལ། གཡོ་ལྡན་མ་ཁྲྀ་

།ཧཱུཾ། མར་མེ་མ་ཁྲྀ་ཧཱུཾ། རེ་མ་ཏི་ཏྲཾ་ཧཱུཾ། ཙ་མུན་ཏི་ཁྲི་ཧཱུཾ་ཞེས་མཁའ་འགྲོ་རང་རང་གི་མིང་སྔོན་དུ་བརྗོད་པའི་ཁྲི་ཧཱུཾ་གིས་སྒྲས་བོས་ཏེ། མཁའ་འགྲོ་བྲན་གྱི་ཚུལ་དེ་༄༅།
ལ་བདག་ཧེ་རུ་ཀའི་ང་རྒྱལ་བརྟན་པོས་བྱིན་ཏེ། ཇི་ལྟར་འདོད་པའི་འཕྲིན་ལས་བཅོལ་ཞིང་། ཌཱ་མ་རུ་དཀྲོལ་ན་འཇིགས་ཤིང་འདར་བའི་ཚུལ་གྱི་ཇི་ལྟར་བསྒོ་བའི་ལས་ཐམས་ཅད་བྱེད་དེ། མ
འོངས་ཤིང་ལས་མ་བྱས་ན། མཁའ་འགྲོ་རྣམས་འཆི་བར་འགྱུར་རོ། །སམྦུ་ཊའི་བརྟག་པ་དགུ་པའི་དང་པོ་ལ། མཚན་མོ་བཞི་མདོ་དག་ཏུ་ནི། །རྐང་པ་གཡོན་པའི་མཐེ་བོང་གིས། །དཀྱིལ་
འཁོར་གྲུ་བཞི་མཚམས་སུ་ནི། །རྡོ་རྗེ་ལྕགས་ཀྱུ་བྲི་བར་བྱ། །དེར་གནས་གཡོན་པའི་ངོས་སུ་ནི། །ཇི་ལྟར་དང་པོའི་མིང་བཟུང་བ། །ཁྲྀ་ཧཱུཾ་ཞེས་ནི་བརྗོད་ནས་ནི། །ཆུ་སྐྱར་རྐང་པའི་རུས་
པས་བཏབ། །དེ་ལྟར་གཡོ་ལྡན་མ་ལ་སོགས། །ཐམས་ཅད་འགུགས་པར་བྱེད་པར་འགྱུར། །གལ་ཏེ་འོང་བར་མ་གྱུར་ན། །དེ་ཚེ་མཁའ་འགྲོ་མ་ཀུན་འཆི། །ངེས་པ་ཉིད་དུ་འགྲུབ་འགྱུར་
བས༑ །དེས་གསུངས་པ་ལ་ཐེ་ཚོམ་མེད། །གལ་ཏེ་ཁྲོས་པས་སློབ་དཔོན་གྱིས། །ཅང་ཏེའུ་བརྡུངས་པར་བྱེད་པ་ན། །དེ་ཚེ་མཆི་མ་འཛག་ཅིང་ངུ་། །ཞེས་གསུངས་སོ། །སྒྱུ་དྲྭར་ཡང་དེ་215

དང་མཚུངས་པར་གསུངས་སོ། །གསུམ་པ། ཁ་ཊཱཾ་གའི་ཚད་དང་དགོས་པ་གཉིས། དང་པོའི་ཚད་ནི་མངོན་བརྗོད་ལེའུ་དགུ་པ་ལས།མཆོད་ཕྱིར་ཐོག་དང་འབྲེལ་པའི་ཁ་ཊཾ་ག་ནི། སྟེང་དུ་རྡོ་
རྗེ་རྩེ་ལྔ་པའི་རྡོ་རྗེ་རབ་ཏུ་འཇིགས་པ། དྲིལ་བུ་རབ་ཏུ་འཆང་ཞིང་སྣ་ཚོགས་པའི་བ་དན་བར་དུ་དཔྱངས་པ། དབུས་སུ་སྣ་ཚོགས་རྡོ་རྗེས་མཚན་པ། འོག་ཏུ་རྡོ་རྗེ་རྩེ་གཅྀག་པ་ཞེས་གསུངས་
ཤིང་༑ ཕག་མོ་ཤེས་རབ་སྣང་བའི་བསྒྲུབ་ཐབས་ལས། ཁ་ཊཱཾ་ག་ཡུ་བ་དཀར་པོ། མགོ་རྩེ་གཅིག་པ་སྟེང་ནག་པོ་རྩེ་ལྔ་པ་དང༌། རྗེས་སུ་འབྲེལ་པའི་མགོ་བོ་སྐམ་པོ་དང༌། རྙིད་པ་
དང་༑ རློན་པ་དང༌། སྣ་ཚོགས་རྡོ་རྗེ་དང་། གསེར་གྱི་བུམ་པའི་རྩ་བ་ལ་བཏགས་པའི་དྲིལ་བུ་སྒྲ་སྒྲོག་པ་དང་ལྡན་པ་སྣ་ཚོགས་པ་དང་ལྡན་པའི་བ་དན་གྱིས་མཛེས་པར་བྱས་ལ། ཞེས་བཤད་
ཅིང་༑ དེ་རྣམས་ཀྱི་དོན་འོག་ཏུ་རྡོ་རྗེ་རྩེ་གཅིག་པ་ཞེས་པ་སྟེང་གི་རྡོ་རྗེ་དབུས་རྭའི་མར་སྣ་ལ་དགོངས་པས་རྩེ་གཅིག་བྱས་ཀྱང་རུང་ནའང་། ད་ལྟ་ཕྱག་ལེན་ལ་རྩེ་ལྔ་པ་མཛད་ཀྱི་འདུག་པ་ལྟར་
ལེགས་པ་རྗེ་བཙུན་གྲགས་རྒྱལ་གྱིས་གསུངས་སོ། །དགེ་བའི་བཤེས་གཉེན་ཁ་ཅིག་རྩེ་གཅིག་པ་དང་བཞེད་ལུགས་འགལ་བ་མ་ཡིན། གང་བྱས་ཀྱང་ཆོག་པར་དུས་ཞབས་ཤཱཀྱའི་མཚན་ཅན་

སྙན་༄༅། །གསུངས། འོག་གི་རྩེ་དེས་བྱང་ཆུབ་སེམས་མཚོན་པའོ། །དེའི་སྟེང་དུ་ཡུ་བ་མི་རྐང་ངམ་རྒལ་ཚིགས་ཀྱི་དབྱུག་པ་དེས་ཆོས་ཐམས་ཅད་བདག་མེད་པ་
བརྒྱུད་
མཚོན༑ དེའི་སྟེང་དུ་པདྨ་འདབ་མ་སྣ་ཚོགས་པ་ནི་སེམས་ཅན་རྣམས་ཀྱི་ལས་སྣ་ཚོགས་མཚོན། དེའི་སྟེང་རྡོ་རྗེ་རྒྱ་གྲམ་ནི་སེམས་ཅན་དེ་རྣམས་འཕྲིན་ལས་སྣ་ཚོགས་ཀྱིས་འདུལ་བ་མཚོན། དེ་
ཨི
ལ་དྲིལ་བུ་དར་དཔྱངས་སོགས་འཕྱང་བ་སེམས་ཅན་གྱི་དོན་རྒྱ་ཆེན་པོ་འབྱུང་བའི་དོན་མཚོན། དེའི་སྟེང་བུམ་པ་ནི་དགོས་འདོད་ཐམས་ཅད་འབྱུང་བ་མཚོན། དེའི་སྟེང་མི་མགོ་རློན་པ་ནག་པོ་
སྤྲུལ་སྐུ་དང་། རྙིད་པ་དམར་པོ་ལོངས་སྤྱོད་རྫོགས་སྐུ་དང༌། ཐོད་པ་སྐམ་རིལ་ཤ་མེད་དཀར་པོ་ཆོས་སྐུ་མཚོན། དེའི་སྟེང་རྡོ་རྗེ་རྩེ་ལྔ་པས། ཉོན་མོངས་ལྔ་ཡེ་ཤེས་ལྔར་སྟོན་པ་སོགས་རྡོ་
རྗེའི་དག་པ་ལྟ་བུའོ། །དེས་དབྱིབས་ཀྱི་དོན་སོང་ནས། དེའི་རིང་ཐུང་ཚད་ནི། འོག་གི་རྡོ་རྗེ་ཕྱེད་པས་སོར་ལྔ་རྐང་པའི་སོར་མོ་ལྔ་མཚོན། དེ་ཕུང་པོ་ལྔ་སྐ་ལྔར་འདྲེན་པ་བར་གྱི་ཡུ་བ་ལས་
དབྱུག་པ་ནི་ལོང་བུ་ནས་མགྲིན་པའི་མཚམས་མན་མཚོན་པས་ཁྲུ་གསུམ་ཡིན། དེས་རྣམ་ཐར་སྒོ་གསུམ་མཚོན། ལག་གཉིས་ཀྱི་བ་དན་དང་དྲིལ་བུ་སེམས་ཅན་གྱི་དོན་བྱེད་པ་མཚོན། སྣ་

ཚོགས་རྡོ་རྗེ་ལ་སོར་གཉིས། བུམ་པ་ལ་སོར་བཞི། དེ་དྲུག་གིས་མགྲིན་སོར་དྲུག་མཚོན། འོག་གི་སོར་གཉིས་ཀྱིས་སྤྲུལ་སྐུས་འཇིག་རྟེན་དང་འཇིག་རྟེན་ལས་འདས་པའི་དོན་བྱེད་པ་
དང་༑ སོར་བཞི་ལོངས་སྤྱོད་རྫོགས་པ་དགའ་བ་བཞི་ལ་སྤྱོད་པ་མཚོན། དེའི་མགོ་རློན་རྙིད་སྐམ་གསུམ་ལ་སོར་བཅུ་གཉིས། དེས་རྟེན་འབྲེལ་བཅུ་གཉིས་ཁམས་གསུམ་དག་པའི་རྣམ་པར་ཐར་
པའི་སྒོ་གསུམ་མཚོན། དེའི་སྟེང་དུ་རྡོ་རྗེ་ཡོངས་རྫོགས་བྱེད་ན་འོག་ཏུ་རྡོ་རྗེ་ཕྱེད་པ་སོར་བཞི། པདྨ་ལུས་ཀྱི་ཚོགས་མ་སོར་བཞི། རྭ་རྩེ་ལྔ་སྟེ་དག་པ་རྡོ་རྗེ་དང་མཚུངས། རིང་ཚད་ལུས་ལས་
ཀྱང་རིང་ཙམ་དང༌། ཐུང་ཚད་སོར་བཅུ་གཉིས་དང་འབྲིང་ཁྲུ་གང་སོགས་ཤེས། འཇིག་རྟེན་པའི་མཁའ་འགྲོ་ཡེ་ཤེས་ཀྱི་བཀའ་ལ་བཏོགས་པ་རྣམས་ཀྱིས་རྐང་རུས་སམ་མི་རྐང་ལ་མི་མགོ་ཀྱང
བཞག རྡོ་རྗེ་ཕྱེད་པས་བརྒྱན། ཡེ་ཤེས་པའི་བཀའ་ཉན་མ་ཡིན་པའི་སྲིན་མོ་མཁའ་འགྲོ་རྣམས་ཀྱི་རྡོ་རྗེ་ཕྱེད་པ་མེད་པ་རྐང་གི་མགོར་མི་མགོ་བྱས་པའོ། །གཉིས་པ་དགོས་པ་ནི། འཁོར་འདས་
ཀྱི་ཆོས་ཐམས་ཅད་ལུས་ལ་ཚང་བ། ཁ་ཊཱཾ་གས་མཚོན་ཞིང་། ལམ་དང་འབྲས་བུའི་ཆོས་རྣམས་ཀྱང་མཚོན་ཞིང་ཤེས་རབ་ཀྱིས་བཅང་ན་ཐབས་སུ་མཚོན་གྱི་ཐབས་ཀྱིས་ནི་ཤེས་རབ་ཏུ་མཚོན་པས་

༄༅། །ཐབས་ཤེས་དབྱེར་མེད་དུ་ཤེས་དགོས་སོ། །སྒྲ་དོན་ནི། ཁ་ཞེས་པ་ནམ་མཁའ་དང་། ཊཱཾ་ག་ནི་རྐང་རུས་སམ་དབྱུག་པ་དེ་ནམ་མཁའི་ཀེང་རུས་སམ་དབྱུག་པ་ལ་
འཇུག་པས། ནམ་མཁའ་སྟོང་པ་དང་ཀེང་རུས་སམ་དབྱུག་པས་བདེ་བ་མཚོན་པས་བདེ་སྟོང་ངོ་བོ་གཅིག་ཏུ་བཞེད་དོ། །ཁ་ཅིག་ད་ལྟ་རྩེ་གསུམ་ལ།ཁ་ཊཱཾ་གའི་མིང་ནོར་བ་ཡིན་
ནོ།། །།བཞི་པ་གྲི་གུག་ཚད་དང༌། དག་པ་གཉིས་ལས་ཚད་ནི། སོར་བརྒྱད་པ་ནས་བཅུ་གཉིས་པའི་བར་ཉེ་བའི་སོ་རྩེ་མོ་གུག་པའི་ཕྱོགས་སུ་སྒར་བའོ། །དག་པ་མཚུངས་ལ་སོར་
བརྒྱད་པ་དབང་ཕྱུག་བརྒྱད་ཐུགས་སུ་ཆུད་པའམ། སོར་བཅུ་གཉིས་པ་རྟེན་འབྲེལ་ཡན་ལག་བཅུ་གཉིས་ལུགས་འབྱུང་ལུགས་ཟློག་ཐུགས་སུ་ཆུད་པའི་དོན་ནོ། །མདོར་ན་ཡེ་ཤེས་ལྔ་ཡོངས་སུ་
རྫོགས་པ་ཆོས་ཀྱི་དབྱིངས་ཤིན་ཏུ་རྣམ་པར་དག་པའི་རང་བཞིན། དེ་བཞིན་གཤེགས་པའི་ཕྱག་མཚན་རྣམས་ཀྱི་ནང་ནས་མཆོག་ཡིན་པར་དུས་འཁོར་འགྲེལ་ཆེན་ལས་གསུངས་སོ། །ལྔ་པ་ཐོད་པ་
ནི༑ སྡོམ་འབྱུང་ལས་ཐོད་པའི་རབ་དངོས་དང་གཞན་ཐོད་པའི་དབྱིབས་རིན་པོ་ཆེ་དང་། ས་རྡོ་ལ་སོགས་ལས་བྱས་པར་ཡང་རུང་བ་དེའི་འགྲེལ་པ་དངོས་སུ་བསྟན་པ་སོགས་ཁུང་ཐབས་ཡིན་

ཞིང་༑ དེ་མིན་དུམ་བུ་གནས་མཁར་སོགས་ནས་བཤད་པའི་ཐོད་པའི་ཚད་རྣམས་ནི་ཐེ་ཚོམ་གྱི་གཞིར་འདུག་པས་མ་བྲིས་སོ། །དང་པོར་ཁ་ལྟ་ཕྱོགས་དང༌། དུམ་གྲངས་དང༌། ཁ་དོག་
དང་༑ དབྱིབས་དང༌། བུ་ག་ས་ལ་རྟགས་ལྔར་གསུངས་པའི་དང་པོ་ནི། སྡོམ་འབྱུང་ཤོང་འགྱུར་ལས། ས་གཞི་ལེགས་མཉམ་ཡུལ་དང་ནི། །ཐམས་ཅད་བྱེ་མའི་ཤོད་དག་ཏུ། །སྔགས་
པས་བསྒྲུབ་པར་བྱའོ་དེར། །དེ་ཡི་འགྱེལ་བ་བརྟགས་པར་བྱ། །ལྷོ་རུ་ཁ་བལྟས་བྲམ་ཟེ་འཇོམས། །བདེན་བྲལ་དུ་འགྱེལ་བ་གླང་འཇོམས། །ཆུ་རུ་ལྟས་པ་སྔགས་པ་དམན། །རླུང་ལྟས་
སྔགས་ནི་འཇིགས་པར་བྱེད། །བྱང་དུ་ཁ་བལྟས་དབང་ཕྱུག་འགྱུར། །དབང་ལྡན་སྔགས་ཀྱི་དངོས་གྲུབ་སྟེ། །མ་ཉམས་པ་ཡི་བརྟུལ་ཞུགས་རྒྱུན། །མེ་དང་ལྡན་པ་ཉེ་བར་ཕྲོག །དེ་བཞིན་
འོག་ལྟས་ཆོམ་རྐུན་ནོ། །སྟེང་དུ་ཁ་བལྟས་བུད་མེད་འཇོམས། །ཤར་དུ་འགྱེལ་བ་གཏུམ་པོ་སྟེ། །སྣོད་ཀྱི་མཚན་ཉིད་རྣམ་ཤེས་བྱ། ཞེས་གསུངས་སོ། །འགྲེལ་པར། རོའི་ཁ་ཕྱོགས་ལ
བཤད་དེ། བྲམ་ཟེ་དང་བ་གླང་རྣལ་འབྱོར་པས་ཕར་འཇོམས་པར་བཤད་ཅིང༌། གནས་མཁར་བ་སོགས་ཚུར་ལ་འཇོམས་པར་བྱས་པ་ནོར་བའོ། །གཞན་གོ་སླའོ། །གཉིས་པ་སྨིན་མཚམས་

།ནས་བྲེག་སྟེ་དུམ་གྲངས་བརྟགས་པ་ནི། སྡོམ་འབྱུང་ལས། དབང་བྱེད་དུམ་བུ་བདུན་པ་སྟེ། །དུམ་བརྒྱད་པ་ཡང་དེ་བཞིན་སྤངས། །དངོས་གྲུབ་འགྲུབ་པའི་༄༅།
འབྲས་བུ་མེད། །ཅེས་གསུངས།འགྲེལ་པར་གནས་སུ་འགྱུར་ཞེས་པ། གནས་སུ་འགྲོ་བ་མི་སྐྱོ་བར་འགྱུར་བ་དང༌། བསྒྱར་རྙིང་དུ། དུམ་དྲུག་སློང་མོ་རྙེད་པར་ཤེས། །ཞེས་གསུངས་པ་
ཨི
འགྲེལ་པར་མཐུན་ནོ། །གནས་མཁར་བ་སོགས་དང་། དེ་བ་ཨ་ཀ་རས་བྱས་ཟེར་བའི་ཐོད་དཔྱད་སོགས་ལས། ཡི་དྭགས་དུམ་དྲུག་སློང་བར་འགྱུར། །དུད་འགྲོ་དུམ་བདུན་གཏི་མུག་
ཉེར་
བདུན་འཕེལ༑ །སོགས་ནི་ཐེ་ཚོམ་མོ། །གསུམ་པ་ཁ་དོག་ནི། སྡོམ་འབྱུང་ལས། བྲམ་ཟེ་རྒྱལ་རིགས་རྗེའུ་རིགས། །དམངས་རིགས་བུད་མེད་རིགས་མཐར་སྐྱེས། །དཀར་པོ་དམར་པོ་དཀར་
ལྗང་དང༌། །སེར་པོ་དམར་པོ་སེར་ཉིད་སྟེ། །ཐལ་བའི་མདོག་དང་མདོག་ངན་དང༌། །ཁ་དོག་སྣ་ཚོགས་དག་ཏུ་གྲགས། ཞེས་སོ། །འགྲེལ་པར་བྲམ་ཟེ་ཞེས་པ་ནི། རིགས་མི་ཡིན་
ཁ་དོག་ལས་མིང་དུ་བཏགས་སོ། །དང་པོ་གཉིས་རབ། རྗེའུ་རིགས་འབྲིང་། ལྷག་མ་ཐ་མ་དེ་སྤང་བྱའོ། །དུང་དང་ཀུན་ད་ཟླ་མདོག་མཚུངས། །སྣུམ་ཞིང་མཛེས་པ་དགེ་བར་

ལྟ༑ །སྔགས་རྣམས་ཀུན་གྱི་དངོས་གྲུབ་སྟེར། །བསྒྲུབ་པོ་དངོས་གྲུབ་ཐོབ་པར་བྱེད།།ཁ་དོག་སེར་པོ་གཟུགས་ཆེན་པོ། །པདྨ་ལྟ་བུ་པདྨས་མཚན། །རྒྱས་པ་ལ་ནི་རབ་ཏུ་གསུངས། །བ་
གླང་ཁ་ནི་རྣམ་པར་འགྱུར། །ཤིན་ཏུ་ཕྲ་ཞིང་མུ་ཏིག་བཅས། །བསད་དང་བསྐྲད་དང་དབྱེ་བ་ལས། །ཁྱད་པར་དུ་ནི་རབ་ཏུ་བསྔགས། རབ་བསྔགས་སྣོད་ནི་ཡང་དག་ཐོབ། །འདོད་པའི་
འབྲས་བུ་ཀུན་རབ་སྟེར། ཞེས་གསུངས་པས། གཏོར་སྣོད་དུ་ཡང་ཐོདཔ་མཆོག་ཏུ་གསུངས་སོ། །ཐོད་པ་འཁྲེགས་པ། སྣུམ་པ། ལྗིད་དང་བཅས་པ་བསྟན། སྐྱ་ཁོག་དམར་ཁོག་སེར་
ཁོག་མདངས་མེད་སྔོ་སྐྱ་ས་འོག་ཏུ་སོང་བ་སོབ་ཅིང་ཡང་བ་སྤོང་། བཞི་པ་དབྱིབས་ལ་བརྟགས་པ་ནི། སྡོམ་འབྱུང་ལས།ྋདམན་པ་ལྷ་བ་གཤེར་བ་དང༌། །དེ་ཉིད་དམན་པ་སྣ་ཚོགས་
གཟུགས༑ །གཤོང་གཉིས་གླང་པོའི་རྒྱབ་ལྟ་བུ། །དེ་བཞིན་རྡོ་རྗེ་བྱ་རོག་རྐང༌། ཞེས་སོགས་འགྲེལ་པར། དམན་པ་དང་ནི་སྲབ་པ་དང་། གཤེར་བ་ནི་ལྷ་བ་ཆེ་བའོ། །ལྟག་པའི་ཕྱི་ནས་
གཤོང་བུ་གཉིས་ཡོད་པ་དང་། གླང་པོའི་རྒྱབ་ནི་ཐོད་པའི་ཕྱིའི་དབུས་དམའ་ཞིང་། མཐའ་གཉིས་མཐོ་བའོ། །བྱ་རོག་རྐང་ཞེས་པའི་ནང་ན་དེ་འདྲ་བའི་རི་མོ་ཡོད་པའི་ཐོད་པ་ནི་སྤངས་བྱ་ ཱ

། སྟེ། དེ་ཉིད་ལས། རྩོད་པ་བྱ་རོག་རྐང་པ་ཡིས། །གཤོང་བུ་གཉིས་ལས་འཆི་བར་འགྱུར། །དེ་བཞིན་གླང་པོའི་རྒྱབ་ཀྱི་ནའོ། །ཞེས་སོ། །བཅང་བར་བྱ་བའི་སྙན་༄༅།
བརྒྱུད་དབྱིབས་ནི། སྡོམ་འབྱུང་འགྱུར་རྙིང་ལས། དབུས་ཀྱི་གནས་སུ་གཤོང་བུ་བཞི། །འདོད་འཇོའི་བར་ནི་བལྟ་བར་བྱ། །མདུན་ཕྱོགས་སུ་ནི་བཤོང་བུ་གཉིས། །ཡིད་བཞིན་ནོར་བུ་ཞེས་བྱར་
ཨི
བཤད༑ ཅེས་སོ། །དབུས་ཞེས་པ་ལྟག་པ་མི་ཐེ་བའི་ཚངས་བུག་གི་ཐད་ལ་བྱའོ། །གཞན་གནས་མཁར་བ་སོགས་ཀྱི་རྗེས་འབྲང་དག་གིས། དཔག་བསམ་ཤིང་དང་། ཟ་ལུང་དང་ངན་པ་
ཉེར་
བརྒྱད་དགུ་ཐུབ་དང༌། རང་ས་ལྷ་ས་དགྲ་ས་སློབ་དཔོན་ས་སོགས་དང་། གླང་པོའི་མཆེ་བ་དང་། སྣ་ལྡན་གཡས་གཡོན་ཁར་ཤིང་བུ་བཞག་ན་དུམ་བུ་བརྩི་བ་སོགས་བརྟགས་མང་ཀྱང༌། གཞུང་
ཚད་ལྡན་མེད་ཞེས་མཁས་པ་རྣམས་ཀྱིས་གསུངས་སོ། །སོ་མེད་པའི་སྔོ་བམ་སོགས་སྐྱེས་འདུག་པའི་ཐོད་པ་ཡང་སྤང་བར་སྡོམ་འབྱུང་ནས་བཤད། ལྔ་པ་བུ་ག་བརྟག་པ་ནི། སྡོམ་འབྱུང་
ལས༑ །བུ་ག་གཅིག་པར་བྲམ་ཟེར་འགྱུར། བུ་ག་གཉིས་པར་རྒྱལ་རིགས་འགྱུར། །རྗེའུ་རིགས་ཞེས་བྱ་བུ་ག་གསུམ། །དམངས་རིགས་དག་ནི་བུ་ག་བཞི། །བུ་ག་མང་པོའ མ་བུ་ག་སྦ

མེད༑ །མཁས་པ་ཡིས་ནི་སྤང་བར་བྱ། །བུད་མེད་ཐོད་པའང་མི་བཟུང་སྟེ། །ཞེས་གསུང་ངོ༌། །དེ་ལ་བུ་ག་གཅིག་ནི་ཚངས་བུག་ཡིན་ལ། དེ་ལས་མང་བའི་བུ་ག་ནི་རྩི་སྣ་མོས་ཐོད་པ་ཕུག་
ནས་ཕྱིར་ཐོན་པའམ་ཐོན་ལ་ཁད་པའི་ཁུང་བུའོ། །བྲམ་ཟེ་སོགས་སྔར་དང་འདྲ། བུད་མེད་ཐོད་པ་ཚངས་བུག་མི་འོང་ཞིང་། འཚོགས་མའི་སྒང་ལ་འཚོགས་སྲུབ་བྱས་པ་ནས་ཐོད་དམ་ནལ་ཐོད་
ཅེས་བྱ་སྟེ་རང་དངོས་གྲུབ་གྲུབ་པ་ལའང་བྱ། ¸ལས་སྦྱོར་ལ་ནི་དགོས་པ་རྒྱུད་ཁུང་ཐུབ་མང་པོ་ལས་གསུངས་སོ། །ད་ལྟ་ཐོད་པ་ཡོན་ཏན་ཤེས་ཆེ་བ་སྐྱོན་ཉུང་ཞིང་སྐྱོན་ཡོན་མཉམ་པ་ཙམ
བཟུང་༑ སྐྱོན་ཤས་ཆེ་ན་ཡང་དགོས་སོ། ། མཆོད་གཏོར་བདུད་རྩི་ཟས་ཀྱི་རྣལ་འབྱོར་རྣམས་ཀྱི་དུས། རང་རང་གི་སྐྱེ་མཆེད་གསུངས་ཤིང་། སྒྲ་དོན་ཀ་པཱ་ལ་དེ། ཀ་པུ་ཀ་ནི་བདེ་བ།
ཡཱ་ནི་ལུས། པཱ་ལ་ཤ་ནི་སྐྱོང་བ་སྟེ་ལུས་སམ་བདེ་བ་ཆེན་པོ་སྐྱོང་བ་ཡིན་ཞིང་། སྡོམ་འབྱུང་ནས་པདྨའི་སྣོད་ཅེས་ཀྱང་ཟེར་སྟེ། བྱང་སེམས་དཀར་དམར་འདུ་འཕྲོ་བྱེད་པ་བདེ་བ་ཡིན། སྐྱོང་
བ་ནང་གི་པདྨ། ཕྱིར་ཐོད་པ་ཡིན་པས་བདེ་བ་སྐྱོང་ཞེས་སོ། །དོན་དུ་ཐོད་པ་བདུད་རྩིས་གང་བ་བདེ་སྟོང་མཚོན་པ་དྲན་དགོས་པ་ཡིན་ནོ། །རྒྱས་པར་ཤེས་པར་འདོད་ན་ཀྱཻ་རྡོ་རྗེའི་དུམ་བུ་སྔགས་

༄༅། །ཐམས་ཅད་ཀྱི་སྤྱོད་པ་མཆོག་ཏུ་གྱུར་པ་རྒྱ་མཚོའི་ལེའུ་དང་སྡོམ་འབྱུང་གི་ལེའུ་གཅིག་དང༌། གཤིན་རྗེ་གཤེད་ཀྱི་རྒྱུད་ཕྱི་གཞོན་ནུ་གདོང་དྲུག་གི་ལེའུ་གཅིག་
དང་༑ མིང་དོན་བཅུད་ཡེ་ཤེས་ཐིག་ལེའི་རྒྱུད་སོགས་དང༌། རྗེ་ཕག་མོ་གྲུ་པས་མཛད་པའི་ཐོད་དཔྱད་སོགས་ལས་ཤེས་པར་བྱ་ཞིང་། འཇིགས་བྱེད་རྒྱུད་ཀྱི་དུམ་བུ་ཡིན་ཟེར་བའི་གནས་ཁར་དུ་
གྲགས་པ་ནི་ཐེ་ཚོམ་དུ་གསུངས་ཤིང་། གཞན་བམ་རིལ་ཐོད་མཁར་དང༌། ྋ རྐང་གཉིས་བྱ་འཕུར་དང༌། དཀར་མོ་སྤྱན་གཅིག་གིས་ཞུས་པ་སོགས་ནི། ངན་རྟོག་གི་བཅོས་པའི་རང་བཟོ་ཡིན་
ཉེར་
དགུ་ཞེས༑ རྗེ་བཙུན་གྲགས་པ་རྒྱལ་མཚན་གྱིས་གསུངས་པ་ལྟར་ཤེས་དགོས་སོ།། །།དྲུག་པ་བུམ་པའི་དབྱིབས་དང་ཚད་བཤད་པ་ནི། རྒྱུད་གཞན་རྣམས་ལས་རྩ་བ་དང་ནག་ནོག་མེད་
པ༑ མཆུ་འཕྱང་བ། མགྲིན་པ་རིང་བ། ལྟོ་བ་བདུད་རྩིས་གང་བ་སོགས་ལས་མ་གསུངས་ཀྱང༌། དུས་ཀྱི་འཁོར་ལོ་ནས་ཞི་རྒྱས་ཀྱི་བུམ་པའི་ལྟོ་བ་འདིའི་མཐའ་བསྐོར་སོར་བརྒྱད་དང་ཐད་
ཀར་སོར་བཅུ་དྲུག ལྟོ་བ་དཔང་སོར་བཅུ་བཞི། མགྲིན་པར་སོར་དྲུག ཁའི་ཐད་ཀར་སོར་བརྒྱད། དེ་ཆ་གསུམ་གསུམ་དུ་བྱས་པའི་ཆ་གཅིག་མགུལ་པ། བུ་གའི་ཚད་རེ་རེ་ཁ་གཡས་

གཡོན་དུ་འཁོར་བ་ཁའི་མཐའ་ནས་མཆུ་འཕྱང་བ་སོར་གཉིས་སོ། །དབྱེ་བ་དང་བསྐྲད་པའི་བུམ་པའི་ལྟེ་བ་སོར་བཅུ་གཉིས། དཔངས་སོར་ཉི་ཤུ་རྩ་བཞི། སྐེ་སོར་བརྒྱད། ཁ་སོར་
དྲུག མཆུ་སོར་རེ་རེ། དབང་དང་འགུག་པའི་བུམ་པ་བཟོ་བོས་ཇི་ལྟར་མཛེས་པ། རེངས་པ་འཐུང་བའི་དཔངས་སོར་བཅུ་དྲུག མགྲིན་པ་སོར་བཞི།ཁ་སོར་དྲུག མཆུ་སོར་གཉིས་སོ།
ལས་ཐམས་ཅད་ནི། ཞི་རྒྱས་དང་འདྲ་བར་གསུངས། རྒྱུ་ནི་གསེར་དངུལ་ཟངས་སོགས་དང་། ས་ལས་ཡང་བྱ་བར་བཤད་དོ།། །།བདུན་པ་རྒྱན་གྱི་ཆ་དབྱེ་བ་ལ། རྣལ་འབྱོར་རྒྱུད་
ནས་བཤད་པའི་རྒྱུད་དང༌། བླ་མེད་ནས་བཤད་པའི་རྒྱུད་གཉིས་ལས། དང་པོ་ནི། ས་ཆོག་སོགས་བྱེད་པའི་ཚེ། དབུ་རྒྱན་དར་དཔྱངས་རིན་པོ་ཆེའི་རྒྱན་རྣམས། སོ་སོའི་སྔགས་
དང་༑ རྡོ་རྗེ་གནོད་སྦྱིན་གྱི་སྔགས་བཟླས་ཏེ་གྱོན། ཨོཾ་ཧཱུཾ་གྱིས་དར་དང༌། རྡོ་རྗེ་རིན་ཆེན་གྱིས་རིན་པོ་ཆེའི་རྒྱན་ལུས་ལ་བརྒྱན་པར་བཤད་དོ། །གཉིས་པ་ལ་ཕ་རྒྱུད་ནས་བཤད་པའི་རྒྱན་
དང་༑ མ་རྒྱུད་ནས་བཤད་པའི་རྒྱན་གཉིས་ལས། དང་པོ་ནི། གསང་འདུས་ལེའུ་བཅུ་དྲུག་པ་ནས་བཤད་པ་ལྟར། སའམ་རུས་པ་ཤིང་ལ་སོགས་པའི་ཞལ་འབག་གྱོན་ནམ། གདོང་ལྷའི་

།ཁ་དོག་བཞིན་ཚོན་རྩིས་བསྒྱུར། གཙུག་ཏོར་རྡོ་རྗེའི་པྲོག་ཞུ། མེ་ཏོག་ཕྲེང་བ། དར་དཔྱངས། སྙན་གོང་ཨུཏྤ་ལའི་གདེངས་ཀ ལུས་ལ་རིན་པོ་ཆེའི་རྒྱན་
བརྒྱད་ཀྱིས་བརྒྱན་པར་གསུངས་པས། དབུ་རྒྱན་སྙན་རྒྱན། མགུལ་རྒྱན། ཕྱག་གདུབ། ཞབས་གདུབ། མུ་ཏིག་གི་སེ་མོ་དོ། །རིན་པོ་ཆེའི་དོ་ཤལ། འོག་དཔག་དང་བརྒྱད
སོགས༑ དབུས་སུ་རིགས་ལྔས་མཚན་པའམ། རིན་པོ་ཆེའི་རྩེ་བྲན་ཅན་པྲོག་ཞུ་རལ་པའི་ཐོར་ཅོག་ལ་བརྟེན་པ་ཁྱུད་མེ་སུམ་རིམ། རིན་པོ་ཆེའི་རྩེ་བྲན་གྱིས་མཛེས་པ། སྤྱི་བོར་རྡོ་རྗེ་ཕྱེད་པས་
མཚན་པའོ། །སྙན་རྒྱན། མགུལ་རྒྱན། གདུ་བུ་གསུམ། རྒྱུད་རིན་པོ་ལས་བྱས་པ་ཙམ་མ་གཏོགས། རུས་རྒྱན་ལྟར་བྱེད་སེ་མོ་དོ་ནི་མདུན་རྒྱབ་ཏུ་བསྣོལ་བའི་རྒྱ་གྲམ་མཆོད་ཕྱིར་ཐོགས་ལྟ་
བུ་བྱེད། རིན་པོ་ཆེའི་དོ་ཤལ་ནི་མགུལ་དུ་གྱོན་ནས། མདུན་དུ་འཆིང་བའོ། །འོག་པག་རིན་པོ་ཆེའི་སྐ་རགས་ཀྱི་བྱེ་བྲག གསེར་གྱི་གཡེར་ཁ་སོགས་ཀྱི་འཕྱང་འཕྲུལ་དུ་མ་ཡོད་པའོ། །
གཉིས་པ་མ་རྒྱུད་ནས་བཤད་པའི་རྒྱན་དང༌། སྔོན་དྲག་པོ་འཇིགས་བྱེད་སོགས་བརྟུལ་བའི་ཆས་ཡིན་གསུངས་ཤིང་བདེ་དགྱེས་དུས་གསུམ་སོགས་ནས། ཕྱག་རྒྱ་དྲུག་གིས་བརྒྱན་པར་གསུངས་ལྩ

པའི༑ དྲུག་ཏུ་འདྲེན་ལུགས་ནི། མགུལ་རྒྱན་སྙན་རྒྱན་གདུ་བུ། སྤྱི་གཙུག་གི་ནོར་བུ། མཆོད་ཕྱིར་ཐོག་དང༌། ཐལ་ཆེན་རྣམས་ལ་གསུངས་ཤིང༌། ཀུན་སྤྱོད་ལས་ཀྱང་དེ་ལྟར་
གསུངས༑ མངོན་བརྗོད་ཀྱི་ལྔ་པ་ལས། ནོར་བུའི་དོད་མགོ་འཕྲེང་བགྲང་བར་གསུངས། བདེ་མཆོག་གི་བསྒྲབ་ཐབས་མང་པོ་ལས། ནོར་བུ་དང་མཆོད་ཕྱིར་ཐོག་མ་བསྒྲངས་པར། འཁོར་
ལོ་དང་། སྐ་རགས་བསྒྲང༌། དུས་འཁོར་ལས་འཁོར་ལོ་ཞེས་དངོས་སུ་མ་གསུངས་ཀྱང༌། སྤྱི་བོར་ནོར་བུ་གསུངས་པ། འཁོར་ལོའི་དབུས་སུ་ནོར་བུའི་རྩེར་རྡོ་རྗེས་མཚན་པ་གསུངས་
སོ༑ །བརྟག་གཉིས་ལས། སྒོམ་པ་པོ་ཡི་རྣམ་འཛིན་པ། །རྣ་བ་དག་ལ་རྣ་ཆ་དང༌། །ལོངས་སྤྱོད་འཁོར་ལོ་རྣམ་པར་འཛིན། །ལག་པ་དག་ལ་ལག་གདུབ་གཉིས། །སྐེད་པ་ལ་ཡང་སྐེ་
རགས་གཉིས། །རྐང་པ་དེ་བཞིན་རྐང་གདུབ་བོ། །ལག་པའི་རྩ་བ་དཔུང་རྒྱན་ཉིད། །མགྲིན་པར་རུས་པའི་ཕྲེང་བ་སྟེ། ཞེས་གསུངས། སྐྲ་ཡི་སྐེ་རགས་གཉིས་བསྐོར་ཉིད། །ཐལ་བ་ཧྭ
ཡི་མཆོད་ཕྱིར་ཐོགས། ཞེས་གསུངས་པ་དང༌། ཀུན་སྤྱོད་བདུན་པ་ལས། ཀུན་དུ་དབུག་དང་བཅིང་བ་དང༌། །གཞུགས་དང་དེ་བཞིན་སྤྱོད་པ་དང༌། །འབེབ་དང་འདི་ནི་འཁྱིལ་བའོ།

སྙན་༄༅། །བཞིན་ལུས་ཀྱི་དང་པོའི་རྒྱན། །ཚངས་སྐུད་ལུས་ལ་གྲོལ་བ་དང༌། །རྣམ་པ་ཀུན་དུ་བཅིངས་པ་དང༌། །རྐང་གདུབ་རབ་ཏུ་གཞུགས་པ་དང༌། །ལག་པའི་རྒྱན་ནི་
བརྒྱུད་ཉིད་དག་དང༌། །སྲོག་ཤིང་གཅིག་འགྱུར་སྲད་བུ་ཡིན། །འོག་པགས་གྲོགས་ཤིང་བརྒྱད་ཉིད་དོ། །རོ་ལྡན་བཅུ་དྲུག་ཤེས་པར་བྱ། །ཕྲེང་བ་ཉི་ཤུ་རྩ་ལྔ་ཡིན། ཞེས་སོ། །འཁོར་ལོ་
ཨི་
རུས་པའི་འཁོར་ལོའི་ལྟེ་བར་ནོར་བུ་རྡོ་རྗེའི་མཚན་པ། རུས་པའི་འཁོར་ལོ་ལ་ཕྱོགས་བརྒྱད་དུ་བུ་ག་བྱས་ནས། དེ་ལ་བརྒྱུས་པའི་རུས་པའི་ཕྲེང་བ་འཁོར་ལོ་རྩིབས་བརྒྱད། རྒྱབ་ཀྱི་རྩིབ་སོ་
གཅིག་
གསུམ་མ་གཏོགས་པའི་མདུན་གཡས་གཡོན་གྱི་རྩིབ་ལྔའི་ཐད་ཀར་མིའི་ཐོད་པ་སོར་ལྔའི་ཚད་ལ་མི་མགོ་སྐམ་པོའི་སྐོས་སམ་རི་མོ་བྱས་པ་རེ་རེ་སྟེ་ལྔ་བྱ། བརྟག་གཉིས་ལས། ཐོད་པ་སོར་ལྔ་པ་
ཡི་ཚད། བྱས་པའི་ཅོད་པཎ་འཛིན་པར་བྱེད། །ཅེས་སོ། །དྲིལ་བུ་པའི་ཤེས་རབ་སྣང་བའི་སྒྲུབ་ཐབས་སུ་བཤད་པ་ལྟར་སྟོད་སྨད་བར་གསུམ་དུ་རྡོ་རྗེའི་ཕྲེང་བ་ནག་པོས་སྦྲེལ། སྐྲ་ལ་
ཡང་༑ རལ་པའི་ཐོར་ཅོག་གི་ཅོད་པཎ། ཟུར་ཕུད། གྱེན་བརྫེས། ཕྱེད་བཅིངས། ཟུར་ཕུད་ལ་ཡང་གཉིས་པ། གསུམ་པ། ལྔ་པའོ། །གྱེན་བརྫེས་ཕྱེད་བཅིང༌། གྱེན་བརྫེས་ལ་ཡང་

སེར་པོ། ཁམས་ནག་སོགས་སུ་ཡོད་པ་ལས། གསང་འདུས། བདེ་དགྱེས། དུས་འཁོར་སོགས་ཀྱི་གཙོ་བོ་ནི་རལ་པའི་ཐོར་ཅོག་ཅན་ཡིན། དེ་ནི་སྐྲ་ཐམས་ཅད་སྤྱི་བོར་བསྡུས་
ནས༑ རལ་པ་མདུད་པའི་ནང་དུ་འོང་བར་བྱས་ནས་སྐྲ་རྩེ་ཕྱིར་མི་མངོན་པར་བཅིངས་པའི་དཔངས་ཚད། སྡོམ་འབྱུང་འགྲེལ་པར་རང་མཐོ་གང་གསུངས་པ་ལྟར། བཅོས་མའི་སྐྲ་ལ་ཡང་བྱ་
བར་གསུངས་པ་རྐུན་མའི་སྐྲ་ལ་རུང་ཞེས་སྐྲ་རང་གིའ མ་གཞན་མ་བྱེད་ཀྱང་དེའི་རྡོ་རྗེ་དང་བྲིས་སྐུའ མ། རྒྱུད་ཀྱི་གླེགས་བམ་བཅུག་ལ། སྤྱི་གཙུག་གི་དབུ་རྒྱན་གྱི་ནང་ལ་ཐོན་པ། རྐུན་མ་བསད་
པའི་སྐྲས་བཅིངས་སམ། གོང་དུ་བཤད་པའི་པྲོག་ཞུས་བཅིངས། རྒྱུད་སྡེ་བའི་དགོངས་པ་ལྟར་བྱེད། འཁོར་ལོའམ་མཐའ་ལ་རུས་པའི་ཕྲེང་བ་ཐོད་ལྟ་བུས་བསྐོར་ཞིང༌། དབུ་རྒྱན་གྱི་ཐོད་
སྐམ་རེ་ལ་མུ་ཏིག་འདྲ་བའི་རུས་ཕྲེང་གི་དྲ་བ་རྫོགས་པ་དང༌། རྡོ་རྗེ་རུས་ཕྲེང་ཐད་དུ་དྲ་བ་ཕྱེད་པས་བརྒྱན་པ་རྣམས་སོར་གསུམ་ཙམ་ནོན་པ་འཁོར་ལོའི་རྒྱབ་ངོས་ཀྱི་ཐད་དུ་སྣ་ཚོགས་རྡོ་རྗེ་
དང་༑ དེའི་གཡོན་ངོས་སུ་ཚེས་གཅིག་གི་ཟླ་བས་བརྒྱན་པ་ཞེས་ཁ་ཅིག་ཏུ་བྱུང་ཡང་ཚེས་བརྒྱད་ལྟ་བུའི་ཟླ་བ་ཕྱེད་པས་བརྒྱན་ན་མཛེས་སོ། །རྣ་རྒྱན་ནི་དབུས་སུ་རྡོ་རྗེ་རྩེ་གསུམ་པས་མཚན་པའི་

།འཁོར་ལོ་རེ་རེ་ལའང་རུས་ཕྲེང་གི་དྲ་བ་རྫོགས་པ་གསུམ་དྲ་བ་ཕྱེད་པ་གཉིས་གཉིས་ཏེ་ལྔ་ལྔས་བརྒྱན་པའོ། །མགུལ་རྒྱན་ནི། དབུས་ཀྱི་གཞུང་དང་མཐའ་བསྟེན་
གཉིས་ཀྱི་བར་རུས་པའི་ཕྲེང་བ་བརྒྱད་ཀྱིས་བསྣོལ་མར་བསྡམས་ཤིང་། དེ་ལས་དོ་ཤལ་ཚུལ་དུ་འཕྱང་བ། རུས་པའི་ཤར་བུ་དུ་མས་མཛེས་པས་བྱས་པ་བརྒྱད་དེ་བཅུ་དྲུག་གིས་བརྒྱན་པ། རོ་
ལྡན་བཅུ་དྲུག་ཤེས་པར་བྱ་ཞེས་པའི་དོན། དཔུང་རྒྱན་རྐང་ལག་གི་གདུ་བུ་དྲུག་དང༌། རུས་པའི་གཞུང་རྣམས་ལ་ཕྲེང་བ་ལྔ་ལྔས་བར་བསྡམས་པས་སྨད་ངོས་སུ་ཤར་བུ་དང༌། གཡེར་ཁས་
གཉིས་མཛེས་པ། དཔུང་རྒྱན་གཉིས་གཡས་གཡོན་གྱི་སྲིད་དུ་རིང་བ། དེ་བས་རྐང་གདུབ་ཐུང་བ། དེ་བས་ལག་གདུབ་ཐུང་བ་ཡིན་ནོ། །འོག་པག་སྐ་རགས་ནི། དབུས་སུ་རུས་པའི་གཞུང་
གསུམ༑ མཐའ་བརྟེན་གཉིས་ཏེ་ལྔའི་བར་མཚམས་རུས་ཕྲེང་བརྒྱད་དམ། བཅུ་དྲུག་གིས་བར་མཚམས་བསྡམས་པ་ཐེབ་སོར་བརྒྱད་ཚད་དང་ལྡན་པའི་དྲ་བ་ལྔ་དང་དྲ་ཕྱེད་བཅོ་བརྒྱད་ཀྱིས་མཛེས་
པར་བྱས་པ། གཡས་གཡོན་གྱི་དྲ་ཕྱེད་གསུམ་ལས་གཉིས་ཀྱིས། པུས་མོའི་ཐད་ཀར་སླེབ་པའི་དབུས་མས་ནི། བྱིན་པའི་དཀྱིལ་དུ་སླེབ་པ་ཡིན། དེ་དག་ལ་དྲིལ་བུ་ཆུང་ངུས་མཛེས་

པའོ༑ །མགུལ་རྒྱན། གདུ་བུ། སྐ་རགས་རྣམས་ཀྱི་དབུས་མའི་གཞུང་རྣམས་ལ་མཆོད་པའི་ལྷ་དང་ཀེང་རུས་སོགས་བྲིས་པ་ནི། སྔོན་རབས་པ་རྣམས་ཀྱི་ལུགས་སུ་སྣང་། ཡང་རུས་པའི་
གཞུང་རྣམས་ལ་རྡོ་རྗེ་རྩེ་མོ་གསུམ་པ་འོད་ཟེར་པ་ཏྲས་བསྐོར་བའམ། དུས་འཁོར་ནས་གཙུག་ཏོར་དུ་སོར་གཅིག་གཉིས་པའི་རྡོ་རྗེ། རྣ་རྒྱན་སོར་གཅིག་པ་སོགས་ཀྱང་རུང་ངོ་། ལྷ་ཕོ་ལ་ཐལ་
ཆེན་དང༌། མི་མགོ་རློན་པའི་རྒྱན། ལྷ་མོ་ལ་ཐལ་ཆེན་སྤངས་པའི་ཕྱག་རྒྱ་ལྔ། མི་མགོ་སྐམ་པོས་བརྒྱན། རལ་པའི་ཐོར་ཚུག་མེད། ཟུར་ཕུད་དང་ཕྱེད་བཅིང་ཙམ་གསུངས། རུས་པའི་
སྐ་རགས་ལ་ཕོ་རྒྱན་མོ་རྒྱན་པ་ཞེས། སྔོན་རབ་པ་རྣམས་འདོད། ཀུན་སྤྱོད་ལས། ཐལ་བའི་ཕྱག་རྒྱ་ལ་སོགས་བསྒོ། །ཞེས་དང༌། མཉམ་སྦྱོར་བརྟག་པ་དགུ་པ་ལས། རྡོ་རྗེ་སེམས་
དཔའ་རབ་སྦྱོར་བས། །ཇི་ལྟར་གཟུགས་དང་དབྱིབས་ལྡན་པས། །དུར་ཁྲོད་ལྷ་ཡི་གནས་རྣམས་དང༌། །མ་མོའི་གནས་ཀྱི་ཐལ་བ་མཆོག །ཐམས་ཅད་ཐལ་བའི་བསྲུང་བ་ནི། །ཐིག་ལེའི་ཟོ་
རིས་གསུམ་དུ་བྱ། །ཕྱོགས་མཚམས་ནམ་མཁའ་ས་བཅིངས་ནས། །བསྲུང་བ་ཀུན་གྱི་བླ་མེད་ཡིན། ཞེས་གསུངས། བདེ་དགྱེས་དུས་གསུམ་ནས་གསུངས་པའི་རོ་བསྲེགས་པའི་ཐལ་བས་

༄༅། །ལུས་ཐམས་ཅད་བྱུགས་པའི་སྟེང་དུ། མི་རུས་བསྲེགས་པའི་དཀར་པོ་དེ་སྦྱངས་པའི་ཁུ་བ་ལ། སོར་མོ་ལྔ་སྒུག་མའི་ལྔ་སྡོམས་ཏེ། དཔྲལ་བ། ཁུར་
ཚོས༑ ལུས་ཀྱི་གནས་ཅི་རིགས་སུ་ཚོམ་བུ་ལྔ་ཚོམས་སུ་བྱས་ལ། ཐལ་ཆེན་གྱི་ཚོམ་བུ་ཞེས་བྱ་ཞིང༌། ཡང་དེ་སྟེང་དུ། དཔྲལ་བར་ཞག་ཆེན་པོའི་རི་མོ་གཅིག་གམ་གསུམ་སོགས་བྱས་པ་
ལ༑ ཞག་གི་ཟོ་རིས་ཞེས་བྱ། བུད་མེད་ཀྱི་རང་བྱུང་གི་ཁྲག་གིས་སྨིན་མཚམས་སུ་ལུས་ཅི་རིགས་པར་ཐིག་ལེ་བྱ་བ་ནི་རཀྟའི་ཐིག་ལེ་ཞེས་བྱའོ། །ཀུན་སྤྱོད་ལས། ཚངས་སྐད་ལུས་ལ་གྲོལ་
གསུམ་
བ་དང༌། །རྣམ་པ་ཀུན་ཏུ་བཅིངས་པ་དང་། །ཞེས་དང་། དེ་ཉིད་ལས། སྲོག་ཤིང་གཅིག་གྱུར་སྲད་བུ་ཡིན། །ཞེས་པའི་དོན། ལྟེ་བར་རྡོ་རྗེས་མཚན་པའི་རུས་པའི་འཁོར་ལོ་མཐའ་གྲུ་བཞི་
པའི་ཟུར་བཞི་བུ་ག་བྱས་ནས་ཐོན་པའམ་གཉིས་བྱས་ནས། གཅིག་རྒྱབ་དང་གཅིག་མདུན་དུ་བྱས་པ་ལ་རུས་པའམ། མི་རུས་སྐྲའི་སྲད་བུ་ལ་མི་རུས་ཀྱི་ཕྲེང་བ་རྒྱ་གྲམ་དུ་བཅིངས་པ་མཆོད་ཕྱིར་
ཐོགས་ཞེས་སོ། །ཡང་རྐུན་མའི་སྐྲ་ལ་བྱས་པའི་གསུམ་སྒྲིལ་བྱས་པ་དེ་བསྐོར་ལྔ་པའམ་གསུམ་པ་བྱས་པ་རྡོ་རྗེའི་མདུད་པ་གསུམ་གྱིས་བར་མཚམས་མེད་པར་བསྡམས་ལ། དེ་ལྟ་བུའི་སེ་རལ་

ཁར་ལག་པ་གཡས་གཡོན་གྱོན་པ་ནི་ཚངས་པའི་སྐུད་པ་ཞེས་བྱའོ། །སྟག་གི་ལྤགས་པའི་ཤམ་ཐབས་ཀྱི་སྟེང་དུ་རྐན་མ་བསད་པའི་སྐྲའི་སྐད་པ་གཉིས་འཁོར་ལོ་སྡོམ་པའི་སྟེང་དུ་རུས་པའི་སྐ་
རགས་བཅིངས་པར་བཤད། ཀུན་སྤྱོད་ལས། ཕྲེང་བ་ཉི་ཤུ་རྩ་ལྔ་ཡིན། །ཞེས་པའི་དོན། རྗེ་བཙུན་གྲགས་པ་གཡས་ལ་ཉེར་ལྔ་གཡོན་ལ་ཉེར་ལྔ། མི་ཐོད་ལྔ་བཅུའི་དོ་ཤལ་དུ་
བཤད༑ ཐོད་པ་ལ་མིའི་མགོ་རློན་པའམ། སྐམ་པོ་གང་རུང་བྲི་བའམ། སྐོས་སུ་བྱས་པའི་ཚོན་རྩིས་ཁ་བསྒྱར་བའི་དོ་ཤལ་ལོ། །དུར་ཁྲོད་ཀྱི་རས་ལ་རོའི་གཟུགས་དང་མཐུན་པའི་སྟན་ནང་
ཚངས་ཅན་དང་མི་ལྤགས། གླང་ལྤགས་སྟག་ལྤགས་ལ་སོགས་ཀྱི་དབྱིབས་དང་ཁ་དོག་ལྟ་བུ་འཆང༌། དངོས་སུ་བྱས་ཀྱང་རུང་ངོ་། དེ་རྣམས་ལ་དག་པ་དང་དགོས་པ་གཉིས་གཉིས་
ལས༑ དག་པ་ལ་གྲངས་ཀྱི་དག་པ་ཕར་ཕྱིན་དག་པ། ལྷའི་དག་པ། སྔགས་ཀྱི་དག་པ། སྤྱིའི་དག་པ་དང་ལྔ་ལས། དང་པོ་ནི། སྣ་ཚོགས་རྡོ་རྗེས་སྤྲལ་སྐུ་སྣ་ཚོགས་ཀྱིས་འགྲོ་བའི་དོན་
མཛད་པ། ཟླ་བ་ཕྱེད་པས་ཡོན་ཏན་གོང་དུ་འཕེལ་བ། འཁོར་ལོ་རྩིབས་བརྒྱད་ཀྱི་སྐུའི་དབང་ཕྱུག གསུང་གི་དབང་ཕྱུག་དང༌། རྫུ་འཕྲུལ་ཀུན་ཏུ་འགྲོ་བའི་མན་ངག་དང༌། ཅི་འདོད་སྐྱེད་

སྙན་༅། །དང་ཡོན་ཏན་བརྒྱད་པོ་ཞེས་རྩ་རྒྱུད་བརྒྱད་པ་ལས། སྒྲོན་གསལ་དུ་ལུང་དྲངས་པའི་ཡོན་ཏན་བརྒྱད་དག་གོ །ཐོད་སྐམ་ལྔ་ནི་རིགས་ལྔ། རེ་རེ་ལ་སོར་ལྔ་ཡེ་ཤེས་
བརྒྱུད་
ལྔ༑ མཚམས་ཕྲེང་བ་ཚར་ལྔ་ལྔ། ཡུམ་ལྔ། དྲ་བ་དྲ་ཕྱེད་སངས་རྒྱས་ཀྱི་མཛད་པ། རྐུན་མའི་སྐྲའི་ཐོར་ཚུགས་ཆོས་ཐམས་ཅད་བདེན་པར་མེད་པས་རྒྱས་པ་མཚོན། རྣ་རྒྱན་དང་རུས་པའི་
ཨི
འཁོར་ལོ་ནི་དབྱིངས་ཀྱི་རང་བཞིན་ནོ། །དྲ་བ་དང་དྲ་བ་ཕྱེད་པ་ནི་ཡེ་ཤེས་ཀྱི་རང་བཞིན་ནོ། ྋ།མགུལ་རྒྱན་གཞུང་གསུམ་ནི་སྐུ་གསུམ། ཕྲེང་བ་བཅུ་དྲུག་སྟོང་ཉིད་བཅུ་དྲུག གདུ་བུ་དྲུག་ནི་སོ་
བཞི་
ཕར་ཕྱིན་དྲུག སྐ་རགས་ཀྱི་ཡེ་ཤེས་ལྔ། བར་སྡོམ་ཕྲེང་བ་བརྒྱད་རིམ་འཕགས་ལམ་བརྒྱད་བཅུ་དྲུག་ཡིན་ལ། དེའི་སྟེང་བདེན་པ་བཞི་དང་། ཚད་མེད་བཞི་བསྟན། དྲ་ཕྱེད་སེམས་ཅན་གྱི་
དོན་དང༌། ཐོད་ཚལ་ལྔ་བཅུའི་ཨཱ་ལི་ཀཱ་ལི་ལྔ་བཅུ་གསུངས། གཉིས་པ་ཕར་ཕྱིན་གྱི་དག་པ་ནི། རྗེ་བཙུན་གྲགས་པས་གདུ་བུ་སྦྱིན་པ་སོགས་སུ་གསུངས་ཀྱང༌། འདིར་ཀྱཻ་རྡོ་རྗེའི་རྒྱུད་ལྟར་
འཁོར་ལོ་སྦྱིན་པ། རྣ་རྒྱན་བཟོད་པ། མགུལ་རྒྱན་བརྩོན་འགྲུས། གདུ་བུ་ཚུལ་ཁྲིམས། སྐ་རགས་བསམ་གཏན། ཐལ་བ་ཐམས་ཅད་ལ་ཁྱབ་ཕྱིར་ཤེས་རབ་བོ། །གསུམ་པ་ལྷའྀ་དག་པ་235

ནེ༑ བརྟགས་གཉིས་ལས། འཁོར་ལོའི་གཟུགས་ནི་མི་བསྐྱོད་པ། །རྣ་ཆའི་བདག་ཉིད་འོད་དཔག་མེད། །ཅེས་སོགས་གསུངས་པ་ལྟར་རོ། །བཞི་པ་སྔགས་ཀྱི་དག་པ་ནི། ཀུན་སྤྱོད་ལེའུ་
བཅོ་ལྔ་པ་ལས། རྩ་བའི་སྔགས་ཀྱི་དཔའ་བོ་ནི། །མཆོད་ཕྱིར་ཐོགས་ལ་སོགས་པར་བསྟན། །རྒྱན་དྲུག་རེ་རེ་བཞིན་རྩ་བའི་སྔགས་རྐང་པ་བརྒྱད་པ་འཁོར་ལོ་དང་བཅས་པ་ཡིན་ནོ། །རྣམ་
སྣང་མཛད་སྔགས་གང་ཡིན་པ། །ཐོད་པ་མགོ་བོ་རྣམ་པར་བརྒྱན། །མགོ་རྒྱན་ཡབ་ཡུམ་སྙིང་པོ་ནི། །ཡི་གེ་བདུན་གྱི་གསང་སྔགས་ཀྱིས། །རྣ་བའི་རྒྱན་ནི་མཛེས་པ་ཡིན། །རྣ་རྒྱན་ཡབ་ཀྱི་
ཉེ་སྙིང་པོ། །རྡོ་རྗེ་ཕག་མོའི་རྩ་སྔགས་གང༌། །མགུར་ཆུས་མགྲིན་པ་མཛེས་པ་ཡིན། །མགུལ་རྒྱན་ཡུམ་གྱི་རྩ་སྔགས་སོ། །རྣལ་འབྱོར་མ་དྲུག་གསང་སྔགས་གང༌། །སྐ་རགས་བཅས་
པས་བརྒྱན་པ་ཡིན། །སྐ་རགས་དག་ནི་ཡུམ་རྣམས་ཀྱི། གོ་ཆའི་དཔའ་མོ་དྲུག་ཡིན་ནོ། །རྒྱན་འདིས་ལུས་འདི་མཛེས་པ་ཡིན། །དཔའ་བོའི་གོ་ཆ་དྲུག་གི་ནི། །དཔུང་རྒྱན་གཉིས་དང་ལག་
གདུབ་གཉིས། །རྐང་གདུབ་གཉིས་དང་དྲུག་ཡིན་ནོ། །དཔའ་བོའི་སྙིང་པོའི་སྔགས་ཀྱིས་ནི། །ཕྲེང་བ་བརྒྱ་ཡི་ཕྱེད་ཀྱིས་བརྒྱན། །ཞེས་པ་མི་མགོ་ལྔ་བཅུ་ཡི། །དོ་ཤལ་ཡབ་ཀྱི་སྙིང་པོ་

སྙན་།ཡིན། །སངས་རྒྱས་ཀུན་གྱི་མཁའ་འགྲོ་མ། །པགས་པ་ཡིས་ནི་འཛིན་པར་འདོད། །མི་གླང་སྟག་ལ་སོགས་པ་ཡི། །ལྤགས་པ་ཡུམ་གྱི་ཉེ་སྙིང་ཡིན། །འཁོར་
བརྒྱུད་ལོ་ཀུན་གྱི་རྣལ་འབྱོར་མ། །སྔགས་ནི་བཏུང་བའི་ཐོད་པ་ཡིན། །གཙོ་འཁོར་ཀུན་གྱི་ལྷ་མོའི་སྔགས། །ཁ་ཊཾ་ག་ནི་ལྷ་ཡི་སྐུ། །ཤེས་རབ་ཌཱ་མ་རུ་ཡི་སྒྲ། །ཐབས་ལྡན་ཤེས་རབ་ཌཱ་མ་རུ། །
སྟོང་པའི་རང་སྒྲ་སྒྲོགས་པའོ། །དཀྱིལ་འཁོར་གནས་ལ་གོ་ཆའི་དོད། །སྐྱེ་མཆེད་སྔགས་དང་སྐུ་ལ་སྦྱརཾ། །ལྔ་པ་སྤྱི་ཡི་དག་པ་ནི། །རུས་པ་བདག་མེད་པ་ཡིན་ལ། བདག་མེད་པ་
ལས༑ ལམ་དང་འབྲས་བུའི་ཆོས་ཐམས་ཅད་འབྱུང་ཞེས་མཚོན་པ་ཡིན་ནོ། །ལྔ་པ་དགོས་པ་ལ་ཐུན་མོང་བ། ས་ཆོག་བགེགས་འདུལ་བ་མཆོད་པ་དང་བསྟོད་པ་རྒྱས་པར་བྱེད་པའི་དུས་རྒྱན་
གྱོན་ནོ། །ཐུན་མོང་མ་ཡིན་པ་ཚོགས་ཀྱི་འཁོར་ལོའི་དུས་དང་གར་བྱེད་པའི་དུས་དང་། སྦྱང་གཞི་སྦྱོང་བྱེད་ངོ་སྤྲོད་པ་དང༌། ཉམས་སྐྱོང་བ་དང༌། ཁྱད་པར་དུ་སྟོང་པར་འབྱམས་ན་ཟུང་འཇུག་
ཏུ་བསླབ་པའི་ཕྱིར་དྲན་པ་གསོ་བའི་ཕྱིར་དང་། གསང་སྤྱོད་དུ་ཤིང་གི་རྒྱན་གདག་པ་དང༌། ཚོགས་སྤྱོད་དང་ཀུན་ཏུ་བཟང་པོའི་དུས་རྒྱན་བཏགས་ཏེ་སྤྱད་པའི་དགོས་པའོ། །དགོས་པ་ཁྱད་པར་ ླ

ཅན་དམ་ཚིག་ལ་རྒྱན་དྲུག་ལ་བརྟགས་གཉིས་ལེའུ་དྲུག་པ་ལས། བླ་མ་སློབ་དཔོན་འདོད་ལྷ་ལ། །ཕྱག་འཚལ་དོད་དུ་འཁོར་ལོ་འཛིན། །བླ་མ་རྡོ་རྗེ་འཛིན་པ་ལ། །སྨོད་ཚིག་མི་ཉན་པ་ཡི་
ཕྱིར༑ །རྣ་བ་དག་ལ་རྣ་ཆ་བཟང༌། །སྔགས་ཀྱི་བཟླས་པ་མགུལ་རྒྱན་ཉིད། །གདུ་བུ་སྲོག་ཆགས་གསོད་པ་སྤངས། །ཕྱག་རྒྱ་བརྟེན་པ་སྐ་རགས་ཉིད། །སངས་རྒྱས་ལྔ་ཡི་ཕྱག་རྒྱ་ནི།
རྟག་ཏུ་ལུས་ལ་ཕྱག་རྒྱས་བཏབ། །ཅེས་གསུངས་པ་ལྟར་ལག་ལེན་ལ་ཁེལ་དགོས། རྣམ་བཤད་འདི་རྣམས་ནི་བདེ་དགྱེས། དུས་འཁོར། སམྦུ་ཊ། རྡོ་རྗེ་མཁའ་འགྲོའི་རྒྱུད་དང་དཀྱིལ་
ཆོག་རྡོ་རྗེ་ཕྲེང་བ། ཨ་བྷྱ་ཀ་རས་མཛད་པའི་བསྟན་བཅོས། རྗེ་བཙུན་གྲགས་པ་རྒྱལ་མཚན་གྱིས་མཛད་པའི་བསྟན་བཅོས་སོགས་ལ་བརྟེན་ཅིང༌། ྋདུས་ཞབས་རིན་པོ་ཆེའི་གསུང་གིས་ཟུར་
བརྒྱན་ནས་བྱས་ཤིང༌། རྣམ་བཤད་གཞན་ལ་ཡང་སྐྱོན་ཡོན་ཤེས་པར་བྱས་སྟེ་བྲིས་པའོ།། །།གསུམ་པ་རིང་བསྲེལ་དང་གཟུང་། ཇི་ལྟར་བཞུགས་པའི་ཚུལ་ནི། རིང་བསྲེལ་ངོས་
བཟུང་བ་དང༌། བཞུགས་པའི་ཚུལ་གཉིས་ལས་དང་པོ་ལ། ཆོས་སྐུའི་རིང་བསྲེལ་དང༌། སྐུ་གདུང་གི་རིང་སྲེལ་དང༌། སྐུ་གདུང་ཡུངས་འབྲུ་ལྟ་བུའི་རིང་བསྲེལ་དང་གསུམ་ལས། དང་

༄༅། །པོ་ནི། རྡོ་རྗེ་འཆང་ནས་རྩ་བའི་བླ་མའི་བར་གྱི་མཚན་རྣམས་རྒྱ་སྐད་དམ་བོད་སྐད་གང་རུང་ཡི་གེ་གསུམ་གྱི་བར་དུ་བཅུག་ལ། དཔེར་ན་ཨོཾ་ཨཱཿ ན་མ་བཛྲ་དྷ་ར་
ཧཱུཾ༑ ཨོཾ་ཨཱཿ ན་མཿ པྲཛྙཱ་བྷ་དྲ་ཧཱུྃ་ཞེས་པའམ། ཡང་ན། ཨོཾ་་ཨཱཿ དཔལ་ན་རོ་པ་ལ་ཕྱག་འཚལ་ལོ། །ཧཱུྃ་ཞེས་པ་སོགས། བླ་མ་བརྒྱུད་པ་དང་བཅས་པའི་མཚན་རྣམས་དང་། རྒྱུད་སྡེ་བཞི་
ནས་བཤད་པའི་ལྷའི་སྙིང་པོ་ཉེ་སྙིང་སོགས་གཟུངས་སྔགས་རྣམས་དང༌། མདོ་ནས་གསུངས་པའི་གཟུང་སྔགས་རྣམས་ཆོས་སྐུའི་རིང་བསྲེལ་ཡིན་ནོ། །གཉིས་པ་སྐུ་གདུང་གི་རིང་བསྲེལ་
གདུང་རུས་རྣམས་དང་། སྐུ་བལ་གྱི་རིང་བསྲེལ་ཞེས་པ། དབུ་སྐྲ་དང་སེན་མོ་སོགས་ཡིན་ཞིང་། གདུང་ལོག་གམ་རུས་པས་ལྕགས་གཅོད་ནུས་པ་ནི། གང་ཟག་དགེ་བ་ཅན་རྣམས་ལ་
འབྱུང་བ་ཡིན་ནོ། །གསུམ་པ་སྐུ་གདུང་ཡུངས་འབྲུ་ལྟ་བུའི་རིང་བསྲེལ་ནི། བཅོམ་ལྡན་འདས་ཀྱི་སྐུ་གདུང་ཚེམས་མཆེ་བ་མ་གཏོགས་ཡུངས་འབྲུ་ལྟ་བུ་འབའ་ཞིག་ཏུ་གྱུར་ཞེས་པ་ལྟ་བུ་
དང་༑ རྫོགས་པ་ཆེན་པོའི་རྒྱུད་རིགས་པ་རང་ཤར་དང༌། རྡོ་རྗེ་སེམས་དཔའ་སྙིང་གི་མེ་ལོང་དང༌། སྐུ་གདུང་འབར་བའི་རྒྱུད་རྣམས་ལས་གདུང་དང་། རིང་བསྲེལ་གྱི་ཁྱད་པར་གསུངས་

པ༑ གདུང་ནི་ཐོ་བ་ལ་སོགས་པས་གཞོམ་པར་མི་ནུས་ཤིང་། རིང་བསྲེལ་ནི་སོའི་བར་ལ་སོགས་པས་འཇིགས་ནུས་གདུང་ལ་དབྱེ་ན། ཤ་རི་རཾ། ས་རི་རཾ། ཆུ་རི་རཾ། ཉ་རི་རཾ། པཉྩ;
རཾ་དང་ལྔ་གསུངས་པ་ལས། ཤ་རི་རམ་ནི་འབྱུང་བ་ས་རྣམ་པར་དག་པ་དང་མགོ་ལས་བྱུང་ཞིང་ཁ་དོག་དཀར་པོ་དངས་པ། དེ་བཞིན་གཤེགས་པའི་རིགས་ཀྱི་གདུང་སྟེ། རྣམ་པར་སྣང་མཛད་
ཀྱི་ཞིང་ཁམས་སུ་སངས་རྒྱས་པའི་རྟགས་སོ། །ས་རི་རཾ་ནི་རླུང་རྣམ་པར་དག་པ་དང༌།ྋ ཚིགས་ལས་བྱུང་ཞིང་ཁ་དོག་སྔོ་ནག་རྡོ་རྗེའི་རིགས་ཀྱི་གདུང་། མི་བསྐྱོད་པའི་ཞིང་ཁམས་སུ་སངས་
རྒྱས་པའི་རྟགས་སོ། །ཆུ་རི་རཾ་ནི་ཆུ་རྣམ་པར་དག་པ་ཁྲག་ལས་བྱུང་ཞིང༌། ཁ་དོག་སེར་པོ་རིན་པོ་ཆེའི་རིགས་ལས་བྱུང་བའི་གདུང་རིན་ཆེན་འབྱུང་གནས་ཀྱི་ཞིང་ཁམས་སུ་སངས་རྒྱས་པའི་
རྟགས་སོ། །ཉ་རི་རཾ་ནི། ནམ་མཁའ་རྣམ་པར་དག་པ་དང༌། རྐང་ལས་བྱུང་ཞིང་ཁ་དོག་ལྗང་གུ་ལས་ཀྱི་རིགས་ཀྱི་གདུང་། དོན་གྲུབ་ཀྱི་ཞིང་ཁམས་སུ་སངས་རྒྱས་པའི་རྟགས་སོ། །པཉྩ་
རཾ་ནི། སེལ་རི་རཾ་ཡང་ཟེར་ཞིང༌། མེ་རྣམ་པར་དག་པ་དང༌། འབྱུང་བ་བཞིའི་དྭངས་མ་ལས་བྱུང་ཞིང་། ཁ་དོག་དམར་པོའ མ་ལྔ་ལྡན་པདྨའི་རིགས་ཀྱི་གདུང་། འོད་དཔག་མེད་པའི་ཞིང་

སྙན་༄༅། ། ཁམས་སུ་སངས་རྒྱས་པའི་རྟགས་སོ། །ངེས་པའི་དོན་དུ་རྒྱལ་བ་རིགས་ལྔ་ངོ་བོ་གཅིག་ཀྱང་། རིགས་གཅིག་ལའང༌། རིགས་ལྔ་ལྔའམ། འབྱུང་བ་རེ་རེ་
བརྒྱུད་
ལའང་༑ འབྱུང་བ་ལྔ་ལྔའམ། ཁ་དོག་རེ་རེ་ལའང༌། ཁ་དོག་ལྔ་ལྔའི་སྒོ་ནས་གདུང་རེ་རེ་ལའང་། རིགས་ལྔ་ལྔའི་སྒོ་ནས་འབྱུང་ཞིང༌། ཞིང་ཁམས་རེ་རེ་སངས་རྒྱས་པའི་ཚུལ་ཡང་ཞིང་
ཨི
ཁམས་ལྔ་ལྔའི་སྒོ་ནས་སངས་རྒྱས་པའི་རྟགས་སོ། །གདུང་དེ་རྣམས་ཀྱི་ཆེ་ཆུང་གི་ཚད་ནི། སྲན་དཀར་དང༌། ཉུང་འབྲུའི་ཚད་ཙམ་སྣུམ་ཞིང་འདྲིལ་ལ་ཟླུམ་པའོ། །སྐུ་གདུང་འབར་བ་ལས་སོ་
བདུན་
ཞི་བའི་གདུང་ཁ་དོག་ལྔ་ལྡན་དཀར་ཤས་ཆེ་བ་དང་། རིག་པ་རང་ཤར་གྱི་རྒྱུད་ལས་ཁྲོ་བོའི་གདུང༌། ཁ་དོག་ལྔ་དམར་ནག་ཤས་ཆེ་བར་གསུངས། གདུང་ནི་ངེས་པར་སངས་རྒྱས་པ་ལས་
འབྱུང་ཞིང༌། འབྱུང་བའི་གནོད་པས་མི་བཤིགས་པའོ། །རིང་བསྲེལ་རྒྱུ་ནི་ཁམས་དཀར་དམར་གྱི་དངས་མ་ལས་གྲུབ་རྒྱུ་ནི་ཚིགས་བར་རམ། ཤ་ལྤགས་བར་ལ་སྐྱེས་པ་ཏིལ་གྱི་འབྲུ་དང༌། རྡུལ་གྱི་ཆ་
ཙམ་ཁ་དོག་སྣ་ཚོགས་པའི་རིང་བསྲེལ་ཏེ། འདི་ནི་སྤྲུལ་སྐུའི་ཞིང་ཁམས་སྐྱེ་བའི་རྟགས་སོ། །སྐུ་གདུང་ལ་ནི་ཞི་བའི་ལྷ་བྱོན་པ་ནི་ཞི་བའི་བར་དོར་སངས་རྒྱས་པའི་རྟགས་སོ། །ཁྲོ་བོའི་སྐུ་བྱོན་

པ་ནི་ཁྲོ་བོའི་བར་དོར་སངས་རྒྱས་པའི་རྟགས་ཡིན་ནོ། །བཀའ་གདམས་གླེགས་བམ་ལས་ཞུ་ལན་ནོར་བུའི་ཕྲེང་བ་ལེའུ་བཅུ་གཉིས་པ་ལས། ཤི་ལྟས་ནམ་མཁའ་དངས་བ་ཡིན། །ཚུལ་ཁྲིམས་
གཙང་ལ་མེ་ཏོག་འབབ། །བྱང་ཆུབ་སེམས་ལ་རིང་བསྲེལ་འཛག །བསྐྱེད་རིམ་ཅན་ལ་ལྷ་སྐུ་འབྱོན། །ཕྱིར་མི་ལྡོག་ལ་དུང་འཁྱིལ་ཏེ། །འཁོར་བར་མི་སྤང་སེམས་དཔའ་ལ། །ཐུགས་དང་
འབྲུག་
ལུགས་ལྗགས་ནི་འབྱོན་པར་བཤད། །སྤྱིར་ན་དམ་པ་གཤེགས་པ་ལ། །ལྷ་ཡི་སྲས་ལྟས་འཇའ་འོད་འབྱུང་། །གནས་ལུགས་སྔ་ལྟས་སྤྲིན་མེད་ཡིན། །ཞེས་གསུངས་སོ། །གཉིས་པ་བཞུགས་པའི་
ཆོས་
ཚུལ་ནི། མཆོད་རྟེན་དུ་བཞུགས་ཚུལ་དང༌། སྐུ་གཟུགས་དུ་བཞུགས་པའི་ཚུལ་གཉིས་ལས། དང་པོ་ནི། མཆོད་རྟེན་གྱི་བྲེའི་དབུས་སུ། བླ་མའི་མཚན་རྣམས་དང་སྐ་གདུང་གི་རིང་བསྲེལ
མཛོད་
ཆེན་དང་༑ སྐུ་བལ་གྱི་རིང་བསྲེལ་དང༌། སྐུ་གདུང་ཡུངས་འབྲུ་ལྟ་བུའི་རིང་བསྲེལ་དང༌། ཨོཾ་བཛྲ་བིདྱཱ་སྭཱཧཱ། ཞེས་དང༌། གཙུག་ཏོར་རྣམ་རྒྱལ། གཙུག་གཏོར་དྲི་མཻད། གསང་བ་རིང་
མོ་
སྲེལ༑ བྱང་ཆུབ་རྒྱན་འབུམ། རྟེན་འབྲེལ་སྙིང་པོ། ཨུཥྞི་ཥ་དང༌། གདུང་ཚད་དང༌། བླ་མའི་སྐུ་ཡོད་ཀྱང་གཞུགས། བུམ་པར་རྣལ་འབྱོར་བླ་མེད་ཀྱི་རྒྱུད་དང་གཟུངས་རྣམས་

༄༅། །གཞུགས། བང་རིམ་དང་པོ་ལ། རྣལ་འབྱོར་རྒྱུད་དང་། གཉིས་པ་ལ་སྤྱོད་རྒྱུད་དང་། གསུམ་པ་ལ་བྱ་རྒྱུད་དང༌། བཞི་པ་ལ་དང་པོ་ཐེག་པ་ཆེན་པོའི་མདོ་
དང་༑ དེ་ནས་ཐེག་དམན་གྱི་མདོ་རྣམས་གཞུགས། སེང་ཁྲི་ལ་ནག་པོ་ཆེན་པོའི་གཟུངས་རྣམས་དང༌།ྋ གནོད་སྦྱིན་ནོར་ལྷའི་གཟུངས་རྣམས་གཞུགས། རྒྱལ་པོ་ཆེན་པོ་བཞིའི་སྐ་
ཨི
དང་༑ ཕྱོགས་སྐྱོང་རྣམས་ཀྱི་སྐུ་དང་། གཟུངས་རྣམས་ཀྱང་གཞུགས། གནོད་སྦྱིན་མོ་དགུ། ཕོ་དགུའི་འཁོར་ལོ་ཡང་གཞུག གཞན་ཡང་རིན་པོ་ཆེ་དང་། འབྲུ་དང༌། སྨན་ལ་སོགས་
བརྒྱད་
མཆོད་པའི་བྱེ་བྲག་གང་འབྱོར་གཞུགས་པར་བྱའོ། །སྲོག་ཤིང་བརྟན་པའི་སྔགས་རྣམས་ཡང་ཕྱག་ལེན་བཞིན་གཞུགས། གཉིས་པ་སྐུ་གཟུགས་ཀྱི་ནང་དུ་བཞུག་པའི་ཚུལ་ནི། མཆོད་རྟེན་གྱི་
བྲེར་གཞུགས་པ་ནི། སྐུ་གཟུགས་ཀྱི་དབུར་བཞུགས་ཤིང་། གཙུག་ཏོར་དུ་གཙུག་ཏོར་གཟུངས་རྣམས་གཞུགས། སྐྱེ་མཆེད་དང་གོ་ཆའི་གནས་རྣམས་སུ་སོ་སོའི་སྐུ་དང་སྔགས་རྣམས་
གཞུགས༑ གཞན་གཟུངས་རྣམས་རྒྱུད་སྡེའི་རིམ་པ་བཞིན་གཞུགས། རྒྱུད་སྡེའི་རིམ་པ་ལྟར་ལྟེ་བ་ཡན་ཆད་ལ་གཞུགས། ལྟེ་བ་མན་ཆད་ལ་ནག་པོ་ཆེན་པོ་དང༌། གནོད་སྦྱིན། ནོར་

ལྷ༑ ཕྱོགས་སྐྱོང་རྣམས་ཀྱི་གཟུངས་སྔགས་གཞུགས། པད་གདན་དུ་དར་ཟབ། རིན་པོ་ཆེ་སྣ་ལྔ། འབྲུ་ལྔ། སྨན་ལྔ་ལ་སོགས་པ་གཞུགས། གཟུངས་གཞུགས་པའི་དུས་ཀྱི་སྔགས་
ནི༑ ཨོཾ་མནྟྲ་དྷ་ཏུ་གནྡྷ་ཡ་སྭཱ་ཧཱ། ཞེས་པས་གཞུགས་འཁོར་ལོ་གཞུགས་པར་འདོད་ན། སྐུའི་འཁོར་ལོ། གསུང་གི་འཁོར་ལོ། ཐུགས་ཀྱི་འཁོར་ལོ། གནོད་སྦྱིན་གྱི་འཁོར་ལོ་དང་བཞི་
ལས༑ དང་པོ་ནི། དབུས་ཨཾ་བྲིས་པའི་མཐར། ཤུན་པ་མེད་པའི་རི་མོ་ཟླུམ་པོ་གཅིག་བསྐོར། དེའི་ཕྱི་རོལ་ཨཾ་གྱི་སྤྱི་བོའི་ཐད་ནས་ཡིག་མགོ་ཕྱིར་བསྟན་ཏེ། ཨོཾ་སརྦ་ཏ་ཐཱ་ག་ཏ་ཀཱ་ཡ་བཛྲ་
སྭ་བྷ་ཝ་ཨཏྨ་ཀོ་྅ཧཾ། ཞེས་པ་བྲི། དེའི་མཐར་རི་མོ་ཟླུམ་པོ་གཅིག་བསྐོར། དེའི་ཕྱི་རོལ་འཁོར་ལོ་རྩིབས་བརྒྱད་བྲི། དེའི་མཐར་ཟླུམ་སྐོར་ཤུན་པ་མེད་པ་གཅིག་བསྐོར་ལ། དེའི་ཕྱི་རོལ
དུ་ཨཾ་གྱི་ཐད་ནས་འགོ་ཕྱིར་བསྟན་པའི་ཨཱ་ལི་བྲི། དེའི་མཐར་ཟླུམ་སྐོར་གཅིག་བྱས་པའི་ཨཾ་གྱི་ཐད་ནས་ཀཱ་ལི་བྲི། དེའི་མཐར་ཤུན་པ་མེད་པའི་ཟླུམ་བསྐོར་གཅིག་བསྐོར་ལ། ཨཾ་གྱི་ཐད་ནས་
ཡིག་མགོ་ཕྱིར་བསྟན་པའི་རྟེན་འབྲེལ་སྙིང་པོ་བྲིས། དེའི་མཐར་ཟླུམ་སྐོར་གཅིག གསུང་གི་ཙཀྲ་ནི། སྐུའི་འཁོར་ལོ་ལས། དབུས་སུ་ཨཱཿ དེའི་ཕྱི་སྐོར་དུ། ཨོཾ་སརྦ་ཏ་ཐཱ་ག་ཏ་ཝཀཱ

༄༅། །བཛྲ་སྭ་བྷཱ་ཝ་ཨཏྨ་ཀོ྅ཧཾ། དེའི་མཐར་འཁོར་ལོའི་དོད་དུ་པདྨ་འདབ་བརྒྱད། གཞན་སྐུ་དང་མཐུན། ཐུགས་ཀྱི་འཁོར་ལོ་ནི། ཟླུམ་སྐོར་དང་པོའི་དབུས་སུ་
ཧཱུཾ༑ དེའི་མཐར་ཨོཾ་སརྦ་ཏ་ཐཱ་ག་ཏ་ཙིཏྟ་བཛྲ་སྭ་བྷཱ་ཝ་ཨཏྨ་ཀོ྅ཧཾ། པདྨའི་དོད་དུ་རྡོ་རྗེ་རྩེ་ལྔ་པ་ཡར་མར་ཕྱེད་པ་རེ་སྦྱར། གཞན་རྣམས་གོང་བཞིན་བྱ། དེ་རྣམས་ལྷའི་སྐུ་གསུང་ཐུགས་ཀྱི་
ཨི
དབུས་སུ་གཞུགས་པའམ། ཡང་ན་སྲོག་ཤིང་གྲུ་བཞི་པའི་ཕྱོགས་བཞི་ལ། ཨཾ་བཛྲ་ཨཱ་ཡུ་ཥེ་སྭཱ ཧཱ། ཞེས་བྲིས་པའི་སྲོག་ཤིང་གི་དཔྲལ་བའི་ཐད་དུ། སྐའི་འཁོར་ལོ་དང་།ྋ མགྲིན་པའི་ཐད་
དགུ་དུ་གསུང་གི་འཁོར་ལོ། ཐུགས་ཀའི་ཐད་དུ་ཐུགས་ཀྱི་འཁོར་ལོ་འབྲི་བའམ། ཤོག་དྲིལ་སྦྱར་བ་གང་རུང་བྱའོ། །ཨོཾ་སརྦ་བིདྱ་སྭཱ་ཧཱ། ཞེས་པ་རིག་པ་ཆེན་མོའི་སྔགས་ནི། བྲིས་སྐུ་ཡིན་ན་
དབུ་ཡི་རྒྱབ་ཏུ་བྲི་ཞིང༌། བཞི་པ་གནོད་སྦྱིན་འཁོར་ལོ་ནི། ཁྱིམ་དང་དགོན་གནས་སྦྱིན་བདག་འབྱོར་པ་ལྡན་པར་བྱ་བའི་ཕྱིར། ྋའཇམ་དཔལ་དཔའ་བོ་སྒྲུབ་པའི་རྒྱུད་དང༌། ནོར་རྒྱུན་མའི་
དཀྱིལ་ཆོག་ནས་བཤད་པའི་འཁོར་ནི། གསེར་དངུལ་ཟངས་སམ་འབྱིན་པ་ལ། ལུགས་སམ་འབུར་དོད་སྐོས་སམ་བྱས་པའི་སྐུ་གཟུགས་འགྲུབ་ན་རབ་མ་གྲུབ་ན་རས་སམ་ཤོག་བུ་ལ། པདྨ་

འདབ་བརྒྱད་ལྟེ་བ་མུ་ཁྱུད་དང་བཅས་པ། དེའི་ཕྱི་རོལ་དུ་ཟླུམ་རིམ་མཐར་མེ་རི་དང་བཅས་པ་གཉིས་བྲི། གཅིག་གི་ལྟེ་བར་པཾ་ལས་སྐྱེས་པའི་ནོར་རྒྱུན་མ་སྐུ་མདོག་སེར་མོ། །ཕྱག་གཡས་
འབྲས་ཀྱི་སྙེ་མ་དང་། གཡོན་མཆོད་སྦྱིན་ཅན་གྱི་ཐུགས་ཀར། ཨོཾ་བ་སུ་དྷ་རི་ཎི་དཱ་ན་པ་ཏི་ས་པ་རི་ཝ་ར་སྱ་ཨཱ་ཡུ་པུཎྱེ་དྷ་ནཥྛ་ཝ་ཌྷ་ན་ཀུ་རུ་སྭཱ་ཧཱ། དེའི་ཤར་དུ་བཟང་མོའི་ཐུགས་ཀར། ཨོཾ་བྷ་
དྲ་ཡི་སྭཱ་ཧཱ། ལྷོ་རུ་རབ་ཏུ་བཟང་མོའི་ཐུགས་ཀར། ཨོཾ་སུ་བྷ་དྲ་ཡི་སྭཱཧཱ། ནུབ་ཏུ་སྦས་མའི་ཐུགས་ཀར། ཨོཾ་གུཔྟ་ཡཻ་སྭཱ་ཧཱ། བྱང་དུ་རབ་ཏུ་སྦས་མའི་ཐུགས་ཀར། ༀ་སུ་གུཔྟ་ཡཻ་སྭཱ་
ཧཱ༑ ཤར་ལྷོ་ལྷ་མོའི་ཐུགས་ཀར། ཨཾ་དེ་ཝ་ཡི་སྭཱ་ཧཱ། ལྷོ་ནུབ་ཏུ་དབྱངས་ཅན་མའི་ཐུགས་ཀར། ཨཾ་ས་ར་སྭསྟི་ཡཻ་སྭཱ་ཧཱ། ནུབ་བྱང་དུ་འཕགས་མའི་ཐུགས་ཀར། ཨོཾ་ཨརྻཡི་སྭཱ
ཧཱ༑ བྱང་ཤར་དུ་ཟླ་མཛེས་ཀྱི་ཐུགས་ཀར། ཨོཾ་ཙཱན་ཤན་ཏྱཾ་སྭཱ་ཧཱ། ཐམས་ཅད་ཀྱི་མཇུག་ཏུ་སྤེལ་ཚིག་གཙོ་མོ་དང་འདྲ་བ་བྲིས་ཞིང་། ཕྱག་མཚན་ལ་སོགས་པའང་གཙོ་མོ་དང་འདྲ་བས།
ཐམས་ཅད་ཀྱང་པད་ཟླ་དང་གཏེར་གྱི་བུམ་པའི་སྟེང་ན་གཡས་བརྐྱང་གིས་རོལ་པ། དར་དང་རིན་པོ་ཆེའི་རྒྱན་དཔག་ཏུ་མེད་པས་བརྒྱན་པ། གསེར་བཙོ་མའི་མདོག་ཅན་གནོད་སྦྱིན་དགུ་ནི་པདྨ་༔

༄༅། །འདབ་བརྒྱད་ཀྱི་ལྟེ་བར། ཛཾ་ལས་ཛམ་བྷ་ལ་ནོར་རྒྱུན་མ་དང་མཉམ་པར་སྦྱོར་བ། སངས་རྒྱས་ལྔ་ཡི་ཅོད་པཎ་ཅན་ཕྱག་གཉིས་པ། གཡས་ན་བཱི་ཛ་པཱུ་ར་ཀ་དང་
གཡོན་ནེའུ་ལེ་འཛིན་པ། ནོར་རྒྱུན་མ་ལ་འཁྱུད་པའི་ཐུགས་ཀར། ཨོཾ་ཛམྦུ་ལ་ཛ་ལེན་དྲ་ཡེ་སརྦ་ཀྤྱི་པཾ་པ་དོ་དེ་ཧྲི་མེ་མ་མ་ས་པཱ་རི་ཝ་ར་སྱ་ཝརྦྷ་ནི་ཀུ་རུ་སྭཱ་ཧཱ། དེའི་ཤར་དུ་གང་བ་བཟང་པོའི་
ཐུགས་ཀར། ཨོཾ་པུརྞ་བྷ་དྲ་ཡེ་སྭཱ་ཧཱ། ལྷོ་ནུབ་ཏུ་རྣམ་ཐོས་སྲས་ཀྱི་ཐུགས་ཀར། ཨོཾ་བཻ་ཤྲ་བྲ་བ་ཎ་ཡེ་སྭཱ་ཧཱ། ནུབ་ཏུ་ནོར་སྦྱིན་གྱི་ཐུགས་ཁར། ཨོཾ་དྷ་ན་ད་ཡ་སྭཱ་ཧཱ། བྱང་དུ་ནོར་བུ་བཟང་
པོའི་ཐུགས་ཀར། ཨོཾ་མ་ཎི་བྷ་དྲ་ཡ་སྭཱ་ཧཱ། ཤར་ལྷོར་ཛི་བི་ཀུནྜ་ལིའི་ཐུགས་ཀར། ཨོཾ་ཛི་བི་ཀུནྜ་ལི་ནི་སྭཱཧཱ། ལྷོ་ནུབ་ཏུ་ཀེ་ལ་མཱ་ལིའི་ཐུགས་ཀར། ཨཾ་ཀི་ལི་མཱ་ལི་ནེ་སྭཱ་ཧཱ། ནུབ་བྱང་དུ་
སྤྱོད་པའི་དབང་པོའི་ཐུགས་ཀར། ཨོཾ་ཙ་རན་ཏྲ་ཡ་སྭཱ་ཧཱ། བྱང་ཤར་དུ་སྒོའི་དབང་པོའི་ཐུགས་ཀར། ཨོཾ་མུ་ཁེན་ཏྲ་ཡེ་སྭཱ་ཧཱ། སྔགས་ཐམས་ཅད་ཀྱི་སྭཱ་ཧཱའི་གོང་དུ་ཆེ་གེ་མོའི་ཚེ་དང་བསོད་
ནམས་འཁོར་དང་དཔལ་འབྱོར་རྒྱས་པར་མཛོད་ཅིག་ཅེས་སོགས་ཀྱི་སྤེལ་ཚིག་བྲི། དེ་ཐམས་ཅད་ཀྱང་རང་རང་གི་གནོད་སྦྱིན་ཕོ་མོ་དང་མཉམ་པར་སྦྱོར་ཞིང་གནོད་སྦྱིན་མོ་ལ་འཁྱུད་པ། ཀུན་
247

ཀྱང་ཕྱག་མཚན་དང་རྒྱན་ཆ་ལུགས་གཙོ་བོ་དང་འདྲ་བ་སྟེ། ཐམས་ཅད་ཀྱང་གསེར་གྱི་མདོག་ཅན་གཡས་བརྐྱང་གིས་རོལ་པ། གསུས་པ་འཕྱང་བ། རྒྱན་ཐམས་ཅད་ཀྱིས་བརྒྱན་པ། པད་ཟླ་
དང་རིན་པོ་ཆེ་འབར་བ་ལ་སོགས་པའི་གཏེར་གྱི་སྟེང་ན་གནས་པ། ཨུཏྤལ་སྔོན་པོའི་ཕྲེང་བ་ཅན། བྱང་ཆུབ་སེམས་ཀྱི་ཐིག་ལེ་ལས་སྐྱེས་པའི་རིན་པོ་ཆེ་ཚོགས་ཀྱི་ནམ་མཁའ་མ་ལུས་ཁྱབ་པར་འབྲུག་
ལུགས་བསམ་པར་བྱའོ། །དེའང་བྲིས་འབུར་སོགས་ལ་གཙོ་བོ་ཡབ་ཡུམ་གྱི་དབུ་ནུབ་བསྟན་དུ་བྱ་ཞིང་འཁོར་རྣམས་ཀྱི་དབུ་ཕྱིར་བསྟན་ཏེ། གསང་སྔགས་རྐྱང་པར་བྲི་བའི་ལུགས་ལའང་ཡིག་མགོ་སྟོན་
ཆོས་
ལུགས་དེ་བཞིན་བྱའོ། །དེ་ཡང་གྲུབ་ན་བྲི་བ་དང་རབ་གནས་སྐར་མ་རྒྱལ་ལ་བྱེད་པར་བཤད་ཅིང༌། རང་རང་སོ་སོའི་བཟླས་པ་སོགས་རབ་གནས་གྲུབ་ནས། བྲིས་འབུར་སོགས་ལ་བྱང་བུ་ཁ་
མཛོད་
ཆེན་སྦྱར་ཏེ། ནང་དུ་མར་དང་སྦྲང་རྩི་དང་ཀ་ར་དང༌། རིན་པོ་ཆེ་སྣ་ཚོགས་ཀྱི་ཕྱེ་མ་བཅུག་ལ། ཡབ་ཡུམ་རང་རང་ཞལ་སྤྲོད་དུ་འོང་བར་བྱས་ལ་ཁ་བསྡམ། ཕོ་འཁོར་སྟེང་དང༌། མོ་འཁོར་
མོ་
འོག་ཏུ་འོང་བར་བྱས་ཏེ། རྒྱུད་དང་རྒྱ་གཞུང་རྣམས་ནས་གཙོ་མོ་ཡིན་པར་བཤད་པའི་ཕྱིར་རོ། །འདི་ལ་ཁ་ཅིག་ཕོ་འཁོར་གཙོ་བོར་བྱས་ནས་ཀྱང༌། མོ་འཁོར་སྟེང་དང་ཕོ་འཁོར་འོག་ཏུ་བྱེད་པ་་

༄༅། །དང༌། དེའི་གཙོ་བོ་དབུ་ནུབ་ཏུ་བསྟན་ནས་ཀྱང་། ལྷའི་ཁ་ལྟ་ཕྱོགས་དང་མཐུན་པར་དབུ་བསྟན་ནས་བྲི་བ་དང་། ཡང་ཕོ་གཙོ་བོར་བྱས་ནས་འཁོར་ལོ་རྣམས་ཀྱི་
དབུ་དབུས་སུ་སྟོན་པ་ནི། རང་ལུགས་མ་ཡིན་ཞིང་སྤང་བར་བྱ་བ་ཡིན་ནོ། །གནོད་སྦྱིན་ཕོ་མོའི་འཁོར་ལོ་འདི་རྣམས་ལྟེ་བ་སུམ་ཆ་དང༌། འདབ་མ་གསུམ་གཉིས་ཀྱི་སར་མུ་ཁྱུད་དང་བཅས་པ་
གྱི་ལུ་གཅིག་གི་སྒོར་ཚད་མཉམ་པར་བྱས་ལ། ཕོ་འཁོར་གྱི་མཐའི་མུ་ཁྱུད་ལ་ཨཱ་ལི་དང༌། མུ་ཁྱུད་གཅིག་ལ་རྟེན་འབྲེལ་སྙིང་པོ་བྲི། མོ་འཁོར་ལ་ཨཱ་ལིའི་གནས་སུ་ཀཱ་ལི་བྲིའོ། །དེ་ལྟའི་
08AAI.Pའཁོར་ལོ་པདྨའི་ཞབས་བསྡོམ་གྱི་ནང་དུ་བཞག་སྟེ། དེའི་སྟེང་དུ་རིན་པོ་ཆེ། འབྲུ་སྣ། ཟས་སྣ། མཆོད་པའི་བྱེ་བྲག་རྣམས་ཀྱིས་མཐའ་བསྐོར་ཏེ། ཨོཾ་བཛྲ་དྷ་ཏུ་གཎྷཱ ཡ་སྭཱཧཱ། ཞེས་བརྗོད་
ཅིང་རྡོ་རྗེའི་འདགས་པའི་གཟེར་གྱིས་བསྡམས་སོ། །བྲིས་སྐུ་ཡིན་ན་རྒྱབ་ཏུ་རྟེན་འབྲེལ་སྙིང་པོ་དང༌། འོད་སྲུང་ཤཱཀཐུབ་ཀྱི་གསོ་སྦྱོང་བྲི། གསུང་རབ་ཡིན་ན་གཤམ་དུཾ་ཡེ་དྷརྨ་བྲིའོ། །སྨྲས་
པ༑ ཤཱཀྱའི་མཁྱེན་པའི་གཏིང་མཐའ་མི་མངོན་ཞིང༌། །དབང་ཕྱུག་རླབས་ཕྲེང་རོལ་པའི་འཇུག་ངོགས་ལ། །མཁྱེན་པའི་ཡོན་ཏན་ཆུ་ཡི་ཐིགས་པ་ཞིག །བཟུང་ཕྱིར་འདིར་ནི་དད་པའི་འབབ་

སྟེགས་ལགས། །ཞེས་པ་འདི་ཉིད་གླིང་སྟོད་ཆེན་པོ་གྲགས་པ་བཤེས་གཉེན་དང་། –གླིང་སྨད་ཆེན་པོ་ཆོས་རྒྱལ་བསམ་འགྲུབ དབུས་མཆོད་འཆད་ཉན་སངས་རྒྱས་བཀྲ་ཤིས་སོགས་རྡོ་རྗེའི་
འབྲུག་སློབ་མ་དུ་མས་ཡང་ནས་ཡང་དུ་བསྐུལ་བའི་ངོར། མྱོས་ལྡན་ཞེས་པ་ས་མོ་ཡོས་ཀྱི་ལོའི་སྨིན་དྲུག་ཟླ་བའི་ཡར་ངོའི་རྒྱལ་བ་གསུམ་པ་ལ། རྡོ་རྗེ་འཛིན་པ་བྱ་ནག་ཆེན་པོའི་རིགས་ལས་འབྲུག་པའི་
ལུགས་རིང་ལུགས་པ་ཆོས་ཀྱི་གྲགས་པས། གཉལ་སྨད་ཀྱི་སའི་ཐིག་ལེ། ཀླུང་ཤུལ་གནས་སུ་སྦྱར་བའི་ཡི་གེ་པ་ནི་བསོད་ནམས་འཕེལ་གྱིས་བགྱིས་པ། འདིས་ཀྱང་སངས་རྒྱས་ཀྱི་བསྟན་པ་ཡུན་
ཆོས་
རིང་དུ་གནས་ཤིང་། འགྲོ་བ་ཀུན་གྱི་བདེ་སྟོང་གི་དོན་རྟོགས་པར་གྱུར་ཅིག། །།
མཛོད་
ཆེན་
མོ་

༡
༄༅། །རབ་ཏུ་གནས་པའི་ཆོ་ག་བྱིན་རླབས་དཔལ་འབར་ཞེས་བྱ་བ་བཞུགས་སོ།།

༄༅། །ན་མོ་གུ་རུ་ཤྲི་ཙཀྲ་སམྦྷ་རཱ་ཡ། རང་བཞིན་ཆོས་ཀྱི་སྐུ་ལ་གཡོ་བ་མེད་ཀྱང་སྣ་ཚོགས་གཟུགས་ཀྱིས་སྐུར་སྤྲུལ་ཞིང༌། །གང་
གསུང་བརྗོད་པའི་མཐའ་ལས་འདས་ཀྱང་སོ་སོའི་སྐད་ཀྱིས་རྣམ་ཀུན་ཆོས་སྒྲ་སྒྲོགས། །གང་ཐུགས་སྤྲོས་པའི་མཐའ་ལས་གྲོལ་ཡང་ཤེས་བྱའི་གནས་
རྣམས་ཐམས་ཅད་མངོན་སུམ་མཁྱེན། །བླ་མ་མཆོག་དང་འཁོར་ལོ་སྡོམ་པ་གཉིས་སུ་མེད་ལ་བདག་ཡིད་དངས་བས་འདུད། །རྒྱུད་སྡེ་འོ་མའི་ཆུ་གཏེར་
ལས༑ །མཻ་ཏྲིའི་གཞུང་བཟང་པདྨོའི་ཕྲེང་། །བདག་བློ་དད་པའི་དེད་དཔོན་གྱིས། །བློ་གསལ་གཞོན་ནུའི་ཚོགས་ལ་སྦྱིན། །འདིར་སློབ་དཔོན་ཆེན་པོ་མི་

༄༅། །ཏྲི་པའི་བདེ་མཆོག་ལྷ་བཅུ་གསུམ་གྱི་དཀྱིལ་འཁོར་དང་འབྲེལ་བའི་རབ་ཏུ་གནས་པའི་ཆོ་ག་སློབ་དཔོན་དེ་ཉིད་ཀྱི་རྒྱ་གཞུང་དང༌། རབ་ཏུ་གནས་པ་མདོར་བསྡུས་
པའི་
འི་རྒྱུད་དང༌། གྲུབ་ཐོབ་གླིང་རས་པས་མཛད་པའི་གཞུང་གི་རྗེས་སུ་འབྲངས་ནས་ཆོ་གའི་ལག་ལེན་གསལ་བར་བྲི་བ་ལ། དོན་བདུན་ཏེ། གང་གིས་རབ་ཏུ་གནས་པར་བྱེད་པ་པོ་སློབ་དཔོན་གྱི་
གཉིས་
མཚན་ཉིད། གང་དུ་བྱ་བ་གནས་ཀྱི་མཚན་ཉིད། དུས་གང་གི་ཚེ་བྱེད་པའི་དུས་སྦྱོར་མཐུན་འཕྲོད་རྩི་བ། གང་རབ་ཏུ་གནས་བྱ་རྟེན་གྱི་མཚན་ཉིད། དེ་ལ་རབ་གནས་བྱེད་པའི་ཆོ་ག་མ་བྱས་པའི་
ཉེས་དམིགས། བྱས་པའི་ཕན་ཡོན་དང་བདུན་ནོ། དང་པོ་ནི། བདེ་མཆོག་རྩ་རྒྱུད་ལས། ཡང་དག་ཤེས་ཤིང་རྒྱུད་ཤེས་པ། །དཔལ་ལྡན་ཁྲག་འཐུང་གསང་སྔགས་ཤེས། །ཁྲོ་མེད་གཙང་

ཞིང་མཁས་པ་དང༌། །སྦྱོར་ཤེས་ཡེ་ཤེས་ཕ་རོལ་འགྲོ། །ཞེས་པ་དང༌། རབ་གནས་ཀྱི་རྒྱུད་ལས། སློབ་དཔོན་དེ་ཉིད་བཅུ་ཤེས་ཤིང༌། །མཚན་ཉིད་ཀུན་དང་ཡང་དག་ལྡན། །ཕྱག་རྒྱ་སྔགས་དང་ཆོ་ག་ཤེས། །ལས་རྣམས་ཀུན་ལ་མཁས་
ཀྟྲི པའོ༑ །ཞེས་གསུངས་པས། རྟེན་གྱི་གང་ཟག་སྣང་བ་དག་པ་དང་། མ་དག་པའོ། དང་པོ་ལ་རབ་ཏུ་གནས་པ་མི་དགོས་པ་ནི། གླིང་རས་ཀྱིས་སྣང་བ་ཆོས་སྐུར་རྟོགས་པ་དང༌། ལྷའི་དཀྱིལ་འཁོར་དུ་རྟོགས་པ་དང༌། རྟེན་དེ་ཉིད་སངས་རྒྱས་
དངོས་སུ་རྟོགས་པ་རྣམས་ལ་རབ་གནས་མི་དགོས་ཏེ། གཉིས་འཛིན་གྱི་རྟོག་པ་མེད་པའི་ཕྱིར། ཞེས་གསུངས་སོ། །གཉིས་པ་གཉིས་འཛིན་ཅན་རྣམས་ལ། རབ་གནས་དགོས་ཏེ། དེའི་བླ་མ་ཡང་གླིང་རས་ཀྱིས་རབ་ཕྱག་རྒྱ་ཆེན་པོ་མཆོག་གི་
དངོས་གྲུབ་ཐོབ་པ། འབྲིང་རྟོགས་པའི་ཡེ་ཤེས་ཤར་བ། ཐ་མ་ཡང་བསྐྱེད་རིམ་ལ་བརྟན་པ་ཐོབ་ཅིང་བླ་མའི་བྱིན་བརླབས་ཞུགས་པ་ཅིག་དགོས། དེ་ཡང་གོང་མ་གཉིས་ཀྱི་སྤྱན་གྱིས་གཟིགས་པའི། ཐུགས་གཏདཔ་ཙམ་གྱིས་རབ་ཏུ་གནས་པར་
འགྱུར༑ ཐམས་ནི་ཆོ་ག་ཚུལ་བཞིན་དུ་བྱ་ཞེས་གསུངས་ཤིང་། རབ་གནས་ཀྱི་རྒྱུད་ལས། སངས་རྒྱས་ལ་སོགས་རབ་གནས་ནི། །ཆོ་ག་དག་དང་ལྡན་པར་བྱ། །ཆོ་ག་དམན་པས་མི་བྱ་སྟེ། །རབ་གནས་རྟག་པར་བཀྲ་མི་ཤིས། །འཇིག་རྟེན་
འདིར་ཡང་སྡུག་བསྔལ་ལ། །འཇིག་རྟེན་ཕ་རོལ་འཇིགས་པ་ཆེ། །དེ་བས་འབད་པས་ཐམས་ཅད་ཀྱིས། །དངོས་གྲུབ་འདོད་པས་ནན་ཏན་བྱ། །ཞེས་གསུངས་པའི་ཕྱིར་རོ། །གཉིས་པ་གནས་ཀྱི་མཚན་ཉིད་ནི། རབ་གནས་ཀྱི་རྒྱུད་

ཎྜཱ ༄ ༅། །ལས། ཡང་ཐོག་མཆོད་རྟེན་སོགས་གནས་དང་། །ཁྱིམ་དང་ལྷ་ཡི་གནས་རྣམས་སུ། །སངས་རྒྱས་ལ་སོགས་རབ་གནས་ནི། །ཆོ་ག་དག་དང་ལྡན་པར་བྱ། །ཞེས་གསུངས་པའི་གནས་སུའོ། །གསུམ་པ་
དུས་ཀྱི་མཚན་ཉིད་ལ། གང་ཟག་སྣང་བ་དག་པ་དང་། མ་དག་པ་གཉིས་ལས། དང་པོ་ལ་དུས་སྦྱོར་རྩི་མི་དགོས་ཏེ། རྒྱུད་ལས་གཟའ་དང་རྒྱུ་སྐར་དེར་མེད་དེ། །བགེགས་དང་ལོག་པར་འདྲེན་པའང་མེད། །ཅེས་གསུངས་པའོ། ཕྱི་མའི་
དབང་དུ་བྱས་ན། མཻ་ཏྲི་པའི་རྒྱ་གཞུང་ལས། ཆོས་གྲགས་བཟང་པོ་རྒྱུ་སྐར་རྒྱལ། གཟའ་ཕུར་བུ་ལ། ཞེས་པ་ཙམ་ལས་མ་གསུངས་ཀྱང་། རྒྱུད་ལས། དཔྱིད་ཟླ་ར་བའི་དཔྱིད་ཟླ་འབྲིང༌། །དགུན་དང་དཔྱིད་ཀྱི་ཐ་ཆུང་ངམ། །དབྱར་ར་
དེ་བཞིན་དབྱར་འབྲིང་པོ། །ཉི་མ་བྱང་དུ་གནས་པ་ཡི། །དཀར་པོའི་ཕྱོགས་ཀྱི་གཉིས་པའམ། །རིམ་བཞིན་དེ་ལྟར་གསུམ་པའམ། །གང་ཚེ་གཟའ་དང་རྗེས་མཐུན་ན། །ནག་པོའི་ཕྱོགས་ལ་བརྩམ་པར་བྱ། །གང་ཚེ་ཐམས་ཅད་མཐུན་གྱུར་
ན༑ །མི་རྣམས་སྔོན་དུ་འཕེལ་བར་བྱེད། །བཅོ་ལྔ་དེ་བཞིན་བརྒྱད་པ་དང༌། །བཅུ་གསུམ་པ་ཡང་དེ་བཞིན་ནོ། །གནམ་སྟོང་པ་ནི་དེ་བཞིན་དུ། །བཅུ་བཞི་པ་ལའང་བྱ་བ་ཡིན། །ཐམས་ཅད་དུ་ནི་ཆུ་སྨད་དང༌། །སྣརམ་གྲོ་བཞིན་དེ་བཞིན་ཏེ།
ལག་པ་སྣུབས་དོང་སྒྲོན་དང་ནི། །རྒྱལ་དང་ཆུ་སྨད་དེ་བཞིན་ནོ། །ཁྲུམས་སྨད་ཀྱང་ནི་དེ་བཞིན་ཏེ། །རྒྱུ་སྐར་འདི་རྣམས་ཐམས་ཅད་དུ། །སྐྱེ་དགུ་འཕེལ་ཞིང་དེ་ཡིས་ནི། །རབ་ཏུ་གནས་པ་མཆོག་ཏུ་བྱེད། །སྐར་མ་དབོ་ལ་རབ་གནས་བྱ། །དེ་

ནི་ཤེས་རབ་ཆེན་པོར་འགྱུར། །ཡིད་ལ་འདོད་པ་ཅི་ཡང་རུང་། །དངོས་གྲུབ་མེ་བཞིས་སྟེ་བར་འགྱུར། །ལུང་ལས་ཤིས་པ་ཡང་དག་པ། །སྣུབས་སམ་ཡང་ན་གྲོ་བཞིན་གྱིས། །ལག་གི་སྐལ་བཟང་སྣར་མས་ནི། །གཞན་དག་ལས་ནི་རྒྱལ་བར་
བྱེད༑ །མགོ་ཡིས་ཞི་བ་ཉེ་བར་སྟོན། །ཆུ་སྟོད་ཀྱིས་ནི་བུ་དང་དཔོན། །རྟག་པར་དངོས་གྲུབ་ཁྲུམས་སྨད་ཀྱིས། །རྒྱལ་གྱི་རྟག་པར་ཚེ་རིང་འགྱུར། །སྣྲོན་གྱིས་མཆོག་ཏུ་བདེ་བར་བྱེད། །ལྷ་འཚམས་ཀྱིས་ནི་མཆོག་སྟེར་འགྱུར། །ཕུར་བུ་
ལག་དང་པ་བ་སངས། །ཟླ་བའི་གཟའ་སོགས་ཤེས་བྱ་སྟེ། །འདི་རྣམས་བཟང་ངན་ལས་བྱས་ནས། །རབ་ཏུ་གནས་པ་མཆོག་ཏུ་དགེ །གསུམ་པ་དྲུག་པ་བདུན་པ་དང༌། །བཅུ་དང་བཅུ་གཅིག་ལ་ཟླ་བ། །གཉིས་པ་བཞི་པ་དེ་བཞིན་བརྒྱད།
བཅུ་དང་བཅུ་གཅིག་རྣམས་ལ་ལེགས། །གཉིས་དང་དེ་བཞིན་བདུན་པ་དྲུག །དེ་བཞིན་ཕུར་བུ་བཅུ་གཅིག་ལ། །དུས་སྦྱོར་ཞི་བ་ལ་བརྟེན་ནས། །དེ་ལ་ལྷག་པར་གནས་པར་བྱ། །དྲུག་བདུན་བཅུ་པ་དོར་བ་ཡི། །པ་བ་སངས་ཉིད་དགེ་བ་
ཡིན༑ །དེ་ལྟར་གཟའ་རྣམས་ཐམས་ཅད་ཀྱིས། །སྟོབས་ལྡན་མི་ལྡན་དེར་ཤེས་བྱ། །གང་ཚེ་ཞི་བའི་གཟའ་རྣམས་ནི། །ཞི་བའི་ལས་ལ་དགེ་བར་འགྱུར། །དང་པོ་གསུམ་པ་བདུན་དེ་བཞིན། །ནོར་འཇོམས་རྣམས་ནི་སྤང་བར་བྱ། །རྗེས་སུ་
མཐུན་པར་བྱེད་པ་པོས། །སྐད་ཅིག་དེ་ལ་ཡོངས་འགྲུབ་ཅིང༌། །ཇི་ལྟར་གསུངས་བཞིན་ཀུན་བྱས་ནས། །རབ་ཏུ་གནས་པ་མཆོག་ཏུ་འགྱུར། །འཁོར་ལོས་བསྒྱུར་རྒྱལ་དབང་ཕྱུག་ནི། །ཐོབ་འགྱུར་འདི་ལ་ཐེ་ཚོམ་མེད། །ཅེས་གསུངས་པའི་

༄༅། །དུས་ཚེས་བཟང་པོ་ལེགས་པར་རྩིས་ཏེ་བྱའོ། །བཞི་པ་རྟེན་གྱི་མཚན་ཉིད་ནི། རྒྱ་གཞུང་ལས། རི་མོ་བྲིས་པའམ། ལུགས་སུ་བླུག་པའམ། འབུར་དུ་བསྐོས་པ། ཞེས་གསུངས་པའི་སྐུ་གཟུགས་
སོགས༑ དེ་ཡང་ཆ་ཚད་སྡོམ་འབྱུང་གི་རྒྱུད་སོགས་ནས་བཤད་པ་ཞིག་དགོས་ཏེ། རྒྱུད་ལས། སྐུ་གཟུགས་མཚན་ཉིད་ལྡན་པ་སྟེ། །ཞི་བ་ལ་སོགས་རོ་ཡིས་ལྡན། །ཚད་ཀྱིས་ཚད་ལ་ཕབ་ཅིང་བཟང༌། །དེ་འདྲ་རབ་ཏུ་གནས་པར་
འགྱུར༑ ཞེས་གསུངས་སོ། །ལྔ་པ་ལ་བཞི་སྟེ། རྒྱས་པ་དང༌། འབྲིང་དང་། བསྡུས་པ་དང༌། ཤིན་དུ་བསྡུས་པའོ། །དང་པོ་ལ་གསུམ་སྟེ། སྔོན་འགྲོ། དངོས་གཞི། རྗེས་སོ། དང་པོ་ལ། བསྙེན་པ་དང༌། སའི་ཆོ་ག
དང་༑ སྟ་གོན་དང་གསུམ། དང་པོ་ནི། རྒྱ་གཞུང་ལས། དེ་ཡང་གནས་དང་ལྡང་བ་ཉིད་ནི། ཞེས་བྱ་བའི་ཁོ་ན་ཉིད་དགུའི་དོན་ཇི་ལྟ་བ་བཞིན་བསྒོམས་ལ། གྲངས་ཀྱི་བསྙེན་པའམ། རྟགས་དང་། མཚན་མའི་བསྙེན་པ་བྱས་ནས། སྦྱིན་
བསྲེག་དང་གཏོར་མ་བྱ་སྟེ། ཞེས་གསུངས་པས། གནས་དང་ཞེས་པ་ནི། བདུད་རྩིའི་རིལ་བུས་ཁ་དག་པར་བྱས་ལ་སྐྱབས་འགྲོ་སེམས་བསྐྱེད་པ་ནས་བཟུང་སྟེ། ཉེ་བར་བསྡུ་བའི་བར་བདག་ཉིད་མཆོད་པ་བཞིན་བྱས་ལ། བཟླས་པ་ནི། རྩ་
རྒྱུད་ལས། ས་སྟེང་ན་ནི་རིན་ཆེན་བཞི། །ཕྲེང་བའི་སྔགས་ནི་དམ་པ་ཡིན། །ཞེས་ཡབ་ཡུམ་གྱི་སྙིང་པོ་ཉེ་སྙིང་ཕྲེང་སྔགས་གོ་ཆའི་སྔགས་བཞི་ཡིན་ལ། གྲངས་ནི་ཞིབ་མོ་བཀོདཔར། དཔའ་བོའི་སྙིང་པོ་གསང་སྔགས་ནི། །ཁྲི་ཕྲག་གསུམ་དུ་

བཟླས་པར་བྱ། །དཔའ་མོ་རྣལ་འབྱོར་མ་འཁོར་ལོ། །ཁྲི་ཕྲག་གསུམ་ནི་བཟླས་པར་བྱ། །དཔའ་བོ་རྣལ་འབྱོར་མ་འཁོར་ལོ། །ཁྲི་ཕྲག་གཉིས་ནི་བཟླས་པར་བྱ། །སྙིང་པོའི་རྣལ་འབྱོར་མ་བཞི་དང་། །ཀ་ཀའི་གདོང་སོགས་རྣམ་པ་བརྒྱད།
སྟོང་ཕྲག་ལྔ་དང་ལྔ་བརྒྱ་ནི། །སྔོན་དུ་བསྙེན་པར་བྱ་བ་སྟེ། །དུས་གསུམ་རྟགས་དང་སྦྱར་བྱས་ལ། །ཅི་རིགས་པ་ཡི་བསྙེན་པར་བྱ། །ཞེས་གསུངས་པ་ལྟར་བྱ་ཞིང་། བསྙེན་པ་ཁ་བསྐོང་བའི་ཕྱིར། ཞི་བའི་སྦྱིན་བསྲེག་བྱ་སྟེ། དེའི་ཆོ་ག་ནི་
དཔལ་ལྡན་བླ་མ་དམ་པ་ངག་དབང་ཆོས་ཀྱི་རྒྱལ་པོས་མཛད་པ་བཞིན་ཤེས་པར་བྱའོ། །གཏོར་མ་ནི། བསྒྲུབ་པ་བཞི་སྟེ། བདག་བསྒྲུབ་པ། རྫས་བསྒྲུབ་པ། མགྲོན་བསྒྲུབ་པ། ཕྲིན་ལས་བསྒྲུབ་པ་བཞིའི་སྒོ་ནས། བསྒྲུབ་ཐབས་སུ་བཤད་པ་
བཞིན་བྱ། གཉིས་པ་སའི་ཚོ་ག་ལ། ས་བརྟག་པ་དང༌། ས་བསླང་བ་དང༌། ས་སྦྱང་བ། ས་བཟུང་ཞིང་བསྲུང་བ་རྣམས་དཀྱིལ་ཆོག་ནས་འབྱུང་བ་བཞིན་བྱ། གསུམ་པ་སྟ་གོན་ལ་བཞི་སྟེ། ལྷ་དང༌། བུམ་པ་དང༌། རྟེན་དང་སློབ་
མའོ༑ །དང་པོ་སྟ་གོན་ནི། ལྷ་གནས་སོ་སོར། རང་རང་གི་སྔགས་བརྗོད་བཞིན་པས། དྲིའི་ཐིག་ལེ། གཙོ་བོ་ལ་གྲུ་བཞི་དང༌། འཁོར་རྣམས་ལ་ཟླུམ་པོ་བྱས་ཏེ་མེ་ཏོག་གི་ཚོམ་བུ་བཀོད་ལ་མཆོད་པ་བཤམས་ཏེ། བསྐྱེད་ཆོག་
དང་༑ མཆོད་བསྟོད་རྣམས་དཀྱིལ་འཁོར་བཞིན་བྱས་ལ། པུས་མོ་བཙུགས། ལག་པས་སྤོས་དང་རྡོར་དྲིལ་འཛིན་པས་སྙན་གསན་དབབ་པ་ནི། དམ་པའི་རྡོ་རྗེ་བཅོམ་ལྡན་འདས། །རིག་པའི་རྒྱལ་པོ་ཕྱག་འཚལ་བསྟོད། །རྡོ་རྗེ་འཆང་ཆེན་ཆེ་

།གེ་བདག །ཇི་ལྟར་ནུས་པའི་ཉེར་སྤྱོད་ཀྱིས། །རིག་པའི་རྒྱལ་པོ་འདི་ཞེས་པའི། །སང་ནི་རབ་གནས་བགྱི་བར་འཚལ། །སློབ་མ་རྣམས་ལ་བརྩེ་ཕྱིར་དང་། །ཁྱེད་རྣམས་ལ་ཡང་མཆོད་པའི་ཕྱིར། །བཅོམ་
སྙན་༄༅།
བརྒྱུད་ལྡན་ལ་གུས་བདག་ལ་ནི། །རྗེས་སུ་གནང་བར་མཛདཔར་རིགས། །སངས་རྒྱས་རྣམས་ནི་དགོངས་སུ་གསོལ། །བྱང་ཆུབ་སེམས་དཔའ་དགྲ་བཅོམ་དང༌། །གང་ཡང་གསང་སྔགས་ལྷ་རྣམས་དང་། །འཇིག་རྟེན་སྐྱོང་བའི་ལྷ་རྣམས་དང༌།
ཨི
རྫོགས་སངས་རྒྱས་ཀྱི་བསྟན་པ་ལ། །དགའ་དང་རྡོ་རྗེའི་སྤྱན་མངའ་བ། །ཐམས་ཅད་འདིར་ནི་རབ་བཞུགས་ནས། །བདག་དང་སློབ་མར་བཅས་པ་ལ། །ཐུགས་བརྩེས་ཉེ་བར་བཟུང་ནས་སུ། །ཐུགས་རྗེ་ལྡན་རྣམས་རབ་གནས་མཛོད། །ཅེས་
y
ལན་གསུམ་གྱིས་གསོལ་བ་གདབ་ལ། དཀྱིལ་འཁོར་ནམ་མཁར་རྟོག་པ་ནི། ལྷ་སྟ་གོན་ནོ། །བུམ་པ་སྟ་གོན་ནི། རབ་ལྷ་གྲངས་དང་མཉམ་པ་དགོས་པ་ནི་རྒྱུད་སྡེ་དུ་མ་ནས་གསུངས། འབྲིང་བུམ་པ་དགུ་བྱ་སྟེ། རྩ་རྒྱུད་ལས། བརྒྱད་ནི་སྒོ་
རུ་རྣམ་པར་བཀོད། །གོས་ཟུང་གིས་ནི་ལེགས་དཀྲིས་པའི། །བུམ་པ་དགུ་པ་དབུས་སུ་བཞག །ཅེས་པས་སོ། །བསྡུས་པ་ནི་བུམ་པ་ལྔ་བྱ་བར་གླིང་རས་ཀྱིས་གསུངས། ཤིན་ཏུ་བསྡུས་པར་ན་རྣམ་རྒྱལ་བུམ་པ་གཅིག་པོས་ཆོག་པའི་ཕྱག་ལེན་
ཀྱང་སྣང༌། དེ་རྣམས་ལ་ལས་བུམ་རེ་བྱའོ། །དྲི་མ་འཁྲུ་བ་ཁྲུས་ཀྱི་བུམ་པ་བརྒྱད་དམ་གཅིག་ལེགས་པར་བཀྲུས་ལ། ཁ་བརྒྱན་དང༌། མགུལ་འཆིངས་དང་ལྡན་པ། ཁ་དང་ཞབས་སུ་གུ་གུལ་གྱིས་དུད་པས་བདུག་ཅིང་ཁྲོ་བོའི་སྔགས་ ྨ

བཟླས༑ ཡུངས་དཀར་གྱིས་བྲབ། ཆུ་གཙང་མས་བཀང༌། ལྷའི་བུམ་པར་སྨན་ལྔ། རིན་པོ་ཆེ་སྣ་ལྔ། འབྲུ་ལྔ། དྲི་ལྔ། བདུད་རྩི་ལྔ། སྙིང་པོ་ལྔ་རྣམས་བཞུགས། ཁྲུས་བུམ་བརྒྱད་དུ་རིམ་པ་བཞིན་དུ་དྲི་སྣ་ཚོགས་དང་། མངར་
གསུམ་དང་ཞོ་དང༌། ཨ་རུ་ར་ལ་སོགས་པའི་འབྲས་བུ་སྣ་ཚོགས་དང༌། འབྲུ་སྣ་ཚོགས་དང༌། འབྲས་ཡོས་དང༌། སྨན་སྣ་ཚོགས་དང༌། རིན་པོ་ཆེ་སྣ་ཚོགས་བླུག་པར་བྱའོ། །གཅིག་ལས་མེད་ན། དེ་དག་བརྒྱད་ཀ་གཅིག་ཏུ་བླུག་པར་
བྱའོ༑ ཁྲུས་བུམ་བརྒྱད་ལ་མཚན་མ་མི་དགོས་ལ། ལྷ་བུམ་རྣམས་ལ་དཀྱིལ་ཆོག་བཞིན་བུམ་མཚན་བཏགས་ཏེ། ལྷ་བསྐྱེདཔ་ནས་བཟླས་པ་དང་ལྷག་མའི་བར་བྱའོ། ཁྲུས་བུམ་ལ་ལྷ་བསྐྱེད་མི་དགོས། རང་རང་གི་སྔགས་བཟླའོ། །རྟེན་སྟ་
གོན་ལ། བགེགས་བསྐྲདཔ་དང༌། བཀྲུ་ཞིང་འཕྱི་བ་དང༌། རྟེན་བསྐྱེད་པ་དང༌། ཡེ་ཤེས་པ་སྤྱན་དྲངས་ཞིང་གཞུག་པ་དང༌། དབང་བསྐུར་བ་དང༌། སླར་ཁྲུས་གསོལ་བྱས་ཞིང་བཀྲ་ཤིས་བརྗོད་པ་དང༌། མཆོད་བསྟོད་གཏོར་མ་འབུལ་བ་
དང་༑ སྙན་གསན་ཕབ་ལ་མཆོད་པ་དང༌། བཟོད་པར་གསོལ་ཏེ་གཤེགས་སུ་གསོལ་བ་དང་། ན་བཟའ་གསོལ་ཞིང་བདག་བསྲུང་བ་དང་བཅུའོ། །དང་པོ་ནི། རབ་གནས་ཀྱི་རྒྱུད་ལས། དེ་དག་སྒྲུབ་ཕྱིར་དེ་ལ་ནི། །དེ་ལ་ལན་ཅིག་གཏོར་བྱ་
བ༑ །དེ་དང་དེ་ལ་སྔགས་འདིའི་ནི། །མེ་དང་དེ་ནས་ཆུ་ལ་སྟེ། ཨོཾ་སརྦ་པཱ་པཾ་ད་ཧ་ན་བཛྲ་ཡེ་སྭཱ་ཧཱ། ཞེས་པས་སོ། །དེ་ལ་གཉིས་ཏེ། བགེགས་སྦྱང་བ་དང་། སྡིག་པ་སྦྱང་བའོ། །དང་པོ་ལ་གསུམ། ཞི་བས་སྦྱང་བ་

༄༅། །དང་། ཞི་དྲག་ཕྱེད་མས་སྦྱང་བ་དང་། དྲག་པོས་སྦྱང་བའོ། །དང་པོ་ནི། གཏོར་མ་ཅི་འབྱོར་བ་ཅིག་བཤམས་ལ། ལན་གསུམ་གྱིས་རྟེན་ལ་བསྐོར་ཞིང་། བྱིན་བརླབས་མི་དགོས་པར་ཨོཾ་སརྦ་བིགྷན་
ན་མ་སརྦ་ཏ་ཐཱ་ག་ཏེ་བྷྱོཿ་བི་ཤྭ་མུ་ཁེ་བྷྱཿ སརྦ་ཐཱཛ་ཁཾ་ཨུད་ག་ཏེ་སྥ་ར་ཎ་ཨི་མཾ་ག་ག་ན་ཁཾ། གྲིཏྣ་དམ་བ་ལིང་ཏྱེ་སྭཱ་ཧཱ། ཞེས་བརྗོད་ཅིང་སྦྱིན་པས་བགེགས་བསྐྲད་དོ། །གཉིས་པ་ནི། ཏིང་ལོ་དང་འཆང་བུ་ནི་
རྫས་ཞི་བ། སུམ་བྷ་ནི་བཟློས་པ་ནི་དྲག་པོ་སྟེ། རྟེན་ལ་གཡས་བསྐོར་དུ་ལན་གསུམ་བསྐོར་ལ་ཕྱིར་དོར་རོ། །དྲག་པོས་སྦྱང་བ་ནི། གུ་གུལ་གྱི་དུད་པས་བདུག ཡུངས་དཀར་གྱིས་བྲབ་ཅིང་། རང་ཉིད་སྐད་ཅིག་གིས་ཁྲོ་བོ་
ཁམས་གསུམ་རྣམ་རྒྱལ་དུ་གསལ་བའི། དཔྲལ་བར་ཨཾ། མགྲིན་པར་ཨཱ། ཐུགས་ཁར་ཧཱུཾ། སྙིང་ཁར་ཨོཾ་ཧ་སོགས། ཡབ་ཀྱི་གོ་ཆ་བགོ་ཞིང་། སྐྱེ་མཆེད་བྱིན་གྱིས་བརླབས་ལ། སྙིང་གི་ཧཱུྃ་ལས་
འོད་འཕྲོས་པས། ཁྲོ་བོའི་ཚོགས་དཔག་ཏུ་མེད་པ་བཛྲ་ས་མཱ་ཡ་ཛཿ ཧཱུཾ། ཡེ་ཤེས་བསྐལ་པའི་མེ་ལྟར་འབར་བའི་འོད། །མ་རིག་འདོད་པའི་མུན་ཁམས་ཐམས་ཅད་བསྲེག །ཞེ་སྡང་གཤིན
རྗེའི་འཇིགས་པ་ཐམས་ཅད་འཇོམས། །ལོག་འདྲེན་སྲིན་པོའི་མཐའ་གནོན་དགྲ་འདུལ་བ། །དཔའ་བོ་ཆེན་པོ་དཔའ་མཚན་སྟག་ལྤགས་ཅན། །རིག་པའི་རྒྱལ་པོ་ཁྲོ་རྒྱལ་བཞུགས་སུ་261

གསོལ༑ །ལོག་འདྲེན་འདུལ་བའི་སླད་དུ་སྤྱན་འདྲེན་ན། །འགྲོ་བའི་དོན་ཕྱིར་མཆོད་ཀྱིས་གཤེགས་སུ་གསོལ། །ཞེས་སྤྱན་དྲངས་ལ། མཆོད་པ་རྣམ་པ་ལྔས་མཆོད་དེ། ཧཱུཾ། ཆོས་ཉིད་སྟོང་པ་གཉིས་
མེད་ངང་ཉིད་ལས། །འཇིག་རྟེན་སྤྱོད་པའི་ཚུལ་ཡང་མི་སྤོངས་ཞིང་། །ཐབས་ལ་མཁས་པ་ཁྲོ་བོའི་སྐར་སྟོན་པའི། །ཁྲོ་ཆེན་འབར་བའི་ཚོགས་ལ་ཕྱག་འཚལ་ལོ། །ཡེ་ཤེས་ཞི་བའི་ངང་ལས་
མ་གཡོས་ཀྱང༌། །སྐུ་ཡི་ཆ་ལུགས་ཟ་བྱེད་རྔམ་སྟབས་ཅན། །གསུང་གི་ང་རོ་འབྲུག་སྟོང་ལྡིར་བའི་སྒྲས། །མ་ལུས་དབང་དུ་བསྡུད་ལ་ཕྱག་འཚལ་ལོ། །ལྷག་པའི་ཡེ་ཤེས་རོལ་པ་སྟོན་
མཛད་ཅིང༌། །སྡིག་པའི་མཚོན་ཆ་སྣ་ཚོགས་ཕྱག་ན་བསྣམས། །ཉོན་མོངས་དུག་ཆེན་རྩད་ནས་འཇོམས་མཛད་པའི། །སྦྲུལ་གདུག་རྒྱན་གྱིས་བརྒྱན་ལ་ཕྱག་འཚལ་ལོ། །བསྐལ་པའི་མེ་ལྟར་
འབར་བའི་ཀློང་དཀྱིལ་ནས། །དཔའ་བོའི་སྟང་སྟབས་བརྐྱང་བསྐུམ་ཚུལ་དུ་བཞུགས། །ཉི་ཟླ་འབར་བའི་སྤྱན་གྱིས་སྡང་མིག་གིས། །བགེགས་དཔུང་བསྲེགས་པར་མཛད་ལ་ཕྱག་འཚལ
ལོ༑ །གཏུམ་ཆེན་དུས་མཐའི་མེ་ལྟར་གཟི་བརྗིད་འབར། །གློག་སྟོང་འགྱུར་འདྲའི་ཁྲོ་གཉེར་མཆེ་བ་གཙིགས། །རྔམ་པའི་ང་རོ་འབྲུག་སྒྲ་སྟོང་གསུམ་སྒྲོག །ཁྲོ་རྒྱལ་བགེགས་ཚོགས་འདུལ་

༄༅། །ལ་ཕྱག་འཚལ་ལོ། ཧཱུཾ། འཇིགས་པའི་ཧཱུཾ་སྒྲ་ངེས་སྒྲོགས་ཤིང་། །བགེགས་རྣམས་མ་ལུས་འཇོམས་མཛད་པ། །དངོས་གྲུབ་མ་ལུས་སྩོལ་བའི་ལྷ། །བགེགས་
ཀྱི་དགྲ་ལ་ཕྱག་འཚལ་བསྟོད། །དེ་ནས་གཏོརམ། ཨོཾ་ཨཱ་ཧཱུྃ་གིས་བྱིན་གྱིས་བརླབས་ཏེ། ཨོཾ་ན་མ་སརྦ་ཏ་ཐཱ་ག་ཏེ་བྷྱོཿ་བི་ཤྭ་མུ་ཁེ་བྷྱཿ སརྦ་ཐཱ་ཁཾ་ཨུད་ག་ཏེ་སྥ་ར་ན་ཨི་མཾ་ག་ག་ན།ཁཾ་གྲི་སྣ་དམ་བ་ལིངྐ་ཁ་
ཁ་ཁཱ་ཧི་ཁཱ་ཧི། ཕཊ། དཀོན་མཆོག་གསུམ་ལ་ཕྱག་འཚལ་ལོ། །རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང༌། སངས་རྒྱས་ཀྱི༴ ཆོས་
ཀྱི༴ དགེ་འདུན་གྱི༴ ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི༴ མ་གནས་གསུམ་གྱི་མཁའ་འགྲོ་མ་རྣམས་ཀྱི༴ དམ་པའི་ཆོས་སྐྱོང་བའི་བསྲུང་མ་རྣམས་ཀྱི་བཀའ་བདེན་པ་
དང་༑ བདེན་པ་ཆེན་པོ་དེའི་བྱིན་བརླབས་ཀྱིས། བདེ་བར་གཤེགས་པའི་སྐུ་གསུང་ཐུགས་ཀྱི་རྟེན་རབ་ཏུ་གནས་པར་བྱེད་པ་ལ་བར་དུ་གཅོད་པར་བརྩོན་པའི་བགེགས་ཀྱི་ཚོགས་གང་ཡིན་པ་དེ
དག་ཐམས་ཅད། མཆོད་སྦྱིན་གྱི་གཏོར་མ་རྒྱ་ཆེན་པོ་འདིས་ཚིམ་པར་གྱིས་ལ།ྋ ཞི་བའི་སེམས་དང་ལྡན་པས་རང་གི་གནས་སུ་སོང་ཞིག གང་དག་མི་འགྲོ་བ་དེ་དག་ཡེ་ཤེས་ཀྱི་རྡོ་རྗེ་མེ་རབ་ཏུ་

འབར་བ་འདིས་སྤྱི་བོར་ཚལ་པ་བརྒྱར་འགས་པར་གྱུར་ཏ་རེ། ཞེས་པ་དང་། ཧཱུཾ། ང་ནི་དཔལ་ལྡན་སྙིང་རྗེའི་སྟོབས། །བསྲུང་བའི་འཁོར་ལོ་རབ་སྦྱོར་བས། །ལུས་སྲུལ་ལ་སོགས་གང་ཡང་
རུང་༑ །བགེགས་ཀྱི་ཚོགས་རྣམས་གཞན་དུ་དེངས། །གལ་ཏེ་བཀའ་ལས་སུ་ཞིག་འདའ། །རྡོ་རྗེ་བདག་པོ་སྐུ་ཡིས་ནི། །ལུས་བསྲུལ་ལས་བྱུང་འགས་བྱས་ཏེ། །འདི་ནི་བརླག་འགྱུར་
གཞན་དུ་མིན། །ཞེས་སོགས་ཀྱིས་བགེགས་ལ་བཀའ་བགོས་ཏེ། ཁྲོ་བོའི་ང་རྒྱལ་དང་ལྡན་པས་གཏོར་མ་རྟེན་ལ་བསྐོར་ཏེ་ཕྱིར་དོར་ཞིང༌། འཆམ་རྔམ། རོལ་མོ་དྲག་ཏུ་སྒྲོག་ཅིང་། སུམ་བྷ་ནི་བརྗོད་དོ། །གཉིས་པ་སྡིག་པ་སྦྱང་བ་
སློབ་དཔོན་དང༌། ཡོན་བདག་གཉིས་ཀའི་དོན་ཡིན་ཏེ། བདག་གི་མདུན་དུ་ཏིལ་དང་། མེ་བཞག་ལ། ཨོཾ་ཁཎྜ་རོ་ཧིས་བསང་། སྭ་བྷ་བས་སྦྱང་། སྤོས་ཕོར་གྱི་མེ་འབར་བས། དྲག་པོའི་ཐབ་ཁུང་གསལ་བཏབ་སྟེ། རང་
གི་ལྐོག་མ། ཀྵའི་ཡི་གེ་ལས། བྷཾ་ལས་ལྕགས་ཀྱི་རང་བཞིན་གྱི་ཐབ་གྲུ་གསུམ་རྩེ་མོར་ཕྱིར་བསྟན་པ་མེ་འབར་བ་དེའི་ནང་དུ། ཟ་བྱེད་རྡོ་རྗེ་མཁའ་འགྲོ་གཅེར་བུ་སྐྲ་གྲོལ་བ། ཞལ་གཅིག་ཕྱག་
གཉིས་པ་རྡོ་རྗེ་དང་དྲིལ་བུ་འཛིན་པས་ཡུམ་སྔོན་མོ་གྲི་གྲུག་དང་ཐོད་པ་འཛིན་པ་ལ་འཁྱུད་པ། ཞབས་གཡས་བརྐྱང་གི་སྟབས་ཀྱིས། འཇིགས་བྱེད་དུས་མཚན་མནན་པ། སྣ་ཚོགས་རྡོ་རྗེས་དབུ་༔

༄༅། །ལ་བརྒྱན་པ། འཚོགས་མ་ལ་ཟླ་ཕྱེད་དང་ལྡན་པ། སྐྲ་མཚམས་ལ་ཐོད་པའི་ཕྲེང་བས་མཛེས་པ། ཕྱག་རྒྱ་དྲུག་གིས་བརྒྱན་པ་མི་མགོའི་ཕྲེང་བའི་དོ་ཤལ་འཕྱང་
བ༑ སྟག་གི་ལྤགས་པའི་ཤམ་ཐབ་ཅན། གར་གྱི་ཉམས་དགུ་དང་ལྡན་པ་ཁ་སྒོ་ནས་ཕྱུང་སྟེ། ཐབ་ཀྱི་ནང་དུ་འདུག་པ། དེའི་དཔྲལ་བར་ཨོཾ། མགྲིན་པར་ཨཱ། ཐུགས་ཀའི་ཧཱུྃ་དེ་ལས་འོད་
འཕྲོས་པས་ཡེ་ཤེས་པ་སྤྱན་དྲངས། ཡེ་ཤེས་མཁའ་འགྲོ་ཐམས་ཅད་གཉིས་སུ་མེད་པར་ཐིམ། བཛྲ་ཌཱ་ཀ་ས་པ་རི་ཝཱ་ར་པུཥྤ་སོགས་ཀྱིས་མཆོད། མི་བསྐྱོད་རྡོ་རྗེ་ཡེ་ཤེས་ཆེ། །རྡོ་རྗེ་དབྱིངས་ནི་
མཁའ་ཆེན་པོ། །རྡོ་རྗེ་གསུམ་མཆོག་དཀྱིལ་འཁོར་གསུམ། །རྡོ་རྗེ་མཁའ་འགྲོ་ཕྱག་འཚལ་བསྟོད། །ལྟོ་བའི་གཏུམ་མོ་ཡེ་ཤེས་ཀྱི་མེ་འབར་བའི་འོད་ཟེར་གྱིས་སྙིང་ཀའི་པཾ་དེ་ནས་སྣ་སྒོ་གཉིས་
ནས་འཐོན། སྡིག་པ་རྭ་ཅན་གྱི་རྣམ་པར་གྱུར་ནས་ཏིལ་གྱི་ཕུང་པོ་ལ་ཐིམ་པར་བསམས་ལ། ཟ་བྱེད་མཁའ་འགྲོའི་ཞལ་དུ་འབུལ་ཞིང་། ཨོཾ་བཛྲ་ཌཱ་ཀ་ཁ་ཁ་ཁཱ་ཧི་ཁཱ་ཧི་སརྦ་པཱ་པཾ་ད་ཧ་ན་བྷ་སྨི་ཀུ་རུ་
ཧཱ༑ ཞེས་བརྗོད་ཅིང་ཏིལ་བསྲེག་གོ འདི་ཙམ་མི་ནུས་ན། རྒྱ་གཞུང་ལས་ཡུངས་དཀར་གྱིས་བྲབ་པ་ཙམ་ལས་མ་གསུངས་ཀྱང་གླིང་རས་ཀྱིས། དེ་ནས་རྟེན་སྟ་གོན་ལ་གནས་པ་ནི། རྟེན་དེ་ལ་ཆགས་ཤིང་ཞེན་པའི་བགེགས་ལ་གཏོར་མ་
265

གཉིས་བྱིན་ལ། ཁམ་ཕོར་དུ་མེ་སྟག་བླུགས་ལ། ཞལ་བཞི་པའི་སྔགས་བརྗོད་ཅིང་། ལག་པ་གཡོན་པས་ཡུངས་དཀར་གྱི་རྟེན་ལ་གཡབས་ཤིང་དེའི་བགེགས་བསྲེག་པར་བསམ་ཞིང་མེར་བླུག་གོ །གཡས་པས་ཀྱང་སྟེ་ལན་གསུམ་བྱའོ། དེ་
ནས་གུ་གུལ་གྱིས་དུད་པས་བདུག་ཅིང་། དྲག་སྔགས་ཐམས་ཅད་ཀྱིས་དེ་ལ་རྟོག་གོ །གཉིས་པ་བཀྲུ་ཞིང་འཕྱི་བ་ནི། དེ་བཞིན་བུམ་པ་གསེར་ལ་སོགས། །ཟངས་མའི་སྣོད ཀྱི་མཆོད་ཡོན་ནི། །མཆོད་ཡོན་ལས་ལ་རབ་ཏུ་ཤིས། །གལ་ཏེ་ནུས་
པ་མ་རྙེད་ན། །ཇི་ལྟར་རྙེད་པ་ཀུན་དུ་བྱ། །དེ་ནས་དྲི་ཡི་ཏིལ་མར་སོགས། །དུར་བའི་ཡོན་གྱི་པིར་གྱིས་སྦྱང༌། །བཀྲ་ཤིས་རྟགས་ལ་སོགས་པའི་སྒྲ། །ན་ཆུང་རྣམས་ཀྱིས་དེ་བཞིན་བརྗོད། །ཏིལ་མར་ལ་སོགས་སྔགས་ཀྱིས་ནི། ། ཨོཾ་
སརྦ་ཏ་ཐཱ་ག་ཏ་ཡ་བི་ཤྭ་དྷ་ནེ་སྭ་ཧཱ། བུམ་པ་ལྔའམ། ཡང་ན་བརྒྱད། ཙན་དན་ལ་སོགས་རྣམས་ཀྱིས་བྱུག །སྣ་ཚོགས་དྲི་ཆུས་བཀང་བ་དང༌། །འཁོར་ལོར་བྱས་ལ་མངོན་པར་སྔགས། །བུ་མོས་བཀལ་བའི་སྲད་བུའམ། །ཡང་ན་
རས་བལ་སྐུད་པའང་རུང་། །ཚོན་ཆེན་པོས་ནི་བསྒྱུར་བྱས་ལ། །དེ་ལ་སྔགས་ཀྱིས་དཀྲི་བར་བྱ། །སྨན་ལྔ་རིན་ཆེན་ལྔ་དང་ནི། །མེ་ཏོག་འབྲས་བུ་ལྡན་པ་དེ། །ཀུ་སུམྦྷ་དང་ཡུངས་དཀར་ལྡན། །བུམ་པ་མངོན་པར་བསྡགས་པར་བྱ། །གཙུག་
ཏོར་རྣམ་རྒྱལ་ཞེས་བྱ་དང༌། །གཟི་བརྗིད་གཞན་གྱིས་མི་བརྫི་དང༌། །བཀྲ་ཤིས་ཞི་རྣམས་སྔགས་ཀྱིས་ནི། །ཁྲུས་ཀྱི་ཚད་དུ་མངོན་པར་སྔགས། །འཇམ་པའི་ཏིལ་མར་དག་དང་ནི། །ཨུ་དུམ་ཝ་རའི་ལྕུག་མ་བཟང་། །མཁར་བའི་སྣོད་ཀྱི་ནང་

| ༄ ༅། །དག་ཏུ། །བཀོད་ལ་རབ་ཏུ་དབུལ་བར་བྱ། །དྲི་ལྔ་ཡིས་ནི་དེ་དག་བྱུག །ས་བོན་ལྔས་ནི་གཏོར་བར་བྱ། །སློབ་མ་ཚོགས་དང་བཅས་པ་ཡིས། །སྔགས་ཀྱི་གཙང་སྦྲ་བཀྲུ་བར་བྱ། །བཀྲ་ཤིས་ཞེས་བྱ་ཡིད་སྙན་
བརྒྱུད་འོང་བའི། །བློ་དང་ལྡན་པས་ཚིགས་བཅད་བརྗོད། །རིག་མ་སྤྱན་མ་ཇི་བཞིན་དུ། །ཆོ་ག་བཞིན་དུ་མངོན་དབང་སྐུར། །སྔགས་ནི། ཇི་ལྟར་བལྟམས་པ་ཙམ་གྱིས་ནི། །དེ་བཞིན་གཤེགས་ཀུན་ཁྲུས་གསོལ་ལྟར། །ལྷ་
ཨི
ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་གསོལ་ལོ། །ཞེས་བྱ་བ་ལ་སོགས་པས་སོ། །ཨོཾ་སརྦ་ཏ་ཐཱ་ག་ཏ། ཨ་བྷི་ཥེ་ཀཊ་ས་མ་ཡ་ཤྲི་ཡེ་ཧཱུཾ། ལུགས་མ་རྣམས་ནི་དངོས་སུ་བཀྲུ། །རི་མོ་རྣམས་ནི་
མེ་ལོང་ལའོ། །དག་བྱེད་ལྔས་ནི་སྔོན་དུ་བྱ། །དུར་བ་ཡིས་ནི་མཉེ་བར་བྱ། །རས་སམ་ལག་པ་དག་གིས་ནི། །བློ་དང་ལྡན་པས་སྐུ་ལུས་ཕྱི། །ཞེས་གསུངས་པ་དང༌། རྒྱ་གཞུང་ལས། དེ་ནས་རྟེན་དེ་ལ་ཁྲུས་བྱ་སྟེ། དཀྱིལ་འཁོར་དེའི་བྱང་
ཕྱོགས་སུ་ཁྲུས་ཀྱི་ཁང་པ་ཡིད་དུ་འོང་བ་ཤེལ་གྱི་ས་གཞི་ལ་རིན་པོ་ཆེའི་ཀ་བས་བརྒྱན་པ། མུ་ཏིག་དང་རིན་པོ་ཆེས་སྤྲས་པ་ལ་སོགས་པ་བྲིས་ལ། ཁྲུས་ཀྱི་ཁང་པ་དེར་སྟེགས་བུའི་སྟེང་དུ་འབོལ་བའི་སྟན་ལ་འདུག་ལ་མདུན་གྱི་སྟེགས་བུར་རབ་ཏུ་
གནས་པ་བྱ་བར་འདོད་པའི་རས་བྲིས་གླེགས་བམ་ལ་སོགས་པ་མདུན་དུ་བཞག་ལ། མེ་ལོང་བསྟན་ལ་བུམ་པའི་ཆུས་ཁྲུས་གསོལ་ལ། ཞེས་གསུངས་པས། བཟོ་བོ་ལ་སོགས་པའི་མི་གཙང་བ་དང༌། མ་དག་པའི་དྲི་མ་སྦྱང་དགོས་པ་ཡིན་

ཏེ༑ དངོས་སུ་བཀྲུ་རུང་བ་རྣམས་ནི་དངོས་སུ་བཀྲུ། དངོས་སུ་བཀྲུ་རུ་མི་འདོད་པ་རྣམས་ནི་མེ་ལོང་ལ་གཟུགས་བརྙན་འཆར་དུ་བཅུག་ལ། ཨོཾ་སརྦ་ཏ་ཐཱ་ག་ཏ་ཀཱ་ཡ་བི་ཤྭ་དྷ་ནི་སྭཱ་ཧཱ། ཞེས་བརྗོད་ཅིང་། འདག་ཆལ་དུ་འོས་པ་རྣམས་
བྱུག་པས། ཡང་རྒྱ་གཞུང་ལས། འདག་ཆལ་དུ་འོས་པ། སྤུའི་མདབ་མ་དང་། མེའི་ཤིང་དང༌། བག་ཕྱེའི་ཆལ་དང་། བའི་རྣམ་ལྔའི་དང༌། ཡུངབ་དང༌། འབྲས་ཡོས་དང་། ཏིལ་མར་དང་། སྦྲང་རྩི་དང་། འོ་མ་དང་། གྷན་ཏ་
འབྲུག་
ལུགས་པ་དང་བཅས་པ། སྐུ་གཟུགས་ཉིད་དམ། རས་བྲིས་པོ་ཏི་ཡིན་ན། མེ་ལོང་གི་སྟེང་དུ་བཏབ་ལ་ཙན་དན་དང་ག་བུར་གྱིས་དྲིའི་ཐིག་ལེ་བྱས་ལ། མེ་ཏོག་དང་བཅས་པའི་ཀུ་ཤའི་པིར་གྱིས་བཀྲུ་བར་བྱའོ། །ཨོཾ་སརྦ་ཏ་ཐཱ་ག་ཏ་ཀ་ཡ་བི་ཤྭ་
ཆོས་
དྷ་ནི་སྭ་ཧཱ། ཞེས་བརྗོད་ཅིང་བཀྲུའོ། སུག་པ་དང་། བུལ་ཏོག་དང་། སྦང་མས་བཀྲུའོ། དེ་ལྟར་སྐུ་གཟུགས་ལ་སོགས་པ། ལན་གསུམ་མམ་ལྔའམ་ཙམ་བཀྲུས་ལ་བྱུག་པ་དང་། དངོས་སུ་མི་བཏུབ་པ་རས་བྲིས་ལ་སོགས་པ་རྣམས་ལ་
མཛོད་
ནི༑ མེ་ལོང་ལ་བཏབ་ལ་མེ་ལོང་གི་ངོས་ཀྱི་གཟུགས་བརྙན་ལ་བུམ་པས་ཁྲུས་གསོལ་བར་བྱའོ། །ཞེས་གསུངས་སོ། །དེ་ནས་དྲི་སྣ་ཚོགས་ཀྱི་བུམ་པ་ཐོགས་ཏེ། འདི་ནི་ཁྲུས་མཆོག་དཔལ་དང་ལྡན། །ཐུགས་རྗེའི་ཆུ་ནི་བླ་ན་ཆེན་
མོ་
མེད༑ །བྱིན་བརླབ་ཡེ་ཤེས་ཆུ་ཡིན་ཏེ། །ཅི་འདོད་དངོས་གྲུབ་སྩོལ་བར་མཛད། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུཾ། ཞེས་བརྗོད་ཅིང་བཀྲུའོ། ཡོན་བདག་དང་ལྷ་བཟོ་ལ་སོགས་པ་

༄༅། །ཐམས་ཅད་ཀྱི་ལུས་ངག་ཡིད་གསུམ་གྱི་སྒོ་ནས་རྟེན་འདི་ལ་སྡིག་པ་དང་སྒྲིབ་པ་བསགས་པ་ཐམས་ཅད་བི་ཤྭ་དྷ་ནི་ཡེ་སྭ་ཧཱ། ཞེས་ལན་གསུམ་བརྗོད་ལ་བཀྲུའོ། ཞེས་
པའམ། །ཨོཾ་གྷན་དྷ་སྣ་ན་པུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡ་ཤྲི་ཡེ་ཧཱུཾ། མངར་གསུམ་གྱི་བུམ་པས། །ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་བ། །ལྷ་ཡི་ཆུ་ནི་དག་པ་
ཡི༑ །དེ་བཞིན་བདག་གིས་ཁྲུས་བྱའོ། །ཨཾ་སརྦ་སོགས། ཨཾ་ཏྲི་མ་དྷུ་སྣ་ན་པཱུ་ཛ་སོགས། གོང་བཞིན་སྐུ་ཕྱིའོ། འདི་ནི་སྦྱིན་པའི་རང་བཞིན་ཆུ། །སེར་སྣའི་དྲི་མ་སྦྱོང་མཛད་ཅིང་། །གཏོང་བ་དྲི་
ཡིས་ལེགས་བགོས་ཆུས། །ཁྲུས་ལེགས་མཛད་ལ་སྐུ་ཁྲུས་གསོལ། ། ཨོཾ་སརྦ་སོགས། ཨོཾ་ད་ངྷི་སྣ་ན་པཱུ་ཛ་སོགས། འབྲུ་སྣ་ཚོགས་ཀྱི་བུམ་པས། འདི་ནི་ཚུལ་ཁྲིམས་རང་བཞིན་སོགས། ཨོཾ་ཨོཾ་ཕ་
ལ་སྣ་ན་པཱུ་ཛ་སོགས། འབྲུ་སྣ་ཚོགས་ཀྱི་བུམ་པས། འདི་ནི་བཟོད་པ་སོགས། ཨཾ་ཨོཾ་བྲུ་ཧི་སྣ་ཚོགས་སོགས། འབྲས་ཡོས་ཀྱི་བུམ་པས། འདི་ནི་བརྩོན་འགྲུས་ནས་སོགས། ཨཾ་ཨཾ་ལ་རྫ་སྣ་ན་སོགས། སྨན་
སྣ་ཚོགས་ཀྱི་བུམ་པས། འདི་ནི་བསམ་གཏན་སོགས། ཨཾ་ཨོཾ་ཥ་དྷི་སྣ་ནཱ་སོགས། རིན་པོ་ཆེ་སྣ་ཚོགས་པའི་བུམ་པས། འདི་ནི་ཤེས་རབ་སོགས། ཨཾ་ཨཾ་མ་ཎི་སྣ་ན་སོགས། ཆུ་བོ་དྲུག་གིས་ཁྲུས་བྱས་༔

པས༑ །བག་ཆགས་རྣམ་དྲུག་སྦྱངས་ནས་ནི། །གང་ལ་ཉེས་པ་མི་མངའ་ཞིང་། །ཁྲུས་ལེགས་མཛད་ལ་ཕྱག་འཚལ་འདུད། །དྲི་ཆུ་དྲུག་གིས་ཁྲུས་མཛད་ཅིང་། །དྲི་མ་རྣམ་དྲུག་སྦྱོང་མཛད་
པ༑ །རྒྱ་ཆེན་ཡོན་ཏན་དྲུག་ལྡན་ཞིང༌། །ཁྲུས་ལེགས་མཛད་ལ་ཉེས་མི་མངའ། །དྲི་མ་རྣམ་དྲུག་དག་པ་ཡི། །ཡོན་ཏན་ཐམས་ཅད་དང་ལྡན་པ། །ཐམས་ཅད་སངས་རྒྱས་ཐོབ་དོན་དུ།
དད་པས་བདག་གིས་ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ། ཁྲུས་གསོལ་རེ་རེའི་མཐར། རས་དཀར་པོ་ལ་དྲི་ཞིམ་པོས། ཨོཾ་ཧཱུྃ་ཏྲཾ་ཧྲཱི་ཨཱ། ཞེས་བརྗོད་ཅིང་དྲིའི་ཐིག་ལེ་ལྔ་བྱས་པས་
ཕྲག་པ་ལ་བཀལ་ཏེ། དེ་དག་སྐུ་ལ་མཚུངས་པ་མེད་པའི་གོས། །གཙང་ལ་དྲི་རབ་གོས་པས་སྐུ་ཕྱིའོ། །ཨོཾ་ཧཱུཾ་ཏྲཾ་ཧྲི་ཨཱ། གསུམ་པ་རྟེན་བསྐྱེད་པ་ནི། རྒྱ་གཞུང་ལས་སྟ་གོན་ལ་ལྷ་བསྐྱེད་པ་མི་གསལ་ཀྱང་། གླིང
རས་ཀྱིས་དེའི་རྗེས་ལ། རྟེན་དེ་སྐད་ཅིག་ཙམ་གྱིས་སྟོང་པའི་ངང་ལས་ལྷར་བསྐྱེད་སྐུ་གསུང་ཐུགས་ཀྱི་བྱིན་གྱིས་བརླབས། གོ་བཀོན་ཡེ་ཤེས་སེམས་དཔའ་དགུག་གཞུག་བྱས་ལ། དེ་ནས་ལས་ཀྱི་བུམ་པས་དབང་བསྐུར་རོ། །ཞེས་གསུངས་
པས། སུམྦྷ་ནིས་སྦྱངས། སྭ་བྷ་ཝས་སྦྱང་། སྟོང་པའི་ངང་ལས་གླང་པོ་ཆེ་ལ་སོགས་པ་རིགས་ལྔའི་གདན་ནམ། རིན་པོ་ཆེའི་ཁྲིའི་སྟེང་ངམ། པདྨ་དང་ཉི་མའི་གདན་ནམ། རང་རང་གི་གཞུང་ལས་བཤདཔའི་གདན་གྱི་སྟེང་

༄ ༅། །དུ། རང་རང་གི་ས་བོན་དང་ཕྱག་མཚན་ལས་སོ་སོར་བསྐྱེད། རྟེན་ངོ་མི་ཤེས་པ་རྣམས་ཧཱུྃ་དང་རྡོ་རྗེ་ལས། རྡོ་རྗེ་སེམས་དཔའ་སྐུ་མདོག་དཀར་པོ་རྡོ་རྗེ་དང་དྲིལ་བུ་འཛིན་པར་བསྐྱེད། མཆོད་རྟེན་དང་ལྷ་ཁང་
རྣམས་ལས་རྣམ་པར་སྣང་མཛད་དུ་བསྐྱེད་ལ། དེ་ཞུ་བ་ལས་བྱུང་བའི་མཆོད་རྟེན་དང་ལྷ་ཁང་ཇི་ལྟ་བ་བཞིན་དུ་གྱུར་ནས། དེའི་ནང་དུ་སེང་གེ་ལ་སོགས་རིགས་ལྔའི་གདན་གྱི་སྟེང་དུ། ཨོཾ་ཧཱུྃ་ཏཱཾ་ཤྲཱི་ཨཱ་ལས་རིགས་རྣམ་པ་ལྔ་ལེགས་པར་བསྐྱེད་བྷཾ་ལས་
ལ༑ སངས་རྒྱས་དང་བྱང་ཆུབ་སེམས་དཔའ་བསམ་གྱིས་མི་ཁྱབ་པས་གངབར་བསྒོམ། པོ་ཏི་རྣམས་ཨཱ་ལས་འོད་དཔག་ཏུ་མེད་པར་བསྐྱེད། རྡོ་རྗེ་དྲིལ་བུ་ལ་སོགས་པའི་ཕྱག་མཚན་རྣམས་ནི་ཧཱུཾ་ལས་མི་བསྐྱོད་པར་བསྐྱེད། ཁང་བཟང་དང་། རྟ་
བཅུ་གཅིག་
བབས་དང་། རྡོ་རིང་དང་། ལྗོན་ཤིང་དང་། ཆུ་མིག་དང་། ཁྲོན་པ་ལ་སོགས་པ་རྣམས་ནི། ངྷུ་ལས་རྣམ་པར་སྣང་མཛད་དུ་བསྐྱེད་པར་བྱའོ། །བཞི་པ་ཡེ་ཤེས་དགུག་གཞུག་སོགས་ནི། སྐུ་གསུང་ཐུགས་བྱིན་གྱིས་བརླབ་དགོས་ལ། དེ་
ནི་རབ་གནས་ཀྱི་རྒྱུད་ལས། རྣམ་པ་ཀུན་གྱི་མཆོག་ལྡན་པའི། །དེ་བཞིན་དུ་ནི་བསྒོམ་བྱ་སྟེ། །དེ་ནས་གནས་གསུམ་རྣམས་སུ་སྟིམ། །ཨོཾ་ཧཱུཾ་ཨཱ་ཡི་ཡིག་གེ་གསུམ། །ཨཾ་ནི་སྤྱི་བོར་བསྟིམ་བྱ་ཞིང༌། །སྙིང་ཁར་ཧཱུཾ་གི་ཡི་གེར་འགྱུར། །ངག་གི་
ཕྱོགས་སུ་ཨཱ་ཡིག་གོ །སྐུ་གསུང་ཐུགས་ནི་སྒྲུབ་པར་བྱ། །གང་གི་ས་བོན་གང་ཡིནཔ། །དེ་ནི་ཐུགས་ཀར་དེ་དགོད་དོ། །ཞེས་དང༌། རྒྱ་གཞུང་ལས་སྐུ་གསུང་ཐུགས་བྱིན་གྱིས་བརླབ། གོ་ཆ་དཀོན། ཞེས་གསུངས་པས། ལྷ་ཐམས་

ཅད་ཀྱི་སྤྱི་བོར་ཨཾ་ལས་འཁོར་ལོ་དཀར་པོ་ཨོཾ་གྱིས་མཚན་པ། མགྲིན་པར་ཨཱ་ལས་པདྨ་དམར་པོ་ཨཱས་མཚན་པ། སྙིང་ཀར་ཧཱུཾ་ལས་རྡོ་རྗེ་སྔོན་པོ་ཧཱུྃ་གིས་མཚན་པ། གཙོ་བོ་ལ། ཨཾ་ཧ་སྙིང་
ཁར་རྡོ་རྗེ་སེམས་དཔའ་དཀར་པོ། ན་མ་ཧི་དཔྲལ་བར་རྣམ་པར་སྣང་མཛད་སེར་པོ། སྭ་ཧཱ་ཧུ་སྤྱི་བོར་རིན་ཆེན་འབྱུང་ལྡན་དམར་པོ། བཽ་ཥཊ་ཧེ་ཕྲག་པ་གཉིས་ལ་ཧེ་རུ་ཀ་ནག་པོ། ཧཱུྂ་ཧཱུྃ་ཧོ་
སྤྱན་གསུམ་ལ་འོད་དཔག་མེད་མཐིང་ཁ། ཕཊ་ཧཾ་ཡན་ལག་དང་ཉིང་ལག་ཐམས་ཅད་ལ་དོན་ཡོད་གྲུབ་པ་ལྗང་གུ་སྟེ། ཐམས་ཅད་ཀྱང་ཞལ་གཅིག་ཕྱག་གཉིས་རྡོ་རྗེ་དྲིལ་བུ་འཛིན་པའོ། ཡུམ་
ཡོད་པ་དང༌། ལྷ་མོ་རྣམས་ལ། ལྟོ་བར་ཨོཾ་བཾ་ཕཊ་ཕག་མོ་དམར་མོ། སྙིང་ཁར་ཧཾ་ཡཾ་གཤིན་རྗེ་མ་སྔོན་མོ། ཁར་ཧྲི་མཽ་རྨོངས་བྱེད་མ་དཀར་མོ། ལྟེ་བར་དཔྲལ་བར་ཧྲི་ཧྲི་བསྐྱེད་བྱེད་མ་སེར་
མོ༑ སྤྱི་གཙུག་ཏུ་ཧཱུཾ་ཧཱུཾ་སྐྲག་བྱེད་མ་ལྗང་ཁུ། ཡན་ལག་ཐམས་ཅད་ལ་ཕཊ་ཕཊ་ཙཎྜི་ཀ་དུ་ཁ། ཐམས་ཅད་ཀྱང་ཞལ་གཅིག་ཕྱག་གཉིས་གྲི་གུག་དང༌། ཐོད་ཁྲག་འཛིན་པ། ཐུགས་ཀའི་ས་
བོན་ལས་འོད་ཟེར་འཕྲོས། ཡེ་ཤེས་པ་འཁོར་དང་བཅས་པ་ནམ་མཁར་བཛྲ་ས་མཱ་ཛ། ཞེས་རྡོ་རྗེ་བསྡུ་བའི་ཕྱག་རྒྱ་དང་བཅས་པས་སོ། དེ་ནས་རྡོ་རྗེ་དྲིལ་བུ་འཛིན་པས། ཆོས་རྣམས་ཀུན་གྱི་དབང་ཕྱུག་

༄༅། །གཙོ། །བཙོ་མ་གསེར་གྱི་མདོག་འདྲ་ཞིང༌། །ཉི་མ་ལས་ལྷག་གཟི་བརྗིད་ལྡན། །དད་པས་སྤྱན་ནི་དྲང་བར་བགྱི། །ཞི་ཞིང་ཐུགས་རྗེ་ཆེ་ལྡན་པ། །དུལ་ཞིང་
བསམ་གཏན་ས་ལ་བཞུགས། །ཆོས་དང་ཡེ་ཤེས་ཆགས་བྲལ་བ། །ཀུན་དུ་མི་ཟད་ནུས་པར་ལྡན། །ཚུར་བྱོན་ཚུར་བྱོན་ཞི་བདག་ལྷ། །ཐུབ་པའི་སྐྱེས་མཆོག་ཐམས་ཅད་མཁྱེན། །ཤིན་དུ་
དག་བྱས་གཟུགས་འཛིན་ནི། །མཆོད་པའི་འདི་རུ་གཤེགས་སུ་གསོལ། །འདི་ནི་གཟུགས་དང་ལྷན་ཅིག་ཏུ། །འཁོར་བ་ཇི་སྲིད་བཞུགས་ནས་ཀྱང་། །ནད་མེད་ཚེ་དང་དབང་ཕྱུག་དང་།
བཅུ་གཉིས་
མཆོག་རྣམས་སྦྱིན་པར་མཛད་དུ་གསོལ། །ཞེས་པས་སྤྱན་དྲངས་ལ། དེ་ནས་མཆོད་པ་ནི། བཅོམ་ལྡན་ཐུགས་རྗེས་བྱོན་པ་ལེགས། །བདག་ཅག་བསོད་ནམས་སྐལ་བར་ལྡན། །བདག་གི་མཆོད་ཡོན་
བཞེས་ནས་ཀྱང༌། །འདི་ཉིད་དུ་ནི་བཞུགས་སུ་གསོལ། །ཨོཾ་བཛྲ་ག་ག་ན་ས་མ་ཡེ་ཧཱུཾ། ཞེས་བརྗོདཔས། མཆོད་ཡོན་འབུལ། ཇི་ལྟར་བལྟམས་པས་སྐུ་ཁྲུས་གསོལ་ཞིང་པདྨ་ཀ་མ་ལ་ཡེ་ཧཱུཾ། ཞེས་པས་གདན་
ཕུལ་བ་ལ། མཆོད་པ་རྣམ་པ་ལྔས་མཆོད། ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང༌། གཟུགས་སྐུ་འཇའ་ཚོན་བཞིན་དུ་སོ་སོར་གསལ། །ཐབས་དང་ཤེས་རབ་མཆོག་ལ་མངའ་བརྙེས་པའི། ། སྣྲུ

རིགས་ལྔ་བདེ་བར་གཤེགས་ལ་ཕྱག་འཚལ་ལོ།། ཞེས་པས་བསྟོད་ལ། ༀ་ཧེ་རུ་ཀ་དཔལ་དམ་ཚིག་རྗེས་སུ་སྐྱོངས་ཞེས་པའི་ཡིག་བརྒྱ་ཕྱི་རོལ་མཆོད་པ་བཞིན་བྱས་ལ། ལྷག་ཆད་ཁ་བསྐང་། ཛ་ཧཱུཾ་བཾ་ཧོཿ དམ་
ཚིག་པ་དང་ཡེ་ཤེས་པ་གཉིས་སུ་མེད་པ་འདྲེས་པར་གྱུར། ལྔ་པ་དབང་བསྐུར་བ་ནི། གསང་གསུམ་གནས་ལས་བྱུང་བ་ཡི།། ཞེས་སོགས་ཕྱི་རོལ་མཆོདཔ་བཞིན་བྱའོ། །དྲུག་པ་ཁྲུས་གསོལ་བཀྲ་ཤིས་བརྗོད་པ་
ནི༑ རྒྱ་གཞུང་ལས། བསྟོད་པ་དབྱངས་དང་བཅས་བྱ་སྟེ།། ཁམས་གསུམ་ཀུན་གྱིས་ཕྱག་བྱས་པ། །གསང་བ་གསུམ་གྱི་གནས་ལས་བྱུང༌། །དབང་བསྐར་བ་ནི་རྡོ་རྗེ་ཆེ། །མི་ལྡོག་པ་ཡིས་ཁྲུས་
གསོལ་ལོ། ། ཨཾ་སརྦ་ཏ་ཐཱ་ག་ཏ་ཨ་བྷི་ཥིཉྩ་ཧཱུཾ། ཇི་ལྟར་བལྟམས་པ་ཙམ་གྱིས་ནི། །དེ་བཞིན་གཤེགས་ཀུན་ཁྲུས་གསོལ་བ། །ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་ཁྲུས་གསོལ་
ལོ༑ །ཨོཾ་སརྦ་ཏ་ཐཱ་ག་ཏ་ཨབྷི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ། གཟུགས་ཀྱི་ཕུང་པོ་རྣམ་དག་ཅིང་། །ཉོན་མོངས་གཏི་མུག་སྦྱོང་བྱེད་པ། །མེ་ལོང་ལྟ་བུའི་ཡེ་ཤེས་ཀྱི། །དཔལ་ལྡན་སྐ་ཡིས་ཁྲུས་
གསོལ་ལོ། །ཚོར་བའི་ཕུང་པོ་རྣམ་དག་པས། །ཉོན་མོངས་ང་རྒྱལ་སྦྱོང་བྱེད་པ། །མཉམ་པ་ཉིད་ཀྱི་ཡེ་ཤེས་ཀྱི། །དཔལ་ལྡན་ཡོན་ཏན་ཁྲུས་གསོལ་ལོ། །འདུ་ཤེས་ཕུང་པོ་རྣམ་དག་

༄༅། །ཅིང་། །ཉོན་མོངས་འདོད་ཆགས་སྦྱོང་བྱེད་པ། །སོ་སོར་རྟོག་པའི་ཡེ་ཤེས་ཀྱི། །དཔལ་ལྡན་གསུང་གིས་ཁྲུས་གསོལ་ལོ། །འདུ་བྱེད་ཕུང་པོ་རྣམ་དག་ཅིང་།
ཉོན་མོངས་ཕྲག་དོག་སྦྱོང་བྱེད་པ། །བྱ་བ་ནན་ཏན་ཡེ་ཤེས་ཀྱི། །དཔལ་ལྡན་འཕྲིན་ལས་ཁྲུས་གསོལ་ལོ། །རྣམ་ཤེས་ཕུང་པོ་རྣམ་དག་པ། །ཉོན་མོངས་ཞེ་སྡང་སྦྱོང་བྱེད་པའི། །ཆོས་ཀྱི་
དབྱིངས་ཀྱི་ཡེ་ཤེས་ཀྱི། །དཔལ་ལྡན་ཐུགས་ཀྱིས་ཁྲུས་གསོལ་ལོ། །ཇི་ལྟར་དམ་པ་ཏོག་དཀར་དགའ་ལྡན་ནས། །ལྷ་མཛེས་ལྷམས་སུ་བལྟམས་པ་ཁྲུས་གསོལ་ལྟར། །སྐུ་གཟུགས་རིང་
བསྲེལ་དྲི་མ་མེད་པར་བཅས། །སྤྲུལ་སྐུ་ཡིད་འོང་རྣམས་ལ་ཁྲུས་གསོལ་ལོ། །ཨོཾ་སརྦ་ཏ་ཐཱ་ག་ཏ་པཱུ་ཛ་སྣ་ན་པྲ་ཏི ཙྪ་ཡེ་སྭཱ ཧཱ། ཞེས་ཁྲུས་གསོལ་ལ། རྟེན་དེའི་མ་དག་པའི་དྲི་མ་ཐམས་ཅད་དག་པར་བསམ་
མོ༑ །བཀྲ་ཤིས་བརྗོད་པ་ནི། ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། །འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ། །སངས་རྒྱས་པདྨོ་རྒྱས་པའི་འདབ་འདྲའི་སྤྱན་མངའ་
བ༑ །འདི་ནི་འཇིག་རྟེན་དགེ་བའི་བཀྲ་ཤིས་དང་པོའོ། །དེ་ཡིས་ངེས་པར་གསུངས་པའི་གསུང་རབ་མི་གཡོ་བ། །འཇིག་རྟེན་གསུམ་ན་བཀྲ་ཤིས་ལྷ་དང་མིས་མཆོད་པ། །ཆོས་ཀྱི་དམ་པ་སྐྱེ་

དགུ་རྣམས་ལ་ཞི་བྱེད་པའི། །དེ་ནི་འཇིག་རྟེན་དགེ་བའི་བཀྲ་ཤིས་གཉིས་པའོ། །དགེ་འདུན་དམ་པ་ཆོས་ལྡན་ཐོས་པའི་བཀྲ་ཤིས་འབྱུང༌། །ལྷ་དང་མི་དང་ལྷ་མ་ཡིན་གྱིས་མཆོད་པའི་
གནས༑ །ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི། །དེ་ནི་འཇིག་རྟེན་དགེ་བའི་བཀྲ་ཤིས་གསུམ་པའོ།། ཞེས་བཀྲ་ཤིས་ཚིགས་སུ་བཅད་པ་གཞན་ཡང་བརྗོད་དོ། །བདུན་པ་མཆོད་བསྟོད་གཏོར་མ་
འབུལ་བ་ནི། ཕྱི་རོལ་མཆོད་པ་བཞིན། མཆོདཔ་རྣམས་བྱིན་གྱིས་བརླབ་ལ། མཆོག་གི་མེ་ཏོག་འདི་དེ་ནི། །ཆུ་དང་ཐང་ལས་དེ་བཞིན་སྐྱེས། །མཆོག་ཏུ་དད་པས་ཁྱེད་ལ་འབུལ། །ཅི་བདེ་བར་ནི་སོ་སོར་
བཞེས༑ །ཨོཾ་ཨཱཿ བཛྲ་པུཥྤཧཱུཾ། ལྷན་ཅིག་སྐྱེས་དང་སྦྱར་ལས་བྱུང༌། །མཆོག་གི་བདུག་པ་འདི་དེ་ནི། །བདག་གིས་དད་པས་འབུལ་ལགས་ཀྱིས། །ཅི་བདེ་བར་ནི་བཞེས་སུ་གསོལ། །ཨོཾ་
ཨཱཿ དྷུ་པེ ལྷན་ཅིག་སྐྱེས་དང་སྦྱར་ལས་བྱུང་། །མཆོག་ཏུ་གྱུར་པའི་དྲི་འདི་ནི། །བདག་གིས་དད་པས་འབུལ་ལགས་ཀྱིས། །ཅི་བདེ་བར་ནི་བཞེས་སུ་གསོལ། ཨོཾ་ཨཱཿ གྷནྡྷ མུན་
པ་འཛོམས་བྱེད་སྣང་བའི་མཆོག །མར་དང་ཏིལ་གྱི་མར་མེ་འདི། །ཡང་དག་ཡེ་ཤེས་སྤེལ་བྱའི་ཕྱིར། །དད་པས་བདག་གིས་འབུལ་བར་བགྱི། ཨཱ་ལོ་ཀེ༴ བཟའ་དང་བཅའ་དང་ཕུན་སུམ་

སྙན་།ཚོགས། །ཁ་དོག་དྲི་རོ་རྣམས་དང་ལྡན། །ཐམས་ཅད་ལྡན་པ་ལྷ་ཡི་བཤོས། །བདག་གིས་འབུལ་གྱིས་སོ་སོར་བཞེས། ནི་ཝི་དྱ༴ དེ་ལས་གཞན་ཡང་མཆོད་
བརྒྱུད་
པའི་ཚོགས། །རོལ་མོ་དབྱངས་སྙན་ཡིད་འོང་ལྡན། །མཆོག་ཏུ་དད་པས་ཁྱེད་ལ་འབུལ། །ཅི་བདེ་བར་ནི་སོ་སོར་བཞེས། །ཨོཾ་ཨཱཿ བཛྲ་ཤཔྟ་ཧཱུྃ། གཞན་ཡང་ལྷ་མོ་ཉི་ཤུ་དང༌། རིག་མ་བཅུ་
ཨི
དྲུག༴ སོགས་ཅི་རིགས་པས་མཆོད་པར་བྱའོ། བསྟོད་པ་ནི། གང་གིས་དྲིན་གྱིས་བདེ་ཆེན་ཉིད།། ཅེས་ཤོ་ལོ་ཀ་གཅིག་གིས་བླ་མ་ལ་བསྟོད་ཅིང་། ཡབ་ཡུམ་གྱི་རྐང་བརྒྱད་ཀྱིས་ཀྱང་བསྟོད་ལ། གཞན་ཡང་རབ་ཏུ་གནས་བྱ་
བཅུ་བཞི་
གང་ཡིན་དང༌། །མཐུན་པའི་བསྟོད་པས་བསྟོད། མི་ཤེས་ན། མི་བསྐྱོད་རྡོ་རྗེ་ཡེ་ཤེས་ཆེ། །རྡོ་རྗེ་དབྱིངས་ནི་མཁའ་ཆེན་པོ། །རྡོ་རྗེ་གསུམ་མཆོག་དཀྱིལ་འཁོར་གསུམ། །གསང་བའི་དབྱིངས་ལ་ཕྱག་09AAI
འཚལ་ལོ། །རྣམ་པར་སྣང་མཛད་རབ་ཏུ་དགའ། །རྡོ་རྗེ་ཞི་བ་དགའ་བ་ཆེ། །རང་བཞིན་འོད་གསལ་མཆོག་གི་མཆོག །སྟོན་པ་རྡོ་རྗེ་ཁྱོད་ཕྱག་འཚལ། །རིན་ཆེན་རྒྱལ་པོ་རབ་ཏུ་ཟབ།
རྗེ་ནམ་མཁའ་དྲི་མ་མེད། །དངོས་ཉིད་དག་པར་གོས་པ་མེད། །རྡོ་རྗེ་ཀུན་ཁྱོད་ཕྱག་འཚལ་ལོ། །རྡོ་རྗེ་དཔག་མེད་རྒྱལ་པོ་ཆེ། །མི་རྟོག་ནམ་མཁའ་རྡོ་རྗེ་འཛིན། །འདོད་ཆགས་ཕ་རོལ་ཕྱིན་277

པའི་མཆོག །རྡོ་རྗེ་གསུང་ལ་ཕྱག་འཚལ་ལོ། །དོན་ཡོད་རྡོ་རྗེ་རྫོགས་སངས་རྒྱས། །བསམ་པ་ཐམས་ཅད་ཡོངས་རྫོགས་མཛད། །དག་པ་ངོ་བོ་ཉིད་ལས་བྱུང༌། །རྡོ་རྗེ་སེམས་པ་ལ་ཕྱག་
4 འཚལ་ལོ། །ཞེས་པའམ། སྐྱེས་མཆོག་ཁྱོད་ཀྱིས་སྤངས་པ་དང༌།། ཞེས་སོགས་རིགས་ལྔའི་བསྟོད་པ་ཡང་བྱའོ། །དེ་ནས་གཏོར་མ་གཏོང་བ་ནི། ཡི་དམ་གྱི་ལྷ་དང་། ནག་པོ་ཆེན་པོ་ལ་སོགས་པའི་ཆོས་སྐྱོང་
རྣམས་ལ་གཏོར་མ་གཏོང་བ་ནི། རང་རང་གི་གཞུང་ལས་ཤེས་པར་བྱའོ། །བརྒྱད་པ་སྙན་གསན་དབབ་པ་ནི། དེ་ཡང་རྒྱུད་ལས། དེ་ནས་བསྔགས་པས་སྙན་གསན་དབབ་པ་ཞེས་པ་དང༌། ྋརྒྱ་གཞུང་ལས། དཀྱིལ་འཁོར་གྱི་ལྷ་རྣམས་གཙོ་བོ་
དང་བཅས་པ་དེར་གསལ་ལ་པུས་མོ་ས་ལ་གཙུགས་ཏེ། ལག་པ་གཡས་སྤོས་སྣོད་བཟུང་ལ། གཡོན་པས་དྲིལ་བུའི་སྒྲ་སྒྲོག་ཅིང་། ཞེས་གསུངས་པ་ལྟར་བྱས་ལ། དམ་པའི་རྡོ་རྗེ་བཅོམ་ལྡན་འདས། །རིག་པའི་རྒྱལ་པོ་ཕྱག་
འཚལ་བསྟོད། །རྡོ་རྗེ་འཆང་ཆེན་ཆེ་གེ་བདག །ཇི་ལྟརནུས་པའི་ཉེར་སྤྱོད་ཀྱིས། །རིག་པའི་རྒྱལ་པོ་འདི་ཞེས་པའི། །སང་ནི་རབ་གནས་བགྱི་བར་འཚལ། །སློབ་མ་རྣམས་ལ་བརྩེ་ཕྱིར་
དང་༑ །ཁྱེད་རྣམས་ལ་ཡང་མཆོད་པའི་ཕྱིར། །བཅོམ་ལྡན་ལ་གུས་བདག་ལ་ནི། །རྗེས་སུ་གནང་བ་མཛད་པར་རིགས། །སངས་རྒྱས་རྣམས་ནི་དགོངས་སུ་གསོལ། །བྱང་ཆུབ་སེམས་

༄༅། །དཔའ་དགྲ་བཅོམ་དང༌། །གང་ཡང་གསང་སྔགས་ལྷ་རྣམས་དང་། །འཇིག་རྟེན་སྐྱོང་བའི་ལྷ་རྣམས་དང་། །རྫོགས་སངས་རྒྱས་ཀྱི་བསྟན་པ་ལ། །དགའ་དང་རྡོ་
རྗེའི་སྤྱན་མངའ་བ། །བདག་དང་སློབ་མར་བཅས་པ་ལ། །ཐུགས་བརྩེ་ཉེ་བར་བཟུང་ནས་སུ། །ཐུགས་རྗེ་ལྡན་རྣམས་རབ་གནས་མཛོད།། ཅེས་ལན་གསུམ་བརྗོད་ལ། མཆོད་པ་ཡང་ཡང་བྱ་དགོས་
ཏེ༑ རྒྱ་གཞུང་ལས། དེ་ནས་དཀྱིལ་འཁོར་ཆེན་པོ་སྤྱན་དྲངས་པའམ། གཙུག་ལག་ཁང་ཡོད་ན་ཡང༌། ཕྱི་ནང་གསང་བས་མཆོད་ལ། ཞེས་གསུངས་སོ། །དགུ་པ་བཟོད་པར་གསོལ་ཞིང་གཤེགས་སུ་གསོལ་བ་ནི་དེ་ཡང་རྒྱུད་
བཅོ་ལྔ་
ལས༑ གཤེགས་སུ་གསོལ་བར་བྱ་བ་ནི། ཞེས་དང་། རྒྱ་གཞུང་ལས། ཡི་གེ་བརྒྱ་པ་བརྗོད་ཅེས་པ་ཙམ་གསུངས་པས། ཕྱག་བཞེས་ལ། · ཡི་གེ་བརྒྱཔས་ལྷག་ཆད་བསྐང་སྟེ། རྫོགས་སངས་རྒྱས་དང་དེ་ཡི་སྲས། །ཚངས་
སོགས་ལྷ་ཡི་ཚོགས་རྣམས་ལ། །གང་དག་ཆོ་ག་མ་ཚང་བར། །དེ་དག་བཟོད་པ་མཛད་པར་རིགས། །ཀུན་ཏུ་ཞི་དང་རྒྱས་པ་རུ། །ཡོན་བདག་ཆེ་ལ་རབ་མཛད་ནས། །སངས་རྒྱས་ཡུལ་དུ་
གཤེགས་ནས་ཀྱང༌། །སླར་ཡང་འབྱོན་པར་མཛད་དུ་གསོལ།། ཞེས་པའི་མཐར། ཨོཾ་བཛྲ་སུ་ན་རཱ་ག་མ་ན་ཨ་མུ། ཞེས་པས་གཤེགས་སུ་གསོལ། བཅུ་པ་ན་བཟའ་གསོལ་ཞིང་བདག་བསྲུང་བ་ནི། དེ་ཡང་རྒྱུད་སྣྲུ

ལས༑ སྐུ་གཟུགས་མདུན་དུ་ཕྱོགས་བྱས་ལ། །ན་བཟའ་སེར་པོ་གཡོགས་བྱ་ཞིང༌། །ཞེས་པ་ཙམ་ལས་མ་གསུངས་ཀྱང༌། རྒྱ་གཞུང་ལས། རྟེན་དེ་ལ་རྣལ་འབྱོར་གསོལ་བར་བྱའོ། བྱང་ཆུབ་སེམས་དཔའ་རྣམས་ལ་གོས་སྣ་ཚོགས་པ་
དང་༑ ཁྲོ་བོ་རྣམས་ལ་གོས་སྔོན་པོ་དང༌། དབུ་དམར་པོ་དབུལ་ཞིང༌། པོ་ཏི་ཡིན་ནའང་ཞལ་སྦྱོར། ན་བཟའ་གསོལ་བར་བྱའོ། ཞེས་གསུངས་པས། ག་བུར། ཙན་དན། གུར་གུམ། ཛ་ཏིའི་ལྡེ་གུ་གནས་གསུམ་དུ་བྱུགས་
ཤིང་༑ ཨོཾ་བཛྲ་གྷན་དྷེ་ཧཱུཾ་ཞེས་བརྗོད། ན་བཟའ་གསོལ་ལ་ཧཱུྃ་ཧཱུྃ་ཤྲི་ཞེས་བརྗོད་ཅིང་། རང་གི་གནས་གསུམ་དུ་ཡི་གེ་གསུམ་དང་། གོ་ཆ་ཡང་གནས་སོ་སོར་དགོདཔ་སྟེ་རྟེན་སྟ་གོན་ནོ། །སློབ་མ་སྟ་གོན་ནི། གླིང་རས་ཀྱིས། དེའི་
ཞོར་ལ་དབང་བསྐྱར་ཞུ་བ་ཡོང་ན་སློབ་མ་སྟ་གོན་བྱ། ཞེས་གསུངས་པས། སློབ་མ་སྟ་གོན་ནི་དཀྱིལ་ཆོག་ཏུ་ཤེས་པར་བྱའོ། །གཉིས་པ་དངོས་གཞི་ལ་བཅུ་སྟེ། ཐིག་ཚོན་བྱིན་གྱིས་བརླབས་ནས་དཀྱིལ་འཁོར་བྲི་བ། ཕྱི་རོལ་མཆོད་པ་ནས་
གཏང་རག་གི་བར་བྱ་བ་དང༌། སྦྱང་བ་བྱ་བ་དང༌། བཀྲུ་ཞིང་ན་བཟའ་དབུལ་བ་དང༌། གསོལ་བ་གདབ་ཅིང་སེམས་བསྐྱེདཔ་དང་། རྟེན་དམ་ཚིག་པར་བསྐྱེད་པ་དང༌། ཡེ་ཤེས་པ་གཞུག་པ་དང༌། དབང་བསྐུར་བ་དང༌། མཆོད་པ་བཞི་
འབུལ་བ་དང༌། གསོལ་བ་གདབ་ཅིང་རྫོགས་རིམ་བསྒོམས་ནས་རྟེན་རང་རང་གི་ཚུལ་དུ་ཞེས་པ་ལ་མེ་ཏོག་དོར་ཏེ་ཤིས་པ་བརྗོད་པའོ། །དང་པོ་ནི་དཀྱིལ་ཆོག་ཏུ་ཤེས་པར་བྱའོ། །གཉིས་པ་གཞུང་དུ་ཤེས་པར་བྱ་ཞིང་། གསུམ་པ་དང་བཞི་པ་གོང་

།དུ་བསྟན་པ་བཞིན་ནོ། །ལྔ་པ་ནི། རྒྱ་གཞུང་ལས། རབ་ཏུ་གནས་པར་བྱ་བའི་དེ་བཞིན་གཤེགས་པ་ལ་སོགས་པ་རྣམས་ཀྱིས་གཞལ་ཡས་ཁང་དང་གདན་སྐད་ཅིག་མས་བསམས་ཏེ། ཉི་ཟླའི་དཀྱིལ་འཁོར་གྱི་༄༅།
སྟེང་དུ་ཞེས་གསུངས་པས། གནས་དབེན་པར་ན་བཟས་གཡོགས་ཏེ་རྟེན་དེ་ཉིད་སྔར་གྱི་ཁྲུས་སྟེགས་ཀྱི་སྟེང་དུ་སྤྱན་དྲངས་ལ། སོ་སོའི་ལག་ཏུ་མེ་ཏོག་ཐོགས་མཆོད་རྫས་རྣམས་སྟ་གོན་བྱས་ལ་སོ་སོའི་ཡོན་ཏན་རྗེས་སུ་དྲན་པའི་སྒོ་ནས། གང་
འདིར་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་
འདུལ་བའི་ཁ་ལོ་བསྒྱུར་བ་བླ་ན་མེད་པ། ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་ཏེ། རྒྱུ་དང་འབྲས་བུའི་དགོས་པ་ཕུན་སུམ་ཚོགས་པ་དང་ལྡན་པ། ཆོས་ཐམས་ཅད་ཐུགས་
སུ་ཆུད་པའི་སངས་རྒྱས་བཅོམ་ལྡན་འདས་འདི་དག་གིས་རབ་ཏུ་གནས་པར་བགྱིའོ། །གང་དག་གིས་བཅོམ་ལྡན་འདས་ཀྱི་ཕྱོགས་ཆོས་སུམ་ཅུ་རྩ་བདུན་དང་ཡང་དག་པར་ལྡན་པ། སྟོབས་བཅུ་
དང་མི་འཇིགས་པ་བཞི་དང༌། མ་འདྲེས་པའི་དྲན་པ་ཉེ་བར་བཞག་པ་གསུམ་དང༌། ཐུགས་རྗེ་ཆེན་པོ་ལ་སོགས་པ། མདོར་ན་སློབ་པ་དང་མི་སློབ་པའི་སངས་རྒྱས་སུ་བྱེད་པའི་ཆོས་རྣམས་དང་

ལྡན་པ། དེའི་སྐྱོན་གྱི་ཉེས་པ་ཐམས་ཅད་དང་བྲལ་ཞིང་། བདེ་བར་གཤེགས་པའི་ཡོན་ཏན་གྱི་ཆོས་ཚད་མེད་པ་དང་ལྡན་པའི་སངས་རྒྱས་བཅོམ་ལྡན་འདས་འདི་དག་གིས་རབ་ཏུ་གནས་པར་
བགྱིའོ༑ །གང་འདིར་བཅོམ་ལྡན་འདས་ཀྱི་བླ་ན་མེད་པའི་ཚུལ་ཁྲིམས་ལ་སོགས་པའི་ཕུང་པོ་ལྔ་དང་ཡང་དག་པར་ལྡན་པས། ཆོ་འཕྲུལ་གསུམ་དང་། ཏིང་ངེ་འཛིན་གསུམ་དང་། བསླབ་པ་
གསུམ་དང༌། ཚངས་པའི་གནས་བཞི་དང༌། བསམ་གཏན་བཞི་དང༌། འཕགས་པའི་བདེན་པ་བཞི་དང་། ཡང་དག་པར་ལྡན་པ། དེའི་ཡང་དག་པར་ཕྱིན་ཅི་མ་ལོག་པའི་ཡེ་ཤེས་
དང་༑ ཤེས་བྱའི་ཡུལ་ཐམས་ཅད་བརྙེས་པས་ཉོན་མོངས་པ་ལ་སོགས་པ་རྣམས་མ་ལུས་པ་སྤངས་པ་དང་། བདུད་བཞི་ལས་རབ་ཏུ་རྒྱལ་བའི་སངས་རྒྱས་བཅོམ་ལྡན་འདས་འདི་བདག་གིས་རབ་
ཏུ་གནས་པར་བགྱིའོ། །གང་འདིར་བཅོམ་ལྡན་འདས་ཀྱི་ཕ་རོལ་ཏུ་ཕྱིན་པ་དྲུག་རབ་ཏུ་རྫོགས་པ་དང་། བསོད་ནམས་ཀྱི་ཚོགས་ཡང་དག་པར་བསགས་པ་དང་། སྐྱེས་བུ་ཆེན་པོའི་མཚན་སུམ་
ཅུ་རྩ་གཉིས་ཀྱིས་ཡང་དག་པར་བརྒྱན་པ་དང་། དཔེ་བྱད་བཟང་པོ་བརྒྱད་ཅུས་རྣམ་པར་མཛེས་པ་དང་། སྐྱེས་བུ་ཆེན་པོའི་སྐུ་བལྟ་བས་ཆོག་མི་ཤེས་པ་དང་། མཐོང་ན་མི་མཐུན་པ་མེད་པ་

།སྟེ། དེའི་གཟུགས་ཀྱི་སྐུའི་འབྱོར་པ་མཐར་ཐུག་པ། འགྲོ་བ་མ་ལུས་པའི་རྩ་ལག་ཏུ་གྱུར་པའི་སངས་རྒྱས་བཅོམ་ལྡན་འདས་འདི་བདག་གིས་རབ་ཏུ་གནས་པར་
བགྱིའོ།། ཞེས་བརྗོད་ཅིང་རབ་ཏུ་གནས་པར་བགྱིའོ། །ཞེས་པའི་སྐབས་སུ་ཐམས་ཅད་ཀྱིས་ཚིག་མཐུན་པར་བརྗོད་ལ། རབ་ཏུ་གནས་བྱའི་རྟེན་ལ་མེ་ཏོག་གི་ཆར་དབབ། སྤོས་ཀྱིས་བདུག རོལ་མོ་འབུལ་ཞིང་།། ཨོཾ་ན་མོ་བྷ་ག་ཝ་
ཤཱཀྱ་མུ་ནེ་ཡེ། ཏ་ཐཱ་ག་ཏ་ཡ། ཨརྷ་ཏེ། སཾམྱག་སཾ་བུདྡྷ་ཡ། ཏདྱ་ཐཱ། ཨོཾ་མུ་ནེ་མུ་ནེ་མ་ཧཱ་མུ་ནེ་ཡེ་སྭཱ་ཧཱ། ཞེས་པ་དང་། རབ་ཏུ་གནས་པའི་ལྷ་གང་ཡིན་གྱི་སྔགས་དང་། གཙོ་བོའི་སྔགས་བཟླ་བ་
ནི༑ ཚིག་སྡེ་ཚན་རེ་རེའི་མཐར་བྱའོ། །བྱམས་པ་དང་སྙིང་རྗེ་བྱང་ཆུབ་ཀྱི་སེམས་ཡུན་རིང་དུ་བསྒོམས་ལ། འདི་སྐད་ཅེས་བརྗོད་པར་བྱའོ། །ངོ་མཚར་ཆེན་པོ་གྲངས་མེད་པ་བསམ་གྱིས་མི་ཁྱབ་པ་དང་ལྡན་པའི་སངས་རྒྱས་
བཅོམ་ལྡན་འདས་ཐམས་ཅད་ལ་བདག་ཕྱག་འཚལ་ཞིང་སྐྱབས་སུ་མཆིའོ། །དེ་དག་ཐམས་ཅད་བདག་ལ་དགོངས་སུ་གསོལ། བདག་གི་སེམས་ཅན་ཐམས་ཅད་ཀྱི་དོན་དུ་དཀོན་མཆོག་གསུམ་གྱི་
རྟེན་རབ་ཏུ་གནས་པར་བགྱིས་པས། དེའི་མཐུས་བདག་གིས་སེམས་ཅན་ཐམས་ཅད་ཀྱི་དབུགས་དབྱུང་ངོ་། །འཁོར་བའི་གཅོང་རོང་ཆེན་པོ་ལས་བསྒྲལ་བར་བགྱི། །ཕས་ཀྱི་རྒོལ་བ་བདུད་དང་

ལོག་འདྲེན་ཐམས་ཅད་ཕམ་པར་བགྱིའོ། །སེམས་ཅན་ཐམས་ཅད་ཀྱི་བག་ཆགས་ཀྱི་མཚམས་སྦྱོར་བའི་ཉོན་མོངས་པའི་རྟོག་པ་ཐམས་ཅད་བསལ་བར་བགྱིའོ། །སེམས་ཅན་རྣམས་ཀྱི་ང་རྒྱལ་གྱི་
རི་བསྙིལ་བར་བགྱིའོ། །སེམས་ཅན་རྣམས་ཀྱི་སྐྱེ་བའི་ལྗོན་ཤིང་རྩད་ནས་གཅོད་དོ། །འཆི་བདག་གི་ཉི་མ་ཕྱེ་མར་བརླག་གོ །མ་རིག་པའི་མུན་པ་བསལ་བར་བགྱིའོ། མ་དག་པ་དང་ཕྱི་རོལ་
པ་དག་དང་། ལྟ་བ་ཕྱིན་ཅི་ལོག་པ་དག ཡང་དག་པའི་ལྟར་བ་གཟུད་ཅིང་དད་པར་བསྒྱུར་རོ། །ལས་ཀྱི་ཆུ་བོ་བཟློག་པར་བགྱིའོ། །སྲིད་པའི་རྒྱ་མཚོ་སྐམ་པར་བགྱིའོ། །ཆོས་ཀྱི་སྒྲོན་མེ་
སྦར་བར་བགྱིའོ། །བྱང་ཆུབ་ཀྱི་ལམ་བསྟན་པར་བགྱིའོ། །བཟོད་པ་དང་ངེས་པ་ལ་བཙུད་དོ། །བསམ་གཏན་གྱི་བདེ་བ་བསྩལ་ལོ། །འདོད་ཆགས་ཀྱི་མེ་དཔུང་ཞི་བར་བགྱིའོ། །ཞེ་སྡང་གི་
མཚོན་རྣོན་པོ་གཞོམ་པར་བགྱིའོ། །བདེན་པ་ལ་གཟུད་དོ། །ཕྲག་དོག་གི་འཚུབ་མ་ཞི་བར་བགྱིའོ། །སེར་སྣའི་མདུད་པ་འགྲོལ་པར་བགྱིའོ། །སྡུག་བསྔལ་ཐམས་ཅད་ཞི་བར་བགྱིའོ།
འཇིགས་པ་མ་མཆིས་པ་དང་བདེ་བ་ཆེན་པོའི་གྲོང་ཁྱེར་དུ་འཇུག་ཅིང་གནས་པར་བགྱིའོ། །དེ་བས་ན་བདག་ལ་དངོས་གྲུབ་ཀྱི་མཆོག་སྩལ་ཞིང་གནང་བར་མཛད་དུ་གསོལ། །ཞེས་གསོལ་བ་གདབ་ཅིང་

༄༅། །མཛད་དུ་གསོལ། ཞེས་པའི་དུས་སུ་ཚོགས་པ་ཐམས་ཅད་ཀྱིས་ཀྱང་དེ་སྐད་བརྗོད་ཅིང་མེ་ཏོག་གཏོར་བར་བྱའོ། །དྲུག་པ་རྟེན་ལ་དམ་ཚིག་པ་བསྐྱེད་པ་ནི། གོང་བཞིན་བསྐྱེད་པའམ། ཡང་ན་རྒྱ་གཞུང་
ལས༑ ས་བོན་དང་བཅས་པ་བསམ་མོ། །དེ་ལས་འོད་འཕྲོས་པས་སེམས་ཅན་གྱི་དོན་བྱས། རབ་ཏུ་གནས་པར་བྱ་བའི་དེ་བཞིན་གཤེགས་པའི་རྟེན་རྣམས་ལ་ཕོག་ནས་ཚུར་འདུས་ཏེ། ས་བོན་ཕྱག་མཚན་དང་བཅས་པ་ལ་ཐིམ་ནས། དེ་ཡོངས་སུ་
གྱུར་པ་ལས་རྣམ་སྣང་དུ་གྱུར། གླེག་བམ་བསྲུང་སྐུད་བགྲང་འཕྲེང་བསྲུང་བ་སྣང་བ་མཐའ་ཡས་སུ། ལྷའི་མིང་མ་ཤེས་པ་དང༌། རྡོ་རྗེ་དྲིལ་བུ་ལ་སོགས་པའི་ཕྱག་མཚན་རྡོ་རྗེ་སེམས་དཔའི་སྐུར་བསྐྱེད་ཚུལ་གོང་དང་འདྲའོ། ཞེས་གསུངས
བཅོ་བརྒྱད་
༈ པས༑ གཞལ་ཡས་ཁང་གི་ནང་ཉི་ཟླའི་གདན་གྱི་སྟེང་དུ། གཙུག་ལག་ཁང་དང༌། མཆོད་རྟེན་ལ་སོགས་པ་སྐུའི་རྟེན་ཐམས་ཅད་རྣམ་སྣང་དུ་བསྐྱེད། བསྲུང་སྐུད། བགྲང་འཕྲེང་ལ་སོགས་པ་གསུང་གི་རྟེན་ཐམས་ཅད་སྣང་བ་མཐའ་ཡས་སུ་
བསྐྱེད༑ ཐུགས་ཀྱི་རྟེན་ཕྱག་མཚན་ལ་སོགས་པ་ཐམས་ཅད་རྡོ་རྗེ་སེམས་དཔར་བསྐྱེད་པའམ། ཡང་ན་ཐམས་ཅད་འཁོར་ལོ་སྡོམ་པར་བསྐྱེད་ལ་ཞུ་བ་ལས་བྱུང་བའི་རང་རང་གི་སྐུར་བསྒོམ། བདུན་པ་ཡེ་ཤེས་པ་གཞུག་པ་ནི། སྐུ་གསུང་ཐུགས་
བྱིན་གྱིས་བརླབས། གོ་དཀོནཔ། ཡེ་ཤེས་དགུག་གཞུག་རྣམས་སྟ་གོན་དང་འདྲ་ལ། ཁྱད་པར་ནི་ཡེ་ཤེས་པ་སྟེང་གི་ནམ་མཁར་སྤྱན་དྲངས་ཏེ་གསོལ་བ་གདབ་པ་ནི། དག་པའི་རྡོ་རྗེ་བཅོམ་ལྡན་འདས། །རིག་པའི་རྒྱལ་པོ་

ཕྱག་འཚལ་བསྟོད། །རྡོ་རྗེ་འཆང་ཆེན་ཆེ་གེ་བདག །ཇི་ལྟར་ནུས་པའི་ཉེར་སྤྱོད་ཀྱིས། །རིག་པའི་རྒྱལ་པོ་འདི་ཞེས་པའི། །འགྲོ་ལ་ཕན་ཕྱིར་རབ་གནས་བགྱི། །མགོན་པོ་ཐུགས་རྗེ་ཆེ་
བདག་ཉིད། །ཐམས་ཅད་འདིར་ནི་རབ་བཞུགས་ནས། །ཐུགས་རྗེ་ཉེ་བར་བཟུང་ནས་སུ། །ཐུགས་རྗེ་ཅན་རྣམས་རབ་གནས་མཛོད། །ཅེས་ལན་གསུམ་བརྗོད་ལ། ཛ་ཧཱུྃ་བཾ་ཧོཿ རྟེན་ལ་
སྟིམ༑ བརྒྱད་པ་དབང་རྒྱས་པར་བསྐུར་བ་ནི། ཡེ་ཤེས་འབེབས་པ་ནས་བཟུང་སྟེ། དབང་བཞི་ཡོངས་སུ་རྫོགས་པ་སློབ་མ་ལ་བསྐུར་བ་ཇི་ལྟ་བ་བཞིན་དུ། སློབ་དཔོན་གྱི་བྱ་བ་དཔལ་ཧེ་རུ་ཀས་མཛད་པར་མོས་པས། རྒྱས་པར་བསྐུར་
བའམ༑ ཡང་ན་ཏིང་ངེ་འཛིན་གྱིས་ཐམས་ཅད་རྫོགས་པར་བསྐུར་རོ། །དགུ་པ་མཆོད་པ་བཞི་འབུལ་བ་ནི། ཕྱི་རོལ་མཆོད་པར་གསུངས་པའི་མེ་ཏོག་གཟུགས་མཛེས་ཁ་དོག་དང་ཞེས་པ་ལ་སོགས་པའི་རྐང་ཐོན་མིན་པའི་ཕྱིའི་མཆོད་པ་དང་། ལྷ་མོ་
ཉི་ཤུ་པ་ལ་སོགས་པ་ནང་གི་མཆོད་པ་དང༌། རིག་མ་བཅུ་དྲུག་དང་། བདུད་རྩི་འབུལ་བ་ལ་སོགས་པའི་གསང་བའི་མཆོད་པ་དང༌། རང་རྫས་མཛེས་པ་ཉིད་ཀྱི་རྫས་ཞེས་སོགས་རྣམ་པར་མི་རྟོག་པ་དེ་ཁོ་ར་ཉིད་ཀྱི་མཆོད་པས་མཆོད་ལ་ཅི་ཤེས་པས་
བསྟོད་དོ། །བཅུ་པ་གསོལ་བ་གདབ་པ་སོགས་ནི་ཡི་གེ་བརྒྱ་པ་བརྗོད་ལ། བླ་མ་རྗེ་བཙུན་པ་དཀོན་མཆོག་རིན་པོ་ཆེ་ཐམས་ཅད་དང་། ཡི་དམ་མཁའ་འགྲོ་དམ་པའི་ཆོས་སྐྱོང་བའི་བསྲུང་མ་ཐམས་ཅད་ཀྱི་བཀའ་

༄༅། །བདེན་པ་དང༌། བདེན་པ་ཆེན་པོའི་བྱིན་བརླབས་ཀྱིས། དཔལ་རྡོ་རྗེ་སློབ་དཔོན་ཆེ་གེ་མོ་ཞེས་བྱ་བས། རབ་ཏུ་གནས་པར་བྱས་པའི་རྟེན་འདི་འགྲོ་བ་སེམས་ཅན་
ཐམས་ཅད་ཀྱི་ཕྱག་གི་གནས་མཆོད་པའི་རྟེན་དུ་གྱུར་ཏེ། སྤྲུལ་པ་སྐུའི་མཛད་པ་མངོན་སུམ་དུ་མཛད་པར་གྱུར་ཅིག ཅེས་ལན་གསུམ་དུ་བརྗོད་ལ། རྫོགས་པའི་རིམ་པ་ཕྱག་རྒྱ་ཆེན་པོ་བསམ་གྱི་མི་ཁྱབ་པའི་ངང་
ལ་ཅུང་ཟད་བཞག་སྟེ། བཀྲ་ཤིས་ཀྱི་ཚིགས་སུ་བཅད་པ་བརྗོད་པ་ནི། གང་ལ་སཻར་སྣ་རྣམ་ཆགས་པ། །རྣམ་འཇོམས་དྲི་མ་མེད་མཛད་པའི། །ཐུགས་ཞི་གནོད་པ་མི་མངའ་དེས། །ཁྱོད་ལ་དགེ་ལེགས་
མཛད་པར་འགྱུར། །འདྲེན་པ་གང་ཞིག་འགྲོ་བ་རྣམས། །ཐར་པའི་ལམ་དུ་འཛུད་མཛད་ཅིང༌། །ཆོས་རྣམས་ཐམས་ཅད་སྟོན་པ་དེས། །ཁྱོད་ལ་བདེ་ལེགས་མཛད་པར་འགྱུར། །སྟོན་པ་འགྲོ་
བ་རྣམས་ཀྱི་རྟེན། །སེམས་ཅན་ཀུན་གྱི་དོན་གྱི་ཕྱིར། །གང་ཞིག་བདེ་བ་མངའ་མཛད་དེས། །ཁྱོད་ལ་བདེ་ལེགས་མཛད་པར་འགྱུར། །སྐྱོབ་པ་གང་ཞིག་བྱམས་པ་ཡི། །ཐུགས་རྗེས་འགྲོ་བ་
གསར་
འདི་དག་ཀུན། །བུ་ཅིག་བཞིན་དུ་རྟག་བསྐྱངས་དེས། །ཁྱོད་ལ་བདེ་ལེགས་མཛད་པར་འགྱུར། །གང་ཞིག་འཁོར་བར་འགྲོ་བ་ཡི། །སེམས་ཅན་ཀུན་གྱི་རྟེན་གྱུར་ཞིང་། །གླིང་དང་དཔུང་

གཉེན་གྱུར་པ་དེས། །ཁྱོད་ལ་བདེ་ལེགས་མཛད་པར་འགྱུར། །གང་ཞིག་ཆོས་ཀུན་མངོན་སུམ་གྱུར། །གཙང་ཞིང་སླུ་བ་མི་མངའ་ལ། །གསུང་གཙང་གཙང་མར་མཛད་པ་དེས། །ཁྱོད་ལ་
བདེ་ལེགས་མཛད་པར་འགྱུར། །དཔའ་བོ་ཆེན་པོ་གར་སྐྱེས་པ། །ཕུན་སུམ་ཚོགས་དོན་གང་འབྱོར་ཞིང༌། །དོན་གྲུབ་ཚོགས་ཀྱང་གྲུབ་པ་དེས། །ཁྱོད་ལ་བདེ་ལེགས་མཛད་པར་འགྱུར།
གང་གི་སྐྱེས་པའི་ས་རྣམས་ནི། །ནགས་ཚལ་བཅས་པ་རབ་གཡོས་ཤིང་། །སེམས་ཅན་ཐམས་ཅད་རབ་དགའ་དེས། །ཁྱོད་ལ་བདེ་ལེགས་མཛད་པར་འགྱུར། །བྱང་ཆུབ་སྙིང་པོར་གཤེགས་
པ་ན། །ས་དག་རྣམ་དྲུག་གཡོས་འགྱུར་ཞིང་། །བདུད་ཡིད་མི་བདེར་གྱུར་པ་དེས། །ཁྱོད་ལ་བདེ་ལེགས་མཛད་པར་འགྱུར། །ཆོས་ཀྱི་འཁོར་ལོ་བསྐོར་བ་ན། །འཕགས་པའི་བདེན་པ་རྣམ་
གསུང་ཞིང་། །ཐུབ་པའི་སྙན་པ་གང་བྱུང་དེས། །ཁྱོད་ལ་བདེ་ལེགས་མཛད་པར་འགྱུར། །ཡིད་འཕྲོག་གང་ཞིག་མུ་སྟེགས་བྱེད། །ཐམས་ཅད་ཆོས་ཀྱིས་ཕམ་མཛད་ཅིང༌། །ཆོས་ཀུན་
དབང་དུ་མཛད་པ་དེས། །ཁྱོད་ལ་བདེ་ལེགས་མཛད་པར་འགྱུར། །སངས་རྒྱས་ཁྱེད་ལ་བདེ་ལེགས་མཛད། །བརྒྱ་བྱིན་ཚངས་པའི་ལྷ་རྣམས་དང་། །འབྱུང་པོ་ཀུན་གྱི་བདེ་ལེགས་ནི།

།ལ་རྟག་ཏུ་སྦྱིན་གྱུར་ཅིག །སངས་རྒྱས་བསོད་ནམས་མཐུ་དག་དང༌། །ལྷ་རྣམས་ཀྱིས་ནི་བསམ་པ་ཡིས། །ཁྱོད་ཀྱི་འདོད་དོན་གང་ཡིན་པ།།དོན་དེ་དེ་རིང་
འགྲུབ་གྱུར་ཅིག། །རྐང་གཉིས་ཁྱེད་ཅག་བདེ་ལེགས་འགྱུར། །རྐང་བཞི་ཁྱེད་ཅག་བདེ་ལེགས་འགྱུར། །ཁྱེད་ཅག་ལམ་འགྲོ་བདེ་གྱུར་ཅིག །ཕྱིར་འོང་རྣམས་ཀྱང་བདེ་ལེགས་ཤོག །ཉིན་
མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང་། །ཁྱེད་ཅག་ཀུན་དུ་བདེ་ལེགས་ཤོག །ཁྱེད་ཅག་སྡིག་པར་མ་གྱུར་ཅིག། གསུམ་པ་རྗེས་ཀྱི་བྱ་བ་ལ་བཅུ་སྟེ། སྤྱན་ལ་སོགས་པ་
དབྱེ་བ་དང༌། །བཀུར་སྟི་རིམ་གྲོ་བྱ་བ་དང༌། །མཁོ་བའི་ཡོ་བྱད་འབུལ་བ་དང༌། །བཀྲཤིས་ཀྱི་རྫས་འབུལ་བ་དང༌། །མཆོད་པའི་ཡོན་བདག་སྐོས་ཏེ་ཚོགས་ཀྱི་འཁོར་ལོ་བྱ་བ་དང་། ཡོན་བདག་ལ་ཤིས་པ་བརྗོད་པ་དང་། སྦྱིན་བསྲེག་དང་ཙ་
རུའི་སྟོན་མོ་བྱ་བ་དང་། བསྲུངས་མ་བསྐོ་བ་དང་། བཟོད་པར་གསོལ་ཞིང་དགེ་བ་བསྔོ་བ་དང་། ཡོན་འབུལ་ཞིང་བཀྲ་ཤིས་རྒྱས་པར་བརྗོད་པའོ། །དང་པོ་སྤྱན་ལ་སོགས་པ་དབྱེ་བ་ནི། རྒྱུད་ལས། དེ་ནི་གསེར་གྱི་རང་བཞིན་གྱི་ཐུར་མས་སྤྱན་
གསར་
ནི་དབྱེ་བར་བྱ། ཞེས་གསུངས་པ་དང༌། རྒྱ་གཞུང་ལས། དེ་ནས་སྤྱན་དབྱེ་སྟེ། མིག་དབྱེ་བ་ནི་ཡེ་ཤེས་ཀྱིས་རྣམ་པར་ཤར་དུ་གཞུག་པའི་ཕྱིར། ནང་པར་ཉི་མ་ཤར་ཁར་དངུལ་གྱི་སྣོད་ན་ཡོད་པའི་མར་དང་སྦྲང་རྩི་གསེར་གྱི་ཐུར་མས་སླངས་
མ་

ལ༑ ཞེས་གསུངས་པས། ཇི་ལྟར་མིག་མཁན་རྒྱལ་པོ་ཡིས། །འཇིག་རྟེན་ལིང་ཏོག་བསལ་བ་ལྟར། །དེ་བཞིན་རྒྱལ་བ་རྣམས་ཀྱིས་སྤྱན། །སེམས་ཅན་དོན་དུ་དབྱེ་བར་བྱེད།།ཨོཾ་ཙཀྑུ་ས་མནྟ་
ཙཀླུ་བི་ཤྭ་དྷ་ནེ་སྭ་ཧཱ། ཞེས་པས་གསེར་ལ་སོགས་པའི་ཐུར་མས་སྤྱན་དབྱེ་བར་བྱའོ། །དེ་ནས་སྙན་དབྱེ་བར་བྱ་སྟེ། གསེར་ལ་སོགས་པའི་རྣ་འབྲུ་ཐོགས་ལ་སྙན་འབྲུ་བའི་ཚུལ་བྱ་ཞིང༌། སྒྲ་རྣམས་ཐོས་པས་འཕོངས་འགྱུར་
ལ༑ །རྒྱལ་བས་ཆོས་ཀྱི་རྔ་བརྡུང་ལྟར།། དེ་བཞིན་སེམས་ཅན་དོན་གྱི་ཕྱིར། །རྒྱལ་བའི་སྙན་ནི་དབྱེ་བར་བགྱི། ། ཨ་དེ་བྱ་ཀརྣ་ཎ་ཡེ་སྭ་ཧཱ། དེ་ནས་གསེར་གྱི་རྨང་ཟེར་ཐོགས་ཏེ། ཤངས་ཀྱི་སྤུ་འཐོགས
པའི་ཚུལ་དུ་བྱས་ཏེ། ཟག་བཅས་ཕུང་པོ་དྲི་ཡངས་པའི། །འགྲོ་བའི་སེམས་ཅན་དོན་གྱི་ཕྱིར། །རྣམ་པར་དག་པའི་དྲི་མཉེས་ལྟར། །རྒྱལ་བའི་ཤངས་ནི་དབྱེ་བར་བགྱི། །ཨོཾ་དེ་བྱ་ན་པ་ཡེ་སྭ་
ཧཱ༑ དེ་ནས་གསེར་གྱི་ཐུར་མ་ཐོགས་ཏེ། ཆོས་ཀྱི་ཆོས་རོའི་དགའ་བ་ཡིས། །འགྲོ་བ་ཐམས་ཅད་ཚིམ་མཛད་ལྟར། །རོ་མཆོག་བརྒྱ་ལྡན་ཞལ་ཟས་འདི། །དབུལ་ཕྱིར་རྒྱལ་བའི་ཞལ་ནི་དབྱེ། །ཨོཾ་
དེ་བྱ་མུ་ཁ་ཡེ་སྭཱཧཱ། གཉིས་པ་བཀུར་སྟི་རིམ་གྲོ་བྱ་བ་ནི། དེ་ནས་གསེར་དངུལ་ལས་བྱས་པའི་ཚེམས་ཤིང་གིས་འབྲུ་བའི་ཚུལ་བྱ་ཞིང་སོ་ཤིང་དབུལ་བ་ནི། རིན་ཆེན་མཆོག་གྲུབ་ཀ་ར་བི་རམ་ཡིས། །བཀུར་སྟི་རིམ་

།གྲོས་ཚེམས་ཀྱི་དྲི་བསལ་ལྟར། །བདེ་གཤེགས་གསུང་གི་དངོས་གྲུབ་ཐོབ་གྱུར་ནས། །འགྲོ་ཀུན་སྐད་དུ་ཆོས་ཀྱི་དོན་རྟོགས་ཤོག །ཨོཾ་དེ་བྱ་དནྟ་ཡེ་སྭ་ཧཱ།སྙན་
བརྒྱུད་ཏེ་འཁོར་ལོས་བསྒྱུར་བའི་རྒྱན་ཆ་ལུགས་ཡིན་ན། དུང་གི་སོ་མངས་ཀྱི་དབུ་སྐྲ་ཤེད་ཅིང༌། དབུ་སྐྲ་ལྕང་ལོ་མཐོན་མཐིང་གཡས་འཁྱིལ་ལ། །རིན་ཆེན་འབར་བས་བརྒྱན་པར་རབ་ཏུ་མཛེས། །ལྷ་མི་ཀུན་གྱིས་ལྟ་བས་མི་ངོམས་པའི། །བསོད་
ཨི
ནམས་ཐོབ་ཕྱིར་རྒྱལ་བའི་དབུ་སྐྲ་ཤེད། ཨོཾ་ཀོ་ཤ་བི་ཤོ་དྷ་ན་ཡེ་སྭ་ཧཱ། རིན་པོ་ཆེའི་དབུ་བརྒྱན་ཕུལ་ལ། བདེ་གཤེགས་སྐུ་ལ་མཚན་དང་དཔེ་བྱད་ལྡན། །བྱང་ཆུབ་མཆོག་གི་རྒྱན་གྱིས་མཛེས་ལགས་
ཉེར་
གཅིག་ཀྱང་༑ །རིན་ཆེན་དོ་ཤལ་སེ་མོ་དོ་ལ་སོགས། །རྒྱན་གྱི་དམ་པ་མཆོག་རྣམས་མཆོད་པར་འབུལ། །ཨོཾ་རཏྣ་ཨ་ལོ་ཀ་ར་ཧཱུཾ། དེ་ནས་རབ་ཏུ་བྱུང་བའི་སྐུ་གཟུགས་ཡིན་ན། སྤུ་གྲི་ཐོགས་ལ། དབུ་སྐྲ་གཞར་
བའི་ཚུལ་དུ་བྱ་ཞིང་། ཇི་ལྟར་རང་བྱུང་མཆོད་རྟེན་དྲུང༌། །སྟོན་པས་ཁྱིམ་པའི་རྟགས་སྤངས་བཞིན། །འགྲོ་བའི་སེམས་ཅན་དོན་གྱི་ཕྱིར། །ཁྱིམ་པའི་རྟགས་ནི་སྤང་བར་བགྱི། །ཨོཾ་སརྦ་ཤོ་དྷ་ནི་
དུ་ཁཙྪ་ད་ཧཱུཾ། གསུམ་པ་མཁོ་བའི་ཡོ་བྱད་འབུལ་བ་ལ་གསུམ་སྟེ། སྐུ་གཟུགས་ལ་འབུལ་བ་དང་། གླེགས་བམ་ལ་འབུལ་བ། མཆོད་རྟེན་ལ་འབུལ་བ་གསུམ་སྟེ། དང་པོ་ནི། གླིང་བཞི་རི་རབ་དང་བཅས་པའི་མཎྜལ་གྱི་རི་མོ་འབུལ་བར་

བྱ་སྟེ། ས་གཞི་སྤོས་ཀྱིས་བྱུགས་ཤིང་མེ་ཏོག་བཀྲམ། །རི་རབ་གླིང་བཞིས་ལེགས་པར་བརྒྱན་པ་འདི། །སངས་རྒྱས་ཞིང་དུ་དམིགས་ཏེ་འབུལ་བ་ཡིས། །འགྲོ་ཀུན་རྣམ་དག་ཞིང་ལ་སྤྱོད་པར་
ཤོག །ཨོཾ་བཛྲ་རེ་ཁེ་ཨཱ་ཧཱུཾ་སྭ་ཧཱ། རྣམ་སྦྱར་དང་། བླ་གོས། ཤམ་ཐབས་ཕུལ་ལ། ཇི་ལྟར་སྨན་པའི་རྒྱལ་པོ་འཚོ་བྱེད་ཀྱིས། །རྒྱལ་བའི་སྐུ་ལ་ན་བཟའ་གསོལ་བ་ལྟར། །དེ་བཞིན་འགྲོ་བ་རྣམས་
ལ་ཕན་པའི་ཕྱིར། །ངོ་ཚ་ཁྲེལ་ཡོད་གོས་མཆོག་གསོལ་བར་བགྱི། །ཨོཾ་དེ་བྱ་བ་ས་ན་ཡེ་སྭ་ཧཱ། གཞན་ཡང་ལོངས་སྤྱོད་རྫོགས་པའི་ཆ་ལུགས་ཅན་དང༌། བྱང་ཆུབ་སེམས་དཔའ་ཁྱིམ་པའི་ཆ་ལུགས་ཅན་ལ། ན
བཟའ་ཕུལ་ཏེ། སྲབ་འཇམ་ཡངས་པ་ལྷ་ཡི་གོས། །མི་ཕྱེད་རྡོ་རྗེའི་སྐུ་བརྙེས་པ། །མི་ཕྱེད་མོས་པས་འབུལ་བར་བགྱི། །བདག་ཀྱང་རྡོ་རྗེའི་སྐུ་ཐོབ་ཤོག །ཨོཾ་བཛྲ་ཝསྰ་ཡེ་སྭ་ཧཱ། ཆུ་ཚགས་
དང་༑ ལྷུང་བཟེད་དང༌། སོ་མངས་དང༌། ཁབ་དང༌། སྙུང་པོའི་གྲི་གུག་དང༌། ཆུ་གྲི་རྣམས་ཕུལ་ལ། འགྲོ་བ་སེམས་ཅན་རྣམས་ལ་ཕན་པའི་ཕྱིར། །རིག་པའི་གནས་ལྔ་དག་ལ་བསླབ་བྱ་ཞེས། །ཇི་ལྟར་
ཐུགས་དམ་རྒྱ་ཆེན་བཞེས་པ་བཞིན། །མཁོ་བའི་ཡོ་བྱད་རྣམས་ནི་འབུལ་བར་བགྱི། །ཨོཾ་སུ་ཁ་ས་བ་རི་ཀ་རི་ཡེ་སྭ་ཧཱ། ཨོཾ་ཨོཾ་ཁཾ་སྤུ་སུ་ཁ་ས་བ་རམ་ཀ་ར་ཡེ་སྭ་ཧཱ། གཉིས་པ་གླེགས་བམ་གྱི་མངའ་

།དབུལ་བ་ནི། སྡོམ་ལ། བཞུགས་ཁྲི་དང་ནི་ན་བཟའ་དང་། །གླེགས་ཤིང་དང་ནི་གླེགས་ཐག་གོ །དེལ་བཞུགས་ཁྲི་དབུལ་བ་ནི། རིན་ཆེན་དུ་མས་ལེགས་གྲུབ་སེང་གེའི་ཁྲི། །ཡིད་སྙན་༄ ༅།
བརྒྱུད་
འཕྲོག་སྣ་ཚོགས་གོས་ཀྱིས་བཀབ་པ་དང་། །སྤྲོས་བྲལ་གསུང་རབ་མཆོག་ལ་ཕུལ་བ་ཡིས། །འགྲོ་ཀུན་རྡོ་རྗེའི་གདན་ལ་བཞུགས་པར་ཤོག །ཨོཾ་བཛྲ་ཨཱ་པ་ན་ཡ་ཨཱ་ཧཱུྃ་སྭ་ཧཱ། གཉིས་པ་ན་བཟའ་
ཨི
དབུལ་བ་ནི། སྣ་ཚོགས་དབང་པོའི་གཞུ་ལྟར་རབ་བཀྲ་བ། །གང་ལ་རེག་ན་བདེ་བའི་རྒྱུར་གྱུར་པའི། །གོས་བཟང་རིན་ཆེན་བདག་བློ་སྦྱང་ཕྱིར་དབུལ། །བཟོད་པ་དམ་པའི་གོས་ཀྱིས་བརྒྱན་པར་ཉེར་
གཉིས་ཤོག །ཨོཾ་བཛྲ་ཝསྟྲ་ཡེ་ཨཱ་ཧཱུྃ་སྭ་ཧཱ། གསུམ་པ་གླེགས་ཤིང་འབུལ་བ་ནི། ཟུང་འཇུག་དམ་ཆོས་འཛིན་པ་ཀུན་བྲལ་ལ། །ཐབས་དང་ཤེས་རབ་རྗེས་སུ་འབྲེལ་གྱུར་པའི། །ཉི་ཟླ་ལྟ་བུའི་རྟེན་འབྲེལ་
དག་བྱ་བ། །ཕུལ་བས་སྐྱེ་བོ་ཟུང་འཇུག་ཐོབ་པར་ཤོག །ཨོཾ་བཛྲ་པྲཛྙ་ཨུ་པ་ཡེ། ཨ་དྷཱ་ཡ་ཨ་ཧཱུྃ་སྭཱཧཱ། བཞི་པ་གླེགས་ཐག་འབུལ་བ་ནི། སྤྲོས་པ་དུ་མ་རབ་ཏུ་རྒྱས་གྱུར་ཀྱང༌། །ཡེ་ཤེས་ཆེན་
༈ པོར་རོ་གཅིག་གྱུར་པ་ལྟར། །གླེགས་བམ་གཅིག་གྱུར་ཡོ་བྱད་མཆོག་ཕུལ་བས། །འགྲོ་བ་ཡེ་ཤེས་ཆེན་པོ་རྟོགས་པར་ཤོག །ཨོཾ་བཛྲ་པུསྟ་ཀ་བན་དྷ་ཨ་ཧཱུྃ་སྭཱ་ཧཱ། དེ་དག་ནི་གླེགས་བམ་ལ་མངའ་

འབུལ་བ་བཞི་ཡིན་ནོ། །གསུམ་པ་མཆོད་རྟེན་གྱི་མངའ་དབུལ་བའི་སྡོམ་ནི། སྲོག་ཤིང་འཁོར་ལོ་ཅོད་པཎ་འཕན། །རྒྱལ་མཚན་གདུགས་དང་ཕྲེང་བ་དན། ཞེས་པས། དང་པོ་སྲོག་ཤིང་ཕུལ་བར་བསམ་ཤིང་། ཨོྃ་བཛྲ་ཨ་ཡུ་ཤེ་སྭ་
ཧཱ༑ སེམས་ཅན་ཐམས་ཅད་ཤེས་པ་བཅུ་དང་ལྡན་པར་གྱུར་ཅིག བདེ་བར་གཤེགས་པའི་བསྟན་པ་དམ་པའི་ཆོས་མི་ནུབ་ཞིང་ཡུན་རིང་དུ་གནས་པར་གྱུར་ཅིག སེམས་ཅན་ཐམས་ཅད་ལྷག་
པའི་བསམ་པ་རྣམ་པར་དག་པས་ཀུན་དུ་བཟང་པོའི་སྨོན་ལམ་ལ་འཇུག་པར་གྱུར་ཅིག དེ་ནས་འཁོར་ལོ་ཕུལ་བར་བསམ་ཞིང་།ྋ ཨོཾ་པྲ་མར་དྷ་ན་ཡ་སྭཧཱ། སེམས་ཅན་ཐམས་ཅད་དེ་བཞིན་གཤེགས་
པའི་སྟོབས་བཅུ་དང་མ་འདྲེས་པའི་དྲན་པ་ཉེ་བར་བཞག་པ་གསུམ་ཐོབ་པར་གྱུར་ཅིག རྣམ་པར་ཐར་པ་བརྒྱད་ཐོབ་པར་གྱུར་ཅིག ཡེ་ཤེས་ལྔ་དང་ལྡན་པར་གྱུར་ཅིག དེ་ནས་ཅོད་པཎ་དབུལ་བ་
ནི། ༀ་པ་ཊཾ་ཀ་ལི་བྷ་ཡ་སྭཱ ཧཱ། སེམས་ཅན་ཐམས་ཅད་དུས་ཐམས་ཅད་དུ་དར་གྱི་ཅོད་པཎ་དང་ལྷབ་ལྷུབ་ལ་སོགས་པ་མཆོད་པའི་བསྙེན་བཀུར་གྱི་རྣམ་པ་མང་པོས་དེ་བཞིན་གཤེགས་པ་འཁོར་
དང་བཅས་པ་ཐམས་ཅད་དང་། དེ་དག་གི་མཆོད་རྟེན་དང་སྐུ་གཟུགས་དང་གསུང་རབ་ལ་སོགས་པ་དེ་དག་ལ་མཆོད་པ་བྱེད་པར་གྱུར་ཅིག དེ་ནས་འཕན་དབུལ་བ་ནི། ཨོཾ་པ་ཏཾ་ཀེ་སྭ་ཧཱ། སེམས་

། ཅན་ཐམས་ཅད་ཆོས་ཀྱི་གྲགས་པ་དང་སྙན་པ་བསམ་གྱིས་མི་ཁྱབ་པ་ཐོབ་པར་གྱུར་ཅིག དེ་ནས་ཆུ་སྲིན་གྱི་རྒྱལ་མཚན་དབུལ་བ་ནི། ཨོཾ་ཀུཾ་བི་ར་དྷ་ཛཱ་ཡ་སྭ་ཧཱ། སེམས་སྙན་༄༅།
བརྒྱུད་
ཅན་ཐམས་ཅད་འཁོར་བར་མི་གཏོང་མི་འཛིན་པའི་བདུད་བཞི་ལས་རྒྱལ་ཞིང་ཆོས་མི་ནུབ་པའི་རྒྱལ་མཚན་དུ་གྱུར་ཅིག དེ་ནས་གདུགས་དབུལ་ཞིང་། ཨོཾ་བྷྲ་མ་ཎ་ཡེ་སྭ་ཧཱ། སེམས་ཅན་ཐམས་ཅད་
ཨི
ཉེ བླ་ན་མེད་པའི་སྐྱབས་དང་ལྡན་ཞིང་ཆོས་ཀྱི་རྒྱལ་པོ་ཆེན་པོར་གྱུར་ཅིག ཨཾ་རཏྣ་མ་ལེ་ཏྲཾ། ཞེས་པ་དང༌། ན་མ་ཏྲི་ཡ་དྷེ། ཨ་ནུ་ག་ཏ་པྲ་ཏིཥྛ་ཏེ། པུཥེ་ཏ་བེ། ཏ་ཐཱ་ག་ཏ་ཡཱ། ཨརྷ་ཏེ་སཾམྱཀ་
ཪ་
གསུམ་སམ་བུདྡྷ་ཡ། ཏདྱ་ཐཱ། ཨཾ་བཛྲ་པུཎྱེ་ཨ་ཧཱུཾ་སྭཱཧཱ། སེམས་ཅན་ཐམས་ཅད་མཚན་དང་དཔེ་བྱད་ལྡན་ཏེ་སྐུ་བལྟ་བས་ཆོག་མི་ཤེས་པའི་ཕུན་སུམ་ཚོགས་པ་ཐོབ་པར་གྱུར་ཅིག དེ་ནས་རིན་པོ་ཆེ་ལ་
སོགས་པའི་གདན་དབུལ་བ་ནི། ཨཾ་བཛྲ་སུ་ན་ངྷ་རི་ཛ་ཡེ་སྭཧཱ། སེམས་ཅན་ཐམས་ཅད་གདན་གྱི་ཁྱད་པར་སྟོབས་བཅུ་དང་ལྡན་པའི་གླང་པོ་ཆེའི་གདན་དང་། མི་འཇིགས་པ་བཞི་དང་ལྡན་པའི་སེང་
གེའི་གདན་དང༌། རྫུ་འཕུལ་གྱི་རྐང་པ་བཞི་དང་ལྡན་པའི་རྟའི་གདན་དང་། དབང་བཅུ་དང་ལྡན་པའི་རྨ་བྱའི་གདན་དང་། ཐམས་ཅད་དུ་ཐོགས་པ་མེད་པའི་སྟོབས་ཀྱི་ཤུགས་དང་ལྡན་པ་ནམ་༔

མཁའ་ལྡིང་གི་གདན་དང་། འགྲོ་བའི་རེ་འདོད་ཡིད་བཞིན་དུ་སྐོང་བ་རིན་པོ་ཆེའི་གདན་དང༌། ཆགས་པའི་སྐྱོན་ཐམས་ཅད་སྤངས་པ་པདྨའི་གདན་དང༌། རང་བཞིན་གྱིས་འོད་གསལ་བ་ཉི་ཟླའི་
གདན་ཐོབ་པར་གྱུར་ཅིག ཅེས་པ་ནི་མཆོད་རྟེན་གྱི་མངའ་དབུལ་བརྒྱད་དོ། །བཞི་པ་ཐུན་མོང་གི་མངའ་དབུལ་བ་ནི། གདུགས་གསེར་གྱི་ཡུ་བ་ཅན་དང་། བླ་བྲེས་དང༌། བ་དན་དང༌། རྒྱལ་མཚན་དང་། ལྷབ་ལྷུབ་དང་བཅས་པ་
ཕུལ་ལ། ཐེག་མཆོག་བླ་རེས་གདུགས་དང་བ་དན་དང་། །བདུད་བཅོམ་རྒྱལ་མཚན་ལྷབ་ལྷབ་དར་ཕན་དང༌། །གར་དང་རོལ་མོའི་མཆོད་པའི་སྒྲ་དབྱངས་ཀྱིས། །རྒྱལ་བའི་དཀྱིལ་འཁོར་མ་
ལུས་མཛེས་པར་བགྱི།། དེ་ནས་རྒྱལ་སྲིད་སྣ་བདུན་དབུལ་བ་ནི། །ཇི་ལྟར་མི་དབང་འཁོར་ལོ་བསྒྱུར་བ་ཡིས། །རིན་ཆེན་སྣ་བདུན་ཚོགས་དང་ལྡན་པ་ལྟར། །རྒྱལ་བ་རྣམས་དང་བྱང་ཆུབ་སེམས་
དཔའ་ལ། །རིན་ཆེན་སྣ་བདུན་ཚོགས་རྣམས་དབུལ་བར་བགྱི། །མེ་ཏོག་ཕལ་ཆེར་མེ་ཏོག་བླ་བྲེ་དང༌། །མེ་ཏོག་བཀོད་པའི་འོད་ཟེར་རབ་བཀྱེ་སྟེ། །མེ་ཏོག་སྣ་ཚོགས་ཀུན་དུ་བཀྲམ་བྱས་
ནས༑ །བདག་ཉིད་ཆེན་པོ་རྒྱལ་བ་སྲས་བཅས་མཆོད། ཨོཾ་སརྦ་ཏ་ཐཱ་ག་ཏ་པུ ཥྤ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡ་ཤྲི་ཡེ་ཧཱུཾ། དེ་བཞིན་དུ་བདུག་སྤོས་ལ་དྷུ་པེ། མར་མེ། ཨ་ལོ་ཀེ དྲི་

སྙན་༄༅། །ཆབ ། གཏྗེ །ཞལ་ཟས། ནཻ་ཝི་ཏྱ། སིལ་སྙན། ཤཔྟ། ནང་གི་མཆོད་པ། ལྷ་མོ་ཉི་ཤུ་པ་དང་། གསང་བའི་མཆོདཔ། རྡོ་རྗེའི་ལྷ་མོ་པི་ཝང་སྒྲེང་སོགས་རིག་མ་བཅུ་དྲུག
བརྒྱུད་དང་བདུད་རྩིས་ཀྱང་མཆོད། དེ།ཁོ་ན་ཉིད་ཀྱི་མཆོད་པས་མཆོད་དོ། བསྟོད་པར་བྱ་བ་ནི། སྣང་སྟོང་རྡོ་རྗེ་ནམ་མཁའི་དབྱིངས། །ཆོས་དབྱིངས་ཡེ་ཤེས་རྡོ་རྗེའི་སྐུ། །བྱང་ཆུབ་མཆོག་གི་ཕྱག་རྒྱ་ཅན། །ཕྱག་
ཨི
འཚལ་རྡོ་རྗེ་རྣམ་སྣང་ལ། །བཟུང་འཛིན་རྡོ་རྗེ་བརྟན་པའི་ས། །མེ་ལོང་ཡེ་ཤེས་རྡོ་རྗེའི་སྐུ། །བདུད་འདུལ་ཆེན་པོ་ཕྱག་རྒྱ་ཅན། །ཕྱག་འཚལ་རྡོ་རྗེ་མི་བསྐྱོད་ལ། །རིན་ཆེན་རྡོ་རྗེ་འབར་བའི་
ཉེར་
བཞི་
།མཉམ་ཉིད་ཡེ་ཤེས་རྡོ་རྗེའི་སྐུ། །མཆོག་སྦྱིན་ཆེན་པོའི་ཕྱག་རྒྱ་ཅན། །ཕྱག་འཚལ་རིན་ཆེན་རྡོ་རྗེ་ལ། །འདོད་ཆགས་རྡོ་རྗེ་གྲུབ་པའི་ཆུ། །ཀུན་རྟོག་ཡེ་ཤེས་རྡོ་རྗེའི་སྐུ། །ཏིང་འཛིན་
ཆེན་པོའི་ཕྱག་རྒྱ་ཅན། །ཕྱག་འཚལ་སྣང་བ་མཐའ་ཡས་ལ། །ཕྲག་དོག་རྡོ་རྗེ་བསྐྱོད་པའི་རླུང༌། །བྱ་གྲུབ་ཡེ་ཤེས་རྡོ་རྗེའི་སྐུ། །སྐྱབས་སྦྱིན་ཆེན་པོའི་ཕྱག་རྒྱ་ཅན། །ཕྱག་འཚལ་དོན་ཡོད་
གྲུབ་པ་ལ། །ཞེས་པས་བསྟོད།། འདོད་ཡོན་ལྔ་འབུལ་བ་ནི། གཟུགས་སྒྲ་དྲི་རོ་རེག་ལྡན་པའི། །མཆོག་ཏུ་གྱུར་པའི་ལོངས་སྤྱོད་རྣམས། །བདག་གི་དད་པས་འབུལ་བར་བགྱི། །ཅི་བདེ་བར་

ནི་བཞེས་སུ་གསོལ། ། ཨོཾ་བཛྲ་དེ་བ་ཨནྟ་ས་མཱ་དྷི་སྭ་ཧཱ། བཞི་པ་བཀྲ་ཤིས་ཀྱི་རྫས་དབུལ་བ་ལ། བརྟན་པར་བཞུགས་སུ་གསོལ་བ་དང༌། དེ་ལ་བཀྲ་ཤིས་ཀྱི་རྫས་འབུལ་བ་གཉིས་ལས། དང་པོ་ནི། མེ་ཏོག་གི་ཕྲེང་བ་ཕུལ་
ཏེ། ཇི་སྲིད་མེ་དང་ཆུ་དང་ནི། །རླུང་གི་བསྐལ་པ་འཇིག་པར་དུ། །ཡོན་བདག་བསོད་ནམས་སྤེལ་བ་དང༌། །སེམས་ཅན་ཀུན་གྱི་དོན་གྱི་ཕྱིར། །ཇི་ལྟར་རྫོགས་པའི་སངས་རྒྱས་ཀུན། །།
དགའ་ལྡན་གནས་སུ་རབ་བཞུགས་ནས། །ལྷ་མོ་སྒྱ་མའི་མངལ་འཇུག་ལྟར། །དེ་བཞིན་འདིར་ནི་བཞུགས་སུ་གསོལ། །མགོན་པོ་རྟག་ཏུ་འདིར་བཞུགས་ལ། །མེ་ཏོག་ལ་སོགས་འདི་བཞེས་
མཛོད༑ །ཆེ་གེ་མོ་ཡི་དོན་གྱི་ཕྱིར། །བྱང་ཆུབ་སེམས་ནི་བསྩལ་བར་མཛོད། ། ཨོཾ་སུ་པྲ་ཏི ཥྛ་བཛྲ་ཡེ་སྭ་ཧཱ། ཞེས་དང༌། རྒྱ་གཞུང་ལས། སྨད་དང་སྙིང་ཁ་མགྲིན་པ་རུ། །རྡོ་རྗེ་གསོར་བས་དེ་རྣམས་ལ།
ལན་གསུམ་བསྐོར་བས་བཞག་པར་བྱ། །ལྷ་རྣམས་བརྟན་པར་འདོདཔ་ཡིས། །བཤད་པར་གྱུར་པའི་ཚིགས་བཅད་གདོན། །བློ་ལྡན་བརྟན་པར་བསམ་པར་བྱ། །ཞེས་གསུངས་པས། ག་བུར་སོགས་དྲི་བཟང་ལྔས་རྟེན་གྱི་ལྟེ་བ་སྙིང་ཁ་མགྲིན་པ་
རུ། ༀ་བཛྲ་གརྦྷེ་ཧཱུྃ་ཞེས་པས་དྲི་བཟང་བྱུགས་ལ། རྡོ་རྗེ་ལན་གསུམ་དུ་བསྐོར་ཏེ་གསོར་ཞིང་གནས་དེ་དག་ཏུ་རེག་གོ འདི་ལྟར་སངས་རྒྱས་བཅོམ་ལྡན་འདས་དེ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་

།རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་བསྒྱུར་བ། བླ་ན་མེད་པ། ལྷ༄༅།
དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་སོ། དེ་བཞིན་གཤེགས་པ་དེ་ནི་བསོད་ནམས་དག་གི་རྒྱུ་མཐུན་པ། དགེ་བའི་རྩ་བ་རྣམས་ཆུད་མི་ཟ་བཾ། བཟོད་པས་རབ་ཏུ་རྒྱན་
ཨི
པ༑ བསོད་ནམས་ཀྱི་གཏེར་རྣམས་ཀྱི་གཞི། དཔེ་བྱད་བཟང་པོ་རྣམས་ཀྱིས་སྤྲས་པ། མཚན་རྣམས་ཀྱི་མེ་ཏོག་རྒྱས་པ། སྤྱོད་ཡུལ་རན་པར་མཐུན་པ། མཐོང་ན་མི་མཐུན་པ་མེད་པ། དད་
ཉེར་
པས་མོས་པ་རྣམས་ལ་མངོན་པར་དགའ་བ། ཤེས་རབ་ཟིལ་གྱིས་མི་གནོན་པ། སྟོབས་རྣམས་ལ་རྫི་བ་མེད་པ། སེམས་ཅན་ཐམས་ཅད་ཀྱི་སྟོན་པ། བྱང་ཆུབ་སེམས་དཔའ་རྣམས་ཀྱི་
ཡབ༑ འཕགས་པའི་གང་ཟག་རྣམས་ཀྱི་རྒྱལ་པོ། མྱ་ངན་ལས་འདས་པའི་གྲོང་ཁྱེར་དུ་འགྲོ་བ་རྣམས་ཀྱི་དེད་དཔོན། ཡེ་ཤེས་དཔག་ཏུ་མེད་པ། སྤོབས་པ་བསམ་གྱིས་མི་ཁྱབ་པ། གསུང་
རྣམ་པར་དག་པ། དབྱངས་སྙན་པ། སྐུ་བྱད་ལྟ་བས་ཆོག་མི་ཤེས་པ། སྐུ་མཚུངས་པ་མེད་པ། འདོད་པ་དག་གིས་མ་གོས་པ། གཟུགས་དག་གིས་ཉེ་བར་མ་གོས་པ། གཟུགས་མེད་པ་༔

དག་དང་མ་འདྲེས་པ། སྡུག་བསྔལ་ལས་རྣམ་པར་གྲོལ་བ། ཕུང་པོ་དག་ལས་རབ་ཏུ་རྣམ་པར་གྲོལ་བ། ཁམས་རྣམས་དང་མི་ལྡན་པ། སྐྱེ་མཆེད་རྣམས་བསྡམས་པ། མདུད་པ་རྣམས
ཤིན་དུ་བཅད་པ། ཡོངས་སུ་གདུང་བ་དག་ལས་རྣམ་པར་གྲོལ་བ། སྲེད་པ་ལས་གྲོལ་བ། ཆུ་བོ་ལས་རྒལ་བ། ཡེ་ཤེས་ཡོངས་སུ་རྫོགས་པ། འདས་པ་དང༌། མ་བྱོན་པ་དང་། ད་
ལྟར་བྱུང་བའི་སངས་རྒྱས་བཅོམ་ལྡན་འདས་ཀྱི་སྐུ་ཆེ་བའི་ཡོན་ཏན་ཡང་དག་པ་རྣམས་ཀྱིས། རྒྱལ་བའི་སྐུ་གསུང་ཐུགས་ཀྱི་རྟེན་འདི་རྣམས་ལ་རབ་ཏུ་གནས་པར་བགྱིའོ། །ཡེ་དྷརྨཱ་ཧེ་ཏུ་པྲ་བྷ་ཝ་
ཧེ་ཏུནྟེ་ཥཱན་ཏ་ཐཱ་ག་ཏོ། ཧྱ་ཝ་དཏྟེ་ཥཱ ཉྩ་ཡོ་ནི། རོ་དྷ་ཨེ་ཝམྦྷ་ཏི་མ་ཧཱ་ཤྲ་མ་ཎྱེ་སྭ་ཧཱ། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་
གསོལ༑ ཇི་སྲིད་ནམ་མཁའ་དང་མཉམ་པའི་སེམས་ཅན་གྱི་ཁམས་རྣམས་མི་གནས་པའི་མྱ་ངན་འདས་པའི་ས་ལ་མ་བཞག་གི་བར་དུ། དེ་སྲིད་དུ་མྱ་ངན་ལས་མི་འདའ་བར་བརྟན་པར་བཞུགས་
སུ་གསོལ། བྱེ་བྲག་དུ་ཡང་སྐུ་གསུང་ཐུགས་ཀྱི་རྟེན་འདི་དག་ལ། ས་དང་ཆུ་དང་མེ་དང་རླུང་གིས་གནོད་པས་མ་ཞིག་གི་བར་དུ། དེ་སྲིད་དུ་སེམས་ཅན་གྱི་དོན་དཔག་ཏུ་མེད་པར་བརྟན་པར་༔

༄༅། །བཞུགས་སུ་གསོལ། ཞེས་བརྗོད་པས། བསྐལ་པ་མ་སྟོངས་ཀྱི་བར་བཞུགས་པར་བསམ། ཡང་ན་རྒྱུད་ལས། ཇི་ལྟར་སངས་རྒྱས་ཐམས་ཅད་ནི། །དགའ་ལྡན་དུ་ནི་གནས་པ་
ལས༑ །ལྷ་མོ་སྒྱ་འཕྲུལ་ལྷམས་ཞུགས་ལྟར། །དེ་བཞིན་གཟུགས་བརྙན་འདིར་བཞུགས་ཤིག །འདི་རུ་མགོན་པོ་རྟག་བཞུགས་ནས། །བྱང་ཆུབ་སེམས་ནི་བསྐྱེད་པ་དང༌། །ཆེ་གེ་མོ་ཡི་དོན་
ཨི
སླད་དུ། །བདག་གི་འབྱོར་བ་ཉིད་ཀྱིས་ནི། །ཅི་འབྱོར་ཡི་མཆོད་པ་རྣམས། །མེ་ཏོག་ལ་སོགས་འདི་བཞེས་ཤིག །བདག་དང་སློབ་མར་བཅས་པ་ལ། །རྗེས་སུ་བརྩེ་བར་དགོངས་སུ་ཉེར་
དྲུག་གསོལ༑ །ཀུན་གྱིས་འདི་ལ་བྱིན་བརླབ་ཅིང༌། །འདི་ཉིད་དུ་ནི་བཞུགས་པར་རིགས།། ཞེས་བརྗོད་ཀྱང་རུང་ངོ་། །གཉིས་པ་ནི། རྟེན་དེའི་ཐུགས་ཀར་རྡོ་རྗེ་གཟུང་སྟེ། མཚན་དང་དཔེ་བྱད་ལ་སོགས་བསྐྱེད་
པའི་ཕྱིར། །དུང་དང་དཔལ་བེའུ་གཡུང་དྲུང་འཁྱིལ་བ་དང་། །བཀྲ་ཤིས་རྫས་བརྒྱད་དག་གིས་རྣམ་རྒྱན་པ། །རྒྱལ་བའི་ཐུགས་ལ་རྣམ་པར་བརྒྱན་པར་ཤོག །ཨོཾ་སྭཏྲི་ཤ་མ་ཧཱ་པཱུ་རུ་ཥ་ཤ་ན
ཤྲི་ཨ་ནུ་ཏ་ར་བི་ཛ་ན་ཡ་སྭ་ཧཱ། དེ་ནས་རྒྱ་གཞུང་ལས། དེ་བཞིན་གཤེགས་པ་དང་བྱང་ཆུབ་སེམས་དཔའ་ཐུན་མོང་དུ། རིན་པོ་ཆེ་སྣ་བདུན་དང་བཀྲ་ཤིས་རྫས་བརྒྱད་དང༌། འཇིག་རྟེན་པའི་བཀྲ་ཤིས་པའི་བིལ་བ་ཏར།ཁ་དང་ཞོ་དང་རས་

ཡུག་དཀར་པོ་དང༌། ཞེས་གསུངས་པས། རིན་ཆེན་སྣ་བདུན་གྱི་བུམ་པ་ནི། ཞིང་འདིར་རིན་ཆེན་སྣ་བདུན་གྱི། །མཁས་པ་དག་གིས་ཡོངས་གང་ནས། །དངོས་གྲུབ་འདོད་པ་སྦྱིན་པའི་ཕྱིར། །ཉིན་རེ་
ཤེས་རབ་ཅན་གྱིས་དབུལ། །སཔྟ་རཏྣ་བཛྲ་པུ་ཛི་ཏེ་ཨ་ཧཱུྃ། དེ་ནས་བཀྲ་ཤིས་རྫས་བརྒྱད་ཕུལ་ཏེ། ལྷ་ཡི་དབང་པོ་ལྷ་མིན་གཡུལ་ལས་རྒྱལ། བཀྲ་ཤིས་ལྷ་མོ་བརྒྱད་ཀྱིས་མཆོད་པ་ལྟར། །རྒྱལ་བ་
རྣམས་དང་བྱང་ཆུབ་སེམས་དཔའ་ལ། །བཀྲ་ཤིས་རྫས་བརྒྱད་དག་གིས་མཆོད་པར་བགྱི། །མཾ་ག་ལ། ཨ་ཏྰ་དྲ་བྱ། བཛྲ་པུ་ཛ་ཏི་ཨཱ་ཧཱུྃ། དེ་ནས་བིལ་བ་ཏརཁ་དང་ཞོ་དང་རས་ཡུག་དཀར་པོ་རྣམས་
འཕུལ་ཏེ། འཇིག་རྟེན་ཁྱིམ་བདག་རྣམས་ནི་དཔལ་བརྟེན་ནས། །བིལ་བ་ཏར་ཁ་བུམ་པ་བཟང་དང་བཅས། །མདུན་དུ་བདར་ནས་བཀྲ་ཤིས་བྱེད་པ་ལྟར། །རྒྱལ་བ་སྲས་དང་བཅས་ལ་འབུལ་
བར་བགྱི། །ཨོཾ་བཛྲ་སྭ་ཧཱ། ལྔ་པ་མཆོད་པའི་ཡོན་བདག་སྐོས་ཏེ་ཚོགས་ཀྱི་འཁོར་ལོ་བྱ་བ་ནི་གསུམ་སྟེ། དང་པོ་མཆོད་པ་ནི། རྒྱ་གཞུང་ལས། པཱུ་ཛ་ལྔ་ཡང་བྱའོ། ཞེས་གསུངས་པས། རབ་འབྱམས་རྒྱ་མཚོ་དཔག་མེད་
ན༑ ཞེས་མེ་ཏོག་ལ་སོགས་མཆོད་པ་རྣམ་ལྔ་འབུལ་ལོ། །གཉིས་པ་ཡོན་བདག་བཀོད་པ་ནི། ཡོན་བདག་སྟན་བཟང་པོར་བཤམས་པ་དེའི་སྟེང་དུ་བཞག་སྟེ་འདི་སྐད་བསྒོ་བར་བྱའོ། །འདི་སྐད་གསུང་བཞིན་རབ་གནས་པ། ic

སྙན་༄༅། །ནི་ངས་བྱས་བྱེད་དུ་བཅུག །དེ་ནི་ད་ནི་ཀུན་རྫོགས་པས། །ཅི་བདེ་བར་ནི་མཆོད་པར་གྱིས། །བླ་མ་ཡོངས་སུ་མཉེས་གྱུར་ན། །ལས་རྣམས་རབ་ཏུ་འགྲུབ་པར་
བརྒྱུད་
འགྱུར༑ །དབུལ་པོ་རྣམས་ཀྱིས་གུས་པ་ཡིས། །བླ་མ་ཡོངས་སུ་མཉེས་པར་བྱ། །དེ་ནས་རབ་ཏུ་བྱུང་བའི་གནས་བརྟན་དང་ཁྱིམ་པའི་གཙོ་བོ་རྣམས་ལ་ཡང་། སྙིགས་མ་ལྔའི་དུས་ཀྱི་སྤྲུལ་
ཨི
པའི་སྐུ་ཡིན་གྱིས། འདི་ཁྱོད་ཀྱིས་མ་ཉམས་པར་བསྲུངས་ཤིག གསུམ་པ་ཚོགས་ཀྱི་འཁོར་ལོ་ནི་གཞུང་དུ་ཤེས་པར་བྱའོ། །དྲུག་པ་ཡོན་བདག་ལ་ཤིས་པ་བརྗོད་པ་ནི། བུམ་ཆུས་བསང་ལ་ཡི་དམ་གྱི་ལྷར་བསྒོམ་པ་ནི། མེ་
ཉེར་
09AAI.Pབདུན་ཏོག་ཕྲེང་བ་ལག་ཏུ་གཏད་ལ་ཕྱག་བྱེད་དུ་གཞུག སློབ་དཔོན་གྱིས་བཀྲ་ཤིས་རྫས་རྣམས་སྣོད་གཙང་མར་བསགས་ལ་བགེགས་བསྐྲད། བསང་སྦྱང་སྔོན་དུ་འགྲོ་བས་གྲུབ་པའི་བཀྲ་ཤིས་ཀྱི་རྫས
སུ་བསམས་ལ། མེ་ལོང་ཡེ་ཤེས་རྒྱ་མཚོ་ཆེན་པོ་ཡིས། །ཡེ་ཤེས་རྒྱ་མཚོ་མཆོག་ཏུ་དག་གྱུར་ཏེ། །རྣམ་དག་ཆོས་ལ་ཐོགས་མེད་ལོངས་སྤྱོད་པའི། །བཀྲ་ཤིས་དེས་ཀྱང་སྒྲིབ་པ་དག་གྱུར་
༈ ཅིག །གཱི་ཝང་དུག་གསུམ་འཇོམས་པ་ནད་ཀྱི་སྨན། །སྨན་མཆོག་ཆོས་ཉིད་རབ་ཏུ་རྟོགས་གྱུར་ནས། །ཉོན་མོངས་ཟུག་ངུ་མེད་པར་གྱུར་པ་ཡི། །བཀྲ་ཤིས་དེས་ཀྱང་སྡུག་བསྔལ་དག་གྱུར་

ཅིག །ཞོ་ནི་ཀུན་གྱི་སྙིང་པོར་གྱུར་པ་དེ། །སྙིང་པོ་རྣམ་དག་ཡེ་ཤེས་རྣམ་རྟོགས་ནས། །ཡོན་ཏན་ཀུན་གྱི་དབྱིངས་སུ་གྱུར་པ་ཡི། །བཀྲ་ཤིས་དེས་ཀྱང་དུག་གསུམ་ཞི་གྱུར་ཅིག །དུར་བས་
ཚེ་ནི་འཕེལ་བར་བྱེད་པ་སྟེ། །རྡོ་རྗེ་སེམས་དཔའི་ཚེ་ནི་རབ་བསྒྲུབ་ནས། །ཉོན་མོངས་སྐྱེ་ཤི་རྒྱུན་ཆད་གྱུར་པ་ཡི། །བཀྲ་ཤིས་དེས་ནི་ཚེ་ཡང་འཕེལ་གྱུར་ཅིག །བིལ་བ་རྒྱུ་རྐྱེན་འབྲས་བུ་
བཅས་པའི་ཆོས། །འཇིག་རྟེན་འཇིག་རྟེན་འདས་པའི་སྤྱོད་པ་ཀུན། །བྱང་ཆུབ་སྙིང་པོར་མཆོག་ཏུ་དག་གྱུར་པའི། །བཀྲ་ཤིས་དེས་ཀྱང་དོན་ནི་ཀུན་གྲུབ་ཤོག །དུང་ནི་ཆོས་ཀྱི་སྒྲ་རྣམས་སྒྲོག་
པའི་ཚུལ། །ཡེ་ཤེས་རྒྱ་མཚོ་ཉིད་དུ་དག་གྱུར་ཏེ། །ཆོས་རྣམས་མ་ནོར་ཡོངས་སུ་སྟོན་པ་ཡི། །བཀྲ་ཤིས་དེས་ཀྱང་ཚིག་དབང་ཐོབ་པར་ཤོག །ལི་ཁྲི་དམར་པོ་དབང་གི་རང་བཞིན་ཏེ།
ཆོས་རྣམས་མ་ནོར་དབང་དུ་འདུས་ནས་ཀྱང་། །ཆོས་ཀྱི་རྒྱལ་སྲིད་རབ་ཏུ་བརྟན་གྱུར་པའི། །བཀྲ་ཤིས་དེས་ཀྱང་ཁྱོད་སྲིད་བརྟན་གྱུར་ཅིག །ཡུངས་དཀར་རྡོ་རྗེའི་རིགས་ཏེ་ཐམས་ཅད་དུ།
བགེགས་རྣམས་མ་ལུས་འཇོམས་པར་བྱེད་པ་ཡི། །མཐུ་སྟོབས་ཡོན་ཏན་ཕུན་སུམ་ཚོགས་གྱུར་པའི། །བཀྲ་ཤིས་དེས་ཀྱང་བགེགས་རྣམས་མེད་པར་ཤོག། ཅེས་བརྗོད་ཅིང༌། བཀྲ་ཤིས་ཀྱི་རྫས་རྣམས་

།རབ་གནས་ཀྱི་ལྷ་ལ་འབུལ་བའི་ཚུལ་དུ་བྱ་ཞིང༌། བླ་མ་དང་ཡོན་བདག་གྲལ་ན་གནས་པ་རྣམས་ཀྱིས་ཀྱང་བཀྲ་ཤིས་ཀྱི་རྫས་ལ་རེག་པས་རྫས་དེ་དབང་གིས་བཀྲ་ཤིས་པར་འགྱུར་རོ། །བདུན་པ་ལ་གཉིས་
སྙན་༄༅།
བརྒྱུད་ཏེ༑ སྦྱིན་བསྲེག་ནི། རྒྱ་གཞུང་ལས། དེ་ནས་འབྱོར་པ་ཡོད་ན་སྦྱིན་བསྲེག་བྱའོ་ཞེས་གསུངས་པ་དང༌། རྒྱུད་ལས། ཁྱོད་ལ་བྱས་ཀྱིས་སྦྱིན་བསྲེག་བླུག། །སྟོང་ངམ་ཡང་ན་དེ་ཡི་ཕྱེད། །མངར་གསུམ་གྱིས་བགོས་འབྲུ་རྣམས་ཀྱིས། །འོ་
ཨི
མ་ཅན་གྱི་བུད་ཤིང་ལ། །བསྲེག་ཁུང་གྲུ་བཞིར་བསྲེག་བླུགས་བྱ། ཞེས་གསུངས་པས། རྒྱས་པའི་སྦྱིན་བསྲེག་གི་ཆོ་གའི་རབ་ཏུ་གནས་བྱའི་ལྷ་ཐབ་ཏུ་སྤྱན་དྲངས་ལ། མངར་གསུམ་གྱིས་བཏབ་པའི་འབྲས་བུ་གཙོ་བྱས་པའི་བསྲེག་བླུགས་སྟོང་
ཉེར
09AAI.P
༈ ངམ་ལྔ་བརྒྱ་འཕུལ། ལྷའི་མེ་ཏོག་གི་མཚོན་ནས་གཤེགས། རྗེས་སུ་བདག་དང་སློབ་མའི་ཞི་རྒྱས་འཕེལ་བའི་ཕྱིར་དུར་བ་དང་འབྲས་ཀྱི་སྦྱིན་བསྲེག་བྱ། རྫོགས་པའི་མཐར་ཡོན་བདག་གིས་བསྲེག་བླུགས་འབུལ་དུ་གཞུག་གོ །གཉིས་པ་ཙཱ་རུའི་
བཟའ་དང་ནི། རྒྱུད་ལས། དེ་ཉིད་མར་དང་འོ་མ་ཡིས། །ལྷག་མ་ཙཱ་རུར་ཕུལ་བྱས་ལ། །བདག་དང་སློབ་མ་ཐམས་ཅད་ནི། །ཞི་དང་རྒྱས་དང་འཕེལ་བར་བྱ། །ཞེས་དང་། རྒྱ་གཞུང་ལས། སྒྱེད་པོ་དཀར་པོ་གསུམ་རྩེག་ལ། ས་ལས་
བྱས་པའི་སྣོད་གཙང་མར། དཀར་གསུམ་དང་མངར་གསུམ་གྱི་གཞི་ལ་སྨན་སྣ་ཚོགས་བཏབ་ཏེ། སྦྱིན་བསྲེག་གི་མེའི་རིག་མའི་མེ་ལ་གཡང་སྐྱོང་གི་སྔགས་བཟློས་ཤིང་བསྐོར་བར་བྱའོ། །དེ་ནས་ཙཱ་རུ་དབུལ་བར་བགྱིའོ། ཞེས་གསུངས་པ་ཡིན་
305

ལ༑ གཡང་སྐྱོང་གི་སྔགས་ལ། ཨོཾ་ཤྲཱི་ཧེ་རུ་ཀ་ཡ་སད་མ་ཧེ་བིདྱ་རཱ་ཛཱ་ཡ་ཧཱུྃ་ཕཊ་སྭཧཱ། ཞེས་བརྗོད་ཅིང་། གཞན་ཡང་ལྷ་བཤོས་རྒྱན་སྣ་ཚོགས་ཀྱིས་བརྒྱན་པ་དང་། བཟའ་བ་དང་བཅའ་བ་བཏུང་བ་བཤམས་ལ་ན་མ་སརྦ་ཏ་
ཐཱ་ག་ཏེ་བྷྱོཿ་བི་ཤྭ་མུ་ཁེ་བྷྱ། སརྦ་ཏད་ཁཾ་ཨུད་ག་ཏེ་སྥ་ར་ཎ་ཧི་མཾ་ག་གན་ཁཾ་སྭ་ཧཱ། ཞེས་པས་བྱིན་གྱིས་བརླབས་ལ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་འབུལ་ཞིང་། ཞལ་ཟས་རོ་བརྒྱ་ལྡན་པའི་
ཡིད་འཕྲོག་པ། །ལེགས་སྦྱར་འདི་ནི་རྒྱལ་བ་སྲས་བཅས་ལ། །དད་པས་ཕུལ་བས་འགྲོ་བ་འདི་དག་ཀུན། །འབྱོར་ལྡན་ཏིང་འཛིན་ཟས་ལ་སྤྱོད་པར་ཤོག། ཅེས་པས་དབུལ་ལོ། །བརྒྱད་པ་བསྲུང་བ་
བསྐོ་བ་ནི། རྒྱ་གཞུང་ལས། བཅོམ་ལྡན་འདས་དཔལ་ཕྱག་ན་རྡོ་རྗེ་ལ་ཡང་མཆོད་པ་འབུལ། བདེ་བར་གཤེགས་པའི་སྐུ་བསྲུང་བར་ཞལ་གྱིས་བཞེས་པས། ཇི་སྲིད་བཅོམ་ལྡན་འདས་ཀྱི་ས་བར་དུ་བསྲུང་བར་མཛད་དུ་གསོལ་ཞེས་བརྗོད་པ་
དང་༑ དེ་ནས་ཕྱོགས་སྐྱོང་ངམ་མ་ཧཱ་ཀ་ལ་དང༌། ཡུལ་གྱི་བགེགས་ལ་གཏོར་མ་བྱིན་ལ། འགྲོ་བ་སེམས་ཅན་དོན་སླད་དུ། །བདེ་གཤེགས་རྣམས་ནི་བཞུགས་ཀྱི་བར། །བདག་དང་གཞན་གྱི་དོན་གྱི་ཕྱིར། །སྤྲུལ་པའི་གཟུགས་བརྙན་བསྲུང་
བར་མཛོད། །ཅེས་གསུངས་པ་བཞིན། དཔལ་ཡེ་ཤེས་ཀྱི་མགོན་པོ་ཕྱག་བཞི་པ་ལ་སོགས་པ་ཆོས་སྐྱོང་བའི་བསྲུང་མ་དམ་པ་རྣམས་ལ་རང་རང་གི་ཆོ་ག་བཞིན། རྟེན་དང་ཡོན་བདག་བསྲུང་བའི་ཕྲིན་ལས་བཅོལ་ལོ། །དགུ་པ་བཟོད་པར་གསོལ་

།ཞིང་དགེ་བ་བསྔོ་བ་ནི། གཙོ་བོ་ནུས་པ་མ་མཆིས་པའི། །མ་རྙེད་པ་དང་མ་ཚང་བའི། །འདིར་ནོངས་བགྱིས་པ་གང་ལགས་པ། །རྨོངས་པ་བདག་གིས་ཀུན་བཟོད་༄ ༅།
མཛོད༑ ཅེས་དང༌། གཞན་ཡང་བཟོད་གསོལ་གང་ཤེས་བྱའོ། །དགེ་བ་བསྔོ་བ་ནི། དགེ་བ་འདི་ཡིས་མྱུར་དུ་བདག །འགྲོ་ལ་ཕན་ཕྱིར་སངས་རྒྱས་ཤོག །སངས་རྒྱས་མ་ཐོབ་བར་དུ་ཡང༌། །བདེ་འགྲོ་
ཨི
ཕུན་སུམ་ཚོགས་པར་ཤོག །ཚེ་འདི་བསམ་པའི་དོན་འགྲུབ་ཅིང༌། །བར་ཆད་ཐམས་ཅད་ཉེར་ཞི་ཤོག། ཅེས་གཞན་ཡང་བསྔོ་བ་ཅི་རིགས་པ་བྱའོ། །བཅུ་པ་ཡོན་དབུལ་ཞིང་བཀྲ་ཤིས་རྒྱས་པར་བརྗོད་པ་ལ་གསུམ་
ཉེར་
དགུ་4 སྟེ༑ དང་པོ་དགའ་སྟོན་བྱ་བ་ནི། རྒྱན་རྣམས་མ་ལུས་པ་ཡིས་ནི། །ཕྱི་ནས་བཟོ་བོ་རྣམས་ལ་མཆོད། །གང་དག་དེ་ལ་གྲོགས་བྱེདཔ། །གཞན་དག་ཀྱང་ནི་མཆོད་པར་བྱ། ཞེས་གསུངས་པས། ཅི་འབྱོར་བའི་དགའ་སྟོན་བྱའོ། །རྒྱ་གཞུང་
ལས༑ ལུགས་མའམ། རས་བྲིས་སམ། པོ་ཏི་ཡིན་ན་ན་བཟའ་བཟང་པོས་སྤྲས། ཤིང་རྟ་ལ་སྐྱོན་ནས་དྲིའི་ཐིག་ལེ་བྱ་སྟེ། འགྲོ་རྣམས་དང་བར་བྱ་བའི་ཕྱིར་གྲོང་ཁྱེར་རྣམས་ལ་བསྐོར་བར་བྱའོ། །ཡོན་བདག་དང་སློབ་མ་རྣམས་ཀྱིས་སྐྲ་
གཟུགས་ལ་ཕྱག་བཙལ་བ་དང་མཆོད་པ་དང་བསྐོར་བ་དང༌། གླུ་དང༌། གར་དང༌། རྒྱན་གདགས་པ་དང༌། བཀྲ་ཤིས་པ་རྣམས་བྱེད་དུ་བཅུག་ལ། དཀྱིལ་འཁོར་ནི་རང་རང་གང་ཡིན་པའི་དཀྱིལ་འཁོར་བསྒྲུབ་པའི་སྒོ་ནས་རབ་ཏུ་གནས་པར་ལྩ

བྱས་ལ། དེ་ནས་རབ་གནས་ལ་ཕུལ་བའི་ཟས་ཀྱི་ལྷག་མ་ནི། ཟོས་ཤིག་སྡིག་པ་འདག་བྱེད་པས། །རང་དང་སློབ་མས་བཟའ་བར་བྱ། །ཞེས་གསུངས་པས སྔར་གྱི་ཙ་རུའི་བཟའ་བ་ལྷ་ལ་ཕུལ་བའི་ལྷག་མ་དག་ཐམས་ཅད་ལ་ཁྱབ་པར་བྱིན་
ཏེ༑ བདེ་གཤེགས་ལྷག་མ་འདི་དག་ནི། །ཟོ་ཤིག་སྡིག་པ་བྱང་བར་འགྱུར། །དངོས་པོ་གཞན་ཡང་ལོངས་སྤྱད་དོ། །གཉིས་པ་ཡོན་དབུལ་བ་ནི། རྒྱུད་ལས། །གླང་པོ་རྟ་དང་ཤིང་རྟ་ནོར། །ཡོན་གྱི་དམ་པ་དབུལ་བར་བྱ། །དེ་ནས་དེ་ལ་
ནན་ཏན་གྱིས། །ལོངས་སྤྱོད་གཡོ་བ་དབུལ་བར་བྱ། །གལ་ཏེ་ལྷ་ཉིད་དགྱེས་འདོད་ན། །བླ་མ་གུས་པས་དགྱེས་བྱ་ཞིང་། །དེ་ལྟར་རྣམ་པ་ཐམས་ཅད་དུ། །བླ་མ་ཡང་དག་མཉེས་པར་བྱ། །དེ་ནས་ཡང་དག་རྟུལ་ཞུགས་ཅན། །དགེ་སློང་དགེ་
བསྙེན་དགེ་སློང་མ། །མཆོག་ཏུ་གུས་པས་མཆོད་བྱས་ལ། །ཇི་ལྟར་འོས་པའི་ཡོན་ཡང་དབུལ། །ཞེས་གསུངས་པས། ཅི་འབྱོར་པའི་ཡོན་ཕུལ་ལ། ཡོན་བདག་གིས། ཇི་ལྟར་གསུངས་པའི་མཆོད་པ་རྣམས། །བདག་ལ་
མཐུན་པའི་ནུས་པ་མེད། །དེ་ཡི་ཕྱིར་ལ་ཁྱེད་བཟོད་མཛོད། །ཅེས་བརྗོད་པར་བྱའོ། བླ་མས་རྒྱུད་དེ་ལས་བྱུང་བའི་དགེ་བའི་རྩ་བ་བྱང་ཆུབ་ཏུ་བསྔོ་བར་བྱའོ། །གསུམ་པ་བཀྲ་ཤིས་བརྗོད་པ་
ནི༑ སྐུ་མཐོང་བ་མ་ལ་སོགས་པའི་བཀྲ་ཤིས་རྒྱས་པར་བརྗོད་དོ། །དེ་ནས་དཀྱིལ་འཁོར་གྱི་ལྷ་ལ་མཆོད་བསྟོད་གཤེགས་སུ་གསོལ་བ་རྣམས་དཀྱིལ་ཆོག་བཞིན་བྱའོ། །དེས་རྒྱས་པར་བྱུང་བ་

༄༅། །རྣམས་བསྟན་ཟིན་ནོ། །གཉིས་པ་འབྲིང་དུ་བྱ་བ་ནི། རྡུལ་མཚོན་དང༌། རས་བྲིས་ལ་རྟེན་པའམ། བདག་ཉིད་མཆོད་པ་རྐྱང་པ་བྱས་ཀྱང་ཆོག་ལ། རས་བྲིས་
ལ་ཕྱི་རོལ་མཆོད་པ་ཚར་འཕྲལ་དུ། ལྷ་བུམ་དུ་ལྷ་བསྐྱེད་ཆོག་དང་། ཁྲུས་བུམ་ཡང་སྟ་གོན་བྱའོ། །བདག་བསྐྱེད་པ་ཡིན་ན། དེ་ཉིད་ཀྱི་རྗེས་སུ་བུམ་པ་སྟ་གོན་བྱས་ལ། གཞན་སྔར་དང་
འདྲ་བ་ལ། སྟ་གོན་དང་དངོས་གཞི་ལ་སོགས་པ་ཚང་བར་བྱས་པ་ལས།ྋ ཁྱད་པར་སྦྱང་བ་དང་ཁྲུས་ལ་སོགས་པ་ཆོ་ག་སྐྱར་དགོས་པ་རྣམས་ལན་རེས་ཆོག་པ་ནི། ཨ་བྷ་ཡ་བཞེད་པས་མངོན་
།གསུམ་པ་བསྡུས་པ་ནི། རང་ཉིད་སྐད་ཅིག་གིས་ལྷར་བསྒོམས་ལ། རྟེན་དེའི་བགེགས། .གླིང་རས་ཀྱི་དེ་ཉིད་བསྡུས་པའི་ལུགས་སོ། །བསྐྲད་བསྲུང་བ་དང་མཆོད་པ་བྱིན་གྱིས་བརླབས་
རྟེན་གང་ཡིན་ཡང་བདེ་མཆོག་ཏུ་བསྐྱེད་ཕེ་ཞེས་པས་ཡེ་ཤེས་པ་བཞུགས། དབང་བསྐུར་མཆོད་བསྟོད་བཟླས་པར་བྱས་ལ། མི་བསྐྱོད་པ་ཡབ་ཡུམ་བསྒོམས་ལ་སྙོམས་པར་ཞུགས་པའི་
བྱང་སེམས་ཕེབས་པས་རིག་པའི་ལྷ་མོས་དབང་བསྐུར་བར་བསམ་ཞིང་བཀྲ་ཤིས་བརྗོད། དེས་བྱང་སེམས་འོད་ཟེར་དང་བཅས་པ་བ་སྤུའི་བུ་ག་ནས་འོད་དུ་ཞུ་བར་བསམ་ཞིང་མི་རྟོག་པའི་ངང་ལ་
309

བཞག སྐུ་ཡིན་ན་རང་གི་གཟུགས་སུ་ལྡང་། མཆོད་རྟེན་ཡིན་ན་ཕྱི་གཞལ་ཡས་ཁང་ལ་ནང་ལྷས་གང་བར་བསྒོམ། གླེགས་བམ་ཡིན་ན་དེ་ཉིད་དུ་མས་བསྲུང་སྐུད་རྡོ་རྗེའི་སྐུད་པ། འཁོར་ལོ་
སྔགས་ཀྱི་ཕྲེང་བར་བསམས་ལ། རྟེན་འབྲེལ་སྙིང་པོ་བརྒྱ་རྩ་བཟླས་མེ་ཏོག་ལ་བཏེགས་ཏེ། སངས་རྒྱས་རྗེས་དྲན་འདོན་ཞིང་མེ་ཏོག་གཏོར་རོ། བཀྲ་ཤིས་ཀྱང་བརྗོད་དོ། གཏོར་མ་བཏང་
ངོ་༑ །བཞི་པ་ཤིན་ཏུ་བསྡུས་པ་ནི། རང་ཉིད་སྐད་ཅིག་གིས་ལྷར་གསལ་བའི་ངང་ནས། རྟེན་དེ་ལ་སུམྦྷ་ནིས་བགེགས་བསྐྲད། བསང་སྦྱང་སྟོང་པའི་ངང་ལས། འཁོར་ལོ་སྡོམ་པ་ཞལ་ཅིག་
ཕྱག་གཉིས་པར་བསྐྱེད་ལ། སྐུ་གསུང་ཐུགས་བྱིན་གྱིས་བརླབས། ཡེ་ཤེས་པ་གཞུག དབང་བསྐུར། སྤྱན་དབྱེ། མཆོད་དེ་ཞུ་བ་ལས་བྱུང་བའི་རང་རང་གི་སྐུར་གྱུར་པར་མོས་པ་ལ་བཀྲ་
ཤིས་ཀྱང་བརྗོད་དོ། །ཞར་བྱུང་ལས། རྒྱ་གཞུང་དུ། རིག་པའི་བསྲུང་བ་དང་། བགྲང་ཕྲེང་ནི་སྐད་ཅིག་ཙམ་ལས་མ་བསངས་ཀྱང་། ? བསྲུང་བ་དང་། བགྲང་ཕྲེང་དང༌། དབུ་འཁྱུད་
དང་༑ རྡོར་དྲིལ་དང་། རྒྱན་དྲུག་དང་། མཆོད་ཕྱིར་ཐོགས་དང༌། གནས་ཁང་དང༌། རྫིང་བུ་དང་། སྐྱེད་མོས་ཚལ་དང༌། རྒྱུ་བྱིན་བརླབས་དང་བཅུ་ལས། དང་པོ་ནི་སྔགས་ཀྱི་ཕྲེང་

།བར་བསྒོམ། གཉིས་པ་ནི་ཕྲེང་བའི་རྡོག་པོ་རྣམས་རིགས་བརྒྱའི་ངོ་བོ་དང༌། མདོ་འཛིན་རྡོ་རྗེ་སེམས་དཔར་བསྐྱེད་ལ། ཨ་ཙ་མ་ཎི་པྲ་བརྞཱ་ནེ་ཡེ་སྭཧཱ། ཞེས་སྙན་༄༅།
བརྒྱུད་
དང་༑ ཨཱ་ལི་ཀཱ་ལི་དང༌། ཡི་དམ་ལྷའི་སྙིང་པོ་བཟླས་སོ། །གསུམ་པ་ནི། རང་བདེ་མཆོག་དང༌། དབུ་འཁྱུད་ཕག་མོའི་ངོ་བོར་བསྐྱེད་ལ། རྩ་སྔགས་བཟླས་ཤིང་། ལུས་ལ་འཆིང་
ཨི
དུས་ཡབ་ཡུམ་འཁྲིལ་སྦྱོར་དུ་བསྒོམ་མོ། །བཞི་པ་ནི། ཕྱི་རོལ་མཆོད་པའི་རྡོར་དྲིལ་བྱིན་བརླབས་བཞིན་བྱའོ། །ལྔ་པ་ནི། བརྟག་གཉིས་ལས། སྤྱི་བོའི་འཁོར་ལོ་མི་བསྐྱོད་པ། །རྣ་ཆའི་
སོ་
གཅིག་བདག་ཉིད་འོད་དཔག་མེད། །མགུལ་གྱི་ཕྲེང་བ་རིན་ཆེན་བདག །གདུ་བུ་རྣམ་པར་སྣང་མཛད་ཉིད། །སྐེ་རག་ལ་ནི་དོན་ཡོད་གནས། །ཐལ་བ་རྡོ་རྗེ་སེམས་དཔའ་ཉིད། །ཅེས་གསུངས་
པས༑ རིགས་སོ་སོར་བསྐྱེད་ལ། རང་རང་གི་ཡེ་ཤེས་པ་བཅུག མཆོད་བྱེད་ཞུ་བ་ལས་བྱུང་བས་བརྒྱན་སོ་སོར་བསྐྱེད། དྲུག་པ་ནི། མཆོད་ཕྱིར་ཐོགས། ཧཱུཾ་ལས་རྡོར་སེམས་སུ་
བསྐྱེད༑ དབྱངས་སུམ་ཅུ་དང་གསལ་བྱེད་བརྒྱད་ཅུ་གཞུག གཞན་གོང་དང་འདྲ། བདུན་པ་ནི། གནས་ཁང་ཀྟྲི་ལས་རྣམ་པར་སྣང་མཛད་དུ་བསྐྱེད་ལ་གཞན་གོང་བཞིན་ཞུ་བ་ལས་བྱུང་པའི་311

གནས་ཁང་དུ་བསམ། བརྒྱད་པ་ནི། རྫིང་བུའི་འགྲམ་དུ། རྣམ་སྣང་གི་གཙོ་བྱས་པའི་དཀྱིལ་འཁོར་བཞེངས་ལ། གཙོ་བོའི་ང་རྒྱལ་གྱིས་ཕྱོགས་མཚམས་སུ་གཏོར་མ་བཏང་ནས་ཆུ་བསང་
སྟེ༑ ཧཱུཾ་དང་འཁོར་ལོ་ལས་སྐྱེས་པའི་རྣམ་སྣང་ཡབ་ཡུམ་དུ་བསྒོམ་ལ། སྙོམས་པར་ཞུ་བ་ལས་བྱུང་བའི་ཆུ་བདག་དཀར་པོ་མེའི་གདེངས་ཀ་བདུན་དང་ལྡན་པ། ཕྱག་གཡོན་སྦྲུལ་ཞགས་བཟུང་
ནས༑ ཤེས་རབ་ལ་འཁྱུད་པ། གཡས་ཨུཏྤལ་བསྣམས་པ། ལྟེ་བ་མན་ཆད་སྦྲུལ་གྱི་རྣམ་པ་ཅན། སྙིང་གའི་ས་བོན་གྱིས་རྣམ་སྣང་སྦྱངས་པ་ལ་མཆོད། ཨོཾ་བཛྲ་ས་མ་ཡཾ་སཾ་གྱིས་བཅུག་
རྒྱས་བཏབ། དབང་བསྐུར་གཟུགས་བརྙན་དང་ལྡན་པས་བདུད་རྩིའི་རྒྱ་མཚོའི་གཏིང་ལ་ཐུག་པར་ཀླུ་བརྒྱད་ཀྱི་གནས་རླབས་ཀྱི་ཕྲེང་བ་བཞིར་འགྲོ་བར་བསམ། ཕྱོགས་རྣམས་སུ་ཀླུ་བརྒྱད་
་བཀོད༑ རྫིང་བུ་དེའི་དབུས་སུ་ཤིང་གི་མཆོད་སྡོང་ཆུ་ལྷའི་གཟུགས་བརྙན་ཡོད་པར་བཀོད། ཀླུ་གཏོར་ཡང་བཏང་ངོ་། །དགུ་པ་ནི། སྐྱེད་མོས་ཚལ་དུ་གཏོར་མ་བཏང་ལ། རང་རྣམ་སྣང་དུ་
བསྐྱེད༑ ཤིང་གི་གཙོ་བོ་ཅིག་རྣམ་སྣང་དུ་བསྐྱེད། ཡེ་ཤེས་པ་གཞུག་རྒྱས་བཏབ་པ་སོགས་གོང་དང་འདྲ་བ་ལ། དེ་གྱུར་པ་ལས། ལྗོན་ཤིང་དུ་ཤིང་ཐམས་ཅད་བསྐྱེད། དཔག་བསམ་གྱི་

།ལྗོན་པ་ཤིང་ཐམས་ཅད་ལ་གནས་པར་མོས་ཤིང༌། དབང་བསྐུར་ནས་ཤིང་གཙོ་བོ་དེ་དང་དེ་ལ་བྱིན་གྱིས་བརླབས་པའི་ལྷ་ལ་མཆོད། འབྲས་བུ་རྒྱས་ཤིང་ཡུན་དུ་༄༅།
གནས་པར་བསམ་ཤིང་གཏོར་མ་བཏང་ངོ་། །བཅུ་པ་ནི། རྟེན་གྱི་རྒྱུད་རྣམས་བཞེངས་རྒྱུའྀ་ལྷ་སོ་སོར་བསྐྱེད། གནས་གསུམ་བྱིན་གྱིས་བརླབས། ཡེ་ཤེས་པ་གཞུག དབང་བསྐུར་རྒྱས་
བཏབ༑ མཆོད་བསྟོད་ཞུ་བ་ལས། རྒྱུ་སོ་སོར་མོས་ལྷ་བཟོ་བ་ལྷ་དེའི་རིགས་བདག་དང༌། ལག་ཆ་རྣམས་དེའི་ཕྱག་མཚན་དུ་བསྒོམ། གླེགས་བཾ་ལ་ཡིག་མཁན་སྣང་བ་མཐའ་ཡས། ྋམཆོད་
གཉིས་རྟེན་ལ་གཙོ་བོ་རྣམ་སྣང༌། ཚོན་དང་ཆག་རྩི་ཡེ་ཤེས་ལྔའི་རང་བཞིན་གྱི་རྡོ་རྗེ་རྡུལ་ཕྲ་རབ་ཏུ་བྱིན་གྱིས་བརླབས་སོ། །དྲུག་པ་རབ་གནས་མ་བྱས་པའི་ཉེས་དམིགས་ནི། རྒྱུད་ལས། མང་དུ་སྐུ་
གཟུགས་རྫོགས་པ་ལ། །བྱིན་མ་རླབས་པར་རིང་གནས་ན། །དེ་ལ་བཀྲ་མི་ཤིས་འབྱུང་ཞིང༌། །ཇི་སྲིད་མཆོད་པ་དེར་མ་འོས། །དཔེར་ན་སྐྱེས་བུ་ལ་ལ་ཞིག །རིག་པའི་མཚན་ཉིད་སྤངས་
པ་ན། །འཇིག་རྟེན་ཀུན་གྱིས་མཆོད་མི་བྱེད། །དེ་དེ་བཞིན་དུ་གཟུགས་བརྙན་དེ། །རབ་གནས་མ་བྱས་གཟུགས་བརྙན་ལ། །གང་ཞིག་མཆོད་ཅིང་ཕྱག་བྱེད་པ། །དམ་ཚིག་བྲལ་ཞིང་སྔགས་

དམན་པས། །སྦྱིན་བསྲེག་ཐལ་བ་འབྲས་མེད་མཚུངས། ཞེས་གསུངས་སོ། །བདུན་པ་བྱས་པའི་ཕན་ཡོན་ནི། རྒྱུད་ལས། ཆོ་ག་བདག་ཉིད་ནུས་པ་ཡིས། །བརྟག་པ་ལས་གསུངས་
ཚུལ་ལེགས་པ། །དེ་བྱས་བསོད་ནམས་ཆེ་བ་ཡིན། །མཐོང་དང་མི་མཐོང་རྣམས་སུ་སྐྱེ། །ཞེས་གསུངས་པས། རྡོ་རྗེ་སློབ་དཔོན་གྱི་ནུས་པ་དང་སྦྱར་ཏེ། རྒྱུད་ལས་གསུངས་པའི་ཆོ་ག་
རྒྱས་བསྡུས་ཚུལ་བཞིན་དུ་བྱས་ན། བསོད་ནམས་ཀྱི་ཚོགས་མཐར་ཐུག་པར་གྱུར་ཏེ་ཐུན་མོང་དངཐུན་མོང་མ་ཡིན་པའི་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་སྟེ། ྋདྲུག་པ་རྡོ་རྗེ་འཆང་ཆེན་པོའི་
གོ་འཕང་ཚེ་འདི་ཉིད་ལ་ཐོབ་པ་ཡིན་ནོ། །སྨྲས་པ། བསོད་ནམས་པིར་གྱིས་བྲིས་པའི་གཟུགས་སྐ་དང་། །རྣམ་དག་ཆོས་དབྱིངས་དངུལ་དཀར་མེ་ལོང་དག །གསལ་སྟོང་སྣང་བརྙན་
རོལ་རྩེད་སྟོན་མཁས་པའི། །བླ་མ་མཆོག་གི་གསུང་གིས་རྗེས་སུ་བཟུང༌། །རིང་ནས་བཀའ་བརྒྱུད་སྙིང་ལ་ཞུགས་པ་དང༌། །གྲུབ་པའི་བརྟུལ་ཞུགས་མཆོག་ལ་མངོན་དགའ་ཞིང་། །གཞན་
ལ་བརྩེ་བའི་ཟླ་འོད་སེམས་ལ་ཤར། །དེ་སླད་ཆོ་གའི་རིམ་པ་ཉུང་གསལ་འདི། །ཐོས་དང་བསམ་པའི་རྣ་རྒྱན་འཁྱིལ་བ་དང༌། །ཚུལ་བཞིན་བསྒོམ་པའི་གཙུག་རྒྱན་འཛིན་པ་རྣམས། །གསེར་

།གྱི་མེ་ཏོག་དང་བཅས་མགྲིན་གཅིག་ཏུ། །རྒྱུད་གཞུང་མན་ངག་གིས་བརྒྱན་བྱོས་ཤིག་ཅིག །ཡང་ཡང་མགྲིན་པ་བཏེག་ནས་སྨྲས་ཕྱིར་དང་། །བཀའ་བརྒྱུད་བསྟན་༄༅།
པའི་པདྨོ་གཞད་པའི་སླད། །རང་བཟོའི་སྤྲིན་རྣམས་རྣམ་དཔྱོད་རླུང་གིས་གཏོར། །རྒྱུད་དང་མན་ངག་བཞིན་དུ་ཚུལ་འདི་བསྒྲིགས། །འདི་ལ་ཉེས་པའི་ཚང་ཚིང་མཆིས་ན་ཡང་། །བླ་མ་ལྷ་
དང་མཁས་རྣམས་ཐུགས་རྗེའི་མེ། །རྣམ་པར་འབར་བའི་མེ་ལྷ་ཕྱག་བརྐྱང་སྟེ། །སྲེག་བླུགས་ལེན་པའི་ཚུལ་དུ་བཞེས་སུ་གསོལ། །ལེགས་པར་བཤད་པའི་དགེ་བས་ཉིན་མོར་བྱེད། །ཐུབ
བསྟན་ནམ་མཁའི་དབྱིངས་སུ་གསལ་བ་ཡིས། །བློ་གསལ་བློ་ཡི་པད་ཚལ་རྒྱས་པ་དང༌། ྋ །བསྟན་འཛིན་རྣམས་ཀྱི་སྐུ་ཚེ་བརྟན་གྱུར་ཅིག །ཅེས་པ་འདི་ཤཱཀྱའི་དགེ་སློང་སྡོམ་བརྩོན་རྡོ་རྗེ་འཛིན་
པ༑ ཡང་དག་པའི་དོན་ལ་མངོན་པར་དགའ་བ་གྲགས་པའི་བཤེས་གཉེན་དང་། ཆོས་རྒྱལ་བ་རྣམས་ཀྱིས་བསྐུལ་བ་དང་། སླར་ཡང་རླུང་ཇོ་ཡེ་ཤེས་ཞེས་གྲུབ་པའི་ས་ལ་གནས་པ་གར་གྱི་རིག
པ་འཛིན་ཞིང༌། ནང་ལ་མཆོག་ཏུ་གཞོལ་བ་ཕྱོགས་ལས་རྣམ་པར་རྒྱལ་བ་ཞེས་བྱ་བ་དང་། དད་པ་དང་རྣམ་པར་དཔྱོད་པའི་མིག་ཡངས་པ་ཕུན་ཚོགས་རྣམས་ཀྱིས་བསྐུལ་བའི་ངོར། དྲག་པོའི་
315

ལོ་རྒྱལ་གྱི་ཟླ་བའི་ཡར་ངོའི་རྒྱལ་བ་དང་པོ་ལ། ལོ་རོ་མོག་པ་ལྷ་རྩེའི་གཙུག་ལག་ཁང་དུ་རྡོ་རྗེ་ཐེ ཀ་པའི་རྣལ་འབྱོར་པ་དཔལ་ཆོས་ཀྱི་གྲགས་པ་བཀྲ་ཤིས་ནོར་བུ་མི་འགྱུར་དབང་གི་རྒྱལ་པོས་སྦྱར་
བའི་ཡི་གེ་པ་ནི། བློ་གྲོས་ཡང་དག་པར་གསལ་བ་བཀྲ་ཤིས་དགེས་པས་གུས་པར་བགྱིས་པའོ།། །། བཀྲ་ཤིས་དགེ་མཚན་ཕྱོགས་ལས་རྒྱལ་གྱུར་ཅིག ། ༈ འདིའི་མ་
དཔེ་མ་དག་པའི་དབང་གིས་ཞུ་དག་སྤུས་གཙང་ཞིག་བྱུང་མ་སོང༌། མཁན་ལྷ་དབང༌།

༄༅། །བདེ་མཆོག་སྙན་རྒྱུད་ལས། སྔོན་འགྲོ་མཆོག་གི་ཐེམ་སྐས་ཞེས་བྱ་བ་བཞུགས་སོ།།
གཅིག་
གསར་

།གུ་རུ་ཤྲཱི་ཙཀྲ་སམྦྷ་ར་ན་མ། དངོས་ཀུན་རྒྱལ་བ་ཁྱབ་གདལ་བླ་མའི་སྐུ། །ཡེ་ཤེས་འཁོར་ལོའི་བདག་ཉིད་ཡི་དམ་དང༌།
དབྱེར་མེད་མཆོག་ལ་དད་པའི་སྙིམ་པ་ནི། །མི་ཕྱེད་སྙིང་ཁར་བཏུད་དེ་མགོས་ཕྱག་འཚལ། །དཔལ་ལྡན་འཁོར་ལོ་སྡོམ་པའི་མཐུ་དཔལ་གྱིས། །རྗེས་
བཟུང་རས་ཀྱི་ན་བཟས་མཛེས་པ་ཅན། །མི་ཤིགས་དངས་མའི་གྲུབ་བརྙེས་རྣལ་འབྱོར་པ། །རས་ཆུང་གུ་རུའི་ཞབས་པད་ལ་བཏུད་ནས། །བླ་མེད་རྒྱུད་318
སྡེ་ཀུན་གྱི་སྙིང་པོ་མཆོག །འཁོར་ལོ་སྡོམ་པའི་ཐུགས་བཅུད་ངོ་མཚར་བ། །བླ་མའི་ཞལ་རྒྱུན་ལས་འོངས་ཟབ་མོའི་གནད། །འགྲོ་ལ་ཕན་ཕྱིར་རེ་ཞིག་

༄༅། །འདིར་བཀོད་བྱ། །དེ་ཡང་རྣལ་འབྱོར་གྱི་དབང་ཕྱུག་ཆེན་པོ་མཻ་ཏྲི་པའི་ལུགས་ཀྱི་འཁོར་ལོ་སྡོམ་པ་ལྷ་བཅུ་གསུམ་གྱི་རྫོགས་
རིམ་སྙན་བརྒྱུད་འདི་ལ། ཡིད་ཆེས་ཤིང་ཁུངས་བཙུན་པར་བྱེད་པ་རྒྱུད་པའི་ལོ་རྒྱུས་དང༌། གདམས་པ་དངོས་གཉིས་ལས། དང་པོ་ནི། རྒྱུད་པ་
གཉིས་
ནོར་བུ་འོད་ཀྱི་ཕྲེང་བར་གསལ། གདམས་པ་དངོས་ལ། སྔོན་དུ་འགྲོ་བ་ཐུན་མོང་གིས་རྒྱུད་སྦྱང་བ་དང་། དངོས་གཞི་གསང་བའི་ཉེ་ལམ་ལ་བརྟེན་
ནས་ཚེ་གཅིག་གིས་འཇའ་ལུས་བསྒྲུབ་པར་བསྟན་པ། རྗེས་དགའ་བ་བཞི་དང་སྟོང་པ་བཞི། དབྱེར་མེད་དུ་ངོ་སྤྲད་པ་དང་གསུམ་ལས། དང་པོ་སྔོན་

འགྲོའི་ཁྲིད་ལ་གསུམ་སྟེ། འཆི་བ་མི་རྟག་པ་ལས་རྒྱུ་འབྲས་འཁོར་བའི་ཉེས་དམིགས་སྐྱབས་འགྲོ་སེམས་བསྐྱེད། འགལ་རྐྱེན་སྡིག་སྒྲིབ་སྦྱོང་བ་རྡོ་རྗེ་སེམས་དཔའི་སྒོམ་བཟླས། བྱིན་བརླབས་
འཇུག་པ་བླ་མའི་རྣལ་འབྱོར་དང་ཚོགས་གསོག་པ་མཎྜལ་གྱི་འཁྲིད་དང་གསུམ་ལས། དང་པོ་ནི། འཆི་བ་དགུ་སྤྲུགས་ཀྱི་ཚུལ་དུ་བསྒོམ་པར་བྱ་སྟེ། བདག་ངེས་པར་འཆི། ནམ་འཆི་ཆ་མེད་
པར་འཆི། ཅིས་ཀྱང་མི་སྟོང་པར་འཆི་སྙམ་དུ་བསམས་པའོ། དེ་ཡང་ངེས་པར་འཆི་བ་ལ་རྒྱུ་གསུམ་སྟེ། སྔར་མ་ཤི་བར་ལུས་པ་མེད་པའི་ཕྱིར་དང༌། ལུས་འདུས་བྱས་ཡིན་པའི་ཕྱིར་
དང་༑ ཚེ་སྐད་ཅིག་གིས་འཛད་པའི་ཕྱིར་ངེས་པར་འཆི་བའོ། །དེ་ཡང་སློབ་དཔོན་རྟ་དབྱངས་ཀྱི་ཞལ་ནས། ས་འམ་འོན་ཏེ་མཐོ་རིས་ན། །སྐྱེས་ནས་ལ་ལ་མ་ཤི་བ། །འགའ་ཞིག་ཁྱོད་ཀྱིས་
མཐོང་བའམ། །ཐོས་སམ་འོན་ཏེ་ཐེ་ཚོམ་ཟ། །ཞེས་དང༌། ལུས་འདུས་བྱས་ཡིན་པའི་ཕྱིར་ངེས་པར་འཆི་བ་ནི། གང་འདུས་བྱས་ཐམས་ཅད་ནི་མི་རྟག་པ་ཡིན་ལ། འདུས་བྱས་ཐམས་ཅད་
ནི་འཇིག་པའི་ཆོས་ཅན་ཡིན་ཏེ། ཆེད་དུ་བརྗོད་པའི་ཚོམས་ལས། ཀྱི་མ་འདུས་བྱས་རྣམས་ནི་མི་རྟག །སྐྱེ་ཞིང་འཇིག་པའི་ཆོས་ཅན་ཡིན། དེས་ན་ལུས་འདི་འདུས་མ་བྱས་མ་ཡིན་

།ཞིང་། འདུས་བྱས་ཡིན་པས་ན་མི་རྟག་སྟེ་ངེས་པར་འཆི་བའོ། །ཚེ་སྐད་ཅིག་གིས་འཛད་པའི་ཕྱིར་ངེས་པར་འཆི་བ་ནི། ཚེ་སྐད་ཅིག་མ་རེ་རེ་འདས་ཤིང་འཆི་བའི་སྙན་༄༅།
བརྒྱུད་
ཕྱོགས་སུ་ཉེར་སོང་བ་ཡིན་ཏེ། ཚོམས་ལས་ཀྱང་། དཔེར་ན་ངེས་པར་གསོད་པ་དག །གོམ་པ་གང་དང་གང་བོར་བ། །གསོད་པའི་དྲུང་དུ་བསྙེན་པ་ལྟར། །མི་རྣམས་སྲོག་ཀྱང་དེ་བཞིན་
ཨི་
ནོ༑ །ཞེས་གསུངས་སོ། ནམ་འཆི་ཆ་མེད་པའི་ཚུལ་གྱིས་འཆི་བ་ལའང་རྒྱུ་གསུམ་སྟེ། ཚེ་ལ་ངེས་པ་མེད་པའི་ཕྱིར་དང༌། ལུས་ལ་སྙིང་པོ་མེད་པའི་ཕྱིར་དང༌། འཆི་བའི་རྐྱེན་མང་བའི
གསུམ་
ཕྱིར་ནམ་འཆི་ཆ་མེད་པར་འཆིའོ། །དེ་ཡང་དང་པོ་ནི་འགྲོ་བ་གཞན་ནམ་གླིང་གཞན་གྱི་མི་ཚེ་ལ་ངེས་པ་ཡོད་ཀྱང༌། འོ་སྐོལ་འཛམ་བུ་གླིང་པའི་མི་ཚེ་ལ་ངེས་པ་མེད་དོ། ཇི་ལྟར་ངེས་པ་མེད་
ན༑ ཚོམས་ལས། ཁ་ཅིག་མངལ་དུ་འཆི་བར་འགྱུར། །དེ་བཞིན་ཁ་ཅིག་བཙས་པའི་སར། །དེ་བཞིན་ཁ་ཅིག་གོག་ཙམ་ནས། །དེ་བཞིན་ཁ་ཅིག་ཡོངས་རྒྱུག་ན། །ལ་ལ་རྒས་དང་ལ་ལ་
གཞོན༑ །ལ་ལ་དར་ལ་བབ་པའི་མི། །རིམ་གྱིས་རབ་ཏུ་འགྲོ་འགྱུར་ཏེ། །ཞེས་གསུངས་པ་ལྟར་རོ། ལུས་ལ་སྙིང་པོ་མེད་པ་ནི་ལུས་འདི་ལ་མི་གཙང་བའི་རྫས་སུམ་ཅུ་རྩ་དྲུག་ལས་མ་

གཏོགས་པའི་སྙིང་པོ་སྲ་ཁྲང་ཅིག་ཀྱང་མེད་དོ། ཇི་སྐད་དུ་ནི་སྤྱོད་འཇུག་ལས། ཐོག་མར་ལྤགས་པའི་རིམ་པ་ནི། །རང་གི་བློ་ཡིས་ཐ་དད་ཕྱེ། ། ཤ་ཡང་རུས་པའི་དྲ་བ་ལས། །ཤེས་རབ་
མཚོན་གྱིས་གུད་དུ་ཕྱེ། །རུས་པ་རྣམས་ཀྱང་ཕྱེ་བྱས་ནས། །རྐང་གི་བར་དུ་བལྟ་བྱ་ཞིང་། །འདི་ལ་སྙིང་པོ་ཅི་ཡོད་ཅེས། །བདག་ཉིད་ཀྱིས་ནི་བལྟ་བར་གྱིས། ཞེས་གསུངས། འཆི་བའི་
རྐྱེན་མང་བ་ནི། རང་གཞན་ཐམས་ཅད་ལ་འཆི་བའི་རྐྱེན་དུ་མ་གྱུར་པ་མེད་དེ། བཤེས་སྤྲིང་ལས། ཚེ་འདི་གནོད་མང་རླུང་གིས་བཏབ་པ་ཡིས། །ཆུ་ཡི་ཆུ་བུར་བས་ཀྱང་མི་རྟག་ན། །
དབུགས་འབྱུང་དབུགས་རྔུབ་གཉིད་ཀྱིས་ལོག་པ་ལས། །སད་ཁོམ་གང་ལགས་དེ་ནི་ངོ་མཚར་ཆེ། །ཞེས་གསུངས། ཅིས་ཀྱང་མི་སྟོངས་པར་འཆི་བ་ལ་རྒྱུ་གསུམ་སྟེ། ནོར་ཟས་ཀྱིས་མི་
སྟོངས་པ་དང༌། གཉེན་བཤེས་ཀྱིས་མི་སྟོངས་པ་དང༌། རང་གི་ལུས་ཀྱིས་མི་སྟོངས་པའོ། དེ་ལ་ནོར་ཟས་ཀྱིས་མི་སྟོངས་པ་ནི། སྤྱོད་འཇུག་ལས། རྙེད་པ་མང་པོ་ཐོབ་གྱུར་ཏེ། །ཡུན་
རིང་དུས་སུ་བདེ་སྤྱད་ཀྱང་། །ཆོམས་པོས་འཕྲོག་པ་ཇི་བཞིན་དུ། །སྒྲེན་མོ་ལག་པ་སྟོང་པར་འགྲོ། །ཞེས་གསུངས། གཉེན་བཤེས་ཀྱིས་མི་སྟོངས་པར་འཆི་བ་ནི། སྤྱོད་འཇུག་

སྙན་༄༅། །ལས། འཆི་བའི་དུས་ལ་བབ་པ་ནི། །བུ་རྣམས་སྐྱབས་སུ་མི་འགྱུར་ཞིང༌། །ཕ་ཡང་མ་ཡིན་གཉེན་འདུན་མིན། །ཁྱོད་ལ་སྐྱབས་སུ་འགྱུར་བ་མེད། །ཅེས་
བརྒྱུད་གསུངས་པ་བཞིན། གཉེན་འདུན་གྱིས་འཆི་བ་ལ་མི་སྟོངས་པ་མི་ཆོད་དེ། འདི་ཕྱི་གཉིས་ཁར་གནོད་པ་ཡིན། རང་གི་ལུས་ཀྱི་མི་སྟོངས་པ་ནི། ལུས་ཀྱི་ཡོན་ཏན་གྱིས་མི་སྟོངས་པ། ལུས་
ཨི
རང་གི་དངོས་པོས་མི་སྟོངས་པའོ། དེ་ལ་ལུས་ཀྱི་ཡོན་ཏན་གྱིས་མི་སྟོངས་པ་ནི་དཔའ་ཞིང་ཤེད་ཆེ་ཡང་འཆི་བ་མི་བཟློག །གཟོ་ཞིང་བང་མགྱོགས་ཀྱང་འཆི་བ་ལ་བྲོས་པས་མི་ཐར། མཛངས་
ཤིང་སྨྲ་མཁས་ཀྱང་བཤད་བྱང་གིས་མི་ལོ་སྟེ། དཔེར་ན་ཉི་མ་རིའི་ཕག་ཏུ་འགྲོ་བ་ལ་སུས་ཀྱང་བཤོལ་འདེབས་པའམ། བཟུང་བར་མི་ནུས་པའོ། ལུས་རང་གི་དངོས་པོས་མི་སྟོངས་པ་
ནི༑ ཇི་སྐད་དུ་སྤྱོད་འཇུག་ལས། དཀའ་བ་མང་པོས་བསྒྲུབས་པ་ཡི། །ཟས་དང་གོས་ཀྱིས་བསྐྱངས་པའི་ལུས། །ཁྱོད་དང་མི་འགྲོགས་བྱ་ཁྱིས་ཟ། །ཡང་ན་འབར་བའི་མེ་ཡིས་ཚིག
ཡང་ན་ཆུ་ཡི་ནང་དུ་འབྲུལ། །ཡང་ན་ས་ཡི་དོང་དུ་སྦ། ཞེས་གསུངས་པས། ལུས་འདི་འཆི་བ་ལ་མ་སྟོངས་པར་མ་ཟད། འདི་ཕྱི་གཉིས་ཁ་ལ་གནོད་པ་ཡིན། དེ་ཡང་མདོ་ལས། སང་
323

དང་འཇིག་རྟེན་ཕྱི་མ་གཉིས། །སྔོན་དུ་གང་འོང་རྟོལ་མེད་པས། །སང་གི་ཚེ་ལ་མི་འབད་པར། །ཕྱི་མའི་དོན་ལ་འབད་པར་རིགས། ཞེས་གསུངས་པས་རིང་པོར་མི་ཐོགས་པར་འཆི་པ་ལ་ཉེ་
བ་ཡིན་བསམ་ཡང་ཡང་དུ་བསྒོམ་པར་བྱའོ། །དེ་ལྟར་མི་རྟག་ཤི་ཡང་ཅི་ལྟོ་སྟེ། ཡང་སྐྱེ་བར་འགྱུར་བ་མ་ཡིན་ནམ་སྙམ་ན། དེ་ལྟར་མ་ཡིན་ཏེ། འཁོར་བ་སྡུག་བསྔལ་གྱི་རང་བཞིན་ཅན་ཡིན་
པས་ན། འདུ་བྱེད་ཀྱི་སྡུག་བསྔལ། འགྱུར་བའི་སྡུག་བསྔལ། སྡུག་བསྔལ་གྱི་སྡུག་བསྔལ་ཏེ་གསུམ་ལས། དང་པོ་འདུ་བྱེད་ཀྱི་སྡུག་བསྔལ་ནི། ཚོར་བ་བཏང་སྙོམས་པ་ཡིན་
ནོ༑ གཉིས་པ་འགྱུར་བའི་སྡུག་བསྔལ་ནི། ཚོར་བ་བགྱྀ་བ་ཡིན་ནོ། །གསུམ་པ་སྡུག་བསྔལ་གྱི་སྡུག་བསྔལ་ནི། ཚོར་བ་སྡུག་བསྔལ་ཡིན་ནོ། །དེ་ཡང་དབྱེ་ན། ངན་འགྲོའི་སྡུག་བསྔལ
དང་༑ བདེ་འགྲོའི་སྡུག་བསྔལ་གཉིས། དང་པོ་ནི། དམྱལ་བ་ལ་ཚ་གྲང་གི་སྡུག་བསྔལ། ཡི་དྭགས་ལ་བཀྲེས་སྐོམ་གྱི་སྡུག་བསྔལ། དུད་འགྲོ་ལ་བསྐོལ་གསོད་ཀྱི་སྡུག་བསྔལ་ལོ། །
གཉིས་པ་ནི། བདེ་འགྲོ་ལའང་། མི་ལ་སྐྱེ་རྒ་ན་འཆིའི་སྡུག་བསྔལ། ལྷ་ལ་ཚེ་རིང་གྱི་སྡུག་བསྔལ། ལྷ་མ་ཡིན་ལ་འཐབ་གསོད་ཀྱི་སྡུག་བསྔལ་རྣམས་ཡོད་དེ། འཁོར་བ་ནི་སྡུག་བསྔལ་གྱི་

༄༅། །རང་བཞིན་ཅན་ཡིན་པས། བདེ་བ་ནི་སྐད་ཅིག་ཙམ་ཀྱང་མེད། དེ་ཡང༌། རྗེ་གླིང་རས་པའི་ཞལ་ནས། །འཁོར་བ་སྐྱིད་མེད་ཀྱི་བཙོན་ར་ན། །སྐྱིད་དུ་རེ་ནས་
སྡུག་བསྒུར་བྱེད། །ཡུན་རིང་གྱི་ནད་པ་གཅོང་ཅན་འདྲ། །སྦྱངས་སྦྱངས་ནས་འཆི་བ་ཡི་རེ་མུག །ཅེས་གསུངས་པས། འཁོར་བ་སྡུག་བསྔལ་གྱི་རྒྱ་མཚོ་ལས་ཐར་པར་བྱེད་དགོས། དེ་
བས་ན་སྐྱབས་འགྲོ་སེམས་བསྐྱེད་བྱ་བ་ནི། མདུན་གྱི་ནམ་མཁར་དཔག་བསམ་ཤིང་གི་སྡོང་པོ་རྩ་བ་གསེར་ལ་བྱས་པ། འདབ་མ་རིན་པོ་ཆེེ་སྣ་ཚོགས་ཀྱིས་སྤྲས་པའི་སྟེང་དུ། གྱད་དང་སེང་གེ་
yu
ཆེན་པོ་བརྒྱད་ཀྱིས་བཏེག་པའི་སྟེང་དུ། པདྨ་དང་ཉི་མ། དར་གྱི་ལྷུབ་གདན་དང་བཅས་པའི་གདན་གྱི་སྟེང་དུ། དྲིན་ཅན་རྩ་བའི་བླ་མ་ལ་བཀའ་བརྒྱུད་བླ་མའི་ཚོགས་ཀྱིས་བསྐོར་བ། བླ་མའི་
གཡས་སུ་རྒྱལ་བ་ཤཱ ཀྱ་ཐུབ་པ་ལ་དུས་གསུམ་གྱི་སངས་རྒྱས་ཀྱིས་བསྐོར་བ། བླ་མའི་རྒྱབ་ཏུ་ཡུམ་ཆེན་མོ་ལ་ལུང་དང་རྟོགས་པའི་ཆོས་གསུང་རབ་པོ་ཏིའི་ཚུལ་གྱིས་བསྐོར་བ། བླ་མའི་གཡོན་
དུ་འཕགས་པ་སྤྱན་རས་གཟིགས་དབང་ཕྱུག་ལ་བྱང་ཆུབ་སེམས་དཔའི་དགེ་འདུན་དང་ཉན་ཐོས་ཀྱི་དགེ་འདུན་རྣམས་ཀྱིས་བསྐོར་བ། བླ་མའི་མདུན་དུ་དཔལ་འཁོར་ལོ་སྡོམ་པ་ལ་ཡི་དམ་གྱི་ལྷ་

ཚོགས་རྣམས་ཀྱིས་བསྐོར་བ། དེའི་མཐར་དཔའ་བོ་མཁའ་འགྲོ་དམ་པ་ཆོས་སྐྱོང་བའི་སྲུང་མ་རྣམས་སྤྲིན་གཏིབས་པའི་ཕུང་པོ་ལྟར་བཞུགས་པར་བསམས་ལ། རང་གི་གཡས་གཡོན། མདུན་
རྒྱབ་རྣམས་ནས་དྲིན་ཅན་གྱི་ཕ་མས་གཙོས་པའི་རིགས་དྲུག་གི་སེམས་ཅན་རྣམས་ཀྱིས་སྐྱབས་འགྲོའི་རམ་འདེགས་འུར་གྱིས་བྱེད་པར་བསམས་ལ། དྲིན་ཅན་ཕ་མས་ཐོག་དྲངས་ནམ་མཁའ་
དང་༑ མཉམ་པའི་སེམས་ཅན་ཐམས་ཅད། ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡེ་ཤེས་རྡོ་རྗེའི་ངོ་བོར་གྱུར་པ་ཆོས་ཀྱི་ཕུང་པོ་སྟོང་ཕྲག་བརྒྱད་བཅུ་རྩ་
བཞིའི་འབྱུང་གནས། འཕགས་པའི་དགེ་འདུན་ཐམས་ཅད་ཀྱི་མངའ་བདག །དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆི། སངས་རྒྱས་
* ལ༴ ཆོས་ལ༴ དགེ་འདུན་ལ༴ དཔའ་བོ་མཁའ་འགྲོ་ཆོས་སྐྱོང་བའི་སྲུང་མ་ཡེ་ཤེས་ཀྱི་སྤྱན་དང་ལྡན་པ་རྣམས་ལ་སྐྱབས་སུ་མཆི། ཞེས་པ་བརྒྱ་རྩ་ཙམ་དང་། མངོན་རྟོགས་ནས་འབྱུང་བ་
བཞིན༑ ཕྱོགས་བཅུར་བཞུགས་པ་ལན་གསུམ། སེམས་བསྐྱེད། ཇི་ལྟར་དུས་གསུམ་མགོན་པོ་ལན་གསུམ་རྣམས་བྱས་ལ་སྐྱབས་ཡུལ་མཐའ་ནས་རིམ་པ་བཞིན་གཅིག་ལ་གཅིག

སྙན་༄༅། །ཐིམ། མཐར་རྩ་བའི་བླ་མ་གདན་ཁྲི་དང་བཅས་པ་འོད་དུ་ཞུ། རང་ལ་ཐིམ་པས། བླ་མའི་སྐུ་གསུང་ཐུགས་དང་རང་གི་ལུས་ངག་ཡིད་གསུམ་དབྱེར་མེད་གཅིག་
བརྒྱུད་འདྲེས་པ་ལ་མཉམ་པར་བཞག་གོ །གཉིས་པ་རྡོ་རྗེ་སེམས་དཔའི་བསྒོམ་བཟླས་ནི། རང་གི་སྤྱི་བོར་པཾ་ལས་པདྨ། ཨ་ལས་ཟླ་བའི་དཀྱིལ་འཁོར་གྱི་སྟེང་དུ། ཧཱུཾ་ལས་རྡོ་རྗེ་རྩེ་ལྔ་པ་ལྟེ་བ་ལ་ཧཱུྃ་
ཨི
གིས་མཚན་པ་ལས་འོད་འཕྲོས། འཕགས་པ་མཆོད། སེམས་ཅན་གྱི་དོན་བྱས་ཚུར་འདུས་ཧཱུཾ་ལ་ཐིམ། དེ་ཡོངས་སུ་གྱུར་པ་ལས་དཔལ་རྡོ་རྗེ་སེམས་དཔའ་སྐྲ་མདོག་དཀར་པོ་ཞལ་ཅིག་ཕྱག་
གཉིས་རྡོ་རྗེ་དང་དྲིལ་བུ་འཛིན་པས་ཡུམ་ལ་འཁྱུད་པ། ཡུམ་རྡོ་རྗེ་སྙེམས་མ་དམར་མོ་གྲི་གུག་དང་ཐོད་པ་འཛིན་པས་ཡབ་ལ་འཁྱུད་པ། གཉིས་ཀའང་རུས་པ་དང་རིན་པོ་ཆེའི་རྒྱན་གྱིས་བརྒྱན་
པ༑ ཞབས་རྡོ་རྗེའི་སྐྱིལ་མོ་ཀྲུང་དུ་བཞུགས་པའི་དཔྲལ་བར་ཨཾ། མགྲིན་པར་ཨཱ། ཐུགས་ཀར་ཧཱུཾ། ཧཱུཾ་ལས་འོད་འཕྲོས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་
རྡོ་རྗེ་སེམས་དཔའ་ཡབ་ཡུམ་གྱི་རྣམ་པར་སྤྱན་དྲངས། ཛ་ཧཱུཾ་བཾ་ཧོ། བཅོམ་ལྡན་འདས་བདག་དང་མཐའ་ཡས་པའི་སེམས་ཅན་ཐམས་ཅད་ཀྱི་སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་བྱང་སྒོ་

ཞིང་དག་པར་མཛད་དུ་གསོལ། རྡོ་རྗེ་སེམས་དཔའི་ཐུགས་ཁར་ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེ་དཀར་པོ་གཅིག་གསལ་བ་ལ།ཡི་གེ་རྒྱ་པ་གཡས་སྐོར་དུ་དངུལ་ཆུའི་མདོག་ལྟ་བུ་འཁོར་བ་
ལ་དམིགས་ཏེ། ཡི་གེ་བརྒྱ་པ་ཅི་ནུས་སུ་བཟླས་པས། རྡོ་རྗེ་སེམས་དཔའ་ཡབ་ཡུམ་གྱི་སྦྱོར་མཚམས་ནས། བདུད་རྩིའི་རྒྱུན་དཀར་ན་ར་ར་བྱུང༌། རང་རང་གི་སྤྱི་བོ་ཚངས་པའི་བུ་ག་ནས་
མར་ཞུགས། ནད་གདོན། སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་གཤང་ལམ་དང༌། བ་སྤུའི་ཁུང་བུ། མཐེ་བོང་གི་རྩེ་རྣམས་ནས་ནག་འདུ་རུ་རུ་འཐོན་པར། རང་གི་ལུས་ངག་
ཡིད་གསུམ་གྱི་སྡིག་སྒྲིབ་དག །ལུས་ཤེལ་གོང་གཡའ་དག་པ་ལྟ་བུར་སོང་བར་བསམས་ལ་མགོན་པོ་སོགས་བརྗོད། རྡོ་རྗེ་སེམས་དཔའི་ཞལ་ནས། རིགས་ཀྱི་བུ་ཁྱོད་ཀྱི་ཚེ་འཁོར་བ་ཐོག་མ་
མེད་པ་ནས་བསགས་པའི་སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་བྱང་ཞིང་དག་པ་ཡིན་ནོ་ཨང་ཞེས་པའི་བཀའི་གནང་བ་བྱིན་པར་མོས་ལ། མཐར་རྡོ་རྗེ་སེམས་དཔའ་ཡབ་ཡུམ་འོད་དུ་ལྟེམ་
གྱིས་ཞུ་རང་ལ་ཐིམ་པས། རྡོ་རྗེ་སེམས་དཔའ་ཡབ་ཡུམ་གྱི་སྐུ་གསུང་ཐུགས་དང་། རང་གི་ལུས་ངག་ཡིད་གསུམ་དབྱེར་མེད་གཅིག་ཏུ་འདྲེས་པ་ལ་མཉམ་པར་བཞག་གོ །གསུམ་པ་བླ་མའི་

།རྣལ་འབྱོར་ནི། རང་ཉིད་སྐད་ཅིག་གིས་པདྨ་དང་ཉི་མའི་གདན་གྱི་སྟེང་དུ། བཅོམ་ལྡན་འདས་དཔལ་འཁོར་ལོ་སྡོམ་པ་ཨིནྡྲ་ནཱི་ལ་དང་མཚུངས་པའི་སྐུ་མདོག་སྔོན་༄༅།
པོ་ཞལ་བཞི་ཕྱག་བཅུ་གཉིས་པ། ཞབས་གཡས་བརྐྱང་བས་དུས་མཚན་མ་དམར་མོའི་ནུ་མ་མནན་པ། གཡོན་ཅུང་ཟད་སྐམ་པས་འཇིགས་བྱེད་སྔོན་པོའི་དཔྲལ་བར་མནན་པ། རྩ་ཞལ་སྔོན་
པོ༑ གཡོན་ཞལ་ལྗང་གུ །རྒྱབ་ཞལ་དམར་པོ། གཡས་ཞལ་སེར་པོ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ།ྋ ནོར་བུ་དང་སྣ་ཚོགས་རྡོ་རྗེ་དང༌། ཟླ་བ་ཕྱེད་པས་མཚན་པའི་ཐོར་
ཚུགས་ཅན། མི་མགོ་སྐམ་པོ་ལྔའི་དབུ་རྒྱན་དང༌། རློན་པ་ལྔ་བཅུའི་དོ་ཤལ་བྱས་པ། འཁོར་ལོ་དང་། རྣ་ཆ་དང་། མགུལ་རྒྱན་དང་། གདུབ་བུ་དང་། སྐེ་རགས་དང་། ཐལ་ཆེན་ཏེ་
ཕྱག་རྒྱ་དྲུག་གིས་བརྒྱན་པ། ཞལ་མཆེ་བ་གཙིགས་ཤིང་འཇིགས་པར་བྱེད་པ། སྟག་གི་ལྤགས་པའི་ཤམ་ཐབས་ཅན། གད་ཀྱི་ཉམས་དགུ་དང་ལྡན་པ་སྟེ། སྐུ་དཔའ་བ་དང་། སྒེག་པ་
དང་༑ འཇིགས་སུ་རུང་བ་དང་། གསུང་རྒོད་པ་དང༌། གཤེ་བ་དང་། རྔམ་པ་དང་། ཐུགས་སྙིང་རྗེ་བ་དང༌། ཞི་བ་དང་། ངོ་མཚར་བའོ། ཕྱག་བཅུ་གཉིས་ཀྱིས་སྤྲས་པའི། དང་

པོ་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་ཡུམ་ལ་འཁྱུད་པ། དེའི་འོག་མ་གཉིས་ཀྱིས་གླང་པོ་ཆེའི་ལྤགས་པ་རློན་པ་གདེངས་ནས་འཛིན་པ། གཡས་ཀྱི་གསུམ་པ་ན་ཌ་མ་རུ། བཞི་པ་ན་དགྲ་
སྟ༑ ལྔ་པ་ན་གྲི་གུག །དྲུག་པ་ན་མདུང་རྩེ་གསུམ་པ། གཡོན་གྱི་གསུམ་པ་ན་ཁ་ཊཾ་ག །བཞི་པ་ན་ཐོད་པ་ཁྲག་གིས་བཀང་བ། ལྔ་པ་ན་རྡོ་རྗེའི་ཞགས་པ། དྲུག་པ་ན་ཚངས་པའི་མགོ་བོ་
གདོང་བཞི་པ་བསྣམས་པ། དེའི་པང་ན་ཡུམ་རྡོ་རྗེ་རྣལ་འབྱོར་མ་སྐུ་མདོག་དམར་མོ། ྋཞལ་ཅིག་ཕྱག་གཉིས་སྤྱན་གསུམ་པ། ཐོད་པ་དུམ་བུའམ་སྐེ་རགས་ཅན། ཁ་ཊཾ་ག་དང་ཐོད་པས་མཚན་
པའི་ཕྱག་གཡོན་པས་ཡབ་ལ་འཁྱུད་པ། གཡས་རྡོ་རྗེ་དང་བཅས་པའི་སྡིག་མཛུབ་སྟེང་གི་ནམ་མཁའ་ལ་འཕྱར་བ། མི་མགོ་སྐམ་པོ་ལྔའི་དབུ་རྒྱན་དང༌། རློན་པ་ལྔ་ཅུའི་དོ་ཤལ་ཅན། གཅེར་
བུ་སྐྲ་གྲོལ་ཞིང་ཕྱག་རྒྱ་ལྔས་བརྒྱན་པ། བྱིན་པ་གཉིས་ཀྱིས་བཅོམ་ལྡན་འདས་ཀྱི་བརླ་གཉིས་ལ་འཁྱུད་པ། གཉིས་ཀའང་ཡེ་ཤེས་ཀྱི་མེ་འབར་བའི་དབུས་ན་བཞུགས་པའོ། གཙོ་བོའི་ཐུགས་
ཀར་རང་འདྲའི་ཡེ་ཤེས་སེམས་དཔའ་ཚོན་གང་བ། དེའི་ཐུགས་ཀར་པདྨ་དང་ཉི་མའི་གདན་གྱི་སྟེང་དུ་ཧཱུཾ་ཡིག་ནག་པོ་དང༌། མགྲིན་པར་ཧེ་རུ་ཀ་ནག་པོ་ཞལ་ཅིག་ཕྱག་གཉིས་པ་བསྒོམ་དེ་ནས་

།ཡབ་ཡུམ་གཉིས་ཀའི་སྤྱི་བོར་ཨཾ། མགྲིན་པར་ཨཱཿ ཐུགས་ཁར་ཧཱུཾ། ཡབ་ཀྱི་སྙིང་ཁར་ཨོཾ་ཧ། འཚོགས་མར་ན་མ་ཧི། སྤྱི་བོར་སྭཱ་ཧཱ་ཧུ། ཕྲག་གོང་སྙན་༄༅།
བརྒྱུད་གཉིས་སུ་བོ་ཥ་ཊ་ཧེ། སྤྱན་གསུམ་ལ་ཧཱུཾ་ཧཱུཾ་ཧོ། ཡན་ལག་ཐམས་ཅད་ལ་ཕཊ་ཧཾ། ཡུམ་གྱི་ལྟེ་བར་ཨོཾ་བཾ། སྙིང་ཁར་ཧཾ་ཡཾ། ཁར་ཧྲི་མཽ་། དཔྲལ་བར་ཧྲི་ཧྲི། སྤྱི་གཙུག་ཏུ་ཧཱུཾ་ཧཱུཾ། ཡན་
ཨི
ལག་ཐམས་ཅད་ལ་ཕཊ་ཕཊ། མིག་ཏུ་ༀ། རྣ་བར་ཧཱུཾ། སྣ་ལ་ཁཾ། ལྕེ་ལ་ཨཾ། དཔྲལ་བར་ཏྲཾ། སྙིང་ཁར་ཧཾ་རྣམས་བསམས་ལ། ཐུགས་ཁའི་ས་བོན་གྱི་འོད་ཟེར་གྱིས་ཡེ་ཤེས་པ་དང་
དབང་གི་ལྷ་ཚོགས་དང་བཅས་པ་སྤྱན་དྲངས། ཛཿ ཧཱུྃ་བཾ་ཧོ། ཞེས་བྱ་བ་སྟེ་དབང་བསྐུར། དྲི་མ་དག །ཆུ་ལྷག་མ་ཡར་འཁྱིལ་བ་ལས་སྤྱི་བོར་བླ་མ་མི་བསྐྱོད་པའི་གཟུགས་ཅན་ཡུམ་དང་
བཅས་པ། ཕྱག་རྒྱ་དྲུག་གིས་བརྒྱན་ཞིང་མཚན་དང་དཔེ་བྱད་ཀྱིས་སྤྲས་པ། དགྱེས་པའི་ཞལ་འཛུམ་བག་དང་བཅས་པར་བསམ་མོ། །བླ་མའི་རྣལ་འབྱོར་བསྒོམ་ཞིང་རྩ་སྦྱང་བ་ནི། གཉིས་
མེད་ཡེ་ཤེས་ཆེན་པོ་ལས། །བརྩེ་བས་འགྲོ་རྣམས་རྗེས་འཛིན་ཕྱིར། །སྣ་ཚོགས་ཐབས་ཀྱིས་མཛད་པ་ཅན། །རྡོ་རྗེ་འཆང་ལ་ཕྱག་འཚལ་ལོ། །ཐེག་མཆོག་གསང་སྔགས་ཟབ་མོའི་དོན།

སྤྲོ་དང་སྡུད་པ་རང་དབང་ཉིད། །རྒྱལ་སྲས་ཀུན་གྱི་མཐུ་བོ་ཆེ། །རྡོ་རྗེ་འཛིན་ལ་ཕྱག་འཚལ་ལོ། །ཡི་དམ་ལྷ་ཡིས་རྗེས་སུ་བཟུང༌། །ཟབ་དོན་གདམས་པའི་བཀའ་བབས་ཤིང་། །ཕྱག་རྒྱ་
གཉིས་དང་ཡང་དག་ལྡན། །རི་ཁྲོད་དབང་ཕྱུགཿ༴ །དཀའ་སྤྱད་དཔལ་གྱི་རི་ལ་བྱོན། །མཐའ་ཡས་དངོས་གྲུབ་རྣམ་གཉིས་བརྙེས། །ཨ་ཝ་དྷུ་ཏིའི་རྣལ་འབྱོར་པ། །མཻ་ཏྲི་པ་ལ༴ ། རྣལ་
འབྱོར་གསང་སྔགས་སྡོང་པོ་ལ། །སྐྱོན་བྲལ་ཕོ་ཉའི་ལམ་མཆོག་གྲུབ། །རླུང་སེམས་དབང་ཐོབ་ཡོན་ཏན་རྫོགས། །ཏི་ཕུ་པ་ལ༴ །སྲིད་པའི་ཉེས་པ་ཁྱད་དུ་བསད། །མན་ངག་མཆོག་གིས་
རབ་ཏུ་བརྒྱན། །གྲུབ་པའི་དབང་ཕྱུག་རྗེ་བཙུན་མཆོག །རས་ཆུང་ཞབས་ལ༴ །མཚུངས་མེད་བླ་མ་གུས་བརྟེན་ཞིང་། །ཚུལ་གནས་ཐོས་བསམ་མཐར་ཕྱིན་ཏེ། །སྒྱུ་མའི་བརྟུལ་ཞུགས་ལ་
གནས་པ། །ལོ་དང་སུམ་པ༴ །དམིགས་གཏད་མཚན་མའི་ཡུལ་ལས་འདས། །བརྗོད་བྲལ་རྟོགས་པའི་མངའ་བདག་ཉིད། །དཔལ་ལྡན་རྣལ་འབྱོར་དབང་ཕྱུག་མཆོག །གླིང་ཆེན་
རས༴ །བརྩེ་བའི་ཐུགས་ཀྱིས་གངས་ཅན་འདིར། །སྙིགས་དུས་འགྲོ་བའི་དཔལ་དུ་བྱོན། །སངས་རྒྱས་ཀུན་གྱི་སྤྲུལ་པའི་སྐུ། །གཙང་པ་རྒྱ་རས་ལ་ཕྱག་འཚལ། །བསྟན་པའི་རྒྱུད་འཛིན་

།གྲུབ་ཐོབ་ཟམ་མཆད། །རྩོལ་མེད་ལྷུན་གྲུབ་ཐུགས་རྗེ་ཆེན་པོ་ཡིས། །སྙིགས་མའི་དུས་འདིར་འགྲོ་བ་འདྲེན་མཛད་པའི། །ཆོས་རྗེ་ཁུ་དབོན་ཞབས་ལ་ཕྱག་འཚལ་༄༅།
ལོ༑ །ཆོས་རྗེ་ཆོས་ཀྱི་རྒྱལ་པོ་འགྲོ་བའི་མགོན། །མཁས་གྲུབ་མཁས་པའི་དབང་པོ་ཐམས་ཅད་མཁྱེན། །གངས་ཅན་རྣལ་འབྱོར་དབང་ཕྱུག་རིན་པོ་ཆེ། །རྒྱལ་དབང་ཆོས་རྗེའི་ཞབས་ལ་
གསོལ་བ་འདེབས། །སངས་རྒྱས་ཀུན་འདུས་འཕྲིན་ལས་རྣམ་བཞི་ཡིས། །མ་ནོར་ལམ་སྟོན་སྟོང་ཉིད་སྙིང་རྗེ་ལྡན། །དེ་ཉིད་གདུལ་བྱའི་རྒྱུད་ལ་འགོད་མཛད་པའི། །ངག་དབང་ཆོས་ཀྱི་རྒྱལ
པོར་གསོལ་བ་འདེབས། ཞེས་དང་། མ་ནམ་མཁའ་དང་མཉམ་པའི་སེམས་ཅན་ཐམས་ཅད། བླ་མ་སངས་རྒྱས་ཆོས་ཀྱི་སྐ་ལ་སྐྱབས་སུ་མཆིའོ། བླ་མ་ལོངས་སྤྱོད་རྫོགས་པའི༴ བླ་མ་
ཐུགས་རྗེ་སྤྲུལ་པའི༴ བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། བློ་ཆོས་སུ་འགྲོ་བར། ཆོས་ལམ་དུ་འགྲོ་བར། ལམ་འཁྲུལ་པ་སེལ་བར། འཁྲུལ་པ་ཡེ་ཤེས་སུ་འཆར་བར་བྱིན་
གྱིས་བརླབ་ཏུ་གསོལ། སྐུ་འགྱུར་བ་མེད་པ་བླ་མའི་སྐུ་ལ་གསོལ་བ་འདེབས། གསུང་འགག་པ་མེད་པ་བླ་མའི་གསུང་ལ་གསོལ་བ་འདེབས། ཐུགས་འཁྲུལ་པ་མེད་པ་བླ་མའི་ཐུགས་ལ་

གསོལ་བ་འདེབས། ལུས་ལ་བླ་མའི་སྐུ་ཡིས་བྱིན་གྱིས་བརླབ་ཏུ་གསོལ། ངག་ལ་བླ་མའི་གསུང་གིས་བྱིན་གྱིས་བརླབ་ཏུ་གསོལ། སེམས་ལ་བླ་མའི་ཐུགས་ཀྱིས་བྱིན་གྱིས་བརླབ་ཏུ་
གསོལ༑ ད་ལྟ་ཉིད་དུ༴ མྱུར་བ་ཉིད་དུ༴ འདུག་ས་འདི་རུ༴ ཕྱག་རྒྱ་ཆེན་པོའི་གནས་ལུགས་ཀྱི་རྟོགས་པ་ཁྱད་པར་ཅན་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། བྱམས་དང་སྙིང་རྗེ་
བྱང་ཆུབ་ཀྱི་སེམས་འབྱོངས་པར་བྱིན་གྱིས་བརླབ་ཏུ་གསོལ། འགྲོ་རྣམས་སྨིན་གྲོལ་གྱི་ལམ་ལ་འགོད་ནུས་པར་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས། བླ་མ་ཡབ་ཡུམ་གྱི་
སྦྱོར་མཚམས་ནས། བྱང་ཆུབ་ཀྱི་སེམས་བདེ་བ་བཅས་པ་སྤྱི་བོ་ཚངས་པའི་བུ་ག་ནས་ངྷུ་ཏིའི་ནས་མར་བབས་པས་ལུས་ཀྱི་ནང་ཐམས་ཅད་ཟག་མེད་ཀྱི་བདེ་བས་ཁྱབ་པར་བསམ། བཞི་པ་རྩ་ལམ་
སྦྱང་བ་ནི། སྣ་བུག་གཉིས་ནས་ཨཱ་ལི་དང་ཀ་ལི་པདྨ་ར་ག་ལྟར་དམར་བའི་ཕྲེང་བ། ཤིན་དུ་ཕྲ་བ་རྩ་གཉིས་ཀྱི་ལམ་ནས་བརྒྱུད་དེ་སྣ་སྒོ་ལ་ཐུག་གི་བར་གང་བར་བསྒོམ་ཞིང་། རླུང་འབྱུང་བའི་
ཚེ་ཡིག་འབྲུ་རེ་རེ་ནས་རྒྱངས་རྒྱངས་ཕྱིར་འཐོན་པ་དང་ནང་དུ་རྔུབ་པའི་ཚེ། གཤང་གཅིའི་ལམ་གཉིས་ནས་བརྒྱུད་དེ་རྩ་སྦུབས་ཀྱི་ནང་ནས་ཐོགས་པ་མེད་པར་འོངས་ནས་ཕྱི་ནང་དུ་དམར་ཁོར་རོ་རོ་

།འཁོར་བ་ལ་དམིགས་པ་གཏད། རྩ་ཐིག་རླུང་གསུམ་གྱིས་ལམ་སྦྱངས་ནས་གནད་དུ་ཚུད་དེ་གེགས་གང་ཡང་མི་འབྱུང་ངོ་། །ཞེས་པའི་སྔོན་འགྲོ་རྒྱུ་སྐར་བདག་པོའི་༄ ༅།
འོད༑ །བླ་མ་ལྷ་ལམ་ཡངས་ལས་བྱུང་བ་རྣམས། །དང་པོའི་ལས་ཅན་ཀུ་མུད་རྒོད་པའི་ཕྱིར། །ནོར་འཁྲུལ་བཅོས་སླད་ཚོགས་རྣམས་སེལ་ཕྱིར་བཀོད། །འདི་ཡི་དགེ་བ་འོད་སྟོང་ལྡན་པ་
ཡིས༑ །བདག་སོགས་འགྲོ་བློའི་མུན་པ་རབ་བསལ་ནས། །ཟུང་འཇུག་གདོད་མའི་དབྱིངས་སུ་སངས་རྒྱས་ཏེ། །ལུས་ཅན་མཐའ་དག་འདྲེན་པའི་དཔལ་དུ་ཤོག །ཅེས་པ་འདི་ཉིད། རང་གི་
སློབ་མ་རྡོ་རྗེ་ཐེག་པའི་དོན་ལ་མོས་པ་འགའ་ཞིག་དང་། ཁྱད་པར། ངེས་དོན་གྱི་བདུད་རྩིས་ཡོངས་སུ་ཚིམ་པ་མིག་བཞི་པའི་དབོན་པོ་ཆོས་ཀྱི་བཤེས་གཉེན་གྱིས་བསྐུལ་བའི་ངོར། དཔལ་
འབྲུག་པ་ཡབ་སྲས་ཀྱི་ཞབས་རྡུལ་སྤྱི་བོས་ལེན་ཞིང་། བྱ་ནག་གི་རིགས་ལ་སྐྱེས་པ་ཐེག་པ་མཆོག་གི་རྣལ་འབྱོར་པ་ཆོས་ཀྱི་གྲགས་པ། བཀྲ་ཤིས་ནོར་བུ་དབང་གི་རྒྱལ་པོའི་སྡེས། རྣམ་བྱུང་
ཞེས་བྱ་ས་ཕོ་འབྲུག་གི་ལོའི་ཧོར་ཟླ་དང་པོའི་ཡར་ངོའི་བཟང་པོ། གཉིས་པ་ལ་བཀྲ་ཤིས་མཐོང་སྨོན་གྱི་ཆོས་གྲྭ་ཆེན་པོར་སྦྱར་བའི་ཡི་གེ་པ་ནི་བསོད་ནམས་ལྷའི་མིང་ཅན་ནོ། །འདིས་ཀྱང་བསྟན་✖

པ་རིན་པོ་ཆེ་དར་ཞིང་རྒྱས་པར་གྱུར་ཅིག། །།ཞུས་དག།

༄༅། །བདེ་མཆོག་སྙན་རྒྱུད་ལས། དབང་གི་ཕྱག་ལེན་སྐུ་བཞི་གསལ་བའི་མེ་ལོང་ཞེས་བྱ་བ་བཞུགས་སོ།།

༄༅། །ན་མ་ཤྲཱི་ཙཀྲ་སམྦྷ་ར་ཡེ། བདེ་ཆེན་ཧེ་རུ་ཀ་ཡི་སྐུ། །སྟོང་ཉིད་མཛེས་པའི་ཡལ་གས་འཁྱུད། །འཕོ་མེད་གར་དགུའི་རོལ་
རྩེད་ཀྱིས། །སྲིད་ཞིའི་ཕན་བདེ་བསྐྱེད་དེར་འདུད། །འཁོར་ལོ་སྡོམ་པའི་དཀྱིལ་འཁོར་ལས། །གསང་བ་ཤེས་རབ་བཞི་པ་ནི། །དངོས་སུ་ཉམས་
ལེན་སྟོན་པའི་ལམ། །མན་ངག་མཆོག་འདི་བྲི་བར་བྱ། །དེ་ཡང་འདིར་གསང་བའི་དབང་ལ་སྔོན་འགྲོ་དངོས་གཞི་རྗེས་དང་གསུམ་ལས། དང་པོ་སྔོན་
དུ་འགྲོ་བ་ལ། མཎྜལ་འབུལ་བ། མཚན་ཉིད་ལྡན་པའི་རིག་མ་འབུལ་བ། གསོལ་བ་གདབ་པ། མིག་དར་འཆིང་བ། ཡེ་ཤེས་དབབ་པ་དང་ལྔ་

སྙན་
བརྒྱུད་
༄༅། །ལས། དང་པོ་ནི་ཕྱི་རོལ་མཆོད་པ་ནས་བཤད་པའི་མཎྜལ་ཚོམ་བུ་ཉི་ཤུ་རྩ་གསུམ་མ་འབུལ། གསུམ་པ་ནི། ཤེས་རབ་མ་
ཨི
མཚན་ཉིད་དང་ལྡན་པ་བཅུའམ། ལྔའམ། གཅིག་ལ་སོགས་པ་ལོ་བཅུ་དྲུག་མ་ནས། ཉི་ཤུ་རྩ་ལྔའི་བར་འབུལ། །གསུམ་པ་གསོལ་བ་གདབ་པ་
གཉིས་
ནི༑ སྐྱོབ་པ་མེད་པ་རྣམས་ཀྱིས་སྐྱབས། །དཔལ་ལྡན་འཁོར་ལོ་སྡོམ་པ་ཡི། །ལྟོས་མེད་ཐུགས་རྗེ་ཆེན་པོ་ཡིས། །བདག་ཅག་རྣམས་ཀྱི་མགོན་མཛོད་
ཅིག །ཀྱེ་འོ་མགོན་པོ་ཁྱེད་རྣམས་ཀྱིས། །ཐེག་ཆེན་ཏིང་འཛིན་ཇི་ལྟ་བས། །འཁོར་བ་འདམ་གྱི་མཚོ་ནང་དུ། །བདག་བྱིང་འདི་ལས་བདག་ལ་

སྐྱོབས༑ །ཞེས་ལན་གསུམ་གསོལ་བ་བཏབ། །བཞི་པ་ནི། སྔོན་ཆད་གསང་བའི་དཀྱིལ་འཁོར་མ་མཐོང་བའི་བརྡར། ༀ་ཨཱ་ཧཱུཾ་གིས་གདོང་གཡོགས་བཅིངས་ལ། །ལྔ་པ་ནི། རང་གི་
སློབ་མ་སྐད་ཅིག་གིས་བཅོམ་ལྡན་འདས་མ་རྡོ་རྗེ་རྣལ་འབྱོར་མ་པདྨ་རཱ་གའི་མདངས་ཅན་ཞལ་གཅིག་ཕྱག་གཉིས་མ། ཕྱག་གཡས་གྲི་གུག་འབར་བ་ནམ་མཁའི་ཕྱོགས་སུ་འཕྱར་བས་རྣམ་པར་རྟོག་
པའི་ཟུག་རྔུ་མ་ལུས་པ་གཅོད་ཅིང༌། གཡོན་ཐོད་ཁྲག་ཐུགས་ཁར་འཛིན་པས་ཟག་པ་མེད་པའི་བདུད་རྩིའི་རོས་ཚིམ་པར་མཛད་པ། མི་མགོ་སྐམ་པོ་ལྔའི་དབུ་རྒྱན་དང༌། རློན་པ་ལྔ་བཅུའི་དོ་ཤལ་
བྱས་པ། ཐལ་ཆེན་སྤངས་པའི་ཕྱག་རྒྱ་ལྔས་བརྒྱན་པ། གྲུ་མོ་ན་ཡབ་ཧེ་རུ་ཀ་མཚོན་པའི་ཁ་ཊཱཾ་ག་བསྣམས་པ། གཅེར་བུ་བརྒྱད་གཉིས་ལོན་པའི་ན་ཚོད་ཅན། ཞབས་གཡས་བསྐུམ་
པ༑ གཡོན་བརྐྱང་བས་སྲོག་བྲལ་བའི་སྙིང་ཁ་མནན་པ། ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་ལྟེ་བར་རྡོ་རྗེ་རྣལ་འབྱོར་མ་སྐུ་མདོག་དམར་མོ་གཅེར་བུ་རུས་པའི་རྒྱན་ལྔས་བརྒྱན་
པ༑ ཕྱག་གཉིས་ཀྱིས་ཌཱ་མ་རུ་དང། དྲིལ་བུ་བསྣམས་ནས་གར་བྱེད་པར་བསམས་ལ། ཨོཾ་ཏིཥྛ་མ་ཧཱ་ཀྲོ་དྷ་ཞེས་དང༌། ཨོཾ་ཤྲཱི་ཧེ་རུ་ཀ་བི་རྒྱ་ཞེས་སྔགས་ཚན་གཉིས་ཀྱི་རྗེས་སུ། ཕེ་ཕོ་

།བཏགས་པ་བརྗོད་ལ་ཡེ་ཤེས་དབབ་ཅིང༌། བདེ་སྟོང་གི་དོན་ལ་སེམས་བཞག་གོ །གཉིས་པ་དངོས་གཞི་ནི། རང་ཉིད་སྐད་ཅིག་གིས་པདྨ་དང་ཉི་མའི་གདན་གྱི་
སྙན་༄༅།
བརྒྱུད་
སྟེང་དུ་དཔལ་འཁོར་ལོ་སྡོམ་པ་མངོན་རྟོགས་བཞིན་བསྐྱེད། ཡུམ་ལོ་བཅུ་དྲུག་མ་རྡོ་རྗེ་རྣལ་འབྱོར་མ་དང༌། གཞན་རྣམས་འཁོར་གྱི་ལྷ་མོར་བསྐྱེད། ཡབ་ཀྱི་སྙིང་ཁར་རྡོ་རྗེ་སེམས་དཔའི་ངོ་
ཨི
བོ༑ ཨཾ་ཧ་དཀར་པོ། དཔྲལ་བར་རྣམ་སྣང་གི་ངོ་བོ་ན་མ་ཧི་སེར་པོ། འཚོགས་མར་རིན་འབྱུང་གི་ངོ་བོ་སྭཱ་ཧཱ་ཧུ་དམར་པོ། ཕྲག་གོང་གཉིས་སུ་ཧེ་རུ་ཀའི་ངོ་བོ་བཱོ་ཥ་ཊ་ཧེ་ནག་པོ། སྤྱན
གསུམ་ལ་འོད་དཔག་མེད་ཀྱི་ངོ་བོ་ཧཱུཾ་ཧཱུཾ་ཧོ་མཐིང་ཁ་ཡན་ལག་ཐམས་ཅད་ལ་རྟ་མཆོག་གི་ངོ་བོ་ཕཊ་ཧཾ་ལྗང་གུ །ཡུམ་གྱི་ལྟེ་བར་ཕག་མོའི་ངོ་བོ་ཨཾ་བཾ་དམར་མོ། སྙིང་ཁར་གཤིན་རྗེ་མའི་ངོ་བོ་
ཡཾ་སྔོན་མོ། ཁར་རྨོངས་བྱེད་མའི་ངོ་བོ་ཧྲི་མོོ་དཀར་མོ། དཔྲལ་བར་བསྐྱེད་བྱེད་མའི་ངོ་བོ་ཧྲིང་ཧྲིང་སེར་མོ། སྤྱི་གཙུག་ཏུ་སྐྲག་བྱེད་མའི་ངོ་བོ་ཧཱུཾ་ཧཱུཾ་ལྗང་ཁུ། ཡན་ལག་ཐམས་ཅད་ལ་ཙན་ཏྲི་
ཀའི་ངོ་བོ་ཕཊ་ཕཊ་དུད་ཁ། ཡབ་ཡུམ་གཉིས་ཀའི་སྤྱི་བོར་འཁོར་ལོ་དཀར་པོ་ཨཾ་གྱིས་མཚན་པ། ལྐོག་མར་པདྨ་དམར་པོ་ཨཱས་མཚན་པ། སྙིང་ཁར་རྡོ་རྗེ་སྔོན་པོ་ཧཱུྃ་གིས་མཚན་པ། མིག་ཏུ་༔

ཨོཾ་ལས་གཏི་མུག་རྡོ་རྗེ་དཀར་པོ། རྣ་བར་ཧཱུཾ་ལས་ཞེ་སྡང་རྡོ་རྗེ་ནག་པོ། སྣ་ལ་ཁཾ་ལས་ཕྲག་དོག་རྡོ་རྗེ་ལྗང་ཁུ། ལྕེ་ལ་ཨཾ་ལས་འདོད་ཆགས་རྡོ་རྗེ་དམར་པོ། དཔྲལ་བར་ཏྲཾ་ལས་སེར་སྣ་རྡོ་རྗེ་
སེར་པོ།སྙིང་ཁར་ཧཾ་ལས་དབང་ཕྱུག་རྡོ་རྗེ་སྔོན་པོ་ཐམས་ཅད་ཀྱང་ཞལ་ཅིག་ཕྱག་གཉིས་རྡོ་རྗེ་དང་དྲིལ་བུ་འཛིན་པར་གྱུར། དེ་ནས་རྡོ་རྗེ་དང་པདྨ་བྱིན་གྱིས་བརླབས་པ་ནི། ཡབ་ཀྱི་རྡོ་རྗེ་ཧཱུྃ་
ལས་རྡོ་རྗེ་སྔོན་པོ་རྩེ་ལྔ་པ་ཨཾ་ལས་ནོར་བུ་དམར་པོ་ཕཊ་སེར་པོས་བུག་པ་བཀག་པ། ཡུམ་གྱི་པདྨ་ཨཱ་ལས་པདྨ་དམར་པོ་འདབ་མ་གསུམ་པ། ཨོཾ་ལས་ཟེའུ་འབྲུ་དཀར་པོ་ཕཊ་སེར་པོས་བུག་པ་
བཀག་པ། ཡུམ་གྱི་ལྟེ་བར་ཟླ་བ་ལ་ཡུམ་གྱི་སྙིང་པོ། སྙིང་ཁར་ཉེ་སྙིང༌། མགྲིན་པར་རང་གི་སྙིང་པོ། དཔྲལ་བར་རང་གི་ཉེ་སྙིང་བསྒོམས་ལ། ཡི་གེ་བདུན་པ་ཚར་ཅིག་གིས་བྱིན་གྱིས་
བརླབས་སོ། དེ་ནས་སྙོམས་པར་ཞུགས་པར་བྱ་སྟེ། འཁྱུད་པ་དང་པོ་ལ་སོགས་པ་སྔོན་དུ་འགྲོ་བ་ནི་དགའ་བ། བསྲུབ་པ་ནི་མཆོག་དགའ། ཐིག་ལེ་འགྲོས་པ་ནི་ལྷན་སྐྱེས་ཀྱི་དགའ་
77 ཐབས་ཀྱི་ཐིག་ལེ་འཕོས་པ་ནི་དགའ་བྲལ་ཏེ། བྱང་ཆུབ་ཀྱི་སེམས་རྡོ་རྗེ་དང་པདྨས་དབང་བསྐུར་བྱིན་པར་བྱ་སྟེ། ཨོཾ་ཨཱཿ ཧཱུྃ་ཧ་ཧོ་ཧྲི་ཞེས་པས་བྱིན་གྱིས་བརླབས་ལ། དུས་མཉམ་དུ་

༄༅། །ཉམས་སུ་མྱོང་བ་སྐྱེས་པ་བླ་མས་གཡོན་པའི་རྒན་པོ་དང་མིང་མེད་དག་གིས་གསང་བ་མནན་ཏེ། སློབ་མའི་ཁར་སྦྱིན་པར་བྱ་སྟེ། ཇི་ལྟར་འདས་པའི་སངས་རྒྱས་
ཀྱིས༑ །རྡོ་རྗེ་འཛིན་སོགས་དབང་བསྐུར་ལྟར། །བྱང་ཆུབ་སེམས་ནི་མཛེས་པ་ཡིས། །དེ་བཞིན་བུ་ཁྱོད་དབང་བསྐུར་རོ། །ཞེས་ལྕེ་ཐོག་ཏུ་བྱང་སེམས་དཀར་པོ་བྱིན་ནས། སློབ་མས་ཨ་ཧོ་
མ་ཧཱ་སུ་ཁཱ་ཞེས། མིད་པས་ལུས་ཐམས་ཅད་གང་ཞིང་རང་བཞིན་བརྒྱད་ཅུའི་རྟོག་པ་འགགས་ནས། ལུས་སེམས་བདེ་བའི་རང་བཞིན་དུ་གྱུར་པར་བསམས་ལ། དེ་ནས་ཤེས་རབ་ཀྱང་སློངས་
ལ་དེ་བཞིན་སྦྱིན་པར་བྱའོ། དེ་ཡང་ཡབ་ཀྱི་གསང་གནས་ཐོབ་ན་རྗེ་བཙུན་ཡབ་ལ་ཐོབ་པའི་གསང་དབང་། ཡུམ་གྱི་ཁ་ནས་སླངས་ན་རྗེ་བཙུན་ཡུམ་ལ་ཐོབ་པའི་གསང་དབང་། ཐོད་པ་ལ་
སོགས་པ་བཞག་ནས་ཐོབ་ན་རང་རིག་པའི་སྟོབས་ཀྱིས་ཐོབ་པ། ཤིན་ཏུ་རྟོག་པ་ཅན་ལ་ཞོའ མ་ཆང་ལ་སྦྱར་ཏེ་སྦྱིན། གསུམ་པ་ཕན་ཡོན་བསྟན་པ་ནི། འདི་ལྟར་སངས་རྒྱས་ཐམས་ཅད་
ཀྱི༑ དབང་བསྐུར་ཆོ་ག་མཆོག་གྱུར་པ། །གསུང་གི་རྡོ་རྗེ་རྣམ་དག་པས། །སྔགས་རྣམས་ཐམས་ཅད་འགྲུབ་པར་འགྱུར། །ཞེས་གསུངས་ཤིང༌། ཨོཾ་ཨཱཿ ཧཱུྃ་གིས་གདོང་གཡོགས་

བསལ༑ རྡོ་རྗེ་སློབ་དཔོན་གྱི་ལུས་ཀྱི་དཀྱིལ་འཁོར་དུ་གསང་བའི་དབང་ཐོབ། ངག་གི་དྲི་མ་དག །ལམ་རྩ་རླུང་ཐིག་ལེ་བསྒོམ་པ་ལ་དབང༌། འབྲས་བུ་གསུང་རྡོ་རྗེ་ལོངས་སྤྱོད་རྫོགས་སྐུ་
ཐོབ་པའི་སྐལ་བ་དང་ལྡན་པར་བྱས་པའོ་སྙམ་དུ་བྱས་ཏེ་གསང་བའི་དབང་ངོ་། །དེ་ནས་ཤེས་རབ་ཡེ་ཤེས་ཀྱི་དབང་ལ། སྔོན་འགྲོ། དངོས་གཞི། རྗེས་གསུམ་ལ། སྔོན་འགྲོ་ནི་གོང་དང་
འདྲ་ལ། དངོས་གཞི་ནི། སློབ་མ་ཧེ་རུ་ཀ་སྐ་མདོག་སྔོན་པོ་ཞལ་བཞི་ཕྱག་བཅུ་གཉིས་པའི་སྐར་བསམ་ལ། བླ་མས་རིག་མ་ཡོངས་སུ་དག་པ་རྡོ་རྗེ་ཕག་མོའི་ངོ་བོར་གྱུར་པ་གཟུགས་དང་ལང་
ཚོར་ལྡན་པ་ཞིག་ལག་ཏུ་གཏད་ཅིང། སྤྱི་བོར་རྡོ་རྗེ་བཞག་ལ། ཁྱོད་ཀྱིས་སྲོག་ཆགས་བསད་པར་བྱ། །རྫུན་གྱི་ཚིག་ཀྱང་སྨྲ་བར་བྱ། །མ་བྱིན་པར་ཡང་ཁྱོད་ཀྱིས་ལོང༌། །གཞན་གྱི་བུད་
མེད་བརྟེན་པར་གྱིས། །ཞེས་པས། དེའི་དོན་ཅུང་ཞིག་བཤད་ན་དྲང་དོན་ངེས་དོན་གཉིས་ལས། དང་པོ་ནི། བླ་མའི་སྐུ་ལ་བསྡོ་བ་སོགས་བསྒྲལ་བའི་ཞིང་བཅུ་ཚང་བ་རྣམས་བསྒྲལ་བར་
བཤད་པ་ཡིན་ཏེ། དེ་ལྟར་མ་བྱས་པས་རྩ་ལྟུང་འཕོག་པ་ནི། གདུག་ལ་རྟག་ཏུ་བྱམས་ལྡན་པ། །བྱེད་པ་དེ་ནི་བཅུ་པར་འདོད་ཅེས་སོ། །གཉིས་པ་ཐབས་ལམ་གྱི་དབང་དུ་བྱས་ན། བཟུང་

༄༅། །འཛིན་གྱི་རླུང་དབུ་མར་བསད་པའོ། གྲོལ་ལམ་པ་ལྟར་ན། བཟུང་འཛིན་གྱི་རྟོག་པ་རང་གྲོལ་བར་བྱེད་པའོ། །རྫུན་གྱི་ཚིག་ལ་དྲང་དོན་དུ་ཐབས་ལ་མཁས་པའི་
ཚིག་གིས་གདུལ་བྱ་ཁ་འདྲེན་པར་བྱེད།ྋ ངེས་དོན་དུ་ཆོས་ཐམས་ཅད་སྒྱ་མ་ལྟ་བུར་བཤད་པའོ། །མ་བྱིན་པར་ལེན་པ་ལ། དྲང་དོན་དུ་སེམས་ཅན་སེར་སྣ་ཅན་ལ་སོགས་པའི་ནོར་འཕྲོག་ཏེ་སྦྱིན་
པར་བྱེད་པའོ། ངེས་དོན་དུ། རང་རིག་པའི་ཡེ་ཤེས་ནི་སྟེར་མཁན་མཽད་པར་ལེན་པའོ། །གཞན་གྱི་བུད་མེད་བརྟེན་པ་ནི། དྲང་དོན་དུ་མཚན་ལྡན་གྱི་ལས་རྒྱ་བརྟེན་པ་ཡིན་ལ། ངེས་དོན་དུ་
j
རྣམ་པ་ཀུན་གྱི་མཆོག་དང་ལྡན་པའི་སྟོང་ཉིད་ཀྱི་བཞིན་བཟང་མ་བརྟེན་པར་བྱེད་པ་ཡིན་ནོ། ཞེས་བཤད་ཅིང༌། བླ་མས་ལྷ་མོ་འདི་ནི་ཕྱག་རྒྱ་ཆེ། །བདེ་བ་མཐའ་ཡས་སྟེར་བྱེད་མ། །བླངས་
ནས་བུ་ཡིས་དུས་ཀུན་དུ། །བླ་ན་མེད་པའི་མཆོད་པ་གྱིས། ཞེས་གསུངས་པ་དང་། ལྷ་མོ་དེས། དཔའ་བོ་བུ་ཁྱོད་ཅི་ལ་སྤྲོ། །བྱང་ཆུབ་སེམས་ནི་བཟའ་བ་དང་། །རིགས་ལྔས་ས་ནི་ཡང་
དག་བྱུང༌། །རིག་མ་གུས་པས་ཡང་དག་མཆོད། །གཤང་ལྕི་སྟོབས་དང་དྲི་ཆེན་སོགས། །དེ་ནི་སོ་སོར་བཟའ་བ་དང་། །གཞན་ཡང་མཛེས་པའི་དམ་ཚིག་རྣམས། །ཇི་ལྟར་སྤྲོ་བ་བུ་ཡིས་345

སྨྲོས༑ །ཞེས་དྲི་བ་ལས། ཇི་ལྟར་གསུངས་པའི་དམ་ཚིག་རྣམས། །ལྷ་མོ་ཅི་ཕྱིར་བདག་མི་སྤྲོ། །དམ་ཚིག་ཐམས་ཅད་བསྲུང་བར་བགྱི། །པདྨ་དག་ཏུ་ཅིས་མི་མཆོད། །ཅེས་ལན་གསུམ་
གཏབ་པ་དང་། ལྷ་མོ་དེ་དགའ་བས་སྐྲ་གྲོལ་ཞིང༌། གོས་དང་བྲལ་བར་བྱས་ནས། ཨེ་མ་ང་ཡི་པདྨ་འདི། །བདེ་བ་ཐམས་ཅད་ཀྱི་ནི་གནས། །གང་ཞིག་ཆོ་ག་བཞིན་བརྟེན་ན། །བདག་ནི་
དེ་ཡི་མདུན་གནས་ཏེ། །བདེ་བ་མཆོད་ལ་སོགས་པ་ནི། །ཇི་ལྟར་བྱ་བ་པདྨར་གྱིས། །བདེ་ཆེན་རྒྱལ་པོ་རང་ཉིད་ནི། །འདི་ཉིད་ལ་ནི་རྟག་ཏུ་གནས། །ཞེས་པང་དུ་བྱུང་བ་དང༌། གནས་
གསུམ་ཁ་བསང་སྦྱང་བྱིན་གྱིས་བརླབས། མགོར་ཨཾ། སྙིང་ཁར་ཧཱུཾ། ལྟེ་བར་ཨཱ། གསང་གནས་སུ་སྭཱཧཱ། བརླ་ནས་རྐང་པའི་མཐར་ཐུག་པའི་བར་ཧཱ་བསྒོམས་ལ། སངས་རྒྱས་
རིགས་ལྔའི་བདག་ཉིད་དུ་བྱིན་གྱིས་བརླབ། དེ་ནས་ཟག་པ་མེད་པའི་རྟེན་བརྩལ་བར་བྱ་སྟེ། མཻ་ཏྲི་པའི་གཞུང་ལས། རྡོ་རྗེ་དབྱིངས་ཕྱུག་མ་ཡི་རྩ། །བུད་མེད་གཡོན་པའི་ཆ་ལ་གནས།
སོར་མོས་ཅུང་ཟད་བསྐྱོད་བྱ་བ། །བླ་མའི་མན་ངག་ལས་ཤེས་བྱ། །ཞེས་གསུངས་པས། རྩ་བཙལ་ནས། ཨོཾ་སརྦ་ཏ་ཐཱ་ག་ཏ་ཨནུ་རཱ་ག་ན་བཛྲ་སྭཱབྷ་ཝ་ཨཏྨ་ཀོ་ཧཾ་ཞེས་སྦྱོར་བའི་ཆོས་བཅུ་

།གཅིག་གིས་སྙོམས་པར་ཞུགས་པས། བདེ་བའི་སྒྲས་བར་སྣང་གི་དེ་བཞིན་གཤེགས་པའི་རིགས་བསྡུས་ནས་ཁ་ནས་ཞུ་བར་གྱུར་པས། ནོར་བུའི་ལྟེ་བ་དག་གི་༄༅།
དབུས་སུ་ཐིག་ལེ་གཉིས་ཀྱི་བདག་ཉིད་ལྷན་ཅིག་སྐྱེས་པའི་དགའ་བའི་རང་བཞིན་དུ་གནས་པར་བསམ་ལ། ཕྱག་རྒྱ་ཆེན་པོའི་དོན་ལ་མངོན་པར་ཕྱོགས་པར་བྱས་ཏེ། བླ་མས་ངོ་སྤྲད་པ་
ནི༑ ཤེས་རབ་ཡན་ལག་ནུ་མར་ནི། །རེག་ལས་བྱང་ཆུབ་སེམས་འཕོའི་བདེ། །འོ་མ་འཛིན་པས་དབང་བསྐུར་བས། །གང་ལས་བདེ་ཐོབ་དེ་བྱིས་པ། །ཞེས་གསུངས་པས། ཤེས་རབ་ཀྱི་
ནུ་མ་ལ་རེག་པས། ཞུ་བ་གཙུག་ཏོར་ནས་དཔྲལ་བའི་བར་འོངས་པའི་བདེ་བ་ཉམས་སུ་མྱོང་བ་ནི་དབང་དང་པོ་ཐོབ་པའི་ཕྱིར་བྱིས་པའི་དབང་སྟེ་བུམ་པའི་དབང་ངོ་། །ཡུན་རིང་གསང་བར་སྤྲོ་
ལས་སྐྱེས། །བྱང་ཆུབ་སེམས་ནི་འཕོ་བའི་བདེ། །གསང་བའི་དབང་བསྐུར་གསང་བར་ནི། །གང་ལས་དེ་ཐོབ་དེ་དར་མ། ཞེས་པས། པདྨར་རྡོ་རྗེ་བཅུག་སྟེ་ཡུན་དུ་ཅུང་ཟད་གསོར་བ་ལས་
སྐྱེས་པའི་བྱང་ཆུབ་ཀྱི་སེམས་མགྲིན་པ་ནས་སྙིང་ཁའི་བར་འོངས་པས། མཆོག་དགའི་བདེ་བ་ཉམས་སུ་མྱོང་བ་ནི་གསང་བའི་དབང་སྟེ་སྔ་མ་ལས་ཁྱད་པར་དུ་གྱུར་པའི་ཕྱིར་དར་མའི་དབང་ངོ། 347

ཡུན་རིང་གསང་བར་སྤྲོ་ལས་སྐྱེས། །རྡོ་རྗེའི་རྩེ་མོར་གཡོ་བའི་བདེ། །ཤེས་རབ་ཡེ་ཤེས་དབང་བསྐུར་བས། །གང་ལས་གཡོ་བའི་བསྒྲོད་དེ་རྒན། །ཞེས་པས་གསང་བར་རྡོ་རྗེ་དྲག་ཏུ་བསྐྱོད་
པས༑ ལྟེ་བ་ནས་གསང་གནས་དང་། རྡོ་རྗེ་ནོར་བུའི་རྩེ་མོའི་བར་དུ་བྱང་ཆུབ་ཀྱི་སེམས་གཡོ་བ་སྟེ།ཁྱད་དགའི་བདེ་བ་ཉམས་སུ་མྱོང་བ་ནི་ཤེས་རབ་ཡེ་ཤེས་ཀྱི་དབང་སྟེ། རྒན་པོའི་དབང་
། གསང་བར་རྡོ་རྗེ་བསྐྱོད་པ་ལས། ཞུ་བའི་ཆ་བཅོ་ལྔའི་རྩེ་མོ་ཤིན་ཏུ་དངས་པའི་ཁུ་བ་ནོར་བུའི་རྩེ་མོའི་བར་དུ་བསྒྲོད་པས། བདེ་བ་ཐོབ་པ་ནི་ལྷན་ཅིག་སྐྱེས་པའི་དགའ་བ་ཡོངས་སུ་རྫོགས་
པ་ཤིན་ཏུ་རྒན་པོ་སྟེ་དབང་བཞི་པའོ། །དེ་ཡང་ཕྱག་རྡོར་བསྟོད་འགྲེལ་ལས། འདིར་རྒྱུད་གཞན་དང་དགོངས་པའི་སྐད་གཞན་དང༌། ངེས་པའི་དོན་གྱིས་སླར་ཡང་བུམ་པའི་སྒྲས་མངོན་པར་
བརྗོད་དོ། དེ་ལ་རེག་པ་ལས་གྱུར་པའི་བདེ་བ་གང་ཡིན་པ་དེ་ནི་གསང་བའི་དབང་བསྐུར་བའོ། །དབང་པོ་གཉིས་སྙོམས་པར་ཞུགས་པ་ན་གང་ཞིག་འཛག་པའི་བདེ་བ་གང་ཡིན་པ་དེ་ནི་ཤེས་རབ་
ཡེ་ཤེས་ཀྱི་དབང་བསྐུར་བའོ། །ཞེས་གསུངས་པ་བཞིན་ངོ་སྤྲད་ལ། གནད་ཀྱི་ཐེམ་བུས་ཁམས་མི་འཆུག་པར་བྱས་ཏེ། བླ་མས། བྱང་ཆུབ་སེམས་ནི་མི་འདོར་བ། །ཇི་སྲིད་རྣལ་འབྱོར་པ་

།ཡིས་བྱ། །དེ་སྲིད་རྒྱུན་མི་ཆད་པ་ཐོབ། །དགའ་བ་སྐྱེས་པའི་བདེ་བ་ཐོབ། །ཅེས་གསུངས་ལ། གདོང་གཡོགས་བསལ། འདྲེན་འགྲེས་ཀྱི་འཁྲུལ་འཁོར་ལ་༄༅།
འབད༑ །གསུམ་པ་རྗེས་ལ། དེ་ལྟར་བྷ་གའི་དཀྱིལ་འཁོར་དུ་ཤེས་རབ་ཡེ་ཤེས་ཀྱི་དབང་ཐོབ། ཡིད་ཀྱི་དྲི་མ་དག །ཕོ་ཉའི་ལམ་བསྒོམ་པ་ལ་དབང་། འབྲས་བུ་ཐུགས་རྡོ་རྗེ་ཆོས་སྐུ་ཐོབ་
པའི་སྐལ་བ་དང་ལྡན་པར་བྱའོ། །དབང་བཞི་པ་ལ། སྔོན་འགྲོ། དངོས་གཞི། རྗེས་དང་གསུམ་ལས། དང་པོ་མཎྜལ་འབུལ་བ། གསོལ་བ་གདབ་པ། མིག་དར་འཆིང་བ། ཡེ་
ཤེས་དབབ་པ་དང་བཞི་ལས། དང་པོ་ནི་མཎྜལ་གོང་དུ་གསལ། གཉིས་པ་ནི། ཁྱོད་ཞབས་པདྨའི་བཀའ་དྲིན་གྱིས། །གཙོ་བོའི་དབང་བསྐར་རྣམ་གསུམ་ཐོབ། །དེ་རིང་རིན་ཆེན་བཞི་པ་
ཡང་༑ །བཀའ་དྲིན་གྱིས་ནི་སྐྱབས་ཏུ་གསོལ། །ཞེས་ལན་གསུམ་གྱིས་གསོལ་བ་བཏབ། གསུམ་པ་ནི་གོང་དུ་བསྟན་པ་ལྟར་རོ། བཞི་པ་ནི། རང་ཉིད་རུས་པའི་ཆོས་འབྱུང་གྲུ་གསུམ་པའི་
སྟེང་ན་རྡོ་རྗེ་རྣལ་འབྱོར་མའི་སྐུར་གནས་པའི་སྨིན་མཚམས་སུ་གཡུང་དྲུང་རིས་དམར་པོ་ཁ་ནང་དུ་བལྟ་བ་ཅིག །དམར་སྒོར་རེ་རེ་འཁོར་བར་བསམ་ལ་ཡེ་ཤེས་དབབ། ཕེབས་པ་དང་བདེ་སྟོང་349

གི་དོན་ལ་མཉམ་པར་བཞག །དངོས་གཞི་ནི། ཤེས་རབ་ཡེ་ཤེས་ཀྱི་དབང་མངོན་སུམ་དུ་མ་ཐོབ་པར་སླར་ཡང་ཚིག་ཙམ་གྱིས་དབང་སྦྱིན་པར་མི་བྱ་སྟེ། དམ་ཚིག་ཉམས་པའི་ཕྱིར་རོ། དེའི་
ཕྱིར་དེ་གསུངས་པ། རྣལ་འབྱོར་གང་གིས་དབང་མ་ཐོབ། །འདིར་ནི་རྣལ་འབྱོར་པ་ཉིད་འདོད། །མཁའ་ལ་ཁུ་ཚུར་གྱིས་བརྡེག་དང༌། །རི་དྭགས་སྨིག་སྒྲ་འཐུང་དང་མཚུངས། །དེ་ཕྱིར་
མཁའ་སྦྱོར་ཐིག་ལེའི་རྒྱུད་ལས་གསུངས་པ། སློབ་མ་ལྷག་པར་མོས་པ་ཡིད་ཀྱིས་བརྟག །ཇི་ལྟར་གསུངས་པའི་ཆོ་གས་དབང་བསྐུར་སྦྱིན། །ཟབ་དང་རྒྱ་ཆེའི་ཆོས་ལ་ལྷག་པར་མོས། །
དབང་བསྐར་རིན་ཆེན་ཚིག་གིས་སྦྱིན་པར་བྱ། །ཇི་ལྟར་ཤེས་རབ་ཡེ་ཤེས་ཀྱི་དབང་ཁོ་ན་བསྐུར་བ་ཞེས་བརྗོད་པར་བྱ་ཞེ་ན། དེ་ཁོ་ན་ཉིད་ཀྱི་རང་བཞིན་རྟོགས་པར་བྱེད་པའི་ནུས་པ་ཡོད་པའི་ཕྱིར་
རོ༑ ཇི་ལྟར་ན་བཅོམ་ལྡན་འདས་ཀྱིས། དབང་བསྐུར་བ་ནི་ཐ་དད་གསུམ། །རྒྱུད་འདི་རུ་ནི་རབ་ཏུ་གསལ། །སློབ་དཔོན་གསང་བ་ཤེས་རབ་དང་། །བཞི་པ་དེ་ཡང་དེ་བཞིན་ཞེས་གསུངས་
པས་ཟེར་ན་བདེན་ཏེ་ཐབས་གཞན་ཁོ་ནའོ། དང་པོའི་ལས་ཅན་སེམས་ཅན་རྣམས་དམ་པའི་དོན་ལ་བཞུགས་པའི་ཕྱིར། ཐབས་ནི་རྫོགས་པའི་སངས་རྒྱས་ཀྱིས། །སྐས་ཀྱི་རིམ་པ་བཞིན་དུ་

སྙན་༄༅། །གསུངས། དེ་ཁོ་ན་ཉིད་ཀྱི་རང་བཞིན་དུ་ཤེས་རབ་ཡེ་ཤེས་ཀྱི་དབང་ཐ་མི་དད་པའི་ཕྱིར་རོ། དེ་ཡང་གསུངས་པ། དཔལ་ཀྱཻ་རྡོ་རྗེའི་རྒྱུད་ཀྱི་རྒྱལ་པོ་ལས། ཨེ་
བརྒྱུད་ཡི་ཆ་བྱད་བཟང་པོ་གང་། །དབུས་སུ་བཾ་ཡིག་རྣམ་པར་རྒྱན། །བདེ་བ་ཐམས་ཅད་ཀྱི་ནི་གཞི། །སངས་རྒྱས་རིན་ཆེན་ཟ་མ་ཏོག །ཅེས་གསུངས་པའི་ཕྱིར། རྒོད་པ་དང༌། བལྟ་བ་ལག་པ་
ཨི
བཅང་བ་དང་། གཉིས་གཉིས་སྦྱོར་བ་ཞེས་པ་དབང་རྣམ་པ་བཞི་ནི་དེ་ཁོ་ན་ཉིད་དུ་མི་འགྱུར་རོ། འདིར་དེ་ཁོ་ན་ཉིད་ནི། གཉིས་གཉིས་འཁྱུད་པ་མེད་པ་སྟེ། ལས་ཀྱི་ཕྱག་རྒྱའི་རྒྱུ་ལས་སྐྱེས་པ་
ནི་རྣམ་པར་བཅད་ན་གཉིས་སུ་མེད་པའི་ཡེ་ཤེས་སུ་མི་འགྱུར་རོ། །གཉིས་སུ་མེད་པའི་ཡེ་ཤེས་བཞི་པའི་རང་བཞིན་ལྷན་ཅིག་སྐྱེས་པ་དེ་གང་ཡིན་ཞེ་ན། ཡུལ་དང་དབང་པོ་རྣམས་ནི་མཉམ་དུ་ནུབ་
གྱུར་ལ། །གང་ཡང་མངོན་དགའ་རྒྱལ་བ་མཛེས་པའི་ལུས་ཅིག་པུ། །སུ་ཞིག་སད་པའི་མཁས་པ་རྣམས་ཀྱི་སྙིང་ལ་འཛིན། །དུས་མཉམ་འཆར་བ་གང་ཡིན་དེ་ལ་ཕྱག་འཚལ་ལོ། །ཞེས་
དང་༑ འདིར་ནི་ཐོག་མ་དབུས་མཐའ་མེད། །སྲིད་མེད་མྱ་ངན་འདས་པ་མེད། །འདི་ནི་མཆོག་ཏུ་བདེ་ཆེན་པོ། །བདག་མེད་གཞན་ཡང་མེད་པ་ཉིད། །ཅེས་གསུངས་ཤིང༌། རིན་ཆེན་

སེམས་ལས་ཕྱིར་གྱུར་པའི། །སངས་རྒྱས་མེད་ཅིང་སེམས་ཅན་མེད། །དེ་བས་ཆོས་རྣམས་ཐམས་ཅད་ཀུན། །རང་གི་སེམས་སུ་རྟོགས་པར་གྱིས། །དེ་ཉིད་ཨེ་ཝཾ་རང་བཞིན་དུ། །རྟོགས་
པས་དོན་རྣམས་འགྲུབ་པར་གྱིས། །དམ་ཚིག་ཐམས་ཅད་ལྡན་པར་ནི། །བུ་ཁྱོད་ཀྱིས་ནི་ཚུལ་བཞིན་སྲུངས། །དེའི་ཕྱིར་ན་ལྷན་ཅིག་སྐྱེས་པ་ཞེས་བྱ་བ་ཐབས་གང་གིས་བསྐྱེད་པར་བྱ་བ་ཡིན་
བླ་མའི་ཞབས་ཀྱི་བྱིན་བརླབ་ལས་འབྱུང་བ་ཡིན་ཏེ། ལྷན་ཅིག་སྐྱེས་པའི་ཡེ་ཤེས་ནི། །ངག་གི་ལམ་འདས་ཡིད་ཀྱི་སྤྱོད་ཡུལ་མིན། །བྱིན་གྱིས་བརླབས་པའི་གོ་འཕངས་འདི། །ཀུན་
མཁྱེན་ཡེ་ཤེས་དེ་རང་བཞིན། །ཞེས་གསུངས་པས། ཡེ་ཤེས་སྐྱེས་པ་ཞེས་བྱ་བའི་མཚན་ཉིད་ཅི་ཞེ་ན། གསུངས་པ། དབང་པོ་གང་དུ་ནུབ་གྱུར་པ། །རང་གི་ངོ་བོ་མེད་གྱུར་པ། །ཀྱཻ་ལྷན་
སྐྱེས་དགའ་བའི་ལུས། །གསལ་བར་བླ་མ་དག་ལ་དྲིས། །དེ་གང་ཞེ་ན། གཞན་གྱིས་མ་བསྟན་ལྷན་ཅིག་སྐྱེས། །གང་གིས་ཀྱང་ནི་ཐོབ་མི་འགྱུར། །བླ་མ་བརྒྱུད་པ་རྟེན་པ་དང་། །བདག་
གི་བསོད་ནམས་དག་ལས་ཤེས། དེའི་ཕྱིར། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཉིད། །དགེ་བའི་བཤེས་གཉེན་ལེགས་པར་བརྟེན། ྋ།བླ་མ་དམ་པ་བསྙེན་བསྐུར་ ྨ

༄༅། །བྱ། །བདེ་བ་མཆོག་གི་དཀྱིལ་འཁོར་ལ། །དབང་བསྐུར་ཆོ་ག་བྱས་པ་ལས། །དེ་ཡི་བསོད་ནམས་འཇིག་རྟེན་དུ། །རྡོ་རྗེ་མཁའ་འགྲོའི་གོ་འཕང་ཐོབ། །ཅེས་
དང་༑ ཕྱག་རྡོར་བསྟོད་འགྲེལ་ལས། ཕྱག་རྒྱ་ཆེན་པོའི་རྗེས་སུ་ཆགས་པས་གང་ཞིག་འགྱུར་བ་མེད་པའི་བདེ་བ་དེ་ནི། བཞི་པ་དེ་ཡང་དེ་བཞིན་གྱི་དབང་བསྐུར་བས་སོ་ཞེས་གསུངས་
པས༑ དབང་བཞི་པོ་དེ་ཕྱག་རྒྱ་ཆེན་པོ་བསྒོམས་པ་ལས་ཐོབ་པ་ཡིན་ན། དེའི་བསྒོམ་ཐབས་དང་འཇུག་ཐབས་གང་ཡིན་ཞེ་ན། ལུས་རྣམ་སྣང་གི་ཆོས་བདུན་དང་ལྡན་པར་བྱ། ངག་རླུང་འགྱུ་
བ་སོར་བཞག །སེམས་འདས་པ་ཡིད་ལ་མི་བྱ། མ་འོངས་པ་ཡིད་ལ་མི་བྱ། ད་ལྟར་བ་ཡིད་ལ་མི་བྱའོ། འོ་ན་ཇི་ལྟར་བཞག་ཅེ་ན། བྲམ་ཟེ་སྐུད་པ་ཁལ་བའམ། རས་བལ་གྱི་འདབ་མ་
བཞིན་དུ་ལུས་སེམས་ཁོང་སློད་ལ་རང་བབས་སུ་ལྷོད་ཀྱིས་གློད་ལ་བཞག་པར་བྱ་སྟེ། ས་ར་ཧས། འཇུར་བུས་བཅིངས་པའི་སེམས་ཉིད་འདི། །གློད་ན་གྲོལ་བར་ཐེ་ཚོམ་མེད། ཅེས་
(vV)གསུངས་པ་བཞིན་བཞག་པས། ཉམས་ཇི་ལྟ་བུ་ཞིག་སྐྱེ་ཞེ་ན། ད་ལྟར་གྱི་ཤེས་པ་གསལ་ལ་མ་འགགས་པ་སང་ངེ་། གསལ་ལེ། ཧྲིག་གེ རྗེན་ནེ། སྟོང་སང་ངེ་སྟོང་པ་བློས་མ་བྱས་£
Sc

པའི་རང་ལུགས་པ་ཅིག་སྐྱེ། དེ་ལ་ཡིད་ཆེས་ཐག་ཆོད་ངེས་ཤེས་ཐོབ་པས། ངེས་ཤེས་དེ་ཡང་མཁའ་ལྟར་དག་ནས། དམིགས་སུ་མེད་པའི་ངང་ལ་ཅུང་ཞིག་མཉམ་པར་འཇོག་པ་ནི་དབང་བཞི་
པའོ༑ །རྗེས་ནི། གདོང་གཡོགས་ཕྱེ་ལ། དོན་དམ་བྱང་ཆུབ་སེམས་ཀྱི་དཀྱིལ་འཁོར་དུ་དབང་བཞི་པ་ཐོབ། ལུས་ངག་ཡིད་གསུམ་གྱི་དྲི་མ་བག་ཆགས་དང་བཅས་པ་དག །ལམ་ཕྱག་རྒྱ་
ཆེན་པོ་བསྒོམ་པ་ལ་དབང་། འབྲས་བུ་ཡེ་ཤེས་རྡོ་རྗེ་ངོ་བོ་ཉིད་ཀྱི་སྐུ་ཐོབ་པའི་སྐལ་བ་ཅན་དུ་བྱས་པའོ་སྙམ་དུ་ཡིད་ལ་བྱའོ། །དེ་ནས་དབང་བཞི་རྫོགས་པར་ཞུས་པའི་བཏང་རག་ཏུ་མཎྜལ་གོང་
བཞིན་འཕུལ་ལ། དེང་ནས་བརྩམ་སྟེ་བདག་བྲན་དུ། ཁྱེད་ལ་བདག་ནི་འབུལ་ལགས་ན། །ཁྱེད་ཀྱིས་སློབ་མར་བཟུང་བ་དང༌། །ཆ་ཡིས་ཀྱང་ནི་སྤྱད་དུ་གསོལ། །ཞེས་ལུས་ལོངས་སྤྱོད་
ཕུལ་ལ། སློབ་མ་དཀྱིལ་འཁོར་དུ་གཞུག་པའི་དོན་དུ། བདེན་པ་བརྗོད་པ་ནི། ཆོས་རྣམས་གཟུགས་བརྙན་ལྟ་བུ་སྟེ། །དག་ཅིང་གསལ་ལ་རྙོག་པ་མེད། །བཟུང་དུ་མེད་ཅིང་བརྗོད་དུ་
མེད༑ །རྒྱུ་དང་ལས་ལ་ཀུན་དུ་འབྱུང་། །དེ་བཞིན་ཁོ་ན་ཉིད་ལས་སྐྱེས། །བདེན་པ་དེ་ཡི་དཀྱིལ་འཁོར་དུ། །གཟུགས་བརྙན་གསལ་བའི་སློབ་མ་རྣམས། །ཀུན་གྱིས་སྒྲིབ་མེད་མཐོང་བར་

།ཤོག །ཅེས་བརྗོད་པ་རྣམས་ནི་དབང་གི་རིམ་པའོ། །དེ་ལྟར་དཔལ་འཁོར་ལོ་སྡོམ་པའི་དཀྱིལ་འཁོར་དུ། དབང་དངོས་སུ་བསྐུར་བའི་གདམས་པ་འདི་ནི། མིག
སྙན་༄༅།
བརྒྱུད་བཞི་དབོན་པོ་ཆོས་ཀྱི་བཤེས་གཉེན་དང་། ཞེན་ལོག་པ་ཤེས་རབ་རྒྱ་མཚོས་བསྐུལ་བའི་ངོར། འབྲུག་པའི་རིང་ལུགས་འཛིན་པ། བྱ་ནག་ཆེན་པོའི་རིགས་ཅན། ཆོས་ཀྱི་གྲགས་པས། ས་
ཨི
ཕོ་འབྲུག་གི་ལོ། རྒྱལ་གྱི་ཟླ་བའི་ཉི་མ། རྣམ་པར་རྒྱལ་བའི་ཚེས་བཅུའི་ཉིན།ྋ འཁོར་ལོ་སྡོམ་པའི་ཕོ་བྲང་། བཀྲ་ཤིས་མཐོང་སྨོན་གྱི་ཆོས་གྲྭ་ཆེན་པོར་སྦྱར་བའི་ཡི་གེ་པ་ནི། བསོད་ནམས་
བཅུ་
ལྷའི་མིང་ཅན་ནོ། །འདིས་ཀྱང་རྒྱལ་བའི་བསྟན་པ་ཡུན་རིང་དུ་གནས་པར་གྱུར་ཅིག །བཀྲ་ཤིས་དཔལ་འབར་འཛམ་གླིང་བརྒྱན་དུ་བྱོན། །མངྒལཾ་བྷ་ཝནྟུ་ཤུ་བྷཾ།། དགེ་ཞིང་བཀྲ་ཤིས་བྱོན
པར་གྱུར་ཅིག །ཞུས་དག།
356(B)

356(B)
BlankPage AsPerOriginalDocument

སྙན་༄༅། །བདེ་མཆོག་སྙན་རྒྱུད་ལས། བསྒོམ་ཐག་བྱིན་རླབས་རྩ་འཁོརམའི་སྒྲུབ་ཐབས་བཞུགས་སོ།། ན་མོ་གུ་རུ་དེ་བ་ཌཱ་ཀི་ནི་ཡེ། ཡེ་ཤེས་མཁའ་འགྲོའི་གསང་ཚིག་གང༌།།རས་
བརྒྱུད་ཆུང་བླ་མའི་ཞབས་པད་ལས། །ལེགས་འོངས་ལུས་ཀྱི་རྟེན་འབྲེལ་གནད། །སྒོམ་ཐག་བཅའ་བ་འདི་སྐད་ཐོས། །དེ་ཡང་རྟེན་འབྲེལ་ལུས་ལ་བསྒྲིགས་པས་རྟོགས་པ་སེམས་ལ་འཆར་བར་
ཨི
བྱེད་པའི་སྒོམ་ཐག་གི་གདམས་པ་འདི་ལ། ལོ་རྒྱུས་དང༌། དེ་ལས་བྱུང་བའི་འཆོས་ཐབས། རབ་གནས་དེ་འཆང་ཚུལ། བཅངས་པའི་ཕན་ཡོན་དང་ལྔ་ལས། ལོ་རྒྱུས་ནི། བླ་མ་རས་
གཅིག་
ཆུང་པ་ཉིད་ཀྱིས་ནུབ་ཕྱོགས་ཨོ་རྒྱན་གྱི་ཡུལ་ལ་ཐེགས་པའི་ཚེ། ཤར་ཕྱོགས་ཀྱི་དུར་ཁྲོད་ཆེན་པོ་ཅིག་ན། བྲམ་ཟེ་ཆེན་པོ་ས་ར་ཧ་དང༌། མི་ཏྲ་ཛོ་ཀི །ད་པལ་ཤ་བ་ར་གསུམ་སྒོམ་ཐག་རྩ་
འཁོར་མ་རེ་རེ་མགུལ་ལ་བཞེས་ནས་བཞུགས་འདུག་པས། བླ་མས་བྲམ་ཟེ་ཆེན་པོ་ལ་སྒོམ་ཐག་འདི་ལྟར་སྣང་བའི་རྒྱ་མཚན་ཅི་འདྲ་ལགས་ཞུས་པས་ཅི་ཡང་མི་གསུངས། ཡང་རྗེ་མི་ཏྲ་ལ་ཞུས་
པས༑ སྒོམ་ཐག་གདན་ས་སྔོན་པོ་ཚད་དང་ལྡན་པ་འདི་ཉིད་དཔལ་འཁོར་ལོ་སྡོམ་པར་མཚོན། སྐུད་པའི་རི་མོ་སྣ་ཚོགས་ཡོད་པ་རྩ་འཁོར་ལོ་རྣམས་མཚོན། འདི་ནི་སྐྱེ་དམན་གྱི་ལུས་ལ་བཅང་✖

ན་ཕན་ཡོན་བསམ་གྱིས་མི་ཁྱབ། ཁྱོད་ཀྱིས་ཀྱང་འདི་ལྟར་སྤེལ་ཅིག་གསུངས། ཡང་ཤ་བ་ར་ལ་ཞུས་པས། བསྒོམ་ཐག་གདན་ས་དམར་པོ་ཚད་དང་ལྡན་པ་རྡོ་རྗེ་ཕག་མོར་མཚོན། སྐུད་
རིགས་རྩ་འཁོར་དུ་མཚོན་པ་འདི། སྐྱེས་པས་བཅངས་ན་ཡོན་ཏན་བསམ་གྱིས་མི་ཁྱབ་པས། ཁྱོད་ཀྱིས་ཀྱང་སྤེལ་གསུངས་ནས་གདམས་པ་རྣམས་གནང་། གུ་རུ་རས་ཆུང་པའི་ཞལ་སྔ་ནས་
བདག་ལ་གནང་བའོ། །འཆོས་ཐབས་ནི། སྐྱེ་རྒྱལ་ཡིན་ན་གདན་ས་དམར་པོ་ཞེང་དུ་མཐོ་གང་ཡོད་པ་རིང་ཐུང་ཉིས་ཁུག་མགོ་འཁོར་བའི་ངོས་ལ་དར་རས་སམ། མནལ་མའི་སྐད་པ་ཁ་དོག་
ལྔ་དྲིལ་སྔོན་པོ་ཤས་ཆེ་བ་དབུས་སུ་དབུ་མ་མཚོན་པ་ཅིག་བཏང་། གཡོན་དུ་བརྐྱང་མ་མཚོན་པ་དཀར་པོ་ཤས་ཆེ་བ་ཅིག་བཏང་། དེ་གླིང་ལྔར་མཉམ་པ་ལ། སྐུད་པ་ལྔ་དྲིལ་གྱིས་འཁོར་ལོ་
ལྔའི་རི་མོ་བཀོད། འཁོར་ལོའི་དབུས་སུ་བཾ་གྱིས་སྐད་རིས་བྲིས། སྐྱེ་དམན་ལ་གདན་ས་སྔོན་པོའི་སྟེང་དུ་རྩ་འཁོར་གྱི་སྐད་རིས་བྲིས་ལ། འཁོར་ལོའི་ལྟེ་བར་ཧཱུཾ་བྲིའོ། །རབ་གནས་བྱ་བ་
ནི༑ དེ་ལྟ་བུའི་སྒོམ་ཐག་དེ་ས་སྟེགས་གཡོགས་དང་བཅས་པའི་སྟེང་དུ་བཞག་ལ། རྩ་འཁོར་གྱི་ལྟེ་བར་ནས་ཚོམ་བུ་བཀོད། རང་སྐད་ཅིག་གིས་ཡི་དམ་དུ་གསལ་བཏབ་ལ། བསྒོམ་ཐག་

༄༅། །སུམྦྷ་ནིའི་སྔགས་དང་ནས་ཀྱི་བྲབས་ལ་བགེགས་བསྐྲད་སྭ་བྷ་ཝས་སྟོང་པར་སྦྱངས། སྟོང་པའི་ངང་ལས་བསྒོམ་ཐག་དམར་པོ་ཕག་མོ་དང་། དེའི་རྩ་འཁོར་གྱི་ལྟེ་
བར་ཕག་མོ་རེ་རེ་བསྐྱེད་ལ། དེའི་སྐུ་གསུང་ཐུགས་ལས་འོད་ཕྲོས་ནུབ་ཕྱོགས་ཨོ་རྒྱན་གྱི་ཡུལ་ནས་རྡོ་རྗེ་རྣལ་འབྱོར་མ་དཔག་ཏུ་མེད་པ་སྤྱན་དྲངས་ཤིང་ཡང་ཡང་བསྟིམ། བཛྲ་བཻ་རོ་ཙ་ནའི་
བཟླས་པ་རབ་ཞག་བདུན་ལ་སོགས་པ་བྱེད། སྒོམ་ཐག་སྔོན་པོ་བདེ་མཆོག་ཡབ་རྐྱང་དུ་བྱེད་ཅིང་ཡི་གེ་བདུན་པའི་བཟླས་པ་མ་གཏོགས་གོང་དང་མཐུན་ནོ། །དེ་བཅང་བའི་ཚུལ་ནི། རང་ཉིད་
བདེ་མཆོག་ལ་སྒོམ་ཐག་དམར་པོ་ཕག་མོས་འཁྱུད་པར་སྒོམ། སྐྱེ་དམན་ལ་རང་ཉིད་ཕག་མོ་ལ་སྒོམ་ཐག་སྔོན་པོ་བདེ་མཆོག་ཏུ་གྱུར་པ་ཞལ་སྦྱར་བར་བསྒོམས་ཏེ། རྒྱུན་དུ་མི་འབྲལ་བར་བཅང་
ཞིང་མིས་མ་མཐོང་བར་བྱེད། མི་འགོང་བའོ། །ཕན་ཡོན་ནི་དེ་ལྟར་ཚུལ་དང་མཐུན་པར་བཅངས་པས་ཁམས་བརྟན་ཞིང༌། ལུས་ཀྱི་ནད་དང་། བར་ཆད་ཀུན་ཐུབ། གྲིབ་ཀྱི་རིགས་ཀྱིས་
མི་ཚུགས་རྩ་རླུང་གི་ཡོན་ཏན་ཐམས་ཅད་སྐྱེ་བའི་གྲོགས་སུ་འགྱུར་རོ། །དེའི་ལས་ཚོགས་ནི། སྒོམ་ཐག་ཡབ་ཡུམ་གང་ཡིན་ཀྱང་། དེའི་སྐུའི་ཕྱི་བསྐོར་དུ་རྡོ་རྗེའི་ར་བ། དེའི་ཕྱི་རོལ་གྲི་གུག་

གི་ར་བ་དེ་ལས་མེ་འོད་ཀྱི་ཕྲེང་བས་བསྐོར་བར་བསྒོམ་པ་ནི། ཕ་རོལ་གྱི་རྦད་འདྲེ་བསྲུང་བར་བྱེད་པ་ཡིན་ནོ། །ལག་ལེན་བླ་མའི་ཞལ་ལས་ཤེས་སོ། །ངོ་མཚར་ཆེ་བའི་རྟེན་འབྲེལ་གྱིས།
ཐབས་མཆོག་སྒོམ་ཐག་སྒྲུབ་པའི་གནད། །མཁའ་འགྲོའི་ཞལ་ལས་ལེགས་འོངས་པ། །ཆོས་ཀྱི་གྲགས་པས་ཡི་གེར་བཀོད། །འགྲོ་ཀུན་སངས་རྒྱས་མྱུར་ཐོབ་ཤོག། །། མ་བཞིན་ཞུས་
དག

༄༅། །བདེ་མཆོག་སྙན་རྒྱུད་ལས། ཐོད་དབང་མེའི་འཁོར་ལོ་ཞེས་བྱ་བ་བཞུགས་སོ།།
གཅིག་
གསར་

༄༅། །བླ་མ་དང་དཔལ་འཁོར་ལོ་སྡོམ་པ་ལ་ཕྱག་འཚལ་ལོ། །འདིར་སྨིན་བྱེད་ཀྱི་དབང་རྒྱས་པ་བདེ་མཆོག་ལྷ་བཅུ་གསུམ་མའི་
དབང་བཞི་རྫོགས་པ་སྔོན་དུ་སོང་ནས། ཡེ་ཤེས་མེའི་དབང་བསྐུར་བ་ནི། རྡོ་རྗེའི་ཚིག་རྐང་ལས། ཁྱད་པར་དྲོད་ཀྱི་དབང་བསྐུར་ནི། ཞེས་སོགས་
གསུངས་པས། དབང་གི་རྫས་བསགས་པ་དང༌། དབང་བསྐུར་བ་དངོས་གཉིས་ལས། དང་པོ་ནི། སྟེགས་བུ་ཁྲུ་གང་གི་སྟེང་དུ་དར་རས་ལ་362
སོགས་པའི་གཡོགས་བྱས་ལ། ནས་ཀྱི་གདན་བཀོད། དེའི་སྟེང་དུ། ཕོ་ཐོད་མཚན་ལྡན་དུམ་བུ་གཅིག་པ་ཆང་གིས་བཀང༌། དེ་ལ་ལྒ། དྲོད་

༄༅། །སྨན། ཤིང་མཆོག་ཨ་རུ་ར། ཚྭ་མཚོན་གཅིག །སྦྲང་བུར་རྣམས་བཏབ། དེའི་ནང་དུ་མེ་ལོང་ལ། ཅུ་གང་
ཨི
དང་༑ སིན་དྷུ་ར་བསྲེས་པ་ཆང་གིས་སྦྱར་ནས་བྱུགས་ལ། བདེ་མཆོག་ཡབ་ཡུམ་གཉིས་ཀྱི་ཉེ་སྙིང་བྲིས་ལ་བཞག །དེའི་ཁ་གཅོད་དར་དམར་གྱིས་
གཉིས་
བྱེད༑ བླ་མ་ཧེ་རུ་ཀའི་ཆས་དང་ལྡན་པའི་དཔྲལ་བར་མཚལ་གྱིས་མིག་བྲིས་ལ། མཆོད་རྫས་ཚོགས་གཏོར་ལ་སོགས་པ་བཤམས། ཐོད་པའི་གཡས་
སུ་བུམ་པ་དྲི་བཟང་གི་ཆུས་བཀང་བཞག །དེ་ནས་ཐོད་པ་སྒྲུབ་པ་ནི། སྐྱབས་འགྲོ་སེམས་བསྐྱེད་སྔོན་དུ་སོང་བས། རང་ཉིད་སྐད་ཅིག་གིས་བདེ་

མཆོག་ཏུ་གསལ་བཏབ། ཐོད་པ་སྭ་བྷཱ་ཝས་སྦྱངས། སྟོང་པའི་ངང་ལས་ཐོད་པ་མཆོད་རྟེན་བདེ་བ་ཆེན་པོར་བསྐྱེད་པའི་ནང་དུ། མེ་ལོང་འཁོར་ལོ་བདེ་མཆོག་ཡབ་ཡུམ་འཁོར་དང་བཅས་པར་
བསྐྱེད༑ རང་གི་གནས་གསུམ་ནས་འོད་ཟེར་དཔག་ཏུ་མེད་པ་འཕྲོས་པས་ནུབ་ཕྱོགས་ཨོ་རྒྱན་གྱི་ཡུལ་ནས་དཔལ་འཁོར་ལོ་སྡོམ་པའི་ལྷ་ཚོགས་སྤྱན་དྲངས་པར་བསམ་ནས། ཧཱུཾ་བཅོམ་ལྡན་
འཁོར་ལོ་སྡོམ་པ་ལ། །དཔའ་བོ་མཁའ་འགྲོས་བསྐོར་ནས་ནི། །གནས་འདིར་སྤྱན་འདྲེན་གཤེགས་སུ་གསོལ། ༀ་ཤྲཱི་ཧཧ་ཧུཾ་ཧཱུྃ་ཕཊ། ཨོཾ་བཛྲ་བཻ་རོ་ཙ་ན་ཧཱུྃ་ཕཊ་སྭཱཧཱ། བཛྲ་ས་མ་ཡ་ཛ་ཛ་
ཧཱུཾ་བཾ་ཧོ། དམ་ཚིག་པ་དང་གཉིས་སུ་མེད་པར་གྱུར་པ་ལ། མཆོད་བསྟོད་རྒྱས་བསྡུས་ཅི་རིགས་པ་བྱེད། ཡང་རང་གི་གནས་གསུམ་ལས་འོད་འཕྲོས། དེབང་གི་ལྷ་ཚོགས་སྤྱན་
* དྲངས༑ མདུན་བསྐྱེད་ཀྱི་ལྷ་ལ་དབང་བསྐར། སྐུ་གང་དྲི་མ་དག །མི་བསྐྱོད་པ་སོགས་ཀྱིས་གཙོ་འཁོར་རྣམས་ལ་དབུ་བརྒྱན་པ་ལ་མཆོད་བསྟོད་བྱ། དེ་ནས་བུམ་པ་བསྒྲབ་པ་ནི། བུམ་པ་
སྭ་བྷ་ཝས་སྦྱངས་ལ། གཞལ་ཡས་ཁང་དུ་བསྐྱེད་པའི་ནང་དུ། རྡོ་རྗེ་སེམས་དཔའི་བསྒོམ་བཟླས་སྤྱི་དང་མཐུན་པ་བྱེད། དེ་ནས་རང་ཉིད་ཁྲུས་བྱས་ལ། འོག་ནས་འབྱུང་བ་བཞིན་དབང་བཞི་

༄༅། །བླངས། དབང་བསྐུར་བ་དངོས་ནི། སློབ་མ་རྣམས་ལས་བུམ་གྱི་ཆུས་ཁྲུས་བྱས་ལ། གྲལ་ལ་འཁོད་དེ་མཎྜལ་ཕུལ། བླ་མ་ཧེ་རུ་ཀའི་ང་རྒྱལ་དང་ལྡན་པས་
བགེགས་གཏོར་བཏང་ནས། ཡི་དམ་གྱི་གཟུངས་སྔགས་དང༌། སུམྦྷ་ནི་བརྗོད་ཅིང་། གུ་གུལ་གྱི་དུད་པ་བཏང་། ཐུན་གྱིས་བྲབས་ཏེ་བགེགས་བསྐྲད། བླ་མ་བདག་གིས་སློབ་མ་འདི་རྣམས་
ལ༑ ཡེ་ཤེས་ཀྱི་དྲོད་ལ་བར་དུ་གཅོད་པ་ཐམས་ཅད་ཉེ་བར་ཞི་བར་བྱིན་གྱིས་བརླབ་ཏུ་གསོལ་ཞེས་བརྗོད། གསོལ་བ་གདབ་ཅིང་སྡོམ་པ་འཛིན་པའི་དང་པོ་ནི། དགའ་ཆེན་ཁྱོད་བདག་སྟོན་པ་
སྟེ༑ །ཕག་མོར་ལྷན་ཅིག་ཡང་དག་སྦྱོར། །བྱང་ཆུབ་ཆེན་པོའི་ཚུལ་བསྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདག་ལ་
སྩོལ༑ །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ཀྱང་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོ་བདག་ནི་གཞུག་ཏུ་གསོལ། །ཞེས་དང་། བླ་མས་
ཐོག་མར་སྡོམ་པ་རྣམས་སྒྲག་པའི་ཕྱིར། སངས་རྒྱས་ཆོས་དང་དགེ་འདུན་ཏེ། །དཀོན་མཆོག་གསུམ་ལ་སྐྱབས་སུ་སོང་། །འདི་ནི་སངས་རྒྱས་རིགས་དག་པའི། །སྡོམ་པ་བརྟན་པོར་གྱུར་

པའོ༑ །རྡོ་རྗེ་དྲིལ་བུའི་ཕྱག་རྒྱ་ནི། །བློ་ཆེན་ཁྱོད་ཀྱིས་བཟུང་བར་བྱ། །བྱང་ཆུབ་སེམས་གང་དེང་རྡོ་རྗེ། །ཤེས་རབ་དྲིལ་བུ་ཞེས་གྲགས་སོ། །བླ་ཆེན་ཁྱོད་ཀྱིས་བཟུང་བྱ་སྟེ། །བླ་མ་སངས་
རྒྱས་ཀུན་དང་མཉམ། །འདི་ནི་རྡོ་རྗེ་རིགས་དག་པའི། །དམ་ཚིག་སྡོམ་པ་ཡིན་པར་བཤད། །རིན་ཆེན་རིགས་ལ་རྟག་ཏུ་ནི། །ཉིན་རེ་བཞིན་དུ་ལན་དྲུག་ཏུ། །ཆོས་དང་ཟང་ཟིང་མི་འཇིགས་
བྱམས༑ །སྦྱིན་པ་རྣམ་བཞི་རྟག་ཏུ་སྦྱིན། །ཕྱི་ནང་གསང་བ་ཐེག་པ་གསུམ། །དམ་པའི་ཆོས་ཀྱང་མ་ལུས་བཟུང་། །འདི་ནི་པདྨའི་རིགས་དག་པའི། །དམ་ཚིག་ཡིད་དུ་འོང་བའོ། །ལས་
ཀྱི་རིགས་མཆོག་ཆེན་པོ་ལས། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་བཟུང་བར་བགྱི། །མཆོད་པའི་ལས་ཀྱང་ཅི་ནུས་བགྱི། །དེ་ལས་གཞན་པ་བཅུ་བཞི་ནི། །ཕས་ཕམ་པར་
ནི་རབ་ཏུ་བཤད། །སྤང་ཞིང་དོར་བར་མི་བྱ་སྟེ། །རྩ་བའི་ལྟུང་བ་ཞེས་བཤད་དོ། །ཞེས་གསུངས་པར་མོས་ལ། བདག་ཉིད་ཀྱིས་སྡོམ་པ་དེ་དག་ཁས་བླང་བའི་ཕྱིར་སངས་རྒྱས་ཆོས་དང་དགེ་
འདུན་ལ། །རྟག་ཏུ་བདག་ནི་སྐྱབས་སུ་མཆི། །རྣལ་འབྱོར་གསང་སྔགས་མཁའ་འགྲོ་མ། །འཁོར་ལོ་གསུམ་གྱི་བདག་ཉིད་ཅན། །ཀུན་ལ་རྟག་ཏུ་སྐྱབས་སུ་མཆི། །དཔའ་བོ་དཔའ་མོ་

༄༅། །དབང་ལྷ་མོ། །བྱང་ཆུབ་སེམས་དཔའ་བདག་ཉིད་ཆེ། །ཁྱད་པར་དུ་ཡང་སློབ་དཔོན་ལ། །རྟག་ཏུ་བདག་ནི་སྐྱབས་སུ་མཆི། །དཔལ་ལྡན་ཁྲག་འཐུང་སོགས
དཔའ་བོ། །རྣལ་འབྱོར་མ་ནི་སྣང་མཛད་སོགས། །བྱང་ཆུབ་སེམས་དཔའ་དཔག་མེད་པ། །ཐམས་ཅད་བདག་ལ་དགོངས་སུ་གསོལ། །བདག་ཅག་དུས་འདི་ནས་བཟུང་སྟེ། །ཇི་སྲིད་
གཉིས་མེད་ལ་གནས་པར། །དེ་ཡི་ཚངས་སྤྱོད་གཉིས་མེད་པ། །ཉི་ཤུ་རྩ་གཉིས་ལེགས་པར་བསྲུང་། །ཞེས་ལན་གསུམ་བརྗོད་ནས། སློབ་མ་རྣམས་སྐད་ཅིག་གིས་རྡོ་རྗེ་རྣལ་འབྱོར་མར་
སྒོམ་དུ་བཅུག་ལ། རྡོ་རྗེ་སློབ་དཔོན་གྱིས་རྡོ་རྗེ་སློབ་མའི་མགོ་ལ་བཞག་ཅིང་ཡི་གེ་བདུན་པ་བརྗོད། དེང་ཁྱོད་ཀྱི་དཔལ་ཧེ་རུ་ཀང་ཡིན་གྱིས། ངས་ཇི་ལྟར་བསྒོ་བ་ཁྱོད་ཀྱིས་བྱ་དགོས། ཁྱེད་
ཀྱིས་ང་ལ་བརྙས་པར་ཡང་མ་བྱེད། ཁྱོད་མི་བདེ་བ་མ་སྤངས་པར་ཚེའི་དུས་བྱས་ནས་དམྱལ་བར་གྱུར་ཏ་རེ་ཞེས་དམ་སྒྲག །སློབ་མས་གསོལ་བ་གདབ་པ་ནི། །བླ་མ་འཁོར་ལོ་སྡོམ་པ་
༈ ཡིས༑ །བདག་གི་ལུས་ལ་ཡེ་ཤེས་ཀྱི། །མེ་ཡི་བྱིན་བརླབས་བསྩལ་དུ་གསོལ། ཞེས་ལན་གསུམ་བརྗོད། བླ་མས་ཐོད་པའི་ནང་གི་ཡི་དམ་གྱི་དཔྲལ་བ་ནས་འོད་ཟེར་མེའི་རང་བཞིན། ཨོཾ་

གྱི་རྣམ་པ་ཅན་དཔག་ཏུ་མེད་པ་སློབ་མའི་དཔྲལ་བར་ཐིམ་པར་བསྒོམ་དུ་བཅུག་ལ། ཨཾ་ཞེས་བརྗོད་ཅིང་རོལ་མོ་སྒྲོག །གུ་གུལ་གྱིས་བདུག །ཐོད་པ་དཔྲལ་བར་བཞག །དཔལ་འབར་རམ་
གྱིས་མཚན་པ་སློབ་མའི་ལུས་ལ་བསྐོར་བས། ལུས་མེའི་རང་བཞིན་དུ་སོང་བར་བསམ་ལ། ངག་ཏུ་ཛྙཱ་ན་ཛྭ་ལ་རཾ་སུ་པྲ་ཏིཥྛ་བཛྲ་ཡེ་སྭཧཱ། ཞེས་བརྗོད། ཡང་སློབ་མས་གསོལ་བ་གདབ་གོང་
བཞིན་ལ་ངག་ལ་བྱིན་བརླབ་སྤེལ་དུ་གསོལ། ཞེས་བརྗོད། བླ་མས་ཡི་དམ་གྱི་མགྲིན་པ་ནས་འོད་ཟེར་མེའི་རང་བཞིན། ཨའི་རྣམ་པ་དཔག་ཏུ་མེད་པ། སློབ་མའི་མགྲིན་པར་ཐིམ་པར་བསམ་
ཞིང་སྒོམ་དུ་བཅུག་ལ། ཨ་ཞེས་བརྗོད་ཅིང་རོལ་མོ་དང་དུད་པ་བྱས་ནས། ཐོད་པ་མགྲིན་པར་བཞག་སྟེ། སློབ་དཔོན་གྱི་ཕྲེང་བ་ནས་བཟུང་དུ་བཅུག་ལ། ཡི་དམ་ཡབ་ཡུམ་གྱི་ཉེ་སྙིང་བགྲང་
དུ་བཅུག བདུད་རྩི་ཐུར་མ་གང་རེ་བྱིན་པས་ངག་རླུང་ཡེ་ཤེས་ཀྱི་མེའི་རང་བཞིན་དུ་སོང་བར་བསྒོམ། སུ་པྲ་ཏིཥྛ་སོགས་བརྗོད། ཡང་གསོལ་བ་གདབ་ལ། ཐུགས་ཁ་ནས་འོད་ཟེར་མེའི་རང་
བཞིན་ཧཱུཾ་གི་རྣམ་པ་ཅན་དཔག་ཏུ་མེད་པ་སློབ་མའི་སྙིང་ཁར་ཐིམ་པར་བསྒོམས་ནས། ཧཱུཾ་ཞེས་བརྗོད་པ་དང་། རོལ་མོ་སོགས་བྱས་ཏེ། ཐོད་པ་སློབ་མའི་སྙིང་ཁར་བཞག་པས། ཡིད་ཡེ་ཤེས་

༄༅། །ཀྱི་མེའི་རང་བཞིན་ཅན་དུ་སོང་བར་བསྒོམས་ལ། ལུས་གནད་དང་ལྡན་པས་ཕྱག་རྒྱ་ཆེན་པོ་བསྒོམ་དུ་བཅུག །སུ་པྲ་ཏིཥྛ་བརྗོད། ཡང་གསོལ་བ་གདབ་
ལ༑ དཔལ་འཁོར་ལོ་སྡོམ་པ་ཡབ་ཡུམ་འོད་དུ་ཞུ་བ་ཡེ་ཤེས་མེའི་བདུད་རྩིའི་རྣམ་པར་གྱུར་པ་སློབ་མ་རྣམས་ལ་བྱིན་ཞིང་། ཡི་གེ་གསུམ་བརྗོད། རོལ་མོ་དུད་པ་སོགས་བྱས་ལ་ལུས་ངག་ཡིད་
༡གསུམ་ཡེ་ཤེས་མེའི་རང་བཞིན་དུ་སོང་བར་བསྒོམ། སུ་པྲ་ཏི ཥྛ་བརྗོད། མཐར་དྲོད་འབེབས་ཀྱི་ལུས་གནད་བྱས་ལ། རླུང་ཕྱིར་འབུད་གཡས་གཡོན་དབུས་གསུམ་ལ་ཉི་ཤུ་ཕྱེད་པ་རེ་
《དང་༑ ཕྱག་རྒྱ་ཆེན་པོ་བསྒོམ་པ་དུས་མཉམ་དུ་བྱེད། དེ་ནས་ལེགས་པར་རྔུབས་ལ་ཐུབ་ཚད་ཀྱི་བར་མནན་ཞིང་འཛིན་པའོ། །དེ་ལྟར་དབང་བསྐུར་བ་སོང་ནས་ཚོགས་འཁོར་ལ་རོལ། གཏོར་
མ་བསྔོ། སྨོན་ལམ་བཀྲ་ཤིས་དང་བཅས་པས་རྒྱས་འདེབས་སོ། །མཁའ་འགྲོའི་ཐུགས་མཚོ་ལས་འོང་བའི། །ངོ་མཚར་ཐོད་དབང་བདུད་རྩིའི་གཏེར། །ཆོས་ཀྱི་གྲགས་པས་སྐལ་ལྡན་
ལ༑ །ཕན་ཕྱིར་བཀྲ་ཤིས་མཐོང་སྨོན་གྱི། །ཆོས་གྲྭ་ཆེན་པོར་ལེགས་པར་བཀོད། །དགེ་བས་འགྲོ་ཀུན་རྣམ་མཁྱེན་ཤོག །ཅེས་པའི་ཡི་གེ་པ་ནི་བསོད་ནམས་ལྷའི་མིང་ཅན་ནོ། །འདིས་ཀྱང་

རྒྱལ་བའི་བསྟན་པ་ལ་ཕན་པར་གྱུར་ཅིག། །།

སྙན་
བརྒྱུད་
ཨི
༄༅། །བདེ་མཆོག་སྙན་རྒྱུད་ལས། ཆོས་དྲུག་མཆོག་གི་ཉེ་ལམ་ཞེས་བྱ་བ་བཞུགས་སོ།།
གཅིག་

༄༅། །ན་མོ་གུ་རུ་དེ་བ་ཌཱ་ཀི་ནི་ཡེ། འདིར་དཔལ་འཁོར་ལོ་སྡོམ་པའི་སྙན་རྒྱུད་ཉམས་སུ་ལེན་པར་བྱེད་པ་ལ། ཡིད་ཆེས་ཤིང་
ཁུངས་བཙུན་པར་བྱེད་པ་རྒྱུད་པའི་ལོ་རྒྱུས་དང་། གདམས་པ་དངོས་གཉིས་ཡོད་པ་ལས། གདམས་པ་དངོས་དེ་ལ་མ་སྨིན་པ་སྨིན་པར་བྱེད་པའི་དབང་
དང་༑ སྨིན་པ་གྲོལ་བར་བྱེད་པའི་ལམ་གཉིས་ལས། དབང་ནི་དཔལ་ལྡན་བླ་མ་དམ་པ་ངག་དབང་ཆོས་ཀྱི་རྒྱལ་པོའི་ཞལ་མངའ་ནས་ཀྱིས་མཛད་པའི་
བདེ་མཆོག་གི་ཆོ་གར་གསལ། གྲོལ་བྱེད་ཀྱི་ལམ་ལ་བུམ་དབང་གི་ཉམས་ལེན། གསང་དབང་གི་ཉམས་ལེན། གསུམ་པའི་ཉམས་ལེན། བཞི་

སྙན་
བརྒྱུད་
༄༅། །པའི་ཉམས་ལེན་བཞིར་ཡོད་པ་ལས། དང་པོ་བུམ་པའི་དབང་གི་ཉམས་ལེན་ནི་བདག་ཉིད་མཆོད་པའི་རིམ་པར་ཤེས་པར་
ཨི
བྱའོ༑ །འདིར་གཉིས་པ་གསང་དབང༌། དེ་ལ་གཏུམ་མོ་དང༌། སྒྱུ་ལུས། འོད་གསལ། རྨི་ལམ། བར་དོ་དང༌། འཕོ་བ་དྲུག་ཏུ་ཡོད་པ་
གཉིས་
ལས༑ གཏུམ་མོ་དེ་ལ་ཡང་། བྱིན་བརླབས་བླ་མའི་གཏུམ་མོ། མཁའ་འགྲོ་ལས་ཀྱི་གཏུམ་མོ། བསྙེན་བསྒྲུབ་ཡི་དམ་གྱི་གཏུམ་མོ། མཐར་ཕྱིན་
མཆོག་གི་གཏུམ་མོ་དང་བཞིར་ཡོད་པ་ལས། བྱིན་བརླབས་བླ་མའི་གཏུམ་མོ་ནི། རྡོ་རྗེའི་ཚིག་ལས། བྱིན་བརླབས་བླ་མའི་གཏུམ་མོ་དང་ཞེས་པས་

སྤྱིར་བཤད་ནས། རྒྱས་པར་བཤད་པ། བྱིན་བརླབས་བླ་མའི་གཏུམ་མོ་ལ། །ལུས་ཀྱི་གནད་ཐབས་རླུང་གི་གནད། །དམིགས་གནས་སྤྱི་བོ་ལྟེ་བ་རུ། །བླ་མ་མེ་ཡི་རང་བཞིན
ལ༑ གསོལ་བཏབ་བདེ་དྲོད་འཕེལ་བར་བྱེད། །ཅེས་གསུངས་པས། དང་པོ་ལུས་གནད་ནི། ཙོག་པུ། ལག་པ་བསྣོལ་བ་པུས་མོར་བཀབ་པའོ། །རླུང་གནད་ནི། གཡོན་ནས་གཡས་
སུ་ལན་བཅུ། གཡས་ནས་ཆེ་བ་གཅིག་གི་སྟེང་དུ་རཾ་ལས་མེའི་དཀྱིལ་འཁོར་རཾ་གྱིས་མཚན་པའི་དཀྱིལ་དུ། རང་ཉིད་རྣལ་འབྱོར་མ་རྒྱན་ཕྱག་མཚན་དང་བཅས་པའི་ཞབས་གཡོན་གྱི་བརླ་མན་
མེར་ཞུགས་པ་དེའི་འོག་སྒོར་རཾ་ཤིན་ཏུ་ཚ་བའི་བདག་ཉིད་ཅན་ཅིག་བསྒོམ། སྤྱི་བོར། པཾ་ལས་པདྨ་རཾ་ལས་ཉི་མའི་སྟེང་དུ། རྩ་བའི་བླ་མ་མེའི་རང་བཞིན་དམར་པོ་ཕྱག་གཡས་རྡོ་རྗེ་
དང་༑ གཡོན་དྲིལ་བུ་བསྣམས་པ་ཞལ་ཁྲོ་རྔམ་དང་ལྡན་པས། དེའི་སྟེང་དུ་རྗེ་རས་ཆུང་པ་རས་གོས་གསོལ་བ། དེའི་སྟེང་དུ་དཔལ་ཤ་བ་ར་མདའ་གཞུ་བསྣམས་པ། དེའི་སྟེང་དུ་འཁོར་ལོ་
སྡོམ་པ་རྣམས་གསལ་བཏབ་ལ། མོས་གུས་བརྟན་པོས་འདི་སྐད་དུ། འཁོར་ལོ་སྡོམ་པ་དཔལ་ལྡན་ཤ་བ་ར། །རས་ཆུང་པ་དང་དྲིན་ཅན་བླ་མའི་ཞབས། གསོལ་བ་འདེབས་སོ་རྩ་རླུང་བྱིན་✖

སྙན་༄༅། །གྱིས་རློབས། །ལུས་ལ་བདེ་དྲོད་འབར་བར་བྱིན་གྱིས་རློབས། །ཕུང་པོ་ལྷག་མེད་འགྲུབ་པར་བྱིན་གྱིས་རློབས། །ཞེས་ལན་གསུམ་གསོལ་བ་བཏབ། ཞག་དང་
བརྒྱུད་
པོ་ལ་གོང་གི་རླུང་དང་། གསོལ་འདེབས་རེ་མོས་སུ་ཉིན་མཚན་མེད་པར་བྱེད་པ་ལ། དམིགས་སྐོར་ཅིག །ཞག་གཉིས་པ་ལ། གཞན་རྣམས་གོང་དང་འདྲ་བ་ལས། རང་གི་ལུས་ཀྱི་
ཨི
དཀྱིལ་དྲང་པོར་རྩ་དབུ་མ་མེའི་རང་བཞིན་སྦོམ་པ་ཡར་སྣ་སྤྱི་བོ་དང་མར་སྣ་གསང་གནས་སུ་ཟུག་པའི་ནང་། ལྟེ་བའི་ཐད་ཀར་རཾ་ཡིག་ལས་བླ་མ་མེའི་རང་བཞིན་ཅིག་ཏུ་བསྒོམ། རླུང་བཟུང་བའི་
སྟོབས་ཀྱི་རཾ་ལས་མེ་དབུ་མའི་ནང་ནས་བྱུང༌། སྤྱི་བོར་འཐོན་ནས་མར་ལུས་ཀྱི་ཕྱི་ནས་མེའི་གོས་ཀྱིས་གཡོགས་པ་ལྟ་བུར་བསྒོམ་ཞིང༌། ཡང་གསོལ་བ་འདེབས་པ་རེ་མོས་བྱེད་པ་ལ་དམིགས་
སྐོར་ཅིག །ཞག་གསུམ་པ་ལ་བཅའ་གཞི་སྔར་བཞིན་ལ། དམིགས་པ་རྩ་དབུ་མ་སྟོང་ཕྲག་བདུན་ཅུ་རྩ་གཉིས་ལ་སོགས་པའི་རྩ་སྣ་གྱེས་པ་ལུས་ཀྱི་བ་སྤུ་ལ་ཟུག་པའི་རྩ་ཁ་དང་དང་ཡོད་པ་ལ་རཾ་
གྱིས་མཚན་པར་བསྒོམ། དེ་ནས་རླུང་བཟུང་བའི་སྟོབས་ཀྱིས། རཾ་རྣམས་ལས་མེ་ཕྱི་ནང་ཐམས་ཅད་དུ་རབ་ཏུ་འབར་ནས་མེའི་རང་བཞིན་གྱི་ཕུང་པོ་ཅིག་ཏུ་སོང་བར་བསམ། དེ་ནས་མེ་
375

དང་༑ དེ་སྒོམ་བྱེད་ཀྱི་ཤེས་པ་རྩད་གཅོད་དུ་འཇུག་ལ། དྲག་པོའི་སྒྲ་ལ་བརྟེན་ནས་ངོ་སྤྲོད་བྱེད། དྲོད་སྤྱི་བོ་སོགས་ལུས་ཀྱི་ཚིགས་ལས་སྐྱེས་ན་ཅུང་མི་བརྟེན་པས། དྲོད་འབེབས་པའི་འཁྲུལ་
འཁོར་འདི་བྱེད། ཙོག་པུ་ལག་གཉིས་པུས་མགོ་ལ་བཀབ་སྟེ། འཕར་བསྡིག་སྡེབ་པ་སོགས་བྱས་པས་བརྟན་པར་འགྱུར་རོ། །རྣམ་པ་ཐམས་ཅད་དུ་མེ་དང་ཤེས་པ་བསྲེས་ཏེ་འབད་ནས་
བསྒོམས་པས། བདེ་དྲོད་ཡེ་ཤེས་ཀྱི་ཡོན་ཏན་བསམ་གྱིས་མི་ཁྱབ་པ་སྐྱེའོ། དེ་ལྟར་ཞག་པོ་གསུམ་སོང་ནས། རས་ཕུད་གཏོང་བར་བྱེད་པ་ལ། བླ་མའི་ཐུགས་ཀ་ནས་འོད་ཟེར་དཔག་ཏུ་མེད་
པ་སློབ་མའི་སྙིང་ཁར་ཐིམ་པར་དཔོན་སློབ། གཉིས་ཁས་སྒོམ་ཞིང་། ལུས་ཚ་ལམ་གྱིས་སོང་བར་བསམ་མོད། དེ་དུས་ཕོ་བ་ན་བ་དང་སྲིན་ནད་བྱུང་ན། ཙོག་པུ་སྒོམ་ཐག་གིས་བཅིངས་ལ་
ལག་པ་སོར་མོ་བསྣོལ་བ་ཕོ་ཁར་བཀབ་ནས། གཞོགས་གཡས་ཕབ་སྟེ་ཉལ་ལོ། ཡང་དྲོད་ཆུང་ན་ལུས་གནད་གོང་དང་འདྲ་བ་ལ་ལག་པ་སོར་མོ་བསྣོལ་བ་རྒྱུད་ཁུང་གཉིས་ནས་འཁྱུད་དེ་ཉལ་
ལོ༑ །ཡང་དྲོད་ཀྱི་ལུས་གནད་ལ་གཞན་གོང་མ་ལྟར་ལ། ལག་པ་གཉིས་མཆན་ཁུང་གཡས་གཡོན་དུ་བསྣོལ་ནས་བཅུག་སྟེ་ཉལ་བའོ་ལུས་གནད་འདི་རྣམས་ཤིན་དུ་ཟབ་པས། སྐལ་ལྡན་རེ་ལ་༔

སྙན་༄༅། །སྟེར་བར་བྱེད་ཅིང་། སེམས་ལ་བརྟན་པ་མ་ཐོབ་ཀྱི་བར་སེམས་དོན་བསམ་པར་བྱའོ། གཉིས་པ། ཡི་དམ་ལྷའི་གཏུམ་མོ་ནི། རྡོ་རྗེའི་ཚིག་རྐང་ལས། ཡི་དམ་
བརྒྱུད་
ལྷ་ཡི་གཏུམ་མོ་ལ། དག་བྱེད་དེ་ནི་སྒྲ་ཅན་ནང་ཞེས་པ་ནས། རྩ་ཁམས་ཀྱི་རླུང་གི་གནད་འཆིང་འགྱུར་ཞེས་པའི་བར་གྱིས་བསྟན། དེ་ལ་སྔོན་དུ་འགྲོ་བ་བསྲུང་བའི་འཁོར་ལོ་བསྒོམ་པ་
ཨི
དང་༑ དངོས་གཞི་ཉམས་སུ་ལེན་པའི་རིམ་པ་དང་། རྗེས་ཡོན་ཏན་འབྱུང་ཚུལ་བསྟན་པ་དང་བཅས་པ་རྣམ་པ་གསུམ། དང་པོ་ནི། སྐྱབས་འགྲོ་བུམ་དབང་གི་ཉམས་ལེན་སོགས་སྔོན་དུ་སོང་
བཞི་
ནས༑ ལུས་གནད་རྡོ་རྗེ་རྣལ་འབྱོར་མའི་བཞུགས་སྟངས་སྡིག་མཛུབ་དང་བཅས་པས། རླུང་ཤར་གྱི་ཕྱོགས་སུ་བུས་ཏེ་ཁ་གདོང་མ་དཔག་ཏུ་མེད་པ་འཕྲོས། ཤར་ཕྱོགས་ཀྱི་འཇིག་རྟེན་གྱི་
ཁམས་དཔག་ཏུ་མེད་པ་གང་བར་བསྒོམ། དེ་བཞིན་དུ། བྱང་ཕྱོགས་སུ་འུག་གདོང་མ་དང་།ྋ ནུབ་ཏུ་ཁྱི་གདོང་མ། ཤར་ལྷོ་གཤིན་རྗེ་བརྟན་མ། ལྷོ་ནུབ་ཏུ་གཤིན་རྗེ་ཕོ་ཉ་མ། ནུབ་བྱང་དུ་
ཏཱཾ གཤིན་རྗེ་མཆེ་བ་ཅན་མ། བྱང་ཤར་དུ་གཤིན་རྗེ་འཇོམས་མ། སྟེང་དུ་མཁའ་སྤྱོད་མ། འོག་ཏུ་ས་སྤྱོད་མ་རྣམས་རླུང་དང་བསྟུན་ཏེ་སྤྲོས་ལ། ཕྱག་མཚན་ཕུར་གདབ། རྡོ་རྗེའི་ར་གུར་བསྒོམ་

པ་ལ་སོགས་བུམ་དབང་གི་ཉམས་ལེན་གྱི་བསྲུང་འཁོར་བཞིན་བྱས་ལ། ནང་གི་བསྲུང་འཁོར་རྡོ་རྗེའི་ལྟེ་བར་རང་ཉིད་བསྡད་པར་བསྒོམ་ཞིང༌། གསང་བའི་བསྲུང་འཁོར་བུམ་དབང་གི་བདག་
བསྲུང་བ་བཞིན་གྱི་དམིགས་པ་ལ། དེ་རྣམས་ཀྱི་གནས་སུ་བུམ་པ་ཅན་རེ་འཛིན་པའོ། གཉིས་པ་དངོས་གཞི་ལ། གཏུམ་མོ་བསྒོམ་པ། ཚེ་བསྲིང་བ།ྋ གེགས་སེལ་བ་དང་གསུམ་
ལས༑ དང་པོ་གཏུམ་མོ་ལ་ཕྱི་ནང་གསང་གསུམ་གྱི། དང་པོ་ཕྱིའི་གཏུམ་མོ་ལ། སྟོང་ར་གསལ་གདབ་པ། འཁོར་ལོ་དང་རྩ་གསལ་གདབ་པ། ལུས་གནད་དང་རླུང་གནད་བསྟན་
པ༑ འབར་འཛག་དང་འཁྲུལ་འཁོར་བསྟན་པའོ། དང་པོ་སྟོང་ར་ནི། རང་ཉིད་སྐད་ཅིག་གིས་རྡོ་རྗེ་རྣལ་འབྱོར་མ་འཇའ་ཚོན་སྣ་ལྔ་ལ་དམར་བའི་མདངས་ཅན་ཕྱི་ནང་གཉིས་སུ་མེད་པར་གསལ་
བ་ལ་དམིགས་སྐོར་ཅིག །གཉིས་པ་འཁོར་ལོ་བསྒོམ་པ་ནི། དེའི་སྤྱི་བོར་བདེ་ཆེན་གྱི་འཁོར་ལོ་རྩ་འདབ་སུམ་ཅུ་རྩ་གཉིས་འཇའི་སྐུད་པ་ལྟར་ཕྲ་བར་བསྒོམ། དེ་བཞིན་མགྲིན་པར་བཅུ་དྲུག །
སྙིང་ཁར་བརྒྱད། ལྟེ་བར་དྲུག་ཅུ་རྩ་བཞི། གསང་གནས་སུམ་ཅུ་རྩ་གཉིས་རྣམས་ཀྱང་འཇའི་སྐུད་པ་ལྟར་ཕྲ་ཞིང་གསལ་བར་བསྒོམ་པ་ལ་དམིགས་སྐོར་རེ་རེ། དེ་རྣམས་ཀྱི་དབུས་སུ་རྩ་དབུ་མ་

༄༅། །ཁ་དོག་ལྔ་ལྡན་སྔོ་བའི་མདངས་ཅན་གཡས་སུ་རོ་མ་ཁ་དོག་ལྔ་ལྡན་དམར་བའི་མདངས་ཅན། གཡོན་དུ་རྐྱང་མ་ཁ་དོག་ལྔ་ལྡན་དཀར་བའི་མདངས་ཅན་ཡར་མར་
སྣ་རྩེ་གཏད་ལུགས་གཞན་དང་མཐུན་པར་བསྐྱེད་པ་ལ་དམིགས་བསྐོར་ཅིག །གསུམ་པ་ནི། གསང་བའི་སྐྱིལ་ཀྲུང་གི་སྟེང་ནས་རླུང་རོ་ལན་དགུར་བསལ་ལ། ཡན་ལག་ལྔ་སྦྱོང་བྱས། རླུང་
བུམ་པ་ཅན་དང༌། ཕྱིར་འཛིན་བར་མ་ཆད་པར་མང་དུ་ཉམས་སུ་བླངས་པས། མགོ་ན་བ་ལ་སོགས་པ་བྱུང་ན། གེགས་སེལ་ཐབས་ཞལ་ལས་ཤེས། །བཞི་པ་ནི། རྩ་གསུམ་འདུས་མདོར་
yu
ཨ་ཤད་གསལ་བཏབ་ལ། ཕྱིའི་སྣང་བ་ཐམས་ཅད་རླུང་གི་རང་བཞིན་ཁ་དོག་ལྗང་གུ་བ་དན་གྱིས་མཚན་པར་བསྒོམས་ལ། རོ་རྐྱང་གཉིས་ཀྱི་སྒོ་ནས་རྔུབ་པས་ཨ་ཤད་ལ་འཕོག་པས། མེ་
མཚན་ཉིད་བཞི་ལྡན་ལྟེ་བ། སྙིང་ཁ། མགྲིན་པ་རྣམས་སུ་འབར་བ་ལ་དམིགས་སྐོར་རེ་རེ། སྤྱི་བོ་ཧཾ་ཡིག་གསལ་བཏབ་ལ་མགྲིན་པའི་མེའི་འོད་ཀྱིས་ཧཾ་ཞུ་ཞིང༌། མར་འཛག་ལ་ཁད་ལ་
དམིགས་སྐོར་ཅིག །དེ་ལས་ཆེར་བབས་ཏེ་ཁམས་དཀར་པོ་དྭངས་མ་དྲུག་ལྡན་འཇའི་གོང་བུ་ཡུངས་འབྲུའི་ཚད་ཤིན་ཏུ་འཚེར་བ། མགྲིན་པ། སྙིང་ཁ། ལྟེ་བ། གསང་གནས་རྣམས་སུ་༔

སླེབ་པར་བསྒོམས་ལ། རྡོ་རྗེའི་ཀུན་རྫོགས་གནད་དུ་བསྣུན་པས། ལུས་བདེ་སྟོང་འཇའི་རྣམ་པར་བུན་ནུ་ནུ་སོང་བར་བསམ། དེས་ནི་འཛིན་འདྲེན་ཁྲེམས་ཤིང་མཐར་ཕྱིན་པར་བྱེད་པའོ།
གཉིས་པ་ནང་གི་གཏུམ་མོ་ལ། སྟོང་པར་བསྒོམ་པ་འཁོར་ལོ་ལྔ་བསྒོམ་པ། རྩ་གསུམ་གསལ་བཏབ་པ། རླུང་སྦྱོར་བསྟན་པ། གདན་གསལ་གདབ་པ། ས་བོན་བསྐྱེད་པ། ལུས་མི་
འགྱུར་བའི་འཁྲུལ་འཁོར་དང༌། དེའི་གེགས་སེལ་བའི་འཁྲུལ་འཁོར་བཞི་བསྟན་པ། ལྷ་བསྐྱེད་པ། ཡབ་ཀྱི་བཟླས་པ། ཡུམ་གྱི་བཟླས་པ། འཁོར་བསྐྱེད་པ། འབར་བའི་དམིགས་པ་
བསྟན་པ། འཛག་པའི་དམིགས་པ་བསྟན་པ། འཁྲུལ་འཁོར་གྱི་རིམ་པ་བསྟན་པ། དམིགས་པའི་ཆ་ལག་བསྟན་པ་བཅོ་ལྔ་ཡོད་པ་ལས། དང་པོ་སྟོང་ར་ནི་ཕྱིའི་གཏུམ་མོ་ལྟར་བསྐྱེད་
པ༑ གཉིས་པ་གསང་གནས་ཀྱི་རྩ་འདབ་ཁ་དོག་ལྗང་ཁུ། ལྟེ་བར་སེར་པོ། སྙིང་ཁར་སྔོན་པོ། མགྲིན་པར་དམར་པོ། སྤྱི་བོར་དཀར་པོ་རྣམས་འཇའ་ཚོན་གྱི་མདངས་དང་ལྡན་པར་བསྒོམ་
པ་སྟེ་རེ་རེ་ལ་དམིགས་སྐོར་རེ་རེ་བྱའོ། །གསུམ་པ་རྩ་གསུམ་གསལ་གདབ་པ་ནི་ཕྱིའི་གཏུམ་མོ་ལྟར་རོ། །བཞི་པ་ནི། འཁོར་ལོ་ལྔར་རླུང་བུམ་པ་ཅན་མས་རིམ་གྱིས་འཛིན་པའོ། །ལྔ་པ་

༄༅། །ནི། འཁོར་ལོ་དེ་རྣམས་ཀྱི་དབུས་སུ་འཁོར་ལོའི་མདོག་སོ་སོ་དང་མཐུན་པའི་པདྨ་འདབ་མ་བཅུ་དྲུག་པ་རེ་རེ། དེའི་སྟེང་དུ་ཟླ་ཉིའི་གདན་རེ་རེ་བསྒོམ་པ་ལ་དམིགས་
སྐོར་ཅིག །དྲུག་པ་ནི། གདན་དེ་རྣམས་ཀྱི་ལྟེ་བའི་སྟེང་དུ། རྒྱབ་ཏུ་ཧཱུཾ་དང༌། མདུན་དུ་བཾ་འཁོར་ལོའི་མདོག་དང་མཐུན་པ་བསྒོམ་པ་ལ་དམིགས་སྐོར་ཅིག །བདུན་པ་ནི། འབེབས་སྟན་
ཁྲུ་གང་གི་སྟེང་དུ་འཕོངས་བཞག་ལ། རྐང་པ་བསྣོལ་མའི་མཐིལ་ས་ལ་ཕབ་སྟེ། ལག་གཉིས་རྡོ་རྗེ་རྩེ་གཅིག་པའི་ཕྱག་རྒྱ་སྙིང་ག་ནས་སྤྱི་བོར་འཐེན་པ་དང་བསྟུན་ལངས་ལ་འཕོངས་འབེབས་
སྟན་ལ་གདབ་ཅིང་། ལག་པ་འཁོར་ལོ་ལྔའི་གནས་སུ་རྩ་འདབ་ཀྱི་གྲངས་དང་བསྟུན་ཞིང་བསྟུན་པ་ནི་སོ་སོར་རླུང་འཛིན་པ། དམིགས་པ་སྒོམ་པ་གསུམ་ཅིག་ཅར་དུ་ཉམས་སུ་བླངས་པས། རྩ་
ཁམས་གུད་པ་གསོ་ཞིང་། ཕྱིས་མི་ཉམས་པར་བྱེད་ལ། ལུས་འཆི་མེད་དུ་འགྱུར་བའི་གནད་ཁྱད་པར་དུ་འཕགས་པ་ཉིད་དོ། དེའི་གེགས་སེལ་བའི་འཁྲུལ་འཁོར་བཞི་ཞལ་ལས་ཤེས་སོ།
བརྒྱད་པ་ནི་དེ་ལྟར་རླུང་དང་འཁྲུལ་འཁོར་བསྟུན་ཏེ་འབད་ནས་བསྒོམས་པས། གསང་གནས་ཀྱི་འཁྲུལ་འཁོར་ལྟེ་བའི་ས་བོན་གཉིས་དཔལ་འཁོར་ལོ་སྡོམ་པ་ཡབ་ཡུམ་མངོན་རྟོགས་དང་མཐུན་པ་
381

བསྐྱེད༑ དེ་ནས་རིམ་པ་བཞིན། རླུང་དང་འཁྲུལ་འཁོར་བསྟུན་ཏེ་འཁོར་བའི་ས་བོན་ཡི་དམ་ཡབ་ཡུམ་དུ་བསྐྱེད་པ་ལ་དམིགས་སྐོར་རེ་རེ་བྱའོ། །དགུ་པ་ནི། གསང་གནས་ནས་རིམ་པ་བཞིན་
་ཡབ་སོ་སོའི་ཐུགས་ཀར་ཟླ་བའི་གདན་ལ་རྡོ་རྗེ་ཧཱུྃ་གིས་མཚན་པའི་མཐའ་ལ་སྙིང་པོ་དང་ཉེ་སྙིང་གིས་བསྐོར་བར་བསམ་ལ། ཡིད་བཟླས་དང༌། རླུང་འཁྲུལ་འཁོར་བསྟུན་པས་འོད་ཟེར་དཀར་
པོ་བདེ་བའི་རང་བཞིན་ཅན་འཕྲོས། རྡོ་རྗེའི་ལམ་ལས་ཡུམ་གྱི་པདྨར་ལྷུང་སྟེ་འཁོར་བར་བསྒོམ་པ་ལ་དམིགས་སྐོར་རེ་རེ། །བཅུ་པ་ནི། ཡུམ་སོ་སོའི་ཐུགས་ཁ་ཉི་མའི་དཀྱིལ་འཁོར་གྱི་སྟེང་དུ་
གྲི་གུག་བཾ་གྱིས་མཚན་པའི་མཐའ་ལ་ཡུམ་གྱི་སྙིང་པོ་དང་ཉེ་སྙིང་གིས་བསྐོར་བར་བསྒོམས་ལ། རླུང་དང་འཁྲུལ་འཁོར་གནད་དུ་བསྣུན་པས་འོད་ཟེར་དམར་པོ་བདེ་བའི་རང་བཞིན་ཅན་པདྨ་ལས་རྡོ་
རྗེའི་ལམ་ལ་འཁོར་བ་ལ་དམིགས་སྐོར་རེ་རེ། །བཅུ་གཅིག་པ་ནི། ཡབ་ཡུམ་སྦྱོར་འཚམས་ནས། ནང་གི་པདྨ་འདབ་མ་བརྒྱད་ཀྱི་ཕྱོགས་བཞིར་སྙིང་པོའི་རྣལ་འབྱོར་མ་བཞི། མཚམས་
བཞིར་བྱང་ཆུབ་སེམས་ཀྱིས་བཀང་བའི་བུམ་པ་བཞིའི་སྟེང་དུ་བདུད་རྩི་ལྔས་བཀང་བའི་ཐོད་པ་བཞི། ཕྱི་རོལ་གྱི་འདབ་མ་བརྒྱད་ལ་སྒོ་མཚམས་མ་བརྒྱད་རྣམས་འཁོར་ལོའི་མདོག་དང་མཐུན་པ་ལ་

༄༅། །འཇའ་ཚོན་གྱི་སྐུར་བྱོན་པ་ལ་དམིགས་སྐོར་ཅིག །བཅུ་གཉིས་པ་ནི། རླུང་སྔགས། འཁྲུལ་འཁོར་གནད་དུ་བསྣུན་པའི་སྟོབས་ཀྱིས་གསང་གནས་ཀྱི་ཡུམ་གྱིས་
ཡབ་ཀྱི་བདེ་བ་བསྐུལ་ནས། ཡུམ་གྱི་སྙིང་ཁའི་སྔགས་ཕྲེང་བདེ་བའི་རང་བཞིན་འོད་ཟེར་དམར་པོར་ཞུ་བས། དེའི་བདེ་བའི་དྲོད་ཀྱིས་འཁོར་ལོ་རེ་རེའི་ཡུམ་གྱིས་ཡབ་རྣམས་ཀྱི་བདེ་བ་བསྐུལ་
སྔགས་ཕྲེང་དམར་པོ་ཞུ་བས་སྤྱི་བོ་མན་ཆད་ཁམས་དམར་པོ་འཇའི་མདངས་དང་ལྡན་པ་བདེ་བའི་རང་བཞིན་ཅན་བསྒོམ་པ་ལ་དམིགས་སྐོར་རེ་རེ། །བཅུ་གསུམ་པ་ནི། ཡབ་ཀྱིས་ཡུམ་གྱི་
བདེ་བ་བསྐུལ་བས། སྙིང་ཁའི་སྔགས་ཕྲེང་འོད་ཟེར་དཀར་པོ་བདེ་བའི་རང་བཞིན་ཅན་དུ་གྱུར་པས། དེའི་བདེ་བའི་ཤུགས་ཀྱིས་ཡས་རིམ་བཞིན་སྔགས་ཕྲེང་དཀར་པོ་རྣམས་ཞུ་སྟེ། གསང་
གནས་ཚུན་ཁམས་དཀར་པོ་འཇའི་མདངས་དང་ལྡན་པས་གང་བར་བསྒོམ། མཐར་ལུས་མགོ་ཞབས་མེད་པ་བདེ་སྟོང་འཇའ་ཚོན་གྱི་རྣམ་པར་ལྷ་གསལ་ཞིང་འཛིན་མེད་རང་གྲོལ། ལུས་ཕྱི་ནང་
མེད་པ་ལྷ་སྐུའི་རྣམ་པར་བསྒོམ་པ་ལ་དམིགས་སྐོར་རེ་རེ། །བཅུ་བཞི་པ་ནི། དེ་ལྟར་བསྒོམས་པས་དྭངས་མ་འཕེལ་བར་འགྱུར་བས། འཛིན་འདྲེན་ཁྲེམས་པར་བྱེད་པ་ལ་འཁྲུལ་འཁོར་བརྒྱད་✖

བསྟན་ཏེ། རྡོ་རྗེ་ནང་འཛིན་ཞི་བར་སྤྲུག །རྡོ་རྗེ་ཟླ་འཛིན་དྲག་པོ་སྤྲུག །རྡོ་རྗེ་ཁོང་འདྲེན་རབ་ཏུ་སྤྲུག །རྡོ་རྗེ་དབང་སྡུད་འཐོན་ཞིང་བརྡབ། །རྡོ་རྗེ་ཉི་འཛིན་མནན་ཞིང་འཐེན། །རྡོ་རྗེ་དྭངས་
འཛིན་སྙིགས་མ་འབོད། །རྡོ་རྗེ་དྭངས་འཛིན་ལུས་ལ་དགྲམ། །རྡོ་རྗེ་རྒྱབ་ལག་སྤྲག་ཅིང་བསྡེབས། ཞེས་པས། ྋའཁྲུལ་འཁོར་གང་ཡིན་ལ། འོག་རླུང་རང་སར་བཞག་པའི་སྟེང་རླུང་
རྒྱངས་པ་འཛིན། ཡང་རླུང་དྲུག་གཞུད་ཀྱི་གནད་ཀྱིས་དྭངས་མ་འདྲེན་ཞིང་སྤྲུག །མཐར་ཕྱིར་འབུད་ཡི་གེའི་སྒྲས་སྙིགས་མ་འདྲེན་ཞིང་སྤྲུགས་པས་ཁྲེམས་པར་བྱེད་པའོ། བཅོ་ལྔ་པ་ཆ་ལག་
བསྟན་པའི་ཞལ་ལས་ཤེས་སོ། །གསུམ་པ་གསང་བའི་གཏུམ་མོ་ངག་དག་པར་བྱེད་པ་ལ། བཅའ་བ་ལུས་ཀྱི་གནད། དམིགས་པ་ཡུལ་གྱི་གནད། སྲོག་རྩོལ་རླུང་གི་གནད། འཛིན་འདྲེན་
འཁྲུལ་འཁོར་གྱི་གནད་དང་བཞི་ཡོད་པ་ལས། དང་པོ་ནི། རྐང་པ་གསང་བའི་སྐྱིལ་ཀྲུང་ལ། མགྲིན་པ་ཡན་གྱི་དམིགས་པའི་དུས། ཡབ་ཀྱི་འོད་ཟེར་འཕྲོ་བསྡའི་ཚེ་གཡོན་གྱི་རྩ་བཀག །
ཡུམ་ལ་གཡས་པ་བཀག །ཡབ་ཡུམ་གཉིས་ཁའི་དུས་རྩ་གཉིས་ཁ་མནན་པའོ། །སྙིང་ཁ་དང་ལྟེ་བའི་དུས། ཁུ་ཚུར་སྙིང་ཁར་བསྣོལ་བའི་མཆན་འོག་གི་རྩ་མནན་པའོ། གསང་གནས་ལ་

༄༅། །མཁལ་རྩ་མནན་པའོ། །གཉིས་པ་ནི། ནང་གི་གཏུམ་མོའི་སྐབས་ཀྱི་རྩ་འཁོར་ལྷ་ཡབ་ཡུམ་དང་བཅས་པ་རིམ་པ་བཞིན་གསལ་བཏབ་པའི་ཡུམ་རྣམས་ནི་དམར་མོར་
བྱེད་ཡབ་རྣམས་ནི་སྔོན་པོར་བསྐྱེད་དོ། ཡབ་རྣམས་ཀྱི་ཐུགས་ཁར་ཟླ་བའི་གདན་ལ་ཧཱུཾ་དང་སྙིང་པོས་བསྐོར་བ། དེའི་མཐའ་ལ་ཡི་དམ་ཡབ་ཀྱི་སྙིང་པོ་དཔག་ཏུ་མེད་པས་བསྐོར་བར་
བསྒོམ༑ ཡུམ་རྣམས་ལའང་ཡུམ་རང་རང་གི་སྙིང་པོ་དང་ཡུམ་སྔགས་དཔག་ཏུ་མེད་པས་བསྐོར་བར་བསྒོམས་ལ། རླུང་ནང་དུ་བཟུང་བའི་ཚེ་བདེ་སྟོང་དབྱེར་མེད་ལྷ་དང་ཡིག་འབྲུ་ཐ་མི་དད་པ་
འཇའ་ཚོན་གྱི་རྣམ་པར་ལུས་གང་བར་བསྒོམ། རླང་ཕྱིར་གཏོང་བའི་ཚེ་འབྱུང་བ་བཞིའི་གཟུགས་སྒྲ་ཐམས་ཅད། ཡི་གེའི་གཟུགས་དང་སྒྲར་གྱུར་པར་བསྒོམ་པ་སྟེ། ཡབ་ཡུམ་སོ་སོའི་སྔགས་
ཀྱི་འོད་ཟེར་སྤྲོ་བསྡུ་དང་རླུང་བསྟུན་ནས་བསྒོམ་པ་ལ་དམིགས་སྐོར་རེ་རེ་བྱའོ། །ཡང་རླུང་བསྒོམས་པས། ཡུམ་ཐམས་ཅད་ཐུགས་ཀའི་སྔགས་ཕྲེང་ལ་ཐིམ། སྔགས་ཕྲེང་ལྟེ་བའི་གནས་སུ་བཾ་
ཡིག་ཏུ་གྱུར་པར་བསྒོམ། ཡབ་ཐམས་ཅད་ཀྱང་སྔགས་ཕྲེང་ལ་ཐིམ། སྔགས་ཕྲེང་སྤྱི་བོའི་གནས་སུ་ཧཾ་ཡིག་ཏུ་གྱུར་པར་སྒོམ་པ་ལ་དམིགས་སྐོར་རེ། དེ་ནས་ཀྱང་རླུང་ལ་གནད་དུ་བསྣུན་✖

པས༑ བཾ་ལས་མེ་ཁ་དོག་ལྔ་ལྡན་དམར་བའི་མདངས་ཅན་ཡུམ་གྱི་སྙིང་པོ་དང་ཀ་ལིའི་རྣམ་པ་འབར་སྙིང་ཁར་སླེབས་པ་སྒོམ་པ་དམིགས་སྐོར་ཅིག །ཡང་མེའི་དྲོད་ཀྱིས་ཧཾ་ལས་ཡབ་ཀྱི་སྙིང་
པོ༑ ཨ་ལིའི་རྣམ་པ་ཅན་གྱི་ཐིག་ལེ་ལྔ་ལྡན་དཀར་བའི་མདངས་ཅན་བབས་ཏེ། ཚེ་? མེ་རྩེད་སྤྲད་པ་ལ་དམིགས་སྐོར་ཅིག །མཐར་ལུས་མགོ་ཞབས་མེད། ཕྱི་ནང་མེད་པར་བདེ་སྟོང་འཇའ་ཚོན་
ཡིག་འབྲུའི་རྣམ་པ་ཅན་དུ་གྱུར་པར་བསྒོམ་པ་ལ་དམིགས་བསྐོར་ཅིག །མཐར་རང་ལུས་ཡིག་འབྲུའི་རྣམ་པ་ནི། ལྷ་སྐུ་བདེ་སྟོང་དབྱེར་མེད་འཇའ་ལུས་ཀྱི་རྣལ་འབྱོར་ལ་གནས་པར་བྱེད་
ཅིང་༑ །བཞི་པ་ནི། དེ་ལྟར་བསྒོམས་པས་ཁམས་གཡོས་པར་འགྱུར་བས་རྡོ་རྗེ་རྩེ་གཅིག་པའི་ཕྱག་རྒྱས་སྤྱི་བོའམ། ལྟག་པའམ། སྙིང་ཁར་བསྡམས་ལ་རླུང་ཕྱི་ནང་གང་གིས་དྲངས་ཀྱང་
འདྲོངས་པར་བྱེད་ལ། ལུས་སྤྲག་སིག་གནད་ཀྱི་ཁྲེམས་ཤིང་བརྟན་པར་བྱེད་པའོ། །དེ་ལྟར་ཕྱིའི་གཏུམ་མོས་ཁམས་འཕེལ་ནས་བདེ་སྟོང་གི་ཉམས་བསྐྱེད། ནང་གི་གཏུམ་མོས་ལྷ་སྐུ་མངོན་དུ་
བྱེད༑ གསང་བའི་གཏུམ་མོས་ངག་སྔགས་ཀྱི་སྒྲར་བྱས་ཏེ། མདོར་ན་གཏུམ་མོ་རྣམ་པ་གསུམ་པོ་འདིས། དབང་པོ་རབ་ལ་འཇའ་ལུས་མངོན་དུ་འགྱུར་བར་བྱེད་པའོ། །གསུམ་པ་འཕྲིན་ལས་

སྙན་།མཁའ་འགྲོའི་གཏུམ་མོ་ནི། རྡོ་རྗེའི་ཚིག་རྐང་ལས། འཕྲིན་ལས་མཁའ་འགྲོའི་གཏུམ་མོ་ནི། རཾ་སྐྱེས་འབར་བའི་འོད་ལྡན་པས་ཞེས་པ་ནས། རྡོ་རྗེ་གཡས་
བརྒྱུད་
གཡོན་སྦྱོར་བ་བྱ་ཞེས་པའི་བར་གྱིས་བསྟན་ཏེ། དེ་ལ་འགྲོ་བའི་ཐབས་དང༌། འདོད་པའི་ཚུལ་དང༌། ཉལ་བའི་གནས་གསུམ་ཡོད་པ་ལས། དང་པོ་ནི། འགྲོ་བའི་ཚེ་ལག་གཉིས་ཁུ་ཚུར་
ཨི
བརླ་ཟུར་དུ་བཅངས་ལ། རྐང་པ་དང་བསྟུན་པས་གཡུག །རླུང་རོ་ལན་གསུམ་བསལ་ཏེ་འཇམ་རླུང་འཛིན། དམིགས་པ་ནམ་མཁར་གཏོད་པའོ། །གཉིས་པ་འདོད་པའི་ཚེ་ལུས་རྒལ་ཚིགས་
སྲང་ལ། ལག་པ་གཉིས་མཉམ་བཞག་མཐར་སྲང་། རླུང་སེམས་དབྱེར་མེད་དུ་གནས་པར་བྱེད་པའོ། །གསུམ་པ་ལ་ལུས་གནད། རླུང་ནད། སེམས་གནད། དེ་ལ་སྐྱེས་པའི་ཉམས་ངོ་
སྤྲོད་པ། ལུས་གནད་ལ་གསུམ་གྱི་དང་པོ། གླང་པོའི་སྟབས་ཀྱིས་ཉལ་བ་སྟེ། གཞོགས་གཡས་ཟུར་འོག་ཏུ་ཕབ་ལ། ལག་པ་གཡས་པས་འགྲམ་པ་སྐྱོར། གཡོན་ཁུ་ཚུར་གཡས་ཀྱི་
མཆན་ཁུང་དུ་བཅུག་ལ། མགོ་བཀུག་སྟེ་ཉལ་བའོ། །གཉིས་པ་གྱོན་ཉལ་ནི། གན་རྐྱལ་དུ་ཉལ་བའི་ལག་པ་གཉིས་ཁུ་ཚུར་སྙིང་ཁར་བསྣོལ་ལ། རྐང་པ་ཅུང་ཞིག་བསྒྲད་པ་རྐྱང༌། རྒལ་
387

ཚིགས་བདུན་པའི་ཐད་དུ་གོས་འབུར་ཡོད་པར་བྱེད་པའོ། །གསུམ་པ་རྡོ་རྗེ་གཡོན་ཕབ་ན། གླང་པོའི་ཉལ་སྟབས་འདྲ་བ་ལ་གཡོན་འོག་ཏུ་ཕབ་པའོ། །གཉིས་པ་རླུང་གནད་ནི་འཁྲུལ་འཁོར་
གསུམ་ཆར་ལ་འཇམ་རླུང་འགྲོ་འོང་ལས་མ་ཡེངས་ཙམ་བྱེད། གསུམ་པ་སེམས་གནད་ནི་ཤེས་པ་གཞི་ལ་བསྡུས་ལ་རྒྱལ་ཐབས་ཀྱི་བག་ཆགས་གསལ་བཏབ། ྋབཞི་པ་དེ་ལྟར་ཉལ་བའི་
ཚེ༑ སྐྱེ་བོ་ཐ་མལ་པ་རྣམས་ནི་འདྲེས་མནན་པ་ཞེས་སམ། སྙིང་གློ་བས་མནན་པ་ཞེས་ཟེར་ལ། ལམ་ལ་ཞུགས་པ་རྣམས་ལ་རླུང་སེམས་རྩ་ནང་དུ་ཚུད་པར་ངོས་འཛིན་པ་སྟེ། དེ་ཡང་གཡས་
རོ་མར་འབྱུང་བ་བཞིའི་རླུང་དང་སེམས་ཞུགས་ན། སྣོད་བཅུད་ཀྱི་སྣང་བ་དམར་ཉམས་ཡོད་པའི་འཆར་སྒོ་དཔག་ཏུ་མེད་པ་འབྱུང་བས། དེ་དུས་སྣང་སེམས་བསྲེས་ལ་རིག་པ་སྐྱོང་པས་ཡེ་ཤེས་
ཀྱི་རྩལ་དུ་འཆར་རོ། །གཡོན་རྐྱང་མར་འབྱུང་བ་བཞིའི་རླུང་སེམས་ཞུགས་ན་སྣོད་བཅུད་ཀྱི་སྣང་བ་དཀར་ཆ་ཡོད་པ་དཔག་ཏུ་མེད་པ་འཆར་བས། དེ་ཉིད་ཀྱི་སྟེང་དུ་དགེ་སྦྱོར་བསྐྱངས་པས་ཡེ་
ཤེས་ཀྱི་རྩལ་དུ་འཆར་རོ། །དབུ་མར་ཞུགས་ན་འབྱུང་བ་བཞིའི་གང་ཡིན་གྱི་ཁ་དོག་དང་མཐུན་པའི་སྣོད་བཅུད་ཀྱི་སྣངབ་ཅི་རིགས་པ་འཆར་བས་རང་ངོ་ཤེས་པའི་རྣལ་འབྱོར་བསྐྱངས་པས་གཟུང་

།འཛིན་དང་བྲལ་བའི་འོད་གསལ་མཐའ་དབུས་མེད་པ་འཆར་བས། དེ་ཉིད་སྐྱོང་བར་བྱེད་པའོ། །བཞི་པ་མཐར་ཕྱིན་མཆོག་གི་གཏུམ་མོ་ནི། རྡོ་རྗེའི་ཚིག་རྐང་སྙན་༄༅།
བརྒྱུད་ལས༑ མཐར་ཕྱིན་མཆོག་གི་གཏུམ་མོ་ནི། ཞེས་པ་སོགས་ཏེ། དེ་ཡང་གོང་དུ་བསྟན་པའི་གཏུམ་མོ་རྣམས་ཉམས་སུ་བླངས་པས། བདེ་དྲོད་ཀྱི་ཉམས་དང་ལྷ་སྐུ། ཡི་གེ་ལ་སོགས་པའི་
ཨི་
རྣམ་པ་ཅི་ཡང་འཆར་བ་ཐམས་ཅད་རང་རིག་སྟོང་པ་ཉིད་ཀྱི་ཀློང་དུ་རོ་མཉམ་པ་ཡིན་ཀྱང་རྣམ་པའི་ཆ་ནས་སྤྱིར་ཡང་འཆར་བའི་རྟེན་འབྲེལ་རང་གསལ་དུ་གནས་པ་ནས་མཐར་ཐུག་ཏུ་ཆོས་ཀུན་ལྡན་
ཅིག་སྐྱེས་པའི་དཀྱིལ་འཁོར་ཆེན་པོར་རྟོགས་པར་བྱེད་པའོ། །གཉིས་པ་སྒྱ་ལུས་ནི། རྡོ་རྗེའི་ཚིག་རྐང་ལས། མཐར་གནས་དེ་ནི་སྒྱུ་མ་ལ་ཞེས་པ་སོགས་ཀྱིས་བསྟན་པ་སྟེ། སེམས་ཀྱི་རྩ་བ་
ཤེས་པའི་གང་ཟག་ཅིག་གིས་ཉིན་སྣང་ལམ་དུ་བྱེད་པ་འདི་ལ། བཅའ་བ་ལུས་ཀྱི་གནད། བཞག་པ་སེམས་ཀྱི་གནད། སྐྱེས་པ་ཉམས་ཀྱི་རིམ་པ། །མཐར་ཕྱིན་ངོ་སྤྲོད་ཀྱི་གནད་དང་གེགས་
སེལ་བ་རྣམས་ཡོད་པ་ལས། དང་པོ་སྟོད་ཀྱི་རྣལ་འབྱོར་བྱེད་པ་ནི། ཉི་མ་ལ་རྒྱབ་ཕྱོགས་རྐང་པ་སེམས་དཔའི་སྐྱིལ་ཀྲུང་ལ་ལག་པ་པུས་མོར་བཀབ་སྟེ། སྐེད་པ་སྲང༌། མགོ་བོ་རྒྱབ་ཏུ་ཅུང་ ྨ

ཟད་ཕྱོགས་པའི་མིག་གི་ལྟ་སྟངས་ནམ་མཁའི་ཐོངས་སུ་གཏད་ལ། རླུང་སེམས་ཅིག་ཏུ་བཅུན་པའོ། །གཉིས་པ་སྨད་ཀྱི་རྣལ་འབྱོར་ནི། ལུས་གནད་གཞན་འདྲ་བ་ལ། མགྲིན་པ་བཀུག་ལྟེ་
འོག་ཏུ་རླུང་སེམས་བཅུན་ལ་བལྟའོ། །དེ་ལྟར་བསྒོམས་པས་ཡུལ་མིག་རྟེན་སྣང་སྟོང་ཆུ་ཟླ་ལྟ་བུར་བས་དེ་དག་དང་རང་གི་ངོ་བོར་ཤེས་པར་བྱས་ལ་ཉམས་སུ་བླང་ངོ་། །གསུམ་པ་བར་གྱི་རྣལ་
འབྱོར་ནི། ལུས་གནད་གོང་ལྟར་ལ། ལྟ་སྟངས་ཐད་ཀར་བྱེད་པ་སྟེ། རང་གི་མདུན་དུ་མཎྜལ་མེ་ལོང་ཅིག་བཞག །དེའི་ནང་དུ་མཆོད་རྟེན་བྲིས་མའམ། ལུགས་མའི་གཟུགས་བརྙན་
འཆར་བར་བྱས་ཏེ། དེ་ལ་རླུང་སེམས་རྩེ་གཅིག་ཏུ་གཏད་ལ་བསྒོམས་པས་སེམས་ཟིན་པ་དང་། ཡང་མཆོད་རྟེན་ནམ། བཀྲ་ཤིས་སྒོ་མང་ལྟ་བུ་རིགས་མི་འདྲ་བ་གཅིག་བཞག་ལ།
དམིགས་པ་གཏད་ནས་འདི་ལྟར་བསམ་པར་བྱ་སྟེ། མཆོད་རྟེན་གྱི་གཟུགས་བརྙན་འདི་དག །ངོ་བོ་གཅིག་ཀྱང་རྣམ་པ་འཕོ་ཞིང་འགྱུར་བ་ལ། ཅིར་ཡང་འཆར་བའི་བདག་ཉིད་སྟོང་པའི་རང་
བཞིན་ཅན་དུ་འདུག་ཅིང༌། འདི་ལྟར་འཁོར་འདས་ཀྱི་ཆོས་ཐམས་ཅད་ཀྱང་། རྨི་ལམ་མམ། སྒྱུ་མར་འདུག་སྙམ་དུ་བྱ་ཞིང་སྒོམ་པར་བྱའོ། །དེ་ལྟར་ཉམས་སུ་བླངས་པས་སྣང་བ་ཐམས་ཅད་

སྙན་༄༅། །སྣང་ལ་རང་བཞིན་མེད་པ། ཆུ་ནང་གི་ཟླ་བའམ་མེ་ལོང་གི་གཟུགས་བརྙན་ནམ། བར་སྣང་གི་འཇའི་རྣམ་པར་འཆར་བས། དེ་དག་རང་གི་རིག་པའི་ཡེ་ཤེས་ཀྱི་
བརྒྱུད་
རྩལ་དུ་ངོ་ཤེས་པར་བྱེད་ཅིང་གྲོགས་སུ་ཁྱེར་བའོ། །གེགས་སེལ་བ་ནི། སྒྱུ་ལུས་ངེས་འབྱུང་སྐྱོ་ཤས་སུ་ཤར་ནས་དེའི་དབང་དུ་སོང་ན་སྙིང་རླུང་དུ་སོང་ཉེན་ཡོད་པས། ཤེས་པ་ཀློད་ལ་བདེ་
ཨི
སྟོང་གི་ཉམས་བསྐྱེད། སྒྱུ་ལུས་སྟོང་ཉམས་སུ་ཤར་ན། སྣང་བ་ལ་ཐོག་རྫིས་སུ་འགྲོ་བར་འདོད་ཀྱང་། སྟབས་ཉེས་ན་གཡང་ལ་ལྷུང་བ་སོགས་ཀྱི་སྐྱོན་སྲིད་པས། མལ་དྲོ་བར་ཆང་གིས་
བཅུ་གཅིག་
བཏུང་བས་ཚིམ་པར་བྱས་ལ་ཉལ་བས་སེལ་ཞིང་བོགས་འཐོན། སྦྱ་ལུས་ཉམས་སྣང་སྣ་ཚོགས་སུ་ཤར་ནས་མ་ནོན་ན། ངག་ཏུ་ཅི་ཟེར་གཏོལ་མེད་པའི་སྨྱོན་པར་སོང་ཉེན་ཡོད་པས། གང་ཤར་
གྱི་རྩ་བ་ཆོས་ཀྱི་དབྱིངས་སུ་བཅད་ལ་རིག་པ་སོ་ཚུགས་པའོ། །གསུམ་པ་འོད་གསལ་ནི། རྡོ་རྗེའི་ཚིག་རྐང་ལས་འོད་གསལ་བསྒོམ་པའི་རྣལ་འབྱོར་གྱིས། ཐབས་མཆོག་མུན་པའི་རྣལ་འབྱོར་
དང་༑ སྣང་མུན་གཉིས་སུ་མེད་པའི་རྣལ་འབྱོར་དང་། ཉིན་བར་གྱི་རྣལ་འབྱོར་དང་གསུམ་དུ་ཡོད་པ་ལས། མུན་པའི་རྣལ་འབྱོར་དེ་ལ་ཡང༌། དབང་པོ་རབ་ལུས་དཔྲལ་བའི་སྒོ་འབྱེད་

པ༑ འབྲིང་ངག་མགྲིན་པའི་སྒོ་འབྱེད་པ། མཐའ་མ་ཡིད་སྙིང་ཁའི་སྒོ་འབྱེད་པ་གསུམ་དུ་ཡོད་པ་ལས། ལུས་དཔྲལ་བའི་སྒོ་འབྱེད་པ། དེ་ལའང་དབང་པོ་རབ་ཀྱི་རབ་དང༌། རབ་ཀྱི་འབྲིང་
དང་༑ རབ་ཀྱི་མཐའ་མ་གསུམ་དུ་ཡོད་པའི། དང་པོ་ལ། མུན་ཁང་བཅའ་བ། ལུས་གནད་བསྟན་པ། རླུང་གནད་བཤད་པ། དམིགས་པ་བསྒོམ་པ། ཉམས་མྱོང་ངོ་སྤྲད་པ་རྣམས་ཡོད་
པ་ལས། དང་པོ་མུན་ཁང་ནི། འོག་བརླན་མེད་པར་ཕྱི་ནང་འདག་ཞལ་ཡོད་པ་ཆེ་ཆུང་རན་པའི་མུན་ཁང་གི་ནང་དུ། སྟན་བདེ་བའི་སྟེང་དུ་ལུས་གནད་བཅའ་བ་ནི། དཔལ་འཁོར་ལོ་སྡོམ་
པའི་བཤད་བརྒྱུད་མཁའ་འགྲོ་མ་ཀུན་སྤྱོད་ལས། མཛུབ་མོ་འདུད་བྱས་གུང་མོའི་ངེས་པར་སྦྱར། མཐེ་བོང་རྡོ་རྗེ་བརྟན་པོ་རབ་ཏུ་སྦྱར། དེ་ནི་དཔྲལ་བའི་དབུས་སུ་རབ་བསྐོར་ཏེ། བསྐོར་ཞིང་
སླར་ཡང་བསྐོར་བར་བྱ། ཞེས་པའི་ཕྱག་རྒྱ་དང༌། རྐང་པ་གཡོན་པའི་མཐེ་བོས་གཡོན་པའི་མཐེ་བོང་མནན་པའོ། རླུང་རྩོལ་བ་མེད་པའི་ཡེ་ཤེས་རླུང་རང་འཛིན་པའོ། །དམིགས་པ་
ནི༑ རང་ལུས་དཔལ་འཁོར་ལོ་སྡོམ་པ་དཔའ་བོ་གཅིག་པ་སྐུ་མདོག་སྔོན་པོ་ཞལ་གཅིག་ཕྱག་གཉིས་རྡོ་རྗེ་དང་དྲིལ་བུ་བསྣམས་པས་ཐུགས་ཁར་བསྣོལ་བ། ཞབས་གཡས་བརྐྱང་པ། གཡོན་

སྙན་༄༅། ། ཅུང་ཟད་བསྐུམ་པ་ཕྱི་ནང་མེད་པར་གསལ་བ་གཅིག་གི་སྐུའི་དཀྱིལ་དྲང་བོར་རྩ་དབུ་མ་མར་སྣ་གསང་གནས་དང༌། ཡར་སྣ་གཙུག་ཏོར་ལ་གཏད་པའི་མཛོད་སྤུའི་ཐད་
བརྒྱུད་དུའང་དབུ་མའི་རྩེ་སྣ་གཅིག་ཟུག་པའི་རྩེར་ཡེ་ཤེས་ཀྱི་སྤྱན་སྒྲིབ་པ་མེད་པར་གསལ་བ་གཅིག་བསྒོམས་ལ། དཔྲལ་བའི་ཐད་ཀྱི་མུན་པར་གཟིར་ཞིང་གཏད་པས། འཁོར་འདས་ཀྱི་རང་བཞིན་རྙོག་
ཨི
པ་མེད་པའི་གནས་ལུགས་མངོན་སུམ་དུ་མཐོང་བར་འགྱུར་རོ། །རབ་ཀྱི་འབྲིང་ནི། ལུས་གནད་དང་དམིགས་པ་གོང་དང་འདྲ་བ་ལ། ཡེ་ཤེས་ཀྱི་སྤྱན་ཤེས་བྱ་ཐམས་ཅད་གཟིགས་པའི་བདག་
བཅུ་གཉིས་
ཉིད་ཅན་དེའི་དཀྱིལ་དུ་ཟླ་བའི་དཀྱིལ་འཁོར་དྲི་མ་མེད་པ་ལངས་ཐབས་སུ་ཡོད་པ་གཅིག་བསྒོམས་ལ། དེའི་འོད་ཀྱིས་སྣང་སྲིད་ཐམས་ཅད་མཐོང་བར་བསྒོམ་པས། སྣང་བ་ལྷ་སྐུ་རུ་ཞི་ཁྲོ་རབ་
འབྱམས་ཀྱི་རྣམ་པར་འཆར་བར་འགྱུར་བས། རིག་པ་དང་གཉིས་སུ་མེད་པའི་རྣལ་འབྱོར་ལ་གོམས་པར་བྱེད་པའོ། རབ་ཀྱི་མཐའ་མ་ནི་གཞན་རྣམས་གོང་དང་འདྲ་བ་ལ་མཛོད་སྤུའི་ཟླ་ཉིའི་སྟེང་
དུ་ལྷན་སྐྱེས་གསལ་བཏབ་ལ། མདུན་དུའང་ལྷ་དེ་འདྲ་བ་བསྒོམས་ལ་འོད་ཟེར་འཕྲོ་ཞིང་བསྡུ་མཐར་རང་ཉིད་ལྷར་བསྒོམ་པ་མདུན་གྱི་ལྷ་ལ་ཐིམ་པར་བསྒོམས་པས། ཉམས་སྣང་སྣ་ཚོགས་པ་393

འཆར་བའོ། འབྲིང་ངག་མགྲིན་པའི་སྒོ་འབྱེད་པ་ལ། དང་པོ་རབ་འབྲིང་མཐའ་གསུམ་དུ་ཡོད་པ་ལས། དང་པོ་འབྲིང་གི་རབ་ལ་ལུས་གནད། རླུང་གནད། དམིགས་གནད། ཉམས་
འབྲུག་མྱོང་གི་འཆར་ཚུལ་ངོ་སྤྲད་པ་དང་བཞི། དང་པོ་ལུས་གནད་ནི། རྐང་པ་གཡས་པའི་སྐྱིལ་ཀྲུང་བྱས་ལ། ལག་པ་རྡོ་རྗེ་ཁུ་ཚུར་བརླ་གཉིས་སུ་བསྡམས། གཉིས་པ་རླུང་རང་ཟིན། གསུམ་
པ་དམིགས་པ་ནི། རང་ལུས་ལྷའི་སྟོང་ར་དང་ལྡན་པའི་མགྲིན་པར་རྩ་འདབ་བཅུ་དྲུག་འཇའི་རྣམ་པར་གསལ་བའི་ལྟེ་བར། ཉི་མའི་སྟེང་དུ་ཟླ་བ་བསྒོམས་ལ། མིག་ཐད་ཀར་ལྟ་སྟངས་དང་རླུང་
ཆོས་
སེམས་མ་ཡེངས་པར་གནད་དུ་བསྣུན་ནས། ཟླ་ཉིའི་འོད་ཀྱིས་ཤེས་བྱ་ཐམས་ཅད་གསལ་བར་བསྒོམས་པས། མཚན་རྟགས་ལྔ་དང་། མ་ངེས་པའི་རྟགས་ཅི་རིགས་འཆར་རོ། །འབྲིང་གི་
འབྲིང་ལ། ལུས་གནད་དང་རླུང་གནད་གོང་ལྟར་ལ། དམིགས་པ་མགྲིན་པའི་ཉི་ཟླའི་སྟེང་དུ་བདེ་མཆོག་ལྷན་སྐྱེས་ཡབ་ཡུམ་གསལ་བའི་ཐུགས་ཁར་ས་བོན་སྔགས་ཕྲེང་དང་བཅས་པ་
ལས༑ ཡབ་ཡུམ་གཉིས་ཀྱི་ཞལ་ནས་སྔགས་ཕྲེང་འོད་ཟེར་གྱི་རང་བཞིན་ཅན་ཕྱོགས་བཅུ་རབ་འབྱམས་སུ་སྤྲོས་པར་བསྒོམས་ལ་རླུང་སེམས་ལྟ་སྟངས་གནད་དུ་བསྣུན་པས། རྟགས་ཀྱི་རིམ་པ་སྣ་

།ཚོགས་སུ་འཆར་རོ། །འབྲིང་གི་མཐའ་མ་ལ་ལུས་གནད་པུས་མོ་བཙུགས་པའི་རྟིང་པའི་ཁར་འཕོངས་བཞག་ལ། ལག་པ་བརླ་སྟེང་དུ་ཁུ་ཚུར་བསྡམས་པ་བཞག༄༅།
པའམ༑ གསང་གནས་སུ་བཞག་པ་གང་བདེ་བྱེད། རླུང་གོང་དང་འདྲ། དམིགས་པ་ལུས་ལྷར་གསལ་བཏབ་ལ། མུན་ཁང་གི་ནམ་མཁའི་མཐོངས་བསལ་ཏེ། ཡིད་མིག་རླུང་གསུམ་རྩེ
གཅིག་ཏུ་སྟེང་གི་ནམ་མཁར་བཅིངས་པས། སྟོང་པ་ཉིད་ཀྱི་ཉིན་རྟགས་འཆར་ཞིང༌། ཁྱད་པར་རྡོ་རྗེའི་ལུས་ཀྱི་རྩའི་དྭངས་མ་དབུ་མ་འཁོར་ལོ་དང་བཅས་པའི་རང་གཟུགས་བློའི་སྤྱོད་ཡུལ་མིན་པ་
ཞིག་འཆར་ཏེ། དུས་འཁོར་བསྡུས་རྒྱུད་ལས། ནམ་མཁའ་ཆུ་འཛིན་དག་གིས་བྲལ་བར་རྣལ་འབྱོར་པ་ཡིས་བསྒྲད་པའི་མིག་གིས་བལྟ་བར་བྱ་བ་སྟེ། རེ་ཁ་ནག་པོ་དྲི་མེད་འོད་ཟེར་འཕྲོས་པར་
དུས་ཀྱི་རྩལ་མཐོང་བར་གྱུར་གྱི་བར་དུའོ། དེ་ཡི་དབུས་སུ་ཀུན་མཁྱེན་གཟུགས་ནི་ཆུ་ལ་ཉི་མ་ལྟ་བུར་གོས་པ་མེད་པར་ཁ་དོག་སྣ་ཚོགས་ཏེ། རྣམ་པ་ཀུན་ལྡན་རང་སེམས་ཡུལ་དང་བྲལ་བ་དག་
༈ གོ་གཞན་གྱི་སེམས་ནི་མིན་པ་ཉིད་ཅེས་གསུངས་པས།ྋ རླུང་སེམས་དང་འཁྲུལ་འཁོར་གནད་དུ་བསྣུན་པའི་རྟེན་འབྲེལ་གྱིས། གཟུང་འཛིན་གྱི་རླུང་སེམས་དབུ་མར་ཐིམ་ནས། ཡེ་ཤེས་ཀྱི་དབུ་༔

མ་དྲི་མ་མེད་པའི་མདངས་རྩའི་རྣམ་པ་དང་དེའི་ནང་དུ་ཡེ་ཤེས་ཀྱི་ཐིག་ལེའི་མདངས་ཁ་དོག་སྣ་ཚོགས་པའི་བདག་ཉིད་ཅན་དུ་འཆར་ཞིང༌། ཡེ་ཤེས་ཀྱི་རང་གདངས་ལས་སྤྲལ་སྐ་དང་ལོངས་སྐྱའི་
རྣམ་པ་མཐའ་ཡས་པ་རྩ་དང་ཐིག་ལེ་འཕེལ་བའི་ནང་དུ་གསལ་ལ། དེ་དག་ཀྱང་རང་རིག་ཆོས་ཀྱི་དབྱིངས་སུ་རོ་མཉམ་པས། ལུས་སྣང་སེམས་གསུམ་ཡུལ་དང་ཡུལ་ཅན་གཉིས་སུ་མེད་པའི་ཡེ་
ཤེས་ཀྱི་འཁོར་ལོ་ཆེན་པོར་གྱུར་པ་ལས་འགྲོ་འོང་མེད་པ་ནི་མཐར་ཕྱིན་པའོ། མཐའ་མ་འོད་གསལ་སྙིང་ཁའི་སྒོ་འབྱེད་པ་ལའང་། རབ་འབྲིང་མཐའ་གསུམ་གྱི་དང་པོ་ལ། ལུས་
གནད༑ རླུང་གནད། སེམས་གནད་གསུམ་དུ་ཡོད་པའི་དང་པོ་ནི། ཙོག་པུ་ལག་པ་གཉིས་ཀྱི་དམན་ཤས་མིག་གཉིས་ཤེད་རན་ཙམ་མནན་ལ། མགོ་སྤུས∶སྤྲག་ཏུ་བཀུག་པའོ། རླུང་གནད་
གོང་དང་འདྲ། སེམས་གནད་རང་ལུས་ལྷར་གསལ་བཏབ་ལ། རེ་ཁ་ནག་པོ་ཐིག་ལེ་དང་བཅས་པའི་ནང་དུ་ལོངས་སྤྲལ་དཔག་ཏུ་མེད་པའི་རི་མོ་བཀོད་པའི་ཙཀ་ལི་མདུན་དུ་བཞག་ལ་མིག་གིས་
ལེགས་པར་བལྟས་ཏེ། དེའི་བག་ཆགས་ཀྱི་གཟུགས་བརྙན་སྙིང་ཁར་བཀོད་ལ་བསྒོམས་པས། གོང་གི་ཉམས་སྣང་རྣམས་འཆར་བར་འགྱུར་ཏེ། ཡེ་ཤེས་སྤྱན་གྲུབ་ལས། དྷུ་ཏིའི་ནང་དུ་

༄༅། །འོད་གསལ་བཟུང༌། །རྟོག་མེད་སེམས་ཀྱི་དེ་ཉིད་ཤེས། །རྡོ་རྗེའི་ལུས་ཀྱི་དེ་ཉིད་མཐོང༌། །གསང་སྔགས་ཆོས་ལ་མཁས་པར་འགྱུར། ཞེས་གསུངས་
པའོ༑ མཐའ་མའི་འབྲིང་ལ། ལུས་གནད། རླུང༌། དམིགས་པ། ཉམས་མྱོང་སྐྱེ་ཚུལ་དང་བཅས་པ་ལ། ལུས་གནད་ནི་རྣམ་སྣང་གི་ཆོས་བདུན་ལ་གནས་པའོ། །རླུང་གོང་མ་དང་
མཐུན་དམིགས་པ་ལྷར་གསལ་བའི་མདུན་དུ་གོང་གི་ཙཀ་ལི་བཞག །དེ་འདྲ་བ་གཅིག་སྙིང་ཁར་བསྒོམས་ལ། མིག་མདུན་གྱི་ཙཀ་ལི་ལ་གཏད་ནས། ཕྱི་ནང་གཉིས་ཐ་མི་དད་པའི་འོད་གསལ་
བཅུབ
གྱི་ངང་ལ་བཞག་པས། རྟགས་རྣམས་འཆར་བར་གྱུར་པ་ནི་རང་རིག་པའི་ཀློང་དུ་གཉིས་སུ་མེད་པར་ཉམས་སུ་ལེན་པར་བྱའོ། མཐའ་མའི་མཐའ་མ་ལ། ལུས་གནད་ནི་ཙོག་པུ་སྒོམ་ཐག་
གམ༑ པུས་འཁྱུད་བྱས་ལ་སྐད་པ་སྲང༌། རླུང་རོ་བསལ་ལ་སྟེང་འོག་ཁ་སྦྱར་བའི་འཇམ་རླུང་བཟུང་ལ། མུན་ཁང་གི་ཤར་འདེབས་ཀྱི་སྣང་བའི་སྒོ་བསལ་བས། ཉི་མའི་ཟེར། རང་ཉིད་
ནུབ་ཏུ་ཁ་བལྟས་པའི་མདུན་གྱི་ཐད་དུ་འཆར་བ་བྱས། དེ་ལ་མེ་ལོང་ལྟ་བུའི་འོད་ལེན་བཞགྋ རང་གི་མིག་ལ་གདོང་གཡོགས་ཁ་ཆེའི་ཆུས་བྱུགས་པའི་ཕྲ་བསང་ཡོད་པ་བྱས་ཏེ། མེ་ལོང་གི་

འོད་ལ་སེམས་བཟུང་བས། འོད་གསལ་གྱི་སྣང་བ་ཅི་ཡང་འཆར་བར་འགྱུར་རོ། །གསུམ་པ་ཉིན་མོའི་རྣལ་འབྱོར་ནི། བླ་ཁབ་མེད་པའི་ནམ་མཁའ་མཐོང་རྒྱ་ཆེ་བར། ཉི་མ་ལ་རྒྱབ་ཕྱོགས་ཏེ་
གོང་གི་ལུས་གནད་གང་བ་དེས། མིག་བར་སྣང་ལ་གཏད་དེ་སེམས་མ་བཅོས་པར་བཞག་པས། ཉིན་རྟགས་ཀྱི་རིམ་པ་རྣམས་འཆར་བར་འགྱུར་རོ། མཚན་མོ་འོད་གསལ་འཛིན་པ་
ནི༑ ལུས་གནད་གླང་པོའི་ཉལ་ཐབས་ལ། དབང་པོ་རབ་འབྲིང་གང་ཡིན་ཀྱང༌། འཁོར་ལོ་གསུམ་གྱི་ལྟེ་བར་རྩ་བའི་དམིགས་པ་ལ་སེམས་བཟུང་སྟེ་ཉལ་བས། སྲབ་ཐུག་གི་འོད་གསལ་ཅིར་
ཡང་འཆར་བ་སྟེ། དེ་ཡང་ཉིན་མཚན་གང་གི་འོད་གསལ་ཡིན་ཀྱང་། རྩ་ཕྲ་བར་རླུང་སེམས་ཞུགས་གནས་ཐམས་ཅད་གསུམ། རྩ་རག་པར་རླུང་སེམས་ཞུགས་གནས་ཐིམ་གསུམ། རོ་རྐྱང་
དུ་ཞུགས་གནས་ཐིམ་གསུམ། དབུ་མར་རླུང་སེམས་ཁམས་དྭངས་པ་ཞུགས་གནས་ཐིམ་གསུམ་ལ། རང་རང་གི་འོད་གསལ་གྱི་ཉམས་འཆར་ལ། དེ་ཡང་ཕྱི་ནང་གི་ཉམས་ལེན་ན་འཕར་བ
དང་༑ སྤྱན་མངའ་རིམ་པ་བཞིན་གྱི་ལམ་ལས་མཐོང་བར་འགྱུར་ཚུལ་བསྟན་པ་དང་། ས་ལམ་གྱི་སྦྱར་ཚུལ་སོགས། བླ་མ་ཉམས་མྱོང་ཅན་གྱིས་ལེགས་པར་ངོ་སྤྲོད་པའི་གནད་ཤེས་པར་བྱེད་

༄༅། །དགོས་ཤིང་། འཁོར་ལོ་གསུམ་ལ་ཟླ་བ་རེ་རེའི་མྱོང་ཁྲིད་ངེས་པར་བྱེད། སྣོད་ལྡན་མིན་པ་ལ་མི་སྤེལ། སྤེལ་དུས་ཚོགས་འཁོར་དང་། ཞབས་ཏོག་རྣམ་པ་
གསུམ་གྱིས་མཉེས་པར་བྱེད་པ་དགོས་ཞེས། མཉམ་མེད་ཨོ་རྒྱན་རས་པའི་ཞལ་ནས་གསུངས་པས། བསྲི་མནན་མེད་པར་འགྲོ་བ་ལ་ཕན་པའི་ཕྱིར་ཡི་གེར་བཀོད་པའོ། །བཞི་པ་རྨི་ལམ་
རྡོ་རྗེའི་ཚིག་རྐང་ལས། མཚན་མོ་ཆུ་ཡི་གནས་དག་གིས། རྨི་ལམ་འཛིན་བྱེད་ཤེས་པ་དང་ཞེས་པ་སོགས་ཀྱིས་བསྟན་ཏེ། དེ་ཡང་མ་ཟིན་པ་ཟིན་པར་བྱེད་པ། ཟིན་པ་ལམ་དུ་འཁྱེར་
བཅོ་ལྔ་
བ༑ མཐར་ཕྱིན་གོམས་པར་བྱེད་པ་གསུམ་དུ་ཡོད་པའི་དང་པོ་ལ། ལུས་གནད་དང་། དམིགས་པ་གཉིས་ལས། ལུས་གནད་ནི། མགོ་བོ་བྱང་དུ་བལྟས་པའི་ཁ་ནུབ་ཏུ་ཕྱོགས་ལ་གཡས་
འོག་ཏུ་ཕབ་པའོ། དམིགས་པ་ལ། དཔྲལ་བར་འཛིན་པ། མགྲིན་པར་འཛིན་པ། སྙིང་ཁར་འཛིན་པ་གསུམ་དུ་ཡོད་པའི་དང་པོ་ནི། དཔྲལ་བའི་མཛོད་སྤུར་ཡེ་ཤེས་ཀྱི་སྤྱན་ཐིག་ལེ་ནི་རྣམ་པ
དཀར་པོར་བསྒོམ་པ་ལ་འཛིན་པ་དང་། སེར་པོ་དང༌། དམར་པོ་དང༌། སྔོན་པོ་དང༌། ལྗང་གུ་ལ་སོགས་པ་ལ་སེམས་རྩེ་གཅིག་ཏུ་གཏད་ལ་རེ་རེ་བཞིན་བསྒོམས་ནས། བདག་གིས་རྨི་

ལམ་ཟིན་པར་བྱའོ། ཟིན་ནས་རྨི་ལམ་གྱི་རང་བཞིན་སྐྱེ་བ་མེད་པའི་ཆོས་སྐུར་ཤེས་པར་བྱའོ། སྙམ་པའི་འདུན་པ་ལས་མ་ཡེངས་པར་ཉལ་བས་ཟིན་པར་འགྱུར་རོ། །གཉིས་པ་དེ་ལས་མ་ཟིན་
ན༑ མགྲིན་པའི་རྩ་འདབ་ཀྱི་ལྟེ་བར་ཐིག་ལེ་ཁ་དོག་ལྔ་ལྡན་གྱི་ལྟེ་བར་ཨོཾ་དང༌། མཐའ་སྐོར་དུ་ཤྲཱི་ཧ་ཧ་ཧཱུྃ་ཧཱུྃ་ཕཊ་རྣམས་ཀྱིས་བསྐོར་བ་ལས་འོད་ཟེར་དང་ཡིག་འབྲུ་དཔག་ཏུ་མེད་པ་ཕྱིར་འཕྲོ་ཞིང་
ནང་དུ་འདུ་བ་ལ་སེམས་བཟུང་སྟེ། རྨི་ལམ་ཟིན་ནས་རང་བཞིན་ཤེས་པར་བྱའོ་སྙམ་པའི་འདུན་པ་བཏང་ལ་ཉལ་བས་ཟིན་པར་འགྱུར་རོ། གསུམ་པ་སྙིང་ཁར་འཛིན་པ་ནི། སྙིང་ཁའི་རྩ་འདབ་
ཀྱི་ལྟེ་བར། ཟླ་བའི་གདན་ལ། རང་གི་རྩ་བའི་བླ་མ་ཧེ་རུ་ཀའི་རྒྱན་ལྡན་ཅིག་ཏུ་བསྒོམ་ལ་སེམས་བཟུང་ཞིང་ཉལ་བས་ཟིན་པར་འགྱུར་རོ། དེ་ལ་མ་ཟིན་ན། བླ་མ་དེའི་མགྲིན་པའི་གནས་
སུ༑ རྩ་བའི་བླ་མ་དེ་ཉིད་རབ་བྱུང་ངམ། རྣལ་འབྱོར་པའི་ཆ་བྱད་གང་ཡིན་ཞལ་ཕྱག་ཤིན་ཏུ་གསལ་བ་ལ་དམིགས་པ་གཏད་ནས་རྨི་ལམ་ཟིན་པར་བྱ་སྙམ་པའི་འདུན་པ་བཏང་ཞིང༌། མོས་གུས་
དྲག་པོ་དང་བཅས་གཉིད་ཟིན་པར་འགྱུར་རོ། དེ་ལྟར་ཟིན་ནས་ལམ་དུ་ཁྱེར་བ་ལ། རབ་འོད་གསལ་ཆོས་སྐུར་ཁྱེར་བ། འབྲིང་སྣང་སྟོང་ལོངས་སྐུར་ཁྱེར་བ། མཐའ་མ་སྤེལ་སྦྱང་སྤྲུལ་སྐུར་

༄༅། །ཁྱེར་བ་དང་གསུམ་གྱི་དང་པོ་ནི། རྨི་ལམ་གྱི་སྣང་བ་ཤར་ཙམ་ཉིད་ནས་རང་གྲོལ་རང་དག་གི་ཉམས་མྱོང་སྤྲིན་མེད་ནམ་མཁའི་དཀྱིལ་ལྟར་འཆར་བས་བཅོས་སླད་
མེད་པར་བསྐྱང་ངོ་། །གཉིས་པ་ནི། རྨི་ལམ་ཟིན་དུས་རང་བཞིན་ཤེས་པའི་སྒོ་ནས། ཤར་ཕྱོགས་མངོན་པར་དགའ་བའི་ཞིང་ཁམས་དང༌། ནུབ་བདེ་བ་ཅན་དང༌། ཨོ་རྒྱན་གྱི་ཞིང་
ཁམས༑ འོག་མིན་རྡོ་རྗེ་གདན། ལྷོ་ཕྱོགས་དཔལ་གྱི་རི། ལྷ་གནས་ལ་སོགས་པ་གང་དུ་འགྲོ་བར་འདོད་པ་དེ་དང་དེའི་རྣམ་པ་བློ་ཡུལ་དུ་བྱས་པ། འཕུར་ནས་འགྲོ་བའམ། རང་གི་གནས་
འདི་དེ་དང་དེར་བསྒོམས་པས་སླེབས་པར་འགྱུར་ལ། དེར་སླེབས་པའི་ཚེ་ཞིང་ཁམས་དེ་རྣམས་ཀྱི་ལྷ་དེ་དང་དེ་ལ་རང་ཉིད་སྙིམ་པའམ། རང་ཉིད་ལ་ལྷ་དེ་ཐིམ་པར་བསྒོམས་ནས། ཆོས་
བཤད་པ་སོགས་བྱེད་པའོ། །གསུམ་པ་ནི། སྣོད་བཅུད་ཀྱི་སྣང་བ་ཇི་ལྟ་བུ་གཅིག་ཤར་ཀྱང་གཅིག་མང་པོར་སྤེལ་བ་དང༌། མང་པོ་གཅིག་ཏུ་བསྡུ་བ་ལ་སོགས་པ་བྱེད་ཅིང༌། ཡང་འཇིགས་
སྐྲག་ལ་སོགས་པའི་སྣང་བ་གང་བྱུང་ཡང་ཐོག་རྫིས་ལ་དེའི་སྟེང་དུ་མཆོང་ཞིང་རྒྱུག་པ་དང༌། ཁྱི་ལྟ་བུ་ལ། སེང་གེར་བསྒྱུར་ཏེ་ཟིལ་གྱིས་གནོན་པ་ལ་སོགས་པ་བྱས་པས། རྨི་ལམ་གྱི་འཆར་

སྒོ་མཐའ་ཡས་པ་ཐམས་ཅད་སྣང་སྟོང་ཡེ་ཤེས་ཀྱི་རོལ་པར་འཆར་བའོ། རྨི་ལམ་དུ་གཞན་གྱི་རྨི་ལམ་ཤེས་པར་འདོད་ན། རྨི་ལམ་ཟིན་དུས། ཡུལ་གང་ཡིན་པ་དེ་དང་རང་སེམས་བསྲེས་ལ་
བཞག་པས་གསལ་བོར་ཤེས་པར་འགྱུར་རོ། དེ་ལ་གོམས་ན། ཉིན་པར་ཀྱང་གོང་ལྟར་མཉམ་པར་བཞག་པས་གཞན་རྒྱུད་ཤེས་པར་བྱེད་པ་ནི། ཟབ་པའི་གནད་བླ་མའི་གསུང་ལས་བྱུང་བ་ཁྱད་
འབྲུག་
ལུགས་པར་འཕགས་པའི་གདམས་པའོ། འདི་ལ་དམ་པར་བྱེད་དགོས་སོ། །ལྔ་པ་བར་དོ་ནི། རྡོ་རྗེའི་ཚིག་རྐང་ལས། བར་མ་དོ་ལ་གཤིས་ཀྱི་བལྟ། །བར་དོའི་རླུང་སེམས་ངྷུ་ཏིར་
ཆོས་
འཆིང་༑ ཞེས་པ་སོགས་ཀྱིས་བསྟན་པ་སྟེ། དེ་ལ་སྐྱེ་ཤི་བར་དོ་དང་། རྨི་ལམ་བར་དོ་དང་། སྲིད་པ་བར་དོ་གསུམ་དུ་ཡོད་པ་ལས། གོང་གི་ཉམས་ལེན་རྣམས་ཀྱིས་ཉིན་མཚན་གྱི་སྣང་བ་
མཛོད་
ཆེན་གཏན་ལ་ཕབ་ཅིང་རང་བཞིན་ཤེས་པར་བྱེད་པས་བར་དོ་གོང་མ་གཉིས་ལས་གྲོལ་བར་འགྱུར་ཞིང༌། སྲིད་པ་བར་དོ་ཡང་རང་གྲོལ་བར་འགྱུར་མོད། འོན་ཀྱང་ལམ་དེ་རྣམས་ལ་གོམས་འདྲིས་
མོ།
དང་བརྟན་པ་ཐོབ་པར་མ་གྱུར་ན། བར་དོའི་གདམས་པ་བློ་ལ་ཡོད་པས་ལམ་ཆོད་པར་གསུངས་པས་འདི་ལྟར་ཉམས་སུ་ལེན་པར་བྱེད་པ་ལ་ད་ལྟ་ཉིད་ནས་སྦྱང་ཐབས་བསྟན་ནས། རབ་ཆོས་

༈ |༄༅། །སྐུར་གྲོལ་ཚུལ། འབྲིང་ལོངས་སྐུར་གྲོལ་ཚུལ། མཐའ་མ་སྐྱེ་བ་ལེན་ཚུལ་བསྟན་པའོ། དེ་ལ་ད་ལྟར་གྱི་སྣང་བ་འདི་དག་བར་དོའི་སྣང་བ་ཡིན། བདག་ཤི་ནས་
སྲིད་པ་བར་དོ་ན་ཡོད་པ་ཡིན་སྙམ་པ་བྱས་ལ། རངཉིད་ལུས་བསྲང་ལ། གྲོགས་དམ་ཚིག་གཙང་བའམ། རང་གི་གཟུགས་སྒྲའི་ལམ་དང་། རོ་རྐྱང་གི་རྩ་མནན་པས། ཆོས་ཉིད་ཀྱི་རང་
སྒྲ་དང་། རང་གཟུགས་ལ་སོགས་པ་དང༌། མི་རྟོག་པའི་ཉམས་ཅི་ཡང་འཆར་བས། འདི་དག་བར་དོ་ཡིན་སྙམ་པས། ཆོས་ཉིད་ཀྱི་རང་སྒྲ་དང༌། རང་འོད་ཀྱི་ལྷ་སྐར་ཤེས་པར་བྱས་
ལ༑ སེམས་དེ་ཐོག་ཏུ་ཀློད་ལ་བཞག་པས་རང་གྲོལ་བ་ལ་གོམས་ཤིང་བརྟན་པ་ཐོབ་ནས། རབ་ཆོས་སྐུར་གྲོལ་ཚུལ་ནི། ནམ་འཆི་བའི་ཚེ། ཚེ་འདིའི་འདུན་མ་བློས་ལིངས་ཀྱིས་བཏང་
ནས༑ འཆི་རྟགས་ངོས་འཛིན་པར་བྱ་བ་སྟེ། ས་ཆུ་ལ་ཐིམ་པས། ཕྱི་རྟགས་སུ་ལུས་བྱིང་ཞིང་ལྕི། ནང་རྟགས་སུ་དུ་འཚུབ་ལྟ་བུའི་སྣངབ་འབྱུང་། ཆུ་མེ་ལ་ཐིམ་པས། ཕྱི་རྟགས་ཁ་སྣ་
སྐོམས༑ ནང་རྟགས་མིག་སྒྱུ་ལྟ་བུ་སྔོ་མེར་མེར་འབྱུང་། མེ་རླུང་ལ་ཐིམ་པས། ཕྱི་རྟགས་སུ་ཁ་སྣ་གྲང་སིར་འགྲོ་ནང་རྟགས་སྲིན་བུ་མེ་ཁྱེར་ལྟ་བུ་འབྱུང༌། རླུང་གི་རླུང་ཐིམ་པའི་རྟགས་

སུ༑ ཕྱི་རྟགས་མིག་གྱེན་ལ་འབྲོས། ནང་དུ་མར་མེ་འབར་བ་ལྟ་བུ་འབྱུང༌། དེ་དག་ཀྱང་ངོ་ཤེས་པར་བྱས་ལ་བདག་གིས་འོད་གསལ་ཆོས་ཀྱི་སྐུ་ངོ་ཤེས་པར་བྱ་སྙམ་པའི་འདུན་པ་གཏང་སྟེ་
སེམས་རང་བབས་སུ་ལྷོད་ལ་བཞག །དེ་ནས་སྤྱི་བོའི་ཟླ་བ་ཐུར་དུ་བབས་པས་ཟླ་བ་ཤར་བ་ལྟ་བུའི་ཉམས་སྣང་འཆར། ལྟེ་བའི་ཉི་མ་གྱེན་ལ་གཤེགས་པས་སྣང་བ་མཆེད་པ་ཉི་མ་ཤར་བ་ལྟ་བུའི
ཉམས་སྣང་མཆེད་པ་འཆར། དེ་གཉིས་སྙིང་ཁར་འདུས་པའི་དབུས་སུ་རླུང་སེམས་ཚུད་པས་ཉམས་སྣང་ཐོབ་པ་མུན་པ་ལྟ་བུ་འཆར། དེ་ནས་འོད་གསལ་ཆེན་པོ་དྲི་མ་མེད་པའི་ཡེ་ཤེས་སྤྲིན་མེད་
པའི་ནམ་མཁའ་གཡའ་དག་པ་ལྟ་བུ་ཞིག་འཆར་བས། དེ་ངོ་ཤེས་པར་བྱས་པས་སྐད་ཅིག་ལ་གྲོལ་བ་ཐོབ་པའོ། །གཉིས་པ་ནི། དེ་ལྟར་ཆོས་སྐ་ངོས་མ་ཟིན་ཞིང་ཟིན་ཀྱང་གནས་མ་ཐུབ་
ན༑ སྲོག་རླུང་གིས་བསྐྱེད་པའི་ཡིད་གཟུགས་ཞིག་ཏུ་ལངས་ཏེ། བར་དོའི་སྣོད་བཅུད་ཀྱི་སྣང་བ་ཅིར་ཡང་འཆར་བ་སྟེ། རབ་ཏུ་རྔམ་པའི་ཁྲོ་བོ་དཔག་ཏུ་མེད་པ་རྒྱོབ་གསོད་སྒྲ་སྒྲོགས་པ་
དང་༑ ཁ་དོག་སྣ་ཚོགས་པའི་འོད་ཟེར་འཕྲོ་ཞིང་འཁྱུག་པ་དང༌། དཀར་དམར་ནག་གི་གཡང་ས་ཆེན་པོ་ལ་ལྷུང་སྙམ་པ་དང་། འབྱུང་བ་བཞིའི་སྒྲ་འཇིགས་ཤིང་ཡ་ང་བ་བསམ་གྱིས་མི་ཁྱབ་

༄༅། །པས། རང་ཉིད་བརྩོན་པར་བྱེད་པ་ལ་སོགས་པ་མདོར་ན་བཟོད་པར་དཀའ་བའི་འཇིགས་པ་ཆེན་པོས་ཡིད་སྐྱོ་བར་འགྱུར་བས། དེ་དུས་བར་དོ་ངོས་ཟིན་པར་བྱས་
ལ༑ བླ་མའི་གདམས་པ་ཉམས་སུ་བླངས་ཏེ། ཕྱི་རོལ་གྱི་ཁྲོ་བོ་ལ་སོགས་པའི་འཇིགས་རུང་རྣམས་རང་གི་ལུས་ཀྱི་རྩ་ཐམས་ཅད་རྒྱལ་བ་ཞི་ཁྲོའི་ལྷར་བཞུགས་པ་སྟེ། དངོས་སུ་འབྱོན་པ་ཡིན་
a པས༑ ངོ་ཤེས་པར་གྱིས་ལ་འཁོར་ལོ་སྡོམ་པ་ཡབ་ཡུམ་དུ་བསྒོམ། རྒྱོབ་གསོད་ལ་སོགས་པ། སྒྲ་སྐད་ཐམས་ཅད་ཀྱང་ཆོས་ཉིད་ཀྱི་རང་སྒྲར་ཤེས་པར་གྱིས་ཤིག །འོད་དང་ཐིག་ལེ་ཐིག་
ཕྲན་ལ་སོགས་པ་རྣམས་ཀྱང་རང་རིག་པའི་རང་གདངས་ལས་ལོགས་སུ་གྱུར་པ་མེད་པས། དེ་ལྟར་རང་ཉམས་སུ་ཁྱེར། ཕོ་མོ་ཆགས་པ་སྤྱོད་པ་ལ་སོགས་པའི་སྣང་བ་བྱུང་ན། བདེ་མཆོག་
ཡབ་ཡུམ་དུ་ཤེས་པར་སྦྱོར་འཚམས་ནས་མོས་པ་བརྟེན་པོས་དབང་བཞི་ལེན། ཁང་པ་ལ་སོགས་པ་གནས་ཁང་ཅི་མཐོང་ཡང་གཞལ་ཡས་ཁང་དུ་བསྒོམས་ལ། དེ་དག་ཀྱང་རང་སྣང་གི་དཀྱིལ་
འཁོར་ལས་མ་འདས་པས། སྣང་སྟོང་གཉིས་སུ་མེད་པའི་རྣལ་འབྱོར་ལ་རྩེ་གཅིག་ཏུ་གནས་པར་བྱས་པས་གྲོལ་བ་ཐོབ་པའོ། །གསུམ་པ། ལམ་དེས་ཀྱང་གྲོལ་བར་མ་ནུས་ན་སྐྱེ་བ་ལེན་པ་༔

སྟེ༑ བདག་གི་རིགས་རྣམ་པར་དག་པའི་ཕ་མ་ལས་སྐྱེ་བ་བླངས་ཏེ་སེམས་ཅན་གྱི་དོན་བྱ་སྙམ་པའི་འདུན་པ་སྔོན་དུ་གཏང་ལ། ཕ་མ་འཁྲིག་པ་སྤྱོད་པ་ལ་ཆགས་སྡང་མེད་པའི་བསམ་པས་བདེ་
མཆོག་ཡབ་ཡུམ་དུ་བསྒོམས་ལ་རང་ལྷར་གསལ་བ་དེ། ཡབ་ཀྱི་སྤྱི་བོ་ནས་ལྷའི་ང་རྒྱལ་བརྟན་པོས་ཞུགས་ནས་མཉམ་པར་བཞག་པས། སྔོན་གོམས་ཀྱི་ལས་འཕྲོ་སད་ནས། སྨིན་གྲོལ་གྱི་
ལམ་ལ་འབད་པ་མེད་པར་འཇུག་ཅིང་ཡོན་ཏན་མཐར་སོན་ཏེ་འགྲོ་བ་མཐའ་དག་གི་དོན་འགྲུབ་པར་འགྱུར་བའོ། །དྲུག་པ་འཕོ་བ་ནི། རྡོ་རྗེའི་ཚིག་རྐང་ལས། རྣམ་སྨིན་ལུས་ལས་རིགས་པ་པོ་
ཞེས་པ་སོགས་ཀྱིས་བསྟན་པ་ནི་ལམ་གོང་ཆ་ལག་སྟེ། དེ་ལ་རབ་འབྲིང་མཐའ་གསུམ་གྱི་དང་པོ་ནི། འཆི་རྟགས་ཤེས་པར་བྱས་ལ། དུས་ལ་བབ་པའི་ཚེ། སྤྱི་བོར་བླ་མ་ཡི་དམ་གཉིས་སུ་
མེད་པ་ལ་དད་པ་དྲག་པོ་གཅིག་བྱས་ལ། དེའི་ཐུགས་ཀར་སེམས་རྩེ་གཅིག་ཏུ་གཏད་ནས་བཞག་པས་འཕོ་བའོ། འབྲིང་ནི། སྔ་སོར་སྦྱང་བའི་ཚེ་རང་ལུས་རྣལ་འབྱོར་མའི་སྟོང་རའི་ནང་དུ་རྩ་
དབུ་མ་སྣ་བཀག་པའི་ཤིན་ཏུ་སྦོམ་པ་ཡར་སྣ་སྤྱི་བོར་གཏད་པ་གཅིག་བསྒོམ། ལྟེ་བའི་ཐད་ཀྱི་དབུ་མའི་ནང་དུ་སེམས་ཀྱི་ངོ་བོ་ཨ་དཀར་པོ་གཅིག་བསྒོམ། དེའི་འོག་ཏུ་ཧིང་ཞིང་། དེའི་འོག་ཏུ་

།ཕཊ་རྣམས་བསྒོམས་ལ། བར་རླུང་སྟེང་དུ་འཐེན་པ་དང་ལྷན་དུ་ཕཊ་ཧིང་ཨ་ཞེས་དྲག་པོས་བསྐུལ་བས་ལྟེ་བ་སྙིང་ཁ་མགྲིན་པ་ནས་སྤྱི་བོར་དབུ་མའི་ཡར་སྣར་ཉུག
ཉུག་སོང་བར་ཡང་ཡང་བསམ་ཞིང་བསྒོམས་པས། སྤྱི་བོ་ན་བ་ལ་སོགས་པ་བྱུང་ན། སླར་ཕབ་སྟེ་སྔགས་མགོ་ཞབས་ལོག་པར་བསྒོམ་པ་དང་། ྋ སྤྱི་བོ་བཀག་པར་བསམ། ནམ་འཆི་བའི་
དུས་སུ། སྟེང་གི་ནམ་མཁར་དཔལ་འཁོར་ལོ་སྡོམ་པའི་དཀྱིལ་འཁོར་གསལ་བཏབ་ལ། ཨ་ཧིང་ཕཊ་ཀྱིས་བསྐལ་ཏེ། སྤྱི་བོ་ནས་རྒྱངས་ཀྱིས་སྟོན་ལ་ཡི་དམ་གྱི་ཐུགས་ཁར་འཕོས་པར་བསམ་
པས་འགྲུབ་བོ། མཐའ་མ་ནི་གཞན་གོང་དང་འདྲ་བ་ལ། ལྟེ་བའི་ཨ་དཀར་པོ་དེ་ཉིད་སེམས་ཀྱི་ངོ་བོའི་རྣལ་འབྱོར་མ། དཀར་མོ་གསལ་ཞིང་ཉམས་དོད་པ་གཅིག་ཏུ་བསྒོམས་ལ། སྦྱོང་བའི་
ཚེ་རླུང་ཕྱིར་འབུད་ཀྱི་གནད་ཀྱིས་སྤྱི་བོར་ཉུག་ཉུག་པ་བསྒོམ་ཡང་མར་འབེབས། བྱང་བའི་རྟགས་སྤྱི་བོ་ན་བ་ལ་སོགས་པ་བྱུང་ན། དབུ་མའི་ཡར་སྣ་བཀག་ལ་རྣལ་འབྱོར་མ་ཕབ་སྟེ་བཞག
ནམ་འཕོ་བའི་ཚེ། སྤྱི་བོའི་ནམ་མཁར་དཔལ་འཁོར་ལོ་སྡོམ་པའི་དཀྱིལ་འཁོར་གསལ་བཏབ་ལ། རླུང་ཕྱིར་འབུད་དང་། ཕཊ་ཧིང་གིས་རྣལ་འབྱོར་མ་བསྐུལ་ཏེ། དཔའ་བོ་དང་རྣལ་འབྱོར་407

མ་རྣམས་ཀྱིས་གླུ་གར་དང་རོལ་མོའི་སྒྲ་ལ་སོགས་པས་མཆོད་ཅིང་བཀོད་ནས་སྤྱི་བོའི་ལམ་རྐྱང་གིས་འཐོན་ཏེ། དཔལ་འཁོར་ལོ་སྡོམ་པའི་ཐུགས་ཀར་ཐིམ་པར་བསྒོམས་པས། མཁའ་སྤྱོད་ཀྱི་
གོ་འཕངས་ཐོབ་པར་འགྱུར་བའོ། རབ་འབྲིང་གསུམ་ཁར་ནམ་འཕོ་བའི་ཚེ་རོལ་མོ་སྒྲོག་ཅིང༌། རང་གིས་སྨོན་ལམ་འདི་ལྟར་བཏབ། འཆི་ཚེ་མགོན་དང་དཔའ་བོ་མ་ཚོགས་ཀྱིས། །མེ་ཏོག་
རྒྱལ་མཚན་གདུགས་སོགས་ཐོགས་ནས་ཀྱང༌། །རོལ་མོའི་སྒྲ་དང་གླ་སྙན་ཚོགས་མཆོད་ནས། །མཁའ་ལ་སྤྱོད་པའི་གནས་སུ་ཕྱིན་པར་ཤོག །ཅེས་སྙིང་ཐག་པ་ནས་གསོལ་བ་བཏབ་
པས༑ ཐེ་ཚོམ་མེད་པར་འགྲུབ་པར་འགྱུར་རོ། །དེ་ལྟར་དཔལ་འཁོར་ལོ་སྡོམ་པའི་རྫོགས་རིམས། ཆོས་སྐྲ་ཡེ་ཤེས་ཀྱི་མཁའ་འགྲོའི་སྲོག་སྙིང་། མཉམ་མེད་རས་ཀྱི་ན་བཟའ་ཅན་གྱི་ཞལ་
རྒྱུན་འདི་ནི། ཕ་གྲུབ་པའི་དབང་ཕྱུག་ཀུན་དགའ་རྒྱ་འཕེལ་བའི་བཀའ་ལུང་གིས་བསྐུལ་བ་དང་། བླ་མ་ཆོས་རྒྱལ་བས་བསྒྲིག་དོ་དགོས་ཞེས་བསྐུལ་བ་ལ་བརྟེན། ལུང་བསྟན་ལས་བྱུང་བ་
བཞིན༑ མིག་བཞི་དབོན་པོ་བཤེས་གཉེན་པ་ལ་སྔར་ཀྱི་ཟིན་བྲིས་ཤིག་འདུག་པ་ལ་བལྟས་ཤིང་། ཁོང་དང་ངག་བསྟུན་ནས། ཤེས་རབ་རྒྱ་མཚོས་དོ་དམ་བྱས་ཏེ། རྣམ་བྱུང་ཞེས་ས་ཕོ་འབྲུག་

གི་ལོ་ནག་པ་ཟླ་བའི་ཡར་ངོའི་དགའ་བ་དང་པོ་ལ། ལོ་རོ་དཀར་ནག་གི་ཆུ་བོ་གཉིས་འདུས་པའི་དུས། ཨོ་རྒྱན་པདྨས་ལུང་བསྟན་པའི་གནས། དཔལ་བཀྲ་ཤིས་༄༅།
5 མཐོང་སྨོན་གྱི་ཆོས་གྲྭ་ཆེན་པོར། རྡོ་རྗེ་འཛིན་པ་བྱ་ནག་ཆེན་པོའི་རིགས་ལས་བྱུང་བའི། དཔལ་འབྲུག་པའི་རིང་ལུགས་པ། ཐེག་པ་མཆོག་གི་རྣལ་འབྱོར་པ་ཆོས་ཀྱི་གྲགས་པ་བཀྲ་ཤིས་ནོར་བུ་
༧ དབང་གི་རྒྱལ་པོའི་སྡེས། བླ་མ་རས་ཆུང་པའི་གསུང་ལ་བྲི་བསྣན་མེད་པར་བཀོད་པའོ། ཆོས་འདི་སྐལ་ལྡན་ལོ་གསུམ་གྱི་གྲུབ་པའི་དམ་བཅའ་དང་། ལམ་འདིའི་བསྐྱེད་རྫོགས་ལ་གཅིག་སྒྲིལ་
བྱེད་པ་རེ་རེ་ལ་སྟེར་བ་བྱ་ཡི་སྣོད་མིན་ངོ་ལྐོག་ཅན་ལ་བཀའ་རྒྱ་དམ་པར་བྱའོ། ཆོས་བདག་དཔལ་ཡེ་ཤེས་ཀྱི་མགོན་པོ་ཕྱག་བཞི་པ་དང༌། རྡོ་རྗེ་གཡུ་སྒྲོན་མ་རྣམས་ཀྱིས་མཛོད་ལ་བསྟན་པ་
བསྲུངས༑ འཕྲིན་ལས་སྤེལ་ལ། འགྲོ་དོན་རྒྱ་ཆེར་འགྱུར་བར་མཛད་དུ་གསོལ། མངྒལཾ བྷ་ཝནྟུ། ཤུབྷཾ། ཞུས་དག། །།
410(B)

410(B)
BlankPage AsPerOriginalDocument

སྙན་
བརྒྱུད་
ཨིག
ཅིག་༄༅། །བདེ་མཆོག་སྙན་རྒྱུད་ལས། རླུང་གི་ཞལ་གདམས་གནད་ཀྱི་ཕྲེང་བ་ཞེས་བྱ་བ་བཞུགས་སོ།།

༄༄ །ཤྲཱི་ཙཀྲ་སམྦྷ་ར་ན་མ། དཔལ་ལྡན་བླ་མ་དམ་པ་དང༌། འཁོར་ལོ་སྡོམ་པ་གཉིས་སུ་མེད་པའི་ཞབས་ལ་ཕྱག་འཚལ་ལོ།
འཁོར་ལོ་སྡོམ་པའི་རྫོགས་རིམ་ཞལ་ནས་སྙན་དུ་བརྒྱུད་པའི་གདམས་པ་ཟབ་མོ་ལས། རླུང་གི་ཞལ་གདམས་གནད་ཀྱི་འཕྲེང་བ་འདི་ལ། སྤྱིར་གཏུམ་མོ་
ལ་སྦྱར་བ་དང༌། བྱེ་བྲག་སོ་སོར་སྦྱར་བ་གཉིས། དང་པོ་ལ། མདོར་བསྟན་དང་རྒྱས་པར་བཤད་པ་ལས། དང་པོ་ནི། རྡོ་རྗེའི་ཚིག་རྐང་
ལས༑ དེ་ལ་ཕྱི་ནང་བར་གསུམ་དུ། །འཛིན་སྟངས་རེ་རེ་བསྟན་པ་སྟེ། ཞེས་པས་བསྟན། གཉིས་པ་ནི། རྡོ་རྗེའི་ཚིག་རྐང་ལས། སྟོད་སྨད་

སྙན་
བརྒྱུད་
༄༅། །འཛིན་དང་དྲག་པོའོ། །ཞི་ཕྱིར་འཛིན་ཕྱིར་འཇམ་རླུང་འཛིན། །བར་དང་བཅས་པའི་འཛིན་སྟངས་སོ། །བར་འཛིན་བར་
ཨི
གནད་རླུང་གི་གནད། །འོག་དང་ཞི་བ་དྲག་པོ་ཅན། །འཛིན་སྟངས་སྒང་བའྀ་རླུང་གནད་དེ། །དམ་ཚིག་ཅན་སྒྲོན་འདྲེན་སྟངས་ལ། །བར་རྒྱངས་
གཉིས་
འོག་འཐེན་མཉམ་དུ་འཐེན། །བར་འཛིན་འོག་ཏུ་འཐེན་པ་དང༌། །ཕྱིར་འཛིན་ལན་བདུན་བར་གྱི་གནད། །བར་འཐེན་ཞི་འཐེན་མདུན་ནས་འཐེན།
གསང་བ་སློད་དང་ཨ་ལོང་འཐེན། །སྒོ་གཉིས་བཞག་ལ་བར་དང་ནི། །དེར་གནས་དག་ཏུ་དབུས་འཐེན་དང༌། །རྒྱ་མཚོ་འཁྱོམ་གདབས་བསྐྱུར་བ་

དང་༑ །ཤུགས་འབྱུང་བྱེད་དང་གནས་པར་བྱ། །ཆུང་ཆུང་ཆེན་པོར་འཐེན་པར་བྱེད། །དམ་ཚིག་སྒྲོལ་མ་ཟབ་པའི་གནད། །ཅེས་གསུངས་པས། སྟོད་སྨད་འཛིན་ཞེས་པ་ནི། ནང་གི་
གཏུམ་མོར་སྟོན་ལ།ྋ དྲག་པོ་ཞེས་པ་ནི། ལུས་གནད་གསང་བའི་སྐྱིལ་ཀྲུང་བཅས་ལ་སྟེང་རླུང་ཕྱིར་དྲག་ཏུ་འཕེན་ཞིང་འཛིན། མི་ཐུབ་པ་དང་ནང་དུ་རྔུབས་ཏེ། ལྟེ་བར་ཐུབ་ཚད་དུ་འཛིན་པ་
རེ་མོས་བར་མ་ཆད་པར་སྦྱོང་བར་བྱེད་པའོ། །ཞི་འཛིན་ཞེས་པ། ལུས་རྡོར་དཀྱིལ་ལག་པ་ས་གནོན། ཁོང་ཤིན་ཏུ་ལྷོད་པར་བཞག མིག་བར་སྣང་དུ་གཏད། ཡིད་འགྱུ་བ་བཅད་དེ་ཕྱག་
ཆེན་ལ་བཞག རླུང་རང་གྲོལ་ཕར་ན་ར་ར་སོང་བ་རྫོགས་པ་དང་ཙམ་གནས་ཀྱི་བར་དུ་ཕྱིར་བཟུང༌། མི་གནས་པ་དང་ནང་དུ་རང་ཤུགས་ཀྱིས་དབུགས་དལ་བུས་ན་ར་ར་རྔུབས་ཏེ་ཇེ་དྲག་ལ་སོང་
བའི་རྗེས་ཀྱི་རླུང་ནང་དུ་མནན་ནས་མ་བཅོས་པར་བཞག་གོ །ཕྱིར་འཛིན་ཞེས་པ་ནི། ལུས་གནད་སེམས་དཀྱིལ། ལག་གཉིས་རྡོ་རྗེ་ཁུ་ཚུར་བརླ་རྩར་མནན། མིག་གྱེན་དུ་བལྟ། རླུང་༔
གནད་ཕྱིར་དྲག་ཏུ་བུས་ཏེ་ཕྱིར་གཟུང༌། ཚུར་ལ་རྔུབས་རླུང་ཞབས་ཏེ་ནང་ནས་སྟོད་དུ་ཇི་ཙམ་གནས་ཀྱི་བར་དུ་འཛིན། དེ་ཡང་བུས་པའི་རླུང་ཞབས་ཏེ་སྨད་དུ་འཛིན། མིག་ཐུར་དུ་༴

།བལྟ། འཆུན་བཙལ་ནས་ནང་དུ་རྔུབས་ཏེ་མནན་ནོ། །དམིགས་པ། སྟོད་དུ་འཛིན། དུས་སྤྱི་བོར་ཧཾ་དཀར་པོ་ལ་སེམས་གཏད་དེ་མ་བཅོས་པར་བཞག མཐར་
ཧཾ་དེ་ཇེ་ཆེར་སོང་ནས་མགོ་བོ་ཁེངས་པར་བསམ་མོ། །སྨད་དུ་འཛིན་དུས་ཨ་ཤད་དམར་པོ་ལ་སེམས་གཏད་དེ་མ་བཅོས་པར་བཞག མཐར་ཨ་ཤད་དེས་ལྟོ་བ་གང་བར་བསམ་མོ། །འཇམ་
རླུང་འཛིན་ཞེས་པ་ནི། ལུས་གནད་སེམས་སྐྱིལ་ས་གནོན་ལ། རླུང་ནང་དུ་རྔུབས་པའི་ཚེ་ཨཾ་དཀར་པོ་གནས་པ་ཨཱ་དམར་པོ་ཕྱིར་དབྱུང་བའི་ཚེ། ཧཱུཾ་སྔོན་པོ་ལ་སེམས་མ་ཡེངས་པར་བྱས་
ཕྱི་དང་ནང་དུ། ཙམ་གནས་ཀྱི་བར་དུ་བུམ་ཅན་སྒྲ་མེད་འཇམ་པ་འཛིན་པ་ཡིན་ནོ། །བར་དང་བཅས་པའི་ཞེས་པ་ནི། གོང་གི་རླུང་གནད་དེ་རྣམས་ལ་བར་གྱི་རླུང་དང་བཅས་པས་ཀྱང་
འཛིན་པ་ཡིན་ནོ། བར་འཛིན་ཞེས་པས་དངོས་གཞི་བསྟན་པ་ནི། ལུས་གནད་པད་སྐྱིལ་ལག་པ་ས་གནོན། རླུང་རོ་དགུ་སྤྲུགས་སུ་བསལ་ཏེ། ལྟོ་བ་མདུན་དུ་འཕུལ། སྟེང་འོག་གི་རླུང་
འགྲོ་འོང་རང་བབས་སུ་བཞག སྨད་གདན་སྟེང་གི་ཆ་ལ་འཕུལ། སྟོད་མ་བདེ་ན་འོག་གི་ཆ་ལ་འཆུན་དང་ལྡན་པས་འཕུལ།ྋ ཡང་དེའི་ངང་ནས་སྲོག་རླུང་རང་སར་བཅད། བར་རླུང་ལྟེ་བར་

ཙམ་ཐུབ་འཛིན། མཐར་ཁ་སྣ་གཉིས་ནས་བར་རླུང་མ་ཤོར་བར་ཅུང་ཟད་འཁུན་པོ་དང་བཅས་པས་གཏོང་། དེ་ལྟ་བུ་ཆུ་ཚོད་འཕོ་བ་གཅིག་གི་རིན་ལ་ཐུན་གཅིག་ཏུ་བྱས་ཏེ། ལེགས་པར་སྦྱངས་
ནས༑ མཐར་རླུང་མཉམ་འགྱུར་མ་སོང་གི་བར་དུ་བྱའོ། །དེའི་བོགས་འདོན་ནི། རྐང་པ་པད་སྐྱིལ་ལག་པ་སོར་མོ་འཛིངས་པ་སྙིང་ཁར་གཏད་པ་གྲུ་མོ་གཉིས་བརྒྱངས་ནས་རྒལ་ཚིགས་
སྲང་༑ མདུན་དུ་རྡོ་ནག་པོ་གཅིག་ལ་ཨཱ་དཀར་པོ་ཤིན་དུ་གསལ་བ་ལ་སེམས་མ་ཡེངས་ཙམ་བྱ། སྤྱི་བོར་ཕོར་པ་ཆུས་བཀང་བ་ཞིག་མ་བོར་བར་བཞག ལྕེ་གང་ལ་ཡང་མ་རེག་པར་བར་དུ་
གནས་པའི་རྩེ་མོས་ཡི་གེ་བདུན་པ་ཡིད་ཀྱིས་བཟླ་བ་ཡིན་ནོ། །དེ་ལྟར་བྱས་པས་ལས་རླུང་དབུ་མར་དྭངས་ནས་བར་རླུང་ཡེ་ཤེས་ཏེ་ངོས་ཟིན་པར་ཐེ་ཚོམ་མེད་པས་ཡུན་སྲིང་ངོ་། །དེས་དངོས་
གཞི་སོང་ནས། བར་དང་བཅས་པའི་རྣམ་གྲངས་བསྟན་པ་ལ་དྲུག གནད་གསུམ་འོག་ཏུ་འཕུལ་བ། གནད་གསུམ་བར་དུ་འཕུལ་བ། གནད་གསུམ་སྟེང་དུ་འཕུལ་བ། གནད་གསུམ་དེ་
གསུམ་ཁར་འཕུལ་བ། གནད་གསུམ་བདེ་རླུང་དུ་འཕུལ་བ། གནད་གསུམ་དྲོད་རླུང་གི་གནས་སུ་འཕུལ་བའོ། །དེ་ལ་དང་པོ་འོག་ཅེས་པ་ནི་ཐུར་སེལ་འོག་ནས་དྲངས་ནས་མདུན་གྱི་ལྟེ་འོག་ཏུ་

༄༅། །ནུར་གྱིས་འཕུལ་བ་དང༌། སྟེང་རླུང་རྫོགས་པར་རྔུབས་ཏེ་རྒྱ་མཚོ་ཕྱིར་འཕུལ་ལོ། །གཉིས་པ་ཞི་བ་ཞེས་པ་ནི། སྟེང་རླུང་གནོན་པ་དང་འོག་རླུང་འཐེན་པ་དུས་
1/1/01
མཉམ་དུ་བྱས་ཏེ། ལྟེ་བར་བསྲེས་ནས་མདུན་དུ་རྒྱངས་པའོ། །གསུམ་པ་དྲག་པོ་ཞེས་པ་ནི། སྟེང་རླུང་ཤུགས་རྫོགས་པར་དྲངས་ནས། འོག་རླུང་ཅུང་ཟད་འཐེན། སྟེང་རླུང་ཁ་སྦྱར། ལྟོ་
བ་མདུན་དུ་འཕུལ་ནས། སྟེང་འོག་བར་གསུམ་ལྟོ་བཅར་ལ་སྟོད་དུ་ཙམ་ཐུབ་ཏུ་འཛིན། གཏོང་དུས།ྋ ལྟོ་བ་མདུན་དུ་འཕུལ་མདུན་དུ་འཕུལ་ནས་གཏོང་བའོ། །བཞི་པ་འཛིན་སྟངས་སྒང་ཞེས་
པ་ནི། འོག་རླུང་མར་འཕུལ་བ་དང༌། སྟེང་རླུང་ཤུགས་རྫོགས་པར་གནོན་པ་དང་། ལྟོ་བ་ཐད་ཀར་འཕུལ་བ་དུས་གཅིག་ལ་བྱེད་པའོ། །ལྔ་པ་དང་དྲུག་པ་རླུང་གནད་ཅེས་པས་བསྟན་པ་ལ་
གཉིས༑ དང་པོ་ནི། གསང་བའི་གནས་སུ་སྟེང་འོག་བར་གསུམ་གཅིག་ཏུ་དྲིལ་ཏེ་དྲག་པོར་འཕུལ་བའོ། །གཉིས་པ་ནི། སྟེང་འོག་བར་གསུམ་གཅིག་ཏུ་དྲིལ་ལ་འོག་སྒོའི་གནས་སུ་འཕུལ་
ལོ༑ །རླུང་སྦྱོར་དེ་རྣམས་ལ་ཕྱིར་གཏོང་བའི་ཚེ་ལྟོ་བ་འགུལ་བསྐྱོད་མེད་པར་གནས་ལུགས་ཀྱི་དྲན་པ་དང་བཅས་པས་གལ་ཆེའོ། །རླུང་གི་གནད་ཅེས་པས་བོགས་འདོན་བསྟན་པ་ལ། དམ་417

ཚིག་ཅན་སྒྲོན་འདྲེན་སྟངས་ལ་ཞེས་པ་ནི། འོག་གི་རླུང་དེ་རྣམས་ལ་བཙན་ཐབས་ཀྱི་སྦྱོར་བས་བརྒྱན་ཏེ་ཉམས་སུ་ལེན་པའོ། །རྒྱས་པར་ལས་རླུང་དབུ་མར་འགོག་པའི་གདམས་པར་
གསལ༑ བར་རྒྱངས་ཞེས་པ་ནི། རླུང་རང་འགག་སྐེ་རགས་འཆིངས་པར་རྒྱབ་མདུན་གཡས་གཡོན་དུ་ཆ་མཉམ་འཕུལ་བའོ། །འོག་འཐེན་ཞེས་པ་རང་འགག་གི་ངང་ནས་རླུང་འཕོ་བར་ཇི་ཙམ་
ཐུབ་ཀྱི་བར་དུ་འཛིན་པའོ། །མཉམ་དུ་འཐེན་ཞེས་པ་རླུང་རང་འགག་ལ་ཕོ་བ་རྒལ་ཚིགས་པར་བཅར་ཏེ་ནུ་མ་དང་མཉམ་པར་འཐེན་པའོ། །བར་འཛིན་ཞེས་པ། གོང་གི་རླུང་དེ་ཉིད་ལྟོ་བར་
འཕུལ་ཏེ་བཅུད་པའོ། །འོག་ཏུ་འཐེན་ཞེས་པ། རང་འགག་གི་རླུང་མདུན་ནས་འོག་ཏུ་འཐེན་ཏེ་གསང་གནས་སུ་སྟོབས་བསྐྱེད་ནས་འཕུལ་བ་དང་། ཡང་རང་འགག་གི་མདུན་རྒྱབ་ནས་འོག་ཏུ་
འཐེན་ཏེ་འོག་སྒོར་སྟོབས་བསྐྱེད་ནས་འཕུལ་བ་དང༌། ཡང་རང་འགག་གི་རླུང་མདུན་རྒྱབ་དུས་མཉམ་དུ་འོག་ཏུ་འཐེན་ཏེ་སྒོ་གཉིས་ཁར་སྟོབས་བསྐྱེད་ནས་འཕུལ་བ་དང་བཅས་པས་རླུང་གནད་
བདུན་ལ། རླུང་སྟེང་འོག་ཁ་སྦྱར་གྱིས་འཛིན་པའང་བྱའོ། །ཕྱིར་འབུད་ལན་བདུན་ཞེས་པ་གོང་གི་རླུང་གནད་བདུན་ལ་རླུང་ཕྱིར་བཟུང་བའི་ངང་ནས་བྱ་བ་ཡིན་ནོ། །དེས་ན་རང་འགག་གིས་

།བདུན་དང༌། ཁ་སྦྱོར་གྱིས་བདུན་དང༌། ཕྱིར་འཛིན་གྱིས་བདུན་ཉི་ཤུ་རྩ་གཅིག་རྣམས་ལ། བར་གྱི་གནད་ཅེས་པས་རླུང་གནད་རེ་རེ་བཞིན་བར་རླུང་མ་ཤོར་བ་བྱེད་༄༅།
པ་ཡིན་ནོ། །བར་འཐེན་ཞེས་པ་རླུང་རང་འགག་ལ་འོག་སྒོ་གཉིས་དང་བཅས་པའི་བར་རླུང་སྟེང་དུ་འཐེན་པའོ། །ཞི་འཐེན་ཞེས་པས། དེ་ཉིད་དལ་བུས་འཇམ་པོར་བྱེད་པའོ། །མདུན་ནས་
འཐེན་ཞེས་པ། ཨ་ལོང་སློད་དེ་གསང་རླུང་འཐེན་པའོ། །གསང་བ་སློད་དང་ཨ་ལོང་འཐེན་ཞེས་པ། གསང་བ་སློད་ལ་ཨ་ལོང་དྲག་ཏུ་འཐེན་པའོ། །སྒོ་གཉིས་བཞག་ལ་དང་ནི་ཞེས་
པ༑ འོག་སྒོ་གཉིས་འགུལ་བསྐྱོད་མེད་པར་ལྟོ་བར་སྟེང་དུ་འཐེན་པའོ། །དེར་གནས་དག་དབུས་འཐེན་དང་ཞེས་པ། བར་རླུང་རང་འགག་དེ་ཉིད་ཀྱི་ངང་ནས། ལྟོ་བ་རྒྱབ་ཏུ་འཐེན་ལ་ཉག་
པོར་འཛིན་པའོ། །རྒྱ་མཚོ་ཁྱོམ་ཞེས་པ་ནི། བར་རླུང་རང་འགག་གི་ངང་ནས་ལྟོ་བ་གཡས་གཡོན་བསྐོར་བའོ། །གདབ་སྐྱར་བ་དང་ཞེས་པ། བར་རླུང་རང་འགག་སྟེང་འོག་ཏུ་གདབ་ཅིང་
སྐྱར་བའོ། །ཤུགས་འབྱུང་བྱེད་དང་ཞེས་པ་བར་རླུང་རང་འགག་ལ། རྒྱ་མཚོ་མི་མངོན་པར་ནང་དུ་འཁྱོམ་པའོ། །གནས་པར་བྱ་ཞེས་པ། དེ་ཉིད་ཀྱི་རྗེས་སུ་འགུལ་བསྐྱོད་མེད་པར་རླུང་ ྗ
419

སེམས་ལྟོ་བར་གཡོ་མེད་དུ་འཛིན་པའོ། །ཆུང་ཆུང་ཆེན་པོར་འཐེན་པར་བྱ་ཞེས་པ། ལས་དང་པོ་པ་རྣམས་ཀྱིས་གོང་གི་རླུང་གནད་གང་ཡིན་ཀྱང་དལ་བུས་འཇམ་པར་བྱ་ཞིང་། གོམས་པར་
གྱུར་ནས་ཤུགས་རྫོགས་པའི་དྲག་པོར་བྱེད་པའོ། །དམ་ཚིག་སྒྲོན་མ་ཟབ་པའི་གནད་ཅེས་པས། གོང་དུ་བསྟན་པ་ལྟར་སྐབས་དང་བསྟུན་ནས། རླུང་གནད་ཐམས་ཅད་རྡོ་རྗེའི་རྦ་རླབས་ཀྱི་གནད་
ཀྱིས་འགག་པས་ཟབ་པར་འགྱུར་བ་ཡིན་ནོ། །གཉིས་པ་བྱེ་བྲག་སོ་སོར་སྦྱར་བ་ལ། དོན་གསུམ་སྟེ། ནང་དུ་འཛིན་པ། ཕྱི་རུ་འཛིན་པ། བར་དུ་འཛིན་པའོ། །དང་པོ་ལའང༌། སྟོད་དུ་
འཛིན་པ། སྨད་དུ་འཛིན་པ། དྲག་པོར་འཛིན་པ། ཞི་བར་འཛིན་པ། ཕྱི་རུ་འཛིན་པ། འཇམ་པོར་འཛིན་པ་བར་དུ་འཛིན་པ་བདུན་ལས། རྡོ་རྗེའི་ཚིག་རྐང་དུ་སྟོད་འཛིན་སྔོན་དུ་གསུངས་
ཀྱང་༑ ཕྱིའི་གཏུམ་མོ་ནས། ནང་གི་གཏུམ་མོར་གསལ་ཞེས་གསུངས་ཤིང༌། ནང་གི་གཏུམ་མོའི་ལག་ལེན་དུ་སྨད་ནས་རིམ་པར་འཛིན་པར་གསུངས་པས། དེ་ལ་གསང་གནས་སུ་འཛིན་པ་
དང་༑ ལྟེ་བར་འཛིན་པ་གཉིས། དང་པོ་ནི། ལུས་གནད་རྐང་པ་བསྣོལ་བའི་ཙོག་པུའི་ལྷམ་སྒྲོག་འཆིང་ས་ནས་ལག་གཉིས་སོར་མོ་བསྣོལ་བས་རན་པར་བསྡམས། མིག་ཐུར་དུ་པདྨའི་ཅན་

༄༅། །གྱིས་བལྟ། རླུང་བུམ་ཅན་དྲག་པོར་བཤང་སྒོ་གཉིས་ཀྱི་བར་དུ་འཛིན། གཉིས་པ་ནི། ལུས་གནད་སེམས་དཀྱིལ་རླུང་ཁ་སྦྱར་ལྟེ་བར་འཛིན་པའོ། །སྟོད་དུ་
འཛིན་པ་ལ། སྙིང་ཁ། མགྲིན་པ། སྤྱི་བོར་འཛིན་པ་གསུམ། དང་པོ་ནི། སེམས་དཀྱིལ། ལག་པ་བསྣོལ་བ་དཔུང་མགོར་བཀབ་སྟེ། མིག་གྱེན་དུ་ཟིམ་བུས་བལྟ། རླུང་གནད་ཕྱིར་
འཕུལ༑ འཇམ་པོར་ནང་དུ་ནར་གྱིས་རྔུབས་ལྟེ་འོག་ཏུ་མནན། དེ་སྟོད་དུ་འུར་གྱིས་འཐེན། མགྲིན་པའི་རླུང་མར་མནན། སྙིང་ཁར་ཙམ་ཐུབ་འཛིན། མི་ཐུབ་པ་དང་ལྟོ་རླུང་ལྟེ་འོག་ཏུ་སྐྱར་
རྗེས་རླུང་ཕྱིར་གཏོང་ངོ་། །གཉིས་པ་ནི། ལུས་གནད་གོང་བཞིན། རླུང་གནད་མགྲིན་པར་ཁ་སྦྱར་བའོ། ྋ།གསུམ་པ་ནི། ལུས་གནད་གོང་བཞིན། རླུང་གནད་སྤྱི་བོར་ཁ་སྦྱར། སོ་སོའི་
དམིགས་གནད་གཞུང་བཞིན་བྱེད། གསུམ་པ་དྲག་པོར་འཛིན་པ། བཞི་པ་ཞི་བར་འཛིན་པ། ལྔ་པ་ཕྱི་རུ་འཛིན་པ། དྲུག་པ་འཇམ་པོར་འཛིན་པ་རྣམས་འདིར་རྐང་གྲངས་འདྲེན་པ་ཙམ་མ་
གཏོགས་ཕྱིའི་གཏུམ་མོར་གསལ་ལོ། །གཉིས་པ་ཕྱིར་འཛིན་པ་ནི་སྲོག་ཐུར་འཛིན་པའི་སྐབས་སུ་སྟོན་པས། དེ་ལ་ཁ་ནས་འཛིན་པ། སྣ་ནས་འཛིན་པ། དལ་བར་འཛིན་པ། དྲག་པོར་འཛིན་

པ་དང་བཞི་ལས། དང་པོ་ནི། ལུས་གནད་པུས་བཙུགས་ལག་པ་གཡོན་པས་རྐྱང་མ་དྲག་ཏུ་མནན། གཡས་རྡོ་རྗེ་ཁུ་ཚུར་པུས་མོའི་སྟེང་དུ་བཟུང༌། རླུང་གནད་ཁ་ནས་ཧ་ཤིན་དུ་རིང་བའི་
གཞུག་ཏུ་ཧག་ཅེས་རླུང་གཞུག་ནར་གྱིས་འཐེན་དུས་ལག་པ་གཡས་པུས་མོར་གཞོགས་ལ་མགྲིན་པ་ཚུར་འཐེན་ཅིང་སྒྲེགས་པ་འདོན་པ་བཅུ་གཉིས་ནས་བརྒྱའི་བར་བྱ་ཞིང་། བཅུ་གཉིས་ལས་ཉུང་
བ་མི་བྱའོ། །གཡོན་དུའང་དེ་ཉིད་གོ་བཟློག་པས་བྱེད་ལ། དམིགས་པ་འོག་སྒོ་གཉིས་སུ་ཡཾ་སྔོན་པོ་རེ་བསམ་ནས། དེ་ཡང་ནར་གྱིས་བྱུང་ནས་ཁ་ལ་འཐེན། དེ་སྟེང་གི་ནམ་མཁའ་ལ་ཐིམ
པར་བསམ་མོ། །གཉིས་པ་སྣ་ནས་འཛིན་པ་ལ། ལུས་གནད་གསང་དཀྱིལ་བྱས། རྐང་པའི་རྒྱུ་མ་ཁུགས་ནས་ལག་པས་བཟུང༌། རླུང་གནད་ལུས་སེམས་ལྷོད་པའི་ངང་ནས་མ་ཡེངས་པར་
རླུང་སྣ་ནས་ཧཱུཾ་རིངས་ཀྱི་ཕྱི་རུ་གཟུང་ནས། ནང་གི་རླུང་ཞབས་ཁ་རུ་འཐེན་ལ་སྒྲེགས་པ་མང་དུ་འདོན་ནོ། །དམིགས་པ་ཁ་རུ་འཛིན་པ་བཞིན་ནོ། །གསུམ་པ་དལ་འཛིན་ལ་ལུས་གནད་རྐང་པ་
བརྐྱངས་བའི་རྒྱུ་མ་ཁུགས་ནས་ལག་པས་བཟུང་རྐང་ལག་མ་གུག་པའི་ངང་ནས། རླུང་གནད་དབུགས་ཕར་འགྲོ་བའི་ཚེ་ན་ར་ར་བཏང་ནས་ཁ་རུ་སྒྲེགས་ཆུང་འདོན་ནོ། །དམིགས་གནད་གོང་

༄༅། །ལྟར་བྱ། བཞི་པ་ཤིན་ཏུ་དྲག་པོར་འཛིན་པ་ནི། ལུས་གནད་པུས་བཙུགས་བར་དུ་རྐྱང་འཁྲུ་གང་ཙམ་བྱས། ལག་གཉིས་རོ་རྐྱང་གི་འཕར་རྩ་དྲག་ཏུ་མནན། རིག་
པ་མ་ཡེངས་པར་མགྲིན་པ་བཀུག་ནས། ལུས་དགྱེ་དགུར་གྱིས་འཐེན་ཞིང་རླུང་གནད་ཧ་ཧ་ཞེས་འཐེན་རྗེས་ཧག་ཅེས་རྒྱུ་ཞབས་ནས་ཡར་འཐེན་ཞིང་ཁ་ནས་སྒྲེགས་པ་འདོན་ནོ། །ཁོང་དུ་སྒྲེགས་
པ་མ་ལུས་པ་གལ་ཆེ། གསུམ་པ་བར་དུ་འཛིན་པ་ལ་གསུམ་ལས། བར་དུ་འཛིན་པ་དངོས་དང༌། ཆ་ལག་དང་། ཡན་ལག་དང་གསུམ། དང་པོ་ནི། ཕྱིའི་གཏུམ་མོའི་སྐབས་སུ་
བསྟན༑ གཉིས་པ་ནི། གཏུམ་མོ་ཟས་སུ་ཟ་བར་འདོད་ན། ཧབ་སྲིབ་ཀྱི་སྒྲས་རླུང་ཕོ་བར་དཀྱིལ་ཞིང་། ལུས་ཙོག་པུ་པུས་འཁྱུད་ཅན་དུ་གནས་པས་ཡིད་ཀྱིས་དམིགས་པ་ཁོང་པའི་ནང་གི་རྩ་
ཐམས་ཅད་བྲེགས་པའི་བུ་གུ་ཁ་ཟེད་པ་ལྟར་ཧྲག་གེ་ཡོད་པའི་ནང་དུ་རླུང་བདུད་རྩི་རེག་འབྱར་གྱིས་ངང་མེར་མེར་ཁེངས་ཤིང༌། མཐར་འོ་མ་ལུད་པ་ལྟར་བྱུང་ནས་ལུས་ཐམས་ཅད་རྐྱལ་གྲོད་ཞོས་
གང་བ་ལྟར་གྱུར་པའི་དམིགས་པ་ལ་འབད་པས། རབ་ཞག་གསུམ། འབྲིང་དྲུག མཐའ་མ་དགུ་ནས་བདེ་སྟོང་ཡེ་ཤེས་ཀྱི་བཅུད་ཀྱིས་ཁེངས་ཏེ། བཟའ་བའི་སྲེད་པ་ཆོད་པར་འགྱུར་རོ།

ཡང་སྐོམ་དུ་འཐུང་བར་འདོད་ན་བདག་ཉིད་བླ་མར་དམིགས་པའི་རྩ་ནང་ཐམས་ཅད་ཆུ་ལས་གྲུབ་པའི་མཁའ་འགྲོ་མ་གྲངས་མེད་པས་མེར་གྱིས་ཁེངས་པར་བསྒོམ་ཞིང་ཆུ་རླུང་འཛིན་ནོ། །རྐང་
མགྱོགས་སྒྲུབ་པར་འདོད་ན། བྱ་གང་རུང་གི་གཤོག་པ་གཡས་ཀྱི་ཤ་དང་། .རྟ་ཕོ་དཀར་པོའི་ལག་པ་གཡས་ཀྱི་ཚིལ་བུ། སྦྲང་རྩི་ཡུང་བ་བསྲེས་ལ་རིལ་བུ་སྲན་མ་ཙམ་བྱས་ལ་སྐམ་པ་
དང་༑ རང་མཁའ་ལྡིང་དུ་བསྒོམ། རིལ་བུ་རྣམས་རླུང་དུ་བསམས་ལ། ཨཾ་རུ་རྩེ་རུ་རྩེ་མ་རུ་རྩེ་སྭཱ་ཧཱ། ཞག་བདུན་རིལ་བུ་ལ་སྔགས་བཟླས་ལ་ཉི་མ་རྩེ་ཤར་ལ་རྐང་མགྱོགས་ཀྱི་ལྷ་མོ་ལ་
དཀར་གཏོར་གཅིག་བཏང་། ལག་པ་གཡོན་པའི་མཐིལ་དུ་དྲི་ཆུ་དང་བསྲེས་ལ་གཡས་པའི་སྲིན་ལག་གིས་དཀྲུགས་ལ་སྣ་བུག་གཡས་སུ་རྔུབས་ལ་རླུང་ཁ་སྦྱར་དུ་བཟུང༌། རྐང་ཞབས་གཉིས་སུ་
རླུང་གི་དཀྱིལ་འཁོར་གཞུའི་དབྱིབས་ཅན་ཆང་བཟུང་ལ་ཡཾ་མཆོག་མ་ལ་བ་དན་གྱིས་མཚན་པ། འགྲོ་བའི་ཚེ་ལག་པ་གཉིས་ཀྱི་སྲིན་ལག་གི་འཕར་རྩ་མཐེ་བོང་གིས་མནན་པའི་ཁུ་ཚུར་བཅངས་
པས༑ མཚན་རྩ་བཅིང་སྟེ། ཡཾ་ལས་རླུང་གཡོས་བ་དན་བཀོད་ནས་བཏེགས་པའི་ཚུལ་དུ་དམིགས་ལ་གོམ་ཟོར་ཡང་ཆར་གྱིས་བཏང་ནས་ཕྱིན་པས། ཕལ་པ་བས་དགུ་འགྱུར་གྱི་མགྱོགས་པར་

༄༅། །འོང་ངོ་། །ཆུ་ལ་མི་བྱིང་བར་འདོད་པས། རླུང་བུམ་པ་ཅན་བཟུང༌། ལག་པ་གདེང་གཤོག་གི་འཁྱུག་འགྲོས་དང་བཅས་པས་བདག་ཉིད་ངང་པའི་རྒྱལ་པོར་
དམིགས་ཏེ། རྐང་ལག་གི་མཐིལ་དང་འོག་སྒོར། ཉ་དང༌། སྲམ། ངང་པའི་ཚིལ་བུ་བྱུགས་ནས་ཐེ་ཚོམ་མེད་པར་ཆུ་བོ་ཆེན་པོའི་སྟེང་དུ་ཕྱིན་པས་ངང་པ་དང་། ཉ་སྲམ་ལྟར་འཕྱོ་བར་
འགྱུར་རོ། །བྱ་ལྟར་འཕུར་བར་འདོད་ན་ལུས་ལ་བྱ་རྒོད་ཀྱི་རྐང་མར་བྱུགས་ནས་མཉེ་བ་ལ་སོགས་ལན་གསུམ་བྱ། བདག་ཉིད་རླུང་གི་སྐྱེས་བུ་ལག་པར་རླུང་གི་བ་དན་འཛིན་པར་བསྐྱེད་པའི་
ཁོང་པ་རླུང་གིས་གང་ཞིང་བ་སྤུ་དང་ཡན་ལག་གི་མཐིལ་རྣམས་སུ་རླུང་ལས་གྱུར་པའི་མཁའ་འགྲོ་རླུང་གི་གཤོག་པ་ཅན་གསལ་ཞིང༌། རླུང་བསྐྱོད་པའི་སྟང་སྟབས་ཏེ། འཇམ་རླུང་དལ་གྱིས་
བཟུང་བས་གང་དུ་དམིགས་པའི་སར་འཕུར་བསྒྲོད་དོ། །ཉི་ཟླ་སྟོད་ལ་གནོན་པར་འདོད་ན། ལུས་གནད་ཕྱེད་པའི་སྐྱིལ་ཀྲུང་བཅས་ཏེ། ལག་པ་གཡོན་པས་གཡས་ཀྱི་མཚན་རྩ་
མནན༑ གཡས་པའི་སྡིག་མཛུབ་ཟླ་བ་ཉ་རྒྱས་པ་ལ་གཏད་དེ། རླུང་སེམས་རོ་མའི་ནང་དུ་བཅིང་ཞིང་གཟིར་རོ། །དེས་ནང་གི་ཟླ་བ་བཙོན་དུ་བཟུང་བས། ཕྱི་རོལ་གྱི་ཟླ་བ་སྟོད་དུ་གནོན་ནུས་425

པའོ༑ །དེ་གོ་བཟློག་པས་ཉི་མ་སྟོད་ལ་གནོན་པར་ཡང་འགྱུར་རོ། །ཆུ་བོ་གྱེན་ལ་བཟློག་པ་ལ་མཉམ་རླུང་དྲག་ཏུ་དཀྱིལ་ནས་ལུས་ཀྱི་ཆུ་ཐམས་ཅད་དབུ་མའི་ནང་དུ་འཁྱིལ་ནས་རྒྱུ་བ་རྒྱུན་ཆད་པའི་
དམིགས་པས་གཟིར་ཞིང་། གང་གྱེན་ལ་ཟློག་པར་འདོད་པའི་ཆུ་ལ། རྡོ་ཁབ་ལེན་རིགས་བདུན་གང་ཡང་རུང་བ་ལ་ཁ་ཊཾ་རྩེ་གཅིག་པའི་གཟུགས་བྱས་ལ། བདེ་མཆོག་གི་རྩ་སྔགས་ཀྱི་མཐར་
ཨཱ་ནན་གུ་གུ་ལ་བྷ་ཡ་སྭཱ་ཧཱ། ཞེས་པ། ཁྲི་བཟླས་ལ་ལག་པ་གཡོན་པ་ཆུ་བོའི་ནང་དུ་བཟུང་ནས་སྡིག་མཛུབ་ཆུ་བོ་ལ་གཏད་པས་གྱེན་ལ་ཟློག་པར་འགྱུར་བ་ཡིན་ནོ།།སྐྱེ་འགྲོ་ཕོ་མོ་འགུག་པར་
འདོད་ན་བདག་ཉིད་ངོ་བོ་བདེ་མཆོག །རྣམ་པ་དབང་ཆེན་འབར་བའི་ང་རྒྱལ་གྱིས། རླུང་ཕྱིར་བུད་པས། འགུགས་བྱེད་ལྕགས་ཀྱུ་དམར་པོར་གྱུར་ནས་སྐྱེ་འགྲོ་ཕོ་མོ་ཐམས་ཅད་ཀྱི་རྣམ་པར་
ཤེས་པ་སྒྲའི་རྣམ་པར་རང་དབང་མེད་པར་བཀུག་ནས་བདག་ཉིད་རླུང་གང་དུ་རྒྱུ་བའི་སྣ་ནང་དུ་ན་ར་ར་བྱུང་བར་དམིགས་ཏེ། རླུང་ནང་དུ་དྲང་ཞིང༌། འཕོ་བར་འཆིལ་གྱིས་དཀྱིལ་བས། སྐྱེ་
འགྲོ་ཕོ་མོ་ཐམས་ཅད་ཁོང་དུ་ཚུད་དེ་བདག་གིས་དབང་དུ་གྱུར་པར་བསམས་ལ་ལུས་གནད་མཉམ་པའི་སྐྱིལ་ཀྲུང་བཅས་ཏེ། ལག་པ་པུས་མོ་ལ་བཀབ་ཅིང་གཡས་སུ་གཅུས་པས་ཕོ་ཐམས་ཅད་བྲན་

༈ |༄༅། ། དུ་འཁོལ། གཡོན་དུ་གཅུས་པས་མོ་ཐམས་ཅད་བྲན་དུ་འཁོལ། མཐར་རང་གི་རླུང་སེམས་དང་སྐྱེ་འགྲོའི་རླུང་སེམས་ཐམས་ཅད་བདག་ཉིད་ཀྱི་དྷུ་ཏིར་བཅིངས་ལ་
མཉམ་པར་བཞག་པས་བྲན་བཞིན་དབང་དུ་འདུས་པར་ཐེ་ཚོམ་མེད་དོ། །ཡང་གཞན་སྣང་ཟིལ་གྱིས་གནོན་ན། རིག་པ་ངར་བསྐྱེད་དབང་པོ་གཟེངས་བསྟོད་གང་ལའང་མ་ཞུམ་པའི་ངོས་ནས་རང་
ཉིད་བདེ་མཆོག་སྟོབས་ཀྱི་རྒྱལ་པོར་དམིགས་ཕ་རོལ་ལ་མིག་འབུར་ཚུགས་སུ་བལྟ། རླུང་བཟུང་ཞིང་སྣང་སྲིད་ཐམས་ཅད་ངའི་འོག་ཏུ་ཡོད་སྙམ་བྱ། རླུང་དབྱུང་བའི་དུས་སུ་ཕཊ་ཀྱི་སྒྲ་དྲག་པོ་
སྒྲོགས༑ དེས་ཕ་རོལ་འཆུན་པར་འགྱུར་རོ། །ཡང་ཕ་རོལ་སེམས་འཁྲུག་པར་འདོད་ན། དམིགས་བྱའི་སྙིང་ཁར་རང་ཉིད་ཆུ་སྲིན་རྔམ་པའི་གཟུགས་སུ་བསྐྱེད་ལ། རྐང་པ་སྐྱིལ་ཀྲུང་ལ་དྲག་
རླུང་བཟུང༌། སེང་གེ་རྣམ་རོལ་གྱི་ཕྱག་རྒྱ་ལན་ཉེར་གཅིག་བྱས་པས་ཕ་རོལ་སྙིང་རླུང་གིས་ཐེབས་པར་འགྱུར་རོ། །གཞན་ལ་བྱིན་རླབ་བྱེད་ན། རླུང་འབུད་མཆིལ་མ་བྱུགས་པས་ཕན་ནོ། །
གསར་
གནོད་བྱེད་ཆམ་ལ་འབེབས་ན། དམིགས་བྱ་ལ་སྙིང་རྗེ་བསྐྱེད། རང་གི་རླུང་སེམས་དམིགས་བྱའི་སྲོག་རྩར་གཏད་དེ། རླུང་གཟུང་ཞིང་། སྐྱིལ་ཀྲུང་ས་ལ་བསྡབས་དམིགས་བྱ་སྤྱི་རྟིང་ལོག་ ེ

པར་བསྒོམ། ཞག་གསུམ་གྱིས་ཆམ་ལ་འབེབས་སོ། །ཡང་འདྲེ་འདུལ་ན། འདྲེ་དགུག་པའི་དམིགས་པས་རླུང་གིས་ཕོ་བར་འདྲེ་བཀུག་ནས། རླུང་བཟུང་ཞིང་སྐྱིལ་ཀྲུང་ཕོ་སྡེབས་ཀྱིས་འདྲེ་
སྲིན་རྡོ་རྗེའི་མཐོ་བས་བརླག་པར་དམིགས། རླུང་བྱུང་བའི་ཚེ་རྡུལ་ཕྲན་གཏོར་བར་བསམས་པ་ལན་བདུན་གྱིས་འདྲེ་འཐུལ་ལོ། །ཡང་ལུས་སྐྱིལ་ཀྲུང་ལག་པས་གནོན། གཡོན་མཉམ་གཞག་
དམིགས་བྱའི་སྙིང་དབུས་སུ་སེང་གེ་དང་ཉི་ཟླ་པདྨ་དར་ཟབ་ཀྱི་སྟེང༌། རང་ཉིད་སྟོན་པ་ཤཱཀྱ་ཐུབ་པ་ཆོས་འཁོར་བསྐོར་བ་ཅན་དུ་བསམ་ཞིང༌། དེ་ལ་རླུང་སེམས་གཏད་དེ་འཇམ་རླུང་
བཟུང་༑ སྐབས་སུ་སྡིག་ཅན་ཆོས་ལ་ཚུད་པའི་སྨོན་ལམ་བདེན་སྟོབས་བརྗོད་པས་སྡིག་ཅན་ཆོས་ལ་ཚུད་པར་འགྱུར་རོ། །རིགས་བརྒྱུད་བཞག་པར་འདོད་ན། ྋརང་བདེ་མཆོག་ཐིག་ལེ་ཤེལ་གྱི
རྡོ་རྗེ་ཏིལ་འབྲུ་ཙམ་གྱིས་ཁྱབ་པར་དམིགས་ཤིང༌། ཕྱག་རྒྱ་ཕག་མོར་བསྐྱེད་ཐིག་ལེ་ཡུམ་གྱི་བྷ་གར་གཏོང་དུས་རང་བཞིན་གྱི་གནས་ནས་སངས་རྒྱས་བྱང་སེམས་བཀུག་ལ་གསང་བར་
སྟིམ༑ འཇམ་རླུང་བུམ་ཅན་བཟུང་ངོ་། །དེས་བསྟན་འཛིན་གྱི་རིགས་བརྒྱུད་འབྱུང་ངོ་། །རྩོད་པ་ཞི་བར་འདོད་ན། ཕན་ཚུན་འཐབ་པའི་ཚེ་གཉིས་ཀའི་རླུང་རིག་དང་རང་རིག་གཅིག་ཏུ་བསྲེས་༔

སྙན་༄༅། །ཏེ། རླུང་དབུ་མར་དཀྱིལ་ནས་ལུས་གནད་བྱམས་བཞུགས་བྱས། ྋ འཇམ་རླུང་བཟུང་སྙིང་རྗེ་བསྐྱེད་དེས་ཞི་བར་འགྱུར་རོ། །གཡུལ་ལས་རྒྱལ་བར་འདོད་
བརྒྱུད་ན༑ རང་ཉིད་རླུང་སྤུ་གྲི་རེག་གཅོད་ལས་གྲུབ་པའི་རལ་གྲིའི་འཁོར་ལོ་འཁོར་བས་ཕ་རོལ་དཔུང་དང་བཅས་པ་རྡུལ་ཕྲན་ལྟར་བརླག་པར་བསམ་ཞིང་། སྐབས་སུ་དམོང་བཅོལ་ཐལ་མོ་བརྡབས་
ཨི
དེས་གཡུལ་ལས་རྒྱལ་བར་འགྱུར་རོ། །འདིའི་ལུས་གནད་རལ་གྲི་ལྟར་འགྲེང་ཐབས་སུ་བྱའོ། །ཤེས་རབ་འཕེལ་བར་འདོད་ན། རང་ལུས་ཨུཏྤལ་འདབ་མ་བཅུ་དྲུག་པར་གྱུར་པའི་དབུས་སུ་
རླུང་སེམས་འཇམ་དཔལ་སྨྲ་སེང་དུ་བསྐྱེད། ལུས་གནད་ཕྱེད་ཀྲུང་ལ་སྟོད་དུ་འགྱིང་རླུང་བཟུང་དེས་ཤེས་རབ་དབང་པོ་རྣོ་བར་འགྱུར་རོ། །སྙན་གྲགས་འདོད་ན། རང་ལུས་སྟོང་པའི་གནད་དེ་
རླུང་ལས་སྙན་པའི་སྒྲ་དབྱངས་ཕྱོགས་བཅུར་སྒྲོག་པར་དམིགས་ཤིང་། རླུང་འབྲུ་གསུམ་འབྱུང་འཇུག་གནས་གསུམ་དང་ལྡན་པར་བྱ། དེས་སྙན་གྲགས་འཕེལ་བར་འགྱུར་རོ། །མི་བརྗེད་པའི་
གཟུངས་ཐོབ་པར་འདོད་ན། རང་སེང་གེ་སྔོན་པོ་རལ་པ་དམར་པོ་ཅན། རླུང་སེམས་ཀྱི་ངོ་བོ་པདྨ་དཀར་པོ་ཅན་ཚ་ལ་འཛད་པ་མེད་པར་གྱུར་ནས། སེང་གེས་ཟོས་པར་བསམ་ཞིང་ཨ་རུ་

ར༑ ཀྱུ་རུ་ར།པི་པི་ལིང༌། དུག་མོ་ཉུང༌། སྒྲོན་ཤིང་རྣམས་ཆ་མཉམ་ཞིབ་པར་བཏགས་ལ་ཆུ་ལ་བསྡུས་པའི་ཁུ་བ་བཙགས་པའི་ཁནྡ་དང་། ཀ་ར། སྦྲང་རྩི་བསྲེས་པའི་རིལ་བུ་མཐེ་བོང་
ཙམ་བྱས་ལ། བླ་མ་ལ་གསོལ་བ་བཏབ་ལ་ཟའོ། །ལུས་གནད་ཅི་བདེའི་ངང་ནས་རྒྱུན་རླུང་བུམ་པ་ཅན་བཟུང་བས་མི་བརྗེད་པའི་གཟུངས་ཐོབ་པར་འགྱུར་རོ། །སྐྲ་དཀར་གཉེར་མ་མེད་པར་
འདོད་ན། རླུང་རོ་དབྱུང་གསར་པ་རྒྱུན་ཆད་མེད་པར་བཟུང་། སྐྲ་དང་བ་སྤུའི་རྩ་བུག་རྣམས་རྒྱུའི་ཐིག་ལེ་ལས་གྲུབ་པའི་རྡོ་རྗེ་ཕྱེད་པ་རྩེ་མོ་ཕྱིར་འཐོན་པས་ལུས་གཏམས་པར་རྒྱུན་དུ་དམིགས་
པས༑ ལུས་གཞོན་ཞིང་སྐྲ་དཀར་དང་གཉེར་མ་མེད་པར་འགྱུར་རོ། །རི་བྲག་ལ་ཐོགས་པ་མེད་པར་འགྲོ་བར་འདོད་ན། འདུས་བྱས་ཀྱི་ལུས་མེད་པར་སྟོང་རའི་ངང་ནས་སྣང་བའི་དངོས་པོ་
ཐམས་ཅད་སྨིག་སྒྱུ་གཡོ་བ་ལྟར་བལྟས་ཏེ། རླུང་སེམས་གདོང་ཚུགས་སུ་གཏད་དེས་ཐེ་ཚོམ་མེད་དོ། །དཔའ་ཆེན་གྱི་མདའ་འཕངས་པ་ལྟར་ཐལ་འབིགས་སུ་ཕྱིན་པས་ཐོགས་མེད་དུ་བསྒྲོད་པར་
འགྱུར་རོ། །བར་དོའི་སེམས་ཅན་བལྟ་བར་འདོད་ན། ལུས་ཙོག་པུར་འདུག་བཅིང་། རླུང་བུམ་ཅན། རིག་པ་བར་དོའི་སེམས་ཅན་ལ་གདོང་ཚུགས་སུ་གཏད། སྐབས་སུ་སྣང་སྲིད་ཐམས་

༄༅། །ཅད་རྨི་ལམ་སྒྱུ་མར་བསྒོམ། བར་དོའི་སེམས་ཅན་ཐམས་ཅད་ལ་སྙིང་རྗེ་བསྐྱེད་པས་མཐོང་བར་འགྱུར་རོ། །གཞན་གྱི་ཚེ་སྲོག་འཕྲོག་པར་འདོད་ན་རང་ལས་ཀྱི་
གཤིན་རྗེར་བསྒོམ། རླུང་ལྕགས་ཀྱུ་ཅན་འབྱུང་འཇུག་གི་དམིགས་བྱའི་རྣམ་ཤེས་རླུང་གི་ངོ་བོ་ནི་ཡིག་དབང་མེད་བཀུག་ལ་རང་གི་སྙིང་ཁར་བསྟིམ་ནས་རླུང་བཟུང་། ལུས་གནད་བསྒྲད་པའི་
སྟངས་བྱས་པས་ཚེ་སྲོག་འཕྲོག་པར་འགྱུར་རོ། །མཛའ་བཤེས་དབྱེ་བར་འདོད་ན། ྋརང་ཉིད་སྟོབས་ཀྱི་རྒྱལ་པོར་དམིགས་པའི་མདུན་དུ་དམིགས་བྱ། ཕན་ཚུན་རྒྱབ་སྤྲོད་པའི་སྙིང་ཁར་གཅིག་
བཅུ་གཅིག་
ལ་ཉི་མ། གཅིག་ལ་ཟླ་བ་ཉ་རྒྱས་དམིགས་ལ། རླུང་ནང་དུ་འཇུག་པ་དང་དམིགས་བྱ་གཉིས་རང་གི་དབུ་མར་འཁྲུལ་འཁོར་རྐང་ལག་བཞི་འཕྲལ་བྱ། ཉེར་གཅིག་གིས་དབྱེ་བར་འགྱུར་རོ།
དམིགས་བྱ་གཞན་དུ་སྤྲད་པར་འདོད་ན། བདག་ཉིད་རླུང་གི་དལ་དུ་དམིགས་པའི་མདུན་དུ། དམིགས་བྱ་བསྐྱེད་པའི་སྒང་ཞབས་སུ་ཡཾ་ལས་རླུང་གི་དལ་གྱིས་བཏེགས་པར་དམིགས་
ཤིང་༑ རླུང་གི་གནད་ལ་ཅུང་ཟད་དབབ་ནས་དྲག་མྱུར་འབུད་པས་དུས་མཐའི་རླུང་གཡོས་མཐའ་རྒྱ་མཚོའི་ཕྱི་རོལ་དུ་བསྐྲད་པར་བསམ། ཡཾ་ལས་རླུང་གཡོས་དམིགས་བྱ་རང་དབང་མེད་པར་

བསྐྱེད་དེ་སོང་བར་བསམ། ཉེར་གཅིག་གིས་ཡུལ་གཞན་དུ་འགྲོ། གསུམ་པ་ནི། དབང་གསུམ་པའི་སྐབས་སུ་སྟོན་པ་ཡིན་པས། དེ་ལ་གཉིས་ཏེ། རླུང་ཐེམ་དང༌། རྫས་ཐེམ། འདྲེན
འགྲེམས་དང་གསུམ་ལས། དང་པོ་ལ། རླུང་རང་འགག་གི་ཐེམ་བུ། ནང་འཛིན་གྱི་ཐེམ་བུ། ཕྱིར་འཛིན་གྱི་ཐེམ་བུ། མ་ནིང་གི་ཐེམ་བུ་དང་བཞི་ལས། དང་པོ་ནི། ལུས་གནད་གཞན་
ལུས་ཀྱི་སྦྱོར་ཆོས་རྣམས་ཤེས་ཤིང༌། རླུང་གནད། རླུང་རང་འགག་གི་འོག་རླུང་རང་སོ་ལྟེ་བ་ཕྱིར་དྲག་ཏུ་འཕུལ། འོག་སློད་ནས་བཟུང་བས་ཐེམ་བུ་གཅིག རླུང་དེ་ཉིད་བར་དུ་རྒྱངས་པས་
ཐེམ་བུ་གཅིག རླུང་དེ་ཉིད་ཕོ་བར་རྒྱངས་པས་ཐེམ་བུ་གཅིག འཕོ་རླུང་དེ་དྲག་ཏུ་འཐེན་ནས་རོ་རྐྱང་བཅིངས་པས་ཐེམ་བུ་གཅིག རླུང་དེ་ཉིད་མགོ་བོར་བཟུང་སྟེ་སྦར་མོས་ཁ་བཙུམ་མིག་ཐུར་
དུ་བལྟས། རླུང་ཕྱི་རུ་འཕུལ་བས་མགོ་བོ་ནས་སྣ་མིག་རྣ་བ་སོགས་སུ་སྒྲ་དང་བཅས་ཏེ་འདྲེན་གྱི་ཐེམ་བུ་དང་ལྔའོ། །འབེབས་ལྟར་བྱེད་ན། གོང་གི་རླུང་གནད་མགོ། མགྲིན་པ། ཕོ་
བ༑ ལྟོ་བ། རྒྱུ་སྨད་རྣམས་ཡས་རིམ་བཞིན་བཟུང་བས་ཐེམ་བུ་ལྔ་སྟེ་ཡས་རིམ་དང་། མས་རིམ་གྱི་དབྱེ་བས་བཅུར་འགྱུར་རོ། །གཉིས་པ་ནང་འཛིན་གྱི་ཐེམ་བུ་ནི། འོག་སྒོ་གཉིས་དང་ ྤ

སྙན་༄༅། །བཅས་སོ། །སྲོག་རླུང་རྔུབས་ནས་ལྟོ་བ་དྲག་ཏུ་ཕྱིར་བརྒྱངས། འོག་སྒོ་གཉིས་ལྷོད་ནས་བཟུང་བ་སོགས་མས་རིམ་གྱི་ཐེམ་བུ་གོང་ལྟར་ལྔ་དང༌། ཡས་རིམ་གྱི་
བརྒྱུད་
ཐེམ་བུ་ལྔས་བཅུར་འགྱུར་རོ། །གསུམ་པ་ཕྱིར་འཛིན་གྱི་ཐེམ་བུ་ནི། རླུང་ཕྱིར་ནར་འཕུལ་བ་དང་དུས་མཉམ་དུ་བསྡས་པ་ལྟེ་འོག་ཏུ་འཕུལ། ཕྱིར་འགྲོ་བ་ཟད་པའི་རྗེས་སུ་འོག་སྒོ་ལྷོད་པ་སོགས་
ཨི
མས་རིམ་གྱི་ཐེམ་བུ་ལྔ་དང༌། ཡས་རིམ་གྱི་ཐེམ་བུའི་དབྱེ་བས་བཅུར་འགྱུར་བ་ཡིན་ནོ། །བཞི་པ་མ་ནིང་གི་ཐེམ་བུ་ནི། རླུང་གནད་དབུགས་རང་འགྲོས་ཀྱིས་ཕར་འགྲོ་བའི་དུས་སུ་ནར་གྱིས་
བཅུ་གཉིས་
འཇམ་པའི་ངང་ནས་བཞུགས་སྦད་ཀྱིས་བཅད་ལ། རླུང་ཞབས་མར་རྒྱུ་ཞབས་སུ་བརྒྱངས་ལ་འོག་སྒོ་སློད་པ་དང༌། རླུང་དེ་ཉིད་ལྟེ་བ། འཕོ་བ། མགྲིན་པ། མགོ་བོ་རྣམས་སུ་འཛིན་
ཞིང་༑ ཡང་རླུང་ནང་དུ་ན་ར་ར་ཡོང་བའི་གཞུག་བཅད་དེ། མགོ་བོར་བཟུང་ནས་མགྲིན་པ། འཕོ་བ། ལྟོ་བ། རྒྱུ་ཞབས་རྣམས་སུ་འཛིན་པའོ་ཐེམ་བུ་ལྔ། ཕྱིར་འཛིན་གཞུག་གཅོད་ཀྱི་ཐེམ་
བུ་ལ། ཡས་རིམ་དང༌། ནང་འཛིན་ཞུག་གཅོད་ཀྱི་ཐེམ་བུ་ལ། མས་རིམ་ལྟེ་བ་ལྔའི་དབྱེ་བས་བཅུར་འགྱུར་ཞིང༌། དྲིལ་བས་ཐེམ་བུ་ལྔ་བཅུ་ཡིན་ནོ། །དེ་རྣམས་ལ་གོམས་པ་རྣམས་ཀྱིས་

རླུང་ཁུག་རེ་ལ། ཡས་ཐེམ་དང་། མས་ཐེམ་རྫོགས་པར་བྱེད་པ་དང་། རླུང་ལ་གོམས་པ་ཆུང་བ་རྣམས་ཀྱིས་རླུང་ཡས་ཐེམ་དང་མས་ཐེམ་རེ་རེ་ལ་རླུང་ཁུག་ལྔ་ལྔར་བྱེད་པའི་དབྱེ་བས་ཐེམ་བུ་
བརྒྱར་འགྱུར་བ་ཡིན་ནོ། །གཉིས་པ་རྫས་ཐེམ་ནི་ཞལ་ལས་ཤེས། གསུམ་པ་ལ། འདྲེན་དང༌། འགྲེམས་གཉིས་ལས་དང་པོ་ནི། ཟིན་མ་ཐག་འོག་སྒོ་གཉིས་ལ་འགུལ་བསྐྱོད་ཅུང་ཟད་ཙམ་
ཀྱང་མེད་པར། བར་རླུང་དྲག་པོར་འཐེན། སྲོག་སྣ་ནས་ལན་བཅུ་གཉིས་བར་མ་ཆད་པར་ཕྱིར་བཟུང་བས་འདྲེན། ནང་དུ་རྔུབས་དུས་བར་རླུང་ཐུར་དུ་འཕུལ་བ་དང་། འོག་སྒོ་གཉིས་ཕྱིར་
དྲག་ཏུ་འཕུལ། སྲོག་ཀྱང་ནང་དུ་རྔུབ། ཡང་ཕྱིར་འབུད་པ་དང་དུས་མཉམ་དུ་འོག་སྒོ་གཉིས་ཕྱིར་དྲག་པོར་འཕུལ། ཡང་འོག་སྒོ་རང་སོར་བཞག་སྟེ་བར་རླུང་སྡབ་སྐྱར་མང་དུ་བྱེད། དེ་རྗེས་
འོག་རླུང་དང་བཅས་པའི་སྡབ་སྐྱུར་ཀྱང་བྱེད་དོ། །ཡང་ཁ་ནས་ཧ་ཞེས་དྲག་འཐེན་བདུན། ཧེ་ཞེས་བདུན། ཧྲི་ཞེས་བདུན། ཧ་ཧག་ཐུང་བ་བདུན་འཐེན་ནོ།ྋ །གཉིས་པ་འགྲེམས་ལ། ལུས་
གཡས་ཕབ་ལ་གཡས་ཀྱི་འཕར་རྩ་བསྡམས། གཡོན་ལའང་དེ་བཞིན། རླུང་རང་འགྲོས་ཞུག་བཅད་ནས་ཐང་ངེ་བསྡད་པས་འདིར་ཕྲིག་གེ་བདེ་ཟུག་དང་བཅས་པ་འོང་། དེ་དུས་རླུང་སྒང་

༄༅། །དགང་ངོ༌། །ཡང་རླུང་འགྲོ་འོང་མི་འགག་པར་སྐྱིལ་མོ་ཀྲུང་གིས་རྐྱང་མ་དང་པོ་བཀག་ལ་འཕོ་བར་མནན་པས་དབུགས་མ་བདེ་བ་ཤུགས་རིང་ནར་རེ་བ་འོང༌།
。 དུས་རླུང་ཞུག་ཕྱི་དང་ནང་དུ་བཟུང་བས་བདེ་བ་སྐྱེ་ཞིང་འགྲེམས་པར་བྱེད་གཡས་རོ་མ་ལའང་དེ་བཞིན་ནོ། །མོ་ལ་དང་པོར་རོ་མ་གནོན་པ་ཡིན་ནོ། །གཉིས་པ་ལ་དྲག་པོར་སྤྲུག་ཅིང་རླུང་དགང་
པར་འཁྱོག་ཚུར་འཁྱོག་མང་དུ་བྱེད། དེས་ཁྲིམས་ངེས་པའོ། །རླུང་གི་ཞལ་གདམས་གནད་ཀྱི་འཕྲེང་བ་གང༌། །ཆོས་ཀྱི་གྲགས་པས་མཁའ་འགྲོའི་དྲིན་ལས་རྙེད། །འདི་བཀོད་དགེ་བས་
འགྲོ་བ་མ་ལུས་པ། །ལས་རླུང་དག་ནས་ཡེ་རླུང་མངོན་འགྱུར་ཤོག །ཅེས་པ་འདི། མིག་བཞི་བའི་བླ་མ་གྲགས་པ་བཤེས་གཉེན་དང་། སྒྲུབ་པ་བ་ངག་དབང་ཆོས་འཕེལ་སོགས། རླུང་གི་
ནུས་པ་དང་ལྡན་པའི་སློབ་མ་དུ་མས་བསྐུལ་བའི་ངོར། འབྲུག་པ་རིན་པོ་ཆེའི་རིང་ལུགས་འཛིན་ཅིང༌། བྱ་ནག་ཆེན་པོའི་རིགས་ལས་སྐྱེས་པ། སྲོག་ཐུར་གཅིག་ཏུ་འདྲེས་པའི་རྣལ་འབྱོར་
པ༑ ཆོས་ཀྱི་གྲགས་པ་བཀྲ་ཤིས་ནོར་བུ་དབང་གི་རྒྱལ་པོས་ས་ཕོ་འབྲུག་གི་ལོ་ཐ་སྐར་ཟླ་བའི་ཝ་ཡིག་ཐུང་ངུ་རྣམ་པར་དག་པའི་ཚེས་ལ། བླ་མས་ལུང་བསྟན་ཞིང་འཁོར་ལོ་སྡོམ་པས་བྱིན་གྱིས་

བརླབས་པའི་གནས་བཀྲ་ཤིས་མཐོང་སྨོན་གྱི་ཆོས་གྲྭ་ཆེན་པོར་མིག་བཞི་བའི་དབོན་པོ་ཌཱ་ཀི་རས་ཆེན་དང་། ངག་བསྡུར་ཏེ་བཀོདཔའི་ཡི་གེ་པ་ནི་མངྒ་ལམ་གྱི་མིང་ཅན་གྱིས་བགྱིས་པ་འདིས་ཀྱང་
རྒྱལ་བའི་བསྟན་པ་ལ་ཕན་པར་གྱུར་ཅིག །ཆོས་བདག་དཔལ་ཡེ་ཤེས་ཀྱི་མགོན་པོ་དང༌། རྡོ་རྗེ་གཡུ་སྒྲོན་ལ། དགེ་བསྙེན་སྨྱོན་ཁ་རྣམས་ཀྱིས་མཛོད་ལ། བསྟན་པ་སྲུངས་འཕྲིན་ལས་སྤེལ་
ཅིག༑ །།ཞུས་དག།

༄༅། །བདེ་མཆོག་སྙན་རྒྱུད་ལས། སྲོག་དང་ཐུར་དུ་བསྲེ་བའི་གདམས་པ་ཞེས་བྱ་བ་བཞུགས་སོ།།
གཅིག་
གསར་

༄༅། །བླ་མ་ཡི་དམ་ལྷ་ལ་འདུད། །སྲོག་དངཐུར་དུ་འགྱུ་བའི་རླུང༌། །གཅིག་ཏུ་བསྲེ་བའི་མན་ངག་ནི། །མི་ཏྲའི་གསུང་བཞིན་
འདིར་བཀོད་བྱ། །དེ་ཡང་བདེ་མཆོག་སྙན་རྒྱུད་ཀྱི་ལམ་ལ་མཆོག་ཏུ་མོས་པས་ཞུགས་པའི་གང་ཟག་གིས། སྲོག་ཐུར་བསྲེ་བའི་གདམས་པ་ལ་
གཉིས༑ དང་པོ་ཡིད་ཆེས་པར་བྱེད་པའི་བརྒྱུད་པ། དེ་ལས་བྱུང་བའི་གདམ་ངག་གོ།དང་པོ་ནི། ཉེ་བའི་ལོ་རྒྱུས་དངོས་གྲུབ་མྱུར་བའི་ཤིང་རྟ་
དང་༑ བཀའ་རྒྱ་མར་གསལ་ལ། ཁྱད་པར་འདིར། ནུབ་ཕྱོགས་ཨུ་རྒྱན་གྱི་ཡུལ་ལྷོ་ཕྱོགས་ཀྱི་དུར་ཁྲོད་གསེར་ཆེན་འབར་བའི་གནས་སུ་མི་ཏྲ་ཛོ་ཀི་སྐུ་

༄༅། །མདོག་སྨུག་ནག་ཞལ་གཅིག་ཕྱག་གཉིས་པ་རལ་པའི་ཅོད་པཎ་མེ་ཏོག་གི་ཐོད་བཅིངས་ཅན། རུས་པའི་རྒྱན་དྲུག་གིས་བརྒྱན
པའི་ཕྱག་གཡས་སེང་ལྡེང་གི་ཌཱ་མ་རུ་ནམ་མཁར་འཁྲོལ་བ། གཡོན་པ་ཀ་པཱ་ལ་ཐུགས་ཀར་འཛིན་པ། ཞབས་སེམས་དཔའི་སྐྱིལ་ཀྲུང་གིས་ཞིང་ཆེན་གྱི་
གཉིས་
སྟེང་དུ་བཞུགས་པ། དཔའ་བོ་དང་མཁའ་འགྲོའི་འཁོར་གྱིས་བསྐོར་ཞིང༌། སྙན་རྒྱུད་ཀྱི་གདམས་པ་གནང་བའི་དུས་ཀྱི་ཚོགས་འཁོར་བསྐོར་བའི་གྲལ
དུ༑ རང་ཉིད་ཀྱང་འདུག་པའི་ཉམས་བྱུང་ཞིང༌། གདམས་པ་འདི་ཉིད་གནང་བ་ཡིན་ལ། རང་གི་སློབ་མ་ལུང་ནས་ཟིན་པ་ཌཱ་ཀི་རས་ཆེན་པ་

ལའང་༑ འདི་དང་མཐུན་པར་སྣང་བ་ཐོབ་པ་བྱུང་འདུག །གཉིས་པ་གདམས་ངག་དངོས་ལ། སྔོན་འགྲོ། དངོས་གཞི་གཉིས། དང་པོ་ནི། སྟེང་རླུང་ལ་འབྱོངས་པར་བྱ་ཞིང་། འདིར་
མ་འཐུས་པའི་སྒྲོགས་འདྲེན་རླུང་གི་ཞལ་གདམས་གནད་ཀྱི་ཕྲེང་བར་གསལ་ལོ། །གཉིས་པ་ལ། འོག་རླུང་སྟེང་དུ་འདོན་པ། སྟེང་རླུང་འོག་ཏུ་འདོན་པ། སྟེང་འོག་བར་དུ་བསྲེ་བ། བར་
རླུང་འོག་ཏུ་བསྲེ་བ། འོག་རླུང་སྟེང་དུ་བསྲེ་བ། རྒྱུན་དུ་འཆིང་བ། ལས་ལ་སྦྱར་བ། ཡོན་ཏན་བསྟན་པ་འབྲས་བུ་ཐོབ་པ་དང་དགུ དང་པོ་ལ། མལ་བཅའ་བ། ཟས་བཅའ་
བ༑ ལུས་གནད་རླུང་གནད་དང་གསུམ། དང་པོ་མལ་བཅའ་བ་ནི། འབོལ་ལྟ་བུའི་སྟན་འབོལ་བར་བྱས། རྒྱབ་དང་གཡས་གཡོན་དུ་མཉེ་འབོལ་ལྟ་བུས་སྐྱོར། མི་ཁྱགས་པའི་གོས་གྱོན་
ལ་འདུག གཉིས་པ་ཟས་བཅའ་བ་ལ། ལྟོ་ལ་སྦྱང་བ་དང་། རྩ་ལ་སྦྱང་བ་གཉིས། དང་པོ་ལྟོ་ལ་སྦྱང་བ་ནི། མར་ཆུར་བཏབ་ལེགས་པར་བསྡུས་པ་ལ་རྩམ་པ་ཟོལ་མེད་བཏབ་པའི་བཙོས་
ཟན་ཁུ་ཚུར་ཙམ་དུས་གསུམ་དུ་མར་དཀར་གྱི་ཐུག་པ་ཤིན་ཏུ་དུ་བས་འཕུལ་ལ་བཏང་། སྐོམ་དད་ཆེ་བ་བྱུང་ན་མར་དཀར་གྱི་ཐུག་པ་དུ་བར་བྱས་ནས་གཏོང་། གཉིས་པ་རྩ་ལ་སྦྱང་བ་ནི། ཆང་༔

༄༅། །ཁུས་གསུམ་པ་འཇམ་བསྲེས་པ་ལ་རྩམ་པ་གར་སླ་ཐུག་ཡལ་ཙམ་བཏབ་པ་ནི་ལྟོགས་སུ་གཏོང་། དེ་རྗེས་ཁོག་ཏུ་ཆུ་འཐུང་བཞིན་བྱས་ལ། ལོག་པ་བཤལ་ནས་འབོད་
པ་ཡང་ཡང་བྱེད། དེ་ལྟར་བྱས་པས་རྩ་སྟོང་པར་འགྲོ་བའོ། །གསུམ་པ་ལུས་གནད་རླུང་གནད་ལ། དབང་པོ་རབ་འབྲིང་གསུམ། དང་པོ་རབ་ནི། སེམས་དཔའི་སྐྱིལ་ཀྲུང་ལྷོད་རྟིང་པས་
འོག་སྒོ་དམ་པར་བཀག ལག་གཉིས་རྡོ་རྗེ་ཁུ་ཚུར་བསྣོལ་བས་མདུན་གྱི་ས་ལ་བཙུགས། རླུང་རོ་ལན་དགུ་བསལ། སྒྲོགས་འདྲེན་མང་དུ་བྱས། ལྟོ་བ་འཐེན། འོག་སྒོ་དྲག་ཏུ་ཡར་འཐེན་
པ་དང་། ལྟེ་འོག་ཏུ་ཡཾ་ལས་རླུང་གི་དཀྱིལ་འཁོར་གཞུའི་དབྱིབས་ཅན་ཡཾ་གྱིས་མཚན་པ་གཅིག་བསྒོམས་པ་ཡར་འདོན་དུས་ཡཾ་དེ་ཁ་ལ་འཐེན་པར་བསམས་པས། སྒྲོགས་པ་འབད་མེད་དུ་འཐེན་
པ་དང་མཉམ་དུ་ཐུར་སེལ་ཡང་འཐེན་པའོ། །སྐྱེས་དམན་ལའང་འདིས་འཐེན་པའོ། །གཉིས་པ་འབྲིང་ནི། པུས་མོ་ས་ལ་བཙུགས། རྡོ་རྗེ་ཁུ་ཚུར་བརླ་སྟེང་དུ་མནན། ངག་གི་ཧཱ་ཞེས་རླུང་
ཤེད་བསྐྱེད་དེ་ཧཱུཾ་གིས་ནད་འཐེན་དྲག་ཏུ་བྱ། སྐྱེས་དམན་ལའང་དེ་ལྟར་བྱའོ། །གསུམ་པ་མཐའ་མ་བཙན་ཐབས་སུ་འདོན་པ་ལ། རྫས་བསགས་པ། ལུས་གནད་བསྟན་པ། ལས་ལ་སྦྱར་བ་

གསུམ༑ དང་པོ་རྫས་བསགས་པ་ནི། ཞིང་ཆེན་གྱི་ལྤགས་པ་ལ་དྲི་བཞོན་གྱི་ཁུག་མ་དཔངས་སུ་ཁྲུ་གང་། ཞེང་དུ་རྐང་གང་བ་གཅིག་བཅོས། ཟངས་ལ་དྲི་བཞོན་གྱི་གསང་རིང་ཐུང་མཛུབ་
གང་བ། སྦོམ་ཕྲ་སོར་མོ་ཙམ་བྱས་པའི་སྣེ་མོ་དྲི་བཞོན་གྱི་ཁུག་མར་བཅུག འབྱར་བྱེད་ཀྱིས་དམ་པར་དེའི་སྟེང་དུ་སྲིན་པོའི་ཁ་ཆུའི་སྐུད་པས་དྲི་བཞོན་མི་ཚོར་བར་བསྡམས། དྲི་བཞོན་གྱི་མའི་
ཁ་ལ་རྐང་འཐུང་གི་བཟང་ཁ་བྱེད་པའོ། །གཉིས་པ་ལུས་གནད་ནི། པུས་མོ་གཉིས་ས་ལ་བཙུགས་པ་དང༌། ལག་ངར་བསྣོལ་ཏེ་ས་ལ་བཙུགས། སྐེད་པ་ཉག་བྱས། སྒྲོགས་འདྲེན་
འབྱུང་༑ དེས་ཤེས་པའི་རླུང་ཕྱིར་ལན་དགུ་འབུད་པའོ། །གསུམ་པ་ལས་ལ་སྦྱར་བ་ནི། ཟངས་ཀྱི་དྲི་བཞོན་གྱི་གསང་དང་ཌི་ཧ་དེ་བའི་སྒོ་གཉིས་ཁ་ལ་མར་གྱིས་བཀུས་པ་ཕྱེད་ཙམ་
: བཙུག གྲོགས་གཅིག་གིས་དྲི་བཞོན་གྱི་ཁུག་མ་གདབ་པ་དང་། རང་གིས་སྒྲོགས་འདྲེན་མཉམ་དུ་བྱས་པས། ཐུར་སེལ་བཙན་ཐབས་སུ་ལོག་སྟེ། མགྲིན་པར་སླེབ་དུས། དྲི་བཞོན་གྱི་ཁུག་
མ་གདབ་པ་བཤོལ་ཏེ། སྐྱུགས་སྟངས་དང༌། སྒྲོགས་འདྲེན། སྦུངས་འཐེན། ཧཱུཾ་འཐེན། ཧུག་འཐེན་སོགས་ཀྱིས་ཁ་ནང་དུ་འདྲེན་པའོ། །གཉིས་པ་སྟེང་རླུང་འོག་ཏུ་འདོན་པ་ནི། རྩ

སྙན་༄༅། །སྦྱང་བ་གོང་ལྟར་བྱས་ལ། ལུས་གནད་ཙོག་པུ། ལག་པ་རྡོ་རྗེ་ཁུ་ཚུར་མགོ་སྤྲད་པ་མདུན་དུ་བཙུགས། ཧུབ་དང་ཧོབ་ཀྱིས་ཕྱིའི་ནང་དུ་དྲངས་ཏེ། སྒྲོགས་པ་
བརྒྱུད་
རྔུབས་ཤིང་མནན་པས་གསུས་པ་ཁེངས་པ་དང་། སྙག་མའི་དྲི་བཞོན་གྱི་གསང་སྦོམ་ཕྲ་ཇི་ལྟར་འཚམས་པ་གཅིག་ཌི་ཧ་དེ་བའི་སྒོར་བཅུག སྣེ་མོ་གཅིག་ལ་དར་སྲབ་གཅིག་གིས་བཀབ་པ་ལ་
ཨི
གྲོགས་ཀྱིས་ཁ་གཏད་དེ་ཤེད་བསྐྱེད་ལ་འཇིབས་པས་སྟེང་རླུང་འོག་ཏུ་འཐེན་པའོ། །གསུམ་པ་སྟེང་འོག་བར་དུ་བསྲེ་བ་ནི། ལུས་གནད་སེམས་དཔའི་སྐྱིལ་ཀྲུང་བྱས་ལ། འོག་རླུང་ཡར་
བཞི་
འཐེན༑ སྟེང་རླུང་མར་མནན་ཏེ་བར་དུ་བསྲེས། ལག་པ་རྡོ་རྗེ་ཁུ་ཚུར་པུས་མགོ་གཡས་གཡོན་གཉིས་སུ་བསྣོལ་ཏེ་རླུང་རྒྱ་མཚོ་སྒང་གཤོང་གི་སྦྱོར་བ་ལན་བཅུ་བྱས། ལག་པ་རྡོ་རྗེ་བསྡམས་པ་
མཛུབ་མོ་བརྐྱང་བའི་སྙིམ་པར་ཤིང་ལྟ་བུའི་འབོལ་མཐོ་བཅུག་པས། ལྟེ་བའི་གནས་ལན་བཅུ་བརྡུང་། བར་གྱི་རོ་བརྐྱང་གི་རྩ་ལྟེམ་རྒྱ་མཚོ་གཡས་གཡོན་དུ་གདབ་པ་ལན་བཅུ། ཡང་གོང་གི་
ཕྱག་རྒྱས་ལྟེ་བའི་གནས་ལན་བཅུ་བརྡུང་། སྟེང་འོག་ཏུ་འཕུལ་འཐེན་ལན་བཅུ། ཡང་བརྡུང་བ་ལན་བཅུ། གཡས་གཡོན་དུ་བསྐོར་ཐེངས་ལན་བཅུ། ཡང་བརྡུང་བ་ལན་བཅུ་རྣམས་སྤེལ་མར་

བྱ་ཞིང༌། རྒྱུན་དུ་བར་རླུང་དང༌། སེམས་ཉིད་བསྲེས་ཏེ་མ་ཡེངས་པའི་ངང་དུ་འཇོག་པར་བྱའོ། །བཞི་པ་བར་རླུང་འོག་ཏུ་བསྲེ་བ་ནི། ལུས་གནད་སེམས་སྐྱིལ་ལག་པ་ཁུ་ཚུར་གཡས་གཡོན་
པུས་ཟུར་དུ་བཙུགས། རླུང་རྒྱ་མཚོའི་གཏིང་དུ་འཕུལ། སྲིན་པོ་ཅུང་ཟད་འཐེན། ལྟེ་འོག་གི་མཚམས་སུ་ཁ་སྦྱར་རྡོ་རྗེ་ཁུ་ཚུར་བསྡམས་པ་མ་བྲལ་བར་འཕོངས་སྡེབ་པ་མང་དུ་བྱ། རྒྱ་མཚོའི་
འོག་འཕུལ་འཐེན་མང་དུ་བྱས་པས་བསྲེ་བའོ། །ལྔ་པ་འོག་རླུང་སྟེང་དུ་བསྲེ་བ་ནི། སེམས་སྐྱིལ་ལྷོད་དེ་བ་ལ། རྡོ་རྗེ་ཁུ་ཚུར་མདུན་དུ་བསྣོལ་ཏེ་ས་ལ་བཙུགས། ཐུར་སེལ་དྲག་ཏུ་འཐེན་
པས༑ མགྲིན་པར་སླེབ་དུས། རླུང་རྔུབས་པ་དང་ལྷན་དུ་རྡོ་རྗེ་ཁུ་ཚུར་གཉིས་ཁ་ནང་དུ་བསྟན་པ་བསྣོལ་མ་སྙིང་གར་བསྡམས། རླུང་སྟེང་འོག་གཉིས་སྟོད་དུ་ཁ་སྦྱར། གཡས་གཡོན་གཉིས་
སུ་འཐེན་པ་ལན་བཅུ། གཡས་གཡོན་གཉིས་སུ་གཅུ་བ་ལན་བཅུ། རྒྱབ་མདུན་དུ་དགྱེ་དགུ་ལན་བཅུ། གཡས་གཡོན་དུ་བསྐོར་བ་ལན་བཅུ། ལག་པའི་སོར་མོ་བསྣོལ་བ་མདུན་དུ་བརྐྱངས་ཏེ་
སྙིང་ཁར་བརྡེག་པ་ལན་བཅུ། རྡོ་རྗེ་ཁུ་ཚུར་པུས་མགོར་བཙུགས་ཏེ་སྤྲག་པ་ལན་བཅུ་བྱས་པས་སྟེང་དུ་བསྲེ་བའོ། །དྲུག་པ་ལས་ལ་སྦྱར་བ་ལ། ལས་སྦྱར་དང་། གེགས་སེལ་གཉིས། དང་༔

༄༅། །པོ་ལས་ལ་སྦྱར་བ་ནི། ཞིང་ཆེན་གྱི་དྲི་བཞོན་གྱི་ཁུག་མ་རྒྱ་སྤོས་ཀྱི་དྲིས་བཀང་སྟེ། གོང་གི་སྦྱོར་བ་ལྟར་བྱས་པས་ཁ་སྣ་ནས་རྒྱ་སྤོས་ཀྱི་དྲི་འཐོན་པ་འབྱུང་
ལ༑ འདི་ལ་གོམས་པ་དང་། ཆང་དང་ཆུ་སོགས་ཁ་ལ་འདྲོངས་པ་ཡིན་ནོ། །ཡང་སྟེང་རླུང་འོག་ཏུ་འདྲེན་པའི་ལས་སྦྱོར་ནི། ཁ་ནང་དུ་རྒྱ་སྤོས་ཀྱི་དྲི་བཏང་སྟེ་འོག་ཏུ་འདོན་པའོ། །དེ་ལ་
གོམས་པས་རྩམ་པ་ཁ་ནས་བཏང་བས་འོག་སྒོར་འཐོན་པའོ། །གཉིས་པ་གེགས་སེལ་ནི། གང་ན་སར་བརྡུང་ཞིང་ཉེད། སྟོད་དུ་འཚངས་དྲགས་ན་རླུང་མ་བཟུང་བར་འབེབས་བྱེད་བཙན་ཐབས་
སུ་འདོན་པའི་དུས་ཐལ་ཆེས་ན་འོག་ཏུ་སྙུག་མས་འཇིབ་ཅིང༌། མོ་ཁྲིད་ཀྱི་གེགས་སེལ་དུ་གསལ་བ་ལྟར་བྱ། བདུན་པ་རྒྱུན་དུ་འཆིང་བ་ནི། སེམས་སྐྱིལ་ལྷོད་དེའི་པུས་མོའི་སྟེང་དུ་ལག་པ་
གནོན་བྱས་ལ་སེམས་མ་བཅོས་པའི་ངང་ནས། ངག་གིས་ཕཊ་ཅེས་ཡེ་ཤེས་ཕྱག་རྒྱ་ཆེན་པོའི་རླུང་སྦྱོར་ལས་རླུང་གི་སྐྱོན་གྱིས་མ་གོས་པའི་ཡེ་ཤེས་ཀྱི་རླུང་འདེང་བས་དེ་དུས་འཆིང་བའོ། །
བརྒྱད་པ་ཡོན་ཏན་བསྟན་པ་ནི། སྟེང་འོག་གི་རླུང་འདྲེས་པའི་ཡོན་ཏན་སྣང་སེམས་འདྲེས་ཤིང་། དྲི་ཆེན་དྲི་ཆུ་ཡང་ཤུགས་འབྱུང་གིས་འགགས་པས། སྙིགས་མ་རྣམས་དྭངས་མར་སོང་
445

སྟེ༑ མི་འགྱུར་རྡོ་རྗེའི་སྐུར་འགྱུར་ལ། ཁམས་འདྲེན་འགྲེམས་ཀྱི་རྩོལ་བ་ཟད། འཁྲུལ་གྲོལ་གྱི་འཚང་རིག ཡེ་ཤེས་ཕྱག་རྒྱ་ཆེན་པོའི་ལམ་ལ་ལོངས་སྤྱོད་དོ། །དགུ་པ་འབྲས་བུ་
མངོན་པར་རྫོགས་པར་སངས་རྒྱའོ། །དེ་ལྟར་སྲོག་དང་ཐུར་སེལ་གཅིག་ཏུ་བསྲེ་བའི་མན་ངག བླ་མ་མི་ལ་དང༌། བླ་མ་རས་ཆུང་པའི་ཞལ་གྱི་གདམས་པ་ཀུན་ལ་མེད་པའི་ཁྱད་ཆོས་
འདི༑ རབ་ལོ་གཅིག འབྲིང་ཟླ་གཅིག མཐའ་མ་ཟླ་བ་ཕྱེད་རེ་ལ། སློབ་མ་ཚེ་བློས་བཏང་གི་ཆོས་བྱེད་སྣོད་དང་ལྡན་པ་གསུམ་རེ་ལ་སྟེར་བ་མ་གཏོགས། དེ་ལས་འཆལ་བར་གྱུར་
ན༑ དཔལ་ཡེ་ཤེས་ཀྱི་མགོན་པོ་དང་། དགེ་བསྙེན་སྨྱོན་ཁས་ཆད་པ་ཆོད། །ཡང་ཆོས་སྐྱོང་གི་སྐབས་སུ། དགུང་ལོ་བཅོ་ལྔ་བཞེས་པའི་དུས་ཀྱི་ཟིན་བྲིས་ཤིག་གནང་འདུག་པ་ནི། །ན་མོ་གུ་
རུ་ཤྲཱི་ཙཀྲ་སམྦྷ་ར་ཝེ། གདམས་པ་འདི་ལ་གཉིས་ཏེ། ཡིད་ཆེས་པའི་ལོ་རྒྱུས་དང་གདམས་པ་དངོས། དང་པོ་ནི། བདག་ལོ་བཅོ་ལྔ་ལོན་པའི་དུས། ཙ་རི་ཏྲ་ཡེ་ཤེས་ཀྱི་འཁོར་ལོ་མཇལ་
བར་ཕྱིན་པའི་ཚེ་རྒྱ་རས་མིག་ར་ཕུག་ཏུ་རྨི་ལམ་སྣ་ཚོགས་པ་གཅིག་རྨིས་པའི་རྗེས་ལ། ཨ་ཙ་ར་གཟུགས་བཟང་བ་གཅིག་བྱུང༌། ངེད་རང་དང་། སྔགས་པ་དཔལ་འབྱོར་གཉིས་ཀྱིས་ཆོས་སྐྱོང་

༄༅། །གི་གསོལ་ཁ་གཏོང་བ་ཞིག་དང༌། གཏོར་དབང་བྱེད་སྙམ་ཙ་ན། ཛོ་ཀི་དེ་ན་རེ། གཏོར་དབང་དང་སྒྲུབ་ཐབས་དེ་བཞིན་མིན་ཟེར་བ་ཞིག་བྱུང་མཚམས། ངེད་
རང་གི་ཕྱག་ལེན་འདི་ཀ་ཡིན། ཁྱོད་ལ་སློབ་རྒྱུ་ཡོད་ན་སློབས་བྱས་པས། ཛོ་ཀི་དེ་ན་རེ་ལོ་ཙཱ་བ་གཅིག་དགོས་ཟེར། མི་དགོས།ྋ ཁྱོད་རང་གིས་སློབས་བྱས་པས། དེ་ན་རེ། མ་ཧཱ་ཀཱ་
༡ ལ༑ ཀཱ་ལ་གུབ་དྲི། ཙི་ལ་ཙི་པ། ཀ་འུ་པ། ཀ་ལ་ར་ཏྲི། ཡ་མ་ཨགྣི་སརྦ་ཀཱ་ལ་དུརྐ་ཟེར་བ་ལ་གོ་བ་གཅིག་སློབས་བྱས་པས། བཅུ་ཕྲག་གསུམ་གྱིས་སྨིན་པར་དབང་བསྐར་ནས། རྩ་
༈གསུམ་ནང་དུ་ལྷ་གསུམ་བསྒྲུབ་པར་བྱ། །འཁོར་ལོ་བཞི་ལ་ལྷ་བཞི་བསྒྲུབ་བྱ་སྟེ། །ཙིཏྟའི་དཀྱིལ་དུ་ཤེལ་གྱི་གའུ་བསྡམ། །འདྲེ་ཡི་རྩ་ལ་མེ་ཞགས་ཆུང་བར་བྱ། །བསྐྱེད་རྫོགས་གཉིས་སུ་
གཉིས་ཀྱིས་གབ་པར་གསལ། །བཀའ་རྒྱས་སྡོམ་པ་བླ་མའི་དྲུང་དུ་ཞུས། །ཕན་ཡོན་འདི་ཕྱིའི་འཕྲིན་ལས་རྒྱས་པར་ཤོག །ཧ་ཧ། ཨ་ཨ་ཨེ་ཀ་ཙ་ཏུར་ཡ། མ་ཎི་བྷ་ཝ་ཟེར་བ་གཅིག་སྨྲས་
མཚམས་གཉིད་སད་བྱུང་ཞེས་བཀོད་པ་གནང་འདུག་པ། ཤེས་རབ་རྒྱ་མཚོས་འདིར་བཀོད་པ་ཡིན་ནོ། །མངྒ་ལཾ་བྷ་ཝནྟུ།། །།ཞུས་དག། 447
448(B)

448(B)
BlankPage AsPerOriginalDocument

སྙན་༄༅། །བདེ་མཆོག་སྙན་རྒྱུད་ལས། ལས་རླུང་དབུ་མར་འགོག་པའི་གདམས་པ་ཞེས་བྱ་བ་བཞུགས་སོ།། ན་མོ་དཔལ་འཁོར་ལོ་སྡོམ་པའི་རྫོགས་རིམ་ལས། ལས་རླུང་གི་རྒྱུ་བ་དབུ་མར་
བརྒྱུད་
འགོག་པར་བྱེད་པའི་གདམས་པ་ལ། འཇམ་པོའི་རླུང་དབུ་མར་གཞུག་པ་དང་། དྲག་པོའི་རླུང་དབུ་མར་གཞུག་པ་གཉིས་ཡོད་པའི་དང་པོ་ལ་ལུས་གནད། སེམས་དཔའི་སྐྱིལ་དཀྲུང་ལ་ལག་
ཨི
པ་པུས་མོར་བཞག །རང་བདེ་མཆོག་ཡབ་ཡུམ་འཇའ་ལུས་ཀྱི་རྣམ་པར་ཡོད་པ་བསྒོམས་ལ། འོག་རླུང་ཅུང་ཟད་འཐེན་ཞིང་སྟེང་རླུང་ལྟེ་བར་བཟུང་ལ་སྐེད་པ་ཉག་བཏང་། རླུང་མདུན་ལ་
གཅིག་
དྲག་ཏུ་འཕུལ་བས་དབུ་མར་ཚུད། ཡང་རིགས་ཅིག་ལ། དམིགས་པ་དང་རླུང་གོང་དང་འདྲ་བ་ལ། རྐང་པ་གསང་སྐྱིལ་བྱས་ལག་པ་རྐང་ཐེབ་ལ་བཟུང་བའི་གནད་ཀྱིས་ཚུད་པ་ཡོང་། ལ་
ལར་ཙོག་བུ་ལག་གཉིས་བརླ་ཟུར་ནས་རྐང་པར་བཟུང་བས་ཡོང་། དྲག་པོ་ལ་རླུང་ཅན་དང་རླུང་མེད་གཉིས་ཀྱི། དང་པོ་ནི། རླུང་གནད་དམིགས་པ་གོང་ལྟར་ལ། རྐང་པ་པུས་མོ་གཙུགས་
ལ༑ ལག་པས་མཆན་རྩ་གཉིས་བསྡམས་ལ། རླུང་བརྒྱང་བ་དང་རྒྱབ་དུ་སྒྱེད་པ་མཉམ་པོར་བྱས་པས་ཚུད། རིགས་ཅིག་ལ་རླུང་དྲག་ཏུ་བཟུང་ལ་ཧར་གྱིས་ལངས་ལ་ལག་སྟེང་དུ་རྐྱང་ཞིང་
449

ཅུང་ཟད་སྒྱེད་བྱས་པས་ཚུད་པར་འགྱུར། རླུང་མེད་ནི། ལུས་སེམས་དཔའི་དཀྱིལ་དཀྲུང་བྱས་ལག་པ་པུས་མོར་བཀབ་ལ། གཞོགས་གཡས་ཕྱོགས་ནས། སྟོད་དང་མགོ་དགུག་བྱས་ལ་
ས་འཚམས་ནས། གཡོན་དུ་སྐོར། རྒྱབ་ལ་སྒྱེད་བྱ་ཏེ། ཡང་གཡས་ནས་སྔར་ལྟར་བསྐོར་བས་མི་ཚུད་མི་སྲིད་དོ། དེ་ལྟར་ཉམས་སུ་བླངས་པས། དང་པོ་སྣང་བ་དཀར་ལམ་གྱི་སོང་ཏེ་
ཕྱི་རོལ་གྱི་སྣང་བ་ཐམས་ཅད་བུན་བུན་ཆད་པ་ཡོང་། དེ་ཐོག་ཏུ་སེམས་ལྷོད་དེ་རང་ངོ་ཤེས་པར་བྱེད། དེ་ནས་སྣང་བ་དམར་ལམ་གྱིས་སོང་ཏེ་ཕྱི་རོལ་གྱི་སྣང་བ་འདི་འདུག་སྤུ་རིས་མི་ཆོད་པའི་
ཐུན་བུན་པ་ཡང་། དེ་ཡང་ངོས་བཟུང་ཞིང་སློད། དེ་ནས་སྣང་བ་ནག་ཐུམ་གྱིས་སོང་ཏེ་ཕྱི་རོལ་སྣང་བ་འགག་པ་འབྱུང༌། དེ་ཡང་ངོས་བཟུང་ཞིང་སེམས་སློད་ལ་བཞག །དེ་ནས་གཟུང་
འཛིན་དང་བྲལ་བའི་ཡེ་ཤེས་ཀྱི་སྣང་བ་སྤྲིན་མེད་ནམ་མཁའ་དེངས་པ་ལྟར་དེ་ངོས་བཟུང་ཞིང་རང་ངོ་ཤེས་པར་བྱེད་ལ།ྋ འདི་ལྟ་བུ་བསྒྲུབ་བྱའི་གཙོ་བོ་ཡིན་པས། རྒྱུན་བསྲིང་བ་དང་རིང་དུ་
གནས་པར་བྱེད་ཅིང༌། ཡང་ཡང་ཉམས་སུ་བླང་བར་བྱའོ། །རླུང་སེམས་སྙིང་ཁའི་འཁོར་ལོ་ཞུགས་ན་སེམས་རང་རིག་དྲན་པ་ཡོད་ཀྱང་ལུས་འཚོ་མི་ཐུབ། འཁོར་ལཽ་གཞན་གང་དུ་ཟིན་ཀྱང་

།ལུས་འཚོ་ཐུབ་པ་ཡིན་ནོ། དབང་པོ་རབ་འབྲིང་གི་ཉམས་ཀྱི་འཆར་སྒོ་དང་། ངོ་སྤྲོད་བླ་མ་མྱོང་བ་ཅན་གྱི་གནད་ལས་ཤེས་པར་བྱའོ། ཉི་ཁྲི་ཆིག་སྟོང་དྲུག་བརྒྱའི་
བརྒྱུད་
རླུང་༑ །སྐྱེ་འཆི་མེད་པར་འཆིང་བའི་གནད། །མཁའ་འགྲོའི་གསུང་བཞིན་འབྲུག་པའི་རིགས། །ཆོས་ཀྱི་གྲགས་པས་སྦྱར་བ་ཡིན། མངྒལཾ་བྷ་ཝནྟུ་ཤུ་བྷཾ།། ཞུས་དག
གཉིས་
452(B)

452(B)
BlankPage AsPerOriginalDocument

།བདེ་མཆོག་སྙན་རྒྱུད་ལས་གེགས་སེལ་ནད་བརྒྱ་སྨན་གཅིག་ཅེས་བྱ་བ་བཞུགས་སོ།། ན་མོ་གུ་རུ་དེ་བ་ཌཱ་ཀི་ནཱི་ཡེ། དམིགས་པ་མེད་པའི་ཐུགས་རྗེ་ཆེན་པོ་ནི། །ཀུན་ལ་ཁྱབ་པའི
བདག་ལ་བརྩེ་ལྡན་ལ། །བླ་མ་མཆོག་དང་འཁོར་ལོ་སྡོམ་པ་ལ། །དད་པའི་སྟོབས་ཀྱིས་རྟག་ཏུ་གུས་ཕྱག་འཚལ། དཔལ་རྡོ་རྗེ་རྣལ་འབྱོར་མའི་གསང་ཚིག །བླ་མ་ཨོ་རྒྱན་རས་ཆུང་པའི་
ཁྱད་ཆོས། ནད་བརྒྱ་འཁྲུལ་འཁོར་གཅིག་གིས་འདོན་པའི་གདམས་པ་ཟབ་མོ་འདི་ལ། ལམ་ལ་ཞུགས་པའི་རྣལ་འབྱོར་པ་ལ། རྩ་ཐིག་རླུང་གསུམ་གྱི་ཉམས་ལེན་ལ་འབད་པས། ཁམ་དྲི་
གཅིག་
ཆེན་དྲི་ཆུ་དང་མཉམ་དུ་ཟགས་པའི། རང་བཞིན་གྱིས་འཛག་པ་ལ་སོགས་པ་ཐིག་ལེ་མི་བརྟན་པ་བྱུང་ན། རྡོ་རྗེའི་ཀུན་རྫོགས་རྐང་པ་བསྣོལ་ལ། ལག་པ་རྡོ་རྗེ་རྩེ་གཅིག་པའི་ཕྱག་རྒྱ་གཡོན་གྱི་
ཕོ་བ་ནས་རླུང་ཕྱིར་འབུད་རེ་རེ་དང་སྦྱར་ཏེ་སང་སང་འཐེན་ལ་སྤྱི་བོར་ཐང་གིས་འཐེན་པ་གཡས་སུ་སྐྱོག་བྱས་ཏེ་རླུང་ཕྱིར་བཟུང་བཞིན་པའི་ངང་ནས་འཕོངས་འབེབས་སྟན་ལ་འབེབས་པའོ། ཡང་
གཡས་སུའང་དེ་ལྟར་བྱས་ལ་འབེབས། ཐམས་ཅད་ལ་དབང་པོ་གྱེན་ལ་བཟློག །དམིགས་པ་ནི། རང་གི་རྡོ་རྗེ་ནང་དུ་ལག་པ་རྡོ་རྗེ་རྩེ་ལྔ་པར་གྱུར་པའི་རྩེ་ལ་མེ་འབར་བས། རྩ་གསུམ་གྱི་

མདོ་ནས་ཁམས་དཀར་པོ་ཡར་དེད་དེ་སྤྱི་བོར་སྐྱལ་བར་བསྒོམ་པའོ། མཚན་མོ་ཡང་དམིགས་པ་དེ་བསྒོམས་ལ། རྡོ་རྗེ་བརླ་ལ་མ་རེག་པར་ཉལ་བས། ཉིན་མཚན་གྱི་ཐིག་ལེའི་གེགས་ཀུན་
སེལ་བའོ། ཡང་རྒྱུ་མ་མཁལ་ཁུང༌། རྩིབ་མ་ལ་སོགས་གཟེར་ཞིང་ན་བ་དང་། དྲི་ཆེ་ཆུང་བསྡམས་པ། ཕོ་བ་སྦོས་པ། བརླ་ན་བ་ལ་སོགས་པ་གང་བྱུང་ཡང༌། རྡོ་རྗེའི་ཀུན་རྫོགས་
ལ༑ རླུང་ཁ་སྦྱར་ནས་ལག་པ་མར་ལོག་དུས་མཁལ་མ་མ་གཏོགས། ནད་གར་ཡོད་དུ་རྟོག །དྲི་ཆུ་བསྡམས་པ་ལ་རྒྱ་སུག་མར་དང་བསྲེས་པ་རན་ཙམ་བཤད་པར་བཅུག་ལ་འཁྲུལ་འཁོར་
བྱས་པས་སེལ་ལོ། མཁལ་མ་ན་བ་ལ་མར་འབེབས་དུས་མཁལ་མ་གཞོས་པས་སེལ། ཡང་རླུང་སྟོད་དུ་འཚངས་པ་གདོང་པ་སྦོས་པ། མིག་ནད། རྣ་བའི་ནད། ཁ་ནད། མགྲིན་པའི་
ནད་ལ་སོགས་པ་སྟོད་ཀྱི་ནད་ཅི་བྱུང་ཀྱང༌། རྡོ་རྗེའི་ཀུན་རྫོགས་རླུང་མ་བཟུང་བར་བྱས་པས་སེལ། རྣ་བའི་ནད་དེས་ཀྱང་མ་སེལ་ན། སྣ་དང་མིག་བཀག་ལ་རླུང་མགོ་ལ་བཟུང་བས་
ཕན༑ མིག་ནད་མ་སེལ་ན། མིག་ཕྱེ་ལ་གོང་ལྟར་བྱས་པས་སེལ། སྐེ་ན་ན་གཡས་འཐེན་གཡོན་འཐེན་གྱིས་སེལ། མགོ་ན་ན། ཀུན་རྫོགས་འབེབས་དུས་ལྀག་པ་སྤྱི་བོར་རྒྱབ་པས་

༄ ༅། །སེལ། གཞན་ཡང་སྟོད་ན་བ་ལ། ཧ་འདོན་དང་འབེབས་བསྟུན་པས་སེལ། གཞན་ཡང་ལུས་སྦོས་པ་དང་། ཤུ་འཐོར་ལ་སོགས་པ་བྱུང་ན། རས་དྲི་ཆུ་དང་
ཚ༑ ཆུ་དཔུན་གྱི་ཆུས་སྦངས་པ་གང་ནད་ཡོད་སར་བསྡོམས་ཏེ། ཀུན་རྫོགས་རླུང་ཅན་དང་། རླུང་མེ་གང་བདེ་བྱས་པས་ཕན་ངེས་སོ། །ཧྲིལ་དྲིལ་ན་སྟོད་ཀྱི་ནད་ལག་པ་རྡོ་རྗེ་རྩེ་གཅིག་གི་
ཕྱག་རྒྱ་ཡར་འཐེན་པས་སེལ། རྐང་པ་དྲིལ་བས་སྨད་ཀྱི་ནད་སེལ། འབེབས་བྱས་པས་ལུས་ཀུན་གྱི་ནད་སེལ་བ་སྟེ། དེ་ཡང་ཐམས་ཅད་ལ་རླུང་ཅན་རླུང་མེད། ཕྱིར་འཛིན་དམིགས་སུ་
གང་འགྲོ་བྱས་པས་སེལ་བ་ཁྱད་ཆོས་ཡིན་ནོ། །སྐྱེས་དམན་ཡིན་ན་འཁྲུལ་འཁོར་སྐྱོན་ཡོན་འབྱེད་པ་གཅིག་པུས་སེལ་བར་བྱེད་པ་ཡིན། དེི་ལ་རྐང་པའི་བཞག་ཐབས་གོང་དང་འདྲ་བ་
ལ༑ ལག་པ་ཁུ་ཚུར་བསྡམས་པ་སྟེང་དུ་འཐེན་པ་ནམ་མཁར་འགྲེང་སྟེ། གཡས་སུ་འཐེན། གཡོན་དུ་འཐེན། དབུས་སུ་འཐེན་ལ། མར་ལོག་དུས་ནད་གང་ཡོད་ཀྱི་སྟེང་དུ་འབེབས་ཤིང་
སྡེབས་པའོ། ཁམས་དམར་པོ་འཛག་ཆེ་ན། རླུང་ཕྱིར་འཕུལ་ལ་འབེབས། ཟངས་གཟི་བའི་ཐང་གཏོང་། སྙིགས་མ་འབད་ན་རླུང་མར་མནན་ལ་འབེབས་སོ། གཞན་ཐམས་ཅད་ལ་གོང་

གི་རླུང་གནད་དང་། འོག་གི་ལུས་གནད་བསྟུན་ལ་བྱས་པས། བདེ་ཟུག་ལ་སོགས་པ་གེགས། ནད་ཐམས་ཅད་སེལ་བ་ཕྱག་ལེན་མ་རང་ཡིན་པས་གོང་ནས་བཤད་པའི་ནད་བྱུང་ན་ཚོགས་
གཏོར་དང༌། སྒྲུབ་པ་ལོ་རེའི་དམ་བཅའ་བླངས་ལ་སྟེར། ནད་མེད་པས་བརྒྱ་འབུལ་བྱེད་ཀྱང་མི་སྟེར། གལ་ཏེ་བྱིན་ན། བླ་མ་དཔའ་བོ་མཁའ་འགྲོ་ཆོས་སྐྱོང་རྣམས་ཀྱིས་སྲོག་རྩ་ཆོད་འདི་ནི་
བླ་མ་རས་ཆུང་པ་ནས་མི་རབས་བདུན་གྱི་བར་ལ་འཁྲུལ་འཁོར་འདི་བསྟན་པ་ཙམ་གྱིས་གེགས་གྲོལ་བར་འགྱུར་རོ། ཞེས་གསུངས་པས། ཤིན་དུ་ཟབ་པའི་གདམས་པ་ངོ་མཚར་ཆེའོ། འགྲོ་
ལ་ཕན་པའི་ཕྱིར་དུ། འབྲུག་པའི་རིང་ལུགས་འཛིན་ཞིང་། བྱའི་རིགས་སུ་སྐྱེས་པ་ཆོས་ཀྱི་གྲགས་པས་བཀོད་པའི་ཡི་གེ་པ་ནི་བཀྲ་ཤིས་དགོས་པའི་མིང་ཅན་ནོ། ཤུབྷཾ། ཞུས་དག

༄༅། །བདེ་མཆོག་སྙན་རྒྱུད་ལས་དབང་གསུམ་པའི་ཁྲིད་བདེ་ཆེན་གསང་བའི་ཕོ་ཉ་ཞེས་བྱ་བ་བཞུགས་སོ།།

༄༅། །ན་མོ་གུ་རུ་དེ་ཝ་ཌཱ་ཀི་ཡེ། ཟག་མེད་སྲིད་ཞིའི་ཁྱབ་བདག་སྐུ། །བདེ་ཆེན་སྒྱུ་མའི་ལྷ་མོས་འཁྱུད། །ལྷན་སྐྱེས་འགྱུར་མེད་
གདོད་མའི་མགོན། །བླ་མ་ལྷ་དང་དབྱེར་མེད་ལ། །རབ་གུས་དད་པས་ཕྱག་བགྱིས་ནས། །དཔལ་ལྡན་འཁོར་ལོ་སྡོམ་པ་ཡི། །རྫོགས་རིམ་སྙན་
རྒྱུད་དབང་བཞིའི་ལམ། །དེ་ལས་གསུམ་པའི་ཉེ་ལམ་གྱིས། །སྐལ་ལྡན་འཁྲིད་པའི་ལམ་འདི་བཤད། དེ་ཡང༌།དབང་གསུམ་པའི་ཁྲིད་བདེ་ཆེན་
གསང་བའི་ཕོ་ཉ་ཞེས་བྱ་བ་འདི་ལ། སྔོན་དུ་འགྲོ་བ་རང་ལུས་དང༌། དངོས་གཞི་ལས་ལ་སྦྱར་བ་གཉིས། དང་པོ་ནི། རྡོ་རྗེའི་ཚིག་རྐང་

༄༅། །ལས། ཤེས་རབ་ཡེ་ཤེས་དག་ལ་ནི། །འཕེལ་བྱེད་མདུན་དུ་པད་ཅན་བསམ། །ཞེས་པ་སོགས་ཀྱིས་བསྟན་པ་སྟེ།
ལའང་ཁམས་ཀྱི་ངོས་འཛིན་དང༌། ཉམས་པའི་ཉེས་དམིགས་དང༌། བསྲུངས་པའི་ཕན་ཡོན། རང་ལུས་དངོས་དང་བཞི་ལས། དང་པོ་
ནི༑ ཁམས་ཐིག་ལེ་ལ་ཆ་བཅུ་དྲུག་ཡོད་དེ། ཕབ་ཀྱང་མི་ཕེབས་པའི་ཐིག་ལེ་བརྒྱད་བཟུང་ན་སྐུ་དྲུག་གི་ས་བོན་བྱེད། མ་ཟིན་ན་རིགས་དྲུག་གི་སྐྱེ་
གནས་འཛིན་པའི་ཐིག་ལེ་དྲུག །དེའི་སྙིགས་མར་གྱུར་པ་གཉིས་དང་བརྒྱད། དྲིལ་བས་བཅུ་དྲུག་ཡོད་ལ། དེ་ཡང་དང་པོ་བརྒྱད་ནི། འཁོར་ལོ་ལྔ་

ལ་རེ་རེ། སྤྱི་བོར་ཧཾ། ལྟེ་བར་ཨ་ཤད། སྙིང་གར་མཆོག་གི་ཐིག་ལེ་རྣམས་ནི་སྙོམ་འཇུག་གི་དུས་རང་སར་གཡོ་ལ། འཆི་བའི་དུས་མིན་པ་འབབ་པར་མི་འགྱུར་རོ། །སྐུ་དྲུག་གི་ས་བོན་
ནི༑ དེའི་སྙིགས་མ་ལུག་མགོའི་ཀླད་པ་ལྟ་བུ་མིག་ཤེས་ཀྱི་ལམ་དུ་མཐོང་བའི་ནང་ན། དཀར་ཞིང་འཚེར་བ་ཡུང་འབྲུ་ཙམ་གྱི་ཚད་དུ་ཡོད་པ་དེའོ། །ཀླད་པ་ལྟ་བུའི་སྙིགས་མའང་བའི་ཁ་ཆུ་ལྟ་བུ་
ནི་ཕན་གནོད་མེད་པ་ཉིད་དོ། །ཐིག་ལེ་ཉམས་པའི་ཉེས་དམིགས་ནི། དུས་འཁོར་བསྡུས་བརྒྱུད་ལས། བྱང་ཆུབ་སེམས་ནི་རབ་ཏུ་ཉམས་པ་ལས་ནི་འདའ་རུ་འགྱུར་ཏེ་ཞེས་གསུངས་པས། རྩ་
བའི་ལྟུང་བ་ལྔ་པར་བཤད་དེ། བདེ་མཆོག་རྩ་བརྒྱུད་ལས། ཁྲོ་མོད་སྦུབས་སུ་ཀུན་ཏུ་སྤྱོད། ཅེས་གསུངས་པས། ཁྱད་པར་གྱི་དམ་ཚིག་བརྒྱད་ལས། བྱང་སེམས་མི་འདོན་པར་དམ་ཚིག་
གསུངས་ཤིང་། དམ་ཚིག་ཉམས་ན་དངོས་གྲུབ་ཀྱང་མི་ཐོབ་པར་གསུངས་པ་ནི། རྩ་རྒྱུད་ལས། དམ་ཚིག་ཉམས་པས་དཀྱིལ་འཁོར་དུ། །དབང་བསྐུར་དངོས་གྲུབ་ཐོབ་མི་འགྱུར། །དེར་
མ་ཟད་རྡོ་རྗེའི་དམྱལ་བར་སྐྱེ་བར་གསུངས་ཏེ། དུས་འཁོར་བསྡུས་རྒྱུད་ལས། གལ་ཏེ་གཡོ་རྒྱུའི་དབང་གིས་རྩ་བའི་ལྟུང་བ་བྱུང་ན་དམྱལ་བར་འགྲོ་སྟེ་དེ་དག་སྡུག་བསྔལ་ལོ་ཞེས་པའོ།

༈ ༄༅། །འབའ་ར་བས། ཁུ་བ་ཉམས་པ་མནར་མེད་དམྱལ་བའི་རྒྱུ་ཞེས་གསུངས་སོ། །གསུམ་པ་བསྲུངས་པའི་ཕན་ཡོན་ནི་བསམ་གྱིས་མི་ཁྱབ་ཏེ་བདེ་མཆོག་རྩ་བའི་རྒྱུད་
ལས༑ ཡིད་ལ་འདོད་པ་བྱེད་པ་སྟེ། དབང་གཉིས་སྙོམས་པར་འཇུག་པའང་དེ་ཉིད་འཛིན། །ལྷ་དང་མི་ཡི་བདེ་བ་ནི། །བསྡུས་བྱས་རྡོ་རྗེ་འཛིན་པ་ཡིས། །དེ་ལྟ་བུར་ནི་བྱེད་པ་ཡིས། །བཅུ་
དྲུག་ཆར་ནི་མི་ཕོད་དོ། །ཞེས་པ་དང་། ཉི་ཟླ་སྒྲུབ་པ་ལས། ཉི་ཟླའི་སྐུ་ལ་སྐྱེས་པ་ཡིས། །བཀྲག་མདངས་གཟི་བརྗིད་ཆེན་པོ་ལྡན། །སྣུམ་ཞིང་འདྲིལ་ལ་ལྤགས་པ་དང༌། །ནད་མེད་བདེ་
བ་རྡོ་རྗེ་ལྡན། །བྱིན་ཆེ་མདངས་དང་ལྡན་པ་དང་། །བདེ་སྐྱིད་ཚངས་པའི་དབྱངས་སུ་འགྱུར། །གསལ་བ་ཕྱི་ནང་ཆོས་རྣམས་ཤེས། །རྟོག་མེད་བདག་འཛིན་རང་སར་གྲོལ། །བདེ་ཆེན་རྡོ་རྗེ་
སྡུག་བསྔལ་འཇོམས། །ལུས་དང་རུས་པ་སེམས་ལ་སྨིན། །ཡོན་ཏན་ཡོན་ཏན་བསམ་མི་ཁྱབ། །ལུས་ཀྱི་ཐིག་ལེ་རྒྱས་པ་ཡིས། །ཚེ་དང་ལོངས་སྤྱོད་དབང་ཐང་དང༌། །འདོད་དོན་རྒྱས་
ཤིང་ཡེ་ཤེས་འཕེལ། ཡང་དེ་ཉིད་ལས། བུད་མེད་མཁའ་འགྲོ་དབང་འདུ་ན། །དབང་བསྒྱུར་མི་ནི་སྨོས་ཅི་དགོས། །ཚངས་པ་ལ་སོགས་དབང་འདུ་ན། །སྐྱེས་པ་རྣམས་ནི་སྨོས་ཅི་

དགོས༑ །རྫས་དང་ལོངས་སྤྱོད་དེ་བཞིན་ནོ། །དངོས་གཞི་ལ། དབང་པོ་རབ་འབྲིང་ཐ་གསུམ་གྱི་དང་པོ་ནི། རང་ཉིད་ལྷར་གསལ་བའི་མདུན་དུ་ལྷ་མོ་གཟུགས་དང་ལང་ཚོར་ལྡན་པ་ཅིག་
གསལ་བཏབ་ལ། དེ་དང་སེམས་བསྲེས་ཏེ་བདེ་སྟོང་འཇའ་ལུས་ཀྱི་ངང་དུ་མཉམ་པར་བཞག་པས། བདེ་སྟོང་བློ་ལས་འདས་པའི་ཉམས་སྐྱེ་བས། དེ་ཉིད་སྐྱོང་བར་བྱེད་པ་སྟེ། རྡོ་རྗེ་གུར་
ལས༑ རང་ཉིད་ཧེ་རུ་ཀར་བྱས་ལ། རང་གི་བཙུན་མོ་ངར་བསྒོམས་ཏེ། ཆགས་ཆེན་གྱིས་ནི་འདོད་སྤྱོད་གང༌། དེ་ནི་གོ་འཕང་ཐོབ་པར་འགྱུར་ཞེས་གསུངས་པའོ། །གཉིས་པ་འབྲིང་
ལུས་གནད་གཅིག་པུ་ལག་གཉིས་རྐང་པ་བསྣོལ་བའི་བོལ་ལ་བཟུང་སྟེ། དམིགས་པ་རང་བདེ་མཆོག་ཏུ་གསལ་བའི་མདུན་དུ་ཡིད་ཀྱི་ན་ཆུང་རིགས་དང་ལང་ཚོར་ལྡན་པ་ཅིག་བསྒོམས་
ལ༑ ཡུམ་མཁའ་གསང་བྱིན་གྱིས་བརླབས་ནས་སྙོམས་པར་འཇུག་པར་བསྒོམས་ཤིང༌། རླུང་རོ་བསལ་ཏེ་རླུང་ཁ་སྦྱར་ལ། འོག་རླུང་འཐེན་ཙམ་བྱས་པས་ཁམས་དཀར་པོ་སྤྱི་བོ་ནས་མགྲིན་
པར་བབས། ཡང་འཐེན་པས་སྙིང་ཀ །ཡང་འཐེན་པས་ལྟེ་བ་སོགས་གང་། མཐའ་མས་རླུང་ཐང་ངོ་བཟུང་བས་ལུས་བྱིན་ཁམས་དཀར་དམར་འཇའ་ཚོན་གྱིས་རྣམ་པས་གང་བར་བསྒོམས་ལ་

༄༅། །བདེ་སྟོང་བློ་འདས་སུ་བཞག་པས་དངོས་འཛིན་བདེ་བའི་དབྱིངས་སུ་གྲོལ་བར་འགྱུར་རོ། །མཐའ་མ་ལ་རང་ལུས་གན་རྐྱལ་དུ་ཉལ་བའི་པུས་མོ་ཕྱིར་དགྱེད་བྱས་པ་
ལྷར་གསལ་བའི་ལག་པ་གཡོན་པའི་ཉིང་ལག་གིས་ཟླ་བའི་ཕྲེང་མནན། ལག་པ་གཡས་ཀྱི་ཕྱག་རྒྱ་རིགས་ལྡན་གྱི་ལྷ་མོར་བསྐྱེད་པ་དང་སྙོམ་པར་འཇུག་པར་མོས་ལ་བདེ་བ་བསྐུལ་བས། ཁམས་
དཀར་དམར་འཇའ་ཚོན་གྱི་རྣམ་པ་གཡོ་བར་འགྱུར་བས། འཁོར་ལོ་རེ་རེ་ངོས་བཟུང་ཞིང་འཛིན་པར་བྱེད། མཐར་ལྷན་ཅིག་སྐྱེས་དགའ་ཉམས་སུ་མྱོང་ནས། སྟེང་རླུང་ཕྱིར་བསལ་ལ།
བ་ཐུར་དུ་སྡིག་ཏེ་འོག་སྒོ་རང་སར་བཞག་པས་འཆིངས་པར་འགྱུར་རོ། །དེ་ནས་དངས་སྙིགས་འབྱེད་པ་ལ། རླུང་ཕྱིར་བུས་ལ་ལྟོ་བ་བསྐོར་ཞིང་སྡེབ། རྡོ་རྗེ་རྩེ་གཅིག་གི་ཕྱག་རྒྱ་ཞབས་སུ་
བསྣུན་པ་དང༌། གསང་རྩ་གཞོ་བས་དྭངས་སྙིགས་ཕྱེ་ལ་འདྲེན་པ་ནི་དངས་འདྲེན་དང་སྙིགས་འདྲེན་གཉིས་ཀྱི། དངས་འདྲེན་ལ་རླུང་རང་བབས་སུ་བཞག་པ། ལུས་གཡས་སྟེང་དུ་
འཐེན༑ ཡང་གཡོན་འཐེན། སྟོད་ཆ་མཉམ་སྟོངས་སུ་འཐེན། མགོ་བོ་གཡས་སུ་འཐེན། གཡོན་དུ་འཐེན། གཡོན་བསྐོར་གསུམ། གཡས་བསྐོར་གསུམ་མཐར་དབང་པོ་གྱེན་ལ་བཟློག་

སྟེ་འདར་ཆུང་སི་ལི་ལི་བྱེད། སྙིགས་འདྲེན་ནི། ལུས་གནད་གང་བདེའི་སྟེང་ནས་ལག་པ་པུས་མོར་བཞག་ལ། རླུང་ཕྱིར་འདྲེན་དྲག་པོས་གཡས་སུ་འཐེན་པ་གསུམ། ཕྱིར་འདྲེན་དྲག་པོས་
གཡོན་དུ་འཐེན་པ་གསུམ། དབུས་ནས་འཐེན་པ་གསུམ་བྱས་པས་གནས་སུ་འདྲོངས་པར་འགྱུར་རོ། །འགྲེམས་པ་ལྔ་ལས་གན་རྐྱལ་དུ་ཉལ་བའི་སྟོད་དུ་མགོ་སོགས་ལུས་སྤྲག་ཅིང་སྡེབས་པས་འབྲུག་
ལུགས་འགྲེམ༑ བར་དུ་སྐྱེད་པ་སྤྲག་ཅིང་སྡེབས་པས་འགྲེམས། སྨད་དུ་ཕོངས་སྤྲག་ཅིང་སྡེབས་པས་འགྲེམས། ཡན་ལག་ཕྱོགས་བཞིར་གན་རྐྱལ་ཁ་བུབ་གཉིས་སུ་རྒྱངས་ཤིང་སྤྲགས་པས་ཚིགས་
ཆོས་
ལ་འགྲེམས། མཐར་བག་བཞིའི་གནད་ཀྱིས་ལུས་བྱིང་ལ་འགྲེམས་པའོ།ྋ།དེ་ཡང་ཁམས་དབབ་བཟློག་གནས་སུ་སྐྱལ་བས། ཡར་མར་གྱི་དགའ་བཞི་ངོས་འཛིན་ཞིང༌།ྋབདེ་སྟོང་ཕྱག་རྒྱ་
མཛོད་
ཆེན་ཆེན་པོའི་རང་ཉམས་བསྐྱངས་པས། སྣང་སྲིད་བདེ་བའི་གཟུགས་སུ་འཆར་བའི། བདེ་སྟོང་བློ་འདས་ཀྱི་རྟོགས་པ་རྒྱུད་ལ་སྐྱེ་བར་འགྱུར་རོ། །འཁྲུལ་འཁོར་དེ་ལས་ཀྱང་སྤྲོས་པ་ཆེར་འདོད་
མོ།
ན༑ གཡས་བརྐྱང་བ། གཡོན་བརྐྱང་བ། སྙོམ་པ། མི་སྙོམ་པ། རྡོ་རྗེ་གོམས་པ། ས་ག །ཟླུམ་པོ། རུས་སྦལ། བུང་བ། རྒྱ་མཚོའི་རླབས། རི་བོ་འདེགས་པ་རྣམས་ཀྱིས་

༄༅། །ཁྲེམས་པར་བྱེད། ཁྱད་པར་འགྲེམས་པ་ལ། སྟོད་སྨད་བར་གསུམ་གྱི་རྣམ་རོལ་སེང་གེའི་རྩལ་སྤྲུག །གཙངས་པའི་བྲང་འགྲེམས། སྦལ་པའི་བསྒྲད་
འགྲེམས༑ སྦྲུལ་གྱི་འཁྲིལ་འགྲེམས། གནས་ལུས་ཀྱི་དངས་འགྲེམས་རྣམས་ཀྱི་ཁྲེམས་པར་འགྱུར་རོ། །དེ་ལྟར་བསྒོམས་པས་རྩ་རླུང་ལ་བྱང་ཞིང་ཁམས་ལ་རང་དབང་ཐོབ་ནས། གཉིས་
པ་དངོས་གཞི་ལས་ལ་སྦྱར་བ་ལ། རྟེན་གྱི་མཚན་ཉིད་བརྟག་པ། དབང་དུ་སྡུད་པ་ལྕགས་ཀྱུ་དམར་པོ། སྒྲིབ་ཤིང་ཡིད་བཞིན་ནོར་བུ། ཉམས་སུ་བླང་བའི་རིམ་པ། དགའ་བ་བཞི་དང་སྟོང་
པ་བཞི་དབྱེར་མེད་དུ་ངོ་སྤྲད་པ་དང་ལྔ་ལས། དང་པོ་ནི། མཚན་ཉིད་སྤྱིར་བསྟན་པ་དང༌། བྱེ་བྲག་ལ་མའི་མཚན་ཉིད་དང༌། བརྡའི་རིམ་པ་དང༌། སིན་དྷུ་ར་ལ་བརྟེན་པ་དང་བཞི་
ལས༑ དང་པོ་ནི། བདེ་མཆོག་རྩ་བའི་རྒྱུད་ཀྱི་ལེའུ་བཅུ་དྲུག་པ་ལས། སྐལ་ལྡན་ཡིད་འོང་ཕན་འདོགས་བྱེད། །གུས་པ་ཉིད་ལ་རབ་སྦྱིན་བྱ། །དེ་ནས་རིམ་གྱིས་དབྱེ་བཟུང་ན། །དཔའ་
དང་གཉིས་མེད་རྣལ་འབྱོར་མ། །གང་གིས་ཤེས་པ་ཙམ་གྱིས་ནི། །སྒྲུབ་པ་དངོས་གྲུབ་ཐོབ་འགྱུར་རོ། །བུད་མེད་པད་རྩ་ལྟར་དཀར་གང་། །ཞེས་པས་ལེའུ་བཅུ་དྲུག་པ་དང༌། བཅུ་བདུན་465

པ་དང༌། བཅོ་བརྒྱད་པ་རྣམས་ནས་བཤད་པ་བཞིན་ཡིན་ལ། གཉིས་པ་བྱེ་བྲག་ལ་མའི་མཚན་ཉིད་ནི། དེ་ནས་ཡང་དག་བཤད་བྱ་བ། །ས་མ་ཡི་ནི་ཁྱད་པར་དུ། །སྒྲབ་པ་གང་གི་ཡན་ལག་
གི །ཆ་ཤས་ཡང་དག་པར་ཤེས་པའོ། །ཞེས་པས་ལེའུ་བཅུ་དགུ་པ་བཞིན་ཡིན་ལ། གསུམ་པ་བརྡའི་རིམ་པ་ནི་ལེའུ་ཉི་ཤུ་ནས། ཉི་ཤུ་རྩ་བཞིའི་བར་ཡིན་ལ། དེ་ཡང་ཧྲིལ་གྱིས་སྒྲིལ་ན་
རྣལ་འབྱོར་པ་དང་འཕྲད་པའི་ཚེ། རྐང་པ་གཡོན་པ་སྔོན་དུ་འདོར་བ་དང་། ལག་པ་གཡོན་པ་ཡོངས་སུ་བསྒྱུར་བ་སོགས། གཡོན་གྱི་མཚན་ཉིད་དང་ལྡན་ན་ཡིན་ཏེ། རྩ་རྒྱུད་ལེའུ་རྩ་བརྒྱད་པ
ལས༑ འཇིག་རྟེན་ལ་རྟག་གཡོན་ནས་སྤྱོད། །རྐང་པ་གཡོན་པ་སྔོན་ལ་འདོར། །ལག་པ་གཡོན་པ་ཡོངས་སུ་བསྒྱུར། །གཡོན་གྱི་སྤྱོད་པས་རབ་མཆོད་བྱེད། །གཡོན་པས་འཁྱུད་པ་ཙམ་
དང་ནི། །གཡོན་པ་ཡིས་ནི་མཆོད་ཅིང་བཟའ། །བརྟུལ་ཞུགས་མ་ཉམས་བརྟུལ་ཞུགས་རྫོགས། །ཞེས་གསུངས་པའི་མཚན་ཉིད་དང་ལྡན་པ་ཙམ་ལོ། །བཞི་པ་སིན་ངྷུ་ར་ལ་བརྟེན་ནས་རིག་མ་
བཙལ་བ་ནི། གནས་དབེན་པར་ཚེས་བཅུ་ནས། ཉི་ཤུ་ལྔའམ། ཚེས་གཅིག་ནས་བཅོ་ལྔའམ། གཉིས་ནས་ཉི་ཤུ་གསུམ་མམ། བཅུ་བཞི་ནས་ཉི་ཤུ་དགུའམ། བཅོ་ལྔ་ནས་གནམ་གང་གི་

སྙན་༄༅། །བར་དུ། མེ་ལོང་ལ་རང་གི་སྲིན་ལག་གི་ཁྲག་དང༌། ཏིལ་བསྲེགས་པ་དང་། བུ་ཁྱེའུ་སྐྱེས་པའི་ནུ་ཞོ་དང་། གུར་གུམ་དང་སིན་དྷུ་ར་སོགས་ཀྱིས་ཕག་མོའི་
བརྒྱུད་ཚོགས་མཆོད་བཞིན་དུ་དཀྱིལ་འཁོར་བྲིས་ནས། མཆོད་གཏོར་གཞུང་བཞིན་དུ་བཤམས་ལ། མཆོད་གཡོག་པ་དམ་ཚིག་དང་ལྡན་པ་ཅིག་བརྟེན། བསྟོད་པ་ཡན་ཆད་བྱས། བདག་གི་གྲོགས་
ཨི
ཕྱག་རྒྱ་མ་གང་ཡིན་བསྟན་དུ་གསོལ་ཞེས་གསོལ་བ་བཏབ་ལ། མེ་ལོང་གི་ལྷ་མོ་དེའི་གསང་གནས་སུ་འཁོར་ལོ་ལ་དམིགས་ལ་བཟླས་པ་བྱ་ཐུན་མཚམས་སུ་གཏོར་མ་བཏང༌། མེ་ལོང་གི་ལྷ་མོ་
ལ་ལྟུང་བཤགས་མི་བྱ། དེ་ལྟ་བུ་ཐུན་བཞིའམ་དྲུག་ཏུ་བཅད་ལ་བྱ། ཐུན་མགོ་ལ་མེ་ལོང་གི་ལྷ་མོ་གསལ་བཏབ་ལ། ཡེ་ཤེས་པ་རེ་སྤྱན་དྲངས་ལ་སྟིམ། མཆོད་པ་ལ་སོགས་པ་གོང་དང
འདྲ༑ དེ་ལྟར་བྱས་པས་རྟགས་དུ་བ་ལ་སོགས་པ་ལྔའི་རྨི་ལམ་ལ་སོགས་པར་ལུང་སྟོན་པ་འབྱུང་སྟེ། དེ་བྱུང་བ་དངནུབ་ཕྱི་མ་ལ་ཚོགས་མཆོད་བྱ། མཆོད་གཡོག་པས་མཚོན་རྣོན་པོ་ཐོགས་ལ་
¢གསར་
༈ གཉིད་བསྲུང་དུ་བཅུག་སྟེ་མཚན་འཁྱོངས་པའི་བཟླས་པ་བྱ། ནམ་ལངས་པ་དང་ཡེ་ཤེས་ཀྱི་ལྷ་མོ་བདག་གི་སྤྱི་བོར་བསྟིམ། དམ་ཚིག་གི་ལྷ་མོ་སིན་ངྷུ་ར་ལ་བསྟིམ། རང་གི་སྲིན་ལག་གཡོན་
མ་

པས་སྔགས་ཚར་དང་པོར་བླངས་ལ། དཔྲལ་བར་ཐིག་ལེ་བྱ། བར་པར་མགྲིན་པར། མཐའ་མར་སྙིང་ཁར་ཐིག་ལེ་བྱ། ལྷག་མ་རྣམས་ཕྱགས། ཁ་རུ་ར་ཞེས་པ་སྙུག་མའི་འདོང་བུ་སོར་
བརྒྱད་པ་གཅིག་ཏུ་བླུག་སྤྲ་ཚིལ་གྱིས་ཁ་བཅད་སྔར་མི་ཤི་བ་དང་། རོ་བསྲེགས་པའི་དུར་ཁྲོད་རྙེད་ན་རབ། དེ་མ་རྙེད་ན་རོ་གསར་པའམ། རྐང་རུས་རྟ་གོན་བྱས་བསྲེགས་པའི་མེ་ཉར་ཉོར་
ཕྱགས༑ སའི་དོང་བུ་སོར་བརྒྱད་པ་ཅིག་བྲུས། དེར་སྙག་མདོང་བཅུག་ལ་འདག་པས་ཁ་བཅད། མེ་དེའི་སྟེང་དུ་སྤངས་པའི་བེར་ཁ་འདོམ་གང་བ་ཅིག་ལོགས་སུ་བཞག །མཚན་གང་གི་བར་
དུ་སྔགས་བཟླས་པས་རྟགས་ལྔ་འབྱུང་སྟེ། ནམ་ལངས་པ་དང་སྙག་མདོང་གཏོན་སྤྲ་ཚིལ་བསལ། སིན་ངྷ་རས་རང་གི་དཔྲལ་བར་གཡུང་དྲུང་འཁྱིལ་པ་ཅིག་བྱས་སླར་སྤ་ཚིལ་གྱིས་ཁ་
བཅད༑ ཚངས་སྐུད་མཆན་ཁུང་གཡོན་དུ་བཏགས། གཅེར་བུར་ཕྱུང་སྟེ། ལག་ཏུ་སྦའི་བེར་ཀ་དེ་ཐོགས་ནས་གྲོང་ཁྱེར་ཐམས་ཅད་དུ་རྒྱུགས་པས། བུད་མེད་མང་པོ་དང་འཕྲད། དེའི་ནང་
ནས་ཀྱང་དཔྲལ་བ་ན་གཡུ་དྲུང་འཁྱིལ་བ་ཡོད་པ་ཅིག་དང་འཕྲད་འོང་བས། དེའི་ཕྱི་ལ་ཞུགས་ཕྱིན་པ་དང༌། དེ་ཉིད་ཀྱིས་ཕྱག་རྒྱ་མ་བྱེད་པའི། ཡུལ་ཆེ་གེ་མོ་ན་ཁྱོད་ཀྱི་ཕྱག་རྒྱ་མ་འདི་ཞེས་བྱ་བ་

༄༅། །ཡོད་ཅེས་པའི་ལུང་སྟོན་པ་འབྱུང༌། ཡང་ན་སིན་དྷུ་ར་སྔར་བཞིན་བསྒྲུབས། སིན་དྷུ་ར་དེས་ཐོད་པའི་ནང་དུ་ཆོས་འབྱུང༌། གཡུ་དྲུང་བཞི་དང་བཅས་པ་
བྲིས༑ ཤ་ལྔ་དང་བདུད་རྩི་ལྔ་རྣམས་བླུག་པ་ལ་ཐོད་པ་ཅིག་གིས་ཁ་བཅད་འདུ་ལོང་ཆེན་པོ་བྱེད་པའི་སྒོའི་ཡ་སྐྱིབས་སུ་བཞག་ན། བུད་མེད་མང་པོ་ཕྱིར་འགྲོ་བ་ལས་གཅིག་ཡར་ལང་ནས་ཐོད་པ་
དེ་ལ་གཅེར་ལྟ་འོང་། དེའི་ཕྱི་ལ་ཕྱིན་པས་སྔར་བཞིན་བྱེད་དོ། །གཉིས་པ་དབང་དུ་བྱེད་པ་ལྕགས་ཀྱུ་དམར་པོ་དང༌། གསུམ་པ་རིགས་ངན་རིགས་བཟང་སུ་གྱུར་པ་རྒྱས་བཏབ་པ། བཞི་པ་
སྒྲིབ་ཤིང་ཡིད་བཞིན་ནོར་བུ་རྣམས་ཞལ་ལས་ཤེས། ལྔ་པ་ཉམས་སུ་བླང་བའི་རིམ་པ་ལ། ཡབ་ཡུམ་ལྷར་བསྐྱེད་པ། སྦྱོར་བའི་ལུས་གནད་བསྟན་པ། དགའ་བ་བཞི་ངོས་འཛིན་པ། ཐེམ་
བུ་ལྔས་དངས་མ་འཛིན་པ། དྲང་ཞིང་འགྲེམས་པ། མཐར་བདེ་སྟོང་དབྱེར་མེད་ཀྱི་ངང་དུ་བཞག་པ་དང་དྲུག་ལས། དང་པོ་ནི། རང་ཉིད་དཔལ་འཁོར་ལོ་སྡོམ་པ་ཡུམ་རྣལ་འབྱོར་མར་
བསྒོམས༑ མཁའ་གསང་བྱིན་གྱིས་བརླབས་པའོ། །གཉིས་པ་ནི། སྦྱོར་བའི་ལུས་གནད་བཅུ་གཅིག་ནི་ཞལ་ལས་ཤེས། གསུམ་པ་ནི། དེ་ལྟར་སྙོམས་པར་ཞུགས་པས་ཁམས་གཡོ་

མ འཁོར་ལོ་རེ་རེ་བཞིན་དགའ་བ་དང་། མཆོག་དགའ་དང་། ཁྱད་པར་གྱི་དགའ་བ་དང༌། ལྷན་ཅིག་སྐྱེས་དགའ་རྣམས་སྟོང་པ་བཞི་དང་སྐད་ཅིག་མ་བཞི་ལ་སོགས་པ་སྦྱར་ཏེ། ཡར་
མར་གྱི་དགའ་བ་ངོས་བཟུང་ཞིང་ཉམས་བསྐྱང་བར་བྱའོ། །བཞི་པ་ནི། འཛིན་པར་བྱེད་པའི་གནད་ཞལ་ལས་ཤེས། །ལྔ་པ་ནི་འདྲེན་པར་བྱེད་པ་ལ། ལུས་གནད་བཅུ་གཅིག་གིས་འདྲེན་
ང༌༑ སེང་གེ་རྣམ་རོལ་ལ་སོགས་པ་འགྲེམས་པའོ། །དྲུག་པ་ནི། མཐར་ཟག་བཅས་ཀྱི་བདེ་བ་སྟོང་པ་ཉིད་དང་གཉིས་སུ་མེད་པར་ཤེས་པར་བྱས་པས། ཟག་མེད་ཀྱི་བདེ་བ་སེམས་ལ་
མངོན་དུ་གྱུར་ནས། རབ་འཇའ་ལུས། འབྲིང་དངས་མའི་ལུས། མཐའ་མ་འདུ་བ་གསུམ་དང༌། འཁོར་ལོ་ལྔ་ལ་བདེ་བའི་རང་མདངས་ཀྱི་ཁ་དོག་མཐོང་ཞིང༌། འདོད་ཆགས་ཀྱི་རྩ་བ
བཅད་ནས། སྲིད་པ་བར་དོར་སྐྱེ་བ་ལེན་པ་སྤངས་ཏེ། མཁའ་སྤྱོད་ཀྱི་གནས་སུ་འགྲོ་བར་བྱེད་དེ། ལྔ་པ་དགའ་བ་བཞི་དང་། སྟོང་པ་བཞི་ངོ་སྤྲད་པ་ནི། ངོ་སྤྲོད་ཐར་པའི་སྒྲོན་མེར་ཤེས་
སོ༑ །དེ་ལྟར་དཔལ་འཁོར་ལོ་སྡོམ་པའི་རྫོགས་རིམ་ལས། དབང་གསུམ་པའི་ཉམས་ལེན་མཁའ་འགྲོ་དང་། མཁའ་འགྲོ་མ་རྣམས་ཀྱི་ཐུགས་ཀྱི་ཉིང་ཁུ། མྱུར་ཞིང་བདེ་བའི་ལམ་མཆོག་འདི་

༄༅། །ནི། གྲུབ་ཆེན་ཆོས་ཀྱི་རྗེ་ཀུན་དགའི་མཚན་ཅན་གྱི་བཀའ་ལུང་ཕེབས་པ་དང་། ཤེས་རབ་རྒྱ་མཚོས་ཀྱང་ནན་གྱིས་བསྐུལ་བ་ལ་བརྟེན། མིག་བཞི་དབོན་པོ་ཆོས་ཀྱི་
བཤེས་གཉེན་པ་ལ་སྔར་གྱི་ཟིན་བྲིས་ཅིག་པ་ལའང་བལྟས་ཤིང་ངག་བསྡུར་ནས། རྣམ་བྱུང་ཞེས་པ་ས་ཕོ་འབྲུག་གི་ལོ་ས་ག་ཟླ་བའི་ཡར་ངོའི་བཟང་པོ་གསུམ་པ་ལ། ཨོ་རྒྱན་ཆེན་པོས་ལུང་བསྟན་
པའི་གནས་དཔལ་བཀྲ་ཤིས་མཐོང་སྨོན་གྱི་ཆོས་གྲྭར། འབྲུག་པ་རིན་པོ་ཆེའི་ཞབས་རྡུལ་གཙུག་གིས་བརྟེན་པ། བྱ་ནག་རྡོ་རྗེ་འཛིན་པའི་རིགས།ཆོས་ཀྱི་གྲགས་པ་བཀྲ་ཤིས་ནོར་བུ་དབང་གི་
རྒྱལ་པོས་སྡེབས་པའི་ཡི་གེ་པ་ནི་བཀྲ་ཤིས་དགོས་པའོ། །ཆོས་འདི་སྐལ་ལྡན་རྣམས་ལ་སྟེར་བའི་ཚེ་ལོ་གསུམ་གྱི་བསྒྲུབ་པ་དང༌། ཚོགས་གཏོར་མེད་པར་མི་སྟེར་བའི་བཀའ་སྲུང་ཡེ་ཤེས་
མགོན་པོ། ཨ་ལྕེ་གཡུ་སྒྲོན་མས་མཛོད།། །།ཤུ་བྷཾ། །ཞུས་དག།
472(B)

472(B)
BlankPage AsPerOriginalDocument

༄༅། །བདེ་མཆོག་སྙན་རྒྱུད་ལས། རྡོ་རྗེ་ཉི་མ་དབང་སྡུད་ཀྱི་གདམས་པ་ཞེས་བྱ་བ་བཞུགས་སོ།།
གཅིག་473
གསར་

༄ ༅། །ན་མོ་གུ་རུ་དེ་བ་ཌཱ་ཀི་ཡེ། བླ་མ་དང་འཁོར་ལོ་སྡོམ་པ་ལ་ཕྱག་འཚལ་ལོ། དཔལ་འཁོར་ལོ་སྡོམ་པའི་རྫོགས་རིམ་སྙན་རྒྱུད་
ལས༑ དབང་གསུམ་པའི་ཉམས་ལེན་གྱི་ཆ་ལག་ཉི་མ་དབང་སྡུད་པ་ཆུ་བོ་གྱེན་འདྲེན་གྱི་གདམས་ངག་འདི་ལ། རང་གི་ཐིག་ལེ་འཆིང་བ
དང་༑ གཞན་གྱི་དྭངས་མ་འདྲེན་པ། རྡོ་རྗེ་ཁོང་རྒྱོང་དང་གསུམ་ལས། དང་པོ་ལ། དཀར་ཆ་འཆིང་བ་དང་། དམར་ཆ་འཆིང་བ་གཉིས། དང་
པོ་ལ། ལུས་གནད། དམིགས་གནད། རླུང་གནད། རྒྱུན་གྱི་ཉམས་ལེན་རྫས་ཀྱིས་འཆིང་བ་ལྔ་ལས། དང་པོ་ནི། ཉལ་བའི་དུས་གཞོགས་

ད་
༄༅། །གཡས་ཕབ། རྡོ་རྗེ་བརླ་སྤྲག་ནས་སྟེང་དུ་གཏོན་ནས་ཉལ་ལོ། །གཉིས་པ་ནི། ཞི་བར་བྱེད་ན། རང་གི་རྡོ་རྗེ་ནང་དུ་
ལོག་པ་གསེར་གྱི་རྡོ་རྗེ་དང༌། དྲག་པོར་བྱེད་ན། ལྕགས་ཀྱི་རྡོ་རྗེ་རང་གི་སྤྱི་བོར་འཐེན་པར་བསམ་མོ། །གསུམ་པ་ནི། ཉལ་ཁར་རླུང་ཕྱིར་
འབུད༑ དྲག་པོ་ལན་གསུམ་ལས་མི་ཉུང་བ་བྱའོ། །བཞི་པ་ལ། རླུང་དང་། འཁྲུལ་འཁོར་གཉིས། དང་པོ་ནི། དུས་རྒྱུན་དུ་རྒྱབ་རླུང་རང་སོར་475
བཞག །མདུན་རླུང་འཐེན་བྱེད་པ་ཉིན་ནུབ་མེད་པར་བྱེད་དོ། འཁྲུལ་འཁོར་ནི། ལག་པ་སོར་མོ་བསྣོལ། རླུང་ཕྱིར་སེང་འབུད་པ་དང་། ལག་པ་

ནར་གྱིས་འཐེན་པ་སྤྱི་བོའི་ནམ་མཁར་ཐང་གིས་སླེབ་པ་དང༌། ལག་པ་གན་རྐྱལ་དུ་བྱས་ཤེད་བསྐྱེད་ལ་འཐེན། རླུང་རྔུབས་པ་དང༌། ལག་པ་ཁ་བུབ་པ་སྤྱི་བོར་ལན་གསུམ་རྒྱབ། དེ་
རྗེས༑ རླུང་ཅན་རླུང་མེད་གང་བྱེད་ཀྱང་། སྤྱི་བོ་དང་སྙིང་ག །ལྟེ་བ། གསང་གནས་རྣམས་སུ། ལག་པ་སོར་མོ་མནོལ་བས་བཅར་ཏེ། སྤྱི་བོ་ནས་གསང་གནས་ཀྱི་བར་དུ་རིམ་པས་
སྤྲུག །ཡང་གསང་གནས་ནས་སྤྱི་བོའི་བར་སྤྱུག་པར་བྱའོ། །ལྔ་པ་ནི་ཞལ་ལས་ཤེས་སོ། །གཉིས་པ་དམར་ཆ་འཆིང་བ་ནི། རྐང་པ་བསྣོལ་བ་བཙོག་བུར་བྱས་པའི་པུས་མོ་གཉིས་ནས་ལག་
པ་བསྣོལ་བས་བཟུང་ལ། རླུང་རང་འགག་གི་ངང་ནས་སྟོད་ལ་འཐེན་སྤྲུག་སྡེབས་རྣམས་ལན་གསུམ་བྱ། ཡང་སེམས་དཔའི་སྐྱིལ་ཀྲུང་བཅས་ལ། རླུང་བཟུང༌། ལག་པ་རྡོ་རྗེ་ཁུ་ཚུར་
བསྡམས་པ་ལྟོ་བར་རྩེ་སྤྲད་ལ་ཕུར། ཡང་རྩིབ་མའི་ལོགས་ལ་ཤུད་པ་དང་མཉམ་དུ་རླུང་སྟོད་ལ་འཐེན། ཡང་རླུང་མར་སྡིག་པ་དང་། ལག་པས་རྩིབ་ལོགས་མར་ཤུད་དེ་རྒྱུ་ཞབས་གོང་བཞིན་
འཕུར་བ་རྣམས་ལན་གསུམ་བྱས་པའི་མཐར། རླུང་དེའི་ཕྱིར་ཤེད་བསྐྱེད་ལ་བུས་པ་དང་མཉམ་དུ་ལག་གཉིས་རྡོ་རྗེ་ཁུ་ཚུར་གནམ་དུ་བསྒྲེང་སྟེ། ཕྱིར་འཛིན་ཇི་ཙམ་ཐུབ་ཀྱི་བར་དུ་བྱེད། མི་ཐུབ་

།པ་དང༌། རླུང་ནང་དུ་རྔུབས། རྡོ་རྗེ་ཁུ་ཚུར་གྱིས་ལུས་མགོ་ཞབས་མེད་པར་མཉེ། གནས་དེར་རླུང་སེམས་གཅིག་ཏུ་གཅུན་ལ་འབད་པས་ལུས་དམར་པོར་
འགྲོའོ༑ །གཉིས་པ་ལ། རྟེན་བཟང་ངན་གྱི་དབྱེ་བ། སྔོན་དུ་འགྲོ་བ་སྦྱང་བ་རྣམ་པ་གཉིས། དངོས་གཞི་ལས་ལ་སྦྱར་བ། རྗེས་དགོས་པ་བསྟན་ཞིང་གེགས་སེལ་བ་དང་བཞི། དང་པོ་ལ་
རྟེན་དུ་རུང་བ་དང་། མི་རུང་བ་གཉིས་ལས། དང་པོ་ནི། ལུས་དང་ཡན་ལག་མ་ཉམས་པ། དབང་པོ་ཚང་བ། ན་སོ་དང་རྩ་རླུང་རྒྱས་པ། ཆགས་པ་དང་བཟའ་ཆེ་བ། ལྟོ་བ་སྣུམ་
པ༑ ཤ་རྒྱས་པ། མདོག་དམར་ཞིང་ངོ་ཚ་ཆུང་བ། བག་ཡོད་གནས་ཤིང་གཙང་བཙོག་མེད་པ། དེ་ལྟ་བུ་ནི་ཉི་ཟླ་རྒྱས་པ་ཡིན་པས།ྋ དེ་ལྟ་བུའི་རིག་མ་ལ་འབབ་ཆེན་འབབ་ཆུང་ལེགས་པར་
དྲིས་ལ། འབབ་ཆེན་རྫོགས་པའི་འབབ་ཆུང་ཉིན་པར་བྱུང་བ་དེའི་ཐོ་རངས། དེ་སྙིང་ལྔའི་ཁྲག་གི་དྭངས་མ་རྒྱ་སྐེགས་ཀྱི་མེ་ཏོག་ལྟར་དམར་བ། དྭངས་པ་སྲིད་ཆགས་པའི་ཁམས་འབབ་པ་དེ་
འདྲེན་དུ་རུང་བས། འོག་ཏུ་བསྟན་པའི་ལུས་གནད་རྣམས་ཀྱིས་འདྲེན་པར་བྱེད་པ་ཡིན་པས། དེ་ལ་ངེས་པར་ཉི་མ་ལོན་པ་ཡིན་ནོ། །གཉིས་པ་ལ། རྟེན་གྱི་ནུས་པ་མ་སྨིན་པ་དང་། ནུས་པ་477

ཟད་པ་དང༌། ནུས་པ་ཆུང་བ་དང༌། ནུས་པ་ཉམས་པ་དང་བཞི། དང་པོ་ནི་ལོ་བཅུ་གཉིས་པ་མན། རྩ་ལྔ་ཡན་ཆད་ནི་ནུས་པ་ཡལ་ནས་འགྲོ་བས་སྤང་ངོ་། །གཉིས་པ་ནི། སྐྱེས་པ་མང་པོ་
རྟེན་པ་དང་། བུ་ཚ་མང་པོ་སྐྱེས་པའོ། །གསུམ་པ་ནི། རང་བཞིན་གྱིས་རྩ་ངན་པའོ། །བཞི་པ་ནི། ཁ་ཟས་ངན་པ་དང༌། ནད་བུ་ཞུགས་པ་དང༌། དཀའ་ཐུབ་ཞུགས་པ་དང༌། དེ་རྣམས་
ལ་ཉི་མ་སླངས་ཀྱང་མི་ཐོབ་སྟེ། ཟླ་བའི་རྩལ་སྦྱང་བ་ཙམ་ཐུབ་པའོ། །གཉིས་པ་སྔོན་དུ་འགྲོ་བ་སྦྱང་བ་རྣམ་གཉིས་ལ། རང་ལུས་ལ་བརྟེན་ནས་ཉི་མའི་དྭངས་མ་འདྲེན་པ། ཆུ་འཐུང་ལ་བརྟེན་
ནས་ཉི་མ་འདྲེན་པ་དང་གཉིས། དངཔོ་རང་ལུས་ལ་བརྟེན་པ་ནི། རླུང་ལེགས་པར་འབྱོངས་པའི་རྣལ་འབྱོར་པས། ལག་པ་གཡོན་པའི་མཛུབ་མོ་དང་། གུང་མོ་མིང་མེད་གསུམ་གྱིས་ཟླ་བའི་
ཕྲེང་བ་རྩ་ལ་དམ་པར་མནན། ལག་པ་གཡས་པའི་མཁའ་འགྲོ་ལྔས་ནུར་གྱིས་བསྐྱོང་ལ། དགའ་བཞི་ངོས་བཟུང་། བྱང་སེམས་གསང་རྩར་འཕེབས་པ་དང་། རླུང་རང་འགག་རྒྱང་བ་དང་
འོག་སྒོ་གཉིས་ཡན་པར་བཞག །རླུང་དེ་ཉིད་ཕོ་ཁར་ཤེད་བསྐྱེད་ལ་རྒྱང་རྒྱུ་མ་དང་མདུན་རླུང་དྲག་ཏུ་འཐེན་ལ། མི་ཐུབ་པ་དང་རླུང་རྔུབས་ལ་འོག་སྒོ་རང་སོར་བཞག །རླུང་རྒྱང༌། ཡང་

སྙན་༄༅། །རླུང་དེ་ཕོ་ཁར་ཤེད་བསྐྱེད་ལ་རྒྱང༌། ཡང་རླུང་དེ་སྨད་དུ་རྒྱང་བ་རྣམས། རླུང་རྔུབས་འདི་ཁའི་སྟེང་ནས་ལན་གསུམ་བྱ། དེ་རྗེས་ཕྱིར་འབུད་དྲག་པོ་གསུམ་གྱིས་
བརྒྱུད་
འདྲེན༑ རྒྱ་མཚོ་གཡས་གཡོན་དབུས་གསུམ་དུ་བསྐོར་སྡེབ་ལན་གསུམ་གསུམ་བྱས། སྤུ་ནག་འཚམས་སུ་ལག་པ་སོར་མོ་མནོལ་བ་སྦྱར་བས་ལན་བདུན་ལས་མི་ཉུང་བ་བསྣན་པས་དྭངས་
ཨི་
སྙིགས་ཕྱེ། གསང་རྩ་གཞོས་ལ་སྙིགས་མ་འབོད། འགྲེམས་ནི། རླུང་རང་འགག་གི་ངང་ནས། ལག་པ་རྡོ་རྗེ་ཁུ་ཚུར་མནོལ་བ་སྙིང་ཁར་བཅར། འདར་ཆུང་སིལ་སིལ་བ་ལན་གསུམ་
བཞི་
བྱ༑ འདི་ལ་འབྱོངས་པ་དང༌། གུང་མཛུབ་བསྡུས་ལ་སྦྱང་། འདི་ལ་འབྱོངས་པ་དང་། མཛུབ་མོ་གསུམ་ཁ་གནས་འཕོས་ལ་སྦྱང་། འདི་ལ་འབྱོངས་པ་དང༌། རྡོ་རྗེའི་བ་གམ་འོག་ནས་
མཛུབ་མོས་དམ་དུ་མཁྱུད། རྡོ་རྗེའི་བུག་པ་ཐེབ་ཆེན་གྱིས་བཀག་ལ་སྦྱང༌། འདི་ལ་ལེགས་པར་འབྱོངས་པ་དང་། དམར་ཆ་འདྲེན་པའི་དུས་དང་བསྟུན་འདྲེན་པར་བྱའོ། །གཉིས་པ་ཆུ་འཐུང་
ལ༑ སྙུག་རྩངས་ལ་བརྟེན་པ། ལྕགས་སྦུགས་སམ། སྙུག་སྦུབས་ལ་བརྟེན་པ། ལྕམ་པའི་རྐང་ལ་བརྟེན་པ་གསུམ་དང་པོ་སྙུག་རྩངས་ལ་བརྟེན་པ་ལ། སྔོན་འགྲོ། དངོས་གཞི། རྗེས་

གེགས་སེལ་བ་དང་གསུམ། དང་པོ་སྔོན་འགྲོ་ནི། པུས་མོ་གཉིས་ས་ལ་གཙུགས་པའི་སྤྲག་ལ་མཐོ་གསུམ་ཙམ་བྱས། པུས་མོ་གཉིས་ཀྱི་སྟེང་དུ་ལག་པ་རྡོ་རྗེ་ཁུ་ཚུར་བཞག་ལ་རླུང་
བཟུང་༑ ཕོ་བ་གཡས་ནས་གཡོན་དུ་ལན་གསུམ་བསྐོར་ལ་རླུང་དེ་སྟོད་ལ་ཤེད་བསྐྱེད་ནས་འཐོན་པ་དང་། ལག་པ་གཡོན་མ་གུག་པར་བརླ་ཤ་གཡོན་གྱི་ཁ་ན་ཡར་ནུད་ཙམ་ནུད་ཙམ་སྤོ་རུང་
ཡོངས་པ། བརླ་ཁུག་ཏུ་ལག་མགོས་སླེབ་པ་དང༌། གཡོན་ཕྱོགས་སུ་ཤེད་བསྐྱེད་ལ་འཐེན་པའོ། །རླུང་དེ་ཕྱིར་ཤེད་བསྐྱེད་ནས་འབུད་པ་དང་། ལག་པ་གཡོན་དཔུས་མགོར་སྐྱེལ་བ་སྦྲགས་
ལ༑ སྟོད་ལ་འཐེན་པ་སོགས་གོང་བཞིན་ནོ། དེ་བཞིན་གཡས་ལའང་བྱའོ། དབུས་ནས་མདུན་རླུང་གདབས། རྒྱབ་རླུང་འཐེན་པའི་ཕོ་སྡེབ་ལན་གསུམ་བྱ། གཞན་གོང་དང་འདྲའོ། །
འདི་ལ་ཐུན་དྲུག་ཏུ་ཉམས་ལེན་བྱས་ཏེ་ཞག་བཅུའི་བར་དུ་སྦྱང་། རྡོ་རྗེ་ལ་མར་བྱུགས་ཏེ་ཞག་གསུམ་གྱི་བར་དུ་མཉེ། གཉིས་པ་ནི། སྙུག་རྩངས་མེ་ངར་མ་བསླུད་པ་སྦོམ་ཕྲ་ཁབ་ཙམ་པ་རང་
མཐོ་གང་ལ་གདར་གད་ལེགས་པར་བྱས་ཏེ། ཤིན་དུ་འཇམ་པ། ཉི་མ་དང་པོ་རྡོ་རྗེའི་བུ་གར་འོ་མའམ། མ་རྙེད་ན་མཆི་ལ་མ་དང་བཅས་རང་སོར་གཉིས། ྋཉི་མ་གཉིས་པ་ལ་རང་སོར་

༄༅ །བཞི། ཞག་རེ་ལ་རང་སོར་གཉིས་རེ་མནན་ཏེ་བསླངས་པའི་རང་གི་མཛུབ་གང་སོང་བ། རྡོ་རྗེའི་གསང་རྩ་གསུམ་ཡོད་པ་དབུས་མའི་ནང་དུ་འཇུག །རླུང་ཕྱིར་
འབུད་ཤིན་ཏུ་དྲག་པས་འདྲེན། རླུང་ཁ་ནས་ཧ་ཞེས་པས་འདྲེན། རང་འགག་གི་རླུང་དེ་ཕོ་ཁར་ཤེད་བསྐྱེད་ལ་རྒྱང༌། ཕོ་ཁའི་རླུང་དེ་སྨད་དེ་མ་འཕུལ་བའི་ངང་ནས་ཕྱིར་ཤེད་བསྐྱེད་ལ་བུས་ལ་
སྟོད་ལ་འཐེན། རླུང་ཐུར་སྡིགས་ཀྱིས་སྙུག་བརྩངས་འདོན་པ་ནི། ལག་མགོ་གཉིས་བཅུ་དྲུག་མདོར་བཅུག །སྟོད་ཅུང་ཟད་དགྱེ་བྱས། མདུན་རླུང་དྲག་ཏུ་འཕུལ་བ་དང་སྡེབས་པ་སོགས་
ཀྱིས༑ རླུང་རང་གིས་སྙུག་བརྩངས་མ་འཐོན་རིན་ལ་སྦྱང༌། རླུང་རང་གིས་སྙུག་བརྩངས་འཐོན་པ་དང་ལས་ལ་སྦྱར་རོ། །གསུམ་པ་ནི། རྡོ་རྗེའི་རྩ་བ་ན་བ་དང་། གྲང་བ་ཆེ་བ་སོགས་
ལ༑ སྤྱ་ནག་གི་རྩ་བ། བྱ་བྲུན། འཁན་དཀར། ཚ་བ་གསུམ་རྣམས་གླང་བར་བསྲོས་ལ། ཆང་གི་ཁ་འཕྲུ་བཏབ། རས་ཀྱིས་བསྟུམས་ལ་རྡོ་རྗེའི་རྩ་བར་དུགས་བྱ། ཁམས་མཁར་བའི་
ན་བ་དང་མི་བདེ་བ་བྱུང་ན། འདྲེན་འབོད་གང་བདེ་བྱའོ། གཉིས་པ། སྙུག་ལྕགས་གང་རུང་ལ་བརྟེན་ནས་བསླབ་པ་ལ། སྙུག་ལྕགས་ཀྱི་བཅའ་གཞི། ཆུ་ལ་བསླབ་པ། འོ་མ་ལ་བསླབ་

པ༑ ཁྲག་ལ་བསླབ་པ། ལས་སུ་གཞིད་བཞིས་འདྲེན་པ་དང་ལྔ། དང་པོ་སྙུག་ལྕགས་ཀྱི་བཅའ་གཞི་ནི། སྙུག་མའི་ཡན་ལག །སྦོམ་ཕྲ་རང་གི་རྡོ་རྗེའི་བུག་པར་འགྲོ་བ་རང་མཐོ་གང་བ་
སྦུབས་དང་བཅས་པ། མགོ་གཞུག་མེད་པར་ཤིན་དུ་འཇམ་པ་དེའི་ནང་དུ་འཇག་མ་སྦུབས་ཡོད་པ་མ་ཆག་ལ་མ་ཞོམ་པ་རིང་ཐུང་མཉམ་པ་ཅིག་བཅུག །ལྕགས་སྦུབས་བྱེད་པ་ཤར་ན། གོང་གི་
སྙག་མའི་ཚད་དང་ལྡན་པ་ལ། གདར་གད་ལེགས་པར་བཅས་ཏེ་འཇག་མ་སོགས་འཛུགས་པའོ། །གཉིས་པ་ཆུ་ལ་བསླབ་པ་ནི། གོང་གི་སྙག་ལྕགས་གང་རུང་དེ་མཆིལ་མ་དང༌། ྋ འོ་མ་གང་
རིགས་དང་བཅས་པས་ཆོས་འཁོར་དུ་ཧྲིལ་ཧྲིལ་གྱིས་བརྫངས་ལ། ཆུ་བྲོ་ཕུལ་གང་དུ་མ་སོང་གི་བར་དུ་རྫའི་སྣོད་གཙང་མར་བསྡུས་པ། སྣོད་གཙང་མ་གཡའ་མེད་དུ་གྲང་དྲོ་མུར་འཇམ་ཙམ་བླུག་
པ་དེ་ལ་བྱང་བ་དང་། །གསུམ་པ་འོ་མ་ལ་བསླབ་པ་ནི། བའི་འོ་མ་གཞོས་ཐོག་དྲི་མ་དང་སྤུ་རྡུལ་མེད་པ་སྣོད་གཡའ་མེད་གཙང་མར་བསྐོལ། ལྷོག་ཁོལ་བ་དང་ཕབ། དཀྲིས་མ་འབུད་ཐངས་
གཉིས་བྱེད་ཡང་ལྷོག་ཁོལ་བ་ཕབ། དཀྲིས་མ་ཐེངས་གཉིས་འབུད། ཡང་གོང་བཞིན་ལན་ཅིག་བྱས་པའི་མུར་འཇམ་དེ་ལ་སྦྱང༌། །བཞི་པ་ཁྲག་ལ་བསླབ་པ་ནི། སེམས་ཅན་སྤུ་མེད་པ་ལ་རྩེའུ་

།ཆུང་གཏར་བའི་རྗེས་ཀྱི་ཟུངས་ཁྲག་གམ། འབབ་ཆུང་ལ་སྦྱང་སྟེ། འབབ་ཆུང་འབེབས་པ་ནི། རིག་མ་དེའི་མཆན་ཁུང་གཉིས་སུ་རྡོ་བསྲེག་པས་མནན། རོ་
རྐྱང་གི་སྦྱོར་བ་བྱས། འབབ་དུས་སྣོད་གཙང་མར་སླངས་ལ་སྦྱང་། །ལྔ་པ་ལུས་གནད་བཞིས་འདྲེན་པ་ནི། སེང་གེའི་ལོག་འདྲེན། སྟག་མོའི་སུམ་འདྲེན། གྱད་ཀྱི་སྒྲད་འདྲེན། རྨ་བྱའི་
འགྱིང་འདྲེན། དེ་ལ་སེང་གེའི་ལོག་འདྲེན་ནི། པུས་མོ་དང་རྐང་ངར་ས་ལ་གཙུགས་པའི་བར་མཐོ་གསུམ་ཙམ་བྱས་ལ། རླུང་རོ་བསལ་དྭངས་སྙིགས་ཕྱེ། རླུང་གནད་གཉིས་ཡོད་པ་
ལས༑ དང་པོ། རླུང་ཕྱིར་ཤེད་བསྐྱེད་ལ་འཕུལ་བའི་རྒྱུ་མ་སྟོད་ལ་འཐེན། མཚོར་གཅེར་ལ་དཔུས་མོ་གཡོན་པའི་སྟེང་ནས། ྋ ལག་པ་གཉིས་རྡོ་རྗེ་ཁུ་ཚུར་བརྩེགས་པ་གཉིས་ནར་གྱིས་རྣ་བ་
གཡས་པའི་སྟེང་དུ་ཤེད་བསྐྱེད་ལ་འཐེན། གཡས་ལ་བཅུ། ཡང་ལག་གཉིས་དཔུས་མོ་གཡོན་པའི་སྟེང་དུ་ཤེད་བསྐྱེད་ལ། འཕུལ་བ་རྣམས་ལན་གསུམ་བྱ། དེ་ལྟར་གཡས་ལའང་
བྱའོ༑ དབུས་ནས་བྱ་བ་གཞན་གོང་བཞིན་ལ། ལག་གཉིས་རྣ་བ་གཉིས་ཀྱི་ཐད་དུ་ཁྱེར། རླུང་གནད་ཅིག་ལ། རླུང་བཟུང་། མདུན་རླུང་འཕུལ། རྒྱབ་རླུང་འཐེན་པ་ཡིན། ལུས་གནད་ ི

གོང་དང་འདྲའོ། །སྟག་མོའི་སུམ་འདྲེན་ནི། རྐང་མགོ་གཉིས་བསྣོལ་བའི་གཡས་པའི་ཐེབ་ཆེན་ནས། ལག་པ་གཡོན་པས་གཟུང་། གཡོན་པའི་ཐེབ་ཆེན་ནས། ལག་པ་གཡས་པས་
བཟུང་༑ རླུང་ཕྱིར་སངས་ཀྱིས་འཕུལ་བའི་གཡོན་ཕྱོགས་ལ་མགོ་དང༌། སྟོད་རྣམས་བཅུ་ལ་ཕྱིར་འབུད་ལན་གསུམ་གྱིས་འདྲེན་པ་རྣམས་གཡས་སུའང་བྱའོ། དེ་བཞིན་དུ་དབུས་སུའང་
བྱའོ༑ དྲིལ་བས་ཕྱིར་འབུད་ཀྱི་རླུང་དགུས་འདྲེན། རླུང་བཟུང༌། མདུན་རླུང་འཕུལ། རྒྱབ་རླུང་འཐེན་ནས་གོང་བཞིན་བྱ་བ་ཡིན་ནོ། །གྱད་ཀྱི་སྒྲད་འདྲེན་ནི། སེམས་དཀྱིལ་ལྷོད་ཙམ་
བྱས་པའི་ངང་ནས། ལག་པ་རྡོ་རྗེ་ཁུ་ཚུར་གཉིས་ཀྱི་རྒྱབ་སྤྲད་ལ་རླུང་ལ་རླུང་ཕྱིར་སངས་ཀྱི་འཕུལ།ྋ ལག་པ་གཉིས་རྡོ་རྗེའི་མདུན་དུ་ཤེད་བསྐྱེད་ཐང་གིས་རྒྱང་། དེ་ནས་རླུང་རྔུབས་ལ་མདུན་དུ་
འཕུལ་ཙམ་བྱས་པའི་ངང་ནས། ལག་གཉིས་རྩིབ་ལོགས་གཉིས་ན་ཡར་གྲོ་མོང་ཤེད་བསྐྱེད་རྣ་བ་གཡས་གཡོན་ལ་བྱས་དཔྲལ་བར་འཐེན་ནོ། ལག་གཉིས་ཁུ་ཚུར་ཡར་འཐེན་པ་དང་མཉམ་དུ་
རླུང་ཀྱང་ཕོ་ཁར་ནུར་འཐེན་པའོ། ཡང་ཕྱིར་འབུད་ཀྱིས་ཀྱང་བྱེད། མདུན་དུ་བྱེད་པ་ནི། ལག་པ་གཉིས་པོ་མ་བྲལ་བར་མདུན་ན་ཡར་འཐེན། དཔྲལ་བར་སླེབ་པ་དང་རྡོ་རྗེ་ཁུ་ཚུར་གཉིས་ཁ་

༄༅། ། སྒྱེན་ལ། གྲུ་མོ་གཉིས་ཤེད་བསྐྱེད་ལ་འཐེན་ནོ། །རྨ་བྱའི་འགྱིང་འདྲེན་ནི། ཕོངས་ས་ལ་བཞག་པའི་རྐང་པ་མདུན་དུ་ཁུག་བྱས་པའི་སྒྱིད་པའི་ནང་གཉིས་
ནས༑ ལག་པ་རྡོ་རྗེ་ཁུ་ཚུར་ཕྱི་ལ་སྟོན་པའི་ངང་ནས་རླུང་ཕྱིར་འབུད་དྲག་པོ་ལན་གསུམ་གྱིས་གཡོན་གཡས་དྲག་པོ་དབུས་གསུམ་དུ་ཤེད་བསྐྱེད་ལ་འཐེན། གོང་ཡང་རླུང་ནང་དུ་བཟུང་བའི་
མདུན་རླུང་འཕུལ། རྒྱབ་རླུང་འཐེན་པ་གོང་བཞིན་ལན་གསུམ་བྱའོ། ལུས་གནད་དེ་རྣམས་གང་བྱེད་ཀྱང་རུང༌། གོང་གི་སྣོད་གཙང་མའི་ཆུ་མུར་འཇམ་དེ་འདོམས་ཀྱི་སྦྲག་ཏུ་བཞག་སྟེ་ཉམས་
སུ་ལེན་ལ། ཆུ་དེ་ལ་སྣ་གཉིས་སུ་མ་འདྲོངས་ཀྱི་བར་དུ་འདྲེན་པ་ལ་སྦྱངས། ཁ་སྣ་ནས་མ་འཐོན་ན་རླུང་ཐུར་སྡིགས་ཀྱིས་འབོད་པ་སོགས། སྦྱངས་པ་མངོན་དུ་མ་གྱུར་གྱི་བར་དུ་
བྱའོ༑ གེགས་ཅི་བྱུང་ཡང་རྡོ་རྗེའི་ཀུན་རྫོགས་མང་དུ་བྱས་པས་སེལ་ཞིང་བོགས་འཐེན་ཏེ། རང་གཞན་གཉིས་ཁའི་ཁམས་འཛིན་འདྲེན་ལ་དབང་ཐོབ་པའོ། །གསུམ་པ་དངོས་གཞི་ལས་ལ་སྦྱར་
བ་ལ། རབ། འབྲིང༌། མཐའ་མ་གསུམ་ལས། དང་པོ་ནི། ཡབ་ཡུམ་གྱི་མཁའ་གསང་སྣ་འཕྲད་པ་ཙམ་བྱས་ལ། སེམས་གནས་ལུགས་ཀྱི་ངང་དུ་བཞག་པ་ཙམ་གྱིས། ཡུམ་གྱི་ཐིག་༔

ལེ་ཐོབ་ནས་ཡོང་སྟེ། རྡོ་ཁབ་ལེན་ལྕགས་དང་འཕྲད་པ་ལྟ་བུ་ཡིན། དེའི་རྟགས་སུ་རྡོ་རྗེ་མགོ་ཁྱོག་ལ་རོ་སྨད་བདེ་ཁྲིལ་ལེ་ཡོང་། དེ་ནས་གན་རྐྱལ་དུ་སེམས་ལྷོད་དོ། །གཉིས་པ་ནི། བདེ་
བ་ཅུང་ཟད་བསྲུབས་ཀྱིན་བདེ་བ་མགོ་སྐྱེས་ཙམ་ནས་ལྷོད་དོ། དེའི་རྟགས། རྡོ་རྗེ་མགོ་ཁྱོག་ལ་རྩ་ལམ་ཚེ་རིང་གི་འོང་བའོ། །གསུམ་པ་ལའང༌། རབ་འབྲིང་མཐའ་གསུམ་ལས་དང་པོ་
ནི༑ རིགས་གང་ལ་བྱེད་ཀྱང་། རིག་མ་དེའི་མཆན་ཁུང་གཉིས་སུ་ཆུ་རྡོ་ཆུ་གྲང་ལ་སྦངས་པ་སྟར་ཁ་ཙམ་པ་གཉིས་གཡས་གཡོན་དུ་སླན་གན་རྐྱལ་དུ་བྱས་པའི་སྐེད་པར་འབོལ་རྡོ་བཅུག །དེའི་
སྟེང་དུ་ཡབ་གབ་ལ། ཕྱོགས་བཞི་དབུས་རྣམས་སུ་བསྐྱོད་དེ། རྩ་གང་བརྙེད་ནས་བཟུང་། དམིགས་པ་རྩ་དང་། དམར་ཆ་ལྔ་ལྡན་རྡོ་རྗེའི་བུ་ག་ནས། ཡར་ལ་དམར་ཧྲིལ་གྱིས་བྱུང་བ་ཨ་
ཤད་ལ་ཐིམ་པར་བསམ། ལུས་གནད་ཡུམ་གྱི་བྲང་ཁར། ཡབ་ཀྱི་ཕྱག་གཉིས་རྡོ་རྗེ་ཁུ་ཚུར་བསྣོལ་བའི་མཐིལ་གཉིས་བཅར་བའི། གྲུ་མོ་གཉིས་མ་གུག་པའི་ངང་ནས། རླུང་གནད། ཕྱིར
འབུད་ཤིན་ཏུ་དྲག་པ་ལན་གསུམ་བྱས། རླུང་བཟུང་ཨ་ལོང་གློད། མདུན་རླུང་མདུན་རང་གི་འོག་ནས་འཐེན་པ་གསུམ་བྱས་པའི་ཕྱི་མ་དྲག་ཏུ་བྱེད། དྭངས་མ་ཡིན་པས་དྭངས་སྙིགས་འབྱེད་པ་

༄༅། །སོགས་མི་དགོས། འགྲེམས་པ་ནི། ལུས་གནད་མ་ཞིག་པའི་ངང་ནས། རླུང་ཅན། རླུང་མེད་གཉིས་ཁས་སྤྲག་པར་བྱའོ། གཉིས་པ་ལ། པདྨ་ཅན་ལ་སེང་
གེའི་ངར་སྐད་ཀྱིས་སླང་། དུང་ཅན་མ་ལ་གླང་ཆེན་སྙོམས་འཇུག་གིས་སླང་བ། རི་དགས་ཅན་ལ་བུང་བ་ཆུ་འཇིབ་ཀྱིས་སླང་བ། རི་མོ་ཅན་ལ་དྲི་ཟའི་སྣ་འཇིབ་ཀྱིས་སླང་བ། གླང་ཆེན་མ་ལ་
ངང་པ་ཆུ་འཇིབ་ཀྱིས་སླང་བ། སྣ་ཚོགས་ཅན་ལ་རྡོ་རྗེ་རྩེ་འཇིབ་ཀྱིས་སླང་བ་དང་དྲུག །དང་པོ་ནི། ཡུམ་གན་རྐྱལ་དུ་བྱས་པའི་སྟེང་དུ་ཡབ་བཞུགས། རྡོ་རྗེ་ཐད་ཀར་བསྐྱོད། དགའ་བཞི་
ངོས་བཟུང་། དྭངས་སྙིགས་འབྱེད་པའི་འཕོ་སྒོར་འཕོ་སྡེབ་སོགས་བྱས་པའི་ངང་ནས། ཡབ་ཀྱི་ཕྱག་གཉིས་ཡུམ་གྱི་ནུ་ཟུར་གཉིས་སུ་ཁ་བུབ་ཏུ་བཞག །རླུང་སྣ་གཡོན་ནས་ཕྱིར་འབུད་ཀྱིས་
འཕུད་པའི་བར་རླུང་འཕོ་ཁར་རྒྱང༌། རྒྱུ་མའང་འཐེན། ལག་གཡོན་མདུན་དུ་ཐང་གིས་རྒྱངས་ལ། སྟེང་ལ་གཅུ་བ་བྱེད་པ་དང་། འཕོ་ཁའི་རླུང་ཞབས་དེ་ཁ་ནས་ཧཱ་ཞེས་གང་ཡོད་སྟོད་ལ་
འཐེན་ནོ། དེ་ཁའི་ངང་ནས་རླུང་ཚུར་རྔུབས་དུས་རྒྱུ་མ་འཐེན། རླུང་འཕོ་ཁར་ཤེད་བསྐྱེད་ལ་རྒྱང༌། ལག་པ་ཚུར་ཡོངས་པ་རང་གི་ནུ་མ་གཡོན་ལ་བཅར་ལ་གཡོན་དུ་གཅུ། ཡང་འཕོ་ཁའི་

རླུང་དེ་ཁ་ནས་ཧཱ་ཞེས་ལག་པ་མདུན་དུ་བསྐྱང་ལ། རླུང་གཞུགས་ཏེ་སྣ་ནས་ཤེད་བསྐྱེད་ནས་འབུད་པ་ཡིན། ཡང་ལག་པ་ཚུར་ཡོང་པ་གོང་བཞིན་བྱ། དེ་བཞིན་གཡས་སུའང་བྱའོ། རླུང་
གནད༑ སྣ་གཉིས་ཁ་ནས་ཕྱིར་འབུད་པ་མ་གཏོགས།ྋ གོང་བཞིན་བྱས། ལག་གཉིས་རྡོ་རྗེ་ཁུ་ཚུར་ཕར་རྒྱང་དུས་གན་རྐྱལ་དུ་བྱས་པའི་ངང་ནས་ཁ་བུབ་ལ་འཐེན། ཡང་ནང་དུ་ཡོང་དུས་ལག་
པ་གཉིས་བྲང་ལ་བཅར་ལག་མགོ་བརྒྱང་བྱས་འཐེན་པའོ། །གཉིས་པ་ནི། ཡབ་དཔུས་མོ་བཙུགས་པའི་བར་ལ་མཐོ་གསུམ་ཙམ་བྱས། ཡུམ་གྱི་སྐེད་པའི་འོག་ཏུ་འབོལ་རྡོ་བཅུག །ཡུམ་གྱི་
ཞབས་གཉིས། ཡབ་ཀྱི་མཁལ་ཟུར་གཉིས་ལ་གཏད། བསྐྱོད་པའི་ཚེ་གཡས་ཕྱོགས་སུ་བཀན། འདྲེན་པའི་དུས་ལ་བབ་པའི་ཚེ། ལག་མགོ་བསྣོལ་བ་སྙིང་ཁར་བཅར། རླུང་ཕྱིར་སངས་
ཀྱིས་འཕུལ། ལག་གཉིས་བརླ་ཟུར་གཡོན་ལ་ཤེད་བསྐྱེད་ལ་བཏང༌། མགོ་བོ་དང་སྟོད་གཡས་སུ་གཅུ། མིག་གཡས་ཀྱིས་ནམ་མཁར་བལྟ། དར་དྲིལ། ཉ་བཞི་སྒྲིམས་པ་རྣམས་ལན་
གསུམ་བྱ། དེ་བཞིན་གོ་ལོག་ལའང་བྱ། དབུས་སུ་བྱེད་པ་ནི། རླུང་ཕྱིར་སངས་ཀྱིས་འཕུལ་བ་དང་ལག་པ་གཉིས་ཡུམ་གྱི་བྲང་སྟེང་དུ་བརྒྱངས་ལ། རླུང་སྟོད་ལ་འཐེན་པ་དང་། ལག་པ་

སྙན་༄༅། ། གཉིས་མ་གུག་པར་མདུན་ལ་ནར་འཐེན་ལ། སྤྱི་གཙུག་གི་ནམ་མཁར་རྒྱངས། ཡང་ལག་པ་སྣོལ་བ་སྤྱི་གཙུག་ཏུ་དགུག་པ་དང༌། རླུང་ནང་དུ་བཟུང་། མདུན་
བརྒྱུད་
རླུང་འཕུལ། རྒྱབ་རླུང་འཐེན་པ་དང་མཉམ་དུ། ཡང་ལག་གཉིས་སྤྱི་གཙུག་ཏུ་ཐང་གིས་རྒྱངས་པའི་ངང་ནས། ལག་པ་མ་གུག་པར་མདུན་ནས་མར་ཁུག་ཁུག་ལ། ཡུམ་གྱི་བྲང་ཁར་ཕབ་
པའི་ངང་ནས་རླུང་ཕྱིར་སངས་ཀྱིས་འཕུལ་རླུང་གང་ཡོད་སྟོད་ལ་འཐེན། ལག་པ་མ་གུག་པར་མདུན་རང་ལ་རྒྱང་ངོ་། །གསུམ་པ་ནི། སྦྱོར་བའི་ལུས་གནད་གོང་བཞིན་ལ། འདྲེན་པའི་
དུས༑ ལག་གཉིས་རྐང་པའི་འཕྲ་ས་ནས་བཟུང་། རླུང་ཕྱིར་སངས་ཀྱིས་འཕུལ། གཡོན་ཕྱོགས་སུ་ལན་གསུམ་འཐེན་ལ། སྐེད་པ་ཉག་བྱེད་པ་དང་སྟོད་སྒྱེད་བྱ། དེ་བཞིན་གཡས་སུའང་བྱ་
ཞིང་༑ དབུས་སུའ ང་བྱེད། རླུང་བཟུང་ལ། མདུན་རླུང་འཕུལ། རྒྱབ་རླུང་འཐེན་ལ་གོང་བཞིན་བྱེད་པའོ། །བཞི་པ་ནི། སྦྱོར་བའི་ལུས་གནད་གོང་བཞིན་པའི་ངང་ནས་བསྐྱོད་
ལ༑ ལག་པ་རྡོ་རྗེ་ཁུ་ཚུར་གཡོན་པ་ཁ་བུབ་ཡུམ་གྱི་བྲང་ཁར་བཞག །དེའི་སྟེང་དུ་ལག་པ་གཡས་རྡོ་རྗེ་ཁུ་ཚུར་བཞག དེའི་སྟེང་དུ་རང་གི་ཨོག་མར་བཞག །འཛིན་འབྱེད་བྱས། འདྲེན་

དུས༑ རླུང་ཕྱིར་སངས་ཀྱིས་འཕུལ། རླུང་ཕྱིར་དྲག་ཏུ་བཟུང་བའི་ངང་ནས། མགོ་བོ་ནང་དུ་གུག་ཚད་དུ་དགུག །ལག་པ་ཐང་གིས་བརྒྱངས། དེ་ནས་རླུང་ནང་དུ་བཟུང༌། རླུང་གྲུ
གཞུད་ཀྱི་ངང་ནས། སྐེདཔ་སྲངས། ལྀག་པ་རྡོ་རྗེ་ཁུ་ཚུར་བརྩེགས་པ་གཉིས་སྣ་སྒོར་ཁྱེར་ལ། གཡོན་ཕྱོགས་སུ་འཕུལ་ལ་མདུན་ལ་བསྐོར། རྣ་བ་གཡས་པའི་ཐད་དུ་འཐེན་ནོ། །དེ་བཞིན་
གོ་ལོག་དུའང་བྱ། དབུས་ནས་བྱེད་པ་ནི། དེ་ཁའི་ངང་ནས་ལག་པ་གཉིས་མདུན་དུ་འཕུལ་བ་དེ་དབུས་སུ་ནར་གྱིས་ཡར་ལ་འཐེན་པ། སྙིང་ཁ། མགྲིན་པ། སྤྱི་གཙུག་སླེབ་པ་དང་ཐང་
འཐེན༑ ལག་མགོ་གཉིས་གན་རྒྱལ་དུ་བྱེད་པའོ། འགྲེམས་ནི། ལུས་གནད་གང་བདེའི་ངང་ནས་སིལ་སིལ་སྤྲུག་པའོ། །ལྔ་པ་ནི། ཡུམ་རྒུར་དུ་བཅུག །ཡབ་དཔུས་མོ་བཙུགས་ལ་རྒྱབ་
ནས་བསྐྱོད། འཛིན་འབྱེད་བྱས། འདྲེན་པ་ནི། ལག་པ་སོར་མོ་བསྣོལ་བས་རང་གི་འབྱིངས་ནས་མཁྱུད་ལ། རླུང་ཕྱིར་སངས་ཀྱིས་འཕུལ། གཡོན་གྱི་གྲུ་མོ་ནམ་མཁའ་ལ་བཏེགས་ལ་
འཐེན༑ དེ་བཞིན་གཡས་སུའང་བྱ། དབུས་ནས་བྱེད་པ་བཞིན་གོང་བཞིན་ལ་གྲུ་མོ་གཉིས་ནམ་མཁར་བཏེགས་ལ་འཐེན་པའོ། ཡང་རླུང་བཟུང་ལ། མདུན་རླུང་མདུན་རང་གི་འོག་ནས་

།འཐེན། ཨ་ལོང་རང་སར་ལྷོད། ལག་པའི་གྲུ་མོ་གཉིས་མདུན་གྱི་ནུ་ཟུར་གཉིས་སུ་བཅར་བ་དང་ཤེད་བསྐྱེད་ལ་འཐེན་པའོ། །དྲུག་པ་ནི། སྦྱོར་བའི་ལུས་༄༅།
གནད༑ དུང་ཅན་མའི། རི་དྭགས་ཅན་སོགས་གང་རིགས་བྱས་ཏེ། རྡོ་རྗེ་གཡས་གཡོན་སྟེང་འོག་དབུས་རྣམས་སུ་བསྐྱེད་པས་རྩ་བཙལ། རྩ་རྙེད་པ་དང་བཟུང་ལ་དགའ་བཞི་ངོས
བཟུང་༑ འཛིན་འབྱེད་བྱས། འདྲེན་པ་ནི། རླུང་ཕྱིར་འབུད་གསུམ་གྱིས་གཡས་གཡོན་དབུས་གསུམ་དུ་འཐེན། ལག་པ་དང་སྟོད་རྣམས་ཀྱི་སྡོད་ལུགས་སྣང་བ་གང་ཤར་བྱེད། རླུང་བཟུང་
ལ༑ རླུང་འཕུལ་འཐེན་གྱིས་གོང་བཞིན་བྱ། འགྲེམས་ནི། རླུང་ཕྱིར་བཟུང་བའི་ངང་ནས་ལུས་སིལ་ལི་ལི་སྤྲུག །རླུང་ནང་དུ་བཟུང་ལའང་སྤྲུག །བར་རླུང་གི་སྦྱོར་བ་བྱས་ནས་སྤྲུག
སེམས་ཕྱག་ཆེན་དང་མ་བྲལ་བའི་ངང་ནས་རོ་རྐྱང་ལ་གནད་དུ་བསྣུན། འགྲེམས་འདི་རྣམས་ནི། ལུས་གནད་དྲུག་པོ་གང་ལ་བྱེད་ཀྱང་གནད་དུ་བསྣུན་པའོ། །དེ་ལྟར་བྱས་པས་འདྲོངས་པའི་
རྟགས༑ རྡོ་རྗེ་མགོ་ཁྱོག་ཅིང༌། རྩ་ལམ་ཚ་རིང་གིས་འོང༌། རོ་སྨད་བདེ་ཁྲིལ་གྱིས་འགྲོ། ཡུམ་གྱི་བདེ་བ་ཚོར། རྟགས་དེ་རྣམས་བྱུང་བས་གོང་གི་འགྲེམས་རྣམས་བྱས། གན་རྐྱལ་དུ་

སེམས་ལྷོད་ལ་ཉལ་ལོ། །གསུམ་པ་ནི། ཕྱག་རྒྱ་མ་ལ་ལྕགས་ཕྱེ་དང༌། ཁྱད་པར་གྱི་རྫས་གསུམ་པོ་ཞལ་ལས་ཤེས་སོ། རྣལ་འབྱོར་པ་ལ་ཁབ་ལེན་དང༌། དྲིལ་ཤང་དམར་པོ་ནང་དུ་
བཏང་༑ རྫས་རྒྱས་པ་ཞལ་ལས་ཤེས། སྦྱོར་བཅོས་དང་འདྲེན་འགྲེམས་རྣམས་གོང་གི་རིགས་སོ་སོར་བསྟན་པ་བཞིན་བྱ། ལས་སྦྱོར་དུས་ཡུམ་ལ་གཡས་གཡོན་སྦྱོར་བ་བྱས་ཏེ་འདྲེན་པ་གནད་
ཡིན༑ དེས་ནི་དམར་ཆ་རབ་འབྲིང་མཐའ་གསུམ་གང་ལོན་ཀྱང་། འགྲུལ་པོ་ཟླ་བོ་རྙེད་པ་དང་འདྲ་བས། རང་གི་དཀར་ཆ་དང་འདྲེས། ལུས་བྱིན་ལ་ཁྲེམས་ཏེ་ལུས་བྱིན་ཚ་འུར་གྱིས་
འགྲོ༑ སྟོབས་རྒྱས། མདངས་ལེགས། རྒས་སྲ། ཚེ་རིང་། བདེ་སྟོང་ཕྱག་རྒྱ་ཆེན་པོའི་ཉམས་རྟོགས་འཆར་ཏེ། ཚེ་འདི་ཉིད་ལ་འཇའ་ལུས་རྡོ་རྗེའི་སྐུ་འགྲུབ་པར་འགྱུར་བས། བླ་མ་
དམ་པ་ལུས་ངག་ཡིད་གསུམ་གྱི་སྒོ་ནས་མཉེས་པར་བྱས། ཕྱག་ལེན་འདི་རྣམས་ཀྱི་གདམས་པ་ལེགས་པར་ཞུས་ལ། ཚེ་འདིའི་སྣང་བ་ལ་རྒྱབ་ཀྱིས་ཕྱོགས་པ་གལ་ཆེ་བར་བརྡའོ། །གསུམ་པ་
ནི༑ རྡོ་རྗེ་ཁོང་རྒྱོང་ཞལ་ལས་ཤེས། རང་གི་དཀར་ཆ་འཆིང་བ། གཞན་གྱི་དམར་ཆ་འཆིང་བའི་གདམས་པ་ཟབ་མོ། བླ་མ་རས་ཆུང་པའི་ཞལ་གྱི་བདུད་རྩི་ནི། རྡོ་རྗེའི་སློབ་མ་མིག་བཞི་

༄༅། །ནས་ཌཱ་ཀི་རས་ཆེན་ལ་སྔར་གྱི་ཟིན་བྲིས་འདུག་པ་དང་ཀྱང་བསྟུན། ཆོས་འདི་ལ་སྦྱངས་པ་མཐར་ཕྱིན་པ། ལག་ལེན་ལ་གོམས་འདྲིས་ཀྱི་རྩལ་འཐོན་ཏེ། རྩ་དང་
རླུང་ལ་རང་དབང་དུ་གྱུར་པ། ཁྲོམ་པོ་ཤཱ ཀྱ་ཚེ་དབང་གིས་བསྐལ་བའི་ངོར། འབྲུག་པའི་རིང་ལུགས་འཛིན་པ་ཆོས་ཀྱི་གྲགས་པས་བཀྲ་ཤིས་མཐོང་སྨོན་གྱི་ཆོས་གྲྭ་ཆེན་པོར་སྦྱར་བའི་ཡི་གེ་པ་
ནི༑ ལས་དང་སྐལ་བར་ལྡན་པ་བཀྲ་ཤིས་དགེས་པས་བགྱིས་པ། འདིས་ཀྱང་འགྲོ་ཀུན་ཟག་མེད་ལུས་རྙེད་ཤོག སྣོད་མིན་ལ་གསང་རྒྱ། །།སྣྲ་ཤུ་བྷཾ། ཞུས་དག
494(B)
ས་

494(B)
BlankPage AsPerOriginalDocument

༄༅། །བདེ་མཆོག་སྙན་རྒྱུད་ལས། བཅུད་ལེན་ཟླ་ཉི་འཕེལ་བར་བྱེད་པ་ཞེས་བྱ་བ་བཞུགས་སོ།།

།ན་མོ་གུ་རུ་དེ་བ་ཌཱ་ཀི་ནི་ཡེ། བླ་མ་ཡི་དམ་མཁའ་འགྲོ་རྣམས་ལ་ཕྱག་འཚལ་ལོ། །འདིར་དཔལ་འཁོར་ལོ་སྡོམ་པའི་རྫོགས་རིམ་༄༅།
སྙན་རྒྱུད་ལས། དྭངས་མ་གཡོ་ཞིང་འཕེལ་བར་བྱེད་པའི་བཅུད་ལེན་འདི་ལ། བསིལ་སྦྱོར་དང་། དྲོད་སྦྱོར། བསིལ་དྲོད་སྙོམས་པའི་སྦྱོར་བ་དང་
གསུམ༑ དང་པོ་ནི། ཨ་རུ་ར་གསེར་མདོག་ཤ་རུས་སྙིང་པོ་དང་བཅས་པ་བདུན་དང་ལྔ་གསུམ་སོགས་གང་རྙེད། དེ་ཉིས་འགྱུར་གྱི་ཨ་རུ་ར་ཤ་ཆེན་ཤ་རུས་
སྙིང་པོ་དང་བཅས་པ། ཙནྡན་དཀར་པོ། མང་ག་བུར། གྷི་ཝང༌། ཁ་ཆེ། ཛཱ་ཏི། ཅུ་གང༌། སུཀླེལ་ཏེ་བདུན་ལ་རང་ཚད་ཀྱི་ཐུན་རེ། བྱ་ཕོ་ཚལ་

༄༅། །ལུའི་ཟེ་ཁྲག་ཐུན་གཉིས། མཆིལ་པ་མགོ་དམར་གྱི་ཀླད་པ་མ་ཉམས་པ་ཅིག ཉ་རྨང་པའི་ལྟོ་ཚིལ། བྱིའུ་ནས་ཟན་གྱི་རུས་ཨི
པ༑ དུང་སྲིན་མེད་རྡོག་པོ་ཅིག །འགྲོན་བུ་མ་ཉམས་པ་བུག་པ་མེད་པ་ཅིག །བུ་མོ་དབང་པོ་མ་ཉམས་པའི་ལུས་ལས་བྱུང་བའི་ཁྲག །ཁྱེའུ་གྲོང་པའི་ཆོས་
གཉིས་
ཀྱིས་མ་གོས་པའི་དྲི་ཆུ། ཅོང་ཞི་བརྟུལ་བ། རྩྭ་དུར་བའི་རྩ་བ་དེ་རྣམས་ཆ་མཉམ་པར་བཅས་པའི་ཕྱི་མ་རྩི་བཞིན་བཏགས། དེ་རྣམས་དང་ཆ་མཉམ་པའི་དབང་
ལག་སྤང་ཁ་སེར་རམ། མྱུ་གུ་མགོ་འབུས་ལ་བསྐོས་པའི་ཕྱེ། བྱ་མ་གསེར་གྱི་སྒོང་རྩི་སེར་པོ། བུད་མེད་མ་གསེར་གྱི་འོ་མས་འདམ་འཐག་ཡུན་རིང་དུ་བྱས་
གསརམ་

ལ་རིལ་བུ་སྲན་མ་ཆེ་ཙམ་དུ་དྲིལ། མེ་ཉིའི་དྲོད་མ་ཡིན་པ་ལ་རང་སྐམས་ཀྱི་མ་རུལ་བ་བྱས་དར་ཁུག་དམར་པོར་བཅུག །ནང་པར་ཚེས་གཅིག་ནས་བཅོ་ལྔའི་བར་དུ་ཁྱི་སུས་ལ་སོ་མ་རེག་པར་རིལ་བུ་
གཅིག་ནས་བཟུང༌། ཚེས་རེ་བཞིན་རེ་རེ་སྤར་ཏེ། བཅོ་ལྔའི་ཉིན་པ་བཅོ་ལྔའི་བརྟེན། དེ་ནས་གནམ་གང་བར་དུ་ཟླ་ཕྱེད་མི་བརྟེན། དེ་ལྟར་བྱས་པས་ཐིག་ལེ་སྨིན་ཞིང་རྒྱས་པར་འགྱུར་བ་ཡིན་ནོ།
གཉིས་པ་མན་ངག་དང་གཞུང་སྦྱོར་གཉིས་ལས། དང་པོ་ནི། ཨ་རུ་ར་ཤ་ཆེན་བརྒྱ་རྩ་བརྒྱད། དབང་ལག་བརྒྱ་རྩ་བརྒྱད། བལ་དཀར་མེ་ཏོག །ལྕ་བ། གཟེ་མ། ར་མོ་ཤག །ཀཤོ་ཀནྡྷ
ཤུག་འབྲུ་འབུ་མེད། འཁན་དཀར་རྩ་བ། ཚེ། འོམ་བུ། སྲོ་ལོ་དཀར་པོ་རྣམས་དབང་ལག་དང་ཆ་མཉམ་ལ་སོ་སོར་ཕྱེ་མར་བྱས་པ་དང་ལྕོང་ཞི་བྲེ་གང་གི་ནང་དུ། ཟེ་ཚ་སྲང་གསུམ་བཏབ་ལ་ཆུ་
གཙང་དུ་བསྐོལ་བའི་ཞུན། མཛེ་རིམས་ཀྱིས་ཤི་བ་མ་ཡིན་པའི་མི་རུས། གཞན་ཡང་རུས་སྣ་ཚོགས་ཚད་སྲན་མ་ཙམ་ནས་ཙམ་བརྡུངས་ནས་ཞག་ཁུ་བསྐུས་ཏེ་ཁུ་ཐོག་ཅིག་འཕོ་སྟེ་ཞུན་བཅས་པ། བ་ར་
འབྲི་གསུམ་གྱི་འོ་མ་འཕུལ་དགུ་བསྡུས་པའི་ཞུན། བཟང་དྲུག་དང་ཙནྡན་དཀར་པོ་རྣམས་ཐུན་གསུམ་གསུམ། ག་བུར་ཐུན་ཅིག །རྒྱ་སྦལ་གྱི་ཤ་སྲང་གང༌། མཆིལ་པ་མགོ་དམར་གྱི་ཤ་སྦུབས་

།ཅིག །བྱ་ཕོ་མཚལ་ལུའི་ཟེ་ཁྲག །བྱ་མོ་ནག་མོའི་སྒོང་རྩི་སེར་པོ་སྐམས་པ། འབྲོང་གི་རྐང་མར། རྒྱ་བྱའི་ཤ་ཁྲག །བ་རུ་ར་གསུམ། སྐྱུ་རུ་ར་དགུ་རྣམས་རུས་པ་
དང་བཅས་པ། རྩ་འབྲས། ཤ་འབྲས། འཇམ་འབྲས། མཁལ་མ་ཞོ་ཤ། སྡིག་སྲིན། སེ་འབྲུ། རྒྱ་ཚོ། ར་ལུག་གི་རླིག་འབྲས་སྐམ་པོ། ཏིལ་དཀར་ནགྀ སྤོས་དཀར། གུ་
གུལ༑ ཆང་བཟང་བྲེ་གང་གི་ཞུན། རྡོ་རྒྱུས་བྱ་བལ་མ། པུ་ཤེལ་ཙེ། ན་བུན་བུ་མོའི་ཤ་ཚིལ། ཉ་རུས་ཅན་གྱི་ཀླད་པ། བུད་མེད་རིགས་བཟང་བུ་སྐྱེས་པའི་འོ་མ་ལས་བྱུང་བའི་མར་འབྲི་མར་དང་
བསྲེས་ཏེ་ཞུན་བྱས་པ། སྦྲང་དཀར། ནུར་སྨུག་དེ་རྣམས་སོ་སོར་བཀོལ་བ་དང༌། ཞུན་དང་ཕྱེ་མས་གང་ལ་གང་རིགས་སུ་བརྟུལ། གཡའ་དང་དྲི་མེད་པའི་སྣོད་རྫས་དང་དཀར་ཡོལ་ལྟ་བུར་རན་ཚོད་
ཀྱི་ལྡེ་གུ་སྦྱར་ཏེ་སོ་སོའི་མང་ཉུང་རིགས་པས་བཅད། ཉམས་ལེན་དུས་ཁྱི་སུས་ལ་ཁམ་རེ་རབ་ལོ་ཅིག །འབྲིང་ཟླ་བ་དྲུག །མཐའ་མ་ཟླ་བ་གསུམ། ཡབ་ཡུམ་གང་གིས་བརྟེན་ཀྱང་ཁམས་དཀར་
དམར་དང་ཁ་དོག་ཉམས་པ་གསོས། སེའུ་བསྐྱེད་ཅིང་སྐྲ་དཀར་དང་གཉེར་མ་སྤང་ཞིང་བདེ་སྟོང་འཕེལ་བའི་གྲོགས་བྱེད་པར་འགྱུར་རོ། །གཉིས་པ་གཞུང་སྦྱོར་ནི། སྨན་དཔྱད་དུ་ཤེས་པར་བྱའོ།

གསུམ་པ་ནི། མེ་ཏོག་གླང་སྣ་དཀར་པོ་དམར་པོ། སེར་པོ། མཆིན་ཁ་རྣམས་ཅི་མང༌། སེ་བའི་མེ་ཏོག །དྲིལ་བུ་ཤང་ཤང༌། གུར་གུམ། གངས་རྩངས་སམ་རྡོ་རྩངས། བྲག་
རྩངས༑ ལྕགས་སྦྲུལ་གསེར་སྦྲུལ། སྔོ་སྦྲུལ། སྡིག་སྲིན་ནམ། སྡིག་པ་ནག་པོ་དུག་མེད་པ་དང༌། བ་སོ་དུང་མུ། མུ་མེན། ཁ་ཆེ། གྷི་ཝང་། ཅུ་གང༌། སེ་འབྲུ། སུརྨེལ། རྒྱ་
ཏིག །ཨ་རུ་ཤ་ཆེན། བ་རུ་ར། རུ་ཏ། སྐྱུ་རུ་ར། སྟར་བུ། ལྒ་སྐྱ། དྲོད་སྨན། ཛཱ་ཏི། བ་ཤ་ཁ། བ་ལེ་ཁ། བྱ་རྒོད་བྱ། གླ་རྩི། ལྷང་མ་ལྷང་ཟེར། དེ་འདུལ་བྱེད་ཁམ་བུའི་
གས་རྣམས་རང་གི་ཁམས་དང་བསྟུན་པའི་སྦྱོར་སྡེབ་བྱས་ལ་ཕྱེ་མར་བཏགས་པ་བྲེ་གང་ཡོད་ན། ནས་དཀར་མོ་གད་ལེགས་པར་བྱས་པ་ཕུལ་གང་བཏགས་པ་དང་བསྲེས། བུ་རམ་དང་སྦྲང་གང་རིགས་
ལ་སྦྱར་ཏེ་རིལ་བུ་ལུག་རིལ་ཙམ་པ་གྲིབ་སྐམས་བྱས། སྟེགས་བུའི་སྟེང་དུ་ཕོ་ཐོད་མོ་ཐོད་ཁ་སྦྱར་གྱི་ནང་དུ་རིལ་བུ་བཅུག་ལ། རང་ལྷར་གསལ་བས་བགེགས་བསྐྲད། བསྲུང་འཁོར་བསྒོམ། རིལ་བུ་
རྣམས་འཁོར་ལོ་སྡོམ་པར་བསྐྱེད་པ་ལ་ཡེ་ཤེས་སེམས་དཔའ་བསྐྱེད་ནས། མཆོད་བསྟོད་བྱ། ཞག་བདུན་གྱི་བར་དུ་ཡི་གེ་བདུན་པའི་བསྙེན་པ་བྱེད། དབང་བཞི་བླངས། མཐར་རིལ་བུ་ཐོ་རངས་རེ་རེ་

སྙན་༄༅། །ཙམ་མ་ཆག་པར་བཟའ། དེའི་དུས་སུ་རིལ་བུ་བདེ་མཆོག་ཏུ་གསལ་བ་འོད་དུ་ཞུ་བ་བདུད་རྩིར་གྱུར་པ་འཐུངས་པར་བསྒོམས་ཏེ། ཡི་གེ་བདུན་པ་བརྒྱ་ཚར་རེ་བགྲང༌།
བརྒྱུད་
རྗེའི་ཀུན་རྫོགས་སོགས་འཁྲུལ་འཁོར་དང་རླུང་ལ་འབད། འཚོ་བ་དཀོན་པའི། ཟས་སུ་བྱེད་ན་གདན་གཉིས་ཀྱི་དུས་རིལ་བུ་རེ་རེ་སྐམ་ཙིགས་ཀྱིས་འཕུལ་ལ་གཏོང་། ཡི་གེ་བདུན་པ་སྟོང་ཚོ་རེ་མ་ཆག་
ཨི
པར་འདྲེན། བཟའ་བའི་དུས་ཀྱང་ཡི་གེ་བདུན་པ་བརྒྱ་རྩ་རེ་བགྲངས་ནས་རོལ་བས་ལྟོགས་པའི་རྣམ་པ་བྱུང་ན། རིལ་བུ་བདུད་རྩིའི་རྒྱུན་མདུན་ནས་སྔོ་ནར་ར་ར་བྱུང་བར་བསྒོམས་ལ་ཟོས་པས། ལྟོ་བ
ཁེངས་པར་སྒོམ། དེས་ཀྱང་མ་སོལ་ན། མདུན་དུ་འཁོར་ལོ་སྡོམ་པ་ནམ་མཁའ་དང་མཉམ་པ་ཅིག་ལས། བདེ་མཆོག་ཆུང་ངུ་དཔག་ཏུ་མེད་པ་བྱོན་པས་ལྟོ་བ་ཁེངས་པར་བསྒོམ་པའོ། །དེ་ལྟར་བྱས་
པས༑ ལུས་མདངས་རྒྱས། བདེ་བ་འཕེལ། རྒས་བསྲ། གཉེར་མ་ཉུང༌། སྟོབས་ཆེ་བ་ལ་སོགས་པ་ཡོན་ཏན་མཐའ་ཡས་པ་འབྱུང༌། ཡང་ཁྱད་པར་རྡོ་རྗེ་ངར་ཆེ་བར་འདོད་ན། རྩངས་པའི་
མཇུག་མ་གང་རྙེད་དང༌། སྦྲུལ་སྡིག་གི་མཇུག་མ་རྣམས་ཞིབ་པར་བཏགས་ལ། གླ་རྩི་དང་སྦྱར་བའི་ཕྱེ་མ་ཐུན་ཆེ་བ་རེ་ཐོ་རངས། ཞོགས་པ། ཉིན་གུང་རྣམས་སུ་བཏང་བས་རང་གང་འདོད་འགྲུབ་པར་

འགྱུར་རོ། །དེ་ལྟར་བདུད་རྩི་བཅུད་དང་ལྡན་པའི་སྨན་སྦྱོར་ཁྱད་པར་དུ་འཕགས་པ། བླ་མ་རས་ཆུང་པའི་གདམས་པ་ཟབ་མོ་འདི། ཆོས་ཀྱི་གྲགས་པས་བསྒྲིགས་པའི་ཡི་གེ་པ་ནི་བཀྲ་ཤིས་དགེས་པའི་
མིང་ཅན་གྱིས་བགྱིས་པ། འདིས་ཀྱང་འགྲོ་ཀུན་དྭངས་མའི་སྐུ་རྙེད་ཤོག། །།ཞུས་དག།

༄༅། །བདེ་མཆོག་སྙན་རྒྱུད་ལས། དབང་བཞི་པའི་ཁྲིད་རང་རིག་བདེ་ཆེན་གྱི་འཁོར་ལོ་ཞེས་བྱ་བ་བཞུགས་སོ།།

༄ ༅། །ན་མོ་མ་ཧཱ་མུ་དྲ་ཡ། ཀུན་ཁྱབ་ལྷ་ལམ་རབ་ཡངས་ཆོས་སྐུའི་རང་བཞིན་མུ་མཐའ་མེད་པ་གང༌། །ཀུན་ལྡན་རྒྱུ་སྐར་ཕྲེང་
མཛེས་ལོངས་སྐའི་སྣང་བརྙན་གྲིབ་མེད་འཆར་བའི་སྐུ། །ཀུན་མཁྱེན་བདུད་རྩིའི་ཟེར་ལྡན་སྤྲལ་སྐུའི་སྣང་བ་ཕྱོགས་ཀུན་གསལ་མཛད་པ། །ཀུན་བདག་
ཀུ་མུད་གདུལ་བྱའི་གཉེན་གཤིན་དཔལ་ལྡན་བླ་མ་མཆོག་ལ་འདུད། །དེ་ཡི་བྱིན་བརླབས་ཉིན་མོར་བྱེད་པའི་འོད། །བདག་བློའི་ཆུ་སྐྱེས་རྩེ་ལ་རབ་
ཆགས་པས། །ཡེ་ཤེས་སྣང་བའི་འདབ་བརྒྱ་རྒོད་པས་ན། །བཞི་པའི་སྦྲང་རྩི་མཆོག་འདི་སྦྱིན་པར་བྱ། །དེ་ཡང་དཔལ་འཁོར་ལོ་སྡོམ་པའི་རྫོགས་རིམ་

༄༅། །ལས་དབང་བཞི་པའི་ཉམས་ལེན་འདི་ལ། ངོ་སྤྲོད་པར་བྱེད་པ་ལྟ་བའི་སྐོར་དང་། མཉམ་པར་བཞག་པ་སྒོམ་པའི་སྐོར་
དང༌། ལམ་དུ་ཁྱེར་བ་སྤྱོད་པའི་སྐོར་དང༌། མཐར་ཕྱིན་པ་འབྲས་བུའི་སྐོར་དང་བཞི་ཡོད་པ་ལས་དང་པོ་ལ་ལྔ་སྟེ། མ་སྐྱེས་པའི་ངོ་བོ་བསྟན་པ་
དང༌། སྐྱེས་པའི་ངོ་བོ་བསྟན་པ་དང༌། སྐྱེས་པ་དང་མ་སྐྱེས་པ་ཐ་དད་མེད་པར་བསྟན་པ་དང༌། སྐད་ཅིག་མ་དང་པོ་ལ་མཐའ་བཞི་འགོག་པ་བསྟན་པ་505
དང་། བདེ་བ་ཆེན་པོ་ཟུང་འཇུག་རྒྱུན་ཆགས་སུ་གནས་པར་བསྟན་པའོ། །དང་པོ་ནི། དབེན་པའི་གནས་སུ་ལུས་སེམས་ཆ་ཕབ་སྟེ། དུས་གསུམ་གྱི་

སྤོས་པ་བཅད། སེམས་འདས་པ་ཡིད་ལ་མི་བྱ། མ་འོངས་པ་ཡིད་ལ་མི་བྱ། ད་ལྟར་བ་ཡིད་ལ་མི་བྱ། འདས་པའི་ཤེས་པ་རྗེས་མི་སྙོགས་མ་འོངས་པའི་ཤེས་པ་སྔན་མི་བསུ། ད་ལྟར་
གྱི་ཤེས་པ་ངོས་མི་བཟུང་བའོ། །འོ་ན་ལུས་སེམས་ཀྱི་སྤྱོད་པ་ཇི་ལྟར་བཞག་ཅེ་ན། བྲམ་ཟེས་སྐད་པ་འཁེལ་བའམ། རས་བལ་གྱི་འདབ་མ་བཞིན་དུ་ལུས་སེམས་ཁོང་ལྷོད་ལ་རང་བབས་སུ་
ཙོག་གེ་བཞག་སྟེ། དོ་ཧ་ལས། འཇུར་བུས་བཅིངས་པའི་སེམས་ཉིད་འདི། །ལྷོད་ན་གྲོལ་བར་ཐེ་ཚོམ་མེད། །ཅེས་གསུངས་སོ། །འོ་ན་མ་ལྷོད་པ་ལ་སྐྱོན་ཅི་ཡོད་ཅེ་ན། དེ་ཉིད་
ལས། བཅིངས་པ་དང་ནི་ཕྱོགས་བཅུར་འགྲོ་བ་བཅོམ། །ལྷོད་པར་གྱུར་ན་གཡོ་མེད་བརྟན་པར་གནས། །ཞེས་གསུངས། དཔེར་ན་མི་གཅིག་བཙོན་དུ་བཟུང་ནས་ལྕགས་བཅུག་ན་བྲོས་པའི་
བསམ་པ་ལས་མེད་ལ། ལྕགས་དཀྲོལ་ནས་བཏང་ན་བྲོས་པའི་བསམ་པ་མེད་པར་སྡོད་པ་ལྟར་ཤེས་པ་འདི་ཡང་བཟུང་ན་མི་སྡོད་ལ། མ་བཟུང་ན་རྣལ་དུ་སྡོད་པར་ངེས་སོ། །དེས་ན་དུས་
གསུམ་གྱི་སྤྲོས་པ་བཅད་དེ། ལུས་སེམས་ལྷོད་དེ་བཞག་པར་བྱའོ། །གཉིས་པ་དེའི་ངང་ལས་བུམ་པ་ལྟ་བུ་གཅིག་ལ་ཤེས་པ་གྱུ་ཏེ་བཏང་བར་བྱའོ། །གསུམ་པ་མ་སྐྱེས་པའི་ཤེས་པ་གཉུག་མ་དེ་

༄༅། །དང་། སྐྱེས་པའི་ཤེས་པ་ཡུལ་ལ་རྒྱུ་བ་གཉིས་གཅིག་གམ་མི་གཅིག་བལྟ་བར་བྱའོ། །བཞི་པ་ད་ལྟར་གྱི་ཤེས་པ་གསལ་ལ་རྟོག་པ་མེད་པ་དེ་ཉིད་རྟག་ཆད་ཡོད་མེད་
ཀྱི་མཐའ་བཞི་བཅད་པར་བྱའོ། །ལྔ་པ་སེམས་ཉིད་བདེ་བ་ཆེན་པོར་ངོ་སྤྲད་པའོ། །དེ་ལ་འཁོར་བ་རང་གྲོལ་དང༌། དུ་མ་རོ་གཅིག་དང་སྣང་སྟོང་དབྱེར་མེད་དུའང་ངོ་སྤྲད་པར་བྱའོ། །རང་
བཞིན་དབང་པོའི་སྣ་བདུན་དང༌། མཚན་མ་རང་གྲོལ་གྱི་སྣ་ལྔ་སོགས་ངོ་སྤྲོད་ཀྱང་བྱའོ། །གཉིས་པ་ནི། དབང་པོ་རབ་འབྲིང་གསུམ་ལས་བཞག་ཐབས་རྣམ་པ་གསུམ་སྟེ། རང་བབས་སུ་
བཞག་པ་མ་སླད་པར་བཞག་པ། གཉུག་མར་བཞག་པའོ། །དང་པོ་དུས་གསུམ་གྱི་སྤྲོས་པ་བཅད་ནས་ཤེས་པ་འདིར་སྡོད་མེད་པར་རང་བབས་སུ་བཞག་པའོ། །གཉིས་པ་བཟང་རྟོག་གི་དྲི་མས་
མ་བསླད་པར་རང་བབས་སུ་བཞག་པའོ། །གསུམ་པ་གཅིག་པུ་དྲང་པོར་བློས་མ་རེག་པར་བཞག་པའོ། །དེ་ལྟར་བྱིང་རྒོད་རྨུགས་གསུམ་གྱི་སྐྱོན་དང་གེགས་སེལ་བ་ནི་གེགས་སེལ་དུ་ཤེས་པར་
བྱའོ། །གསུམ་པ་ལམ་དུ་ཁྱེར་བ་སྤྱོད་པའི་སྐོར་ནི། སྤྱོད་པ་བཞིའི་རིམ་པརཤེས་པར་བྱས་ལ། མཐར་ཐུག་འབྲས་བུའི་སྐོར་ནི་ངོ་སྤྲོད་དུ་ཤེས་པར་བྱའོ། །ཞེས་དབང་བཞི་པའི་ཉམས་ལེན་

འདི་ནི། གྲུབ་པའི་དབང་ཕྱུག་ཀུན་དགའ་མཚན་ཅན་གྱི་བཀས་བསྐུལ་བ་ལ་བརྟེན། ནང་གི་རྣལ་འབྱོར་པ་ཆོས་ཀྱི་གྲགས་པས་བཀྲ་ཤིས་མཐོང་སྨོན་གྱི་ཆོས་གྲྭར་སྦྱར་བའི་ཡི་གེ་པ་ནི་བཀྲ་ཤིས་
དགོས་པའི་མིང་ཅན་གྱིས་བགྱིས་པ། འདིས་ཀྱང་འགྲོ་ཀུན་སངས་རྒྱས་མྱུར་ཐོབ་ཤོག །ཤུབྷཾ།། །།ཞུས་དག།

༄༅། །བདེ་མཆོག་སྙན་རྒྱུད་ལས། སྤྱོད་པ་བཞི་ཉམས་སུ་བླང་བའི་རིམ་པ་འཇིགས་བྲལ་རྡོ་རྗེའི་མཚོན་ཆ་ཞེས་བྱ་བ་བཞུགས་སོ།།

༄༅། །ན་མོ་གུ་རུ་བཛྲ་དྷ་ར་སིདྡྷི་ཧོ། ཆོས་དབྱིངས་གཟུགས་མའི་ཕ་མཐའ་རབ་ཡངས་རང་རིག་མངོན་སུམ་སྟོན་པའི་ལྷ། །སྣང་
སྲིད་རོལ་པའི་གཟུགས་བརྙན་མ་ལུས་རང་གི་བདེ་བའི་རྣམ་རོལ་དུ། །རང་ལས་བྱུང་བའི་ཐབས་ཀྱིས་དཀའ་བ་མེད་པར་ཚེ་འདིར་མཆོག་རྙེད་པ། །
དཔལ་ལྡན་འཇིགས་བྲལ་རྡོ་རྗེའི་ཐུགས་མངའ་བླ་མ་ལྷ་དང་བཅས་ལ་འདུད། །གང་ཡང་ཐེག་པའི་སྙིང་པོ་མཆོག །བླ་མེད་སྤྱོད་པའི་བརྟུལ་ཞུགས་510
ཀྱིས༑ །རྡོ་རྗེ་འཆང་དབང་སྒྱུ་དྲཱའི་སྐུ། །རས་ཆུང་རྗེ་ཡིས་བདེ་ལེགས་རྩོལ། །གཞན་གྱིས་རྫི་བ་མེད་པའི་སྤྱོད། །ཐོགས་མེད་སྲིད་ཞིའི་དཀྱིལ་

༄༅། །འཁོར་ལས། །ཧེ་རུ་ཀའི་གོ་འཕངས་སུ། །བསྒྲོད་བྱེད་སྤྱོད་པའི་ཉམས་ལེན་བཤད། དེ་ལ་འདིར་སྤྱོད་པ་སྤྱིའི་རྣམ
བཞག་དང༌། བྱེ་བྲག་སོ་སོའི་རྣམ་བཞག་གཉིས་ལས། དང་པོ་ལ་ངོ་བོ་དང་། ངེས་ཚིག་དང༌། དབྱེ་བ་དང༌། གྲངས་ངེས་དང༌། གོ་རིམས་
511ངེས་པ་དང་། ཕན་ཡོན་དང་དྲུག་ལས། དངཔོ་ནི། གསང་བ་འདུས་པའི་རྒྱུད་ལས། འཇིག་རྟེན་སྤྱོད་པ་རྣམ་གྲོལ་བ། །གང་སྤྱད་དམ་ཚིག་སྡོམ་
པ་སྟེ། །རྡོ་རྗེ་ཀུན་གྱི་རང་བཞིན་དང༌། །གང་སྤྱད་སྔགས་ཀྱི་སྤྱོད་པའོ། །ཞེས་པས། རིམ་གཉིས་ཀྱི་ལྟ་སྒོམ་སྐྱོང་བ་དང་མཐུན་པར་སྤྱོད་པ་

ནི༑ སྤྱོད་པའི་ངོ་བོ། གཉིས་པ་ནི། དུས་སྐབས་དང་འབྲེལ་བས་རང་བཞིན་ཤེས་པའི་ཚུལ་གྱིས་འདོད་ཡོན་ལ་སྤྱོད་པ་ནི། སྤྱོད་པའི་ངེས་ཚིག་ཡིན་ཏེ། ཀུན་སྤྱོད་ལས། རྣམ་པར་མི་
རྟོག་སེམས་ཅིག་བདག །འདོད་པའི་ཡོན་ཏན་ལྔ་རྣམས་སྤྱོད། །ཅེས་སོ། །གསུམ་པ་ནི། རང་དོན་གྱི་སྤྱོད་པ་གསུམ་དང་། གཞན་དོན་གྱི་སྤྱོད་པ་གཅིག་གོ །བཞི་པ་ནི། གདུལ་བྱའི་
བསམ་པའི་དབང་གིས་ཕྱི་ནང་གི་སྤྱོད་པ་དུ་མ་གསུངས་ཀྱང་། འཁོར་ལོ་སྡོམ་པའི་སྤྱོད་པ་བཞིར་གྲངས་ངེས་པར་གསུངས་སོ། །ལྔ་པ་ནི། བསྐྱེད་རྫོགས་ཀྱིས་ལམ་གྱི་སྤྱོད་པ་སྔོན་མ་ལ་བརྟན་
པ་མ་ཐོབ་པར། ཕྱི་མ་ཕྱི་མ་ལ་མི་འཇུག་སྟེ། དུས་འཁོར་འགྲེལ་ཆེན་ལས། ལས་དང་པོ་པས་རྣལ་འབྱོར་པའི་སྤྱོད་པ་མི་བྱའོ། རྣལ་འབྱོར་པས་གྲུབ་པའི་སྤྱོད་པ་མི་བྱའོ། གྲུབ་པས་ཐམས་
ཅད་མཁྱེན་པའི་སྤྱོད་པ་མི་བྱའོ། ཞེས་གསུངས་པས་སོ། །དྲུག་པ་ནི། སྤྱོད་པ་བཞི་བསྐྱངས་པས། གནས་སྐབས་དང་མཐར་ཐུག་གི་འདོད་པའི་ནོར་འགྲུབ་པ་ཡིན་ནོ། །གཉིས་པ་བྱེ་བྲག་
སོ་སོའི་རྣམ་བཞག་ལ། ཀུན་དུ་བཟང་པོའི་སྤྱོད་པ་དང༌། གསང་བའི་སྤྱོད་པ་དང་། རིག་པ་བརྟུལ་ཞུགས་ཀྱི་སྤྱོད་པ་དང༌། ཕྱོགས་ལས་རྣམ་པར་རྒྱལ་བའི་སྤྱོད་པ་དང་བཞི་ལས། དང་པོ་ ྂ

༄༅། །ལ། གང་ཟག་གང་གིས་དུས་གང་ལ་བྱེད་ཚུལ་དང༌། ངེས་ཚིག་དང༌། ཚུལ་ཇི་ལྟར་ཉམས་སུ་ལེན་པ་དང༌། ཕན་ཡོན་དང་བཞི་ལས། དང་པོ་ནི། ཁམས་
དྲུག་རགས་པར་ལྡན་པའི་རྡོ་རྗེའི་ལུས་དང་ལྡན་པས། ལས་ཟིན་པའི་སྐྱེས་བུའི་དྲུང་དུ་མཎྜལ་དང་བཅས་པའི་གསོལ་བ་བཏབ་ནས་འཁོར་ལོ་སྡོམ་པའི་དབང་བཞི་རྫོགས་པར་ཐོབ་པའི་དུས་ཡིན་ནོ་
གསུངས༑ །གཉིས་པ་ནི། རྒྱལ་བུ་གཞོན་ནུའི་སྤྱོད་པ་ནི། སློབ་པའི་སྤྱོད་པ་དང་། ཀུན་ཏུ་བཟང་པོའི་སྤྱོད་པ་ཞེས་པ་སྟེ། སྨིན་གྲོལ་གྱི་སྒོར་ཞུགས་པ་ནས་དྲོད་མ་ཐོབ་ཀྱི་བར་སྡོམ་པ་
23AAI.P
གསུམ་ལྡན་གྱི་རིམ་གཉིས་ཐུན་བཞིའམ་དྲུག་ལ་སོགས་པའི་གོ་རིམས་ལ་འཇུག་པ་ཡིན་ནོ། །གསུམ་པ་ལ། བུམ་དབང་གི་ཉམས་ལེན། གསང་དབང་གི་ཉམས་ལེན། ཤེས་རབ་ཡེ་ཤེས་ཀྱི་
ཉམས་ལེན། དབང་བཞི་པའི་ཉམས་ལེན་དང་བཞི་ལས། དང་པོ་ནི། འཁོར་ལོ་སྡོམ་པ་ལྷ་བཅུ་གསུམ་གྱི་དཀྱིལ་འཁོར་གྱི་ཆོ་ག་བདུད་རྩིའི་བུམ་པ་ནས་གསུངས་པའི་དབང་ལེགས་པར་ཐོབ་
ནས༑ དཔལ་འཁོར་ལོ་སྡོམ་པ་ལྷ་བཅུ་གསུམ་གྱི་སྒྲུབ་ཐབས་ཚོགས་ཀྱི་མཆོད་པ་ནས་གསུངས་པའི་སྒྲུབ་ཐབས་རྣལ་འབྱོར་གྱི་ཚུལ་དགུའི་རིམ་པས་ཐུན་བཞིའམ་དྲུག་ཏུ་བརྩོན་པར་བྱེད་པ་

དང་༑ ཚེས་བཅུ་ལ་སོགས་པའི་དུས་ཁྱད་པར་ཅན་ལ་ཚོགས་ཀྱི་འཁོར་ལོས་མཆོད་ཅིང༌། བདག་འཇུག་རྒྱས་བསྡུས་ལེན་པ། ཐུན་བཞིར་གསོལ་བ་འདེབས་པ། ཐུན་འཚམས་སུ་སྦྱིན་
བསྲེག་ལ་འཇུག་པ་སོགས་ནི། ཀུན་དུ་བཟང་པོའི་སྤྱོད་པའི་བུམ་དབང་གི་ཉམས་ལེན་ནོ། །གཉིས་པ་ནི། ཆོས་དྲུག་མཆོག་གི་ཉེ་ལམ་དང༌། ཌཱ་ཀི་བདེ་བའི་མྱུར་ལམ་ཆ་ལག་དང་བཅས་པ་
ནས་བསྟན་པ་བཞིན་ཉམས་སུ་ལེན་པ་ནི་ཀུན་ཏུ་བཟང་པོའི་སྤྱོད་པའི་དབང་གི་ཉམས་ལེན་ནོ། །གསུམ་པ་ནི། བདེ་ཆེན་གསང་བའི་ཕོ་ཉ་དང༌། ཌཱ་ཀི་ཐུགས་ཀྱི་བདུད་རྩི་ཆ་ལག་དང་བཅས་པ་
ནས་ཉམས་སུ་ལེན་པ་ནི་ཀུན་དུ་བཟང་པོའི་སྤྱོད་པའི་ཤེས་རབ་ཡེ་ཤེས་ཀྱི་ཉམས་ལེན་ནོ། །བཞི་པ་ནི་དབང་བཞིའི་ཁྲིད་རང་རིག་བདེ་ཆེན་གྱི་འཁོར་ལོ་ཆ་ལག་དང་བཅས་པ་ནས་བསྟན་པ་བཞིན་
ཉམས་སུ་ལེན་པ་ནི་ཀུན་དུ་བཟང་པོའི་སྤྱོད་པའི་ཚིག་དབང་རིན་པོ་ཆེའི་ཉམས་ལེན་ནོ། །བཞི་པ་ཕན་ཡོན་ནི། རང་གི་ཏིང་ངེ་འཛིན་བརྟན་པ་དང་། གཞན་གྱི་དགེ་བ་བསྲུང་བ་སྟེ་མ་དད་པ་སྤོང་
བར་བྱེད་པ་སོགས་ནི་ཕན་ཡོན་ནོ། །མདོར་ན་ཆོས་ཉིད་གཉུག་མའི་རང་བཞིན་འོད་གསལ་བ་དེ་དོན་ཅིའི་སྤྱིའི་རྣམ་པ་ཙམ་ལས་ཉམས་སུ་མ་མྱོང་བར་སེམས་གནས་པའི་ཏིང་ངེ་འཛིན་དེ་ནི་ལས་དང་

།པོ་པ་ཞེས་བྱ་བ་སྟེ། དེ་དུས་ཀུན་དུ་བཟང་པོའི་སྤྱོད་པ་སོ་ཐར་བྱང་སེམས། སྔགས་ཀྱི་སྡོམ་པ་ཚུལ་བཞིན་དུ་བསྲུང༌། ནང་འགལ་བྱུང་ན་གོང་མ་གཙོ་བོར་བྱས་ཎྜ༄༅།
ནས་བསྲུང་། ཐུན་འཚམས་སུ་ཆོས་སྤྱོད་བཅུ་ལ་འབད་པས་རྩེ་གཅིག་གི་རྟོག་པ་ཁྱད་པར་ཅན་སྐྱེས་ནས་དྲོད་ཐོབ་པའི་བར་དུ་སྤྱོད་པ་བསྐྱང་བ་ཡིན། དེ་ནས་གཉིས་པ་གསང་བའི་སྤྱོད་པ་
ནི༑ གང་ཟག་གི་དུས་གང་དུ་གསང་སྤྱོད་བྱེད་པ་དང༌། དེའི་ངེས་ཚིག་དང༌། ཚུལ་ཇི་ལྟར་ཉམས་སུ་ལེན་པ་དང་། ཕན་ཡོན་དང་བཞི་ལས་དང་པོ་ནི། སྣང་བ་སེམས་སུ་ཤེས་པའི་གང་
ཟག་དེས། གསང་སྤྱོད་བྱེད་པ་ཡིན་ཏེ། རོ་སྙོམས་ཀྱི་གཞུང་ལས། སྤྱོད་པ་བྱེད་པར་འདོད་པ་ཡིས། །ཅུང་ཟད་དྲོད་ནི་ཐོབ་པར་བྱ། ཞེས་གསུངས་པས། དེ་ལྟ་བུའི་གང་ཟག་གིས་ཉམས་
མྱོང་གང་འཕེལ་གྱི་སྤྱོད་པ་བྱ་སྟེ། དབེན་པ་དང༌། ཚོགས་སུ་སྦས་པའི་བརྟུལ་ཞུགས་ཀྱིས་འགྲོ་སྟེ། དེ་དུས་སྡོམ་པ་གསུམ་ལས། གསང་སྔགས་གཙོ་བོར་བསྲུང༌། དེ་ཡང་ཀུན་སྤྱོད་
ལས༑ ནུས་པ་སྐྱེས་པའི་རྗེས་ཐོགས་ལ། །ཡིད་ལ་འདོད་པའི་བརྟུལ་ཞུགས་སྤྱད། །སེམས་ཅན་རྗེས་སུ་བཟུང་བའི་རྒྱུར། །དཔའ་བོ་ཆེན་པོ་རྒྱུ་བར་བྱས། ཞེས་དང༌། བརྟག་གཉིས་

ལས༑ ཅུང་ཟད་དྲོད་ནི་ཐོབ་པ་ནི་ཞེས་སོགས་གསུངས་སོ། གཉིས་པ་ངེས་ཚིག་ནི། སྣང་བ་སེམས་སུ་ཤེས་པའི་རྣལ་འབྱོར་པས། མིས་མ་ཚོར་བར་གསུངས་ནས་སྤྱོད་པ་སྐྱོང་བས་ན་
གསང་སྤྱོད་དེ། བརྟག་གཉིས་ལས། ཟླ་བ་གཅིག་ཏུ་གསང་ནས་སྤྱད་ཅེས་གསུངས་སོ། །གསུམ་པ་ཚུལ་ཇི་ལྟར་ཉམས་སུ་ལེན་པ་ལ། བུམ་དབང་གི་གསང་སྤྱོད། གསང་དབང་གི་
གསང་སྤྱོད། ཤེས་རབ་ཡེ་ཤེས་ཀྱི་གསང་སྤྱོད། དབང་བཞི་པའི་གསང་སྤྱོད་དང་རྣམ་པ་བཞི་ལས། དང་པོ་ལ། སྔོན་འགྲོ། དངོས་གཞི། རྗེས་གསུམ་ལས། དང་པོ་ནི། རྫུ་འཕྲུལ་
སྒྲབ་པའི་ཕྱིར་དང་། ཚེ་གཅིག་གིས་སངས་རྒྱས་བསྒྲབ་པའི་ཕྱིར་དང་། ལྷ་འདྲེ་རྣམས་རྗེས་སུ་འཛིན་པར་བྱ་བའི་ཕྱིར་དུ་སེམས་བསྐྱེད་དེ། གོས་བཟང་པོ་རྣམས་བཞག་ནས་རོ་རས་སོགས་ངན་
པའི་གོས་གྱོན། དཔའ་བོ་གཡུལ་དུ་ཤི་བའི་རོ་བསྲེགས་པའི་ཐལ་བས་ལུས་ལ་བྱུགས། རང་ཉིད་ཀྱི་དྲི་ཆེན་དྲི་ཆུ་ལག་པ་གཡས་པའི་ཐིལ་དུ་གཡོན་པའི་སྲིན་ལག་གིས་བསྲེས་ཏེ། དཔྲལ་བར་
ལེན་གསུམ་བསྐོར་ནས་ཐིག་ལེ་བྱ། ལུས་ལ་ཤིང་རྒྱན་མེ་ཆགས་པ་བཏགས། བླ་མ་དང་ཡི་དམ་མདུན་དུ་གསལ་བ་ལ་ཏིང་ངེ་འཛིན་གྱི་དབང་བསྐུར་ཞུས་ནས་ལུས་ལོངས་སྤྱོད་

༄༅། །འབུལ། གསང་སྤྱོད་ལམ་དུ་ལོངས་པར་གསོལ་བ་གདབ། གསང་སྤྱོད་གྱིས་ཤིག་པར་རྗེས་སུ་གནང་བ་ཐོབ་ཅིང༌། དངོས་སུ་བླ་མ་བཞུགས་ཡོད་ན་གནང་བ་
ཐོབ་དགོས་པ་ཡིན་ནོ། །གཉིས་པ་དངོས་གཞི་ལ། གསང་སྤྱོད་ཀྱི་གནས་དང༌། དུས་དང༌། སྤྲོས་བྲལ་གྱི་སྤྱོད་པ་དང༌། སྦྱིན་པ་བཏང་བ་དང༌། བར་ཆད་སེལ་ཚུལ་དང་ལྔ་
ལས༑ དང་པོ་གནས་ནི། རོ་སྙོམས་ཀྱི་གཞུང་ལས། རི་བོ་དང་ནི་གཞི་མདོ་ཞེས་པ་ནས་མཚན་མོ་མ་མོའི་ཁྱིམ་དུ་ནི་ཞེས་པའི་བར་གྱིས་བསྟན་ཞིང་། མདོར་ན། ལྷ་འདྲེ་གནས་པའི་གནས་
u
གཉན་སའི་གནས་སུ་འགྲོ་བ་ཡིན། གཉིས་པ་མཚན་མོ་མི་རྣམས་ཀྱི་འགྲུལ་ཆད་པའི་དུས་མིས་མ་ཚོར་བར་འགྲོ་བ་ཡིན་གསུངས། གསུམ་པ་ལ། དམིགས་པ་དང༌། ལྷོངས་ཚད་
དང་༑ ཚར་ཚད་དང་གསུམ། དང་པོ་དམིགས་པ་ལ་སྔོན་འགྲོ་འདུན་པ་བཏང་བ། དངོས་གཞི་སྟོང་ཉིད་ལ་བཞག་པ། དམིགས་པ་དངོས་དང་གསུམ་ལས། དང་པོ་ནི། ན་ན་དགའ་
༠༥ ཤི་ན་སྐྱིད་པའི་ཚེ་བློས་བཏང་ཏེ། ལྷ་འདྲེའི་བར་ཆད་དང་ཆོ་འཕྲུལ་བྱུང་ན་དགའ་བའི་མདུན་པ་བཏང་བའོ། གཉིས་པ་སྙིགས་དུས་ཀྱི་ཆོས་ཐམས་ཅད་སྟོང་པ་ཉིད་དུ་ཐག་བཅད་

ནས༑ རང་གི་སེམས་ལས་ལོགས་སུ་གྱུར་པའི་སངས་རྒྱས་དང་སེམས་ཅན་མ་གྲུབ་པར་ཐག་བཅད་དེ། འཇིགས་སྣང་བྱུང་པའི་ཚེ་དའི་ངོ་བོ་ལ་བལྟ་ཞིང་ཉམས་སུ་ལེན་པའོ། །གསུམ་པ་
ཌྜཱ ནི༑ འཇིགས་མི་འཇིགས་དགའ་མི་དགའི་རྣམ་རྟོག་ཅི་བྱུང་ཡང་སེམས་སུ་རོ་མཉམ་པའོ། །བཞི་པ་དམིགས་པ་དངོས་ནི། རང་ཉིད་རྡོ་རྗེ་ཕག་མོ་གཟུགས་ཁམས་ཡན་དབུས་ནོན་པ། འདོད་
ལྷ་ལྷ་མ་ཡིན་མི་དང་གསུམ་སྐུ་སྟོད་ཀྱིས་ནོན་པ། འོག་ཀླུའི་ཡུལ་སྨད་ཀྱིས་ནོན་པ། སྤྱན་གཉིས་ཉི་མ་དང་། ཟླ་བའི་འོད་ཟེར་ལས་ཟིལ་ཆེ་བ། དེའི་འོད་ཟེར་གྱིས་སྟོང་གསུམ་བློས་ཁྱབ་ཚད་
ཚུན་རྡོ་རྗེའི་ར་བ་མེ་རི་འབར་བ་རང་ཉིད་བསྒོམས་ནས་གོམ་པ་རེ་རེ་འབོར་བ་དང༌། ཧཱུྃ་ཕཊ་ཀྱི་སྒྲ་བརྗོད་བཞིན་པར་ཕྱིན་ནས། གནས་དེར་སླེབས་པ་ན། རང་འདུག་པའི་གནས་དེར་དུར་ཁྲོད་
འཇིགས་སུ་རུང་བ་འཇིག་རྟེན་གྱི་མི་མ་ཡིན་དཔག་མེད་གནས་པར་བསྒོམ་ནས་རང་གི་བ་སྤུའི་བུ་ག་ནས་ཁྲོ་བོ་ཧཱུྃ་ཕཊ་ཀྱི་སྒྲ་སྒྲོགས་པ་དཔག་ཏུ་མེད་པ་སྤྲོས་ནས། བྲོ་བརྡུངས་མཆོང་རྒྱུག་ལ་སོགས་
པ་བྱས་ཏེ། རིག་པ་ངར་དང་ལྡན་པས་ལྷ་འདྲེ་ཟིལ་གྱིས་མནན་ནོ། ཆགས་ཅན་ཡིན་ན་ལས་རྒྱ་གྲོགས་སུ་ཁྲིད། ཆགས་བྲལ་ཡིན་ན་ཉམས་ཀྱི་ཕྱག་རྒྱ་བརྟེན། དམིགས་བསྐོར་གཅིག

།དེས་ལྷོངས་ཚད་མ་བྱུང་ན། རྣམ་ཤེས་འདོན་པ་གོང་བཞིན་ལ། བཾ་རོ་རི་རབ་ཏུ་གྱུར་པའི་ཁྲག་གི་རྦ་ཀློང་ཤར་དུ་འཁྲུགས་པས་ཤར་གྱི་ལྷ་འདྲེ་ཐམས་ཅད་དངངས་༄༅།
ཚུགས་པར་བསམ། ལྷོ་དང་ནུབ་བྱང་ལའང་དེ་བཞིན་བསམ། དམིགས་བསྐོར་ཅིག །དེས་ཀྱང་ལྷོངས་ཚད་མ་བྱུང་ན། གནམ་ས་མགོ་མཇུག་སློག །འོ་ན་ཕར་ཉི་ཟླ་གཉིས་ཆ་ལང་གདབ་
པའི་བར་དུ་ལྷ་འདྲེ་ཕྱེ་མར་བཏགས་པ། དེས་མ་ལྷོངས་ན་འོག་རླུང་གི་རྡོ་རྗེ་རྒྱ་གྲམ་མེའི་དོང་དུ་གྱུར་ཏེ། དེའི་ནང་དུ་བསྐྱར་བ་དང༌། གནམ་ས་ཁ་བུབ་པའི་སྟེང་དུ་རང་ཉིད་གསེར་གྱི་མཆོད་
རྟེན་ཆེན་པོར་བསྒོམས་ནས་ཉལ་ལོ། དམིགས་བསྐོར་ཅིག །དེས་ཀྱང་མ་ལྷོངས་ན། ཕཊ་ཅེས་རྣམ་ཤེས་སྤྱི་བོ་ནས་འཐོན་ཕག་མོར་གྱུར། ལུས་ཀྱི་ལྤགས་པ་བཤུས་ནམ་མཁའ་དང་མཉམ་
པར་གྱུར་པ་ལ། ལུས་ཀྱི་ཤ་ལིངྒར་བཅུག །སྣང་སྲིད་ལྷ་འདྲེ་ཐམས་ཅད་དབང་མེད་དུ་བཀུག་སྟེ། ལིངྒ་ལ་སྟིམ། ལྤགས་པས་བསྟུམས། རྒྱུ་མས་བཀྱིགས། མདུན་དུ་གཤིན་རྗེའི་མེ་
དོང་འཇིགས་སུ་རུང་བ་ཅིག་བསམས་ཏེ། ཧཱུཾ་གིས་ནམ་མཁའ་ལ་འཕྱར། ཕཊ་ཀྱིས་མེ་དོང་དུ་སྡེབ། རང་ཉིད་གསེར་གྱི་མཆོད་རྟེན་དུ་བསམས་ལ་ཁ་བཅད་དོ། དམིགས་བསྐོར་ཅིག །

ཡང་ཀླུ་གདོན་ལ་རང་ལྕགས་ཀྱི་བྱ་ཁྱུང་འཇིགས་སུ་རུང་བར་གསལ་བར་བསྒོམས་ནས་ཉལ་ཞིང༌། བྱ་ཁྱུང་དེས་སྦྲུལ་གྱི་གཉའ་བ་ནས་བཟུང་སྟེ་རི་རབ་ལ་བསྐོར་འདུག་པ་སྡེར་མོས་སྙིང་ཁྲག་
གཏོན་ཏེ་ཞལ་དུ་གསོལ་བ་ལ་དམིགས་པ་གཏད་དོ། དེའི་ཀླུ་གདོན་ཁྱད་པར་མཛེ་འདོན་པར་འདོད་ན། རང་གི་རྩ་དབུ་མ་སྤྱན་རས་གཟིགས་སུ་བསྒོམ། ཤ་རུས་ཐམས་ཅད་ནད་བདག་སྡིག་
སྦྲལ་སྦལ་ལྕོང་གི་རྣམ་པར་འདུས་ནས། ཤ་ལ་འབུ་འདུས་པ་བཞིན་འདུག་པ་ལ། དར་ཡུག་དཀར་པོ་ཅིག་གིས་དམ་པར་གདམས་ནས། ནད་བདག་གང་ལའང་འགྲོ་ས་མེད་པར་ཇི་སྲིད་
སངས་རྒྱས་མ་ཐོབ་ཀྱི་བར་མི་འབྲལ་བར་དམ་བཅས་ཏེ། ཨོཾ་བཛྲ་ཙཎྜ་མ་ཧཱ་རོ་ཥ་ན་ཧཱུཾ་ཕཊ། གུ་རུ་ཎ་ཙ་ལི་དུཥྚ་མ་ར་ཡ་ཧཱུཾ་ཕཊ། ཞེས་བཟླས། ཡང་རང་ཉིད་ཕྱག་རྡོར་དབུ་དགུ་པ་བྱ་ཁྱུང་
གིས་བརྒྱན་པའི་ནང་རྩ་སྟོང་ཕྲག་བདུན་ཅུ་རྩ་གཉིས་གསལ་བའི་ནང་ཐམས་ཅད་ཕྱག་རྡོར་ཡུངས་འབྲུ་ཙམ་གྱིས་ཁེངས་ཏེ་གདོན་ཐམས་ཅད་ཕྱིར་ཐོན་པ་ལ་སེམས་གཏད། གོང་བཞིན་སྔགས་
བཟླ༑ དམིགས་བསྐོར་དེ་རྣམས་ལ་ཞག་བདུན་བདུན་བྱས་རྗེས་ལྷོངས་ཚད་མ་བྱུང་ན། དམིགས་པ་ཕྱི་མ་ཕྱི་མ་ལ་འཇུག་པ་ཡིན་ནོ། །གཉིས་པ་སེམས་རྟོག་ཏུ་ལོངས་པ་དང༌། ལུས་ལ

༄༅། །ལོངས་པ་དང༌། ངག་ལ་ལོངས་པ་དང་། རྨི་ལམ་དུ་ལོངས་པ་དང་བཞི་ལས། མངོན་སུམ་དུ་གློག་དང༌། ས་གཡོ་བ་དང༌། སྒྲ་སྐད་འཇིགས་པ་འབྱུང་བ་
དང་༑ འཇིགས་པའི་ཤ་ཟས་སྙིང་གཏོན་ནས་ཁྱེར་ཞིང་ཟ་བ་དང་། མགོ་གཅོད་པ་དང༌། རྡོ་རྗེའི་ཆར་འབེབས་པ་དང༌། རི་ཉིལ་བའི་འོག་ཏུ་རངཚུད་པ་དང༌། འཇིགས་པའི་གཟུགས་བརྙན་
སྣ་ཚོགས་སྟོན་པ་སོགས་སྣང་བ་ནི། སེམས་ཐོག་ཏུ་ལྷོངས་པའོ། །གཉིས་པ་ནི། ལུས་ཤ་བུན་བུན་བྱེད་པ་དང༌། འདར་བ་དང༌། འཕྲིག་པ་དང༌། སྦྲིད་པ་དང༌། ཉུལ་ཤུམ་ཤུམ་པ་
དང་༑ ས་ལ་བྱིང་བ་དང་། ཆུས་ཁྱེར་བ་དང་། མེ་དོང་དུ་བསྐྱར་བ་དང་། འཇིགས་པའི་ཤ་ཟའམ། རླུང་གིས་ཁྱེར་ནས་བྲག་ལ་ལུས་གདབ་པ་དང༌། དེ་རྣམས་ནི་ལུས་ཀྱི་ལྷོངས་ཚད་
དོ༑ །གསུམ་པ་ནི། ཤ་ཟ་དག་གི་ཕ་མ་སོགས་སུ་སྤྲལ་ཏེ། ཁྱོད་ལ་ཞག་བདུན་གྱི་ཚེ་ལས་མེད་དོ་ཞེས་དང་། ཁྱོད་གསང་སྤྱོད་ལ་སོང་འདུག་པ་ངས་བོད་དུ་ཡོངས་པ་ཡིན་ནོ་ཞེས་དང་། བླ་
མ་དང་། ཡི་དམ་ཆོས་སྐྱོང་སོགས་ཀྱིས་བཟང་ངན་གྱི་ལུང་སྟོན་པ་ནི་ངག་གི་ལྷོངས་ཚད་དོ། །བཞི་པ་ནི། གོང་གི་དེ་རྣམས་རྨི་ཞིང་། སྡིག་སྦྲུལ་སྦལ་ལྕོང་སོགས་ལུས་ལ་ཐིམ་པ་རྨི་ལམ་གྱི་

ལྷོངས་ཚད་དོ། གཞན་ཡང་ཁྱོད་ཀྱི་སྔགས་ཐམས་ཅད་ངའི་སྔགས་ཅིག་གིས་འཇོམས་པ་དང་། ཁྱོད་ཀྱི་རྫུ་འཕྲུལ་ཐམས་ཅད་ངའི་རྫུ་འཕྲུལ་ཅིག་གིས་ཟིལ་གྱིས་གནོན་པ་ཡིན་ཟེར་ནས། ཇེ་ཚུབ་
ཇེ་ཚུབ་བྱུང་ན། གནམ་ས་མགོ་གཞུག་ཟློག་པའི་དམིགས་པ་ནན་བསྐྱེད། སྲོག་ལ་སྔར་གཅེས་པར་བཟུང་བས་འཁོར་བར་ཁྱམས། ད་རེས་ལུས་འདྲེས་ཁྱེར་ནས་ཤི་ན་དགའ་བའི་བཟློག་བསྒོམ་
བྱའོ༑ འདི་ནི་ལྷོངས་ཚད་དོ། །གསུམ་པ་ཚར་ཚད་ནི། ནང་སེམས་ཀྱི་ཚར་ཚད། །ཕྱིའི་ཚར་ཚད། རྨི་ལམ་གྱི་ཚར་ཚད་དང་གསུམ་ལས། དང་པོ་ནི། སེམས་ཉིད་སྐྱེ་བ་མེད་པའི་དོན་
རྟོགས་ནས། སངས་རྒྱས་སེམས་ཅན་གཉིས། བདེ་སྡུག་གཉིས། སྣང་སྟོང་གཉིས་དབྱེར་མེད་དུ་འདྲེས་ནས། ཆོས་ཀྱི་སྐུ་གཅིག་པོར་རོ་གཅིག་ཏུ་ཤར་བས། སངས་རྒྱས་སེམས་ལ་
རྙེད༑ སྒོམ་ལ་འདུ་འབྲལ་མེད་པ་སྒོམ་གྱི་ཚར་ཚད་དོ། །ཕྱིའི་ཚར་ཚད་ནི། གོང་གི་ལྷ་འདྲེ་དེ་རྣམས་ཀྱིས་ཕྱག་དང་བསྙེན་བསྐུར་བསྐོར་བ་ཆོས་ཉན་སྡོམ་པ་ལེན་པ་སོགས་བྱེད་ཅིང་བཙལ་བ་
ལས་བསྒྲུབ། སྐྱེལ་བསུ་བྱེད་ཅིང་ཟས་ནོར་འབུལ་བ་འོང༌། རང་ཉིད་ལྷན་བསྡད་པས་ལྷ་འདྲེ་རྣམས་ཆོ་ངེས་འདེབས་ཤིང་ངུ་བ་དང༌། ངུ་ཞིང་སོང་ན་ཕྱིའི་ཚར་ཚད། གསུམ་པ་རྨི་ལམ་གྱི་

།ཚར་ཚད་ལ། རང་གི་སྣ་བུག་ནས་སྡིག་སྦྲུལ་སྦལ་ལྕོང་སོགས་དོན་ནས་སྙིང་བདེ་སངས་སོང་བ་དང་། དངོས་སུ་འཐོན་པའང་ཡོང་སྲིད་དོ། རྨི་ལམ་དུ་ཆུ་ལ་༄༅།
རྒལ་བ་དང་། འཕུར་བ་དང༌། ཉི་ཟླ་མིད་པ་དང་། ཡི་དམ་དང་སངས་རྒྱས་ཞལ་མཐོང་བ་སོགས་རྨི་ལམ་དུ་ཚར་ཚད་དོ། །བཞི་པ་སྦྱིན་པ་བཏང་བ་ལ། གསང་སྤྱོད་ལ་འགྲོ་བའི་མཚན་མོ་
རྣམས་སུ་ཚོགས་ཀྱི་འཁོར་ལོ་དང༌། གཏོར་མ་ཟས་ཀྱི་རྣལ་འབྱོར་རྣམས་བྱ་ཞིང་། ནང་གི་ཚོགས་འཁོར་ནི། རང་ཐ་མལ་བའི་སྤྱི་བོ་ནས་རྣམ་ཤེས་རྡོ་རྗེ་རྣལ་འབྱོར་མའི་ཚུལ་དུ་སྟོན་ལ། དེའི་
གྲི་གུག་གིས་རང་གི་ཐོད་པ་བྲེགས། མི་མགོའི་སྒྱེད་པོའི་སྟེང་དུ་བཞག་སྟེ། ལུས་ཐམས་ཅད་བཏུབ་ནས། དེའི་ནང་དུ་དམར་ལོང་བླག་པ་ལ། ཨཾ་ཨཱ་ཧཱུཾ་གིས་བྱིན་གྱིས་བརླབས། སྟོང་
གསུམ་གང་བའི་འཛད་མེད་དུ་བསམས་ནས། བླ་མ་ཡི་དམ་མཁའ་འགྲོ་ཆོས་སྐྱོང་། སྣང་སྲིད་ལྷ་འདྲེ་ཐམས་ཅད་དང་འགྲོ་བ་རིགས་དྲུག་རྣམས་ལ་འབུལ་ཞིང་སྦྱིན། དགའ་འགུ་ཡིད་རངས་
པར་བསམས། །ལྔ་པ་བར་ཆད་སེལ་ཚུལ་ནི། བླ་མ་ཡི་དམ་སོགས་སུ་སྤྲུལ་ནས་ལུང་སྟོན་པ་སོགས་བྱུང་ན། སྟོང་ཉིད་ཀྱི་ངང་ནས་བརྒྱུད་པའི་བླ་མ་རྣམས་བསྡུས་པའི་བླ་མ་ལ་བསྟིམ་པ་

དང་༑ ཡི་དམ་ལ་ཡི་དམ་དཔག་ཏུ་མེད་པ་བསྟིམ་པས། འགྱུར་བཟློག་བྱེད་ན་དེ་བར་ཆད་ཡིན་པས་གོང་གི་དམིགས་པ་རྣམས་ལ་འབད། བླ་མ་དང་ཡི་དམ་ཡིན་ན་སྔར་ལས་ཀྱང་མདངས་
ལེགས་ཤིང་གསལ་དུ་སོང་ནས་རང་གི་གསང་མཚན་ནས་བོད་ཅིང་ལུང་སྟོན་པ་འབྱུང༌། དེ་རྣམ་དག་ཡིན་པས་ལུང་བསྟན་བྱུང་བ་ལྟར་བྱ་ཞིང༌། དགའ་བྲོད་ཀྱི་བདུད་མ་ཞུགས་པ་གལ་
ཆེའོ༑ འདྲེས་གནོན་པ་བྱུང་ན། རང་དང་འདྲེ་གཉིས་དར་ཡུག་དཀར་པོ་ཅིག་གིས་ལེགས་པར་སྡམས་ནས་ཇི་སྲིད་སངས་མ་རྒྱས་ཀྱི་བར་དུ་དམ་བཅའ་ཏེ་ཉལ་ལོ། དམིགས་པ་ལྷོངས་ཚད་
དང་༑ ཚར་ཚད་མ་བྱུང་ན། ས་གཉན་བརྐོ། ཤིང་གཉན་གཅོད། མཚོ་དང་ཆུ་མིག་བསྲུབ། ཐབ་གཞོབ་མཛེ་པོའི་ཤ་ཁྲག་མདོ་བཞིར་བསྲེག །ཁྱི་ལུད་ཀྱི་དུད་པ་གཏོང༌། དེ་
ཡང་༑ དང་པོ་དམིགས་པ་དང་ཕྱིས་དངོས་སུ་བྱའོ། ཁྱད་པར་རྫས་ཞལ་ལས་ཤེས། གསུམ་པ་རྗེས་ནི་ཚར་ཚད་བྱུང་ནས། རང་ཐུགས་རྗེ་ཆེན་པོར་བསྒོམས་ལ་ཕྱག་གི་མཐིལ་ནས་བྱམས་
པའི་ཆུ་རྒྱུན་གྱིས་ལྷ་འདྲེ་རྣམས་ཀྱི་སྡིག་སྒྲིབ་དང་ནད་ཐམས་ཅད་དག་པར་བསམས་ཤིང་། དེ་རྣམས་ཀྱིས་བདུད་རྩི་བཏུངས་པས་བཀྲེས་སྐོམ་གྱི་སྡུག་བསྔལ་ལས་ཐར་བར་བསམ་ཞིང༌། ཆོས་

།དང་སྡོམ་པ་འབོགས་པ་སོགས་བྱེད་ཅིང་དམ་བཅའ་ལེན་པར་བྱེད་དོ། །གཉིས་པ་གསང་དབང་གི་གསང་སྤྱོད་ཉམས་སུ་ལེན་པ་ནི། གོང་གི་གནས་རྣམས་སུ་སྣང་བ་༄ ༅།
སེམས་སུ་ཐག་བཅད་ནས་སྤྲོས་མེད་ཀྱི་སྤྱོད་པ་སྐྱོང་བ་ཡིན་ཏེ། ནཱ་རོ་པས། ན་ན་ཡང་རྣམ་པར་རྟོག་པ་ན། །གནོད་ནའང་རྣམ་པར་རྟོག་པ་གནོད། །ལམ་ཁར་བོར་བའི་རོ་བཞིན་དུ། །ལུས་
ཀྱི་བདག་འཛིན་བོར་བྱས་ལ། འཛིན་མེད་ནམ་མཁའི་དཀྱིལ་དུ་བསྒོམ། ཞེས་དང་། མི་ལས། རང་སེམས་བདུད་དུ་མ་ལངས་ན། བྲག་སྲིན་བདུད་དུ་ལངས་དོན་མེད། ཅེས་པའི་དོན་
དང་ལྡན་པའི་སྒོ་ནས་སྤྱོད་པ་བསྐྱང་ཞིང་། ཡང་ཡི་དམ་དུ་གསལ་བའི་ནང་ཕྲུ་མ་ཕུས་བཏབ་པ་ལྟར་དམར་སང་ངེ་བའི་སྟོང་རའི་དབུས་རྩ་གསུམ་གསལ་བཏབ། ལུས་སྐྱིལ་ཀྲུང་དང་ཙོག་པུ་གང་
བདེ་བྱ། རླུང་རྔུབ་པ་དང་ལྷན་དུ་ལྷ་འདྲེ་རྣམས་བསྡུས་ནས་ལྟེ་བའི་དབུས་སུ། ཨ་ཤད་ཀྱི་མེ་གྲུ་གསུམ་པའི་ནང་དུ་མར་མེར་ལྷུང་བ་ལྟར་ཐིམ་པར་བསམས་ནས་རླུང་ལྟེ་འོག་ཏུ་བསྐྱུར། བུམ་
ཅན་བཟུང་བ་ནི་གསང་བ་དང་འབྲེལ་བའི་གསང་སྤྱོད་དོ། །གསུམ་པ་ཤེས་རབ་ཡེ་ཤེས་ཀྱི་གསང་སྤྱོད་ནི། གོང་གི་གསང་སྤྱོད་ཀྱི་དབུས་སུ་མཚན་དང་ལྡན་པའྀ་ཕྱག་རྒྱ་མང་ཉུང་ཅི་རིགས་པ་

དང་ལྷན་དུ་དངོས་སམ་ཡིད་ཀྱི་མོས་པ་དང་ལྡན་པས། རང་འཁོར་ལོ་བདེ་མཆོག་ཡབ་ཡུམ་དུ་གསལ་བའི་གནས་གསུམ་དུ་མཁའ་གསང་བྱིན་གྱིས་བརླབས་ནས། སྙོམས་པར་ཞུགས་པའི་བདེ་
བའི་སྒྲས་ལྷ་འདྲེ་ཐམས་ཅད་བཀུག་ནས་ཐུགས་ཀར་རྗེས་ཆགས་ཀྱི་མེས་ཞུ། བདེ་བ་ཆེན་པོ་ལྷན་ཅིག་སྐྱེས་པའི་ཡེ་ཤེས་སུ་རོ་གཅིག་པར་བསམ་མོ། དེ་ནི་ཤེས་རབ་ཡེ་ཤེས་ཀྱི་གསང་བའི་སྤྱོད་
པ་ཡིན་ནོ། །བཞི་པ། ཚིག་དབང་རིན་པོ་ཆེ་དང་འབྲེལ་བའི་གསང་སྤྱོད་ནི། རྡོ་རྗེ་གུར་གྱི་བརྒྱུད་ལས། སངས་རྒྱས་མེད་ཅིང་སེམས་ཅན་མེད། །དེ་བས་ཆོས་རྣམས་ཐམས་ཅད་ཀུན།
རང་གི་སེམས་སུ་རྟོགས་པར་གྱིས། ཞེས་གསུངས་པ་ལྟར། མཚན་བཅས་ཀྱི་དམིགས་པ་ཐམས་ཅད་སྤངས་ནས། འཇིགས་སྐྲག་ཉམ་ང་ཅི་བྱུང་ཡང་མ་བཅོས་པ་ཕྱག་རྒྱ་ཆེན་པོའི་ངང་ལ་
མཉམ་པར་འཇོག་པ་ནི། དབང་བཞི་པ་དང་འབྲེལ་བའི་གསང་སྤྱོད་དོ། །བཞི་པ་གསང་སྤྱོད་ཀྱི་ཕན་ཡོན་ནི། དེ་ལྟར་གསང་སྤྱོད་བྱས་པས་སྣང་སེམས་འདྲེས་ནས་གཉིས་འཛིན་ཟད་སེམས་ལ་
མངོན་པར་ཤེས་པ་དང་། ལུས་རྫུ་འཕྲུལ་དང་། ངག་གིས་ལྷ་འདྲེ་རྣམས་ལ་གང་སྨྲས་ཉན་པ་དང་ལྡན་པའི་ཡོན་ཏན་དང་སྤྲོས་བྲལ་གྱི་རྟོགས་པ་རྒྱུད་ལ་སྐྱེས་ཏེ། རོ་གཅིག་གི་གོ་བ་ཕྱིན་ཅི་མ་

༄༅། །ལོག་པ་འཆར་བ་ཡིན་ནོ། །གཉིས་པ་ཚོགས་སྤྱོད་ཉམས་སུ་ལེན་པ་ལ། གང་ཟག་གང་གི་དུས་གང་ལ་སྤྱོད་པ་བྱེད་པ་དང༌། དེའི་ངེས་ཚིག །སྤྱོད་པ་སྟོན་
ཚུལ༑ ཕན་ཡོན་དང་བཞི་ལས། དང་པོ་ནི། མངོན་ཤེས་དང་རྫུ་འཕྲུལ་ཐོབ་པའི་གང་ཟག་གཅིག་གིས་དུས་སྣང་སེམས་གཉིས་སུ་འཛིན་པ་ཕྲ་མོ་མ་དག་གི་བར་བསྐྱང་བ་ཡིན་ནོ། །གཉིས་པ་
ནི༑ ཐ་མལ་གྱི་སྤྱོད་པ་ཐམས་ཅད་བརྟུལ་ནས་གསང་སྔགས་ཀྱི་སྤྱོད་པ་ལ་ཞུགས་པས། རིག་པ་བརྟུལ་ཞུགས་ཀྱི་སྤྱོད་པ་ཞེས་ཀྱང་བྱ། འདི་དུས་སུ་དབེན་པ་སྤངས་ཏེ། མང་པོའི་ཚོགས་སུ་
43
སྤྱོད་པ་སྐྱོང་བས་ན་ཚོགས་སྤྱོད་ཅེས་ཀྱང་བྱའོ། གསུམ་པ་ལ། བུམ་དབང་གི་ཚོགས་སྤྱོད་དང་། གསང་དབང་གི་ཚོགས་སྤྱོད་དང་། ཤེས་རབ་ཡེ་ཤེས་ཀྱི་ཚོགས་སྤྱོད་དང་། དབང་བཞི་
པའི་ཚོགས་སྤྱོད་རྣམ་པ་བཞི་ལས། དང་པོ་ལ། གནས་དང་། གོས་དང༌། རྒྱན་དང༌། ཟས་དང་བཞི། དང་པོ་ནི། རྒྱལ་པོའི་ཕོ་བྲང་གི་སྒོ་དྲུང་དང་། གྲོང་ཁྱེར་ཆེན་པོའི་ལམ་སྲང་
ངམ༑ གཅན་གཟན་འཇིགས་པ་གནས་པའི་ས་དང༌། ཆུ་ཆེན་པོ་དང་མེ་ཆེན་པོའི་དཀྱིལ་གཡང་ས་ཆེན་པོ་ལ་སོགས་པ་སྤྱོད་པ་སྐྱོང་བའམ་གནས་སོ། །གཉིས་པ་ནི་སྟག་ཤམ་དང༌། དཔའ་བོ་
527

གྲིར་ཤི་བའི་གཡང་གཞི་སོགས་གྱོན་པའོ། །གསུམ་པ་ནི། རུས་པའི་རྒྱན་མཛེས་པའི་རྣ་རྒྱན། འཁོར་ལོ། ལག་གདུབ། དཔུང་གདུབ། སྐེ་རགས། རུས་རྒྱན། རྐང་
གདུབ༑ ལུས་ཀུན་ལ་ཐལ་ཆེན་གྱི་ཐིག་ལེས་བརྒྱན་ནས། ཁ་ཊཾ་ག་དང༌། རྩེ་གསུམ་དང་ཌ་མ་རུ་དང་། མི་རྐང་གི་གླིང་བུ་དང༌། ཐོད་ཕོར་རྣམས་ཁྱེར་བའོ། །བཞི་པ་ནི། རང་གཞན་
གྱི་དྲི་ཆུ་དང༌། མི་རྟ་ཁྱི་གསུམ་གྱི་ཤ་སོགས་བཟའ་བ་མ་ཡིན་པ་རྣམས་ཟའོ། དེ་རྣམས་དང་ལྡན་པའི་སྒོ་ནས། བླ་མ་ཡི་དམ་ཚོགས་འཁོར་ཅིག་བྱས་རང་ལུས་ཕུལ་ནས་རང་ལུས་སུ་མི་
འཛིན༑ ཁྱད་པར་དུ་མཁའ་འགྲོ་འདུ་བའི་རྔ་ཆུང་གི་ཌ་མ་རུ་ལ། བུད་མེད་ཤི་བའི་གསང་གནས་ཀྱི་རུས་པ་གཉིས་སྟག་པ་སྤྲད་པའི་ཌ་མ་རུའི་ལྤགས་པ་མི་གྲིར་ཤི་བའི་སྙིང་ཤུན་ལ་བྱས་པར་མིའི
རྒྱུས་པའི་སྲས་བུས་བཅིངས་གཞོགས་གཡས་གཡོན་ལ་ཡི་དམ་དང་ཆོས་སྐྱོང་གི་སྙིང་པོ་བྲིས། ཐོས་ཚད་དབང་དུ་བསྡུས་ཤིག་ཅེས་པའི་སྤེལ་ཚིག་བྲིས་པའི་གསང་བའི་རྔ་ཆུང་ཁྱེར་ནས། བླ་མ་
མ་རྟོགས་སུ་ལའང་ཕྱག་མི་འཚལ། ཞེ་ས་མི་འབུལ། སྔགས་མི་བཟླ། ལྷ་མི་བསྒོམ། མདོར་ན་གཉིས་འཛིན་གྱི་རྟོག་པ་ཐམས་ཅད་དང་བྲལ་ནས། འཕྱོང་བ་དང༌། རྒྱུག་པ་

།དང་། སྨྱོན་པའི་སྤྱོད་པ་སྐྱོང་བ་ནི་བུམ་དབང་དང་འབྲེལ་བའི་ཚོགས་སྤྱོད་དོ། གཉིས་པ་ནི། སྣང་བ་ཐམས་ཅད་ཟིལ་གྱིས་མནན་ཏེ། རླུང་འགྲོ་འོང་མེད་པ་ལ་
བསླབ་ཅིང༌། རླུང་གི་ཡོན་ཏན་གྱིས་རྒྱལ་པོ་ལ་སོགས་པའི་འགྲོ་བ་དུ་མ་ཚར་གཅོད་པ་དང༌། རྡོ་རྗེ་འཛིན་པ་དང༌། འབྱུང་བ་ལྔ་ལ་ཐོག་རྫིས་གཏོང་བ་ལ་སོགས་པ་ནི་གསང་དབང་གི་ཚོགས
སྤྱོད་དོ། །གསུམ་པ་ནི། མཚན་དང་ལྡན་པའི་བུ་མོ་དང༌། རིགས་ངན་གྱི་བུད་མེད། རྒྱལ་པོའི་བཙུན་མོ་ལ་སོགས་པའི་ཕྱག་རྒྱ་ལ་གང་དང་གང་དུ་འཕྲད་པ་ལ་ལོངས་སྤྱོད་པ་ཡིན་
བཅུ་གཅིག་
ཏེ༑ དཔལ་ཕག་མོ་གྲུ་པའི་གསུང་ལས་ཀྱང་། ཁམས་གསུམ་གང་བའི་བུ་མོ་ལ། །ད་ལྟ་ལོངས་སྤྱོད་བྱེད་དུས་ཡིན། ཞེས་གསུངས་པས་ན་ཤེས་རབ་ཡེ་ཤེས་ཀྱི་ཚོགས་སྤྱོད་པའོ། །བཞི་
པ་ཚིག་དབང་རིན་པོ་ཆེའི་ཚོགས་ཀྱི་སྤྱོད་པ་ནི། གོང་གི་སྤྱོད་པ་བསྐྱངས་པས་བསྒོམ་མཉམ་རྗེས་འདྲེས། ཆོས་བརྒྱད་མགོ་སྙོམས་བདེ་སྡུག་དང་བྲལ་ཏེ། འདི་བྱ་འདི་བྱེད་ཀྱི་སྤྱོད་པ་ལས་
གྲོལ༑ དཀྱིལ་ཆོག་ལས། དངོས་མེད་ཡེ་ཤེས་སེམས་ལྡན་པས། །མི་བྱ་བ་ནི་ཅི་ཡང་མེད། ཅེས་དང༌། འདི་ནི་མཆོག་ཏུ་བདེ་ཆེན་པོ། །བདག་མེད་གཞན་ཡང་མེད་པ་ཉིད། ཅེས་529

གསུངས་པ་དང་། མཐུན་པར་སྤྱོད་པ་ནི་ཚིག་དབང་རིན་པོ་ཆེའི་ཚོགས་ཀྱི་སྤྱོད་པའོ། །བཞི་པ་ཕན་ཡོན་ནི། གོང་གི་དེ་རྣམས་བསྐྱངས་པས། འཁྲུལ་པ་ཐམས་ཅད་ཡེ་ཤེས་སུ་གྱུར་
ནས༑ སྣང་སེམས་རོ་གཅིག་ཏུ་འདྲེས་འཁོར་འདས་གཉིས་སུ་མེད་པ་རོ་ཅིག་གི་རྟོག་པ་ཤར་བ་ཡིན་ནོ། །བཞི་པ་ཕྱོགས་ལས་རྣམ་པར་རྒྱལ་བའི་སྤྱོད་པ་ལའང་གང་ཟག་གང་གིས་དུས་གང་ལ་
སྤྱོད་པ་བྱེད་པ་དང༌། དེའི་ངེས་ཚིག་དང༌། སྤྱོད་པ་སྐྱོང་ཚུལ་དང༌། ཕན་ཡོན་དང་བཞི་ལས། དང་པོ་ནི། གྲུབ་པ་ཐོབ་པའི་རྣལ་འབྱོར་པས་ཚོགས་སྤྱོད་ཟླ་བ་གསུམ་མམ་དྲུག་
དང་༑ བཅུ་གཉིས་ཀྱི་བར་ཚོགས་ཀྱི་སྤྱོད་པ་སྐྱོང་བར་མཐར་ཕྱིན་ནས་སྤྱོད་པ་འདི་ལ་འཇུག་པ་ཡིན་ནོ།།གཉིས་པ་ནི། ཕྱོགས་འགའ་ཞིག་ཏུ་བཟུང་དུ་མེད་པས་ན་ཕྱོགས་ལས་རྣམ་པར་རྒྱལ་
བའི་སྤྱོད་པ་དང་། ཚོགས་བདག་ཆེན་པོའི་སྤྱོད་པ་ཞེས་ཀྱང་བྱའོ། །གསུམ་པ་ལ། བུམ་དབང་གི་ཕྱོགས་ལས་རྣམ་པར་རྒྱལ་བའི་སྤྱོད་པ། གསང་དབང་དང་འབྲེལ་པའི་ཕྱོགས་ལས་རྣམ་
པར་རྒྱལ་བའི་སྤྱོད་པ། ཤེས་རབ་ཡེ་ཤེས་དང་འབྲེལ་བའི་ཕྱོགས་ལས་རྣམ་པར་རྒྱལ་བའི་སྤྱོད་པ། དབང་བཞི་པ་དང་འབྲེལ་བའི་ཕྱོགས་ལས་རྣམ་པར་རྒྱལ་བའི་སྤྱོད་པ་དང་བཞི་ལས། དང་

སྙན་༄༅། ། པོ་ནི་ཆོས་ཀྱི་སྐུ་ལས་མ་གཡོས་ཤིང་། མཆོག་གི་སྤྲུལ་པའི་སྐུས་མཛད་པ་བཅུ་གཉིས་ཀྱི་ཚུལ་བསྟན་ནས། རྒྱུ་མཚན་ཉིད་ཐེག་པ་ལ་མོས་པའི་གདུལ་བྱ་རྣམས་ལ་
བརྒྱུད་
སྣང་ཞིང་། འབྲས་བུ་ལ་མོས་པའི་སྣང་ངོར་རྟེན་དང་བརྟེན་པའི་དཀྱིལ་འཁོར་དུ་སྣང་ནས།ྋ གང་ལ་གང་འདུལ་གྱི་སྤྲུལ་པས་དོན་བྱེད་པ་ཡིན་ནོ། །གཉིས་པ་ནི། ས་ཐོབ་པའི་བྱང་སེམས་
ཨི
འཛག་མེད་ཐོབ་པའི་རྣལ་འབྱོར་པ་རྣམས་ཀྱི་སྣང་ངོར་ལོངས་སྤྱོད་རྫོགས་པའི་སྐར་སྣང་ནས་དོན་བྱེད་པ་ཡིན་ནོ། །གསུམ་པ་ནི། རང་དོན་ཆོས་སྐར་སངས་རྒྱས་ནས་སེམས་ཅན་ཐམས་ཅད་ཀྱི་
བཅུ་གཉིས་
རྒྱུད་བྱིན་བརླབས་ཤིང༌། གདོད་མ་ནས་རང་ཆས་སུ་བཞུགས་པ་ལ་བྱེད་པ་ཡིན་ནོ། །བཞི་པ་ནི། གཞི་ལམ་འབྲས་བུ་གསུམ་དབྱེར་མེད་དུ་འདྲེས་ནས་ངོ་བོ་ཉིད་ཀྱི་སྐུ་ཐོབ་པ་ལ་བྱེད་པ་ཡིན་
ནོ༑ །བཞི་པ་ཕན་ཡོན་ནི། ཕྱི་གཟུང་འཛིན་གྱི་ཡུལ་དང་བྲལ། ནང་སྒོམ་བྱེད་ཀྱི་བློ་ལས་འདས་པ་སྒོམ་མེད་ཆེན་པོའི་རྟོགས་པ་ཤར་བས་ཐམས་ཅད་མཁྱེན་པའི་གོ་འཕང་འཐོབ་པར་འགྱུར་བ་
༈ ཡིན་ནོ། །སྤྱོད་པ་བཞིའི་ཉམས་ལེན་བླ་མ་རས་ཆུང་པ་ཉིད་ཀྱི་མན་ངག་སྤྱོད་པ་རེ་རེ་ལ་དབང་བཞི་སོ་སོར་ཉམས་ལེན་དང་ལྡན་པའི་གསུང་གི་རོ་སྙོམས་ནས་ལེགས་པའི་ཆ་བསྡུས་པ་འདི་

ཉིད༑ ངེད་རང་ལ་དགེ་གཉེན་ཆེན་པོ་སྨྱོན་ཁ་ཀླུ་བཙན་རྨི་ལམ་དང་མངོན་སུམ་དུ་རང་གཟུགས་བསྟན་ནས། སྙན་བརྒྱུད་འདིའི་ཆོས་བདག་བྱེད་པར་དམ་བཅས་པ་དང་། རང་གི་སྒྲུབ་ཐབས་
མཐུ་དང་བཅས་པ་ཅིག་བདག་ལ་ཕུལ་ནས། ཆོས་འདི་འཆད་དུས་སུ་གཏོར་མ་སྟེར་དགོས་པའི་ལྟས་མང་དུ་བྱུང་བས། ྋ ཆོས་འདི་འཆད་པ་དང་ཉམས་སུ་ལེན་པའི་དུས་སུ་དགེ་བསྙེན་སྨྱོན་ཁ་ལ་
གཏོར་མ་མ་ཆག་པར་དགོས་སོ། །བསྐྱེད་རྫོགས་གངས་རིའི་ངོགས་ལ་གནས། །ཀུན་བཟང་སྤྱོད་པའི་གདོང་ལྔ་པ། །རྟོག་པའི་རི་དགས་འཇོམས་བྱེད་འདི། །བསླབ་གསུམ་རལ་པས་མཛེས་
པ་ཡིན། །གསང་སྤྱོད་རི་དབང་ལྷུན་པོའི་ངོགས། །བྱང་སེམས་འདབ་ཆགས་རྒྱལ་པོ་ནི། །ལྟ་བའི་མཆེ་སྡེར་མི་དམན་པས། །གདོན་བགེགས་ལྟོ་འགྲོའི་ཚོགས་རྣམས་འཇོམས། །རིག་
པའི་གླང་ཆེན་སྨྱོན་པ་ནི། །བློ་བྲལ་རལ་གྲིའི་འཁོར་ལོ་ཅན། །གཉིས་འཛིན་ཕས་ཀྱི་རྒོལ་བ་རྣམས། །སྐད་ཅིག་ཉིད་ལ་བརླག་པར་བྱེད། །ཕྱོགས་ལས་རྣམ་རྒྱལ་ནམ་མཁར་ནི། །གཟུགས་
སྐུའི་འབྲུག་སྒྲ་གྲགས་པ་ན། །འཕྲིན་ལས་གློག་ཕྲེང་མངོན་གཡོ་བ། །བློ་གསལ་མདོངས་མཐའི་དཔལ་དུ་ཤར། །ཆོས་སྐུའི་ཆུ་འཛིན་དཀར་པོ་ལས། །དམ་ཆོས་ཆར་རྒྱུན་ལེགས་ཕབ་

།པས། །གདུལ་བྱའི་བློ་གྲོས་མྱུ་གུ་ནི། །ཉམས་པ་མེད་པར་དེང་འདིར་འཁྲུངས། །བློ་གྲོས་ལྷ་ལམ་ཡངས་པ་ནས། །སྤྱོད་པའི་གནམ་ལྕགས་འབར་བ་འདི།༄༅།
གཟུང་འཛིན་བྲག་རི་འཇོམས་པའི་སླད། །ཡི་གེའི་གཟུགས་སུ་སྤྲོས་པ་ཡིན། །ཞེས་པ་འདི་ཉིད་རིག་པ་བརྟུལ་ཞུགས་ཀྱི་སྤྱོད་པ་དང་ལྡན་པའི་རྣལ་འབྱོར་པ་ཤེས་རབ་རྒྱ་མཚོས་ལན་མང་དུ་
བསྐལ་བའི་ངོར། ས་ཕོ་འབྲུག་གི་ལོ་དབོ་ཟླ་བའི་ཡར་ངོའི་ཆ་གསུམ་པ་རི་ཡིག་མེའི་ཁམས་རྣམ་པར་དག་པའི་ཚེས་ལ་དཔལ་བཀྲ་ཤིས་མཐོང་སྨོན་གྱི་ཆོས་གྲྭ་ཆེན་པོར་སྤྱོད་པ་བཞིའི་ཉམས་ལེན་
བརྩོན་པའི་རྣལ་འབྱོར་པ། བྱ་ནག་ཆེན་པོའི་རིགས་ལས་སྐྱེས་པ་ཆོས་ཀྱི་གྲགས་པ་བཀྲ་ཤིས་ནོར་བུ་མི་འགྱུར་དབང་གི་རྒྱལ་པོའི་སྡེས་སྦྱར་བའི་ཡི་གེ་པ་ནི་དད་གུས་དང་ལྡན་པའི་བཀྲ་ཤིས་དགོས་
པས་བགྱིས་པ། འདིས་ཀྱང་མ་རྒན་འགྲོ་ཀུན་ཚེ་ཅིག་སངས་རྒྱས་ཤོག ཞུས་དག
533534(B)

534(B)
BlankPageAsPerOriginalDocument

༄༅། །བདེ་མཆོག་སྙན་རྒྱུད་ལས། ཞལ་གདམས་ཀུན་གསལ་མཆོག་གི་ཉི་མ་ཞེས་བྱ་བ་བཞུགས་སོ།།
535

༄༅། །བླ་མ་དང་དཔལ་འཁོར་ལོ་སྡོམ་པ་ལ་ཕྱག་འཚལ་ལོ། འདིར་བདེ་མཆོག་སྙན་རྒྱུད་ཀྱི་འཁྲིད་གཞུང་ན་མི་གསལ་བ་རྣམས་
ཞལ་གྱི་གདམས་པ་བཞིན་དུ་ཡི་གེར་བཀོད་པ་ནི་བྱིན་བརླབས་བླ་མའི་གཏུམ་མོའི་སྐབས་སུ། བོགས་འདོན་གྱི་རྫས་ཞལ་ལས་ཤེས་ཞེས་པ་ནི། ཡུགས་
ས་མོའི་དོར་རྟ། ཤ་བ་ཡུ་མོའི་སྤུ། སྤྱང་ཁུའི་བྲུན་གསུམ་བརྡུང་ནས་རིལ་བུ་བྱས་ཏེ་འོག་སྒོར་བཅུག་ན་དྲོད་མྱུར་རོ། །དམར་ཆ་འཆིང་བའི་རྫས་ཞལ་
ལས་ཤེས་ཞེས་པའི་སྐབས་སུ། ལུས་དྲི་ཆུ་དང་དྲི་བཟང་གིས་བཀྲུས་ལ། ཆང་ལ་ཚ་བ་གསུམ་བཏབ་ཐོད་པ་གང་བཏུང་། རྔུལ་འཐོན་པའི་གོས་

༄༅།། །གོན། རྔུལ་བྱུང་ཚད་འཕྱིས། དེ་འཕྲལ་དུ་ཚ་བ་གསུམ། ཛཱ་ཏི། ཨ་རུ་ར། གསེར་མདོག་གི་སྙིང་པོ། ག་
བུར༑ འབྲོང་གི་རྐང་མར། བྱ་རྒོད། སྤྱང་ཁུ། རྐྱང་། སྐྱེས་དར་མའི་ཚིལ་བུ། གྲུམ་པའི་ཕོ་བ། བྱ་གོ་བོའི་གཞུང་རུས། མོ་གསར་ནུ་
ཞོ༑ འབྲི་མར། ཏིལ་མར་རྙིང་པ། ཆང་རྒོད། རྡོ་བྲག་དམར་པོ། མེ་ལྕགས་བརྡར་བའི་ཕྱེ་མ་རྣམས་མར་ཞུན་ཁུ་བ་ལ་སྦྱར་བའི་གོང་བུ་ཟར་མའི་
མར།ཁུ། ངང་པའི་སྒོང་ལྐོག་དྲུག་ཏུ་བཙོས་ལ་སུམ་གཉིས་ལུས་པ་དང༌། བུ་མོ་གཙང་མས་དྲག་པོར་རང་ལུས་ལ་བྱུགས་པའི་རྩ་མིག་སྔོ་སྟག་ཤའི་ཕྱེ་

མས་བཀག་གོ །དེ་ལྟར་ཞག་གསུམ་བྱ། ལུས་མེ་ཉི་མ་བསྲེག རས་གོས་གསར་པ་དཀར་པོ། རའི་འོ་མ་ལ་ཤུག་པ་ཚེར་མ་ཅན། བལ་དཀར། འོམ་བུ། མཚེ། མཁན་དཀར་
རྣམས་ཆ་མཉམ་བཏབ་པ་བཀོལ་ལ་སྦངས་ཏེ། གྲིབ་སྐམས་བྱས་པ་གོན། གཞན་གོས་སྤང་། གོང་གི་རྫས་རྣམས་དང་། སྟག་གི་ཤ། སྦྲལ་གྱི་རུས་པ། ཕག་གི་ཀླད་པ། བྱ་ཕོ་མཚལ་
ལུའི་ཁྲག །དོམ་མཁྲིས་རྣམས་སྦྱར་ནས། རྐང་མཐིལ་བཀྲུས་པ་ལ་བྱུགས་ཏེ་ཤེད་འཐོན་པར་འཕུར། རྫས་ཐམས་ཅད་ལུས་ལ་ཐིམ་པར་བྱུགས་ཐེངས་གསུམ་བྱས་པས། ཟླ་བ་རེ་རེ་དྲོད་སྐྱེ་
ཞིང་རྐང་ལག་ཀྱང་དྲོད་དང་ལྡན་པར་འགྱུར་རོ། །དེས་ནི་ཁམས་མ་ཉམས་ན་ཟླ་བ་གསུམ་ཐུབ། དམ་ཉམས་གྲིབ་ཅན་གྱིས་ལུས་ལ་རེག་ཏུ་མི་འཇུག་གོ །གཞན་གོང་གི་རྫས་རྣམས་ཀྱི་སྟེང་
དུ༑ སྤྱང་ཁུ་དར་མའི་ཚིལ་བུ། འབྲོང་དར་མའི་སྙིང་ཁྲག །ཤ་བ་ཡུ་མོའི་ཀླད་པ། རྡོ་སོལ། རྒྱ་ཐང་ཚིལ། སྨན་ཚ་བ་གསུམ། སྔོ་ཚ་བ་གསུམ། ག་བུར་རྣམས་ཆ་མཉམ། ཨ་རུ་
ར་གསེར་མདོག་མ་ཉམས་པ་གཅིག་རྣམས་རྩི་བཞིན་བཏགས། བུ་རམ་དང་སྦྱར་བའི་རི་བོང་གི་རིལ་མ་ཙམ་གསུམ་ཐོ་རངས་ཀྱི་དུས་ལ་བརྟེན། སྨན་རྣམས་རས་གོས་དྲི་མ་མེད་པ་ཆང་དང་སྦྱར་✖

༄༅། །ནས་གྱོན། རྒོད་སྲམ་ངང་སེར་གྱི་ཚལ་བུ་གསུམ་དང༌། གོང་གི་སྨན་རྣམས་སྦྱར་ལ་མཐིལ་བཞི་ལ་བྱུགས། མེ་ཉི་སྤངས་པས་ལུས་དྲོད་མེ་ལྟར་འབར། གོས་
ལྷམ་མི་དགོས་ཤིང་ལུས་གཞོན་ཤ་ཅན་དུ་འགྱུར་རོ། །དྲག་པོའི་སྒྲས་ངོ་སྤྲོད་ཅེས་པ་ནི། སློབ་མ་ལུས་གནད་བྱས་ལ། སེམས་མ་ཡེངས་པར་བསྒོམ་དུ་བཅུག །གྲོགས་ཅིག་གིས་རྒྱབ་ནས་
ཕཊ་ཅེས་པའི་སྒྲ་དྲག་པོ་བརྗོད་པས། སེམས་ཡེད་ཀྱིས་འབྱུང་བ་སྟེ། དེ་ཡང་རྣམ་རྟོག་སྔོན་མ་འགགས། རྟིང་མ་མ་སྐྱེས་པའི་བར་ན་རིག་པ་དྲི་མ་མེད་པ་ཞིག་འཆར་བས་དེ་ངོ་སྤྲད་ལ། རྒྱུན་
དུ་དེ་ལྟ་བུའི་ཉམས་སྐྱོང་དུ་གཞུག་གོ །གསང་བའི་སྐྱིལ་ཀྲུང་ཞེས་པ་ནི། རྐང་པ་གཡོན་པའི་སྟེང་དུ་འཕོངས་བཞག རྐང་པ་གཡས་དེའི་སྟེང་དུ་བཞག་ལ་པུས་མོ་བརྩེགས་ཏེ། རྐང་ལག་
གཡོན་རྒྱབ་ཕྱོགས་སུ་ཡོང་བར་བྱེད། ལག་པས་རྐང་པའི་འཕྲ་འཚམས་ནས་འཛིན་པའོ། བསྙེན་པ་ལྷའི་གཏུམ་མོ། ཕྱིའི་གཏུམ་མོའི་སྐབས་སུ་ཡན་ལག་ལྔ་སྦྱོང་བྱ་ཞེས་པ་ནི། རྐང་པ
གསང་བཞི་སྐྱིལ་ཀྲུང་གི་སྟེང་ནས། རླུང་དང་བཅས་པས་ལག་པ་གཉིས་ཁུ་ཚུརནུ་མ་གཡས་ཀྱི་ཐད་ནས་ཕར་བརྐྱང་ལ། ཚུར་སྡེབ་པ་གསུམ། ཡང་གཡོན་ནས་ཕར་ཤད་བརྐྱང་ལ་ཚུར་༔

སྡེབས་པ་གསུམ། ཡང་དབུས་སུ་གསུམ། ཡང་ལག་པ་གཡོན་པ་ནུ་མ་སྟེང་དུ་བཞག་ལ། ལག་པ་གཡས་གོང་ལྟར་བྱེད། ཡང་གཡོན་པའང་དེ་ལྟར་བྱས་ལ། ལག་པ་གཡས་པ་མདུན་
དུ་བརྐྱང་སྟེ་གཡོན་པས་ཉེད། གཡོན་པའང་དེ་ལྟར་བྱེད། དེ་ནས་ལག་མཐིལ་འཕུར་ལ། མགོ་བོ་དང༌། སྟོད་རྒྱབ་མདུན་དུ་འཕུར། དེ་ནས་རྐང་པ་གཡས་པ་མདུན་དུ་ལན་གསུམ་འཕྲས་
ལ༑ ལག་པ་གཉིས་ཀྱིས་འཕུར། རྐང་པ་གཡོན་པའང་དེ་ལྟར་བྱེད་པའོ། འཁྲུས་དང་ཞེས་པ་ནི། ཆུ་དྲོན་དང༌། སུག་ཆུས་བཀྲུ། དེ་རྗེས། སྦང་གླད། འཁན་ཆུ། བུལ་ཏོག་
རྣམས་ཀྱིས་བཀྲུས་ཤིང་། དེ་རྗེས་གར་ཆང་གིས་བཀྲུ་དེ་རྗེས་དྲི་ཆུས་བཀྲུ། དེ་རྗེས་འབྲུ་མར་དང་རྩི་མར་གང་ཡང་རུང་བའི་བྱུགས་པ་བྱེད། དེ་ལ་སྲན་མའི་ཕྱེས་དྲིལ་འཕྱིས་བྱས་ཏེ། ཚིལ་
སྣ་དང༌། ཀླད་སྣའི་བྱུགས་པ་བྱའོ། གེགས་སེལ་ཐབས་ཤེས་ཞེས་པ་ནི་རླུང་མ་བཟུང་བར་འབེབས་གང་ཡང་རུང་བ་བྱེད། སྣ་ནས་བཟུང་སྟེ། རླུང་མགོ་ལ་ནན་གྱིས་བཟུང༌། ཕྱིར་འབུད་
དུས་མགོ་སྤྲུག་སྤྲུག་པའོ། མགོ་ལ་ཐལ་བཅག་གིས་བྲབ་པ་དང་། དྲི་ཆུ་དང་ཁ་ཆེའི་ཆུས་ཁྲུས་བྱས་པས་སོལ་མར་འགྱུར་རོ། རྡོ་རྗེའི་བཞིའི་ཀུན་རྫོགས་གནད་དུ་བསྣུན་ཞེས་པའི་སྐབས་

སྙན་༄༅། །སུ། ཀུན་རྫོགས་ལ་བཞི་ཡོད་པའི་གང་བྱེད་ཀྱང་། འབེབས་སྟན་ཁྲུ་གང་གྲུ་བཞིར་ཡོད་པ་ལ་འཕངས་སུ་མཐོ་གང་བ་གཅིག་གི་སྟེང་དུ་འཕོངས་བཞག་ལ། ལག་
བརྒྱུད་པ་སོར་མོ་བསྣོལ་བའི་མཛུབ་མོ་རྩེ་སྤྲད་པ་བརྐྱང་སྟེ་ཡར་ལངས་དུས་སྤྱི་བོར་ལོག་པའོ། །ཡང་གཞན་གོང་དང་འདྲ་བ་ལ། ལག་པ་གཉིས་ཁུ་ཚུར་བསྡམས་པ་ལངས་པ་དང་མཉམ་དུ་ནམ་མཁར་
ཨི་
འགྲོ །མར་འབེབས་དུས་ནུ་མ་གཉིས་ཀྱི་སྟེང་དུ་ལོག་པའོ། །ཡང་གཞན་གོང་དང་འདྲ་བ་ལ། མར་འབེབས་ལག་པ་ཁུ་ཚུར་དཔུང་མགོར་ལོག་པའོ། ཡང་ཅིག་ལ་ནི་གཞན་གོང་དང་འདྲ་བ་
བཞི་
ལ༑ ལག་པ་སོར་མོ་གནོན་པའི་གུང་མོ་རྩེ་སྤྲད་པ་བརྐྱང་བས་མགྲིན་པ་མ་གུག་པར་སྤྱི་བོ་ནས་མནན་ཏེ་འབེབས་པའོ། །དེ་ལྟར་འཁྲུལ་འཁོར་འདི་རྣམས་ཉིན་རེ་བཞིན་བརྒྱ་རེ་མ་ཆག་པར་
བྱེད༑ ཁམས་འཛིན་པ་དང་འདྲེན་དུས། རླུང་ཕྱིར་འབུད་ཀྱིས་སྟེང་ནས་འཁྲུལ་འཁོར་བྱེད། འགྲེམས་ནི། རླུང་ཁ་སྦྱར་གྱི་སྟེང་ནས་བྱེད། སྟོད་ན་བ་ལ་སོགས་པའི་གེགས་བྱུང་ན་ཧ་འདོན་
པ་དང་བསྟུན་ནས་བྱེད། སྐབས་སུ་རླུང་མ་བཟུང་བར་བྱེད་པའོ། ནང་གི་གཏུམ་མོ་ལས། ལུས་མི་འགྱུར་བའི་སྐབས་སུ། གེགས་སེལ་བའི་འཁྲུལ་འཁོར་བཞི་ཞལ་ལས་ཤེས་ཞེས་པ་

དང་པོ་ལ། རང་གན་རྐྱལ་དུ་ཉལ་བའི་རྐང་པ་གཉིས་ནམ་མཁར་ཤད་རྐྱང་བ་ལ། ལག་པ་གཉིས་ཀྱིས་སྒྱིད་ཁུང་ནས་སོར་མོ་བསྣོལ་ཏེ་བཟུང་ལ་རླུང་ཁ་སྦྱར་བས། རྒྱབ་ཀྱི་ཚིགས་ཐང་
ཤ་ཆོད་པར་འཐེན་པའོ། །གཉིས་པ་ནི། ལག་པ་ཁུ་ཚུར་པུས་མོར་བཞག་ལ། ཧར་ལངས་ཏེ་འཕོངས་བསྟན་ལ་ནན་ཙམ་འབེབས་པའོ། །གསུམ་པ་ནི། རྐང་པ་གཤིབས་ལ། ལག་པ་
སྟེང་དུ་རྐྱང་སྟེ་ལངས་ནས་རྒྱབ་ཏུ་ལེགས་པར་བསྐྱེད་པའོ། །བཞི་པ་ནི། རྐང་ལག་གི་མཐིལ་བཞི་ས་ལ་ཕབ་སྟེ་མགོ་གུག་ལ་དགུར་ཏེརྒལ་པ་སྟེང་དུ་སྒར་ཞིང་འཆུན་འདོན་པའོ། །བཅུ་བཞི་པ་
འཁྲུལ་འཁོར་གྱི་རིམ་པ་བསྟན་པའི་སྐབས་སུ། རྡོ་རྗེ་དང་འཛིན་ཞེས་པ་ནི། པུས་མོ་བཙུག་ལ་ལག་པ་སྙིང་ཁར་བསྣོལ་བའོ། འདྲེན་པའི་དུས་སུ་ཨིང་གི་སྒྲ་འཇམ་པོས་དངས་མ་འདྲེན། ལྟེ་
* བར་བསྐོར་བས་འབྱེད། ཕྱིར་འབུད་ཀྱིས་ཞོ་འདྲ་བ་འདྲེན། ཡང་འབྱེད། ཕྱིར་འབུད་དེ་ལས་དྲག་ཙམ་བྱས་ལ་ཁམས་དར་བ་ལྟ་བུ་དྲངས་ལ་སྟེང་དུ་སྒྲེགས་པ་འདོན། ཡང་འབྱེད་ཕྱིར་འབུད་
དྲག་པོས་ཁམས་ཤོ་མང་གི་ཚིལ་བུ་ལྟ་བུར་འདྲེན། ལྟོ་བ་བསྐོར་ལ། རླུང་སྨད་དུ་སྡིག་ཅིང་སོར་མོས་རྒྱུ་ཞབས་གཉིས་ལ་སྙིགས་མ་འབོད། རྡོ་རྗེ་ཟླ་འཛིན་ནི། པུས་མོ་བཙུགས་ལ་ལག་པ་

༄༅། །བརླ་ཁུག་ཏུ་བཙུགས་ལ། ཧིང་སྒྲས་དངས་མ་འདྲེན། གཞན་རླུང་གནད་གོང་དང་འདྲ། རྡོ་རྗེ་ཁོང་འདྲེན་ནི། པུས་མོ་བཙུག བརླ་གཡས་ཀྱི་སྟེང་དུ་ལག་པ་
གཡོན་པའི་ཁུ་ཚུར་ཁ་བུབ་པ་རྐྱང༌། དེའི་སྟེང་དུ་ལག་པ་གཡས་པའི་ཁུ་ཚུར་ཚིགས་བསྣོལ་བ་བཞག །གཞོགས་ནས་ཡར་འཐེན་ལ་སྟེང་གི་ནམ་མཁར་ཐེང་གིས་འཐེན། དེ་ལྟར་གཡོན་
དང་༑ དབུས་སུ་བྱེད། ཨཾ་གྱི་སྒྲ་འཇམ་པོས་དངས་མ་འདྲེན། གཞན་གོང་དང་འདྲ། རྡོ་རྗེ་དབང་སྡུད་ནི། པུས་མོ་བཙུགས་ལ་ལག་པ་གཡོན་པའི་ཁུ་ཚུར་བརླ་ཁུགས་སུ་
2
བསྡམས༑ ལག་པ་གཡས་པ་བརླ་ཁུག་གཡས་སུ་ཁུ་ཚུར་བཞག་པ་ཧྲི། ཞེས་པས་སྟེང་གི་ནམ་མཁར་འཐེན་ལ་དངས་མ་འདྲེན། ལག་པ་གཡས་པ་བརླ་ཁུགས་སུ་བཟློག་པ་དང༌། གཡོན་
པས་དེ་ལྟར་འདྲེན། གཞན་གོང་དང་འདྲ། རྡོ་རྗེ་ཉི་འཛིན་ནི། ལངས་ལ་པུས་མོའི་སྟེང་དུ་ཁུ་ཚུར་བཞག་པ་ཁྲང་བྱས་ཏེ། ཧ་ཞེས་དངས་མ་དྲངས་ལ་དངས་སྙིགས་འབྱེད་པ་སོགས་སྤྱི་དང་
༈ འདྲའོ༑ རྡོ་རྗེ་དངས་འཛིན་ནི། ལངས་ལ་རྐང་པའི་བར་ལ་མཐོ་གང་བཞག་པའི་རྟིང་པ་སྤྲད། ལག་པ་བརླ་ཟུར་ནས་ཁུ་ཚུར་མདུན་དུ་ཕྱོགས་པའི་ལག་ངར་གྱིས་རྩིབ་མ་གཞར་ལ་སྟེང་གི་ནམ་

མཁར་ཐེང་གིས་འཐོན་ཞིང་། ཧཱུཾ་ཞེས་པའི་དངས་འདྲེན་བྱས་ལ་ལག་པ་རྒྱུ་ཞབས་གཉིས་སུ་བརྡེག རླུང་གནད་གཞན་འདྲ། རྡོ་རྗེ་དངས་འཛིན་ལུས་ལ་འགྲམ་པ་ནི། ལངས་ལ་ལག་པ་རྡོ་རྗེ་
རྩེ་གཅིག་པའི་ཕྱག་རྒྱ་པུས་མོའི་ཐད་དུ་རྐྱང་བ་དང་ལུས་སྒུར། ཡར་ལངས་དུས་ལུས་ཀྱི་དཀྱིལ་ནས། ཡར་དྲངས་ཏེ་སྤྱི་བོར་ཐང་གིས་འཐེན་ཞིང་ཧཱུཾ་གིས་སྒྲས་དངས་མ་འདྲེན། རླུང་གནད་
གཞན་འདྲ། མཐར་ལུས་གན་རྐྱལ་མོར་ཡན་ལག་ཕྱོགས་བཞིར་བརྒྱང་བ་དང༌། ཕཊ་ཅེས་འཇོག་པའོ། རྡོ་རྗེ་རྒྱབ་ལག་ཅེས་པ་ནི། ལངས་ཏེ། རྒྱབ་ཀྱི་ལད་མོ་གཡས་པའི་ཐད་དུ་ལག་པ་
ཁུ་ཚུར་བསྣོལ་བ་མཐར་བཏང་ལ། གདོང་གཡོགས་ཀྱི་སྟེང་དུ་བལྟས་ལ་ཧག་ཅེས་པས་དངས་མ་འདྲེན། ཡང་གོ་ལོག་དེ་ལྟར་བྱེད། དཀྱིལ་དུའང་དེ་ལྟར་བྱེད། རླུང་གནད་གཞན་
འདྲ༑ མཐར་འཕོངས་སྡིག་གིས་འབེབས་པ་དང་། ཕཊ་ཞེས་པའོ། །བཅོ་ལྔ་པ་ཆ་ལག་བསྟན་པ་ལས་ཤེས་ཞེས་པ་ནི། སྲོག་ཐུར་བསྲེ་བ། བཅུད་ལེན་རྣམས་ཟུར་དུ་གསལ་བའོ། འོད་
གསལ་གྱི་སྐབས་སུ་ཁྱད་པར་ཅན་རྫས་ཀྱི་འོད་གསལ་རྒྱུད་ལས་སྐྱེ་བའི་ཐབས་ལ། ཤིང་རྐང་གསུམ་པ་ཅིག་ལ་མིའི་ཀླད་རྒྱས་གཡོགས་ལ། དེའི་ནང་དུ་མར་ལ་མདོ་ལེ་མ་ལ། གུ་གུལ་ནག་

སྙན་༄༅། །པོ་བཏགས་ལ། འོག་ཏུ་ཅོང་ཞིའི་ཐོད་ལེ་སྐོར་གྱི་ནང་དུ་མི་ཞུན་གྱི་མར་མེ་གཏང་ལ། གུ་གུལ་མ་ཞུ་ཙམ་བྱས། མེ་མར་གྱི་མཚན་ཐུབ་པར་བྱ། ཀླད་རྒྱས་མར་
བརྒྱུད་མེའི་འོད་ཕྱིར་མ་ཤོར་བར་བྱས། དེའི་ནུབ་མོ་བླ་མ་ཡི་དམ་མཁའ་འགྲོ་གསུམ་ལ་གསོལ་བ་དྲག་ཏུ་གདབ། གཏོར་མ་གཏོང༌། དེ་ཡང་ཉའམ་དུས་བཟང་ལ་བྱའོ། །དེ་ནས་གུ་གུལ་དེ་རིལ་བུ་
ཨི
སྲན་རྡོག་ཙམ་བྱས་ལ། རིལ་བུ་རེ་རེ་ཙམ་རྒྱ་སོལ་གྱི་མེ་ལ་བསྲེགས་ལ་སྣ་བུག་གཡོན་དུ་བདུག་པས་འོད་གསལ་རྒྱུད་ལ་སྐྱེ་བ་ཡིན། འདི་ལ་ཐེ་ཚོམ་མེད་དོ། །དབང་གསུམ་པའི་རང་ལུས་ཀྱི་
སྐབས་སུ། འཁྲུལ་འཁོར་དེ་ལས་ཀྱང་སྤྲོས་པར་འདོད་ན་ཞེས་པ་ནི། འདྲེན་པ་ལ་འཁྲུལ་འཁོར་བཅུ་གཅིག་ཡོད་པའི་དང་པོ་ནི། གཡས་རྐྱང་པ། རྐང་པ་གཡོན་པའི་རྟིང་པས་གསང་རྩ་
མནན༑ ལག་པ་གཡོན་པའི་ཁུ་ཚུར་བརླ་གཡོན་པའི་ཁུགས་སུ་བཞག་ལ། རྐང་པ་གཡས་པ་མདུན་དུ་རྐྱང་ཞིང༌། ལག་པ་གཡས་པ་ཡང་མདུན་ནས་སྟེང་གི་ནམ་མཁར་ཐེང་གིས་འཐེན་པ་དང་
མཉམ་དུ། རླུང་ཕྱིར་སངས་ཀྱིས་ཕུལ། ལྟོ་བ་གཅེར་དབང་པོ་གྱེན་ལ་བཟློག་པའོ། གཡོན་རྐྱང་པ་ནི། དེ་ལྟར་གོ་བཟློག་ལ་གཡོན་པས་ཀྱང་འདྲེན་ནོ། །མཉམ་པ་ནི། རྐང་པ་གཉིས་ཁ་

མདུན་དུ་རྐྱང་བ་དང་ལྷན་དུ། ལག་པ་གཉིས་ཀྱང་བྲང་ཁ་ནས་སྟེང་དུ་འཐེན་ལ། རླུང་ཕྱིར་འདྲེན་དང་ལྟོ་བ་གཅེར་དབང་པོ་བཟློག་པའོ། །མི་མཉམ་པ་ནི། རྐང་པ་གཡས་དང༌། ལག་པ་
གཡོན་པ་རྐྱང་ཞིང་འཐེན་པ་དེ་རླུང་ཕྱིར་འབུད། དེ་བཞིན་གོ་བཟློག་ནས་ཀྱང་བྱེད་པའོ། །རྡོ་རྗེ་གོམས་པ་ནི། ཁ་བུབ་དུ་རྐྱང་ལ་ཉལ་བའི་རྐང་པ་གཉིས་འཁྲིལ། ལག་པ་རྡོ་རྗེ་རྩེ་གཅིག་པའི་
Heritage
ཕྱག་རྒྱ་མདུན་ནས་ཐང་གིས་རྐྱང་ལ་བྲང་སྐྱེད། ལག་པ་ལྟག་པའི་ཐད་ཀྱི་ནམ་མཁར་འཐེན་ཞིང་རླུང་ཕྱིར་འབུད་པའོ། །ས་ག་ནི། རྐང་པ་རྟིང་པ་སྤྲད་པའི་སྒྱིད་པ་ལྷེམ་བྱས་པའི་བརླ་ཁུགས་སུ་
ཁུ་ཚུར་བསྡམས་པར་བཞག་སྟེ། རླུང་ཕྱིར་འདྲེན་པའོ། །ཟླུམ་པོ་ནི། ལངས་ལ། རྐང་པ་གཡོན་པའི་མཐེབ་མོ་གཡས་ཀྱི་བྲང་པས་མནན། ལག་པ་གྲུ་མོ་གཉིས་ལ་མནོལ་མར་བཟུང་
སྟེ༑ མདུན་ནས་སྒུར་བྱས་ལ་རླུང་ཕྱིར་སངས་གིས་འབུད་པ་དང་ལུས་བསྲང་། ལག་པ་གྲུ་མོ་བསྣོལ་བ་སྤྱི་བོར་ཐང་གིས་འཐེན་པའོ། །རུས་སྦལ་ནི། སྒུར་བའི་པུས་མོའི་སྟེང་དུ་ཕོ་བ་
བཞག །ལག་པ་སྐུམ་པའི་གྲུ་མོོ་ས་ལ་ཕབ། མགོ་མདུན་ནས་ནང་དུ་ཕུག་བྱས་ལ་རླུང་ཕྱིར་འབུད་ཀྱིས་འདྲེན་པའོ། བུང་བ་ནི། ཁ་བུབ་པའི་རྐང་པ་ལ་ལག་པ་གཉིས་ཀྱིས་བཟུང་སྟེ། སྨད་

སྙན་༄༅། །དང་བྲང་ས་ལ་མ་རེག་པར་སྦོ་ཐེང་གིས་འཐེན་ཞིང་རླུང་གིས་ཕྱིར་འདྲེན་པའོ། །རྒྱ་མཚོའི་རླབས་ནི་ཁ་བུབ་ཏུ་རྐང་པ་རྐྱང་ལ་ཉལ་བའི་བརླ་གཉིས་ལ་ལག་པས་འཇུས་
བརྒྱུད་སྟེ༑ རླུང་ཕྱིར་འབུད་ཀྱིས་འདྲེན་པའོ། །རི་བོ་འདེགས་ནི། ཕོངས་ས་ལ་མ་བཞག་སྟེ། རྐང་པ་མདུན་དུ་རྐྱང༌། རླུང་འབུད་པ་དང་མཉམ་དུ། ལག་པ་རྡོ་རྗེ་ཁུ་ཚུར་ཁ་ཕྱེ་ནས་མཁལ་མ་
ཨི
གཉིས་ཀྱི་ཐད་ནས་རྩིབ་མའི་ལོགས་ལ་ཡར་ལག་ངར་གྱིས་གཞར་ཏེ། ནུ་མའི་ཐད་དུ་སླེབ་པ་དང་ཁུ་ཚུར་ཁ་སྦུབ་ནས་སྟེང་གི་ནམ་མཁར་ཐང་གིས་འཐེན། དེ་ནས་མདུན་དུ་རྐང་པའི་སེར་མོ་
གཉིས་ལ་ལག་པས་འཐེན་ལ་སྒུར་བྱས་ནས། རླུང་ཕྱིར་འདྲེན་པའོ། ཁྱད་པར་འགྲེམས་པའི་འཁྲུལ་འཁོར་ལ་ཞེས་པའི། སྟོད་སྨད་བར་གསུམ་གྱི་རྣམ་རོལ་ནི། མོ་ཁྲིད་ཀྱི་སྐབས་ནས་
བཤད་པ་ལྟར་རོ། སེང་གེ་རྩལ་སྤྲུགས་ནི། རླུང་བཟུང་ལ། རྐང་པ་སྤྲད་པའི་རྟིང་པའི་སྟེང་དུ་འཕོངས་བཞག་ལ། ལག་པའི་མཛུབ་མོ་གཉིས་པོས་ཕར་རྩ་གཉིས་མནན་ལ། ཟི་ཐོམ་བྱུང་བ་
དང་༑ ལག་པ་སྟེང་དུ་སྐྱུར་ལུས་འཕར་བ་བསྟུན་པའོ། །རྩང་པའི་བྲང་འགྲེམས་ནི། རླུང་བཟུང་ལ། ཁ་བུབ་པའི་རྐང་པའི་བར་ལ་ཁྲུ་གང་ཡོད་པ་མར་རྐྱང་། ལག་པའི་བར་ལའང་ཁྲུ་གང་

བྱས་པས། ཡར་རྐྱང་ལ་མདུན་དུ་གུམ་མེ་གུམ་མེ་འགྲོ། ཡང་ཁ་གྱེན་ལ་རྒྱབ་ཏུ་འགྲོ་བའོ། །སྦལ་པའི་བསྒྲད་འགྲེམས་ནི། རླུང་བཟུང་ལ་ལུས་ས་ལ་རྐྱང་སྟེ། རྐང་ལག་གཡས་པ་གཉིས་
སྟེང་དུ་གཡོན་པ་གཉིས་འཁྲིལ་ཏེ་གཡས་སུ་འདྲིལ་ཡང་གོ་ལོག་ལ་གཡོན་དུ་འདྲིལ་བའོ། །གནས་ལུགས་ཀྱི་དངས་འགྲེམས་ནི། ལུས་སེམས་རྒྱ་ཡན་བདེ་སྟོང་གི་ངང་ལ་བཞག་
པའོ༑ གཞན་ལུས་ཀྱི་སྐབས་སུ། གཉིས་པ་དབང་དུ་བྱེད་པ་ལྕགས་ཀྱུ་དམར་པོ་ཞལ་ལས་ཤེས་ཞེས་པ་ནི། རྫས་དང་། སྔགས་དང་། དུས་ཐབས་བསྟན་པའོ། རྫས་ལ་ཡིད་དུངས་པར་
བྱེད་པ། ཕུར་མོང་དཀར་པོ་གཅིག་སྐྱེས་ཀྱི་ལོ་མ། བརྩེ་བར་བྱེད་པ་སེ་བ་གཅིག་སྐྱེས་ཀྱི་མེ་ཏོག །ཆགས་པར་བྱེད་པ་ཕོ་དང༌། སེམས་སློང་བར་བྱེད་པ་གོ་བོའི་བྲུན། མཐུན་པར་བྱེད་པ་
སྤྱང་ཁུའི་བྲུན། ཟིལ་གྱིས་མནོན་པ་མེ་ཏོག་གླང་སྣ་ཆིག་སྐྱེས། ར་ཐུག་རྒྱ་བོའི་རོ་བསྲེགས་པའི་ཐལ་བ། ¸ར་ཐུག་གི་སྨད་སྦྲེད། རྒྱ་རུ་བསྲེག་པའི་ཐལ་བ། ཡུངས་དཀར་རྣམས་ཆ་མཉམ་
ཞིབ་པར་བཏགས་ལ། ཆང་ངམ། སྦྲང༌། བུ་རམ་གང་རུང་གིས་སྦྱོར་བ་སྣོད་གཙང་མར་བཞག །ཨོཾ་ཤ་ཤ་ཀྲང་ཏི་ཙ་ཏྲ། ཙི་ཙི་ཏྲི་ཤི་མོ་ཤོག ཙིག་ཙིག གཡལ་ཙག་ཙག་དབང་པོ་

།བསྡུས་ཤིག་སྭཧཱ། ཞེས་ཞག་གསུམ་བཟླས་པའི་སྔགས་ཆུ་རྫས་ལ་བཏབ་ཏེ། ཞག་གསུམ་གྱི་མཐའ་མ་གནམ་གང་དང༌། ཚེས་བརྒྱད་གང་ཡིན་གྱི་ཐོ་རངས་སྐར་༄༅།
ཆེན་ཤར་བ་དང་། སྲིན་ལག་གིས་རྫས་དེའི་ཐིག་ལེ་དཔྲལ་བར་བྱུག་པས། བུད་མེད་ཐམས་ཅད་དབང་དུ་འདུས་པར་འགྱུར་རོ། གཅིག་ལ་བྱེད་ན། གང་ཡིན་གྱི་དབང་པོ་བསྡུས་ཤིག་
བྱའོ༑ ཕྱག་རྒྱ་མཚན་མ་རྙེད་པའི་རིགས་ངན་པའམ། འདྲེ་ཅན་རྟེན་དགོས་པ་བྱུང་ན། དུད་འགྲོ་རྒྱུད་བཟང་པོའི་འོ་མས་རང་གི་མགོ་ལུས་ཐམས་ཅད་བཀྲུས་པའི་དྲི་ཁུ། དྲི་ཆེན། དྲི
ཆུ༑ ཨ་རུ་ར། གསེར་མདོག །ག་བུར། གུམ་གུམ། ཙན་དན་དཀར་དམར། དབང་ལག ྋ།བའི་རྣམ་ལྔ། སིན་དྷུ་ར་རྣམས་ཆ་མཉམ་ལ། བདུད་རྩི་ཨ་མྲི་ཏའི་ཁཚར་གྱིས་སྦྲན་
པའི་རིལ་བུ་སྲན་མ་ཆེ་བ་ཙམ་མང་པོ་བྱ་ཞིང༌། མཚལ་གྱི་མགོ་དཀོན་པ་ལ། མེ་ཉིའི་དངས་མ་ཡིན་པར་མ་བཏུལ་བར་སྐམས་ནས། དར་དམར་གྱི་ཁུག་ཏུ་བཅུག །ཉ་སྟོང་བརྒྱད་སོགས་
༈ དུས་བཟང་པོ་ལ་བབ་པའི་ཚེ། བུད་མེད་དེའི་ལུས་ཐམས་ཅད་དྲི་བཟང་ལ་གཟུང་སྔགས་སྙིང་པོ་བཏབ་པའི་སྔགས་ཆུས་དག་པར་བཀྲུ་ཁོང་དུ་བཏང་། གུ་གུལ་དང་སྤོས་དཀར་གྱིས་བདུག

སུམ་བྷ་ནི་སོགས་དྲག་སྔགས་བཟླས་པའི་ཏིལ་ལམ་ཡུངས་དཀར་གྱིས་ཐུན་བྲབ། བུད་མེད་དེ་ཡུམ་རྡོ་རྗེ་གོས་དཀར་མོར་བསྒོམ་དུ་བཅུག་ལ་རང་གིས་ཀྱང་བསྒོམ། ནང་པར་ཐོ་རངས་ལ་བབ་
པའི་ཚེ། རིལ་བུ་གསུམ་པོ་མ་རེག་པར་ཁོང་དུ་བཏང་། རིལ་བུ་བརྒྱ་རྩ་བརྒྱད་ཐེབས་ནས། ཇི་ལྟར་རིགས་ངན་ཀྱང་རིགས་བཟང་རྟེན་དུ་རུང་བར་འགྱུར་རོ། རིལ་བུ་བར་མཚམས་མེད་པར་
བརྟེན་པ་དང༌། གཞན་གྱིས་མ་ཚོར་བར་བྱེད་པ་གལ་ཆེའོ། །ཕྱག་རྒྱ་དེ་རྣམས་གཞན་གྱིས་ལོངས་སྤྱད་ནས་གཞན་དབང་དུ་ཤོར་བའི་ཉེན་ཡོད་པས། རྒྱས་གདབ་པ་ནི། རང་གི་ས་
བོན༑ ཕྱག་རྒྱའི་མཚལ། བྱིའུ་མཆིལ་པའི་སྒོང་ཆུ། རྨིགས་བུའི་ཁྲག མཚལ། སྐག་ཁུ། ཕྱག་རྒྱ་མའི་སྐྲ་བསྲེགས་གཞོབ་རྣམས་བསྲེས་པ་ལ་ཨོཾ་པདྨ་བྷ་ཤ་གུ་ཧྱ་རཀྵ་ཀི་རི་ལི་ས་མཱ་ཡཱ་
དུ་བྷྱ་ཀ་ལ་བྷ་ཤ་ར་ལིཀྵ་སྭཱཧཱ། ཞེས་བརྒྱ་རྩ་བརྒྱད་མི་ཚིག་གིས་བར་མ་ཆོད་པར་བཟླས་ཏེ། ལུག་ཐུག་གི་རོ་རྒྱ་ཤུག་ལ་ཤད་ཆེར་གདར་ནས་ཤས་བཟོ་ཚད་ཀྱི་དྲོད་ཕེབས་པ་
དང་༑ རྫས་ཆུ་ལ་བཏབ་པའི་ཐིག་ལེ་བཅུ་དྲུག་མདོ་དང༌། ལྟེ་འོག་དྲོད་ཆུང་སྟེང་དུ་བྱ། དེའི་སྟེང་དུ་གོང་གི་སྔགས་བཟླས་པའི་མཆིལ་མ་བྱུགས། སྐྱེས་པ་གཞན་གྱིས་སྤྱད་ནས་ཐིག་ལེ་བྱི་

༄༅། །ནས། སྨོན་ཤ་ལྷག་པར་འགྱུར་ཞིང་། རང་གིས་སྤྱད་པས་ཐིག་ལེ་གསལ་བར་འགྱུར་རོ། བཞི་པ་སྒྲིབ་ཤིང་ཡིད་བཞིན་ནོར་བུ་ཞལ་ལས་ཤེས་ཞེས་པ་ནི། བྱ་
སྤུ་ཤུད་ཀྱི་ཟེ་བའི་སྤུ་རེ་རེ་བཞིན་ཆུ་ལ་སྐྱུར་བས་ཅིག་ཡར་ལོག་པ་དང་། ཁྱི་ནག་པོ་དཀར་དཀར་མེད་པ་ཤི་བའི་རུས་པ་བརྡར་ཏེ། ཐལ་བ་སྣ་ལ་བྱུགས་ནས་མེ་ལོང་ལ་བལྟས་པས། རང་གིས་
ཀྱང་མ་མཐོང་བ་དེ་དང༌། ཁྱི་དཀར་སྣ་དམར་ལ་ཡུངས་དཀར་བྱིན་པའི་བྲུན་གསུམ་ཕྱེ་མར་བཏགས་པ། མེ་ལོང་ལ་སིན་དྷུ་ར་དང་བསྲེགས་ལ་བྱུག །དེའི་སྟེང་དུ་རྫས་གསུམ་ཡང་
བཞག དེ་ཐོད་པ་ནས་ཀྱིས་བསྐང་བའི་སྟེང་དུ་བཞག་ལ་ཨོཾ་ཧྲི་ཧ་ཧ་ཧཱུྃ་ཧཱུྃ་ཞེས་པའི་རྗེས་སུ། ཐུ་ཐཾ། དྲིལ་དྲིལ། ཤག་ཤགྋ།མུག་མུག་དུ་མ་དགྲ་ཡི་མགོ་ཐུ་ཞེས་པ་བཏགས་ཏེ། ཞག་
བདུན་སྨྲ་བ་བཅད་ལ་བཟླས་ཤིང་མེ་ལོང་ལ་བཏབ་པས། རྫས་སམ་མེ་ལོང་འཁྲིག་པ་བྱུང་ན་འགྲུབ་པ་ཡིན་པས། ཕྱག་རྒྱའི་དཔྲལ་བར་མེ་ལོང་གི་རྫས་བླངས་ལ་ཐིག་ལེ་བྱས་ལ། རྫས་གཞན་
ཡང་ལུས་ལ་བཅུད་དུ་བཅུག །གོང་གི་སྔགས་ཉིན་རེ་བཞིན་སྟོང་རྩ་རེ་བགྲངས་པས་སུས་ཀྱང་མི་མཐོང་ངོ༌། །དགྲ་ཉེན་ཡོད་སར་འགྲོ་ཡང་རྫས་བཅངས་ཤིང་སྔགས་བགྲངས་པས་ཇག་པས་

མཐོང་བར་མི་འགྱུར་རོ། ཡང་ལུགས་ཅིག་ལ། ཨོཾ་ཨཱ་ཧཱུྃ་ཀྲོ་ཏ་ཐིབས་ཐིབས་མུན་ཏི་སྭ་ཧཱ། ཕག་ནག་པོའི་ཁྲག་ལ་ཁྲི་ཚོ་གསུམ། མེ་མར་ནག་འབོག་ལ་འབུམ་ཚོ་གསུམ། ཕ་ཝང་རྡོ་ལ
སྟོང་ཚོ་གསུམ།དེ་རྣམས་ཞིབ་བཏགས་སྔོ་རྟག་ཏུ་ངུ་སྦྱར་ལ་སྨིན་འཚམས་སུ་བྱུགས། མི་ཡིས་མི་མཐོང་སྒྲིབ་ཤིང་ཡིན། ཡང་རིག་མ་གཅན་ཟན་ལུག་ལ་སོགས་པའི་སེམས་ཅན་གང་དུ་སྤྲུལ་
བར་འདོད་པ་དེའི་དོན་སྙིང་པོ་ལྔ་སོགས། སྙིང་སྤུ་མཚན་མའི་སྤུ་རྣམས་དང་། དངུལ་རྡོ་སྲང་ཕྱེད། ཨཾ་འབྲས་འབྲས་བུ་ནི་བདུན། འབྲུག་རུས་ཞོ་ཅིག །རྨ་ལོའི་རྒང་བུ་ཞོ་ཕྱེད།ཤ་
རྣམས་སྐམས་པ་ལ་ཕྱེ་མ་བྱ། རྫས་རྣམས་ཕྱེ་མར་བཏགས་པ་དང་བསྲེས། རང་གི་དྲི་ཆུས་ཞོ་ལས་གར་སླ་སྐྱོ་མ་ཙམ་བྱས་ལ། རྫའི་གའུ་མིས་ལོངས་མ་སྤྱད་པའི་ནང་དུ་གདབ། དེའི་ཁ་ལ་
ཆས་བཅད་ལ། ནང་དུ་ཆུ་མི་འཆོལ་བར་བྱ། སོས་ཁ་འབུ་ཆུང་ཡོང་དུས་རྫིང་གི་འོག་ཏུ་ཁྲུ་གང་བྲུས་ལ་མནན། ཞག་དགུ་ལོན་པས་བལྟས་ནས་སྟག་གཟིག་ལ་སོགས་ཀྱི་གཟུགས་ཀྱི་རི་མོ་
ཡོང་༑ གལ་ལྟེ་རི་མོ་མེད་ན་སྦྲང་དང་ཆང་བསྲེག་ཕུལ་གང་བླུགས་ལ་གོང་ལྟར་མནན། དེས་ཞག་པོ་དགུ་ལོན་ནས་བལྟས་པས་གཟུགས་དེ་ཡོང་ངེས་སོ། དེ་ནས་གཟུགས་ཇི་ལྟར་འདུག་པ་

༄༅། །བཞིན། སེམས་ཅན་བྱེ་མ་ལ་འཛུག་གུས་རི་མོ་བྲིས། རྫས་ཆུས་ཀྱང་རི་མོ་དེ་ལ་བཀུ །དེ་ལ་རང་ལུས་སམ། ཕྱག་རྒྱ་གཅེར་མོར་འབྲེལ་ལོ་བྱས། གོང་གི་
རྫས་ནི་རང་ཉིད་དམ་ཕྱག་རྒྱའི་སྙིང་ག་མཚན་མ། སྤྱི་གཙུག་སྨིན་མཚམས་བཞི་ལ་བྱུགས། སྲན་མ་ཙམ་གཅིག་ཁོང་དུ་བཏང་། དེས་ནི་རང་ལུས་མི་སྣང་ངོ་། གོང་གི་རི་མོའི་གཟུགས་སུ་
ཡོང་ཞིང༌། གལ་ཏེ་དེའི་གཟུགས་སུ་གནས་འདོད་ན། སའི་རི་མོ་སྤང་བ་དང་། མིའི་ཟས་མི་ཟ། སླར་རང་གི་མི་ལུས་སུ་འདོད་ན་ལྟོ་སྟོང་དུས་སུ་བྱེད། ཆས་དེ་བཤིག་ནས་མགོ་ལུས་
ཐམས་ཅད་འཁྲུས། འདྲེ་ཤུལ་ཕྱགས་མས་འཕྱགས། །རང་གོང་གི་སྤྲུལ་པ་འགྱེད་པ་ལ་ཤ་ཉེར་ཅིག་གིས་ཞལ་ལས་ཤེས་པའི་སྐབས་སུ། སྔོན་དུ་ཕྱག་རྒྱའི་རྩ་བཙལ་བ་དང་། རྩ་རྙེད་ནས་
སྙོམས་པར་སྦྱོར་བའི་ལུས་གནད་གཉིས་ལས། དང་པོ་ཟླ་ཕྱེད་ཀྱི་བར་ཙམ་དུ་ཤ་ཆང་བཅད་ལ་འོ་དང་འཁྱུད་པ་དང་ལྕེ་བླུད་པ་དང༌། ནུ་མ་ཉེད་པ་དང༌། གཡའ་སླང་བ་བྱས་ཏེ། སྦྱོར་བ་
དངོས་ནི་མི་བྱའོ། དེ་བཞིན་བྱས་པས། ཁ་ཁ་མུ་ཁའི་རྩ་སྣ་མར་ལུག་འོང་ངོ་། དེ་ནས་རྩ་བཙལ་བ་ནི། འཕྱིང་པ་མར་དུ་བཙོས་པ་སོར་བཞི་ཙམ། རྡོ་རྗེའི་ཚད་ཙམ་ཅིག་བྷ་གར་བཅུག་

ལ༑ རྩའི་སྣ་ལ་སླེབ་ཚད་དུ་བཏང་བའམ། ཡང་དར་གྱི་ཕོ་མཐོ་གསང་བའི་རྡོ་རྗེའི་ཚད་ཙམ་བཏང་སྐད་ངན་བྱུང་བ་དང༌། རྩ་སྣ་དེ་འཛིན་དུ་བཅུག་ལ་དེ་བཞིན་དུ་བཞག་ཏེ། མུ་ཏྲ་མོའི་རྐང་པ་
ནས་དར་གྱི་སྐེ་རགས་ཀྱིས་གདམས་ལ། དཀུ་གཡོན་དུ་དར་གྱི་ཕོ་ལོང་ཁུ་ཚུར་ཙམ་སྐེ་རགས་ཀྱི་དྲག་ཏུ་གཞུག་པ་བྱས་ཏེ། དེས་རྩ་སྣ་དེ་ཡར་ལ་མི་འབྲོས་སོ། ཡང་ཐ་རམས། ལྕམ་
བུ༑ བྱིའུ་ལ་ཕུག ཁྱི་སྒོག །ལིང་བུའི་རྨང་ཁའི་དྲེག་པ་དང༌། སྔོ་རྩི་ཞེས་པ་རྟའི་སྔོ་སོད་པའི་སྔོ་སྟེ་བྱི་ལ་སྒང་བུ་འདྲ་བ་ཅིག་ཡོད་པའི་འབྲས་བུའོ། ཁ་ཅིག་ལོ་མ་སེར་ཟེར་ལྕག་པ་
ཡིན༑ ཏིལ་མར་རམ། འབྲུ་མར་དང་བདུན། རྫས་དེ་རྣམས་ཞིབ་པར་བཏགས་ལ། ཏིལ་མར་རམ། འབྲུ་མར་རམ། འབྲུ་མར་གྱི་འབྲས་བུ། དེ་མཛུབ་མོའི་རྩེ་ལ་བྱུགས་ཏེ། བྷ
གར་བཅུག་ནས་རྩ་ལ་བྱུགས་པས་རྩ་ཁ་འབྱེད། རྩ་སྣ་སྦོམ་པོ་དང་ཐུང་ངུ་རྣམས་ཕྲ་ཞིང་རིང་དུ་བཏང་བའི་ཐབས་ལ། ར་དཀར་མོའི་འོ་མ། སྦྲང་རྩི། ཀ་ར། ཙན་དན་དཀར་པོ། རྒྱ་བྱི་
མགོ་དམར་གྱི་ཁྲག །གངས་སྦལ་གྱི་ཚིལ། རྩི་མར་དང་སྦྱར་ནས་རྩ་ལ་བྱུགས་ན། སོར་དྲུག་གམ་གསུམ་གྱི་བར་དུ་རིང་དུ་འགྲོ། དེ་གཉིས་པ་དེ་ལྟར་རྙེད་ནས། མཉམ་པར་སྦྱོར་བའི་

སྙན་༄༅། །ལུས་གནད་དང་པོ། གཡས་རྐྱང་བ་ནི། ཡུམ་འོག་ཏུ་བཞག་པའི་བརླ་བར་དུ་རང་གི་པུས་མོ་གཉིས་བཙུགས། རྟིང་པ་གཡོན་པས་གསང་རྩ་མནན་ལ་པུས་མོ་
བརྒྱུད་
གཡོན་པའི་སྟེང་དུ་ཁུ་ཚུར་གཡོན་པ་བཞག་པའམ། བཟུང་ལ་བསྐྱོད། ཁམས་ནས། འོག་ནས་བཤད་པའི་རླུང་གནད་ཀྱིས་བཟུང་སྟེ། ལག་པ་གཡས་པ་ནམ་མཁར་བསྒྲེང་པ་དང༌། རྐང་
ཨི
པ་གཡས་བཤམ་བུ་མཐར་གྱིས་བརྐྱང་ལ། རླུང་འདྲེན་དྲག་པོ་ཐེངས་གསུམ་བྱེད་པའོ། གཡོན་རྐྱང་བ་ནི་དེ་ལྟར་གོ་བཟློག་ལ་བྱེད་པའོ། མཉམ་པ་ནི། རྐང་ལག་བཞི་ཆར་རླུང་ཕྱིར་འདྲེན་པ་
བཅུ་གཅིག་
དང་བསྟུན་ལ་བརྐྱང་ཞིང་ཡར་མར་དུ་འཐེན་པའོ། མི་མཉམ་པ་ནི། ཡུམ་འོག་ཏུ་བཞག་ཡབ་ཀྱི་ཞབས་བརྐྱང་བས་བསྐྱོད་ལ། རྐང་པ་གཡས་སྐུམ་ཏེ་གཡས་སུ་བསྐྱོད་པས་རྩ་རྙེད་པར་
འགྱུར༑ དེས་མ་རྙེད་ན་གཡོན་སྐུམ་ལ་དེ་བཞིན་བྱེད། ཡང་རྐང་པ་གཉིས་ཆར་རྐྱང་ལ་སྟེང་དུ་བསྐྱོད། ཡང་འོག་ཏུ་བསྐྱོད། ཡང་དཀྱིལ་དུ་བསྐྱོད་པ་གང་རུང་གིས་རྩ་རྙེད་པར་འགྱུར་
རོ༑ འདྲེན་གྱི་དུས་ལུས་གནད་གོང་མ་རྣམས་གང་བདེའི་སྟེང་ནས་འདྲེན་པའོ། རྡོ་རྗེ་གོམས་པ་ལ་གཉིས་ཀྱི་དང་པོ་ནི། རང་སྐྱིལ་ཀྲུང་ལྷོད་དེ་བ་བྱས་པའི་གསང་བར་བཅར། རྡོ་རྗེའི་ལྟེ་བ་
555

དང་ལྡན་པའི་པང་དུ་ཡུམ་བླངས་ལ། ཡུམ་གྱི་རྒྱབ་ཏུ་ལག་པ་རྡོ་རྗེ་རྩེ་གཅིག་པའམ། ཁུ་ཚུར་བསྣོལ་བས་བསྐྱོད། འདྲེན་དུས། ལག་པ་རང་གིས་སྤྱི་བོར་འཐེན་ཏེ། ཕྱིར་འབུད་ཀྱིས་འདྲེན་
ཞཱི པའོ༑ །གཉིས་པ་ནི། རང་རྐང་པ་འཁྲིལ་ནས་ལངས་པའི་མདུན་དུ་ཡུམ་ཡང་ལངས་ལ་ཕན་ཚུན་འཁྱུད་ནས་བསྐྱོད། འདྲེན་དུས་ཡུམ་གྱི་རྒྱབ་ནས་ཁུ་ཚུར་བསྣོལ་བས་བསྡོམས་ཏེ་ཕྱིར་འབུད་
ཀྱིས་འདྲེན་པའོ། ས་ག་ནི། རང་གན་རྐྱལ་དུ་ཉལ་བའི་སྟེང་དུ་ཡུམ་བཞག་ལ་འོག་ནས་བསྐྱོད་ཅིང༌། ལག་པ་ཁུ་ཚུར་བསྣོལ་བ་ཡུམ་ལ་འཁྱུད་པས། ཕྱིར་འབུད་ཀྱི་འདྲེན་པའོ། ཟླུམ་པོ་
ནི༑ རང་སྐེད་པ་སྲང་ལ་རྐང་པ་མདུན་དུ་རྐྱང་བའི་སྐེད་པར་ཡུམ་གྱི་རྐང་པ་གཉིས་རྒྱབ་ལ་ཐང་གིས་བཏང་། ཡབ་ཀྱི་ལག་པས་ཡུམ་གྱི་སྟོད་ལ་བསྐྱོད། མཐར་ལག་པ་བར་ལྷ་ལ་བསྣོལ་མར་
བཟུང་བ་སྤྱི་བོར་འཐེན་ཞིང༌། ཕྱིར་འབུད་ཀྱིས་འདྲེན་པའོ། རུས་སྦལ་ནི། ཡུམ་གྱི་སྟེང་དུ་ཡབ་རྐང་ལག་བརྐྱང་བསྐུམ་པས་ནུར་ཏེ། འགྲོས་ཀྱིས་བསྐྱོད། འདྲེན་དུས་ལུས་སྦུང་གིས་
འབུངས་ཏེ། ཕྱིར་འབུད་ཀྱིས་འདྲེན་པའོ། བུང་བ་ནི། ཡབ་སྟེང་ནས་རྐང་པ་རྒྱབ་དུ་བཀུག་ལ་མགྱོགས་པར་བསྐྱོད། འདྲེན་དུས། ལག་པས་རྒྱབ་ཀྱི་རྐང་པའི་སེན་མོ་བཟུང་སྟེ་ཕྱིར་འབུད་

༄༅། །ཀྱིས་འདྲེན་པའོ། རྒྱ་མཚོའི་བརླབས་ནི། རང་གན་རྐྱལ་དུ་རྐང་པ་རྐྱང་ལ་ཉལ་བའི་བརླ་གཉིས་ལ་ལག་པས་བཟུང་བའི་སྟེང་དུ་ཡུམ་ཡོད་པས་བསྐྱོད། འདྲེན་
ཀྱང་ལུས་གནད་དེ་ཁའི་སྟེང་ནས་བྱེད་པའོ། རི་བོ་འདེགས་པ་ནི། རང་འོག་ཏུ་གནས་པའི་ཚུལ་གྱིས་བསྐྱོད་ལ། འདྲེན་དུས། རྐང་ལག་བཞི་ནམ་མཁར་ཐང་གིས་འཐེན་ལ་ཕྱིར་འབུད་ཀྱིས་
འདྲེན་པའོ། འཛིན་པར་བྱེད་པའི་གནད་ཞལ་ལས་ཤེས་ཞེས་པའི་སྐབས་སུ། རླུང་ཐབས་ཀྱིས་འཛིན་པ་དང་། འཁྲུལ་འཁོར་ཐེམ་བུས་འཛིན་པ་དང་། རྫས་ཐེམས་ཀྱིས་འཛིན་པ་དང་གསུམ་
བཅུ་གཉིས་
ལས༑ དང་པོ་ནི། རྒྱས་པར་ནི་རླུང་གིས་ཞལ་གདམས་སུ་ཤེས་ཤིང༌། འདིར་གོང་གི་ལུས་གནད་གང་གི་ཐད་དུའང་ཐེམ་བུ་བདུན་གྱི་འཛིན་པ་སྟེ། དང་པོ་རླུང་མ་བཟུང་བར་ཕྱིར་
འཕུལ༑ གང་ཐུབ་ཀྱིས་འཛིན་པའོ། གཉིས་པ། ནང་འཛིན་སྟོད་དུ་དྲག་ཏུ་བཟུང་བ། གསུམ་པ་སྟེང་རླུང་ཕྱིར་བཟུང་ཞིང་བར་རླུང་ཐུར་དུ་རྒྱངས་པའོ། བཞི་པ། མདུན་དུ་རླུང་མནན་
ལ༑ དེ་འོག་འཐེན་པའོ། ལྔ་པ་འོག་བཞི་སློད་ལ། སྟེང་རླུང་སྟོད་དུ་འཐེན་པ་དང༌། མར་མནོན་པ་རེ་མོས་སུ་བྱེད་པའོ། ྋ དྲུག་པ། བར་རླུང་མནན་ལ་འོག་སྒོ་རང་སར་ལྷོད་ ེ

པའོ༑ བདུན་པ། འོག་རང་སར་བཞག་ལ་བར་རླུང་སྟོད་དུ་འཐེན་པའོ། ཐམས་ཅད་ལ་ཕྱག་རྒྱ་ཆེན་པོའི་ངང་ནས་འཛིན་པའོ། གཉིས་པ་ནི། ཐིག་ལེ་རྒྱུག་པའི་རྩ་རྟིང་པས་མནོན་
པའམ༑ རང་དང་ཤེས་རབ་མ་གང་ཡང་རུང་བའི་ལག་པའི་ཐེབ་མོས་མནོན་པའོ། གཉིས་པ་ནི། ཤིང་རུས་སྦལ་གྱི་རྒྱབ་ལྟ་བུ་ལ་རྡོ་རྗེའི་ལྟེ་བའི་དབྱིབས་ལྟ་བུའི་ལྕགས་འཇམ་པ་
གཡོགས༑ གསང་རྩེ་འོག་ཏུ་བཅུག་ལ་ལུས་ཀྱི་ལྗིད་བཀལ་བས་འཛིན་པ་དང་། མི་ཆུག་པར་འདོད་ན་གསང་ཐག་བྱེད། ཡབ་ཀྱི་ཁར་ཁབ་ལེན་བཅུག་ཏེ་འདྲེན་ནོ་དེ་ནི་ལྷའི་སྦྱོར་བ་ལ་ལེགས་
སོ༑ ཁྱད་པར་གཉེན་པོ་སྟོབས་ཞན་ནས་ལྕགས་ཀྱི་ཨ་ལོང་ཕྱེད་པའི་རྣམ་པ་བཞི་ལ་སྲད་བུ་རྒྱུ་བའི་མིག་བཞག །དེ་ལ་གསང་ཐག་བཞི་བཏགས། མས་ཀྱི་ཨ་ལོང་གི་སྣ་གཉིས་ཀྱི་གསང་ཐག་
ལ་ཨ་ལོང་སྒོར་མོ་རེ་བཏགས་པ་ལག་པའི་མཐེ་བོང་གཉིས་ལ་གོན། ཨ་ལོང་སྦྱར་མཚམས་བྱི་ལའི་འཇིང་པ་ལྟ་བུའི་ལྤགས་པ་མཉེན་པས་ཁ་སྡུད་དུ་བྱའོ། ཡང་ལུགས་ཅིག་ལ། ཨ་ལོང་ཕྱེད་
པ་གཉིས་ཀྱི་གཉིས་འདེབས་གཡས་གཡོན་རེ་ཕུག་ལ། མ་ཕུག་པའི་སྣ་ཕུག་པའི་བུག་པར་རྫངས་ལ། སྦྱར་མཚམས་ཀྱི་བུག་པ་རྡོ་རྗེའི་ཚད་དང་སྦྱར། སྣ་བཞི་ལ་གསང་ཐག་འདོགས་པ་གོང་

༄༅། །བཞིན་ནོ། ཡང་ལུགས་གཅིག་ལ། མོ་ལྕགས་སྦོམ་ཕྲ་གཞུ་རྒྱུད་ཙམ་ཨ་ལོང་སྒོར་མོ་ཁ་བསྣོལ་མཚམས། ཆེ་བར་བྱས་པའི་བུག་པ་རང་གི་རྡོ་རྗེ་མ་རྒྱས་གོང་དོག་
ཕྱིར་རེ་ཤོང་བའི་ཚད་བཞག་ལ། ལས་ལ་སྦྱར་དུས་མ་རྒྱས་པའི་གོང་དུ་རྩ་བར་བཀོན། བདེ་བར་རྫོགས་ཤིང་ཐིག་ལེ་བྱུང་མ་ཐག་གོང་གི་ཨ་ལོང་ཐེག་པའི་རྡོ་ཁབ་ལེན་ལྕེ་སྟེང་དུ་བཞག་སྟེ་འདྲེན་
རྣམས་བྱེད་དོ། རྡོ་རྗེ་ཉི་མ་དབང་སྡད་ཀྱི་སྐབས་སུ། རང་གི་ཐིག་ལེ་འཆིང་བ་དང་། ལས་རྒྱའི་དངས་མ་འདྲེན་པ་གཉིས་ལས། དང་པོ་ནི། ག་བུར། གུར་གུམ། རྒྱ་ཚིལ། རྨ་བྱའི་
སྙིང་རྣམས་ཕྱེ་མ་བྱས། རྡོ་རྗེ་ལ་བྱུགས་པས་འཆིངས་སོ། རྫས་རྒྱས་པ་ཞལ་ལས་ཤེས་ཞེས་པའི་སྐབས་སུ། ཁབ་ལེན་ཞོ་གསུམ་གྱི་ནང་དུ། ཨ་རུ་ར་གསེར་མདོག་ཅིག །ཀ་ར་ཐུན་
ཅིག །ཙན་དན་དཀར་པོ་ཐུན་ཅིགྋ །ཧ་ཤིག་ཐུན་ཅིག །སྲན་དཀར་མེ་ཏོག་ཐུན་ཅིག་རྣམས། སྐྱེས་དར་མའི་ས་བོན་དང་སྦྱར་བའི་རིལ་བུ་གླ་བའི་རིལ་མ་ཙམ་བྱས་ཏེ། བུད་མེད་གང་གིས་
ཀྱང་མ་མཐོང་མ་རེག་པར་ཉམས་ལེན་གྱི་སྔ་ཐོག་ཐོ་རངས་ཁྱེ་བསུས་ལ་རིལ་བུ་གསུམ་གསུམ་ཡབ་ཀྱིས་བརྟེན། ལྕགས་ཕྱེ་ཞོ་གསུམ། སྦལ་རྒྱབ་ཐུན་ཅིག །སྦྲང་སྨྱོན་སྣུམ་མེད་དང་སྦྱར་བའི་ ཱ

རིལ་བུ་བྲ་རིལ་ཙམ་བྱས་ལ། སྐྱེས་པས་མ་མཐོང་མ་རེག་པར་ཕྱག་རྒྱ་མས་གོང་ལྟར་བརྟེན། ཡབ་ཡུམ་གྱི་ཁམས་གསོ་བའི་བཅུད་ལེན་དང༌། ཡབ་ཀྱི་རྩི་ཁ་འབྱེད་པའི་བཟའ་བཏུང་
བརྟེན༑ ཕྱག་རྒྱའི་དངས་མ་འདྲོངས་ན། སྐྱེ་རྒས་ན་འཆིའི་སྡུག་བསྔལ་ལས་གྲོལ་བའི་ཕན་ཡོན་འབྱུང་ངོ༌། མཚན་ལྡན་ལོ་ཉེར་ཅིག་མན་གྲོང་པའི་ཆོས་ཀྱིས་མ་གོས་པ་མཆོག་དང༌། ལོ་སོ་
བདུན་མན་བུ་མ་སྐྱེས་པ་འབྲིང་དང༌། བུ་སྐྱེས་པ་ནི་མཐའ་མའོ། དམ་ཉམས་ནད་བུ་ཅན་སྤང་ངོ་། རྡོ་རྗེ་ཁོང་མྱོངས་ཞལ་ལས་ཤེས་ཞེས་པའི་སྐབས་སུ། རྡོ་རྗེ་ཁོང་རྒྱོང་དངོས་
དང་༑ གཉེན་པོ་སྟོབས་ཞན་པས་ཐིག་ལེ་ཤོར་ན། དེ་ཉིད་བཅུད་ལེན་དུ་ཟ་བ་དང༌། མངལ་དུ་ལུས་ན་སྲིད་བཀག་པ་དང་གསུམ། དང་པོ་ལ། འཁྲུལ་འཁོར་དང༌། རྫས་སྦྱོར་
གཉིས༑ དང་པོ་ནི། ལག་པའི་འདུ་བྱེད་ཀྱིས་ཉེད་པ་དང་། ཆང་བཤད་དང་གཡས་གཡོན་དུ་འཐེན་པའི་ཚུལ་བྱ་སྟེ། རྩ་བར་མནན་ཞིང་གྱེན་དུ་འགྲེང༌། ཉལ་བའི་ཚེ་ཡང་སྟེང་གི་ཕྱོགས་སུ་
བསྐྱོད་པའི་ཚུལ་གྱིས་བཞག་ཅིང་རླུང་རོ་བྱུང་བ་དང༌། འཇམ་རླུང་བུམ་པ་ཅན་འཛིན། ཡིད་ཀྱི་མདུན་པ་སྟོང་རའི་ངང་དུ་བཞག་གོ །གཉིས་པ་ལ། ཁོང་དུ་བཏང་བ་དང་། ཕྱི་ནས་བྱུག་པ་

སྙན་༄༅། །གཉིས། དང་པོ་ནི། མི་རྟ་ཁྱི་གསུམ་གྱི་ས་བོན། སྙིག་མྱུ་གུ །དབང་ལག་སྡེར་མོ་ལྔ་པ་བདུན། ག་བུར་ཐུན་ཅིག །གཡག་ལུག་ར་གསུམ་གྱི་རླིག་འབྲས་
བརྒྱུད་
སྦུགས་ཏེ། བཟང་དྲུག་ཐུན་རེ་རྣམས་བསྡུས་པའི་ཕྱེ་མ། སྦྲང་རྩི་དང་། བུ་རམ་བསྐོལ་བའི་ལྦུ་བ་དང་སྦྱར་བའི་རིལ་བུ་ཐོ་རངས་སྐྱ་རེངས་མ་བཅིང་བའི་གོང་དུ་གསུམ་རེ་བརྟེན། གཉིས་པ་
ཨི
ནི༑ འབྲས་བུ་གསུམ་ཆ་མཉམ་བསྔ་བའི་ཐང་དྲོ་འཇམ་ལ་རྡོ་རྗེ་ཅུང་ཟད་སྦངས་ནས། ཁྱི་ར་མི་གསུམ་གྱི་འོ་མ་བཀོལ་བར། འབྲི་མར་ཁ་ཆེ་མ་བཞུས་པར་ཆ་མཉམ་དུ
བཅུ་བཞི་
ཅིང་༑ ཉི་མ་ལ་སྲོས་ཏེ་ཡང་ཡང་ཕུར། དེ་ནས་ཁྱི་དང༌། བོང་བུའི་ཕོ་མཚན་སྐམ་པའི་ཕྱེ་མ། གཡེར་མ། སྤོས་དཀར་རྣམས་ཐུན་རེ་སྐྱོན་གྱིས་མ་གོས་པའི་བྱང་སེམས་དཀར་དམར་ཅུང་
ཟད་རེ། འབྲས་བུ་གསུམ་གྱི་སྙིང་པོ་ཐུན་རེ། བྱ་ངང་སེར་གྱི་ཁྲག་ཅུང་ཟད་ཅིག །འགྲོན་བུ་བསྲེགས་པའི་ཐལ་བ་ཐུན་ཅིག །ཚ་ལ་ཐུན་ཅིག་བསྲེགས་པ་རྣམས་རྩི་བཞིན་བཏགས་ལ་ཆང་ན་
ལོན་པའི་སྙིང་ཁུ་དང་སྦྱར་བ། བུད་མེད་མོ་གསར་གྱི་འོ་མ་ཆང་གི་ཕྱེད་ཙམ་དང་སྦྱར་བའི་ལྡེ་གུ་ཞོ་ཙམ་བྱས་པ་ལ། མེ་ཏོག་ལུག་རུ་སེར་པོ་ཐུན་ཅིག་དང༌། ཕབ་རྩི་ཐུན་ཅིག་གི་ཕྱེ་མ་བཏབ་ནས་
561

རླངས་པ་ཐོན་ཙམ་བསྲོས་ཏེ། དབྱར་ཡིན་ན་དེ་ཁས་ཆོག །དགུན་ཡིན་ན་ཞག་ལྔ་དྲོད་གསར་གསོ་ལ་སོགས་པས་བྱིབས་ནས་གཉལ། དེ་ནས་དབང་པོ་ལག་པའི་ཕྱེ་དང་བསྲེས་ནས་རིལ་བུ་
ཁམ་བུའི་ཚིག་གུ་ཙམ་དྲིལ་ལ་རུལ་སུམ་མེད་པར་སྐམས། རིལ་བུ་བུད་མེད་ཀྱིས་མ་མཐོང་བར་བྱ་སྟེ། ལས་ལ་སྦྱར་དུས། རིལ་བུ་ཅིག་རྣལ་འབྱོར་པའི་ཁར་སྦང་པའི་སྐྱོ་མ་རྡོ་རྗེ་ལ་བྱུགས་
ནས་སྐམས་པ་དང་སྤྱད་དོ། གཉིས་པ་ནི། གེགས་སེལ་གྱི་ཕྱིར་བྷ་གརཐིག་ལེ་གཏོང་དགོས་པ་བྱུང་བའམ། གཉེན་པོ་ངན་པའི་སྟོབས་ཀྱིས་ཤོར་བ་བྱུང་ན། སྔ་ཐོག་ནས་གཡའ་མེད་པའི་
སྣོད་ལོན་བདེ་བར་བཞག་སྟེ། ཤོར་མ་ཁད་མ་ལུས་པར་སྣོད་ཀྱིས་བླངས་ལ། ག་བུར། གུར་གུམ། ཛ་ཏི། ཙན་དན་དཀར་དམར། ཅུ་གང་། རུ་རྟ། དབང་ལག །བལ་དཀར་མེ་
ཏོག །ཀ་ར་སྦྲང་རྩི། སོ་བ་བྱ་རྐང་ཅན་གྱི་མེ་ཏོག །གླང་པོ་སྣ། ལུག་རུ་སེར་པོ། འབྲི་དམིག་པ། བྱང་སེམས་དཀར་དམར། ཨ་རུ་ར་གསེར་མདོག་རྣམས་སྦྱར་བའི་ཕྱེ་མ་རྩི་བཞིན་
བཏགས་པ་དང་། ལྕོང་ཞིའི་ཕྱེ་འོ་མར་བསྐོལ་བའི་ཁ་ཞག་དཀར་པོ་ལ་གཞི་བླངས་པའི་ལྡེ་གུ་དང་སྦྱར་ནས། ཉམས་ལེན་གྱི་ཚེ་ཁྱེ་སུས་ལ་བརྟེན་པར་བྱའོ། །དེས་ནི་སྟོབས་གླང་པོ་ཆེ། རྩལ་

༄༅། །སེང་གེ །མཁའ་ལ་བྱ་རྒོད། ཡང་རྩལ་རླུང༌། འབྱུང་བ་ལྔ་ལ་དབང་ཐོབ། སྐྲ་དཀར་དང་གཉེར་མ་མི་འབྱུང༌། ཚེ་རིང༌། རྒས་སྲ། ནད་ཀྱིས་མི་
ཚུགས༑ མངོན་ཤེས་འཆར། སྣང་བ་དབང་དུ་འདུ། བཀྲག་མདངས་གཟི་བརྗིད་ཆེ། བྱིན་རླབས་ནུས་མཐུ་ཆེ་བ་སོགས་ཐུན་མོང་གི་ཡོན་ཏན་དཔག་ཏུ་མེད་པ་འབྱུང་། གཞན་ཡང་གཙང་
ཨི
སྦྲ་དང་རྟོག་པ་ཆུང་བ་རྣམས་ཀྱིས། གོང་དུ་བཤད་པའི་ལྡེ་གུ་དེ་རྣམས་མ་གྲུབ་ཀྱང༌། ལག་སོར་དང་ལྕེ་ཉིད་ཀྱིས་སླངས་ཏེ་མྱངས་ནས་འཕོ་བ་གཡས་གཡོན་དུ་བསྐོར་ཞིང་། འགྲེམས་བྱས་
བཅོ་ལྔ་
ནས་གོང་གི་ཡོན་ཏན་རྣམས་འབྱུང་བ་ཡིན་ནོ། སྲེད་པ་ཅན་གྱིས་འདི་ལ་བརྩོན་པར་བགྱིད། སྐམ་དུ་ཁམས་དབབ་པར་གྱུར་ན། ཉམས་པའི་རྒྱུར་འགྱུར་བས། ཆེད་དུ་གཉེར་ནས་མི་བྱེད་པ་
དམ་ཚིག་ཡིན་པས། རང་དབང་མེད་པར་ཁམས་འཛག་པ་མི་བྱ་ཞིང༌། གཞན་ནི་མ་ཡིན་ནོ། །གསུམ་པ་ནི། ཐིག་ལེ་མ་ཉམས་ཀྱང་སྙིགས་མ་བའི་ཁ་ཆུ་ལྟ་བུ་དང་། རླུང་འགྲོ་འོང་ཙམ་
ལའང་སྲིད་ཆགས་པ་སྲིད་པས་དེའི་སྲིད་བཀག་པ་ལ། ཙན་དན་དཀར་པོ་ཐུན་གསུམ། ཏི་ཙ་ཐུན་ཅིག །གསེར་སྲ་ནམ་ཅིག །དངུལ་སྐམ་བཞི་ནམ་ཅིག །ཟངས་གསུམ་ནམ་ཅིག །སྲེ་

མོང་གི་རུས་པ་ཐུན་ཅིག་རྣམས་ལེགས་པར་བརྟུལ་ནས། གསེར་དངུལ་གྱི་གཡའ་ཆང་གིས་སྦྱངས་པ་དང་སྦྱར་བའི་རིལ་བུ་ཕྱག་རྒྱ་མ་ལྟོ་བཀུག་པའི་ཐོ་རངས་ཁྱེ་སུས་ལ་བཏང༌། ཀ་ར་དཀར་པོ་
ཞོ་ཅིག །སྟག་གི་ཉ་སུལ་གྱི་ཤ་དེ་དང་མཉམ་པ་ཅིག །རྒྱ་སྐེག་ཐུན་ཅིག །བྱང་པ་བར་གཤོག་བསལ་བ་ལྔ། ཚ་ལ་ཐུན་ཕྱེད་རྣམས་རྩི་བཞིན་བརྟལ་ནས་བུད་མེད་རང་གི་དྲི་ཆུ་ཕུལ་གང་གི་
ནང་དུ། ཞུན་མཁན་ཁྱོར་གང་བླུག་ནས་བསྐོལ་བ་ཕུལ་ཕྱེད་དུ་གྱུར་པའི་ཚིགས་མ་བྱུང་བ་ལ། གོང་གི་རྫས་ཕྱེད་བཏབ་པ། ཕྱག་རྒྱ་མ་ལྟོ་བཀུག་པའི་ཁྱེ་སུས་ལ་གཏང༌། དེ་ཡི་ཉིན་པར་ཕོ་མོ་
གཉིས་ཀ་གཞན་བཟའ་བཏུང་སྤངས་ནས་ཆང་བཟང་པོ་ན་ལོན་ངོམས་པ་རེ་འཐུངས་ནས་གོས་དྲོན་པོ་གཡོགས། ལུས་མ་འཁྱགས་ཤིང་དལ་བར་བྱ། དེས་སྨན་གྱི་ནུས་པ་ཐམས་ཅད་ལུས་ལ་
ཁྱབ་ཅིང༌། དུག་མི་འཇུག་པར་སྲིད་འཕེལ་མི་སྟན་ཆོད་དོ། དབང་གསུམ་པའི་མཐར་རྡོ་རྗེ་དྲངས་ཏེ། གཙུག་ཏོར་དུ་བྱ་བ་དང༌། དྲི་ཆེན་དྲི་ཆུ་སྦྱངས་ཏེ་འཇའ་ལུས་རྡོ་རྗེའི་སྐུ་འགྲུབ་པ་དང་
གཉིས་ལས། དང་པོ་ལ། བྱིན་བརླབ་བླ་མའི་རྣལ་འབྱོར་གྱིས་དྲང་བ། བསྙེན་སྒྲུབ་ལྷའི་རྣལ་འབྱོར་གྱིས་དྲང་བ། མཁའ་འགྲོ་ལས་ཀྱི་འགུགས་ཀྱིས་དྲང་བ། མཐར་ཐུག་ཡེ་རླུང་མཉམ་

།གནས་ཀྱི་དྲང་བ་དང་བཞི། དང་པོ་ལ། ལུས་གནད། རླུང་གནད། དམིགས་པའི་གནད་དང་གསུམ། དང་པོ་ནི། རྐང་པ་གཡོན་པའི་རྟིང་པས་གཅག་རྩ་
སྙན་༄༅།
བརྒྱུད་བཀག །སྒྲོ་བ་དང་བཛྲ་གཉིས་སྟེང་དུ་འཐེན་པར་བྱས། གཡས་པ་དེའི་རྒྱབ་དུ་བརྟེན་པའི་ཚུལ་དུ་བྱས་ལ། རླུང་གནད་འོག་སྒོ་གཉིས་དང༌། མདུན་རྒྱབ་ཀྱི་རླུང་ཐམས་ཅད་སྨད་དུ་མི་བཞག་
ཨི
པར་སྟོད་དུ་ཅི་ནུས་ཀྱིས་སློང་ཞིང༌། རླུང་ཕྱི་རུ་ཤི་ཤི་གལ་གལ་འབུད་དོ། སྣར་བུམ་པ་ཅན་བཟུང་ལ། དམིགས་པའི་གནད། རང་བདེ་མཆོག་ཡབ་རྐྱང་དུ་བསྒོམ་པའི་མ་གི་རྡོ་རྗེའི་ཏོག་ནས་
ཡ་གི་སྤྱི་གཙུག་གི་བར་ལ་རྩ་དབུ་མ་སྦ་ལྕག་ཙམ་ཐལ་ལེར་ཟུག་པར་བསྒོམས་ལ། སྤྱི་བོར་བླ་མ་སྐུ་མདོག་མཐིང་ནག་གཅེར་བུ་རུས་པའི་རྒྱན་དྲུག་གིས་བརྒྱན་པ། དབུ་སྐྲ་ཐོར་ཚུགས་གྱེན་དུ་
འཁྱིལ་བ། དུག་སྦྲུལ་གྱིས་ཐོད་བཅིངས་པ། རྒྱལ་པོ་རོལ་པའི་སྟབས་ཀྱིས་བཞུགས་པ། ཕྱག་གཉིས་ཀྱི་གཡས་ནས་གསེར་གྱི་ཉ་ཐག་ལ། དངུལ་གྱི་ལྕགས་ཀྱུ་མཁྱུད་གང་བ་ཙམ་
དེས༑ རང་གི་དབུ་མ་ནས་མར་བྱུང་བས། རྡོ་རྗེའི་ཕྱིར་རྒྱངས་འཐེན། ལྕགས་ཀྱུ་རྡོ་རྗེའི་མགོ་ལ་རྒྱབ་ནས་བླ་མས་འཐེན་པས། བུམ་པ་ཅན་ཅིག་ལ་ལྟེ་བ། སྙིང་ཁ་མགྲིན་པ།

བུམ་ཅན་ལྔ་པ་ལ་བླ་མའི་ཐུགས་ཀར་རྒྱངས་བྱུང་། རྒྱུ་མ་སྟོང་པ་ཕྱིར་ལོག་བྱས་པ་ལྟ་བུར་རང་དགྱེར་རེ་ཡོད་པར་བསམ། ལྕགས་ཐག་ལྷོད་བཏང་བས། གསུམ་མདོར་རྡོ་རྗེ་སྔར་བཞིན་
ཡོད་པར་བསྒོམ། དེ་ནས་སྔར་བཞིན་དྲངས། མར་ལོག་སྟེ། བརྟན་པ་མ་ཐོབ་ཀྱི་བར་དུ་དེ་ལྟར་བྱ། འདྲོངས་རྟགས་ནི། ལུས་གནད་ཙམ་མམ། རླུང་མནན་པ་ཙམ་གྱིས་འགྲོ་བ་ནི
འདྲོངས་རྟགས་ཡིན་ནོ། འདྲོངས་ནས་བླ་མ་དང་ལྕགས་ཀྱུ་འོད་དུ་ཞུ། རང་ལ་ཐིམ་པར་བསྒོམ་མོ། །གཉིས་པ་ལ། ཐུར་སེལ་གྱེན་དུ་རྒྱུ་དང་བསྲེ་བ། གྱེན་རྒྱུ་ཐུར་སེལ་དང་སྲེ་བ། དྲུག
གཞུད་ཀྱིས་འདྲེན་པ་དང་གསུམ། དང་པོ་ནི། ལུས་ཕྱི་ཡི་དམ། ནང་སྟོང་ར། དབུས་སུ་དབུ་མ་ཆོས་བཞི་ལྡན། གསང་གནས་ནས་སྤྱི་བོའི་བར་ཟང་ཐལ་དུ་ཟུག་པར་བསམ། སྣོད་
ཐམས་ཅད་འོད་དུ་ཞུ། རྡོ་རྗེའི་བུ་གུནས་སྤྱི་བོའི་མཐོ་གང་ཙམ་གྱི་སར་སིར་རི་རི་འཐོན་པར་བསམས་ནས། འོག་སྒོ་གཉིས་དང་། མདུན་རྒྱབ་གཉིས་ཀྱི་རླུང་ཐམས་ཅད་སྨད་དུ་མི་བཞག་པར་
སྟོད་དུ་ཅི་ནུས་ཀྱིས་སློང་ཞིང་། རླུང་ཕྱིར་ཤི་ཤི་གལ་གལ་མནན་ནོ། སྦྱོར་བ་དྲུག་དང་ལྡན་པ་ཡི། མིག་རླུང་གསུམ་ནམ་མཁར་འཆིངས། མཐུབ་ན་རྫོགས་པར་རྔུབས་ནས་ནང་དུ་མི་གཞག་

།པར་ཕྱིར་གོང་ལྟར་འཛིན་པའོ། གཉིས་པ་ནི། གཞན་སྔར་དང་འདྲ་བ་ལ། དམིགས་པ་སྣོད་བཅུད་འོད་དུ་ཞུ། སྤྱི་བོ་ནས་ཞུགས། ནོར་བུའི་རྩེར་སིར་རི་རི་༄༅།
འགྲོ་བར་དམིགས་ནས། སྟོད་ཀྱི་རླུང་ཐམས་ཅད་འོག་སྒོར་མནན། ཡིད་མིག་རླུང་གསུམ་སྨད་དུ་བཅིངས། མ་ཐུབ་པ་དང་ཕྱིར་དལ་བུས་བཏང་ནས་རྫོགས་པར་འཕྲལ་དུ་ནང་དུ་རྔུབས་ལ་
སྔར་ལྟར་གཟུང་ཞིང༌། མཐར་རླུང་ཕྱིར་འཛིན་པའི་ཚེ་ཐུར་སེལ་དབང་དུ་བྱ་བ་དང༌། ནང་དུ་འཇུག་པའི་ཚེ་གྱེན་དུ་རྒྱུ་དབང་དུ་བྱ་བའི་དམིགས་པ་བྱས་ལ་ངལ་མི་གསོ་བར་དྲག་ཏུ་བཅུད་
པའོ༑ གསུམ་པ་ནི། རྩ་དབུ་མ་ལུས་ཀྱི་སྲོག་ཤིང་ལྟ་བུར་གནས་པའི་མར་སྣ་རྡོ་རྗེའི་ལྤགས་པ་དང་དབྱེར་མེད་པར་བསམས་པའི་ནང་ནས་ཡར། རྡོ་རྗེ་ཉིད་སྦྲུལ་སྦུབས་སུ་ནུབ་པའམ། ཕུ་
ཐུང་ནས་ལག་མགོ་ནང་དུ་འབྲོས་པ་ལྟར་ཧྲིལ་ལི་ལི་དལ་གྱིས་སོང་ནས། སྤྱི་བོར་འབུར་གྱིས་བྱུང་བར་བསམ། ཡང་སྔར་ལྟར་གསལ་བཏབ་ལ། གསང་གནས་ནས་སྤྱི་བོའི་བར་འདྲེན་
༈ ཞིང་༑ བདེ་རླུང་ཅི་ནུས་ཀྱི་གྱེན་དུ་འཕུལ། དྲོད་རླུང་ཅི་ནུས་ཀྱི་གྱེན་དུ་འཐེན། འདི་ལ་རླུང་དྲུག་གཞུད་ཀྱི་སྦྱོར་བ་ཞེས་ཀྱང་བྱ་སྟེ། གོམས་པ་ན་རྡོ་རྗེ་སྦུབས་སུ་འགྲོ ཁམས་འཛག་པ་

འཆིང་༑ སྤྱི་བོར་དཀར་ཆ་ཆེ་བ་མཐེ་བོང་ཙམ། དམར་ཆ་ཡུངས་དཀར་གྱི་འབྲས་བུ་ཙམ་འབྱུང་ཞིང༌། ས་བཅུ་གཅིག་པ་ཐོབ། དེ་ནས་རིམ་གྱིས་སྦྱངས་པས་གཙུག་ཏོར་ཡོངས་སུ་རྫོགས་
ཤིང་བཅུ་གསུམ་རྡོ་རྗེ་འཛིན་པ་ཐོབ་པའོ། དེ་ལྟར་མ་ཡིན་པའི་རྡོ་རྗེ་ལ་རེས་འཇོག་ཡོང་བའི་རྡོ་རྗེ་སྦུབས་འདྲེན་རྣམས་ནི་རྟ་བོང་དང་ཁྱད་མེད་པར་ཤེས་པར་བྱའོ། །གསུམ་པ་ལ། སྦྱང་བ་དང་
དྲང་བ་གཉིས། དང་པོ་ནི། རྡོ་རྗེའི་ནང་དུ་ཁབ་ལེན་བཅུག་རྡོ་རྗེའི་རྩེ་ལ་ལྕགས་ཕྱེ་བྱུགས་ལ།ྋ རླུང་གནད་བླ་མའི་རྣལ་འབྱོར་གྱིས་དྲང་བ་བཞིན་ནོ། །གཉིས་པ་ནི། རྡོ་རྗེ་ལ་ལྕགས་ཕྱེ་
བྱུགས༑ སྤྱི་བོར་ཁབ་ལེན་བྱུགས་ལ་རླུང་གནད་གང་ཡང་རུང་བས་དྲང་བའོ། །བཞི་པ་ནི། རྩའི་དངས་མ་དབུ་མ་འཇའ་མཚོན་ལྟ་བུ་ཅིག་སྤྱི་བོ་ནས་རྡོ་རྗེའི་རྩེ་མོའི་བར་བསྒོམས་ལ། རླུང་གི་
དངས་མ་ཡེ་རླུང་ཆ་ཤིན་དུ་ཕྲ་བ་ཅིག་བླ་མའི་ཞལ་ལས་ཤེས་པ་བཞིན་དྲངས། ཐིག་ལེའི་དངས་མ་རང་རིག་པའི་ཡེ་ཤེས་དེ་ཉིད་འོག་མིན་གྱི་སྤྱི་བོར་འཆིང་བའོ། །གཉིས་པ་ནི། ལུས་གནད་
གོང་དང་མཚུངས། དམིགས་པ་རང་བདེ་མཆོག་ཡབ་རྐྱང་དུ་གསལ་བའི་སྤྱི་གཙུག་ནས་བཤང་ལམ་དང་། རྡོ་རྗེ་གཉིས་ཀྱི་བར་ལ་འདབ་ཟངས་ཀྱི་གསེར་བུ་བཏབ་པ་བཞིན་ནམ། མདའ་སྙུག་

༄༅། །བསྒྲིགས་པ་བཞིན་དུ་འཕྲེང་ལ་ཟུག་ནས། ལུས་པོའི་ཕྱི་རོལ་ན་ཚངས་པའི་མིག་བཞིན་དུ་ཁྲ་ཐལ་ཡོད་པར་བསྒོམ། རྩ་རེ་རེའི་རྩེ་མོ་ན་ཐིག་ལེ་དཀར་ལ་དམར་བའི་
མདངས་ཆགས་པ་འོད་ཟེར་ཆེར་ཐིགས་ལ་ཁད་པ་རེ་བསྒོམ། ལྟེ་འོག་སོར་བཞི་ན་ཨ་ཤད་མཚན་ཉིད་བཞི་ལྡན་མཚོན་གང་ཙམ་གཅིག་བསྒོམ་བཤང་ལམ་དང༌། རྡོ་རྗེའི་ཏོག་གཉིས་ཐིག་ལེ་
མཚན་ཉིད་བཞི་ལྡན། བཤང་ལམ་ན་ཐིག་ལེ་དཀར་པོ་ཅོག་གོང་ཙམ་ཅིག་བསྒོམ། རྡོ་རྗེ་དམར་པོ་ཅོག་གོང་ཙམ་གཅིག་བསྒོམས་ལ་རླུང་གིས་སྦྱངས་པ་ནི། སྟེང་རླུང་སྡིགས་བསྐྱར་སྒྲིམས་
བཅོ་བརྒྱད་
པས༑ ཨ་ཤད་ཀྱི་གཏུམ་མོ་ལ་འཕོག་པས་མེ་ལྕེ་གཤང་ལམ་དང༌། རྡོ་རྗེ་གཉིས་ཀྱི་ལམ་ནས་མར་བྱུང་ཐིག་ལེ་གཉིས་པོ་འོད་དུ་ཞུ། ཡང་འོག་རླུང་འཐེན་གདམས་བཅུས་པས་ཨ་ཤྀད་ཀྱི་ཡང་
ཡང་དྲོས་རྩ་འདབ་ཐངས་ཀྱི་གཟེར་བུ་བཏབ་པ་ལྟ་བུའི་ནང་ཚོ་ནས་ཡར་བྱུང༌། ཐིག་ལེ་རྣམས་འོད་དུ་མེར་ཞུ། རྩ་རྣམས་ཀྱི་ནང་ནས་མར་གངས་དཀར་ལ་ཞུ་ཆུ་འབབ་པ་བཞིན་སྐྱ་མེར་གྱིས་
བབས་པར་བསྒོམ། རྩ་འོག་མ་རྣམས་ལ་ཙན་དན་གྱི་ཁྲོམ་པ་འདོམས་གང་བ་བཞིན་དུ་མེར་གྱིས་གང་བར་བསྒོམ། འཁྲུལ་འཁོར་གྱིས་སྦྱང་བ་ནི། མེ་ཆེན་པོའི་ལུགས་དང༌། སེང་གེ་རྣམ་

རོལ༑ སྤྲུག་སྡེབ་དང་། ལུས་མི་འགྱུར་བའི་འཁྲུལ་འཁོར་རྣམས་ཀྱིས་སྦྱང་ངོ༌། །རྫས་ཀྱི་སྦྱང་བ་ནི། བྱ་གོ་བོའི་ཤ། ཚ་བ་གསུམ། ཅོང་ཞི། རྡོ་ཕ་ཝང་། བུ་རམ་དཀར་པོ་དེ་རྣམས་
ལེགས་པར་བརྡུངས་ལ་ཆུ་བྲེ་གང་ལ་བཏབ་ཏེ་ཕུལ་གང་དུ་འདུས་རིལ་ལུ་སྲན་མ་ཙམ་དུ་བྱས་ན་མ་རེ་རེ་ལ་བདུན་བདུན་བཟའོ། །གདམས་པ་འདིའི་སྔོན་འགྲོ། ཟས་བཅུད་ཅན་འགྲངས་ལྟོགས་
རན་པ་བརྟེན། ྋརྩམ་པ་ཆུ་ཐགས་བྱས་ཞིབ་པར་བཏགས་ནས་བརྟན་པ་མ་ཐོབ་ཀྱི་བར་དུ་ཇེ་ཉུང་གཏོང་ཤ་ཐུད་མར་གསུམ། ཇ་ཆང༌། །ཞོ་རྣམས་བརྟེན་ནོ། ཆུ་ལ་མི་བརྒལ་བ་སོགས་གཏུམ་མོ་
སྤྱིའི་དམ་ཚིག་དང་མཐུན་ནོ། དབང་བཞི་པའི་སྐབས་སུ། ཁྱད་པར་གྱི་རྫས་ཞལ་ལས་ཤེས་ཞེས་པ་ནི། གུ་གུལ། ཤིང་ཁུན། གླ་རྩི། མི་ཤ། ཚིལ་ཆེན། རྟ་བོན། སྒོག་སྐྱ། ཞོ་
ཤ༑ སྤྲུ་ནག་རྩ་བ། ཕག་ཚིལ། མུ་ཟི། ཆུ་དག་ནག་པོ། སྤྱང་ཁུའི་བྲུན། ཁྱི་ལུད། ར་དུག།བཙན་དུག །སྤྱང་དུག །སྤོས་དཀར། ལ་ཅ། ལོ་བཙན། བྱ་རྒོད་
སྤོས༑ སྒོག་པ་སྣ་ཚོགས། ཕྱེ་སྒོག །ཡུགས་ས་མོའི་དོར་རྟ། མཛེ་ཕོའི་ལྷམ་འབེབ། ཁྱིའི་སྤུ། རོའི་སྐྲ། ར་ཐུག །ལུག་ཐུག །རོ་སྣ་ཚོགས་རྣམས་ཀྱི་མོག་གི་ནང་དུ་བསྲེས་

༄༅། །ཤིང༌། དམིགས་པ་ནི། དུད་པ་རྣམས་ཁྲོ་བོ་དང་ཁྲོ་མོར་གྱུར་ནས། རང་ངམ། ནད་པའི་སྣ་བུག་གཉིས་ནས་ཞུགས་ཏེ། ལུས་ཀྱི་ནང་ནས་གདོན་བག་ལ་ཉལ་
ཐམས་ཅད་འདོན་པར་བསམ་པ་ནི་བདུག་པའོ། མི་ཆོད་བྱེད་ན། ཁྱི་ལུད། སྤྱང་ལུད། བྱི་ལའི་བྲུན། རྭ་གཞོབ་རྣམས་ལ་གཞི་བླངས་ཏེ་རྫས་རྣམས་བསྲེས་ཤིང་། འབྱུང་པོ་རྣམས་ཚིག་
པར་བསམ་མོ། འཐབ་ཤུ་དང་། སྐྲངས་འབུར་ལ་སོགས་པ་ལ་བྱུགས་བསྲུང་བ་བྱེད་ན་མགུལ་དུ་བཏགས་སོ། མགོན་པོ་ལས། གཉིས་པ་སྒྲུབས་ཟིན་ནས་རྒྱུན་ཁྱེར་དུ་རྦད་པའི་སྐབས་
སུ༑ སླར་འདུད་ན་བྱང་ཆུབ་སེམས་ཀྱིས་གསོ་བ་བླ་མའི་ཞལ་ལས་ཤེས་ཞེས་པ་ནི། བསྒྲལ་བའི་ཞིང་དེ་ལ། ཆོས་སྐྱོང་ལ་སྤྱན་གཟིགས་དང་། ཚོགས་གཏོར་བཤམ་དུ་འཇུག སྒྲུབ་པ་པོ་
ལ་བཤགས་པ་བྱེད་བཅུག དེ་ནས་གཏོར་མ་དང་བྲུབ་ཁུང་གི་ལིངྒ་ཕྱུང་སྟེ། འོ་མ་དང་དྲི་བཟང་གིས་བཀྲུ། ཞི་བ་དང་རྒྱས་པའི་སྦྱིན་བསྲེག་བྱས་ཏེ། ཐལ་བ་ཆུ་ལ་སྦྱངས། རྗེས་ནས་འཁོན
༈ ཞི་བར་བྱའོ། གནམ་ལྕགས་ཐོག་འབེབས་ལྷ་ལ་ནི་ཞེས་པའི་སྐབས་སུ། ལས་འགྱངས་ཞུད་པའི་རིགས་རྣམས་ལ་གནད་ཀྱི་གདམས་པ་འདི་བྱའོ། ཞེས་རྣལ་འབྱོར་པའི་ངག་ལ་དྲིས་ཞེས་པ་

ནི༑ གྲུབ་པ་འཐོན་ན་དགོས་པའི་སར་སྐྱེལ་དུས། སྒྲབ་པ་པོ་མི་གཞན་དང་གདོང་མ་འཕྲད་པར་རྫས་རྣམས་མི་ལག་མ་བརྒྱུད་པར་ཁྱེར་ཏེ། གང་དགོས་པའི་སར་དོང་བྲུས་སྦས། བླ་མ་ཡི་
དམ་མཁའ་འགྲོ་རྣམས་ཀྱི་དམོད་མོ་གང་ཤེས་བྱ། རྟ་བྲ་ནག་གི་རྔ་མ་གསུམ་བཞི་འཐུད་དེ། ཐོག་སྦས་པ་དེའི་མཐའ་མར་སྐོར། རང་གི་རྗེས་འབྲངས་དྭོགས་པ་ལ། ཚྭ་ཚྭ་
དཀར༑ སེར། དམར། ལྗང༌། སྔོ་བ་ལྔའི་ཁོག་པ་བྲུས། དེའི་ནང་དུ་རྣམ་འཇོམས་ཀྱི་གཟུངས་རིངས་ཤོག་དྲིལ་དུ་བྲིས་པའི་བཤམ་དུ། ལྷ་འདྲེ་ཐོག་བདག་དང་བཅས་པ་ཁྱེད་རྣམས་
ཀྱིས་བདག་གིས་རྗེས་སུ་མ་འབྲང་བར། གནས་ཁང་དེར་སྡོད་ལ་དམ་ཉམས་པའི་ཤ་ཟོ། ཁྲག་འཐུང་། རུས་མུར། ཁྱེད་རྣམས་ཀྱི་ཟས་སྐལ་དུ་གཏད་དོ། སྐོམ་སྐལ་དུ་གཏད་དོ། ཁྱེད་
རྣམས་ཀྱིས་དེ་ཟོས་ནས། རི་རབ་ཀྱི་ངོས་ལ་ཟོ། རྒྱ་མཚོའི་ཆུ་ལ་འཐུང་། སྐར་ཚོགས་ཀྱི་གོས་ལ་གོན་ལས་བདག་གིས་རྗེས་སུ་མ་འབྲང་ཅིག །བཛྲ་རཀྵ་རཀྵ་ཧཱུཾ་ཞེས་པའི་འདོད་གསོལ་བྲིས་
ལ་ཚྭ་ཚྭ་ནང་དུ་གཞུག་ཅིང༌། ངག་ཏུའང་བརྗོད། བསྲུང་བའི་གུར་ཁང་སྒོམ། ཚ་ཚ་རྣམས་ལ་རྗེས་ལ་རིམ་པས་བཞག །ཕྱི་མིག་མི་བལྟ། སླར་རང་གི་གནས་སུ་སླེབ་ནས་གཏོར་མཆོད་ ཱ

༄༅། །རྒྱས་པར་བཤམ་པའོ། ཚེ་གཅིག་འཇའ་ལུས་སྒྲུབ་པའི་སྙིང་པོ་མཆོག །ཞལ་གྱི་གདམས་པ་གསལ་བར་བཀོད་པ་འདི། །མཁའ་འགྲོའི་གསང་ཚིག་ཡིན་པས་མི་
འོས་ཀྱང་། །སློབ་མ་རྣམས་ཀྱིས་ནན་གྱིས་བསྐལ་བ་ལས། །གབ་སྦས་མ་ལུས་གསལ་བར་བཀོད་པ་ཡིན། །འདི་མིན་ཞལ་གདམས་བྱུང་ན་མ་དག་པས། །ཞལ་གྱི་གདམས་པ་འདི་ལ་བལྟ་
བར་རིགས། །ཆོས་རྒྱུད་མི་འཛིན་མ་ཐོས་དགུ་ཐོས་དང༌། །ལོག་ལྟ་ཅན་གྱི་གང་ཟག་ལ་བསྟན་ན། །རྫས་སྦྱོར་ཡིན་གྱིས་རླུང་ནུས་མིན་ནོ་ཞེས། །ལོག་ལྟས་རྒྱུད་སྡེ་ཀུན་ལ་སྨོད་པ་
མཐོང༌༑ །རྒྱ་བོད་གྲུབ་ཐོབ་མང་ཉུང་བྱུང་བ་ཡང་། །ཆོས་ལ་ཟབ་ཁྱད་བྱུང་བ་མ་ཡིན་མོད། །གནས་དང་རྫས་ཀྱི་ཁྱད་པར་ཡིན་ནོ་གསུངས། །རོ་གཅིག་རྟོགས་ཤིང་རྟེན་འབྲེལ་ཤར་བ་ཡི། །
རྣལ་འབྱོར་དབང་ཕྱུག་ཉིད་ནི་ཡིད་ཆེས་བསྐྱེད། །དེ་བཞིན་མིན་ན་རྒྱུད་སྡེ་རྣམས་ལས་ནི། །བདུད་རྩིའི་སྒྲུབ་ཐབས་གསུངས་ནས་ཅི་ཞིག་བྱ། །དེ་ཡི་ཕྱིར་ན་འདི་ལ་ཡིད་ཆེས་མཛོད། །ལོག་ལྟ་
ཅན་ལ་བསྟན་ན་ཡྀ་མགོན་དང༌། །དགེ་བསྙེན་སྨྱོན་ཁ་རྣམས་ཀྱིས་སྲོག་རྩ་ཆོད། །འདི་ཡི་བརྒྱུད་འཛིན་རྣམས་ཀྱི་སྐུ་ཚེ་དང༌། །འཕྲིན་ལས་མཐའ་དག་མཁའ་ཁྱབ་སྤེལ་དུ་གསོལ། ཞེས་པ་573

ནི༑ མིག་བཞི་གདན་ས་བ་གྲགས་པ་བཤེས་གཉེན་དང་། ལྷུན་གྲུབ་སྟེང་པའི་བླ་མ་ཆོས་རྒྱལ་བསམ་འགྲུབ། བྱ་རིགས་ཀྱི་རྣལ་འབྱོར་ཤེས་རབ་རྒྱ་མཚོ། རྒྱལ་རིགས་ལས་བྱུང་བ། ཁྲོམ
པོ་བ་ཤཱཀྱ་ཚེ་དབང་རྣམས་ཀྱིས་ནན་གྱིས་ཡང་ཡང་བསྐལ་བ་ལ་བརྟེན། མིག་བཞི་དབོན་པོ་མཁའ་འགྲོ་རས་ཆེན་གྱིས་ཟིན་བྲིས་ལའང་བལྟས། དཔལ་ལྡན་འབྲུག་པའི་ཞབས་རྡུལ་སྤྱི་བོར་ལེན
ཞིང༌༑ རྡོ་རྗེ་འཛིན་པ་བྱ་ནག་ཆེན་པོའི་རིགས་ལས་སྐྱེས་པ། ཟོག་པོ་ཆོས་ཀྱི་གྲགས་པ་བཀྲ་ཤིས་ནོར་བུ་དབང་གི་རྒྱལ་པོས་སྨན་གྱི་རྐྱལ་པ་ཁ་ཕྱེ་སྟེ། ཁྲུམས་སྟོད་ཟླ་བའི་ཡར་ངོའི་ཨ་ཡིག་ཐུང་
ངུ་རྣམ་པར་དག་པའི་ཚེས་ལ་འཁོར་ལོ་སྡོམ་པའི་ཕོ་བྲང་། བཀྲ་ཤིས་མཐོང་སྨོན་གྱི་ཆོས་གྲྭ་ཆེན་པོར་སྦྱར་བའི་ཡི་གེ་པ་ནི། དད་བརྩོན་ལྡན་པ་བཀྲ་ཤིས་དགེས་པའི་མིང་ཅན་གྱིས་བགྱིས་
པའོ༑ །འདིས་ཀྱང་རྡོ་རྗེ་ཐེག་པའི་བསྟན་པ་ཡུན་རིང་དུ་གནས་ཤིང༌། འགྲོ་བ་མཐའ་དག་འཇའ་ལུས་རྡོ་རྗེའི་སྐུ་འགྲུབ་པར་གྱུར་ཅིག །ཤུ་བྷཾ། ཞུས་དག

༄༅། །བདེ་མཆོག་སྙན་རྒྱུད་ལས། ངོ་སྤྲོད་ཐར་པའི་སྒྲོན་མེ་ཞེས་བྱ་བ་བཞུགས་སོ།།

༄༅། །ན་མོ་གུ་རུ་དེ་བ་ཌ་ཀི་ནཱི་ཡེ། རྡོ་རྗེ་འཆང་གི་ཟབ་དབྱངས་རྡོ་རྗེའི་གླུ། །སྐྱེ་དགུའི་རྣ་བའི་དགའ་སྟོན་ཐོབ་བྱེད་པས། །ལུས་
སེམས་ཉམས་རྟོགས་ཡོན་ཏན་གང་ཡིན་པ། འཁྱོག་པོ་མིན་པར་ངོ་སྤྲོད་རེ་ཞིག་བྲི། །དེ་ཡང་དཔལ་འཁོར་ལོ་སྡོམ་པའི་རྫོགས་རིམ་གྱི་བུམ་དབང་གི་
576
ལམ་ནི། སྣོད་བཅུད་ལྷ་དང་གཞལ་ཡས་ཁང་དུ་བསྒོམ་པས། དེའི་གནས་ལུགས་སྣང་སྟོང་སྒྱུ་མ་ལྟ་བུའི་དཀྱིལ་འཁོར་ཆེན་པོར་འཆར་བར་བྱེད་པ་
ནི༑ རང་ངོ་ཤེས་ཤིང་དེའི་ཉམས་མྱོང་སྐྱོང་བར་བྱེད་པའོ། །གསང་བའི་དབང་གི་བྱིན་རླབས་བླ་མའི་གཏུམ་མོའི་སྐབས་སུ། འབད་ནས་བསྒོམས་

སྙནབརྒྱུད་
༄༅། །པས་དྲོད་རྣམ་པ་གསུམ་སྐྱེ་ཏེ། དྲོད་སྐྱེས་པ། ཀླུངས་སུ་འཕེབས་པ། བརྟན་པ་ཐོབ་པ་གསུམ་གྱི་དང་པོ་ནི། ལུས་ཀྱི་
ཨི
ནང་ཚ་འུར་རེ་འབྱུང་ཡང༌། ཕྱི་གྲང་ཉམས་ཡོད་པ། ལག་པ་རེག་ཙ་ན་མེ་སྟག་ལ་རེག་པ་ལྟ་བུ་འབྱུང་ངོ་། །དྲོད་ཀླུངས་སུ་འཕེབས་པ་ནི། ལུས་ཕྱི་
ནང་མེད་པ་ཚ་འུར་རེ་འབྱུང་ངོ་། དྲོད་ལ་བརྟན་པ་ཐོབ་པ་ནི། གྲང་དྲོའི་རེག་བྱ་མེད་པའོ། མཐར་ཕྱིན་མཆོག་གི་གཏུམ་མོའི་སྐབས་སུ། རྡོ་རྗེའི་
ཚིག་རྐང་ལས། གནད་བཞིའི་མྱོང་བ་མཐའ་ཡས་པ། །མ་ལུས་ལྷན་སྐྱེས་དབྱིངས་སུ་བསྡོམས། །ཞེས་གསུངས་པས། དེའི་དོན་ཅུང་ཟད་བཀྲོལ་

ནས༑ གནད་བཞི་ཞེས་པ་ནི། རྩ་རླུང་ཐིག་ལེ་ཤེས་པ་རྣམས་ཡིན་ལ། དེ་ལ་ཕྱི་ནང་གསུམ་གྱི་གཏུམ་མོས་གནད་དུ་བསྣན་པས་མྱོང་བ་མཐའ་ཡས་པ་འཆར་ཏེ། དེ་ཡང་དང་པོ་རྩའི་ཉམས་
ལ༑ རྩ་འཛིན་ཆེ་ཆུང་གི་ཉམས་དང་ཉམ་ང་བ་ལ་སོགས་པའི་ཉམས། བྷ་གའི་ཡི་གེ་བཅུའི་ཉམས་གསུམ་འཆར་ཏེ། དང་པོ་ནི། རྩ་འཛིན་ཆེན་པོ་ཞེས་བྱ་བ། ཡུལ་ཉི་ཤུ་རྩ་བཞིའི་རྩ་རྣམས་
སུ་རླུང་སེམས་འདུས་པས། ལུས་ཉམས་སུ་ལུས་བྲག་བར་དུ་ལྟེམ་པ་དང་དཀྱིག་པ་ལ་སོགས་པའི་ཉམས་འབྱུང༌། མཐོང་སྣང་ལ་གཡང་ཟ་མོ་སྣང༌། རྨི་ལམ་དུའང་གོང་བཞིན་དུ་འབྱུང་
བའོ༑ །རྩ་འཛིན་ཆུང་ངུ་ནི། རྩ་སྟོང་ཕྲག་བདུན་ཅུ་རྩ་གཉིས་ཀྱི་རིགས་རླུང་སེམས་འདུས་པས། རང་ལུས་ཤིང་སྡོང་ཡིན་སྙམ་པ་སོགས་ཉམས་གསུམ་ཁ་ཤིང་དུ་སྣང་ངོ་། །གཉིས་པ་
ནི༑ ཉམ་ངའི་རྩ་ཞེས་པ་མཁལ་མ་གཉིས་ལ་གནས། དེར་རླུང་སེམས་འདུས་པས། དོན་མེད་པར་ལུས་ཀྱི་བ་སྤུ་འདོང་བ་སོགས་ཉམ་ང་བ་འབྱུང་ངོ༌། །མྱ་ངན་གྱི་རྩ་ཞེས་པ་མཐེ་བོང་བཞི་ལ་
གནས༑ དེར་རླུང་སེམས་འདུས་པས། སྔར་གྱི་མྱ་ངན་རྣམས་དྲན་ནས་གློ་བུར་དུ་ངུ་བ་སོགས་འབྱུང་ངོ་། འདྲེ་རྩ་ཞེས་པ་སྲིན་ལག་བཞི་ལ་གནས། དེར་རླུང་སེམས་འདུས་ན་འདྲེ་མཐོང་བ་ ྃ

༄༅། །སོགས་འདྲེའི་ཉམས་འབྱུང་། གཡལ་དང་འཆིལ་མ་མིག་གཉིས་དང་མཁལ་མ་གཉིས་ལ་གནས་དེར་འདུས་ན། གཡལ་དང་མཆིལ་མ་ཡོང་། གསུམ་པ་བྷ་གའི་
ཡི་གེ་བཅུ་བཞིའི་ཉམས་ནི། རོ་མ་ལ་བརྟེན་པའི་ཡི་གེ་གསུམ། རྐྱང་མ་ལ་བརྟེན་པའི་ཡི་གེ་བཞི། བསྣོལ་ཁའི་ཡི་གེ་གསུམ་རྣམས་ཀྱི་ནང་དུ་རླུང་སེམས་འདུས་པ། སྐྱོན་ཅན་གྱི་ཉམས་བཅུ་
དང་༑ སྐྱོན་མེད་ཀྱི་ཉམས་བཞི་འཆར་སྟེ། སྐྱོན་ཡོན་གྱི་ངོས་འཛིན་དང༌། སྤང་བླང་གི་གནད་ཤེས་པར་བྱའོ། །གཉིས་པ་རླུང་གི་ཉམས་ལཾ། རླུང་ཟིན་པ། སྟོབས་འཕེལ་བ། ཆ་
མཉམ་པ་གསུམ་ལས། དང་པོ་ནི། རླུང་ཟིན་པའི་ཉིན་མཚན་གྱི་རྟགས་བཅུ་ནི། འོད་གསལ་གྱི་སྐབས་སུ་བསྟན་པ་ལྟར་རོ། ྋ།གཉིས་པ་སྟོབས་འཕེལ་བ་ནི། ལྟེ་བར་ས་རླུང་འཕེལ་བས་
ལུས་ཉམས་ལྕི་བ་དང༌། མཐོང་ཉམས་སུ་ས་གཞི་གསེར་དུ་མཐོང་བ་དང་། རྨི་ཉམས་སུ་དེ་ལྟར་མཐོང་བའོ། སྙིང་ཁར་ཆུ་རླུང་སྟོབས་འཕེལ་བས། ལུས་ཉམས་གྲང་ལ་ཆུ་འབབ་པ་སྙམ་
༈ བྱེད༑ སེམས་ཉམས་སུ་ཆུས་ཁྱེར་གྱིས་དོགས་པ་འབྱུང༌། མཐོང་ཉམས་སུ་རྒྱ་མཚོ་མཐོང༌། མགྲིན་པར་མེ་རླུང་སྟོབས་འཕེལ་ན། ལུས་ཉམས་དྲོདཆེ། སེམས་ཉམས་ཐོམ་མེ་བུན་ནེ་བ་

དང་ཤེས་པ་ཚུབ་ཅིང་སྤྲོ་ཐུང་བ་འབྱུང༌། མཐོང་ཉམས་སུ་ཁམས་གསུམ་མེར་འབར་བ་མཐོང་། གསང་གནས་སུ་རླུང་གི་རླུང་སྟོབས་འཕེལ་ན། ལུས་ཡང་ཤིང་མགྱོགས་པ་ཤ་འཕྲིག
སེམས་ཉམས་སུ་འགྲོ་སྙིང་འདོད། སེམས་རྣལ་དུ་མི་འཕེབས་ཤིང་། མཐོང་ཉམས་སུ་སྟོང་གསུམ་རླུང་གི་འཚུབ་མས་གང་བ་ཡོང་། སྤྱི་བོ་དང་མཐིལ་བཞིར་ནམ་མཁའི་རླུང་སྟོབས་འཕེལ་
ན༑ འབྱུང་བ་བཞི་གཞན་ཐམས་ཅད་ལ་དབང་བྱས་ནས། ལུས་ཉམས་སུ་རྐྱེན་གྱིས་མི་གནོད་པ་ལུས་ཐམས་ཅད་བདེ། རེས་ལུས་མེད་པ་སྙམ་པ་འབྱུང་། སེམས་ཉམས་སུ་སྟོང་ཆམ་མེ་
འབྱུང་༑ མཐོང་ཉམས་སུ་སྤྲིན་མེད་པའི་ནམ་མཁའ་ལྟ་བུ་མཐོང༌། རྨི་ཉམས་ཐམས་ཅད་མཐོང་ཉམས་དང་འདྲའོ། །གསུམ་པ་ལས་རླུང་དབུ་མར་ཆ་མཉམ་པར་འབབ་ཚུལ་ལ། གཡས་རོ་
མའི་རླུང་དབུ་མར་འབབ་ཚུལ་དང༌། གཡོན་རྐྱང་མའི་རླུང་དབུ་མར་འབབ་ཚུལ་དང༌། རླུང་དེ་གཉིས་བསྒོམས་པའི་སྟོབས་ཀྱིས་ཆ་མཉམ་དབུ་མར་འབབ་ཚུལ་བསྟན་པ་དང་གསུམ་
ལས༑ དང་པོ་ནི། འབབ་ཚུལ་ནི་ལྟེ་འོག་སོར་བཞི་ནས་སྣ་བུག་ནས་ས་ཆུ་ལ་རེག་པར་ས་རླུང་ཕྱིར་སོར་བཅུ་གཉིས་ཀྱི་ཚད་སོ་སོར་འབབ། ལྟེ་འོག་སོར་གསུམ་ནས། སྣ་བུག་གི་ཀ་བའི་

༈ | ༄༅། །ཕྱོགས་སུ་རེག་པར་ཆུ་རླུང་སྤྱིར་སོར་བཅུ་གསུམ་དཀར་པོ་འབབ། ལྟེ་འོག་སོར་གཉིས་ནས། སྣ་བུག་གཤོག་པའི་ཕྱོགས་སུ་རེག་ཏེ་རླུང་ཕྱིར་སོར་བཅུ་བཞི་དམར་
པོར་འབབ། ལྟེ་འོག་སོར་ཅིག་ནས། སྣ་བུག་གི་སྟེང་གི་ཆ་ལ་རེག་ཏེ་རླུང་ཕྱིར་སོར་བཅོ་ལྔ་ནག་པོར་འབབ། ལྟེ་བའི་ཐད་ནས་སྣ་བུག་གི་དབུས་ཀྱི་ཆ་ནས་ནམ་མཁའི་རླུང་ཕྱིར་སོར་བཅུ་དྲུག་
སྔོན་པོར་འབབ། ནམ་མཁའི་མཐར་ཡེ་ཤེས་ཀྱི་རླུང་ལྗང་གུ་སྣ་བུག་གཉིས་ཆ་མཉམ་པར་ཚད་ནམ་མཁའ་དང་འདྲ་བ་འབབ། །གཉིས་པ་གཡོན་རྐྱང་མའི་འབབ་ཚུལ་ནི། ནམ་
མཁའ༑ རླུང༌། མེ། ཆུ། ས་རྣམས། གནས་དང༌། ཁ་དོག་ཚད་རྣམས་གཡས་ལྟར་བབ་རྗེས། ཡེ་ཤེས་ཀྱི་རླུང་སྣ་བུག་ཆ་མཉམ་དུ་ས་རླུང་དང་ཚད་མཉམ་པར་འབབ། དེ་ལྟར་
ཉིན་ཞག་ཕྲུགས་གཅིག་ལ་སྣ་བུག་གཡས་ནས། གླང་ཀརྐ་ཊ། བུ་མོ། སྡིག་པ། ཆུ་སྲིན། ཉའི་དུས་སྦྱོར་མཉམ་པ་དྲུག་དང༌། གཡོན་ལ་ལུག །འཁྲིག་པ། སེང་གེ
སྲང་༑ གཞུ། བུམ་པའི་དུས་སྦྱོར་མི་མཉམ་པ་དྲུག་སྟེ། དྲིལ་བས་དུས་སྦྱོར་བཅུ་གཉིས་སམ། འཕོ་ཆེན་བཅུ་གཉིས་འབབ། འཕོ་ཆེན་རེ་རེ་ལ། ས་ཆུ་མེ་རླུང་ནམ་མཁའི་རླུང་ནམ་
581

མཁའི་རླུང་གཡབ་པས་འཕོ་ཆུང་ལྔ་ལྔར་འགྱུར་ཏེ། དྲིལ་བས་འཕོ་ཆུང་དྲུག་ཅུའོ། འཕོ་ཆེན་རེ་ལ། ལས་རླུང་སྟོང་དང་བདུན་བརྒྱ་བཞི་བཅུ་རྩ་བཞི་དང་རྐང་པ་གསུམ་རེ་རྒྱུ། འཕོ་འཚམས་
སུ་ཡེ་ཤེས་ཀྱི་རླུང་ལྔ་ཅུ་རྩ་དྲུག་རྐང་བཅས་རེ་མཉམ་དུ་འགྲུས་པ་ཐོ་བའི་སྟེང་བརྒྱད་བརྒྱ་རེ་འབབ་པ། དེ་ལྟར་ཞག་ཅིག་ལ་དབུགས་ཉི་ཁྲི་ཆིག་སྟོང་དྲུག་བརྒྱ་རེ་འགྱུ་བའི་ནང་ནས་ཡེ་ཤེས་ཀྱི་རླུང་
དྲུག་བརྒྱ་དང་བདུན་ཅུ་རྩ་ལྔ་རྣལ་འབྱོར་པ་མ་ཡིན་པ་རྣམས་ལ་འབབ་པ་ཡིན་ནོ། །གསུམ་པ་རྣལ་འབྱོར་དང་ལྡན་པ་རྣམས་ལ། བསྒོམ་གྱི་ནུས་པའི་རིམ་པས། གཡས་ཀྱི་ས་རླུང་གི་འབྱུང་
འཇུག་གནས་གསུམ་གྱི་རླུང་ཞིག་དབུ་མར་མཉམ་དུ་བབ་པའི་ཚེ་གཏི་མུག་ལས་གྱུར་པའི་རྟོག་པ་ཅིག་འགགས་པས། ས་རླུང་གི་ཉམས་དུ་བ་ལྟ་བུའི་སྟོང་གཟུགས་ཅུང་ཟད་ཙམ་དེངས་པར་འགྱུར་
བ་སོགས་ཡིན་པས། ཆུ་རླུང་གིས་འདོད་ཆགས། རྟགས་སྨིག་སྒྱུ། མེ་རླུང་གིས་ང་རྒྱལ། རྟགས་སྲིན་བུ་མེ་ཁྱེར།ྋ རླུང་གི་རླུང་གིས་ཕྲག་དོག །རྟགས་མར་མེ། ནམ་མཁའི་རླུང
གིས་ཞེ་སྡང་། རྟགས་སྤྲིན་མེད་ནམ་མཁའི་སྟོང་གཟུགས་རྣམས། རྟོག་པ་རེ་རེ་འགགས་པ་ལྟར། དེངས་སུ་འགྲོ་བ་ཡིན་ནོ། གཡོན་ལའང་དེ་བཞིན་དུ་རྟོག་པ་རེ་རེ་འགགས

སྙན་༄༅། །ནས། འབྱུང་འཇུག་གི་རླུང་རེ་རེ་ཡེ་ཤེས་ཀྱི་རླུང་དུ་གྱུར་པས། འབར་བ། ཟླ་བ། ཉི་མ། ཀློག་ཐིག་ལེ་ནག་པོ་རྣམས་མཐོང་ཞིང་རིམ་པས་དེངས་འགྲོ་བ་
བརྒྱུད་
ཡིན་ནོ། །རྟགས་དེ་རྣམས་ནི་རྩེ་གཅིག་གི་དུས་སུ་འཆར་བ་ཡིན་ལ། དེ་དག་ཀྱང་དེངས་སུ་སྟེ། གྲི་གུག་རྡོ་རྗེ་ལ་སོགས་ཕྱག་མཚན་གྱི་རྣམ་པར་སྣང་བ་ནི་ཐུགས་རྡོ་རྗེ་དང་། ས་བོན་ཡིག་
ཨི
འབྲུའི་རྣམ་པར་སྣང་བ་ནི་གསུང་རྡོ་རྗེ་དང་། ལྷ་སྐར་སྣང་བ་ནི་སྐུ་རྡོ་རྗེ་ཡིན་ཞིང་སྤྲོས་བྲལ་གྱི་སྐབས་སུ་འཆར་བ་ཡིན་ནོ། ལྷ་སྐུ་ཡབ་ཡུམ་གྱི་རྣམ་པར་སྣང་བ་ནི་ཡེ་ཤེས་རྡོ་རྗེ་ཡིན་ལ། དེ་དག་
r2
ཀྱང་ཡུལ་རྟགས་དང་ཡུལ་ཅན་འཛིན་བྱེད་ཀྱི་ཤེས་པ་གཉིས་སུ་མེད་པ་རང་རིག་གི་ཀློང་དུ་རོ་མཉམ་པར་འཆར་བ་ནི་རོ་གཅིག་གི་སྐབས་སུ་སྣང་བ་ཡིན་ནོ། དེ་ཡང་ལྷ་སྐ་ཡབ་ཡུམ་གྱི་སྣང་བ་ཆོས་
ཉིད་དེ་བཞིན་ཉིད་ཀྱི་དབྱིངས་རང་དག་སྟེ་ཟབ་གསལ་གཉིས་སུ་མེད་པའི་ཡེ་ཤེས་ཀྱི་འཁོར་ལོ་མངོན་སུམ་དུ་འཆར་ཞིང་བརྟན་པ་ནི་བསྒོམ་ཏུ་མེད་པའོ། །གསུམ་པ་ཐིག་ལེའི་ཉམས་ལ། ཁམས་
༈ བདུད་རྩི་ཆ་མཉམ་པ། སྟོབས་འཕེལ་བ། རྒྱས་པ་གསུམ་འབྱུང་སྟེ། དང་པོ་ལ། རབ་འབྲིང་མཐའ་གསུམ་གྱི་དང་པོ་ནི། ལུས་ལ་བདུད་རྩི་ལྔ་ཆ་མཉམ་དུ་གནས་པ་དེ་ཉིད། རྩ་རླུང་ ྣ

ཐིག་ལེ་ལ་གནད་དུ་བསྣན་པས། བདུད་རྩི་ལྔ་ཆ་མཉམ་དུ་དངས་ཤིང་བྱིན་གྱིས་བརླབས་ནས་ཉམས་གསུམ་ཀར། དྲི་ཆེན་དངས་པས། བདེ་མཆོག་སེར་པོ་དང༌། དྲི་ཆུ་ལས་སྔོན་
པོ༑ རཀྟ་ལས་དམར་པོ། བྱང་སེམས་ལས་དཀར་པོ། ཤ་ཆེན་ལས་ལྗང་གུ་རྣམས་འཆར་རོ། །གཉིས་པ་ནི། དྲི་ཆེན་ལས་གཟུགས་ཅན་མ། དྲི་ཆུ་ལས་མཁའ་འགྲོ་མ། རཀྟ་ལས་
དུམ་སྐྱེས་མ། བྱང་སེམས་ལས་བདེ་མཆོག་དཀར་པོ། ཤ་ཆེན་ལས་ལ་བ་མ་རྣམས་འཆར་རོ། །གསུམ་པ་ནི། བདུད་རྩི་ལྔ་ལས་འོད་ལྔའང་འཆར་རོ། །གཉིས་པ་སྟོབས་འཕེལ་བ་
ནི༑ མ་ལས་ཐོབ་པའི་རཀྟ་སྒྲ་གཅན་གྱི་མར་སྣར་གཡས་རོ་མའི་ནུས་པས་བཟུང་བ་དེ་བསྒོམས་པའི་སྟོབས་ཀྱིས་བདེ་སྟོབས་འཕེལ་ཏེ། ཁམས་ལྔ་དང་བདུད་རྩི་ལྔ་དང་རླུང་ཐམས་ཅད་དབང་དུ་
བྱས་པས་ལུས་ཐམས་ཅད་རཀྟས་གང་བས། ལུས་ཉམས་སུ་ལུས་ཐམས་ཅད་དམར་པོར་མཐོང༌། མཐོང་ཉམས་དང་སྣང་ཉམས་སུ་སྟོང་གསུམ་གྱི་ཉི་མ་མཐོང་། ཕག་མོ་ལ་སོགས་པའི་ལྷ་
དམར་པོ་དང་ཞལ་མཇལ་ཞིང༌། རང་ངོ་ཤེས་ན་ད་ལྟར་གྱི་ཁ་དོག་དམར་པོ་གང་མཐོང་ཀྱང༌། འདིའི་རང་གདངས་སུ་ཤེས་པར་བྱའོ། དབུ་མའི་ཡར་སྣར་ཕ་ལས་ཐོབ་པའི་བྱང་སེམས་དཀར་

༄༅། །པོ་གཡོན་རྐྱང་མའི་ནུས་པས་བཟུང་བ་དེ་བསྒོམས་པའི་སྟོབས་ཀྱིས་འཕེལ་བ་ནི། ལྷ་དཀར་པོ་སོགས་གོང་ལྟར་འཆར་བའོ། དཀར་དམར་ཆ་མཉམ་དུ་སྟོབས་
འཕེལ་ན་མི་བཟོད་པའི་བདེ་བ་འབྱུང་། རྩ་བྲན་ཐམས་ཅད་དཀར་དམར་གྱིས་གང་བས། ལུས་ཉམས་སུ་བ་སྤུའི་བུ་ག་རྣམས་སུ་སྐར་མས་གང་བ་སྙམ་པ་དང་། མཐོང་ཉམས་དང་རྨི་ཉམས་སུ་
སྟོང་གསུམ་གྱི་སྐར་མ་དང༌། རྡོ་རྗེ་ལུས་ཀྱི་གནས་ལུགས་མཐོང་བའོ། །གསུམ་པ་རྒྱས་པ་ནི། དེ་ཉིད་ལ་བརྟན་པ་ཐོབ་པའོ། དེ་ལྟར་མྱོང་བ་མཐའ་ཡས་པ་རྣམས་ལྷན་ཅིག་སྐྱེས་པའི་ངང་དུ་
རོ་མཉམ་པ་སྟེ། ཕྱག་རྒྱ་ཆེན་པོའི་དཀྱིལ་འཁོར་དུ་སྣང་སྟོང་གཉིས་སུ་མེད་པར་ཤེས་པར་བྱེད་པའོ། །དབང་གསུམ་པའི་ངོ་སྤྲོད་ནི། བདེ་མཆོག་རྩ་བའི་རྒྱུད་ལས། ཕོ་ཉ་ལྷན་ཅིག་སྐྱེས་གྲུབ་
མ༑ །མཆོག་དང་འབྲིང་དང་མཐའ་མ་དེ། །ཡིད་ནི་ནང་དུ་ཆུད་པ་ཡིས། །འདོད་པ་ཡིས་ནི་དངོས་གྲུབ་བྱ། ཞེས་གསུངས་པས། དགའ་བ་བཞི་ཉམས་སུ་མྱོང་བ་ལ། ཕྱག་རྒྱ་དང་འབྲལ་
མི་འབྱུང་སྟེ། རྩ་རྒྱུད་ལས། ཕྱག་རྒྱ་དང་བྲལ་གསང་སྔགས་ནི། །ལུས་ཅན་རྣམས་ཀྱིས་འགྲུབ་མི་འགྱུར། ཞེས་གསུངས་པས། ཕྱག་རྒྱ་མཚན་ཉིད་ལྡན་པ་དང་མཉམ་པར་སྦྱར་བའི་༔

སྐབས་སུ། ཇི་ལྟར་བདེ་བའི་ཉམས་མྱོང་སྐྱེས་པ་ངོ་སྤྲོད་པ་སྟེ། དེ་ཡང་ཐིག་ལེ་སྤྱི་བོ་ནས་མགྲིན་པར་བབ་པ་དགའ་བ། མགྲིན་པ་ནས་སྙིང་ཁར་བབས་པ་ཁྱད་དགའ། སྙིང་ག་ནས་ལྟེ་བར་
བབས་པ་མཆོག་དགའ། ལྟེ་བ་ནས་གསང་བར་བབས་པ་ལྷན་ཅིག་སྐྱེས་པའི་དགའ་བ་དང་བཞི། དེ་རེ་རེ་ལའང་སྐུ་གསུང་ཐུགས་ཡེ་ཤེས་ཀྱི་ཕྱེ་བས་བཞི་བཞིར་གྱུར་ཏོ། །དང་པོ་དགའ་བ་ལ་
བྱང་སེམས་ཀྱི་སེམས་སྤྱི་བོ་ནས་སོར་གསུམ་ཡན་གང་བ། ཨ་ཡིག་ཐུང་ངུ་རྣམ་པར་དག་པ་སྐུའི་དགའ་བ་ཚེས་གཅིག །ནམ་མཁའ་ཁམས་ཚེས་གཅིག་ཏུ་དད་པའི་སྐའི་དགའ་བ་དང༌། བྱང་
སེམས་སོར་དྲུག་ཡན་གང་བ། ཨ་ཡིག་ཐུང་ངུ་རྣམ་པར་དག་པ་རླུང་གི་ཁམས་ཚེས་གཉིས་དགའ་བ་གསུང་གི་དགའ་བ་དང་། བྱང་སེམས་སོར་དགུ་ཡན་གང་བ་རི་ཡིག་ཐུང་ངུ་རྣམ་པར་དག་པ་
མེའི་ཁམས་ཚེས་གསུམ་འདར་བ་ཐུགས་ཀྱི་དགའ་བ་དང༌། བྱང་སེམས་སོར་བཅུ་གཉིས་ཡན་གང་བ་ཨུ་ཡིག་རྣམ་པར་དག་པ་ཆུའི་ཁམས་ཚེས་བཞི་འགྱུར་མེད་ཀྱི་དགའ་བ་བཞི་ནི་སད་པའི
གནས་སྐབས་སུ་རྣམ་པར་དག་པ་སྤྲུལ་པའི་སྐུའོ། །གཉིས་པ་མཆོག་དགའ་ལའང་བཞི་སྟེ། བྱང་ཆུབ་ཀྱི་སེམས་མགྲིན་པའི་འཁོར་ལོའི་དབུས་ནས་སོར་གསུམ་ཡན་གང་བས། ལྀ་ཡིག་རྣམ

།པར་དག་པ་སའི་ཁམས་ཚེས་ལྔ་གང་བ་སྐྱའི་མཆོག་དགའ་དང༌། བྱང་སེམས་སོར་དྲུག་ཡན་གང་བ། ཨ་ཡིག་རྣམ་པར་དག་པ་ནམ་མཁའི་ཁམས་ཚེས་དྲུག་
མཆོག་ཏུ་དགའ་བ་གསུང་གི་མཆོག་དགའ་དང༌། བྱང་སེམས་སོར་དགུ་ཡན་གང་བ་ཨེ་ཡིག་རྣམ་པར་དག་པ་རླང་གི་ཁམས་ཚེས་བདུན་སྐྱེ་བ་ཐུགས་ཀྱི་མཆོག་དགའ་དང༌། བྱང་ཆུབ་ཀྱི་སེམས་
སོར་བཅུ་གཉིས་ཡན་གང་བ་ཨར་ཡིག་རྣམ་པར་དག་པ་མེའི་ཁམས་ཚེས་བརྒྱད་ནུས་པ་ཡེ་ཤེས་ཀྱི་མཆོག་དགའ་དང་བཞི་ནི་རྨི་ལམ་གྱི་གནས་སྐབས་རྣམ་པར་དག་པ་ལོངས་སྤྱོད་རྫོགས་པའི་
སྐུའོ༑ །གསུམ་པ་ཁྱད་པར་གྱི་དགའ་བ་ལའང་བཞི་སྟེ། བྱང་སེམས་སྙིང་ཁའི་འཁོར་ལོའི་དབུས་ནས་སོར་གསུམ་ཡན་གང་བ། ཨོ་ཡིག་རྣམ་པར་དག་པཆུའི་ཁམས་ཚེས་དགུ་འབར་བ་སྐུའི
ཁྱད་དགའ་དང་། བྱང་སེམས་སོར་དྲུག་ཡན་གང་བ། ཨ་ཡིག་རྣམ་པར་དག་པ་སའི་ཁམས་ཚེས་བཅུ་ཁྱད་པར་གྱི་དགའ་བ་གསུང་གི་ཁྱད་དགའ་དང་། བྱང་སེམས་སོར་དགུ་ཡན་གང་བ་ཧ་
༈ ཡིག་རྣམ་པར་དག་པ་ནམ་མཁའི་ཁམས་ཚེས་བཅུ་གཅིག་རྒྱལ་བ་ཐུགས་ཀྱི་ཁྱད་དགའ་དང་། བྱང་སེམས་སོར་བཅུ་གཉིས་ཡན་གང་བ་ཡ་ཡིག་རྣམ་པར་དག་པ་རླུང་གི་ཁམས་ཚེས་བཅུ་གཉིས་
587

ཐིག་ལེ་ཡེ་ཤེས་ཀྱི་ཁྱད་དགའ་དང་བཞི་ནི་འཐུག་པོའི་གནས་སྐབས་ཆོས་ཀྱི་སྐུའོ། །བཞི་པ་ལྷན་ཅིག་སྐྱེས་དགའ་ལའང་བཞི་སྟེ། བྱང་སེམས་ལྟེ་བའི་འཁོར་ལོའི་དབུས་ནས་སོར་གསུམ་ཡན
གང་བ་ཡ་ཡིག་རྣམ་པར་དག་པ་མེའི་ཁམས། ཚེས་བཅུ་གསུམ་ཨེཊྚ་སྐུའི་ལྷན་ཅིག་སྐྱེས་དགའ་དང་། བྱང་སེམས་སོར་དྲུག་ཡན་གང་བ་ཝ་ཡིག་རྣམ་པར་དག་པ་ཆུ་ཁམས་ཚེས་བཅུ་བཞི་ལྷན་
ཅིག་སྐྱེས་དགའི་གསུང་གི་ལྷན་ཅིག་སྐྱེས་དགའ་དང༌། བྱང་སེམས་སོར་དགུ་ཡན་གང་བ་ལ་ཡིག་རྣམ་པར་དག་པ་ཚེས་བཅོ་ལྔའི་ཉིད་ཐུགས་ཀྱི་ལྷན་ཅིག་སྐྱེས་དགའ་དང་། བྱང་སེམས་སོར་
བཅུ་གཉིས་ཀྱི་མཐར་རྡོ་རྗེ་ནོར་བུའི་རྩེའི་བར་ཡོངས་སུ་གང་བ་སྟོང་པ་ཆེན་པོ། ཡི་གེ་ལྔའི་བདག་ཉིད་ཝཾ་ཡིག་རྣམ་པ་ཡེ་ཤེས་ཀྱི་ཁམས་ཚེས་བཅོ་ལྔའི་མཐའ་ཉམས་པ་མེད་པའི་ཆ་བཅུ་དྲུག་པ་ནཱ་ད་
ཡེ་ཤེས་ཀྱི་ལྷན་ཅིག་སྐྱེས་དགའ་སྟེ་ངོ་བོ་ཉིད་ཀྱི་སྐའོ། མཚན་བརྗོད་ལས། དེ་ཉིད་རྣམ་པ་བཅུ་དྲུག་རིག །ཅེས་པའི་དོན་དང་མཐུན་པའོ། དེ་ལྟར་བྱང་ཆུབ་ཀྱི་སེམས་འཕོ་མེད་དུ་ཟིན་
ནས༑ གསང་གནས་ཀྱི་འཁོར་ལོའི་ཕྱེད་ཡོངས་སུ་རྫོགས་པར་གང་བ་ས་དང་པོ་རབ་ཏུ་དགའ་བ། གཉིས་པ་དྲི་མ་མེད་པ་གནས་དང་ཉེ་བའི་གནས། ལྟེ་བ་ཕྱེད་ཡོངས་སུ་རྫོགས་པར་གང་བ་ས་

༄༅། ། གསུམ་པ་འོད་བྱེད་པ་བཞི་པ་འོད་འཕྲོ་བ། ཞིང་དང་ཉེ་ཞིང༌། སྙིང་ཁའི་འཁོར་ལོ་ཕྱེད་ཡོངས་སུ་རྫོགས་པར་གང་བ། ས་ལྔ་པ་སྦྱང་དཀའ་བ་དང༌། དྲུག་པ་
མངོན་དུ་གྱུར་པ་འདུས་པ་དང་ཉེ་བའི་འདུས་པ། མགྲིན་པའི་འཁོར་ལོ་ཕྱེད་ཡོངས་སུ་རྫོགས་པར་གང་བ། ས་བདུན་པ་རིང་དུ་སོང་བ། བརྒྱད་པ་མི་གཡོ་བའི་ས། ཚན་དྷོ་དང་ཉེ་བའི་ཚན་དྷོ་
དཔྲལ་བའི་འཁོར་ལོ་ཕྱེད་ཡོངས་སུ་གང་བ་ནི། ས་དགུ་པ་ལེགས་པའི་བློ་གྲོས་དང་བཅུ་པ་ཆོས་ཀྱི་སྤྲིན། དུར་ཁྲོད་དང་ནི་ཉེ་བའི་དུར་ཁྲོད་གཙུག་ཏོར་གྱི་འཁོར་ལོ་ཕྱེད་ཡོངས་སུ་རྫོགས་པར
གང་བ། ས་བཅུ་གཅིག་པ་དང་བཅུ་གཉིས་པ་འཐུང་གཅོད་ཉེ་བའི་འཐུང་གཅོད་མངོན་དུ་གྱུར་ཏེ། མི་འགྱུར་བའི་བདེ་བ་ཉི་ཁྲི་ཆིག་སྟོང་དྲུག་བརྒྱ་རོ་ཅིག་ཏུ་གྱུར་པ་སྟོང་པ་ཆེན་པོ་ཡི་གེ་དྲུག་གི་
བདག་ཉིད། ཨེ་ཡིག་རྣམ་ཀུན་མཆོག་དང་ལྡན་པའི་སྟོང་ཉིད་བཅུ་དྲུག་སྟོང་པའི་ཆ་རིང་པོའི་ཡི་གེ་དང་བཅས་པ་དབྱེར་མེད་ཅིག་ཏུ་འདྲེས་པ་ཨེ་ཝཾ་ཡི་གེ་རང་བཞིན་རིགས་དྲུག་པ་རྡོ་རྗེ་འཆང་ཆེན་
པོའི་གོ་འཕང་མངོན་དུ་བྱས་པ་ཡིན་ནོ། །དེ་ཡང་ཧྲིལ་གྱིས་དྲིལ་ན་ལས་རྒྱ་དང་མཉམ་པར་སྦྱོར་བའི་སྐབས་སུ། ཁམས་སྤྱི་བོ་ནས་མགྲིན་པར་བབ་པ་དགའ་བ་སྟེ། ལུས་ཀྱི་བ་སྤུ་ཅུང་ཟད་ལྡང་༔

ཞིང་༑ གཡའ་བ་ནི་ལུས་ཉམས་སྐ་རྡོ་རྗེ། ངག་ཅུང་ཞིག་འདར་བ་ནི་ངག་ཉམས་གསུང་རྡོ་རྗེ། སེམས་རྣམ་རྟོག་རགས་པ་འགགས་པ་ནི་སེམས་ཉམས་ཐུགས་རྡོ་རྗེ། དེའི་ངང་ལ་སྟོང་པ་ཆེན་
པོ་ཡི་གེ་ལྔ་འཆར་བ་ནི་ཡེ་ཤེས་རྡོ་རྗེའོ། །དེ་ནས་ཁམས་མགྲིན་པ་ནས་སྙིང་གར་བབས་པ་མཆོག་དགའ་སྟེ། སྔ་མ་ལས་བདེ་བ་བཞི་འགྱུར་གྱི་ཆེར་སོང་བས་ལུས་སྦྲིད་པ་ལ་སོགས་ལུས་ཉམས་
སྐུ་རྡོ་རྗེ། དངས་པ་ལ་སོགས་པ་ངག་ཉམས་གསུང་རྡོ་རྗེ། རྣམ་རྟོག་ཕྲ་བའང་འགགས་པ་ནི་སེམས་ཉམས་ཐུགས་རྡོ་རྗེ། སྟོང་ཆེན་ཡི་གེ་ལྔ་འཆར་བ་ཡེ་ཤེས་རྡོ་རྗེའོ། སྙིང་ག་ནས་ལྟེ་བར་
བབས་པ་ཁྱད་པར་གྱི་དགའ་བ་སྟེ། ལུས་སྒྱར་ཞིང་འདར་བ་ནི། ལུས་ཉམས་སྐུ་རྡོ་རྗེ། དབུགས་དུམ་བུར་ཆད་པ་ནི་ངག་ཉམས་གསུང་རྡོ་རྗེ། ཕྱི་རོལ་གྱི་སྣང་བ་འགགས་པ་ནི་སེམས་ཉམས་
ཐུགས་རྡོ་རྗེ། སྟོང་ཆེན་ཡི་གེ་ལྔ་འཆར་བ་ཡེ་ཤེས་རྡོ་རྗེའོ། ལྟེ་བ་ནས་གསང་བའི་རྡོ་རྗེའི་ནོར་བུའི་བར་སླེབ་པ་ལྷན་ཅིག་སྐྱེས་དགའ་སྟེ། ལུས་ཞིག་པ་ལྟ་བུ་ལུས་ཉམས་སྐུ་རྡོ་རྗེ། དབུགས་
འགྱུ་བ་འགགས་པ་ནི་ངག་ཉམས་གསུང་རྡོ་རྗེ། ཉམས་ཀྱི་དྲི་མ་ཕྲ་མོ་ཡང་དག་ཏེ་ལྷན་ཅིག་སྐྱེས་པའི་ཡེ་ཤེས་དེ་ཁོ་ན་ཉིད་མངོན་སུམ་དུ་འཆར་བ་ནི་སེམས་ཉམས་ཐུགས་རྡོ་རྗེ། སྟོང་ཆེན་ཡི་གེ་༔

།ལྔ་འཆར་བ་ནི་ཡེ་ཤེས་རྡོ་རྗེའོ། །དེ་ཡང་སྟོང་པ་ཆེན་པོ་ཡི་གེ་ལྔ་ནི་གང་ཡིན་ཞེ་ན། ཨ་ཨི་རི་ཨུ་ལྀ་རྣམས་ཡིན་ཏེ། རང་ངོ་མ་ཤེས་པ་སོ་སོ་སྐྱེ་བོ་རྣམས་ལ་
ནི༑ ཕུང་པོ་ལྔ་དང༌། ཉོན་མོངས་པ་ལྔ་དང་། དབང་པོ་ལྔ། ཁམས་ལྔ། ཡུལ་ལྔ་རྣམས་སུ་འཆར་ཞིང་། རང་ངོ་ཤེས་པའི་དབང་དུ་བྱས་ན། སྐུ་རྡོ་རྗེའི་སྣང་ཉམས་འོད་ལྔ། གསུང་
རྡོ་རྗེའི་སྣང་ཉམས་ཨ་ཨི་རི་ཨུ་ལྀ་རྣམས་སུ་འཆར། ཐུགས་རྡོ་རྗེའི་སྣང་ཉམས་ཡེ་ཤེས་ལྔ་འཆར་བའོ། དེ་དགའ་བ་བཞི་སྟོང་པ་བཞི་དང་སྦྱར་ན། རྒྱུད་ལས་སྟོང་དང་ཤིན་དུ་སྟོང་པ་དང་། །
སྟོང་པ་ཆེན་པོའི་རྒྱུ་དེ་ཡིས། །ཐམས་ཅད་སྟོང་པའི་མངོན་སུམ་དུ། ཞེས་གསུངས་པས། དགའ་བ་དང་སྟོང་པ། མཆོག་དང་ཤིན་དུ་སྟོང་པ།ྋ ཁྱད་པར་གྱི་དགའ་བ་དང་སྟོང་པ་ཆེན་
པོ༑ ལྷན་ཅིག་སྐྱེས་པའི་དགའ་བ་དང༌། ཐམས་ཅད་སྟོང་པ་མངོན་སུམ་དུ་འཆར་བའོ། དབང་བཞི་པའི་སྐབས་སུ། དུས་གསུམ་གྱི་སྤྲོས་པ་བཅད་དེ་ལྟར་སེམས་ཁོང་སློད་ནས་བཞག
པས༑ ཉམས་ཅི་ལྟ་བུ་ཞིག་སྐྱེ་ཞེ་ན། དེ་ལྟར་གྱི་ཤེས་པ་རྗེན་ལྷང་ངེ་བ། གསལ་ལེ་ཧྲིག་གེ །བློས་མ་བྱས་པའི་སྟོང་ཉིད་རང་ལུགས་པ་ཅིག་སྐྱེ་སྟེ། དེ་ལ་སེམས་ཉིད་ཀྱི་དཀྱིལ་འཁོར་

ཞེས༑ རང་བཞིན་གྱི་འོད་གསལ་བ་ཞེས་སམ། གཞི་གཉུག་མ་ཞེས་སམ། བདེ་བར་གཤེགས་པའི་སྙིང་པོ་ཞེས་སམ། ཆོས་ཀྱི་སྐུ་ཞེས་སམ། རང་བྱུང་གི་ཡེ་ཤེས་ཞེས་བྱ་ལ། སངས་
རྒྱས་ཀྱི་དགོངས་པ་ཐུན་མོང་མ་ཡིན་པར་ངོ་སྤྲད་དོ། དེ་ནི་ཆོས་ཉིད་དུ་ངོ་སྤྲོད་པའོ། །གཉིས་པ་བུམ་པ་ལ་ཤེས་པ་གཏད་པས། བུམ་འཛིན་བྱུང་བ་ནི། མ་སྐྱེས་པ་ལས་རྟོག་པ་བློ་བུར་ཞེས་བྱ་
སྟེ་སྐྱེས་པའི་ངོ་བོ་བསྟན་པའོ། །གསུམ་པ་དེ་གཉིས་ངོ་བོ་གཅིག་མི་གཅིག་བལྟས་པས། མ་སྐྱེས་པའི་ཤེས་པ་གཉུག་མ་དེ་དང༌། སྐྱེས་པའི་ཤེས་པ་ཡུལ་ལས་འགྱུ་བ་གཉིས་ཐ་དད་མེད་
དེ༑ དཔེར་ན་ཆུ་དང་རླབས་ལྟ་བུ་ཡིན་ཏེ། ས་ར་ཧས། མ་སྐྱེས་པ་ལས་རྟོག་པ་བློ་བུར་བ། །རྟོག་པ་དེ་ཉིད་དབྱིངས་ཀྱི་ངོ་བོ་ཡིན། ཞེས་གསུངས་པའི་ཕྱིར་རོ། །བཞི་པ་རྟག་ཆད་ཡོད་
མེད་ཀྱི་མཐའ་བཞི་བཅད་པས། རྟག་པའི་མཐར་མ་ལྷུང་སྟེ། རང་བཞིན་ཡེ་ནས་སྟོང་པར་འདུག །ཆད་པའི་མཐར་མ་ལྷུང་སྟེ། རིག་པའི་ངོ་བོ་རྗེན་ནེ་འདུག །གཉིས་ཁའི་མཐར་མ་ལྷང་
སྟེ༑ རིག་སྟོང་གསལ་སྟོང་གཉིས་མེད་ཀྱི་ངོ་བོར་འདུག །གཉིས་མེད་ཀྱི་མཐར་མ་ལྷུང་སྟེ། གཉིས་མེད་དུ་འཛིན་མཁན་གྱི་ཤེས་པ་ཡང་མེད་པར་ངོ་སྤྲད་པའོ། །ལྔ་པ་བདེ་བ་ཆེན་པོར་ངོ་

༄༅། །སྤྲད་པ་ནི། སེམས་སྐྱེ་མེད་ཀྱི་ལྟ་བ་ཉམས་སུ་མྱོང་བའི་དུས་ན། སྡུག་བསྔལ་གྱི་རྒྱུ་རྐྱེན་ཐམས་ཅད་མ་གྲུབ་སྟེ། སེམས་བདེ་བ་ཆེན་པོའི་ངོ་བོར་ལྷན་ནེ་གནས་
པས་ན་བདེ་བ་ཆེན་པོར་ངོ་སྤྲད་པའོ། དེ་ཡང་འཁོར་བ་རང་གྲོལ་དུ་ངོ་སྤྲད་པ་དང༌། དུ་མ་རོ་ཅིག་ཏུ་ངོ་སྤྲད་པ་དང༌། སྣང་སྟོང་དབྱེར་མེད་དུ་ངོ་སྤྲད་པ་དང༌། རང་བཞིན་རྣམ་དག་ཏུ་ངོ་སྤྲད་
པ་དང་། མཚན་ཉིད་རང་གྲོལ་དུ་ངོ་སྤྲད་པ་དང་ལྔ་ལས། དང་པོ་ནི། རྣམ་རྟོག་ཐོལ་གྱིས་སྐྱེས་པ་དེ་ཉིད་ཀྱི་སྟེང་དུ་མ་བཅོས་པར་བཞག་པས་འཛིན་པ་རང་སར་གྲོལ་ཏེ། ཆགས་སྡང་གི་རང་
བཞིན་འགགས་པས་མ་རིག་པ་འགགས། དེ་ལས་རྟེན་འབྲེལ་བཅུ་གཉིས་འགགས་ཏེ་འཁོར་བ་རང་གྲོལ་དུ་དེ་ཁ་མྱ་ངན་ལས་འདས་པ་ཡིན་ཏེ། ས་ར་ཧས། གང་ཚེ་ཡིད་ནི་མི་གཡོ་བརྟན་པ་
དེར༑ །དེ་ཚེ་འཁོར་བའི་དངོས་པོ་རང་གྲོལ་འགྱུར། ཞེས་གསུངས་སོ། །གཉིས་པ་ནི། གཞི་མ་བཅོས་པའི་ཤེས་པ་གསལ་སྟོང་གི་ངང་དེ་ཉིད་ལས། རྐྱེན་ངེས་མེད་ཀྱི་ཤེས་པ་ངེས་མེད་
ཀྱིས་བསྐུལ་ནས། གཟུགས་སྒྲ་སོགས་དུ་མར་སྣང་ཡང་ངོ་བོ་སེམས་ཉིད་སྟོང་པར་རོ་གཅིག་སྟེང་དུ་མ་རོ་གཅིག་ཏུ་ངོ་སྤྲད་དོ། །གསུམ་པ་ལ། ཕྱིའི་དབང་པོ་ཡུལ་དུ་སྣང་བ་དང༌། ནང་

འཛིན་པ་སེམས་ཀྱི་སྣང་བ་དང༌། གསང་བ་ཉམས་དང་རྟོགས་པའི་སྣང་བ་ནི། རང་བཞིན་ངོ་བོ་ཉིད་ཀྱིས་སྟོང་པ་སྟེ། དེ་དག་ཀྱང་གཞི་སྟོང་པ་ལས་བྱུང༌། བར་དུ་སྟོང་པ་རང་གི་ངོ་བོར་
གནས༑ མཐའ་མ་ཡང་གཞི་སྟོང་པ་ཉིད་དུ་ཐིམ་པས་སྣང་བ་དང་སྟོང་པ་ཐ་དད་མེད་དེ། དཔེར་ན་གཉིད་སད་དུས་རྨི་ལམ་གྱི་སྣང་བ་འགགས་པ་བཞིན་དུ་སྣང་སྟོང་དབྱེར་མེད་དུ་ངོ་སྤྲད་དོ།
བཞི་པ་ལ་བདུན་ཏེ། གཞི་དག་པ། འགྱུ་བ་དག་པ། ཤུགས་དག་པ། འདུ་བ་དག་པ། དབྱེ་བ་དག་པ། གྲངས་དག་པ། ཐབས་དག་པའོ། དང་པོ་ནི་གཞི་རྣམ་པར་དག་པ་དེའོ།
འགྱུ་བ་དག་པ་ནི། རྣམ་རྟོག་ཐོལ་གྱིས་འགྱུས་པ་དེ་མ་དག་པ་ཡིན་ལ། དེ་སྟོང་པར་ལྷག་གེ་བ་དེ་འགྱུ་བ་དག་པའོ། །ཤུགས་དག་པ་ནི། སྒྲ་ལྟ་བུའི་རྐྱེན་བྱུང་བའི་དུས་སུ་ཤེས་པ་རང་ཤུགས་
ཀྱིས་སྡོད་དུ་མི་འདོད་པར་སྒྲ་དེ་ཉིད་ཀྱི་སྟེང་དུ་འགྲོ་བ་ནི་ཤུགས་མ་དག་པའོ། རང་རང་ཤུགས་ཀྱིས་འཛིན་མེད་དུ་འགྲོ་བས། སྣང་སྟོང་དུ་ལྷག་ལྷག་འགྲོ་བ་ནི་ཤུགས་དག་པའོ། །འདུ་བ་དག་
པ་ནི། ཕྱིའི་ཡུལ་རྐྱེན་དང་ནང་གི་སེམས་གཉིས་འདུས་པས། གཟུགས་སྒྲ་ལ་སོགས་པའི་རྟོག་པ་ཝལ་སྣང་བ་དེ་མ་དག་པ་ཡིན་ལ། བླ་མའི་གདམས་ངག་དྲན་པ་ཙམ་གྱིས་སྟོང་སྣང་དུ་༔་

།རྟོགས། འདུས་ཐིམ་དུ་སོང་བ་དེ་ནི་འདུ་བ་དག་པའོ། །དབྱེ་བ་དག་པ་ནི། གཟུགས་སྒྲ་ལ་སོགས་པ་དུ་མར་སྣང་ཞིང་རེ་རེ་ལའང་ཕྲ་རགས་ཀྱི་གཟུགས་སྡུག་མི་༄༅།
སྡུག་ལ་སོགས་པའི་ཕྲ་རགས་སྣ་ཚོགས་སུ་ཕྱེ་ནས་བརྟག་པ་དེ་མ་དག་པ་ཡིན་ལ། དེ་ཐམས་ཅད་ཆོས་ཉིད་སྟོང་པར་རྟོགས་པ་ནི་དབྱེ་བ་དག་པའོ། །གྲངས་དག་པ་ནི། རྟོག་པ་གཅིག་སྐྱེས་
གཉིས་སྐྱེས་ཐམས་ཅད་མ་དག་པ་ཡིན་ལ། སྟོང་སྣང་དུ་ལྷག་ལྷག་ཤར་བ་ནི་གྲངས་དག་པའོ། །ཐབས་དག་པ་ནི། བླ་མའི་གདམས་ངག་དང་། ཐབས་ཀྱི་གཉེན་པོའི་དྲན་པ་ཉིད་ཀྱང་མ་དག
བཅུ་གཅིག་
པ་ཡིན་ལ། ཞེན་མེད་བཅོས་མེད་དུ་སོང་བ་ནི་ཐབས་དག་པའོ། །ལྔ་པ་ནི། རིག་པ་རྒྱ་ཡན་དུ་ངོ་སྤྱོད་པ། ཡེ་ཤེས་ཐུག་ཕྲད་དུ་ངོ་སྤྲོད་པ། རྟོག་པ་རང་གྲོལ་དུ་ངོ་སྤྲོད་པ། དུ་མ་རོ་ཅིག་ཏུ་
སྤྲོད་པ། བདེ་ཆེན་ཟུང་འཇུག་ཏུ་ངོ་སྤྲོད་པ་དང་ལྔ་ལས། དང་པོ་ནི། མིག་གི་དབང་པོ་ལ་ངོ་སྤྲོད་པར་བྱ་སྟེ། སློབ་མའི་མདུན་དུ་མེ་ལོང་ཅིག་བཙུགས་ལ། དེ་ལ་ཤེས་པ་གཏད་དུ་བཅུག་
ཅིང་༑ དེ་ནས་སློབ་དཔོན་གྱི་ཡིད་མེད་ཁོའི་རྒྱབ་དུ་དཔལ་ཤ་བ་རི་པའི་བྲིས་སྐུ་བཀྲམ་ལ། གློ་བུར་དུ་མེ་ལོང་གི་ནང་དུ་གཟུགས་བརྙན་ཤར་བ་དེས་མཚོན་ནས། གཟུགས་སྣང་ཐམས་ཅད་རྒྱུ་

རྐྱེན་ཚོགས་པའི་རྟེན་འབྲེལ་གྱི་སྣང་བ་མ་གཏོགས། དོན་ལ་རང་བཞིན་མེད་པར་ཤེས་པར་བྱའོ། །གཉིས་པ་ནི། དེ་ཉིད་ཀྱི་ངང་ལས། བླ་མས་གླིང་བུ་བུས་པས། གོང་བཞིན་དུ་ངོ་སྤྲད་
དོ༑ །གསུམ་པ་ནི། བླ་མས་རེང་བུའི་དྲི་སློབ་མའི་སྣ་ལ་བདུག་ཏེ་གོང་བཞིན་དུ་ངོ་སྤྲད་དོ། །བཞི་པ་ནི། བླ་མས་བུ་རམ་ལ་གཟུགས་བརྙན་སྣ་ཚོགས་བྱས་ཀྱིན་སློབ་མའི་ལྕེ་ཐོག་ཏུ་བཞག་
ལ༑ བུ་རམ་གྱི་གཟུགས་ཐ་དད་དུ་སྣང་ཡང་ངོ་བོ་སྟོང་ཉིད་དུ་གཅིག་པར་ངོ་སྤྲད་དོ། །ལྔ་པ་ནི། ལུས་ཀྱི་རེག་བྱ་འཇམ་རྩུབ་བསྟན་ལ་གོང་བཞིན་དུ་ངོ་སྤྲད་དོ། མདོར་ན་སྒོ་ལྔའི་རྣམ་རྟོག་རང་
ག་མར་སྣང་བ་འཁོར་བ་དེའི་ངང་ལ་བཞག་པ་སྟོང་ཉིད་དུ་གྲོལ་བ་མྱ་ངན་ལས་འདས་པར་ངོ་སྤྲད། དེ་ཐམས་ཅད་མདོར་བསྡུ་ན། མངའ་བདག་ཆེན་པོ་མཻ་ཏྲི་པའི་བཞེད་པ། ལྟ་བ་གང་ལའང་མི་
གནས༑ སྒོམ་པ་གང་ལའང་མི་རྟེན། སྤྱོད་པ་མི་ལེན་མི་འདོར། འབྲས་བུ་འདོད་ན་རང་ལ་ལྷུན་གྱིས་གྲུབ་པར་བཞེད་པའོ། །མཐར་ཐུག་འབྲས་བུའི་སྐོར་ནི། སྤྱིར་ཆོས་གཞན་མའི་ལུགས་
ཀྱིས་སེམས་ཉིད་སངས་རྒྱས་ཀྱི་རྒྱུ་ཙམ་དུ་བྱས་ཏེ། ལམ་ལྔ་ཉམས་སུ་བླངས་པས་འབྲས་བུ་ཁྱད་པར་ཅན་ཅིག་ཐོབ་པར་འདོད་དེ། ཆོས་འདིའི་ལུགས་ཀྱི་སེམས་ཉིད་སངས་རྒྱས་ཀྱི་ངོ་བོ་རང་

།ཡིན་ལ། དེ་ཉིད་ངོ་སྤྲད་ནས་རྟོགས་པའི་དོན་ལ་གོམས་འདྲིས་བྱས་པས། གློ་བུར་གྱི་འཁྲུལ་པ་གྲོལ་བར་བྱས་པ་ཙམ་ལས། དེ་ལས་ལྷག་པའི་སངས་རྒྱས་མི་སྙན་
བརྒྱུད་
འདོད་དེ། སེམས་སངས་རྒྱས་ཀྱི་ངོ་བོ་རང་ཡིན་པས་སོ། དེ་སྐད་དུ་ཡང་། རྡོ་རྗེ་གུར་ལས། རིན་ཆེན་སེམས་ལས་ཕྱིར་གྱུར་པའི། །སངས་རྒྱས་མེད་ཅིང་སེམས་ཅན་མེད། ཅེས་པ་
ཨི
དང་༑ སེམས་ལས་མ་རྟོགས་སངས་རྒྱས་ནི། །བསྐལ་པར་བཙལ་ཀྱང་མི་རྙེད་དོ། །ཞེས་གསུངས་སོ། འོ་ན་སེམས་ཉིད་སངས་རྒྱས་ཀྱི་ངོ་བོ་ཡིན་ན། སངས་རྒྱས་ཀྱི་ཡོན་ཏན་མི་འདུག
བཅུ་གཉིས་
གོ་ཞེ་ན། ཡོན་ཏན་ཐམས་ཅད་ཁོ་རང་ལ་རང་ཆས་སུ་ཡོད་དེ། དཔེར་ན་ཡིད་བཞིན་གྱི་ནོར་བུ་མི་གཙང་བའི་འདམ་རྫབ་དུ་ལྷང་བའི་ཚེ་ཡོན་ཏན་མེད་པ་ལྟར་སྣང་ཡང༌། དེ་ཉིད་འདམ་ནས་
བཏོན་ཏེ་རྒྱལ་མཚན་གྱི་རྩེ་ལ་བཏགས་མཆོད་ཅིང༌། གསོལ་བ་བཏབ་ན་དགོས་འདོད་འབྱུང་བ་ལྟར། སེམས་ཉིད་གློ་བུར་གྱི་དྲི་མས་གོས་པའི་སྐབས་སུ་སངས་རྒྱས་ཀྱི་ཡོན་ཏན་མི་སྣང་
ཡང་༑ རྟོགས་པས་རྒྱུད་གྲོལ་ཙ་ན་སངས་རྒྱས་ཀྱི་ཡོན་ཏན་ཐམས་ཅད་རང་ལ་ལྷུན་གྲུབ་ཏུ་འབྱུང་ངོ་། །དེ་ཉིད་བླ་མ་དམ་པས་ངོ་སྤྲད་ལམ་གཅིག་ཆར་དུ་བསྒྲོད་པས་ན། འབྲས་བུ་ལམ་དུ་བྱེད་

པ་ཞེས་བྱ་སྟེ། ས་ར་ཧས། ཐེག་པ་ཆེན་པོ་བླ་མེད་སྙིང་པོའི་ལམ་འདི་ནི། འབྲས་བུ་ལམ་དུ་ཁྱེར་ནས་གདོད་ནས་འབྲས་བུར་གནས་ཞེས་གསུངས་སོ། །འོ་ན་འབྲས་བུ་སངས་རྒྱས་ཀྱི་ངོ་བོ་
རང་གང་ཡིན་ཞེ་ན། སྐུ་ལྔ་དང་ཡེ་ཤེས་ལྔའི་བདག་ཉིད་ཅན་ཡིན་ཏེ། མཚན་བརྗོད་ལས། སངས་རྒྱས་སྐུ་ལྔའི་བདག་ཉིད་ཅན། །ཞེས་གསུངས་སོ། འོ་ན་མཐར་ཐུག་འབྲས་བུའི་གནས་
སྐབས་སུ་དེ་ལྟར་གནས་ཀྱང༌། གཞི་ལམ་གྱི་སྐབས་སུ་མི་རུང་སྙམ་ན། དེ་ལྟར་མ་ཡིན་ཏེ། གཉིས་མེད་རྣམ་རྒྱལ་ལས། སྐྱེ་བ་མེད་པ་ཆོས་ཀྱི་སྐུ་སྟེ། །འགག་པ་མེད་པ་ལོངས་སྤྱོད་
རྫོགས༑ །གང་དུ་མི་གནས་སྤྲུལ་པའི་སྐུ། །ཞེས་གསུངས་པས། གཞི་ལམ་འབྲས་བུ་གསུམ་ཀ་ལ་སྐུ་བཞི་ཚང་སྟེ། གཞི་གཉུག་མ་སེམས་ཀྱི་ངོ་བོ་སྤྲོས་བྲལ་དུ་གནས་པ་ནི་གཞིའི་ཆོས་
སྐུ༑ རང་བཞིན་གསལ་ལ་མ་འགགས་པར་བསྟན་པ་ནི་གཞིའི་ལོངས་སྐུ། མཚན་ཉིད་སྣ་ཚོགས་སུ་འཆར་བ་ནི་གཞིའི་སྤྲུལ་སྐུ། དེ་གསུམ་ཐ་དད་མེད་པར་གནས་པ་ནི་གཞིའི་ངོ་བོ་ཉིད་ཀྱི་
སྐུ༑ དེ་ཉིད་བླ་མ་དམ་པས་ངོ་སྤྲད་པས། སེམས་ཀྱི་ངོ་བོ་སྤྲོས་བྲལ་དུ་རྟོགས་པ་ནི་ལམ་གྱི་ཆོས་སྐུ། རང་བཞིན་གསལ་ལ་མ་འགགས་པར་ཉམས་སུ་མྱོང་བ་ནི་ལམ་གྱི་ལོངས་སྐུ། ངེས་

༄༅། །མེད་ཀྱི་ཤེས་པ་བསྐུལ་ནས། སྣ་ཚོགས་སུ་ཤར་ཞིང་གཞི་རྩ་མེད་པར་རྟོགས་ཤིང་འགྱུ་བ་སྟོང་སྣང་དུ་སོང་བ་ནི་ལམ་གྱི་སྤྲུལ་སྐུ། སེམས་ཀྱི་ངོ་བོ་རང་བཞིན་ཐ་དད་
མེད་པར་རྟོགས་པ་ནི་ལམ་གྱི་ངོ་བོ་ཉིད་ཀྱི་སྐའོ།ྋ དེ་ལྟར་ལམ་འབད་ནས་བསྒོམས་པས་མཐར་ཕྱིན་ཏེ། ཆོས་ཀྱི་དབྱིངས་སྤྲོས་པ་དང་བྲལ་བའི་ངང་དུ་འཛིན་རྟོག་མེད་པར་ཡེ་ཤེས་ཟང་ཐལ་དུ་
འགྲོ་བ་ནི་འབྲས་བུའི་ཆོས་སྐུ་ཏེ་རང་དོན་ཕུན་སུམ་ཚོགས་པའོ། སྔོན་གྱི་སེམས་བསྐྱེད་དང་སྨོན་ལམ་གྱི་མཐུས་གཟུགས་སྐུ་རྣམ་གཉིས་ཤུགས་ལས་འབྱུང་བ་ནི་གཞན་དོན་ཕུན་སུམ་ཚོགས་
པའོ༑ དེ་ཡང་གདུལ་བྱ་རྒྱུད་དག་པ་རྣམས་ལ་ལོངས་སྐུ་མཚན་དཔེས་སྤྲས་པར་སྣང་ནས་དོན་མཛད་པ་ནི་འབྲས་བུའི་ལོངས་སྐུ། གདུལ་བྱ་མ་དག་པ་རྣམས་ལ་གང་ལ་གང་འདུལ་དུ་སྤྲུལ་ནས་
སེམས་ཅན་གྱི་དོན་མཛད་པ་ནི་འབྲས་བུའི་སྤྲུལ་སྐུའོ། སྐུ་གསུམ་པོ་དེ་ཡང་། ངོ་བོ་ཐ་དད་མེད་པ་ནི་ངོ་བོ་ཉིད་ཀྱི་སྐུའམ།ྋ བདེ་བ་ཆེན་པོའི་སྐུ་ཡིན་ཏེ། ས་ར་ཧས། འབྲས་བུ་རང་དང་
གཞན་གྱི་ཕུན་ཚོགས་ནི། །རྒྱུ་དང་འབྲས་བུར་བཏགས་ཀྱང་ངོ་བོ་དབྱེར་མེད་དེ། །སྨོན་ལམ་སྙིང་རྗེའི་སྟོབས་ཀྱིས་གཟུགས་སྐུ་རྣམ་གཉིས་འབྱུང༌། །བུམ་པ་བཟང་དང་དཔག་བསམ་ཤིང་ཆེན་༔

noནོར་བུ་ལྟར། །གང་གིས་བཟུང་བ་མེད་པའི་སྐུ་ནི་རབ་ཏུ་མཆིས། །གདུལ་བྱ་སྣ་ཚོགས་པ་ལ་སྣ་ཚོགས་གཟུགས་ཤར་བ། །དེ་དག་ཐམས་ཅད་བསམ་གྱིས་མི་ཁྱབ་སྤྲུལ་པ་སྟེ། 7
གསུངས་པས། སངས་རྒྱས་ཀྱི་འཕྲིན་ལས་རྒྱུན་མི་ཆད་པས་སེམས་ཅན་གྱི་དོན་བྱེད་པའོ། །གང་ཡང་བདེ་སྟོང་གཉིས་སུ་མེད་པའི་སྐུ། །ཧེ་རུ་ཀ་དཔལ་འཁོར་ལོ་སྡོམ་པ་ཡི། །རྫོགས་
རིམས་དག་ལས་ངོ་སྤྲོད་ཐར་པའི་སྒྲོན། །འགྲོ་ཀུན་བློ་མུན་སེལ་ཕྱིར་འབར་བ་སྙམ། །དེ་ལྟར་བདེ་མཆོག་སྙན་རྒྱུད་ཀྱི་ངོ་སྤྲོད་ཐར་པའི་སྒྲོན་མེ་ཞེས་བྱ་བ་འདི་ནི། ཕ་གྲུབ་པའི་དབང་ཕྱུག་ཀུན་
དགའ་རྒྱ་འཕེལ་བའི་བཀའ་ཕེབས་པ་དང་། མིག་བཞི་དབོན་པོ་ཆོས་ཀྱི་བཤེས་གཉེན་པས་བསྐུལ་བའི་ངོར། ཞེན་ལོག་གི་རྣལ་འབྱོར་ཤེས་རབ་རྒྱ་མཚོས་དོ་དམ་བགྱིས་ཏེ། ཀུན་མཁྱེན་འབྲུག་
པའི་རིང་ལུགས་ལ་མཆོག་ཏུ་གཞོལ་ཞིང༌། བྱ་ནག་ཆོས་ཀྱི་རྒྱལ་པོའི་རིགས་ལས་གྱུར་པའི་ཐེག་ཆེན་སྤྱོད་པ་ཆོས་ཀྱི་གྲགས་པ་བཀྲ་ཤིས་ནོར་བུ་དབང་གི་རྒྱལ་པོས་ས་ཕོ་འབྲུག་གི་ལོ་དབོ་ཟླ་བའི་
ཡར་གྱི་ངོའི་རྒྱལ་བ་གསུམ་པ་ལ་དཔལ་བཀྲ་ཤིས་མཐོང་སྨོན་གྱི་ཆོས་གྲྭ་ཆེན་པོར་སྦྱར་བའི་ཡི་གེ་པ་ནི་བཀྲ་ཤིས་དགོས་པའོ། །འདིས་ཀྱང་འགྲོ་ཀུན་ཚེ་གཅིག་སངས་རྒྱས་ཤོག །ཞུས་དག

། སྤར་བྱང་སྨོན་ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་གྱིས། །མ་རིག་མུན་སྟུག་གདུང་བ་གཏན་བཅོམ
སྙན་
བརྒྱུད་
ནས༑ །རྣམ་མཁྱེན་ཉམས་དགའི་གྲོང་གི་དཔལ་སྤྱོད་ཤོག །ལེགས་བྱས་སྣང་བའི་ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་ཉེར་དྲངས་པས། །མཁྱེན་གཉིས་འོད་སྟོང་
ཨི
འབར་བའི་ཕྲིན་ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་རྨད། །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་རྒ་འཇོ་བའི་བསམ་འཕེལ་དབང་། །དད་
གསུམ་རྒྱལ་མཚན་ཏོག་ཏུ་ལེགས་བཀོད་པས། །ཐུབ་བསྟན་རྣམ་པར་རྒྱལ་བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་རྡུལ་བརྩེགས་སྤོར། །ཟབ་དོན་ཆོས་མཛོད་རྣམ་རྒྱལ་གནྠོ་
ལར༑ །འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་ཟབ་དུཎྛ་བྷིའི་སྒྲ་དབྱངས། །ཆོས་སྐའི་རིང་བསྲེལ་ཟད་མེད་སྲིད་མཐའི་བར། །མི་ཟད་འཇོ་བའི་རྣམ་
།།ཅེས་མཆོག་གཟིགས་དམ་པ་ངག་དབང་མཐུ་སྟོབས་ཚུལ་
དཀར་ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་ཀྱང་དབང་བཅུའི་དཔལ་སྤྱོད་རྒྱུར་གྱུར་ཅིག།

ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན། །མཐུ་སྟོབས་ཚུལ་ཁྲིམས་བསྟན་འཛིན་རྒྱུ་མཚོ་ཡིས། །གཅེས་ཀུན་བསྡུས་ཤིང་ཁྲིགས་སུ་རབ་
སླེབ་པའི། །དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་ཐུགས་བསྐྱེད་ཀྱིས། །ངོ་མཚར་འཕྲུལ་
གྱི་དཔར་ལས་རབ་བསྐྲུན་ཞིང་། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་རྒྱལ་བའི་བསྟན་རྣམས་ཕྱོགས་བཅུ་ཡི། །ཡངས་པའི་འཇིག་རྟེན་ཁམས་སུ་འཕེལ་དང་ལྷན། །
མཁའ་མཉམ་འགྲོ་བས་སྐུ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་མཛོད་ཅིག། །།ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་གླིང་གི་གྲལ་མཐའ་བ་ཤཱཀྱའི་དགེ་སྦྱོང་ལྷ་དབང་རྡོ་རྗེ་རུ་
འབོད་པའི་གྱི་རྣ་བ་དེས་སོ།། །། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

