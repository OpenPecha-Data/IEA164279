༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2731
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugs chosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogsgnyisrgyamtsho, ed.
Descriptor
OriginalPublication
Place
[kathmandu]
Publisher drukpakagyuheritageproject
Date
[200?]
TotalVolumes 101
CurrentVolume(ofTotal) 74
NumberofTBRCIntroductoryPages 2
NumberofIntroductoryPages 4
NumberofTextPages 568
TBRCScanningInformation ScannedbyM/sSatluj SitiEnterprises, 63-FSujanSinghPark,
NewDelhi,India, fortheTibetanBuddhistResourceCenter, 115
5thAve.7thFloor,NewYork, NY 10003USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ཕུ༽ པའི་ནང་བཞུགས་པ་ལ། བཀའ་
༦༴ རྫོགས་པ་ཆེན་པོ་ཡང་ཟབ་དཀོན་ཅོག་སྤྱི་འདུས་ཀྱི་ལས་བྱང་ཆོག་ཁྲིགས་སུ་བཀོད་པ་ལ་ལྡེབ། ༣༠ 1-60 ཡང་ཟབ་དཀོན་མཆོག་སྤྱི་འདུས་ཀྱི་དབང་གི་མཚམས་སྦྱོར་གསང་ཆེན་མཆོག་གི་
ཉེ་ལམ་ལ་ལྡེབ། ༡༩ 61-98 དཀོན་མཆོག་སྤྱི་འདུས་ཀྱི་དབང་བསྐུར་བཀླགས་ཆོག་ཏུ་བཀོད་པ་ལ་ལྡེབ། ༡༤ 99-126 ཡང་ཟབ་དཀོན་མཆོག་སྤྱི་འདུས་ཀྱི་ལས་ཚོགས་ཚེ་སྒྲུབ་
༧ལྕགས་ཀྱི་རི་བོའི་དབང་བསྐུར་ཟབ་མོ་ལ་ལྡེབ། 127-140 ཡང་ཟབ་དཀོན་མཆོག་སྤྱི་འདུས་ཀྱི་ཚེ་སྒྲུབ་ལྕགས་ཀྱི་རི་བོའི་དབང་གི་མཚམས་སྦྱོར་བདུད་རྩིའི་ཆར་འབེབས་ལ་ལྡེབ།
༡༦ 141-172 ཡང་ཟབ་དཀོན་མཆོག་སྤྱི་འདུས་ཀྱི་ཚེ་དབང་གི་བཤད་པ་མདོར་བསྡུས་ལ་ལྡེབ། ༥ 173-182 འཇའ་ཚོན་ལུགས་ཀྱི་གུར་དྲག་གི་དབང་ལ་ལྡེབ། ༦
3 |「183-194 རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་བླ་བསྒྲུབ་འདོན་སྒོམ་ཟིན་བྲིས་དངོས་གྲུབ་མྱུར་ལམ་ལ་ལྡེབ། ༡༦ ཡང་ཟབ་བླ་སྒྲབ་དཀོན་མཆོག་སྤྱི་<

འདུས་ཀྱི་བསྙེན་སྒྲུབ་དམིགས་རིམ་བྱེད་ཚུལ་ཉུང་བསྡུས་ཙམ་བཀོད་པ་ལ་ལྡེབ། ༡༠ 227-246 ཡང་ཟབ་སྔོན་འགྲོའི་གསལ་བྱེད་ཟིན་བྲིས་ལ་ལྡེབ། 247-254
ཞཱི བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་བསྙེན་ཐབས་གསལ་བྱེད་ཟིན་བྲིས་ཡང་ཟབ་ལ་ལྡེབ། ༧ 255-268 ཡང་ཟབ་དཀོན་མཆོག་སྤྱི་འདུས་ཀྱི་བསྙེན་ཡིག་མདོར་
བསྡུས་སུ་བཀོད་པ་ལ་ལྡེབ། ༢༠ 269-308 ཡང་ཟབ་དཀོན་མཆོག་སྤྱི་འདུས་ཀྱི་ལས་བཞིའི་སྦྱིན་སྲེག་བཀླག་ཆོག་ཏུ་བཀོད་པ་ལ་ལྡེབ། ༡༥ 309-338 བཀའ་རྫོགས་པ་
ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་ཆ་ལག་ཐུན་མོང་གི་སྔོན་འགྲོ་ལ་ལྡེབ། ༡༡ 339-360 བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་ཁྲིད་ཡིག་གུ་རུའི་
དགོངས་རྒྱན་ལས་སྔོན་འགྲོའི་འདོན་ཆ་ཟུར་བཀོལ་ཐར་པའི་བདེ་ལམ་ལ་ལྡེབ། ༩ 361-378 རྫོགས་པ་ཆེན་པོ་ཡང་ཟབ་བླ་སྒྲབ་དཀོན་མཆོག་སྤྱི་འདུས་ཀྱི་ཁྲིད་ཡིག་གུ་རུའི་དགོངས་
རྒྱན་ཉིན་བྱེད་སྙིང་པོ་ལ་ལྡེབ། ༥༤379-486 རྫོགས་པ་ཆེན་པོ་ཡང་ཟབ་བླ་སྒྲུབ་དཀོན་མཆོག་སྤྱི་འདུས་ཀྱི་ཁྲིད་ཡིག་གུ་རུའི་དགོངས་རྒྱན་ཉིན་བྱེད་སྙིང་པོ་ལས་རྫོགས་རིམ་ཁྲིད་ཡིག་༤

༄༅། །ཁམས་གསུམ་ཡོངས་གྲོལ་ལ་ལྡེབ། ༤༡ 487-568 དཀར་ཆག་ལ་ལྡེབ། ༢ བཅས་བསྡོམས་ལྡེབ། ༢༨༥ བཞུབས།། །།
དཀར་
དུ།
ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།
གཉིས་
བྱོན
4(B)

BlankPageAsPerOriginalDocument 4(B)

༄༅། །བཀའ་རྫོགས་པ་ཆེན་པོ་ཡང་ཟབ་དཀོན་ཅོག་སྤྱི་འདུས་ཀྱི་ལས་བྱང་ཆོག་ཁྲིགས་སུ་བཀོད་པ་བཞུགས་སོ།།

༄༅། །ན་མོ་མ་ཧཱ་གུ་ར་བེ། འདིར་བཀའ་རྫོགས་པ་ཆེན་པོ་ཡང་ཟབ་དཀོན་ཅོག་སྤྱི་འདུས་ཀྱི་ལས་བྱང་ཆོག་
ཁྲིགས་སུ་བཀོད་པ་ལ། དང་པོ་སྐྱབས་ཡུལ་བསྐྱེད་མཆོད་སྐྱབས་འགྲོ་ཞུ་བསྟིམ་སེམས་བསྐྱེད་སོགས་རིམ་པ་འདི་ལྟར། རང་གི་སྤྱི་བོར་
དྲིན་ཆེན་རྩ་བའི་བླ་མ་དང་དབྱེར་མ་མཆིས་པའི་སློབ་དཔོན་ཆེན་པོ་པདྨ་འབྱུང་གནས་ལ་སྐྱབས་ཡུལ་དཀོན་མཆོག་
གསུམ་དང་བླ་མ་ཡི་དམ་མཁའ་འགྲོ་ཆོས་སྐྱོང་དང་བཅས་པས་བསྐོར་བ་སྐད་ཅིག་གིས་གསལ་བར་གྱུར། ཨོཾ་ཨཱཿ
༅། །སྙིགས་དུས་འགྲོ་བའི་གཉེན་གཅིག་པདྨ་འབྱུང༌།

དཀོན་
༄༅། །བཛྲ་ཨཧཱུྃ་ཧཱུྃ་ཧཱུྃ་ཕཊ། དེ་བཞིན་དུ། པཱཏྱཾ། པུ ཥྤ། དྷཱཔེ། ཨཱ་ལོ ཀེ། གནྠེ། ནི་ཝིདྱཱ། ཤཔྟ་བར་གྱིས་མཆོད། ན་
མོ་བདག་གཞན་དྲིན་ཆེན་ཕ་མས་ཐོག་དྲངས་པའི། །ནམ་མཁའ་མཉམ་པའི་སེམས་ཅན་མ་ལུས་པ། །འདི་བཟུང་བླ་མེད་བྱེང་ཆུབ་མ་ཐོབ་པར། །དྲིན་
ཆེན་བླ་མ་རྣམས་ལ་སྐྱབས་སུ་མཆིའོ། །སྟོན་མཆོག་སངས་རྒྱས་རྣམས་ལ་སྐྱབས་སུ་མཆིའོ། །སྐྱོབ་པའི་དམ་ཆོས་རྣམས་ལ་སྐྱབས་སུ་མཆིའོ།
འདྲེན་པའི་དགེ་འདུན་རྣམས་ལ་སྐྱབས་སུ་མཆིའོ། །ཡི་དམ་ལྷ་ཚོགས་རྣམས་ལ༴ དཔའ་བོ་མཁའ་འགྲོ་རྣམས་ལ༴ ཆོས་སྐྱོང་སྲུང་མ་རྣམས་

ལ༴ ན་མོ། རྒྱལ་བ་དགོངས་བརྒྱུད་བླ་མ་རྣམས་ལ་སྐྱབས་སུ་མཆིའོ། །རིག་འཛིན་བརྡ་བརྒྱུད་བླ་མ་རྣམས་ལ༴ གང་ཟག་སྙན་བརྒྱུད་བླ་མ་རྣམས་ལ༴ ཆོས་སྐུ་སྣང་བ་མཐའ་ཡས་སྐུ་
ལ༴ ལོངས་སྐུ་ཐུགས་རྗེ་ཆེན་པོའི་སྐུ་ལ༴ སྤྲུལ་སྐུ་པདྨ་འབྱུང་གནས་སྐ་ལ༴ མཁའ་འགྲོ་ཡེ་ཤེས་མཚོ་རྒྱལ༴ ཉང་བན་ཏིང་འཛིན་བཟང་པོའི༴ རིག་འཛིན་འཇའ་ཚོན་སྙིང་
པོའི༴ ཆོས་བདག་སྐྱེས་མཆོག་རྒྱ་མཚོའི༴ གྲུབ་མཆོག་མི་ཕམ་བློ་གྲོས༴ མཚུངས་མེད་བཟང་པོ་རྡོ་རྗེའི༴ ཡོངས་འཛིན་ཀུན་དགའ་ལྷུན་གྲུབ༴ མི་ཕམ་ཆོས་ཀྱི་དབང་ཕྱུག༴ ངག་
ཆོས་
དབང་ཀུན་དགའ་བསྟན་འཛིན༴ མི་ཕམ་ངག་དབང་མཐར་ཕྱིན༴ ཁྱབ་བདག་འཇམ་དཔལ་དཔའ་བོའི༴ ངག་དབང་རྣམ་རོལ་མཆོག་གི༴ྋ མཐུ་ཆེན་འཇམ་དཔལ་རྡོ་རྗེའི༴ རྗེ་བཙུན་སྒྲབ་
མཛོད་
བརྒྱུད་ཉི་མའི༴ འདྲེན་མཆོག་བསོད་ནམས་བསྟན་འཛིན༴ ངག་དབང་བསྟན་པའི་ཉི་མའི༴ མཐུ་སྟོབས་ཆོས་ཀྱི་རྒྱ་མཚོའི༴ རྗེ་བཙུན་མཁའ་ཁྱབ་ཉི་མའི་སྐུ་ལ་སྐྱབས་སུ་མཆིའོ། །དྲིན་
ཆེན་རྩ་བའི་བླ་མའི་སྐུ་ལ་སྐྱབས་སུ་མཆིའོ། །ལན་གསུམ། ལུས་ལ་སྐུ་ཡི་བྱིན་གྱིས་བརླབ་ཏུ་གསོལ། །ངག་ལ་གསུང་གི་བྱིན་གྱིས་བརླབ་ཏུ་གསོལ། །ཡིད་ལ་ཐུགས་ཀྱི་བྱིན་གྱིས་བརླབ་ཏུ་ ྷ་

༄༅། །གསོལ། །དབང་བཞི་བསྐུར་བར་བྱིན་གྱིས༴ །སྒྲིབ་བཞི་དག་པར་བྱིན་གྱིས༴ ལམ་བཞི་འབྱོངས་པར་བྱིན་གྱིས༴ སྐུ་བཞི་ཐོབ་པར་བྱིན་གྱིས་བརླབ་ཏུ་
གསོལ༑ །ཨོཾ་ཨཱཿ ཧཱུྃ་ཧོཿ སརྦ་སིདྡྷི་ཕ་ལ་ཧཱུྃ་ཨཱཿ དབང་བཞི་དངོས་གྲུབ་བླངས་ནས་སེམས་བསྐྱེད་པ་ནི། མ་སེམས་ཅན་ཐམས་ཅད་བདེ་གྱུར་ཅིག །སྡུག་བསྔལ་ཀུན་དང་བྲལ་གྱུར་ཅིག །བདེ་དང་
བྲལ་བར་མ་གྱུར་ཅིག །ཉེ་རིང་ཆགས་སྡང་བྲལ་གྱུར་ཅིག །ལན་གསུམ། གཏེར་གཞུང་ལས། ཐོག་མར་ལག་ལེན་ངོ་སྤྲོད་ཀྱིསྐལ་ལྡན་མྱུར་གྲོལ་གདམས་པ་བཤད༔ ཕྲིན་ལས་རང་གཞུང་བསྟན་པ་ནི༔ བཀྲ་ཤིས་བྱིན
ཆགས་དབེན་གནས་སུ༔ ཞེས་པས་བསྒྲུབ་བྱ་བསྟན། །ལས་བྱང་བསྟན་པ་ནི། དཀྱིལ་འཁོར་གཏོར་མཆོད་བཀོད་པའི་བྱེ་བྲག་རྣམས༔ བག་དྲོ་རྒྱན་ལྡན་རོལ་མོ་དབྱངས་དང་བཅས༔ སྐུ་གསུང་ཐུགས་རྟེན་ཡིད་འོང་མཛེས་ལྡན་
བཀྲམ༔ མཚམས་བསྐྱེད་སྲུང་འཁོར་སྐྱབས་འགྲོ་སེམས་བསྐྱེད་བྱ༔ ཡན་ལག་བདུན་དང་མཆོད་པ་བྱིན་རླབས་བྱ༔ ཏིང་འཛིན་གསལ་ཞིང་བསྐྱེད་རིམ་སྤྱན་འདྲེན་བསྟིམ༔ བསྟོད་པ་སྔགས་བཟླས་ཚོགས་མཆོད་རྟེན་ལ་འབད། ༈ སྔོན་
འགྲོ་ཐར་ལམ་དཀར་པོའི་རང་བྱིན་བརླབ་པ་ནི། ༀ་ཨཱཿ ཧཱུྃཧྲཱིཿ བདག་གཞན་ཕྱི་ནང་མི་དམིགས་གསལ་སྟོང་ངང༌། །མ་བཅོས་ལྷུག་པ་རང་སེམས་ཡི་གེ་ཧྲཱིཿ དེ་ཉིད་འོད་ཟེར་འཕྲོ་འདུས་དོན་གཉིས་

བྱས༑ །ཚུར་འདུས་རང་ལུས་ཁ་སར་པཱ་ཎིའི་སྐུ། །འོད་དཀར་འཇའ་ཟེར་ལྷམ་མེར་དཀྲོང་བསྐྱེད་གསལ། །ཞལ་གཅིག་ཕྱག་གཉིས་ཕྱེད་སྐྱིལ་རིན་ཆེན་བརྒྱན། །མཆོག་སྦྱིན་པདྨ་དཀར་པོའི
ཡུ་བ་འཛིན། །མགོན་པོ་འོད་དཔག་མེད་པའི་དབུ་རྒྱན་ཅན། །ཞི་དུལ་མཛེས་འཛུམ་འཇའ་ཚོན་འོད་ཀོར་འཁྱིལ། །སྣང་ལ་རང་བཞིན་མ་གྲུབ་སྒྱུ་མའི་སྐུ། །དེ་ལྟར་དམ་ཚིག་ཡེ་ཤེས་གཉིས་
མེད་གྱུར་བར་བསམ། ཐུགས་ཀར་པདྨ་འདབ་དྲུག་ལྟེ་བར་ཧྲཱིཿ མཐའ་མར་ཡིག་དྲུག་མགལ་མེ་ལྟ་བུར་འཁོར། །ཨོཾ་མ་ནི་པདྨེ་ཧཱུྃ་ཧྲཱིཿ ཅི་མང་བཟླ། གཉིས་པ་མདུན་བསྐྱེད་བྱིན་རླབས་ནི། སྤྱན་འདྲེན་
མཆོད་སྦྱིན་གཉིས་སོ། །དང་པོ་མགྲོན་བཞི་སྤྱན་འདྲེན་ཞིང་འབོད་པ་ནི། ཨོཾ་ཨཱཿ ཧཱུྃ། སླར་ཡང་གནས་གསུམ་ཡིག་འབྲུའི་འོད་ཟེར་གྱིས།ྋ།མདུན་དུ་མཆོད་པའི་མགྲོན་རྣམས་སྤྱན་འདྲེན་ནོ། །ན་
མོ༑ སངས་རྒྱས་རྐང་གཉིས་གཙོ་སྟེ་བདེན་པའི་མཆོག །ཆོས་ཉིད་ཆགས་དང་བྲལ་ཏེ་བདེན་པའི་མཆོག །དགེ་འདུན་འདུས་པའི་གཙོ་སྟེ་བདེན་པའི་མཆོག །བདེན་པའི་མཆོག་ནི་དཀོན་
མཆོག་གསུམ་གྱི་བཀའ། །དཀོན་མཆོག་བཀའ་ལ་མི་ཉན་གང་ཡང་མེད། །འཕགས་པའི་སྤྱན་གྱིས་མི་གཟིགས་གང་ཡང་མེད། །འབྱུང་བ་ལྔ་ལ་མི་བརྟེན་གང་ཡང་མེད། །ཟས་དང་སྐོམ་ལ་ ༷

།མི་ཆགས་གང་ཡང་མེད། །བདེན་པའི་ཚིག་གིས་མི་ཁྲོལ་གང་ཡང་མེད། །དེ་ཕྱིར་དཀོན་མཆོག་གསུམ་གྱི་བཀའ་ཡིན་པས། །མཆོད་སྦྱིན་གནས་འདིར་སྤྱན་
འདྲེན་གཤེགས་སུ་གསོལ། །རྣམ་བཞིའི་མགྲོན་ཀུན་བརྟན་པར་བཞུགས་སུ་གསོལ། །བཛྲ་ས་མཱ་ཡ་ཛཿ པདྨ་ཀ་མ་ལཱ་ཡ་སཾ སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏེ་ས་མ་ཡ་ཤྲཱི་ཡེ་ཧཱུཾ། གཉིས་པ་
མཆོད་སྦྱིན་དངོས་ནི། ན་མོ། ཨཱརྻ་པཱདྱ་པུཥྤ་དྷཱ་པེ་ཨ་ལོ་ཀེ་གྷདྡྷེ་ནཻ་ཝིདཱུ་ཤཔྟ་པྲ་ཏཱིཙྪ་ཨཱཿ ཧཱུཾ། རཱུ་པ་ཤཔྟ་གཎྛེ་རསྱ་སྤརྻ་པྲ་ཏཱིཙྪ་ཨཱཿ ཧཱུྃ། སརྦ་པཉྩ་ཨ་མྲྀ་ཏ་ཁ་རཾ་ཁཱ་ཧི། ༀ་སརྦ་པཱུ་ཛ་མེ་གྷ་ས་མུ་
དྲ་སྥ་ར་ཎ་ས་མ་ཡེ་ཨཱཿ ཧཱུྃ། ན་མོ།བདག་གི་བསམ་པའི་སྟོབས་དག་དང་།།དེ་བཞིན་གཤེགས་པའི་སྦྱིན་སྟོབས་དང་། །ཆོས་ཀྱི་དབྱིངས་ཀྱི་སྟོབས་རྣམས་ཀྱིས། །འཕགས་པ་རྣམས་ལ་
མཆོད་པ་དང༌། །སེམས་ཅན་རྣམས་ལ་ཕན་གདགས་ཕྱིར། །དོན་རྣམས་གང་དག་བསམ་པ་ཀུན། །དེ་དག་ཐམས་ཅད་ཅི་རིགས་པ། །འཇིག་རྟེན་ཁམས་འདིར་མ་ལུས་པ། །ཐོགས་པ་མེད་
པར་འབྱུང་གྱུར་ཅིག །རྒྱལ་བ་མཆོད་པས་མཉེས་གྱུར་ཅིག །དམ་ཅན་ཐུགས་དམ་བསྐང་གྱུར་ཅིག །རིགས་དྲུག་འདོད་པ་ཚིམ་གྱུར་ཅིག །ལན་ཆགས་བུ་ལོན་སོད་གྱུར་ཅིག །ཐམས་*

ཅད་ནམ་མཁའ་མཛོད་བཞིན་དུ། །ལོངས་སྤྱོད་ཟད་པ་མེད་པར་ཤོག །རྩོད་པ་མེད་ཅིང་འཚེ་མེད་པ། །རང་དབང་དུ་ནི་སྤྱོད་པར་ཤོག །འཕགས་པ་སྤྱན་རས་གཟིགས་དབང་གི །ཕྱག་ནས་
ཤྲཱྀ བབས་པའི་འོ་རྒྱུན་གྱིས། །ཡི་དྭགས་རྣམས་ནི་ཚིམ་བྱས་ནས། །ཁྲུས་བྱས་རྟག་ཏུ་བསིལ་བར་ཤོག །བསྟོད་པར་འོས་པ་ཐམས་ཅད་ལ། །ཞིང་རྡུལ་ཀུན་གྱི་གྲངས་སྙེད་ཀྱི། །ལུས་བཏུད་
པ་ཡིས་རྣམ་ཀུན་ཏུ། །མཆོག་ཏུ་དད་པས་ཕྱག་འཚལ་བསྟོད། །ཕྱག་འཚལ་བ་དང་མཆོད་ཅིང་བཤགས་པ་དང༌། །རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་ཅུང་ཟད་བདག་གིས་ཅི་
བསགས་པ། །ཐམས་ཅད་བླ་མེད་བྱང་ཆུབ་ཕྱིར་བསྔོའོ། །གསུམ་པ་གཏོར་མ་བྱིན་གྱིས་བརླབས་ཤིང་འབུལ་བ་ནི། དཀར་གཏོར། དམར་གཏོར། བགེགས་གཏོར་གསུམ་མོ། དང་པོ་དཀར་གཏོར་འབུལ་བ་ནི། བྱིན་
རླབས༑ འབུལ་བ། བདེན་ཚིག་བསྔོ་བ་དང་གསུམ་ལས། དང་པོ་བྱིན་གྱིས་བརླབ་པ་ནི། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསྭ་བྷཱ་ཝ་ཤུདྡྷེ྅་ཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་
ཡངས་ཤིང་རྒྱ་ཆེ་བའི་ནང་དུ་ཡིག་འབྲུ་གསུམ་འོད་དུ་ཞུ་བ་ལས་གཏོར་མ་ཟག་པ་མེད་པ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿ ཧཱུཾ། ལན་གསུམ་བརྗོད། ཨོཾ་ཨ་ཀཱ་རོ་མུ་ཁཾ་སརྦ་སྐྱུ

ཟ༄༅། །དྷརྨཱ་ནཾ་ཨཱ་དྱ་ནུཏྤནྣ་ཏྭ་ཏ་ཨོཾ་ཨཱཿ ཧཱུྃ་ཕཊ་སྭཱ་ཧཱ། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སཾ་བྷ་ར་སཾ་བྷ་ར་ཧཱུཾ། ལན་གསུམ་བརྗོད། བཅོམ་ལྡན་འདས་དེ་བཞིན་
གཤེགས་པ་རྒྱལ་བ་རིན་ཆེན་མང་ལ་ཕྱག་འཚལ་ལོ། །དེ་བཞིན་གཤེགས་པ་གཟུགས་མཛེས་དམ་པ་ལ༴ དེ་བཞིན་གཤེགས་པ་སྐྲ་འབྱམས་ཀླས་ལ༴ དེ་བཞིན་གཤེགས་པ་འཇིགས་པ་ཐམས་
LA
ཅད་དང་ཡོངས་སུ་བྲལ་བ་ལ་ཕྱག་འཚལ་ལོ། །གཉིས་པ་འབུལ་བ་ནི། མཆོད་སྦྱིན་གྱི་གཏོར་མ་འདོད་པའི་ཡོན་ཏན་ལྔ་དང་ལྡན་པ་འདི་ཉིད་དེང་འདིར་གཞི་བདག་དཀར་ཕྱོགས་ལ་མངོན་པར་དགའ་
2
བའི་ལྷ་ཀླུ་གནོད་སྦྱིན་དྲི་ཟ་བདུད་བཙན་རྒྱལ་པོ་གཟའ་ས་བདག་མཐུ་བོ་ཆེ་རྣམས་ལ་འབུལ་ལོ། །རྣལ་འབྱོར་པ་བདག་ཅག་དཔོན་སློབ་རྣམས་ཀྱི་དཀར་པོ་དགེ་བའི་ལས་སྒྲུབ་པའི་སྡོང་གྲོགས་གཉེན་
པོ་མཛད་དུ་གསོལ། ཨོ་རྒྱན་པདྨ་འབྱུང་གནས་ལ་སོགས་པ་སྔོན་བྱོན་རྒྱལ་བ་གོང་མ་རྣམས་ཀྱི་བཀའ་དང་དམ་ལས་མ་འདའ་བར། ད་ལྟ་བདག་ཅག་སྒྲུབ་པ་པོ་རྣམས་ཀྱི་ཅི་བསམ་པའི་དོན་
ཐམས་ཅད་ཡིད་བཞིན་དུ་འགྲུབ་པའི་ཕྲིན་ལས་མཛོད་ཅིག བདེན་ཚིག་བསྔོ་བ་ནི། ན་མོ། བདག་གི་བསམ་པའི་སྟོབས་དག་དང༌། །དེ་བཞིན་གཤེགས་པའི་སྦྱིན་སྟོབས་དང༌། །ཆོས་ཀྱི་

དབྱིངས་ཀྱི་སྟོབས་རྣམས་ཀྱིས། །གཞི་བདག་རྣམས་ལ་འདོད་ཡོན་ཚོགས། སེམས་ཅན་རྣམས་ལ་ཕན་གདགས་ཕྱིར། །དོན་རྣམས་གང་དག་བསམ་པ་ཀུན། །དེ་དག་ཐམས་ཅད་ཅི་རིགས་
པ༑ །འཇིག་རྟེན་ཁམས་འདིར་མ་ལུས་པ། །ཐོགས་པ་མེད་པར་འབྱུང་གྱུར་ཅིག གཉིས་པ་དམར་གཏོར་ལ་བྱིན་རླབས། འབུལ་བ། བདེན་ཚིག་གིས་བསྔོ་བ་གསུམ། དང་པོ་བྱིན་གྱིས་བརླབས་པ་ནི། ཨོཾ་སྭ་བྷ་
ཝས་སྦྱང་། སྟོང་པའི་ངང་ལས་ཨཿལས་ཀ་པཱ་ལའི་སྣོད་ཡངས་ཤིང་རྒྱ་ཆེ་བའི་ནང་དུ་ཡིག་འབྲུ་གསུམ་འོད་དུ་ཞུ་བ་ལས་དགྲ་བགེགས་ཀྱི་ཤ་ཁྲག་ལས་གྲུབ་པའི་གཏོར་མ་ཟག་པ་མེད་པ་ཡེ་ཤེས་ཀྱི་
བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿ ཧཱུཾ། ལན་གསུམ་བརྗོད། ཨཾ་ཨ་ཀཱ་རོ་སོགས། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་སོགས། ལན་གསུམ་བརྗོད། བཅོམ་ལྡན་འདས་དེ་བཞིན་གཤེགས་
པ་རྒྱལ་བ་རིན་ཆེན་མང་ལ་སོགས་བཞིའི་མཚན་བརྗོད། གཉིས་པ་འབུལ་བ་ནི། ཤ་ཁྲག་དམར་གྱིས་བརྒྱན་པའི་གཏོར་མ་འདི་ཉིད་དེང་འདིར་གཞི་བདག་དཀར་མཆོད་ལ་མི་དགྱེས་པའི་རིགས་གང་དང་
གང་ཡིན་པའི་གཞི་བདག་རྣམས་ལ་འབུལ་ལོ། །བདག་ཅག་དཔོན་སློབ་རྣམས་ཀྱི་དཀར་པོ་དགེ་བའི་ལས་སྒྲུབ་པའི་བར་ཆད་མི་བྱེད་ཅིང་དམ་པའི་ཆོས་དང་མཐུན་པའི་སྡོང་གྲོགས་གཉེན་པོ་མཛད་

ཟླ ༄༅། །དུ་གསོལ། ཨོ་རྒྱན་པདྨ་འབྱུང་གནས་ལ་སོགས་པ་སྔོན་བྱོན་རྒྱལ་བ་གོང་མ་རྣམས་ཀྱི་བཀའ་དང་དམ་ལ་མ་འདའ་བར། ད་ལྟ་བདག་ཅག་སྒྲབ་པ་པོ་རྣམས་ཀྱི་ཅི་
བསམ་པའི་དོན་ཐམས་ཅད་ཡིད་བཞིན་དུ་འགྲུབ་པའི་ཕྲིན་ལས་མཛོད་ཅིག གསུམ་པ་བདེན་པའི་ཚིག་གིས་བསྔོ་བ་ནི། ན་མོ། བདག་གི་བསམ་པའི་སྟོབས་དག་དང༌། །སོགས་གོང་བཞིན་བརྗོད། གསུམ་
པ་བགེགས་གཏོར་ལ། བྱིན་རླབས། འགུགས་བ། བཀའ་བསྒོ་བ། བགེགས་བསྐྲད་དམིགས་དང་བཞི་ལས། དང་པོ་བྱིན་བརླབས་ནི། ཨོཾ་སྭ་བྷཱ་ཝ་སོགས་ཀྱིས་སྦྱངས། སྟོང་པའི་ངང་ལས་ཨཾ་ལས་རིན་པོ་ཆེའི་སྣོད་
ཨོཾ་ཨ་ཡངས་ཤིང་རྒྱ་ཆེ་བའི་ནང་དུ་ཡིག་འབྲུ་གསུམ་འོད་དུ་ཞུ་བ་ལས། ལན་ཆགས་གླུད་ཀྱི་གཏོར་མ་ཟག་པ་མེད་པ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ༀ་ཨཱཿ ཧཱུྃ། ལན་གསུམ།
ཀ་རོ་སོགས་ལན་གསུམ། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་སོགས། ལན་གསུམ།ྋ བཅོམ་ལྡན་འདས་དེ་བཞིན་གཤེགས་པ་སོགས་བཞིའི་མཚན་བརྗོད། གཉིས་པ་བགེགས་དགུག་པ་ནི། རང་ཉིད་
སྤྱན་རས་གཟིགས་སུ་གསལ་བ་སྐད་ཅིག་གིས་དབང་ཆེན་འབར་བའི་ཏིང་འཛིན་དྲག་གཏུམ་ཁྲོ་རྔམས་མི་བཟད་གཟི་བྱིན་ཆེན་པོའི་རང་བཞིན་དུ་གྱུར་པར་བསམ། ན་མོ། དྲིན་ཅན་བླ་མ་རྩ་བརྒྱུད་

དཀོན་མཆོག་དང༌། །ཡི་དམ་མཁའ་འགྲོ་ཆོས་སྐྱོང་སྲུང་མ་དང༌། །ཏིང་འཛིན་སྔགས་དང་ཕྱག་རྒྱས་བྱིན་བརླབས་ནས། །རྒྱུ་འབྲས་བསླུ་བ་མེད་པའི་ནུས་མཐུ་ཡིས། །དེང་འདིར་དཀྱིལ་
ཤྲཱྀ འཁོར་མཆོད་པའི་བར་ཆད་ནི། །འབྱུང་པོ་མི་དང་མི་མིན་གདོན་བགེགས་རྣམས། །སྐད་ཅིག་ཙམ་གྱིས་གཏོར་མ་ལེན་ལ་ཁུག ྋ།གསུམ་པ་བཀའ་བསྒོ་བ་ནི། གནོད་འཚེ་དུག་ལྔའི་བར་ཆད་མ་བྱེད་
པར༑ །སྦྱིན་པའི་ཟས་ཟོ་བདེན་པའི་ཚིག་ལ་ཉོན། །སྔོན་གྱི་ལན་ཆགས་ཡིན་ཀྱང་འཁོར་བར་ཤོག །འཕྲལ་གྱི་རྐྱེན་ངན་ཡིན་ཀྱང་ཚིམ་པར་ཤོག །རང་ལ་དཔེ་ལོང་གཞན་ལ་གནོད་མ་
བྱེད༑ །སོ་སོ་རང་རང་གནས་སུ་འགྲོ་བར་གྱིས། །གལ་ཏེ་མི་འགྲོ་བར་ཆད་བྱེད་པ་ན། །ང་ཉིད་དབང་ཆེན་ཁྲོས་པས་སྤྲུལ་པ་འགྱེད། །ཁམས་གསུམ་མ་ལུས་རྡུལ་དུ་བརླག་པར་འགྱུར།
དེ་བས་ད་ལྟ་ཉིད་དུ་ཕྱིར་དེངས་ཤིག བཞི་པ་བསྐྲད་དམིགས་ནི། བདག་ཉིད་ཡི་དམ་དུ་གསལ་བའི་ཐུགས་ཀ་ནས་ཁྲོ་བོ་དང་ཁྲོ་མོ་དང་ཡིག་འབྲུ་དང་ཕྱག་མཚན་དང་འཇའ་ཚོན་གྱི་ཚོགས་དཔག་ཏུ་
མེད་པ་འཕྲོས་པས་གནོད་བྱེད་གདོན་བགེགས་འབྱུང་པོ་ཐམས་ཅད་ནམ་མཁའ་ལ་དེངས། ས་གཞི་ལ་ཐིམ། བར་སྣང་ལ་བྱེར། མིང་གི་ལྷག་མ་ཙམ་ཡང་མེད་པར་གྱུར། བཛྲ་མཿསརྦ་གཙྪ
12

།གནོད་བྱེད་འབྱུང་པོ་ཨུ་ཙ་ཏ་ཡ་ཕཊ་ཕཊ་ཕཊ ཅེས་དྲག་སྔགས་བཟླས་ཤིང་ཡུངས་ཀར་ཐུན་གྱིས་བྲབ། གུ་གུལ་ནག་པོའི་དུད་པ་འཚུབས་འཁྱིལ་བཏང༌། ཕཊ་ཀྱི་སྒྲ་དང་རྐང་གླིང་རོལ་མོ་
དཀོན་༄༅།
སྒྲོགས༑ དྲུག་པ་སྲུང་འཁོར་ལ་སྤྱི་དང་ཁྱད་པར་གཉིས་སོ། །དང་པོ་སྤྱིར་སྲུང་འཁོར་བསྒོམ་པ་ནི། སླར་ཡང་བདག་ཉིད་ཀྱི་ཐུགས་ཀ་ནས་འོད་ཟེར་དཔག་ཏུ་མེད་པ་འཕྲོས་པས། ཕྱོགས་བཞི་ལ་ཟུག མཚམས་
བཞི་ལ་བཀྲམ། སྟེང་འོག་བར་མཚམས་འཇའ་ཟེར་འོད་ཀློང་གི་ཁྱབ་བརྡལ་མཐའ་དང་མུ་མེད་པའི་རབ་འབྱམས་རང་བཞིན་ལྷུན་གྱིས་གྲུབ་པའི་དཀྱིལ་འཁོར་ཆེན་པོར་གསལ་བར་གྱུར། ༀ་
བདུན་
ཨཱཿ ཧཱུྃ་བཛྲར ཀྵ་རཀྵ་ཧཱུྃ་ཧཱུྃ་ཧཱུྃ། ཧཱུྃ། བདག་ཉིད་རྟ་མཆོག་ཧེ་རུ་ཀ །ཐུགས་ཀའི་ཧཱུཾ་ལས་འོད་ཟེར་འཕྲོས། །སྟེང་འོག་ཕྱོགས་མཚམས་མ་ལུས་ཀུན། །རྡོ་རྗེའི་ཕྱག་མཚན་འབར་བས་
འདོན་ཁེངས༑ །དེ་ཡི་ཕྱི་རིམ་ཡིག་འབྲུ་དང༌། །ཁྲོ་ཆུང་མེ་རི་ཟེར་གྱིས་གཏམས། །བར་ཆད་འབྱུང་པོའི་མིང་ཡང་མེད། རང་བཞིན་སྲུང་འཁོར་ལྷུན་གྱིས་གྲུབ། བཛྲ་རཏྣ་པདྨ་ཀརྨ་ཙཀྲ་རཀྵ་རཀྵ་
འགྲིགས་
ཧཱུྃ་ཧཱུྃ་ཧཱུྃ། གཉིས་པ་ཁྱད་པར་གྱི་སྲུང་འཁོར་བསྒོམ་པ་ནི། ཧྲཱིཿ བདག་ཉིད་འགྱུར་མེད་ཡེ་ནས་རྡོ་རྗེའི་སྐ༔ ཕྱི་ནང་སྣོད་བཅུད་གཞལ་ཡས་སྐྱེ་འགྲོ་ལྷ ྋ ཕྱོགས་དང་ཕྱོགས་མཚམས་འཇའ་འོད་མཚོན་

ཆས་གཏམས༔ རྡོ་རྗེའི་ས་གཞི་རྭ་གུར་མེ་རིས་བསྐོར༔ ཨོྃ་བཛྲ་རཀྵ་ཛྭ་ལ་རཾ༔ སྐྱབས་འགྲོ་སེམས་བསྐྱེད་ནི། ཨོཾ་ཨཱཿ ཧྰུྃ༔ སྐྱབས་གནས་དམ་པ་རྣམས་ལ་སྐྱབས་སུ་མཆི༔ རྒྱུད་དྲུག་
འཁོར་བར་འཁྱམས་པའི་ཕ་མ་ཀུན༔ བཟོད་མེད་གདུང་བས་སངས་རྒྱས་ཐོབ་བྱའི་ཕྱིར༔ ཀུན་ཀྱང་བྱང་ཆུབ་མཆོག་ཏུ་སེམས་བསྐྱེད་དོ༔ ལན་གསུམ། ཡན་ལག་བདུན་པ་ནི། ཨོཾ་ཨཱཿ
010 ཆོས་རྣམས་ཐམས་ཅད་སྐུ་གསུམ་རང་བཞིན་ལ༔ གཉིས་མེད་ཀློང་ཡངས་ཆེན་པོར་ཕྱག་འཚལ་ལོ༔ མ་བཅོས་མཐའ་བྲལ་མཉམ་པ་ཉིད་ཀྱིས་མཆོད༔ རང་སེམས་སངས་རྒྱས་མ་
རྟོགས་མཐོལ་ལོ་བཤགས༔ གནས་ལུགས་རང་རིག་ངང་དུ་ཡི་རང་ངོ༔ འཛིན་མེད་ཁྱབ་བརྡལ་རོལ་པའི་ཆོས་འཁོར་བསྐོར༔ འཁོར་འདས་དབྱེར་མེད་བཞུགས་པར་གསོལ་བ་
འདེབས༔ ཆོས་དབྱིངས་ལྷུན་གྲུབ་ཆེན་པོར་བསྔོ་བར་བྱ༔ ཟུང་འཇུག་ཀུན་ཁྱབ་བདེ་ཆེན་མཆོག་ཐོབ་ཤོག༔ རྡོར་སེམས་སྒོམ་བཟླས་ནི། རང་ཉིད་ཐ་མལ་སྤྱི་གཙུག་ཏུ༔ རིགས་འདུས་རྡོར་
སེམས་འོད་ཀྱི་སྐུ༔ དཀར་འཚེར་རྡོར་དྲིལ་རིན་ཆེན་བརྒྱན༔ སྐྱིལ་ཀྲུང་ཞལ་འཛུམ་བརྩེ་བའི་ཉམས༔ ཐུགས་ཀར་ཧཱུཾ་ལ་ཡིག་བརྒྱས་བསྐོར༔ འོ་རྒྱུན་ལྟ་བུའི་བདུད་རྩི་བབས༔ སྤྱི

། གཙུག་རྐང་མཐིལ་ཡན་ཆད་ཀྱི༔ ནད་གདོན་སྡིག་སྒྲིབ་ཐམས་ཅད་དག༔ ཤེལ་བུམ་ནོ་ཡིས་གང་བ་ལྟར༔ གསལ་སྟོང་ངང་ནས་བཟླས་པར་བྱ༔ ཨོྃ་བཛྲ་ས་༄༅།དཀོན་
ཏྭ་ས་མ་ཡ། མ་ནུ་པཱ་ལ་ཡ། བཛྲ་ས་ཏྭ་ཏྭེ་ནོ་པ་ཏི ཥྛ། དྲི་བྷོ་མེ་བྷ་ཝ། སུ་ཏོཥྱོ་མེ་བྷ་ཝ། སུ་པོཥྱོ་མེ་བྷ་ཝ། ཨནུ་རཀྟོ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ། ཙི་ཏྟཾ་ཤྲི་
ཡཿ ཀུ་རུ་ཧཱུྃ། ཧ་ཧ་ཧ་ཧ་ཧོཿ བྷ་ག་ཝཱན་སརྦ་ཏ་ཐཱ་ག་ཏ་བཛྲ་མཱ་མེ་མུ ཉྩ། བཛྲཱི་བྷ་ཝ། མ་ཧཱ་ས་མ་ཡ་ས་ཏྭ་ཨཱཿ ཞེས་ཡིག་བརྒྱ་དང༌།ཨོཾ་བཛྲ་ས་ཏྭ་ཧཱུཾ། ཞེས་བཟླ། གསོལ་བ་གདབ་པ་
མགོན་པོ་བདག་ནི་མི་ཤེས་རྨོངས་པ་ཡིས། །དམ་ཚིག་ལས་ནི་འགལ་ཞིང་ཉམས། །བླ་མ་མགོན་པོས་སྐྱབས་མཛོད་ཅིག །གཙོ་བོ་རྡོ་རྗེ་འཛིན་པ་ཆེ། །ཐུགས་རྗེ་ཆེན་པོའི་བདག་ཉིད་
ཅན༑ །འགྲོ་བའི་གཙོ་ལ་བདག་སྐྱབས་མཆི། །སྐུ་གསུང་ཐུགས་རྩ་བ་དང་ཡན་ལག་གི་དམ་ཚིག་ཉམས་པ་ཐམས་ཅད་མཐོལ་ལོ་བཤགས་སོ། །སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་
བྱང་ཞིང་དག་པར་མཛད་དུ་གསོལ། །ཞེས་གསོལ་བ་བཏབ་པས་རྡོ་རྗེ་སེམས་དཔའ་འོད་དུ་ཞུ་ནས་རང་ཉིད་ལ་ཐིམ་པར་གྱུར། ཞེས་ཞུ་བསྟིམ་བྱ། མཎྜལ་ནི། ཨོཾ་བཛྲ་བྷཱ་མི་ཨཱཿ ཧཱུྃ། གཞི་རྣམ་

པར་དག་པ་དབང་ཆེན་གསེར་གྱི་ས་གཞི། ཨོཾ་བཛྲ་རེ་ཥེ་ཨཱཿ ཧཱུཾ། ཕྱི་ལྕགས་རིའི་འཁོར་ཡུག་གིས་བསྐོར་བའི་དབུས་སུ་ཧཱུཾ། རི་ཡི་རྒྱལ་པོ་རི་རབ། ཤར་ལུས་འཕགས་པོ། ལྷོ་འཛམ་བུའི་
གླིང་༑ ནུབ་བ་ལང་སྤྱོད། བྱང་སྒྲ་མི་སྙན། ཤར་དུ་ལུས་དང་ལུས་འཕགས། ལྷོར་རྔ་ཡབ་དང་རྔ་ཡབ་གཞན། ནུབ་ཏུ་གཡོ་ལྡན་དང་ལམ་མཆོག་འགྲོ། བྱང་དུ་སྒྲ་མི་སྙན་དང་སྒྲ་མི་སྙན་
གྱི་ཟླ། རིན་པོ་ཆེའི་རི་བོ། དཔག་བསམ་གྱི་ཤིང་། འདོད་འཇོའི་བ། མ་རྨོས་པའི་ལོ་ཏོག འཁོར་ལོ་རིན་པོ་ཆེ། ནོར་བུ་རིན་པོ་ཆེ། བཙུན་མོ་རིན་པོ་ཆེ། བློན་པོ་རིན་པོ་ཆེ། གླང་
པོ་རིན་པོ་ཆེ། རྟ་མཆོག་རིན་པོ་ཆེ། དམག་དཔོན་རིན་པོ་ཆེ། གཏེར་ཆེན་པོའི་བུམ་པ། སྒེག་པ་མ། ཕྲེང་བ་མ། གླུ་མ། གར་མ། མེ་ཏོག་མ། བདུག་སྤོས་མ། སྣང་གསལ་
མ༑ དྲི་ཆབ་མ། ཉི་མ། ཟླ་བ། རིན་པོ་ཆེའི་གདུགས། ཕྱོགས་ལས་རྣམ་པར་རྒྱལ་བའི་རྒྱལ་མཚན། དབུས་སུ་ལྷ་དང་མིའི་དཔལ་འབྱོར་ཕུན་སུམ་ཚོགས་པ་མ་ཚང་བ་མེད་པ། ཚང་
ཞིང་ཡིད་དུ་འོང་བ་དང་བཅས་པ་འདི་ཉིད་བདག་གཞན་གྱི་ལུས་ལོངས་སྤྱོད་དུས་གསུམ་གྱི་དགེ་ཚོགས་ཞིང་ཁམས་རྒྱ་མཚོའི་མཆོད་སྤྲིན་དང་བཅས་པ་འདི་རྣམས། སྐྱབས་གནས་མ་ལུས་པ་

༄༅། །འདུས་པའི་སྤྱི་གཟུགས། རྒྱལ་དབང་ཆེན་པོ་པདྨ་འབྱུང་གནས་སྐུ་གསུམ་བླ་མ་གཙོ་བོར་བཞུགས་པའི་དྲིན་ཅན་རྩ་བ་དང༌། བརྒྱུད་པར་བཅས་པའི་དཔལ་ལྡན་བླ་མ་
དམ་པ་རྣམས་དང༌། ཡི་དམ་དཀྱིལ་འཁོར་གྱི་ལྷ་ཚོགས། དཀོན་ཅོག་རིན་པོ་ཆེ་རྣམ་པ་གསུམ། མཁའ་འགྲོ་ཆོས་སྐྱོང༌། ནོར་ལྷ་གཏེར་བདག་འཁོར་དང་བཅས་པ་ཐམས་ཅད་
དང༑ ཕྱོགས་བཅུ་དུས་གསུམ་གྱི་རྒྱལ་བ་སྲས་དང་སློབ་མར་བཅས་པ་མ་ལུས་པར་གུས་པས་འབུལ་བར་བགྱིའོ། །ཐུགས་རྗེས་འགྲོ་བའི་དོན་དུ་བཞེས་སུ་གསོལ། །བཞེས་ནས་བྱིན་གྱིས་
བརླབ་ཏུ་གསོལ། །གུ་རུ་ཨི་དཾ་མཎྜལ་ཀཾ་ནིརྻ་ཏཱ་ཡ་ནི། སྨོན་ལམ་ནི། མཉེས་བྱེད་མཎྜལ་བཟང་པོ་འདི་ཕུལ་བས། །བྱང་ཆུབ་ལམ་ལ་བར་ཆད་མི་འབྱུང་ཞིང༌། །དུས་གསུམ་རྒྱལ་པའི་
དགོངས་པ་རྫོགས་པ་དང༌། །སྲིད་པར་མི་འཁྲུལ་ཞི་བར་མི་གོལ་ཞིང༌། །ནམ་མཁའ་དང་མཉམ་པའི་འགྲོ་རྣམས་སྒྲོལ་བར་ཤོག བླ་མའི་རྣལ་འབྱོར་ནི། ཨེ་མ་ཧོཿ རང་ལུས་འོད་ཕུང་པདྨ་དྲག་པོ་
རྩལ༑ །མདངས་གསལ་མེ་འོད་གསལ་སྟོང་ལྷག་གེའི་ངང༌། །ཕྱོགས་མཚམས་ནམ་མཁའ་འཇའ་འོད་ཟེར་གྱི་ཀློང་། །སྤྱི་བོར་བླ་མ་པད་འབྱུང་སྤྱན་རས་གཟིགས། །རིགས་ཀྱི་བདག་པོ་སྣང་

བ་མཐའ་ཡས་དང༌། །གཞན་ཡང་མདོ་རྒྱུད་བསྟན་བཅོས་མན་ངག་སོགས། །རྒྱ་བོད་མཁས་གྲུབ་བླ་མ་ཐམས་ཅད་བཞུགས། །སྐུ་གསུམ་མཎྜལ་ནི། ཨོཾ་ཨཱཿ ཧཱུཾ། ཆོས་དབྱིངས་མཎྜལ་རིག་
པས་བརྒྱན་པ་འདི༔ བླ་མ་སངས་རྒྱས་ཆོས་ཀྱི་སྐུ་ལ་འབུལ༔ རང་ལུས་མཎྜལ་དབང་པོས་བརྒྱན་པ་འདི༔ བླ་མ་ལོངས་སྤྱོད་རྫོགས་པའི་སྐ་ལ་འབུལ༔ རིན་ཆེན་མཎྜལ་གསེར་གཡུས་
བརྒྱན་པ་འདི༔ བླ་མཐུགས་རྗེ་སྤྲུལ་པའི་སྐུ་ལ་འབུལ༔ བཞེས་ནས་བདག་རྒྱུད་བྱིན་གྱིས་བརླབ་ཏུ་གསོལ༔ གསོལ་འདེབས་ནི། ཨོཾ་ཨཱཿ ཧཱུཾ། ཐོག་མའི་སངས་རྒྱས་ཀུན་བཟང་སྣང་མཐའ་
ཡས༑ །གངས་ཅན་མགོན་པོ་ཁ་སར་པཱ་ཎི་དང༌། །འཇའ་ལུས་སྣང་སྲིད་དབང་སྡུད་པདྨ་འབྱུང༌། །བདེ་ཆེན་མཁའ་དབྱིངས་ཡེ་ཤེས་མཚོ་རྒྱལ་མ། །རྡོ་རྗེའི་སྐུ་བརྙེས་ཉང་བན་ཏིང་འཛིན་
བཟང་༑ ཡང་སྤྲུལ་རིག་འཛིན་སྙིང་པོའི་མཚན་ཅན་དང་། །མི་ཕམ་བློ་གྲོས་བཟང་པོ་རྡོ་རྗེའི་ཞབས། །ཡོངས་འཛིན་དམ་པ་ཆོས་ཀྱི་དབང་ཕྱུག་རྗེ། །ཀུན་དགའ་བསྟན་འཛིན་ངག་དབང་མཐར་
ཕྱིན་ཞབས། །འཇམ་དཔལ་དཔའ་པོ་ཆོས་ཀྱི་ཉི་མ་རྗེ། །རྣམ་རོལ་མཚན་ཅན་འཇམ་དཔའ་རྡོ་རྗེ་དང༌། །སྒྲུབ་རྒྱུད་ཉི་མ་བསོད་ནམས་བསྟན་འཛིན་ཞབས། །བསྟན་པའི་ཉི་མ་ཆོས་ཀྱི་རྒྱ་མཚོ་

ཟླ༢ ༄༅། །མཆོག །འདྲེན་མཆོག་མཉམ་མེད་མཁའ་ཁྱབ་ཉི་མའི་ཞབས། །དོན་གཉིས་མཐར་ཕྱིན་རྩ་བའི་བླ་མ་ལ། གསོལ་བ་འདེབས་སོ་བྱིན་གྱིས་བརླབ་ཏུ་གསོལ། །ཀ
དག་ལྷུན་གྲུབ་གཞི་ཐོག་ཕེབས་པ་དང༌། །ཁྲེགས་ཆོད་ཐོད་རྒལ་ལམ་ལ་རྩལ་འབྱོངས་ཏེ།།སྐུ་དང་ཡེ་ཤེས་དབྱེར་མེད་མངོན་གྱུར་ཅིང༌། །མཐའ་ཡས་འགྲོ་ཀུན་སྤྲུལ་པས་འདྲེན་པར་
ཤོག །ཀཱ་ཡ་ཝཱ་ཀ་ཙིཏྟ་སིདྡྷི་ཧཱུྃ། བླ་མ་རང་ལ་བསྟིམ། མཆོད་རྫས་བྱིན་རླབས་ནི། རཾ་ཡཾ་ཁཾཁཾ ཨོཾ་ཨཱཿ ཧཱུཾ༔ རང་གི་གནས་གསུམ་ཡིག་འབྲུ་གསུམ་གྱིས་མཚན༔ དེ་ལས་ཟེར་མ་ཕྱོགས་བཅུར་
རབ་འཕྲོས་པས༔ མཆོད་རྫས་དངོས་འཛིན་རྣམ་རྟོག་བག་ཆགས་ཀུན༔ ཉེས་སྐྱོན་བསྲེགས་གཏོར་སྦྱངས་བཀྲུས་བདུད་རྩིར་གྱུར༔ སྨན་རཀ་གཏོར་མཆོད་འོད་ཕུང་ལྡེམས་སེ་ལྡེམ༔
མེད་མཆོད་པ་དཔག་ཡས་བསམ་མི་ཁྱབ༔ ཨོཾ་བྷཾ་ཏྲཾ་ཧྲཱིཿ ཨཱཿདངོས་གཞི་ཏིང་ངེ་འཛིན་ནི། ཨོཾ་ཨཱཿ ཧཱུཾ༔ འཁོར་འདས་སྣང་སྲིད་གཉིས་བསྡུས་ཆོས་རྣམས་ཀུན༔ ཡེ་ནས་སྟོང་ཞིང་ནམ་མཁའ་ལྟ་
བུ་ལ༔ གཟུང་འཛིན་སྤང་བླང་བྱ་བྱེད་མཐའ་ལས་འདས༔ པདྨ་སམྦྷ་བདག་ནི་དེ་ལྟར་སྨྲ༔ དྷརྨ་དྷཱ་ཏུ་སྭ་བྷཱ་ཝ་ཨཱཿ ཧཱུྃ༔ གཙོ་བོ་ལྷ་བསྐྱེད་ནི། ཧྲཱིཿ༔ བདག་དང་མདུན་རྟེན་བུམ་པ་ཡོངས་

རྫོགས་པར༔ དཀོན་མཆོག་སྤྱི་འདུས་པདྨ་འོད་འབར་སྐུ༔ དཀར་གསལ་མདངས་ལྔ་མཛེས་འཛུམ་རྒྱན་གྱིས་སྤྲས༔ རྡོ་རྗེ་ཐོད་པ་ཚེ་བུམ་རིན་ཆེན་བརྒྱན༔ པད་ཞྭ་རྒོད་ལྡེམ་ཁ་ཊཱཾ་གཡོན་ན་
འཁྲིལ༔ ཕོད་ཀ་ཆོས་གོས་ཟ་འོག་བེར་ཕྱམ་ཅན༔ མཚན་དཔེས་རབ་བརྒྱན་འོད་ཀྱི་དཀྱིལ་འཁོར་མཛེས༔ མཉམ་ཉིད་བདེ་ཆེན་འཁྱིལ་བའི་སྐྱིལ་ཀྲུང་བཞུགས༔ འོད་ཀྱི་ལུས་ལ་ཡེ་ཤེས་
སྙིང་པོ་ཅན༔ གསལ་སྟོང་ཐུགས་རྗེའི་འོད་ཟེར་ཀུན་ལ་སྙོམས༔ ཚེ་དང་ཡེ་ཤེས་ལས་མཆོག་ཌཱཀྐིའི་ཚོགས༔ མཁའ་འགྲོ་འཇའ་སྤྲིན་རྣམ་མང་འཁྲིགས་པའི་དབུས༔ སྐུ་ཡི་སྤྲུལ་པས་ཞིང་
ཁམས་ཡོངས་ལ་ཁྱབ༔ ནམ་མཁའི་ལུས་ཅན་གར་ཡང་ཐོགས་པ་མེད༔ བདེ་གཤེགས་ཀུན་གྱི་བཀོད་པ་སྐ་ལ་རྫོགས༔ ཀུན་ཀྱང་རྒྱལ་བའི་དཀྱིལ་འཁོར་ཟང་ཐལ་ལ༔ བགེགས་དང་བར་
ཆད་ཞེས་བྱའི་མིང་ཡང་མེད༔ སྣང་སྟོང་སྒྱ་མ་ཙམ་དུ་གསལ་བར་བསྐྱེད༔ དེ་ལྟར་དུ་གསལ་བའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། དེ་དག་ལས་འོད་ཟེར་འཕྲོས་
པས༑ ཟངས་མདོག་དཔལ་གྱི་རི་བོ་པདྨ་འོད་ཀྱི་གཞལ་ཡས་ནས་ཨོ་རྒྱན་གྱི་གུ་རུ་པདྨ་འབྱུང་གནས་ལ་འཁོར་རྒྱལ་བ་རབ་འབྱམས་ཀྱིས་བསྐོར་བ་ཏིལ་གྱི་གོང་བུ་ཁ་བྱེ་བ་ལྟ་བུ་དཔག་ཏུ་མེད་པ་

༄༅། །སྤྱན་དྲངས། སྤྱན་འདྲེན་པ་ནི། ཧྲཱིཿ སྔོན་གྱི་བསྐལ་པའི་དང་པོ་ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་ཤའི་མཚོ་གླིང་དུ༔ པདྨ་གེ་སར་སྡོང་པོ་
1/1/01
ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་བསྒྲུབ་ཀྱིས༔ བྱིན་གྱིས་བརླབ་ཕྱིར་
གཤེགས་སུ་གསོལ༔ གནས་མཆོག་འདི་རུ་བྱིན་ཕོབ་ལ༔ སྒྲུབ་མཆོག་བདག་ལ་དབང་བཞི་སྐུར༔ བགེགས་དང་ལོག་འདྲེན་བར་ཆད་སོལ༔ ྋམཆོག་དང་ཐུན་མོང་དངོས་གྲུབ་
སྩོལ༔ བྱིན་དབབ་པ་ནི། ཨོཾ་ཨཱཿ ཧཱུྃབཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛཿསིདྡྷི་ཕ་ལ་ཧཱུྃ་ཨཱཿ ལྀན་གསུམ། ཕྱག་འཚལ་བ་ནི། ན་མོ་སྐྱེ་འགགས་འགྱུར་མེད་ཕྲིན་ལས་རྫོགས༔ རང་བྱུང་
ཐུགས་རྗེས་འགྲོ་རྣམས་སྒྲོལ༔ ཡིད་བཞིན་དངོས་གྲུབ་ཆར་འབེབས་པ༔ པདྨ་འོད་འབར་སྐུ་ལ་ཕྱག་འཚལ་ལོ༔ མཆོད་པ་འབུལ་བ་ནི། ༀ་ཨཱཿ ཧཱུཾ། མཆོད་འོས་ཕྱི་ནང་སྣོད་བཅུད་
ཀུན༔ བློ་ཡིས་སྤྲུལ་ལམ་ལྷུན་གྱིས་གྲུབ༔ ཏིང་འཛིན་མཉམ་ཉིད་ཆེན་པོ་རུ༔ དཀོན་མཆོག་སྤྱི་འདུས་རྒྱལ་བར་འབུལ༔ གཞན་ཡང་མཆོད་རྫས་བྱེ་བྲག་ནི༔ མཛེས་པའི་མེ་ཏོག་དབུ་ལ

འབུལ༔ དྲི་ཞིམ་བདུག་སྤོས་ཤངས་ལ་འབུལ༔ སྣང་གསལ་མར་མེ་སྤྱན་ལ༴ མཆོད་ཡོན་དྲི་ཆབ་སྐུ་ལ༴ རོ་ལྡན་ཞལ་ཟས་ལྗགས་ལ༴ སྙན་པའི་རོལ་མོ་ཐུགས་ལ༴ ཕྱག་རྒྱ་གར་
གྱི་མཆོད་པ་འབུལ༔ བསྟོད་དབྱངས་གླུ་ཡི་མཆོད་པ་འབུལ༔ འདོད་ཡོན་མ་སྤངས་ཕྱི་མཆོད་འབུལ༔ ཉོན་མོངས་མ་སྤངས་ནང་མཆོད༴ འདུ་འབྲལ་མེད་པའི་གསང་མཆོད༴ རྩ་
བརྒྱད་སྟོང་སྦྱར་སྨན་མཆོད༴ དུག་ལྔ་བསྒྲལ་བའི་རཀྟ༴ བ་ལིང་གཏོར་མའི་མཆོད་པ༴ དམ་རྫས་བདུད་རྩིའི་མཆོད་པ་འབུལ༔ བླང་དོར་མེད་པའི་མཆོད་པ་
བཞེས༔ ཨཉྙཾ། པཱཏྱཾ། པུཉྫེ། དྷཱཔེ། ཨཱ་ལོ་ཀེ། གནྡྷ། ནཻ་ཝིདྱཱ། ཤཔྟ་པྲ་ཏཱིཙྪ་ཨཱཿ ཧཱུྃ། མ་ཧཱུ་པཉྩ་རཀྟ་བ་ལིངྐ་ཁཱ་ཧིཿ བདུད་རྩི་ལག་མཆོད་ནི། ཨོཾ་ཨཱཿ ཧཱུྃ ཆོས་སྐུ་སྣང་བ་
མཐའ་ཡས་ཞལ་དུ་སརྦ་པཉྩ་ཨ་མྲྀ་ཏ་ཁ་རཾ་ཁཱ་ཧི༔ ལོངས་སྐུ་ཐུགས་རྗེ་ཆེན་པོའི་ཞལ་དུ༴ སྤྲུལ་སྐུ་པདྨ་འབྱུང་གནས་ཞལ་དུ༴ མཁའ་འགྲོ་ཡེ་ཤེས་མཚོ་རྒྱལ༴ ཉང་བན་ཏིང་འཛིན་བཟང་
པོའི༴ རིག་འཛིན་འཇའ་ཚོན་སྙིང་པོའི༴ ཆོས་བདག་སྐྱེས་མཆོག་རྒྱ་མཚོའི༴ གྲུབ་མཆོག་མི་ཕམ་བློ་གྲོས་ཞལ་དུ་སརྦ་པཉྩ་ཨ་མྲྀ་ཏ་ཁ་རཾ་ཁཱ་ཧི༔ མཚུངས་མེད་བཟང་པོ་རྡོ་

༄༅། །རྗེའི༴ ཡོངས་འཛིན་ཀུན་དགའ་ལྷུན་གྲུབ༴ མི་ཕམ་ཆོས་ཀྱི་དབང་ཕྱུག༴ ངག་དབང་ཀུན་དགའ་བསྟན་འཛིན༴ མི་ཕམ་ངག་དབང་མཐར་ཕྱིན༴ ཁྱབ་
ག
བདག་འཇམ་དཔལ་དཔའ་བོའི༴ ངག་དབང་རྣམ་རོལ་མཆོག་གི༴ མཐུ་ཆེན་འཇམ་དཔལ་རྡོ་རྗེའི༴ྋ རྗེ་བཙུན་སྒྲུབ་བརྒྱུད་ཉི་མའི༴ འདྲེན་མཆོག་བསོད་ནམས་བསྟན་འཛིན༴ ངག་དབང་
བསྟན་པའི་ཉི་མའི༴ མཐུ་སྟོབས་ཆོས་ཀྱི་རྒྱ་མཚོའི༴ རྗེ་བཙུན་མཁའ་ཁྱབ་ཉི་མའི་ཞལ་ངུ༴ དྲིན་ཅན་རྩ་བའི་བླ་མའི༴ ཡི་དམ་གུ་རུ་དྲག་པོའི༴ མཁའ་འགྲོ་སེང་གེའི་གདོང་
ཅན༴ བཀའ་སྲུང་གཏེར་སྲུང་རྒྱ་མཚོའི༴ གཞན་ཡང་མཆོད་འོས་རྒྱ་མཚོའི་ཞལ་དུ་སརྦ་པཉྩ་ཨ་མྲྀ་ཏ་ཁ་རཾ་ཁཱ་ཧི༔ བསྟོད་པ་ནི། ཧྲཱིཿ རྒྱལ་བ་ཐམས་ཅད་ཡེ་ཤེས་ཀློང་དུ་གཅིག༔ ཆོས་
ཉིད་དོན་ལ་ཆ་ལུགས་མི་མངའ་ཡང་༔ ཐབས་མཁས་གང་འདུལ་སོ་སོའི་སྐུར་སྟོན་པ༔ ཐུགས་རྗེས་སྤྲུལ་བསྒྱུར་འགྱེད་ལ་ཕྱག་འཚལ་བསྟོད༔ བདེར་གཤེགས་ཀུན་འདུས་གཞོན་ནུ་ལོ་
བརྒྱད་ཚུལ༔ འགྲོ་བ་ཡོངས་ཀྱི་སྐྱབས་མགོན་པདྨ་འབྱུང་༔ འགྱུར་མེད་སྐུ་མདོག་གངས་ལ་ཉི་ཤར་ལྟར༔ དམར་མདངས་ཅུང་ཟད་མཚེར་ལ་ཕྱག་འཚལ་བསྟོད༔ ཐབས་ཤེས་དབྱེར་མེད་ཕླ

རྡོ་རྗེ་ཐོད་པ་དང་༔ ཟུང་འཇུག་ཚེ་དང་ཡེ་ཤེས་བུམ་པ་འཛིན༔ དུག་གསུམ་རྩད་གཅོད་ཁ་ཊཾ་ཡུམ་གྱི་ཚུལ༔ ཁྲོ་འཛུམ་འགྲོ་འདུལ་མཛད་ལ་ཕྱག་འཚལ་བསྟོད༔ ཆོས་གོས་དམར་པོ་གསེར་
གྱི་ཧ་རིས་ཅན༔ ཤ་བའི་སྙན་ཞུ་རྒོད་ལྡེམ་དར་སྣས་བརྒྱན༔ པདྨའི་གདན་ལ་མཚན་དང་དཔེ་བྱད་འབར༔ ཕྱི་ནང་ཡོན་ཏན་རྫོགས་ལ་ཕྱག་འཚལ་བསྟོད༔ སྐུ་དང་ཞིང་ཁམས་ཡེ་ནས་འདུ་
འབྲལ་མེད༔ ཕྱོགས་བཅུ་ཀུན་ཀྱང་རྒྱལ་བའི་ཆོ་འཕྲུལ་ལས༔ ཆེ་ཆུང་མ་ངེས་སྐུ་གསུམ་ངང་དུ་བཞུགས༔ སྤྲུལ་པའི་གློག་སྟོང་འཁྱུག་ལ་ཕྱག་འཚལ་བསྟོད༔ གཟི་བརྗིད་ཉི་མ་འབུམ་གྱི་
འོད་ཟེར་གྱིས༔ ཚེ་ཡི་དངོས་གྲུབ་རང་བཞིན་གནས་ནས་འགུགས༔ དགོས་འདོད་རེ་སྐོང་ཡིད་བཞིན་མཆོག་གི་ངང་༔ འཆི་མེད་རྡོ་རྗེའི་སྐ་ལ་ཕྱག་འཚལ་བསྟོད༔ དེ་ལྟར་མཆོད་དང་
བསྟོད་བྱ་མི་དམིགས་ཀྱང་༔ གློ་བུར་དྲི་མའི་རྣམ་རྟོག་བསལ་ཕྱིར་དུ༔ ཐབས་ཤེས་དབྱེར་མེད་ཆུ་ལ་ཆུ་བཞག་ཚུལ༔ གཉིས་མེད་རོལ་པ་ཆེན་པོར་ཕྱག་འཚལ་བསྟོད༔ བཟླས་དམིགས་
ནི། བདག་མདུན་བུམ་ལྷ་དག་གི་ཐུགས་ཀར་པདྨ་དཀར་པོ་འདབ་བརྒྱད་ཟླ་སྟེང་གསེར་གྱི་རྡོ་རྗེའི་ལྟེ་བར་ཡི་གེ་ཧཱུཾ་གིས་མཚན་པའི་མཐར་སྔགས་ཕྲེང་རང་སྒྲ་དང་བཅས་པ་གཡས་སུ་འཁོར་བར་

།གསལ། བདག་ཉིད་ཀྱི་ཐུགས་ཀའི་སྔགས་ཕྲེང་ལས་འོད་ཟེར་འཕྲོས། མདུན་བུམ་གྱི་ཐུགས་ཀར་ཕོག ཐུགས་རྒྱུད་བསྐལ་ཏེ་བདག་མདུན་བུམ་ལྷའི་ས་བོན་༄ ༅།
སྔགས་ཕྲེང་ལས་འོད་ཟེར་སྣ་ཚོགས་དཔག་ཏུ་མེད་པ་འཕྲོས། ཞིང་རབ་འབྱམས་ཀྱི་རྒྱལ་བ་ཐམས་ཅད་ལ་མཆོད་པ་བླ་ན་མེད་པ་ཕུལ། སྐུ་གསུང་ཐུགས་ཀྱི་བྱིན་རླབས་ཐམས་ཅད་བསྡུས་བར་དུ་
ལྷ་སྲིན་སྡེ་བརྒྱད་ཐམས་ཅད་དབང་དུ་བསྡུས། །ཅི་བསྒོ་བའི་ལས་ཐམས་ཅད་ཐོགས་མེད་དུ་བསྒྲུབ། མར་རིགས་དྲུག་གི་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། བདེ་བས་ཚིམ་པར་
བྱས༑ སངས་རྒྱས་ཀྱི་སར་བཀོད། མཐར་རང་གི་འོད་ཀྱིས་སྣང་སྲིད་ཐམས་ཅད་ལྷ་སྔགས་ཡེ་ཤེས་ཀྱི་རོལ་པར་འབྱམས་ཀླས་པར་གྱུར་པར་བསམས་ལ། ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་
ཅི་མང་བཟླའོ། །ཚེ་འགུགས་ཟུར་དུ་མི་བྱེད་ན། ཚེ་བསྙེན་ནི། ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཨཱ་ཡུ་ཥེ་ཧཱུཾ་ཎི་ཛ༔ མཐར་ལས་བཞི་གང་མོས་པའི་སྤྱི་དང་སྒེར་ཅི་ལྕོགས་ཀྱི་ཤམ་བུ་སྤྲོ་ན་གཙོ་བསྙེན་མཐར། ཨོཾ་ཤཱནྟིཾ་
ཀུ་རུ་ཡེ་སྭཱ་ཧཱ༔ བྷཾ་པུབྦཱི་ཀུ་རུ་ཡེ་སྭཱ་ཧཱ༔ ཧྲཱིཿ ཝ་ཤཾ་ཀུ་རུ་ཡེ་སྭཱ་ཧཱ༔ ཧཱུཾ་མཱ་ར་ཡ་ཕཊཿ༔ ལྷག་ཆད་ཁ་སྐོང་ཡིག་བརྒྱ་དང་དབྱངས་གསལ་རྟེན་འབྲེལ་སྙིང་པོ་སོགས་ལན་གསུམ་རེ་བྱ། དེ་ནས་ཡི་དམ་དྲག་པོའི་ལ

བྱང་སྦྱན་འདྲེན་པ་ནི། ཧཱུཾ། ཆོས་སྐུ་ཞི་བའི་ངང་ལས་མ་གཡོས་ཀྱང་༔ གཟུགས་སྐུ་པདྨ་འོད་འབར་སྐད་ཅིག་ལ༔ རྔམས་བརྗིད་ཁྲོས་པའི་ངར་སྐད་ཕྱོགས་བཅུར་སྒྲོགས༔ སྤྲུལ་པ་ཡང་སྤྲུལ
དཔག་ཡས་འཇིགས་ཚུལ་སྟོན༔ྋ ཆེ་མཆོག་དམར་ནག་མེ་ཡི་ཕྲེང་བ་ཅན༔ དེང་འདིར་རྣལ་འབྱོར་བདག་གི་གྲོགས་ལ་བྱོན༔ ཛཆོས་ཀྱི་དབྱིངས་ནས་སྒྱ་མར་སྐུར་བཞེངས་ལ༔ དུག་
གསུམ་འབར་བའི་ཁྲོ་གཏུམ་འཇིགས་གཟུགས་ཅན༔ དྲེགས་པ་སྡེ་བརྒྱད་འདུལ་ཕྱིར་གཤེགས་སུ་གསོལ༔ རྒྱལ་བསེན་དམ་སྲི་འདུལ་ཕྱིར་གཤེགས་སུ་གསོལ༔ གཉན་ལྷོག་སྨྱོ་འབོགས་
འདུལ་ཕྱིར༴ མཐའ་ཡི་དམག་དཔུང་བཟློག་ཕྱིར༴ སྣང་སྲིད་བྲན་དུ་བཀོལ་ཕྱིར༴ དབང་དང་དངོས་གྲུབ་སྩོལ་ཕྱིར་གཤེགས་སུ་གསོལ༔ མཆོདཔ་ནི། ཧཱུཾ༔ སྲིད་གསུམ་ཡེ་ནས་གཏོར་
གཞོང་དུ༔ སྣང་སྲིད་ཐམས་ཅད་གཏོར་མར་སྦྱངས༔ འཁོར་འདས་ཡོངས་སྒྲོལ་ཆེན་པོའི་ཚོགས༔ དབང་དྲག་འབར་བ་ཁྱེད་ལ་འབུལ༔ སྟོང་གསུམ་སྟོང་གི་གཏོར་གཞོང་དུ༔ རི་རབ་
འབར་བའི་དཔལ་བཤོས་བཙུགས༔ སྐྱེ་འགྲོ་སེམས་ཅན་གྲངས་ལས་འདས༔ དབང་དྲག་འབར་བ་ཁྱེད་ལ་འབུལ༔ བྷནྡྷ་འབར་བའི་གཏོར་གཞོང་དུ༔ དགྲ་བགེགས་ཤ་ཁྲག་ཐོད་ཚིལ་ ཱ
26

།སྤུངས༔ ཞག་དང་རླངས་པ་ཆི་ལི་ལི༔ དབང་དྲག་འབར་བའི་ཐུགས་དམ་བསྐང་༔ བདུད་རྩི་གཏོར་ཆེན་རཀྟའི་མཚོ༔ སྦྱོར་སྒྲོལ་ཏིང་འཛིན་ཚོགས་མཆོད་༄༅།
དང་༔ ཕྱི་ནང་གསང་བའི་མཆོད་སྤྲིན་གཏིབས༔ དབང་དྲག་འབར་བའི་ཐུགས་དམ་བསྐང་༔ བསྟོད་པ་ནི། ཧཱུཾ༔ བདེ་ཆེན་རང་བཞིན་ཁྲོས་པའི་དཀྱིལ་འཁོར་ནས༔ དཀོན་མཆོག་སྤྱི་
འདུས་དམར་ནག་འབར་བའི་སྐ༔ ཟུར་ཞལ་གཡོན་གཟིགས་ཞབས་གཉིས་དོར་སྟབས་བསྒྲད༔ ཞལ་གདངས་ལྗགས་འདྲིལ་རྣོ་དཀར་མཆེ་བ་གཙིགས༔ དགྲ་བགེགས་ཤ་ཁྲག་རུས་པ་ཀྲུམ་
ཀྲུམ་གསོལ༔ སྤྱན་གསུམ་དམར་ཟླུམ་སྡང་མིག་ཕྱོགས་བཅུར་འཁྱིལ༔ དྲེགས་པ་ཕོ་མོ་འདར་ཞིང་སྔངས་བར་བྱེད༔ ཤངས་ནས་རླུང་འཚུབས་འབྲུག་སྒྲ་ལྡིར་བ་ཡིས༔ ཁམས་གསུམ་
སྲིད་གསུམ་དབང་སྡད་ཟིལ་གྱིས་གནོན༔ རལ་པ་ཁམ་ནག་ནམ་མཁའི་དབྱིངས་ལ་བསྒྲེངས༔ ཁྲོ་ཆུང་མང་པོས་དགྲ་བགེགས་ཐལ་བར་བརློག༔ ཕྱག་གཡས་གསེར་གྱི་རྡོ་རྗེས་མཐའ་
དམག་ཟློག༔ གཡོན་པས་ལྕགས་སྡིག་ནག་པོའི་སྤྲུལ་པ་འགྱེད༔ ཀླུ་རྣམས་འདུལ་ཕྱིར་སྦྲུལ་རིགས་ལྔ་ཡིས་བརྒྱན༔ འཁོར་བ་སྟོངས་མཛད་མགོ་ཕྲེང་ལྔ་བཅུས་བརྒྱན༔ གླང་ཆེན་ཀོ་རློན

སྟོབས་བཅུ་ལྷུན་གྱིས་རྫོགས༔ སྟག་ཤམ་ང་རྒྱལ་དྲེགས་པ་དབང་དུ་བསྡུས༔ རིན་ཆེན་རུས་རྒྱན་མཁའ་འགྲོ་རོལ་དུ་ཁྲིད༔ བ་སྤུའི་རྩེ་ནས་ཁྲོ་ཆུང་ཚྭ་ཚྭ་འཕྲོ༔ མེ་དུད་ཟེར་གྱིས་སྲིད
གསུམ་སྐར་ལྟར་འཁྲུགས༔ གུ་རུ་དྲག་པོའི་སྐུ་ལ་ཕྱག་འཚལ་བསྟོད༔ དབང་དྲག་འབར་བའི་ཐུགས་དམ་དུས་ལ་བབ༔ རྣལ་འབྱོར་བདག་གི་སྔོན་གྱི་དམ་ཚིག་གིས༔ ལྷ་མཆོག་ཁྱེད་ལ་
གདུང་བས་འབོད་ལགས་ན༔ ཁྱོད་ཀྱི་ཐུགས་དམ་གནད་ནས་ད་བསྐུལ་ཅིག༔ གདུག་པའི་དགྲ་བགེགས་འདུལ་བའི་དུས་ལ་བབ༔ ནག་པོ་ཀླུ་གཉན་འདུལ་བའི་དུས་ལ་བབ༔ དྲེགས་པ་
གཟའ་རྒོད་འདུལ་བའི་དུས་ལ་བབ༔ ལྷ་སྲིན་སྡེ་བརྒྱད་འདུལ་བའི༴ པེ་ཀར་སྲོག་བདག་འདུལ་པའི༴ མཐའ་ཡི་དམག་དཔུང་ཟློག་པའི༴ མི་ནད་ཕྱུགས་ནད་ཟློག་པའི་དུས་ལ་
བབ༔ རྣལ་འབྱོར་བཅོལ་བའི་ཕྲིན་ལས་འགྲུབ་པར་མཛོད༔ བཟླས་པ་བྱ་བ་ནི། ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་དམར་ནག་གི་མཐའ་སྐོར་དུ་སྔགས་ཕྲེང་གཡས་སུ་འཁོར་བ། དེ་
ལས་འོད་ཟེར་དམར་ནག་ཡེ་ཤེས་ཀྱི་མེ་དང་མཚོན་ཆའི་ཚོགས་འཕྲོས་མ་རུངས་གདུག་པ་ཅན་ཐམས་ཅད་ཚར་བཅད། མཐར་སྣང་སྲིད་ཐམས་ཅད་རིག་འཛིན་དྲག་པོའི་སྐར་གསལ་བར་

༄༅། །གྱུར། ཨོཾ་ཨཱཿ ཧཱུྃ་ཨར་ཙིག་ནིར་ཙིག་ན་མོ་བྷ་ག་ཝ་ཏེ་ཧཱུྃ་ཧཱུྃ་ཕཊ་༔ ཅེས་བཟླས། ཤམ་བུ་སྤྲོ་ན། ཨ་ཡ་མ་དུ་རུ་ཙ་ཤ་ན་ས་མ་ཡ་ཧཱུྃ་ཧཱུྃ་ཕཊ་ཕཊ་བྷྱོཿ་བྷྱོཿ་ཟློག་ཟློག་བྷྱོཿ་ཟློག
ཅིག༔ གཏེར་སྲུང་སེང་གདོང་མའི་ལས་བྱང་བསྐྱེད་དྲང་ནི། བྷྱོཿ མ་སྐྱེས་རྫོགས་པ་ཆོས་ཀྱི་དབྱིངས་ཉིད་ལས༔ སྐྱེ་བའི་ཆོ་འཕྲུལ་འབར་བའི་སྐུར་སྟོན་པ༔ འགྲོ་བའི་དོན་མཛད་ཡེ་ཤེས་མཁའ་
འགྲོ་མ༔ ནམ་མཁའི་མདོག་ཅན་དབུ་ནི་སེང་གེའི་གདོང་༔ གཅེར་བུ་ལོངས་སྤྱོད་རྫོགས་པའི་སྐུ་མངའ་མ༔ ཕྱག་གཡས་གྲི་གུག་གཡོན་པས་ཐོད་ཁྲག་འཛིན༔ དུག་ལྔ་གཅོད་ཅིང་སྐྱེ་མེད་
དབྱིངས་སུ་རོལ༔ རྩེ་གསུམ་མཆན་དུ་བཟུང་ནས་དུག་གསུམ་སྒྲོལ༔ རུས་རྒྱན་མེ་ལོང་རྒྱན་གྱིས་ཌཱ་ཀི་དབང་དུ་སྡུད༔ ཡེ་ཤེས་མེ་རིས་མ་རིག་མུན་པ་འཇོམས༔ གཡས་བསྐུམ་གཡོན་
བརྐྱང་ཐབས་ཤེས་དབྱེར་མེད་ངང་༔ པདྨ་ཉི་ཟླ་བམ་རོའི་གདན་ལ་བཞུགས༔ རང་བཞིན་གནས་ནས་སྤྱན་འདྲེན་གཤེགས་སུ་གསོལ༔ ཕྱག་འཚལ་བ་ནི། བྷྱོཿ༔ སྐུ་གསུང་ཐུགས་སྤྲུལ་མཁའ་
འགྲོའི་ཚོགས༔ ཕྲིན་ལས་སྤྲུལ་པ་མ་མོའི་ཚོགས༔ ཀུན་ཀྱང་ཡང་སྤྲུལ་བསམ་མི་ཁྱབ༔ གུས་པའི་ཡིད་ཀྱིས་ཕྱག་འཚལ་ལོ༔ མཆོད་པ་ནི། ན་མོ་ལྕང་ལོ་བཅས་པའི་བྷནྡྷ་✖

རུ༔ དམར་གཏོར་ཁྲག་དང་ཞག་གིས་བརྒྱན༔ ཤ་སྣ་སྙིང་སྣའི་རྒྱལ་མཚན་བཙུགས༔ མཁའ་འགྲོ་འཁོར་བཅས་ཐུགས་དམ་བསྐང་༔ རཀྟའི་རྦ་ཀློང་ཕྱ་ར་ར༔ འོ་མཚོ་དཀར་དྭངས་ཀྱི་
ལི་ལི༔ ཞག་གི་རྒྱ་མཚོ་མེ་རེ་རེ༔ ཞུན་ཆེན་གསུར་དུད་ཆི་ལི་ལི༔ རྔ་དུང་རོལ་མོ་དི་རི་རི༔ རྐང་གླིང་ཐོད་རྔ་ཁྲོ་ལོ་ལོ༔ དགྲ་བོའི་ཤ་ཁྲག་དམར་ཉིལ་ཉིལ༔ མཁའ་འགྲོ་འཁོར་
བཅས་ཐུགས་དམ་བསྐང་༔ དམ་ཉམས་དགྲ་བགེགས་མྱུར་དུ་སྒྲོལ༔ ཌཱ་ཀི་ནཱི་སིང་ཧ་མུ་ཁ་ས་པ་རི་ཝཱ་ར་ཨཧཱུྃ་པཱཏྱཾ་པུཥྤ་དྷཱ་པེ་ཨཱ་ལོ་ཀེ་གནྠེ་ནཻཝིདྱ་ཤཔྟ་པྲ་ཏཱིཙྪ་སྭཱ་ཧཱ། མ་ཧཱ་མཾ་ས་ཁཱ་ཧི། མ་
ཧཱ་ཙིཏྟ་ཁཱ་ཏི། མ་ཧཱ་རཀྟ་ཁཱ་ཧི། མ་ཧཱ་གོ་རོ་ཙ་ན་ཁཱ་ཧི། མ་ཧཱ་བ་སུ་ཏ་ཁཱ་ཧི། མ་ཧཱ་བ་ལིངྐ་ཁཱ་ཧི། བསྟོད་པ་ནི། བྷྱོཿ རྣམ་དག་ཡེ་ཤེས་ཆེ་ལ་མངའ་བརྙེས་མ༔ འགྲོ་བའི་དོན་མཛད་ཡེ་
ཤེས་ཌཱ་ཀི་མཿ༔ བྱིན་རླབས་ལུས་ངག་ཡིད་ལ་སྨིན་མཛད་མ༔ ཡེ་ཤེས་ཌཱ་ཀི་མ་ལ་ཕྱག་འཚལ་བསྟོད༔ ཆོས་སྐུ་མི་འགྱུར་སྐུ་མདོག་མཐིང་ནག་ལ༔ ཐུགས་རྗེ་ཁྲོས་པས་གདུག་པ་ཚར་
གཅོད་ཅིང་༔ ཉོན་མོངས་རྩད་གཅོད་གྲི་གུག་འབར་བ་གཡས༔ འཁོར་བ་སྟོང་མཛད་ཐོད་ཁྲག་ཁ་ཊཾ་གཡོན༔ ཐབས་ཤེས་དབྱེར་མེད་པདྨའི་གདན་ལ་བཞེངས༔ རིགས་ཀྱི་གཙོ་མོར་ཁྲོ་མོ་

༄༅། །བཞི་ཡིས་བསྐོར༔ མཁའ་འགྲོ་འབུམ་དང་བཅས་ལ་ཕྱག་འཚལ་བསྟོད༔ བཟླས་དམིགས་ནི། ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་མཐིང་ནག་གི་མཐར་
སྔགས་ཕྲེང་འཁོར་བ་དེ་ལས་འོད་ཟེར་འཕྲོས། དམ་ཆོས་སྒྲུབ་པའི་བར་ཆད་ཐམས་ཅད་བཅོམ་ནས་དམིགས་མེད་དུ་གྱུར་པར་བསམ། ཨཿ ཀཿསཿ མཿརཿཙཿ ཤཿདཿརཿསཿམཿརཿ ཡཿ
ཕཊཿ༔ ཅེས་ཅི་འགྲུབ་བཟླ། ལྷག་ཆད།ཁ་སྐོང་ཡིག་བརྒྱ་དང་དབྱངས་གསལ་རྟེན་འབྲེལ་སྙིང་པོ་ཅི་མང་བཟླའོ། །དངོས་གྲུབ་ཞུ་བ་ནི། ཧོཿ ཡི་དམ་རྩ་བ་གསུམ་གྱི་ལྷ་ཚོགས་ཁྱེད་རྣམས་ལ་མཁྱེན་པའི་ཡེ་ཤེས། བརྩེ་
བའི་ཐུགས་རྗེ། མཛད་པའི་ཕྲིན་ལས། སྐྱོབ་པའི་ནུས་མཐུ་བསམ་གྱིས་མི་ཁྱབ་པ་མངའ་བ་ལགས་པས། བདག་སོགས་དུས་ངན་པའི་སེམས་ཅན་རྣམས་ལ་རྐྱེན་ཕྱི་ནང་གི་བར་ཆད་སོལ་ལ་
མཆོག་ཐུན་མོང་གཉིས་ཀྱི་དངོས་གྲུབ་སྩོལ་ཅིག གཏེར་སྲུང་དགེ་བསྙེན་ཆེན་པོའི་གསོལ་མཆོད་ནི། ཧཱུཾ། དགེ་བསྙེན་མཐུ་སྟོབས་ཆེན་པོ་ནི། །དར་ནག་བེར་ཆེན་སྐ་ལ་གསོལ། །ཕྱག་ན་སྙིང་དང་
ཕུར་པ་བསྣམས། །ཆིབས་སུ་རྟ་ནག་རྟིང་དཀར་ཆིབས། །མི་མགོ་བརྒྱ་ཡི་ཕྲེང་བས་བརྒྱན། །སྦྲུལ་ནག་ལྔ་བརྒྱའི་དོ་ཤལ་ཅན། །སྐྱེ་འགྲོ་ཡོངས་ལ་མངའ་མཛད་པའི། །དགེ་བསྙེན་ཆེན་པོ་

འཁོར་བཅས་ལ། །ཕྱི་ནང་བསྐང་རྟེན་མཆོད་པ་འབུལ །མཐུན་པའི་དམ་རྫས་མཆོད་པ་བཞེས། །རྣམ་འབྱོར་བདག་གི་སྡོང་གྲོགས་མཛོད། །ཐོག་མཐའ་བར་དང་ཕྱི་ནང་གསང་བ་ཡི།
གཏེར་གྱི་སྲུང་མ་གཉན་པོ་འཁོར་བཅས་ལ། །མཐུན་པའི་དམ་རྫས་མཆོད་འབུལ་འདི་བཞེས་མཛོད། །ཡང་ཟབ་ཆོས་འཕེལ་བསྟན་འཛིན་ཞབས་བརྟན་ཅིང༌། །ཆོས་དང་མཐུན་པའི་ཕྲིན་ལས་
བསྒྲུབ་པར་མཛོད། །མགྲོན་རིས་མེད་སྤྱི་ལ་གཏོར་མ་འབུལ་བ་ནི། ༀ་ཨཱཿ ཧཱུྃ། རབ་ཏུ་ཡངས་པ་པདྨའི་སྣོད་ནང་དུ། །ཤ་ལྔ་བདུད་རྩི་ལྔ་ལས་བྱུང་བ་ཡི། །ཡེ་ཤེས་བདུད་རྩིའི་རང་བཞིན་གཏོར་མ་
ནི༑ །ཁ་དོག་དྲི་རོ་ནུས་པ་ཕུན་ཚོགས་པ། །ཟག་མེད་བདེ་བ་ཆེན་པོ་བསྐྱེད་པར་གྱུར། །ཨོཾ་ཨཱཿ ཧཱུྃ་ཧ་ཧོ་ཧྲཱིཿ ལན་གསུམ། འདས་དང་འཇིག་རྟེན་ལྷ་ཚོགས་སྤྱན་དྲངས་བཀུག་པར་བསམས་ནས། ཕེ་གྱི་
སྒྲ་ཡིས་ཕྱོགས་བཅུ་དུས་གསུམ་གྱི། །དཀོན་མཆོག་རིན་ཆེན་རྩ་བརྒྱུད་བླ་མ་དང༌། །ཡི་དམ་མཁའ་འགྲོ་ཆོས་སྐྱོང་ནོར་གྱི་ལྷ། །འཇིག་རྟེན་སྐྱོང་བ་འཁོར་བཅས་གཏོར་མའི་མགྲོན། །མ་
ལུས་སྤྱན་འདྲེན་གནས་འདིར་གཤེགས་སུ་གསོལ། །གསུམ་པ་མཆོག་གི་མགྲོན་རྣམས་ལྗགས་འོད་ཀྱིས་གཏོར་མའི་བདུད་རྩི་འདྲེན་པ་དང་། །འཇིག་རྟེན་པ་རྣམས་ཀྱིས་ཧབ་ཤར་རོལ་པར་མོས་ནས། ཐུགས་རྗེའི་བདག་ཉིད་

ཟླ༄༅། །དཀོན་མཆོག་རིན་ཆེན་ལ། །དམ་རྫས་བདུད་རྩིའི་གཏོར་མ་འདི་འབུལ་ལོ། །ཁ་ཁ་ཁཱ་ཧི་ཁཱ་ཧི་བ་ལིང། །བཞེས་ནས་བདག་སོགས་བརྩེ་བས་ཉེར་བཟུང་ནས།
འཁོར་བའི་གནས་ནས་འདྲེན་པར་མཛད་དུ་གསོལ། །བྱིན་རླབས་སྩོལ་བའི་རྩ་བརྒྱུད་བླ་མ་ལ། །དམ་རྫས་བདུད་རྩིའི་གཏོར་མ༴ ཁ་ཁ་ཁཱ་ཧི་ཁཱ་ཧི བཞེས་ནས་བདག་རྒྱུད་བྱིན་གྱིས་བརླབ་
པ་དང༌། །ཏིང་ངེ་འཛིན་གྱི་ཉམས་རྟོགས་གོང་དུ་འཕེལ། །ཕྱག་རྒྱ་ཆེན་པོའི་གནས་ལུགས་རྟོགས་པར་མཛོད། །དངོས་གྲུབ་སྩོལ་བའི་ཡི་དམ་ལྷ་ཚོགས་ལ། །དམ་རྫས་བདུད་རྩིའི་གཏོར་མ་
འདི་འབུལ་ལོ། །ཁ་ཁ་ཁཱ་ཧི་ཁཱ་ཧི་བ་ལིང། བཞེས་ནས་བྱང་ཆུབ་སྒྲུབ་པའི་མཐུན་རྐྱེན་དང༌། །ཚེ་དང་བསོད་ནམས་དབང་ཕྱུག་སྙན་གྲགས་སྟོབས། །དཔལ་དང་འབྱོར་པ་མ་ལུས་རྒྱས་པར་
མཛོད༑ །བར་ཆད་སེལ་བའི་དཔའ་བོ་མཁའ་འགྲོ་ལ། །དམ་རྫས་བདུད་རྩིའི༴ །ཁ་ཁ་ཁཱ་ཧི་ཁཱ་ཧི༴ བཞེས་ནས་དུས་མིན་འཆི་བའི་ནད་གདོན་བགེགས། །བྱད་བཅུག་ཀག་དང་སྲི་གཏད་
ངན་པ་སོགས། །འགལ་རྐྱེན་བཀྲ་མི་ཤིས་ཀུན་ཞི་བར་མཛོད། །ཕྲིན་ལས་སྒྲུབ་པའི་ཆོས་སྐྱོང་སྲུང་མ་ལ། །དམ་རྫས་བདུད་རྩིའི༴ །ཁ་ཁ་ཁཱ་ཧི༴ །བཞེས་ནས་སངས་རྒྱས་བསྟན་དང་

བསྟན་འཛིན་དང༌། །རྣམ་འབྱོར་བདག་ལ་འཚེ་བའི་དགྲ་བགེགས་རྣམས། །མྱུར་བ་ཉིད་དུ་བསྒྲལ་བའི་ཕྲིན་ལས་མཛོད། །ལོངས་སྤྱོད་སྤེལ་བའི་ནོར་ལྷ་གཏེར་བདག་ལ། །དམ་རྫས་བདུད་
རྩིའི་གཏོར་མ་འདི་འབུལ་ལོ། །ཁ་ཁ་ཁཱ་ཧི་ཁཱ་ཧི་བ་ལིངྐ། །བཞེས་ནས་འདི་དང་བྱང་ཆུབ་ཐོབ་ཀྱི་བར། །བསོད་ནམས་ནོར་གྱི་དངོས་གྲུབ་སྣ་ཚོགས་དང༌། །ཟད་མེད་གཏེར་གྱི་དངོས་གྲུབ་
སྩལ་དུ་གསོལ། །དཀར་ཕྱོགས་སྐྱོང་བའི་གཞི་བདག་གཉན་པོ་ལ། །དམ་རྫས་བདུད་རྩིའི༴ །ཁ་ཁ་ཁཱ་ཧི །བཞེས་ནས་འཇིག་རྟེན་ནད་དང་རྩོད་མེད་པར། །བདེ་ཞིང་ལོ་ལེགས་ལོངས་
སྤྱོད་འཕེལ་བ་དང༌། །ཆོས་ལ་དད་ཅིང་དགེ་ལ་བརྩོན་པར་མཛོད། །མཐུན་རྐྱེན་གནས་འདིའི་གཞི་བདག་འཁོར་བཅས་ལ། །དམ་རྫས་བདུད་རྩིའི་གཏོར་མ་འདི་འབུལ་ལོ། །ཁ་ཁ་ཁཱ་ཧི་ཁཱ་ཧི་
བ་ལིང། །བཞེས་ནས་ནང་གི་དངོས་གྲུབ་ཕྱིར་མ་གཏོང༌། །ནང་ནས་ཕྱི་ཡི་བར་ཆད་བཟློག་པ་དང༌། །ཡིད་ཀྱི་འདོད་དགུ་མ་ལུས་འགྲུབ་པར་མཛོད། །གཞན་ཡང་གསར་རྙིང་ཆོས་སྲུང་གཏོར་བསྡོས་
སོགས་གང་དགོས་སྤྲོ་ན་སྐབས་འདིར་བྱའོ།། ༈ དེ་ནས་ཚོགས་མཆོད་བྱ་བ་ནི། ཨོཾ་སརྦ་དྲ་བྱཾ་ཤོ་དྷ་ནི་ཧཱུྃ་ཕཊ། ཧྲཱིཿ བདག་ཉིད་ལྷ་ཡི་ཐུགས་ཀ་ནས༔ ¯ི་གེ་རཾ་ཡཾ་ཁཾ་གསུམ་འཕྲོས༔ དངོས་འཛིན་༔

།རྣམ་རྟོག་བག་ཆགས་ཀུན༔ བསྲེགས་གཏོར་བཀྲུས་ནས་བདུད་རྩིར་གྱུར༔ ༀ་ཨཱཿ ཧཱུྃ༔ སླར་ཡང་སྙིང་པོ་འབྲུ་གསུམ་འཕྲོས༔ འདོད་ཡོན་ཟག་མེད་སྣང་ཇཱ
སྲིད་གང་༔ སྤྱན་འདྲེན་ནི། ཨོཾ་ཨཱཿ ཧཱུྃ༔ རང་བཞིན་སྐུ་གསུམ་ཞིང་ཁམས་ནས༔ བླ་མ་ཡི་དམ་མཁའ་འགྲོ་དང་༔ ཆོས་སྐྱོང་དམ་ཅན་གཏེར་བདག་རྣམས༔ ཚོགས་ལ་སྤྱན་འདྲེན་
གཤེགས་སུ་གསོལ༔ གུ་རུ་པདྨ་འབྱུང་གནས་ལ༔ འཁོར་དུ་དཔའ་བོ་མཁའ་འགྲོས་བསྐོར༔ དབུ་སྐྲ་ཐོར་ཚུགས་ལྡེམས་སེ་ལྡེམ༔ རིན་ཆེན་རྒྱན་ཆ་སི་ལི་ལི༔ ཀླུ་ལེན་གར་སྟབས་
ཁྱུགས་སེ་ཁྱུག༔ ནམ་མཁའ་ས་གཞི་བར་སྣང་གང་༔ གནས་ཁང་འདི་ལ་བྱིན་གྱིས་རློབས༔ ཚོགས་གཏོར་འདི་ལ་བཅུད་ཅིག་ཕོབ༔ དུར་ཁྲོད་གནས་མཆོག་ཉམས་རེེ་དགའ༔ རྣམ་
འབྱོར་ཕོ་མོ་དམ་ཚིག་གཙང་༔ ཚོགས་དང་མཆོད་རྫས་དྭངས་རེ་སྤྲོ༔ ལྷུན་གྲུབ་འོད་འཁྱིལ་བཀྲག་མདངས་མཛེས༔. ཚོགས་ཕུད་འབུལ་བ་ནི། ཨོཾ་ཨཱཿ ཧཱུྃ། ཚོགས་མཆོད་འོད་ཕུང་འབར་བ་
འདི༔ མཆོད་འོས་སྐྱེས་མཆོག་རྣམས་ལ་འབུལ༔ ཉམས་ཆགས་འགལ་འཁྲུལ་ཐམས་ཅད་བཤགས༔ གཉིས་འཛིན་འཁྲུལ་སྣང་རཱུ་ཏྲ་འདི༔ ཞལ་དུ་བསྟབ་བོ་ཁ་རཾ་ཁཱ་ཧི༔ ཨོཾ་ཨཱཿ ཧཱུྃ

གུ་རུ་དེ་ཝ་ཌཱ་ཀི་ནི་ཀི་ནི་རི་ཏི་ག་ཎ་ཙཀྲ་པཱུ་ཛ་ཁཱ་ཧི༔ ཞེས་གཏོར་མའི་མདུན་དུ་ཕུལ། ༈ བསྐང་བ་ནི། ཧྲཱིཿ༔ མ་བཅོས་སྤྲོས་བྲལ་གནས་ལུགས་མངོན་གྱུར་པའི༔ རྒྱལ་བ་དགོངས་པ་བརྒྱུད་པའི་
ཐུགས་དམ་བསྐང་༔ ཏིང་འཛིན་མཆོག་བརྙེས་བརྡ་ཡི་བརྒྱུད་པ་སྟེ༔ རིག་འཛིན་རིག་པ་བརྒྱུད་པའི་ཐུགས་དམ་བསྐང་༔ བཀའ་ལུང་ལྷག་ཆད་མེད་པའི་དཀྱིལ་འཁོར་ནས༔ སྙན་ཁུང་
བརྒྱུད་པའི་བླ་མའི་ཐུགས་དམ་བསྐང་༔ བཀའ་བརྒྱུད་གཏེར་དུ་སྦས་པའི་བྱ་ར་མ༔ མཁའ་འགྲོ་གཏད་རྒྱ་བརྒྱུད་པའི་ཐུགས་དམ་བསྐང་༔ མ་འོངས་ལས་འཕྲོ་ལྡན་པ་ལུང་དུ་བསྟན༔ སྨོན་
ལམ་དབང་བསྐུར་བརྒྱུད་པའི༴ ཤེས་བྱ་ཐམས་ཅད་རྣམ་པ་ཀུན་མཁྱེན་པའི༔ དུས་གསུམ་སངས་རྒྱས་རྣམས་ཀྱི༴ འགྲོ་ཀུན་ཞི་བདེའི་གནས་སུ་འདྲེན་མཛད་པའི༔ གསུང་མཆོག་དམ་
ཆོས་རྣམས་ཀྱི༴ ས་དང་ལམ་ལ་གནས་ནས་བསྟན་པ་སྐྱོང་༔ འཕགས་པའི་དགེ་འདུན་རྣམས་ཀྱི༴ ལྟ་སྒོམ་མཁྱེན་པ་མཆོག་ལ་མངའ་བརྙེས་པའི༔ སྐྱེས་མཆོག་བླ་མ་རྣམས་
ཀྱི༴ དངོས་གྲུབ་ཐོགས་པ་མེད་པར་སྩོལ་མཛད་པའི༔ ཡི་དམ་ལྷ་ཚོགས་རྣམས་ཀྱི༴ ཕྱི་དང་ནང་གི་བར་ཆད་ཀུན་སེལ་བའི༔ མཁའ་འགྲོ་དམ་ཅན་རྣམས་ཀྱི༴ མ་སྐྱེས་གདོད་ནས་རང་

།བྱུང་རྣམ་པར་དག༔ སྐྱེ་མེད་མངོན་གྱུར་ཆོས་སྐའི༴ དུག་ལྔ་ཡེ་ཤེས་ལྔ་ཡི་ངོ་བོར་སྨིན༔ ཞི་ཁྲོ་ལོངས་སྤྱོད་རྫོགས་སྐུའི་ཐུགས་དམ་བསྐང་༔ རང་སྣང་མ་༔༄༅།
འགགས་གཞན་སྣང་དེར་སྟོན་པའི༔ སྤྲུལ་སྐུ་འགྲོ་དོན་མཛད་པའི༴ ཞི་བ་ལྷུན་གྱིས་གྲུབ་པའི་དཀྱིལ་འཁོར་ནས༔ བཞི་བཅུ་རྩ་གཉིས་རྒྱལ་བའི༴ྋ ཁྲག་འཐུང་རོལ་པའི་དུར་ཁྲོད་ཆེན་པོ་
ནས༔ ལྔ་བཅུ་རྩ་བརྒྱད་ཁྲོ་བོའི༴ སྐུ་མཆོག་འགྱུར་བ་མེད་པའི་དཀྱིལ་འཁོར་ནས༔ འཇམ་དཔལ་སྐུ་ཡི་ལྷ་ཚོགས་ཐུགས་དམ་བསྐང་༔ གསུང་མཆོག་འགགས་པ་མེད་པའི་དཀྱིལ་འཁོར་
ནས༔ པདྨ་གསུང་གི་ལྷ་ཚོགས༴ ཐུགས་མཆོག་གཡོ་བ་མེད་པའི་དཀྱིལ་འཁོར་ནས༔ ཡང་དག་ཐུགས་ཀྱི་ལྷ་ཚོགས༴ ཡོན་ཏན་ལྷུན་གྱིས་གྲུབ་པའི་དཀྱིལ་འཁོར་ནས༔ བདུད་རྩི་ཡོན་
ཏན་ལྷ་ཚོགས༴ ཕྲིན་ལས་དྲག་པོ་བསྒྲལ་བའི་དཀྱིལ་འཁོར་ནས༔ ཕུར་པ་ཕྲིན་ལས་ལྷ་ཚོགས༴ ཤ་ཁྲག་རྒྱ་མཚོ་འཁྱིལ་བའི་དཀྱིལ་འཁོར་ནས༔ མ་མོ་རྦོད་གཏོང་ལྷ་ཚོགས་ཐུགས་དམ
བསྐང་༔ ཐུགས་རྗེའི་གདུང་འཚོབ་སྐུ་ཡི་དཀྱིལ་འཁོར་ནས༔ རིག་འཛིན་སློབ་དཔོན་ལྷ་ཚོགས༴ དམ་རྫས་རྫ་ལྟར་ལྷགས་པའི་དཀྱིལ་འཁོར་ནས༔ འཇིག་རྟེན་མཆོད་བསྟོད་ལྷ་

ཚོགས༴ དགྲ་བགེགས་གདུག་པ་འདུལ་བའི་དཀྱིལ་འཁོར་ནས༔ དམོད་པ་དྲག་སྔགས་ལྷ་ཚོགས་ཐུགས་དམ་བསྐང་༔ ཧྲཱིཿདུས་གསུམ་སངས་རྒྱས་ཀུན་གྱི་ངོ་བོ་ཉིད༔ བླ་མེད་དཀོན་
མཆོག་སྤྱི་འདུས་ཐུགས་དམ་བསྐང་༔ ལྷ་སྲིན་སྡེ་བརྒྱད་འདུལ་བའི་དཀྱིལ་འཁོར་ནས༔ གུ་རུ་དྲག་པོའི་ལྷ་ཚོགས་ཐུགས་དམ་བསྐང་༔ ཨ་ཏི་བླ་མེད་བཀའ་ཡི་བྱ་ར་མ༔ མཁའ་འགྲོ་སེང་
གེ་གདོང་ཅན་ཐུགས་དམ་བསྐང་༔ སངས་རྒྱས་ཀུན་གྱི་བསྟན་པ་སྲུང་མཛད་པའི༔ ཆོས་སྐྱོང་མ་མགོན་ལྕམ་དྲལ༴ དཔལ་གྱི་སྤྱན་སྔར་རང་རྟགས་སྲོག་སྙིང་ཕུལ༔ དམ་ཅན་རྒྱ་མཚོ་
ཡོངས་ཀྱི༴ སྒྲུབ་པ་པོ་ལ་ལོངས་སྤྱོད་ཆར་འབེབས་པའི༔ རྒྱལ་ཆེན་རྣམ་ཐོས་སྲས་ཀྱི་ཐུགས་དམ་བསྐང་༔ སྟོང་ཁམས་འདི་ན་དྲག་རྩལ་ལྡན་པ་ཡི༔ གཟའ་བདུད་རཱ་ཧུ་ལ་ཡི༴ གསང་
སྔགས་རྒྱུད་སྡེ་ཀུན་གྱི་གཉེར་དུ་བསྐོས༔ དམ་ཅན་རྡོ་རྗེ་ལེགས་པའི༴ ཨོ་རྒྱན་པདྨས་བཀའ་ཡི་གཉེར་དུ་བསྐོས༔ གཏེར་བདག་གཏེར་སྲུང་རྣམས་ཀྱི༴ ཚུལ་བཞིན་སྒྲུབ་པར་བྱེད་པའི་
གྲོགས་མཛད་པའི༔ གཞི་བདག་གཞི་སྲུང་རྣམས་ཀྱི༴ ཧཱུཾ༔ གཞན་ཡང་ཐུགས་དམ་བསྐང་བའི་དམ་རྫས་ནི༔ རྩ་བརྒྱད་སྟོང་ལ་སྦྱར་བའི་བདུད་རྩི་དང་༔ པདྨ་མཱཾ་སར་སྦྱར་བའི་རཀྟ་དང་

དཀོན་༄༅། །༔ ཁྱད་པར་རྨད་དུ་བྱུང་བའི་གཏོར་མ་དང་༔ ཚོགས་ཀྱི་ཡོ་བྱད་ལོངས་སྤྱོད་རྒྱ་ཆེན་འདིས༔ ཁྱོད་ཀྱི་ཐུགས་དམ་གཉན་པོ་བསྐང་གྱུར་ཅིག༔ བདག་གི་གཡར་
དམ་གཉན་པོ་སོར་སྩོལ་ཅིག༔ བསྐང་གྱུར་དབང་དང་དངོས་གྲུབ་སྩལ་དུ་གསོལ༔ ཧཱུཾ བསྐང་དུ་མེད་དེ་སྐྱེ་མེད་ངང་དུ་བསྐང་༔ མཆོད་དུ་མེད་དེ་གཉིས་མེད་རོལ་པས་མཆོད༔ སྦྱོར་
དུ་མེད་དེ་ཟུང་འཇུག་ཆེན་པོར་སྦྱོར༔ སྒྲོལ་དུ་མེད་དེ་ཡེ་ཤེས་ཆེན་པོར་སྒྲོལ༔ ཡེ་སྦྱོར་ཡེ་སྒྲོལ་ཆེན་པོས་ཐུགས་དམ་བསྐང་༔ སྤྱི་བཤགས་ནི། ༀ། ཡེ་ཤེས་སྐ་མཆོག་རང་བཞིན་དཀྱིལ་
འཁོར་ནི། །ཟླ་རྒྱས་བཞིན་དུ་སྤྲོས་པ་མི་མངའ་ཡང༌། །ཐུགས་རྗེ་ཉི་གསལ་འོད་བཞིན་སྙོམས་མཛད་པའི། །འདིར་གཤེགས་བདག་ལ་དགོངས་ཤིང་བཞུགས་སུ་གསོལ། །བརྗོད་མེད་ཤེས་
རབ་མི་གཡོ་ཆོས་ཀྱི་སྐུ། །བདེ་ཆེན་ལོངས་སྤྱོད་རྫོགས་སྐུ་རིགས་ལྔའི་གཙོ། །ཐུགས་རྗེ་ཐབས་མཁས་རྒྱ་ཆེར་རོལ་པའི་ལྷ། །ཞི་ཁྲོ་སྤྲུལ་པའི་སྐུ་ལ་ཕྱག་འཚལ་ལོ། །དངོས་སུ་འབྱོར་དང་
ཡིད་ཀྱིས་རྣམ་སྤྲུལ་པའི། །ཀུན་ཏུ་བཟང་པོའི་བླ་མེད་མཆོད་སྤྲིན་གྱིས། །མཁའ་དབྱིངས་རྣམ་དག་རྒྱ་ཆེན་ཡོངས་བཀང་སྟེ། །ཕྱི་ནང་གསང་བའི་མཆོད་པ་རྒྱ་མཚོས་མཆོད། །ཀུན་ཏུ་བཟང་

མོ་གསང་བའི་བྷ་ག་རུ། །རྒྱལ་བའི་དཀྱིལ་འཁོར་རབ་འབྱམས་མ་ལུས་ཀུན། །འདུ་འབྲལ་མེད་པའི་ངང་དུ་རོ་གཅིག་པས། །གཉིས་མེད་བྱང་ཆུབ་སེམས་ཀྱིས་མཉེས་གྱུར་ཅིག སེམས་ཀྱི་
རང་བཞིན་ཆོས་དབྱིངས་ནམ་མཁའ་ཆེ། །ཆོས་རྣམས་རྣམ་དག་ཡེ་ནས་འོད་གསལ་ཞིང༌། །རྣལ་འབྱོར་ཉིད་དབྱིངས་སྨྲ་བསམ་བརྗོད་ལས་འདས། །མཉམ་ཉིད་བྱང་ཆུབ་སེམས་ལ་རྟག་ཏུ་
འདུད༑ །ཀུན་བཟང་རྫོགས་ཆེན་ཡེ་ནས་བརྡལ་བ་ལ། །ཕྱི་ནང་གསང་བ་བཀོད་པའི་དཀྱིལ་འཁོར་འདིར། །སྣང་སྲིད་རྣམ་དག་ལྷ་དང་ལྷ་མོའི་དབྱིངས། །བྱུང་དང་འབྱུང་འགྱུར་ཡབ་ཡུམ་
ལྷུན་རྫོགས་རྣམས། །གསང་ཆེན་རབ་དགྱེས་གཟུངས་ཆེན་བདག་ཉིད་མའི། །མཁའ་དབྱིངས་ཀློང་ཡངས་པདྨོ་འཁྱིལ་བ་ལས། །གཉིས་མེད་ཐིག་ལེ་ཆེན་པོར་འོད་གསལ་ཞིང༌། །མ་བཅོས་
སྤྲོས་མེད་བྱང་ཆུབ་སྙིང་པོའི་སྐུ། །ཅིར་ཡང་སྣང་བ་བདེ་ཆེན་གཡུང་དྲུང་ལྷ། །འདུ་འབྲལ་མེད་པ་གསང་བའི་དཀྱིལ་འཁོར་འདིར། །བདག་ཉིད་ཆེན་པོ་རིགས་ལྔ་ཡབ་ཡུམ་དང་། །བྱང་ཆུབ་
ལྕམ་དྲལ་ཁྲོ་བོ་ཁྲོ་མོའི་ཚོགས། །རྡོ་རྗེ་ལྷ་མོ་ཚོགས་རྗེ་ཚོགས་ཀྱི་བདག །རིགས་ལྔ་དཔལ་ཆེན་ཁྲོ་རྒྱལ་ཡབ་ཡུམ་བཅུ། །གནས་དང་ཡུལ་གྱི་ཕྱག་རྒྱ་སྒོ་མ་བཞི། །ཡེ་ཤེས་སྤྲུལ་པའི་ལྷ་

ཟླ༈༄༅། །ཚོགས་མང་པོ་དང༌། །མ་ལྟར་བྱམས་ཤིང་སྲིང་ལྟར་གདུང་ལ་སོགས། །ལེགས་ཉེས་སྟངས་འཛིན་དམ་ཚིག་རྗེས་གཅོད་མ། །ཕྱི་ནང་མཁའ་འགྲོ་རྣལ་འབྱོར་མ་
ཡི་ཚོགས། །དབང་གྱུར་རྡོ་རྗེ་དམ་ཅན་དགོངས་སུ་གསོལ། ཧཱུཾ། ཐུགས་རྗེའི་གདུང་འཚོབ་རིག་འཛིན་བདག་ཅག་གིས། །འགྲོ་བའི་དོན་དུ་བྱང་ཆུབ་སེམས་བསྐྱེད་དེ། །བླ་མེད་གོ་འཕང་
བགྲོད་པར་བྱ་བའི་ཕྱིར། །བསྟན་པ་རྒྱ་མཚོ་སོ་སོའི་འདུལ་ཁྲིམས་དང༌། །སྐུ་གསུང་ཐུགས་དང་མཉམ་སྦྱོར་སྡོམ་པའི་མཆོག །རྡོ་རྗེ་འདའ་དཀའ་དམ་ཚིག་གཏན་གྱི་གཉེར། །སྤྱི་དང་ཁྱད་
པར་ལྷག་པའི་དམ་ཚིག་རྣམས། །སྔ་ཕྱིར་མནོས་ཤིང་གཉེར་དུ་སྨྲས་སོ་འཚལ། །ཡུན་དུ་མི་བཏང་འདའ་བར་མི་བགྱིད་ཅིང༌། །དོན་ལ་གོལ་ཞིང་ལྡོག་སེམས་མ་མཆིས་ཀྱང༌། །གདོད་བྱ་
ལོང་ཡོད་སྙམ་པའི་ལེ་ལོ་ཡིས། །ཀློང་དུ་མ་གྱུར་རྩལ་ཤུགས་ཆུང་བ་དང་། །ཤེས་བཞིན་མི་ལྡན་བག་མེད་དབང་གྱུར་ཏེ། །སྒོམ་ལ་མི་བརྩོན་བསྙེན་སྒྲུབ་གཡེལ་ལ་སོགས། །རྩ་བ་སྐུ་
གསུང་ཐུགས་ཀྱི་དམ་ཚིག་ལ། །ཚོར་དང་མ་ཚོར་མ་རིག་དབང་གིས་ནི། །སྟོན་པའི་བཀའ་དང་དམ་ལས་འགལ་གྱུར་ཏེ། །རྣལ་འབྱོར་གང་ཞིག་དམ་ཚིག་ཉམས་པ་དང་། །སྐད་ཅིག་ཙམ་

ཡང་འཕྲད་པར་མི་བྱ་ཞེས། །བཀའ་ལས་བྱུང་ཞིང་དེ་ལྟར་མ་ལྕོགས་ཏེ། །གསང་སྒོ་འཆོལ་བས་དབྱེ་བསལ་དཀའ་བ་དང༌། །མངོན་ཤེས་མེད་པས་སྐྱོན་ཅན་མ་རྟོགས་ཏེ། །ཉམས་དང་
ཚོགས་འདྲེས་ཉམས་པ་བསྐང་བ་དང༌། །ཉམས་དང་སྣོད་མིན་རྣམས་ལ་ཆོས་བཤད་དང༌། །ཉམས་ལ་མི་འཛེམ་ཉམས་པའི་སྐྱོན་ལ་སོགས། །ཉམས་དང་འགྲོགས་ཤིང་ཉམས་པ་དེ་དག་
གིས༑ །ཉམས་སྒྲིབ་སྐྱོན་གྱིས་གོས་པར་གྱུར་ཏོ་འཚལ། །ཚེ་འདིའི་རྐྱེན་དང་ཡུན་གྱི་སྒྲིབ་གྱུར་རྣམས། །རབ་གནོང་འགྱོད་པའི་སེམས་ཀྱིས་མཐོལ་ལོ་བཤགས། །བྱམས་པའི་ཐུགས་བརྩེས་
བདག་ལ་དགོངས་ནས་ཀྱང༌། །གཉིས་མེད་དབྱིངས་ལས་མི་འགྱུར་བདག་བཀོད་དེ། །དམིགས་མེད་བཏང་སྙོམས་ངང་དུ་བཞུགས་ནས་ཀྱང༌། །གཉིས་མེད་དོན་གྱི་ཚངས་པར་སྩལ་དུ་
གསོལ༑ །དོན་དམ་དམིགས་མེད་སྤྲོས་ལས་འདས་པས་ན། །རྣམ་རྟོག་གང་ཡང་དམིགས་པར་མི་འགྱུར་ཞིང་། །ཀུན་རྫོབ་སྒྱུ་མ་ཙམ་གྱིས་དབང་གིས་ནི། །ཐུགས་དང་འགལ་བར་གྱུར་པ་
མཐོལ་ལོ་བཤགས། །ནོངས་པ་མཆིས་ན་རང་གནོང་བཟོད་པར་གསོལ། །འཁོར་བ་ཐོག་མ་མེད་པའི་དུས་མཐའ་ནས། །ལས་ཀྱི་དབང་གིས་བདག་ཅག་འཁོར་པར་འཁྱམས། །ཉོན་མོངས་

༄༅། །ལོག་པར་ལྟ་བའི་དུག་འཐུང་སྟེ། །སྡུག་བསྔལ་ནད་ཀྱིས་ཤིན་ཏུ་གདུང་བ་ལ། །བདེ་གཤེགས་ཐུགས་རྗེའི་སྨན་པའི་རྒྱལ་པོ་ཡིས། །དམ་ཆོས་བདུད་རྩི་ཐར་པའི་
སྨན་སྩལ་ཏེ། །ཉོན་མོངས་འཁྲུལ་པའི་ནད་རྣམས་ཞི་མཛད་ཅིང་།ྋ །བླ་མེད་བྱང་ཆུབ་སྙིང་པོར་འཚོ་མཛད་པ། །བྱམས་མགོན་ཐུགས་རྗེ་ཅན་ལ་སྐྱབས་སུ་མཆི། །ཐུགས་དང་འགལ་བར་གྱུ
པ་མཐོལ་ལོ་བཤགས། །ལྟ་བ་འཕངས་དམའ་ཆོས་ཉིད་དོན་མ་རྟོགས། །སྒོམ་པ་ཡུན་ཐུང་ཡི་དམ་ལྷ་མ་གསལ། །བཟླས་བརྗོད་གྲངས་ཉུང་གྲྭ་ཆག་ཟུར་ཉམས་པས། །རྒྱལ་བ་རྒྱ་མཚོའི་
ཐུགས་དང་ཅི་འགལ་བ། །རྒྱལ་བ་ཞི་ཁྲོའི་སྤྱན་སྔར་མཐོལ་ལོ་བཤགས། །ཐུགས་རྗེ་མངའ་བ་ཁྱེད་ལ་བཟོད་པར་གསོལ། །ཡེ་ཤེས་ལྷ་ཚོགས་སྤྱན་སྔར་མཐོལ་ལོ་བཤགས། །འབད་རྩོལ་
ཆུང་བས་སློབ་དཔོན་ཐུགས་མ་མཉེས། །གདུང་སེམས་ཆུང་བས་མཆེད་ལྕམ་ཐུགས་མ་ཟིན། །འཕྱོར་ལ་གཡེང་བས་གདམས་ངག་གཞན་ལ་ཤོར། །རྩ་བ་སྐ་གསུམ་ཐུགས་ཀྱི་དམ་ཚིག་
ལ༑ །ཚོར་དང་མ་ཚོར་མ་རིག་དབང་གིས་ནི། །ལྷག་ཆད་འགལ་འཁྲུལ་གྱུར་པ་ཅི་མཆིས་པ། །རྒྱལ་བ་ཞི་ཁྲོའི་སྤྱན་སྔར་མཐོལ་ལོ་བཤགས། །ཐུགས་རྗེ་མངའ་བ་ཁྱེད་ལ་བཟོད་པར་

གསོལ༑།རྒྱལ་བ་རྒྱ་མཚོའི་ཚོགས་ལ་མཐོལ་ལོ་བཤགས། །མཐོལ་ཞིང་བཤགས་སོ་བྱང་ཞིང་དག་གྱུར་ཅིག །གཉིས་མེད་དོན་གྱི་ཚངས་པ་སྩལ་དུ་གསོལ། །གཞུང་བཤགས་ནི། ཧོཿ
དཀོན་མཆོག་སྤྱི་འདུས་དགོངས་སུ་གསོལ༔ པདྨ་འོད་འབར་ལ་ཕྱག་འཚལ༔ རྒྱལ་བའི་བཀའ་དང་བླ་མའི་ལུང་༔ ཇི་བཞིན་མ་སྤྱད་སློབ་དཔོན་སྨད༔ རྡོ་རྗེ་མཆེད་དང་ལྕམ་དྲལ་
ལ༔ ལྟ་ལོག་གནོད་སེམས་ངན་དུ་སྨྲས༔ བརྡེག་བཙོག་གནོད་པ་དངོས་སུ་བགྱིས༔ ལྷ་དང་དཀྱིལ་འཁོར་ཉམས་མ་གསལ༔ ཛབ་བཟླས་མ་དག་ཟུར་ཆག་གཡེངས། །གསང་བར་འོས་
དང་གཉེར་གཏད་སྨྲས༔ གསང་བཅུ་བསྒྲགས་ཤིང་བླ་མ་བསླུས༔ རྩ་བའི་དམ་ཉམས་མཐོལ་ཞིང་བཤགས༔ གཞན་ཡང་སྤྱད་བྱའི་དམ་ཚིག་ལྔ༔ མི་སྤང་ལྔ་དང་དང་ལེན་ལྔ༔ ཤེས་བྱ་
ལྔ་དང་བསྒྲུབ་བྱ་ལྔ༔ ཡན་ལག་དམ་ཉམས་མཐོལ་ཞིང་བཤགས༔ བསྙེན་སྒྲུབ་ཏིང་འཛིན་དམ་གཡེལ་ཞིང༔ ཉ་བཞི་དུས་དྲུག་དུས་མཆོད་ཆག༔ ལེ་ལོ་བསོགས་འཇོག་ཚོགས་སྤྱང་
བྱས༔ ཕུད་ལྷག་ཉམས་ཤིང་ཁ་ཚར་ཤོར༔ ཚོར་དང་མ་ཚོར་རྐྱེན་དབང་གིས༔ སྒོ་གསུམ་བག་མེད་དམ་འགལ་བཤགས༔ དམ་ཚིག་ཉམས་དང་ཚོགས་འདྲེས་དང་༔ བསྐང་ཤིང་

།ཆོས་བཤད་འགྲོགས་ལ་སོགས༔ ཉམས་ཆག་སྐྱོན་གྱིས་གོས་པ་རྣམས༔ འགྱོད་པས་བཤགས་སོ་དག་གྱུར་ཅིག༔ ཡིད་ཀྱི་དམ་ཉམས་ལྟ་བས་༄༅།
བཤགས༔ དེ་ཡང་ཀུན་གཞི་བྱང་ཆུབ་སེམས༔ ཡིན་པ་མིན་པའི་ལྟ་བ་རྟོགས༔ མིན་པ་མེད་པའི་སྒོམས་ཉམས་ལོན༔ ཡིན་མིན་མེད་པའི་སྤྱོད་པ་རྟོགས༔ རེ་དོགས་མེད་པར་བྱང་ཆུབ་
ནས༔ རྩ་བ་ཡན་ལག་ཐམས་ཅད་ཀྱི༔ ཉམས་ཆག་མ་བྱུང་མ་སྐྱེས་པ༔ བཤགས་བྱ་བཤགས་བྱེད་གཉིས་མེད་གྲོལ༔ ཡིག་བརྒྱ་འདོན། བཟོད་གསོལ་ནི། བདག་ཅག་གི་ཚེ་འཁོར་བ་ཐོག་མ་
མེད་པ་ནས་བསགས་པའི་ལས་ངན་པའི་སྡིག་པ་དང་སྒྲིབ་པ་ཐམས་ཅད་བྱང་ཞིང་དག་ནས་ཀུན་བཟང་ཡངས་པ་ཆེན་པོའི་ཀློང་དུ་ཁ་བསྐང་ཤིང་བདེ་ཆེན་ཆོས་ཉིད་ཀྱི་ཀློང་དུ་སོར་ཆུད་པར་གྱུར་
ཅིག༔ ཆོས་སྲུང་གི་སྐོང་གསོ་དགོས་ཚེ་འདིར་བྱ། གནམ་ཕུད་འཐོར་བ་ནི། ཨོཾ་ཨཱཿ ཧཱུྃ བླ་མ་རྒྱ་མཚོ་ཚོགས་ལ་རོལ༔ ཡི་དམ་རྒྱ་མཚོ་ཚོགས་ལ་རོལ༔ མཁའ་འགྲོ་རྒྱ་མཚོ༴ ཆོས་སྐྱོང་རྒྱ་
(V
མཚོ༴ ནོར་ལྷ་རྒྱ་མཚོ༴ སྣང་སྲིད་ལྷ་འདྲེ༴ ཡུལ་ལྷ་གཞི་བདག༴ རིགས་དྲུག་ཕ་མ༴ ལན་ཆགས་བགེགས་རིགས༴ ལ་ལ་ཕྱི་ཡི༴ ལ་ལ་ནང་གི༴ ལ་ལ་གསང་བའི༴ དེ་ཁོ་)
Għ

ན་ཉིད་ཀྱི་ཚོགས་ལ་རོལ༔ བདེ་བ་ཆེན་པོས་བཞེས་སུ་གསོལ༔ ག་ཎ་ཙཀྲ་པཱུ་ཛ་ཁཱ་ཧི༔ གསོལ་འདེབས་ལེའུ་སོགས་བྱ། །ཚོགས་ལ་ལོངས་སྤྱོད་ནས། ལྷག་གཏོརནི། ཨོཾ་ཨཱཿ ཧཱུཾ༔ ལྷག་ལ་དབང་
བ་དྲེགས་པའི་ཚོགས༔ སྤྲིན་ལྟར་གཏིབས་ཤིང་ཧབ་ཤ་རྒྱུག༔ ཤ་ཁྲག་བརྒྱན་པའི་ཚོགས་ལྷག་བཞེས༔ སྔོན་གྱི་དམ་བཅའ་ཇི་བཞིན་དུ༔ བསྟན་དགྲ་དམ་ཉམས་ཟས་སུ་ཟོ༔ རྟགས་
དང་མཚན་མ་མྱུར་དུ་སྟོན༔ སྒྲུབ་པའི་བར་ཆད་བཟློག་པ་དང་༔ ཕྲིན་ལས་ཐོགས་མེད་འགྲུབ་པར་མཛོད༔ ཨུཙྪིཥྛ་བ་ལི ཏྟ་ཁཱ་ཧི༔ ཞེས་དོར་ནས། སྨོན་ལམ་ནི། །རིག་འཛིན་བླ་མའི་དཀྱིལ་
འཁོར་དུ། །ཚོགས་ཀྱི་འཁོར་ལཽས་མཆོད་པ་ཡིས། །བདག་གཞན་འགྲོ་བ་མ་ལུས་པ། །དཀྱིལ་འཁོར་གཅིག་ཏུ་འགྲུབ་པར་ཤོག །ཉེས་ལྟུང་དྲི་མས་མ་གོས་ཤིང་། །རླབས་ཆེན་སྤྱོད་པ་
རྫོགས་པ་དང༌། །རིག་འཛིན་བླ་མ་དང་མཉམ་པའི། །གོ་འཕང་ཚེ་འདིར་ཐོབ་གྱུར་ཅིག །འཁོར་འདས་ཀུན་གྱིས་དུས་གསུམ་བསགས་པ་དང༌། ཡོད་པའི་དགེ་བ་མ་ལུས་གཅིག་བསྡུས་
ཏེ༑ །བདེ་ཆེན་བྱང་ཆུབ་མཆོག་གི་དཀྱིལ་འཁོར་དུ། །སྐུ་གསུམ་རྒྱལ་སྲིད་ཆེན་པོ་ཐོབ་ཕྱིར་བསྔོའོ། །ཞེས་སྨོན་ལམ་གདབ། ཆདཐོ་ནི། ཧཱུཾ་བྷྱོཿ སྔོན་ཚེ་བར་དང་ཐ་མའི་བསྐལ་པ་ལ༔ སྙིགས་

༼༢༄༅། །མ་རྩོད་ལྡན་དུས་དང་ལྷ་མིའི་གནས༔ ཀུན་བཟང་སྣང་བ་མཐའ་ཡས་པདྨ་འབྱུང༔ རྒྱུད་གསུང་གཏེར་དུ་སྦས་དང་བཏོན་པའི་ཚེ༔ སྣང་སྲིད་སོ་སོས་ཁས་བླངས་
དམ་བཅས་བཞིན༔ མཆོད་གཏོར་བཞེས་ལ་ཕྲིན་ལས་འགྲུབ་པར་མཛོད༔ འགོང་པོ་སྤུན་དགུ་རྒྱ་འདྲེའི་གནོད་པ་དང་༔ ཧོར་སོག་འཇིགས་པའི་དམག་དཔུང་བཟློག་ཏུ་གསོལ༔ དེ་ནས་ཡི་
དམ་དྲག་པོ་དང་མཁའ་འགྲོ་བསྐུལ་བ་ནི། ཧཱུྃ༔དམར་ནག་གྲུབ་གསུམ་འབར་བའི་དཀྱིལ་འཁོར་ནས༔ ལས་ཀྱི་དབང་དྲག་སྲིན་པོའི་གཟུགས་ཅན་ནི༔ སྐུ་ལ་མེ་འོད་མཚོན་ཆ་ཡ་ལ་ལ༔ ཁྲོ་ཚོགས་
རབ་འཇིགས་གཡས་ནས་ཧཱུཾ་སྒྲ་ལྡིར༔ མཁའ་འགྲོ་རབ་འཇིགས་གཡོན་ནས་ཕཊ་སྒྲ་སྒྲོགས༔ ཕྱོགས་དང་ཕྱོགས་མཚམས་ལྕགས་སྡིག་ཤིག་ཤིག་ཟིང་༔ ལྷ་སྲིན་སྡེ་བརྒྱད་བྲན་བཞིན་རོལ་དུ་
ཁྲིད༔ གནོད་བྱེད་མ་ལུས་ཧབ་ཧབ་ཟས་སུ་ཟ༔ ཧོར་སོག་འཇིགས་པའི་དམག་དཔུང་བཟློག་ཏུ་གསོལ༔ རང་རང་གནས་སུ་བྱང་ཆུབ་སྒྲུབ་པ་ལ༔ ཕྲིན་ལས་དུས་ལ་བབ་བོ་ས་མ་
ཡ༔ ཧཱུྃ༔ང་ནི་དབང་དྲག་ཆེ་མཆོག་བདག༔ བྷྱོཿབཞེངས་ཤིག་བཞེངས་ཤིག་དབྱིངས་ནས་བཞེངས༔ ཁྲག་མཚོ་ཁོལ་མའི་དབུས་ནས་བཞེངས༔ སྲུང་མ་འཁོར་དུ་རོལ་ཞིང་

བཞེངས༔ བདག་ལ་གནག་པའི་དགྲ་བོ་འདིས༔ བླ་མ་དམ་པའི་སྐ་ལ་བསྡོས༔ སངས་རྒྱས་བསྟན་པའི་རྨིང་རྡོ་བཤིག༔ དཀོན་མཆོག་གསུམ་གྱི་དབུ་འཕང་སྨད༔ ཆོས་མཛད་ཡོངས་
ལ་བརྙས་སུ་བཙུགས༔ དགེ་བ་བཅུ་ཡི་བསོད་ནམས་བཅག༔ མི་དགེ་བཅུ་པོ་དང་དུ་བླངས༔ རྣལ་འབྱོར་བདག་ལ་བསྡོས་སུ་བཙུགས༔ སྔགས་སྲུང་ཁྱོད་ལ་མཐུ་མེད་ཟེར༔ བསྐུལ་ལོ་
མཁའ་འགྲོ་ལས་ལ་བསྐུལ༔ འདི་ལ་ཁྱོད་ཀྱི་མཐུ་མེད་ན༔ ཁྲག་འཐུང་ཆེན་པོའི་བཀའ་ཡང་བཅག༔ ཁྱོད་ཀྱང་དམ་ཚིག་ཉམས་ཏ་རེ༔ རྣལ་འབྱོར་ཡིད་ཡང་མི་ཆད་དམ༔ རྒྱུ་འབྲས་
བདེན་པས་མི་བསླུའ མ༔ དགྲ་བོ་ཚེ་ཟད་དུས་ཐེབ་ན༔ ཁྱེད་ཀྱི་མཐུ་རྩལ་ཅི་ཞིག་བྱ༔ གློ་བུར་ཧུར་ཐུམ་དུས་ལ་བབ༔ སྲོག་རྩ་ཆོད་ལ་སྙིང་ཁྲག་འཐུང་༔ ལོ་དང་ཟླ་བར་བཞག་ཐབས
མེད༔ བསད་རྟགས་དོན་སྙིང་ད་ལྟ་ལོང༔ དུས་ལ་བབ་བོ་ས་མ་ཡ༔ ཟློག་སྒྱུར་ནི། བྷྱོཿ གཞན་ཡང་བཟློག་ཅིང་བསྒྱར་བ་ནི༔ ཡས་ཀྱི་བདུད་གཡོས་མས་ཀྱི་སྲི་ལང་ཟློག༔ ལོགས་ཀྱི་
བཙན་ཁྲོས་རྒྱལ་པོའི་བཀའ་ཆད་ཟློག༔ ཆོས་ཟོར་བོན་ཟོར་དམོད་ཟོར་ཁ་མཆུ་ཟློག༔ ཕོ་ཡི་ཟ་འདྲེ་མོ་ཡི་གནོད་འདྲེ་ཟློག༔ དར་ཚན་སྟོང་སྡེ་སྐྱེ་བོའི་ཡ་ག་ཟློག༔ ལྟས་ངན་བརྒྱད་ཅུ་རྩ་

།གཅིག་གནོད་པ༴ ཡེ་འདྲོགས་སུམ་བརྒྱ་དྲུག་ཅུ་དགྲ་ལ༴ ལོ་ཀེག་ཟླ་ཀེག་ཞག་ཀེག་ཟ་ཀེག༴ མོ་ངན་རྩིས་ངན་ཐན་ངན་ཐམས་ཅད༴ བཞི་བརྒྱ་རྩ་བཞིའི་ནད་༄༅།
རྣམས་ཐམས་ཅད༴ གློ་བུར་བརྒྱད་ཅུ་རྩ་གཅིག་དགྲ༴ དུས་མིན་འཆི་བ་རྣམ་བརྒྱད་དགྲ་ལ་ཟློག༔ ཕོ་བདུད་དལ་ཁ་གཡས་སུ་སྒྱུར༔ མོ་བདུད་དལ་ཁ་གཡོན་དུ༴ སྤྱི་བདུད་དལ་ཁ་
མཁའ་ལ་སྒྱུར༔ ཟློག་ཅིག་སྒྱུར་ཅིག་མཐུ་མ་ཆུང༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ དྲག་སྔགས་ཟློག་སྔགས་བཅས། རོལ་མོ་དྲག་པོ་དམིགས་པ་གནད་དང་
བཅས་དགྲ་ཕྱོགས་སུ་འཕང་ངོ་། བསྟན་མ་སྐྱོང་བ་ནི། བྷྱོཿ ཁྱད་པར་སློབ་དཔོན་པདྨའི་བཀའ་སྒྲུབ་པའི༔ྋ བོད་ཁམས་སྐྱོང་བའི་བསྟན་མ་ཆེན་པོ་ནི༔ བདུད་མོ་བཞི་དང་གནོད་སྤྱིན་སྨན་མོ་
བཞི༔ འཁོར་དང་ལྷབ་ལྷུབ་སིལ་སྙན་སྒྲ་དང་བཅས༔ འདིར་གཤེགས་བཀའ་ཡི་གཏོར་མའི་བཤལ་ཆུ་བཞེས༔ ¨བོད་ཁམས་དཀར་པོའི་ཆོས་ལ་འགོད་པར་མཛོད༔ ཡང་ཟབ་བསྟན་པ་
ཕྱོགས་བཅུར་རྒྱས་པ་དང་༔ མཐོང་ཐོས་དྲན་རེག་སྨིན་ཅིང་གྲོལ་བརམཛོད༔ གཙྪ་གཙྪ་སྭ་བྷཱ་ཝ་ནན༔ ཞེས་བཤལ་ཆུ་འབུལ། གཏོརབྲོ་ནི། ཧཱུཾ༔ སྟོང་གསུམ་སྟོང་གི་འཇིག་རྟེན་ན༔ ཞིང་

བཅུ་བསྒྲལ་བའི་གདན་སྟེང་ན༔ དབང་དྲག་ལྷ་ཚོགས་བྲོ་བརྡུངས་པས༔ དགྲ་ནི་ཐལ་བར་བརླག་པའི་བྲོ༔ བགེགས་ནི་ཕྱེ་མར་འཐག་པའི་བྲོ༔ རྣལ་འབྱོར་དམ་སྲི་འདུལ་བའི་བྲོ༔ བར་
ཆད་མེད་པར་བརྡུང་བར་བྱ༔ ཨོཾ་སུམྦྷ་ནི་སུམྦྷ་ཧཱུྃ་ཧཱུྃ་ཕཊཿ ཨོཾ་གྲྀཧྣགྲྀཧྣ་ཧཱུྃ་ཧཱུྃ་ཕཊཿ ༀ་གྲྀཧྣ་པཱ་ཡ་གྲྀཧྣ་པཱ་ཡ་ཧཱུྃ་ཧཱུྃ་ཕཊཿ ཨོཾ་ཨཱ་ན་ཡ་ཧོཿ བྷ་ག་ཝཱན་བིདྱཱ་རཱ་ཛ་ཡ་ཧཱུྃ་ཧཱུྃ་ཕཊ༔ ཧཱུྃཧཱུྃ་ལཾ་ལཾ་སྟམྦྷ་ཡ་
ནན༔ དེ་ནས་ཚེ་ཡི་སྒོམ་བཟླས་དབང་རིམ་ཟབ་མོ་ལ། རང་དང་མདུན་བསྐྱེད་བུམ་ལྷ་པདྨ་འོད་འབར་སྐ་གསུམ་འཁོར་ཚོགས་དང་བཅས་པ་ལས་གཙོ་བོའི་ཐུགས་ཀར་ཟླ་སྟེང་འོད་ཀྱི་རྡོ་རྗེ་ཐུགས་སྲོག་
གིས་མཚན་པ། །མཐར་ཚེ་ཡི་སྔགས་ཀྱིས་བསྐོར་བའི་ས་བོན་སྔགས་ཕྲེང་ལས་འོད་ཟེར་སྣ་ཚོགས་སྟེང་འོག་ཕྱོགས་མཚམས་སྣོད་བཅུད་འཁོར་འདས་ཀྱི་ཞིང་གནས་ཐམས་ཅད་དུ་ཕོག བདག་
དང་གཞན་གྱི་ཚེ་གདོན་བགེགས་ཀྱིས་འཕྲོག་བརྐུས་སྦས་པ་ལ་སོགས་པ་བར་དུ་གཅོད་པ་ཐམས་ཅད་དང་། ས་ཆུ་མེ་རླུང་སྟེ་འབྱུང་བ་བཞིའི་བཅུད། །འཁོར་བའི་སེམས་ཅན་གྱི་ཚེ་བསོད་སངས་
རྒྱས་བྱང་སེམས་ཞི་ཁྲོ་རབ་འབྱམས་ཀྱི་གསང་གསུམ་བྱིན་རླབས་ཐམས་ཅད་འོད་ཟེར་དང་ཐིག་ལེ་སྣ་ཚོགས་པའི་ཚུལ་དུ་བདག་གཞན་རྣམས་ལ་ཐིམ་པས་ཚེ་ཉམས་པ་སོས། ཤ་ཁྲག་དྲོད་དབུགས་

།ཀྱི་སྟོབས་རྒྱས། འབྱུང་བཞིའི་ཡོན་ཏན་ཐོབ། །འཁོར་བའི་ཚེ་དཔལ་འདུས། །འཆི་མེད་རྡོ་རྗེ་ཡེ་ཤེས་ཀྱི་ཚེའི་དངོས་གྲུབ་ཐམས་ཅད་ཐོབ་པར་གྱུར་པར་ངབསམ་
ལ། ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཨཱ་ཡུཿ ཥེ་ཧཱུྃ་ཎི་ཛཿ ཅི་ནུས་བཟླའོ། །གསོལ་བ་གདབ་པ་ནི། ཧྲཱིཿ དུས་གསུམ་སངས་རྒྱས་ཀུན་གྱི་ངོ་བོ་ཉིད༔ འགྲོ་རྣམས་མ་ལུས་སྒྲོལ་བའི་དེད་དཔོན་
མཆོགཿ༔ ཨོ་རྒྱན་པདྨ་རིག་འཛིན་ཚེ་དཔག་མེད༔ བདག་གི་ལུས་ངན་ཡིད་གསུམ་བྱིན་རློབས་ལ༔ འཆི་མེད་ཚེ་ཡི་དངོས་གྲུབ་སྩལ་དུ་གསོལ༔ ལན་གསུམ། སྨོན་ལམ་ནི། ནད་རིགས་
བཞི་བརྒྱ་རྩ་བཞི་དང་༔ རྐྱེན་ངན་ཉི་ཁྲི་ཆིག་སྟོང་དང་༔ ཡེ་འདྲོགས་སུམ་བརྒྱ་དྲུག་ཅུ་དང་༔ བགེགས་རིགས་སྟོང་ཕྲག་བརྒྱད་ཅུ་སོགས༔ ཚེ་ཡི་བར་ཆད་མི་མཐུན་ཕྱོགས༔ ཐམས་
ཅད་བྱང་ཞིང་དག་གྱུར་ཅིག༔ ཚེ་འགུགས་པ་ནི། ཚིག་དོན་རྣམས་གསལ་འདེབས་དམིགས་པ་བརྟན་པས། ཧྲཱིཿ ཕྱི་ནི་བུམ་པ་ནངནི་བདུད་རྩིས་གང་༔ གསང་བའི་དོན་ནི་པདྨ་ཚེ་དཔག་མེད༔ གནས་ལྔར་
ཕྱག་མཚན་ལྔ་དང་ཡིག་འབྲུ་ལྔ༔ འོད་ཟེར་དཔག་ཡས་ནམ་མཁའ་གང་བར་འཕྲོས༔ ཧྲཱིཿ ཤར་ཕྱོགས་དྲི་ཟའི་ལག་ནས་ལྕགས་ཀྱུས་ཁུག༔ ལྷོ་ཕྱོགས་གཤིན་རྗེའི་ལག་ནས་ཞགས་པས་

ཁུག༔ ནུབ་ཕྱོགས་ཀླུ་བདུད་ལག་ནས་ལྕགས་སྒྲོག་ཁུག༔ བྱང་ཕྱོགས་གནོད་སྦྱིན་ལག་ནས་དྲིལ་བུས་ལུག༔ སྟེང་ཕྱོགས་ཚངས་པ་བརྒྱ་བྱིན་ལག་ནས་ཁུག༔ འོག་ཕྱོགས་དགའ་བོ་འཇོག
པོའི་ལག་ནས་ཁུག༔ ཚེ་སྲོག་ཆད་པ་མཐུད་ལ་ཡལ་བ་ཁུག༔ གས་པ་སྦྱོར་ལ་ཉམས་པ་ཐམས་ཅད་གསོས༔ འོད་ཟེར་དཀར་ལ་འཚེར་ཞིང་སྣུམ་ལ་འདྲིལ༔ སྤྱི་བོའི་གཙུག་ནས་ལུས་ལ་
སིབ་སིབ་ཐིམ༔ འོད་འབར་འཆི་མེད་ཚེ་ཡི་དབང་ཐོབ་ཤོག༔ ཨཾ་ཨཱཿ ཧཱུྃ བཛྲ་གུ་རུ་པདྨ་སིདྡྷི་ཨཱ་ཡུ་ཥེ་ཧཱུྃ་ཎི་ཛ མདའ་དར་ཕྱོགས་མཚམས་སུ་གཡུག་ཅིང་འོད་དུ་བཞུ། བུམ་པ་ཐོགས་ཏེ་འདི་སྐད་དོ། །ཧྲཱིཿ
བུམ་པའི་ངོ་བོ་པདྨ་འོད་འབར་བཞུགས༔ འོད་ཟེར་དཔག་ཡས་ནམ་མཁའ་གང་བར་འཕྲོས༔ ས་ཆུ་མེ་རླུང་བཅུད་རྣམས་རང་མདོག་གསལ༔ ཤ་ཁྲག་དྲོད་དབུགས་ཉམས་པ་སོར་ཆུད་
ནས༔ སླར་ཡང་ཟླ་བ་ཡར་ངོ་ཇི་བཞིན་དུ༔ སྟོབས་རྩལ་ཡོན་ཏན་ཚེ་ཡི་དབང་ཐོབ་ཤོག༔ ཨོཾ་ཨཱཿ ཧཱུྃབཛྲ་གུ་རུ་པདྨ་སིདྡྷི་ཨཱ་ཡུ་ཥེ་ཧཱུཾ་ཎི་ཛཿ སྤྱི་བོར་བཀོད་ཅིང་བུམ་བཅུད་ཞུ་བ་ནི། ཧྲཱིཿ བུམ་པའི་
བདུད་རྩི་པདྨ་འོད་འབར་ཞུ༔ འོད་ཟེར་དཔག་ཡས་ནམ་མཁའ་གང་བར་འཕྲོས༔ རྒྱལ་བ་རབ་འབྱམས་རིགས་གསུམ་མགོན་པོ་དང་༔ འཇིག་རྟེན་ལོངས་སྤྱོད་མངའ་ཐང་བསོད་ནམས་

།ཅན༔ ཟག་བཅས་ཟག་མེད་མཐུ་སྟོབས་ནུས་པ་ཀུན༔ དེང་འདིར་བུ་ལ་ཚེ་ཡི་དབང་ཐོབ་ཤོག༔ ཨོཾ་ཨཱཿ ཧཱུཾ་བཛྲ༴ བུམ་ཆུ་མྱང་། གཉིས་པ་རྫས་ཀྱི་དབང་ཚེ་རིལ་ཚེ་ཆང་
ལ། ཧྲཱིཿ སྔོན་བྱོན་དུས་གསུམ་སངས་རྒྱས་ཐམས་ཅད་ཀྱིས༔ སྒྲབ་རྫས་རིལ་བུ་འདི་ལ་བརྟེན་ནས་མཛད༔ གུ་རུའི་བྱིན་རླབས་རིལ་བུར་འདུ་འབྲལ་མེད༔ སྐལ་ལྡན་རིགས་ཀྱི་བུ་ལ་
ཟས་སུ་སྦྱིན༔ དམ་རྫས་མ་སྤངས་བཅུད་ལེན་སྙིང་པོར་སྤྱོད༔ ཟ་ཐང་ལོངས་སྤྱོད་ཚེ་ཡི་དབང་ཐོབ་ཤོག༔ ཨཾ་ཨཱཿ ཧཱུྃ་བཛྲ༴ །རིལ་བུ་ཞུ། ཧྲཱིཿ སྔོན་བྱོན་དྲང་སྲོང་རིག་འཛིན་ཐམས་ཅད་
ཀྱིས༔ ཚེ་སྒྲུབ་བདུད་རྩི་འདི་ལ་བརྟེན་ནས་མཛད༔ རྒྱལ་བའི་བྱིན་རླབས་བདུད་རྩིར་འདུ་འབྲལ་མེད༔ སྐལ་ལྡན་རིགས་ཀྱི་བུ་ལ་སྐོམ་དུ་སྦྱིན༔ ཕྱི་ནང་བྱང་སེམས་ཁམས་རྣམས་འཕེལ་
ཞིང་རྒྱས༔ བདེ་དྲོད་རང་འབར་ཚེ་ཡི་དབང་ཐོབ་ཤོག༔ ཨོཾ་ཨཱཿ ཧཱུྃ་བཛྲ༴ བདུད་རྩི་མྱང་། གོ་བགོ་ཞིང་རྒྱས་གདབ་པ་ནི། ལུས་ལ་རྡོ་རྗེའི་གོ་ཁྲབ་བགོས་པས་འོད་འཁྱིལ་ལེ་བ་ཅིས་ཀྱང་མི་ཚུགས་
པའི་རང་བཞིན་དུ་གྱུར༔ ཨོཾ་བཛྲ་རཀྵ་རཀྵ༔ བསྔགས་པའི་མེ་ཏོག་སྤྱི་བོར་བཀོད། རྒྱགྲམ་གནས་ལྔར་བཞག་པས་རྡོ་རྗེ་གསུམ་དུ་ལྡན་པར་མོས་ནས། ཧྲཱིཿ དང་པོ་ཆོས་ཀྱི་དབྱིངས་ཀྱི་རྒྱ༔ གཉིས་པ་ཐབས་

དང་ཤེས་རབ་རྒྱ༔ གསུམ་པ་སྐུ་གསུང་ཐུགས་ཀྱི་རྒྱ༔ བཞི་པ་ཡེ་ཤེས་བཞི་ཡི་རྒྱ༔ ལྔ་པ་རིགས་ལྔའི་སངས་རྒྱས་རྒྱ༔ དྲུག་པ་བཅོམ་ལྡན་ཐུབ་དྲུག་རྒྱ༔ བདུན་པ་སངས་རྒྱས་རབས་
བདུན་རྒྱ༔ ཕྱག་རྒྱ་བདུན་གྱི་རྒྱས་གདབ་བོ༔ སྨོན་ལམ་ནི། ༀ་འགྲུབ་པར་གྱུར་ཅིག་རྡོ་རྗེའི་སྐུ་ནི་སྐྱེ་འཆི་བྲལ༔ ཚངས་པའི་གསུང་ནི་སྐྱེ་མེད་རྟག་པ་རྡོ་རྗེའི་གསུང་༔ སྤྲོས་བྲལ་ཐུགས་ནི་
དུས་གསུམ་འགྱུར་བ་མེད་པའི་ཐུགས༔ འཆི་མེད་སྐུ་གསུང་ཐུགས་དང་ཡང་དག་ལྡན་པ་ཡི༔ འཆི་མེད་པདྨ་འབྱུང་གནས་འོད་དཔག་མེད༔ སྐུ་གསུམ་ཐུགས་ཡོན་ཕྲིན་ལས་འགྲུབ་གྱུར་
ནས༔ བདག་ཅག་ཚེ་དང་སྒྲུབ་པ་མཐར་ཕྱིན་ནས༔ྋ རླབས་ཆེན་འགྲོ་བའི་དོན་ལ་སྤྱོད་པར་ཤོག༔ དེ་ནས་རྗེས་ཀྱི་ཐུན་བསྡུ་བར་གཏང་རག་དོན་དུ་མཆོད་པར་མོོས་ནས། ཨོཾ་ཨཱཿ ཧཱུཾ་༔ མཆོད་འོས་ཕྱི་
ནང་སྣོད་བཅུད་ཀུན༔ བློ་ཡིས་སྤྲུལ་ལམ་ལྷུན་གྱིས་གྲུབ༔ ཏིང་འཛིན་མཉམ་ཉིད་ཆེན་པོ་རུ༔ དཀོན་མཆོག་སྤྱི་འདུས་རྒྱལ་བར་འབུལ༔ གུ་རུ་དེ་ཝ་ཌཱ་ཀི་ནཱི་ས་པ་རི་ཝཱ་ར་ཨཉྙཾ་པཱདྱ་པུ ཥྤ་དྷུ་
པེ་ཨཱ་ལོ་ཀེ་གནྡྷ་ནེ་ཝེདྱ་ཤཔྟ་པྲ་ཏཱིཙྪ་ཨཱཿ ཧཱུྃ་མ་ཧཱ་པཉྩ་རཀྟ་བྷ་ལིངྷ་ཁཱ་ཧི༔ བསྟོད་པ་ནི། ཧྲཱིཿ༔ རྒྱལ་བ་ཐམས་ཅད་ཡེ་ཤེས་ཀློང་དུ་གཅིག༔ ཆོས་ཉིད་དོན་ལ་ཆ་ལུགས་མི་མངའ་ཡང་

ཟླ༄༅། །༔ ཐབས་མཁས་གང་འདུལ་སོ་སོའི་སྐུར་སྟོན་པ༔ ཐུགས་རྗེས་སྤྲུལ་བསྒྱུར་འགྱེད་ལ་ཕྱག་འཚལ་བསྟོད༔ བསྟོད་པར་འོས་པ་ཐམས་ཅད་ལ། །ཞིང་རྡུལ་རྩྭ
ཀུན་གྱི་གྲངས་སྙེད་ཀྱི། །ལས་བཏུད་པ་ཡིས་རྣམ་ཀུན་ཏུ། །མཆོག་ཏུ་དད་པས་ཕྱག་འཚལ་བསྟོད། ྋཅེས་བསྟོད་ནས། ཡི་གེ་བརྒྱ་བ་བརྗོད་པས་ནོངས་པ་བཤགས། དེ་ནས་བཟོད་གསོལ་ནི།
དགོངས་སུ་གསོལ་ལོ། །བདག་ཅག་ལས་དང་པོ་པ་རྩོད་པའི་དུས་ཀྱི་སེམས་ཅན་དུ་གྱུར་པས། རྒྱལ་བ་དཀོན་མཆོག་སྤྱི་འདུས་ཀྱི་ཆོ་ག་འདི་རྣམས་ལ་ལྷག་ཆད་འགལ་འཁྲུལ་སྔགས་དང་
ཕྱག་རྒྱ་ཚིག་དོན་གོང་འོག་འཁྲུགས་པ་ལ་སོགས་པ་ཉེས་ལྟུང་དྲི་མའི་ཚོགས་ཅི་མཆིས་པ་ཐམས་ཅད་བྱང་ཞིང་དག་ནས་ཚངས་པའི་དངོས་གྲུབ་ཆེན་པོ་བདག་ལ་སྩལ་དུ་གསོལ༔ དངོས་གྲུབ་བླང་བ་
ནི། ཨེ་མ་ཧོ༔ བདག་གཞན་བླ་མེད་ཚོགས་མཆོད་འདི་དག་གིས༔ སྡིག་སྒྲིབ་ཉམས་ཆག་མ་ལུས་ཀུན་བྱང་ནས༔ ཚེ་འདི་ཉིད་ལ་རིག་འཛིན་མཆོག་གྲུབ་ཅིང་༔ བྱིན་རླབས་རྩལ་དབང་
(V
གཟི་བྱིན་ནུས་མཐུ་ལྡན༔ སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ༔ ཀཱ་ཡ་ཝཱཀྐ་ཙིཏྟ་སིདྡྷི་ཧཱུྃ༔ བསྔོ་བ་ནི། ཨོཾ་ཨཱཿ ཧཱུཾ༔ སྐྱབས་མེད་མགོན་མེད་འགྲོ་བ་འདི་དག་ཀུན༔ འཁོར་)
SS

བའི་འཁྲུལ་འཁོར་ཀུན་གྱིས་གཞི་རྟེན་ལ༔ རྟེན་འབྲེལ་བཅུ་གཉིས་ཤིང་རྟ་ལྟ་བུ་ཡི༔ འཕང་ལོ་འདྲ་བ་མྱུར་དུ་ཞིག་གྱུར་ཅིག༔ བླ་མེད་རྫོགས་པའི་བྱང་ཆུབ་མྱུར་ཐོབ་ཤོག༔ དེ་ནས་ཤེས་བརྗོད་
ã ནི། ཨེ་མ་ཧོཿ ཤེས་བྱའི་དོན་ལ་མ་རྨོངས་པའི༔ བླ་མ་དམ་པའི་བཀྲ་ཤིས་ཤོག༔ གང་ལ་བསམ་པ་དེ་ཡིས་འགྲུབ༔ ཡི་དམ་ལྷ་ཡི་བཀྲ་ཤིས་ཤོག༔ སྐུ་གསུང་ཐུགས་ཀྱི་བྷ་ག་
ལ༔ ཕྱག་རྒྱ་ཆེན་པོའི་བཀྲ་ཤིས་ཤོག༔ རྫོགས་རིམ་བསྡུ་བར་ཏིང་འཛིན་གསལ་འདེབས་པ་ནི། ༀ་ཨཱཿ ཧཱུྃ སྣོད་བཅུད་སྣང་སྲིད་ཐམས་ཅད་ཀུན༔ སྒྱུ་ལུས་གཞལ་ཡས་ཁང་དུ་བསྡུ༔ དེ་ཡང་
ཡས་མར་འོད་དུ་ཞུ༔ སྔགས་ཕྲེང་གསེར་གྱི་རྡོ་རྗེར་བསྡུ༔ དེ་ཡང་འཇའ་འམ་ཆུ་བུར་ལྟར༔ དམིགས་མེད་རྒྱ་ཡན་ལྷུག་པར་བཞག༔ རང་བཞིན་དབྱིངས་རིག་མ་བུ་འདྲེས༔ གདོད་
མའི་ཀུན་བཟང་མཇལ་བར་འགྱུར༔ དགེ་བ་བསྔོ་བ་ནི། ྋ དགེ་བ་འདི་ཡིས་མྱུར་དུ་བདག །པདྨ་འོད་འབར་འགྲུབ་གྱུར་ནས། འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་
ཤོག །བདག་གིས་བླ་མ་བསྒྲུབས་ལ་སོགས། །དུས་གསུམ་ཚོགས་གཉིས་ཅི་བསགས་པ། །ཕྲིན་ལས་གང་བརྩམས་འགྲུབ་གྱུར་ནས། །བླ་མེད་བྱང་ཆུབ་ཐོབ་ཕྱིར་བསྔོ། །བདག་ནི་མོས་

༄༅། །གུས་དད་པས་ཁྱེད་བསྙེན་ན། །ཐུགས་རྗེ་མ་ཆུང་སྔོན་གྱི་དམ་ཚིག་དགོངས། །སྨོན་ལམ་འབྲེལ་བ་འདི་ཡིས་མཚམས་སྦྱར་ནས། །འགྲོ་ཀུན་བླ་མེད་བྱང་ཆུབ་མྱུར་
ཐོབ་ཤོག རྒྱུན་སྤྱོད་ནི། ཨོཾ་ཨཱཿ ཧཱུྃ གཟུགས་སྣང་ཐམས་ཅད་གསལ་སྟོང་ལྷ་ཡི་སྐ༔ སྒྲ་གྲགས་ཐམས་ཅད་བརྗོད་བྲལ་སྔགས་ཀྱི་སྒྲ༔ དྲན་རྟོག་ཐམས་ཅད་རང་བཞིན་ངོས་བཟུང་
བྲལཿལ༔ དམིགས་མེད་ཁྱབ་བརྡལ་ལྷུན་གྲུབ་ཆེན་པོར་རྫོགས༔ ཞེས་དམིགས་མེད་དུ་བཞག་པར་བྱའོ། །དེ་ལྟར་ཡང་ཟབ་དཀོན་མཆོག་སྤྱི་འདུས་ཀྱི་ལས་བྱང་། །རིག་འཛིན་ཆེན་པོ་འཇའ་ཚོན་སྙིང་པོ་ཉིད་ཀྱི་ཟབ་གཏེར་ནས་
གདན་དྲངས་པའི་ལས་ཚོགས་ཀྱི་ངག་འདོན་ཁྲིགས་རིམ་འབྲིང་པོའི་ཚུལ་འདི་ནི། རབ་གནས། ཚེ་སྒྲུབ། སྤྱིན་སྲེག ཚེ་ཡི་དབང་རིམ། གཤིན་པོ་རྗེས་འཛིན། ཚོགས་བརྒྱ། ནོར་སྒྲུབ། གཏོར་ཟློག་སོགས་ལས་རིམ་གང་དགོས་ཀྱི་
རང་གཞུང་ལ་མཁོ་ཞིང་། དོན་གཉེར་འགའ་ཡི་དགོངས་བཞེད་བཞིན་ངག་དབང་ཀུན་དགའ་བསྟན་འཛིན་གྱིས་འདོན་ཆ།ཁ་བསྐང་ཕྱོགས་བསྡེབས་སུ་མཛད་འདུག་པ་ཁམས་སྒར་གསུང་རྒྱུན་བལྟས་ཆོག་མར་ཀུན་ལ་ཕན་པའི་ཆེད་དུ། བསྟན་པའི་
ཉི་མའི་མིང་དེས་དཔར་དུ་བཀོད་པའོ།། །། ༈ སླར་སྨོན་པ། རྒྱལ་ཀུན་ཡེ་ཤེས་ཐུགས་རྗེའི་སྒྱུ་མ་ནི། །ཚད་མེད་འགྲོ་ལ་རྗེས་སུ་ཆགས་པའི་མདངས། །སྙིགས་དུས་སྐྱབས་གཅིག་པདྨ་འབྱུང་གནས་ནི། །རྩ་གསུམ་དཀོན་མཆོག་

སྤྱི་འདུས་ངོ་བོ་རུ། །སྒྲུབ་པའི་ལས་རིམ་ཆོས་སྦྱིན་ཕྱི་མོ་ནི། །མི་ཟད་འདོད་དགུར་བསྒྱུར་པ་དཔར་གྱི་དབྱིག །བསོད་ནམས་ཟོང་དུ་བསྒྲུབ་པའི་དགེ་ཚོགས་ནི། །དྲི་མེད་ལྷག་བསམ་གཞོན་ནུ་དང་འགྲོགས་དགེས། །ཟླ་བྲལ་ཐུབ་བསྟན་སྙིང་པོའི་
བླ་རེ་འདི། །མི་ནུབ་ཕྱོགས་ཀྱི་འཁོར་ལོར་ལེགས་བྲིས་ཤིང་། །དཀར་མིན་དུཿ ཁའི་ཚད་པས་རབ་མནར་འགྲོའི། །ཕན་བདེའི་གྲིབ་བསིལ་གཤིན་པོར་རྟག་བརླིང་ཤོག །ཁྱད་པར་བདག་དང་འབྲེལ་བཅས་དམིགས་ཡུལ་ཀུན། །མཚོ་སྐྱེས་རྒྱལ་
བའི་ཐུགས་རྗེའི་ལྕགས་ཀྱུ་ཡིས། །རྔ་ཡབ་དཔལ་རི་པདྨ་འོད་ཞིང་དུ། །དྲངས་ནས་རིག་འཛིན་ཚོམ་བུར་འཚང་རྒྱ་ཤོག །ཅེས་པའང་སྒྲུབ་བརྩོན་བླ་མ་འཇམ་དབྱངས་བློ་གྲོས་ནས་དད་བརྩོན་འཇུག་པ་གཅིག་ཏུ་དྲིལ་ཏེ། ཟབ་ཆོས་འདི་ཉིད་ཆོས་
སྦྱིན་མི་འཛད་པའི་གཏེར་དུ་བསྐྲུན་སྐབས། ཁམས་སྤྲུལ་དོན་བརྒྱུད་ཉི་མར་འབོད་པས་སྨོན་ཚིག་ཏུ་སྦྱར་བ་འདིས་ཀྱང་དམིགས་ཡུལ་འབྲེལ་བར་བཅས་པ་རྔ་ཡབ་ཞིང་དུ་ཚོམ་བུ་གཅིག་ཏུ་འཚང་རྒྱ་བའི་རྒྱུར་གྱུར་ཅིགོ། །།སརྦ་མངྒ་
ལཾ།། །།བྱིན་དབབ་པ་ནི༔ ཧྲཱིཿ ཡུལ་གྱི་མིང་ནི་རྔ་ཡབ་གླིང་༔ ཟངས་མདོག་དཔལ་རིའི་རྩེ་མོ་རུ༔ པདྨ་འོད་ཀྱི་གཞལ་ཡས་སུ༔ གྲུབ་པ་མཐར་ཕྱིན་དངོས་གྲུབ་བརྙེས༔ པདྨ་ཐོད་ཕྲེང་
རྩལ་དུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་སྒྲུབ་ཀྱིས། བྱིན་གྱིས་རློབ་ཕྱིར་གཤེགས་སུ་གསོལ༔ གནས་མཆོག་འདི་རུ་བྱིན་ཕོབ་ལ༔ སྒྲུབ་མཆོག་
58

༄༅། །བདག་ལ་དབང་བཞི་བསྐུར༔ བགེགས་དང་ལོག་འདྲེན་བར་ཆད་སོལ༔ མཆོག་དང་ཐུན་མོང་དངོས་གྲུབ་སྩོལ༔ པདྨ་ཐོད་ཕྲེང་རྩལ་ཛྙཱ་ན་ཨ་བེ་ཤཱ་ཡ་ཨ་ཨཿ
ཞེས་དང་༔ ཧཱུྃ༔ ཆོས་དབྱིངས་རྣམ་དག་སྐྱེ་མེད་ཕོ་བྲང་ནས༔ སྐྱེ་འགགས་འགྱུར་མེད་སྤྲོས་པའི་མཐའ་བྲལ་ཡང་༔ ཐུགས་རྗེའི་དམ་བཅའ་དུས་ལས་མི་གཡེལ་ཕྱིར༔ བླ་མ་ཡི་དམ་རིག་
འཛིན་ཌཱ་ཀིའི་ཚོགས༔ དུས་གསུམ་བདེ་གཤེགས་རྒྱལ་བ་མ་ལུས་རྣམས༔ ཐུགས་དམ་དབང་གིས་བདག་ལ་བརྩེར་དགོངས་ནས༔ མི་མངོན་དབྱིངས་ནས་གནས་འདིར་སྐུ་བཞེངས་
ལ༔ བྱིན་ཆེན་དབབ་ཅིང་དབང་ཆེན་བསྐུར་དུ་གསོལ༔ གསང་བའི་དཀྱིལ་འཁོར་དམ་རྫས་མ་ལུས་ལ༔ སྐུ་གསུང་ཐུགས་ཀྱི་བྱིན་གྱིས་བརླབ་ཏུ་གསོལ༔ ཡེ་ཤེས་ལྔ་ཡི་དབང་མཆོག་
བསྐུར་དུ་གསོལ༔ བཛྲ་ས་མ་ཡ་ཛཿགུ་རུ་དེ་ཝ་ཌཱ་ཀི་ནི་བྷ་ག་ཝཱན་སརྦ་ས་མ་ཡ་ཨ་ཝེ་ཤཱ་ཡ་ཨ་ཨཿལས་བཞྀ་གང་མོས་པའི་སྤྱི་དང་སྒེར་ཅི་ལྕོགས་ཀྱི་ཤམ་བུ་སྤྲོ་ན། ཨཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་
ཨོཾ་ཤཱིནྟཾ་ཀུ་རུ་ཡེ་སྭཱ་ཧཱ༔ རྗེས་འབྲེལ་སྨོན་ལམ་ནི༔ ནད་གདོན་སྡིག་སྒྲིབ་བག་ཆགས་ངན༔ སྡང་དགྲ་གནོད་བྱེད་གདུག་པའི་དབལ༔ རྣོ་བའི་མཚོན་དང་སྦྱོར་བའི་དུག༔ སྟོང་ཕྲག་

བརྒྱད་ཅུའི་བགེགས་ཀུན་དང་༔ བཞི་བརྒྱ་རྩ་བཞིའི་ནད་རྣམས་དང་༔ རྨིས་ལྟས་མཚན་ངན་ཐམས་ཅད་ཀུན༔ མྱུར་བ་ཉིད་དུ་ཞི་གྱུར་ཅིག༔ ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ བྷཾ་པུའིི་
ཀུ་རུ་ཡེ་སྭཱ་ཧཱ༔ རྗེས་འབྲེལ་སྨོན་ལམ་ནི༔ ཚེ་དང་བསོད་ནམས་སྙན་གྲགས་སྟོབས༔ འཁོར་དང་བུ་སློབ་ཕྲིན་ལས་དང་༔ མངའ་ཐང་ལོངས་སྤྱོད་ཡོན་ཏན་རྣམས༔ མྱུར་བ་ཉིད་དུ་རྒྱས་གྱུར་
ཅིག༔ ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ ཧྲཱི་ཝ་ཤཾ་ཀུ་རུ་ཡེ་སྭཱ་ཧཱ༔ རྗེས་འབྲེལ་སྨོན་ལམ་ནི༔ རྒྱལ་བའི་ཐུགས་རྗེས་བྱིན་རླབས་དང་༔ སྐྱེ་འགྲོ་མཐོང་ཐོས་དྲན་རེག་སོགས༔ ཁམས་
གསུམ་དབང་དུ་འདུས་གྱུར་ཅིག༔ ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཧཱུྃ་མ་ར་ཡ་ཕཊ༔ རྗེས་འབྲེལ་སྨོན་ལམ་ནི༔ དམ་སྲི་འབྱུང་པོ་མ་རུངས་དང་༔ བསྟན་དགྲ་སྒོས་དགྲ་ལ་སོགས་
པ༔ ཞིང་བཅུ་ལྡན་རྣམས་བརླག་གྱུར་ཅིག༔ ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧྰུྃ ༀ་ཤཱིནྟཾ་པུབྷཾ་ཝཱ་ཤཾ་མཱ་ར་ཡ་རྦདཿ༔ རྗེས་འབྲེལ་སྨོན་ལམ་ནི༔ ཕྲིན་ལས་ཆེན་པོ་རྣམ་པ་བཞི༔ ཐུན་མོང་ལས་
ཕྲན་བརྒྱད་རྣམས་དང་༔ མཆོག་གི་དངོས་གྲུབ་དམ་པ་སོགས༔ ཐམས་ཅད་ལྷུན་གྲུབ་ཉིད་གྱུར་ཅིག༔

༄༅། །ཡང་ཟབ་དཀོན་མཆོག་སྤྱི་འདུས་ཀྱི་དབང་གི་མཚམས་སྦྱོར་གསང་ཆེན་མཆོག་གི་ཉེ་ལམ་ཞེས་བྱ་བ་བཞུགས་
པའི་དབུ་ཕྱོགས་ལགས་སོ།།

༄༅། །རྒྱལ་དང་དེ་སྲས་བགྲང་ཡས་མ་ལུས་པའི། །འཆར་གཞི་ཀུན་བཟང་གདོད་མའི་སངས་རྒྱས་ཞེས། །ངོ་བོ་མཉམ་ཉིད་
དཔལ་ལྡན་པདྨ་སྐྱེས། །བླ་མ་མཆོག་དང་དབྱེར་མེད་གུས་ཕྱག་འཚལ། །སྐུ་གསུམ་ངོ་བོ་ཉིད་དངོས་སྒྲུབ་པའི་ཐབས། །རིམ་གཉིས་རྡོ་རྗེའི་རྣལ་
འབྱོར་མཐའ་ཡས་ཀྱང༌། །དབང་གིས་མ་སྨིན་གྲོལ་བའི་རྟེན་མི་རྙེད། །དེ་ཕྱིར་ལམ་རིམ་འདི་ལ་འབད་པར་རིགས། །འདིར་བཀའ་རྫོགས་པ་ཆེན་པོ་ཡང་ཟབ་
དཀོན་མཆོག་སྤྱི་འདུས་ཀྱི་སྨིན་བྱེད་དབང་གི་རིམ་པ་གཞན་དོན་དུ་སྤེལ་བའི་རིམ་པ་ལ་གསུམ་ལས། དང་པོ་སྦྱོར་བ་ཡོ་བྱད་བཤམས་ཀྱི་རིམ་པ་ནི། གནས་ཁང་ཕུན་སུམ་ཚོགས་པ་བྱི་དོར་བྱས་

༄ ༅། །པའི་མཆོད་སྟེགས་མཛེས་ལེགས་ཀྱི་དབུས། གུ་རུ་རིན་པོ་ཆེའི་སྐུ་ཚབ་སོགས་ཡེ་ཤེས་བཞུགས་པའི་རྟེན་བྱིན་ལྡན། དབང་རྟེན་ཀྱི་བུམ་པ་གཉིས། གསང་
དབང་བདུད་རྩི་མ་ད་ན་དང་སྦྱར་བ་སྨན་བཏབ་པ་བླུག་པའི་ཀ་པཱ་ལ། ཤེར་དབང་གི་རྟེན་ཁ་ཊཱཾ་ག དབང་བཞིའི་བརྡ་དོན་སྤྲོད་པའི་རྟེན་ཤེལ་རྡོ། བླ་མ་གཏོར་མ་སྐུ་གཟུགས་ཙཀྲིས་བརྒྱན་
པ༑ སློབ་མ་འཆད་སྤེལ་ནུས་པ་ཡོད་ན་ཆོས་བཀའ་འདི་ཉིད་ཀྱི་གཏེར་གཞུངཔོ་ཏི། མདུན་དུ་མཆོད་གཏོར་མགྲོན་སྤྱིའི་གཏོར་མ། བཀའ་སྲུང་གཏེར་སྲུང་གི་མཆོད་གཏོར། སྨན་རཀ་རྣམ་ལྔ་
ཉེར་སྤྱོད། ཚེ་ཡི་རྫས་སོགས་མ་ཚང་བ་མེད་པ་དང༌། སྔོན་འགྲོ་གཞི་བགེགས་ཀྱི་གཏོར་མ། ཚོགས་ཀྱི་ཡོ་བྱད། སློབ་དཔོན་གྱི་མདུན་དུ་ཉེར་སྤྱོད། ཌཱ་མ་རུ། རྡོར་དྲིལ། ནང་

མཆོད༑ འཐོར་ནས། བགེགས་བསྐྲད་ཀྱི་གུལ་ཡུངས་སོགས་འོག་ཏུ་དགོས་པའི་ཡོ་བྱད་ཐམས་ཅད་གཙང་ཞིང་དག་པར་འདུ་བྱའོ། །གཉིས་པ་སྒྲུབ་པའི་ཐབས་ནི། ཆོ་ག་གཞུང་ཆོས་བདག་སོ་སོའི་བསྒྲིགས་ཁ་འདྲ་ལ་འདྲ་མིན་འགའ་ཞིག་མཆིས
རུང་༑ འདིར་སྒམ་པོ་པ་བཟང་རྡོར་གྱི་ཕྱག་བཞེས་ལྟར་ལ་སྔོན་འགྲོ་ཐར་ལམ་དཀར་པོ་སྦྱར་བའི་གཏེར་གཞུང་འདོན་ཆ་སོར་བཞག རྗེ་བླ་མ་ཕྲིན་ལས་འགྲོ་འདུལ་རྩལ་གྱི་ལྗགས་བསྒྲིགས་ལྟར་གྱིས་སྔོན་འགྲོ་ནས་དངོས་གཞི་བདག་མདུན་བུམ་པ་
ཆིག་རྫོགས། གུ་རུ་དྲག་པོ་སེང་གདོང་བཅས་ཀྱི་བསྙེན་མཐར། གཏེར་གཞུང་སྦྱིན་སྲེག་དང་འབྲེལ་བའི་བདུད་རྩི་འཁྱིལ་པའི་བུམ་སྒྲུབ་མཛད་སྲོལ་ཀྱང་ཆོས་བདག་གོང་མ་རྣམས་ཀྱིས་སློབ་མ་དང༌། གཞན་ཁྲོམ་ཚོགས་མང་པོར་དབང་བསྐུར་
མཛད་དུས་སྡིག་སྒྲིབ་སྦྱང་བའི་ཁྱད་པར་དགོས་པའི་རྡོར་སེམས་ཁྲུས་སྒྲུབ་མཛད་སྲོལ་ལྟར། ལས་བུམ་སྒྲུབ་པར་གཏེར་གཞུང་སྔོན་འགྲོའི་ཚིག་རྐང་ཁ་བསྒྱུར་བ། ཨཾ་སྭ་བྷ་ཝ་སོགས། བུམ་པ་མི་དམིགས་པ་སྟོང་པ་ཉིད་དུ་
གྱུར༑ སྟོང་པའི་ངང་ལས་བུམ་པ་རིན་ཆེན་གཞལ་ཡས་དབུས༔ རིགས་འདུས་རྡོར་སེམས་འོད་ཀྱི་སྐུ༔ དཀར་གསལ་རྡོར་དྲིལ་ཆེན་ཆེན་བརྒྱན༔ སྐྱིལ་ཀྲུང་ཞལ་འཛུམ་བརྩེ་བའི་
ཉམས༔ ཐུགས་ཀར་ཧཱུཾ་ལ་ཡིག་བརྒྱས་བསྐོར༔ འོ་རྒྱུན་ལྟ་བུའི་བདུད་རྩི་བབ༔ བུམ་པ་ཡོངས་སུ་གང་བར་གྱུར༔ ཨོཾ་བཛྲ་ས་ཏྭ་ས་མ་ཡ། བདུན་ནམ་ཉེར་གཅིག ཨོཾ་བཛྲ་ས་ཏྭ་

།ཧཱུཾ། བཟླས། ཨོཾ་ཨཱཿ༔ ཧཱུཾ། གིས་མཆོད་ཡོན་ཕུལ། རྡོ་རྗེ་སེམས་དཔའ་འོད་དུ་ཞུ་ནས་བུམ་པའི་ཆུ་དང་གཉིས་སུ་མེད་པར་གྱུར། གཏེར་སྲུང་མགྲོན་སྤྱི། ཚོགས་བསྐང་གནམ་
3|༄༅།དཀོན་
ཕུད་བཅས་གྲུབ་པར་བྱས། བདག་འཇུག་གི་དབང་རྒྱས་པ་ཚིག་གིས་བསྒྱུར་སོའི་དབང་ཆོག་ལྟར་ལེན། འདི་ཙམ་དུ་མ་ཟད། དངོས་གྲུབ་བྱིན་རླབས་ཞུ་བ་དང་དམ་ཚིག་ཉམས་པ་གསོ་བ་སོགས་ཀྱི་དོན་ལ། བདག་ཉིད་འཇུག་པའི་དབང་གི་ཆོ་ག་
གལ་དུ་ཆེ་བ་ཤེས་དགོས་སོ། །སློབ་མ་འཇུག་པའི་དོན་དུ་གསོལ་བ་བཏབ། གསུམ་པ་དབང་བསྐུར་བ་དངོས་ནི། སློབ་མ་ཟུང་དུ་མ་གྱུར་པ་དོན་གཉེར་དང་ལྡན་པ་རྣམས་བསགས་ཏེ་གྲལ་ལ་བཀོད། མེ་ཏོག་བཀྱེ་བསྡུ་བྱས་ཏེ། ཁྲུས་བྱ་བ་
གསུམ་
ནི། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀུན་གྱི་ཁྲུས་གསོལ་ལྟར། ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་ཁྲུས་བགྱིའོ། །ཡིག་བརྒྱ་བཅས། བགེགས་གཏོར་བྱིན་གྱིས་བརླབ་པ་
ནི། ཨོཾ་བཛྲ་ས་ཏྭ་ཧཱུཾ། ཨོཾ་སྭ་བྷཱ་ཝ་སོགས། སྟོང་པ་ཉིད་དུ་གྱུར། སྟོང་པའི་ངང་ལས་བྷཾ་ལས་རིན་པོ་ཆེའི་སྣོད་དུ་ཡིག་འབྲུ་གསུམ་འོད་དུ་ཞུ་བ་ལས། ལན་ཆགས་གླུད་ཀྱི་གཏོར་མ་ཟག་པ་
མེད་པ་ཡེ་ཤེས་ཀྱི་བདུད་རྩིའི་རྒྱ་མཚོར་གྱུར། ཨོཾ་ཨཱཿ ཧཱུཾ། ལན་གསུམ། རང་ཉིད་དབང་ཆེན་དྲག་པོའི་ཏིང་འཛིན་གསལ་བའི་ཐུགས་འོད་ཀྱིས་བཀུག་པར་བསམ། སརྦ་བྷ་ཏ་ཨ་ཀརྵ་ཡ་ཛཿ་ཨོཾ་

སརྦ་བིགྷ་ནན་ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷ་ར་སམྦྷ་ར་ཧཱུཾ། གིས་བསྔོས་ནས། ཧྲཱིཿ གཏོར་མ་མི་དམིགས་སྟོང་པའི་ངང་ཉིད་ལས༔ རིན་ཆེན་སྣོད་དུ་བདུད་རྩིའི་རྒྱ་མཚོ་
ལ༔ བསྲེག་སྦྱངས་གཏོར་བ་རཾ་ཡཾ་ཁཾ་གསུམ་འཕྲོས༔ ཨོཾ་ཨཱཿ༔ཧཱུྃ་གིས་འདོད་ཡོན་དཔག་མེད་གྱུར༔ བཀའ་བསྒོ་ནས་བསྐྲད་པ་ནི། བདག་ཉིད་པདྨ་དྲག་པོའི་ཏིང་འཛིན་དཔའ་གདེང་སྤྲུལ་པ་སྤྲོ་བསྐྲད་དྲག་དམིགས་
དང་བཅས། ༦༔ བླ་མ་རྣམས་ཀྱི་བྱིན་རླབས་དང་༔ ཡི་དམ་ལྷ་ཡི་ཏིང་འཛིན་དང་༔ མཁའ་འགྲོ་རྣམས་ཀྱི་མཐུ་རྩལ་གྱིས༔ དབང་བསྐར་བར་གཅོད་བྱེད་པའི་བགེགས༔ ལོག་པར་
ཝ�
འདྲེན་པ་བདུད་ཀྱི་ཚོགས༔ འདི་རུ་མ་འདུག་གཞན་དུ་དེངས༔ ན་མོ། རྩ་རྒྱུད་ཀྱི་དཔལ་ལྡན་བླ་མ་དམ་པ་རྣམས་དང་། ཡི་དམ་མཁའ་འགྲོ་ཆོས་སྐྱོང་སྲུང་མ་རྣམས་ཀྱི་བདེན་པ་ཆེན་པོའི་
མཐུ་དང༌། ཁྱད་པར་ཆེ་མཆོག་པདྨ་དྲག་པོའི་ལྷ་ཚོགས་རྣམས་ཀྱི་བདེན་པ་ཆེན་པོའི་མཐུས། བགེགས་ཀྱི་རིགས་ཐམས་ཅད་མཆོད་སྦྱིན་ཆེན་པོ་འདིས་ཚིམ་པར་གྱིས་ལ་རང་རང་སོ་སོའི་གནས་
སུ་ཕྱིར་དེངས་ཤིག གང་དག་མི་འགྲོ་བ་དེ་དག་ཐམས་ཅད་རྡོ་རྗེ་ཁྲོ་བོའི་སྦྱོར་བས་རྡུལ་ཕྲན་བཞིན་དུ་བརླག་པར་འགྱུར་ཏ་རེ། ཨོཾ་ཨཱཿ ཧཱུྃ ཨརྩིག་ནེརྩིག༴ ཨཾ་སུཾ་བྷ་ནི་སུཾ་བྷ་སོགས་ཀྱི

༄༅། །མཐར། བགེགས་བསྐྲད་ཀྱི་སྔགས་སྦྱར་ནས། གུ་གུལ་གྱིས་བདུག ཡུངས་ཐུན་གྱིས་བྲབ་ནས་མི་དམིགས་པར་རྒྱས་གདབ་སླར་ཡང་སྲུང་འཁོར་བསྒོམ་པ་ནི། ཧྲཱིཿ བདག་ཉིད་འགྱུར་མེད་ཡེ་ནས་
རྡོ་རྗེའི་སྐ༔ ཕྱི་ནང་སྣོད་བཅུད་གཞལ་ཡས་སྐྱེ་འགྲོའི་ལྷ༔ ཕྱོགས་དང་ཕྱོགས་མཚམས་འཇའ་འོད་མཚོན་ཆ་གཏམས༔ རྡོ་རྗེའི་ས་གཞི་ར་གུར་མེ་རིས་བསྐོརཿ༔ ཨོཾ་བཛྲ་རཀྵ་ཛྭ་ལ་
རཾ༔ ཞེས་བརྟན་པར་བསྒོམ། དེ་ནས་སློབ་མ་རྣམས་མ་ཡེངས་པར་བསྒོས་ནས་ཆོས་གསན་པའི་ཀུན་སྤྱོད་དང་ལྡན་པ་ལ། སློབ་དཔོན་གྱིས་ལྷག་པའི་བསམ་པ་རྣམ་པར་དག་པས་ངག་དལ་བྲེལ་སྙོམ་ཞིང་གོ་དོན་སློང་བའི་སྒོ་ནས་འདི་སྐད་བརྗོད་
པར་བྱའོ།། ནམ་མཁའ་དང་མཉམ་པའི་སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་བསྒྲལ་བར་བྱ། དེའི་ཆེད་དུ་སྨིན་བྱེད་དབང་བསྐར་གྱི་རིམ་པ་ཟབ་མོ་ཞུ་སྙམ་པས་ཆོས་
གསན་པའི་ཀུན་སློང་ཀུན་སྤྱོད་རྣམས་ཚང་བས་གསན་པར་ཞུ། གསན་པར་བྱ་རྒྱུའི་ཆོས་ནི། དེ་ཡང་ཐིག་ལེ་འདུས་པའི་ཏནྟྲ་ལས། མ་བྱུང་མ་སྐྱེས་སྔོན་རོལ་ནས༔ ཐོག་མའི་མགོན་པོ་འོད་
གི
མི་འགྱུར༔ ཞེས་གསུངས་པའི་ཆོས་སྐུ་ཀུན་ཏུ་བཟང་པོ་དེ་ཉིད་ཀྱིས་གདུལ་བྱ་རིགས་ཅན་གསུམ་གྱི་མོས་བསམ་དབང་པོ་ཁམས་ཀྱི་རྗེས་སུ་འགྲོ་བའི་ཐེག་པ་རིམ་པ་དགུར་དགོངས་པས་བསྟན་པ་

ཉན་ཐོས་ཀྱི་ཐེག་པ། རང་སངས་རྒྱས་ཀྱི་ཐེག་པ། བྱང་ཆུབ་སེམས་དཔའི་ཐེག་པ་སྟེ། ཕྱི་ཡི་ཐེག་པ་གསུམ། ཀྲྀ་ཡ་ཨུ་པ་ཡོ་ག་སྟེ། ནང་གི་ཐེག་པ་རྣམ་པ་གསུམ། ཨ་ནུ་ཡོ་
ག མ་ཧཱ་ཡོ་ག ཨ་ཏི་ཡོ་ག་སྟེ། གསང་བའི་ཐེག་པ་རྣམ་པ་གསུམ་སྟེ། གསུམ་གསུམ་དགུ་ཡི་ཐེག་པ་ནི། སྒྲ་ཐལ་འགྱུར་ལས། ཕྱི་ནང་གསང་བའི་ཐེག་པ་ནི༔ རྣམ་པ་དགུ་རུ་ཤེས་
པར་བྱ༔ ཞེས་གསུངས། དེ་ལྟར་ཐེག་པ་ཐམས་ཅད་ཀྱི་ཡང་རྩེ་ཨ་ཏི་རྫོགས་པ་ཆེན་པོ་འདི་ལ། བརྗོད་བྱ་རྗོད་བྱེད་བརྗོད་དོན་འཆད་པའམ། ཡང་ན་གསང་སྔགས་རྡོ་རྗེ་ཐེག་པ་རྒྱུད་སྡེ་བསམ་
གྱིས་མི་ཁྱབ་པ་ཞིག་གསུངས་ཀྱང་སྔ་འགྱུར་རང་སྐད་ལྟར་ན། ཕྱི་སེམས་སྡེ། ནང་ཀློང་སྟེ། གསང་བ་མན་ངག་གི་སྡེ། དེ་ཡང་ཕྱི་སེམས་སྡེའི་སྐོར་ལ་མ་བུ་བཅོ་བརྒྱད། དེ་ཟབ་མོའི་རྒྱུད་
བཞི་བསྡུས། དེ་ཀུན་བྱེད་རྒྱལ་པོའི་རྒྱུད་ལ་བསྡུ། ནང་ཀློང་སྡེའི་སྐོར་ལ། རྩ་བའི་ཀློང་དགུ, དེ་རབ་འབྱམས་ཀྱི་ཀློང་དུ་བསྡུ། མན་ངག་གི་སྐོར་ཐམས་ཅད་རྩ་བའི་རྒྱུད་བཅོ་བརྒྱད་
དང་༑ དེ་ཡང་སངས་རྒྱས་སྲས་གཅིག་གི་རྒྱུད་དུ་བསྡུ། དེ་ལྟར་ཆོས་ཐམས་ཅད་བསྐྱེད་རྫོགས་གཉིས་སུ་འདུ་ཞིང༌། རྒྱུད་ལས་སྒྲུབ་ཐབས། སྒྲུབ་ཐབས་ལས་མན་ངག་གི་ཡང་སྙིང་དུ་བསྡུ་

༄༅། །ཚུལ། བཀའ་མ་གཏེར་མ། དག་སྣང་མའི་དབྱེ་བ་སོགས་དུ་མར་མཆིས་པ་ཡང་འདིར་སྒྲུབས་ཐབས་ལས་མན་ངག་ཏུ་བསྡུས་པ་ཟབ་པ་གཏེར་གྱི་ཕྱོགས་སུ་
གཏོགས་པ་ཁྱད་པར་ཅན་ཡིན། དེ་ཡང་ལོ་རྒྱུས་ཀྱི་སྒོ་ནས་འཆད་དགོས་པ་ལ། རྒྱུད་ཉི་ཟླ་ཁ་སྦྱོར་ལས། ལོ་རྒྱུས་གསལ་བར་མ་བཤད་ན༔ གསང་ཆེན་ངེས་པའི་བཀའ་འདི་ལ༔ ཡིད་
མི་ཆེས་པའི་སྐྱོན་ཅིག་འབྱུང་༔ ཞེས་ལྡོག་ཕྱོགས་ནས་ལུང་དྲང་བ་དང༌། ཀློང་གསལ་ལས། སྐལ་ལྡན་ངེས་ཤེས་བསྐྱེད་པའི་ཕྱིར༔ ལོ་རྒྱུས་གསལ་བར་བཤད་པར་བྱ༔ ཞེས་སྒྲུབ་
yv
ཕྱོགས་ནས་ལུང་དྲང་པ་ལྟར་ལོ་རྒྱུས་འཆད་པ་ལ། དེ་ཡང་རྒྱལ་བ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཀྱི་ངོ་བོ་རིགས་སྔགས་འཆང་བ་རྣམས་ཀྱི་འཁོར་ལོས་བསྒྱར་བ་མ་ཧཱ་གུ་རུ
པདྨ་སཾ་བྷ་ཝ་དེ་ཉིད་དོན་དམ་པ་ངོོ་བོ་ཀ་དག རང་བཞིན་ལྷུན་གྲུབ། ཐུགས་རྗེ་ཀུན་ཁྱབ། ཡེ་ཤེས་གསུམ་དང་ལྡན་པའི་འཁོར་ཡུག་ཆེན་པོ་ལས། འཁྲུལ་པ་ཉག་རེ་ཙམ་ཡང་མི་མངའ་
ལ༑ རང་བཞིན་ལྷུན་གྲུབ་ཆེན་པོར་གནས་ཀྱང༌། སེམས་ཅན་གྱི་ཁམས་དཔག་ཏུ་མེད་པ་བསྒྲལ་བའི་ཕྱིར། སྟོན་པ་དང་ཆོས་ཀྱི་རྒྱལ་པོ་ལ་སོགས་པའི་སྐུ་གང་ལ་གང་འདུལ་བསམ་གྱིས་མི་

ཁྱབ་པར་བསྟན་ཏོ། །དེ་ཡང་སངས་རྒྱས་རྣམ་པར་གཟིགས་ཀྱི་བསྟན་པ་ལ་ལྷུན་གྲུབ་ཡོན་ཏན་བརྩེགས་པའི་རྒྱལ་པོ་དང༌། བདུད་རྩི་སྨན་བྱིན་ལ་སོགས་པ་རྣམ་པར་སྤྲུལ་ནས་བསྟན་པ་དང་འགྲོ་
བའི་དོན་མཛད། གཙུག་ཏོར་ཅན་གྱི་བསྟན་པ་ལ་རྒྱལ་པོ་ཤིང་རྟ་བཅུ་པ་ལ་སོགས་པར་སྐྱེ་བ་བཞེས། ཐམས་ཅད་སྐྱོབས་པའི་བསྟན་པ་ལ་རྒྱལ་པོ་གསེར་གྱི་དབང་ལག་སོགས་དང༌། ལོག་པར་
དད་སེལ་གྱི་བསྟན་པ་ལ་ཆོས་སྐྱོང་བ་ལྷ་ཡི་དབང་ཕྱུག འཁོར་བ་འཇིག་གི་བསྟན་པ་ལ་སེམས་དཔའ་ཆུ་ཡི་འཁོར་ལོ། གསེར་ཐུབ་གྱི་བསྟན་པ་ལ་སྦྱིན་པ་དགའ་བ། འོད་སྲུང་གི་དུས་སུ་
སྟོབས་ལྡན་དྲག་པོར་གྱུར་ནས་བསྟན་པ་དང་འགྲོ་བའི་དོན་རྒྱ་ཆེན་པོ་མཛད། དངོས་ཀྱི་གདུལ་བྱའི་དོན་དུ་དྷ་ན་ཀོ་ཤའི་མཚོ་གླིང་དུ་རང་བྱུང་གི་སྤྲུལ་པའི་སྐུ་འཁྲུངས། ཟ་ཧོར་རྒྱལ་པོ་ཨིནྡྲ་བྷུ་
ཏིའི་སྲས་ཀྱི་ཚུལ་མཛད། ཐབས་ཀྱི་རྒྱལ་སྲིད་སྤངས་ནས་བརྟུལ་ཞུགས་ཀྱི་སྤྱོད་པ་མཛད། སློབ་དཔོན་པྲ་བྷ་ཧ་ཏིའི་དྲུང་དུ་རབ་ཏུ་བྱུང་།ྋ གསང་སྔགས་ཀྱི་གདམས་པ་གསན། སྒྲུབ་པ་དང་
སྤྱོད་པ་སྐྱོང༌། ཏ་ན་ག་ནས་དཔའ་བོ་ཐམས་ཅད་དབང་དུ་འདུས། ཨོ་རྒྱན་གྱི་ཡུལ་དུ་སློབ་དཔོན་ཡན་ལག་མེད་པའི་རྡོ་རྗེའམ། པཎྜི་ཏ་བདུད་རྩི་དགའ་བའི་འབྱུང་གནས་སུ་གྲགས།ྋ བོད་རྗེ་ ྗ

།ཁྲི་སྲོང་ལྡེའུ་བཙན་གྱིས་སྤྱན་དྲངས། ལྷ་འདྲེ་གདུག་པ་ཅན་རྣམས་བཏུལ། བསམ་ཡས་མི་འགྱུར་ལྷན་གྱིས་གྲུབ་པའི་གཙུག་ལག་ཁང་བཞེངས། གནས་ཐམས་
དཀོན་༄༅།
ཅད་བྱིན་གྱིས་བརླབས། དམ་པའི་ཆོས་བསྒྱར་བཤད་གཏན་ལ་འབེབས་པའི་སྲོལ་བཏོད། ཆོས་དང་ནོར་གྱི་གཏེར་བསམ་གྱིས་མི་ཁྱབ་པས་བོད་ཀྱི་ནོར་འཛིན་ཐམས་ཅད་དཔལ་གྱི་སྙིང་པོར་
གཏམས༑ སངས་རྒྱས་བསྟན་པ་ཉིན་མོ་ལྟར་མཛད་ཅིང་བོད་འབངས་ལ་མཚུངས་པ་མེད་པའི་བཀའ་དྲིན་གྱིས་ཁྱབ་པར་སྩལ་ནས་སྲིན་ཡུལ་དུ་གཤེགས། འཕོ་བ་ཆེན་པོ་ཆུ་ནང་གི་སྐུ་མངོན་དུ་
མཛད་ནས་ནམ་མཁའ་ཇི་སྲིད་དུ་སེམས་ཅན་གྱི་དོན་མཛད་པ་ཡིན་ལ། དེ་དག་ཀྱང་གདུལ་བྱ་རིགས་མཐུན་གྱི་སྐལ་སྣོད་དུ་སྣང་བ་ཙམ་སྟེ། གཞན་མངལ་སྐྱེས་ཀྱི་སྐུར་སྟོན་པ་ལ་སོགས་པ་ཇི་སྙེད་
པའི་རྣམ་པར་ཐར་པ་ཡང་འགལ་བར་མི་བཟུང་སྟེ། དུས་གཅིག་ཏུ་སེམས་ཅན་རེ་རེའི་མོས་ངོར་སྤྲུལ་པ་དུ་མ་འཆར་བས་སོ། །སངས་རྒྱས་སྐུ་དངོས་དེ་ཉིད་ཀྱི་བསམ་ཡས་མཆིམས་
ཕུར༑ མཁའ་འགྲོ་མ་ཇོ་མོ་མཚོ་རྒྱལ་དང༌། མྱང་བན་ཏིང་འཛིན་བཟང་པོ་སོགས་དག་པའི་འཁོར་ལ་ཟབ་མོའི་གསང་སྔགས་བླ་ན་མེད་པའི་ཆོས་ཀྱི་རྣམ་གྲངས་འདི་རྒྱ་ཆེར་བསྟན་པ་རིག་འཛིན་དེ་

དག་གིས་གཏེར་དུ་སྦས། དེ་ཡང་གུ་རུ་རིན་པོ་ཆེའི་ཞལ་སློབ་ལྷག་མེད་འོད་ལུས་གྲུབ་པ་བརྒྱ་དང་བརྒྱད་ཀྱི་ནང་ནས་ཁྱད་འཕགས། མྱང་བན་ཏིང་འཛིན་བཟང་པོ་ཞེས་ཟག་མེད་འོད་གསལ་ཆེན་
པོའི་བདག་ཉིད། བྱང་སེམས་ནམ་མཁའི་སྙིང་པོ་ནས་སྤྲུལ་པའི་གཞི་བཟུང༌། ཐུབ་པའི་དབང་པོའི་དྲུང་དུ། དགེ་སློང་གོའུ་ཏ་མ། གསང་བདག་ཕྱག་རྡོར་གྱིས་སྤྱན་སྔར། ལྷ་ཡི་རིག་
འཛིན་གྲགས་ལྡན་མཆོག་སྐྱོང༌། བོད་ཀྱི་ཆོས་རྒྱལ་ཐོག་མ་འོད་གསལ་ལྷ་ལས་བྱོན་པ་གཉའ་ཁྲི་བཙན་པོ་སོགས་དག་པའི་སྐྱེ་བ་བརྒྱུད་མར་བྱོན་པའི་མྱང་བན་ཆེན་པོ་དེ་ཉིད་ལ་ཆོས་བཀའ་ཟབ་མོ་
འདི་རྣམས་ཀྱི་དབང་བསྐུར། བཀའ་གཏད། ལུང་བསྟན་བྱིན་རླབས་སྨོན་ལམ་གྱི་མཚམས་སྦྱར་ཏེ། མ་འོངས་དུས་ངན་འགྲོ་བ་སྡུག་བསྔལ་གྱིས་ཉམས་ཐག་པ་རྣམས་སྐྱོབས་པའི་དོན་
ཕྱིར༑ ཆོས་བཀའ་རྣམས་རྒྱ་རིམ་པ་བདུན་གྱིས་བཏབ་སྟེ། ཀོང་ཡུལ་ཉང་ཁ་ཧམ་འཕྲང་གི་གཏེར་གནས་སུ་སྦས། དེ་ནས་གུ་རུའི་ཐུགས་རྗེ་དང་སྨོན་ལམ་དེ་ལྟར་གྱི་མཐུ་ལས། མྱང་བན་
རྣམ་རོལ་རིམ་བྱོན། སྐྱེ་སྒོམ་ཡེ་ཤེས་རྡོ་རྗེ། འགྲོ་མགོན་དུང་མཚོ་རས་པ། མཁས་གྲུབ་ཆོས་དབྱིངས་དབང་ཕྱུག འཁྲུལ་ཞིག་བསོད་ནམས་རྒྱལ་མཚན། གྲུབ་ཐོབ་སངས་རྒྱས་སྒོམ་

༄༅། །པ། རས་དཀར་ཐུགས་རྗེ་རྒྱལ་མཚན། དུང་མཚོ་རས་པ་ཕྱི་མ། སྤྲུལ་སྐུ་བསོད་ནམས་རྒྱལ་མཚན། དྲུང་པ་ཆོས་བཟང་ཉི་མ། མཚུངས་མེད་གནས་བཅུ་
དཀོན་
སྤྱིའི་རབ་འབྱམས། གྲུབ་མཆོག་སྦྱིན་པ་རིན་ཆེན་སོགས་སྐྱེས་ཆེན་དུ་མར་སྤྲུལ་ནས། ཡུལ་དུས་དེ་དང་དེའི་གདུལ་བྱ་རྣམས་དྲངས། སླར་ལྔ་བརྒྱ་ཐ་མ་རྩུབ་འགྱུར་རབ་ཏུ་འཁྲུགས་པའི་དུས་
འདིར༑ གཏེར་སྟོན་གྱི་རྒྱལ་པོ་རིག་འཛིན་འཇའ་ཚོན་སྙིང་པོའམ། ལས་འཕྲོ་གླིང་པར་སྐྱེ་བ་བཞེས་པ་ནི། པདྨ་བཀའ་ཡི་ཐང་ཡིག་ལས། རྒྱ་གར་ག་རུ་ཊ་དང་བི་ན་ས༔ པཎྜི་ཏ་ནི་གཉིས་
གསུམ་བོད་དུ་འབྱུང་༔ ལྷ་སའི་ཇོ་ཤག་འདི་ལ་མཆོད་པ་བྱེད༔ ལྷོ་ཀོང་བྱང་ཀོང་སྦས་པའི་གཏེར་ཁ་འདི༔ མི་བཞག་འདོན་པའི་རྟགས་དེ་བསྟན་ནས་བྱུང་༔ གཏེར་སྟོན་ལས་འཕྲོ་གླིང་པ་
ཞེས་བྱ་འབྱུང་༔ྋ ཞེས་གསུངས་པ་ལྟར། ལྷོ་ལས་འཕྲོ་གླིང་པ། ཨེ་སྤེལ་ལྕོག་ལས་འཕྲོ་གླིང་པ། མི་འགྱུར་ལས་འཕྲོ་གླིང་པ། རྒྱ་མ་ལས་འཕྲོ་གླིང་པ་སོགས། ལས་འཕྲོ་གླིང་པའི་
མཚན་ཅན་གཏེར་སྟོན་འགའ་ཞིག་བྱོན་ནའང་། ཀོང་ཡུལ་གྱི་གཏེར་བཞེས་པ། པཎྜི་ཏ་རྒྱ་གར་ནས་བོད་དུ་འོང་བའི་དུས་རྟགས་མཚུངས་པའི་རིག་འཛིན་འཇའ་ཚོན་སྙིང་པོའམ། སྔགས་འཆང་

ཧཱུཾ་ནག་མེ་འབར་ཨོརྒྱན་ལས་འཕྲོ་གླིང་པ་སོགས་མཚན་གྱི་རྣམ་གྲངས་ལྡན་པ་དེ་ཉིད་ནི། ཀོང་ཝ་རུ་སྣང་ཚལ་དུ་སྐུ་འཁྲུངས། གྲུབ་བརྙེས་མི་ཕམ་བློ་གྲོས་ལས་རབ་ཏུ་བྱུང༌། སེམས་དཔའ་
ཆེན་པོ་པདྨ་དཀར་པོ་དང༌། ཡོངས་འཛིན་ངག་དབང་བཟང་པོ་སོགས་བླ་མར་བསྟེན། ཟབ་རྒྱས་ཀྱི་གདམས་པ་གསན་བསམ་རྒྱ་ཆེར་མཛད་ཅིང་སྒྲུབ་པའི་རྒྱལ་མཚན་ཡུན་རིང་བཙུག སློབ་
དཔོན་ཆེན་པོས་བྱིན་གྱིས་བརླབས་ཤིང་སྔོན་གནས་རྗེས་སུ་དྲན་པ་སོགས་རྣམ་ཐར་ངོ་མཚར་བརྗོད་ལས་འདས། ཟབ་གཏེར་ལ་མངའ་དབང་བསྒྱུར། སློབ་མ་གྲུབ་ཐོབ་ཆོས་བདག་ཉེར་
ལྔ༑ ཕྱིར་མི་ལྡོག་ཐོབ་པ་བརྒྱ་རྩ། ལམ་སྣ་ཟིན་པ་ཁྲི་ཕྲག་ལྔ། འབྲེལ་ཐོག་དུང་ཕྱུར་བྱེ་བ་གསུམ་འབྱུང་ཞེས་ལུང་བྱང་གི་བསྟན་པ་དང༌། སྐུ་ཆེ་བའི་ཡོན་ཏན་ཀྱང་རང་གཏེར་ལས། བདག་
འདྲ་པདྨའི་ཐུགས་ཟེར་འོད་སྣང་གི༔ སྔགས་འཆང་ཧཱུྃ་ནག་མེ་འབར་ཞེས་བྱ་བ༔ ཚེ་རབས་དུ་མར་ཁྲག་འཐུང་ཧེ་རུ་ཀས༔ རྗེས་སུ་བཟུང་བའི་རྣལ་འབྱོར་དྲག་ཤུལ་ཅན༔ མཐོ་དམན་
ཡོངས་ལ་ངར་སྐད་ཆོ་ལེར་སྒྲོགས༔ གྲོགས་དང་མི་མཐུན་ཀུན་ལ་ཁྱད་གསོད་ཆེ༔ དཔའ་གདེང་ང་རྒྱལ་ཚིག་རྩུབ་ཤུགས་ལ་འཆར༔ སྣང་སྲིད་ཀུན་ལ་འཇིགས་དང་ཉམ་ང་མེད༔ ཤེས་

།རིག་འཇམ་དཔལ་དབྱངས་ཀྱི་དགོངས་པར་མཉམ༔ རེས་འགའ་འབྱུང་བ་ལྔ་ལ་རང་དབང་བསྒྱུར༔ ཉིན་ཞག་རེ་ལ་སྐུ་མདོག་མ་ངེས་སྟོན༔ ངག་ཞི་དྲག་སྤྱད་༄༅།དཀོན་
འཐབ་ཡང་བསྒྲལ་འདྲེན་ནུས༔ དེ་ཡི་བརྡུང་བརྡེག་ཁ་རླངས་སུ་ལ་ཕོག༔ གནས་སྐབས་བར་ཆད་ཀུན་རྒྱལ་བགེགས་དང་བྲལ༔ སྤྱན་གྱིས་གཟིགས་པ་ཙམ་གྱི་འབྱུང་པོ་བསྐྲད༔ སྐྲ་གོས་
དྲི་མས་རེག་ཚད་འཕྲལ་རྐྱེན་ཞི༔ ལུང་པའྀ་ཆུ་མགོར་བཞུགས་ཀྱང་མཇུག་ལ་ཕན༔ དེ་ཕྱིར་རླུང་ཕྱོགས་ཕོག་པས་སྡིག་སྒྲིབ་དག༔ དབང་ལུང་ཆོས་ཐོབ་ཐམས་ཅད་གྲུབ་ཐོབ་འགྱུར༔ མྱ་
ངན་འདས་ཚེ་གདུང་དང་རིང་བསྲེལ་རྣམས༔ མི་མངོན་དབྱིངས་ན་ཌཱ་ཀིའི་གདན་འདྲེན་ཡོང་༔ྋ འཇིག་རྟེན་མི་ཡུལ་འདི་ན་རྡུལ་ཙམ་མེད༔ ཞེས་གསུངས་པ་ལྟར་སྐུ་ལུས་མ་སྤངས་པར་རིག་
འཛིན་འདུས་པའི་ཚོགས་ཀྱི་ཁྱུ་མཆོག་ཏུ་གཤེགས་པ་དེ་ཉིད་ཀྱི་དགུང་ལོ་སོ་དྲུག་པ་ལ་ཆོས་སྐོར་ཧམ་འཕྲང་བྲག་ལུང་ནས་གདན་དྲངས། ཆོས་བདག་རྣམས་ལ་རིམ་པར་ཕུལ་བའི་ཆོས་འདིས་
གཏེར་ཞལ་ཐོག་མར་འབྱེད་པ་ཙམ་གྱིས། དུས་དེའི་མཐའ་དམག་བཟློག་པ་སོགས་བྱིནནུས་མཆོག་ཏུ་བསྔགས་པ། བཀའ་རྫོགས་པ་ཆེན་པོ་བརྒྱུད་ལུང་མན་ངག་གསུམ་གྱི་ཉིང་ཁུ། ཐིག་ལེ་༔

ཕྱི་ནང་གསང་གསུམ་གྱི་ཡང་ཞུན། ལྟ་སྒོམ་སྤྱོད་པ་གསུམ་གྱི་མཐར་ཐུག གཞི་ལམ་འབྲས་བུ་གསུམ་གྱི་གནད་འགགས། སྒོ་གསུམ་རང་གྲོལ་དུ་གཏོང་བ། སྐུ་གསུམ་གཅེར་མཐོང་དུ་
སྟོན་པ། སངས་རྒྱས་ལག་བཅང་དུ་སྤྱོད་པ། སྙན་ནས་སྙན་དུ་བརྒྱུད་པ། བླ་མེད་མཆོག་གི་དོན་རྟོགས་པ། ཡང་ཟབ་དཀོན་མཆོག་སྤྱི་འདུས་ཀྱི་ཆོས་སྐོར་ཟབ་ཅིང་རྒྱ་ཆེ་བ་སྨིན་གྲོལ་བསྐྱེད་
རྫོགས་ཀྱི་གདམས་པ་མཐའ་ཡས་པའི་ནང་ཚན་སྨིན་བྱེད་ཀྱི་དབང་བསྐུར་བ་སྐབས་སུ་བབ་པ་ལག་ཅིང༌། བརྒྱུད་པའི་རིམ་པ་ནི། ཆོས་སྐུ་སྣང་བ་མཐའ་ཡས། ལོངས་སྐུ་ཐུགས་རྗེ་ཆེན་
སྤྲུལ་སྐུ་པདྨ་འབྱུང་གནས། མཁའ་འགྲོ་ཡེ་ཤེས་མཚོ་རྒྱལ། མྱང་བན་ཏིང་འཛིན་བཟང་པོ། རིག་འཛིན་འཇའ་ཚོན་སྙིང་པོ། གྲུབ་མཆོག་མི་ཕམ་བློ་གྲོས། མཚུངས་མེད་བཟང་པོ་རྡོ་
རྗེ༑ ཡོངས་འཛིན་ཀུན་དགའ་ལྷུན་གྲུབ། མི་ཕམ་ཆོས་ཀྱི་དབང་ཕྱུག ངག་དབང་ཀུན་དག་བསྟན་འཛིན། མི་ཕམ་ངག་དབང་མཐར་ཕྱིན། མཚུངས་མེད་ངག་དབང་རྣམ་རོལ། ཀུན་
མཁྱེན་འཇམ་དཔལ་རྡོ་རྗེ། རྗེ་བཙུན་སྒྲུབ་རྒྱུད་ཉི་མ། འཇམ་དཔལ་ཡེ་ཤེས་གྲུབ་པ། བཤད་སྒྲུབ་ཆོས་ཀྱི་ཉིན་བྱེད། མདོ་ཁམས་དྲུག་པ་བསྟན་པའི་ཉི་མ། ཡང་ན། སྒྲུབ་བརྒྱུད་ཉི་མ་

།ནས། བླ་མ་དམ་པ་བསོད་ནམས་བསྟན་འཛིན། བསྟན་པའི་ཉི་མ། དཀྱིལ་འཁོར་རྒྱ་མཚོའི་ཁྱབ་བདག་རྡོ་རྗེ་འཛིན་པ་ཆོས་ཀྱི་རྒྱ་མཚོ་དེས་བདག་ལ་བརྒྱུད་༄༅།
པ་བཟང་
ཅིང་༑ ཐོབ་པའི་རིང་བརྒྱུད་དང་། ཉེ་བརྒྱུད། གཏེར་སྟོན་རིག་འཛིན་དམ་པ་ཉིད་ལས་འོད་དཔག་མེད་མགོན་བཟང་པོའི་སྤྲུལ་པ་དང་། ཞེས་གསུངས་པའི། མཉམ་མེད་སྒམ་པོ་པ་ང
པོ་རྡོ་རྗེ་དེ་ཉིད་ནས། ངག་དབང་ཀུན་དགའ་བསྟན་འཛིན་ལ་བརྒྱུད་པ་ཡིན་ཞིང༌། རྗེ་དམ་པ་དེ་ཉིད་ལ། མཉམ་མེད་སྒམ་པོ་པས་ཡང་ཟབ་དཀོན་མཆོག་སྤྱི་འདུས་ཀྱི་དབང་བསྐུར་མཛད་
སྐབས༑ ཡེ་ཤེས་སེམས་དཔའ་དངོས་སུ་ཕེབས་པའི་རྟགས་མཚན་ཀུན་ལ་ངོ་མཚར་བ་བྱུང་བས། རྗེ་དེ་ཉིད་ཀྱི་བཀའ་ལས། ཡེ་ཤེས་སེམས་དཔའ་དངོས་སུ་འབེབས་ནུས་པ་ནི། མཉམ་
མེད་སྒམ་པོ་པ་བཟང་པོ་རྡོ་རྗེ་དེ་ཡིན་ཞེས་དུས་ཀུན་བསྔགས་བརྗོད་མཛད་པ་མ་ཚད། གུ་རུ་རིན་པོ་ཆེ་དངོས་སུ་ཞལ་མཇལ་བའི་རྒྱ་གར་མི་གཅིག་ལྷ་གཅིག་གི་ཐུགས་དམ་མཐིལ་མཛད་པ་ནི་དེ་ནས་
བྱུང་གསུངས་པ་དང༌། དེ་ལས་ཉེ་བརྒྱུད་ཁྱད་པར་ཅན། ངག་དབང་ཀུན་དགའ་བསྟན་འཛིན་ལ། གོང་དཀར་བདེ་ཆོས་གྲོ་བོ་ལུང་དུ། རིག་འཛིན་འཇའ་ཚོན་སྙིང་པོས་ཆོས་བཀའ་ཡོངས་

རྫོགས་ཀྱི་བཀའ་བབ་གཏད་པས་ཐུན་མོང་མ་ཡིན་པའི་བྱིན་རླབས་ཀྱི་བརྒྱུད་ཐག་ཉེ་བ་དེ་ལྟར་ཡིན། དེ་ལྟ་བུའི་ཟབ་ལམ་གྱི་གདམས་པ་ཁྱད་པར་དུ་འཕགས་པའི་སྨིན་བྱེད་ཀྱི་དབང་བསྐུར་བའི་རིམ་
པ་འབུལ་བར་བགྱིད་པ་ལ། རྡོ་རྗེ་སློབ་དཔོན་གྱི་བྱ་བ་བདག་མདུན་བུམ་པ་གཅིག་རྫོགས། ལྟ་བ་གྱད་ཀྱི་སྒོམ་གཞི་བསྒྲུབ་པ། བདག་འཇུག་ལེན་པ་བཅས། བླ་མ་དམ་པའི་ཕྱག་ལེན་ལས་ཇི་
ལྟར་བྱུང་བ། རང་གི་བློ་ཡུལ་དུ་གང་འཁོད་སྔོན་དུ་བསྒྲུབས་ཟིན་ནས། རྡོ་རྗེ་སློབ་མ་མཆོག་རྣམས་ལ་དབང་འབུལ་བའི་སྔོན་འགྲོ་ཁྲུས་དང་བགེགས་བསྐྲད། ལོ་རྒྱུས་འཆད་པ་བཅས་སོང་
ནས༑ དབང་ཞུ་བའི་ཡོན་ལ་དངོས་འབྱོར་ཡིད་སྤྲལ་གྱིས། རི་རབ། གླིང་བཞི། གླིང་ཕྲན། ཉི་ཟླ་ལྕགས་རི་ཚུན། རྒྱལ་སྲིད་སྣ་བདུན། གཏེར་གྱི་བུམ་པ་སོགས་རྒྱས་པར་ཁྱབ་
པ༑ བཅོམ་ལྡན་འདས་མ་ཧཱ་གུ་རུ་པདྨ་འོད་འབར་གྱི་དབང་བསྐུར་ཟབ་མོ་ཞུ་བའི་ཡོན་དུ་མཎྜལ་ཕུལ་མཛོད། ཞེས་བརྡ་སྤྲད། མཎྜལ་ཕུལ་ནས། དེ་ལྟར་ཕུལ་བ་ལ་ལེགས་པའི་ཡོན་ཏན་འབྱུང་བ་
བཀོད་པ་ཆེན་པོ་ལས། རྣམ་དག་སེམས་ལྡན་མཎྜལ་ནི༔ ཕུལ་བའི་བསོད་ནམས་གཞལ་དུ་མེད༔ ཞེས་བསོད་ནམས་དང་ཡེ་ཤེས་ཀྱི་ཚོགས་ཞིང་ཁམས་ཀྱི་རྟེན་འབྲེལ་མཆོག་གི་

།དགོངས་པ་འབྱུང་བ་ལགས། དེ་ནས་དབང་ཞུ་བ་ལ་ཐོག་མར་སྐྱབས་སེམས་སྡོམ་པ་ལེན་པ་གལ་ཆེ་ཞིང༌། སྔོན་ནས་ཐོབ་ཟིན་ཀྱང་ཉམས་པ་གསོ་ཞིང་གོང་དུ་སྤེལ་
1/1/01
ནས་དབང་གི་སྣོད་རུང་དུ་བྱེད་པ་སྟེ། དེ་ལ་ཕྱི་ནང་གསང་བ་གསུམ་གྱིས་ཕྱི་ནི་ལུང་ལས། སངས་རྒྱས་ཆོས་དང་དགེ་འདུན་རྣམས༔ འཇིག་རྟེན་གསུམ་གྱི་སྐྱབས་ཡིན་ཏེ༔ ཞེས
དང་༑ ནང་ནི། ཆོས་སྐ་སྤྲོས་བྲལ་དོན་དམ་པ་ལས་ཕྱིར་མི་ལྡོག་པ་རྩ་བ་གསུམ་གྱི་ངོ་བོ་ལ་སྐྱབས་སུ་འགྲོ་བ། གསང་བ་ནི། སེམས་ཉིད་རང་བཞིན་གདོད་མའི་ཀུན་ཏུ་བཟང་པོར་སྐྱབས་སུ་
འགྲོ་བ་ཡིན། སེམས་བསྐྱེད་ནི། པདྨའི་སྙིང་ཕུར་ལས། སེམས་ཅན་དོན་ལ་སྨོན་བྱེད་པ༔ རྫོགས་པའི་སངས་རྒྱས་མྱུར་བའི་ལམ༔ ཞེས་སྨོན་སེམས་དང༌། གཞན་དག་སྲིད་པ་སྒྲོལ་
བར་བརྩོན༔ སེམས་དཔའ་འགྲོ་བའི་དོན་ལ་འཇུག༔ ཅེས་འཇུག་པ་སེམས་བསྐྱེད། དོན་དམ་སེམས་བསྐྱེད་ནི། མདོ་ལས་ཆོས་ཐམས་ཅད་ནམ་མཁའ་ལྟར་མཚན་ཉིད་མེད་ཅིང༌། ཡེ་
ནས་འོད་གསལ་བ་རྣམ་པར་དག་པ་ནི་བྱང་ཆུབ་ཅེས་བྱའོ། །དེ་དང་མཐུན་པའི་སྔར་མ་སྐྱེས་པའི་སེམས་སྐྱེས་པ་ནི། སེམས་བསྐྱེད་ཅེས་བྱའོ། །གསུངས་པ་ལྟར། བྱང་ཆུབ་ཏུ་སེམས་བསྐྱེད་

པ་གསུམ་ཡིན། དེ་ཡང་སྔ་མ་ལ་བརྟེན་ནས་ཕྱི་མ་མངོན་ཏུ་བྱ་བ་ཡིན་པས། སྐྱབས་སེམས་ཀྱི་སྡོམ་པ་ལེན་པ་འདི་ལ་མོས་པ་འདི་བཞིན་དུ་མཛོད། ས་ཕྱོགས་གནས་ཁང་འདི་རྣམས་ཐ་མལ་གྱི་
རྣམ་པ་ཅན་མ་ཡིན་པ་པདྨ་འོད་ཀྱི་ཞིང་ཁམས་ཕོ་བྲང་དང་བཅས་པར་གསལ་བ། དབང་བསྐུར་མཁན་བདག་ཀྱང་ཐ་མལ་གྱི་རྣམ་པ་སྤངས་ཏེ། གུ་རུ་པདྨའི་སྐུ་ཡི་སྣང་ཆ་ཡིན་པའི་ཐུགས་མོས་
དང་༑ མདུན་བསྐྱེད་ཀྱི་ཕྱོགས་འདིར་དཀོན་མཆོག་རྩ་གསུམ་རྒྱལ་བ་པདྨ་འོད་འབར་གྱི་ལྷ་ཚོགས་མངོན་སུམ་བཞུགས་པར་མོས་པ་དང༌། བཞུགས་ཀྱང་བཞུགས་སྙམ་པའི་སྙིང་ཐག་པ་ནས་
སྐྱབས་སུ་འགྲོ་ཞིང༌། སེམས་བསྐྱེད་པའི་རྡོ་རྗེའི་ཚིག་རྐང་འདི་ཡི་རྗེས་ཟློས་མཛོད། ཨོཾ་ཨཱཿ ཧཱུྃ༔ སྐྱབས་གནས་དམ་པ་རྣམས་ལ་སྐྱབས་སུ་མཆི༔ རྒྱུ་དྲུགའཁོར་བར་འཁྱམས་པའི་ཕ་མ་
རྣམས༔ བཟོད་མེད་གདུང་བས་སངས་རྒྱས་ཐོབ་བྱའི་ཕྱིར༔ ཀུན་ཀྱང་བྱང་ཆུབ་མཆོག་ཏུ་སེམས་བསྐྱེད་དོ༔ ལན་གསུམ། སླར་ཡང་སྐྱབས་ཡུལ་དེ་རྣམས་ཀྱི་སྤྱན་སྔར་བདུན་རྣམ་དག་དོན་
དམ་པའི་སྒོ་ནས་འདིའི་རྗེས་ཟློས་མཛོད། ༀ་ཨཱཿ ཧཱུཾ༔ ཆོས་རྣམ་ཐམས་ཅད་སྐུ་གསུམ་རང་བཞིན་ལ༔ གཉིས་མེད་ཀློང་ཡངས་ཆེན་པོར་ཕྱག་འཚལ་ལོ༔ མ་བཅོས་མཐའ་བྲལ་མཉམ་པ་
38

།ཉིད་ཀྱིས་མཆོད༔ རང་སེམས་སངས་རྒྱས་མ་རྟོགས་མཐོལ་ལོ་བཤགས༔ གནས་ལུགས་རང་རིག་ངང་དུ་ཡིད་རང་ངོ་༔ འཛིན་མེད་ཁྱབ་བརྡལ་རོལ་བའི༄༅།
ཆོས་འཁོར་བསྐོར༔ འཁོར་འདས་དབྱེར་མེད་བཞུགས་པར་གསོལ་བར་འདེབས༔ ཆོས་དབྱིངས་ལྷུན་གྲུབ་ཆེན་པོ་བསྔོ་བར་བྱ༔ ཟུང་འཇུག་ཀུན་ཁྱབ་བདེ་ཆེན་མཆོག་ཐོབ་ཤོག༔ ལན
གསུམ། དེ་ནས་སླར་ཡང་དཀོན་མཆོག་སྤྱི་འདུས་རྒྱལ་བ་པདྨ་འོད་འབར་གྱི་སྐུ་གསུང་ཐུགས་ཀྱི་དབང་བསྐུར་ཟབ་མོའི་དབང་དཀྱིལ་འཁོར་ལ་བརྟེན་ནའང་། ལེན་ཡུལ་བླ་མ་རྡོ་རྗེ་སློབ་དཔོན་ལ་
རག་ལས་པས། དེ་ལ་མོས་གུས་གདུང་བ་དང་བཅས་ཁྱད་པར་གྱི་གསོལ་བ་འདེབས་པ་འདིའི་རྗེས་ཟློས་མཛོད། ཨེ་མ་ཧོཿ དཀོན་མཆོག་སྤྱི་འདུས་བླ་མ་ནི༔ རིགས་རྣམས་ཀུན་བདག་ཆེ་
བའི་མཆོག༔ དཔའ་བོ་ཆེན་པོའི་རྗེས་སུ་བཟུང་༔ དབང་གི་སྨིན་གྲོལ་དངོས་གྲུབ་སྩོལ༔ ལན་གསུམ། དེ་ནས་དམ་བསྒྲག་པ་ནི། སྨིན་གྲོལ་གྱི་གདམས་པ་ཞུ་བ་ཐམས་ཅད་དངོས་གྲུབ་སྒྲུབ་པའི་
ཐབས་ཚོལ་བ་ཡིན་ཅིང༌། དེ་ནི་དམ་ཚིག་ལ་རག་ལས་པས་དེ་ཡང་གསང་སྔགས་ཞེས་གསང་བར་གདམས་པ་ནི་མནྟྲའི་སྡེ་སྣོད་ལས། གསང་བ་འགྲུབ་ཕྱིར་གསང་སྔགས་ནི༔ རྡོ་རྗེ་ཐེག་པ་

འབྲས་བུ་ཆེ༔ ཞེས་པ་ལྟར། གསང་བར་གདམས་ཤིང་དམ་མེད་ལ་མི་སྨྲ་བ་དབང་གི་དམ་ཚིག་རྣམས་མི་ཉམས་པར་དགོས་པས་ཚིག་འདི་གསན་པས་ཁྱབ། དེ་ལྟར་ཡིན་ན་ཧེ་རུ་
ཀའི༔ དཀྱིལ་འཁོར་དུ་ཞུགས་སྨིན་པར་བྱ༔ བླ་མེད་ཡང་གསང་བྱིན་རླབས་འདི༔ གནས་ཁང་འདི་ཡི་ཕྱི་རོལ་དུ༔ དམ་མེད་པ་ལ་སྨྲ་མི་རུང་༔ དེ་ཕྱིར་སྙིང་ནས་བྲོ་བོར་ཞིག༔ ཞེས་
བྲོ་བོར་བ་འདིའི་རྗེས་ཟློས་གནང་བར་ཞུ༔ བཛྲ་རཀྵ་སི་ཧཱུཾ་ས་མ་ཡ་ཨི་དཾ་ན་ར་ཀན༔ དེས་དབང་གི་སྔོན་འགྲོའི་རིམ་པའོ། །དངོས་གཞི་ལ། སྒོ་གསུམ་ཐ་མལ་གྱི་སྣང་ཆ་ལ་ཞེན་པ་
དབང་གི་སྣོད་མ་ཡིན་ཞིང་བྱིན་རླབས་མི་འཇུག དེས་ན་དབང་གི་གཞི་འགོད་པ་ནི། ནམ་མཁའ་དང་མཉམ་པ་རྫོགས་པ་ཆེན་པོའི་རྒྱུད་ལས། ཧེ་རུ་ཀ་ནི་ཕུང་པོ་ཉིད། །ཕུང་པོ་ཡང་ནི་
ཧེ་རུ་ཀ །ཁམས་ནི་རྡོ་རྗེ་དཔའ་མོ་སྟེ། །རྡོ་རྗེ་དཔའ་མོའང་ཁམས་ཉིད་དོ། །སྐྱེ་མཆེད་རྣམས་ཀྱང་དེ་བཞིན་ཏེ། །ལྷ་ཡི་ངོ་བོ་ཤེས་པར་བྱ། །ཞེས་གསུངས་པར་ལྟར། རང་ལ་ཡེ་ནས་རང་
ཆས་སུ་ཡོད་པ་ལ་ཡང་དག་པའི་ངོ་ན་དམ་ཡེ་ཞེས་མ་དགོས་ཀྱང་མངོན་ཞེན་གྱིས་སྔོན་ཆད་འཆིང་བའི་དབང་གི་དམ་ཚིག་ཏུ་བསྒྲུབ་ནས། ཡེ་ཤེས་པ་དབབ་པ་ནི། བཀོད་པ་ཆེན་པོའི་རྒྱུད་བླློ

༄༅། ། ལས། གང་གི་མོས་པས་སྒོམ་བྱེད་པ༔ དེ་ཡི་དྲུང་དུ་རྒྱལ་བ་བྱོན༔ དབང་བསྐུར་བྱིན་གྱིས་བརླབ་པར་མཛད༔ ཞེས་འབྱུང་བས་ཐུགས་དམིགས་འདི་ལྟར་དུ་
མཛོད༑ ཨོཾ་བཛྲ་ས་ཏྭ་ཧཱུཾ། ཨོཾ་སྭ་བྷཱ་ཝ་སོགས། སྟོང་པ་ཉིད་དུ་གྱུར། སྟོང་པའི་ངང་ལས་ཕྱི་སྣོད་དག་པ་ཡེ་ཤེས་ཀྱི་ཞིང་ཁམས་ཆེན་པོར་ཁྱེད་རང་རྣམས་ཀྱི་ཕུང་ཁམས་སྐྱེ་མཆེད་ཐམས་ཅད་
གདོད་ནས་གྲུབ་པའི་རང་མདངས་རྒྱལ་བ་ཀུན་འདུས་པདྨ་འོད་འབར་དུ་སྐད་ཅིག་གིས་གསལ་ཐོབ་མཛོད། ཧྲཱིཿ དཀོན་མཆོག་སྤྱི་འདུས་པདྨ་འོད་འབར་སྐ༔ དཀར་གསལ་མདངས་མངའ་
མཛེས་འཛུམ་རྒྱན་གྱིས་སྤྲས༔ རྡོ་རྗེ་ཐོད་པ་ཚེ་བུམ་རིན་ཆེན་བརྒྱན༔ པད་ཞྭ་རྒོད་ལྡེམ་ཁ་ཊཾ་གཡོན་ནས་འཁྲིལ༔ ཕོད་ཀ་ཆོས་གོས་ཟ་འོག་བེར་ཕྱམ་ཅན༔ མཚན་དཔེའི་རབ་བརྒྱན་འོད་ཀྱི་
དཀྱིལ་འཁོར་མཛེས༔ མཉམ་ཉིད་བདེ་ཆེན་འཁྱིལ་པའི་སྐྱིལ་ཀྲུང་བཞུགས༔ འོད་ཀྱི་ལུས་ལ་ཡེ་ཤེས་སྙིང་པོ་ཅན༔ གསལ་སྟོང་ཐུགས་རྗེའི་འོད་ཟེར་ཀུན་ལ་སྙོམས༔ མཁའ་འགྲོ་འཇའ་
༆ སྤྲིན་རྣམ་མང་འཁྲིགས་པའི་དབུས༔ སྐུ་ཡི་སྤྲུལ་པས་ཞིང་ཁམས་ཡོངས་ལ་ཁྱབ༔ ནམ་མཁའི་ལུས་ཅན་གར་ཡང་ཐོགས་པ་མེད༔ བདེ་གཤེགས་ཀུན་གྱི་བཀོད་པ་སྐུ་ལ་རྫོགས༔ ཀུན་དྫོ

ཀྱང་རྒྱལ་བའི་དཀྱིལ་འཁོར་ཟང་ཐལ་ལས༔ བགེགས་དང་བར་ཆད་ཞེས་བྱའི་མིང་ཡང་མེད༔ སྣང་སྟོང་སྒྱ་མ་ཙམ་དུ་གསལ་བར་བསྐྱེད༔ དེ་ལྟར་དམ་ཚིག་པ་གསལ་བཏབ་ནས་ཡེ་ཤེས་པ་
སྤྱན་འདྲེན་པའི་མོས་པ་འདི་ལྟར་དུ་མཛོད༔ དེ་ལྟར་དུ་གསལ་བའི་སྤྱི་བོར་ཨོཾ་མགྲིན་པར་ཨཱཿ ཐུགས་ཀར་ཧཱུྃ་དིཾ་དག་ལས་འོད་ཟེར་འཕྲོས་པས་ཟངས་མདོག་དཔལ་གྱི་རི་བོ་པདྨ་འོད་ཀྱི་གཞལ་ཡས་
ནས༑ ཨོ་རྒྱན་གྱི་གུ་རུ་པདྨ་འབྱུང་གནས་ལ་འཁོར་རྒྱལ་བ་རབ་འབྱམས་ཀྱིས་བསྐོར་བ་སྐ་ཆེ་བ་རི་རབ་ཙམ་ཆུང་བ་ཡུངས་འབྲུ་ཙམ་གསུང་ཡིག་འབྲུ་ཨཱ་ལི་ཀཱ་ལི་རྒྱ་བོད་ཀྱི་ཡིག་གཟུགས་སྔགས་
ཀྱི་ཚོགས། ཐུགས་ཕྱག་མཚན་རྡོ་རྗེ། ཁ་ཊཱཾ་ག་བུམ་ཐོད་སོགས་ཀྱི་རྣམ་པ་དཔག་ཏུ་མེད་པ། ནམ་མཁའ་ས་གཞི་བར་སྣང་གང་བར་བྱོན། ཁྱེད་རང་རྣམས་ཀྱི་ལུས་ངག་ཡིད་གསུམ་ལ་མཚོ་
ལ་ཁ་བ་བབ་པ་བཞིན་ཐིམ་པས། ཡེ་ཤེས་ལྷ་ཚོགས་རྣམས་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཀྱི་བྱིན་རླབས་དང་དངོས་གྲུབ་ཐམས་ཅད་ལྷུན་རྫོགས་སུ་ཐོབ་པའི་མོས་པ་མཛོད། ཌཱ་དྲིལ་སྤོས་
རོལ་དབྱངས་བཅས། ཧྲཱིཿ སྔོན་གྱི་བསྐལ་པ་དང་པོ་ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ དྷ་ན་ཀོ་ཤའི་མཚོ་གླིང་དུ༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་

༄༅། །བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་བསྒྲུབ་ཀྱི༔ བྱིན་གྱིས་བརླབ་ཕྱིར་གཤེགས་སུ་
གསོལ༔ གནས་མཆོག་འདི་རུ་བྱིན་ཕོབ་ལ༔ྋ སྒྲུབ་མཆོག་བདག་ལ་དབང་བཞི་བསྐུར༔ བགེགས་དང་ལོག་འདྲེན་བར་ཆད་སོལ༔ མཆོག་དང་ཐུན་མོང་དངོས་གྲུབ་སྩོལ༔ ཨོཾ་ཨཱཿ ཧཱུྃ་
བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛཿསིདྡྷི་ཕ་ལ་ཧཱུྃ་ཨཱཿ ཛབ་སྔགས་ལན་གསུམ་བཅས་བྱིན་ཕབ། དབང་ཆེན་འདུས་པའི་ཏནྟྲ་ལས། སྤྱན་འདྲེན་དབྱངས་དང་བཅས་པས་ཉམས་བསྐྱང་
ངོ་༑ ཞེས་འབྱུང་བ་ལྟར་ཡེ་ཤེས་པ་སྤྱན་དྲངས་པ་ནམ་མཁའ་ལ་སྤྲིན་འཁྲིགས་པ་ལྟ་བུ་རྣམས་ཁྱེད་རང་ལྷར་བསྒོམ་པའི་གནས་གསུམ་དུ་སྐུ་གསུང་ཐུགས་རྡོ་རྗེའི་བྱིན་རླབས་ཆུ་ལ་ཆུ་བཞག་པ་ལྟར་
རོ་མཉམ་དུ་གྱུར་པའི་མོས་པ་མཛོད། ཛཿ ཧཱུཾ་བཾ་ཧོཿ ས་བསྟིམ། དེ་ཉིད་ནམ་ཡང་མི་ཉམས་པ་བརྟན་པར་བྱ་བ་ནི། ཏིཥྛ་བཛྲ ཞེས་རྡོ་རྗེ་སྤྱི་བོར་བཞག དེས་དབང་གི་གཞི་སྒྲིབ་པའི་ཁོ་ནས་དབང་
གི་གོ་ཆོད་པ་མཐར་ཐུག་གི་དབང༌། སླར་དེ་དག་གསལ་འདེབས་ཅིང༌། བརྡ་དང་དོན་གྱི་དབང་རྫས་རིམ་པར་བསྐུར་བས་ངོ་སྤྲད་པ་སྟེ། རང་གཞུང་ལེའུ་བརྒྱད་པའི་དབང་གི་ལེའུ

ལས༑ དབང་བཞི་གདན་ཐོག་གཅིག་ཏུ་བསྐུར༔ སྐུ་གསུང་ཐུགས་ཡོན་ཕྲིན་ལས་ཀྱི༔ རྫས་བཤམས་བདག་གཞན་དབང་བླངས་ཏེ༔ བྱིན་བརླབ་མྱུར་འབེབ་སྨིན་གྲོལ་འགྱུར༔ཞེས་
གསུངས་པ་ལྟར། ལུས་ངག་ཡིད་གསུམ་དང་ཤེས་བྱའི་སྒྲིབ་པ་སྦྱངས་ཤིང༌། འབྲས་བུ་སྐུ་བཞི་ལྷུན་གྱིས་གྲུབ་པར་བྱེད་པའི་དབང་ལ། སྐུ་བུམ་པ། གསུང་ཐོད་པ་བདུད་རྩི། ཐུགས་ཁ་
ཊཾ་ག་ཡོན་ཏན་ཤེལ་རྡོ། ཕྲིན་ལས་ཡོངས་རྫོགས་གཏོར་མ་ལ་བརྟེན་པའི་དབང་དང་ལྔ་ལས། དང་པོ་ལུས་སྨིན་པར་བྱེད་པ་སྐུ་བུམ་པའི་དབང་ནི། བུམ་པ་འདི་ཡང་མཚོན་བྱ་དཔེ་དང་བརྡ་
ཙམ༑ ནང་མཚོན་བྱེད་དོན་གྱི་རྣམ་པར་ཐར་པ་ལྷ་ཡི་གཞལ་ཡས་ཁང་པའི་ནང་དུ། དུས་གསུམ་སངས་རྒྱས་ཐམས་ཅད་ཀྱི་ངོ་བོ་པདྨ་འོད་འབར་སྣང་སྟོང་འཇའ་ཚོན་ལྟ་བུ་བཞུགས་པའི་དཔྲལ་
བའི་ཨཾ་ལས་འོད་ཟེར་དཀར་པོ་དཔག་ཏུ་མེད་པ་འཕྲོས། ཕྱོགས་བཅུའི་ཞིང་ན་རྒྱལ་བ་རབ་འབྱམས་ཞི་ཁྲོ་ཐམས་ཅད་ཀྱི་སྐུ་རྡོ་རྗེའི་བྱིན་རླབས་ཀྱི་ངོ་བོ་སྐུ་གཟུགས་ཀྱི་རྣམ་པ་འོད་ཟེར་དཀར་པོ་སྐར་
མདའ་ཆད་པ་ལྟ་བུ་དང་ལྷན་ཅིག་བྱུང་བ། བུམ་པའི་ལྷ་ཡི་སྐུ་ལས་ཀྱང༌། ཟག་པ་མེད་པའི་ཡེ་ཤེས་ཀྱི་བདུད་རྩིའི་རྒྱུན་བཅས་ཁྱེད་རང་རྣམས་ཀྱི་སྤྱི་བོ་ནས་ཞུགས། ལུས་ཐམས་ཅད་གང་བས་

། ལུས་སྣང་སྟོང་གུ་རུ་པདྨའི་སྐུ་དང་དབྱེར་མེད་དུ་གྱུར་པའི་མོས་པ་མཛོད། ཧྲཱིཿ དཀོན་མཆོག་སྤྱི་འདུས་རིགས་ཀྱི་བདག༔ དུས་གསུམ་སངས་རྒྱས་ཐམས་ཅད་
ཀྱི༔ སྐུ་གསུང་ཐུགས་མཆོག་རིན་པོ་ཆེའི༔ བྱིན་རླབས་ཀློང་ཡངས་རང་བཞིན་འབར༔ ༀ་ཨཱཿ ཧཱུྃ༔ སྐུ་ཡི་སྨིན་མཚམས་ཨཽ་དཀར་ལས༔ འོད་ཟེར་སྐར་མདའ་ཆད་པ་ལྟར༔ སྐལ་
ལྡན་ལུས་ལ་གཉིས་མེད་ཐིམ༔ བུམ་དབང་ཐོབ་ནས་སྣང་སྟོང་བསྒོམ༔ པདྨ་འབྱུང་གནས་སྐུ་ཡི་དབང་ཐོབ་ཤོག༔ ཨཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཀཱ་ཡ་ཨ་བྷི་ཥི ཉྩ་ཧཱུྃ༔ དེ་ལྟར་དབང་
བསྐར་བས་བུམ་པའི་དབང་ཐོབ། ལུས་ཀྱི་སྒྲིབ་པ་དག ལམ་དུས་སུ་བསྐྱེད་པ་མ་ཧཱ་ཡོ་གའི་རྣལ་འབྱོར་ལ་དབང་། འབྲས་བུ་སྤྲལ་སྐ་ཐོབ་པའི་སྐལ་པ་ཅན་དུ་བྱས་པ་ཡིན་ནོ། །ཞེས་པ་
དབང་དོན་ངོ་སྤྲད། གཉིས་པ་ངག་སྨིན་པར་བྱེད་པ་གསང་བའི་དབང་ནི། བླ་མ་པདྨ་འོད་འབར་དུ་གསལ་བའི་མགྲིན་པའི་ཨཱཿ ལས་འོད་ཟེར་དམར་པོ་དཔག་ཏུ་མེད་པ་འཕྲོས། ཕྱོགས་བཅུའི་
ཞིང་ནས་རྒྱལ་བ་རབ་འབྱམས་ཞི་ཁྲོ་ཐམས་ཅད་ཀྱི་གསུང་རྡོ་རྗེའི་བྱིན་རླབས་གཟུངས་སྔགས་ཡིག་འབྲུའི་ཚོགས་དཔག་ཏུ་མེད་པ་འོད་ཟེར་དམར་པོ་མར་མེའི་རྩེ་མོ་ལྟར་བྱུང་བ་ཁྱེད་རང་རྣམས་ཀྱི་

མགྲིན་པར་ཐིམ། ངག་གྲགས་སྟོང་གུ་རུ་པདྨའི་གསུང་དང་དབྱེར་མེད་དུ་གྱུར་པ་རྩ་བའི་དབང་དང་མཚོན་བྱེད་རྫས་ཀྱི་ཐོད་པའི་བདུད་རྩི་འདི་ཡང་། བླ་མ་དཀྱིལ་འཁོར་གྱི་གཙོ་བོ་པདྨ་འབྱུང་
གནས་སུ་གསལ་བའི་ཤེས་རབ་ཁ་ཊཱཾ་ག་ཡུམ་ཡེ་ཤེས་ཀྱི་མཁའ་འགྲོ་མར་གྱུར་པ་དང༌། སྙོམ་འཇུག་གི་བདེ་བའི་སྒྲ་དང་འོད་ཟེར་གྱིས་རྒྱལ་བ་ཐམས་ཅད་མཆོད་ཅིང་སྤྱན་དྲངས་འོད་དུ་ཞུ། ཞལ་
དུ་ཞུགས། སྐུ་ཡི་དབྱིབས་བརྒྱུད། དཀར་དམར་བྱང་ཆུབ་སེམས་ཀྱི་བདུད་རྩིའི་རང་བཞིན་མཁའ་གསང་ནས་ཕབ་སྟེ་ཐོད་པའི་བདུད་རྩི་དང་རོ་གཅིག་ཏུ་འདྲེས་པ། ཨོཾ་ཨཱཿ ཧཱུྃ་གིས་བྱིན་གྱིས་
བརླབས་པ་ལྗགས་སྟེང་དུ་མྱང་བས་བདེ་བ་ཆེན་པོའི་ཡེ་ཤེས་ཀྱི་དབང་ཐོབ་པའི་མོས་པ་མཛོད། ཧྲཱིཿ དཀོན་མཆོག་སྤྱི་འདུས་རིགས་ཀྱི་བདག༔ དུས་གསུམ་སངས་རྒྱས་ཐམས་ཅད་
ཀླི སྐུ་གསུང་ཐུགས་མཆོག་རིན་པོ་ཆེའི༔ བྱིན་རླབས་ཀློང་ཡངས་རང་བཞིན་འབར༔ ཨོཾ་ཨཱཿ ཧཱུྃ༔ གསུང་གི་ལྗགས་སྟེང་ཨཱཿ དམར་ལས༔ འོད་ཟེར་མར་མེའི་རྩེ་མོ་ལྟར༔ སྐལ་
ལྡན་ལྕེ་ལ་གཉིས་མེད་ཐིམ༔ གསང་དབང་ཐོབ་ནས་སྔགས་རླུང་བསྒོམ༔ པདྨ་འབྱུང་གནས་གསུང་གི་དབང་ཐོབ་ཤོག༔ ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཝཱཀ་ཨ་བྷི་ཥིཉྩཧཱུྃ༔ ཐོད་པ་མགྲིན་པར་

།བཞག བདུད་རྩི་མྱང༌། དེ་ལྟར་གསང་དབང་བསྐར་བས་ངག་གི་སྒྲིབ་པ་དག ལམ་དུས་སུ་རྫོགས་རིམ་ཨ་ནུ་ཡོ་ག་སྟེ་རང་བྱིན་བརླབ་པར་བསྒོམ་པ་ལ་༄༅།
དབང་༑ འབྲས་བུ་ལོངས་སྐ་ཐོབ་པའི་སྐལ་པ་ཅན་དུ་བྱས་པ་ཡིན། ཞེས་དབང་དོན་སྤྲད། གསུམ་པ་ཡིད་སྨིན་པར་བྱེད་པ་ཤེས་རབ་ཡེ་ཤེས་ཀྱི་དབང་ལ། བླ་མ་པདྨ་འོད་འབར་དུ་གསལ་བའི་
¢A
ཐུགས་ཀའི་ཧཱུཾ་ལས་འོད་ཟེར་དཔག་ཏུ་མེད་པ་བྱུང༌།ཕྱོགས་བཅུའི་ཞིང་ནས་རྒྱལ་བ་རབ་འབྱམས་ཞི་ཁྲོ་ཐམས་ཅད་ཀྱི་ཐུགས་རྡོ་རྗེའི་བྱིན་རླབས་རྡོ་རྗེ་ཁ་ཊཱཾ་ག་བུམ་ཐོད་སོགས་ཕྱག་མཚན་གྱི་རྣམ་པ་
དཔག་ཏུ་མེད་པ་སྤྱན་དྲངས་པ་དང༌། འོད་ཟེར་སྔོན་པོ་སྤོས་རེང་གི་དུད་པ་ལྟ་བུ་བྱུང་བ་ཁྱེད་རང་གི་སྙིང་གར་ཐིམ་པ་ཡིད་གསལ་སྟོང་གུ་རུ་པདྨའི་ཐུགས་དང་གཉིས་སུ་མེད་པར་གྱུར་པ་རྩ་བའི་
དབང་དང༌། མཚོན་བྱེད་ཁ་ཊཾ་ག་འདི་ཉིད་ཡུམ་ཡེ་ཤེས་ཀྱི་མཁའ་འགྲོ་མ་བསྐྱེད་ནས་འཁྲིལ་སྦྱོར་གྱིས་བདེ་ཆེན་ཆགས་པ་ཆེན་པོའི་རྒྱུན་ཡས་འབབ་མས་བརྟན་གྱི་དགའ་བཞིའི་འགྲོས་བཅུ་དྲུག་
ཉམས་སུ་མྱོང་བའི་དབང་ཐོབ་པའི་མོས་པ་མཛོད། ཧྲཱིཿ དཀོན་མཆོག་སྤྱི་འདུས་རིགས་ཀྱི་བདག༔ དུས་གསུམ་སངས་རྒྱས་ཐམས་ཅད་ཀྱི༔ སྐུ་གསུང་ཐུགས་མཆོག་རིན་པོ་ཆེའི༔ བྱིན་

རླབས་ཀློང་ཡངས་རང་བཞིན་འབར༔ ཨོཾ་ཨཱཿ ཧཱུྃ༔ ཐུགས་ཀྱི་ཧཱུཾ་སྔོན་འོད་འབར་ལས༔ འོད་ཟེར་སྤོས་རེང་དུད་པ་ལྟར༔ སྐལ་ལྡན་སེམས་ལ་གཉིས་མེད་ཐིམ༔ ཤེས་རབ་དབང་ཐོབ་
གསལ་སྟོང་བསྒོམ༔ པདྨ་འབྱུང་གནས་ཐུགས་ཀྱི་དབང་ཐོབ་ཤོག༔ ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཙིཏྟ་ཨ་བྷི་ཥིཉྩ་ཧྰུྃ༔ དེ་ལྟར་དབང་བསྐར་བས་ཤེས་རབ་ཡེ་ཤེས་ཀྱི་དབང་ཐོབ། ཡིད་ཀྱི་
སྒྲིབ་པ་དག ལམ་དུས་སུ་ཨ་ཏི་ཡོ་གའི་དཀྱིལ་འཁོར་ཐམས་ཅད་བསྒོམ་པ་ལ་དབང༌། འབྲས་བུ་ཆོས་སྐུ་ཐོབ་པའི་སྐལ་པ་ཅན་དུ་བྱས་པ་ཡིན་ནོ། །དབང་དོན་ངོ་སྤྲད། བཞི་པ་སྒོ་གསུམ་གྲོལ་
བར་བྱེད་པ་ཡེ་ཤེས་ཀྱི་དབང་ལ། བླ་མ་དང་གུ་རུ་པདྨ་གཉིས་སུ་མེད་པའི་གནས་ལྔ་ནས་འོད་ཟེར་སྣ་ལྔ་པ་འཕྲོས། ཕྱོགས་བཅུའི་ཞིང་ནས་རྒྱལ་བ་རབ་འབྱམས་ཞི་ཁྲོ་ཐམས་ཅད་ཀྱི་སྐ་གསུང་
ཐུགས་ཡེ་ཤེས་རྡོ་རྗེའི་བྱིན་རླབས་ཐམས་ཅད་འོད་ཟེར་སྣ་ལྔ་འཇའ་ཚོན་ཤར་བ་ལྟ་བུ་བྱུང༌། ཁྱེད་རང་རྣམས་ཀྱི་གནས་ལྔར་ཐིམ་པས་སྐུ་གསུང་ཐུགས་ཡེ་ཤེས་རྡོ་རྗེའི་གསང་བ་བསམ་གྱིས་མི་ཁྱབ་
པ་གུ་རུ་པདྨ་དང་དབྱེར་མེད་དུ་གྱུར་པ་རྩ་བའི་དབང་དང༌། མཚོན་བྱེད་རྫས་ཀྱི་ཤེལ་རྡོ་འདི་བརྡའ་ལ་བརྟེན་ནས། ཆོས་སྐུ་རང་འོད་རང་གསལ་རང་ངོ་ཤེས་པར་བྱེད་པ་དབང་བཞི་རྩལ་རྫོགས་སུ་

༄༅། །བསྐུར་བ་ཐོབ་བྱུང་སྙམ་པའི་མོས་པ་མཛོད། ཨོཾ་ཨཱཿ ཧཱུྃ༔ དཀོན་མཆོག་སྐུ་གསུང་ཐུགས་ཡོན་ཏན༔ ཕྲིན་ལས་འདུས་པའི་འོད་ཟེར་ནི༔ ནམ་མཁའ་ཆུ་ལ
འཇའ་ཤར་ལྟར༔ སྐལ་ལྡན་གནས་ལྔར་གཉིས་མེད་ཐིམ༔ དབང་བཞི་ཡེ་ཤེས་རྫོགས་ཆེན་བསྒོམ༔ པདྨ་འབྱུང་གནས་རང་བཞིན་དབངཐོབ་ཤོག༔ ཨཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཛྙཱ་ན་ཨ་
བྷི་ཥིཉྩ་ཧྰུྃ༔ དེ་ཡང་དཔེར་ན་ཤེལ་འདི་ཕྱི་ནང་གསལ་གྲིབ་མེད་པར་སེམས་ཉིད་ཀྱི་ངོ་བོ་ལ་སྤང་བླང་བཟོ་བཅོས་མ་བྱེད་པར་ལྟོས་ཤིག དེ་ནི་མཚོན་བྱེད་དཔེ་ཡི་དབང་ངོ་། །ཚིག་དབང་རིན་པོ་
བཅུ་དྲུག་
ཆེ་དོན་གྱི་ངོ་བོ་བསྟན་པ་ནི། དེ་ནས་པདྨའི་སྲོག་ཕུར་བསྟན༔ སེམས་ཉིད་པདྨ་འབྱུང་གནས་ཏེ༔ ལོག་ནས་བསྒོམ་དང་བསྒྲབ་ཏུ་མེད༔ རང་སེམས་གསལ་ལ་མ་འགགས་པ༔ རང་
བྱུང་རང་ཤར་ཅི་ཡང་སྣང་༔ ཞི་བ་ཚེ་དཔག་མེད་པ་སྣང་༔ འཕགས་པ་སྤྱན་རས་གཟིགས་སུ་སྣང་༔ ཁྲོ་རྒྱལ་རྟ་མགྲིན་སྐུ་རུ་སྣང་༔ ཞལ་དང་ཕྱག་ནི་ཅིར་ཡང་སྣང་༔ དེ་དག་སེམས་ཀྱི་
ཆོ་འཕྲུལ་ཡིན༔ རང་བྱུང་རང་ཤར་རང་སར་གྲོལ༔ ངོ་བོ་སྟོང་པ་ཆོས་ཀྱི་སྐུ༔ མ་འགགས་རང་གསལ་ལོངས་སྤྱོད་རྫོགས༔ རིགས་རྩལ་འགག་མེད་སྤྲུལ་པའི་སྐུ༔ སྐུ་གསུམ་རང་

ཆས་མ་བསྒྲུབས་འགྲུབ༔ རང་ཉིད་ཡེ་ནས་པད་འབྱུང་ཡིན༔ ཞེས་གསུངས་པ་ལྟར་སེམས་ཀྱི་རང་བཞིན་ཡེ་ནས་སྟོང་ཞིང་བདག་མེད་པ་ནི་ཆོས་སྐུ། དེ་ཡི་རང་མདངས་གསལ་སྟོང་དུ་ལྷག་
༦eགེར་འདུག་པ་ནི་ལོངས་སྐུ། རིག་པའི་རྩལ་སྣང་ཐུགས་རྗེ་ཆེན་པོ་བཟོད་མེད་དུ་འཆར་བ་ནི་སྤྲུལ་སྐུ། སྐུ་གསུམ་རང་བཞིན་ལྷུན་གྲུབ་ཏུ་ངོ་ཤེས་པ་ནི་པདྨའི་སྲོག་ཕུར་ཉིད་ཡིན་ཏེ། དེ་ཡི་མཚོན་
དོན་ནི་རྣམ་ཤེས་ཚོགས་བརྒྱད་པདྨའི་འདབ་མ་ལྟར་སྣང་བ་དེ་ཡི་སྙིང་པོ་ཇི་བཞིན་རིག་པར་རང་བཞིན་གྱི་འདུས་མ་བྱས་པ་ངོ་བོ་རྟག་བརྟན་ཆེན་པོ་འཁོར་འདས་ཐམས་ཅད་ཀྱི་སྲོག་ཏུ་གནས་པ། དེ་
རང་ངོ་ཚུལ་བཞིན་ཤེས་པས་བློ་བུར་བག་ཆགས་ཀྱི་དྲི་མ་སངས་ནས་ཚོགས་བརྒྱད་གནས་གྱུར་བྲལ་འབྲས་ཆོས་སྐུ་མངོན་དུ་བྱེད་པ་སྟེ། དགོངས་པ་ཤར་གྲོལ་ཟབ་གསལ་བདེ་བ་ཆེན་པོའི་དབྱེར་
མེད་གནད་དུ་ཕུར་བ་དོན་གྱི་མཐར་ཐུག་འདི་ཁོ་ནའོ། །ཞེས་ཡིན་པ་ལ་ཡིན་པར་ངོ་ཤེས་པའི་གོ་དོན་ཉམས་སུ་ལེན་པ་མཛད་འཚལ། དེ་ལྟར་དོན་དམ་བྱང་ཆུབ་སེམས་ཀྱི་དཀྱིལ་འཁོར་དུ་དབང་
བཞི་པ་ཐོབ། སྒོ་གསུམ་ཐ་དད་དུ་འཛིན་པའི་སྒྲིབ་པ་དག གཞི་ལམ་འབྲས་གསུམ་ཨ་ཏི་རྫོགས་པ་ཆེན་པོའི་མཐར་ཐུག་ལམ་དུས་ཀྱི་ཉམས་སུ་ལེན་བྱ་ལེན་བྱེད་ཟད། འབྲས་བུ་སྐུ་བཞི་ལྷུན་

།གྲུབ་ཀྱི་སྐལ་པ་དང་ལྡན་པར་གྱུར་པ་ཡིན་ནོ། །ཞེས་དབང་དོན་ངོ་སྤྲད། ལྔ་པ་ཕྲིན་ལས་རྫོགས་གཏོར་མའི་དབང་ནི། གཏོར་མ་འདི་ཉིད་བླ་མ་པདྨ་འོད་འབར་གཙོ་
འཁོར་དཀོན་མཆོག་རྩ་གསུམ་ལྷ་ཚོགས་རྫོགས་པར་གསལ་བའི་སྐུ་ཡི་གནས་ལྔ་ནས་འོད་ཟེར་སྣ་ལྔ་འཇའ་ཚོན་ཤར་བ་ལྟ་བུ་བྱུང་བ་ཁྱེད་རང་རྣམ་ཀྱི་གནས་ལྔར་ཐིམ་པས། ལུས་ངག་ཡིད་ཡེ་ཤེས
ཀྱི་སྒྲིབ་པ་བག་ཆག་དང་བཅས་པ་ཐམས་ཅད་སྦྱངས། བུམ་གསང་ཤེས་རབ་བཞི་པའི་དབང་རྣམས་ཡོངས་སུ་རྫོགས་པ་གཅིག་ཆར་དུ་ཐོབ། བསྐྱེད་རིམ། སྔགས་རླུང་། བདེ་སྟོང་རྫོགས་པ་
བཅུ་བདུན་
ཆེན་པོ་བསྒོམ་པ་ལ་དབང༌། ཆོས་སྐུ་ལོངས་སྐུ་སྤྲུལ་སྐུ་ངོ་བོ་ཉིད་སྐུའི་འབྲས་བུ་དམ་པ་ཉེ་བར་འགྲུབ་པའི་བདག་ཉིད་ཅན་དུ་གྱུར། ༀ་ཨཱཿ ཧཱུྃཧྲཱིཿ༔ དཀོན་མཆོག་སྤྱི་འདུས་རིགས་ཀྱི་
བདག༔ དུས་གསུམ་སངས་རྒྱས་ཐམས་ཅད་ཀྱི༔ྋ སྐུ་གསུང་ཐུགས་ཡོན་ཕྲིན་ལས་ལྔའི༔ ཡེ་ཤེས་འདུས་པའི་འོད་ཟེར་ནི༔ ནམ་མཁའ་ཆུ་ལ་འཇའ་ཤར་ལྟར༔ སྐལ་ལྡན་གནས་ལྔར་
གཉིས་མེད་ཐིམ༔ དབང་བཞི་ཡེ་ཤེས་རྫོགས་ཆེན་བསྒོམ༔ པདྨ་འབྱུང་གནས་རང་བཞིན་དབང་ཐོབ་ཤོག༔ ཨོཾ་ཨཱཿ ཧཱུྃབཛྲ་གུ་རུ་པདྨ་སིདྡྷི་ཀཱ་ཡ་ཝཱཀ་ཙིཏྟ་ཨ་བྷི་ཥིཉྩཧཱུྃ༔ དེ་ལྟར་ཕྲིན་ལས་

ཡོངས་རྫོགས་གཏོར་མའི་དབང་བསྐུར་བས་རིགས་འདུས་པདྨ་འོད་འབར་གྱི་སྐུ་གསུང་ཐུགས་ཡོན་ཏན་ཕྲིན་ལས་བྱིན་རླབས་གཟི་མདངས་ཚེ་དཔལ་མཁྱེན་བརྩེ་ནུས་སྟོབས་ལ་སོགས་པ་ཐུན་མོང་
དང་མཆོག་གི་དངོས་གྲུབ་མ་ལུས་པ་ཐམས་ཅད་ལྷུན་གྲུབ་ཏུ་ཐོབ་པར་འགྱུར་རོ། །དེ་ལྟར་རྣམས་ཀྱི་བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་དབང་བཞི་མཐར་རྟེན་བཅས་ལེགས་
པར་ཕུལ་གྲུབ་པའི་དབང་གི་དམ་ཚིག་སྤྱི་དང༌། ྋཁྱད་པར་དབང་བཞི་སོ་སོའི་སྒོས་རིམ་གྱི་དམ་ཚིག་རྣམས་མི་ཉམས་པར་བསྲུང་སྡོམ་མཛད་པར་ཁས་ལེན་པ་འདིའི་རྗེས་ཟློས་མཛོད། གཙོ་བོས་
ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི། །དབང་བསྐུར་ལེགས་པར་གྲུབ་པའི་གཏང་རག་གི་ཡོན་དུ་མཎྜལ་གནང་བར་ཞུ། མཎྜལ་ཕུལ། སླར་ཡང་ལུས་དང་ལོངས་སྤྱོད་
དགེ་ཚོགས་རྒྱ་མཚོ་དང་བཅས་པ་འབུལ་ནས་སློབ་མར་བྱེད་ཅིང་ཆ་ཤས་ནས་ཀྱང་ལོངས་སྤྱོད་དུ་གསོལ་བ་འདིའི་རྗེས་ཟློས་མཛོད། དེང་ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་
འབུལ་ལགས་ན། །ཁྱེད་ཀྱི་སློབ་མར་བཟུང་བ་དང་། །ཆ་ཤས་ཀྱང་ནི་བསྐྱེད་དུ་གསོལ། །དེ་ལྟར་རྣམས་ཀྱི་དབང་བསྐུར་ཟབ་མོ་བགྱིས་པའི་དགེ་བའི་རྩ་བ་འདི་ཉིད་མཁའ་ཁྱབ་ཀྱི་སེམས་ཅན་ ི

།ཐམས་ཅད་རྫོགས་པའི་སངས་རྒྱས་ཐོབ་པའི་ཕྱིར་ཡོངས་སུ་བསྔོ་བ་འདི་བཞིན་དུ་མཛད་པར་ཞུ། བསོད་ནམས་འདི་ཡིས་ཐམས་ཅད་གཟིགས་པ་ཉིད། །ཐོབ་ནས་༄༅།
ཉེས་པའི་དགྲ་རྣམས་ཕམ་བྱས་ནས། །སྐྱེ་རྒ་ན་འཆིའི་རྦ་རླབ་འཁྲུགས་པ་ཡི། །སྲིད་པའི་མཚོ་ལས་འགྲོ་བ་སྒྲོལ་བར་ཤོག །དེ་ནས་སློབ་མ་གྱེས་ནས། སློབ་དཔོན་གྱིས་ལྷག་གཏོར་ནས། ཆད་
མདོ༑ བསྟན་མ་སྐྱོང་བ། ཚེ་སྒྲུབ། མཆོད་བསྟོད། དངོས་གྲུབ་ལེན་པ། བསྡུ་རིམ་སྨོན་ལམ་དགེ་བསྔོ་བཀྲ་ཤིས་བཅས་གཞུང་བཞིན་བྱའོ།། ༈ དྲུག་པ་བརྒྱུད་འཛིན་གྱི་སློབ་མ་འཆད་སྤེལ་ནུས་པའམ་ཉམས་ལེན་བགྱིད་པ་ལ་པོ་ཏི་ལུང་
༈ དབང་ངམ། འཆད་དབང་སྦྱིན་པའི་རིམ་པ་ནི། གཏོར་དབང་གི་མཇུག་ཐོག་དེར་བྱ་བ་ལ། འདིར་རྡོ་རྗེ་སློབ་དཔོན་བདག་པོའི་དབང་ངམ་འཆད་དབང་། པོ་ཏི་ལུང་སྦྱིན་དུ་གྲགས་པ་འདི་ཉིད་འབུལ་བ་ནི། ཡང་
ཟབ་དཀོན་མཆོག་སྤྱི་འདུས་ཀྱི་གཏེར་གཞུང་རྩ་བའི་པོ་ཏི་བཀུར་བསྟི་བྱས་ལ་བཤམ་ནས། ཨོཾ་སྭ་བྷ་ཝ་ཤུདྡྷ་སརྦ་དྷརྨ་སྭ་བྷ་ཝ་ཤུདྷོ྅་ཧཾ། གླེགས་བམ་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་
འདབ་མ་འབུམ་ལྡན་གྱི་སྟེང་དུ་ཟླ་དཀྱིལ་ལ་ཨ་ལི་བཅུ་དྲུག་གི་མཚན་པ། དེ་ཡི་འོག་ཏུ་ཉི་དཀྱིལ་ཀ་ལེ་སོ་བཞིས་མཚན་ལ། ཉི་ཟླ་ཁ་སྦྱོར། དེ་མཐར་ཡི་གེ་བརྒྱ་པ། རྟེན་འབྲེལ་སྙིང་པོ་༔

སོགས་ཕྱི་ནང་གཉིས་གཉིས་བསྐོར་བ་དེ་དག་ལས་འོད་ཟེར་འཕྲོས། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་དོན་ཐམས་ཅད་ཨ་ལི་ཀ་ལིའི་རྣམ་པ་སྤྱན་དྲངས་ཏེ་ཐིམ་པར་བསམ་ལ། ཨ་ཨཱ། ཨི་
ཞཱི ཨཱི༑ ཨུ་ཨཱུ། དབྱངས་ཡིག་བཅུ་དྲུག་ལན་གསུམ་དང་། ཀ་ཁ་ག་གྷ་ང་། སོགས་གསལ་བྱེད་སོ་བཞི་ལན་གསུམ་དང༌། ཨོཾ་བཛྲ་ས་ཏྭ་ས་མ་ཡ། སོགས་ཡིག་བརྒྱ་ལན་གསུམ་དང་། ཨོཾ་ཡེ་དྷརྨ་སོགས། རྟེན་
འབྲེལ་སྙིང་པོ་དང་བཅས་སྔགས་དེ་རྣམས་ཚར་གསུམ་རེ་བཟླ། ཨོཾ་སུ་པྲ་ཏིཥྛ་སོགས་ཀྱི་མེ་ཏོག་འཐོར། དེ་འོད་དུ་ཞུ་བ་གླེགས་བམ་དུ་གྱུར། དེ་ནས་གླེགས་བམ་ཐོགས་ནས། ༀ་ཨཱཿ ཧཱུྃ༔ སངས་རྒྱས་ཀུན་གྱི་ངོ་
བོ་པདྨ་འབྱུང་༔ ཟབ་གཏེར་ཐུགས་སྒྲུབ་ཡིད་བཞིན་ནོར་བུ་འདི༔ ལས་ཅན་རྣམས་ལ་སྒྲུབ་བཤད་བསྟན་ནས་ཀྱང་༔ྋ མ་འོངས་དམ་ལྡན་འགྲོ་ཀུན་སྒྲོལ་བར་གྱིས༔ ལན་གཉིས། ཆོས་འདི་
ཉམས་སུ་ལོངས་ཤིག༔ ཤོད་ཅིག༔ྋ འགྲོ་བའི་དོན་རྒྱ་ཆེན་པོ་གྱིས་ཤིག༔ སྨོན་ལམ་དང་བཅས་ལན་གཅིག དབྱངས་གསལ་ཡིག་བརྒྱ་བཅས་བཟླས། ལག་ཏུ་གཏད། དེ་ལྟར་པོ་ཏི་གླེགས་བམ་གྱི་དབང་
བསྐུར་བས། ཟབ་ཆོས་འདི་ཡི་ཚིག་དོན་ལ་རང་དབང་ཐོབ། རང་གཞན་གྱི་དོན་སྒྲུབ་པ་ལ་དབང་བར་བྱས་དམ་ཚིག་ཏུ་གླེགས་བམ་མི་འབྲལ་བར་འཆང་ཞིང་བཀུར་བསྟི་བྱེད་དགོས་པ་ཡིན་ ྗ

།ནོ། །འདི་སྐབས་འགྲོ་དོན་ཆེན་པོས་ནུས་པའི་སློབ་མའི་མཆོག་རྣམས་ལ་ཁྲི་གདུགས་བཤམས་རྒྱལ་མཚན་དང་བ་དན་འཕྱར་ཆོས་དུང་འབུད་པ་སོགས་སྙན་གྲགས་ཆེན་པོ་གཞན་དོན་བྱེད་པའི་རྟེན་འབྲེལ་བྱ་བ༄༅།
དང་བཀྲ་ཤིས་མངའ་གསོལ་ཡང་བྱའོ། །ཉམས་ལེན་ལ་གོམ་པ་སྔོན་དུ་སོང་བའི་སློབ་མ་ཉུང་ཤས་ལ་གུད་དུ་སྦས་པའི་ཚིག་དབང་ཀྱང་བསྐུར་བ་ནི་གཏེར་གཞུང་བཞིན་ནོ། །བོད་དང་བོད་ཆེན་རི་བོའི་ཁོང་ཡངས་པར། །རླུང་ལྟར་གྲགས་ཤིང་ཀུན་
གྱི་ཚད་མར་བསྔགས། །ཡང་ཟབ་སྤྱི་འདུས་ཚེ་གཅིག་གྲོལ་བའི་ཆོས། །གདམས་པ་མཆོག་འདིར་མ་བརྟེན་སུ་ཞིག་ཡོད། །དེ་ནས་སྔོན་བྱོན་རྣམས་ཀྱི་དབང་གི་འགྲིགས། །ལེགས་པར་བཤད་ལས་བདག་ལྟས་ངལ་བ་ཅི། །འོན་ཀྱང་བྱང་ཆུབ་ཉེ་
ལམ་སྨིན་བྱེད་དབང་། །ནན་ཏན་འབད་རྩོལ་ཉམས་ལེན་གལ་པོ་ཆེར། །ཤེས་ནས་གོང་མ་རྣམས་ཀྱི་གསུང་གསང་གི །ལེགས་བསྡུས་མཚམས་སྦྱོར་གསང་ཆེན་མྱུར་ལམ་བརྩམས། །དགེ་བའི་རྩ་བ་དྲི་མེད་ཟླ་བའི་འོད། །མི་མཐུན་ཉེས་བརྒྱའི་
མུན་པ་དྲུང་ནས་འབྱིན། །དམ་ཆོས་བདུད་རྩི་སྙིང་པོ་ཐོབ་པའི་འབྲས། །ཐམས་ཅད་བླ་མེད་བྱང་ཆུབ་མྱུར་འགྲུབ་ཤོག །དེ་ལྟར་བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་སྨིན་བྱེད་དབང་བསྐུར་བྱ་བའི་རིམ་པ་ཆོས་ཀྱི་བདག་པོ་རྣམ་
མང་གིས་ལེགས་པར་བཤད་པ་དེ་རྣམས་ལས་དམིགས་སུ་བསལ་བ་མ་མཆིས་ཀྱང་མཚམས་སྦྱོར་དང་དབང་དོན་སྤྲོས་པའི་ཚིག་རིས་རྒྱས་ཙམ། དོན་གཉེར་ཅན་གྱི་བློ་དམན་ལ་ཕན་པ་ཞིག་གལ་དུ་ཆེ་བས་དེ་ལྟར་འཚམ་པ་ཞིག་དགོས་ཞེས་ཆབ་མདོ་<

ལྕགས་ར་རྡོ་རྗེ་འཛིན་སྤྲུལ་ངག་དབང་ཆོས་ཀྱི་དབང་ཕྱུག་དགེ་ལེགས་བསྟན་པའི་རྒྱལ་མཚན་དཔལ་བཟང་པོའི་ཞལ་སྔ་ནས་ཀྱིས་རྟེན་འབྱུང་གི་ཁྱད་པར་དུ་མ་དང་བཅས་པའི་བཀའ་སྩལ་གསེར་གྱི་མེ་ཏོག་སྤྱི་བོར་ལྷུང་བ་དང་། རང་རིགས་པའི་གསལ་
བྱེད་གྲུབ་དབང་སྒྲུབ་སྤྲུལ་རིན་པོ་ཆེ་མི་ཕམ་ཕྲིན་ལས་རྒྱ་མཚོ་རྡོ་རྗེ་ཚེ་དབང་སྒྲུབ་པ་བསྟན་པའི་རྒྱལ་མཚན་ནས་ཀྱང་འདི་ལྟར་བསྐུལ་མ་མཛད་པ་བཅས། རང་ན་ཚོད་ཕྲ་མོའི་དུས་སུ་བློ་འཛིན་བྱས་པའི་གོང་མ་ཆོས་ཀྱི་ཉི་མའི་གསུང་གསང་སྤྱི་འདུས་
མཚམས་སྦྱོར་ཤིན་ཏུ་རྒྱས་པ་དུས་སྐབས་དེར་དཔེ་རྒྱུན་དཀོན་པ་ཞིག་བློ་ཡུལ་དུ་འཛིན་བཟུང་བྱས་པའི་ཐོ་རེ་བ་མ་བརྗེད་པ་རྣམས་ཀྱི་ཁར་དམ་པ་དུ་མའི་དབང་གྱི་མཚམས་སྦྱོར་སྤྲོས་པ་མཛད་པའི་ཚིག་ཆོགས་ཀྱིས་ཁ་བཀང་སྟེ། མདོ་ཁམས་པའི་མཚན་
གྱི་བྱིན་རླབས་ཐོབ་པ་མི་ཕམ་ངག་དབང་བསྟན་འཛིན་སྒྲུབ་བརྒྱུད་ཉི་མ་ཕྱོགས་ལས་རྣམ་པར་རྒྱལ་བའི་སྡེ་རྡོ་རྗེ་གསང་བ་སྔགས་ཀྱི་བྱིན་རླབས་ཅུ་ཟད་ཐོབ་པའི་ལུང་བྱང་དུ། པདྨ་ལས་རབ་བདེ་ཆེན་རྡོ་རྗེ་རོལ་པ་སྩལ་ཞེས་པའི་དགེ་སྦྱོང་རྒན་པོས་སྤེལ་
བར་བགྱིས་པའི་ཡི་གེ་པ་ནི་བརྡ་སྤྲོད་རིག་ལམ་སྨྲ་བ་ངག་དབང་ཉི་མ་སྟེ། འདི་ལྟར་གྱི་དགེ་བའི་རྩ་བ་ལ་བརྟེན་ནས་བདག་གཞན་སེམས་ཅན་ཐམས་ཅད་རྫོགས་པའི་སངས་རྒྱས་པདྨ་ཀཱ་རའི་གསང་གསུམ་ཡེ་ཤེས་ཀྱི་འཁོར་ལོ་ཚེ་འདིར་འགྲུབ་པའི་དོན་
ཆེན་པོ་དང་ལྡན་པར་གྱུར་ཅིག །ཤུ་བྷཾསྟུ་སརྦ་ཛ་གྷ་ཏཾ།། །༎
98

༄༅། །དཀོན་མཆོག་སྤྱི་འདུས་ཀྱི་དབང་བསྐུར་བཀླགས་ཆོག་ཏུ་བཀོད་པ་གུ་རུའི་དགོངས་གསལ་ཞེས་བྱ་བ་བཞུགས་སོ།།

༄༅། ། ཨོཾ་ན་མོ་གུ་རུ་པདྨ་ཀ་རཱ་ཡ། །གདོད་མའི་སངས་རྒྱས་ཚེ་བདག་འོད་དཔག་མེད། །འཇིག་རྟེན་དབང་ཕྱུག་རྒྱལ་བ་རྒྱ་མཚོའི་
གཏེར༑ །ཀུན་འདུས་བླ་མ་ནོར་བུ་པདྨ་འབྱུང༌། །དེ་ལ་བཏུད་དེ་དབང་ཆོག་འདིར་བཤད་བྱ། །འདིར་བླ་མའི་སྒྲུབ་ཐབས་ཐམས་ཅད་ཀྱི་ཉིང་ཁུ་ཡང་ཟབ་དཀོན་མཆོག་
སྤྱི་འདུས་ཀྱི་དབང་བསྐུར་བའི་ཚུལ་ལ། ཡང་ཟབ་རྩ་བའི་རྒྱུད་ལེའུ་བརྒྱད་པ་ལས། དབང་བཞི་གདན་ཐོག་གཅིག་ཏུ་བསྐུར༔ སྐུ་གསུང་ཐུགས་ཡོན་ཕྲིན་ལས་ཀྱི༔ རྫས་བཤམས་བདག་
གཞན་དབང་བླངས་ན༔ བྱིན་རླབས་མྱུར་འབེབས་སྨིན་གྲོལ་འགྱུར༔ དབང་གི་ལེའུ་གསུམ་པའོ༔ ཞེས་གསུངས་པ་ལྟར། སྦྱོར་བ་ཡོ་བྱད་ཀྱི་བཤམ་བཀོད་དང་། དངོས་གཞི་སྒྲུབ་ཅིང་

༄༅། །དབང་བསྐུར་བའོ། །དང་པོ་ཡོ་བྱད་བཤམ་པ་ནི། ཡིད་དང་མཐུན་པའི་གནས་སུ་མཎྜལ་པདྨ་འདབ་བརྒྱད་ལ་འོད་ལྔའི་མུ་ཁྱུད་དང་རྡོ་རྗེའི་ཕྲེང་བ་མེ་རིས་
བསྐོར་ཞིང་ལྟེ་བར་ཉི་ཟླ་རྡོ་རྗེ་ཐོད་པའམ་ཧྲཱིཿ ཡིག་ཐིག་ལེ་གང་བདེ་བཀོད་ལ། དེ་ཙམ་མ་ལྕོགས་ན་འབྲུ་དཀར་གྱི་ཚོམ་བུ་བཀོད་པའི་དབུས་ཀྱི་སྟེགས་བུར་ལྔ་ཚན་བདུན་གྱིས་བཀང་བའི་བུམ་པ་རྒྱན་
ལྡན་བཤམས་པའི་མཐའ་སྐོར་དུ་དབང་རྫས་ཐོདཔ་བདུད་རྩི། ཁ་ཊཱཾ་ག ཤེལ་རྡོ། ཕུརཔ། སྒྲུབ་སྐོར་གླེགས་བམ། གཏེར་སྲུང་གི་གཏོར་མ་རྣམས་དང་། གཞན་ཡང་མཆོད་གཏོར་སྨན་
རཀ་ཉེར་སྤྱོད་ཕྱི་ནང་གི་མཆོད་པ་ཚོགས་ཀྱི་འཁོར་ལོ་བཅས་བཤམས་ཤིང༌། སློབ་དཔོན་གྱི་མདུན་དུ་ལས་བུམ་རྡོར་དྲིལ་ཌཱ་རུ་འཐོར་ནས་རྣམས་ཀྱང་འདུ་བྱའོ། །གཉིས་པ་སྒྲུབ་ཅིང་དབང་བསྐུར་

བ་ནི། དེ་ཡང་གཏེར་གཞུང་ལས། རང་ལ་དབང་ལེན་པ་དང་༔ གཞན་ལ་སྦྱིན་པ་སོགས་ཐམས་ཅད་མཚམས་གཅོད་སྲུང་འཁོར་སྐྱབས་འགྲོ་ནས་ལས་གཞུང་ཚོགས་དང་བཅས་པ་སྒྲུབ་བསྐུལ་བརྩོན་པར་བྱའོ༔ ཞེས་གསུངས་པ་ལྟར། ཐོག་
ཀྟྲིམར་སྐྱབས་སེམས་ནས་བརྩམས་ཏེ་བཟླས་པའི་བར་རྩ་བའི་ལས་བྱང་བཞིན་བདག་མདུན་ཕྱམ་གཅིག་ཏུ་བསྒྲུབས་ནས་བཟླས་པ་ཅི་ནུས། མཐར་གུ་རུ་དྲག་པོ་དང་སེང་གདོང་མའི་གཏོར་འབུལ་དང་བཟླས་པ་ཅི་རིགས་བྱས་ལ། ལས་བུམ་ཡང་རྡོར་
སེམས་སམ་རྟ་མགྲིན་ལྟ་བུ་བསྐྱེད་ལ་སྔགས་ཀྱི་བྱིན་གྱིས་བརླབ། ཚོགས་ཕུད་དབུལ། བསྐོང་བ་བྱ་གྲུབ་ནས་འོག་ཏུ་སློབ་མ་ལ་བྱ་བ་བཞིན་ཏིང་འཛིན་གསལ་པོས་བདག་འཇུག་ལེགས་པར་བླང་ངོ་། །དེ་ལྟར་བདག་འཇུག་བླང་བ་ནི་སྤྱིར་སྔགས་
སྡོམ་གསོ་བའི་ཡན་ལག་ཏུ་ངེས་པར་དགོས་གལ་ཆེ་བས་སློབ་མར་དབང་བསྐུར་སྐབས།ཁོ་ན་ཙམ་མ་ཡིན་པར་ཚེས་བཅུ་སོགས་དུས་བཟང་ཁྱད་པར་ཅན་རྣམས་སུ་ངེས་པར་ཅི་ནུས་བླང་བ་ཡིན་ལ། འདིར་གཏེར་གཞུང་རྩ་བར། བདག་གཞན་དབང་
བླང་ན༔ ཞེས་དང་། རང་ལ་དབང་ལེན་པ་དང་གཞན་ལ་བྱིན་པ་ཞེས་གསུངས་པས་དོན་འདི་གསལ་བར་བསྟན་པའང་ཡིན་ནོ། །དེ་ནས་སློབ་མ་རྣམས་ཁྲུས་ནས་ཕྱུང་། བགེགས་ལ་གཏོར་མ་བྱིན་བཀའ་བསྒོས་མཚམས་གཅོད་སྲུང་བའི་འཁོར་
ལོ་བསྒོམ། ལས་ཀྱི་རྡོ་རྗེས་མེ་ཏོག་བཀྱེ་བསྡུ་རྣམས་བྱས་ལ་སློབ་དཔོན་གྱིས་འདི་སྐད་ཅེས་བརྗོད་དེ། འོ་ན།ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་ཡང་དག་པར་རྫོགས་པའི་སངས་རྒྱས་ཀྱི་གོ་༈

དཀོན་༄༅། །འཕང་རིན་པོ་ཆེ་ཐོབ་པར་བྱ། དེའི་ཆེད་དུ་ཡང་ཟབ་བླ་མའི་སྒྲུབ་ཐབས་དཀོན་མཆོག་སྤྱི་འདུས་ཀྱི་བྱིན་རླབས་དབང་བསྐུར་ཞུ་སྙམ་པས་རྟོག་པ་བསྡུས་ཏེ་ཡིད་རྩེ་
སྤྱིའི་གཅིག་མོས་པ་བརྟན་པོས་གསན་པར་ཞུ། དེ་ཡང་བདག་ཅག་གི་སྟོན་པ་རྫོགས་པའི་སངས་རྒྱས་ཐབས་ལ་མཁས་ཤིང་ཐུགས་རྗེ་ཆེན་པོ་དང་ལྡན་པ་དེས་གདུལ་བྱའི་བློ་དང་འཚམས་པར་ཐར་པའི་
འཇུག་སྒོ་དམ་པའི་ཆོས་ཚུལ་ཇི་སྙེད་གསུངས་པ་ལས་མཆོག་ཏུ་གྱུར་པ་འབྲས་བུ་གསང་སྔགས་རྣལ་འབྱོར་བླ་ན་མེད་པ་སྟེ། དེའི་ཡང་སྤྱིར་བྱིན་རླབས་ཀྱི་འཇུག་སྒོ་རྨད་དུ་བྱུང་ཞིང་ཁྱད་པར་དཀྱིལ་
འཁོར་ཐམས་ཅད་ཀྱི་གཙོ་མཆོག་བདེ་བར་གཤེགས་པ་ཡོངས་སུ་འདུས་པའི་ངོ་བོ་ཆིག་དྲིལ་ལམ་ཟབ་མོ་བླ་མའི་སྒྲབ་པ་ཁོ་ན་ཡིན་ལ། དེ་ཡང་བདུད་རྩི་འབྱུང་བའི་རྒྱུད་ལས། ལྷ་སྐུ་འབུམ་ཕྲག་
བསྒོམས་པ་བས། །བླ་མ་གཅིག་པོ་སྒོམ་པ་མཆོག །ཅེས་དང༌། རྒྱུད་ཆེན་དྲྭ་བ་ལས། །བླ་མ་སངས་རྒྱས་ཀུན་གྱི་རྗེ། །རྒྱལ་བའི་མན་ངག་གསང་ཆེན་རྣམས། །སྟོན་པ་རྡོ་རྗེའི་ཐུགས་ལ་
གནས༑ །གཙོ་རུ་བླ་མ་རྡོར་འཛིན་བསྒོམ། །ཞེས་དང༌། སངས་རྒྱས་འདུས་པ་ལས། གང་གི་གདུལ་བྱའི་ཡིད་བཞིན་དུ། །བླ་མ་སྒྲུབ་པའི་ཐབས་བརྩམས་ཏེ། །དེ་ཉིད་དོན་དུ་སུས་

གཉེར་བ། །ཐེག་ཆེན་བླ་མའི་ས་ཡིས་ནོན། །ཀུན་གྱི་བདག་ཉིད་ཆེན་པོར་འགྱུར། །ཞེས་གསུངས། ནམ་མཁའ་ཆེའི་རྒྱུད་ལས། ཚོགས་གཉིས་མྱུར་རྫོགས་སྙིང་པོ་ཡི། །དོན་རྟོགས་
འདོད་ན་བླ་མ་བསྒྲུབ། །ཅེས་སོགས་ལུང་འབྱམས་ཀླས་པར་འབྱུང་བ་བཞིན་བླ་མའི་སྒྲུབ་ཐབས་ནི་མཆོག་དང་གཙོ་བོར་གྱུར་པ་སྟེ། དེ་ཡི་སྒྲུབ་ཐབས་ཀྱི་སྒོ་བསམ་གྱིས་མི་ཁྱབ་པ་ལས་འདིར་
རྒྱལ་བ་ཐམས་ཅད་ཀྱི་མཁྱེན་བརྩེ་ནུས་གསུམ་གཅིག་ཏུ་འདུས་པའི་རང་གཟུགས་གདོད་མ་ཉིད་ནས་ཆོས་སྐུ་ཀུན་ཏུ་བཟང་པོར་མངོན་པར་བྱང་ཆུབ་པ་ཉིད་པདྨ་རྣམ་པར་བཀོད་པའི་ཞིང་དུ་འོད་སྣང་
དཔག་མེད་གངས་ཆེན་མཚོ་སོགས་ལོངས་སྤྱོད་རྫོགས་པའི་སྐྱ་དང་ཐུགས་རྗེའི་གདུལ་ཞིང་འབྱམས་ཀླས་པར་སྤྲལ་པའི་བཀོད་པ་བསམ་གྱིས་མི་ཁྱབ་པ་ལས་མི་མཇེད་འཇིག་རྟེན་འདིར་ཡང་བསྐལ་
པ་བཟང་པོའི་སངས་རྒྱས་སྟོང་ལ་དབང་བསྐུར་ནས་ལུང་སྟོན་པར་བྱེད་པ་པོ་སངས་རྒྱས་ནུས་ལྡན་རྡོ་རྗེར་གྱུར་ཅིང་བསྐལ་བཟང་སངས་རྒྱས་རེ་རེ་བཞིན་དེས་ཕྲིན་ལས་མཐའ་དག་གི་བྱེད་པོ་རྒྱལ་
པའི་བསྟན་ལ་སྟོན་པ་གཉིས་པ་ལྟ་བུར་རྟག་ཏུ་སྤྲུལ་བཞིན་བདག་ཅག་གི་སྟོན་པ་ཐུབ་པའི་དབང་པོའི་བསྟན་པ་ལ་ཡང་སྲིད་པ་གསུམ་དང་འཛམ་གླིང་འགྲོ་བ་རྣམས་ལ་རྒྱལ་བ་ཉིད་དང་དབྱེར་མེད་པའི་

དཀོན་༄༅། །ཕྲིན་ལས་བཞིས་སེམས་ཅན་གྱི་དོན་མཛད་པ་ཡིད་བཞིན་གྱི་ནོར་བུ་རིན་པོ་ཆེ་ལྟ་བུའི་གུ་རུ་པདྨ་འབྱུང་གནས་ཀྱི་བསྒྲུབ་ཐབས་ཏེ། རྒྱལ་བ་དེ་ཉིད་ལ་གངས་ཅན་གྱི་རྗེ་
སྤྱིའི་འབངས་སྐལ་ལྡན་ལས་ཅན་རྣམས་ཀྱིས་གསོལ་བ་བཏབ་པར་བརྟེན་ཟབ་རྒྱས་ཆོས་ཚུལ་ཇི་སྙེད་གསུངས་ཤིང་སྙིགས་མའི་དོན་དུ་ཟབ་མོའི་གཏེར་དུ་སྦས་པར་མཛད་པ་ལས། འདི་ནི་གཏེར་སྟོན་
ཆེན་པོ་འཇའ་ཚོན་སྙིང་པོའམ་ལས་འཕྲོ་གླིང་པས་རྔོད་ཧོམ་འཕྲང་ལྕགས་ཀྱི་སྒོ་མོ་ནས་སྤྱན་དྲངས་པའི་ཡང་ཟབ་དཀོན་མཆོག་སྤྱི་འདུས་ཀྱི་སྐོར་ཏེ། དེ་ཡང་གཏེར་སྟོན་ཉིད་ནས་རིག་འཛིན་རྩལ་
འཆང་མཆོག་གི་བརྒྱུད་པ་བར་མ་ཆད་པ་དྲིན་ཅན་བླ་མ་དམ་པའི་བར་རིམ་པར་བརྒྱུད་པ་དང༌། དེ་བཞིན་རིག་འཛིན་ཆེན་པོ་བདུད་འདུལ་ནུས་ལྡན་རྡོ་རྗེས་སྒྲོ་བྲག་བན་རི་པདྨ་འོད་ནས་བཏོན་པའི་བླ་
སྒྲུབ་པདྨ་འོད་འབར་གྱི་བྱིན་རླབས་ཀྱང་རྗེ་བླ་མས་གསན་པ་འདི་དང་ཚིག་དོན་ཕལ་ཆེར་མཚུངས་པའི་ཕྱིར་ཆུ་བོ་གཅིག་འདྲེས་སུ་ཡང་འགྱུར་ཞིང༌། བླ་མ་དམ་པ་དེ་ཐམས་ཅད་ཀྱི་ཐུགས་ཉམས་སུ་
བསྟར་ཞིང་བྱིན་རླབས་ཀྱི་ཆུ་རྒྱུན་ཆེན་པོ་མ་ནུབ་པར་གནས་པ་ལགས། བརྒྱུད་པ་དེ་ལས་བྱུང་བའི་གདམས་པ་འདི་ཉིད་ཀྱི་དབང་དུ་བྱས་ན། གཏེར་གཞུང་ལས། ཨེ་མ་ཧོཿ དཀོན་མཆོག་

སྤྱི་འདུས་དམ་ཆོས་ཡང་སྙིང་འདི༔ དུས་གསུམ་རྒྱལ་བ་ཀུན་གྱི་དགོངས་པ་འདུས༔ ཐེག་པའི་ཡང་རྩེ་རྩོད་མེད་ཨ་ཏི་ཆེ༔ རྒྱུད་དྲུག་འཁོར་བའི་སེམས་ཅན་སྒྲོལ་བའི་ཆོས༔ ཞེས་
དང་༑ ཉང་བན་གྱི་ཞུས་ལན་ལས་ཀྱང༌། རྩོད་ལྡན་སྙིགས་དུས་ཀྱི་ངང་ཚུལ་མང་དུ་གསུངས་པའི་མཐར་སྡུག་བསྔལ་དེ་རྣམས་ལས་སྐྱོབ་པའི་ཐབས་ནི་ཁོ་བོ་པདྨའི་ཐུགས་རྗེ་བྱིན་རླབས་ཐམས་
ཅད་དེ་ཡི་ཚེ་ཤུགས་ཆེ་བས་ས་སྟེང་ཆོས་ཀྱིས་བཀང་ཡོད་པ་ཡང་དེ་རྣམས་ལ་དགོངས་པ་ཡིན༔ ཁྱད་པར་ཐུགས་སྒྲུབ་ཀུན་གྱི་ཡང་གསང་དཀོན་མཆོག་སྤྱི་འདུས་འདི་ཡང་ཉང་བན་ཏིང་འཛིན་
བཟང་པོའི་སྤྲུལ་པ་ཞིག་གིས་རྙེད་ནས་དུས་ངན་གྱི་སེམས་ཅན་འགའ་ཞིག་ལ་ཕན་པར་ཡོང༔ ཆོས་འདི་ཞལ་ཕྱེས་པ་ཙམ་གྱིས་མཐའ་དམག་ཕྱིར་བསྲིང་ནུས༔ ས་ཕྱོགས་དེར་ཡང་ལོ་ཕྱུགས་
ལེགས་པ་དང་༔ རླུང་འཚུབས་ཆུང་༔ དད་འདུན་བྱེད་པའི་དུད་འགྲོ་ཡན་ཆད་བདེ་ཆེན་དག་པའི་ཞིང་དུ་འགྲོའོ༔ གཞན་ཡང་ཟབ་གཏེར་འདི་ཉིད་བྱིན་རླབས་ཀྱི་སོ་མ་ཉམས་པར་དད་ལྡན་
རྣམས་ལ་དབང་ལུང་སྟོན་པ་ན་དུས་མཐའི་སྐྱེ་འགྲོ་རྣམས་ཡིད་བཞིན་ནོར་བུ་རྙེད་པ་ལས་ཀྱང་འཚེངས་ཆེའོ༔ དེར་མ་ཟད་འདི་ཉིད་འཆང་བ་དང་མཆོད་བསྟོད་བསྔགས་པ་བརྗོད་ཅིང་སྙན་པ་ཐོས་པ་

།ཙམ་ཡང་བདེ་བར་གཤེགས་པའི་སྲས་དམ་པར་འགྱུར་རོ༔ ལས་སྒྲིབ་ཐམས་ཅད་དུང་ཕྱིས་པ་ལྟར་འགྱུར་རོ༔ ཚོགས་གཉིས་ཀྱི་བྱ་བ་སྐར་ཚོགས་རྒྱས་པ་ལྟར་༄༅།དཀོན་
གྱུར་རོ༔ རྒྱལ་པོའི་ཆད་པ་ལ་སོགས་འཇིགས་པ་བརྒྱད་ལས་གྲོལ་བར་འགྱུར་རོ༔ མཛེ་ལ་སོགས་པའི་རྣམ་སྨིན་གྱི་ནད་ཐམས་ཅད་སྲབ་ཅིང་བྱང་བ་དང་༔ གཅོང་ནད་ཞ་གྲུམ་དང་མི་ནད་
ལ་སོགས་པ་ཐམས་ཅད་ལས་གྲོལ་བར་འགྱུར་རོ༔ ཚེ་དང་བསོད་ནམས་ལ་སོགས་པའི་འབྱོར་པ་དྲུག་ལྡན་དུ་འགྱུར་ཞིང་༔ བུ་འདོད་པ་ཡང་རིགས་བརྒྱུད་འཕྲལ་དུ་འཕེལ་བར་འགྱུར་
རོ༔ མོས་ཚུལ་བཞིའི་དབང་དང་ལྡན་ཞིང་ལྷ་སྲིན་སྡེ་བརྒྱད་དཔུང་དང་བཅས་པའང་ཕྱི་བཞིན་དུ་འབྲང་བ་དང་བཀའ་ཉན་པར་འགྱུར་རོ༔ ཚེ་ཟད་པ་དང་ཉམས་པ་ཡང་གསོ་ནུས་ཤིང་བློ་གྲོས་མི་
ཟད་པ་དང་ཤེས་རབ་ཕྱོགས་མེད་འབར་བར་འགྱུར་རོ༔ དྲག་པོའི་ལས་ཐམས་ཅད་ཀྱང་འཕྲལ་དུ་འགྲུབ་ཅིང་༔ དུས་ཀྱིས་འཆི་བ་ཡང་བར་དོར་རང་ངོ་ཤེས་ཤིང་བདེ་བ་ཅན་དུ་སྐྱེ་བར་འགྱུར་
རོ༔ ཆོས་འདི་ལ་ཐེ་ཚོམ་དང་༔ ཡོན་ཏན་འབྱུང་བར་མི་རིགས་པར་བལྟ་བ་ཀུན་ཀྱང་ཐུགས་རྗེས་ཟིན་ཏེ་ལས་ངན་མྱོང་རྗེས་སུ་ལམ་སྣ་ཐར་པ་ལ་སྦྱོར་བར་འགྱུར་རོ༔ དེས་ན་བསྒྲུབས་མཆོད་

བསྒོམས་པ་ལྟ་ཅི་སྨོས༔ ཞེས་གསུངས་པ་ལྟར་ཡིན་ལ། ཐུགས་སྒྲབ་གཞན་ལས་ཀྱང་། ང་བསྒྲབས་སངས་རྒྱས་ཐམས་ཅད་འགྲུབ༔ ང་མཐོང་སངས་རྒྱས་ཐམས་ཅད་མཐོང་༔ ང་ནི་
ཤྲཱྀ བདེ་གཤེགས་འདུས་པ་ཡིན༔ ཅེས་པའི་དོན་བཞིན་བླ་སྒྲབ་ཐམས་ཅད་ཀྱི་རྩ་བ་ཀུན་འདུས་ཡིད་བཞིན་ནོར་བུའི་དབང་བསྐུར་སྒྲུབ་པར་བྱེད་པ་ལ་སློབ་དཔོན་གྱི་བྱ་བ་རྣམས་སྔོན་དུ་སོང༌། ཁྱེད་
རང་རྣམས་ཀྱི་ངོ་སྐལ་དུ་གྱུར་པ་ལ་བྱིན་རླབས་དབང་བསྐུར་ཟབ་མོ་ཞུ་བའི་ཡོན་དུ་མཎྜལ་འབུལ་བར་ཞུ། ཞེས་བརྗོད། སློབ་མས་ཀྱང་མཎྜལ་འབུལ། གསོལ་བ་གདབ་པ་ལ་དམིགས་པ་འདི་བཞིན་དུ་
མཛོད༑ རང་རེ་རྣམས་ཀྱི་གནས་འདི་ནི་ཐ་མལ་དུ་མ་ཡིན་པ་དག་པའི་ཞིང་ཁམས་འོག་མིན་པདྨ་འོད་ཀྱི་གཞལ་ཡས་ཁང་ཆེན་པོ་དང་། སློབ་དཔོན་སངས་རྒྱས་ཀུན་འདུས་ཀྱི་སྤྱི་དཔལ་མ་ཧཱ་གུ་རུ་
པདྨ་འོད་འབར་དངོས་སུ་གསལ་བ་ལ། མི་ཕྱེད་དད་པའི་གདུང་ཤུགས་ཆེན་པོས་གསོལ་བ་འདེབས་པ་འདིའི་རྗེས་ཟློས་མཛོད། ཨེ་མ་ཧོཿ དཀོན་མཆོག་སྤྱི་དུས་བླ་མ་ནི༔ རིགས་རྣམས་
ཀུན་བདག་ཆེ་བའི་མཆོག༔ དཔའ་བོ་ཆེན་པོས་རྗེས་སུ་ཟུངས༔ དབང་གི་སྨིན་གྲོལ་དངོས་གྲུབ་སྩོལ༔ ལན་གསུམ་བརྗོད་དེ། གནང་བ་སྦྱིན་ཅིང་དམ་ལ་བཞག་པ་ནི། དེ་ལྟར་ཡིན་ན་ཧེ་རུ་

ཟླ༄༅། །ཀའི༔ དལ་བུས་སུ་ཞུགས་སྨིན་པར་བྱའོ༔ བླ་མེད་ཡང་གསང་བྱིན་རླབས་འདི༔ གནས་ཁང་འདི་ཡི་ཕྱི་རོལ་དུ༔ དམ་མེད་པ་ལ་སྨྲ་མི་རུང་༔ དེ་ཕྱིར་དཀོན་
སྙིང་ནས་བྲོ་བོར་ཅིག༔ ཞེས་རྡོ་རྗེ་སྤྱི་བོར་བཞག་ཅིང་སྙིང་གར་རེག་ལ། བཛྲ་རཀྵ་སཱི་ཧཱུཾ་ས་མ་ཡ་ཨི་དན་ན་ར་ཀན༔ ཞེས་རྗེས་ཟློས་ཀྱིས་སློབ་མས་བྲོ་བོར་རོ༔ དེ་ནས་སྐྱབས་སུ་འགྲོ་བ་དང་སེམས་བསྐྱེད་པ
ནི༔ ཁྱེད་རང་རྣམས་ཀྱི་མདུན་གྱི་བླ་མ་དང་དཀྱིལ་འཁོར་གྱི་གཙོ་བོ་གུ་རུ་པདྨ་འོད་འབར་དབྱེར་མེད་པ་ལ་འཁོར་བརྒྱུད་པའི་བླ་མ་ཡིད་དམ་ཞི་ཁྲོ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་
སྐྱོང་སྲུང་མའི་ཚོགས་དང་བཅས་པ་མངོན་སུམ་དུ་བཞུགས་པ་ལ་སྐྱབས་སུ་འགྲོ་ཞིང་ནམ་མཁའི་མཐའ་ཀླས་པའི་སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ལས་བསྒྲལ་ཏེ་སངས་རྒྱས་
ཀྱི་ས་ལ་འགོད་པར་བྱ༔ དེའི་ཆེད་དུ་ཡང་ཟབ་བླ་མའི་དཀྱིལ་འཁོར་དུ་འཇུག་ཅིང་བསྒྲབ་པར་བྱ་སྙམ་པས་འདིའི་རྗེས་ཟློས་མཛོད། ཨོཾ་ཨཱཿ ཧཱུཾ༔ སྐྱབས་གནས་དམ་པ་རྣམས་ལ་སྐྱབས་སུ་
e མཆི༔ རྒྱུད་དྲུག་འཁོར་བར་འཁྱམས་པའི་ཕ་མ་རྣམས༔ བཟོད་མེད་གདུང་བས་སངས་རྒྱས་ཐོབ་བྱའི་ཕྱིར༔ ཀུན་ཀྱང་བྱང་ཆུབ་མཆོག་ཏུ་སེམས་བསྐྱེད་དོ༔ ལན་གསུམ་དང་། ཡན་ལག་བདུན་

པ་ནི། སྐྱབས་ཡུལ་དེ་རྣམས་ཀྱི་སྤྱན་སྔར་ཐབས་ཁྱད་པར་ཅན་ཡན་ལག་བདུན་ལྡན་གྱི་སྒོ་ནས་ཚོགས་བསག་པར་བྱ་སྙམ་པས་འདིའི་རྗེས་ཟློས་མཛོད། ཨོཾ་ཨཱཿ ཧཱུྃ༔ ཆོས་རྣམས་ཐམས་ཅད་སྐྱ
གསུམ་རང་བཞིན་ལ༔ གཉིས་མེད་ཀློང་ཡངས་ཆེན་པོར་ཕྱག་འཚལ་ལོ༔ མ་བཅོས་མཐའ་བྲལ་མཉམ་པ་ཉིད་ཀྱིས་མཆོད༔ རང་སེམས་སངས་རྒྱས་མ་རྟོགས་མཐོལ་ལོ་
བཤགས༔ གནས་ལུགས་རང་རིག་ངང་དུ་ཡི་རང་ངོ་༔ འཛིན་མེད་ཁྱབ་བརྡལ་རོལ་པའི་ཆོས་འཁོར་བསྐོར༔ འཁོར་འདས་དབྱེར་མེད་བཞུགས་པར་གསོལ་བ་འདེབས༔ ཆོས་དབྱིངས་
ལྷུན་གྲུབ་ཆེན་པོར་བསྔོ་བར་བྱ༔ ཟུང་འཇུག་ཀུན་ཁྱབ་བདེ་ཆེན་མཆོག་ཐོབ་ཤོག༔ ཅེས་ལན་གསུམ། ཡེ་ཤེས་དབབ་པ་ནི་སློབ་མ་ལ་ལས་བུམ་གྱི་བསང་ཆུས་གཏོར་ལ། ཨོཾ་སྭ་བྷཱ་ཝ་ཤུདྡྷསརྦ་དྷ་རྨཱསྭ་བྷཱ་
ཝ་ཤུདྷོ་྅ཧཾ༔ ཨོཾ་མ་ཧཱ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། བདག་གཞན་དངོས་འཛིན་གྱི་རྟོག་པ་མཐའ་དག་སྟོང་པ་དེ་ལས་སྐད་ཅིག་གིས་པདྨ་འདབ་མ་སྟོང་དང་ལྡན་པའི་ལྟེ་བར་ཉི་ཟླའི་
གདན་ལ། ཁྱེད་རང་རྣམས་རང་སེམས་རིག་པའི་ངོ་བོ་ལྷུག་པར་གནས་པ་དེ་ཉིད་མ་ཧཱ་གུ་རུ་པདྨ་འོད་འབར་དུ་སྣང་བ་ཚིག་འདིས་གསལ་བཏབ་བཞིན་སྒོམས་ཤིག ཧྲཱིཿ བདག་ཉིད་ཐ་མལ་

།རང་སེམས་བཟོ་མེད་འདི༔ དཀོན་མཆོག་སྤྱི་འདུས་པདྨ་འོད་འབར་སྐུ༔ དཀར་གསལ་མདངས་ལྔ་མཛེས་འཛུམ་རྒྱན་གྱིས་སྤྲས༔ རྡོ་རྗེ་ཐོད་པ་ཚེ་བུམ་རིན་ཆེན་དྷཱ༄༅།
བརྒྱན༔ པད་ཞྭ་རྒོད་ལྡེམ་ཁ་ཊཾ་གཡོན་ནས་འཁྲིལ༔ ཕོད་ཀ་ཆོས་གོས་ཟ་འོག་བེར་ཕྱམ་ཅན༔ྋ མཚན་དཔེས་རབ་བརྒྱན་འོད་ཀྱི་དཀྱིལ་འཁོར་མཛེས༔ མཉམ་ཉིད་བདེ་ཆེན་འཁྱིལ་བའི་
སྐྱིལ་ཀྲུང་བཞུགས༔ འོད་ཀྱི་ལུས་ལ་ཡེ་ཤེས་སྙིང་པོ་ཅན༔ གསལ་སྟོང་ཐུགས་རྗེའི་འོད་ཟེར་ཀུན་ལ་སྙོམས༔ མཁའ་འགྲོ་འཇའ་སྤྲིན་རྣམ་མང་འཁྲིགས་པའི་དབུས༔ སྐུ་ཡི་སྤྲུལ་པས་
ཞིང་ཁམས་ཡོངས་ལ་ཁྱབ༔ ནམ་མཁའི་ལུས་ཅན་གར་ཡང་ཐོགས་པ་མེད༔ བདེ་གཤེགས་ཀུན་གྱི་བཀོད་པ་སྐུ་ལ་རྫོགས༔ ཀུན་ཀྱང་རྒྱལ་བའི་དཀྱིལ་འཁོར་ཟངས་ཐལ་ལ༔ བགེགས་
དང་བར་ཆད་ཅེས་བྱའི་མིང་ཡང་མེད༔ སྣང་སྟོང་སྒྱུ་མ་ཙམ་དུ་གསལ་བར་བསྐྱེད༔ དེ་ལྟར་གསལ་བའི་སྤྱི་བོར་ཨཾ་མགྲིན་པར་ཨཱཿ ཐུགས་ཀར་ཧཱུཾ། སློབ་དཔོན་དང་དཀོན་མཆོག་སྤྱི་འདུས་
པདྨ་འབྱུང་གནས་དབྱེར་མ་མཆིས་པའི་ཐུགས་ཀའི་འོད་ཟེར་གྱིས་ནམ་མཁའི་ཁམས་ཁེངས། དུས་གསུམ་གྱི་བླ་མ་ཡི་དམ་སངས་རྒྱས་བྱང་སེམས་མ་ལུས་ཤིང་ལུས་པ་མེད་པར་སྤྱན་

དྲངས༑ དེ་ཐམས་ཅད་གུ་རུ་པདྨའི་སྐུ་གསུང་ཐུགས་ཀྱི་རྣམ་པ་འོད་ཟེར་དང་བཅས་ཤིང༌། དེ་ཡང་སྐུའི་བྱིན་རླབས་ཐམས་ཅད་པདྨ་འབྱུང་གནས་ཀྱི་སྐུ་ཡི་རྣམ་པ་ཆེ་བ་རི་རབ་ཙམ་ཆུང་བ་ཡུངས་
འབྲུ་ཙམ་དང་ཏིལ་འབྲུ་ཙམ། གསུང་གི་བྱིན་རླབས་ཐམས་ཅད་ཡིག་འབྲུ་ཨཱ་ལི་ཀཱ་ལི་རྒྱ་ཡིག་བོད་ཡིག་ལ་སོགས་ཁ་དོག་སྣ་ཚོགས་དང༌། ཐུགས་ཀྱི་བྱིན་རླབས་ཐམས་ཅད་རྡོ་རྗེ་དྲིལ་བུ་
དང་༑ པདྨ་རིན་ཆེན་ཁ་ཊཾ་དབྱུག་ཏོ་ལ་སོགས་པ་སྟེང་འོག་བར་གསུམ་ཐེམ་མེར་ནེམ་མེར་ཏིལ་གྱི་གོང་བུ་ལྟར་གང་ཞིང་ཉི་ཟེར་གྱི་རྡུལ་འཁྲིགས་པ་ལྟར་བྱོན་ནས་ཁྱེད་རང་རྣམས་ལ་སིབ་སིབ་ཐིམ་
པའི་མོས་འདུན་དྲག་པོ་མཛོད་ཅིག ཧྲཱིཿ སྔོན་གྱི་བསྐལ་པའི་དང་པོ་ལ༔ ཨུ་རྒྱན་ཡུལ་གྱི་ནུབ་བྱང་མཚམས༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་
འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་སྒྲུབ་ཀྱི༔ བྱིན་གྱིས་བརློབ་ཕྱིར་གཤེགས་སུ་གསོལ༔ གནས་མཆོག་འདི་རུ་བྱིན་ཕོབ་
ལ༔ སྒྲུབ་མཆོག་བདག་ལ་དབང་བཞི་སྐུར༔ བགེགས་དང་ལོག་འདྲེན་བར་ཆད་སོལ༔ མཆོག་དང་ཐུན་མོང་དངོས་གྲུབ་རྩོལ༔ ཨོཾ་ཨཱཿ ཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛཿ

༄༅། །སིདྡྷི་ཕ་ལ་ཧཱུྃ༔ ཨཱ་ཝེ་ཤ་ཡ་ཨ་ཨཱཿ ཞེས་ཡེ་ཤེས་ཕེབས་པའི་རྟགས་མ་བྱུང་བར་བསྐྱར་ནས་འབེབས། སྤྲོ་ན་གར་འཁྲབ་དབྱངས་དང་བཅས་ཏེ་བྱའོ། །མཐར་ཏིཥྛ་བཛྲ་གྱིས་རྡོ་རྗེ་སྤྱི་བོར་རྒྱ་
གྲམ་དུ་བཞག་ནས་བརྟན་པར་བྱའོ། །དེ་ལྟར་ཡེ་ཤེས་དབབ་པ་ནི་ཤིན་ཏུ་གལ་ཆེ་བ་དབང་གི་རྩ་བ་ལ། རྫས་དབང་ཕལ་ཆེར་དེ་བརྟན་བྱེད་དུ་སྒྲུབ་པ་ཡིན། དེ་ནས་དབང་དངོས་གཞི་ཞུ་བར་སྐབས་ཕྱེད་པའི་ཕྱིར་དུ་མཎྜལ་འབུལ་དུ་གཞུག
ལ༑ དབང་བཞི་རིམ་པར་བསྐུར་བ་ཡི་དང་པོ་བུམ་པའི་དབང་ལ། དེ་ཡང་སྐུར་མཁན་གྱི་བླ་མ་ནི་པདྨ་འབྱུང་གནས་སྤྲུལ་པའི་སྐུ་ཡི་བདག་ཉིད། བསྐུར་བའི་གནས་ནི་ཁྱེད་རང་རྣམས་ཀྱི་སྤྱི་
བོར༑ ཇི་ལྟར་སྐར་བའི་ཚུལ་ནི།ྋ བླ་མའི་སྨིན་མཚམས་ཀྱི་ཨོཾ་དཀར་པོ་ལས་འོད་ཟེར་དཀར་པོ་སྐར་མདའ་ཆད་པ་ལྟར་འཕྲོས་ཁྱེད་རང་གི་དཔྲལ་བར་ཐིམ་པས་ལུས་སྣང་སྟོང་པདྨ་འབྱུང་གནས་
ཀྱི་སྐ་དང་དབྱེར་མེད་དུ་གྱུར་པའི་མོས་པ་བྱེད་པ་རྩ་བ་དང་། དེ་མཚོན་བྱེད་དུ་རྫས་ཀྱི་རྣམ་པ་བུམ་པ་འདི་ཡང་ཕྱི་བུམ་པ་མཚན་ཉིད་ཀུན་ཚང༌། ནང་དཀོན་མཆོག་རྩ་གསུམ་ཀུན་འདུས་གུ་རུ་རྒྱལ་
བའི་དཀྱིལ་འཁོར་ཡོངས་སུ་རྫོགས་པ་ཡེ་ཤེས་ཀྱི་བདུད་རྩིའི་རང་བཞིན་དུ་གྱུར་པས་ཁྱེད་རང་རྣམས་ཀྱི་དྲི་མ་འཁྲུད་ཅིང་དབང་བསྐུར་ཐོབ་པའི་འདུན་པ་མཛོད། ཅེས་བརྡ་སྤྲད་ལ་བུམ་པ་ཐོགས་ཏེ། ༠༠
p3

དཀོན་མཆོག་སྤྱི་འདུས་རིགས་ཀྱི་བདག༔ དུས་གསུམ་སངས་རྒྱས་ཐམས་ཅད་ཀྱི༔ སྐུ་གསུང་ཐུགས་མཆོག་རིན་པོ་ཆེ༔ བྱིན་རླབས་ཀློང་ཡངས་རང་བཞིན་འབར༔ ཨོཾ་ཨཱཿ
ཧཱུྃ༔ སྐུ་ཡི་སྨིན་མཚམས་ཨོཾ་དཀར་ལསཿ༔ འོད་ཟེར་སྐར་མདའ་ཆད་པ་ལྟར༔ སྐལ་ལྡན་བུ་ལཾ་གཉིས་མེདཐིམ༔ བུམ་དབང་ཐོབ་ནས་སྣང་སྟོང་བསྒོམ༔ པདྨ་འབྱུང་གནས་སྐུ་ཡི་དབང་
ཐོབ་ཤོག༔ ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཀ་ཡ་ཨ་བྷི་ཥིཉྩ་ཨཾ༔ ཞེས་བུམ་པས་དབང་བསྐུར་བུམ་ཆུ་སྦྱིན། དེ་ཡི་གཏེར་གཞུང་རྩ་བར་རྫས་དབང་བུམ་པ་དང་ཡང་འབྲེལ་དུ་གུ་རུའི་སྐུ་འབག་གསུངས་པ་ཡང་གདམ་ཀ་
ཅན་དུ་ཤེས་སོ།། དེ་ལྟར་བུམ་པའི་དབང་ཐོབ་ལུས་ཀྱི་སྒྲིབ་པ་དག ས་བརྒྱད་པ་མི་གཡོ་བ་ནོན། འབྲས་བུ་སྤྲུལ་པའི་སྐུ་ཐོབ་པའི་སྐལ་བ་ཅན་དུ་གྱུར། ལམ་དུས་སུ་བསྐྱེད་རིམ་མ་ཧཱ་ཡོ་གའི་
རྣལ་འབྱོར་བསྒོམ་པ་ལ་དབང་བའོ། །ཞེས་དོན་ངོ་སྤྲད། གཉིས་པ་གསང་དབང་ནི། སྐུར་བ་པོ་བླ་མ་ནི་པདྨ་འབྱུང་གནས་ལོངས་སྤྱོད་རྫོགས་སྐུར་ཤེས་པས། བསྐར་བའི་གནས་ཁྱེད་རང་རྣམས་ཀྱི་
མགྲིན་པ། ཇི་ལྟར་སྐུར་བའི་ཚུལ་ནི། གུ་རུའི་ལྗགས་སྟེང་གི་ཨཱཿ དམར་པོ་ལས་འོད་ཟེར་དམར་པོ་མར་མེའི་རྩེ་མོ་ལྟ་བུ་བྱུང༌། ཁྱེད་རང་གི་མགྲིན་པར་ཐིམ་པས་ངག་གྲགས་སྟོང་གུ་རུ་པདྨའི

༄༅། །གསུང་དང་དབྱེར་མེད་དུ་གྱུར་པའི་མོས་པ་བྱེད་པ་རྩ་བ་དང༌། མཚོན་བྱེད་དུ་རྫས་ཀྱི་རྣམ་པ་ཐོད་པའི་བདུད་རྩི་འདི་ཡང་བླ་མ་དཀྱིལ་འཁོར་གྱི་གཙོ་བོ་པདྨ་འབྱུང་
དཀོན་
གནས་ཀྱི་ཁ་ཊཾ་ག་ཡུམ་ཡེ་ཤེས་མཁའ་འགྲོ་མར་གྱུར་པ་དང་སྙོམས་པར་ཞུགས་པའི་བདེ་བའི་སྒྲ་དང་འོད་ཟེར་གྱིས་རྒྱལ་བ་སྲས་དང་བཅས་པ་སྤྱན་དྲངས། ཞལ་དུ་ཞུགས་སྐུའི་རྩ་གནས་རྣམས་
བརྒྱུད༑ རྗེས་སུ་ཆགས་པའི་མེས་ཞུ་དཀར་དམར་བྱང་སེམས་བདུད་རྩིའི་རང་བཞིན་དུ་མཁའ་གསང་ལས་བབས། ཐོད་པའི་བདུད་རྩི་དང་རོ་གཅིག་པ་ཨོཾ་ཨཱཿ ཧཱུྃ་གིས་བྱིན་གྱིས་བརླབས་པ་དེ་ལྕེ་
སྟེང་དུ་མྱོང་བས་དབང་བསྐུར་ཐོབ་པའི་འདུན་པ་མཛོད་ཅིག བྱས་ལ་ཐོད་པའི་བདུད་རྩི་ཐོགས་ཏེ། ཧྲཱིཿ དཀོན་མཆོག་སྤྱི་འདུས་རིགས་ཀྱི་བདག༔ དུས་གསུམ་སངས་རྒྱས་ཐམས་ཅད་ཀྱི༔ སྐུ་
གསུང་ཐུགས་མཆོག་རིན་པོ་ཆེ༔ བྱིན་རླབས་ཀློང་ཡངས་རང་བཞིན་འབར༔ ༀ་ཨཱཿ ཧཱུྃ༔ གསུང་གི་ལྗགས་སྟེང་ཨཱཿ དམར་ལས༔ འོད་ཟེར་མར་མེའི་རྩེ་མོ་ལྟར༔ སྐལ་ལྡན་ལྕེ་ལ་
ྋ གཉིས་མེད་ཐིམ༔ གསང་དབང་ཐོབ་ནས་ངག་རླུང་བསྒོམ༔ པདྨ་འབྱུང་གནས་གསུང་གི་དབང་ཐོབ་ཤོག༔ ཨཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཝཱ་ཀ་ཨ་བྷི་ཥིཉྩ་ཨཱཿ ཞེས་བདུད་རྩི་བྱིན་པ་

མྱང༌། དེ་ལྟར་གསང་བའི་དབང་ཐོབ། ངག་གི་སྒྲིབ་པ་དག ས་དགུ་པ་ལེགས་པའི་བློ་གྲོས་ནོན། འབྲས་བུ་ལོངས་སྐུ་ཐོབ་པའི་སྐལ་བ་ཅན་དུ་གྱུར། ལམ་དུས་སུ་རྫོགས་རིམ་ཨ་ནུ་ཡོ་ག་
སྟེ་ངག་བྱིན་གྱིས་རླབས་པ་བསྒོམ་པ་ལ་དབང་བའོ། །ཞེས་དོན་ངོ་སྤྲད། གསུམ་པ་ཤེས་རབ་ཡེ་ཤེས་ཀྱི་དབང་ལ། དབང་བསྐུར་བ་པོ་བླ་མ་པདྨ་འབྱུང་གནས་ཆོས་སྐུ་སྤྲོས་བྲལ་གྱི་བདག་ཉིད་ཅན་
དུ་ངེས་ལ། བསྐུར་བའི་གནས་ཁྱེད་རང་གི་སྙིང་ག ཇི་ལྟར་སྐུར་བའི་ཚུལ་ནི། གུ་རུའི་ཐུགས་ཀའི་ཧཱུཾ་ཡིག་སྔོན་པོ་ལས་འོད་ཟེར་སྔོན་པོ་སྤོས་རེང་གི་དུ་བ་ལྟ་བུ་བྱུང་། ཁྱེད་རང་གི་སྙིང་གར་
ཐིམ་པས་ཡིད་གསལ་སྟོང་པདྨ་འབྱུང་གནས་ཀྱི་ཐུགས་དང་དབྱེར་མེད་དུ་གྱུར་པའི་མོས་པ་རྩ་བ་དང༌། མཚོན་བྱེད་ཁ་ཊཱཾ་ག་འདི་ཡང་ཡེ་ཤེས་ཀྱི་མཁའ་འགྲོ་མར་ཤེས་ནས་འདོད་ཆགས་ཆེན་པོ་
བཞི་ཡོངས་སུ་བསྐྱེད་དེ་ཡས་བབ་དང་མས་བརྟན་གྱི་དགའ་བ་བཞི་ཉམས་སུ་མྱོང་བར་བྱེད་པའི་དབང་བསྐུར་ཐོབ་པའི་མོས་པ་མཛོད་ཅིག ཅེས་བརྡ་སྤྲད་ནས་ཁ་ཊཱཾ་ག་ཐོགས་ལ། ཧྲཱིཿ དཀོན་མཆོག་སྤྱི་
འདུས་རིགས་ཀྱི་བདགཿ དུས་གསུམ་སངས་རྒྱས་ཐམས་ཅད་ཀྱི༔ སྐུ་གསུང་ཐུགས་མཆོག་རིན་པོ་ཆེ༔ བྱིན་རླབས་ཀློང་ཡངས་རང་བཞིན་འབར༔ ཨཾ་ཨཱཿ ཧཱུཾ༔ ཐུགས་ཀྱི་ཧཱུཾ་སྔོན་འོད་

'༄༅། །འབར་ལས༔ འོད་ཟེར་སྤོས་རེང་དུ་བ་ལྟར༔ སྐལ་ལྡན་སེམས་ལ་གཉིས་མེད་ཐིམ༔ ཤེར་ཡེ་དབང་ཐོབ་གསལ་སྟོང་བསྒོམ༔ པདྨ་འབྱུང་གནས་ཐུགས་ཀྱི་
དབང་ཐོབ་ཤོགཿ༔ ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ ཙིཏྟ་ཨ་བྷི་ཥིཉྩ་ཧྰུྃ༔ ཞེས་ཁ་ཊཱཾ་ག་སྙིང་དཀར་ནག་མཚམས་སུ་གཏད། དེ་ལྟར་ཤེས་རབ་ཡེ་ཤེས་ཀྱི་དབང་ཐོབ་ཡིད་ཀྱི་སྒྲིབ་པ་དག ས་བཅུ་པ་
ཆོས་ཀྱི་སྤྲིན་ནོན། འབྲས་བུ་ཆོས་ཀྱི་སྐུ་ཐོབ་པའི་སྐལ་བ་ཅན་དུ་གྱུར། ལམ་དུས་སུ་ཨ་ཏི་ཡོ་ག་སྟེ་བྱང་ཆུབ་སེམས་ཀྱི་དཀྱིལ་འཁོར་འཁོར་ལོ་བསྒོམ་པ་ལ་དབང་བའོ། །ཞེས་དབང་དོན་ངོ་
སྤྲད། བཞི་པ་ནི། དེ་ཡང་དབང་སྐུར་བ་པོ་བླ་མ་པདྨ་འབྱུང་གནས་སྐུ་གསུམ་དབྱེར་མེད་ངོ་བོ་ཉིད་སྐུའི་བདག་ཉིད་ཅན། བསྐུར་བའི་གནས་ནི་ཁྱེད་རང་རྣམས་ཀྱི་ལྟེ་བ་སོགས་གནས་ལྔ། ཇི་
ལྟར་སྐུར་བའི་ཚུལ་ནི་གུ་རུའི་ལྟེ་བ་ལ་སོགས་གནས་ལྔ་ནས་འོད་ཟེར་ཆུ་ལ་འཇའ་ཚོན་ཤར་བ་ལྟ་བུ་བྱུང༌། ཁྱེད་རང་གི་གནས་དེ་དག་ཏུ་ཐིམ་པས་སྐུ་གསུང་ཐུགས་ཡོན་ཏན་ཕྲིན་ལས་ཡོངས་
རྫོགས་ཀྱི་དབང་ཐོབ་པར་མོས་པ་རྩ་བ་དང༌། མཚོན་བྱེད་ཀྱི་རྫས་ཀྱི་རྣམ་པ་ཤེལ་རྡོ་འདིའི་བརྡ་ལ་བརྟེན་ནས་ངོ་སྤྲོད་པས་བརྡ་དོན་ཐབས་ཤེས་ཟུང་འཇུག་གཉིས་མེད་ཡེ་ཤེས་དམ་ཚིག་ལས་འདས་

པ་ཆོས་སྐུ་རུ་ངོ་ཤེས་པར་བྱེད་པ་དབང་བཞི་རྩལ་རྫོགས་སུ་ཐོབ་པར་བྱས་བྱུང་སྙམ་པའི་མོས་འདུན་མཛོད་ཅིག ཅེས་བརྡ་སྤྲད་ལ་ཤེལ་རྡོ་ཐོགས་ལ། ཧྲཱིཿ དཀོན་མཆོག་སྐུ་གསུང་ཐུགས་ཡོན་
ཏན༔ ཕྲིན་ལས་འདུས་པའི་འོད་ཟེར་ནི༔ ནམ་མཁའ་ཆུ་ལ་འཇའ་ཤར་བཞིན༔ སྐལ་ལྡན་གནས་ལྔར་གཉིས་མེད་ཐིམ༔ དབང་བཞི་ཡེ་ཤེས་རྫོགས་ཆེན་བསྒོམ༔ པདྨ་འབྱུང་གནས་རང་
བཞིན་དབངཐོབ་ཤོག༔ ཨོཾ་ཨཱཿ ཧཱུྃབཛྲ་གུ་རུ་པདྨ་སིདྡྷི་ཧྰུྃ༔ སརྦ་དྷརྨ་ཨ་བྷི་ཥིཉྩ་ཧོཿ འདིའི་མཚོན་བྱེད་རྫས་ཀྱང་ཡང་འབྲེལ་ལས་ཤེལ་དང་རྡོ་རྗེ་ཐོད་པ་གསུམ་ལ་བརྟེན་ནས་ངོ་སྤྲོད་པར་གསུངས། དེ་ལྟར་དབང་
བསྐུར་བས་སྒོ་གསུམ་གྱི་སྒྲིབ་པ་དག ཐོབ་བྱ་བཅུ་གཅིག་ཀུན་ཏུ་འོད་ཀྱི་ས་དང༌། འབྲས་བུ་ངོ་བོ་ཉིད་སྐུ་ཐོབ་པའི་སྐལ་བ་ཅན་དུ་བྱས། ལམ་དུས་སུ་ཨ་ཏི་ཡང་གསང་རྡོ་རྗེ་སྙིང་པོ་རྫོགས་ཆེན་
བྱ་རྩོལ་བྲལ་བའི་དོན་ཀ་དག་ལྷུན་གྲུབ་ཀྱི་ཡེ་ཤེས་བསྒོམ་པ་ལ་དབང་བའོ། །ཞེས་ངོ་སྤྲོད། དབང་བཞི་པ་དང་འབྲེལ་བའི་རྒྱབ་རྟེན་དུ་སྲོག་ཕུར་གྱི་ལེའུ་འདོན་གསུངས་པ་ནི་འདི་ལྟ་སྟེ། དེ་ནས་པདྨའི་སྲོག་ཕུར་
བསྟན༔ སེམས་ཉིད་པདྨ་འབྱུང་གནས་ཏེ༔ ལོགས་ནས་བསྒོམ་དང་བསྒྲུབ་ཏུ་མེད༔ རང་སེམས་གསལ་ལ་མ་འགགས་པ༔ རང་བྱུང་རང་ཤར་ཅིར་ཡང་སྣང་༔ ཞི་བ་ཚེ་དཔག་མེད་དུ་

།སྣང་༔ འཕགས་པ་སྤྱན་རས་གཟིགས་སུ་སྣང་༔ ཁྲོ་རྒྱལ་དབང་ཆེན་རྟ་མགྲིན་སྣང་༔ ཞལ་དང་ཕྱག་ནི་ཅིར་ཡང་སྣང་༔ དེ་དག་སེམས་ཀྱི་ཆོ་འཕྲུལ་༄༅།
ཡིན༔ རང་བྱུང་རང་ཤར་རང་སར་གྲོལ༔ ངོ་བོ་སྟོང་པ་ཆོས་ཀྱི་སྐུ༔ མ་འགགས་རང་གསལ་ལོངས་སྤྱོད་རྫོགས༔ རིག་རྩལ་འགགས་མེད་སྤྲུལ་པའི་སྐུ༔ སྐུ་གསུམ་རང་ཆས་མ་
འགྲུབ་གྲུབ༔ ¨རང་ཉིད་ཡེ་ནས་པད་འབྱུང་ཡིན༔ སྲོག་ཕུར་ལེའུ་ལྔ་པའོ༔ ཞེས་པ་ནི། དབང་བསྐུར་ཐམས་ཅད་ཀྱི་སྙིང་པོར་གྱུར་པ་སྟེ། དེ་ཡང་པདྨའི་སྲོག་ཕུར་ཞེས་པའི་མཚན་དོན་
ནི༑ རྣམ་ཤེས་ཚོགས་བརྒྱད་པདྨའི་འདབ་མ་ལྟར་སྣང་བ་དེ་ཡི་སྙིང་པོ་བཞིན་རིག་པ་རང་བཞིན་གྱི་འོད་གསལ་འདུས་མ་བྱས་པའི་རྟག་བརྟན་གཡུང་དྲུང་ཆེན་པོ་འཁོར་འདས་ཐམས་ཅད་ཀྱི་སྲོག་ཏུ་
གནས་པ། དེ་རང་ངོ་ཚུལ་བཞིན་ཤེས་པས་གློ་བུར་བག་ཆགས་ཀྱི་དྲི་མ་སངས་ནས་ཚོགས་བརྒྱད་གནས་འགྱུར་ཏེ་བྲལ་འབྲས་ཆོས་སྐུ་མངོན་དུ་བྱེད་པ་སྟེ། དེ་ཡི་ལམ་བཞི་ཆ་གསུམ་བྲལ་ཆོས་
ཀྱི་སྐུ་རང་དྭངས་དགོངས་པ་ཤར་གྲོལ་ཆེན་པོ་ཟབ་གསལ་བདེ་བ་དབྱེར་མེད་གནད་དུ་ཕུར་པ་དོན་གྱི་མཐར་ཐུག་འདི་ཁོ་ནའོ། །ཞེས་པ་ཡིན་པ་ཡང་ཤེས་པར་བྱའོ། །དེ་ནས་ལྔ་པ་མཐའ་རྟེན་རྡོ་རྗེ་119

སློབ་དཔོན་བདག་པོའི་དབང་ངམ། འཆད་དབང་ནི་པུསྟི་ལུང་སྦྱིན་དུ་གྲགས་པའི་སྒོ་ནས་བསྒྲུབ་པ་སྟེ། གླེགས་བམ་མི་དམིགས་པ་སྟོང་པའི་ངང་ལས་པདྨ་འདབ་མ་འབུམ་ལྡན་གྱི་སྟེང་དུ་ཟླ་བའི་
དཀྱིལ་འཁོར་ལ་ཨཱ་ལི་བཅུ་དྲུག་གིས་མཚན་པ། དེའི་འོག་ཏུ་ཉི་མའི་དཀྱིལ་འཁོར་ཀཱ་ལི་སོ་བཞིས་མཚན་པ་སྟེ་ཉི་ཟླ་གྭའུ་ཁ་སྦྱོར། དེའི་དབུས་སུ་ཧཱུཾ་དཀར་པོ་ལ་ཡང་སྙིང་བཛྲ་གུ་རུས་བསྐོར་བ་
དེ་ལས་འོད་ཟེར་འཕྲོས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་དོན་ཐམས་ཅད་བཛྲ་གུ་རུ་དང་ཨ་ལི་ཀཱ་ལིའི་རྣམ་པར་སྤྱན་དྲངས་ཐིམ་པར་གྱུར། བཛྲ་གུ་རུ་དབྱངས་གསལ་དང་བརྟན་བྱེད་ཡིག་བརྒྱ་རྟེན་འབྲེལ་སྙིང་
པོ་བརྗོད་དེ། མེ་ཏོག་གཏོར་བས། ཉི་ཟླ་ཨཀྵབཛྲ་གུ་རུ་རྣམས་འོད་དུ་ཞུ་གླེགས་བམ་དུ་གྱུར། དེ་ནས་གླེགས་བམ་ཐོགས་ལ། ༀ་ཨཱཿ ཧཱུྃ༔ སངས་རྒྱས་ཀུན་གྱི་ངོ་བོ་པདྨ་འབྱུང་༔ ཟབ་གཏེར་ཐུགས་
སྒྲུབ་ཡིད་བཞིན་ནོར་བུ་འདི༔ ལས་ཅན་རྣམས་ལ་སྒྲུབ་བཤད་བསྟན་ནས་ཀྱང་༔ མ་འོངས་དོན་ལྡན་འགྲོ་ཀུན་གྲོལ་བར་ཤོག༔ ༀ་ཨཱཿ ཧཱུྃ བཛྲ་གུ་རུ་པདྨ་སིདྡྷི་ཧྰུྃ༔ ཞེས་དང༌། ཨཱ་ལི་ཀཱ་ལི་
ཡིག་བརྒྱ་རྟེན་འབྲེལ་སྙིང་པོ་བརྗོད་ཅིང་། གནས་གསུམ་དབང་བསྐུར་ནས་ལག་པར་གཏད། དབུགས་དབྱུང་བ་གཟེངས་བསྟོད་པ་དང༌། དུང་འབུད་པ་དར་འཕྱར་བ་སོགས་དངོས་སམ་ཡིད་ཀྱི་སྒོ་ནས་སློབ་མའི་ངོ་སྐལ་དང་འཚམས་པར་བསྒྲུབ་ཕྫོ

།བོ། །དེ་ནས་དྲུག་པ་གཏེར་སྲུང་མཁའ་འགྲོའི་སྲོག་གཏད་ནི། མཁའ་འགྲོའི་གཏོར་མ་སེང་གདོང་མ་བསྐྱེད་བསྟིམས་མཆོད་བསྟོད་བྱས་ནས། ཧཱུཾ་བྷྱོཿ དུས་གསུམ་རྒྱལ་བའི་ཡུམ་གཅིག་སེང་༄༅།
གདོང་མ༔ ནམ་མཁའི་མདོག་ཅན་འོད་ཟེར་སྤྲུལ་པ་འགྱེད༔ མཐོང་དང་དྲན་པ་ཙམ་གྱིས་ཡེ་ཤེས་སྐྱེད༔ སྐལ་ལྡན་བུ་ལ་ལུས་དང་གྲིབ་མའི་ཚུལ༔ མི་འབྲལ་བྱིན་རླབས་ཕྲིན་ལས་དབང་
ཐོབ་ཤོག༔ ཨཾ་ཨཱཿ ཧཱུྃ་ཌཱ་ཀི་སིཾ་ཧ་མུ་ཁ་ཨ་བྷི་ཥིཉྩ་ཧཱུྃ༔ གཞན་ཡང་ཕྱི་ནང་གི་གཏེར་སྲུང་རྣམས་ཀྱིས་སྐལ་ལྡན་འདི་ལ་བསྲུང་བ་དང་། བསྐྱབས་པ་དང་། སྦེད་པར་མཛད་དུ་གསོལ། ཞེས་
གཏོར་མ་གནས་གསུམ་དང་ལག་པར་གཏད་པ་ཅི་རིགས་པ་བྱའོ། །དེ་ནས་བདུན་པ་ལྟ་བའི་རྩལ་དབང་ནི། དབང་གཞུང་ལས། གུད་དུ་སྦས་པ་སླར་ཚིག་དབང་རིན་པོ་ཆེས་དོན་གྱི་ངོ་བོ་བསྟན་པ་ཞེས་གསུངས་ཏེ། དེས་ན་འདི་བསྐུར་ཡུལ་སློབ་
མ་སྣམས་སྔོན་འགྲོ་ཐུན་མིན་ཐུན་མོང་གྱིས་རྒྱུད་སྦྱངས་ཤིང་སེམས་རྣལ་དབབ་སོར་གཞུག་གི་རྗེས་མཐུན་སྐྱེས་པ་ལ་འདི་སྟོན་པར་དགོངས་ནས་སླར་ཞེས་པའི་ཚིག་ནུས་དེས་སྟོན་པ་ཡིན་གྱི། དབང་བསྐུར་ཚུལ་རྒྱས་པ་ཕྱག་བཞེས་ཀྱིས་རྟོགས་དགོས་
ལ༑ འདིར་རྩ་བ་གཏེར་གཞུང་ལྟར་བཀོད་པ་སྟེ། སློབ་མས་གསེར་གྱི་མཎྜལ་ཕུལ་ནས། ཡེ་ཤེས་དབབ་སྟེ། བུ་ཡི་སྙིང་གར་ཡི་གེ་ཨ་དཀར་པོ་སྲན་མ་ཙམ། ཡེ་ཤེས་ཀྱི་འོད་ལྔ་འཕྲོ་བའི་སྟོབས་ཀྱིས་ལུས་ནམ་

མཁར་ཡོད་པར་བསྒོམ། བླ་མས་ཐོད་རྔ་སྒྲོག་ཅིང༌། ཨ་ནི་སྐྱེ་བ་མེད་པ་ལ༔ ལུས་ནི་ཡེ་ཤེས་ལྔ་ཡི་ལུས༔ ནམ་མཁའི་ཀློང་ལས་རང་གསལ་འབར༔ ལུས་མེད་ཉམས་ཀྱི་ངོ་བོར་
ལྟོས༔ ཞེས་བརྗོད་པས་ཉམས་སྐྱེའོ༔ དེ་ནས་ཁྱེད་རང་རྣམ་སྣང་ཆོས་བདུན་བྱེད་དེ་ལྟ་སྟངས་དང་རིག་པ་ནམ་མཁར་གཏོད་ཅིག་བྱས་ལ། བུ་ཁྱོད་སེམས་ཀྱི་ངོ་བོར་ལྟོས༔ བལྟས་པས་མི་མཐོང་
ངང་དུ་ཞོག༔ ཁྱོད་ཀྱི་རིག་པ་ཕྱོགས་བཞིར་ཐོངས༔ བཏང་ཚེ་ཕྱི་ནང་འགྲོ་འོང་མེད༔ འགྲོ་བར་སྙམ་ཡང་རང་གི་སེམས༔ སེམས་ནི་ངོས་བཟུང་འཛིན་པ་བྲལ༔ ངོ་བོ་སྟོང་ལ་རང་
བཞིན་གསལ༔ བུ་ཁྱོད་འདི་ཡི་རང་ཞལ་ལྟོས༔ འདི་ཞེས་མཚན་མར་མ་གྲུབ་ཀྱང་༔ དེ་དོན་རྟོགས་ན་རྩལ་དབང་སྟེ༔ ཚེ་གཅིག་ཐར་ལམ་བགྲོད་པར་འགྱུར༔ རྒྱས་པར་འདོད་ན་སྲོག་ཕུར་
ལེའུ་བཤད་པར་བྱའོ། །འདི་ནི་གུད་དུ་སྦས་པས་སྒྲུབ་པ་ངེས་པར་བྱེད་པ་མ་གཏོགས་གཞན་ལ་མི་བསྐུར་དམ་པར་བྱ། ཞེས་གསུངས་པའི་དོན་རྣམས་ཚིག་ཙམ་མ་ཡིན་པར་བླ་མ་མྱོང་ལྡན་གྱིས་སློབ་མའི་རྒྱུད་ལ་ངོ་འཕྲོད་པར་གདམས་པ་ཡིན་
གྱི༑ དོན་དེས་གོང་གི་ཚིག་དབང་སྐབས་སྲོག་ཕུར་གའུ་འདོན་ཞེས་པ་དང་འདིར་བཤད་ཅེས་པ་ཚིག་ནུས་ཆེ་ཆུང་ནི་འདིར་ཇི་བཞིན་པ་གོ་བ་ཙམ་དུ་མ་ཟད་མྱོང་ཐོག་ཏུ་གཏན་ལ་ཕབ་ཅིང་ཡེ་ཤེས་སྐྱེད་པར་བྱེད་པའི་ཆེད་དུ་ཞིབ་མོར་བཤད་ཅེས་པའི་དོན་ ི་

| ༄༅། །ཡིན་ནོ། །དེ་ལྟར་འཆད་དབང་དང༌། སྲུང་མའི་གཏོར་དབང་། རིག་པའི་རྩལ་དབང་རྣམས་གོ་རིམ་བཞིན་ནུས་པ་དང་བསྲུང་བ་དང་། སྤེལ་བའི་དབང་སྟེ་སྐལ་བ་དང་ངེས་པར་ལྡན་པ་ལ་སྦྱིན་པར་བྱའོ།
དེ་ནས་རྗེས་དབང་དམ་ཚིག་བསྒྲག་པ་ནི། དེ་ལྟར་ཡང་ཟབ་དཀོན་མཆོག་སྤྱི་འདུས་ཀྱི་དབང་བཞི་མཐའ་རྟེན་དང་བཅས་པ་ལེགས་པར་གྲུབ། དེ་ཡང་ཆོས་ཐམས་ཅད་ཀྱི་རྩེ་མོ་གསང་སྔགས་དེ་ཡི་མཐར་
ཐུག་རྡོ་རྗེ་ཐེག་པ་ཡིན་ལ། དེ་ཡང་གསང་སྔགས་ཀྱི་རྩ་བ་ནི་དབང་། དབང་གི་རྩ་བ་ནི་དམ་ཚིག དམ་ཚིག་དེ་ཡང་རྩ་བ་ཡན་ལག་དང་བཅས་པ་གསང་སྔགས་ནང་པ་སྤྱི་ལྟར་དང༌། བྱེ་བྲག་
སྙིང་པོར་གྱུར་པ་བླ་མའི་མོས་གུས་གནད་དུ་བསྣུན་པ་དང་། དེའི་མཚོན་བྱེད་གུ་རུའི་སྐུ་འབག སྒྲུབ་ཐབས་ཀྱི་གླེགས་བམ་རྣམས་མི་འབྲལ་བར་བཅངས་པ། ཚེས་བཅུའི་མཆོད་པ་ལ་བརྩོན་པ་
ལ་སོགས་བླ་མའི་སྒྲུབ་པ་ལ་འབད་འཚལ། དེ་ལྟར་དམ་ཚིག་ཕྲ་རགས་ཐམས་ཅད་མ་ཉམས་པར་བསྲུང་སྙམ་པས་འདིའི་རྗེས་ཟློས་མཛོད། །གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་
༈ ཅད་བདག་གིས་བགྱྀད། །ཅེས་དང་གཏང་རག་གི་མཎྜལ། དེང་ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་ན། །ཁྱེད་ཀྱི་སློབ་མར་བཟུང་བ་དང་། །ཆ་ཤས་ཀྱང་ནི་སྤྱད་དུ་་

གསོལ༑ །ཞེས་ལུས་འབུལ། བསོད་ནམས་འདི་ཡིས་སོགས་དགེ་བ་བྱང་ཆུབ་ཏུ་བསྔོ། དེ་ནས་ཚོགས་ལ་རོལ་ཞིང་། ལྷག་ཆོག་སོགས་རྗེས་ཀྱི་བྱ་བ་ལས་བྱང་བཞིན་བྱའོ། །འདིར་སྨྲས་པ། ཟབ་མོའི་ཆོས་འདི་གངས་ཅན་རི་བོའི་
ཁོངས༑ །རིས་མེད་ཐ་གྲུར་རླུང་བཞིན་གྲགས་གྱུར་ཅིང་། །མཆོག་དམན་དུ་མས་ཆོག་ཁྲིགས་མང་མཛད་ན། །བདག་ལྟས་ངལ་བ་བསྐྱེད་པས་ཅི་ཞིག་བྱ། །འོན་ཀྱང་དབང་བསྐུར་རབ་དབྱེའི་བརྡ་དོན་གནད། །མ་ཤེས་རྫས་ཙམ་ཁོ་ན་ཡུལ་ཡུལ་
བོས༑ །བྱང་ཆུབ་ཉེ་ལམ་རྩ་བ་སྨིན་བྱེད་དབང༌། །འགྲུབ་པར་ནུས་མིན་དེ་བས་ཐར་འདོད་ཀུན། །ནན་ཏན་ཆེན་པོས་དབང་ལ་བརྩོན་པར་རིགས། །དེས་ན་ཡོངས་འཛིན་མགོན་གྱི་དགོངས་བསྐང་སླད། །དབང་ཆོག་མ་ནོར་ཇི་བཞིན་ལེགས་
བཤད་འདི། །མགོན་པོ་ཉིད་ཀྱི་མཐུ་ལས་བདག་གིས་སྨྲས། །དགེ་དེས་མཁའ་ཁྱབ་འགྲོ་བ་མ་ལུས་ཀུན། །སངས་རྒྱས་པད་འབྱུང་བསྟན་ལ་ཉེར་ཞུགས་ཤིང་། །དམ་ཚིག་རྣམ་དག་སྨིན་གྲོལ་བདུད་རྩིར་སྤྱོད། །འཆི་མེད་རྒྱལ་བའི་གོ་འཕང་མྱུར་
ཐོབ་ཤོག །དེ་ལྟར་དཀོན་མཆོག་སྤྱི་འདུས་ཀྱི་དབང་ཆོག་བཀླགས་པས་གྲུབ་པ་གུ་རུའི་དགོངས་གསལ་ཞེས་པ་འདི་ཡང་། དཔལ་ལྡན་སྟོད་འབྲུག་བཀའ་བརྒྱུད་ཀྱི་སྡོང་པོ་སྐྱེས་མཆོག་འབའ་ར་བའི་ཁྲིར་བཞུགས་ཤིང་རང་གི་སློབ་མ་ཡུལ་སྐྱིད་རོང་
འཛམ་གླིང་ཨོ་རྒྱན་ངག་དབང་ཡེ་ཤེས་དཔལ་བཟང་པོས་ཁོ་བོའི་ངག་སྒྲོས་ཟིན་བྲིས་བྱས་ནས་འཇུག་པ་དེ་ལ། ཞུ་དག་གིས་ལེགས་པར་གཏན་ལ་ཕབས་པར་བྱས་པ་པོ་ནི་རིག་པ་འཛིན་པ་ཚེ་དབང་ནོར་བུ་འགྲོ་འདུལ་རྡོ་རྗེ་སེམས་དཔའ་རྩལ་

༄༅། །གྱིས། ཆོས་འདི་ཉམས་སུ་ལེན་པར་འདོད་པ་རྣམས་ལ་ཤིན་ཏུ་མཁོ་ཞིང་ཕན་ཆེ་བར་མཐོང་ནས། རབ་བྱུང་བཅུ་གཉིས་པའི་ནང་ཁོངས་དྲག་པོ་ལྕགས་སྤྲེལ་གསར་དུ་ཤར་ཉེ་བ་རྒྱལ་ཟླའི་ཉེར་གསུམ་གྱི་ཐུན་
མཚམས་སུ་གྲུབ་པར་སྦས་ཡུལ་པདྨ་བཀོད་པའི་འདབས་གློ་ལམ་དཀར་ནག་གི་དབུས་རྟག་བརྟན་རིན་ཆེན་དེའུ་ཡི་རྩེར་བཀོད་པ་སྟེ་ཡི་གེའི་རིག་བྱེདཔ་དགེ་ཚུལ་ཤེས་རབ་བསྟན་འཛིན་ནོ། །འདིས་ཀྱང་ཆོས་འདིར་ཞུགས་རྣམས། གྲོལ་འབྲས་མངོན་
དུ་བྱེད་པའི། སྨིན་བྱེད་གསོས་སུ་གྱུར་ནས། དོན་གཉིས་ལྷུན་གྲུབ་ཤོག་ཅིག དགེའོ།། །།
125126 (B)

BlankPageAsPerOriginalDocument 126(B)

༄༅། །ཡང་ཟབ་དཀོན་མཆོག་སྤྱི་འདུས་ཀྱི་ལས་ཚོགས་ཚེ་སྒྲུབ་ལྕགས་ཀྱི་རི་བོའི་དབང་བསྐུར་ཟབ་མོ་ལས་དབང་གི་
ལོ་རྒྱུས་གསལ་བའི་ཨ་དརྴ་ཞེས་བྱ་བ་བཞུགས་སོ།།
་ར

།ཇི་ལྟར་བལྟམས་པ་ནས། ཤྲཱི་ཡེ་ཧཱུཾ། ཧྲཱིཿ གཏོར་མ་མི་དམིགས། ཧཱུཾ་བླ་མ་རྣམས་ཀྱི་སོགས་དྲག་སྔགས་ཧཱུྃ་བཞིས་བསྐྲད། ཧྲཱིཿ
བདག་ཉིད་འགྱུར་མེད་ནས། ཛྭ་ལ་རཾ། མཎྜལ་ཕུལ། ཚེ་ཡི་དབང་བསྐུར་བ་ལ། དང་པོ་དབང་བཤད་ནི། ད་ལམ་བཀའ་རྫོགས་པ་ཆེན་པོ་ཡང་ཟབ་དཀོན་མཆོག་
སྤྱི་འདུས་ལས་ཚེ་སྒྲུབ་ལྕགས་ཀྱི་རི་བོའི་དབང་བསྐུར་བ་ཡིན་པས་ཡིད་ཆེས་ཤིང་ཁུངས་བཙུན་པར་བྱ་བའི་ཕྱིར་ལོ་རྒྱུས་ཞུ་ན། བཅོམ་ལྡན་འདས་ཚེ་128
དཔག་མེད་ཀྱི་སྤྲུལ་པ་སློབ་དཔོན་པདྨ་དེ་ཉིད་རྒྱ་གར་ཤར་ཕྱོགས་བྲག་ཕུག་མ་ར་ཏི་ཀའི་གནས་སུ་ཚེ་ཡི་རིག་འཛིན་བསྒྲུབས་པས་མགོན་པོ་ཚེ་དཔག་མེད་

དཀོན་
༄༅། །དངོས་སུ་བྱོན་ནས་ཚེའི་རྒྱུད་དང་སྒྲུབ་ཐབས་བྱེ་བ་ཕྲག་གཅིག་གནང་ནས་འཆི་མེད་ཚེ་ཡི་རིག་འཛིན་ཐོབ། སྐྱེ་འཆི་མེད་པ་རྡོ་
རྗེའི་སྐུར་གྲུབ་སྟེ་མཚན་ཡང་ཨོ་རྒྱན་ཚེ་དཔག་མེད་ཅེས་བྱ་བ་དེས་ཚེ་སྒྲུབ་ཟབ་མོ་རྣམས་རྒྱལ་པོ་གཙུག་ལག་འཛིན་གྱི་བུ་མོ་མནྡ་ར་བ་ལ་གནང་ནས་ཚེ་ཡི་
དངོས་གྲུབ་ཐོབ་པས་མ་གཅིག་གྲུབ་པའི་རྒྱལ་མོ་ཞེས་བྱའོ། །ཨོ་རྒྱན་རིན་པོ་ཆེ་བོད་དུ་བྱོན་ནས། དགེ་སློང་ནམ་མཁའི་སྙིང་པོ། ཆོས་རྒྱལ་ཁྲི་སྲོང་
ལྡེའུ་བཙན། མཁའ་འགྲོ་ཤེལ་དཀར་མཚོ་དང༌། ཡེ་ཤེས་མཚོ་རྒྱལ་ལ་སོགས་པ་ལ་གནང་ཞིང་བསྒྲུབས་པས་སྐུ་ཚེ་མཐར་ཕྱིན་ཅིང་མཁའ་སྤྱོད་
དབང་

འགྲུབ༑ སླར་མ་འོངས་སྙིགས་མའི་དོན་དུ་གཏེར་དུ་སྦས་ནས་ཉང་བན་ཏིང་འཛིན་བཟང་པོའི་སྤྲལ་པ་རིག་འཛིན་ལས་འཕྲོ་གླིང་པས་གཏེར་ནས་སྤྱན་དྲངས་པ་འདིར་ཡང༌། ཁ་བ་ཅན་དུ་ཚེ་སྒྲུབ་
ལྔ་བརྒྱ་ཙམ་ཞིག་སྦས་པའི་ནང་ནས་འདི་སྙིང་པོ་གཅིག་དྲིལ་ལྟ་བུར་ཡིན་ཅིང་བྱིན་རླབས་ཆེ་བ་འདི་ཉིད་རིག་འཛིན་ཆེན་པོ། དེ་ནས་གྲུབ་མཆོག་མི་ཕམ་བློ་གྲོས། མཚུངས་མེད་བཟང་པོ་རྡོ་
རྗེ༑ ཡོངས་འཛིན་ཀུན་དགའ་ལྷུན་གྲུབ། མི་ཕམ་ཆོས་ཀྱི་དབང་ཕྱུག ངག་དབང་ཀུན་དགའ་བསྟན་འཛིན། མི་ཕམ་ངག་དབང་མཐར་ཕྱིན། ཁྱབ་བདག་འཇམ་དཔལ་དཔའ་བོ། འདྲེན་
མཆོག་ངག་དབང་རྣམ་རོལ། མཐུ་ཆེན་འཇམ་དཔལ་རྡོ་རྗེ། ཀུན་མཁྱེན་སྒྲུབ་བརྒྱུད་ཉི་མ། འཇམ་དཔལ་ཡེ་ཤེས་གྲུབ་པ། བཤད་སྒྲབ་ཆོས་ཀྱི་ཉིན་བྱེད། ངག་དབང་མི་ཕམ་བསྟན་པའི་ཉི
མ༑ མཐུ་སྟོབས་ཆོས་ཀྱི་རྒྱ་མཚོ། རིགས་དང་དཀྱིལ་འཁོར་རྒྱ་མཚོའི་བདག་ཉིད། དཔལ་ལྡན་ངག་དབང་མི་ཕམ་འཇིགས་མེད་ཆོས་ཀྱི་རྒྱ་མཚོ་ཡེ་ཤེས་རིན་ཆེན་སྐལ་བཟང་དོན་བརྒྱུད་ཉི་མ་
དགེ་ལེགས་ཕྲིན་ལས་ཀུན་ཁྱབ་ཕྱོགས་ལས་རྣམ་པར་རྒྱལ་བའི་སྡེ། དམ་པ་དེ་དག་གི་བཀའ་དྲིན་ལས་བྱུང་བའི་དབང་བསྐུར་ཟབ་མོ་ཞུ་བའི་ཐོག་མར་སྐྱབས་སུ་འགྲོ་བ་དང༌། བྱང་ཆུབ་མཆོག་ཏུ་ྋ

།སེམས་བསྐྱེད་པ་གལ་ཆེ་བས། དུས་ད་ནས་བཟུང་སྟེ་ཁ་ཙམ་མིན་པར་སྙིང་ཁུང་རུས་པའི་གཏིང་ནས་དཀོན་མཆོག་སྤྱི་འདུས་ཀྱི་ངོ་བོར་པདྨ་འོད་འབར་ལ་སྐྱབས་སུ་
དཀོན་
འགྲོའོ༑ །སེམས་ཅན་གྱི་དོན་དུ་གུ་རུ་པདྨ་འབྱུང་གནས་ཀྱི་གོ་འཕང་དམ་པ་ཚེ་གཅིག་ལུས་གཅིག་ལ་ཐོབ་པར་བྱ་སྙམ་པས་སྐྱབས་སུ་འགྲོ་བ་དང་སེམས་བསྐྱེད་འདིའི་རྗེས་ཟློས་མཛོད། ཨོཾ་ཨཱཿ
སྐྱབས་གནས་དམ་པ་རྣམས་ལ་སྐྱབས་སུ་མཆི༔ རྒྱུད་དྲུག་འཁོར་བ༴ བཟོད་མེད༴ ཀུན་ཀྱང༴ ཨོཾ་ཨཱཿ ཧཱུཾ༔ ཆོས་རྣམས་ཐམས་ཅད༴ གཉིས་མེད༴ མ་བཅོས༴ རང་
སེམས༴ གནས་ལུགས༴ འཛིན་མེད༴ འཁོར་འདས༴ ཆོས་དབྱིངས༴ ཟུང་འཇུག༴ སོགས་ཀྱི་བར་རྗེས་ཟློས་ལན་གསུམ། སླར་ཡང་དབང་གི་དོན་དུ་གསོལ་བ་འདེབས་པ་འདིའི་རྗེས་
ཟློས་མཛོད། ཨེ་མ་ཧོ༔ དཀོན་མཆོག་སྤྱི་འདུས་བླ་མ་ནི༔ རིགས་རྣམས་ཀུན་བདག་ཆེ་བའི་མཆོག༔ དཔའ་བོ་ཆེན་པོས་རྗེས་སུ་བཟུང་༔ དབང་གི་སྨིན་གྲོལ་དངོས་གྲུབ་སྩོལ༔ ལན་
*གསུམ། དེ་ལྟར་ཡིན་ན་ཧེ་རུ་ཀའི༔ དཀྱིལ་འཁོར་གཞུག་ཅིང་སྨིན་པར་བྱ༔ ཞེས་གནང་བར་བྱིན་ནས། གསང་བར་གདམས་ཤིང་དམ་བསྒྲགས་པ་ནི། བླ་མེད་ཡང་གསང་བྱིན་རླབས་འདི༔ གནས་

ཁང་འདི་ཡི་ཕྱི་རོལ་དུ༔ དམ་མེད་པ་ལ་སྨྲ་མི་རུང་༔ དེ་ཕྱིར་སྙིང་ནས་བྲོ་བོར་ཅིག༔ ཨོཾ་བཛྲ་རཀྵ་སི་ཧཱུྃ༔ ས་མཱ་ཡ་ཨི་དན་ན་ར་ཀན༔ ཞེས་དམ་ཆུ་བླུད། དེ་ནས་ལྷ་བསྐྱེད་ཅིང་བྱིན་དབབ་
པའི་དོན་དུ་དམིགས་པ་འདི་བཞིན་དུ་གྱིས། ཨོཾ་བཛྲ་ཨ་མྲྀ་ཏཿ༴ ཨོཾ་སྭ་བྷཱ་ཝས་སྦྱངས། ཨོཾ་ཨཱཿ ཧཱུྃ༔ འདི་ལྟར་སྣང་སྲིད་གཉིས་བསྡུས་ཆོས་རྣམས་ཀུན༔ ཡེ་ནས་སོགས། ཀོ྅ཧཾ༔ ཧྲཱིཿp3
ཁྱེད་ཉིད་ཐ་མལ་ཁྱོད་སེམས་བཟོ་མེད་འདི༔ དཀོན་མཆོག་སྤྱི་འདུས་སོགས། གསལ་བར་བསྐྱེད༔ དེ་ལྟར་དུ་གསལ་བའི་སྤྱི་བོར་ཨོཾ་ནས། འཁོར་རྒྱལ་བ་རབ་འབྱམས་ཀྱིས་བསྐོར་བ་
ཏིལ་གྱི་གང་བུ་ཁ་བྱེ་བ་ལྟ་བུར་དཔག་ཏུ་མེད་པ་སྤྱན་དྲངས་ནས་ཁྱེད་རང་རྣམས་ལྷར་གསལ་བ་ལ་གཉིས་སུ་མེད་པར་ཐིམ་པའི་མོས་པར་གྱིས། ཧྲཱིཿ༠༠ སྔོན་གྱི་བསྐལ་པའི་ནས། སིངྷི་ཕ་ལ་ཧཱུཾ་
༩
ཨཱཿ ཞེས་བྱིན་དབབ་བོ།། ཏིཥྛ་བཛྲ། ཞེས་སྤྱི་བོར་རྡོ་རྗེ་རྒྱ་གྲམ་གྱིས་བརྟན་པར་བྱས། སླར་ཡང་ཚེའི་དབང་བསྐུར་ཟབ་མོ་ཞུ་བའི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། ཧྲཱིཿ དུས་
གསུམ་སངས་རྒྱས་ཀུན་ཀྱི་ངོ་བོ་ཉིད༔ འགྲོ་རྣམས་མ་ལུས༴ ཨོ་རྒྱན་པདྨ༴ བདག་གི༴ འཆི་མེད་ཚེ༴ སོགས་ལན་གསུམ། ནད་རིགས་བཞི༴ རྐྱེན་ངན་ཉི་ཁྲི༴ ཡེ་

།འདྲོགས༴ བགེགས་རིགས༴ ཚེ་ཡི༴ ཐམས་ཅད་བྱང་ཞིང༴ ཞེས་གསོལ་བ་ལན་གསུམ་བཏབ་ལ། དེ་ནས་ཚེ་འགུགས་པའི་དོན་དུ་དམིགས་པ་འདི་བཞིན་དུ་༄༅།
མཛོད༑ བླ་མ་དང་མདུན་བསྐྱེད་ཀྱི་དཀྱིལ་འཁོར་དང་ཁྱེད་རང་རྣམས་ལྷར་གསལ་བའི་འོད་ཟེར་སྤྲོ་བསྡུས་ཕྱི་སྣོད་ནང་བཅུད་ཐམས་ཅད་ལྷ་སྔགས་སུ་གསལ་བའི་གཟི་བྱིན་གྱིས། སངས་རྒྱུས་
བྱང་སེམས་རྩ་བ་གསུམ། ཆོས་སྐྱོང་སྲུང་མ་ཐམས་ཅད་ཀྱི་ཚེའི་བྱིན་རླབས། འབྱུང་བ་བཞིའི་བཅུད་ཀྱི་དྭངས་མ་ཐམས་ཅད་དྲང་སྲོང་རིག་འཛིན་ཚེ་ལ་དབང་བ་རྣམས་ཀྱི་ཐུགས་རྗེ་དང་བྱིན་
རླབས༑ སེམས་ཅན་བསོད་ནམས་ཅན་དཀར་པོ་དགེ་བའི་ལས་སྒྲབ་ཅིང་དབང་ཆེ་བ།ྋ རྩལ་དྲག་པ། འཁོར་མང་བ། ཡོན་ཏན་ཆེ་བ། སྟོབས་དང་སྙན་གྲགས་ལྡན་པ། གདུལ་བྱ་ཕྲིན་
ལས་ཅན་རྣམས་ཀྱི་ཚེ་དང་བསོད་ནམས་ཐམས་ཅད་ཡི་གེ་ནྲའི་རྣམ་པ་འོད་ཟེར་ཁ་དོག་སྣ་ཚོགས་བུམ་པའི་ནང་དུ་ཀྱི་ལི་ལི་འཁྱིལ་བར་གྱུར། ཡང་ཚེའི་བུམ་པ་གུ་རུ་པདྨ་འོད་འབར་དུ་གསལ་བའི་
དཔྲལ་བར་འཁོར་ལོ་དཀར་པོ་ཨཾ་གྱིས་མཚན་པ། མགྲིན་པར་པདྨ་དམར་པོ་ཨཱཿ ས་མཚན་པ། ཐུགས་ཀར་རྡོ་རྗེ་སྔོན་པོ་ཧཱུྃ་གིས་མཚན་པ། ལྟེ་བར་རིན་པོ་ཆེ་སེར་པོ་སྭས་མཚན་པ། གསང་

གནས་སུ་རྒྱ་གྲམ་ལྗང་གུ་ཧཿས་མཚན་པ་རྣམས་ལས་འོད་ཟེར་ལྕགས་ཀྱུ་ཞགས་པ་ལྕགས་སྒྲོག་དྲིལ་བུའི་རྣམ་པ་ཅན་དཔག་ཏུ་མེད་པ་འཕྲོས་པས། ཤར་ཕྱོགས་དྲི་ཟ། ལྷོ་ཕྱོགས་གཤིན་
རྗེ༑ ནུབ་ཕྱོགས་ཀླུ་བདུད། བྱང་ཕྱོགས་གནོད་སྦྱིན། སྟེང་ཕྱོགས་ཚངས་པ་དང་བརྒྱ་བྱིན། འོག་ཕྱོགས་དགའ་བོ་དང་འཇོག་པོ་ལ་སོགས་པའི་ཚེ་དང་བསོད་ནམས། ཁྱེད་རང་རྣམས་ཀྱི་ཚེ་
སྲོག་ཆད་པ། ཡར་བ། གས་པ། ཉམས་པ་ཐམས་ཅད་དང༌། ཕྱི་སྣོད་ནང་བཅུད་ཀྱི་ཚེ་བཅུད་སྟོབས་ནུས་ཡོན་ཏན་ཐམས་ཅད་འོད་ཟེར་དཀར་ལ་འཚེར་ཞིང་སྣམ་ལ་འདྲིལ་བའི་རྣམ་པར་
བསྡུས་ཏེ། མདུན་བསྐྱེད་ཀྱི་ཚེའི་བུམ་པའི་ནང་དང་ཚེ་རིལ་ཚེ་ཆང་སོགས་དང་། ཁྱེད་རང་རྣམས་ཀྱི་སྤྱི་བོའི་གཙུག་ནས་ལུས་ལ་སིབ་སིབ་ཐིམ་པས་འཆི་བ་མེད་པ་རྡོ་རྗེ་ཚེའི་དངོས་གྲུབ་ཐོབ་པའི་
མོས་པ་གྱིས། ཧྲཱིཿ ཕྱི་ནི་བུམ་པ་ནང་ནི་བདུད་རྩིས་གང་༔ གསང་བའི་དོན་ནི་པདྨ་ཚེ་དཔག་མེད༔ གནས་ལྔར་ཕྱག་མཚན་ལྔ་དང་ཡིག་འབྲུ་ལྔ༔ འོད་ཟེར་དཔག་ཡས་ནམ་མཁའ་གང་
བར་འཕྲོས༔ ཅེས་བརྗོད་ལ་མདའ་དར་གཡབ་ཅིང་། ཧྲཱིཿ༠༠ ཤར་ཕྱོགས་དྲི་ཟའི་ལག་ནས་ལྕགས་ཀྱུས་ཁུག༔ ལྷོ་ཕྱོགས་གཤིན་རྗེའི་ལག་ནས་ཞགས་པས་ཁུག༔ ནུབ་ཕྱོགས་ཀླུ་བདུད་ལག་ནས་

།ལྕགས་སྒྲོག་ཁུག༔ བྱང་ཕྱོགས་གནོད་སྦྱིན་ལག་ནས་དྲིལ་བུས་ཁུག༔ སྟེང་ཕྱོགས་ཚངས་པ་བརྒྱ་བྱིན་ལག་ནས་ཁུག༔ འོག་ཕྱོགས་དགའ་བོ་འཇོག་པོའི་ལག་ཇཱ༄༅།
ནས་ཁུག༔ ཚེ་སྲོག་ཆད་པ་མཐུད་ལ་ཡར་བ་ཁུག༔ གས་པ་སྦྱོར་ལ་ཉམས་པ་ཐམས་ཅད་གསོས༔ འོད་ཟེར་དཀར་ལ་འཚེར་ཞིང་སྣམ་ལ་འདྲིལ༔ སྤྱི་བོའི་གཙུག་ནས་ལུས་ལ་སིབ་སིབ་
¢A
ཐིམ༔ འོད་འབར་འཆི་མེད་ཚེ་ཡི་དབང་ཐོབ་ཤོག༔ ཨཾ་ཨཱཿ ཧཱུྃབཛྲ་གུ་རུ་པདྨ་སིདྡྷི་ཨ་ཡུ་ཥེ་ཧྰུྃ་ཎི་ཛཿ ཞེས་པའི་བར་ལན་གསུམ་སྐབས་སྦྱར། དེ་ནས་འདི་ཉིད་ཀྱི་དབང་དངོས་གཞི་ལ་གཏེར་སྟོན་
ju.
རིག་འཛིན་ཆེན་པོས་སྐུ་གསུང་ཐུགས་ཡོན་ཏན་ཕྲིན་ལས་ཀྱི་དབང་ལྔ་བསྐར་བར་གསུང་པ་ལས། ཐོག་མར་སྐ་ཚེ་བུམ་གྱི་དབང་བསྐྱར་བ་ནི། ཚེའི་བུམ་པ་འདི་པདྨ་ཚེ་དཔག་ཏུ་མེད་པར་གསལ་
བའི་སྐུ་ལས་འོད་ཟེར་དཔག་ཏུ་མེད་པ་ནམ་མཁའ་གང་བར་འཕྲོས་པས་ས་ཆུ་མེ་རླུང་གི་བཅུད་རྣམས་འོད་ཟེར་གྱི་རྣམ་པར་བུམ་པའི་ནང་དུ་བསྡུས་ཤིང་ལུད་པས་ཁྱེད་རང་རྣམས་ཀྱི་སྤྱི་བོ་ནས་ཐིམ་
༆ ཞིང་ལུས་གང་བས་ཤ་ཁྲག་དྲོད་དབུགས་ཀྱི་ཁམས་ནས་ཚེ་ཉམས་པ་སོར་ཆུད། ྋཚེ་དང་བསོད་ནམས་ཟླ་བ་ཡར་གྱི་ངོ་ལྟར་འཕེལ་ཞིང་རྒྱས་པའི་མོས་པ་གྱིས། ཧྲཱིཿ༔ བུམ་པའི་ངོ་བོ་པདྨ་འོད་

འབར་བཞུགས༔ འོད་ཟེར་དཔག་ཡས་ནམ་མཁའ་གང་བར་འཕྲོས༔ ས་ཆུ་མེ་རླུང་བཅུད་རྣམས་རང་མདོག་གསལ༔ ཤ་ཁྲག་དྲོད་དབུགས་ཉམས་པ་སོར་ཆུད་ནས༔ སླར་ཡང་ཟླ་བ་ཡར་
ངོ་ཇི་བཞིན་དུ༔ སྟོབས་རྩལ་ཡོན་ཏན་ཚེ་ཡི་དབང་ཐོབ་ཤོག༔ ཨོཾ་ཨཱཿ ཧཱུྃབཛྲ༴ ཚེ་བུམ་སྤྱི་བོར་བཀོད། ཡང་ཚེའི་བུམ་པ་གུ་རུ་ཚེ་དཔག་ཏུ་མེད་པར་གསལ་བའི་སྐུ་ལས་འོད་ཟེར་དཔག་ཏུ་མེད་
པར་ནམ་མཁའ་གང་བར་འཕྲོས། ཕྱོགས་བཅུའི་སངས་རྒྱས་དང་རིགས་གསུམ་མགོན་པོ་ལ་སོགས་པའི་བྱང་ཆུབ་སེམས་དཔའ་རྣམས་ཀྱི་མཁྱེན་བརྩེ་ནུས་མཐུ་འཛིག་རྟེན་དང་འཇིག་རྟེན་ལས་
འདས་པའི་ཚེ་དང་བསོད་ནམས་ཟག་བཅས་དང་ཟག་མེད་ཀྱི་མཐུ་སྟོབས་ནུས་པ་ཐམས་ཅད་འོད་ཟེར་གྱི་རྣམ་པར་བུམ་པའི་ནང་དུ་བསྡུས་ཤིང་ལུད་པ་ཁྱེད་རང་རྣམས་ཀྱི་སྤྱི་བོ་ནས་ཐིམ་ཞིང་ལུས་གང་
བས་འཆི་བ་མེད་པ་རྡོ་རྗེ་ཚེའི་དངོས་གྲུབ་ཐོབ་པའི་མོས་པ་གྱིས། ཧྲཱིཿ བུམ་པའི་བདུད་རྩི་པདྨ་འོད་འབར་ཞུ༔ འོད་ཟེར་དཔག་ཡས་ནམ་མཁའ་གང་བར་འཕྲོས༔ རྒྱལ་བ་རབ་འབྱམས་
རིགས་གསུམ་མགོན་པོ་དང་༔ འཇིག་རྟེན་ལོངས་སྤྱོད་མངའ་ཐང་བསོད་ནམས་ཅན༔ ཟག་བཅས་ཟག་མེད་མཐུ་སྟོབས་ནུས་པ་ཀུན༔ དེང་འདིར་བུ་ལ་ཚེ་ཡི་དབང་ཐོབ་ཤོག༔ ཨཻ་ཨཱཿ ཧཱུྃ་

༄༅། །བཛྲ་གུ་རུ༴ བུམ་ཆུ་བླུད། དེ་ནས་ཐུགས་ཚེ་རིལ་གྱི་དབང་བསྐུར་བ་ནི། དམ་རྫས་བཅུད་བྱིན་མཆོག་དང་ལྡན་པས་ནང་བཅུད་རྒྱས་ལ་ཕྱི་ཡི་ཕུན་ཚོགས་རྒྱས་པར་
དཀོན་
* འཕེལ་བའི་མོས་པར་གྱིས། ཧྲཱིཿ སྔོན་བྱོན་དུས་གསུམ་སངས་རྒྱས་ཐམས་ཅད་ཀྱིས༔ སྒྲིབ་རྫས་རིལ་བུ་འདི་ལ་བརྟེན་ནས་མཛད༔ གུ་རུའི་བྱིན་རླབས་རིལ་བུ་འདུ་འབྲལ་མེད༔ སྐལ་
ལྡན་རིགས་ཀྱི་བུ་ལ་ཟས་སུ་སྦྱིན༔ དམ་རྫས་མ་སྤངས་བཅུད་ལེན་སྙིང་པོར་སྤྱོད༔ ཟ་འཐུང་ལོངས་སྤྱོད་ཚེ་ཡི་དབང་ཐོབ་ཤོག༔ ཨོཾ་ཨཱཿ ཧཱུྃ་བཛྲ༴ ཚེ་རིལ་བྱིན། དེ་ནས་གསུང་ཚེ་ཆང་གི་
དབང་བསྐར་བ་ནི། འཆི་མེད་ཡེ་ཤེས་ཀྱི་བདུད་རྩིའི་བཅུད་ཀྱིས་ལུས་ཟག་མེད་རྡོ་རྗེའི་རང་བཞིན་དུ་གྱུར་པའི་མོས་པར་གྱིས། ཧྲཱིཿ༠༠ སྔོན་བྱོན་དྲང་སྲོང་རིག་འཛིན་ཐམས་ཅད་ཀྱིས༔ ཚེ་སྒྲུབ་
བདུད་རྩི་འདི་ལ་བརྟེན་ནས་མཛད༔ རྒྱལ་བའི་བྱིན་རླབས་བདུད་རྩིར་འདུ་འབྲལ་མེད༔ སྐལ་ལྡན་རིགས་ཀྱི་བུ་ལ་སྐོམ་དུ་སྦྱིན༔ ཕྱི་ནང་བྱང་སེམས་ཁམས་རྣམས་འཕེལ་ཞིང་རྒྱས༔ བདེ
༼ དྲོད་རང་འབར་ཚེ་ཡི་དབང་ཐོབ་ཤོག༔ ཨོཾ་ཨཱཿ ཧཱུྃ་བཛྲ༴ ཚེཆང་བླུད། ཡོན་ཏན་མདའ་དར་གྱི་དབང་ནི། ཁྱེད་རང་རྣམས་ཀྱི་ལུས་ལ་རྡོ་རྗེའི་གོ་ཁྲབ་ཀྱིས་བརྒྱན་ནས་འོད་འཁྱིལ་ལེ་བ་ཅིས་

ཀྱང་མི་ཤིགས་པར་སྒོམས་ཤིག ཨོྃ་བཛྲ་རཀྵ་རཀྵ་ཧཱུཾ། ཞེས་བརྗོད་ལ་ཚེའི་མདའ་དར་གྱི་དབང་བསྐུར་རོ།། ཕྲིན་ལས་རྒྱས་གདབ་ཀྱི་དབང་ནི། རྡོ་རྗེ་རྒྱ་གྲམ་གནས་ལྔར་བཞག་པས་སྒོ་གསུམ་དུ་བརྟན་
ཤྲཱྀ པར་གྱུར་པའི་མོས་པར་གྱིས། ཧྲཱིཿ དང་པོ་ཆོས་ཀྱི་དབྱིངས་ཀྱི་རྒྱ༔ གཉིས་པ་ཐབས་དང་ཤེས་རབ་རྒྱ༔ གསུམ་པ་སྐུ་གསུང་ཐུགས་ཀྱི་རྒྱ༔ བཞི་པ་ཡེ་ཤེས་བཞི་ཡི་རྒྱ༔ ལྔ་པ་རིགས
ལྔའི་སངས་རྒྱས་རྒྱ༔ དྲུག་པ་བཅོམ་ལྡན་ཐུབ་དྲུག་རྒྱ༔ བདུན་པ་སངས་རྒྱས་རབ་བདུན་རྒྱ༔ ཕྱག་རྒྱ་བདུན་གྱིས་རྒྱས་གདབ་བོ༔ དེ་ནས། ༀ་འགྲུབ་པར་གྱུར་ཅིག་རྡོ་རྗེའི་སྐུ་ནི་སྐྱེ་འཆི་
བྲལ༔ ཚངས་པའི་གསུང་ནི་སྐྱེ་མེད་རྟག་པ་རྡོ་རྗེའི་གསུང་༔ སྤྲོས་བྲལ་ཐུགས་ནི་དུས་གསུམ་འགྱུར་བ་མེད་པའི་ཐུགས༔ འཆི་མེད་སྐུ་གསུང་ཐུགས་དང་ཡང་དག་ལྡན་པ་ཡི༔ ྋའཆི་མེད་
པདྨ་འབྱུང་གནས་འོད་དཔག་མེད༔ སྐུ་གསུང་ཐུགས་ཡོན་ཕྲིན་ལས་འགྲུབ་གྱུར་ནས༔ བདག་ཅག་ཚེ་དང་སྒྲུབ་པ་མཐར་ཕྱིན་ནས༔ རླབས་ཆེན་འགྲོ་བའི་དོན་ལ་སྤྱོད་པར་ཤོག༔ ཚེ་མི་
འགྱུར་བ་གཡུང་དྲུང་ལྟ་བུར་གྱུར་ཅིག ཚེ་མི་ཤིགས་པ་རྡོ་རྗེ་ལྟ་བུར་གྱུར་ཅིག ཚེ་མི་ནུབ་པ་རྒྱལ་མཚན་ལྟ་བུར་གྱུར་ཅིག ཚེ་རིང་བར་གྱུར་ཅིག ཚེ་འཕེལ་བར་གྱུར་ཅིག ཚེ་རྒྱས་པར་

༄༅། །གྱུར་ཅིག འཆི་བ་མེད་པ་ཚེའི་དངོས་གྲུབ་ཐོབ་པར་གྱུར་ཅིག ཨོཾ་བཛྲ་ཨཱ་ཡུ་ཥེ་སྭཱ་ཧཱ། བཀྲ་ཤིས་ཅི་རིགས་པས་མཐའ་རྒྱན་ཅིང༌། དེ་ལྟར་ཚེ་སྒྲུབ་ལྕགས་ཀྱི་རི་བོའི་
དབང་བསྐྱར་ལེགས་པར་ཐོབ་པས་རྩ་བ་དང་ཡན་ལག་གི་དམ་ཚིག་མཐའ་དག་ཚུལ་བཞིན་དུ་སྲུང་སྙམ་པས་འདིའི་རྗེས་ཟློས་མཛོད། གཙོ་བོའི་ཇི་ལྟར་བཀའ་སྩལ༴ སོགས་ལན་གསུམ་བརྗོད་པར་
བྱའོ༑ །ཞེས་པའང་རང་དང་གཞན་གྱི་དོན་ཆེན་པོའི་སླད་དུ་དམིགས་ཏེ། སྐོམ་ལས་པ་ངག་དབང་ཀུན་དགའ་བསྟན་འཛིན་གྱིས་སྦྱར་བ་དོན་དང་ལྡན་པར་གྱུར་ཅིག། །།སརྦ་མངྒ་ལཾ།། །།
བང་140(B)

BlankPageAsPerOriginalDocument 140(B)

༄༅། །ཡང་ཟབ་དཀོན་མཆོག་སྤྱི་འདུས་ཀྱི་ཚེ་སྒྲབ་ལྕགས་ཀྱི་རི་བོའི་དབང་གི་མཚམས་སྦྱོར་བདུད་རྩིའི་ཆར་འབེབས་
ཞེས་བྱ་བ་བཞུགས།།

༄༅། །རིན་ཆེན་རཱ་གའི་ས་འཛིན་ལྟར་རྔམས་པ། །དེ་ཡང་ཉིན་བྱེད་འོད་འབུམ་འཁྱུད་པ་བཞིན། །གཟི་བརྗིད་མཚུངས་མེད་མཚན་
དཔེའི་སྣང་བས་མཛེས། །པདྨ་ཚེ་དཔག་མེད་པས་དགེ་ལེགས་སྩོལ། །རྒྱལ་ཀུན་འཕྲིན་ལས་གསང་གསུམ་ཡོན་ཏན་ཚོགས། །གཅིག་ཏུ་སྤུངས་པས་
མི་མཚོན་པདྨ་འབྱུང་། །སྣང་སྲིད་དབང་སྡུད་འཆི་མེད་སྟོན་པ་མཆོག །ཡབ་སྲས་བརྒྱུད་པར་བཅས་ལ་གུས་ཕྱག་འཚལ། །འདིར་རིག་འཛིན་འཇའ་ཚོན་སྙིང་
པོ་ཧཱུཾ་ནག་མེ་འབར་གྱི་གཏེར་བྱོན་ཡང་ཟབ་དཀོན་མཆོག་སྤྱི་འདུས་ཀྱི་ཚེ་སྒྲུབ་ལྕགས་ཀྱི་རི་བོའི་སྒོ་ནས་སློབ་མ་རྗེས་འཛིན་ཚེ་ཡི་དབང་བསྐུར་བ་ལ། དོན་གསུམ་སྟེ། དང་པོ་ཡོ་བྱད་ཀྱི་

༄༅། །བཤམས། གཉིས་པ་དངོས་གཞི་སྒྲུབ་པའི་ཐབས། གསུམ་པ་བྱིན་རླབས་དབང་གི་ཆོ་གའོ། །དང་པོ་ནི། གནས་ཁང་ཡིད་དུ་འོང་བར་སྟེགས་བུ་མཐོ་
མཛེས་མེ་ཏོག་སིལ་མ་བཀྲམ་པའི་དབུས་བུམ་གདན་པདྨ་འདབ་བརྒྱད་དབུས་རིན་པོ་ཆེའི་བུམ་པ་རྫས་སོ་ལྔ་དང་སྦྱར་བའི་ཆུ་གཙང་གིས་སུམ་གཉིས་བཀང་བ། གཟུངས་ཐག་རྡོ་རྗེ་བཀོད། དབུས་
སུ་སྨན་སྤོས་དཀར་གསུམ་སྦྱར་བའི་ཚེ་རིལ་གཡོན་དུ་རིན་པོ་ཆེའམ་ཀ་པཱ་ལའི་སྣོད་གང་རིགས་སུ་བདུད་རྩི་རིལ་བུའི་ཕབ་རྒྱུན་སྦྱར་བའི་ཚེ་ཆང་མདའ་རྒོད་སྒྲོ་མ་ལ་དར་སྣ་དང༌། མེ་ལོང་གསེར་
གཡུ་དུང་གིས་བརྒྱན་པ། ཚེ་རྫས་རྡོ་རྗེ་རྒྱ་གྲམ་བཅས། མཆོད་གཏོར་སྨན་རཀ སློབ་དཔོན་མདུན་རྡོར་དྲིལ་སོགས་འོག་ཏུ་དགོས་པའི་ཡོ་བྱད་ཐམས་ཅད་ཚོགས་པར་བྱའོ། །གཉིས་པ་

ནི༑ ཡང་ཟབ་དཀོན་མཆོག་སྤྱི་འདུས་ཀྱི་ཆོག་གཞུང་སྔོན་འགྲོ་དཀར་དམར་བགེགས་གཏོར་ནས་བརྩམས། དངོས་གཞི་བདག་མདུན་བུམ་པ་ལྷན་ཅིག་གི་བསྐྱེད་ཆོག་དང༌། ཁྱད་པར་ཐུགས་ཀའི་ཆ་སྨད་ཟླ་དཀྱིལ་རྡོ་རྗེ་ལྟེ་དབུས་ཧཱུཾ་དེ་ཡི་ཁོངས་སུ་ཚེ་
སྲོག་གི་རྟེན་ནྀ་དང་ཨ༔བཅས་མཐའ་སྐོར་སྔགས་ཕྲེང་སྐོར་བའི་བཟླས་དམིགས་བཅས་བཟླས་པ་བྱེད་པ་དང༌། དྲག་སེང་རབ་ཡངས་སྲུང་མའི་གསོལ་ཁ་ཚོགས་བསྐང་གནམ་ཕུད་བར། ཆོག་གཞུང་ཕྱག་ལེན་ལྟར་བཏང་ནས། ཚེ་དབང་བདག་
འཇུག་བླངས་རྗེས། སློབ་མ་འཇུག་པར་གསོལ་བ་བཏབ། གསུམ་པ་ནི། སློབ་མ་རྣམས་མདུན་དུ་བོས། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀུན་གྱིས་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡི།
དེ་བཞིན་བདག་གིས་ཁྲུས་བགྱིའོ། ། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཡིག་བརྒྱ་བཅས་བརྗོད་ནས་ཁྲུས་བྱ། བགེགས་བསྐྲད་ནི། ཧྲཱིཿ༔ གཏོར་མ་མི་དམིགས་སྟོང་པའི་ངང་ཉིད་
ལས༔ རིན་ཆེན་སྣོད་དུ་བདུད་རྩིའི་རྒྱ་མཚོ་ལ༔ བསྲེགས་སྦྱངས་གཏོར་བ་རཾ་ཡཾ་བཾ་གསུམ་འཕྲོས༔ ཨོཾ་ཨཱཿ ཧཱུྃ་གིས་འདོད་ཡོན་དཔག་མེད་གྱུར༔ ཧྲཱིཿ༔ བླ་མ་རྣམས་ཀྱི་བྱིན་བརླབས་
དང་༔ ཡི་དམ་ལྷ་ཡི་ཏིང་འཛིན་དང་༔ མཁའ་འགྲོ་རྣམས་ཀྱི་མཐུ་རྩལ་གྱིས༔ དངོས་གྲུབ་བར་ཆད་བྱེད་པའི་བགེགས༔ ལོག་པར་འདྲེན་པ་བདུད་ཀྱི་ཚོགས༔ འདི་རུ་མ་འདུག་གཞན་

དཀོན་༄༅། །དུ་དེངས༔ ཨོཾ་ཧྲཱིཿ པདྨནྟ་ཀྲིཏ་བཛྲ་ཀྲོ་དྷ་ཧྱ་གྷི་ཝ་ཧུ་ལུ་ཧུ་ལུ་ཧཱུྃ་ཕཊཿ ཨཾ་སུམྦྷ་ནི་སུམྦྷ་ནི་སོགས་བགེགས་བསྐྲད་གཏོར་མ་བྱིན་ནས་བསྲུང་འཁོར་བསྒོམ་པ་ནི། ཧྲཱིཿ བདག་ཉིད་
འགྱུར་མེད་ཡེ་ནས་རྡོ་རྗེའི་སྐུ༔ ཕྱི་ནང་སྣོད་བཅུད་གཞལ་ཡས་སྐྱེ་འགྲོ་ལྷ༔ ཕྱོགས་དང་ཕྱོགས་མཚམས་འཇའ་འོད་མཚོན་ཆས་གཏམས༔ རྡོ་རྗེའི་ས་གཞི་རྭ་གུར་མེ་རིས་བསྐོར༔ ཨོཾ་བཛྲ་
རཀྵ་ཛྭ་ལ་རཾ༔ དེ་ནས་སློབ་དཔོན་གྱིས། ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་འཆི་མེད་ཚེ་ཡི་
དབང་བསྐུར་ཟབ་མོ་ཞུ་སྙམ་པ་དང༌། དེ་ཡི་སྒོ་ནས་ལུས་ཅན་ཐམས་ཅད་ཀྱི་དོན་ཟབ་མོ་བགྱིད་སྙམ་པའི་བྱང་ཆུབ་མཆོག་ཏུ་སེམས་བསྐྱེད་པ་གསལ་བཏབ་སྟེ་གསན་པར་ཞུ། དེ་ཡང་རྒྱ་གར་
འཕགས་པའི་ཡུལ་དུ་གསང་སྔགས་གསར་རྙིང་གི་དབྱེ་བ་མེད་ཀྱང་བོད་གངས་ཅན་ཀྱི་ལྗོངས་འདིར་འགྱུར་སྔ་ཕྱིའི་དབང་གིས་གསང་སྔགས་གསར་རྙིང་གཉིས་ལས་ཆེ་བ་དྲུག་གིས་ཁྱད་པར་དུ་
འཕགས་པ་གསང་སྔགས་རྙིང་མ། དེ་ལ་བཀའ་གཏེར་དག་སྣང་གསུམ་དུ་མཆིས་པའི་གཏེར་མ། ཡང་ཟབ་དཀོན་མཆོག་སྤྱི་འདུས་ཀྱི་སྒོ་ནས་ཚེ་ཡི་སྒྲུབ་པ་འདི་ཉིད་ཀྱི་ལོ་རྒྱུས་མདོ་ཙམ་ཞིག་

དབང་དུ་བྱེད་ན། རང་ཅག་རྣམས་དལ་འབྱོར་གྱི་ལུས་རྟེན་ཕུན་སུམ་ཚོགས་པ་འདི་ཉིད་ཐོབ་པར་དཀའ་ཞིང༌། དམ་པའི་ཆོས་ལ་རྩེ་གཅིག་ཏུ་འབད་དགོས་པ་ཡིན། དེ་ལྟར་འབད་པ་ལ་དངོས་
གྲུབ་ཀུན་ནང་ནས་ཐོབ་པར་དཀའ་བ་ཚེ་སྤེལ་བ་ཉིད་གལ་དུ་ཆེ་བ་ནི། སློབ་དཔོན་ངག་དབང་གྲགས་པས། གང་ཕྱིར་འདི་ན་ཡིད་འོངབ། །སྲོག་ལས་གཞན་པ་ཡོད་མ་ཡིན། །བརྩེ་མེད་འཆི་
བའི་འཇིགས་པ་ལས། །ཐར་པའི་ཐབས་ནི་ཀུན་ཏུ་སྤྱད། །དེ་ལྟར་མྱུར་དུ་ཐབས་མང་པོས། །འཆི་བ་བསླུ་ལ་རྣམ་པར་བརྩོན། །ཅེས་གསུངས་པ་ལྟར་རྣམ་དཔྱོད་ཀྱི་བློ་གྲོས་རྨད་དུ་བྱུང་བ་
རྣམས་ཀྱི་བྱ་བྱེད་ཀུན་གྱིས་སྔོན་དུ་འགྲོ་བ་ནི། ཚེ་སྤེལ་བའི་ཐབས་ཚུལ་འདི་ཁོ་ན་ཡིན་པ་ནི། དུས་ཀྱི་འཁོར་ལོའི་རྒྱུད་ལས། ལུས་ནི་གྲུབ་ན་གཞན་པའི་དངོས་གྲུབ་སྲིད་པ་གསུམ་གྱི་གནས་སུ་
མངག་གཞུག་ཉིད་དུ་འགྱུར། །ཞེས་གསུངས་པ་ལྟར་ཁམས་གསུམ་པོ་གཞན་ལ་ལས་ཀྱི་འཕེན་པ་ཇི་ལྟར་ཡོད་པའི་སྲོག་དེ་ཉིད་ལས་ཚེ་བསྲིང་ཐབས་མི་འཇུག དེ་ཡི་ནང་ཚན་མི་ཡི་འགྲོ་
བ༑ གླིང་གཞན་གསུམ་ན་ལོངས་སྤྱོད་ཀྱི་ས་པ་ཞེས། སོ་སོར་ཚེ་ཚད་ཀྱི་ངེས་བཟུང་རེ་ཡོད་པ་ལས་ཚེ་སྤེལ་བའི་འཇུག་སྒོ་མེད། རང་ཅག་འཛམ་བུ་གླིང་པ་རྣམས་སྔོན་ཚེ་ལོ་དཔག་ཏུ་མེད་པ་

༄༅། །ནས། མཐར་ཚེ་ལོ་བཅུ་པ་སོགས་འཕེལ་འགྲིབ་ཆེ་བའི་རྒྱུ་མཚན་གྱི་ཚེ་སྤེལ་བའི་ཐབས་དང་འཇུག་སྒོ་ཡོདཔ་ཡིན། དེ་སྤེལ་བའི་ཐབས་ཚུལ་དུ་མ་ཞིག་མཆིས་པ་
ལས༑ འདིར་ལྷག་པའི་ལྷ་ཡི་བྱིན་རླབས་དབང་བསྐུར་བའི་སྒོ་ནས་ཚེ་སྤེལ་བ་སྐབས་སུ་བབ་པའི་རྒྱུད་སྡེ་རྣམས་ནས་ཚེ་ཡི་ལྷ་ཚོགས་དུ་མ་ཞིག་མཆིས་པ་ལས། འདིར་དུས་གསུམ་གྱི་རྒྱལ་བ་
ཐམས་ཅད་ཀྱི་ཐུགས་རྗེའི་རོལ་པ་མ་ཆགས་པདྨའི་སྙིང་པོར་འཕོས་པ་ལས་བརྫུས་སྐྱེས་སུ་འཁྲུངས་པའི་སློབ་དཔོན་པདྨ་འབྱུང་གནས་དུས་གསུམ་རྒྱལ་བའི་སྐགསུང་ཐུགས་ཡོན་ཏན་ཕྲིན་ལས་མ་
ལུས་པ་གཅིག་ཏུ་འདུས་པའི་ངོ་བོ་ཉིད་ཀྱིས་སུམ་སྟོང་ལྔ་བརྒྱ་རྒྱ་གར་འཕགས་པའི་ཡུལ་དུ་བཞུགས་ཏེ་བདུད་དང་དམ་སྲི་མུ་སྟེགས་པ་སོགས་མ་རུངས་པ་ཐམས་ཅད་ཚར་བཅད། སངས་རྒྱས་ཀྱི་
བསྟན་པ་ཉི་མ་ལྟར་ལྷག་པར་གསལ་བར་མཛད། འགྲོ་རྣམས་ཡང་དག་མཆོག་གི་ལམ་ལ་བཀོད། དེ་ནས་བསྐལ་བཟང་རྫོགས་པའི་སངས་རྒྱས་ཤཱ ཀྱ་ཐུབ་པའི་བཀའ་ཡི་ལུང་གིས་རང་དང་མི་
༣ གཉིས་པའི་བོད་དང་བོད་ཆེན་པོའི་ལྗོངས་ཀུན་ཏུ་བསྟན་པ་སྤེལ་བར་བསྔགས་པ་དུས་ལ་བབ་སྟེ། རྒྱལ་པོ་ཆེན་པོ་ཁྲི་སྲོང་ལྡེའུ་བཙན་གྱིས་སྤྱན་དྲངས། སྔོན་གྱི་སྨོན་ལམ་དབང་གིས་བྱོན། མི་

དང་མི་མ་ཡིན་པ་མ་རུང་པ་རྣམས་ཚར་བཅད། ཕྲིན་ལས་རྣམ་པ་བཞིས་དབང་དུ་འདུས། གཙུག་ལག་ཁང་བཞེངས། བཤད་སྒྲུབ་ཀྱི་ཆོས་གྲྭ་གཙུག རྒྱལ་བའི་བསྟན་པ་ཕྱོགས་བརྒྱར་རྒྱས་
པར་མཛད། མཐོང་ཐོས་དྲན་རེག་སྨིན་གྲོལ་གྱི་ལམ་ལ་བཀོད། མ་འོངས་སྙིགས་མའི་སེམས་ཅན་རྣམས་ལ་ལྷག་པར་བརྩེ་བས་ཆོས་དང་ནོར་དང་རྟེན་གྱི་གཏེར་ཁ་བསམ་ལས་འདས་པ་
སྦས༑ དུས་དང་དུས་སུ་སྤྲུལ་པ་ཡང་སྤྲུལ་རྣམས་ཀྱིས་འདོན་པར་ལུང་བསྟན་བརྒྱ་དང་བཅུ་གཅིག་ལོ་ཡི་གྲངས་སུ་བཞུགས་ནས་ལྷོ་ནུབ་སྲིན་པོའི་ཁ་གནོན་དུ་ཕེབས། གནས་དེ་སྤྲུལ་པའི་ཞིང་དུ་
བྱིན་གྱིས་བརླབས་ནས་རྡོ་རྗེའི་སྐུ་འཕོ་འགྱུར་མེད་པ་ནམ་མཁའ་ཇི་སྲིད་ཚེ་ཡི་བདག་ཉིད་དུ་འཚོ་ཞིང་བཞེས་པར་འགྱུར་བ་དེ་བཞིན་དང་འབྱུང་འགྱུར་ཇི་ལྟར་ཐུགས་བསྐྱེད་སྨོན་ལམ་དང༌། ལུང་
བསྟན་པའི་སྤྲུལ་པ་བརྒྱ་ཕྲག་མང་པོས་གཏེར་རྣམས་རིམ་པར་བཞེས། འཛམ་གླིང་སྤྱི་དང་བྱེ་བྲག་བསྟན་འགྲོའི་ཕན་བདེ་རླབས་པོ་ཆེ་སྤེལ་བར་མཛད་པ་ལས། འདིར་བྱང་ཆུབ་སེམས་དཔའ་
ནམ་མཁའི་སྙིང་པོའི་སྤྲུལ་པ་མྱང་བན་ཏིང་འཛིན་བཟང་པོ་ལ་བཀའ་བབས་སུ་སྩལ་བ། ཡང་ཟབ་དཀོན་མཆོག་སྤྱི་འདུས་ཀྱི་ཆོས་སྐོར་ཀོང་ཡུལ་ཧོམ་འཕྲང་ལྕགས་ཀྱི་སྒོ་མོར་གཏེར་དུ་སྦས་

༄༅། །པ། མྱང་བན་དེ་ཉིད་ཀྱི་རྣམ་འཕྲུལ། རིག་འཛིན་འཇའ་ཚོན་སྙིང་པོའམ། སྔགས་འཆང་ཧཱུཾ་ནག་མེ་འབར་གྱི་ཟབ་གཏེར་དུ་བཞེས་པའི་ཚེ་སྒྲབ་ཟབ་མོ་འདི་ཉིད་ཚེ་
དཀོན་
སྒྲུབ་ཀུན་གྱི་མཐར་ཐུག་ཟབ་པ་སྟེ། སློབ་དཔོན་ཆེན་པོ་པདྨ་འབྱུང་གནས་དེ་ཉིད་བྲག་ཕུག་མར་ཏི་ཀར་འཆི་མེད་ཚེ་ཡི་རིག་འཛིན་བརྙེས་པའི་ཚེ། མགོན་པོ་ཚེ་དཔག་མེད་ལས་ཚེ་ཡི་རྒྱུད་
དང་༑ ྋ སྒྲུབ་ཐབས་བྱེ་བ་ཕྲག་གཅིག་ཞུས་པ་ཡི་ལྔ་བརྒྱ་ཕྲག་གཅིག་བོད་གངས་ཅན་གྱི་ལྗོངས་འདིར་གཏེར་དུ་སྦས་པ་ལས། རང་གི་སྒྲུབ་པ་རང་གིས་མཛད༔ ཅེས་པའི་ཡང་ཟབ་རྒྱལ་བ་དཀོན་
J2
མཆོག་སྤྱི་འདུས་ཀྱི་ཚེ་སྒྲུབ་ལྕགས་ཀྱི་རི་བོ་ཞེས་ཕུལ་དུ་བྱུང་བའི་སྨིན་བྱེད་ཀྱི་དབང་བསྐུར་བརྒྱུད་ལྡན་བླ་མའི་ཕྱག་ལེན་ལྟར་འབུལ་བ་སྐབས་སུ་བབས་པས། དེ་ལ་ཐོག་མར་རྡོ་རྗེ་སློབ་མའི་ངོ་
སྐལ་དུ་གྱུར་པ་དབང་བསྐུར་ཟབ་མོ་ཞུ་བའི་ཡོན་དུ་མཎྜལ་ཕུལ་མཛོད། ཞེས་བརྡ་སྤྲད་མཎྜལ་ཕུལ། དེ་ལྟར་མཎྜལ་ཕུལ་ནས། སྐྱབས་འགྲོ་སེམས་བསྐྱེད་ཀྱི་སྡོམ་པ་ལེན་ནས་སྣོད་རུང་དུ་བསྒྲུབ་པ་
* གལ་ཆེ་བས། ས་ཕྱོགས་གནས་ཁང་འདི་ཐམས་ཅད་ཐ་མལ་གྱི་རྣམ་པ་ཅན་མ་ཡིན་པ་རྔ་ཡབ་གླིང་པདྨ་འོད་ཀྱི་ཕོ་བྲང་དུ་གསལ་བའི་མདུན་བསྐྱེད་ཀྱི་ཕྱོགས་འདིར་རྩ་གསུམ་རྒྱལ་བ་རབ་འབྱམས་རྡོ་

རྗེ་ཚེ་ཡི་ལྷ་ཚོགས་ཐམས་ཅད་མངོན་སུམ་དུ་གསལ་བཏབ་ཅིང་བཞུགས་པར་བསམ་པའི་སྤྱན་སྔར་ཚིག་ཕྱིར་སེམས་རྩེ་གཅིག་པས་འདིའི་རྗེས་ཟློས་མཛོད། ཨོཾ་ཨཱཿ ཧཱུཾ༔ སྐྱབས་གནས་དམ་པ་
རྣམས་ལ་སྐྱབས་སུ་མཆི༔ རྒྱུད་དྲུག་འཁོར་བར་འཁྱམས་པའི་ཕ་མ་རྣམས༔ བཟོད་མེད་གདུང་བས་སངས་རྒྱས་ཐོབ་བྱའི་ཕྱིར༔ ཀུན་ཀྱང་བྱང་ཆུབ་མཆོག་ཏུ་སེམས་བསྐྱེད་དོ༔ ཞེས་ལན་
གསུམ་གྱི་སྡོམ་པ་འཛིན་པ་སོང་ནས་ཚེ་ཡི་དབང་བསྐར་ཞུ་བའི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། ཧྲཱིཿ༠༠ དུས་གསུམ་སངས་རྒྱས་ཀུན་གྱི་ངོ་བོ་ཉིད༔ འགྲོ་རྣམས་མ་ལུས་
སྒྲོལ་བའི་དེད་དཔོན་མཆོག༔ ཨོ་རྒྱན་པདྨ་རིག་འཛིན་ཚེ་དཔག་མེད༔ བདག་གི་ལུས་ངག་ཡིད་གསུམ་བྱིན་རློབས་ལ༔ འཆི་མེད་ཚེ་ཡི་དངོས་གྲུབ་སྩལ་དུ་གསོལ༔ ལན་གསུམ། སྨོན་
ལམ་གདབ་པ་འདི་ཡི་རྗེས་ཟློས་མཛོད། ནད་རིགས་བཞི་བརྒྱ་རྩ་བཞི་དང་༔ རྐྱེན་ངན་ཉི་ཁྲི་ཆིག་སྟོང་དང་༔ ཡེ་འདྲོག་སུམ་བརྒྱ་དྲུག་ཅུ་དང་༔ བགེགས་རིགས་སྟོང་ཕྲག་བརྒྱད་ཅུ་
སོགས༔ ཚེ་ཡི་བར་ཆད་མི་མཐུན་ཕྱོགས༔ ཐམས་ཅད་བྱང་ཞིང་དག་གྱུར་ཅིག༔ ཚར་གཅིག དེ་ནས་དངོས་གཞི་ཚེ་ཡི་དབང་བསྐུར་བ་ལ། ལྷ་བསྐྱེད་པ་ལ་མོས་པ་འདི་བཞིན་དུ་ ྴ

།མཛོད། ཨོཾ་སྭ་བྷཱ་ཝ་ཤུ་དྷསརྦ་དྷརྨཿསྭ་བྷཱ་ཝ་ཤུ་དྷོ྅ཧཾ། སྟོང་པ་ཉིད་དུ་གྱུར། སྟོང་པའི་ངང་ལས། དཀོན་མཆོག་སྤྱི་འདུས་པདྨ་འོད་འབར་སྐུ༔ དཀར་༄༅།
གསལ་མདངས་ལྔ་མཛེས་འཛུམ་རྒྱན་གྱིས་སྤྲས༔ རྡོ་རྗེ་ཐོད་པ་ཚེ་བུམ་རིན་ཆེན་བརྒྱན༔ པད་ཞྭ་རྒོད་ལྡེམ་ཁ་ཊཾ་གཡོན་ན་འཁྲིལ༔ ཕོད་ཁ་ཆོས་གོས་ཟ་འོག་བེར་ཕྱམ་ཅན༔ མཚན་དཔེས་
རབ་བརྒྱན་འོད་ཀྱི་དཀྱིལ་འཁོར་མཛེས༔ མཉམ་ཉིད་བདེ་ཆེན་འཁྱིལ་བའི་སྐྱིལ་ཀྲུང་བཞུགས༔ འོད་ཀྱི་ལུས་ལ་ཡེ་ཤེས་སྙིང་པོ་ཅན༔ གསལ་སྟོང་ཐུགས་རྗེའི་འོད་ཟེར་ཀུན་ལ་
སྙོམས༔ ཚེ་དང་ཡེ་ཤེས་ལས་མཆོག་ཌཱ་ཀི་ཚོགས༔ མཁའ་འགྲོ་འཇའ་སྤྲིན་རྣམ་མང་འཁྲིགས་པའི་དབུས༔ སྐུ་ཡི་སྤྲུལ་པས་ཞིང་ཁམས་ཡོངས་ལ་ཁྱབ༔ ནམ་མཁའི་ལུས་ཅན་གར་ཡང་
ཐོགས་པ་མེད༔ བདེ་གཤེགས་ཀུན་གྱི་བཀོད་པ་སྐུ་ལ་རྫོགས༔ ཀུན་ཀྱང་རྒྱལ་བའི་དཀྱིལ་འཁོར་ཟང་ཐལ་ལ༔ྋ བགེགས་དང་བར་ཆད་ཞེས་བྱའི་མིང་ཡང་མེད༔ སྣང་སྟོང་སྒྱུ་མ་ཙམ་དུ་
གསལ་བར་གྱུར༔ དེ་ལྟར་དུ་གསལ་བའི་སྤྱི་བོར་ཨོཾ་མགྲིན་པར་ཨཱཿ ཐུགས་ཀར་ཧཱུཾ་དེ་ལས་འོད་ཟེར་འཕྲོས་ཟངས་མདོག་དཔལ་གྱི་རི་བོ་པདྨ་འོད་ཀྱི་གཞལ་ཡས་ནས་ཨོ་རྒྱན་གྱི་གུ་རུ་པདྨ་འབྱུང་
151

གནས་ལ་འཁོར་རྒྱལ་བ་རབ་འབྱམས་ཀྱིས་བསྐོར་བ་ཏིལ་གྱི་གོང་བུ་ཁ་བྱེ་བ་ལྟར་དཔག་ཏུ་མེད་པ་སྤྱན་དྲངས༔ ཧྲཱིཿ༔ སྔོན་གྱི་བསྐལ་པའི་དང་པོ་ལ༔ ཨོ་རྒྱན་ཡུལ་གྱི་ནུབ་བྱང་
མཚམས༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་
བསྒྲུབ་ཕྱིར༔ བྱིན་གྱིས་བརླབ་ཕྱིར་གཤེགས་སུ་གསོལ༔ གནས་མཆོག་འདི་རུ་བྱིན་ཕོབ་ལ༔ སྒྲུབ་མཆོག་བདག་ལ་དབང་བཞི་བསྐུར༔ བགེགས་དང་ལོག་འདྲེན་བར་ཆད་
སོལཿ༔ མཆོག་དང་ཐུན་མོང་དངོས་གྲུབ་སྩོལ༔ བྱིན་དབབ་པ་ནི། ཨོཾ་ཨཱཿ ཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛཿསིདྡྷི་ཕ་ལ་ཧཱུྃ་ཨཱཿ ཌཱ་དྲིལ་སྤོས་རོལ་བཅས་ཀྱིས་བྱིན་ཕབས། ཡེ་ཤེས་
པ། ཛཿ ཧཱུྃ་བྃ་ཧོཿ ས་བསྟིམ། ཏིཥྛ་བཛྲ་ཞེས་རྡོ་རྗེ་སྤྱི་བོར་བཀོད། དེ་ཉིད་བརྟན་པར་བྱས་པའི་མོས་པ་མཛོད། དེ་ནས་ཚེ་ཡི་དཀྱིལ་འཁོར་འདི་ཉིད་ཀྱི་སྒོ་ནས་སྐ་གསུང་ཐུགས་ཡོན་ཏན་འཕྲིན་ལས་ཀྱི་
དབང་བསྐུར་འབུལ་བའི་ཚུལ་ལ། ཐོག་མར་ཡོན་ཏན་མདའ་དར་གྱི་དབང་ཚེ་འགུགས་པ་སྔོན་དུ་འགྲོ་བ་ལ། དེ་ཡང་དབང་རྟེན་བུམ་པའི་ལྷ་ཡི་སྤྱི་བོར་འཁོར་ལོ་དཀར་པོ་ཨཾ་གྱིས་མཚན་

༄༅། །པ། མགྲིན་པར་པདྨ་དམར་པོ་ཨཿས་མཚན་པ། ཐུགས་ཀར་རྡོ་རྗེ་སྔོན་པོ་ཧཱུཾ་གིས་མཚན་པ། ལྟེ་བར་རིན་པོ་ཆེ་ཆ་བརྒྱད་པ་སེར་པོ་སྭཱས་མཚན་པ། གསང་
གནས་སུ་རྒྱ་གྲམ་ལྗང་གུ་ཧཱས་མཚན་པ་དེ་རྣམས་དང་། ཐུགས་སྲོག་སྔགས་ཕྲེང་དང་བཅས་པ་ལས་འོད་ཟེར་ལྕགས་ཀྱུ་ཞགས་པ་ལྕགས་སྒྲོག་དྲིལ་བུའི་རྣམ་པ་དཔག་ཏུ་མེད་པ་འཕྲོས། སྟེང་
འོག་ཕྱོགས་བཞིར་སོང༌། ཁྱེད་རང་གི་ཚེ་སྡེ་བརྒྱད་མཐུ་བོ་ཆེ་གདོན་བགེགས་འབྱུང་པོས་འཕྲོག་པ། བརྐུས་པ། སྦས་པ། ཡར་བ། ཉམས་པ། ཟད་པ། འཐོར་བ། བྱད་མ་རིག་
སྔགས་མཁན་གྱི་ནུས་པས་གཞོམ་པ་ལ་སོགས་པ་ཐམས་ཅད་རྡོ་ཁབ་ལེན་ལ་ལྕགས་ཕྱེ་འདུ་བ་ལྟར་འུབ་ཀྱི་བསྡུས་ནས། ཕྱག་གི་བུམ་པའི་ནང་དུ་ཞུགས། གཞི་གནས་ཀྱི་བདུད་རྩི་དང་
འདྲེས༑ དངོས་གྲུབ་ཀྱི་ཚུལ་དུ་འོ་ཟངས་ཀྱི་འོ་མ་ལུད་པ་བཞིན་བུན་ཆིལ་ཆིལ་བྱུང་བ་དང༌། ཐིག་ལེ་ཐིག་ཕྲན་དཀར་ལ་འཚེར་བ། སྣུམ་ལ་འདྲིལ་བ་དཔག་ཏུ་མེད་པ་འོད་ཟེར་གྱི་སྣེ་ལ་བ་ཐག་
འཛིང་བ་ལྟ་བུ་གྱུར་པ་ཁྱེད་རང་རྣམས་ཀྱི་སྤྱི་བོ་ནས་ཞུགས། སྙིང་གར་ཚེ་སྲོག་གི་རྟེན་ཨ་ཡྀ་ཧཱུྃ་གསུམ་གསལ་བ་ལ་ཐིམ། ལུས་ཀྱི་ནང་དང་རྩ་འདབ་ཐམས་ཅད་ཁེངས། ཚེ་ཉམས་པ་ཐམས

ཅད་སོས་ནས་སླར་འཕེལ་བའི་མོས་པ་མཛོད། མདའ་དར་གཡབ་ཅིང་། ཧྲཱིཿ༠༠ ཕྱི་ནི་བུམ་པ་ནང་ནི་བདུད་རྩིས་གང་༔ གསང་བའི་དོན་ནི་པདྨ་ཚེ་དཔག་མེད༔ གནས་ལྔར་ཕྱག་མཚན་ལྔ་དང་
ཡིག་འབྲུ་ལྔ༔ྋ འོད་ཟེར་དཔག་ཡས་ནམ་མཁའ་གང་བར་འཕྲོས༔ ཧྲི༔ ཤར་ཕྱོགས་དྲི་ཟའི་ལག་ནས་ལྕགས་ཀྱུས་ཁུག༔ ལྷོ་ཕྱོགས་གཤིན་རྗེའི་ལག་ནས་ཞགས་པས་ཁུག༔ ནུབ་
ཕྱོགས་གླུ་དབང་ལག་ནས་ལྕགས་སྒྲོག་ཁུག༔ བྱང་ཕྱོགས་གནོད་སྦྱིན་ལག་ནས་དྲིལ་བུས་ཁུག༔ སྟེང་ཕྱོགས་ཚངས་པ་བརྒྱ་བྱིན་ལག་ནས་ཁུག༔ འོག་ཕྱོགས་དགའ་བོ་འཇོག་པོའི་ལག་
ནས་ཁུག༔ ཚེ་སྲོག་ཆད་པ་མཐུད་ལ་ཡར་བ་ཁུག༔ གས་པ་སྦྱོར་ལ་ཉམས་པ་ཐམས་ཅད་གསོས༔ འོད་ཟེར་དཀར་ལ་འཚེར་ཞིང་སྣུམ་ལ་འདྲིལ༔ སྤྱི་བོའི་གཙུག་ནས་ལུས་ལ་སིབ་སིབ་
ཐིམ༔ འོད་འབར་འཆི་མེད་ཚེ་ཡི་དབང་ཐོབ་ཤོག༔ ༀ་ཨཱཿ ཧཱུྃབཛྲ་གུ་རུ་པདྨ་སིདྡྷི་ཨ་ཡུ་ཥེ་ཧཱུཾ་ནྲྀ་ཛཿ དམིགས་བསྒོམ་བྱ་ཞིང་མདའ་དར་ཕྱོགས་མཚམས་སུ་གཡབ། དེས་ཚེ་འགུགས་པ་སོང་
ནས༑ སྐུ་བུམ་པའི་དབང་ལ་བུམ་པ་དང་ཆུ་བཅུད་སོ་སོར་བསྐུར་བ་གཉིས་ལས། དང་པོ། འབྱུང་ལྔའི་བཅུད་བསྡུ་ཞིང་བུམ་པས་དབང་བསྐུར་བ་ལ། དབང་རྟེན་བུམ་པའི་ལྷ་ཡི་ཐུགས་ཀ་

༄༅། །ནས་འོད་ཟེར་སྣ་ལྔ་ཕྱོགས་བཅུར་འཕྲོས། གླིང་བཞིའི་དབུས་ན་གནས་པའི་རིན་ཆེན་སྣ་བཞི་ལས་གྲུབ་པའི་རི་རབ་ལྷུན་པོ། དེ་ཡི་ངོགས་སུ་གནས་པའི་གསེར་གྱི་རི་
བདུན༑ གླིང་བཞི་གླིང་ཕྲན་བརྒྱད་ཀྱི་རི་གླིང༌། གངས་ཅན་ཏི་སེ་ལ་སོགས་གངས་རི། འབིག་བྱེད་སོགས་བྲག་རི། མ་ལ་ཡ་སོགས་ནགས་རི། སྤོས་ངད་ལྡན་སོགས་སྤང་རི། ཁོར་
ཡུག་ལྕགས་ཀྱི་རི་བོ། རྩི་ཤིང་ནགས་ཚལ་སྨན་ལྗོངས་རི་གླིང་ཐམས་ཅད་ལ་ཁྱབ་སྲོག་གི་རྟེན་དང་ཚེ་ཡི་གསོས་སུ་གྱུར་པ་འབྱུང་བ་ས་ཡི་ཁམས་ཀྱི་བཅུད་ཐམས་ཅད་རྡོ་ཁབ་ལེན་གྱིས་ལྕགས་ཀྱི་
ཕྱེ་མ་ལེན་པ་ལྟར་འུབ་ཀྱི་བསྡུས་ཕྱག་གི་བུམ་པར་ཐིམ། ཚེ་ཡི་བདུད་རྩི་གསེར་ཞུན་མའི་ཁ་དོག་ལྟ་བུར་གྱུར། གཞི་གནས་ཀྱི་བདུད་རྩི་དང་འདྲེས། དངོས་གྲུབ་ཀྱི་ཚུལ་དེ་འོ་ཟངས་ཀྱི་འོ་མ་
ལུད་པ་བཞིན་བུན་ཆིལ་ཆིལ་བྱུང་བ་དེ་ཉིད་བོ་ཟག་ཅུང་ཟད་ཀྱང་མེད་པར་ཁྱེད་རང་རྣམས་ཀྱི་དབུ་གཙུག་ཚངས་པའི་སྒོ་ནས་ཞུགས། འཁོར་ལོ་བཞིའི་གནས་ཐམས་ཅད་གང༌། ལུས་ཀྱི་ཟུངས་
དང་སེམས་ཀྱི་རྟེན་དུ་གྱུར། ྋ ཁྱད་པར་འབྱུང་བ་ས་ཡི་སྙིགས་མས་བསྐྱེད་པའི་ནད་གདོན་དང་ཉོན་མོངས་པ་ཐམས་ཅད་སྦྱངས། ཤ་ཡི་ཁམས་ནས་ཚེ་ཉམས་པ་སོས། ས་ཡི་དྭངས་མས་ལུས་

སྲ་ཞིང་འཐས་པ་གང་གིས་ཀྱང་གཞོམ་པ་དང་གཞིག་པ་མི་ནུས་པ་རི་རབ་རྡོ་རྗེའི་རང་བཞིན་ལྟ་བུ་འཆི་བ་མེད་པ་ཚེ་ཡི་དངོས་གྲུབ་ཐོབ། ཡང་དབང་རྟེན་བུམ་པའི་ལྷ་ཡི་ཐུགས་ཀ་ནས་འོད་ཟེར་སྣ་ལྔ་
ཕྱོགས་བཅུར་འཕྲོས། འོག་གཞི་ཆུ་ཡི་དཀྱིལ་འཁོར། རྒྱ་མཚོ་ཆེན་པོ། ལྷ་ཡུལ་ན་གནས་པའི་རོལ་པའི་མཚོ་བདུན། ཀླུ་ཡུལ་ན་གནས་པ་མ་དྲོས་པའི་མཚོ། སྒྲ་མི་སྙན་གྱི་ཚེ་
ཆུ༑ གངྒཱ། སི་ཏཱ། སིནྡྷུ། པཀྵུ་སོགས་ཆུ་ཀླུང་དེ་དག་ལ་འདུ་བའི་ཆུ་ཀླུང་བྱེ་བ་ཕྲག་བརྒྱ། ཆུ་ཕྲན། ཆུ་མིག ལྡེང་ཀ པད་མཚོ། མཚོ་རྫིང་། ཁྲོན་པ་སོགས། འབྱུང་བ་ཆུ་
ཡི་བཅུད་ཐམས་ཅད་རྡོ་ཁབ་ལེན་གྱིས་ལྕགས་ཀྱི་ཕྱེ་མ་ལེན་པ་ལྟར་འུབ་ཀྱི་བསྡུས། ཕྱག་གི་བུམ་པར་ཐིམ། ཚེ་ཡི་བདུད་རྩི་ཟླ་བ་ཆུ་ཤེལ་གྱི་ཁ་དོག་ལྟ་བུར་གྱུར། གཞི་གནས་ཀྱི་བདུད་རྩི་དང་
འདྲེས་དངོས་གྲུབ་ཀྱི་ཚུལ་དུ་འོ་ཟངས་ཀྱི་འོ་མ་ལུད་པ་བཞིན་བུན་ཆིལ་ཆིལ་བྱུང་བ་དེ་ཉིད་བོ་ཟག་ཅུང་ཟད་ཀྱང་མེད་པར་ཁྱེད་རང་རྣམས་ཀྱི་དབུ་གཙུག་ཚངས་པའི་སྒོ་ནས་ཞུགས། འཁོར་ལོ་བཞིའི་
གནས་ཐམས་ཅད་གང་། ལུས་ཀྱི་ཟུངས་དང་སེམས་ཀྱི་རྟེན་དུ་གྱུར། ཁྱད་པར་འབྱུང་བ་ཆུ་ཡི་སྙིགས་མས་བསྐྱེད་པའི་ནད་གདོན་དང་ཉོན་མོངས་པ་ཐམས་ཅད་སྦྱངས། ཁྲག་གི་ཁམས་ནས་ཚེ་

3|༄༅། །ཉམས་པ་སོས། ཆུ་ཡི་དྭངས་མས་ལུས་སྣུམ་བག་གཟི་བརྗིད་དང་ལྡན་པ། གང་གིས་ཀྱང་སྐམ་པ་དང་འཛད་མི་ཤེས་པ་བདུད་རྩིའི་རྒྱ་མཚོ་ལྟ་བུའི་འཆི་བ་མེད་པ་ཚེ་
དཀོན་
ཡི་དངོས་གྲུབ་ཐོབ། ཡང་དབང་རྟེན་བུམ་པའི་ལྷ་ཡི་ཐུགས་ཀ་ནས་འོད་ཟེར་སྣ་ལྔ་ཕྱོགས་བཅུར་འཕྲོས། འོག་གཞི་མེ་ཡི་དཀྱིལ་འཁོར་ལྷོ་ཕྱོགས་རྟ་གདོང་གི་མེ་རི། རྡོ་རྗེ་ཉི་མ་སྣང་བ་ཆེན་
པོ༑ ཡིད་བཞིན་ནོར་བུ་ཏོག་གི་བློ་གྲོས་སོགས་ནོར་བུ་འོད་ཆགས། བརྡབ་པ་དང་རྩུབ་པ་ལས་མེ་རུ་བྱུང་བ་ནུས་པ་ཐོགས་མེད་ཕྱི་འབྱུང་བ་དཔྱིད་དུ་འབར་བའི་དྲོད། ནང་ལྷ་མིའི་ལུས་དྲོད་
སོགས་སྲོག་གི་རྟེན་དང་ཚེ་ཡི་གསོས་སུ་འགྱུར་བ། འབྱུང་བ་མེ་ཡི་ཁམས་ལ་བརྟེན་ནས་ཚེ་བསྲིང་བར་ནུས་པའི་རོ་བཅུད་ཐམས་ཅད་རྡོ་ཁབ་ལེན་གྱིས་ལྕགས་ཀྱི་ཕྱེ་མ་ལེན་པ་ལྟར་འུབ་ཀྱི་བསྡུས་
ཕྱག་གི་བུམ་པར་ཐིམ། ཚེ་ཡི་བདུད་རྩི་མཚལ་ཞུན་མའི་ཁ་དོག་ལྟ་བུར་གྱུར། གཞི་གནས་ཀྱི་བདུད་རྩི་དང་འདྲེས། དངོས་གྲུབ་ཀྱི་ཚུལ་དུ་འོ་ཟངས་གྱི་འོ་མ་ལུད་པ་བཞིན་བུན་ཆིལ་ཆིལ་བྱུང་
བ་དེ་ཉིད་བོ་ཟག་ཅུང་ཟད་ཀྱང་མེད་པར་ཁྱེད་རང་རྣམས་ཀྱི་དབུ་གཙུག་ཚངས་པའི་སྒོ་ནས་ཞུགས། འཁོར་ལོ་བཞིའི་གནས་ཐམས་ཅད་གང་། ལུས་ཀྱི་ཟུངས་དང་སེམས་ཀྱི་རྟེན་དུ་གྱུར། ཁྱད་

པར་འབྱུང་བ་མེ་ཡི་སྙིགས་མས་བསྐྱེད་པའི་ནང་གདོན་དང་ཉོན་མོངས་པ་ཐམས་ཅད་སྦྱངས། དྲོད་ཀྱི་ཁམས་ནས་ཚེ་ཉམས་པ་སོས། མེ་ཡི་དྭངས་མས་ལུས་དྲོད་བཀྲག་མདངས་རྒྱས་པ་གང་
གིས་ཀྱང་ཟིལ་གྱིས་མི་ནོན་པ་ཉི་མའི་སྙིང་པོ་ལྟ་བུའི་འཆི་བ་མེད་པ་ཚེ་ཡི་དངོས་གྲུབ་ཐོབ། ཡང་དབང་རྟེན་བུམ་པའི་ལྷ་ཡི་ཐུགས་ཀ་ནས་འོད་ཟེར་སྣ་ལྔ་ཕྱོགས་བཅུར་འཕྲོས། འོག་གཞི་རླུང་གི་
དཀྱིལ་འཁོར། མཁའ་ལ་སྤྱོད་པ། གཟའ་སྐར་འདེགས་འདྲེན་གྱི་རླུང༌། གྲང་རིག་བསྐྱེད་པའི་རླུང་། དྲོད་འབེབ་པའི་རླུང་། འཐོར་ཞིང་འབྲལ་བའི་རླུང་། བསིལ་བ་ངང་གིས་སྒྲུབ་པའི་
རླུང་༑ ཡངས་ཤིང་འདེགས་པ། འགུལ་ཞིང་བསྐྱོད་པ་གཡོ་བ། འཛིན་སྡུད་སྨིན་པར་བྱེད་པ།ྋ ལྷ་མི་སོགས་འགྲོ་བའི་ལུས་ལ་གནས་པའི་རླུང་། སྲོག་གི་རྟེན་དང་ཚེ་ཡི་གསོས་སུ་གྱུར་པ་
འབྱུང་བ་རླུང་གི་བཅུད་ཐམས་ཅད་རྡོ་ཁབ་ལེན་གྱིས་ལྕགས་ཀྱི་ཕྱེ་མ་ལེན་པ་ལྟར་འུབ་ཀྱི་བསྡུས། ཕྱག་གི་བུམ་པར་ཐིམ། ཚེ་ཡི་བདུད་རྩི་མརྒད་ཞུན་མའི་ཁ་དོག་ལྟ་བུར་གྱུར། གཞི་གནས་ཀྱི་
བདུད་རྩི་དང་འདྲེས། དངོས་གྲུབ་ཀྱི་ཚུལ་དུ་འོ་ཟངས་ཀྱི་འོ་མ་ལུད་པ་བཞིན་བུན་ཆིལ་ཆིལ་བྱུང་བ་དེ་ཉིད་བོ་ཟག་ཅུང་ཟད་ཀྱང་མེད་པར་ཁྱེད་རང་རྣམས་ཀྱི་དབུ་གཙུག་ཚངས་པའི་སྒོ་ནས་་

༄༅། །ཞུགས། འཁོར་ལོ་བཞིའི་གནས་ཐམས་ཅད་གང་། ལུས་ཀྱི་ཟུངས་དང་སེམས་ཀྱི་རྟེན་དུ་གྱུར། ཁྱད་པར་འབྱུང་བ་རླུང་གི་སྙིགས་མས་བསྐྱེད་པའི་ནད་གདོན་དང་དཀོན་
ཉོན་མོངས་པ་ཐམས་ཅད་སྦྱངས། དབུགས་ཀྱི་ཁམས་ནས་ཚེ་ཉམས་པ་སོས། རླུང་གི་དྭངས་མས་ལུས་ཡངས་ཤིང་གཡོ་བ་སྟོབས་རྩལ་དང་ལྡན་པ་གང་གིས་ཀྱང་བཅིངས་པ་དང་མནན་པར་མི་
ནུས་པ་སྲེད་མེད་ཀྱི་བུ་ལྟ་བུའི་འཆི་བ་མེད་པ་ཚེ་ཡི་དངོས་གྲུབ་ཐོབ། ཡང་དབང་རྟེན་བུམ་པའི་ལྷ་ཡི་ཐུགས་ཀ་ནས་འོད་ཟེར་སྣ་ལྔ་ཕྱོགས་བཅུར་འཕྲོས། ཕྱི་རོལ་སྟོང་གསུམ་ཀུན་ཁྱབ་འབྱུང་བའི་
ནམ་མཁའ་དང༌། ནང་ཁམས་གསུམ་འགྲོ་བ་ཀུན་གྱི་གཞི་རྒྱུད་བདེ་གཤེགས་སྙིང་པོར་གྱུར་པའི་བཅུད་ཐམས་ཅད་རྡོ་ཁབ་ལེན་གྱིས་ལྕགས་ཀྱི་ཕྱེ་མ་ལེན་པ་ལྟར་འུབ་ཀྱི་བསྡུས། ཕྱག་གི་བུམ
པར་ཐིམ། ཚེ་ཡི་བདུད་རྩི་ཨིནྡྲ་ནཱི་ལ་ཞུན་མའི་ཁ་དོག་ལྟ་བུར་གྱུར། གཞི་གནས་ཀྱི་བདུད་རྩི་དང་འདྲེས། དངོས་གྲུབ་ཀྱི་ཚུལ་དུ་འོ་ཟངས་ཀྱི་འོ་མ་ལུད་པ་བཞིན་བུན་ཆིལ་ཆིལ་བྱུང་བ་དེ་ཉིད་བོ་
ཟག་ཅུང་ཟད་ཀྱང་མེད་པར་ཁྱེད་རང་རྣམས་ཀྱི་དབུ་གཙུག་ཚངས་པའི་སྒོ་ནས་ཞུགས། འཁོར་ལོ་བཞིའི་གནས་ཐམས་ཅད་སྦྱངས། ལུས་ཀྱི་ཟུངས་དང་སེམས་ཀྱི་རྟེན་དུ་གྱུར། ཁྱད་པར་འབྱུང་

བ་ནམ་མཁའི་སྙིགས་མས་བསྐྱེད་པའི་ནད་གདོན་དང་ཉོན་མོངས་པ་ཐམས་ཅད་སྦྱངས། སེམས་ཀྱི་ཁམས་ནས་ཚེ་ཉམས་པ་སོས། ནམ་མཁའ་ཀུན་ཁྱབ་དྭངས་མ་ཆེན་པོ་སེམས་ཉིད་སྤྲོས་པ་བྲལ་
བ་དེ་ཁོ་ན་ཉིད་ཀྱི་ངེས་པ་རྙེད་པའི་ཚེ་སྲོག་མི་འགྱུར་བར་བྱས། ཚེ་དང་ལས་དང་བསོད་ནམས་ཟད་འགྱུར་གྱི་ཉེས་པ་མ་ལུས་པ་འཁྲུལ་བྲལ་རང་སར་དག་སྟེ་འཆི་བ་མེད་པའི་ཚེ་ཡི་དངོས་གྲུབ་ཐོབ་
པར་གྱུར་སྙམ་པའི་མོས་པ་མཛོད། བྱས་ལ། ཧྲཱིཿ བུམ་པའི་ངོ་བོ་པདྨ་འོད་འབར་བཞུགས༔ འོད་ཟེར་དཔག་ཡས་ནམ་མཁའ་གང་བར་འཕྲོས༔ ས་ཆུ་མེ་རླུང་བཅུད་རྣམས་རང་མདོག་
གསལ༔ ཤ་ཁྲག་དྲོད་དབུགས་ཉམས་པ་སོར་ཆུད་ནས༔ སླར་ཡང་ཟླ་བ་ཡང་ངོ་ཇི་བཞིན་དུ༔ སྟོབས་རྩལ་ཡོན་ཏན་ཚེ་ཡི་དབང་ཐོབ་ཤོག༔ ཨོཾ་ཨཱཿ ཧཱུྃབཛྲ་གུ་རུ་པདྨ་སིདྡྷི་ཨ་ཡུ་ཥེ་ཧཱུྃ་ཎི་
ཛཿ བཅས་ཀྱི་དབང་བསྐུར། དེའི་གནས་སྐབས་ལུས་ཀྱི་འབྱུང་ལྔ་སྙོམ་ཞིང་བཅུད་སྤེལ། མཐར་ཐུག་རྒྱལ་བའི་གོ་འཕང་འགྲུབ་པའི་སྐལ་པ་ཅན་དུ་བྱས་པའོ༔ གཉིས་པ་སྲིད་དང་ཞི་བའི་ཡོན་
ཏན་བསྡུས་ཞིང་བུམ་བཅུད་ཀྱི་དབང་བསྐུར་བ་ལ་གཉིས་ཀྱི་དང་པོ་ནི། ཡང་དབང་རྟེན་བུམ་པའི་ལྷ་ཡི་ཐུགས་ཀ་ནས་འོད་ཟེར་སྣར་ལྔ་ཕྱོགས་བཅུར་འཕྲོས། ཚངས་པ་དང་བརྒྱ་བྱིན་སོགས་

༄༅། །ལྷ། དགའ་བོ་དང་འཇོག་པོ་སོགས་ཀླུ། ཕྱོགས་དང་འཇིག་རྟེན་སྐྱོང་བ་སོགས་དྲེགས་པ། སྒྲ་མི་སྙན་པ་སོགས་ཚེ་རིང་བའི་གླིང་རྣམས་དང་། ལས་ཀྱི་ས་པ་ཚེ་ཇཱ
ལོ་བརྒྱད་ཁྲི་ཚུན་སྤེལ་བའི་དབང་ཐོབ་པ་འཛམ་བུ་གླིང་པ། འཁོར་ལོས་བསྒྱུར་བའི་རྒྱལ་པོ། རྒྱལ་ཕྲན། དྲང་སྲོང་གྲུབ་པ་རིག་འཛིན། མདོར་ན་ལྷ་མི་འགྲོ་བ་ཀུན་གྱི་ཚེ་དང་བསོད་
ནམས༑ སྟོབས་དང་མངའ་ཐང༌། བདེན་ཚིག་དང་ནུས་མཐུ། བདེ་སྐྱིད་དང་སྙན་གྲགས། ལེགས་པའི་ཡོན་ཏན་ཅི་མཆིས་པ་ཐམས་ཅད་རྒྱ་མཚོ་ཆེན་པོ་ལས་ཆུ་བཅུས་པ་ལྟར་
བསྡུས༑ བུམ་ལྷའི་སྐུ་དང་ཕྱག་གི་བུམ་པར་ཐིམ། ཚེ་ཡི་བདུད་རྩི་དཀར་དམར་འདྲེས་པ་ཨ་ནྲྀ་ཧཱུཾ་སོགས་ཚེ་སྲོག་གི་རྟེན་དུ་རུང་བའི་རྣམ་པ་དང་བཅས་པས་གང་། གཞི་གནས་ཀྱི་བདུད་རྩི་དང་
འདྲེས་དངོས་གྲུབ་ཀྱི་ཚུལ་དུ་འོ་ཟངས་ཀྱི་འོ་མ་ལུད་པ་བཞིན་བུན་ཆིལ་ཆིལ་བྱུང་བ་དེ་ཉིད་བོ་ཟག་ཅུང་ཟད་ཀྱང་མེད་པར་ཁྱེད་རང་རྣམས་ཀྱི་དབུ་གཙུག་ཚངས་པའི་སྒོ་ནས་ཞུགས། འཁོར་ལོ་བཞིའི་
གནས་ཐམས་ཅད་གང༌། ལུས་ཀྱི་ཟུངས་དང་སེམས་ཀྱི་རྟེན་དུ་གྱུར་ཏེ་ཚེ་དང་བསོད་ནམས་ཐམས་ཅད་གོང་ནས་གོང་དུ་འཕེལ་ཞིང་རྒྱས་པ་འཆི་བ་མེད་པའི་ཚེ་ཡི་དངོས་གྲུབ་ཐོབ་པར་

གྱུར༑ ཡང་དབང་རྟེན་བུམ་པའི་ལྷ་ཡི་ཐུགས་ཀ་ནས་འོད་ཟེར་སྣ་ལྔ་པ་འཕྲོས་ཕྱོགས་བཅུའི་ཞིང་གི་རྒྱལ་བ་སྲས་དང་སློབ་མར་བཅས་པ། གསར་རྙིང་རྩ་བརྒྱུད་ཀྱི་བླ་མ། ཡི་དམ་རྒྱུད་སྡེ་བཞི་
ཐེག་པ་རིམ་དགུའི་ལྷ་ཚོགས། གནས་གསུམ་གྱི་མཁའ་འགྲོ་མའི་ཚོགས་དང་བཅས་པ་རྣམས་དང་། ཁྱད་པར་དུ་སྟེང་ཕྱོགས་འཇིག་རྟེན་གྱི་ཁམས་ཡོན་ཏན་དཔག་ཏུ་མེད་པ་ན་བཞུགས་
པའི་དེ་བཞིན་གཤེགས་པ་ཚེ་དཔག་མེད། ནུབ་ཕྱོགས་བདེ་བ་ཅན་ན་བཞུགས་པའི་རྣམ་འདྲེན་རྒྱལ་བ་འོད་དཔག་མེད། འཆི་མེད་རྡོ་རྗེ་ལྷ་མོ། ཕྱག་རྡོར་འཆི་བདག་ཀུན་འཇོམས། གཙུག་ཏོར་
རྣམ་པར་རྒྱལ་མ། རྗེ་བཙུན་སྒྲོལ་དཀར་ཡིད་བཞིན་འཁོར་ལོ་སོགས་ཚེ་ཡི་དངོས་གྲུབ་སྩོལ་བའི་ལྷ་ཚོགས་རྣམས་དང༌། ལྷོ་ཕྱོགས་དཔལ་གྱི་རི་བོ་ན་བཞུགས་པའི་འཆི་མེད་དབང་པོ་ས་ར་ཧ་
དང་༑ ཤ་ཝ་རི་པ། ལྷོ་ནུབ་རྔ་ཡབ་པདྨ་འོད་གླིང་ན་བཞུགས་པའི་ཨོ་རྒྱན་གྱི་སློབ་དཔོན་པདྨ་འབྱུང་གནས་ལ་རང་དང་མི་གཉིས་པའི་ཚེ་ཡི་རིག་འཛིན་གྲུབ་པ་དྲང་སྲོང་མཁའ་འགྲོ་རྒྱ་མཚོའི་
འཁོར་ཚོགས་གྲངས་མེད་པ། ནུབ་ཕྱོགས་སོ་རཏྣ་ན་མཐུ་སྟོབས་ཀྱི་དབང་ཕྱུག་བིརླ་པ། ནགས་ཚལ་དྲ་བ་ཅན་ན་མ་གྲུབ་པའི་རྒྱས་མོ། བྱང་ཕྱོགས་ལྕང་ལོ་ཅན་ན་གསང་བདག་རྡོ་རྗེ་རས་ཆུང་

།གྲགས་པ་ལ་སོགས་པ་འཛམ་བུ་གླིང་སྤྱི་དང༌། ཨོ་རྒྱན་དང་ཤམྦྷ་ལ། གངས་ལྡན་མ་ཧཱ་རྩི་ན་ཆེན་པོ། འཕགས་པའི་ཡུལ། བོད་དང་བོད་ཆེན་པོ་སྟེ་ཡུལ་ཆེན་
ཀ་གང་དང་གང་དུ་བྱོན་ཅིང་འདུལ་ཞིང་མཛད་པའི་དབང་བཅུའི་ནང་ཚན་ནས་ཚེ་ལ་དབང་བའི་རིག་འཛིན་མངོན་དུ་མཛད་པའི་གྲུབ་བརྙེས་བླ་མ་དམ་པའི་ཚོགས་རྣམས་དང་། རྡོ་རྗེ་ཆོས་སྐྱོང་བའི་
སྲུང་མའི་དབང་པོ་ཚེ་ཡི་བར་ཆད་སེལ་ཞིང་ཚེ་ཡི་དངོས་གྲུབ་ལ་མངའ་མཛད་པ། ཚེ་ཡི་གྲུབ་པ་སྟེར་བའི་གྲོགས་དང༌། ཕྲིན་ལས་མྱུར་བ་དང་བཅས་པ་ཐམས་ཅད་གཅིག་ལ་གཅིག་དགྱེས་བཞིན་
འོད་དུ་ཞུ་བའི་རྒྱུན། ཐུགས་རྗེ་དང་བྱིན་རླབས། ཐུན་མོང་དང་མཆོག་གི་དངོས་གྲུབ་རྡོ་རྗེ་ཚེ་ཡི་རང་བཞིན་དེ་ཉིད་སྤྱན་དྲངས་བུམ་ལྷའི་སྐུ་དང་ཕྱག་གི་བུམ་པར་ཐིམ། བདུད་རྩི་འོད་ཟེར་ཁ་དོག་
ལྔ་ལྡན་དུ་གྱུར་པ། གཞི་གནས་ཀྱི་བདུད་རྩི་དང་འདྲེས། དངོས་གྲུབ་ཀྱི་ཚུལ་དུ་འོ་ཟངས་ཀྱི་འོ་མ་ལུད་པ་བཞིན་བུན་ཆིལ་ཆིལ་བྱུང་བ་དེ་ཉིད་བོ་ཟག་ཅུང་ཟད་ཀྱང་མེད་པར། ཁྱེད་རང་རྣམས་ཀྱི་
དབུ་གཙུག་ཚངས་པའི་སྒོ་ནས་ཞུགས། འཁོར་ལོ་བཞིའི་གནས་ཐམས་ཅད་གང་། ལུས་ཀྱི་ཟུངས་དང་སེམས་ཀྱི་རྟེན་དུ་གྱུར།ྋ ལུས་ངག་ཡིད་གསུམ་མི་ཤིགས་པ་མི་འགྱུར་བ། མི་ནུབ་པ་

རྡོ་རྗེ་ཆོས་བདུན་གྱི་རང་བཞིན་རྟག་བརྟན་བདེ་བ་ཆེན་པོ། འཆི་བ་མེད་པ་ཚེ་ཡི་དངོས་གྲུབ་ཀྱི་མཆོག་དམ་པ་ཐོབ་པ་དང༌། མཐར་དབང་རྟེན་གྱི་ལྷ་ཚོགས་འོད་དུ་ཞུ། ཁྱེད་རང་གི་སྤྱི་བོར་
ཞུགས༑ སྙིང་གར་དྭངས་མའི་སྲོག་རྟེན་ལ་ཐིམ་པས། བླ་ན་མེད་པ་གོང་ན་མ་མཆིས་པའི་ཚེ་ཡི་གྲུབ་པ་འདུག་ས་འདི་ཉིད་དུ། ད་ལྟ་ཉིད་དུ་མྱུར་བ་ཉིད་དུ་ཐོབ་པའི་མོས་པ་བརྟན་པོ་མཛོད་
ཅིག ཧྲཱིཿ བུམ་པའི་བདུད་རྩི་པདྨ་འོད་འབར་ཞུ༔ འོད་ཟེར་དཔག་ཡས་ནམ་མཁའ་གང་བར་འཕྲོས༔ རྒྱལ་བ་རབ་འབྱམས་རིགས་གསུམ་མགོན་པོ་དང་༔ འཇིག་རྟེན་ལོངས་སྤྱོད་
མངའ་ཐང་བསམ་མི་ཁྱབ༔ ཟག་བཅས་ཟག་མེད་མཐུ་སྟོབས་ནུས་པ་ཀུན༔ དེང་འདིར་བུ་ལ་ཚེ་ཡི་དབང་ཐོབ་ཤོག༔ ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཨ་ཡུ་ཥེཧཱུྃ་ཎི་ཛཿ བུམ་པས་དབང་བསྐུར་
ཞིང་བུམ་ཆུ་སྦྱིན། དེ་དག་ནི་སྐུ་བུམ་པའི་རིམ་པའོ། །ཐུགས་ཚེ་རིལ་གྱི་དབང་བསྐུར་བ་ནི། ཏྲཾ་ལས་བྱུང་བའི་རིན་པོ་ཆེ་ཡི་སྣོད་དུ་བྷཾ་ཞུ་བ་ལས་གཏོར་མའི་དངོས་པོ་སྨན་བཅུད་དང་སྦྱར་བ་ཚེ་སྤེལ་
བའི་འདོད་ཡོན་གྱི་རྣམ་པ་མ་ཚང་བ་མེད་པ་ཧྲཱིཿ ཡིག་གིས་མཚན་པ། བཞི་བརྒྱ་རྩ་བཞིའི་ནད་སེལ་ཞིང་། སྟོང་ཕྲག་བརྒྱད་ཅུའི་བགེགས་འཇོམས་པ། ཚེ་སྲོག་ལུས་དང་ཉམས་པ་གསོ་ཞིང་

།སླར་མི་ཉམས་པར་ནུས་པའི་བཅུད་ལེན་གྱི་རིལ་བུ་མྱང་བས་ཚེ་ཡི་དངོས་གྲུབ་བསྒྲུབ་པའི་མོས་པ་མཛོད༔ ཧྲཱིཿ སྔོན་བྱོན་དུས་གསུམ་སངས་རྒྱས་ཐམས་ཅད་༄༅།
010 སྒྲུབ་རྫས་རིལ་བུ་འདི་ལ་བརྟེན་ནས་མཛད༔ གུ་རུའི་བྱིན་རླབས་རིལ་བུ་འདུ་འབྲལ་མེད༔ སྐལ་ལྡན་རིགས་ཀྱི་བུ་ལ་ཟས་སུ་བྱིན༔ དམ་རྫས་མ་སྤངས་བཅུད་ལེན་སྙིང་པོར་
ཟ་འཐུང་ལོངས་སྤྱོད་ཚེ་ཡི་དབང་ཐོབ་ཤོག༔ ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཨཱ་ཡུ་ཤེ་ཧཱུྃ་ཎི་ཛཿ རིལ་བུ་སྟེར། དེས་ཐུགས་ཚེ་རིལ་གྱིས་དབང་སོང་ནས་གསུང་ཚེ་ཆང་གི་དབང་བསྐུར་
བ་ནི། ཀཾ་ལས་བྱུང་བའི་ཀ་པཱ་ལ་ཡངས་ཤིང་རྒྱ་ཆེ་བའི་ནང་དུ། དམ་ཚིག་གི་རྫས་མ་ད་ན་སོགས་འབྲུ་བཅུད་རྩ་བརྒྱད་སྟོང་དང་སྦྱར་བ་བསྐྱིལ་བའི་ཁར་ཨོཾ་ཧཱུྃ་ཏྲཾ་ཧྲཱིཿ ཨཱཿ ཞུ་བ་ལས་རིགས་ལྔའི་
རང་བཞིན་གྱི་ཚེ་སྤེལ་བའི་བདུད་རྩི་ཧྲཱིཿ ཡིག་གིས་མཚན་པ་བྱང་ཆུབ་སེམས་ཀྱི་རྒྱུན་ལྗགས་ཐོག་ཏུ་བཞག་ཅིང་མྱོང་བས་རྩ་ཐམས་ཅད་ངྷུ་ཏཱི་དང༌། རླུང་ཐམས་ཅད་ཡེ་ཤེས། ཁམས་ཐམས་ཅད་
༣ ཟག་མེད་ཀྱི་བདེ་བར་སྨིན་ནས་འཆི་བ་མེད་པ་བདེ་ཆེན་ཟུང་འཇུག་དགའ་བཞིའི་རོལ་པ་ཉམས་སུ་མྱོང་བའི་མོས་པ་མཛོད། ཧྲཱིཿ སྔོན་བྱོན་དྲང་སྲོང་རིག་འཛིན་ཐམས་ཅད་ཀྱི༔ ཚེ་སྒྲུབ་བདུད་165
C

རྩི་འདི་ལ་བརྟེན་ནས་མཛད༔ རྒྱལ་བའི་བྱིན་བརླབ་བདུད་རྩིར་འདུ་འབྲལ་མེད༔ སྐལ་ལྡན་རིགས་ཀྱི་བུ་ལ་སྐོམ་དུ་སྦྱིནཿ༔ ཕྱི་ནང་བྱང་སེམས་ཁམས་རྣམས་འཕེལ་ཞིང་རྒྱས༔ བདེ་དྲོད་
རང་འབར་ཚེ་ཡི་དབང་ཐོབ་ཤོག༔ ཨོཾ་ཨཱཿ ཧཱུྃབཛྲ་གུ་རུ་པདྨ་སིདྡྷི་ཨ་ཡུ་ཥེ་ཧཱུྃ་ཎི་ཛཿ དེས་གསུང་ཚེ་ཆང་སྦྱིན། དེས་གསུང་ཚེ་ཆང་གི་དབང་སོང་ནས། ཕྲིན་ལས་རྒྱས་གདབ་ཀྱི་རིམ་པ་
ལ༑ གོ་བགོ་བ་ནི་སྤྱི་བོ་མགྲིན་པ་སྙིང་ག་ཕྲག་པ་གཉིས། པུས་མོ་གཉིས། སོག་ཕྲག་དེ་རྣམས་སུ་རྡོ་རྗེ་རྒྱ་གྲམ་རེ་བཞག་པས། དེ་དག་ལས་མཆེད་དེ་ལུས་རྡོ་རྗེའི་གོ་ཁྲབ་ཀྱི་ཞུ་ལུགས་སུ་
གཡོག་པའི་མོས་པ་མཛོད། བཛྲ་རཀྵ་རཀྵ་ཞེས་བཟླ་བཞིན་རྒྱ་གྲལ་བཀོད། མཐར་ལུས་རྡོ་རྗེའི་གོ་ཁྲབ་ཀྱི་ཞུ་ལུགས་སུ་གཡོགས་ཏེ་ཅིས་ཀྱང་མི་ཚུགས་པའི་རང་བཞིན་དུ་གྱུར། དེ་ནས་དོན་དམ་
མཚན་མེད་ཏིང་འཛིན་ཡེ་ཤེས་ཀྱི་རྒྱ་རིམ་པ་བདུན་གདབ་པ་ནི། ཧྲཱིཿ༔ དང་པོ་ཆོས་ཀྱི་དབྱིངས་ཀྱི་རྒྱ༔ གཉིས་པ་ཐབས་དང་ཤེས་རབ་རྒྱ༔ གསུམ་པ་སྐུ་གསུང་ཐུགས་ཀྱི་རྒྱ༔ བཞི་པ་ཡེ་
ཤེས་བཞི་ཡི་རྒྱ༔ ལྔ་པ་རིགས་ལྔའི་སངས་རྒྱས་རྒྱ༔ དྲུག་པ་བཅོམ་ལྡན་ཐུབ་དྲུག་རྒྱ༔ བདུན་པ་སངས་རྒྱས་རབ་བདུན་རྒྱ༔ ཕྱག་རྒྱ་བདུན་གྱིས་རྒྱས་གདབ་བོ༔ དེ་ལྟར་སྤྲོས་པ་ཀུན་༔

༄༅། །བྲལ་དོན་དམ་འཆི་མེད་བདེ་སྟོང་གིས་རྒྱས་བཏབ་ནས་བདེན་ཚིག་སྨོན་ལམ་བརྗོད་པ་ནི། ༀ་གྲུབ་པར་གྱུར་ཅིག་རྡོ་རྗེའི་སྐུ་ནི་སྐྱེ་འཆི་བྲལ༔ ཚངས་པའི་གསུང་ནི་
སྐྱེ་མེད་རྟག་པ་རྡོ་རྗེའི་གསུང་༔ སྤྲོས་བྲལ་ཐུགས་ནི་དུས་གསུམ་འགྱུར་བ་མེད་པའི་ཐུགས༔ འཆི་མེད་སྐུ་གསུང་ཐུགས་དང་ཡང་དག་ལྡན་པ་ཡི༔ྋ འཆི་མེད་པདྨ་འབྱུང་གནས་འོད་དཔག་
མེད༔ སྐུ་གསུང་ཐུགས་ཡོན་ཕྲིན་ལས་འགྲུབ་གྱུར་ཏེ༔ བདག་ཅག་ཚེ་དང་བསྒྲུབ་པ་མཐར་ཕྱིན་ནས༔ རླབས་ཆེན་འགྲོ་བའི་དོན་ལ་སྤྱོད་པར་ཤོག༔ དེས་ཕྲིན་ལས་རྒྱ་གདབ་ཀྱི་དབང་གི་
རིམ་པ་སོང་ཟིན་ནས། ནམ་མཁར་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་རྡོ་རྗེ་ཚེ་ཡི་ལྷ་ཚོགས་རྣམས་ཀྱིས་བཀྲ་ཤིས་པའི་མེ་ཏོག་འཐོར་ཞིང་བརྟན་པར་བྱིན་གྱིས་
རླབས་པའི་མོས་པ་མཛོད། དུརླས་ཚེ་ནི་འཕེལ་བར་བྱེད་པ་སྟེ། །རྡོ་རྗེ་སེམས་དཔས་ཚེ་ནི་རབ་བསྒྲུབས་ནས། །ཉོན་མོངས་སྐྱེ་ཤི་རྒྱུན་ཆད་གྱུར་པ་ཡིས། །བཀྲ་ཤིས་དེས་ཀྱང་ཚེ་ཡང་འཕེལ་
བར་ཤོག །གི་ཝཾ་དུག་གསུམ་འཇོམས་པ་ནད་ཀྱི་སྨན། །སྨན་མཆོག་ཆོས་ཉིད་རབ་ཏུ་རྟོགས་གྱུར་ནས། །ཉོན་མོངས་ཟུང་རྔུ་མེད་པར་གྱུར་པ་ཡིས། །བཀྲ་ཤིས་དེས་ཀྱང་སྡུག་བསྔལ་དག་

གྱུར་ཅིག །མེ་ལོང་ཡེ་ཤེས་རྒྱ་མཚོ་ཆེན་པོ་ཡིས། །ཡེ་ཤེས་རྒྱ་མཚོ་མཆོག་ཏུ་དག་གྱུར་ཏེ། །རྣམ་དག་ཆོས་ལ་ཐོགས་མེད་ལོངས་སྤྱོད་པ། །བཀྲ་ཤིས་དེས་ཀྱང་སྒྲིབ་པ་དག་གྱུར་ཅིག e
ནི་ཀུན་གྱི་སྙིང་པོར་གྱུར་པ་སྟེ། །སྙིང་པོ་རྣམ་དག་ཡེ་ཤེས་མཆོག་རྟོགས་ནས། །ཡོན་ཏན་ཀུན་གྱི་དབྱིངས་སུ་གྱུར་པ་ཡིས། །བཀྲ་ཤིས་དེས་ཀྱང་དུག་གསུམ་ཞི་གྱུར་ཅིག །བིལ་བ་རྒྱུ་རྐྱེན་
འབྲས་བུར་བཅས་པའི་ཆོས། །འཇིག་རྟེན་འཇིག་རྟེན་འདས་པའི་སྤྱོད་པ་ཀུན། །བྱང་ཆུབ་སྙིང་པོ་མཆོག་ཏུ་དག་གྱུར་ཏེ། །བཀྲ་ཤིས་དེས་ཀྱང་དོན་ཀུན་འགྲུབ་པར་ཤོག །དུང་ནི་ཆོས་ཀྱི་སྒྲ
རྣམས་སྒྲོགས་པའི་ཚུལ། །ཡེ་ཤེས་རྒྱ་མཚོ་ཉིད་དུ་དག་གྱུར་ཏེ། ཆོས་རྣམས་མ་ནོར་ཡོངས་སུ་སྟོན་པ་ཡི། །བཀྲ་ཤིས་དེས་ཀྱང་ཚིག་ལ་དབང་ཐོབ་ཤོག །ལི་ཁྲིད་དམར་པོ་དབང་གི་རང་
བཞིན་ཏེ། །ཆོས་རྣམས་མ་ལུས་དབང་དུ་བསྡུས་ནས་ཀྱང༌། །ཆོས་ཀྱི་རྒྱལ་སྲིད་རབ་ཏུ་བརྟན་གྱུར་པའི། །བཀྲ་ཤིས་དེས་ཀྱང་ཁྱེད་སྲིད་བརྟན་གྱུར་ཅིག །ཡུངས་དཀར་རྡོ་རྗེའི་རིགས་ཏེ་
ཐམས་ཅད་དུ། །བགེགས་རྣམས་མ་ལུས་འཇོམས་པར་བྱེད་པ་ཡིས། །མཐུ་སྟོབས་ཡོན་ཏན་ཕུན་སུམ་ཚོགས་གྱུར་པའི། །བཀྲ་ཤིས་དེས་ཀྱང་བགེགས་རྣམས་ཞི་གྱུར་ཅིག །འཇིག་རྟེན་༔

།འདྲེན་པའི་གཙོ་བོ་ཚེ་དཔག་མེད། །དུས་མི་འཆི་བ་མ་ལུས་འཇོམས་མཛད་པ། །མགོན་མེད་སྡུག་བསྔལ་གྱུར་པ་རྣམས་ཀྱི་སྐྱབས། །སངས་རྒྱས་ཚེ་དཔག་མེད་ཀྱི་༄༅།
བཀྲ་ཤིས་ཤོག །བྲག་ཕུག་མ་ར་ཏི་ཀའི་ཀེའུ་ཚང་དུ༔ འཆི་མེད་ཚེ་ཡི་རིག་འཛིན་བསྒྲུབས་པའི་ཚེ༔ མགོན་པོ་ཚེ་དཔག་མེད་ཀྱི་བྱིན་གྱིས་བརླབས༔ སྐྱེ་འཆི་མེད་པ་རྡོ་རྗེའི་ལུས་སུ་
གྱུར༔ འཆི་མེད་པདྨ་འབྱུང་གནས་བཀྲ་ཤིས་ཤོག །ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང་། །ཉིན་མཚན་རྟག་ཏུ་བདེ་ལེགས་པ། །དཀོན་མཆོག
བཅོ་ལྔ་
གསུམ་གྱི་བཀྲ་ཤིས་ཤོགྋ།བགེགས་རིགས་སྟོང་ཕྲག་བརྒྱད་སོགས། བསྟན་པའི་དཔལ་གྱུར་བླ་མའི་སོགས། དཔོན་སློབ་མི་འབྲལ་ལྷན་ཅིག་འཛོམ། །སྐུ་ཚེ་མི་འགྱུར་སྲ་ཞིང་བརྟན། །ཇ་
བཟང་བཞེས་སྤྲོ་རྒྱུན་མི་འཆད། །སྐྱིད་ལ་ཆོས་འཕེལ་བཀྲ་ཤེས་ཤོག །ཤིས་པ་བརྗོད་པས་དགེ་ལེགས་སུ་བྱའོ།། དེ་ལྟར་རྣམས་ཀྱིས་ཡང་ཟབ་དཀོན་མཆོག་སྤྱི་འདུས་ཀྱི་ཚེ་སྒྲུབ་ལྕགས་ཀྱི་རི་བོའི་སྨིན
བྱེད་ཀྱི་དབང་བསྐུར་གཏེར་གཞུང་རྩ་བའི་དབང་ཆོག་ལ་བརྒྱུད་ལྡན་བླ་མ་དམ་པ་རྣམས་ཀྱི་ཞལ་ལུང་མཚམས་སྦྱོར་གྱི་སྤྲོས་པས་བརྒྱན་པ་ལེགས་པར་ཕུལ་གྲུབ་པ་ཡིན་པས། རྡོ་རྗེ་ཐེག་པའི་དམ

ཚིག་སྤྱི་དང༌། ཁྱད་པར་ཚེ་ཡི་དངོས་གྲུབ་སྒྲུབ་པའི་ཉེ་རྒྱུ་དམ་ཚིག་གི་རིམ་པ་རྣམས་མི་ཉམས་པར་བསྲུང་སྙམ་པས་འདིའི་རྗེས་ཟློས་མཛོད། གཙོ་བོའི་ཇི་ལྟར་བཀའ་སྩལ་པ། །དེ་དག་ཐམས་
ཅད་བདག་གིས་བགྱི། །ལན་གསུམ། དབང་བསྐུར་ལེགས་པར་ཐོབ་པའི་སྐུ་དྲིན་གཏང་རག་གི་ཡོན་དུ་མཎྜལ་ཞིག་འབུལ་མཛོད། ས་གཞི་སྤོས་ཆུས་སོགས། སླར་ཡང་ལུས་ལོངས་སྤྱོད་དུས་
གསུམ་དགེ་ཚོགས་རྒྱ་མཚོ་དང་བཅས་པ་འབུལ་བས་ཆ་ཤས་ནས་ལོངས་སྤྱོད་པར་གསོལ་བ་འདིའི་རྗེས་ཟློས་མཛོད། དེང་ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་
ན༑ །ཁྱེད་ཀྱི་སློབ་མར་བཟུང་བ་ཡིས། །ཆ་ཡིས་ཀྱང་ནི་བསྐྱེད་དུ་གསོལ། །དེ་ལྟར་གྱི་དབང་བསྐུར་ཟབ་མོ་ལེགས་པར་བགྱིས་ཤིང་ཐོབ་དུས་ཀྱི་དགེ་བའི་རྩ་བ་ཐམས་ཅད་མཁའ་ཁྱབ་ཀྱི་
སེམས་ཅན་ཐམས་ཅད་ཀྱི་དོན་དུ་བསྔོ་བ་འདི་བཞིན་དུ་མཛད་པར་ཞུ། བསོད་ནམས་འདི་ཡིས་ཐམས་ཅད་གཟིགས་པ་ཡི། །ཐོབ་ནས་ཉེས་པའི་དགྲ་རྣམས་ཕམ་བྱས་ནས། །སྐྱེ་རྒ་ན་འཆིའི་རྦ་
རླབས་འཁྲུགས་པ་ཡི། །སྲིད་པའི་མཚོ་ལས་འགྲོ་བ་སྒྲོལ་བར་ཤོག །ཅེས་བརྗོད་ནས་སློབ་མ་རྣམས་རང་གནས་གྱིས། སློབ་དཔོན་གྱི་ལྷག་གཏོར་ནས་བརྩམ། ཆད་མདོ། བསྟན་སྐྱོང་། སླར་ཡང་ཚེ་ཡི་བཟླས་པ་དབང་

།དང་དངོས་གྲུབ་ལེན་པ་བསྡུ་རིམ་རྗེས་ཆོག་དཀྱུས་ལྟར་བྱའོ། །མ་བརྟགས་ཉམས་དགའི་སྣང་བ་རིང་སྤངས་ནས། །བརྟགས་པ་བདེན་པ་དོན་དམ་ངེས་པ་མཆོག །སྒོམ་བཙོན་སྙེམས་འཆང་ལས་བརྒལ་རང་
བྱུང་དབྱིངས། །འཆི་མེད་གདོད་མའི་ངོ་བོའི་ཉེ་ལམ་བགྲོད། སྔ་འགྱུར་ཡང་ཟབ་བླ་མའི་སྒྲུབ་ཐབས་ནི། །བཀའ་གཏེར་དག་སྣང་ལས་བྱུང་མང་ན་ཡང༌། །སྙིང་པོར་དྲིལ་བ་སྤྱི་འདུས་ཚེ་སྒྲུབ་འདི། །ཉམས་ལེན་སུས་བསྟེན་འཆི་མེད་རིག་འཛིན་
འགྲུབ༑ །དེ་ཕྱིར་དབང་གིས་མ་སྨིན་མཆོག་ལམ་རིགས། །མདོ་ཙམ་འཆད་པས་དབང་དོན་ངོ་འཕྲོད་དཀའ། །ཚེ་ཡི་དམིགས་གནད་ལྷུག་པར་བཀྲོལ་བ་ཡི། །དབང་བསྐུར་དོན་དྲིལ་འདི་ལ་འབད་པར་རིགས། །ཞེས་ཡང་ཟབ་དཀོན་མཆོག་སྤྱི་
འདུས་ཀྱི་ཚེ་དབང་གི་མཚམས་སྦྱོར་འདི་བཞིན་ཚེ་སྒྲུབ་ཀྱི་དམིགས་རྐང་སོགས་ལ་ཕན་པ་བཅས་རྒྱས་ཚང་དུ་སྤེལ་བ་ཞིག་དགོས་ཞེས། ཆབ་མདོ་བྱམས་པ་གླིང་གི་ལྕགས་ར་རྡོ་རྗེ་འཛིན་པ་ཆེན་པོའི་ཞལ་སྔ་ནས་རྡོ་རྗེའི་གསུང་གི་དབུགས་དབྱུང་བའི་
བསྐུལ་མ་མཛད་པ་དང༌། ངེས་གསང་དོན་གྱི་སློབ་མ་སྒྲུབ་སྤྲུལ་ཕྲིན་ལས་རྒྱ་མཚོས་ཀྱང་སྔ་ནས་གསུངས་ནན་སྟབས། མདོ་ཁམས་པའི་མཚན་གྱི་བྱིན་རླབས་ཐོབ་པ། སྒྲུབ་རྒྱུད་ཉི་མ་ཕྱོགས་ལས་རྣམ་པར་རྒྱལ་བའི་མིང་ཅན་གྱིས་སྤེལ་བ་
འདིས༑ བསྟན་འཛིན་གྱི་སྐྱེས་བུ་མཆོག་རྣམས་བསྐལ་བརྒྱར་ཞབས་པད་བརྟན་ཅིང་། ཡིད་ཅན་ཐམས་ཅད་ཚེ་ཡི་དཔལ་ལ་དབང་འབྱོར་བའི་རྒྱུར་གྱུར་ཅིག །མངྒ་ལཾ།།
172 (B)

BlankPageAsPerOriginalDocument
172(B)

༄༅། །ཡང་ཟབ་དཀོན་མཆོག་སྤྱི་འདུས་ཀྱི་ཚེ་དབང་གི་བཤད་པ་མདོར་བསྡུས་ཞིག་ཡོད།།

2། །དུས་གསུམ་རྒྱལ་བ་ཀུན་གྱི་ཐུགས་རྗེའི་གཏེར། །རང་བྱུང་མཚོ་སྐྱེས་ཚེ་བདག་པདྨ་ལ། །གུས་པས་བཏུད་ནས་ཚེ་དབང་
བསྐུར་བའི་ཚུལ། །དབང་བཤད་མཚམས་སྦྱོར་མང་ཉུང་འཚམས་པ་བྲི། །འདིར་ཡང་ཟབ་དཀོན་མཆོག་སྤྱི་འདུས་ཀྱི་ཚེ་དབང་བསྐུར་ཚུལ་ཆོ་གའི་རིམ་
པ༑ དབང་སྒྲུབ་བྱེད་ཚུལ་རྣམས་རྗེ་གོང་མས་མཛད་གནང་བ་དེ་དོན་དང་། ཚེ་དབང་བྱེད་ཚུལ་དངོས་གཞི་ཡང་ཕལ་ཆེར་དེས་འཐུས་པར་འདུག་ཀྱང་174
འགོའི་དབང་གི་བཤད་པ་དེ་ལས་རྒྱས་ཙམ་མཛད་ཀྱང་ལེགས་པས་འདིར་ཕྱོགས་སམ་དཔེ་མཚོན་འགོད་པར་བྱ་ལ། གཞན་ནི་སྐབས་དང་བསྟུན་ལ་དོན་

།དང་འབྲེལ་བའི་ལེགས་བཤད་རྒྱས་བསྔས་མཁྱེན་རབ་ཡངས་པོས་རྣམ་པར་དཔྱད་དགོས་སོ་ཞེས་གསོལ་ནས། སློབ་མ་༄༅།
རྣམས་ལ་ཁྲུས་བཏང་། བགེགས་བསྐྲད་བསྲུང་འཁོར་སྒོམ་པ་གཞུང་བཞིན་སོང་ནས་འདི་ལྟར་གླེང་བར་བྱ་སྟེ། ནམ་མཁའ་དང་མཉམ་པའི་འགྲོ་ཚོགས་
175འཆི་མེད་རྒྱལ་བ་ཚེ་འོད་དཔག་ཏུ་མེད་པའི་གོ་འཕང་ལ་འགོད་པར་བྱ། དེའི་ཆེད་དུ་ཡང་ཟབ་དཀོན་མཆོག་སྤྱི་འདུས་ཀྱི་ཚེ་དབང་ཟབ་མོ་གསན་སྙམ་དུ་
ཡིད་རྩེ་གཅིག་གུས་པས་གསན་འཚལ། དེ་ཡང་རྒྱལ་བ་རྣམས་ཐབས་ལ་མཁས་པས་གདུལ་བྱའི་བློ་དང་བསྟུན་པའི་ཐེག་ཚུལ་དཔག་ཏུ་མེད་པ་བསྟན་པ་

ནི་དགོངས་པ་ལུང་སྟོན་ཞེས་བྱ་བ་རྣལ་འབྱོར་ཆེན་པོའི་རྒྱུད་ལས། རྟོག་པ་མེད་ཅིང་འཁྲུག་མེད་པ། །ཡིད་འོང་རྡོ་རྗེའི་ཚིག་གཅིག་པུ། །གདུལ་བྱའི་བསམ་པའི་དབང་གིས་ནི། །བྱེ་བྲག་མང་
པོར་འགྱུར་བ་ཡིན། །ཅེས་གསུངས་པ་དང་མཐུན་པར་གདུལ་བྱ་དབང་པོ་དམན་འབྲིང་ཆེས་མཆོག་གསུམ་པོ་རེ་རེ་ལ་ཡང་གསུམ་གསུམ་དུ་འགྱུར་བས་ཐེག་པ་རིམ་པ་དགུར་བཞེད་པ་ཡིན་
ཏེ༑ དབང་པོ་དམན་པ་གསུམ་ལ་ཉན་ཐོས་རང་རྒྱལ། བྱང་ཆུབ་སེམས་དཔའི་ཐེག་པ་གསུམ་དང༌། འབྲིང་པོ་གསུམ་ལ། ཀྲི་ཡ། ཨུ་པ། ཡོ་ག་གསུམ་དང༌། རྣོན་པོ་གསུམ་
ལ༑ མ་ཧཱ། ཨནུ། ཨ་ཏི་གསུམ་གསུངས་པས་ཐེག་ཚུལ་དགུར། སྒྲ་ཐལ་འགྱུར་ལས། རིམ་དགུ་བློ་དང་བསྟུན་ནས་ཀྱང༌། །གསུངས་པའི་དགོངས་དོན་ཡིན་ཅིང་དེ་ལས་འདིར་
གསང་ཆེན་རྡོ་རྗེའི་སྙིང་པོ་ཨ་ཏི་ཡོ་གར་གཏོགས། དེ་ལ་བཀའ་གཏེར་གྱི་བརྒྱུད་ཚུལ་མང་དུ་ཡོད་པ་དང་བསྟུན་པའི་གདམས་ངག་ཆོས་ཚུལ་ཇི་སྙེད་བཞུགས་ཀྱང༌། ད་ལམ་འདིར་སྐབས་སུ་
བབས་པ་ནི་ཚེ་བསྲིང་བའི་ཐབས་ཀྱི་འཇུག་སྒོ་དབང་གི་ལས་རིམ་འདི་ལྟ་སྟེ། རང་ཅག་དལ་འབྱོར་གྱི་ལུས་རྟེན་དམ་པའི་ཆོས་སྒྲུབ་ཏུ་ཡོད་པའི་སྐལ་བ་ཅན་འདི་ཉིད་ཡུན་རིང་དུ་གནས་པའི་ཐབས་ ྃ

།ཚུལ་འདིར་ཐོག་མ་ནས་འབད་དགོས། དེ་ཡང་ཚེ་དབང་འདི་ཉིད་ཀྱི་བརྒྱུད་ཚུལ་ལོ་རྒྱུས་ཀྱི་དབང་དུ་བྱས་ན་མཆོག་ཏུ་གྱུར་པའི་གཏམ་འདི་ལྟ་བུ་ཡོད་དེ། མི་མཇེད་ཇཱ༅།
འཇིག་རྟེན་གྱི་ཞིང་འདིར་སྟོན་མཆོག་ཤཱཀྱ་ཐུབ་པ་མྱ་ངན་ལས་འདས་ནས་ལོ་ནི་བཞི་གཉིས་ལོན་པ་ན།ྋ ཨོ་རྒྱན་དྷ་ན་ཀོ་ཥའི་མཚོ་དབུས་པདྨ་འདབ་འབུམ་གེ་སར་རྒྱས་པའི་དབུས་སུ་འོད་དཔག་
མེད་ལ་སོགས་པའི་ཕྱོགས་བཅུའི་རྒྱལ་བ་ཐམས་ཅད་ཀྱི་ཐུགས་ཀྱི་འོད་ཟེར་ལས་སྤྲུལ་པ་རྒྱལ་བ་བདག་ཉིད་ཆེན་པོ་པདྨ་འབྱུང་གནས་བྱོན་ཏེ། བླ་མེད་དོན་རྫོགས་འདུས་པའི་རྒྱུད་ལས་རྒྱས་པར་
ཐུབ་པས་འདི་ལྟར་གསུངས་ཏེ། ང་ནི་མྱ་ངན་འདས་འོག་ཏུ། །ལོ་ནི་བཅུ་རུ་གཉིས་ཆད་ན། །འཇིག་རྟེན་ཀུན་ལས་རྒྱལ་བ་མཆོག །ཨོ་རྒྱན་ཡུལ་དུ་ང་ཉིད་འབྱུང༌། །པདྨ་འབྱུང་གནས་ཞེས་
བྱ་བ། །པདྨ་ལས་ནི་འབྱུང་བར་འགྱུར། །གསང་སྔགས་སྟོན་པར་ངས་ལུང་བསྟན། །ཅེས་གསུངས་པ་ལྟར་རྒྱལ་བ་ཉིད་པདྨ་འབྱུང་གནས་ཀྱི་སྐར་སྤྲལ་པ་ཨོ་རྒྱན་ཕོ་བྲང་ཐོར་ཅོག་དགུ་ལྡན་དུ་
༈ རྒྱལ་པོ་ཨིནྡྲ་བོ་དྷིས་སྤྱན་དྲངས་རང་གི་སྲས་སུ་བཟུང༌། རྒྱལ་སྲིད་ཆོས་བཞིན་དུ་བསྐྱངས་ཏེ་ཡུལ་ཁམས་ཐམས་ཅད་སྨིན་གྲོལ་ལ་བཀོད། མཚན་པདྨ་རྒྱལ་པོར་གྲགས། སླར་རྒྱལ་སྲིད་

སྤངས་ཏེ་གསང་སྔགས་ཀྱི་སྤྱོད་པ་མཛད། སྦྱོར་སྒྲོལ་དབང་སྡུད་ཀྱི་སྒྲུབ་པས་མ་མོ་མཁའ་འགྲོ་ཐམས་ཅད་དབང་དུ་བསྡུས་པས་ཤནྟ་རཀྵི་ཏར་ཡང་གྲགས། གཞན་ཡང་འཕགས་པ་ཀུན་དགའ་
བོ་ལས་རབ་ཏུ་བྱུང་ཞིང༌། སློབ་དཔོན་པྲ་བྷ་ཧ་ཏི་སོགས་ལས་ཡོ་ག་གསུམ་གྱི་ཆོས་རྣམས་གསན། དེ་ནས་བཤད་པའི་ཤེས་བྱ་ཐམས་ཅད་མངོན་དུ་གྱུར་ཅིང་གཟིགས་པས་ཤཱ ཀྱ་སེངྒེ་ཞེས་
བྱ༑ རིག་པའི་གནས་ཐམས་ཅད་ལ་མ་རྨོངས་པར་སྦྱངས་ཞིང༌། རྡོ་རྗེ་སེམས་དཔའ་དང་རིག་འཛིན་གྲུབ་ཐོབ་མང་པོའི་སྤྱན་སྔར་བྱོན་ཏེ་དབང་དང་གདམས་པ་གསན་དེའི་ཚེ་མཁས་པ་བློ་ལྡན་
མཆོག་སྲེད་དུ་གྲགས། གནས་ཆེན་པོ་བརྒྱད་དུ་དཔའ་བོའི་ཚུལ་བཟུང་། རིག་འཛིན་བརྒྱད་དང་བཀའི་བགྲོ་བ་མཛད། བརྟུལ་ཞུགས་སྤྱོད་པའི་རྣལ་འབྱོར་པ་སྟེ། གུ་རུ་ཉི་མ་འོད་ཟེར་
གྲགས་ལ། ལྷག་པར་བྲག་ཕུག་མ་ར་ཏི་ཀའི་ཀེ་ཚང་དུ་འཆི་མེད་ཀྱི་ཚེ་སྒྲུབ་པས་འགྲུབ་སྟེ་ནམ་མཁའ་ཇི་སྲིད་སྐྱེ་འཆི་མི་སྟོན་པར་རྡོ་རྗེའི་སྐུར་བཞུགས་པས་འཆི་མེད་པདྨ་འབྱུང་གནས་སུ་མཚན
རྔ་སྒྲ་རྒོད་པ་དང་། ཟ་ཧོར་གྱི་རྒྱལ་ཁམས་རྫུ་འཕྲུལ་གྱིས་བཏུལ་ཅིང༌།ྋ པཎ་ཆེན་ལྔ་བརྒྱའི་དབུས་ན་སྨྲ་བའི་སེངྒེ་ལྟ་བུར་གྱུར་པས་པཎ་ཆྀན་པདྨ་སམྦྷ་ཝར་གྲགས། མ་ག་དྷར་མུ་སྟེགས་ཀྱི་སྟོན་༩

།པ་ལྔ་བརྒྱ་རྩོད་པས་བཏུལ་ངན་སྔགས་ཀྱི་བདག་པོར་ཕྱག་སོར་གྱི་རྩེ་ལས་ཐོག་འཕངས་ཏེ་བསྒྲལ་བས་འཕགས་པ་སེང་གེ་སྒྲ་སྒྲོག་ཏུ་གྲགས། བལ་ཡུལ་ཡང་ལེ་ཤོད་རྫ༄༅།
དུ་ཡང་ཕུར་སྦྲགས་མའི་སྒྲུབ་པ་མཛད་དེ་ཕྱག་རྒྱ་ཆེན་པོ་མཆོག་གི་དངོས་གྲུབ་བརྙེས་ཚུལ་བསྟན། བོད་ཡུལ་འདིར་མངའ་བདག་རྒྱལ་པོ་ཁྲི་སྲོང་ལྡེའུ་བཙན་གྱིས་གཙུག་ལག་ཁང་བཞེངས་པ་
དང་༑ དམ་པ་ཆོས་ཀྱིས་སྲོལ་རྒྱ་ཆེར་གཏོད་པར་དགོངས་ཀྱང་བོད་ཀྱི་ལྷ་འདྲེ་གདུག་པ་ཅན་གྱིས་དེ་ལྟར་མཛད་དུ་མ་སྟེར་བར་མཁན་ཆེན་བྱང་ཆུབ་སེམས་དཔའ་དང་མངའ་བདག་བཀའ་བགྲོས་
ཏེ༑ རྒྱ་གར་ནས་སློབ་དཔོན་ཆེན་པོ་སྤྱན་དྲངས། སློབ་དཔོན་ཆེན་པོས་ཀྱང་མངའ་རིས་སྟོད་ནས་བྱང་ལམ་སོགས་མ་ངེས་པར་བྱོན་ཏེ། བོད་ཀྱི་འདྲེ་སྲིན་གདུག་པ་ཅན། གནོད་སྦྱིན་གཏུམ་པོ་
མ་རུངས་པའི་རིགས་སུ་གནས་པ་ཐམས་ཅད་བཏུལ་ཅིང་དམ་ལ་བཏགས། བཀའ་འབངས་བགྱིད་པར་རྩིས་ལ་ཕབ་སངས་རྒྱས་ཀྱི་བསྟན་པ་སྐྱོང་ཞིང་བསྲུང་བར་ཆད་བྱས་ཏེ་དཔལ་གྱི་བསམ་
༈ ཡས་བཞེངས་རབ་ཏུ་གནས་པ་མཛད་དེ་བོད་ཁམས་བདེ་བ་ལ་བཀོད། བསམ་ཡས་མཆིམས་ཕུའི་བྲག་དམར་ཀེའུ་ཚང་དུ་སྒྲུབ་པ་ཆེན་པོ་བཀའ་བརྒྱད་ཀྱི་དཀྱིལ་འཁོར་ཞལ་ཕྱེས་ལས་ཅན་གྱི་རྒྱལ་

པོ་རྗེ་འབངས་སྨིན་པར་མཛད། གསང་སྔགས་འབྲས་བུའི་ཐེག་པ་ཤིན་ཏུ་རྒྱས་པར་མཛད་པར་དགོངས། ཡེ་ཤེས་ཀྱི་མཁའ་འགྲོ་མ་མཚོ་རྒྱལ་གཟུངས་མར་བསྟེན། སྟག་ཚང་སེང་གེ་བསམ་
འགྲུབ་དུ་གདུག་པའི་བདུད་དང་དམ་སྲི་ཐམས་ཅད་བཏུལ། བོད་ཀྱི་གནས་ཆེན་གངས་བྲག་ཐམས་ཅད་དུ་གཏེར་ཆེན་དུ་མ་སྦས་ཏེ་མ་འོངས་པའི་སེམས་ཅན་སྐལ་བར་ལྡན་པ་ཐམས་ཅད་ཀྱི་སྤྱོད་
ཡུལ་དུ་བཀའ་དྲིན་མཛད་པས་རྡོ་རྗེ་གྲོ་ལོད་རྩལ་ཞེས་གྲགས། བོད་ཀྱི་རྗེ་འབངས་ཕྱི་རབས་ཐམས་ཅད་ལ་ཐུགས་རྗེ་ཆེན་པོས་རྗེས་སུ་འཛིན་པའི་ཐབས་ཚུལ་དཔག་མེད་མཛད་ཅིང་། དུས་སྐབས་
ཀུན་ཏུ་ཐུགས་རྗེས་སྐྱོང་བར་མཛད་ཅིང་གང་ལ་གང་འདུལ་གྱི་སྤྲུལ་པ་དཔག་མེད་དུ་སྟོན་པ་ནི། བོད་ཡུལ་འདིར་སངས་རྒྱས་ཀྱི་བསྟན་པ་འཛིན་པའི་སྐྱེས་ཆེན་པཎ་གྲུབ་ཐམས་ཅད་ཀྱང༌། སློབ་
དཔོན་ཆེན་པོ་འདི་ཉིད་ཀྱི་སྤྲུལ་པ་ཁོ་ནར་གདོན་མི་ཟ་བས་དེས་ན་རང་ཅག་བོད་འབངས་ཀུན་ལ་སློབ་དཔོན་ཆེན་པོ་འདི་ལྟ་བུའི་བཀའ་དྲིན་གཞལ་བར་ག་ལ་ནུས། ཇི་སྐད་དུ། ནངས་རེ་དགོངས་
རེ་བོད་ཀྱི་དོན་ལ་འབྱོན། ྋ།ཉི་ཟེར་འཆར་སྡུད་མདངས་ལ་ཆིབས་ཏེ་འབྱོན། །ཡར་ངོ་ཚེས་བཅུའི་དུས་སུ་དངོས་སུ་འབྱོན། །ཞེས་ཞལ་གྱིས་འཆེས་པ་ལྟར་སྐལ་ལྡན་ལས་ཅན་རྣམས་ཀྱི་མདུན་དུ་༔

།བྱོན་ཏེ་སྨིན་གྲོལ་གྱི་ཐུགས་རྗེ་མཛད་པ་སོགས་རྒྱལ་བའི་འཕྲིན་ལས་བསམ་གྱིས་མི་ཁྱབ་པ་སྟེ་རྣམ་པར་ཐར་པ་ཐམས་ཅད་སངས་རྒྱས་ཀྱི་གཟིགས་པ་འབའ་ཞིག་ལས་༄༅།དཀོན་
སུས་ཀྱང་མི་དཔོག་པར་གསུངས་ཤིང་། མདོར་བསྡུ་ན། དུས་གསུམ་མཁྱེན་པ་སློབ་དཔོན་པདྨ་འབྱུང༌། །ཕྱི་རྒྱུད་དག་པ་སྤྲུལ་སྐུའི་བསྟན་པ་འཛིན། ༑ནང་རྒྱུད་དག་པ་ལོངས་སྐུའི་བསྟན་པ་
འཛིན༑ །གསང་རྒྱུད་དག་པ་ཆོས་སྐུའི་བསྟན་པ་འཛིན། །ཅེས་མཁའ་འགྲོའི་གཙོ་མོ་ཡེ་ཤེས་མཚོ་རྒྱལ་གྱིས་བཞེད་པ་ལྟར།” བསྟན་པ་འཛིན་ཚུལ་ནི་རབ་འབྱམས་རྒྱལ་བ་ཀུན་དང་ཐ་མི་དད་
པའི་གསང་བ་མི་ཟད་པ་རྒྱན་གྱི་བཀོད་པ་སྟོན་པ་ཡིན་ནོ། །དེ་ལྟར་ཨུ་རྒྱན་སློབ་དཔོན་ཆེན་པོ་འདི་ཉིད་ཀྱིས་ཕྱིས་རབས་ཀྱི་རྗེས་འཇུག་སྐལ་ལྡན་ལས་ཅན་དག་ལ་ཕན་པའི་སླད་དུ་ཚེ་སྒྲུབ་ཀྱི་རིགས་
གཏེར་ཁ་མང་པོར་རྒྱས་བཏབ་པ་ལས། ད་ལམ་འདི་ནི་ཡང་ཟབ་དཀོན་མཆོག་སྤྱི་འདུས་ཀྱི་ནང་ཚན་ཚེ་སྒྲུབ་ལྕགས་ཀྱི་ཕོ་བྲང་ཞེས་བྱ་བ། གཏེར་སྟོན་ཆེན་པོ་རིག་འཛིན་འཇའ་ཚོན་སྙིང་པོས་ཟབ་
༼གཏེར་ནས་སྤྱན་དྲངས་པའི་བྱིན་རླབས་རྨད་དུ་བྱུང་བ་གཏེར་སྟོན་ཉིད་ནས་གུ་རུའི་ལུང་ཟིན་གྱི་སྐྱེས་ཆེན་དམ་པ་གཅིག་ནས་གཅིག་ཏུ་བརྒྱུད་པ་ལས་འོངས་ཏེ་བདག་ཅག་གི་རྩ་བའི་བླ་མའི་བར་དུ་

བརྒྱུད་པ་ཡིན་བརྒྱུད་པ་དེ་ལྡན་གྱི་དབང་བསྐུར་བ་བགྱིད་པ་ལ་སློབ་དཔོན་གྱི་བྱ་བ་རྣམས་སྔོན་དུ་གྲུབ། ཁྱེད་རང་རྣམས་ཀྱི་ངོ་སྐལ་དུ་གྱུར་པ་ལ། ཐོག་མར་སྐྱབས་འགྲོ་སེམས་བསྐྱེད་ཀྱི་སྡོམ་པ་
ལེན་སྙམ་པས་སོགས་རྗེ་གོང་མས་མཛད་པའི་གཞུང་ལྟར་གནང་ངམ། ཡང་སྐྱབས་འགྲོ་སེམས་བསྐྱེད་ལ་ཡང་རྒྱས་སྤྲོས་གནང་ཚེ་དེ་བཞིན་རྒྱས་བསྡུས་དབྱེ་བསྡུ་མཛད་ནས་དབང་གཞུང་དངོས་
གཏེར་གཞུང་སོར་བཞག་མཛད་དགོས་པ་ལས། དམིགས་པ་གསལ་འདེབས་ཀྱི་ཚིག་དོན་བརྡའ་སྤྲོད་པའི་བཤད་པ་མཚམས་སྦྱོར་དགོས་ངེས་རྣམས་མཛད་གལ་ཚེ། གཞན་དགོས་ངེས་མ་ཡིན་
པའི་ཆོ་ག་རང་འདོད་ཁ་ཕྲལ་བའི་རིགས་མི་མཛད་པར་ཞུ། ཞེས་དཀོན་མཆོག་སྤྱི་འདུས་ཀྱི་ཚེ་དབང་མཚམས་སྦྱོར་དབང་བཤད་མང་ཉུང་རན་པའི་ཚུལ་འདི་བཞིན། བདེ་ཆོས་ནས་ཆོས་མགོན་
སྤྲུལ་སྐུ་རིན་པོ་ཆེའི་གསུང་བསྐུལ་ལྟར། འབྲུག་པའི་མིང་འཛིན་༧ཆོས་ཀྱི་སྣང་བས་འཕྲལ་མར་ཟླ། ༢ ཚེས་༦ ཉིན་བྲིས་པ་ལགས།། །།

༄༅། །འཇའ་ཚོན་ལུགས་ཀྱི་གུར་དྲག་གི་དབང་བཞུགས་སོ།།

།གཏེར་གཞུང་གི་འོད་འབར་གྱི་དབང་དེ་གུར་དྲག་ལ་མཁོ་བའི་ཕྱག་ལེན། འཇའ་ཚོན་པ་ཉིད་ཀྱིས་མཛད་པའི་མཐོང་བ་བརྒྱུད་པའི་ལུགས་ཡིན་ཏེ། དབང་༄ ༅།
གཏོར་ཟུར་གསུམ་པ་རིན་ཆེན་འབར་བ། མ་འཛོམ་ན་གང་རུང་གིས་ཆོག གཞུང་ལྟར་འོད་འབར་དང་དྲག་པོ་འདོན་ཅིང་ཨརྩིག་བསྙེན་པ་བྱ། དེ་ནས་སློབ་མ་རྣམས་ཚོགས་ལ་ཁྲུས་དང་མེ་ཏོག་
བཀྱེ༑ སྔོན་དུ་དབང་མ་བསྐུར་ན་བགེགས་གཏོར་བཏང་། སུམྦྷ་ནིས་བགེགས་བསྐྲད་ནས། འོ་ན་ད་ལམ་ཁྱེད་རྣམས་ལ་གུ་རུ་དྲག་པོའི་དབང་བསྐར་བ་ཡིན་པས། གུར་
དྲག་འདི་ནི་རྟ་མགྲིན་གྱི་རིགས་གཅིག་ཡིན་ཏེ། གུར་དྲག་རྟ་དབུ་ཅན་ཡང་ཡོད་དེ། བསྐལ་པ་དཔག་ཏུ་མེད་པ་ནས་ཡོད་པས་ཞི་དྲག་གཉིས་གང་སྔའི་ས་

༄༅། །མཚམས་བཟུང་དཀའ་བ་ཡིན་ཅིང༌། སངས་རྒྱས་སྣང་བ་མཐའ་ཡས་ཀྱིས་གསུངས་པའི་དྲག་པོ་ཕྲིན་ལས་ཀྱི་རྒྱུད་དང་ཆེ་
མཆོག་ཧེ་རུ་ཀས་གསུངས་པའི་ཁྲག་འཐུང་རོལ་པའི་རྩ་རྒྱུད་སོགས་གུ་རུ་དྲག་པོའི་རྒྱུད་མང་པོ་དང༌། དགོངས་འདུས་རྩ་བའི་རྒྱུད་དྲུག་ནས་ཀྱང་གུར་
དྲག་གསུངས་སོ། །ཤཱཀྱའི་བསྟན་པ་འདི་ལ། ཨོ་རྒྱན་རིན་པོ་ཆེ་དྷ་ན་ཀོ་ཤའི་མཚོ་གླིང་དུ་འཁྲུངས་མ་ཐག དྲག་པོ་མཐིང་གའི་སྐུར་བཞེངས་ནས་185
གཟའ་དང་ཀླུ་ཐམས་ཅད་དམ་ལ་བཏགས། གུ་རུ་སྤྲུལ་པའི་མཚན་བརྒྱད་དུ་སྤྲུལ་ནས་འགྲོ་བའི་དོན་རླབས་པོ་ཆེ་མཛད་པ་སྤྱི་དང༌། བྱེ་བྲག་མོན་སྤ་གྲོ་

སྟག་ཚང་སེངྒེ་བསམ་འགྲུབ་ཏུ་རྡོ་རྗེ་གྲོ་བོ་ལོད་ཀྱི་སྐར་བཞེངས་ནས། གདུག་པ་ཅན་གྱི་མུ་སྟེགས་བདུད་དང་དམ་སྲི་ལ་སོགས་པ་ཚར་བཅད་རྗེས་སུ་བཟུང་ནས། གནས་ཆེན་རྣམས་ལ་དམ་པའི་
ཆོས་གཏེར་དཔག་ཏུ་མེད་པ་སྦས་ནས། དུས་མ་འོངས་སྙིགས་མ་ལྔ་བདོའི་དུས་འདིར་རྒྱལ་བ་གཞན་ལས་ལྷག་པར་ཐུགས་རྗེ་ཆེ་ཞིང་། ཟབ་གཏེར་སྟོན་པའི་གཏེར་ཆེན་རྣམས་ཀྱི་གཏེར་ཁ་ལས་
ཀྱང་གསལ་བར་བསྟན་པ་དང༌། བོད་དུ་མ་ཕེབས་སྔོན་ལ་རྫུ་འཕྲུལ་གྱིས་ཁམས་ཀྱི་སེངྒེ་བྲག་ཏུ་བྱོན་ནས། གུ་རུ་དྲག་པོ་རིགས་ལྔའི་སྐར་བཞེངས་ནས། ཁམས་ཕྱོགས་ཀྱི་ལྷ་འདྲེ་ཐམས་ཅད་
དམ་ལ་བཏགས། བསམ་ཡས་དབུ་རྩེ་བར་མར་གུ་རུ་དྲག་པོའི་སྐུར་བཞེངས་ནས་རྒྱལ་པོ་པེ་དཀར་དམ་ལ་བཏགས། ཡར་ལུང་ཤེལ་བྲག་ཏུ་གུ་རུ་དྲག་པོའི་སྐུར་བཞེངས་ནས་འགོང་པོ་སྤུན་
དགུ་དམ་ལ་བཏགས། བསམ་ཡས་མཆིམས་ཕུར་གུ་རུ་དྲག་པོའི་སྐུར་བཞེངས་ནས་ལྷ་འདྲེ་ཐམས་ཅད་དམ་ལ་བཏགས། འབྲི་གུང་ཏི་གྲོ་བྲག་ཏུ་གུ་རུ་དྲག་པོའི་སྐུར་བཞེངས་ནས་མ་འོངས་
འབྱུང་འགྱུར་གྱི་འགོང་པོ་དམ་སྲི་རྣམས་ཀྱི་ཁ་གནོན་པར་མཛད། ཁྱད་པར་དུ་གུར་དྲག་ཤིན་ཏུ་ཁྲོས་པའི་སྐུར་བཞེངས་ནས་རྩིས་ལ་མཁས་པ་འཇམ་དཔལ་གྱིས་རྩིས་བྱེད། མཐུ་སྟོབས་ཆེ་བ་༈

།ཕྱག་ན་རྡོ་རྗེས་ཆད་པ་གཅོད། གནོད་སྦྱིན་མེ་དབལ་དང་གནམ་ལྕགས་ཀྱི་སྡིག་པ་ལས་ལ་བཀྱེས་ནས་ལྷ་འདྲེ་དམ་ལ་མི་གནས་པ་ཐམས་ཅད་བསྒྲལ་ཏེ་ཤ་ཁྲག་ཚོགས་
དཀོན་༄༅།
སུ་རོལ། ཉིན་རེ་ལྷ་འདྲེ་གཉིས་གཉིས་རེ་བཟུང་ནས་གསོན་པོར་ཟ་བའི་རྫུ་འཕྲུལ་བསྟན་པས། དེ་ནས་ལྷ་འདྲེ་ཐམས་ཅད་ཀྱིས་སྲོག་སྙིང་ཕུལ་ཏེ། མ་འོངས་པ་ན་སློབ་དཔོན་པདྨ་འབྱུང་གནས་
ཀྱི་མཚན་ཙམ་སུས་འཛིན་པ་དེ་ཐམས་ཅད་ལྷ་འདྲེ་རྣམས་ཀྱིས་ཞེ་ཐག་པ་ནས་དད་ཅིང་གུས་པས་སྤྱི་བོར་བཀུར་བ་དང༌། དེའི་དགོངས་པ་དང་བཀའ་ལུང་སྒྲུབ་པར་ཁས་བླངས། དེ་མ་བྱས་ན་ལྷ་
འདྲེ་དེའི་མགོ་ལུས་ཚལ་པར་གས་ནས། སྙིང་དང་ལུས་སྲོག་ཚིག་ཅིང་རུལ་ནས་ཤི་སྟེ། མནར་མེད་པའི་དམྱལ་བར་འགྲོ་བའི་ཐ་ཚིག་དང་དམ་བཅའ་ཕུལ་བ་ཡིན་པས། གུར་དྲག་འདིའི་
དབང་ཐོབ་ཅིང་ཡི་དམ་གྱི་ལྷར་བཟུང་ན། སྔོན་གྱི་ལས་ཀྱི་རྣམ་པར་སྨིན་པ་མ་གཏོགས། ལྷ་འདྲེའི་གནོད་པ་ཐམས་ཅད་ལ་མི་ཕན་མི་སྲིད་པ་ཡིན། ཁྱད་པར་སྔགས་ཨརྩིག་འདི་བརྒྱ་བཟླས་ན་
ཡང་ལས་ངན་གྱི་སྒྲིབ་པ་བྱང༌། སྟོང་ཙམ་བཟླས་ན་དམ་ཚིག་ཉམས་ཆག་ཐམས་ཅད་སྐོང༌། ཁྲི་ཙམ་བཟླས་ན་ལྷ་སྲིན་སྡེ་བརྒྱད་ཐམས་ཅད་དབང་དུ་འདུ། འབུམ་ཙམ་བཟླས་ན་དངོས་སམ་

ཉམས་སམ་རྨི་ལམ་དུ་ཨོ་རྒྱན་དང་མཇལ། འབུམ་ཕྲག་དྲུག་བཟླས་ན་མཆོག་གི་དངོས་གྲུབ་ཐོབ། ཐོས་པ་དང་དྲན་པ་ཙམ་གྱིས་ལྷ་འདྲེ་ཐམས་ཅད་ལས་ལ་འཁོལ། དྲེགས་པ་སྡེ་བརྒྱད་ལ
བཀའ་བཙན་པར་འགྱུར། ཡོན་ཏན་ཐམས་ཅད་འདི་ལ་ཚང་༔ སྐྱོན་རྣམས་ཐམས་ཅད་འདི་ཡིས་སེལ༔ དངོས་གྲུབ་ཐམས་ཅད་འདི་ལས་འབྱུང་༔ དཔེར་ན་ཡིད་བཞིན་ནོར་བུ་
འདྲ༔ ལུས་ལ་བདེ་དྲོད་མེ་ལྟར་འབར༔ མི་ནོར་ཟས་གསུམ་ཆར་ལྟར་འབབ༔ དཔའ་བོ་མཁའ་འགྲོ་སྤྲིན་ལྟར་འདུ༔ ཕྱི་ནང་ཆོས་སྐྱོང་བྲན་ལྟར་ཉན༔ ཕྲིན་ལས་ཅི་བསྒྲུབ་ཐོགས་རྡུགས་
མེད༔ ཅེས་སོགས་ཡོན་ཏན་མཐའ་ཡས་པར་གསུངས་སོ། །དེ་ལྟ་བུའི་དབང་ཞུ་བའི་ཕྱིར་མཎྜལ་ཕུལ། ས་གཞི་སྤོས་སོགས། ད་དབང་གི་གཞི་སྐྱབས་འགྲོ་སེམས་བསྐྱེད་ཞུ་བའི་རྗེས་ཟློས་
མཛོད༑ ཨོཾ་ཨཱཿ ཧཱུྃ༔ སྐྱབས་གནས་དམ་པ་རྣམས་ལ་སོགས། བྱང་ཆུབ་མཆོག་ཏུ་སེམས་བསྐྱེད་དོ༔ ཞེས་ཚིག་བཞི་པོ་ལན་གསུམ། ད་དབང་ཞུ་བའི་ཕྱིར་གསོལ་བ་འདེབས་པ་འདིའི་རྗེས་ཟློས་
མཛོད༑ ཨེ་མ་ཧོཿདབང་དྲག་འབར་བའི་བླ་མ་ནི༔ རིགས་རྣམས་ཀུན་བདག་ཆེ་བའི་མཆོག༔ དཔའ་བོ་ཆེན་པོས་རྗེས་སུ་བཟུང་༔ དབང་གི་སྨིན་གྲོལ་དངོས་གྲུབ་སྩོལ༔ གསུམ། བླམས་

༄༅། །ལན་གསུངས་པ། དེ་ལྟར་ཡིན་ན་ཧེ་རུ་ཀའི༔ དལ་དུ་གཞུག་སྟེ་སྨིན་པར་བྱའོ༔ བླ་མེད་ཡང་གསང་བྱིན་རླབས་འདི༔ གནས་ཁང་འདི་ཡི་ཕྱི་རོལ་དུ༔ དམ་
དཀོན་
མེད་པ་ལ་སྨྲ་མི་རུང་༔ དེ་ཕྱིར་སྙིང་ནས་བྲོ་བོར་ཞིག༔ འདིའི་རྗེས་ཟློས་མཛོད། བཛྲ་རཀྵ་སི་ཧཱུཾ༔ ས་མ་ཡ༔ ཨི་དན་ན་ར་ཀན༔ དེ་ནས་མདུན་གྱི་གཏོར་མ་དང༌། སློབ་དཔོན་པདྨ་
འོད་འབར་སྐད་ཅིག་ལ་གུ་རུ་དྲག་པོའི་སྐུར་གནས་འགྱུར། ཁྱེད་རང་རྣམས་ཀྱང་སྐད་ཅིག་དྲན་རྫོགས་ལ། གུ་རུ་དྲག་པོ་སྐུ་མདོག་དམར་པོ་རྡོ་རྗེ་དང་སྡིག་པ་འཛིན་ཅིང༌། དུར་ཁྲོད་ཆས་བརྒྱད་
07PHU.P
དང་༑ དཔལ་གྱི་ཆས་དགུས་བརྒྱན་ཅིང༌། གར་དགུའི་ཉམས་དང་ལྡན་པ། བདག་མདུན་རྣམས་ཀྱི་ཐུགས་ཀའི་ཧཱུཾ་དམར་པོ་ལས་འོད་ཟེར་འཕྲོས་ཏེ༔ རྔ་ཡབ་གླིང་དུ་ཨོ་རྒྱན་རིན་པོ་ཆེའི་
ཐུགས་ཀར་ཕོག་པས། སྐད་ཅིག་ལ་དྲག་པོའི་སྐུར་ཁྲོས་པས། སྐུ་ཆེ་ཕྲ་དཔག་ཏུ་མེད་པ། འུར་སྒྲ་ཆེམ་སྒྲ་དང་བཅས་ཏེ་བྱོན་ནས། གཏོར་མ་ལྷར་གསལ་བ་དང༌། ཁྱེད་རྣམས་ལ་སིབ་
སིབ་ཐིམ་པར་སྒོམས་ཤིག དབྱངས་རོལ་སྤོས་དུད་དང་བཅས། ཧཱུཾ༔ ཆོས་སྐུ་ཞི་བའི་ངང་ལས་མ་གཡོས་ཀྱང་༔ ཞེས་པ་ནས། དབང་དང་དངོས་གྲུབ་སྩོལ་ཕྱིར་གཤེགས་སུ་གསོལ༔ སྔགས་

ཨརྩིག་ལ། བཛྲ་ཨཱ་ཝེ་ཤ་ཡ་ཨ་ཨཱཿ ཞེས་རོལ་མོ་དང་སྔགས་གསུམ་མམ་བདུན་བརྗོད། ད་ཡེ་ཤེས་པ་དེ་བརྟན་པའི་མོས་པ་མཛོད། རྡོ་རྗེ་མགོར་བཞག་ལ། ཏིཥྛ་བཛྲ༔ དེ་ནས་གཏོར་མ་ལག་ཏུ་ཐོགས་
ལ། ད་གཏོར་མ་འདི་ཉིད་གུ་རུ་དྲག་པོ་དངོས་སུ་གསལ་བའི་དཔྲལ་བའི་ཨཾ་ལས་འོད་ཟེར་དཀར་པོ་དཔག་ཏུ་མེད་པ་འཕྲོས། ཁྱེད་རང་རྣམས་ཀྱི་དཔྲལ་བར་ཐིམ་པར་སྒོམས་ཤིག ཧྲཱིཿ དབང་
དྲག་འབར་བའི་རིགས་ཀྱི་བདག༔ དུས་གསུམ་སངས་རྒྱས་ཐམས་ཅད་ཀྱི༔ སྐུ་གསུང་ཐུགས་མཆོག་རིན་པོ་ཆེ༔ བྱིན་རླབས་ཀློང་ཡངས་རང་བཞིན་འབར༔ ཨོཾ་ཨཱཿ ཧཱུྃ༔ སྐུ་ཡི་སྨིན་
མཚམས་ཨཾ་དཀར་ལསཿ༔ འོད་ཟེར་སྐར་མདའ་ཆད་པ་ལྟར༔ སྐལ་ལྡན་ལུས་ལ་གཉིས་མེད་ཐིམ༔ བུམ་དབང་ཐོབ་ནས་སྣང་སྟོང་བསྒོམ༔ དབང་དྲག་འབར་བ་སྐུ་ཡི་དབང་ཐོབ་
ཤོག༔ ཨརྩིག་ལ་སྡེ་བརྒྱད་མི་སྦྱར། ཧཱུྃ་ཕཊཿ ཀཱ་ཡ་ཨ་བྷི་ཥི ཉྩ་ཨཾ༔ བརྗོད་ཅིང་དཔྲལ་བར་གཏུག་གོ །དེས་ལུས་ཀྱི་སྒྲིབ་པ་དག ལུས་ལ་གནོད་པའི་ནད་གདོན་ཞི། སྐུའི་དབང་ཐོབ་འབྲས་བུ་
སྤྲུལ་སྐུ་ཐོབ་པའི་ས་བོན་དང་བག་ཆགས་རྒྱུད་ལ་བཞག་པ་ཡིན་ནོ། །ཡང་གཏོར་མ་གུ་རུ་དྲག་པོར་གསལ་བའི་མགྲིན་པའི་ཨཱཿ ཡིག་ལས་འོད་ཟེར་དམར་པོ་འཕྲོས་ནས། ཁྱེད་རང་རྣམས་ཀྱི་༔

༄༅། །མགྲིན་པར་ཐིམ་པར་སྒོམས་ཤིག གཏོར་མ་ཐོགས་ལ་དབྱངས་དང་བཅས། ཧྲཱིཿ དབང་དྲག་འབར་བ་རིགས་ཀྱི་བདག༔ དུས་གསུམ་སངས་རྒྱས་ཐམས་ཅད་
ཀྱིས༔ སྐྲ་གསུང་ཐུགས་མཆོག་རིན་པོ་ཆེ༔ བྱིན་རླབས་ཀློང་ཡངས་རང་བཞིན་འབར༔ ཨོཾ་ཨཱཿ ཧཱུྃ༔ གསུང་གི་ལྗགས་སྟེང་ཨཱཿ༔དམར་ལས༔ འོད་ཟེར་མར་མེའི་རྩེ་མོ་ལྟར༔ སྐལ་
ལྡན་ལྕེ་ལ་གཉིས་མེད་ཐིམ༔ གསུང་དབང་ཐོབ་ནས་སྔགས་རླུང་བསྒོམ༔ དབང་དྲག་འབར་བའི་གསུང་གི་དབང་ཐོབ་ཤོག༔ སྔགས་ཨརྩིག ཝཱ་ཀ་ཨ་བྷི་ཥི ཉྩ་ཨཱཿ ཅེས་མགྲིན་པར་བསྐུར། དེས་
j
ངག་གི་སྒྲིབ་པ་དག ངག་གི་དིག་ལྐུགས་ཞི། གསུང་གི་དབང་ཐོབ། འབྲས་བུ་གསུང་དབྱངས་དྲུག་ཅུ་དང་ལྡན་པའི་ལོངས་སྐུའི་ས་བོན་བཞག་པ་ཡིན་ནོ། །ཡང་གཏོར་མ་དྲག་པོའི་ཐུགས་
ཀའི་ཧཱུཾ་ལས་འོད་ཟེར་སྔོན་པོ་འཕྲོས་པས། ཁྱེད་རང་རྣམས་ཀྱི་སྙིང་གར་ཐིམ་པར་སྒོམས་ཤིག གཏོར མ་ཐོགས་ནས་དབྱངས་དང་བཅས།ྋ ཧྲཱིཿ དབང་དྲག་འབར་བའི་རིགས་ཀྱི་བདག༔ དུས་གསུམ་
སངས་རྒྱས་ཐམས་ཅད་ཀྱི༔ སྐུ་གསུང་ཐུགས་མཆོག་རིན་པོ་ཆེ༔ བྱིན་རླབས་ཀློང་ཡངས་རང་བཞིན་འབར༔ ཨོཾ་ཨཱཿ ཧཱུཾ༔ ཐུགས་ཀའི་ཧཱུཾ་མཐིང་འོད་འབར་ལས༔ འོད་ཟེར་སྤོས་

རིངས་དུད་པ་ལྟར༔ སྐལ་ལྡན་སེམས་ལ་གཉིས་མེད་ཐིམ༔ ཤེས་རབ་ཡེ་ཤེས་དབང་ཐོབ་གསལ་སྟོང་བསྒོམ༔ དབང་དྲག་འབར་བའི་ཐུགས་ཀྱི་དབང་ཐོབ་ཤོག༔ ཨརྩིག་དང༌། ཙིཏྟ་
ཨབྷི་ཥི ཉྩ་ཧཱུྃ༔ ཞེས་སྙིང་གར་གཏུག དེས་སེམས་ཀྱི་སྒྲིབ་པ་དག སེམས་ཀྱི་སྨྱོ་འབོག་ཞི། ཐུགས་ཀྱི་དབང་ཐོབ། འབྲས་བུ་ཆོས་སྐུ་ཐོབ་པའི་ས་བོན་བཞག་པའོ། །དེ་ནས་གཏོར་མ་དྲག་
པོར་གསལ་བའི་དཔྲལ་མགྲིན་ཐུགས་ཀ་ལྟེ་བ་དང་གསང་གནས་ལྔ་ནས། འོད་ཟེར་དཀར་དམར་མཐིང་སེར་ལྗང་གུ་ལྔ་འཕྲོས་ནས་ཁྱེད་རང་རྣམས་ཀྱི་གནས་ལྔར་ཐིམ་པར་སྒོམས་ཤིག གཏོར་མ་
བཟུང་དབྱངས་དང་བཅས། ཧྲཱིཿ༔ དབང་དྲག་སྐྲ་གསུང་ཐུགས་ཡོན་ཏན༔ ཕྲིན་ལས་འདུས་པའི་འོད་ཟེར་ནི༔ ནམ་མཁའི་ཆུ་ལ་འཇའ་ཤར་ལྟར༔ སྐལ་ལྡན་གནས་ལྔར་གཉིས་མེད་
ཐིམ༔ དབང་བཞི་ཡེ་ཤེས་རྫོགས་ཆེན་བསྒོམ༔ དབང་དྲག་འབར་བའི་རང་བཞིན་དབང་ཐོབ་ཤོག༔ ཨརྩིག་དང༌། སརྦ་དྷརྨཱ་ཨ་བྷི་ཥི ཉྩ་ཧོཿ ཅེས་པ་ལྟར་བསྐུར་རོ།། དེས་བསགས་པ་ཆ་
སྙོམས་ཀྱི་སྒྲིབ་པ་དག ཚེ་བསོད་ནམས་ལ་བར་དུ་གཅོད་པ་ཞི། དབང་བཞི་ཡོངས་སུ་རྫོགས་པ་ཐོབ། འབྲས་བུ་ངོ་བོ་ཉིད་ཀྱི་སྐུ་འགྲུབ་པའི་སྐལ་བ་དང་ལྡན་པར་བྱས་པའོ། །དེ་ནས་གཏོར་མ་ལྩ

།ཐོགས་ལ། གཏོར་མ་འདི་བཅོམ་ལྡན་འདས་གུ་རུ་དྲག་པོ་དབང་དྲག་འབར་བ་དངོས་སུ་གསལ་བའི་སྟེང་གི་ཆ་ལ་རིག་འཛིན་གྲུབ་ཐོབ་བརྒྱུད་པའི་བླ་མ། བར་གྱི་ཆ་༄༅།
ལ་ཡི་དམ་རྒྱུད་སྡེ་དྲུག་གི་ལྷ་ཚོགས། འོག་གི་ཆ་ལ་དམ་པ་ཡེ་ཤེས་ཀྱི་ཆོས་སྐྱོང་བའི་ཚོགས་ཐམས་ཅད་སྤྲིན་འཁྲིགས་པ་ལྟར་ཁྱེད་རང་གི་སྤྱི་བོར་བྱོན་ནས། ངེད་ཀྱིས་གསོལ་བ་ཇི་ལྟར་བཏབ་
པའི་བྱིན་རླབས་དངོས་གྲུབ་ཐམས་ཅད་སྩལ་ནས། འོད་དུ་ཞུ་ནས་ཁྱེད་རང་དང་དབྱེར་མེད་དུ་ཐིམ་པར་སྒོམས་ཤིག ཆོས་སྐུ་སྣང་བ་མཐའ་ཡས། ལོངས་སྐུ་ཐུགས་རྗེ་ཆེན་པོ། སྤྲུལ་སྐུ་པདྨ་
འབྱུང་གནས། མཁའ་འགྲོ་ཡེ་ཤེས་མཚོ་རྒྱལ། ཉང་བན་ཏིང་འཛིན་བཟང་པོ། སྔགས་འཆང་ཧཱུྃ་ནག་མེ་འབར། ལས་ཅན་ཆོས་བདག་ཉེར་གཅིག རྒྱལ་བ་དགོངས་བརྒྱུད། རིག་འཛིན་
བརྡ་བརྒྱུད། གང་ཟག་སྙན་བརྒྱུད། གཏེར་ཆོས་སྨོན་ལམ་བརྒྱུད་པ། མཁའ་འགྲོ་གཏད་རྒྱུའི་བརྒྱུད་པ། བཀའ་བབ་དོན་གྱི་བརྒྱུད་པའི་བླ་མ་དམ་པ་རྣམས་དང་། བཅོམ་ལྡན་འདས་གུ་རུ་
དྲག་པོ་དབང་དྲག་འབར་བའི་ལྷ་ཚོགས་ཐམས་ཅད་ཀྱིས། རྡོ་རྗེའི་སློབ་མ་འདི་རྣམས་ལ་བྱིན་གྱིས་བརླབ་པ་དང༌། དབང་བསྐུར་བར་མཛད་དུ་གསོལ། བཀའི་ལྷ་མ་སྲིན་སྡེ་བརྒྱད་ཀྱི་གནོད་

པས་མི་ཚུགས་པར་སྲུངས་ཤིག གཟའ་ཀླུ་དང་རྒྱལ་བསེན་དམ་སྲིའི་གནོད་པ་ཐམས་ཅད་ད་ལྟ་ཉིད་དུ་ཞི་བར་མཛོད་ཅིག གག་ལྷོག་གཟེར་གསུམ་ཡམས་ནད་རིམས་ནད་ཀྱི་གནོད་པ་ཐམས་ཅད་
ད་ལྟ་ཉིད་དུ་ཞི་བར་མཛོད་ཅིག དུས་མ་ཡིན་པའི་འཆི་རྐྱེན་ཕྱི་ནང་གི་བར་དུ་གཅོད་པ་ཐམས་ཅད་ད་ལྟ་ཉིད་དུ་བསལ་དུ་གསོལ། སྐྱེ་བ་འདི་ནས་བཟུང་སྟེ་ཚེ་རབས་ཐམས་ཅད་དུ་ལྷག་པའི་ལྷར་
མཛད་དུ་གསོལ། རྗེས་སུ་འཛིན་པར་མཛད་དུ་གསོལ། གཏོར་མ་སྤྱི་བོར་བཞག་ལ། ཨརྩིག་ཨ་ཡ་མ་དང་བཅས་པའི་སྔགས་གསུམ་མམ་བདུན་བརྗོད་དེ། དེ་ནས་མེ་ཏོག་འཐོར་ཞིང༐ ཨེ་མ་ཧོཿ ཤེས་བྱའི་དོན་
ལ་མ་རྨོངས་པའི༔ བླ་མ་དམ་པའི་བཀྲ་ཤིས་ཤོག༔ གང་ལ་བསམ་པ་དེ་ཡིས་འགྲུབ༔ ཡི་དམ་ལྷ་ཡི་བཀྲ་ཤིས་ཤོག༔ སྐ་གསུང་ཐུགས་ཀྱི་བྷ་ག་ལ༔ ཕྱག་རྒྱ་ཆེན་པོའི་བཀྲ་ཤིས་སྐུ་གསུང་ཐུགས་ཀྱི་བྷ་ག་ལ༔ ཕྱག་རྒྱ་ཆེན་པོའི་བཀྲ་ཤིས་
ཤོག༔ ཅེས་བཀྲ་ཤིས་བརྗོད་དོ།། འོ་དེས་གུ་རུ་དྲག་པོའི་དབང་ལེགས་པར་ཐོབ་པ་ཡིན་པས། དེ་ཡི་དམ་ཚིག་ཏུ་གུ་རུ་དྲག་པོ་ཡི་དམ་གྱི་ལྷར་བཟུང་སྙམ་པ་གྱིས་ལ་རྗེས་ཟློས་མཛོད། གཙོ་བོར་ཇི་
ལྟར་བཀའ་སྩལ་པ། །སོགས། ས་གཞི་སྤོས་ཆུས་བྱུགས་ཤིང་སོགས་བྱའོ། །ཞེས་གོ་འཇོ་བླ་མ་ལྷུན་གྲུབ་ཀྱི་དོན་དུ་རཱ་ག་ཨསྱས་བྲིས་པ་སྟེ། འདིས་མང་པོ་འགའ་ལ་ཕན་པའི་རྟེན་འབྲེལ་ཡོད་སྙམ་པ་ཞིག་བྱུང་ངོ༌། །།

༄༅། །རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་བླ་བསྒྲུབ་འདོན་སྒོམ་ཟིན་བྲིས་དངོས་གྲུབ་མྱུར་ལམ་ཅེས་
བྱ་བ་བཞུགས་སོ།།

།བླ་མ་དང་གུ་རུ་མཚོ་སྐྱེས་རྡོ་རྗེ་ཐོད་ཕྲེང་རྩལ་ལ་ཕྱག་འཚལ་ལོ། །བར་ཆད་ཀུན་སེལ་དངོས་གྲུབ་ཡོངས་རྫོགས་སྔགས་
འཆང་ཧཱུཾ་ནག་མེ་འབར་རྩལ་གྱི་གཏེར་བྱོན་ཡང་ཟབ་དཀོན་མཆོག་སྤྱི་འདུས་ཀྱི་སྔོན་འགྲོ་དང་དངོས་གཞིའི་ཁྲིད་ཡིག་བསྙེན་པའི་རྩ་ཐོ་སོགས་རྒྱ་ཆེར་
བཞུགས་པས། འདིར་བླ་སྒྲུབ་ཟླ་བདུན་མ་ཇི་ལྟར་བྱེད་པའི་ཟིན་བྲིས་འགོད་པར། ལྷ་དང་མཁའ་འགྲོའི་གནང་བ་སྩལ་དུ་གསོལ། དེ་ཡང་དབེན་པའི
གནས་ཡིད་དུ་འོང་བ། ཆོས་མཐུན་གྱི་གྲོགས་དང་བཅས་པ་ལེགས་པར་འགྲིགས་ཅིང་གཞན་དབང་མེད་པའི་སྒོ་ནས་དལ་འབྱོར་རྙེད་དཀའ་འཆི་བ་མི་རྟག

༄༅། །པ་ལས་རྒྱུ་འབྲས་འཁོར་བའི་ཉེས་དམིགས་བཅས་སྔོན་འགྲོ་ཐུན་མོང་པའི་དོན་རྣམས་བློ་ལ་བཟུང་བར་བྱས་ཏེ་རྒྱུད་ལས་སུ་རུང་
བར་གྱུར་པ་ཞིག་གཞིར་བཞག །ཐུན་མིན་སྔོན་འགྲོ་ཕྱག་དང་སྐྱབས་འགྲོ་རྡོར་སེམས་སྒོམ་བཟླས་མཎྜལ་བླ་མའི་རྣལ་འབྱོར་དངོས་གཞི་ཕྱི་ནང་གསང་བ་
དེ་ཁོ་ན་ཉིད་ཀྱི་སྒྲུབ་པ་དང་བཅས་པ་མཐར་ཕྱིན་པ་ཉམས་སུ་བླང་ཅིང་དེ་ནས་རྫོགས་པའི་རིམ་པ་ཟབ་རྒྱ་ཅན་རྣམས་ཀྱང་ཉམས་སུ་བལྟར་བ་གལ་དུ་ཆེ་
བས། ཐོག་མར་ཐུན་མོང་མ་ཡིན་པའི་ཕྱག་དང་སྐྱབས་འགྲོ་ཟླ་གཅིག་གི་འདོན་སྒོམ་ནི་གཟའ་སྐར་ཚེས་ཕྱོགས་ལེགས་པའི་དགོང་མོ་ཚིག་བདུན་གསོལ་

འདེབས་རང་རང་གི་གྲུབ་མཐའི་ལུགས་མཐུན་བླ་མའི་གསོལ་འདེབས་གང་འཚམས་ནས། སྔོན་འགྲོ་ཐར་ལམ་དཀར་པོ་གཏོར་མ་དཀར་དམར་བགེགས་བསྐྲད་བཅས་པ་ཆོག་གཞུང་བཞིན་ལ་
དམིགས་བསྒོམ་འདོན་ཆའི་ནང་ལྟར་ལས་ཁྱད་པར་བཤད་མ་དགོས་ཞིང་། བགེགས་བསྐྲད་སྐབས་རང་ཉིད་སྤྱན་རས་གཟིགས་ཁ་སར་པ་ཎི་གསལ་བ་དེ་ཉིད་དབང་ཆེན་རྟ་མགྲིན་ཡུམ་རྡོ་རྗེ་ཕག་མོ་
གཉིས་ཀ་སྐུ་མདོག་དམར་པོ་ཞལ་གཅིག་ཕྱག་གཉིས་སོ་སོར་གྲི་ཐོད་འཛིན་པ། དུར་ཁྲོད་ཀྱི་རྒྱན་གྱིས་བརྒྱན་པ། ཡབ་ཡུམ་གྱི་སྤྱི་བོར་རྟ་ཞལ་ལྗང་ཁུ་ཧི་ཧི་མི་བཟད་པའི་སྒྲ་དང་ཕག་ཞལ་ནག་པོ་
ངུར་སྒྲ་སྒྲོགས་པ། སྐུ་ལ་དུར་ཁྲོད་ཀྱི་ཆས་བརྒྱད་དང་རིན་པོ་ཆེ་དང་དར་དཔྱང་གིས་བརྒྱན་པ། ཞབས་ཁྲོ་བོའི་འདོར་སྟབས་ཀྱིས་བཞེངས་པས་བདུད་བཞི་བརྫིས་པ། པད་ཉི་ཟླ་གདན་སྟེང་མེ་
དཔུང་གི་ཀློང་ན་སྣང་སྲིད་གཡོ་བར་ནུས་པའི་སྐུ་ཅན་གྱི་དབུ་སྐྲ་སྨུག་ནག་གྱེན་དུ་འཁྱིལ་བའི་དབུས་ན་རིག་བདག་གུ་རུ་ཡིད་བཞིན་ནོར་བུ་པདྨ་སམ་བྷའི་ཆ་བྱད་ཅན་ཞི་འཛུམ་མཉམ་བཞག་གིས་ནོར་
བུ་བསམ་འཕེལ་འཛིན་པ་སྐུ་སྐད་ཟུར་ཙམ་མཐོང་བ་བསྒོམ། དེ་ལྟ་བུའི་རྟ་མགྲིན་སྐུ་དང་ཐུགས་ཀའི་ཧྲཱིཿ ཡིག་ལས་འོད་ཟེར་ལྕགས་ཀྱུ་ལྟ་བུའི་དབྱིབས་ཅན་འཕྲོས་པས་སྣང་སྲིད་གཟུང་འཛིན་གྱི་✖

༄༅། །འཁྲུལ་རྟོག་ལས་ཤར་བ་ལྟར་གྱུར་པའི་གནོད་བྱེད་བགེགས་ཚོགས་རྣམས་ལ་ཕོག་པས་དེ་དག་གུས་ཞིང་དང་པས་གཏོར་མ་ལེན་པ་ལ་མཆིས་པའི་མོས་པས་གཏོར་མ་
འདོད་ཡོན་གྱི་རང་བཞིན་བསྔོ་ཞིང་ཚིམ་པར་བསམ་ལ། མཐར་ཐུགས་ཀ་ནས་ཁྲོ་བོ་དང་ཡེ་ཤེས་ཀྱི་མེ་མཚོན་སོགས་ཀྱི་དམིགས་པས་དཔག་ཚད་རྒྱང་གྲགས་སུ་བསྐྲད་པའི་མོས་པ་དང༌། དེ་
ནས་འོད་ཟེར་གྱི་གུར་ཁང་མཚོན་ཆ་མེ་དཔུང་རྡོ་རྗེའི་ར་བ་དྲྭ་བ་གུར་སོགས་བསྒོམ་ནས། འདི་མཚམས་མ་གྲོལ་གྱི་བར་ཡོད་པར་བསྒོམ་རྒྱུ་བསྲུང་འཁོར་ཡིན་ཅིང༌། བགེགས་བསྐྲད་ཀྱི་གོང་འོག་
གང་བདེར། མཚམ་ཐོ་རྟ་མགྲིན་དཔའ་གཅིག་གམ་རྟ་ཕག་གང་རུང་བསྒོམ་པ་དངོས་སུ་བཞུགས་པར་མོས་ལ་ནང་གི་དངོས་གྲུབ་ཕྱིར་མི་བཏང་བ་དང་། ཕྱི་ཡི་བར་ཆད་ནང་དུ་མི་འཇུག་པའི་ཕྲིན་
བཅོལ་བྱས། ལྟ་བའི་འཚམ་གཅོད་ནི། ཧྲཱིཿ བདག་ཉིད་འགྱུར་མེད་ཡེ་ནས་རྡོ་རྗེའི་སྐུ། །ཕྱི་ནང་སྣོད་བཅུད་གཞལ་ཡས་སྐྱེ་འགྲོའི་ལྷ། །ཞེས་པ་དོན་དམ་པའི་བསྲུང་འཁོར་
an
༈ དང༌། ཕྱོགས་དང་ཕྱོགས་མཚམ་ཞེས་པ་ཕྱིན་གྱིས་ཚིག་སྔགས་དང་བཅས་པས་ཀུན་རྫོབ་ཀྱི་བསྲུང་འཁོར་བསྒོམ་པ་སྟེ། དེ་ལྟར་ཚིག་དོན་ཚར་ཁ་ཤས་ཀྱི་གསལ་བཏབ་ནས་དགོངས་མོའི་གཏོར་

བསྔོས་དང་རྒྱུད་སྤྱོད་ལ་འཇུག་པའོ།། ༈ ཕྱིར་ཉིན་ཐོ་རང་སྔ་བར་མལ་ནས་ལང་པའི་དབྱངས་གསལ་བྱེད་ཡེ་དྷར་གྱིས་ངག་བྱིན་རླབས་བྱས་ནས། རླུང་རོ་ལན་གསུམ་བསལ་བས་སྒོ་གསུམ་
གྱི་བར་ཆད་སྡིག་སྒྲིབ་ཐམས་ཅད་སྣ་སྒོ་ནས་དུད་རླུང་གི་རྣམ་པར་ནག་ཉིལ་གྱིས་སོང་བར་བསམ་མོ།། ༈ མདུན་གྱི་ནམ་མཁར་རྩ་བའི་བླ་མ་དང་དབྱེར་མེད་པའི་རིག་འཛིན་འཇའ་ཚོན་སྙིང་པོ་ཧཱུཾ་
ནག་མེ་འབར་རབ་བྱུང་གི་ཆ་ལུགས་པད་ཞྭ་ཆོས་གོས་ཅན་ཕྱག་གཡས་རྡོ་རྗེ་ཐུགས་ཀར་འགྱིང་ཐབས་སུ་འཛིན་ཅིང་། གཡོན་ལྕགས་ཕུར་གདེང་བ། ཞབས་རྡོ་རྗེ་སྐྱིལ་ཀྲུང་གིས་བཞུགས་པའི་སྐུ་
དཔུང་གཡས་གཡོན་ནས་ཡེ་ཤེས་ཀྱི་རང་འོད་འཇའ་ཚོན་གྱི་གཤོགས་པ་བཀྲ་བ། གཡས་སུ་གུ་རུ་དྲག་པོ། གཡོན་དུ་སེང་གདོང་མ་རྣམས་ཀྱི་སྐུའི་གནས་གསུམ་དུ་ཨཾ་དཀར་པོ། ཨཱཿ དམར་
པོ། ཧཱུྃ་སྔོན་པོ། ཤང་སྒོར་ཨཱཿ དཀར་པོ་ཟླ་བ་ཤར་བ་ལྟ་བུ་ཡེ་ཤེས་ཀྱི་རླུང་དང་འགྲོགས་སྟེ་གནས་པ། སྐུའི་འོད་ཟེར་དཀར་ལ་དམར་མདངས་ཆགས་པས་རང་གི་གནས་ཁང་ཡུལ་ཁྱིམ་ཐོ་ཕྱི་
ནང་ཐམས་ཅད་ཁྱབ་པར་བསམ་ལ་ངག་དུ། བླ་མ་ལ་གསོལ་བ་འདེབས་སོ། །བླ་མ་ཆོས་ཀྱི་སྐུ་ལ་྾ བླ་མ་ལ་྾ བླ་མ་ལོངས་སྤྱོད་྾ བླ་མ་ལ་྾ བླ་མ་ཐུགས་རྗེ་སྤྲུལ་པའི་སྐུ་༔

༄༅། །༞ བླ་མ་ལ་྾ བླ་མ་སངས་རྒྱས་ཀུན་གྱི་ངོ་བོ་ལ་྾ བདག་ལ་མཆོག་ཐུན་མོང་གི་དངོས་གྲུབ་ཐོབ་ཅིང་བར་ཆད་ཐམས་ཅད་ཞི་བར་མཛད་དུ་གསོལ། ཐོད་
ཕྲེང་རྩལ་ཚར་ལྔ་བདུན་དང་། ཨོཾ་ཨཱཿ ཧཱུྃཚར་ཉེར་གཅིག་གམ་བདུན་བཟླས། གུ་རུ་པདྨ་སིདྡྷི་ཧྰུྃ༔ མ་བཅོས་ལྷུན་གྲུབ་གྱིས་གསོལ་འདེབས་ཀྱང་བྱས་ལ། མཐར་བླ་མ་འོད་དུ་ཞུ་ནས་རང་
ལ་བསྟིམ་པ་ནི་ཞོག་ཐུན་ཀུན་གྱི་སྔོན་དུ་དགོས་པའི་ཧཱུཾ་ནག་སྙིང་ཐིག་ལེ་རྩ་བའོ།། ༈དེ་ནས་རང་མདུན་དག་པའི་ཞིང་ཁམས་གསེར་གྱི་ས་གཞི་ཡན་ལག་བརྒྱད་ལྡན་གྱི་མཚོ་དབུས་པདྨའི་སྡོང་པོ་
རྒྱ་ཆེ་བ་རིམ་པ་བཞི་ཅན་གྱི་ཐོག་མར་པདྨ་ཟླ་གདན་གྱི་སྟེང་དུ་གུ་རུ་པདྨ་འབྱུང་གནས་རིགས་ཀྱི་ཡུམ་ལྔ་དང་བཅས། དེ་འོག་པདྨའི་ཡལ་ག་འདབ་མ་གྱེས་པའི་འཁོར་ཡུག་ཏུ། ཆོས་སྐུ་ཀུན་ཏུ་
བཟང་པོ། འོད་དཔག་མེད། རྡོ་རྗེ་སེམས་དཔའ། ཐོད་ཕྲེང་སྡེ་ལྔ། གུ་རུ་མཚན་བརྒྱད་སོགས་བརྒྱུད་པའི་བླ་མ་ཐམས་ཅད་དང༌། རྒྱ་གར་གྱི་རིག་འཛིན་བརྒྱད། གྲུབ་ཆེན་བརྒྱད་ཅུ་
092 སོགས་བོད་ཀྱི་རྗེ་འབངས་ཉེར་ལྔ། འོད་ལུས་གྲུབ་པ་བརྒྱ། སྤྲུལ་སྐུ་གཏེར་སྟོན་བརྒྱ་རྩ་རིས་མེད་ཀྱི་གྲུབ་མཐའི་བླ་མ་དང་། དམིགས་བསལ་དུ་དགའ་རབ་རྡོ་རྗེ། ཤྲཱི་སེདྷ། མཚོ་

རྒྱལ། མྱང་བན་ཏིང་འཛིན་བཟང་པོ། ཧཱུཾ་ནག་མེ་འབར། བརྒྱུད་པ་གང་ནས་འདྲེན་པའི་རིག་འཛིན་ཆོས་བརྒྱུད་ཀྱི་བླ་མ་ཐམས་ཅད་གཟི་བྱིན་དང་སྐུ་ཡི་བྱད་དབྱིབས་དཔང་མཐོ་བ་གསལ་བར་
བསྒོམ། པདྨ་བང་རིམ་གསུམ་པར་གུ་རུ་དྲག་པོ། བཀའ་བརྒྱད། དགོངས་འདུས་ཀྱི་ལྷ་ཚོགས། རྟ་ཕག་ཡབ་ཡུམ། ཚེ་དཔག་མེད་སོགས་རྒྱུད་སྡེ་བཞིའི་དཀྱིལ་འཁོར་གྱི་ཡི་དམ་མང་པོ་
དང་། པདྨའི་བང་རིམ་བཞི་པར་མཁའ་འགྲོ་སེང་གདོང་མ་རྡོ་རྗེ་ཕག་མོ་སྟེ་མཁའ་འགྲོ་ཆོས་སྐྱོང་སྲུང་མ་ནོར་ལྷ་གཏེར་བདག་བཅས་འཁོད་པར་བསམ། པད་སྡོང་རྩ་བ་ནས་མདུན་ཐད་གྱེས་པའི་
སྡོང་པོའི་ཡལ་ག །པདྨའི་འདབ་མ་རབ་ཏུ་རྒྱས་པའི་སྟེང་དུ་དབུས་སུ་རྒྱལ་བ་ཤཱཀྱ་ཐུབ་པ་འཁོར་ཡུག་ཏུ་དུས་གསུམ་གྱི་སངས་རྒྱས། བདེ་གཤེགས་སོ་ལྔ། རིགས་ལྔའི་སངས་
རྒྱས། ཕྱོགས་བཅུའི་སངས་རྒྱས། བསྐལ་བཟང་གི་རྫོགས་པའི་སངས་རྒྱས་སྟོང་སོགས་བཞུགས་པར་བསམ། གཡས་ན་གྱེས་པའི་པད་སྡོང་ཡལ་ག་འདབ་མ་རབ་ཏུ་རྒྱས་པའི་དབུས་སུ་སྤྱན་
རས་གཟིགས་ཁ་སར་པ་ཎི། འཁོར་ཡུག་ཏུ་བྱམས་པ་འཇམ་དབྱངས་སོགས་ཉེ་བའི་སྲས་ལོངས་སྐུའི་ཆ་ལུགས་བྱེ་བ་དུང་ཕྱུར་བྱང་སེམས་ཀྱི་འཁོར་ཚོགས་ཀྱིས་བསྐོར་བ། རྒྱབ་ཏུ་པད་སྡོང་ལྩ

༄༅། །ཡལ་ག་འདབ་མ་རྒྱས་པའི་དབུས་སུ་ཡུམ་ཆེན་མོ་སྐུ་མདོག་སེར་མོ་ཕྱག་ཆོས་འཆད་པད་སྡོང་པུ་ཏི་ཅན་འཕྲུལ་འཛིན། ཞབས་སྐྱིལ་ཀྲུང་གིས་བཞུགས་པའམ་མདུན་དཀོན་
རྒྱབ་གཡས་གཡོན་དུ་པད་འདབས་སོ་སོར་དམ་པ་ཆོས་ཀྱི་པུ་ཏི་གླེག་བམ་གངྒའི་རླུང་གི་བྱེ་མ་ལྟ་བུ་གྲང་མེད་པ་རི་རབ་ཀྱི་གཏོས་དང་མཉམ་པར་བརྩེགས་པའི་བར་མཚམས་ནས་ཨཱ་ལི་ཀཱ་ལིའི་རང་
སྒྲ་དི་རི་རི་སྒྲོགས་པ། གཡོན་ནས་གྱེས་པའི་པད་སྡོང་ཡལ་འདབ་རྒྱས་པའི་དབུས་སུ་ཉན་ཐོས་ཀྱི་མཆོག་ཤཱ་རིའི་བུ་ལ་འཁོར་ལྔ་སྡེ་བཟང་པོ། སྟོན་པའི་གཏད་རབ་གནས་བསྟན་བཅུ་དྲུག་སོགས་
འཕགས་པའི་དགེ་འདུན་ཉན་ཐོས་རང་རྒྱལ་དགྲ་བཅོམ་གྲངས་མེད་པས་བསྐོར་བ། པད་སྡོང་གི་བར་མཚམ་ནས་འཇའ་ཟེར་འོད་ཀློང་སྤྲིན་བཅས། ལྷ་ཡི་བུ་དང་བུ་མོ་མང་པོས་མཆོད་རྫས་ཐོགས་
ནས་སྐྱབས་ཡུལ་ལ་མཆོད་པ། མཚོ་དབུས་ནས་ཀླུ་དབང་རྣམས་ཀྱིས་པད་སྡོང་ལ་བསྟེན་ཏེ་ནོར་བུ་རིན་པོ་ཆེའི་ཚོགས་འབུལ་ཚུལ་སོགས་བསྒོམ། སྐྱབས་ཡུལ་གྱི་མདུན་དུ་ཁམས་གསུམ་རིག་
༈ དྲུག་གི་འགྲོ་བ་ནམ་མཁའི་མཐའ་དང་མཉམ་པ་ཁྲོམ་ཚོགས་ཀྱིས་བདག་དང་ལྷན་ཅིག་དུ་སྐྱབས་སུ་འགྲོ་བ། ཕྱག་འཚལ་བ་ཡིད་ཀྱིས་འཁོར་བའི་འཇིགས་པ་དང་། སྡུག་བསྔལ་འདི་ལས་མྱུར་དུ་༔

སྒྲོལ་བར་མཛད་དུ་གསོལ་ཞེས་སྙིང་ཁོང་རུས་པའི་གཏིང་ནས་བསམ་ཞིང༌། བྱང་ཆུབ་མ་ཐོབ་བར་དུ་སྐྱབས་སུ་འགྲོ་བའི་འདུན་པ་ངག་གིས་སྐྱབས་འགྲོའི་ཚིགས་རྣམས་འུར་དིར་གྱིས་སྒྲོགས་
པ། རང་ཉིད་ལུས་ཐ་མལ་གྱི་རྣམ་པ་ལ་གཞོན་ཞིང་དར་ལ་བབ་པ་ལྷ་ཡི་ལང་ཚོ་ལྟ་བུ། སྐྱེ་བ་ཀུན་ཏུ་སངས་རྒྱས་ཀྱི་བསྟན་པར་འཇུག་པའི་སྐལ་པ་དང་ལྡན་པའི་ཕྱིར་རབ་བྱུང་གི་ཆས་
སམ། གསང་སྔགས་རྡོ་རྗེར་ཐེག་པར་རྣལ་འབྱོར་གྱིས་མྱུར་ལམ་བསྒྲོད་པའི་རྟེན་འབྱུང་དབུ་རྒྱན་སྙན་རྒྱན་དར་དཔྱང་རིན་པོ་ཆེའི་རྒྱན་ལྡན་སྟོད་གཡོགས་སྨད་དཀྲིས། ཞི་འཛུམ་གྱི་ལང་ཚོ་ལྡན་
པར་མོས་པའི་ལག་གཉིས་མེ་ཏོག་པདྨ་གསར་པ་མཚོ་དབུས་ནས་ཁ་འབུས་པའི་རྣམ་པ་ཅན་སྤྱི་བོར་བཅིང་ནས་སྐྱབས་གནས་དམ་པ་རྣམས་ལ་སྐྱབས་སུ་མཆིའོ། །ཚར་བདུན་ཙམ་གྱི་མགོ་དྲངས་
པའི་མ་ནམ་བཞི་བསྐོར་ལ། ཐུན་རེར་སྟོང་ཕྱག་ཕུལ་བའི་མཐར། རྒྱུད་དྲུག་འཁོར་བར་ཞེས་པའི་ཚིག་རིས་དང་བསྟུན་པའི། ནམ་མཁའི་ཁམས་མཉམ་མ་གྱུར་སེམས་ཅན་ཐམས་ཅད་བདེ་བ་
འདོད་ཀྱང་སྡུག་བསྔལ་ལ་གཏན་ཡུལ་གྱུར་པ་འདི་ཐམས་ཅད་སྙིང་རེ་རྗེ་སྙམ་པའི་བཟོད་བླག་མེད་པའི་སྒོ་ནས། འདི་ཐམས་ཅད་བདག་གིས་ཡང་ཟབ་བླ་མའི་སྒྲུབ་པ་རྣལ་འབྱོར་གྱི་རིམ་གཉིས་

།ཉམས་སུ་བླང་ནས། དེའི་མཐུས་སངས་རྒྱས་ཀྱི་གོ་འཕང་ཐོབ་པ་ཞིག་བྱ་སྙམས་པའི་སྐྱབས་ཡུལ་རྣམས་ཀྱི་སྤྱན་སྔར་སེམས་བསྐྱེད་ཀྱི་སྡོམ་པ་ལེན་པ་སྨོན་འཇུག
དཀོན་༄༅།
སེམས་བསྐྱེད་ཆབ་གཅིག་ཏུ་བྱེད་བཞིན་ཚར་ཁ་ཤས་བརྗོད། ཆོས་རྣམས་ཐམས་ཅད་ཀྱིས་ཡན་ལག་བདུན་པ་ཚར་ཁ་ཤས་མཐར། སྐྱབས་ཡུལ་རྣམས་ཀྱི་སྐ་ལས་འོད་ཟེར་དཀར་པོ་ཟླ་འོད་ཤར་
¢A
བ་ལྟ་བུ་བྱུང་སྟེ་བདག་དང་འགྲོ་བ་རིགས་དྲུག་ཐམས་ཅད་ལ་ཕོག་པས་སྡིག་སྒྲིབ་དག་ལུས་འོད་ཀྱི་གོང་བུར་ཞུ་བའམ། འུབ་ཀྱིས་བསྡུས་ཏེ། སྐྱབས་ཡུལ་རྣམས་ལ་ཐིམ་པས་དེ་རྣམས་ཀྱང་
འཁོར་གཙོ་བོ། གཙོ་བོ་རྣམས་གུ་རུའི་སྐུ་ལ་འདུས་ནས་གུ་རུ་ཡང་འོད་ཀྱི་གོང་བུ་གཅིག་ཏུ་གྱུར་པས་མཐར་དབྱིངས་རིག་དབྱེར་མེད་ནམ་མཁའི་སྙིང་པོ་དེ་ཁོ་ནར་མི་དམིགས་པར་ཐིམ་པས་སེམས་
སྤྲོས་བྲལ་དེའི་ངང་དུ་ཅི་གནས་སུ་བཞག་གོ །མཐར་དགེ་བ་འདི་ཡིས་སོགས་བརྗོད། དེ་འདྲ་བ་ཐུན་གསུམ་བྱ་བའི་ཐམས་ཅད་ཀྱི་མགོར་ཚིག་བདུན་གསོལ་འདེབས། བརྒྱུད་གསོལ་ཁ་ཤས་
03དང༌། བློ་ཆོས་སུ་འགྲོ་བར་བྱིན་གྱིས་རླབས་ཏུ་གསོལ། ཆོས་ལམ་དུ་འགྲོ་བ་྾ ལམ་འཁྲུལ་པ་སེལ་བ་྾ འཁྲུལ་པ་ཡེ་ཤེས་སུ་འཆར་བ་྾ གསོལ་ཞེས་པའི་ཆོས་བཞི་པོའི་གོ་དོན
205

གསོལ་འདེབས་བྱས་རྗེས། མདུན་མཁར་སྐྱབས་ཡུལ་བསྒོམ་པའི་ཕྱག་རིམ་ལ་འཇུག་པ་ཡིན། དགོང་ཐུན་གྱི་སྐྱབས་ཡུལ་བསྡུ་བསྟིམ་མ་བྱས་གོང་རབ་ཡངས་མའི་གཏོར་འབུལ་ཙམ་སྐྱབས
ཡུལ་དེ་རྣམས་ལ་བྱས་ན། བསྡུ་བསྟིམ་དགེ་བསྔོ་བྱས། རྒྱུན་གྱི་གཏོར་བསྔོས་སོགས་ཇི་ལྟར་འོས་པ་བྱ་ཞིང༌། མཚན་མོ་ཉལ་དུས་སྐྱབས་ཡུལ་ལམ་གྱི་གསལ་བཏབ། པད་སྡོང་གི་བར་
འཚམས་ཡངས་པར་པད་སྡོང་ཡལ་ག་འདབ་ཕྲེང་རྒྱས་པ་ཞིག་གི་སྟེང་དུ་ཟླ་གདན་སྟེང་རང་ཉིད་སྐྱབས་ཡུལ་རྣམས་ལ་མགོ་བོ་ཕྱོགས་ནས་ཉལ་བར་བསམ་པ་ནི་སྐྱབས་འགྲོའི་ཡན་ལག་གོ །དེ་
འདྲ་བ་ཉིན་རེ་ཐུན་བཞིར་སྟོང་ཕྱག་བཞི་རེ་འབུལ་རྩིས་ཀྱིས་ཞག་ཉེར་ལྔའི་ཕྱག་འབུམ་ཐེར་འགྲོ་ཡང༌། ཁ་སྐོང་བའི་ཁྱད་པར་ཟླ་གཅིག་བྱེད་པའོ།། ༈ གཉིས་པ་སྡིག་སྒྲིབ་སྦྱོང་བར་བྱེད་པ་རྡོར་
སེམས་སྒོམ་བཟླས་སྐབས། སྐྱབས་གནས་དམ་པ་྾ ཆོས་རྣམས་ཐམས་ཅད་྾ མ་ནམ་མའི་ཕྱག་མི་དགོས་པའི། རང་ཉིད་ཐ་མལ་དུ་ཡོད་པའི་སྤྱི་བོའི་སྟེང་ཐད་པདྨ་འདབ་མ་དཀར་པོ་ཟླ་
དཀྱིལ་གྱི་དབུས་རྡོ་རྗེ་སེམས་དཔའ་དཀར་བོ་རྡོར་དྲིལ་འཛིན་པ་དར་དང་རིན་པོ་ཆེའི་རྒྱན་ཅན་སེམས་སྐྱིལ་བཞུགས་པའི་ཐུགས་ཀར་ཧཱུཾ་དཀར་པོའི་མཐར་ཡི་གེ་བརྒྱ་པ་གཡོན་དུ་བཀོད་ནས་གཡས་སུ་༔

༄༅། །འཁོར་བ་སྦྲུལ་འཁྱིལ་ཅན་བསྒོམ། འགྲོ་བ་རིགས་དྲུག་ས་ཆེན་པོ་གང་བར་འཚོགས་པ་ཐམས་ཅད་ཀྱི་སྤྱི་གཙུག་ཏུའང༌། པདྨ་ཟླ་གདན་སྟེང་རྡོ་རྗེ་སེམས་དཔའ་རེ་རེ་དཀོན་
སྤྱིའི་བཞུགས་པར་སྒོམ། སྔགས་གསོལ་འདེབས་ཀྱི་ཚུལ་དུ་བཟླ་བས་བདག་གི་ཚེ་རབས་ཐོག་མ་མེད་པ་ནས་ད་ལྟ་ཡན་གྱིས་བསམ་བཞིན་བགྱིས་པའམ་མ་རིག་པ་མ་ཤེས་པ། བག་མེད་པའི་དབང་
གིས་སྡིག་པ་མི་དགེ་བ་ཅི་བགྱིས་པ་ཐམས་ཅད་སྙིང་ནས་བཤགས་སོ་བྱང་ཞིང་དག་པར་མཛད་དུ་གསོལ་སྙམ་པའི་གདུང་ཤུག་དྲག་པོས་གསོལ་བ་བཏབ་པས། ཐུགས་ཀའི་སྔགས་འོད་ཀྱིས་
ཕྱོགས་བཅུའི་རྒྱལ་བ་སྲས་བཅས་ལ་མཆོད་པ་ཕུལ། སྐུ་གསུང་ཐུགས་ཀྱི་བྱིན་རླབས་ཐམས་ཅད་རྡོ་རྗེ་སེམས་དཔའི་སྐུ་དང་སྔགས་ཕྲེང་ལ་ཐིམ་པས་སྔགས་ཕྲེང་ཟླ་བ་ཧཱུཾ་ཡིག་རྣམས་ཟིལ་པ་ཕྲོམ་
བྱེད་པའི་རིམ་པས་བདུད་རྩི་ཆེས་ཆེར་ཟག་ཅིང་བབས་པས་རྡོ་རྗེ་སེམས་དཔའི་སྐུ་ལུས་ཁེངས་མ་ཤོང་ལུད་པའི་ཚུལ་གྱིས་སྐུ་ཡི་བ་སྤུའི་བུ་ག་དང༌། ཞབས་ཀྱི་སོར་མོའི་རྩེ་ནས་བདུད་རྩིའི་རྒྱུན་
༈ བབས། བདག་གཞན་སེམས་ཅན་ཐམས་ཅད་ཀྱི་སྤྱི་བོར་ཞུགས་ལུས་ཕྱི་ཐམས་ཅད་བཀྲུས། ནང་ཐམས་ཅད་གང་བས་ནད་ཐམས་ཅད་རྣག་ཁྲག་ཆུ་སེར་གདོན་ཐམས་ཅདཤིག་སྲོ་ཉ་སྦལ་སྦྲུལ

སྡོམ་སྡིག་པ། སྡིག་སྒྲིབ་དུད་ཁུ་འཇའ་ཚོན་སྔོ་དམར་གྱི་རྣམ་པར་བ་སྤུ་དང་བུ་གའི་སྒོ་ནས་ཐོན་ས་རིམ་པ་དགུའི་འོག་ཏུ་སོང་བར་བསམ། རང་ལུས་ཤ་ཁྲག་ལྗན་ལྗིན་དང་བྲལ་བ་ལུས་ཤེལ་བུམ་
དྲི་མ་མེད་པ་ལྟ་བུ་ནང་ཐམས་ཅད་ཡེ་ཤེས་ཀྱི་བདུད་རྩིས་གང་བར་བསྒོམ་སྟེ། ཡིག་བརྒྱ་ཐུན་རེར་སྟོང་ཕྲག་རེ་བཟླ་ཞིང༌། ཐུན་མཐར་ཡིག་དྲུག་བརྒྱ་ཕྲག་བཟླས་ནས་སྔར་བྱས་ཀྱི་སྡིག་པ་ལ་དུག་
ཁོང་དུ་སོང་བ་ལྟ་བུའི་སྐྲག་དངངས་འགྱོད་པ་ཕྱིན་ཆད་སྲོག་ལ་བབ་ཀྱང་སྡིག་པ་མི་བྱེད་སྙམས་པའི་སྤང་སེམས་གཡང་ས་ཆེན་པོ་ལས་བྱོལ་བ་ལྟ་བུ་བསམ་ཞིང༌། མགོན་པོ་བདག་ནི་མི་ཤེས་
སོགས་བརྗོད་ནས། མཐར་རྡོ་རྗེ་སེམས་དཔའི་ཞལ་ནས་ཁྱེད་རྣམས་ཀྱི་སྡིག་སྒྲིབ་དུས་དེ་རིང་ནས་དག་པ་ཡིན་ནོ་ཞེས་གསུངས་ལྷང་ལྷང་དུ་བྱོན་པར་བསམ་ཞིང་། རང་གིས་ཀྱང་སྡིག་སྒྲིབ
ཐམས་ཅད་མཐོལ་ལོ་བཤགས་སོ། །དག་གོ་བྱང་ངོ་སྙམས་པ་ཡིད་ཡུལ་དུ་བྱས་ནས། རྡོ་རྗེ་སེམས་དཔའི་མཛོད་སྤུ་དང་ཞབས་ཀྱི་མཐེ་བོང་ནས་འོད་ཟེར་དཀར་པོ་བྱུང་ནས་བདག་དང་འགྲོ་བ་
རིགས་དྲུག་ལ་ཕོག་པས་སྡིག་སྒྲིབ་དག་ནས་རྡོ་རྗེ་སེམས་དཔའི་སྐུར་གྱུར་པར་བསྒོམ་པ་དེ་ཐམས་ཅད་རང་དང་བཅས་པ་སྤྱི་བོའི་རྡོར་སེམས་ལ་འོད་ཀྱི་གོང་བུ་གཅིག་ཏུ་དྲིལ་བའི་རྣམ་པས་ཐིམ། དེ་

།ཡང་སྐུ་ལུས་འོད་ཀྱི་རྣམ་པར་ཞུ་སྟེ་ཟླ་བ་སྔགས་ཕྲེང་ཧཱུཾ་ཡིག་ནཱ་དའི་བར་དུ་བསྡུས་ཏེ། དབྱིངས་རིག་ནམ་མཁའི་ངང་དེར་འཇའ་ཡལ་བ་ལྟར་མི་དམིགས་པར་བསྒོམ་༄༅།དཀོན་
པ་ལ་ཅི་གནས་སུ་བཞག །དེ་ནས་རང་ཉིད་རྡོར་སེམས་བསྒོམ་དགེ་བ་འདི་ཡིས་སོགས་བརྗོད། ཐུན་དེ་འདྲ་བར་བཞི་པར་གཏོར་འབུལ་མི་སྦྱར་བའི་དགོང་མོ་རྒྱུན་གྱི་གཏོར་བསྔོས་མགོར་གཏོར་
འབུལ་བྱས་པས་འཐུས་པར་སེམས་སོ། །དེ་ལྟ་བུའི་ཉིན་རེར་ཐུན་བཞིན་ཡིག་བརྒྱ་སྟོང་ཕྲག་བཞི་རེ་འགྲོ་རྩིས་ཀྱིས་ཁ་སྐོང་བཅས་ཟླ་བ་གཅིག་གི་རིང་བྱེད་པའོ།། ༈ གསུམ་པ་ཚོགས་རྫོགས
པར་བྱེད་པ་མཎྜལ་ལ། སྐྱབས་སེམས་དང་རྡོར་བཟླས་ཀྱི་སྔགས་གྲངས་ཉུང་ཙམ་ནས། ཚོགས་ཞིང་གསལ་འདེབས་པ་ནི། རང་མདུན་གསེར་གྱིས་གཞི་རྒྱ་ཁྱོན་ཡངས་པ་དབུ་མཐོ་བ་ལག་
མཐིལ་ལྟར་སྙོམ་པའི་དཀྱིལ་དུ་སེང་ཁྲི་པདྨ་ཟླ་གདན་གྱི་སྟེང་དུ་གུ་རུ་པདྨ་འོད་འབར་རྒྱན་ཆས་བཞུགས་སྟངས་སྤྱི་ལྟར་གྱི་མཐའ་བསྐོར་དུ་གང་ཟག་སྙན་བརྒྱུད། མཁའ་འགྲོ་གཏེར་རྒྱ། བཀའ་
an
བབས་ལུང་བསྟན། སྨོན་ལམ་དབང་བསྐུར། བྱིན་རླབས་རྟོགས་པའི་བརྒྱུད་པར་བྱོན་པའི་བླ་མ་རྣམས་དང༌། རྒྱ་གར་གྱི་རིག་འཛིན་བརྒྱད། གྲུབ་ཆེན་བརྒྱད་ཅུ། རྒྱན་དྲུག་མཆོག 209

གཉིས། བོད་ཀྱི་རྗེ་འབངས་ཉེར་ལྔ། གཏེར་སྟོན་བརྒྱ་རྩ་སོགས་གྲུབ་པ་མཆོག་གི་ས་ལ་གཤེགས་པ་ཐམས་ཅད་ཀྱིས་བསྐོར་བ། གུ་རུའི་དབུ་སྟེང་སྤྲིན་གསེར་འབྲུག་གི་སྙིང་པོ་ཅན་གྱིས
འཁྱུད་པ། འཇའ་འོད་ཀྱི་ཀློང་དུ་པད་ཟླའི་གདན་སྟེང་སྤྱན་རས་གཟིགས་ཁ་སར་པ་ཎི་ལོངས་སྤྱོད་རྫོགས་པའི་ཆས་ཅན་འཁོར་དུ་འཇམ་དཔལ་དང་སྒྲིབ་སེལ་ནམ་སྙིང་གསང་བདག་སོགས་རིག་
འཛིན་བརྡ་རྒྱུད་ཐམས་ཅད་ཀྱིས་བསྐོར་བ། དེ་ཡི་དབུ་གཙུག་དུ་དང་པོའི་སངས་རྒྱས་འོད་མི་འགྱུར་བ་དམར་པོ་རྒྱན་མེད་མཉམ་བཞག་སྐྱིལ་ཀྲུང་ཅན་གྱི་འཁོར་དུ། རྒྱལ་བ་དགོངས་
བརྒྱུད། སངས་རྒྱས་སྐུ་ཞི་བ་ཁྲོ་བོ་ཞི་མ་ཁྲོ་ཡབ་ཡུམ་ཁ་སྦྱོར་ཅན་རྡོ་རྗེ་སེམས་དཔའ་ལ་སོགས་པ་དཀྱིལ་འཁོར་གྱི་གཙོ་བོ། རྒྱུད་སྡེའི་ལྷ། རྫོགས་ཆེན་སྟོན་པ་བཅུ་གཉིས། མཆོག་གི་སྤྲུལ
སྐུ་ཆགས་བྲལ་གྱི་ཚོགས་དང༌། ཆགས་ཅན་ཡུམ་དང་བཅས་པ་དགོངས་བརྒྱུད་བླ་མའི་ཚོགས་ཀྱིས་བསྐོར་བ་རྣམས་གསལ་བཏབ། ཤར་དུ་རིན་པོ་ཆེའི་ཁྲི་བཀོད་དབུས་མཉམ་མེད་རྒྱལ་བ་ཤཱཀྱ་
ཐུབ་པ་འཁོར་དུ་ཁྲི་བཀོད་གྲངས་མེད་པར་དེ་མཉམ་ཀྱི་སངས་རྒྱས་སྟོང་རྩ་གཉིས་སོགས་དུས་གསུམ་རྒྱལ་བ་ཐམས་ཅད་བཞུགས་པ། ལྷོར་རིན་པོ་ཆེའི་ཁྲི་བཀོད་དབུས་སྤྱན་རས་གཟིགས་ཕྱག་

༄༅། །བཞི་པའི་འཁོར་དུ་ཁྲི་བཀོད་བསམ་ལས་འདས་པར་དེ་གྲངས་གི་བྱང་སེམས་ཐམས་ཅད་བཞུགས་པ། ནུབ་ཏུ་རིན་པོ་ཆེའི་ཁྲི་སྟོང་ཆོས་སྐ་ཡུམ་ཆེན་མོ་སྐྲ་མདོག་སེར་
དཀོན་
སྤྱིའི་མོ་ཞལ་གཅིག་ཕྱག་བཞི་པའི་དང་པོ་གཉིས་ཐུགས་ཀར་ཆོས་འཆད་ལྷག་མ་གཉིས་ཀྱི་གཡས་མཆོག་སྦྱིན་དང་གཡོན་ཨུ ཏྤ་ལའི་སྟེང་ཤེར་ཕྱིན་གྱི་པུ་ཏིས་མཚན་པ་བསྣམ་པ་དར་དང་རིན་པོ་ཆེའི་རྒྱན་
ཅན་རྡོ་རྗེར་སྐྱིལ་མོ་ཀྲུང་གིས་བཞུགས་པའི་རྒྱབ་ཕྱོགས་གཡས་གཡོན་ནས་འཁོར་ཡུག་ཏུ་རིན་པོ་ཆེའི་ཁྲི་སྐུ་ཤུབ་ལྡན་པའི་ཁོངས་སུ་དམ་པ་ཆོས་ཀྱི་གླེགས་བམ་རི་རབ་ཀྱི་གཏོས་མཉམ་ཕྱུར་བུ
བརྩིགས་པ་དེ་དག་ལས་དབྱངས་གསལ་གྱི་སྒྲ་སྒྲོགས་པ། བྱང་དུ་རིན་པོ་ཆེའི་ཁྲི་བཀོད་སྟེང་ཉན་ཐོས་ཀྱི་མཆོག་ཤཱ་རིའི་བུ། དེའི་འཁོར་དུ་ཉན་ཐོས་གནས་བརྟན་རང་རྒྱལ་དགེ་སློང་གི་དགེ་
འདུན་དགྲ་བཅོམ་པ་གངྒའི་རླུང་གི་བྱེ་མ་སྙེད་ལྟ་བུས་བསྐོར་བ། དེ་རྣམས་ཀྱི་མཐའ་བསྐོར་དུ་མུ་ཁྱུད་ཀྱི་ཚུལ་དུ་པདྨ་ཟླ་ཉི་སོགས་ཀྱི་གདན་སྟེང་མཁའ་འགྲོ་ཆོས་སྐྱོང་ནོར་ལྷ་གཏེར་བདག་ཐམས་
༗ ཅད་སྣང་ལ་རང་བཞིན་མ་གྲུབ་པ་ཉི་མ་དང་འོད་ཟེར་གྱི་དཔལ་བཞིན་བཞུགས་པར་བསམ། དེའི་མདུན་བདག་དང་ཁམས་གསུམ་རིག་དྲུག་གི་སེམས་ཅན་རྣམས་མཎྜལ་ཆབ་ཅིག་དུ་འབུལ་བར་

བསྒོམ་ལ་ལག་གཡོན་དུ་འབྲུ་ཅུང་ཟད་བཟུང་སྟེ་མཎྜལ་ལག་ཏུ་བླང་རྡུལ་ཕྱིས་པས་སྡིག་སྒྲིབ་དག་པར་བསམ། དྲི་བཟང་གི་ཆུས་བརླན་ཏེ་བྱང་ཆུབ་ཀྱི་སེམས་ཀྱི་རྒྱན་གྱིས་བརླན་པར་བསམ། ཨོཾ་
བཛྲ་བྷུ་མི་ཨཱཿ ཧཱུྃ་ཞེས་བརྗོད་འབྲུ་བཀྲམ། དབང་ཆེན་གསེར་གྱི་ས་གཞི་ཡངས་ཤིང་རྒྱ་ཆེ་བར་ནང་ཐམས་ཅད་མཚོ་ཡན་ལག་བརྒྱད་ལྡན་གྱིས་སྔོ་མེར་བར་གང་བར་བསམ། ཨོྃ་བཛྲ་རེ་ཥེ་ཨཱཿ ཧཱྃ
ཞེས་སྲིན་ལག་གིས་མཎྜལ་གྱི་མཐའ་བསྐོར་ཙམ་བྱས་པས་དེ་ཉིད་ཕྱི་ལྕགས་རི་མུ་ཁྱུད་འཁོར་ཡུག་གིས་བསྐོར་བ་བསམ། ཧཱུཾ་ཞེས་པའི་སྐབས་སུ་དབུས་སུ་འབྲུ་བཞགས་པས་བགེགས་བསལ་
བའམ། ཡང་ནི་དྲི་བཟང་གི་ཐིག་ལེ་བྱས་པས་བགེགས་སྦྱང་ཞིང་སྲུང་བར་བསམ། དེ་ནས་རི་གླིང་མཆོད་པའི་ལྷ་མོ་རྒྱལ་སྲིད་སོགས་ཚིག་དང་བསྟུན་པར་འབྲུ་ཡི་ཚོམ་བུ་བཀོད་པ་ཡིན་ཞིང་རིན་
པོ་ཆེའི་རི་བོ་ནི་ལྷོ་གླིང་དང༌། དཔག་བསམ་ཤིང་བྱང༌། འདོད་འཇོའི་བནུབ། མ་རྨོས་པའི་ལོ་ཏོག་ཤར་དུ་བཀོད་པ་ཡིན། རི་རབ་ཀྱི་རྒྱབ་མདུན་དུ་ཉི་ཟླ་འགོད་སྲོལ་ཡོད་ཀྱང་དག་སྦྱོར་གྱི་
དབང་ལས་གཡས་གཡོན་དུ་བཀོད་པ་ལེགས། མདོར་ན་སྣོད་ཀྱི་ཆ་དེ་ཀུན་རིན་པོ་ཆེ་སྣ་ཚོགས་ལས་གྲུབ་པ་ས་གཞི་གསེར་གྱི་བྱེ་མ་བརྡལ་བ། ཆུ་ཡན་ལག་བརྒྱད་ལྡན་རྫིང་བུ་པདྨ་ཨུཏྤལ་ཀུ་

༄༅། །མུ ཏྟ་སོགས་ཀྱིས་ཁེབས་པ་འདོད་དགུ་སྦྱིན་པའི་ཤིང་གི་ཕྲེང་བས་བསྐོར་བ་ནོར་བུའི་བ་གམ་ཅན་གྱི་ཁང་བཟང་དུ་བསྟི་བའི་སྐྱེ་འགྲོ་ཐམས་ཅད་གཟུགས་དང་ལང་ཚོ་ཕུན་
སུམ་ཚོགས་པ་ལྷ་མིའི་འབྱོར་པ་འདྲེས་མར་སྤྱོད་པ། ཉོན་མོངས་པ་དང་མི་གཙང་བ་དང༌། ཡིད་དུ་མི་འོང་བ་དེ་ཀུན་བྲལ་བ། ཞིང་གི་ཡོན་ཏན་རྫོགས་པ་དམིགས་པས་ཆུན་ན་གླིང་བཞི་རི་རབ་
ཀྱི་རྩེ་ལས་ཕྱོགས་མཚམས་སུ་འོད་ཟེར་འཕྲོས་པའི་སྣེ་ལ་མཎྜལ་བཀོད་པ་དེ་འདྲ་བ་མང་པོ་བསྒོམ་པ་བཅས། མཆོད་ཡུལ་ལ་འབུལ་བར་མོས་པ་རྩེ་གཅིག་དང་། འབུལ་མཁན་རང་ཉིད་རབ་བྱུང་
གི་ཆས་ཅན་ནམ་སྔགས་སྤྱོད་བརྟུལ་ཞུགས་གྲུབ་པའི་ཆས་འཛིན་པ་གང་རིགས་ལང་ཚོ་དར་བབས་རྒྱན་གོས་ལྡན་པ། རང་འདྲ་མང་པོས་མཎྜལ་ཕུལ་བའི་གྲོགས་དན་བྱེད་པ་ཁམས་གསུམ་རིགས་
དྲུག་འགྲོ་བ་ཐམས་ཅད་གླིང་བཞི་རི་རབ་ཀྱི་སེང་འོག་བར་གསུམ་དུ་འཁོད་པ་ཀུན་ཀྱང་སོ་སོའི་ལག་ཏུ་མཆོད་རྫས་རེ་ཐོགས་ནས་སྐུ་གསུམ་གྱི་ལྷ་ཚོགས་ལ་མིག་གིས་བལྟ་བ། གུས་པས་བསྟོད་
༈ དབྱངས་བྱེད་པ་དེ་ལྟར་བསྒོམ་ནས། མཎྜལ་འདོན་ཆ་རྒྱས་པ་ཚོམ་བུ་སོ་བདུན་མ་ཚར་གཅིག་དང་། ཆོས་དབྱིངས་མཎྜལ་རིག་པས་བརྒྱན་པ་འདི༔ སོགས་ཚར་བདུན་ཙམ་དང༌། དེ་མཐར་
213

ས་གཞི་སྤོས་ཆུས་མའམ། ཡང་ན་ཞི་ཁྲོ་སྐུ་གསུམ་གྱི་མནྜལ། རིན་ཆེན་མཎྜལ་ཀུན་བཟང་མཆོད་པའི་སྤྲིན། ཞེས་པའི་ཚིགས་བཞི་པོ་གྲངས་འཛིན་པའི་མཎྜལ་གྱི་སྟེང་དུ་འབྲུ་ཡི་མེ་ཏོག་ཆ་ཙམ
རེ་བླག་བཞིན་ཐུན་རེར་སྟོང་ཕྲག་རེ་ཚང་བར་བྱེད་དོ། །དེ་ནས་ཆོས་རྣམས་ཐམས་ཅད་སྐ་གསུམ་གྱི་ཡན་ལག་བདུན་པ་དང༌། མཉེས་བྱེད་མཎྜལ་བཟང་པོའི་སྨོན་ལམ་བྱས། འདི་ལྟར་མཆོད་པ་
ཕུལ་བའི་དགེ་བའི་རྩ་བ་ལ་བརྟེན་ནས་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཐོབ་པའི་ཕྱིར་དུ་བསྔོའོ་སྙམ་པའི་ངང་ནས་ཚོགས་ཞིང་རྣམས་ཀྱི་ཐུགས་ཀ་ནས་འོད་ཟེར་ནམ་མཁའ་ས་གཞི་བར་
སྣང་ཐམས་ཅད་ཁྱབ་ནས་འགྲོ་བ་རིག་དྲུག་ཁམས་གསུམ་པོ་ཐམས་ཅད་ལ་ཕོག་མ་ཐག་སྡིག་སྒྲིབ་དག །དག་པའི་ཞིང་ཁམས་བདེ་བ་ཅན་འོག་མིན་ཟངས་མདོག་དཔལ་གྱི་རི་བོ་སོགས་སུ་དྲངས་ཏེ་
གཤེགས་པར་གྱུར། ཚོགས་ཞིང་འཁོར་རྣམས་གཙོ་བོ་ལ་ཐིམ། གཙོ་བོ་ཐམས་ཅད་གུ་རུའི་སྐུ་ལ། གུ་རུ་རིན་པོ་ཆེ་འོད་ཀྱི་གོང་བུར་ཞུ། རང་གི་སྤྱི་བོར་ཐིམ། བདག་གིས་བསོད་ནམས་
དང་ཡེ་ཤེས་ཀྱི་ཚོགས་ཡོངས་སུ་རྫོགས། ཞིང་ཁམས་རྣམ་པར་དག་པར་སྐྱེ་བའི་སྐལ་བ་དང་ལྡན་མཐར་རང་གི་སེམས་དང་གུ་རུའི་ཐུགས་དབྱེར་མེད་མཆོད་རྫས་མཆོད་བྱེད་མཆོད་ཡུལ་མཆོད་

།པའི་བསམ་པ་ཐམས་ཅད་མི་དམིགས་པར་འཁོར་གསུམ་ཡོངས་སུ་དག་པར་རྒྱས་བཏབ་སྟེ་མཉམ་པར་བཞག་སྟེ་དགེ་བསྔོ་བྱ། དེ་ལྟ་བུས་ཉིན་རེ་ཐུན་བཞི་བྱ་བའི་༄༅།
དགོང་ཐུན་སྐབས་ཚོགས་ཞིང་མ་བསྡུས་གོང་གཏོར་འབུལ་བྱེད་པ་ཕྱག་གི་སྐབས་བཞིན་ནོ། །དེ་ལྟར་ཟླ་བ་གཅིག་གིས་མཎྜལ་འབུམ་ཐེར་བྱེད་པའོ། །མཎྜལ་གྱི་རྒྱུ་ནི་རབ་གསེར་
དངུལ། གཞན་ལི་མཁར་ཟངས་རག་རྫ་ཤིང་སོགས་གང་འབྱོར་རྒྱ་ཁྱོན་ཆེ་བ་ཉིད་ལོངས་སྤྱོད་ཆེ་བ་དང་། ཞིང་ཁམས་ཀྱི་རྟེན་འབྲེལ་དུ་གལ་ཞིང་། རྒྱུ་ཚོགས་འབུལ་རྒྱུ་ནི་ནས་དཀར་མོ་གཙོ་
བོར་བྱེད། གཞན་འབྲུ་དཀར་པོའི་རིགས་ཀྱང་ལེགས་ཤིང༌། སྨན་སྣ་གསེར་དངུལ་བྱི་རུ་གཡུ་དུང་མུ་ཏིག་སོགས་གང་འབྱོར་སྨན་སྣ་བསྲེས་ལ་ཡིད་དུ་འོང་བ་གསར་རྙིང་བརྗེ་བའམ་བསྲེ་བ་
སོགས་འབྱོར་བ་དང་བསྟུན་པས་འཐུས་སོ། །བཞི་པ་སྔོན་འགྲོ་རྣམས་ཀྱི་ནང་ནས་ཁྱད་པར་དུ་གྱུར་པ་གསང་སྔགས་རྡོ་རྗེ་ཐེག་པའི་ཡང་ཟབ་བླ་མའི་རྣལ་འབྱོར་བྱ་བ་ནི། སྐྱབས་སེམས་རྡོར་
བཟླས་མཎྜལ་ཡན་ཆད་སྔོན་དུ་སོང་མཚམས། རང་ཉིད་འདུག་པའི་ས་ཕྱོགས་གནས་ཁང་དག་པའི་གཞལ་མེད་ཁང་འཇའ་ཟེར་འོད་ཕུང་འཁྲིགས་པའི་ཀློང་དུ། བདག་ལུས་ལྷར་བསྒོམ་པ་གུ་རུ་

དྲག་པོ་ཤས་ཆེ་ཡང་བྱིན་རླབས་འཇུག་པའི་ཆེད་དུ། རྡོ་རྗེ་ཕག་མོ་བསྒོམ་པ་ལེགས་ཤིང་། དེ་ཡང་པདྨ་བམ་རོའི་གདན་སྟེང་རང་རིག་རང་འོད་གསལ་བ་ཆོས་སྐ་ཡེ་ཤེས་ཀྱི་མཁའ་འགྲོ་རྡོ་རྗེ་ཕག་
མོ་སྐུ་མདོག་དམར་ལ་ཅུང་ཟད་སེར་མདངས་ཆགས་པའི་ཉམས་ཅན་ཚེམ་འཕྲེང་དཀར་ཞིང་མཆེ་བ་ཅུང་ཟད་བརྩིགས་པ། སྤྱན་གསུམ་གྱེན་དུ་ཕྱོགས་པ་གཞོན་ཤ་རྒྱས་པ་ནུ་འབུར་མཐོ་བ། སྐེད་
བ་ཕྲ་བ་བརླ་གཉིས་སྦོམ་པ། ཕྱག་གཡས་རྡོ་རྗེ་གྲི་གུག་ངོམ་སྟབས་སུ་འཕྱར་བ། གཡོན་ཐོད་ཁྲག་ཐུགས་ཀར་འཛིན་པ། ཞབས་གཡས་བསྐམ་པའི་གཏིང་པ་བྷ་གར་གཏད་པ། གཡོན་
བརྐྱང་བས་རོ་ཡི་སྙིང་ཁ་བརྫིས་པ། དབུ་སྐྲ་གྱེན་དུ་བརྫེས་པའི་དབུས་སུ་ཕག་ཞལ་ནག་པོ་རྔམ་ཞིང་བརྗིད་པ། ཐོད་རྐམ་དབུ་བརྒྱན། ཐོད་རློན་དོ་ཤལ་ཕྱག་རྒྱ་ལྔ་དར་དང་རིན་པོ་ཆེའི་རྒྱན་
རྫོགས་ཡེ་ཤེས་ཀྱི་འོད་ལྔ་དང་མེ་དཔུང་གི་དབུས་ན་བཞུགས་པར་བསྒོམ། མཆན་དུ་ཁ་ཊཱཾ་ག་བསྒོམ་ཀྱང་རུང་ལ། རྟ་ཕག་སྐབས་ཀྱི་ཕག་མོ་ལྟར་ན་མེད་ཀྱང་རུང་། དེའི་སྤྱི་བོར་དྲིན་ཆེན་རྩ་
བའི་བླ་མ་མཆོག་གི་ངོ་བོ་གུ་རུ་ཡིད་བཞིན་ནོར་བུ་པདྨ་སམ་བྷའི་ཆ་བྱེད། ཕྱག་མཉམ་བཞག་གི་སྟེང་དུ་ཡིད་བཞིན་ནོར་བུ་དབང་གི་རྒྱལ་པོ་འཛིན་ཞིང་། སྤྱན་ལྟ་སྟངས་ཏིང་ངེ་འཛིན་ལ་གཡོ་བ་

ཟླ༄༅། །མེད་པར་བཞུགས་པར་སྒོམ། དེའི་སྤྱི་བོར་རྗེ་བཙུན་ཆེན་པོ་མདོ་ཁམས་པ་ལས་རབ་བདེ་ཆེན་རྡོ་རྗེ་རྩལ་སྐུ་ཤ་རྒྱས་ཤིང་ཅུང་ཟད་སྨུགས་མདངས་ལྷུན་ཆགས་བརྗིད་
དབུ་སྐྲ་དཀར་ཞིང་ཞལ་འཛུམ་ལྡན་སྤྱན་ཧུར་བག་ཀྱིས་གཟིགས་པ། རྣམ་གསུམ་ཆོས་གོས་ཟབ་བེར་དབུ་ལ་པདྨ་མཐོང་གྲོལ་གསོལ་བ་བསྙེན་ཕུར་ཅན། ཕྱག་གཡས་མཆོག་སྦྱིན་
དང༌། གཡོན་ཆོས་འཆད་མཛད་པའི་གཡས་གཡོན་པད་སྡོང་འཕྲུལ་འཛིན་སྟེང་རྡོར་དྲིལ་གསེར་འཁོར་ཚེ་བུམ་གྱིས་མཚན་པ་ཞབས་སེམས་སྐྱིལ་གྱིས་བཞུགས་པ། དེའི་དབུ་གཙུག་པད་ཟླའི་
སྟེང་དུ་རྗེ་བཙུན་ངག་དབང་རྣམ་རོལ་བསྒྲེས་ཉམས་སྐུ་ཤ་སྔོ་དམར་གཟན་ཤམ་ཕྱག་རྡོར་དྲིལ་འཛིན་པ་ས་ཞུ་གསོལ་བ། དེའི་དབུ་སྟེང་ངག་དབང་མཐར་ཕྱིན་རིག་འཛིན་འདུས་པ་རྩལ་སྐ་ཤ་རྒྱས་པ་
ཞལ་རྒྱན་ཅན་རབ་བྱུང་ཆས་ཕྱག་རྡོ་རྗེ་དང་ཆོས་འཆད་ས་ཞུ་གསོལ་བ། དེའི་གཡས་ཕྱོགས་སུ་འཇམ་དཔལ་དཔལ་བོ་དབུ་སྐྲ་དཀར་ལ་བསྒྲེས་ཚུལ་ཕྱག་ཆོས་འཆད་པོད་རལ་འཕྲུལ་འཛིན་སྤྱན་ལྟ་
༈ སྟངས་མི་གཡོ་བ། གཡོན་དུ་གསང་བདག་འཇམ་དཔལ་རྡོ་རྗེ་སྐུ་ཤ་རྒྱས་པ་སྐུ་བོང་ཐུང་བ་སྤྱན་གསུམ་འབྲུ་ཚུག་ཅན་ཕྱག་རྡོར་དྲིལ་བསྙེན་ཕུར་དང་མེ་ལོང་སྐེད་དུ་འཆང་བ། ངག་དབང་མཐར་

ཕྱིན་གྱི་དབུ་སྟེང་ངག་དབང་ཀུན་དགའ་བསྟན་འཛིན་སྐུ་མདོག་དཀར་གསལ་གཞོན་དྭངས་ཞི་འཛུམ་ཕྱག་རྡོ་རྗེ་ཐོད་པ་ཚེ་བུམ་པཎ་ཞུ་ལྟེབ་སྟེ་གསོལ་བ། དེའི་དབུ་སྟེང་དུ་མཉམ་མེད་སྒམ་པོ་པ་བཟང་
པོ་རྡོ་རྗེ་སྐུ་མདོག་དཀར་གསལ་ཞི་འཛུམ་ཕྱག་རྡོར་དྲིལ་སྐུ་དྲང་པོར་བཞུགས་པ་སྤྱན་མོས་པའི་བུ་ལ་གཟིགས་པ་དབུ་ལ་དྭགས་ཞུ་གསོལ་བ། གཡས་སུ་རྗེ་ཡར་འཕེལ་དབང་པོ་སྐུ་སྟོད་གཅེར་བུ་སྐུ་
མདོག་ཤ་སེར་ཤམ་ཐབས་ཆོས་གོས་སྒོམ་ཐག་ཕྱག་སེམས་ཉིད་ངལ་བསོ་སེམས་སྐྱིལ་ལྟ་བུའི་བཞུགས་སྟངས། གཡོན་དུ་མཆོག་སྤྲུལ་ཆོས་རྒྱལ་དཔལ་བཟང་པོ་གཞོན་ཚུལ་སྐུ་མདོག་དཀར་
གསལ་ཕྱག་ཏུ་པུ་ཏི་བསྣམས་པ་རབ་བྱུང་ཆས་ལྡན་པཎ་ཞྭ་ལྟེབ་མ་གསོལ་བ། བཟང་བོ་རྡོ་རྗེའི་དབུ་ཐོག་ཏུ་གྲུབ་མཆོག་མི་ཕམ་བློ་གྲོས་སྐྱ་སྟོད་གཅེར་བུ་ག་ཡུ་དབུ་སྡིར་སྒོམ་ཐག་ཤམ་ཐབས་ཆོས་
མཛོད་
ཆེན་གོས་བེར་གསོལ་བ། ཕྱག་ཐལ་མོ་ཁ་སྦྱར་སྐྱིལ་ཀྲུང་དྲངས་པོ་བཞུགས་པ་ལྟ་སྟངས་ཅན། དེའི་གཡས་སུ་ཡོངས་འཛིན་ཀུན་དགའ་ལྷུན་གྲུབ་རབ་བྱུང་གི་ཆས་རྫོགས་ཤ་སྨུག་བསྒྲེས་ཚུལ་པདྨ་
སམ་བྷའི་དབུ་ཞྭ་ལྟ་བུ་གསོལ་བ། ཕྱག་ཆོས་འཆད། གཡོན་དུ་ཞབས་དྲུང་མི་ཕམ་ཆོས་ཀྱི་དབང་ཕྱུག་སྐུ་མདོག་ཤ་སྨུག་བསྒྲེས་ཚུལ་རབ་བྱུང་གི་ཆས་བེར་བཅས་སྒོམ་ཞྭ། ཕྱག་གཡས་བགྲང་

།ཕྲེང་གཡོན་ལྕགས་ཕུར་འཛིན་པ། མི་ཕམ་བློ་གྲོས་ཀྱི་དབུ་སྟེང་དུ་རིག་འཛིན་འཇའ་ཚོན་སྙིང་པོ་ཧཱུཾ་ནག་མེ་འབར་སྐུ་མདོག་དཀར་ལ་དམར་མདངས་འཛུམ་སྒེག་ཡིད་
ཙམ་ཁྲོ་བའི་ཚེམ་གཉིས་མཐོང་བ་སྐུ་ཤ་རྒྱས་པ་སྐུ་བོང་ཐུང་བ་སྤྱན་འབྲུ་ཚུགས་སུ་གཟིགས་པ། ཕྱག་གཡས་གསེར་གྱི་རྡོ་རྗེ་དང་གཡོན་ཕུར་པ་གདེང་ཐབས་སུ་འཛིན་པ་སྐུ་འགགས་ཤམ་ཐབས་
ཆོས་གོས་ལྷབ་ལྷུབ་དུ་གསོལ་བ། ྋ སྐུ་རེག་ཀྱི་བར་འཚམས་སུ་བསྙེན་ཕུར་གསོལ་བ་མཐོང་ན་ཡིད་དུ་འོང་བ་ཉེ་བར་བཅར་ན་ཞི་བ་དང་གཟི་བརྗིད་ཆེ་བ་པཎ་ཞྭ་དམར་པོ་གསོལ་བ། དཔུང་པ་ནས་
འཇའ་ཡི་གཤོག་པ་བཀྲ་བ་གསེར་གྱི་མེ་འཁོར་སྟེང་དང་འབར་བའི་མེ་འཁོར་འོག་དུ་ཡོད་པ། སྣ་ཚོགས་པདྨ་འདབ་མ་བརྒྱད་པའི་ལྟེ་བར་ཟླ་གདན་སྟེང་རྡོ་རྗེ་སྐྱིལ་ཀྲུང་གིས་བཞུགས་པ་པད་གདན་
གྱི་འོག་དུ་བདུད་བཞི་དཀར་སེར་དམར་ལྗང་མནན་པ་སྒོམ། དེའི་དབུ་སྟེང་དུ་ཉང་བན་ཏིང་འཛིན་བཟང་པོ་སྐུ་མདོག་དཀར་གསལ་སྒེག་ཅིང་རྒྱས་པ། གྲུབ་ཐོབ་རྣལ་འབྱོར་པའི་ཆས་ཅན་གསེར་
(v)
༈ གྱི་རྒྱན་ཅན་དང༌། མེ་ཏོག་གི་ཐོད་བཅིང་དབུ་སྐྲ་ཐོར་ཚུག་སྐུ་སྟོད་གཅེར་བུ་སྐུ་སྨད་དར་གྱི་ཨང་རག་དར་དཔྱང་གིས་མཛེས་པ་ཞབས་སེམས་སྐྱིལ་ཕྱག་གཡས་མཆོད་སྦྱིན་གཡོན་པ་སར་བཙུག་6LIZ

པ། དེའི་དབུ་གཙུག་ཏུ་ཡེ་ཤེས་མཚོ་རྒྱལ་ལྷ་མོ་གཞོན་ཚུལ་དཀར་ལ་དྭང་བ་མཛེས་འཛུམ་རིན་པོ་ཆེའི་དབུ་རྒྱན་སྙན་རྒྱན་མགུལ་རྒྱན་ཐོར་ཚུགས་ནོར་བུས་མཛེས་པ་དར་སྣ་ཚོགས་པས་སྨད་དཀྲིས་
པ་དར་དཔྱང་གིས་སྟོད་གཡོག་པ་སེམས་སྐྱིལ་གྱི་བཞུགས་སྟངས་ཕྱག་གཡས་རྡོ་རྗེ་དང་གཡོན་བུམ་ཐོད་བདུད་རྩིས་གང་བ་འཛིན་པ། དེའི་དབུ་སྟེང་དུ་གུ་རུ་རིན་པོ་ཆེ་ཆས་བཞི་རྫོགས་སྤྱི་འདྲེ་
ལྟར། དེའི་དབུ་གཙུག་ཏུ་སྤྱན་རས་གཟིགས་ཁ་སར་པ་ཎི་ལོངས་སྐུའི་ཆས་ཅན་རི་དྭགས་ལྤགས་པས་ཕྲག་པ་མཛེས་ཞིངནུ་མ་བཀབ་པ་དར་དང་རིན་པོ་ཆེའི་རྒྱན་མང་ཀླུབས་པ་ཕྱག་གཡས་མཆོད་
སྦྱིན་དང་གཡོན་པདྨའི་སྡོང་བུ་འཛིན་པ་ཞབས་བརྐྱང་བསྐུམ་གྱིས་བཞུགས་པ། དེའི་དབུ་གཙུག་ཏུ་སངས་རྒྱས་སྣང་བ་མཐའ་ཡས་དམར་པོ་ཆོས་གོས་རྣམ་གསུམ་གསོལ་བ་སྐྱིལ་དཀྲུང་མཉམ་
བཞག་ལྷུང་བཟེད་འཛིན་པ། དེའི་དབུ་སྟེང་རྒྱལ་བ་ཀུན་ཏུ་བཟང་པོ་སྐུ་མདོག་མཐིང་ཁ་རྒྱན་མེད་གཅེར་བུ་ཕྱག་མཉམ་བཞག་ཞབས་སྐྱིལ་ཀྲུང་དབུ་གཙུག་ཏོར་དང་ལྡན་པ། གོང་དུ་འཇའ་ཚོན་
སྙིང་པོ་གསལ་བཏབ་ལྟར། བླ་མ་ཐམས་ཅད་པདྨ་ཟླ་གདན་སྟེང་དུ་བཞུགས་པ། འོད་ཕུང་འཇའ་འོད་ཟེར་གྱི་ཀློང་ན་ཡ་ཀིའི་ཀུན་ཏུ་བཟང་པོ་ནས་རང་གི་རྩ་བའི་བླ་མའི་བར་གྱི་བརྒྱུད་པའི་ཚོགས་

།དེ་དག་ཐམས་ཅད་ཐུགས་རྗེ་དང་བྱིན་རླབས་ཆེ་ཆུང་མེད་པ་ཐམས་ཅད་སངས་རྒྱས་སྐུ་གསུམ་གྱི་རོལ་གར་ཤ་སྟག་བསྒོམ་ནས། ཨོཾ་ཨཱཿ ཧཱུཾ༔ རང་ལུས་འོད་ཕུང་རྡོ་༄༅།
རྗེ་རྣལ་འབྱོར་མ༔ མདང་གསལ་མེ་འོད་ནས། ཐམས་ཅད་བཞུགས་ཞེས་པའི་བར་གྱིས། རྒྱ་བོད་རིས་མེད་བླ་མ་དང༌། ཁྱད་པར་དཀོན་མཆོག་རྩ་གསུམ་གསང་སྔགས་རྙིང་མའི་བརྒྱུད་པ་
ལྔ་ལྡན་གྱི་བླ་མ་ཐམས་ཅད་རི་བོ་ཆེན་པོ་ལ་སྤྲིན་གྱི་ཕུང་པོ་འཁྲིགས་པ་ལྟ་བུར། བརྒྱུད་པའི་བླ་མ་དེ་རྣམས་ཀྱི་མཐའ་བསྐོར་དུ་བཞུགས་པར་བསྒོམ། ཆོས་དབྱིངས་མཎྜལ་རིག་པས་
སོགས། སྐུ་གསུམ་གྱི་ལྷ་ཚོགས་ལ་ལུས་དང་ལོངས་སྤྱོད་སྣང་སྲིད་བཅུད་ཀྱི་མཎྜལ་དང་སྲིད་ཞིའི་མཆོད་ཚོགས་ཐམས་ཅད་ཕུལ་རེ་ལྟོས་ལིངས་ཀྱིས་བསྐུར། ལེགས་ཉེས་སྐྱིད་སྡུག་ཅི་བྱུང་
ཀྱང་ཁྱེད་རྣམས་ཤེས། དུས་ད་རེས་ཐར་པ་ཐམས་ཅད་མཁྱེན་པ་མ་ཐོབ་ན་སླར་འཁོར་བ་སྡུག་བསྔལ་གྱི་གནས་ནས་ཐར་བ་མེད་པས། རྩ་རྒྱུད་ཀྱི་བླ་མ་ཁྱེད་རྣམས་མཁྱེན། སྐྱབས་དང་རེ་ས་
༈ གཞན་ན་མེད། ཐུགས་རྗེས་བཟུང་དུ་གསོལ། བྱིན་གྱིས་རླབས་ཏུ་གསོལ། དངོས་གྲུབ་སྩལ་དུ་གསོལ། ཚེ་གཅིག་ལུས་ཐོག་འདི་རུ་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་མཛད་དུ་བླ་

གསོལ་སྙམ་པའི་སྒོ་ནས། ཨོཾ་ཨཱཿ ཧཱུྃ། ཐོག་མའི་སངས་རྒྱས་ཀུན་བཟང་སོགས་ནས་བརྒྱུད་གསོལ་ཟུར་དུ་སྤྲོས་པ་དེ་ལྟར་གྱིས་བླ་མ་རྣམས་ལ་གསོལ་འདེབས་སྙིང་ཐག་པ་ནས་དད་པ་དང་མོས་
གུས་དང་རེ་ལྟོས་ཆེན་པོ་བྱ་ཞིང་གསོལ་འདེབས་རྒྱས་པ་ཚར་བཅུ་ཙམ་བྱ་ཞིང༌། ཀཱ་ཡ་ཝཀྐའི་སྔགས་འདོན། དེ་ནས་མཉམ་མེད་བཟང་པོ་རྡོ་རྗེས་མཛད་པའི་གསོལ་འདེབས་བྱིན་རླབས་
ཅན། ཆོས་སྐུ་ལོངས་སྐུ་སྤྲུལ་སྐུ་རྣམ་པ་གསུམ། །རྩ་རྒྱུད་བླ་མ་སྐྱབས་གནས་ཀུན་འདུས་ལ། །གསོལ་བ་འདེབས་སོ་བདག་སོགས་སྒྲིབ་པ་སོལ། །མྱུར་དུ་སངས་རྒྱས་ཐོབ་པར་བྱིན་གྱིས་
རློབས། །ཅེས་པ་ཐུན་རེར་སྟོང་ཕྲག་རེ་གྲངས་འདྲེན། ྋམཐར་མོས་གུས་གདུང་ཤུགས་བྱས་པས་བརྒྱུད་པའི་བླ་མ་ཐམས་ཅད་གོང་མ་འོག་མ་ལ་ཐིམ་པས་མཐར་གུ་རུ་ཡིད་བཞིན་ནོར་བུ་དེར་
འདུས་སྐུ་གཟི་བརྗིད་འབར་བ་ཐུགས་རྗེ་གཅིག་བདག་ལ་དགོངས་པར་བསམ་སྟེ། ཚིག་བདུན་གསོལ་འདེབསཚར་ཁ་ཤས་དང༌། ཐོད་ཕྲེང་རྩལ་སྔགས་ཚར་བདུན། བླ་མ་སངས་རྒྱས་བླ་མ་
ཆོས། དེ་བཞིན་བླ་མ་དགེ་འདུན་སྟེ། ཀུན་གྱི་བྱེད་པོ་བླ་མ་ཡིན། །བླ་མ་དཔལ་ལྡན་རྡོ་རྗེ་འཆང་། །གུ་རུ་རཏྣར་གསོལ་བ་འདེབས། །བར་ཆད་ཀུན་སེལ་དངོས་གྲུབ་སྩོལ། །ཞེས་བརྗོད་ ཱ

།ནས་གསོལ་བ་རྩེ་གཅིག་བཏབ་པའི་མཐར་བླ་མ་གུ་རུ་ཡིད་བཞིན་ནོར་བུ་ཞལ་འཛུམ་པ་དང་བཅས་པའི་སྐ་ཡི་དཔྲལ་བར་ཨཾ་དཀར་པོ། མགྲིན་པར་ཨཱཿ དམར་
༄༅།དཀོན་
པོ། ཐུགས་ཀར་ཧཱུྃ་སྔོན་པོ་རྣམས་ལས་འོད་ཟེར་དཀར་དམར་སྔོན་པོ་བྱུང་རང་གི་དཔྲལ་མགྲིན་སྙིང་ཁར་ཐིམ། ལུས་ངག་ཡིད་གསུམ་གྱི་སྡིག་སྒྲིབ་ཐམས་ཅད་དག །བུམ་གསང་ཤེས་རབ་ཀྱི་
དབང་ཐོབ། ས་བརྒྱད་པ་ས་དགུ་པ་ས་བཅུ་པ་སོ་སོར་ལམ་དུས་སུ་བསྐྱེད་རིམ་མ་ཧཱ་ཡོ་ག །རྫོགས་རིམ་ཨ་ནུ་ཡོ་ག །སྙིང་པོ་ཨ་ཏི་ཡོ་ག་གསུམ་གྱི་རྣལ་འབྱོར་དང་དཀྱིལ་འཁོར་བསྒོམ་པ་ལ་
དབང༌། འབྲས་བུ་སྤྲུལ་སྐུ། ལོངས་སྐུ་ཆོས་སྐུ་ཐོབ་པའི་སྐལ་པ་དང་ལྡན། ཡང་བླ་མའི་སྐུའི་གནས་ལྔ་ནས་འོད་ཟེར་སྣ་ལྔ་བྱུང་བདག་གི་གནས་ལྔར་ཐིམ་ཡེ་ཤེས་ཆེན་པོའི་དབང་
ཐོབ། སྡིག་སྒྲིབ་བག་ཆགས་དང་བཅས་པ་ཡོངས་སུ་དག །ས་བཅུ་གཉིས་པ་ཐོབ། ལམ་དུས་སུ་་ཨ་ཏི་རྫོགས་པ་ཆེན་པོ་བྱ་རྩོལ་བྲལ་བ་ཀ་དག་ལྷུན་གྲུབ་ཀྱི་ཡེ་ཤེས་འཁོར་ཡུག་བསྒོམ་པ་ལ་
ཨཱཿ དབང༌། འབྲས་བུ་ངོ་བོ་ཉིད་སྐུ་ཐོབ་པའི་སྐལ་པ་དང་ལྡན་པར་གྱུར་མཐར་བླ་མ་འཛུམ་མུ་ལེ་བར་འོད་ཟེར་གྱི་སྣང་བ་དང་ལྷན་ཅིག་སྤྱི་བོ་ཚངས་པའི་བུ་ག་ནས་ཞུགས། སྙིང་ཁར་བྱོན་སྙིང་པདྨ་

འདབ་བརྒྱད་དཀར་ལ་དམར་མདངས་ལྡན་པའི་ཟེའུ་འབྲུའི་དབུས་སུ་བཞགས་པ་གསལ་བཏབ་སྟེ། དཔལ་ལྡན་རྩ་བའི་བླ་མ་རིན་པོ་ཆེ། བདག་གི་སྙིང་གར་པདྨའི་སོགས། གསོལ་འདེབས་
ཚར་གསུམ་མམ་ལྔའམ་བདུན་སོགས་བྱས་རྗེས། བླ་མའི་སྐུ་ལས་འོད་ཟེར་དང་བདུད་རྩི་འདྲེས་མར་བབས་ཏེ་རང་ལུས་སྐྱ་མེར་གྱིས་གང་བའི་སྣང་བ་དེའི་ངང་དུ། བླ་མ་འོད་ཟེར་གྱི་རྣམ་པ་
བདུད་རྩིའི་རྒྱུན་དུ་ཞུ་སྟེ། རང་གི་སེམས་སྟོང་གསལ་བདེ་བ་ཆེན་པོ་དང་དབྱེར་མེད་པར་གྱུར་པར་བསམ་པ་དེ་འདྲ་བར་ཡང་ཡང་བསྒོམ་པར་བྱས་པས་བླ་མའི་བྱིན་རླབས་རང་གི་སེམས་ལ་འཇུག་
པར་གྱུར་ཞིང་། དེའི་ངང་ལ་ཅི་གནས་སུ་བཞག་གོ །དེ་ལས་ཚུར་ལྡང་བའི་མོས་པ་རང་ཉིད་རྡོ་རྗེར་ཕག་མོ་བསྒོམ་པ་སོགས་སྤྱོད་ལམ་ཁྱེར་སོ་གསུམ་དང་མ་བྲལ་བའི་གནད་ཀྱིས་ཉམས་ལན་
བྱའོ། །དགེ་བ་འདི་ཡིས་སོགས་བརྗོད། དེ་འདྲ་བ་ཉིན་རེ་ཐུན་བཞིའི་དགོང་ཐུན་སྐབས། གཏོར་འབུལ་སོགས་སྐབས་བབ་ཇི་ལྟར་རིག་པ་སྦྱར་མཚམ་ནས་དམིགས་གསལ་ཅི་ཡང་འདོན་
བསྒོམ་མི་དགོས་པའི་གསོལ་འདེབས་འབུམ་ཕྲག་ཟླ་གཅིག་རིང་བྱེད་པའོ། །ཕྱག་གི་སྐབས་སྐྱབས་ཡུལ་ཕན་ཡོན་སྐྱབས་སེམས་ཀྱི་བསླབ་བྱ། རྡོར་བཟླས་ཀྱི་སྐབས་སྡིག་ལྟང་གི་ཉེས་དམིགས་

༄༅། །བཤགས་སྡོམ་བྱེད་ཚུལ། མཎྜལ་སྐབས་འཇིག་རྟེན་ཁམས་ཀྱི་རྣམ་གཞག །སྐུ་གསུམ་མཎྜལ་གྱི་གོ་དོན་མཆོད་པའི་ཁྱད་པར་དགོས་དོན་ཚོགས་བསགས་པའི་ཕན་ཇཱ
ཡོན་རྣམས་དང༌། བླ་མའི་རྣལ་འབྱོར་སྐབས་བླ་མའི་མཚན་ཉིད། སློབ་མས་བསྟེན་ཚུལ། དམ་ཚིག་གི་རྣམ་གཞག་མོས་གུས་ཀྱི་དགོས་ཚུལ་ཕན་ཡོན་རྒྱུད་སྡེ་ཀུན་གྱི་ཆོས་རྣམས་ཉམས་སུ་
ལེན་པ། བླ་མའི་རྣལ་འབྱོར་གལ་དུ་ཆེ་བའི་གོ་དོན་ཉམས་མྱོང་སོགས་ཀྱི་རྣམ་གཞག་རྒྱས་སྤེལ་སློབ་མས་མི་ཤེས་ན་གཞན་ནས་འབྱུང་བ་ལྟར་ཅི་ནུས་སུ་བཤད་པར་བྱའོ། །མདོར་ན་བསྐྱེད་
བཅུ་དྲུག་
རྫོགས་གང་ལ་འཇུག་ཀྱང་སྔོན་འགྲོ་འབུམ་བཞི་ཚད་ལྡན་ཞིག་ཐོན་ན། དངོས་གཞི་ཤུགས་ཀྱིས་འགྲུབ་སླ་ཞིང་རྟགས་མྱུར་དུ་ཐོན་ཞིང་ལྷ་ཞལ་མཐོང་བ། དངོས་གྲུབ་ཐོབ་སླ་བ་གཞུང་ནས་
གསུངས་པའི་འབྲས་བུ་འབྱིན་ནུས་པ་ཡིན་ནོ། །ལར་ནི་སྔོན་འགྲོ་མ་སྦྱང་པ་དངོས་གཞིའི་ཡོན་ཏན་རྒྱུད་ལ་སྐྱེ་བར་མི་འགྱུར་པས་སྔོན་འགྲོ་འདི་ནན་ཏན་དུ་བྱས་ན་དངོས་གཞི་ལྷ་སྒོམ་བཟླས་རྫོགས་
༈ པ་ཆེན་པོའི་རྩ་ཐིག་རླུང་གི་རྣལ་འབྱོར་མཚན་མ་མེད་པའི་དོན་འདིར་དཀའ་ཚེག་ཆེར་མི་དགོས་པ་ནམ་ལང་པ་ཉི་མ་འཆར་བ་ལ་དཀའ་ཚེག་མི་དགོས་པ་དང༌། དབྱར་སྤྲིན་མཐུག་པོ་འཚོགས་ནས་

ཆར་འབབ་པ་ཤུགས་ཀྱིས་འབྱུང་བ་བཞིན་ནོ། །དེ་ལྟར་གུ་རུའི་ཐུགས་སྒྲུབ་ཡིད་བཞིན་ནོར་བུ་ཡང་ཟབ་དཀོན་མཆོག་སྤྱི་འདུས་ཀྱི་ཐུགས་སྒྲུབ་རྒྱས་པ་གཏོང་བའི་འདོན་སྒོམ་གྱི་ཟིན་བྲིས་སོགས
སྔོན་ཆད་ཡོངས་སུ་གྲགས་པ་རྣམ་མང་གི་ལེགས་ཆ་བསྡུས་པ་འདི་བཞིན་དགོས་ཞེས་ཐུགས་བསྐྱེད་སྙིང་པོའི་དོན་འཛིན་བླ་མ་འགྲོ་ཕན་དང་། མཚམ་སྒྲུབ་པ་དགེ་འདུན་རྒྱ་མཚོ། ཀུན་བཟང་རྡོ་རྗེ་
ལུགས་སོགས་དོན་གཉེར་ཅན་རྣམས་མང་གི་བསྐལ་ངོར། དགེ་སྦྱོར་གྱི་འདོན་སྒོམ་བགྱིད་པར་ཕན་པའི་བསམ་པས། སྔོན་གྱི་ཡིག་ཆ་ཐམས་ཅད་ཀྱི་དོན་བསྡུས་པ་དང༌། རང་གི་གོ་ཉམས་ཕྲན་བུས་
ཀྱང་རྩལ་བཏོན་པ་འདི་བཞིན་མདོ་ཁམས་པའི་མཚན་གྱི་ཅོད་པན་ཐོབ་པ་ལས་རབ་བདེ་བ་རྩལ་དུ་འབོད་པའི་འདུ་ཤེས་གསུམ་པ་དེས། རབ་བྱུང་བཅུ་བཞི་པའི་སྨིན་དྲུག་ཟླ་བའི་དམར་ཕྱོགས་མཁའ་
མཛོད་
ཆེན་འ  ོ་འདུ་བའི་ཚེས་རེས་གཟའ་ཉི་མ་དང་རྒྱུ་སྐར་རྒྱལ་གྱིས་འཁྱུད་པའི་ཕུན་སུམ་ཚོགས་པའི་དུས་ཚེས་དགེ་བར་སྦྱར་བའི་ཡི་གེ་པ་ནི་ཨརྠ་སིདྡྷི་འོ།། །།དགེའོ།། མངྒ་ལཾ།།
༢༥

༄༅། །ཡང་ཟབ་བླ་སྒྲུབ་དཀོན་མཆོག་སྤྱི་འདུས་ཀྱི་བསྙེན་སྒྲུབ་དམིགས་རིམ་བྱེད་ཚུལ་ཉུང་བསྡུས་ཙམ་བཀོད་པ་རིག་
227
འཛིན་བླ་མའི་ཞལ་ལུང་མན་ངག་བཅུད་ཐིག་ཞེས་བྱ་བ་བཞུགས་སོ།།

༄༅། །རབ་འབྱམས་རྒྱལ་བའི་ཐུགས་རྗེ་གཅིག་བསྡུས་དཔལ། །པདྨ་འབྱུང་གནས་རྩ་གསུམ་སྤྱི་དཔལ་ལ། །སྙིང་ནས་ཕྱག་
འཚལ་བྱང་ཆུབ་བར་དུ་སྐྱོངས། །མཆོག་ཐུན་དངོས་གྲུབ་བྱིན་ཆེན་དབབ་ཏུ་གསོལ། །འདིར་བླ་སྒྲུབ་དཀོན་མཆོག་སྤྱི་འདུས་ཉམས་སུ་ལེན་པའི་ཚུལ་
དམིགས་རིམ་ཉུང་བསྡུས་གོ་བདེར་ཟིན་བྲིས་སུ་བགྱིད་པ་དང་པོར་དབེན་ཞིང་ཡིད་དང་མཐུན་པའི་གནས་སུ་ཐུན་ཐམས་ཅད་ཀྱི་འགོར་རང་གི་མདུན་གྱི་ནམ
མཁར་ངོ་བོ་རང་གི་རྩ་བའི་བླ་མ་རྣམ་པ་གུ་རུ་འམ་རིག་འཛིན་འཇའ་ཚོན་སྙིང་པོ་རབ་བྱུང་གི་ཆ་ལུགས་དབུ་ལ་པཎ་ཞྭ་དམར་པོ་གསོལ་ཞིང༌། ཕྱག་གཡས་

༄༅། །རྡོ་རྗེ་ཐུགས་ཀར་འགྱིངས་སྟབས་ཀྱིས་འཛིན་ཅིང་། གཡོན་གནམ་ལྕགས་ཀྱི་ཕུར་བུ་གདེངས་པ། ཞབས་རྡོར་དཀྱིལ་གྱིས་
པད་ཟླའི་གདན་ལ་བཞུགས་ཤིང་དཔུང་པ་གཡས་གཡོན་ནས་འཇའ་ཚོན་གྱི་འོད་ཟེར་འཕྲོ་བ་གསལ་བཏབ་ནས། ངག་ཏུ་ཚིག་བདུན་གསོལ་འདེབས་
སམ༑ བླ་མ་ལ་གསོལ་བ་འདེབས་སོ། །བླ་མ་ཆོས་ཀྱི་སྐུ་ལ་གསོལ་བ་འདེབས་སོ། །བླ་མ་ལ༴ བླ་མ་ལོངས་སྤྱོད་རྫོགས་པའི་སྐ་ལ་གསོལ་བ་
འདེབས་སོ། །བླ་མ་ལ༴ བླ་མ་ཐུགས་རྗེ་སྤྲུལ་པའི་སྐུ་ལ་གསོལ་བ་འདེབས་སོ། །བླ་མ་ལ༴ བླ་མ་སངས་རྒྱས་རིན་པོ་ཆེ་ལ་གསོལ་བ་འདེབས་

སོ༑ །ཅི་མང་བརྗོད་ཅིང༌། སྐུ་ལས་འོད་ཟེར་དཔག་མེད་འཕྲོས་པ་རང་དང་གནས་ཁང་སྒྲུབ་རྫས་རྣམས་ལ་ཐིམ་པས་བྱིན་གྱིས་རླབས་པར་མོས། མཐར་བླ་མ་རང་སེམས་དབྱེར་མེད་དུ་མཉམ་
པར་བཞག །དེ་ནས་རང་ཉིད་གུ་རུའི་སྐུར་གསལ་ལམ་གྱིས་བཏབ་ལ། གནས་ཁང་ཐམས་ཅད་འོག་གཞི་རྡོ་རྗེའི་ས་གཞི། ལོགས་ཐམས་ཅད་རྡོ་རྗེའི་རྭ་བ་དྲྭ་བ། སྟེང་ཐམས་ཅད་རྡོ་རྗེའི་གུར་
དང་བླ་བྲེས་ཕུབ་པ། ཕྱི་རོལ་དུ་མེ་དཔུང་རབ་ཏུ་འབར་བར་གྱུར་ཅིང་། ཕྱི་ནང་ཐམས་ཅད་འཇའ་ཟེར་འོད་ཕུང་གི་རྣམ་པ་གྱུར་པར་དམིགས་ཏེ། ཧྲཱིཿ བདག་ཉིད་འགྱུར་མེད་ཡེ་ནས་རྡོ་རྗེའི་
སྐུ༔ ན་མ་རཀྵ་ཛྭ་ལ་རཾ་ཞེས་པའི་བར་གྱི་གསུང་བསྲུང་འཁོར་བསྒོམ། རང་གི་མདུན་གྱི་ནམ་མཁར་གུ་རུ་པདྨ་འབྱུང་གནས་ལ་མཆོག་གསུམ་རྒྱ་མཚོས་བསྐོར་བར་གསལ་བཏབ་སྟེ། བདག་
སོགས་སེམས་ཅན་ཐམས་ཅད་དུས་འདི་ནས་བཟུང་བྱང་ཆུབ་མ་ཐོབ་བར་དུ་སྐྱབས་སུ་མཆིའོ། །སེམས་ཅན་ཐམས་ཅད་ཀྱི་ཆེད་དུ་བདག་གིས་སངས་རྒྱས་གོ་འཕང་ཐོབ་པར་བྱ། དེའི་ཆེད་དུ་ཡང་
ཟབ་རྣལ་འབྱོར་ལ་འཇུག་པར་བྱའོ་སྙམ་དུ་སྐྱབས་འགྲོ་སེམས་བསྐྱེད་པ་ངག་ཏུ། ཨོཾ་ཨཱཿ ཧཱུཾ། སྐྱབས་གནས་དམ་པ་རྣམས་ལ་སྐྱབས་སུ་མཆི༔ སོགས་ནས། ཟུང་འཇུག་ཀུན་ཁྱབ་བདེ་ཆེན་

།མཆོག་ཐོབ་ཤོག༔ ཅེས་ཡན་ལག་བདུན་པའི་བར་ལ་བརྗོད་ནས་སྐྱབས་ཡུལ་རང་ལ་བསྟིམ། ༈ རྡོར་སེམས་སྒོམ་བཟླས་ནི། རང་ཐ་མལ་དུ་གནས་པའི་སྤྱི་བོར་རྩ་བའི་བླ་མ་རྡོ་རྗེ་སེམས་དཔའ་
གསལ་བཏབ་ལ། ངག་ཏུ་ཡང་། རང་ཉིད་ཐ་མལ་སྤྱི་གཙུག་སྟེང་༔ རིགས་འདུས་རྡོར་སེམས་འོད་ཀྱི་སྐུ༔ དཀར་འཚེར་རྡོར་དྲིལ་རིན་ཆེན་རྒྱན༔ སྐྱིལ་ཀྲུང་ཞལ་འཛུམ་བརྩེ་བའི་
ཉམས༔ ཐུགས་ཀར་ཧཱུཾ་ལ་ཡིག་བརྒྱས་བསྐོར༔ འོ་རྒྱུན་ལྟ་བུའི་བདུད་རྩི་བབས༔ སྤྱི་གཙུག་རྐང་མཐིལ་ཡན་ཆད་ཀྱི༔ ནད་གདོན་སྡིག་སྒྲིབ་ཐམས་ཅད་དག༔ ཤེལ་བུམ་ཞོ་ཡིས་གང
བ་ལྟར༔ གསལ་སྟོང་ངང་ནས་བཟླས་པར་བྱ༔ ཨོཾ་བཛྲ་ས་ཏྭ་སོགས། ས་ཏྭ་ཨ༔ཅེས་གཟུངས་རིང་གཟུངས་ཐུང་ཅི་ནུས་བཟླ། དམིགས་པ་རྡོ་སེམས་ཀྱི་ཐུགས་ཀར་པད་ཟླ་ལ་ཧཱུཾ་ཡིག་དཀར་
པོ༑ དེའི་མཐར་ཡིག་བརྒྱ་གཡས་བསྐོར་སྦྲེལ་འཁྱིལ་བ་ལྟ་བུར་ཧྲམ་མེར་འཁོད་ཅིང་ཐུགས་སྲོག་ཧཱུཾ་དང་སྔགས་འཕྲེང་རྣམས་ལས་འོ་མ་ལྟ་བུའི་བདུད་རྩིའི་རྒྱུན་དཀར་ལ་དྭངས་པ་རང་གི་སྤྱི་བོ་
JB'
ནས་མར་བབས་རྐང་མཐིལ་ཡན་ཆད་གང་བས་ནད་གདོན་སྡིག་སྒྲིབ་ཐམས་ཅད་དུད་ཁུ་དང་སོལ་ཁུའི་རྣམ་པར་བུ་ག་ཐམས་ཅད་ནས་ཕྱིར་འཐོན་སངས་རྒྱས་ཀྱི་ས་དག་རང་ལུས་དྭངས་གསལ་བདུད་ ྤ་

རྩིའི་རྒྱུན་གྱིས་གང་བར་བསམ་ལ་བཟླས། མཐར་སྡིག་ལྟུང་མཐོལ་བཤགས་བརྗོད་ནས་རྡོ་རྗེ་སེམས་དཔའ་རང་ལ་བསྟིམ། ཡང་མཎྜལ་ལ་གུ་རུ་པདྨ་འབྱུང་གནས་མཆོག་གསུམ་རྒྱ་མཚོས་
བསྐོར་བ་མདུན་གྱི་ནམ་མཁར་བཞུགས་པ་གསལ་བ་ལ་ཕྱི་རོལ་སྣང་སྲིད་རི་གླིང་གི་བཀོད་པ། ནང་བཅུད་སྐྱེ་འགྲོ་རང་ལུས་ལོངས་སྤྱོད་གསང་བ་དབྱིངས་རིག་དབྱེར་མེད་བདེ་སྟོང་གི་མཆོད་པ་
འབུལ་བའི་མོས་པ་དང་ཕྱོགས་མཚུངས་ངག་འདོན་མཎྜལ་རྒྱས་པ་དང༌། ཨོཾ་ཨཱཿ ཧཱུཾ། ཆོས་དབྱིངས་མཎྜལ་རིག་པས་རྒྱན་པ་འདི༔ བླ་མ་སངས་རྒྱས་ཆོས་ཀྱི་སྐུ་ལ་འབུལ༔ རང་ལུས་
མཎྜལ་དབང་པོས་བརྒྱན་པ་འདི༔ བླ་མ་ལོངས་སྤྱོད་རྫོགས་པའི་སྐུ་ལ་འབུལ༔ རིན་ཆེན་མཎྜལ་གསེར་གཡུས་བརྒྱན་པ་འདི༔ བླ་མ་ཐུགས་རྗེ་སྤྲལ་པའི་སྐ་ལ་འབུལ༔ ཐུགས་རྗེས་འགྲོ་
བའི་དོན་དུ་བཞེས་སུ་གསོལ༔ བཞེས་ནས་བདག་སོགས་བྱིན་གྱིས་བརླབ་ཏུ་གསོལ༔ གུ་རུ་རཏྣ་མཎྜལ་ཀཾ་ནི་ནིརྻ་ཏཱ་ཡ་མི། ཞེས་སོགས་ཀྱིས་ཕུལ་མཐར་ཚོགས་ཞིང་རང་ལ་བསྟིམ། བླ་མའི་རྣལ་
འབྱོར་ལ་རང་ལུས་རྡོ་རྗེ་རྣལ་འབྱོར་མ་དམར་མོ་གྲི་ཐོད་ཅན་སྤྱི་ལྟར་སྒོམ་པའི་སྤྱི་བོར་སེང་ཁྲི་པདྨ་ཉི་ཟླའི་གདན་ལ་རྩ་བའི་བླ་མ་གུ་རུ་པདྨ་ཕྱག་མཉམ་བཞག་ཐོད་པ་ཚེ་བུམ་ནོར་བུས་སྤྲས་པ་འཛིན་སྐུ

།པ། དེའི་སྤྱི་བོར་པད་ཟླ་ལ་རྗེ་འཕྲིན་ལས་ཡར་འཕེལ་ཞབས་དང་རྒྱལ་བ་ཀརྨ་པ་བདུད་འདུལ་རྡོ་རྗེ་དབྱེར་མེད་དབུ་ལ་ཞྭ་ནག་ཅོད་པཎ་གྱིས་མཛེས་པ་ཕྱག་གཡས་
༄༅།དཀོན་
མཆོག་སྦྱིན་དང་གཡོན་པད་དཀར་འཛིན་པ། དེའི་སྤྱི་བོར་རིག་འཛིན་ཆེན་པོ་ཚེ་དབང་ནོར་བུ་ཕྱག་གཉིས་རྡོ་རྗེ་ཐོད་པ་འཛིན་པ། སྐུ་ལ་མེ་ཁ་ལི་དང་མནབས་གཟན་དམར་པོ་གསོལ་ཞིང་། དབུ་
A
ལ་ཅོད་པཎ་པདྨ་ཁ་འབུས་མཛེས་པ། དེའི་སྤྱི་བོར་པདྨ་བདེ་ཆེན་གླིང་པ་སྐུ་མདོག་དམར་སྨུག་སྟོད་གཡོགས་སྔོན་པོ་ཤམ་ཐབས་དཀར་པོ་སྐུ་གཟན་དམར་པོ་ཅན། དབུ་ལ་པད་ཞྭ། ཕྱག་གཡས་
གནམ་ལྕགས་ཀྱི་ཕུར་པ་དང༌། གཡོན་པ་ཐོད་པ་བདུད་རྩི་ཅན། དེའི་སྤྱི་བོར་རིག་འཛིན་ཀློང་གསལ་སྙིང་པོ་ཕྱག་གཡས་རྡོ་རྗེ་དང་གཡོན་སྡིག་པ་འཛིན་པ། དབུ་ལ་རས་དཀར་གྱི་ལ་ཐོད་
དང་༑ སྐུ་ལ་མདུངས་དམར་པོ་གསོལ་བ། དེའི་སྤྱི་བོར་བདུད་འདུལ་ནུས་ལྡན་རྡོ་རྗེ་སྐུ་མདོག་དཀར་བ། ཕྱག་གཡས་ས་གནོན་གཡོན་མཉམ་བཞག །སྐུ་ལ་བེར་ཕོད་དབུར་པད་ཞྭ་གསོལ་
བ༑ དེའི་སྤྱི་བོར་རིག་འཛིན་འཇའ་ཚོན་སྙིང་པོ་སྐུའི་ཆ་ལུགས་གོང་དུ་བཤད་པ་ལྟར་དང་། དེའི་སྤྱི་བོར་རྒྱལ་ཡུམ་ཡེ་ཤེས་མཚོ་རྒྱལ་མ་དཀར་ལ་སྔོ་བའི་མདངས་ཆགས་ཞིང་མཛེས་པ། ཟ་

འོག་གི་མདུང་གོས་དང་རིན་པོ་ཆེའི་རྒྱན་གྱིས་བརྒྱན་པ། ཕྱག་མཉམ་བཞག་ཐོད་པ་བདུད་རྩིས་གང་བ་འཛིན་པ་དེའི་སྤྱི་བོར་རྒྱལ་བ་པདྨ་འབྱུང་གནས་མངོན་རྟོགས་ལྟར། དེའི་སྤྱི་བོར་སྤྱན་རས
གཟིགས་ཁ་སརྦ་ཎིའི་ཆ་བྱད། དེའི་སྤྱི་བོར་ཀུན་བཟང་སྣང་བ་མཐའ་ཡས་དམར་པོ་མཉམ་བཞག་རྡོ་རྗེའི་སྐྱིལ་ཀྲུང་གིས་བཞུགས་པ་རྣམས་མཐོ་བརྩེགས་སུ་གསལ་བཏབ་བཞིན། ངག་ཏུ། ཨོཾ་
ཨཱཿ ཧཱུཾ༑ རང་ལུས་འོད་ཕུང་རྡོ་རྗེ་རྣལ་འབྱོར་མ། །མདངས་གསལ་མེ་འོད་གསལ་སྟོང་ལྷག་གེའི་ངང༌། །ཕྱོགས་མཚམས་ནམ་མཁའ་འཇའ་འོད་ཟེར་གྱི་ཀློང༌། །སྤྱི་བོར་བླ་མ་པད་འབྱུང་
སྤྱན་རས་གཟིགས། །རིགས་ཀྱི་བདག་པོ་སྣང་བ་མཐའ་ཡས་དང༌། །གཞན་ཡང་མདོ་རྒྱུད་བསྟན་བཅོས་མན་ངག་སོགས། །རྒྱ་བོད་མཁས་གྲུབ་བླ་མ་ཐམས་ཅད་བཞུགས། །ཨོཾ་ཨཱཿ
ཐོག་མའི་སངས་རྒྱས་ཀུན་བཟང་སྣང་མཐའ་ཡས། །གངས་ཅན་མགོན་པོ་ཁ་སརྦ་ཎི་དང༌། །འཇའ་ལུས་སྣང་སྲིད་དབང་འདུས་པདྨ་འབྱུང༌། །བདེ་ཆེན་མཁའ་དབྱིངས་ཡེ་ཤེས་མཚོ་
རྒྱལ་མ། །ཡང་སྤྲུལ་རིག་འཛིན་སྙིང་པོའི་མཚན་ཅན་ལ། །གསོལ་བ་འདེབས་སོ་བྱིན་གྱིས་བརླབ་ཏུ་གསོལ། །ཀ་དག་ལྷུན་གྲུབ་གཞི་ཐོག་ཕེབས་པ་དང༌། །ཁྲེག་ཆོད་ཐོད་བརྒལ་ལམ་ལ་✖

༄༅། །རྩལ་སྦྱངས་ཏེ། །སྐུ་དང་ཡེ་ཤེས་གཉིས་མེད་མངོན་གྱུར་ཏེ། །མཐའ་ཡས་འགྲོ་ཀུན་སྤྲུལ་པས་འདྲེན་པར་ཤོག །དང་བརྒྱུད་པའི་གསོལ་འདེབས་བརྗོད་
* མཐར༑ །བརྒྱུད་པའི་བླ་མ་གཞན་ཀུན་འོད་དུ་ཞུ་ནས་རྩ་བའི་བླ་མར་ཐིམ། རྩ་བའི་བླ་མར་གདུང་ཤུགས་དྲག་པོས་གསོལ་བ་བཏབ་པས་བླ་མའི་སྨིན་མཚམས་ནས་འོད་ཟེར་དཀར་ངེ
བྱུང་༑ རང་གི་དཔྲལ་བར་ཐིམ་བུམ་དབང་ཐོབ་པར་མོས། མགྲིན་པ་ནས་འོད་ཟེར་དམར་པོ་བྱུང་རང་གི་མགྲིན་པར་ཐིམ། གསང་དབང་ཐོབ་སྙིང་ཁ་ནས་འོད་ཟེར་སྔོན་པོ་བྱུང་རང་གི་སྙིང་ཁར་
ཐིམ༑ ཤེས་རབ་ཡེ་ཤེས་ཀྱི་དབང་ཐོབ། གུ་རུའི་གནས་ལྔ་ལས་འོད་ཟེར་འཕྲོས་རང་གི་གནས་ལྔར་ཐིམ་པས་དབང་བཞི་པ་ཐོབ་པར་མོས། དེ་ལྟར་ཏིང་འཛིན་དབང་བཞི་ཅི་ནུས་བླངས་མཐར་
བླ་མ་རང་སེམས་དབྱེར་མེད་དུ་མཉམ་པར་བཞག་པ་སྟེ་དེ་དག་སྔོན་འགྲོའི་རིམ་པ་དང༌། ༧ དངོས་གཞིའི་དམིགས་རིམ་ལ། ཨོཾ་ཨཱཿ ཧཱུཾ། འཁོར་འདས་སྣང་སྲིད་གཉིས་བསྡས་ཆོས་རྣམས་
ཀུན༔ སོགས། བརྗོད་སྐབས་ཏིང་འཛིན་རྣམ་གསུམ་རིམ་བཞིན་གསལ་དགོས་ཏེ་ཆོས་ཐམས་ཅད་སེམས་ཀྱིས་རང་བཞིན་དང་དེ་ཡང་གསལ་སྟོང་རང་རིག་རང་གསལ་བརྗོད་མེད་དབྱིངས་ཀྱི་

རང་བཞིན་དུ་མཉམ་པར་བཞག་པ་དེ་བཞིན་ཉིད་ཀྱི་ཏིང་ངེ་འཛིན་དང༌། དེ་ཉིད་སེམས་ཅན་ཀུན་གྱི་ཁམས་ལ་དབྱེར་མེད་དུ་བཞུགས་ཀྱང་མ་རྟོགས་པའི་དབང་ལས་འཁོར་བར་འཁྱམས་པ་སྙིང་རེ་
རྗེ༑ དེ་ཀུན་བདག་གིས་བླ་མེད་ཀྱི་སར་བསྒྲལ་བར་བྱ་སྙམ་པའི་དམིགས་མེད་སྙིང་རྗེའི་རང་རྩལ་སྒྱུ་མ་ལྟར་སྣང་བ་ཀུན་ཏུ་སྣང་བའི་ཏིང་ངེ་འཛིན་དང༌། དེ་ལྟར་སྟོང་ཉིད་སྙིང་རྗེ་ཟུང་འཇུག་པའི་
རང་མདངས་གདོད་ནས་དག་པའི་སྐུར་གནས་པ་ལ་ཡེ་གསལ་གདབ་པའི་ཚུལ་གྱིས་རྡོ་རྗེའི་གུར་བསྲུང་བའི་འཁོར་ལོའི་དབུས་སུ་པདྨ་ཟླ་བའི་གདན་སྟེང་རང་སེམས་སྐད་ཅིག་གིས་གུ་རུ་པདྨ་འོད་
འབར་གྱི་སྐར་གྱུར་པར་གསལ་བ་སྟེ། ཧྲཱིཿ བདག་ཉིད་ཐ་མལ་རང་སེམས་བཟོ་མེད་འདི༔ དཀོན་མཆོག་སྤྱི་འདུས་པདྨ་འོད་འབར་སྐུ༔ སོགས་ནས། སྣང་སྟོང་སྒྱུ་མ་ཙམ་དུ་གསལ་བར་
བསྐྱེད༔ ྋཅེས་མངོན་རྟོགས་གསལ་བཏབ་བཞིན་སྒོམ། དེ་ལྟར་དུ་གསལ་བའི་སྤྱི་བོར་ༀ། མགྲིན་པར་ཨཱཿ ཐུགས་ཀར་ཧཱུཾ་གསལ་བའི་འོད་ཟེར་གྱི་ཕྱོགས་བཅུའི་ཞིང་རབ་འབྱམས་དང༌། ཁྱད་
པར་རྔ་ཡབ་གླིང་པདྨ་འོད་ཀྱི་གཞལ་ཡས་ནས་སློབ་དཔོན་ཆེན་པོའི་སྐུ་ཆེ་ཆུང་མ་ངེས་པ་དཔག་ཏུ་མེད་པ་ཁ་བ་བུ་ཡུག་འཚུབ་པ་ལྟ་བུར་བྱུང་ནས་བདག་ལ་གཉིས་མེད་དུ་སིབ་ཀྱི་ཐིམ་པར་བསམ་

༄༅། །ཞིང༌། ཧཱུཾ། སྔོན་གྱི་བསྐལ་པའི་དང་པོ་ལ༔ ཨུ་རྒྱན་ཡུལ་གྱི་ནུབ་བྱང་མཚམས༔ སོགས། ཚིག་བདུན་གསོལ་འདེབས་དང༌། པདྨ་ཐོད་འཕྲེང་རྩལ་བཛྲ་ས་
མ་ཡ་ཛཿསིདྡྷི་ཕ་ལ་ཧཱུཾ། ཞེས་པའི་བྱིན་འབེབས་སྔགས་བཟླ། མཆོད་པ་དང་བསྟོད་པའི་སྐབས་རང་འོད་ལས་བྱུང་བའི་མཆོད་པའི་ལྷ་མོས་མཆོད་པ་དང་། བརྟན་གཡོ་སྣོད་བཅུད་ཀུན་གྱི་རང་
སྒྲར་གྲགས་པས་བསྟོད་པར་བསམ། བཟླས་པའི་དམིགས་པ་དངོས་ནི་རང་ཉིད་གུ་རུའི་སྐུའི་བསྐྱེད་རིམ་གསལ་ལེགས་པར་བཏབ་པའི་ཐུགས་ཀའི་ནང་དབུས་སུ་པདྨ་དཀར་པོ་འདབ་མ་བརྒྱད་
པའི་དབུས་སུ་རིན་པོ་ཆེའི་རྡོ་རྗེའི་ལྟེ་བ་ཟླུམ་རིལ་གྱི་ནང་དུ་ཐུགས་སྲོག་ཧཱུྃ་ཡིག་དཀར་པོ་གསལ་ལ་གནས་པ། དེའི་མཐའ་མར་ཨཾ་ཨཱཿ ཧཱུྃ་བཛྲ་གུ་རུ་པདྨ་སི་དྡྷི་ཧྰུྃ། ཞེས་པའི་སྔགས་འཕྲེང་གྱེན་
ལོའི་གཡས་བསྐོར་དུ་འཁོད་པ་འོད་ལྔའྀ་མདངས་དང་ལྡན་པ། སྔགས་འཕྲེང་ས་བོན་དང་བཅས་པ་ལས་འོད་ཟེར་འཕྲོས། སྐུ་སྟོད་ཀྱི་ཆ་ནས་འཐོན། འོད་ཟེར་གྱི་སྣེར་མཆོད་ཚོགས་སྤྲུལ་ཏེ་
རྒྱལ་བའི་ཞིང་རབ་འབྱམས་སུ་རྒྱལ་བ་སྲས་བཅས་དཔག་མེད་ལ་མཆོད་པ་ཕུལ། དེ་དག་གི་སྐུ་གསུང་ཐུགས་ཀྱི་བྱིན་རླབས་འོད་ཟེར་གྱི་རྣམ་པར་ཚུལ་འདུས་རང་གི་ཐུགས་སྲོག་ལ་ཐིམ།ྋ ཡང་

འོད་ཟེར་སྐུའི་ཆ་སྨད་ནས་འཐོན་འགྲོ་བ་རིགས་དྲུག་གི་སེམས་ཅན་ལ་ཕོག །དེ་དག་གི་སྡུག་བསྔལ་སྦྱངས་བདེ་བའི་གོ་འཕང་ལ་བཀོད། འོད་ཟེར་ཚུར་འདུས་ཡང་ས་བོན་སྔགས་འཕྲེང་ལས་
འོད་འཕྲོས། ལྷ་མ་སྲིན་སྡེ་བརྒྱད་ལ་ཕོག་དེ་དག་གི་སྲོག་གི་དྭངས་མ་འོད་ཟེར་གྱིས་བསྡུས། ལྷ་འདྲེ་ཀུན་གྱིས་ཅི་བསྒོའི་ལས་སྒྲབ་པར་ཁས་བླངས་པར་བསམ་དེ་ལྟར་འོད་ཟེར་འཕྲོ་འདུ་ཡང་
ཡང་དུ་བསྒོམ། སྐབས་རེར་དམིགས་པས་སེམས་དུབ་པ་སྙམ་བྱེད་ན་གུ་རུའི་སྐུ་ཡི་རྣམ་པ་གསལ་ལམ་མེར་སེམས་གཏད་ཅིང་སྔགས་བཟླ། སྐབས་སུ་ཐུགས་སྲོག་ཧཱུཾ་དང་སྔགས་ཀྱི་སྒྲ་ལ
སེམས་གཏད་རེས་འགའ་སྐུ་ཡི་རྣམ་པ་གསལ་རུང་མི་གསལ་རུང་མ་ཡེངས་པའི་དྲན་པ་རྒྱུན་བརྟན་པོས་སྔགས་བཟླ། སེམས་ཉིད་ལྷ་སྐུར་ཤར་བ་དང་། ལྷ་སྐུ་ཡང་རང་སེམས་ལས་ལོགས་སུ་
མ་གྲུབ་པའི་གསལ་སྟོང་ཟུང་འཇུག་གི་ལམ་ཁྱེར་གལ་ཆེ་སྤྱིར་བཟླས་བརྗོད་ཐམས་ཅད་བསྐྱེད་རིམ་གསལ་ཞིང་མ་ཡེངས་པར་སྔགས་བཟླ་དགོས་ཞིང་སེམས་ཡེངས་བས་ནི་ལོ་བརྒྱར་སྒོམ་ཡང་དོན
མི་འགྲུབ་པར་གསུངས། བཟླས་པའི་མཐར་སྔགས་ཀྱི་ནུས་པ་འཕེལ་ཞིང་བརྟན་པའི་ཕྱིར་དབྱངས་གསལ་རྟེན་སྙིང་། ཡིག་བརྒྱ་བཅས་ལན་བདུན་ནམ་གསུམ་འདོན། དེ་རྗེས་གསང་སྒྲུབ་དྲག་

།པོའི་བཟླས་པ་བྱེད་པར་སྤྲོ་ན་རང་ཉིད་གུ་རུ་ཞི་བའི་སྐུར་གསལ་བ་དེ་ཉིད་གནས་འགྱུར་ཏེ་སྐད་ཅིག་གིས་པདྨ་ཉི་མའི་གདན་ལ་གུ་རུ་དྲག་པོ་མེ་འཕྲེང་ཅན་སྐུ་དམར་ནག་༄༅།
ཤིན་ཏུ་ཁྲོས་པའི་གཟི་བརྗིད་ཅན་ཕྱག་མཚན་རྒྱན་ཆ་ལུགས་གཞུང་ལྟར་གསལ་བཏབ་ཅིང༌། གནས་གསུམ་དུ་འབྲུ་གསུམ་གྱི་མཚན་པ་དེ་ལས་འོད་འཕྲོས་རྒྱལ་བ་ཐམས་ཅད་གུ་རུ་དྲག་པོའི་རྣམ
པར་སྤྱན་དྲངས་ཏེ་རང་ལ་ཐིམ་པའི་མོས་པ་དང་བཅས། ཧཱུཾ། ཆོས་སྐུ་ཞི་བའི་ངང་ལས་མ་གཡོས་ཀྱང་༔ སོགས། ལས་བྱང་ནང་ལྟར་བཟླས་པའི་བར་རྫོགས་པར་འདོན། རང་ཉིད་དྲག་
པོར་གསལ་བའི་ཐུགས་ཀར་ཉི་གདན་ལ་ཧཱུཾ་གི་མཐར་ཨརྩི་ཀི་སྔགས་གཡས་སུ་འཁོར་བ་གཉིས་ཀའང་དམར་ནག་མེའི་ཚ་ཚ་འཕྲོ་བ། དེ་ལས་འོད་ཟེར་འཕྲོ་འདུས་རྒྱལ་བའི་བྱིན་མཐུ་བསྟིམ་
པ༑ འགྲོ་དྲུག་གི་དོན་བྱ་བ་སོགས་གུ་རུ་ཞི་བའི་སྐབས་ལྟར་བྱ་སྐབས་སུ་སྔགས་འཕྲེང་ས་བོན་ལས་འོད་ཟེར་མེའི་རང་བཞིན་འཕྲོས། བདག་ཅག་དཔོན་སློབ་ཆོས་བྱང་ཆུབ་སྒྲུབ་པ་ལ་བར་དུ་
གཅོད་པའི་གཟུགས་ཅན་གཟུགས་མེད་ཐམས་ཅད་གཞོབ་ཏུ་བསྲེག་པ་དང༌། སྐུ་ལས་ལྕགས་ཀྱི་སྡིག་པ་དང་ཁྲོ་ཚོགས་དཔག་མེད་སྤྲོས་དེ་དག་གིས་གདུག་པ་ཅན་ཐམས་ཅད་ཚར་བཅད་བསད་

བཏུབ་ཤ་ཁྲག་ཕོ་ཉས་ཚོགས་སུ་རོལ་པར་བསམ་པའི་དམིགས་པ་ནི་ཁྱད་པར་བ་སྟེ་གཞན་གོང་བཞིན་ནོ། །ཡང་གསང་སྒྲུབ་པ་སེང་གདོང་མའི་བསྙེན་པ་ལ་གོང་གི་དྲག་པོའི་བཟླས་པའི་མཐར་དྲག
པོ་འོད་དུ་ཞུ་ནས་སེང་གདོང་མའི་སྐུར་གྱུར་པ་ནི། བྷྱོཿ�༠ མ་སྐྱེས་རྫོགས་པའི་ཆོས་ཀྱི་དབྱིངས་ཉིད་ལས༔ སོགས། མངོན་རྟོགས་ལྟར་སྒོམ་བཞིན་སྤྱན་འདྲེན་མཆོད་བསྟོད་རྫོགས
མཚམས༑ རང་སེང་གདོང་མའི་ཐུགས་ཀར་ཉི་གདན་ལ་ཧཱུཾ་ཡིག་མཐིང་ག །མཐར་ཨཿ ཀཿ སོགས། འབྲུ་བཅུ་བཞི་པས་གཡས་སུ་བསྐོར་བ་མཐིང་ཞུན་ལྟ་བུ། དེ་དག་གི་འོད་ཀྱིས་རྒྱལ་
སྲས་ཞི་བ་དང་ཁྲོ་བོ། ཡེ་ཤེས་ངང་ལས་ལས་གྲུབ་པའི་མཁའ་འགྲོ་དམ་ཅན་རྣམས་མཆོད་པ་དང༌། དེའི་བྱིན་མཐུ་རྣམས་འོད་ཟེར་ཕྱག་མཚན་གྱི་རྣམ་པར་བསྡུ་བསྟིམ་སྐབས་སུ་བསྲུང་བའི་
འཁོར་ལོ་ལ་བསྟིམ་པས་གཞོམ་ཞིག་བྲལ་བར་གྱུར་པར་བསམ། ཁྱད་པར་བ་ཐུན་འཇུག་ལྟ་བུར་བཟློག་གསད་ཀྱི་དམིགས་པ་ནི་སྔགས་ཀྱི་གོ་ཆ་ལུས་ལ་དགོད་པ། རང་སེང་གདོང་མར་
གསལ་བའི་སྤྱི་བོར་ཨཿ ཀཿ མགྲིན་པར་སམཿ སྙིང་གར་ར༔ཙ ལྟེ་བར་ཤཿདཿ གསང་གནས་སུ་རཿསཿ བརླ་གཡས་པར་མཿརཿ༔ གཡོན་དུ་ཡཿ ཕཊཿ རྣམས་གསལ་བ་

དཀོན་༄༅། །ལས། འོད་ཟེར་མེ་རླུང་ཐོག་སེར་མཚོན་ཆ་ཤ་ཟ་མཁའ་འགྲོ། བྱ་གཅན་སོགས་དཔག་མེད་སྤྲོས་པས་བྱད་མ་རྦོད་གཏོང་ཐམས་ཅད་བཅིངས་བཏུབས་མྱོས་བསད་པ
ལ་སོགས་ལྷག་མེད་བྱས་པར་བསམ་པ་དང་། བདེན་སྟོབས་བརྗོད་མཐར། ལག་པ་གཡས་གཡོན་གནམ་ས་ཉི་ཟླས་མཚན་པའི་བར་དུ་དགྲ་བགེགས་བྱད་མ་རྣམས་ཡོད་པར་ཐལ་མོ་རྡེབ་པས་ཕྱེ་
མར་གཞིག་ཅིང་ཤ་ཁྲག་རྣམས་མཁའ་འགྲོ་དམ་ཅན་རྣམས་ཀྱིས་ཚོགས་སུ་རོལ་པར་བསམ་སྟེ་འཁོར་གསུམ་མི་དམིགས་པའི་ཀློང་དུ་མཉམ་པར་བཞག །བཟླས་རྗེས་དབྱངས་གསལ་ཡེ་དྷར་
དང་༑ སླར་གུ་རུའི་སྐུ་གསལ་བའི་ཐོག་ནས། ཨེ་མ་ཧོ། བདག་གཞན་བླ་མེད་སོགས་དངོས་གྲུབ་ལེན་པ། ཤེས་བྱའི་དོན་སོགས་ཤིས་བརྗོད། སྣོད་བཅུད་སྣང་སྲིད་སོགས་བསྡུ་རིམ་
དམིགས་པ་ཚིག་གསལ་ལྟར་སྔགས་འཕྲེང་ས་བོན་བཅས་པ་ནཱ་དའི་བར་བསྡུས་ནཱ་ད་ཡང་མི་དམིགས་པ་འོད་གསལ་རྫོགས་པ་ཆེན་པོའི་ཀློང་དུ་བཞག །སླར་དེ་ལས་གུ་རུའི་སྐུར་གསལ་ཏཻ་དགེ་
བསྔོ་སྨོན་ལམ་ཤིས་བརྗོད་བྱའོ། །དེ་ལྟར་སྐྱབས་སེམས། ཡིག་བརྒྱ། མཎྜལ། བླ་མའི་རྣལ་འབྱོར་ཕྱི་སྒྲུབ། ནང་སྒྲུབ། གསང་སྒྲུབ་ཡང་གསང་སྒྲུབ་པ་བཅས་རྒྱུན་བསྙེན་ལྟ་བུར་ཐུན་

གཅིག་ཏུ་ཉམས་སུ་ལེན་ན་འདི་ལྟར་བཀོད་པ་ལྟར་ཡིན་ནོ། །བསྙེན་བསྒྲུབ་མཚམས་ལ་ཞུགས་སྐབས་སུ་ནི། སྔོན་འགྲོ་དངོས་གཞི་རེ་རེ་བཞིན་དུ་སྒེར་སྒྲུབ་དགོས་པས། དང་པོར་མཚམས་ལ་
ཞུགས་མ་ཐག་ལྷའི་ང་རྒྱལ་ལ་གནས་པས་གཞི་བདག་གཏོར་མ་དང་བགེགས་གཏོར་བཏང༌། དེ་ནས་བསྲུང་འཁོར་བསྒོམ། དེ་རྗེས་ཚོགས་ཞིང་གསལ་བར་སྐྱབས་འགྲོ་སེམས་བསྐྱེད་ལན་ཁ་
ཤས་ནས།། མ་ནམ་བཞི་སྐོར་ལྟ་བུས་དངོས་ཕྱག་སྟོང་ཕྲག་ཙམ་ཅི་ནུས་བཙལ། དེ་རྗེས་ཡན་ལག་བདུན་པ་ཕུལ་ཏེ་ཚོགས་ཞིང་རང་ལ་བསྟིམ་ནས་དགེ་བ་བསྔོ། དེ་ལྟར་ཐུན་བཞིར་ཉམས་སུ་
བླངས་པས་ཟླ་གཅིག་གམ། བདུན་གསུམ་གཅིག་ལྟ་བུ་ཞག་གྲངས་གང་རུང་ཡིག་བརྒྱ་གྲངས་བསོག་སྐབས་ཕྱག་ཁ་ཤས་ནས་གཙོ་བོར་ཡིག་བརྒྱ་འདོན་པ་སོགས། མཎྜལ། བླ་མའི་རྣལ་
འབྱོར་རྣམས་ཀྱང་རིགས་འགྲེ་ཤེས་པར་བྱ། ཕྱི་སྒྲུབ་སྐབས། མཆོད་གཏོར་སྨན་རག་རྣམ་བདུན་མཆོད་པ་བཤམས། སྔོན་འགྲོ་སྐྱབས་སེམས་ཡིག་བརྒྱ་སོགས་བྱས་རྗེས་ལྷ་བསྐྱེད་སྤྱན་འདྲེན་
བྱིན་འབེབས། མཆོད་བསྟོད་སོགས་མཐར་ཡང་སྐྱར་བྱིན་འབེབས་གསོལ་འདེབས་དམིགས་པ་བཅས། བཛྲ་གུ་རུ་ཐོད་འཕྲེང་རྩལ་གྱི་སྔགས་ཉིད་བཟླ་བ་དང༌། ཐུན་བསྡུ་བ་ན་བདག་གཞན་བླ་

༄༅། །མེད་སོགས་བསྡུ་རིམ་དགེ་བསྔོ་བྱ། དེ་ལྟར་ཐུན་བཞིར་ཉམས་སུ་ལེན་པ་ཟླ་བའམ་ཞག་གྲངས་གང་རུང་དང༌། ༧ ནང་སྒྲུབ་ནི་དཀོན་མཆོག་སྤྱི་འདུས་རྩ་བའི་དཀོན་
སྒྲུབ་པ་རང་འདི་ཡིན་པས་བཟླས་སྒོམ་ནན་ཆེ་བར་བྱེད་དགོས་ཏེ་ཐུན་རེ་རེ་བཞིན་གོང་ལྟར་མཚམས་གཅོད་སྐྱབས་སེམས་ནས་བཟུང་ཕྱི་སྒྲུབ་བྱིན་འབེབས་ཡན་གྲངས་བསོག་ཕྲན་བུ་རེ་བྱས་རྗེས་
མཆོད་བསྟོད་མཐར་བཟླས་པའི་སྔགས་འབྲུ་བཅུ་གཉིས་པ་བཟླ་ཞིང༌། ཐུན་བསྡུ་བ་སོགས་ཕྱི་སྒྲུབ་ལྟར་དང་། བསྙེན་ཚད་བསྡུས་པ་འབྲུ་འབུམ་སྟེ་འབུམ་ཕྲག་བཅུ་གཉིས་ངེས་པར་བཟླ་དགོས་
ལ༑ ལོང་ཁོམ་ལྡན་ཚེ་འབུམ་ཕྲག་བཅུ་གཉིས་ལན་བཞིར་སྐྱར་བས་འབུམ་བཞི་བཅུ་ཞེ་བརྒྱད་དེ་བསྙེན་ཚད་རྒྱས་པ་གཅིག་ཡིན་ནོ། ༈ །གསང་སྒྲུབ་དྲག་པོའི་བསྙེན་པ་ནི། ནང་སྒྲུབ་ཞི་བའི་
བསྙེན་པ་ཚད་དུ་འཁྱོལ་ནས་དེར་འཇུག་པ་སྟེ། ནང་སྒྲུབ་ཡན་བཟླས་པ་ཉུང་ཙམ་ནས་གཙོ་ཆེར་དྲག་བཟླས་ལ་འབད་ཅིང༌། འཇུག་བསྡུད་དགེ་བསྔོ་སོགས་ཞི་བ་དེ་ཁ་བསྒྱུར་བསྙེན་ཚད་ནི་ཞི་བའི་
བཅུ་ཆ་རེ་བཟླ་བར་གསུངས་ཞི་བར་འབུམ་བཅུ་གཉིས་སེེང་ན་དྲག་པོར་ཁྲི་བཅུ་གཉིས་དགོས། སྤྱིར་ཚད་མེད་དུ་བཟླས་པ་ལེགས། ཡང་གསང་སེང་གདོང་མའི་སྒྲུབ་པ་ནི་དྲག་བསྙེན་ཡན་ཆད་སྒྲ

སོང་རྗེས་སེང་གདོང་རང་ལ་གཙོར་སྒྲུབ་ནས་ཐུན་བསྡུ་རིམ་ཡང་དྲག་པོའི་སྐབས་བཞིན་ལ་བསྙེན་ཚད་བསྡུད་པ་ཁྲི་བཅུ་གཉིས་སཾ་ལྔ་གང་རུང་ངོ་། །དེ་ལྟར་གྱི་སྒྲུབ་པ་ཐེབས་ནས་ལས་སྦྱོར་འཕྲིན
ལས་བཞི་སྒྲུབ་ཀྱང་བྱེད་པར་སྤྲོ་ན་སྒེར་སྒྲུབ་ཞག་གྲངས་ཇི་ལྟར་རིགས་པ་དགོས་ལ་དེའི་དམིགས་རིམ་ནི་གཞན་དུ་ཤེས་པར་བྱའོ། །ཚེས་བཅུ་ལྟ་བུའི་སྐབས་སུ་ཚོགས་མཆོད་བྱེད་པར་སྤྲོ་ཚེ་ཆོ་
གའི་ཁྲིགས་ཀྱང་སྔོན་འགྲོ་ནས་བརྩམས་ཞི་དྲག་སེང་གསུམ་གྱི་བཟླས་པ་རྫོགས་མཚམས་ཚོགས་མཆོད། ཧྲཱིཿ བདག་ཉིད་ལྷ་ཡི་ཐུགས་ཀ་ནསཿ ཞེས་སོགས་ནས། པུ་ཛ་ཁཱ་ཧི་བར། དེ་ནས་
བསྐང་བ་མ་བཅོས་སྤྲོས་བྲལ་རྫོགས་མཚམས་ལྷག་གཏོར་ཆད་མདོ་བསྟན་སྐྱོང་སོགས་ལས་བྱང་སོར་བཞག་ལྟར་རོ། ༧ཞར་བྱུང་དཀོན་མཆོག་སྤྱི་འདུས་ཀྱི་ཚེ་སྒྲུབ་བདག་བསྐྱེད་རྐྱང་སྒྲུབ་བྱེད་ན་
ཆོ་གའི་དངོས་གཞི་ནང་སྒྲུབ་ལྟར་ལ་བཟླས་དམིགས་ཐུགས་ཀར་པད་དཀར་ཟླ་སྟེང་ཕ་ལམ་ལས་གྲུབ་པའི་རྡོ་རྗེའི་ལྟེ་བར་ཉི་ཟླ་བར་ཉི་ཟླ་གའུ་ཁ་སྦྱོར་གྱི་ནང་དུ་ཧྲཱིཿ ཡིག་ཧའི་ཁོག་པར་ནྲ། དེའི
མཐར་འོད་ཟེར་ལྔ་ལྡན་ལུག་གུ་བརྒྱུད་ཨ་ལོང་སྦྲེལ་བ་ལྟ་བུའི་ནང་དུ། ཨོཾ་ཨཱཿ ཧཱུྃ་བཛྲ་གུ་རུ་པདྨ་སི་དྡྷི་ཨཱ་ཡུ་ཥེ་ཧཱུྃ་ནྲྀ་ཛཿ ཞེས་པས་བསྐོར་བ་དེ་ལས་འོད་འཕྲོས་སངས་རྒྱས་བྱང་

ཟླ༄༅། ། སེམས། འཆི་མེད་གྲུབ་པའི་རིག་འཛིན་ཐམས་ཅད་ཀྱི་སྐུ་གསུང་ཐུགས་རྒྱུད་བསྐུལ་མཆོད་པས་དགྱེས་པ་བསྐྱེད་ནས་ཐུགས་རྗེ་བྱིན་རླབས་ཐམས་ཅད་བདུད་རྩི་འོད་
ཟེར་ཁ་དོག་ལྔའི་རྣམ་པར་སྤྱན་དྲངས་ཐུགས་སྲོག་ལ་ཐིམ་དེ་བཞིན་འབྱུང་བ་ལྔའི་དྭངས་བཅུད་བསྡུ་ཐིམ་སོགས་དམིགས་པ་རེས་སྐོར་གྱིས་སྒྲུབ་པ་སྟེ་བདག་དོན་གཙོ་བོ་དང་། གཞན་དོན་ཚེ་
ལྟ་བུ་ལ་ཡང་དམིགས་པ་ཁ་བསྒྱུར་ཤེས་པར་བྱ། ཐུན་མཚམས་སུ་རང་ལུས་ཕ་ལམ་ལས་གྲུབ་པའི་རྡོ་རྗེར་བསམ་ཞིང་ཡང་གུ་རུའི་སྐུར་གསལ་བ་སོགས་བྱ། ཡང་སྤྲོས་བཅས་བུམ་པ་གཏོར་མ་
ཚེ་རིལ་ཚེ་ཆང་སོགས་རྫས་ལ་བརྟེན་ནས་སྒྲུབ་ན་ཡང་དམིགས་པ་བདག་མདུན་ཆབས་གཅིག་ཏུ་གསལ་ཏེ་གཉིས་ཀར་སྤྲོ་བསྡུ་ཚེ་བཅུད་བསྟིམ་པ་རྣམས་བྱའོ། དེ་ལྟར་དཀོན་མཆོག་སྤྱི་འདུས་ཀྱི་
སྒྲུབ་པ་ཇི་ལྟར་བྱ་བའི་དམིགས་ཁྲིད་ཉུང་འདུས་དོན་ཚང་ཙམ་བཀོད་པ་ཡིན་ལ། ཞིབ་རྒྱས་འདོད་ཚེ་རྗེ་བཙུན་གོང་མ་རྣམས་ཀྱིས་མཛད་པའི་ཁྲིད་ཡིག་སོགས་ལས་མཁྱེན་པར་མཛད་དགོས་
ལྀགས༑ ཞེས་པ་འདི་ཡང་གཙང་ནས་སྡེ་པ་མདའ་དཔོན་རམ་པ་པའི་སྐུ་ངོས་ཆོས་མཛད་རྗེ་བཙུན་མ་དད་དང་མཁྱེན་པའི་དཔལ་ཅན་བཀའ་བརྒྱུད་དཔལ་འཛིན་འཆི་མེད་བདེ་ཆེན་དབང་མོས་གསུང་གིས་བསྐུལ་བ་ལྟར། རྒྱལ་དབང་འབྲུག་པའི་

མཚན་ཙམ་འཛིན་པའི་བླ་གཟུགས་ཟབ་མོའི་རྣལ་འབྱོར་ལ་མོས་ལམ་དུ་བྱེད་པ། ༧བཀའ་བརྒྱུད་བསྟན་པའི་རྒྱལ་མཚན་འགྱུར་མེད་ཡོངས་གྲུབ་དམ་ཆོས་ཉི་མའམ་མིང་གཞན་མི་ཕམ་ཀུན་གཟིགས་ཆོས་ཀྱི་སྣང་བས་དགེ་སྦྱོར་གྱི་ཐུན་མཚམས་ཁ་ཤས་ལ་
སུག་བྲིས་སུ་སྤེལ་བ་སརྦ་མངྒ་ལཾ།། །།

༄༅། །ཡང་ཟབ་སྔོན་འགྲོའི་གསལ་བྱེད་ཟིན་བྲིས་བཞུགས་པའི་དབུ་ཕྱོགས་ལགས་སོ།།

༄༅། །རྒྱལ་བ་ཡོངས་ཀྱི་སྤྱི་གཟུགས་པདྨ་འབྱུང་གནས་མཁྱེན། །བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་སྒྲུབ
པ་སྦྱོར་དངོས་རྗེས་གསུམ་ཚང་བ་ཞིག་བྱེད་ན་འདི་ལྟར་དགོས་ཏེ།ྋ དང་པོ་སྔོན་འགྲོ་བཞི་སྦྱོར་རྣམས་འབུམ་སྡེ། དངོས་གཞི་ཕྱི་ནང་གསང་བ་དེ་ཁོ་ན
ཉིད་བསྒྲུབ་པ། རྗེས་འཕྲིན་ལས་བཞི་བསྒྲུབ་ཁ་བསྐོང་དང་བཅས་པ་དགོས། དེ་ཡང་དང་པོར་སྔོན་འགྲོ་རྣམས་ལ་བརྩོན་ན་སྒྲིབ་པ་དག་པས་དངོས་གཞི་
ཡོན་ཏན་ཤུགས་ལས་འབྱུང་ཞེས་གཏེར་སྟོན་ཆེན་པོ་ཉིད་ཀྱིས་གསུང་པས་ན་དེ་ལྟར་དུ་འབད་དགོས། ལག་ལེན་ནི། ལར་སྔོན་འགྲོ་རྣམས་སྦྲགས་མ་

།དང་སོ་སོ་གཉིས་གང་བདེ་བྱེད་པའི་སྲོལ་སྣང་བའམ། ད་ལམ་སོ་སོར་ལེགས་པའི་ཡོངས་ཀྱི་སྔོན་དུ་གཡེང་བ་སྤངས་ཤིང་
བཅད་རྒྱ་བསྡམས་པ། དེ་སྐབས་གཞི་བདག་འབྱུང་པོར་དཀར་བགེགས་བཏང་། བར་ཆད་མི་བྱེད་མཐུན་རྐྱེན་བསྒྲབ་པའི་འཕྲིན་ལས་བཅོལ། བསྲུང་
འཁོར་ལེགས་པར་བསྒོམ། བསམ་པ་དགེ་བ་རྣམ་དག་བསྒྱར་ནས། མཚམས་ཀྱི་དངོས་གཞིའི་ཉིན་རེར་ཐུན་བཞི་རེ་བྱས་པའི་སྔོན་འགྲོ་དུས་ལས་བྱང་
མི་དགོས་པས། བལྟ་བའི་མཚམས་གཅོད་ཀྱང་བཞག དྀང་པོར། སེམས་བསྐྱེད་རྒྱ་ཆེན་པོ་དང་ལྡན་པས། སངས་རྒྱས་ཆོས་དང་ཚོགས་ཀྱི་མཆོག་

རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་བསྙེན་སྦྱོར་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་གསར་རྙིང་སྤྱི་ཁྱབ་
ཀྱི་སྐྱབས་སེམས་བསྡུས་པ་ལན་གསུམ་ཡིད་འདྲེས་ངེས་པར་བྱ། དེ་ནས་མདུན་གྱི་ནམ་མཁར་སྣ་ཚོགས་གདན་ཁྲིའི་སྟེང་དུ་སྐྱབས་ཡུལ་གཙོ་བོ་བླ་མ་པདྨ་འོད་འབར་ལ་འཁོར་དུ་མཆོག་གསུམ་རྩ་
གསུམ་སོགས་མ་ཚང་བ་མེད་པས་བསྐོར་བར་གསལ་བཏབ་ནས། ཨོཾ་ཨཱཿ ཧཱུཾ། སྐྱབས་གནས་དམ་པ་རྣམས་ལ་སྐྱབས་སུ་མཆི༔ ཞེས་སོགས་སྐྱབས་སེམས་ཚར་བདུན་འདོན། ཕྱག་གི་
དུས་རྙིང་ལུགས་ཀྱི་སྐྱབས་འགྲོ་གསུམ་ཚན་རྣམས་སམ་བླ་མ་སྐ་བཞིའི་གསོལ་འདེབས་ཀྱིས་ཀྱང་ཤིན་ཏུ་ཆོག་པས་ན།ྋ མ་ནམ་མ་འདོན་ཏེ་ཕྱག་སྟོང་ཕྲག་གཅིག་གམ་གང་འགྲུབ་བཙལ། མཐར་
ཨོཾ་ཨཱཿ ཧཱུྃ༔ ཆོས་རྣམས་ཐམས་ཅད་སྐུ་གསུམ་རང་བཞིན་ལ། །ཞེས་སོགས་དོན་དམ་ཡན་ལག་བདུན་པ་ཕུལ། །སྐྱབས་ཡུལ་འཁོར་རྣམས་གཙོ་བོ་རང་ལ་བསྟིམ། །དགེ་བ་འདི་ཡིས་མྱུར་
དུ་བདག །པདྨ་འོད་འབར་འགྲུབ་གྱུར་ནས། །ཞེས་སོགས་དགེ་བ་བསྔོ་སྨོན་ལམ་གདབ། དེ་ནས་ཐུན་གཅིག་སྟེ་ཐུན་ལྷག་མ་ལའང་དེ་འདྲ་བ་ཁོ་ནར་བྱེད། ཕྱག་འབུམ་ཕྲག་གཅིག་སཽང་ཐི

༄༅། །ནས། གཉིས་པ་རྡོ་རྗེ་སེམས་དཔའི་སྒོམ་བཟླས་སྐབས་སུ་ནི། སྐྱབས་སེམས་འདོན་སྒོམ་སྐྱབས་ཡུལ་རང་ལ་བསྟིམ་པའི་བརསྔོན་ཇི་ལྟ་བ་ལས་ཁྱད་པར་ཕྱག་མི་
འཚལ་བ་ཙམ་ནས། རང་ཉིད་ཐ་མལ་སྤྱི་གཙུག་ཏུ། །ཞེས་སོགས་འདོན་ཅིང་འདོན་སྒོམ་བཞིན་པ་ནས་ཡི་གེ་བརྒྱ་པ་ཉེར་གཅིག་འཕྲེང་སྐོར་གང་འགྲུབ་དང༌། རྗེས་སུ་ཨོཾ་བཛྲ་ས་ཏྭ་ཧཱུཾ༔ ཞེས་
ཡི་གེ་དྲུག་པ་གྲངས་སུ་བསགས། ཐུན་རེར་ཁྲི་ཙམ་སོགས་གང་འགྲོ་ནས། མཐར་མགོན་པོ་བདག་ནི་མི་ཤེས་རྨོངས་པ་ཡིས། །ཞེས་སོགས་མཐོལ་བཤགས་ཕུལ། གནང་བ་སྦྱིན་པར་
བསམས་ནས་རང་ལ་བསྟིམ། དགེ་བ་བསྔོ་བ་སོགས་བྱ། གྲངས་ཚད་ཡིག་བརྒྱ་འབུམ་ཕྲག་གཅིག་སྟེ་འདི་བཞིན་ཡིག་བརྒྱ་བསྡུས་པ་བསོགས་ཚེ་འབུམ་ཕྲག་དྲུག་དགོས། དེ་སོང་
ནས༑ གསུམ་པ་མཎྜལ་ནི། སྐྱབས་སེམས་བྱས་ནས་སྐྱབས་ཡུལ་རྗེས་སུ་མཎྜལ་འབུལ་དོན་དུ་བཞུགས་སུ་གསོལ། རྡོར་སེམས་སྒོམ་བཟླས་རང་ལ་བསྟིམ་པའི་བར་བྱ། སླར་ཚོགས་ཤིང་
གསལ་བཏབ་སྟེ། མཎྜལ་རྒྱས་པ་ཚོམ་བུ་སོ་བདུན་མའམ། ཉེར་གཅིག་མ་གང་རུང་ཚར་བདུན་ཙམ་ནས། བསྡུས་པ་ཚོམ་བུ་བདུན་མ་རི་རབ་གླིང་བཞི་སྔགས་བཅས། ཡང་ན་གཞུང་ལྟར་ཞི་

ཁྲོ་སྐུ་གསུམ་མཎྜལ་ལ་ཚར་གྲངས་བསོགས། ཐུན་རེ་ཙམ་འགྲོ་ནས། མཐར་སྐྱབས་ཞིང་རང་ལ་བསྟིམ། དགེ་བ་བསྔོ། འབུམ་ཕྲག་གཅིག་སོང་ནས། གསུམ་པ་གསོལ་འདེབས་སྐབས་
སུ་ནི། སྔོན་འགྲོ་གཞན་གསུམ་རིམ་པ་བཞིན་ནས། ཨེ་མ་ཧོཿ རང་ལུས་འོད་ཕུང་པདྨ་དྲག་པོ་རྩལ། །ཞེས་སོགས་བླ་མའི་རྣལ་འབྱོར་བསྒོམ། །དེར་བདག་གི་ལུས་དང་ལོངས་སྤྱོད་
ཐམས་ཅད་དང༌། །ཞེས་སོགས་སམ། སྐུ་གསུམ་མཎྜལ་གང་རུངམཆོད་ཚུལ་དུ་ཕུལ། ༀ་ཨཱཿ ཧཱུཾ༔ ཐོག་མའི་སངས་རྒྱས་ཀུན་བཟང་སྣང་མཐའ་ཡས། །ཞེས་སོགས་བརྒྱུད་རིམ་གསོལ་
འདེབས་ཚར་གསུམ་ཙམ་ནས། ཆོས་སྐུ་ལིཾངས་སྐུ་སྤྲལ་སྐ་རྣམ་པ་གསུམ། །རྩ་བརྒྱུད་བླ་མ་སྐྱབས་གནས་ཀུན་འདུས་ལ། །གསོལ་བ་འདེབས་སོ་བདག་སོགས་སྒྲིབ་པ་སོལ། །མྱུར་དུ་
སངས་རྒྱས་ཐོབ་པར་བྱིན་གྱིས་རློབས། ཞེས་པ་འདི་ཆོས་བདག་མཚུངས་མེད་བཟང་པོ་རྡོ་རྗེའི་གསུང་ངག་སྟེ། བྱིན་རླབས་ཆེ་ཞིང་སྟབས་བདེ་བས་ན་གྲངས་འདིར་བསགས། ཡང་མི་ངལ་ན་
བརྒྱུད་པའི་གསོལ་འདེབས་རྒྱས་པར་གྲངས་བསགས་ཀྱང་ལེགས་མཆིས། ཐུན་རེར་ཇི་ཙམ་འགྲོ་བ་ནས་མཐར་བརྒྱུད་པའི་བླ་མ་རིམ་པས་འོད་དུ་ཞུ་ནས་རྩ་བའི་བླ་མར་ཐིམ། རྩ་བའི་བླ་མ་རང་

།ལ་བསྟིམ་པས་བྱིན་རླབས་མོས་གུས་ཐོབ་པར་མོས། དགེ་བ་བསྔོ་ཞིང་སྨོན་ལམ་གདབ། བཀྲ་ཤིས་བྱ། གསོལ་འདེབས་འབུམ་སྡེ་མ་སོང་བར་དེ་ལྟར་ལ་འབད་༄༅།དཀོན་
སྤྱིའི་པ་ཡིན། ལར་མ་ཧཱ་ཡོ་གའི་བསྐྱེད་རིམ་དུ་གསུང་པའི་དོན་ཡིན་པས་འདིར་རྡོར་སེམས་སྒོམ་བཟླས་དུས་ཀྱང་། ངོ་བོ་སློབ་དཔོན་རིན་པོ་ཆེ་ལ་རྣམ་པ་རྡོ་རྗེ་སེམས་དཔའ། ངོ་བོ་བྱིན་རླབས་རང་
བཞིན་ལ་རྣམ་པ་བདུད་རྩིའི་ཆུ་རྒྱུན་བབས་པས། སྡིག་སྒྲིབ་བཀྲུས་པར་བསམ་པ་དང༌། བླ་མའི་རྣལ་འབྱོར་དུས་ཀྱང་བརྒྱུད་རིམ་བླ་མ་རྣམས་སོ་སོར་ཐ་དད་འབའ་ཞིག་ཏུ་མི་བསམ་པའི་ངོ་བོ་
ཐུགས་རྒྱུད་གཅིག་པ་ལ། རྣམ་པ་སོ་སོར་སྣང་བ་ཙམ་པ་ཤེས་དགོས་ཤིང༌། སྒོས་སུ་ཆོས་སྒྲུབ་པ་ལྟར་སྣང་ཚིག་གོ་ཡུལ་ཙམ་དུ་ལུས་པས་འབྲས་བུ་འབྱིན་དཀའ་བ་དེ་ལྟར་ཡིན་པས། རྒྱུན་དུ་
ཡེངས་མེད་ཀྱི་ཏིང་འཛིན་ངོས་ནས་འདོན་པ་དག་གསལ་ཡོད་པ་དང༌། སྒོམ་རྣམ་གསལ་རུང་མ་གསལ་རུང་མ་ལུས་པ་དང་། ཁྱད་པར་ཅན་དུ་འདི་ཁ་དང་ཚིག་ཙམ་མ་ཡིན་པའི་སྙིང་ཁོང་རུས་
༈ པའི་གཏིང་ནས་མོས་གུས་གདུང་ཤུགས་དྲག་པོ་དང་ལྡན་པ་གལ་ཆེའོ། །དེ་ལྟར་ན་འབྲས་བུ་འགྲུབ་པར་ངེས་པ་ཡིན་ནོ། །དངོས་གཞི་ཕྱི་ནང་གསང་གསུམ་བསྒྲུབ་པ་ནི་བསྙེན་སྒྲུབ་ཟིན་བྲིས་སུ་

གསལ་ལ། རྗེས་ཕྲིན་ལས་བཞི་ཁ་སྐོང་དང་བཅས་པ་བསྡུས་པ་ཞིག་ནི་དེའི་ནང་དུ་ཚང་། གལ་ཏེ་རྒྱས་པར་མོས་ན་གཞུང་དང་ལག་ལེན་གྱི་འཕྲེང་བ་བསྟར་བས་རྟོགས་པར་འཚལ། སརྦ་མངྒ་
ལཾ༑ །བཀྲ་ཤིས་པར་གྱུར་ཅིག །དགེའོ། །དགེའོ། །དགེའོ།། །།

༅། །བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་བསྙེན་ཐབས་གསལ་བྱེད་ཟིན་བྲིས་ཡང་ཟབ་ནོར་
བུའི་ཕྲེང་བ་བཞུགས་སོ།།

༄ ༅། ། གུ་རུ་པདྨ་སིདྡྷི་ཧཱུཾ། འདིར་བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་བསྙེན་སྒྲུབ་ལ། རྒྱས་པར་སྔོན་འགྲོ་བཞི་སྦྱོར་རྣམས་འབུམ་
སྡེ༑ དངོས་གཞི་ཕྱི་ནང་གསང་བ་དེ་ཁོ་ན་ཉིད་ཀྱི་སྒྲུབ་པ་རྗེས་འཕྲིན་ལས་བཞི་སྒྲུབ་ཁ་སྐོང་སྦྱིན་སྲེག་དང་བཅས་པ་རྣམས་ངེས་ཅན་དུ་མཛད་པའི་ཕྱག་སྲོལ་དུ་འདུག་ནའང༌། ད་ལམ་དེ་ཙམ་རྒྱས་པ་
ཐུབ་པ་མི་ཡོང་ཅིང་ལར་དེ་རྣམས་ལའང་ཕྱག་ལེན་ཞལ་རྒྱུན་སོགས་འདུག་པ་ཐམས་ཅད་ཡི་གེར་འབྲི་མི་ཁོམ་པར་འདུག ད་ཆ་བསྙེན་ཐབས་མདོར་བསྡུས་འདི་ཙམ་གྱིས་ཆོག་པར་མངོན་ཏེ་འདི་
བཞིན་ནོ། །ཐོག་མར་ཡོ་བྱད་མཆོད་རྫས་ནི། སྤྱིར་རྙིང་མ་བ་རྣམས་བདག་མདུན་གཅིག་དྲིལ་དུ་སྒྲུབ་པའི་བསྟན་རྫས་མཆོད་པ་སྤྱན་གཟིགས་སོགས་མང་པོར་དགོས་པར་སྣང་ཡང༌། འདི་བསྙེན་

༄༅། །པ་རང་མིན་པས་ཆེར་མི་དགོས་ཤིང་འབྱོར་པས་ཆོག་མོད། དགོས་ཆ་རྩ་བ་མཆོད་གཏོར། མཆོད་པ་རྣམ་ལྔ། སྨན་རག་ཙམ་དང༌། འབྱོར་ན་སྐུ་རྟེན་
བཅས་པ་དེས་ཆོག་ཅིང་དངོས་གཞི་ནི་དང་པོར་བླ་མའི་སྐུ་བསྟོད་ཕྱག་འཚལ་སོགས་སྔོན་དུ་བཏང་བ་ནི་སྤྱི་དང་འདྲ། དེ་ནས་ལྟ་བའི་མཚམས་གཅོད། ཧྲཱིཿ༔ བདག་ཉིད་འགྱུར་མེད་
ནས༑ ཛྭ་ལ་རཾ་ཞེས་སོགས་ནས། རང་གི་མདུན་གྱི་ནམ་མཁར་སངས་རྒྱས་ཆོས་དང་དགེ་འདུན་བླ་མ་པདྨ་འོད་འབར་རྩ་བརྒྱུད་བླ་མ། ཡི་དམ་མཁའ་འགྲོ་257
ཆོས་སྐྱོང་སྲུང་མའི་ཚོགས་དང་བཅས་པའི་སྐྱབས་གནས་ཐམས་ཅད་ནམ་མཁའ་གང་བར་སྤྲིན་ཕུང་འཁྲིག་པ་བཞིན་བཞུགས་པ་གསལ་བར་མོས་

ནས༑ སྐྱབས་འགྲོ་སེམས་བསྐྱེད། ཨོཾ་ཨཱཿ ཧཱུཾ། སྐྱབས་གནས་དམ་པ་རྣམས་ལ་སོགས་ཚིག་དོན་ཡིད་ལ་འདྲེས་ངེས་དང་། ཡན་ལག་བདུན་པ། ཆོས་རྣམས་ཐམས་ཅད་སྐུ་གསུམ་ཞེས་སོགས་ལས་བྱང་གཞུང་བཞིན་
དང་༑ རྡོར་སེམས་སྒོམ་བཟླས། རང་ཉིད་ཐ་མལ་སྤྱི་གཙུག་ཏུ། །ཞེས་སོགས་ཚིག་དོན་སྒོམ་པའི་ཡིག་བརྒྱ་རྒྱས་པ་ཉེར་གཅིག་ཙམ་དང་གང་ལྕོགས་བསྡུས་པ་འཕྲེང་བསྐོར་གསུམ་ཙམ་བགྲང་ནས། རྡོར་སེམས་རང་ལ་
བསྟིམ༑ མཎྜལ་ནི། སྔོན་གྱི་སྐྱབས་ཡུལ་རྣམས་སླར་གསལ་བཏབ། མཎྜལ་རྒྱས་པ་སྤྱི་ཁྱབ་ལྟར་རམ་བསྡུས་པཞི་ཁྲོ་སྐུ་གསུམ་མཎྜལ་ཕུལ། སྐྱབས་ཡུལ་རྣམས་རང་ལ་བསྟིམ། བླ་མའི་རྣལ་འབྱོར་ནི་རང་ཉིད་གུ་རུ་དྲག་པོར་གསལ་བའི་སྤྱི་
བོར་བརྒྱུད་པའི་བླ་མ་རྣམས་རིམ་བཞིན་མཐོ་བརྩེགས་སུ་གསལ་འདེབས་པ་སྟེ། ཨེ་མ་ཧོ༔ རང་ལུས་འོད་ཕུང་པདྨ་དྲག་པོ་རྩལ། །ཅེས་པ་ལྟར་རོ། །དེ་ལྟར་བསྒོམ་པར། བདག་གི་ལུས་དང་ལོངས་སྤྱོད་ཐམས་
ཅད་དང༌། །ཞེས་པ་ལྟར་རམ། སྐུ་གསུམ་མནྜལ་མཆོད་ཚུལ་དུ་ཕུལ། གསོལ་འདེབས་ནི། ༀ་ཨཱཿ ཧཱུྃ། ཐོག་མའི་སངས་ཀུན་བཟང་སྣང་མཐའ་ཡས། །སོགས་ནས་མཐར་ཀཱ་ཡ་ཝཱ ཀ་ཙིཏྟ་སིདྡྷི་ཧཱུྃ་ཞེས་བླ་མ་
རྣམས་ཀྱི་སྐུ་གསུང་ཐུགས་ཀྱི་བྱིན་རླབས་དངོས་གྲུབ་ཐོབ་པར་བསམས་ནས་རང་ལ་བསྟིམ། དེ་ནས་མཆོད་པ་བྱིན་རླབས། རཾ་ཡཾ་ཁཾ་ཞེས་སོགས་དང་ཏིང་ངེ་འཛིན་བསྟན་པ། འདི་ལྟར་སྣང་སྲིད་སོགས་བརྗོད་ནས་ཐམས་ཅད་སྟོང་པ་ཉིད་ཀྱི་ངོ་བོར་

།བསྒོམ། བདག་ཉིད་ལྷ་བསྐྱེད། ཧྲཱིཿ བདག་ཉིད་ཐ་མལ་ཅེས་སོགས་ལྷ་བསྐྱེད། སྤྱན་འདྲེན་དུས། རང་ཉིད་དམ་ཚིག་སེམས་དཔར་གསལ་བའི་གནས་གསུམ་ལས་འོད་ཟེར་༄༅།
འཕྲོས་པས་དུས་གསུམ་རྒྱལ་བ་ཐམས་ཅད་གུ་རུ་པདྨའི་སྐུ་གསུང་ཐུགས་ཀྱི་རྣམ་པར་བྱོན། དེ་ཡང་སྐུའི་བྱིན་རླབས་ཐམས་ཅད་གུ་རུ་པདྨ་འབྱུང་གནས་ཀྱི་སྐུའི་རྣམ་པ་ཆེ་བ་རི་རབ་ཙམ། ཆུང་བ་
ཡུངས་འབྲུ་དང་ཏིལ་ཙམ་གསུང་གི་བྱིན་རླབས་ཡིག་བརྒྱ་རྒྱ་ཡིག་ལྟ་བུ། ཨཱ་ལི་ཀཱ་ལི་བོད་ཡིག་ལ་སཽགས་པ་ཁ་དོག་སྣ་ཚོགས་དང༌། ཐུགས་ཀྱི་བྱིན་རླབས་རྡོ་རྗེ་འཁོར་ལོ། པདྨ་རིན་ཆེན་ཁ་
ཊཾ་དབྱུག་ཐོ་ལ་སོགས་པ་དང་། རང་ཉིད་གང་ལ་དད་པའི་ཡུལ་བླ་མ་དཀོན་མཆོག་ཐམས་ཅད་ི་ཟེར་ལ་རྡུལ་འཁྲིག་པ་ལྟ་བུར་བྱོན། སྟེང་འོག་བར་གསུམ་དུ་ཐེམ་མེར་ནེམ་མེར་ཁེངས་པར་མོས་
༈ ནས༑ སྤྱན་འདྲེན། ཧྲཱིཿ སྔོན་གྱི་བསྐལ་པའི་སོགས་དང་། བྱིན་འབེབས་ནི། ཨོཾ་ཨཱཿ ཧཱུྃ་བཛྲ་གུ་རུ་པདྨ་ཐོད་ཕྲེང་རྩལ༔ ཅེས་སོགས། ཉེར་གཅིག་བརྒྱ་སོགས་དེ་ལྷག་གང་འགྲོ་བཟླས། དེ་དུས་སྔོན་སྤྱན་དྲངས་
༈ པའི་ཡེ་ཤེས་པ་ཐམས་ཅད། སྐུ་གསུང་ཐུགས་ཀྱི་བྱིན་རླབས་རྣམས་སོ་སོར་གསལ་བ་རྣམས་རང་གི་ལུས་ངག་ཡིད་གསུམ་ལ་སིབ་སིབ་ཐིམ་པས་རང་རང་བྱིན་རླབས་ཡོངས་སུ་འབར་བར་བསམ་མོ།

འདི་ལ་ཕྱི་སྒྲུབ་ཟེར་བ་ཡིན། འདི་ཡི་སྔགས་དང་པོ་ཟླ་བ་གཅིག་ཙམ་དུ་འགྲོ་གང་ཆེ་བྱས་ན་ལེགས། དེ་ནས་ཐུན་རེར་ཉེར་གཅིག་ཙམ་ལས་ཆོག ཕན་ཡོན་ཤིན་ཏུ་ཆེ་བར་གསུང་འདུག རྒྱས་པར་བྱེད་ན། གར་དབྱངས་འཁྲབ་པ་སོགས་གསུང་
ཎྜཱ ཀྱང་མི་འགྲུབ། དེ་ནས། ན་མོ། སྐྱེ་འགག་འགྱུར་མེད་སོགས་ཕྱག་འཚལ། མཆོད་པ་ཐམས་ཅད་བློས་སྤྲུལ་ནས་བདག་མཆོད་ཚུལ་དུ། མཆོད་འོས་ཕྱི་ནང་ཞེས་སོགས་གཞུང་བཞིན་བདག་ཉིད་མཆོད་བསྟོད་བྱ། བཟླས་པ་
རང་ཉིད་ལྷར་གསལ་བཞིན་གྱི་ཐུགས་ཀར་ཟླ་གདན་གྱི་སྟེང་དུ་རང་གི་རྣམ་ཤེས་གསེར་གྱི་རྡོ་རྗེའི་ཁོང་སེང་དུ་ཡི་གེ་ཧཱུྃ་གིས་མཚན་པ། རྡོ་རྗེའི་མཐའ་བསྐོར་དུ་སྔགས་ཕྲེང་འོད་ལྔའི་མདངས་
དང་ལྡན་པ་གཡས་བསྐོར་དུ་འཁོར་བ། ཨོཾ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧཱུྃ། ཡིག་འབྲུ་རྣམས་འགྲེང་བའི་ཚུལ་དུ་རང་སྒྲ་སྒྲོག་ཅིང་འཁོར་བར་བསམས་ནས་བཟླས། སྐབས་སུ་སྔགས་ཕྲེང་རྡོ་རྗེ་ཧཱུྃ་
དང་བཅས་པ་ལས་འོད་ཟེར་འཕྲོས། ཞིང་རབ་འབྱམས་ཀྱི་རྒྱལ་བ་ཐམས་ཅད་ལ་མཆོད་པ་བླ་ན་མེད་པ་ཕུལ། སྐུ་གསུང་ཐུགས་ཀྱི་བྱིན་རླབས་ཐམས་ཅད་བསྡུས། བར་དུ་ལྷ་སྲིན་ཐམས་ཅད་
དབང་དུ་བསྡུས། ཅི་བསྒོ་བའི་ལས་ཐམས་ཅད་རྩོལ་མེད་དུ་བསྒྲུབ། མར་རིགས་དྲུག་སེམས་ཅན་ཐམས་ཅད་ཀྱི་སྡིག་སྒྲིབ་ཐམས་ཅད་སྦྱངས། བདེ་བས་ཚིམ་པར་བྱས་པར་མོས་པའི་འོད་ཟེར་སྤྲོ་བསྡུ་

།ཡང་ཡང་དུ་དམིགས་ཤིང༌། རང་གི་འོད་ཀྱིས་སྣང་སྲིད་ཐམས་ཅད་ལྷར་གསལ་ཞིང་ཐམས་ཅད་སྣང་སྟོང་དབྱེར་མེད་ངོ་བོར་བསྒོམ་ནས་བཟླས་པ་མིང་ཚིག་གིས་བར་མ་ཆོད་པ་ནས་སྒྲ་རན་པར་བཟླ། དེ་རྣམས་
ཀྱི་དམིགས་པ་གསལ་རུང་མི་གསལ་རུང༌། རང་ཉིད་རྣམ་པ་ལྷར་གསལ་བ། རྣམ་དག་སྟོང་ཉིད་དྲན་པ། ལྷ་ཡི་ང་རྒྱལ་དང་ལྡན་པ། ཡིད་འཁྲུལ་པར་མ་ཤོར་བ་ཡེངས་མེད་ངང་ནས་བཟླས་པ་དག་པ་གལ་ཆེ། དེ་ནས་ཐུན་མཐར་རྫོགས་རིམ་
བསྡུ་བ་ནི། ཨེ་མ་ཧོ། བདག་གི་བླ་མེད་བསྙེན་སྒྲབ་འདི་དག་གིས། །སོགས་དངོས་གྲུབ་བླངས། བསྔོ་བ་བཀྲ་ཤིས་གཞུང་བཞིན་དང་། རྫོགས་རིམ་བསྡུ་བ་ནི། ཨོཾ་ཨཱཿ ཧཱུྃ། སྣོད་བཅུད་སྣང་སྲིད་ཐམས་
ཅད་ཀུན། །ཅེས་པའི་དོན་ལྟར་བསྡུས་ནས། མཐར་དམིགས་མེད་ཀྱི་ངང་དུ་འཇོག དེ་ལས་ལངས་ནས་ལྡང་། དགེ་བ་འདི་ཡིས་མྱུར་དུ་བདག །པདྨ་འོད་འབར་འགྲུབ་གྱུར་ནས། །ཞེས་བསྔོ་སྨོན་གྱིས་རྒྱས་
བཏབ༑ དེ་ལྟ་བུ་ཐུན་གཅིག་བྱེད་པ་ཡིན། འདི་རྫོགས་རིམ་སྤྲོས་མེད་དུ་བྱ་བ་ཨ་ནུ་ཡོ་ག་ལྟར་དང་། དེ་བས་ཀྱང་ལྷག་པ་ཨ་ཏི་རྫོགས་པ་ཆེན་པོ་ལྟ་བའི་ངང་ནས་ཁྱེར་བ་སོགས་དབང་པོ་རབ་དང་ཡང་རབ་ཉམས་ལེན་ཡིན་ཀྱང་རྫོགས་རིམ་འདི་ལྟར་
དགའ༑ འདི་བཞིན་ཉིན་རེར་ཐུན་བཞིར་ཕྱེ་བའི་ཉམས་ལེན་དང་། གཞན་ཉིན་མཚན་ཐུན་དྲུག་སོགས་མི་འགྲུབ། ཐུན་མཚམས་ཐམས་ཅད་དུའང་། རང་ཉིད་གུ་རུ་ཞི་བའི་བསྐྱེད་རིམ་དྲན་པ། གཟུགས་སྣང་ཐམས་ཅད་སྐུ། སྒྲ་གྲགས་ཐམས་

ཅད་གསུང༌། དྲན་རྟོགས་ཐམས་ཅད་ཆོས་ཉིད། གར་སྡོད་ཐམས་ཅད་གཞལ་ཡས་ཁང༌། སུ་འགྲོ་ཐམས་ཅད་ཡི་དམ་མཁའ་འགྲོ། སྤྱོད་ལམ་ཐམས་ཅད་དྲན་པའི་རྩིས་ཟིན་པ་དེ་ལྟ་བུ་དགོས། ཨ་ནུ་ཡོ་གའི་རྫོགས་རིམ་གྱི་དོན་ཡང་
ཡིན༑ ལར་དེང་སང་ཕལ་ཆེ་བས་བསྙེན་སྒྲབ་གང་ལའང་ཚོད་འཇོག་ཙམ་བྱེད་ནས་གྲོལ་འགྲོ་བ་མ་གཏོགས་བསྐྱེད་རྫོགས་གང་ལའང་ནན་ཏན་དུ་བྱེད་མཁན་དཀོན་པར་འདུག དེས་ན་ཆོས་གང་ལའང་འགྲུབ་རྟགས་གང་ཡང་མེད་པའི་ཐ་མལ་དུ་འོང་
བ་རེད་མོད། རང་རེ་བསྙེན་སྒྲུབ་ཙམ་ཕྱིན་ཆད་གང་ཡང་བྱས་ལ། ཅི་ཡང་བྱས་མ་ཟིན་པ་དེ་འདྲ་བ་མི་འོང་བའི་ཐབས་འབད་པས་གཞུང་མཐུན་ཨི་འགྲུབ་ལྟ་དགོས། དེ་ནས་རང་ཚོད་ཀྱི་འགྲུབ་རྟགས། རབ་འབྲིང་ཐ་མ་དངོས་ཉམས་རྨི་ལམ་དུ་
འོང་བ་ཡིན་ནོ། །ཡང་འདིར་སྔོན་འགྲོ་ཀུན་འདོན་པར་ངལ་ན་ཐོ་རངས་ཐུན་དང་པོར་འདི་བཞིན་བྱེད་པ་ལས་ལྷག་མ་གསུམ་ལ་མ་བྱས་པར་གཞུང་བཞིན་བཏང་ནའང་འཐུས་ཀྱང་འགྲུབ་ན་ལེགས། དེ་ལྟར་དུ་ཉམས་ལེན་དུ་ཁྱེར་བའི་བཛྲ་གུ་རུ་འབུམ་ཚོ་
བཅུ་གཉིས་གྲངས་བསྙེན་ཡིན། དེ་ལྷག་འགྲུབ་ན་ཤིན་ཏུ་དགའ། དེ་བཞིན་བསྙེན་པ་ནང་སྒྲུབ་ཟེར་བ་ཡིན། དེ་བཞིན་ཉིད་སྒྲུབ་ལ་སོགས་གྲུབ་ན་སླར་དེ་ཡི་ཟིན་བྲིས་བྱས་པས་ཆོག ད་ལམ་འབྲི་ལོང་མ་བྱུང་། རེ་ཞིག་འདི་ལྟར་གྱི་ཉམས་ལེན་
བརྩོན་འགྲུས་གྱིས། མངྒ་ལཾ༎ །། ༈ པདྨ་ཐོད་ཕྲེང་རྩལ་ལ་ཕྱག་འཚལ་ལོ། །བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་བསྙེན་སྒྲུབ་ནང་ཚན་ལས། གསང་སྒྲུབ་དང་དེ་ཁོ་ན་ཉིད་ཀྱི་བསྒྲུབ་པ་ལྩ

༣༄༅། །ནི། དང་པོ་ལ་ཐོག་མར་གུ་རུ་དྲག་པོའི་མཆོད་གཏོར་བཤམས། མཆོད་པ་རྣམ་ལྔ་སོགས་སྔོན་ལྟར་ནས། སྔོན་འགྲོ་ནས་བཟུང་ཞི་བའི་བསྐྱེད་ཆོག སྤྱན་འདྲེན། མཆོད་བསྟོད་བཟླས་པ་ཕྲེང་བསྐོར་གཉིས་
གསུམ་ལྔ་དྲུག་གང་ལྕོགས་ཙམ་ནས། དམིགས་པ་ནི། རང་ཉིད་གུ་རུ་ཞི་བར་གསལ་བ་དེ་འོད་དུ་ཞུ་བ་ལས། སྐད་ཅིག་གིས་གུ་རུ་དྲག་པོར་བསྐྱེད། ཧཱུཾ། ཆོས་སྐུ་ཞི་བའི་ངང་ལས་མ་གཡོས་ཀྱང༌། །ཞེས་སོགས་ལས་བྱང་
གཞུང་ལྟར་བཏོན་ནས། ཡིད་ཀྱིས་རང་འདྲའི་ཡེ་ཤེས་སེམས་དཔའ་གྲངས་མེད་པ་དང༌། འཁོར་དུ་སྐྱབས་གནས་ཐམས་ཅད་མ་ཚང་པ་མེད་པ་དང་བཅས་པ་སྤྱན་དྲངས། དེ་ལྟར་ཡེ་ཤེས་སེམས་དཔའ་རྣམས་མདུན་དུ་བཞུགས་པ་
ལ། ཧཱུཾ། སྲིད་གསུམ་ཡེ་ནས་གཏོར་གཞོང་དུ། །སོགས་མཆོད་པ་དང་། ཧཱུཾ། བདེ་ཆེན་རང་བཞིན་སོགས་ནས། རྣལ་འབྱོར་བཅོལ་བའི་ཕྲིན་ལས་འགྲུབ་པར་མཛོད། །ཅེས་བརྗོད། དེ་མཚམས་
3 ནས༑ མདུན་གྱི་ཡེ་ཤེས་སེམས་དཔའ་འཁོར་བཅས་རང་ཉིད་གུ་རུ་དྲག་པོ་གསལ་བཞིན་པ་བསྟིམ། དབུ་གཙུག་ཏུ་གུ་རུ་ཞི་བ་རིགས་བདག་གི་ཚུལ་དུ་བཞུགས་པར་གསལ་བཏབ། ཐུགས་ཀར་ཉི་མའི་སྟེང་དུ་ཧཱུྃ་དམར་ནག་གི་མཐའ་བསྐོར་དུ་
སྔགས་ཕྲེང་གཡས་སུ་འཁོར་བ་དེ་ལས་འོད་ཟེར་དམར་ནག་ཡེ་ཤེས་ཀྱི་མེ་དང་མཚོན་ཆའི་ཚོགས་འཕྲོས་པས། མ་རུངས་གདུག་པ་ཅན་ཐམས་ཅད་ཚར་བཅད། སྣང་སྲིད་ཐམས་ཅད་རིག་འཛིན་དྲག་པོའི་སྐུར་གསལ་བར་ཡིད་ཀྱིས་མོས་ནས། ངག་
263

ཏུ། ༀ་ཨཱཿ ཧཱུྃ་ཨརྩིག་ནེརྩིག་ན་མོ་བྷ་ག་ཝ་ཏེ་ཧཱུཾ་ཧཱུྃ་ཕཊཿ༔ ཅེས་བཟླས། དེ་ལྟར་བསྙེན་པ་ཐུན་རེར ཅི་འགྲོ་བྱས་ནས། ཐུན་བསྡུ་བ་སོགས་སྔོན་མ་རྣམས་དང་འདྲའོ། །འདི་ཡི་བསྙེན་སྔགས་འདི་ན་བྲིས་བཞིན་འདི་ག་རང་བསྙེན་
དང་དགའ། ཡང༌། འདི་དུས་རྨི་ལམ་འཚུབ་པ་སོགས་མི་བདེ་བ་བྱུང་དུས་སྐབས་རེར་བསྙེན་སྔགས་ཤམ་བུར་སྡེ་བརྒྱད་འདུས་བསྔགས། ཨ་ཡ་མ་དུ་རུ་ཙ་ཤ་ན་ས་མཱ་ཡ་བྷྱོཿ་བྷྱོཿ་བཟློག་བཟློག་བྷྱོཿ་ཟློག་ཅིག ཅེས་བརྟགས་ནས་
བརྒྱ་ལྷག་ཙམ་བགྲང་ན་ལེགས། དེ་ལྟར་རྩ་སྔགས་རང་ལ་བསྙེན་ཚད་འབུམ་ཕྲག་གཅིག་སྟེ། དེ་ལྷག་ཙམ་སོང་ནས། དེ་ཁོ་ན་ཉིད་བསྒྲུབ་པ་ནི། སེང་གདོང་མའི་མཆོད་གཏོར་བཤམས། སྔོན་དུ་གུ་རུ་ཞི་དྲག་གཉིས་ཀྱི་ལས་བྱང་
དང་༑ བསྙེན་གྲངས་ཉུང་ཙམ་སོང་ནས། དེ་ནི་དམིགས་པ་ནི། རང་ཉིད་རིག་འཛིན་དྲག་པོ་རྩལ་དུ་གསལ་བ་འོད་དུ་ཞུ་བ་ལས་སྐད་ཅིག་གིས་མཁའ་འགྲོ་སེང་གེའི་གདོང་ཅན་དུ་བསྐྱེད། ཧཱུཾ་བྷྱོཿ མ་སྐྱེས་རྫོགས་པ་ཞེས་སོགས་པའི་དོན་
རང་འདྲའི་ཡེ་ཤེས་པ་དཔག་ཏུ་མེད་པ་མདུན་གྱི་ནམ་མཁར་སྤྱན་དྲངས། དེ་ལ་དམིགས་ཏེ། བྷྱོཿ སྐ་གསུང་ཐུགས་སྤྲལ་མཁའ་འགྲོའི་ཚོགས། །ཞེས་པ་ལ་སོགས་པའི་ཕྱག་འཚལ་དང་། མཆོད་པ་སོགས་ཕུལ་ནས་རང་ལ་
བསྟིམ༑ རང་མཁའ་འགྲོ་མ་སེངྒེའི་གདོང་ཅན་མར་བསྐྱེད་བཞིན་པ་དེའི་དབུ་གཙུག་ན་གུ་རུ་ཞི་བ་གསལ་བཏབ། མཆན་ཁུང་ན་ངོ་བོ་གུ་རུ་དྲག་པོ་ལ་རྣམ་པ།ཁ་ཊཱཾ་གི་གཟུགས་བསྒོམས་པ། ཐུགས་ཀར་ཉི་མའི་དཀྱིལ་འཁོར་སྟེང་དུ་ཧཱུཾ་སྔོན་པོའི་མཐར་

ཟླ ༄༅། །སྔགས་ཕྲེང་སྔོན་པོས་བསྐོར་བ་དེ་ལས་འོད་ཟེར་འཕྲོས་དམ་ཆོས་བསྒྲུབ་པའི་བར་ཆད་བཅོམ་ནས་དམིགས་མེད་ལྟ་བུར་སོང་བར་བསྒོམ་པའི་ངང་ནས། ཨཿ ཀཿསཿ མཿརཿ ཙཿ ཤཿདཿརཿསཿ མཿརཿ
* ཡཿ ཕཊཿ ཅེས་སོགས་བཟླས། ཐུན་བསྡུ་སོགས་གོང་དང་འདྲ། བསྙེན་ཚད་ཁྲི་ཕྲག་ལྔ་ལྷག་པའོ། །ད་ལམ་རེ་ཞིག་འདི་གཉིས་ཀྱི་བསྙེན་གྲངས་མ་སོང་བར་དུ་འབད་པར་བྱེད། དེ་ནས་འདུག་རྒྱུ་ཡོང་མི་ཡོང་བརྟགས་ནས། འདུག
ལུགས་དང་སྒྲུབ་པ་ཁ་བསྒྱུར་ཨེ་དགོས་གཞི་ནས་ལྟ་བའི་འཕྲོས་ད་ལམ་བསྙེན་སྒྲུབ་འདིར་རྗེས་འཕྲིན་ལས་བཞི་སྒྲུབ་སོགས་བྱ་བར་གསུངས་ཀྱང༌། རང་རེས་དེ་ཙམ་མི་འགྲུབ་མི་དགོས་ཤིང་། ཕྲིན་ལས་བཞི་བསྒྲབ་དོན་ཧྲིལ་གྱིས་དྲིལ་ན་འདི་ཙམ་
སྟེ༑ དེ་ཡང་བསྙེན་པའི་སྔོན་འགྲོ་དངོས་གཞི་སོགས་སྔོན་ལྟར་ནས། དོན་རང་ཉིད་གུ་རུ་ཞི་བར་གསལ་བ་དེ་ཉིད་ངོ་བོ་འཕྲིན་ལས་བཞི་སོགས་དངོས་གྲུབ་མ་ལུས་པའི་བདག་ཉིད་ལ། རྣམ་པ་ཞི་རྒྱས་དབང་དྲག་གི་ཁ་དོག་མ་ལུས་ཚང་བའི་སྐུ་འཇའ་
ཚོན་ལྟ་བུར་མོས། ཐུགས་ཀར་བླ་རྡོར་བསྐྱེད་པ་སྔོན་ལྟར་ནས། ཁྱད་པར་ནི། ས་བོན་ཡི་གེ་ཧཱུྃ་དེ། དོན་ཞི་རྒྱས་དབང་དྲག་གི་ས་བོན། ཨོཾ་ཧཱུྃ་ཧྲཱིཿ ཧཱུྃ༔ ཐམས་ཅད་འདུས་པའི་ངོ་བོ་རྣམ་པ་ཡི་གེ་ཧཱུྃ་ཁ་དོག་སྣ་ལྔ་དང་ལྡན་པར་
བསྒོམ༑ མཐར་སྔགས་ཕྲེང་བསྒོམ་པ་སྔོན་དང་འདྲ། འོད་ཟེར་སྤྲོ་བསྡུའི་དམིགས་པ། ཐུགས་ཀའི་ས་བོན་ལས་འོད་ཟེར་ཁ་དོག་སྣ་ལྔ་འཕྲོས། ཞིང་རྀབ་འབྱམས་ཀྱི་རྒྱལ་བ་བླ་མ་ཡི་དམ་མཁའ་འགྲོ་ཆོས་སྐྱོང་སོགས་འཕྲིན་ལས་རྣམ་བཞིའི་
265

བདག་པོ་ཐམས་ཅད་ལ་མཆོད་པ་བླ་ན་མེད་པ་སོ་སོར་ཕུལ། འོད་ཟེར་ཚུར་འདུས། དེ་རྣམས་ཀྱི་བྱིན་རླབས་ཐམས་ཅད་འདུས་ནས་རང་ལ་ཐིམ། རང་ཉིད་ཞི་རྒྱས་དབང་དྲག་གི་འཕྲིན་ལས་བཞི་བསྒྲུབ་པར་བསམ་པ་དང༌། གཞན་ཡང་འོད་ཟེར་སྣ་
ཚོགས་ཕྱོགས་བཅུར་འཕྲོས། ལྷ་སྲིན་སྡེ་བརྒྱད་ཐམས་ཅད་དང་འགྲོ་དྲུག་གི་སེམས་ཅན་ཐམས་ཅད་ལ་ཕོག དེ་རྣམས་ཀྱི་སྡུག་བསྔལ་ནད་གདོན་སྡིག་སྒྲིབ་ཐམས་ཅད་བསལ། དགའ་བདེ་རྒྱས་པར་བྱས། ཐམས་ཅད་རང་གིས་དབང་དུ་
འདུས༑ སངས་རྒྱས་ཀྱི་གོ་འཕང་ལ་བཀོད་པར་བསྒོམ། དེ་ལྟ་བུའི་འོད་ཟེར་སྤྲོ་བསྡུ་ཡང་དུ་ལྷག་པར་གསལ་བཏབ་ནས་བསྙེན་པ་བྱ། རྗེས་སུ་འདོད་གསོལ་འདི་ལྟར་བཏགས་ཏེ། ༀ་ཨཱཿ ཧཱུྃབཛྲ་གུ་རུ་པདྨ་སིདྡྷི་ཧཱུཾ། བདག་
སོགས་འགྲོ་བ་མ་ལུས་པའི་སྡིག་སྒྲིབ་ཉེས་ཚོགས་ཐམས་ཅད་རྣམ་པར་དག་ཅིང༌། འཕྲིན་ལས་བཞི་འགྲུབ་པ་དང༌། དངོས་གྲུབ་རྣམ་གཉིས་མྱུར་དུ་ཐོབ་པར་གྱུར་ཅིག ཅེས་བརྟགས་པ་བརྒྱ་ཕྲག་
ལྷག་ཙམ་སོགས་གང་ཐུབ་བྱས་ནས། བསྙེན་པའི་ཁ་སྐོང་སྦྱིན་བསྲེགས་སོགས་གསུངས་ཀྱང་མི་འགྲུབ། དོན་བསྙེན་པ་མ་དག་ལྷག་ཆད་ཁ་སྐོང་འདིས་ཡོངས་ཏེ། དེ་ཡང་བསྙེན་པའི་རྗེས་སུ། ཨ་ཨཱ་ཨི་ཨཱི། ཨུ་ཨུ་སོགས་
ནས། ཤ་ཥ་ས་ཧ་ཀྵ། འགྲུབ་པར་གྱུར་ཅིག ཅེས་པ་བརྒྱ་སོགས་གང་ལྕོགས་ནས། གུ་དྲག་སེང་གདོང་གཉིས་ཀྱི་བསྙེན་པ་བྱ། དེ་གཉིས་ལའང་སོ་སོའི་མཐར་སྔོན་བཞིན་དབྱངས་གསལ་བཏོན་ན་ལེགས་པས། གྲངས་ཉེར་ལྔ་

།ཙམ་གང་འགྲུབ་ནས། རྗེས་ཆོག་ཐུན་བཞི་བྱེད་པ་སོགས་སྔོན་ཆད་ཇི་ལྟ་བ་དགེའོ། །ཞེས་གུ་རུ་བསྟན་འཛིན་གྱིས་བསྐུལ་བའི་ངོར། ༢ངག་དབང་ཀུན་དགའ་བསྟན་འཛིན་གྱིས་སྦྱར་བའོ། །སརྦ་མངྒ་༄༅།
ལཾ༑ བཀྲ་ཤིས་པར་གྱུར་ཅིག །དགེའོ། དགེའོ། དགེའོ།། །།
267268 (B)

268(B)
BlankPageAsPerOriginalDocument

༄༅། །ཡང་ཟབ་དཀོན་མཆོག་སྤྱི་འདུས་ཀྱི་བསྙེན་ཡིག་མདོར་བསྡུས་སུ་བཀོད་པ་ཉེར་མཁོའི་དོན་གསལ་ཞེས་བྱ་བ་བཞུགས་སོ།།
269

༄༄ །ན་མོ་གུ་རུ་པདྨ་བྷཱ་ས་ཛྭ་ལཱ་ཡ། །མཚན་དང་ཆོས་འཁོར་གང་འདུལ་ཕྲིན་ལས་ཀྱི། །འགྲོ་དྲུག་དབྱིངས་སུ་སྒྲོལ་མཛད་
རིགས་བརྒྱའི་བདག །བླ་མེད་བླ་མ་མཆོག་ལ་གུས་བཏུད་དེ། །བསྙེན་ཐབས་ཉུང་གསལ་ཉེར་མཁོའི་དཔྱིད་དུ་སྤེལ། །བླ་མའི་སྒྲབ་ཐབས་རྒྱ་མཚོ་
ལས་ཕྲིན་ལས་མཁའ་ལྟར་ཁྱབ་པ་ཡང་ཟབ་དཀོན་མཆོག་སྤྱི་འདུས་ཉིད་རྩ་བའི་ཡི་དམ་དུ་བཟུང་བ་ལྟ་བུར་སྔོན་འགྲོ་དངོས་གཞི་རྗེས་ཚང་གི་བསྐྱེད་རྫོགས་ཆ་
ཚང་ཉམས་སུ་ལེན་དགོས་ལ། དེའི་ཚེ་བསྐྱེད་རིམ་ལྷ་ཁྲིད་དང་འབྲེལ་བའི་བསྙེན་སྒྲུབ་རྒྱས་པར་བྱ་བའི་ཚུལ་རྣམས་སྔར་བཀོད་པའི་བསྙེན་ཡིག་པདྨའི་

༄༅། །ཞལ་ལུང་ལས་རྟོགས་པར་བྱ་བ་གལ་ཆེ། འདིར་ལས་བྱང་ཁོ་ན་ལ་བརྟེན་ཏེ་གྲངས་བསྙེན་མདོར་བསྡུས་ལས་རུང་ཙམ་བྱ་
བའི་ཚུལ་བཤད་པ་ལ་གསུམ། ཉེར་བསྡོགས་སྟ་གོན་དང༌། སྒྲུབ་པ་དངོས། རྗེས་ཀྱི་བྱ་བའོ། །དང་པོ་ནི། འདི་ཉིད་ཀྱི་དབང་ལུང་ཁྲིད་རྣམས་
ལེགས་པར་ནོས་ཏེ་སྒྲུབ་པ་ལ་འཇུག་ཁར། སཱཙྪ། ཆུ་གཏོར།ྋ བསང་བརྔན། རྡོར་སེམས་སྒོམ་བཟླས། བཤགས་རྒྱུད་སོགས་བར་ཆད་སེལ་
ཞིང་དངོས་གྲུབ་ཉེ་བའི་རྒྱབ་སྐྱོར་རིགས་ནུས་པས་གང་ལྕོགས་གལ་ཆུང་མེད་པར་བསྒྲབ། གུ་རུས་བྱིན་གྱིས་བརླབས་པའི་གནས་སམ་བཀྲ་ཤིས་ཤིང་

ཡིད་དང་མཐུན་པའི་སྒྲུབ་ཁང་གི་གུང་དུ་གུ་རུའི་སྐུ་བཪྙན་དང་རྩ་གསུམ་གྱི་ཞལ་ཐང་སོགས་རྟེན་བཀྲམ་པའི་མདུན་དུ་སྟེགས་གཙང་མའི་དབུས་དང་གཡས་གཡོན་དུ་འབྲུའི་ཚོམ་བུ་ལྔར་བཀོད་པའི་
དབུས་སུ། པད་སྣོད་དུ་བླ་མ་གཏོར་མ་ཟླུམ་པོ་འཁོར་རང་འདྲ་བ་བཞི་དང་ཐེབ་ཀྱུས་བསྐོར་བ། གཡས་སུ་གུར་དྲག་ལ་དཔལ་བཤོས་ཟུར་གསུམ་དམར་པོ་འཁོར་རང་འདྲ་ལྔ་དང་ཐེབ་ཀྱུ་7
བསྐོར་བ། གཡོན་དུ་སེང་གདོང་མ་ལ་གྲུ་གསུམ་དམར་པོ་རང་འདྲ་བཞི་དང་ཐེབ་ཀྱུས་བསྐོར་བའི་མདུན་གཡས་ཀླུ་བདུད་དམར་གཏོར་སྦྲུལ་དཀྲིས། མདུན་གཡོན་མཚོ་སྨན་དཀར་ཟླུམ། ༥
དག་གི་གཡས་སུ་ཆོས་སྨན་བཏབ་པའི་བདུད་རྩི་དང་། གཡོན་དུ་རཀྟ་སོ་ལྔའམ་མ་རྙེད་ན་སིནྡྷ་ར་བཏབ་པའི་རཀྟའི་སྣོད། མདུན་དུ་ཆུ་གཉིས་ཉེར་སྤྱོད་ཕྲེང་ཚར་དུ་བཤམ་བགེགས་གཏོར་གཏོར་
འབུལ་དཀར་དམར། ཚོགས་ཞལ་ཟས། ཆད་བརྟན་སོགས་མཐོང་བརྒྱུད་ལྟར་འདུ་བྱ། ྋརང་གི་གདན་འོག་འབྲས་སམ་ས་དཀར་གྱི་གཡུང་དྲུང་གཡས་བསྐོར་བྲི། མལ་བདེ་བར་བཅས་ཏེ་
གཞི་དང་ཞལ་སྤྲོད་དུ་འཁོད་ལ། རྣམ་འཇོམས་བཟླས་པའི་ཁྲུས་ཆུའི་འཐོར་འཐུང་བྱ་བ་དང༌། བདུད་རྩི་འཁྱིལ་བས་སྔགས་པའི་གུ་གུལ་དཀར་ནག་གི་དུད་པས་བདུག་པ་སོགས་བྱ། སྒོ་དྲུང་དུ་

།ཐོ་དཀར་པོ་བརྩིགས་པ་རྒྱལ་ཆེན་བཞིར་མོས་ནས་གཏོར་འབུལ་ཕྲིན་བཅོལ་བརྟན་བཞུགས་ཤིས་བརྗོད་གསང་བ་སྤྱི་ཆོག་ལྟར་བྱའོ། །གཉིས་པ་སྒྲུབ་པ་དངོས་ལ་ནྡྲ
ལྔ༑ ཕྱི། ནང་། གསང་བ། ཡང་གསང་། ལས་མཐའ་རྒྱས་རྣམས་སོ། །དང་པོ་ནི། དགོངས་ཐུན་ནས་དབུ་བཙུགས་ཏེ། ཚིག་བདུན་དང༌། འཇའ་ཚོན་གསོལ་འདེབས་སྔོན་དུ་
འགྲོ་བས། རང་ཉིད་རྟ་མཆོག་ཧེ་རུ་ཀའི་སྐར་གསལ་བས་བགེགས་གཏོར་བཏང༌། དྲག་སྔགས་ཡུང་ཐུན་རྫས་དུད་རོལ་མོ་བཅས་པས་བགེགས་བསྐྲད་ཅིང་སྲུང་འཁོར་གསལ་ཞིང་བརྟན་པར་
བསྒོམས་ལ། མཚམས་འགྲོལ་རྒྱུའི་ཐུན་ཐ་མའི་བར་མི་བསྡུ་བར་ཐུན་འགོ་ཐམས་ཅད་དུ་གསལ་འདེབས་ཡང་བསྐྱར་བྱེད། དེ་ནས་སྐྱབས་སེམས། ཡིག་བརྒྱ་མཎྜལ། བླ་མའི་རྣལ་འབྱོར་
རྣམ་གྲངས་མང་ཉུང་གང་འགྲུབ་རེ་བཏང་ལ། མཆོད་པ་བྱིན་རླབས། ལྷ་བསྐྱེད་འདི་མ་ཧཱའི་ཨ་ཏི་དང་མཐུན་པར་སྐད་ཅིག་དྲན་རྫོགས་ལ་ཏིང་འཛིན་རྣམ་གསུམ་ཡང་གསལ་བར་ཚང་བས་དེ་
ལྟར་དམ་ཚིག་པ་བསྐྱེད། ཡེ་ཤེས་པ་བསྟིམ། ཕྱག་མཆོད་བསྟོད་པའི་བསྙེན་བཀུར་གྱིས་ཡན་ལག་ཚང་བར་བྱས་ནས་བཟླས་པའི་ཐོག་མར། རང་ཉིད་པདྨ་འོད་འབར་དུ་གསལ་བའི་གནས་

གསུམ་དུ་སངས་རྒྱས་ཐམས་ཅད་ཀྱི་སྐུ་གསུང་ཐུགས་རྡོ་རྗེའི་རང་བཞིན་ཨཾ་དཀར་ཨཱཿ དམར་ཧཱུཾ་མཐིང་གསལ་འཚེར་འོད་འཕྲོ་བ་ལ་ཡུན་རིང་སེམས་བཟུང༌། བགྲང་ཕྲེང་ཚད་ལྡན་བསང་
སྦྱང་༑ སྟོང་པའི་ངང་ལས་ཧྲཱིཿ ཡིག་ལས་བྱུང་བའི་བགྲང་ཕྲེང་། ལྷའི་ངོ་བོར་མོས་པའམ། ལག་གཉིས་ཉི་ཟླའི་ཐལ་མོའི་བར་དུ་ཕྲེང་བ་དབྱངས་གསལ་གྱི་ཡིག་འབྲུར་བསམ་པས་ཀྱང་
རུང་༑ ཨོཾ་རུ་ཙི་ར་མ་ཎི་པྲ་བནྡྷུ་ན་ཡེ་སྭཱ་ཧཱ། ྋ ཞེས་ལན་བདུན་བཟླས་ལ་ཕུས་འདེབས་ཤིང་དབྱངས་གསལ་ལན་གསུམ་བརྗོད། དེ་ནས་ཐོད་ཕྲེང་རྩལ་གྱི་འཛབ་སྔགས་ཐོག་མར་བདུན་གསུམ་
ཉེར་གཅིག་ཙམ་ཌཱ་དྲིལ་དབྱངས་དང་སྟངས་སྟབས་བཅས་པས་བཟླ། དེ་ནས་ཤུབ་བུར་བཟླ་བའི་ཚེ་ནའང་བློ་ཀློད་དུ་མ་སོང་བར་དད་མོས་སྤྲོ་བ་ཆེན་པོས་ལུས་ངག་ཡིད་གསུམ་ཆུན་གཅིག་སྒྲིལ་ལ་
བག་དྲོ་བྱིན་ཐིབས་བྱུང་བྱུང་གི་བར་དུ་བཟླ། དེའི་ཚེ་དམིགས་པ་ནི། འབྲུ་གསུམ་དང་ཁྱད་པར་ཐུགས་ཀའི་ཧཱུཾ་ལས་འོད་ཟེར་ནམ་མཁའི་ཁམས་ཁྱབ་པར་འཕྲོས། ཕྱོགས་དུས་ཀྱི་མཆོག་གསུམ་
རྩ་གསུམ་ཐམས་ཅད་ལ་ཕོག་པས་ཐུགས་རྒྱུད་བསྐུལ། ཐམས་ཅད་ཀྱང་གུ་རུ་པདྨའི་སྐུ་གསུང་ཐུགས་ཀྱི་རྣམ་པར་གྱུར་ཏེ་དེའང་སྐུའི་བྱིན་རླབས་ཐམས་ཅད་པདྨ་འབྱུང་གནས་ཀྱི་སྐུ་ཆེ་བ་རི་རབ་

༄༅། །ཙམ། ཆུང་བ་ཡུངས་འབྲུ་དང་ཏིལ་འབྲུ་ཙམ། གསུང་གི་བྱིན་རླབས་ཐམས་ཅད་ཡིག་འབྲུ་ཨཱ་ལི་ཀཱ་ལི་བཛྲ་གུ་རུ་རྒྱ་ཡིག་བོད་ཡིག་ཁ་དོག་སྣ་ཚོགས་པའི་ཚུལ
ཅན༑ ཐུགས་ཀྱི་བྱིན་རླབས་ཐམས་ཅད་རྡོ་རྗེ་རིན་ཆེན་པདྨ་དྲིལ་བུ་བུམ་ཐོད་ཁ་ཊཱཾ་ལ་སོགས་པའི་ཕྱག་མཚན་གྱི་ཚོགས་སུ་གྱུར་བ་དང༌། ཁྱད་པར་རང་ཉིད་གང་ལ་དད་པའི་བླ་མ་དཀོན་མཆོག་
ཐམས་ཅད་གུ་རུའི་རྣམ་པར་བྱོན་ཏེ་ཉི་ཟེར་གྱི་རྡུལ་ལྟར་འཁྲིགས་ཤིང་ཁ་བ་བུ་ཡུག་འཚུབས་པ་ལྟར་རང་གི་ལུས་ངག་ཡིད་གསུམ་ལ་སིབ་སིབ་ཐིམ་པས་གཉིས་མེད་དུ་གྱུར་པར་བསམ། ཐུན་
མཐར་དབྱངས་གསལ་ཡིག་བརྒྱ་རྟེན་སྙིང་རྣམས་ལན་གསུམ་གསུམ་བཟླས་ལ་མཆོད་བསྟོད་གློ་ཀ་རེ་རེ། བསྔོ་སྨོན་བཀྲ་ཤིས་བསྡུ་རིམ་ཡན་བྱ།སྐབས་འདིར་སྔགས་ཕྲེང་སོགས་བསྡུ་རྒྱུ་མེད་
ཀྱང་ལྷར་སྣང་ཐུགས་ཀའི་ཧཱུཾ་ལ་བསྡུ་ཞིང་ཧཱུཾ་ནཱ་དའི་བར་དུ་བསྡུ། ནཱ་ད་འོད་གསལ་དུ་གཞུག བཛྲ་གུ་རུ་ལན་གཅིག་བརྗོད་པའི་རྐྱེན་གྱིས་པདྨ་འོད་འབར་གནས་གསུམ་འབྲུ་གསུམ་དང་བཅས་
༈ པར་མོས་ལ་ཐུན་མཚམས་གཉུག་མའི་ལྷར་ལྡངས་ཤིང་། ྋ གཟུགས་སྣང་ཐམས་ཅད་སོགས་བརྗོད་ལ་ཁྱེར་སོ་གསུམ་དང་མ་བྲལ་བར་བྱའོ། །དེ་ནས་སྲོད་ཐུན་ལ་སྲུང་འཁོར། སྐྱབས་275

སེམས༑ ཡན་ལག་བདུན་པ། མཆོད་པ་བྱིན་རླབས་ནས་བསྟོད་པའི་བར་གཏེར་གཞུང་ཞི་རྐྱང་ལུགས་སུ་གཏང་ལ་ཛཔ་བཟླས་ནས་ཐུན་མཚམས་བར་སྔར་ལྟར་ལ་སྲུང་མའི་གཏོར་འབུལ་ཡང་
སྐབས་གང་འོས་ཞིག་ཏུ་བྱས་ཏེ་ཉལ་བའི་རྣལ་འབྱོར་ལ་འཇུག ཐོ་རངས་ལྡང་བའི་རྣལ་འབྱོར་གྱིས་ལངས་ལ་རླུང་རོ་བསལ། ངག་བྱིན་རླབས་དང་བདུད་རྩི་མྱང༌། བགེགས་གཏོར་ནུབ་དང་
པོ་ལས་མི་དགོས། སྔོན་འགྲོ་རྒྱས་པ་ནས་བརྩམ་གཞན་ཐམས་ཅད་ཁར་སང་དགོངས་ཐུན་ལྟར་བྱ། སྔ་ཐུན་སོགས་ཁར་སང་སྲོད་ཐུན་ལྟར་བྱ། དགོངས་སྲོད་གང་རུང་གི་ཐུན་མཐའི་མཆོད་
བསྟོད་གྲུབ་པ་དང་། རྩ་གསུམ་སྲུང་མའི་གཏོར་འབུལ་རྒྱས་བསྡུས་གང་ལྕོགས་དང༌། འགྲུབ་ན་ཚོགས་མཆོད་རེ་ཡང་གལ་ཆེ་ཞིང་། མི་འགྲུབ་ན་མཚམས་དང་པོ་ཚུགས་པའི་དགོངས་སྲོད་
གང་རུང་གི་ཐུན་མཐར་དང༌། ྋསྒྲུབ་པ་སྔ་མ་རྣམས་གྲུབ་ཅིང་ཕྱི་མ་རྣམས་ཚུགས་པའི་ཐོག་མཐའ། ཚེས་བཅུ་གང་བྱུང་ལ་ཚོགས་མཆོད་རེ་ངེས་པར་གལ་ཆེའོ། །དེ་ལྟར་ཐུན་བཞིར་བཅད་པའི་
ཞག་བདུན་ཕྲག་གཅིག གྲངས་འབུམ་ཕྲག་གཅིག་མ་མཐའ་བྱས་པ་བཟླ་ཞིང་མང་ན་ཇི་ཙམ་འགྲུབ་ཀྱང་དགོས་པ་ཕན་ཡོན་ཚད་མེད་དེ། འདི་ཉིད་ཀྱི་གཏེར་གཞུང་ལས། འདིས་ནི་སྣང་སྲིད་

དཀོན་༄༅། །གཡོ་བར་འགྱུར༔ དུས་གསུམ་རྒྱལ་བ་གཅིག་ཏུ་སྡུད༔ བླ་མ་ཀུན་དང་འདུ་འབྲལ་མེད༔ འབྱུང་པོ་དྲེགས་པ་བརྒྱལ་ཞིང་འདར༔ མཁའ་འགྲོ་ཆོས་སྐྱོང་སྤྲིན་
བཞིན་འདུ༔ དཔའ་བོ་ཕོ་ཚོགས་མོ་ཚོགས་ཀུན༔ རང་དབང་མེད་པར་མངོན་སུམ་འོང་༔ མཆོག་དང་ཐུན་མོང་དངོས་གྲུབ་སྟེར༔ འདི་ཉིད་འགྲུབ་རྟགས་མེད་པ་ན༔ པདྨ་བདག་གིས་
སེམས་ཅན་བསླུས༔ ཞེས་སོགས་དང་། བླ་མ་གསང་འདུས་ལས་ཀྱང་རྒྱལ་བ་ཀུན་གྱི་དྲིལ་སྒྲུབ་ཏུ་བསྔགས་སོ། །འགྲུབ་པའི་རྟགས་ཀྱང་མཧཱ་ཡོ་གའི་བསྐྱེད་རིམ་ལས། ཁྱད་པར་དུ་སྙིང་
པོ་འདི་འདྲེན་པ་དང་སྤྱན་འདྲེན་ཐུན་དྲུག་ཏུ་མ་ཆགས་པར་བསྒྲུབ་ན་པདྨ་འབྱུང་གནས་རང་བཞིན་གྱིས་བབ་ཅིང་ངེས་མེད་དུ་འོད་འཁྱུག་པ་དང༌། གཟུངས་སྔགས་རང་བྱུང་གི་སྒྲ་སྒྲོགས་པ་
༜ དང་༑ རང་བཞིན་ཀ་དག་གི་ཉམས་བཟང་པོ་རྩོལ་མེད་དུ་འབྱུང་ངོ་། ྋ།ཞེས་སོ། །གཉིས་པ་ནང་སྒྲུབ་ནི་འདི་ཉིད་ཀྱི་བསྙེན་སྒྲུབ་དངོས་གཞི་ཡིན་པས་དེ་ལ་གཉིས། དངོས་དང་། ཚད་
༈ བཤད་པའོ། དང་པོ་ནི། ཕྱི་སྒྲུབ་རྗེས་དེ་ཉིད་དུ་མཆོད་པ་ཁ་གསོ། བརྒྱུད་འདེབས་དང་བགེགས་གཏོར་བཏང༌། སྲུང་འཁོར་ནས་བསྟོད་པའི་བར་ཆོ་ག་དང་ཐུན་བཞིའི་འགྲོས་སྔ་མ་ཇི་ལྟ་བ་

བཞིན་ལ། སྤྱན་འདྲེན་སྐབས་དམིགས་པ་དང་བཅས་ཐོད་ཕྲེང་བརྒྱ་རྩ་འམ་ཉེར་གཅིག་སོགས་བཟླ། དངོས་གཞི་འཛབ་བཟླས་སྐབས་ཐོག་མར་གཞི་དགོད་པ་ནི། རང་དམ་ཚིག་སེམས་དཔའི་
ཐུགས་ཀར་པད་དཀར་འདབ་བརྒྱད་ཀྱི་གདན་ལ་ཟླ་བའི་དཀྱིལ་འཁོར། དེའི་དབུས་སུ་ཡེ་ཤེས་སེམས་དཔའི་ངོ་བོ་གསེར་གྱི་རྡོ་རྗེ་རྩེ་ལྔ་པ་འགྲེང་ཐབས་སུ་གནས་པ། རྡོ་རྗེའི་ལྟེ་བར་འོད་ལྔའི
ཐིག་ལེའི་དབུས་སུ་ཏིང་འཛིན་སེམས་དཔའ་ཧཱུཾ་དཀར་པོ་འོད་ཟེར་ལྔ་ལྡན་མཐའ་ཡས་པ་འཕྲོ་བ། རྡོ་རྗེའི་ལྟེ་བའི་རྒྱབ་ངོས་ཀྱི་མཐའ་བསྐོར་དུ་བཛྲ་གུ་རུའི་སྔགས་ཕྲེང་དཀར་པོ་གཡས་བསྐོར་དུ་
འཁོད་པར་བསྒོམས་ལ་གསལ་མ་ཐེབས་ཀྱི་བར་དུ་ནན་ཏན་བྱ། དེ་ལ་གསལ་ཅི་རིགས་ཐེབས་ནས་དེ་ཉིད་ལ་ཧ་ཅང་འཇུར་དྲག་པ་དང་ཀློད་དྲག་པ་མ་ཡིན་པ་མ་ཡེངས་ཙམ་གྱི་སེམས་འཛིན་གྱི་རྟེན་
དུ་བྱས་ནས་བཛྲ་གུ་རུའི་བཟླས་པ་བྱ་བ་ནི་བསྙེན་པའི་ཡན་ལག་གོ །དེ་ལ་ཅུང་ཟད་བརྟན་ནས་ཡིག་འབྲུ་རྣམས་རང་སྒྲ་དི་རི་རི་སྒྲོག་པར་བསམ་པ་ནི་ཁོག་ཆེན་རང་བཞིན་སྒྲ་འཁོར་དང༌། ཧཱུྃ་ཡིག་
ལས་ཟླ་བའི་འོད་དང་སྔགས་ཕྲེང་ལས་སྐར་མའི་འོད་ལྟ་བུ་དཀར་ཧྲམ་ཧྲམ་འཕྲོ་བ་ནི་ཟླ་བ་སྐར་ཕྲེང་ངམ་མུ་ཏིག་ཕྲེང་བ་ལྟ་བུ་དང༌། ཐོག་མར་འོད་ཟེར་འཁོར། དེ་ནས་སྔགས་ཕྲེང་དང་པོ་དལ་

༄༅། །བུ། རིམ་པར་ཇེ་བྲེལ་གྱི་ཚུལ་དུ་འཁོར་བ་ནི་འགལ་མེ་ཀླད་ལ་བསྐོར་བ་ལྟ་བུ་སྟེ་ཉེ་བར་བསྙེན་པའི་ཡན་ལག་གོ །དེ་ལ་བརྟན་པ་ཐོབ་ནས་སྤྲོ་བསྡུའི་བཟླས་པ་བྱ་བ་
ནི༑ བཟླས་པའི་རྐྱེན་གྱིས་སྔགས་ཕྲེང་གི་འོད་ཟེར་ཧཱུཾ་ཡིག་ལ་ཕོག དེ་ལས་འོད་ཟེར་སྣ་ལྔ་རྡོ་རྗེའི་ཡས་ཀྱི་རྭ་ནས་བརྒྱུད། མཛོད་སྤུ་ནས་འཐོན། མཁའ་ཁྱབ་ཀྱི་བླ་མ་རྒྱལ་བ་སྲས་དང་བཅས་
པ་སྤྱི་དང་ཁྱད་པར་བླ་མ་སྐུ་གསུམ་རྩ་གསུམ་གྱི་ཞིང་སྐུའི་བཀོད་པ་འབྱམས་ཀླས་པ་རྣམས་ལ་བླ་ན་མེད་པའི་མཆོད་སྤྲིན་དུ་གྱུར་པས་མཉེས་ཤིང་ཐུགས་རྒྱུད་བསྐུལ། གསང་བ་གསུམ་གྱི་བྱིན
རླབས་དང་དངོས་གྲུབ་ཐམས་ཅད་སྐུ་ཕྱག་རྒྱ་གསུང་ཡིག་འབྲུ་ཐུགས་ཕྱག་མཚན་གྱི་རྣམ་པར་ཆར་བབ་པ་ལྟར་བྱོན་ནས་རང་དང་ས་བོན་སྔགས་འཁོར་ལ་ཐིམ་པས་གཟི་མདངས་འོད་དུ་འབར་བར་
བསམ་པ་ནི་སྤྲོ་བསྡུ་དང་པོའོ། །ཡང་སྔགས་ཕྲེང་ས་བོན་ལས་དམར་པོ་ཤས་ཆེ་བའི་འོད་ཟེར་ལྕགས་ཀྱུ་རྡུལ་ལྡན་ཕྲོམ་ཕྲོམ་མས་ཀྱི་རྭ་རྩེ་བརྒྱུད། ལྟེ་བ་ནས་འཕྲོས་པས་སྲིད་པ་གསུམ་གྱི་སྡེ་
༈ བརྒྱད་འབྱུང་པོ་མཐུ་བོ་ཆེ་རྣམས་ལ་ཕོག་པས་གནོད་སེམས་གདུག་རྩུབ་སྐད་ཅིག་ལ་ཞི། རང་སྲོག་དྭངས་མ་འུབ་ཀྱིས་བསྡུས་ཏེ་ཧཱུཾ་གི་ཞབས་ཀྱུ་ལ་ཐིམ་པས་དྲེགས་བྱེད་རྣམས་ཀྱི་སྲོག་གཏའ་རུ་

ཚུད་དེ་ཅི་བཅོལ་བའི་ཕྲིན་ལས་ཐོགས་མེད་དུ་བསྒྲུབ་པར་བསམ་པ་ནི་གཉིས་པའོ། །ཡང་སྔགས་ཕྲེང་ས་བོན་ལས་འོད་ཟེར་ཁ་དོག་དྲུག་པ་རྡོ་རྗེའི་རྭ་ཡས་མར་དང་སྐུའི་གནས་ཐམས་ཅད་ནས་
ཐོན༑ འགྲོ་བ་རིགས་དྲུག་གི་གནས་མ་ལུས་པར་ཁྱབ། སྡིག་སྒྲིབ་མ་ལུས་པ་སྦྱངས་ནས་གུ་རུའི་སྐ་འབའ་ཞིག་ཏུ་གྱུར། འོད་ཟེར་ཚུར་འདུས་འཁོར་འདས་མཉམ་ཉིད་འགྱུར་མེད་བདེ་ཆེན་གྱི་
ཕྱག་རྒྱས་ཐེབ་པར་བསམ་པ་ནི་གསུམ་པའོ། །འདི་ལ་དམིགས་སྐོར་རྒྱས་པར་ཕྱེ་བའི་བཅུ་གཉིས་ཀྱི་ཚུལ་སོགས་སྤྲོ་ན་བསྙེན་ཡིག་རྒྱས་པ་ལས་རྟོགས་པར་བྱ་སྟེ་འདི་རྣམས་སྒྲིབ་པའི་ཡན་ལག་
གོ །དེ་རྣམས་ལེགས་པར་གོམས་ནས། ཕྱིའི་འབྱུང་བཞིའི་རྡུལ་ཕྲ་རབ་རེ་རེ་ནས་དང༌། ནང་བཅུད་སྐྱེ་འགྲོ་ཐམས་ཅད་གུ་རུ་པདྨའི་སྐུར་གྱུར་བའི་ཞལ་དང་བ་སྤུའི་བུ་ག་ཚུན་ཆད་ནས་སྔགས་
སྒྲ་དིར་དིར་སྒྲོགས་པས་མཁའ་ཁྱབ་ཀྱི་རྩ་གསུམ་འཁོར་ལོ་རྣམས་ཀྱི་ཐུགས་རྒྱུད་བསྐུལ། དེ་རྣམས་ཀྱིས་ཀྱང་འཛབ་སྒྲ་འུར་དིར་བསྒྲགས། བྱིན་རླབས་ནུས་མཐུ་ཇི་སྙེད་ཡོད་པ་ཐམས་ཅད་རང་
སྲོག་ས་བོན་ལ་ཐིམ་པས་སེམས་ཅད་ཐམས་ཅད་ད་ལྟ་ཉིད་དུ་རྒྱལ་དབང་པདྨའི་གོ་འཕང་ལ་འགོད་པའི་ནུས་པ་ཐོབ་སྙམ་དུ་མོས་པ་ནི་མཁའ་ཁྱབ་བཟླས་པའི་རྣལ་འབྱོར་ཏེ་སྒྲུབ་པ་ཆེན་པོའི་ཡན་ལག་

༄༅། །གོ །ཡང་སྐབས་སུ་སྤྲོ་བསྡུས་སྐྱོན། རྡོ་རྗེ་ས་བོན་ལ་སེམས་རྩེ་གཅིག་ཏུ་གཏད་པ་དང༌། དེས་ཁམས་འདུས་སོགས་བྱུང་ན་སྔགས་ཕྲེང་ཀློག་པའི་ཚུལ་གྱིས་བཟླ་
བ་དང༌། དེས་ཀྱང་ངལ་ན་སྐའི་དཀྱིལ་འཁོར་ཆ་མེད་ཀུན་འགྲོ་ལ་སེམས་གཏད་ཅིང་གསལ་སྣང་འདོན་པ་དང༌། རྒྱལ་བ་ཐམས་ཅད་ཀྱི་གསུང་རྡོ་རྗེ་ཡིག་འབྲུ་སྔགས་ཀྱི་རྣམ་པར་ཤར་བ་ལ་ངེས་
པའི་ཤེས་པ་བརྟན་པོས་ཡི་གེ་འབྲུ་རེ་རེ་བཞིན་དབྱིབས་དང་གདངས་ལ་སེམས་ཡུན་རིང་དུ་གཏད་པས་སྟོང་སྲོག་གཅིག་ཆར་དུ་འཕྲོག་པ་ཐོབ་པའི་དགོས་པ་ཡོད་ཅིང༌། སྐབས་རེར་འཛབ་སྒྲ་ཆེ་
ཆུང་རན་པར་བཟླས་པའི་གདངས་རྣ་བར་སོན་པ་ལ་སེམས་གཏོད་པ་དང༌། དབྱིབས་མི་གསལ་བ་དང་སྒྲ་གདངས་ཀྱིས་སུན་ཉམས་བྱུང་ན་དད་པ་རྩེ་གཅིག་པ་དང་མོས་པ་བརྟན་པོས་བཟླས་ཀྱང་
༜ མཆོག་ཏུ་འགྱུར་ལ། མདོར་ན་ཡེངས་འཁྲུལ་རྒྱ་འབྱམས་སུ་མ་སོང་བའི་གནད་དུ་གང་འགྲོ་བྱ། དམིགས་པ་དེ་རྣམས་ཀྱང་སྔ་མ་ལ་བརྟན་པ་ཐོབ་ནས་ཕྱི་མར་རིམ་གྱིས་འཇུག་པས་དོན་འབྲས་
འགྲུབ་པ་ཡིན་ནོ། །དེས་ན་ཐོག་མར་བསྐྱེད་རྫོགས་ཟུང་འཇུག་གི་ལྷའི་གསལ་སྣང་དང་སྤྲོ་བསྡུའི་གཞི་འཛིན་པ་ལ་ནན་ཏན་བྱ། དེ་ནས་སྤྲོ་བསྡུ་དང་པོ་ལ་བྱིན་རླབས་ཐོབ་པའི་རྟགས་མཐོང་

ནས༑ བར་པ་ཅུང་ཟད་དང་ཐ་མ་དང་མཁའ་ཁྱབ་བཟླས་པ་གཙོ་བོ། གཞན་རྣམས་ཀྱང་སྐབས་སུ་གང་བབ་བྱ་ཡི་ཐམས་ཅད་ཁྲིགས་ཆགས་མི་དགོས་ཤིང༌། གཙོ་བོར་མཆོག་སྒྲབ་པའི་ཉམས་
ལེན་གྱི་སྙིང་པོ་རང་རིག་གཉུག་མ་གསལ་སྟོང་རྒྱ་ཡན་ཆེན་པོའི་རང་མདངས་ལྷ་སྐ་སྣང་ལ་རང་བཞིན་མེད་པ་རང་ཤར་དེ་ཉིད་དྲན་ཙམ་དང༌། རང་སེམས་མ་བཅོས་ཡེངས་མེད་འཛིན་མེད་ཀྱི་ངང་
ནས་བཟླས་པ་ཆུ་བོའི་རྒྱུན་ལྟར་བྱ་བ་ཚིག་དོན་གྱི་སྙིང་པོའོ། །ཐུན་གྱི་རྗེས་བསྡུ་སོགས་ཕྱི་སྒྲུབ་དང་མཚུངས་ཤིང་། ལྷ་སྐུ་བསྡུ་ལྡང་གཞུང་ཚིག་གི་དངོས་བསྟན་ལྟར་བྱས་ལ། ཐུན་མཚམས་
རྣམས་སུའང་སྣང་གྲགས་རིག་གསུམ་གཉུག་མའི་ལྷ་སྔགས་ཡེ་ཤེས་ལས་མི་འདའ་བ་བྱའོ། །གཉིས་པ་བཟླས་པའི་ཚད་དུས་གྲངས་རྟགས་གསུམ་ལས། དུས་ནི། མཆོག་སྒྲུབ་པ་ལ་ཚད་
མེད་ཅིང༌། ངེས་པ་བཟུང་ན། འདི་ཉིད་ཀྱི་གཞུང་ལས། ཡིད་ཆེས་བརྩོན་འགྲུས་དང་ལྡན་པས་བསྒྲུབས་ན་ཟླ་བ་དྲུག་གིས་ཟག་མེད་འོད་ཕུང་དུ་གྲོལ་པར་ངེས་སོ་ཞེས་གསུངས་པ་ལྟར་ད་ལྟ་
དུས་བསྙེན་ཟླ་དྲུག་ཏུ་གྲགས་པ་འགྲུབ་ན་གྲངས་བསྙེན་རྒྱས་པ་དང་ཡང་འགྲིགས་པར་འགྱུར་ལ་དེ་ཙམ་མི་ནུས་ན། ཟླ་བ་གསུམ་མམ། ཟླ་གཅིག་གམ་ཞག་བདུན་གྱིས་མཐའ་བརྟེན་པར་མོས་སྣྲུ

༼༈༄༅། །གུས་དང་བཅས་ཏེ་བསྒྲུབས་པས་ཀྱང་ཕན་ཡོན་ཆེན་པོ་ཐོབ་པར་འགྱུར་བས་འབད་པར་བྱ་བ་ཁོ་ནའོ། །གྲངས་ཚད་ནི། འབྲུ་རེ་རེར་འབུམ་ཕྲག་རེ་བཟླས་པས་འབུམ་
ཕྲག་བཅུ་གཉིས། རྩོད་དུས་ཀྱི་དབང་དུ་བྱས་ཏེ་བཞི་འགྱུར་བྱས་པས་འབུམ་ཕྲག་བཞི་བཅུ་ཞེ་བརྒྱད་ཀྱི་གྲངས་བསྙེན་རྒྱས་པར་བཤད་པས་དེ་ལྟར་འགྲུབ་ན་མཆོག་ཡིན་ཞིང་འབྲུ་འབུམ་ནི་གྲངས་
ཚད་དངོས་དང༌། མ་མཐར་ཡང༌། གུ་རུ་ཉིད་ཀྱི་ཞལ་ནས། སིདྡྷི་བྱེ་བས་རིག་འཛིན་གནས་སུ་སྐྱེ༔ ཞེས་གསུངས་པའི་བྱེ་བ་ནི་འབུམ་ཕྲག་བཅུ་ལ་བརྩི་བའི་ལུགས་ཏེ་ཟླ་བ་གཅིག་གིས་
འགྲུབ་པས་དེ་ཙམ་ནི་ཅིས་ཀྱང་བརྩོན་པར་འོས་ཏེ༔ རང་གཞུང་ལས་ཀྱང༌། མི་ཚིག་གིས་བར་མ་ཆོད་པར་བཟླས་པས་རིག་འཛིན་གྱི་ལྷ་ཚོགས་རྣམས་ཀྱིས་རང་དབང་མེད་པར་བྱིན་གྱིས་བརླབ་
པར་འགྱུར་རོ༔ ཅིའི་ཕྱིར་ན་བདག་ཉིད་པདྨའི་ཐུགས་རྒྱུད་ཀྱི་བྱིན་རླབས་ཐམས་ཅད་ཡིག་འབྲུ་འདི་རྣམས་ལ་བསྟིམས་ཡོད་པའི་ཕྱིར་རོ༔ ཞེས་སོགས་ཕན་ཡོན་ཚད་མེད་པར་གསུངས་སོ།
༈ རྟགས་ཚད་བླ་སྒྲུབ་སྤྱི་དང་མཐུན་ཅིང༌། འདི་ཉིད་ལས་ཀྱང༌། བརྩོན་འགྲུས་ཤེས་རབ་སྙིང་རྗེར་ལྟན༔ ལས་ཅན་རྣམས་ཀྱིས་ཉམས་བླངས་ན༔ ཐུགས་སྒྲུབ་གཞན་ལས་ཁྱད་པར་

འཕགས༔ ལོ་རུ་མི་འགྱང་ཟླ་ཞག་ལ༔ ཡིད་ཆེས་དད་པ་དབང་མེད་ཡོང་༔ ཞལ་མཇལ་ཆོས་གསུང་ལུང་བསྟན་ཐོབ༔ གང་དུ་བསྒྲུབ་པའི་ས་ཕྱོགས་དེར༔ འཇའ་ཚོན་སྤྲིན་བཀྲ་རྒྱུན་
ལྡན་འབྱུང་༔ སྤོས་དྲི་ངད་ལྡན་ཐོ་ལེ་བ༔ ཞེས་སོགས་གསུངས་སོ། །དེ་ནས་ནང་སྒྲུབ་ཐེམས་པའི་ཐུན་ཐ་མར་གཏོར་འབུལ་ཚོགས་མཆོད་དངོས་གྲུབ་བླང་བ་སོགས་རྒྱས་པར་བྱ་ཞིང་གསང་
སྒྲུབ་ལ་འཇུག་གོ།གསུམ་པ་གསང་སྒྲུབ་ནི། མཆོད་པ་གསར་དུ་བརྗེ་བའམ་ཁ་གསོ།ྋ སླར་ཡང་བརྒྱུད་འདེབས་བགེགས་གཏོར་ནས་བརྩམས་ཆོ་ག་ཚང་བར་བཏང་སྟེ་གུ་རུ་ཞི་བའི་བཟླས་པ་
ཅུང་ཟད་བྱས་རྗེས་ཞི་བ་ཉིད་གནས་འགྱུར་ཏེ་སྐད་ཅིག་ལ་ཡེ་ཤེས་ཀྱི་མེ་རབ་ཏུ་འབར་བའི་ཀློང་པདྨ་ཉི་ཟླའི་གདན་ལ་གུ་རུ་དྲག་པོ་གཏུམ་དྲག་དམར་ནག་མེའི་ཕྲེང་བ་ཅན་དཔལ་གྱི་ཆས་རྫོགས་ཤིང་
རྔམས་བརྗིད་ཚད་མེད་པ་བ་སྤུ་ཐམས་ཅད་ཁྲོ་ཆུང་གི་གོ་ཆས་གཏམས་པ། གཡས་ན་ཁྲོ་བོ་གཡོན་ཁྲོ་མོ་རྒྱབ་ཏུ་མཁའ་འགྲོའི་ཚོགས་ཀྱིས་དྲག་སྔགས་ཧཱུཾ་ཕཊ་ཀྱི་ང་རོ་སྒྲོགས་པ། ལྷ་སྲིན་སྡེ་
བརྒྱད་བྲན་བཞིན་དུ་ཁྲིད་ཅིང་ཡང་སྤྲུལ་ལྕགས་སྡིག་རླུང་ལྟར་འཚུབས་པ། སྲིད་པ་གསུམ་ན་ཆེ་བཙན་འགྲན་ཟླ་དང་བྲལ་བའི་སྐུར་གྱུར་པའི་གནས་གསུམ་ཡིག་འབྲུ་གསུམ་ལས་འོད་✖

༄༅། །འཕྲོས། ཆོས་དབྱིངས་དུར་ཁྲོད་མེ་རི་འབར་བ་དང་། ལངྐ་དཔལ་གྱི་ཕོ་བྲང་ལ་སོགས་པ་ནས་བླ་མ་དྲག་པོའི་དཀྱིལ་འཁོར་འཁོར་ལོ་སྤྱན་དྲངས་མདུན་གྱི་ནམ་
མཁར་བཞུགས་པར་མོས་ལ་སྤྱན་འདྲེན་དང༌། རང་གི་ཐུགས་ཀ་ནས་སྤྲལ་པའི་ལྷ་མོ་རྣམས་ཀྱིས་མཆོད་བསྟོད་བྱེད་པར་བསྒོམས་ལ་བརྡ་དོན་རྟགས་གསུམ་གྱི་མཆོད་བསྟོད་བྱས་ནས་ཡེ་ཤེས་པ་
རང་ལ་ཐིམ། དབུ་གཙུག་ཏུ་གུ་རུ་ཞི་བ་རིགས་བདག་གི་ཚུལ་དུ་བཞུགས་པར་བསམ། འཛབ་བཟླ་བའི་སྐབས། ཐོག་མར་གཞི་དགོད་པ་ནི། རང་གི་ཐུགས་ཀར་ཡེ་ཤེས་སེམས་དཔའ་ཉི་
མའི་དཀྱིལ་འཁོར་གྱི་སྟེང་དུ་ཏིང་འཛིན་སེམས་དཔའ་ཧཱུཾ་ཡིག་དམར་པོ་འོད་ཟེར་འཕྲོ་བ་མཐའ་བསྐོར་དུ་ཡིག་འབྲུ་བཅུ་དྲུག་པ་ལྕགས་བསྲེགས་ཀྱི་ཁ་དོག་ལྟ་བུ་གྱེན་ལངས་གཡས་བསྐོར་འོད་ཟེར་
ཧྲམ་མེར་འཁོད་པར་བསམ་ལ་གསལ་སྣང་ཐོན་པར་བྱ། དེ་ནས་དྲག་སྒྲུབ་ཉིད་རྐང་ཚུགས་བྱེད་པའི་སྐབས་སུ་ཛབ་ཁང་ཕྱེས་ཏེ་དོ་ལིའི་བཟླས་པ་གཙོར་བྱ་དགོས་ཀྱང༌། འདིར་ཞི་སྒྲུབ་ཀྱི་ཆ་ལག་
༈ལྟ་བུར་བྱ་བའི་ཚེ་སྤྲོ་བསྡུའི་བཟླས་པ་ཁོ་ནས་ཆོག་པས། སྔར་གུ་རུ་ཞི་བའི་སྐབས་ཀྱི་རྩ་བའི་དམིགས་པ་གསུམ་པོ་དེ་ལ་བསྒྱུར་ཁ་རིགས་པས་འཕྲུལ་ཏེ་དངོས་གཞི་བྱ། མཐར་ཁྲོ་བཟླས་སམ་285

ལས་སྦྱོར་གྱི་ཚུལ་དུ། སྔགས་ཕྲེང་ལས་ཁྲོ་ཆུང་མེ་ཕུང་མཚོན་ཆ་ལ་སོགས་པ་དཔག་ཏུ་མེད་པ་འཕྲོས། བྱང་ཆུབ་སྒྲུབ་པའི་བར་ཆད་ལོག་འདྲེན་དགྲ་བགེགས་བྱད་མའི་ཚོགས་ལྕགས་ཀྱུས་
བཀུག ཞགས་པས་བཅིངས་མཚོན་ཆ་དང་འཁོར་ལོས་གཏུབས། ཁྲོ་བོ་ཁྲོ་མོ་ལྕགས་སྡིག་རྣམས་ཀྱིས་ཧབ་ཐོབ་ཏུ་རོལ། ལྷག་མ་མེ་རླུང་གིས་བསྲེགས་ཤིང་གཏོར་བས་རྡུལ་ཕྲན་ཙམ་ཡང་མ་
ལུས་པར་བསམ། གཞན་ཡང་སྣང་སྲིད་ཐམས་ཅད་གུ་རུ་དྲག་པོའི་སྐུས་གཏམས་པའི་ཞལ་ནས་དྲག་སྔགས་འབྲུག་ལྟར་སྒྲོགས་པར་བསམ་པ་མཁའ་ཁྱབ་ཀྱི་བཟླས་པ་སོགས་ཞི་བའི་སྐབས་སུ་
བཤད་པ་ཐམས་ཅད་དམིགས་གནད་ཅུང་ཟད་འཕྲུལ་ཏེ་སྐབས་ཅི་རིགས་པར་འདིར་ཡང་སྦྱར། ཐུན་གྱི་རྗེས་སྡུད་དང་ཐུན་མཚམས་ཀྱི་བྱ་བ་སོགས་སྔར་དང་འདྲ་བ་ལས། འདིར་ནི་བསྐྱེད་ཆོག་
དང་མཐུན་པའི་བསྔ་རིམ་ཡིན་པས་དམིགས་མེད་ཀ་དག་གི་ངང་དུ་བཞག་པས་ཀྱང་ཆོག་གོ །ཐུན་རྗེས་མ་རྣམས་ལ་སྲུང་འཁོར་སྐྱབས་སེམས་ཚོགས་བསགས་མཆོད་པ་བྱིན་རླབས་
མཚམས༑ སྐད་ཅིག་གིས་དྲག་པོའི་སྐར་གསལ་གདབ་ནས་དྲག་པོའི་ལས་བྱང་ལ་འཇུག་པས་ཆོག་ཅིང་གཏོར་འབུལ་དང་ཚོགས་གྲོལ་ཁའི་བྱ་བ་སོགས་སྔར་དང་འདྲ། སྔ་ཐུན་ཐམས་ཅད་ལ་

།སྔོན་འགྲོ་རྣམས་དང་གུ་རུ་ཞི་བ་རྒྱས་པར་བཏང༌། གྲངས་བསྙེན་ཙམ་རྫོགས་ནས་སྡེ་བརྒྱད་ཤམ་འདོགས་ཅི་རིགས་པའང་སྦྱར་ཞིང་དམིགས་གནད་ཁྲོ་བོའི་བཟླས་པ་
ལྟར་ལ། གྲངས་ཚད་ནི། ཞི་བསྙེན་ཇི་ཙམ་བཟླས་པའི་བཅུ་གཉིས་ཆ་གཅིག་བཟླ་བར་བཞེད་པས། དཔེར་ན་ཞི་བསྙེན་འབུམ་ཕྲག་བཅུ་གཉིས་ལ་དྲག་པོ་འབུམ་ཕྲག་གཅིག་གོ །བཞི་པ་ཡང་
གསང་དེ་ཁོ་ན་ཉིད་དུ་བསྒྲབ་པ་ནི། དྲག་པོ་འགྲུབ་པའི་རྗེས་ཐོག་དེ་ཉིད་དུ་མཆོད་གཏོར་གསར་དུ་བཤམ། ཐུན་དང་པོ་ལ་བགེགས་གཏོར་ནས་བརྩམས་མཐར་ཆགས་སུ་བཏང་སྟེ་གུ་རུ་ཞི་དྲག་
གི་སྒོམ་བཟླས་ཁྱུག་ཙམ་རེ་གྲུབ་ནས། གུ་རུ་དྲག་པོ་འོད་དུ་ཞུ་བ་ལས་རང་ཉིད་ཡེ་ཤེས་མཁའ་འགྲོ་སེངྒེའི་གདོང་ཅན་ཡི་དམ་ཆེ་མཆོག་དྲག་པོའི་ངོ་བོ་ཁ་ཊཾ་ག་དང་བཅས་ཤིང་བསྐལ་པའི་མེ་དཔུང་
རྡོ་རྗེ་མཚོན་ཆའི་གུར་ཁང་གི་ནང་དུ་རང་འདྲ་ཡེ་ཤེས་ཌཱ་ཀི་སྤྲིན་གཏིབས་པ་ལྟ་བུའི་དབུས་སུ་བཞུགས་པའི་གནས་གསུམ་འབྲུ་གསུམ་ལས་འོད་འཕྲོས། ཨུ་རྒྱན་མཁའ་སྤྱོད་ཀྱི་གྲོང་ཁྱེར་ལ་སོགས་
༈ པ་ནས་ཡེ་ཤེས་པ་འཁོར་བཅས་སྤྱན་དྲངས་མདུན་མཁར་བཞུགས་པར་མོས་ལ། སྤྱན་འདྲེན་མཆོད་བསྟོད་བྱས་མཐར་རང་དང་གཉིས་མེད་དུ་ཐིམ་པའི་དབུ་རལ་གྱི་གསེབ་ཏུ་རིགས་བདག་བླ་མ་
287

པད་འབྱུང་གིས་བརྒྱན་པར་བསམ། བཟླས་དམིགས་ལ། སྤྲོ་བསྡུའི་གཞི་དགོད་པ་ནི། ཐུགས་ཀར་ཉི་མའི་དཀྱིལ་འཁོར་འབར་འཚེར་གསལ་བའི་དབུས་སུ་ཧཱུཾ་ཡིག་མཐིང་ཁ་འོད་འཕྲོ་
ཱ བ༑ མཐའ་བསྐོར་དུ་ཡི་གེ་བཅུ་བཞི་པའི་སྔགས་ཕྲེང་སྔོན་པོ་འོད་ཟེར་ཚ་ཚ་ཧྲོམ་ཧྲོམ་གཡོན་བསྐོར་དུ་འཁོར་བ་སྦྲལ་དཀྱུས་པ་ལྟ་བུ་ལྟ་བས་མི་བཟོད་པ་ལ་སེམས་གཏད། གསལ་སྣང་ཐོན་པ་ན་
སྔགས་བཟླས་པས་ཧཱུཾ་ཡིག་གི་འོད་ཟེར་ཚ་ལ་རྩུབ་པ་རྣོ་ལ་ངར་བས་སྔགས་ཕྲེང་བསྐུལ། དེ་ལས་འོད་ཟེར་གློག་གི་ཞགས་པ་དང་མགར་གྱི་ཚྭ་ཚྭ་ལྟ་བུ་འཕྲོས་ཏེ་རྒྱལ་བ་རྣམས་མཆོད་ཅིང་བྱིན་
རླབས་བསྡུ་བ་སོགས་སྤྲོ་བསྡུ་དང་པོ་དང༌། འོད་ཟེར་གྱིས་བདག་ཅག་དཔོན་སློབ་བྱང་ཆུབ་བསྒྲུབ་པ་ལ་འཚེ་ཞིང་བར་དུ་གཅོད་པའི་གནོད་བྱེད་མི་དང་མི་མིན་བྱད་ཁ་རྦོད་གཏོང་བདུད་དང་དམ་སྲི་
ཐམས་ཅད་རྩ་སྦྱར་མེ་ལ་བཏབ་པ་བཞིན་རྨིགས་མེད་དུ་བརླག དྭངས་བཅུད་ཚུར་འདུས། ྋསྔར་ལས་ཀྱང་མཐུ་སྟོབས་གཟི་བརྗིད་རབ་ཏུ་འབར་བ་བསམ་པ་སྤྲོ་བསྡུ། བར་པའི་ཁྱད་པར་
དང་༑ འོད་ཟེར་གྱིས་འགྲོ་བ་རིགས་དྲུག་གི་སྡིག་སྒྲིབ་སྦྱངས། སེང་གདོང་མའི་སྐུར་གྱུར་པར་བསམ་ལ་སྤྲོ་བསྡུ་ཕྱི་མ་དང་། སྐུ་གསུང་ཐུགས་བཟླས་སོགས་ཞི་བ་ཉིད་དམིགས་གནད་བསྒྱུར་

།བ་ནི་དངོས་གཞི་ཡིན་ལ། གྲངས་ཐེམས་ནས་ལས་སྦྱོར་གྱི་དམིགས་བཟླས་ཆེད་དུ་སྤྲོ་ན། ཕྱི་རོལ་ཕ་ལམ་ལས་གྲུབ་པའི་རྡོ་རྗེ་དང་མཚོན་ཆའི་གུར་ཁང་བསྐལ་པའི་༄༅།
རླུང་གིས་ཀྱང་གཞིག་པར་མི་ནུས་ཤིང༌། མེ་རི་དང་ཁྲོ་ཆུང་གི་ཚྭ་ཚྭ་འཕྲོ་བས་གནོད་བྱེད་ཀྱིས་ཉེར་ཡང་མི་ནུས་པའི་ནང་དུ་བསྲུང་བྱ་རྣམས་ཀྱང་ཁྲོ་མོའི་སྐུར་གྱུར། ཐུགས་ཀའི་འོད་ཟེར་གྱིས་
བའི་བྱིན་རླབས་བསྡུས། རང་དང་བསྲུང་བྱ་ཕྱི་རོལ་གྱི་གུར་ཁང་ལ་ཐིམ་པས་བྱིན་གྱིས་བརླབས། བ་སྤུ་ཐམས་ཅད་ཁྲོ་ཆུང་དང་ལུས་རྡོ་རྗེའི་གཽ་ཁྲབ་ཀྱིས་གཏམས་པར་དམིགས་ལ་
བཟླ༑ ཟློག་པ་ནི། རང་གི་སྤྱི་བོར་ཨཿ ཀཿ མགྲིན་པར་སཿམཿ སྙིང་གར་རཿ ཙཿ ལྟེ་བར་ཤཿདཿ གསང་གནས་སུ་རཿ༔ས༔ བརླ་གཡས་སུ་མཿར༔ བརླ་གཡོན་དུ་ཡཿ ཕཊཿ༔
ཅེས་པའི་སྔགས་འབྲུ་གསལ་གདབ། སྔགས་བཟླས་པས་དེ་རྣམས་ལས་མེ་འོད་མཚོན་ཆ་འཁྲུགས་ཤིང་མཆེད་པས་དམ་ཆོས་བསྒྲུབ་པའི་བར་ཆད་དང་། གནས་སྐབས་མི་མཐུན་པའི་ཕྱོགས་ནད་
༈ གདོན་བར་ཆད་བྱད་ཕུར་སྲི་ངན་ལོ་ཟླ་ཞག་སྐག་མོ་རྨིས་ལྟས་ངན་བདུད་བགེགས་དམ་སྲི་སོགས་ཐལ་བ་རྡུལ་བཞིན་བརླག་པར་བསམ། ཐུན་མཚམས་སུ་བདེན་སྟོབས་བརྗོད་ཅིང་ལག་གཡས་

གནམ་ཟླ་བའི་དཀྱིལ་འཁོར། གཡོན་ས་གཞི་ཉི་དཀྱིལ་དུ་བསམ་པའི་སྟེང་དུ་དགྲ་བགེགས་རྣམས་བཀུག་ཐལ་མོ་བརྡབ་པས་སྒོ་ང་བྲག་ལ་བཅར་བ་བཞིན་ཕྱེ་མར་འཐག ལྷག་མའང་ཡེ་ཤེས་མེ་
རླུང་གིས་སྦྱང་བར་བསམ། བསད་པ་ནི། རང་ཉིད་གུ་རུ་དྲག་པོ་རིགས་བདག་བཅས་གསལ་བའི་མདུན་དུ། སྔོན་མོ་གཙོ་བོར་གྱུར་པའི་སེང་གདོང་རིགས་ལྔ་སྤྲུལ་པ་ཡང་སྤྲུའ ་གྱི་ཚོགས་
བཅས་བཞུགས་པར་བསམ། བསྐུལ་དང་དྲག་སྔགས་བཟླས་པས་དེ་དག་ལས་རང་འདྲའི་སྤྲུལ་པ་ཉི་ཟེར་གྱི་རྡུལ་ལྟར་འཕྲོས། དགྲ་བགེགས་བྱད་མ་ཐམས་ཅད་སྐད་ཅིག་ལ་བཀུག་བཅིངས་
བསྡོམས་མྱོས། ལྷ་དང་ཕྱེས། གཟུགས་ལ་དབབ། བྱད་དུ་བཅུག སྨྱོར་གཞུག རྣམ་ཤེས་སྤར། མཚོན་ཆས་གཏུབས། གཏུན་དུ་བརྡུངས། ཤ་ཁྲག་ལྷག་མེད་དུ་རོལ་པར་བསམ་
པའོ༑ །ཐུན་མཇུག་མཆོད་བསྟོད་སོགས་ཞི་དྲག་གི་རིགས་འགྲེ་ཞིང༌། རྗེས་སྡུད་ཀྱང་དྲག་པོ་ལྟར་རོ། །ཐུན་རྗེས་མ་རྣམས་སུ་སྲུང་འཁོར་ནས་མཆོད་རླབས་བར་དང་། དེ་ནས་སེང་གདོང་
ལས་བྱང་ལ་འཇུག དེའང་ཐོག་མར་རྩ་བའི་དམིགས་བཟླས་ཁོ་ན་ལ་དྲིལ། སྤྲོ་བསྡུ་བར་པ་གཙོར་འདོན་བསྙེན་གྲངས་ཐེམས་ནས་ལས་སྦྱོར་གསུམ་བྱ་བ་ཡིན་ཀྱང་། སྲུང་བ་ནི་སྤྱིར་ལས་སྦྱོར་

༄༅། །ཡིན་ཀྱང་བསྙེན་པ་མ་སོང་བར་དམིགས་བཟླས་མི་རུང་བ་མིན་ཞིང་དགོས་པ་ཆེ་བས་ཐོག་མ་ནས་ཐུན་གཤམ་རྣམས་སུ་ཅི་རིགས་པར་སྦྱར། བསྙེན་སྒྲུབ་གྲུབ་ནས་
སྲུང་དམིགས་ཆེད་དུ་བསྒོམས་པས་སྲུང་བ་མཆོག་ཏུ་འགྱུར་ཞིང༌། ཟློག་དམིགས་ནི་བསྙེན་སྒྲུབ་མ་སོང་བར་དུ་མི་བྱ། གྲུབ་ནས་བཟློག་པའི་དམིགས་བཟླས་ཀྱང་ཆེད་དུ་བྱ་བའམ། སྲོད་ཐུན་
ལ་ངེས་པར་བྱའོ། །བསད་པ་ནི་འདིར་ཆ་ལག་ཚང་བའི་ཆེད་དུ་སྨོས་པར་ཟད་ཀྱི་དྲག་ལས་དམིགས་བསལ་བའི་སྐབས་ལས་བསྙེན་སྒྲུབ་སྐབས་སུ་མི་དགོས་སོ། །གྲངས་ཚད་ནི་དྲག་པོའི་ཕྱེད་
ཚད་བཟླ་བར་བཞེད་པས་དྲག་པོ་འབུམ་ཕྲག་གཅིག་བྱེད་ན་འདི་ཁྲི་ཚོ་ལྔ་བཟླའོ། །ལྔ་པ་ཕྲིན་ལས་མཐའ་རྒྱས་ཀྱི་རིམ་པ་ལ་གཉིས། ལས་བཞི་སྤྱིར་སྒྲུབ་པ། བྱེ་བྲག་ཚེའི་སྒྲུབ་པ་དམིགས་སུ་བྱ་
བའོ༑ །དང་པོ་ལ་བཞི། ཞི་རྒྱས་དབང་དྲག་སྟེ་དེ་རེ་རེ་ལའང་དུས་ཁ་དོག་ཕྱོགས་གནས་སྔགས་སྨོན་ལམ་གྱི་ཁྱད་པར་རོ། །དེའ ང་བསྙེན་སྒྲུབ་གྲངས་རྟགས་ཐེམས་ནས་ལས་ལ་སྦྱར་དགོས་པ་
༈ ཡིན་པས། དང་པོ་ཞི་བའི་ཕྲིན་ལས་ཁྱད་པར་བདུན་ལྡན་ནི། རྩ་བ་གསུམ་གྱི་བསྙེན་སྒྲུབ་གྲུབ་མ་ཐག་པར་འདོན་འགྲིགས་སོགས་དཀྱུས་བཞིན་ལ། ཐུན་དང་པོར་ཞི་དྲག་སེང་གསུམ་ཀ་བསྙེན་

པ་ཐུང་ཙམ་རེ་བཅས་བཏང་ནས། སླར་རང་ཉིད་པདྨ་འོད་འབར་དུ་གསལ།ཐུན་ཕྱི་མ་རྣམས་ལ་ཞི་བའི་ལས་བྱང་ཁོ་ནས་འཐུས་ཏེ་ལས་བཞི་རྩ་བ་གསུམ་ཀ་ལ་སྦྱོར་བ་ཡིན་མོད་ཀྱི་སྐབས་འདིར་
ཞི་བསྙེན་ལ་བཏགས་པ་ཁོ་ནས་ཆོག་སྟེ་ཡི་དམ་དང་མཁའ་འགྲོ་གཉིས་ཀ་གུ་རུ་ཉིད་ཀྱི་ཡེ་ཤེས་རོལ་པ་ཁོ་ན་ལས་གཞན་དུ་མ་དམིགས་པའི་ཕྱིར་རོ། །དེའང་ཞི་བ་དུས་ཐོ་རངས། ཁ་ཤར་ཕྱོགས་
སུ་བལྟས་ལ། ཐོག་མར་ལས་བྱང་སྐབས་སུ་བསྐྱེད་པ་དེ་ཉིད་སྐད་ཅིག་གིས་གནས་འགྱུར་ཏེ་སྐ་མདོག་ཆ་ལུགས་ཐམས་ཅད་དཀར་པོ་ཟླ་བའི་དཀྱིལ་འཁོར་ལྟ་བུ། ཕྱག་གཡས་ཤེལ་གྱི་རྡོ་
རྗེ༑ གཡོན་ཐོད་ཞལ། ཞབས་རྡོ་རྗེའི་སྐྱིལ་ཀྲུང་དུ་བཞུགས་པའི་ཐུགས་ཀར་པད་ཟླར་རྡོ་རྗེ་ཧཱུཾ་དཀར་བསྒོམ། སྔགས་ཕྲེང་མི་དགོས། སྤྱི་བོ་དུང་ཁང་དུ་པད་དཀར་འདབ་མ་སོ་གཉིས་པའི་ལྟེ་
བར་ཟླ་དཀྱིལ་ཨཾ་དཀར་གྱིས་མཚན་པའི་མཐའ་བསྐོར་དུ་བཛྲ་གུ་རུ་ཞི་བའི་སྔགས་ཤམ་དང་བཅས་པས་གཡས་སུ་བསྐོར་བ། སྔགས་དེ་ཉིད་བཟླས་པས་ཐུགས་ཀའི་ས་བོན་ལས་འོད་ཟེར་དཀར་པོ་
འཕྲོས་སྤྱི་བོར་ཕོག་སྔགས་ཕྲེང་གཡས་སུ་འཁོར། དེ་ལས་ཀྱང་འོད་ཟེར་དཀར་པོས་རྒྱལ་བ་སྲས་བཅས་མཆོད། ཐུགས་རྒྱུད་བསྐུལ། དེ་རྣམས་ཀྱི་དཔྲལ་བ་ནས་འོད་ཟེར་དཀར་པོ་

༄༅། །བྱུང༌། དཔྲལ་བར་ཐིམ། ནུས་པ་བསྐྱེད། དེ་ལས་སླར་ཡང་འོད་དཀར་ཟླ་བ་ལྟ་བུ་འཕྲོས། བདག་གཞན་ཀུན་གྱི་ལས་ཉོན་སྡིག་སྒྲིབ་འཇིགས་པ་བརྒྱད་དང་ང
དྲུག་ལ་སོགས་པ་མི་མཐུན་པའི་ཕྱོགས་ཐམས་ཅད་མུན་པ་ལ་ཉི་མ་ཤར་བ་ལྟ་བུ་སངས་ཀྱིས་དག་པར་བསམ། ཐུན་མཐར་སྨོན་ལམ་ཡང་བརྒྱ་རྩའམ་བདུན་གསུམ་ལ་སོགས་པ་བརྗོད། སྣོད་ཀྱི་
འཇིག་རྟེན་རྡོ་རྗེའི་ཞིང་དང་བཅུད་ཀྱི་སེམས་ཅན་རྡོ་རྗེ་སེམས་དཔར་གསལ། རྗེས་སྡུད་སོགས་དཀྱུས་ལྟར་ལ་སྤྱི་བོའི་འཛབ་དཀྱིལ་སྙིང་ཁར་བསྡུ་བ་སོགས་བྱའོ། །གྲངས་ནི་གོང་བསྙེན་ཇི་ཙམ་
བཅུ་གསུམ་
སོང་བའི་བཅུ་ཆ་གཅིག་སྤྱིར་བཏང་ལ། དམིགས་བསལ་ནད་གདོན་ཞི་བའི་དགོས་ཆེད་སོགས་ཡོད་ཚེ་རྟགས་མཐོང་གི་བར་དུ་བཟླ་རུང་བ་ཉིད་དོ། །འདི་དག་ལ་དུས་དང་ཁ་ལྟ་ཕྱོགས་སོགས་
ཐོག་མར་དབུ་འཛུག་སྐབས་ལས་རྒྱུན་དུ་མ་འགྲུབ་ཀྱང་སྐྱོན་མེད་ཅེས་ཆགས་མེད་རིན་པོ་ཆེས་གསུངས། འོན་ཀྱང་ཐོ་རངས་ཞི་བ། ཉི་དྲོས་རྒྱས་པ་སོགས་ཉིན་ཞག་གཅིག་ལ་ལས་བཞི་ཆ
ཪེ
༈ བསྒོས་ཀྱང་རུང་བ་ཉིད་དོ། །གཉིས་པ་རྒྱས་པ་ནི། ཞི་བ་དང་སྤྱི་འགྲོས་མཚུངས་ལ། ཁྱད་པར་དུས་ཉི་དྲོས། ཁ་ལྷོ་ཕྱོགས། སྐུ་མདོག་ཆ་ལུགས་སེར་པོ་གསེར་རི་ལ་ཉི་མ་ཤར་བ་ལྟ་

བུ༑ གཡས་རིན་ཆེན་ཟུར་བརྒྱད་ཞབས་རྒྱལ་པོ་རོལ་སྟབས། ཐུགས་ཀར་པད་རྡོར་ཧཱུཾ་སེར། ལྟེ་བར་པད་སེར་འདབ་མ་རེ་བཞི་པའི་དབུས་སུ་རིན་པོ་ཆེ་ཆ་དགུ་པ་བྷཾ་སེར་པོས་མཚན་པའི་
མཐར་རྩ་སྔགས་ལས་སྔགས་དང་བཅས་པས་བསྐོར་བ། སྔགས་བཟླས་ཤིང་འོད་ཟེར་སེར་པོའི་སྤྲོ་བསྡུ་སྔར་བཞིན་ལ་བྱིན་རླབས་འོད་སེར་ལྟེ་བ་ནས་བྱུང་ལྟེ་བར་ཐིམ་སླར་ཡང་འོད་སེར་གྱིས་
བདག་གཞན་ཚོགས་གཉིས་དང་འབྱོར་དྲུག་རྒྱས། མཐར་སྨོན་ལམ་དང་སྣོད་རིན་པོ་ཆེའི་ཞིང་བཅུད་རིན་ཆེན་སེམས་དཔར་གྱུར་པ་སོགས་སོ། །གསུམ་པ་དབང་ནི། དུས་དགོངས་ཀ ཁ་
ནུབ་ཕྱོགས། སྐུ་མདོག་ཆ་ལུགས་དམར་པོ་བྱི་རུ་ལྟ་བུ། ཕྱག་གཡས་པདྨ་ལྕགས་ཀྱུས་མཚན་པ། ཞབས་པདྨའི་སྐྱིལ་ཀྲུང་། ཐུགས་ཀར་པད་རྡོར་ཧཱུཾ་དམར། མགྲིན་པར་པད་དམར་འདབ་
མ་བཅུ་དྲུག་པའི་ལྟེ་བར་ཉི་དཀྱིལ་ཧཱུཾ་དམར་གྱི་མཐར་རྩ་སྔགས་ལས་སྔགས་དང་སྦྲེལ་བས་བསྐོར་བ། སྔགས་བཟླས་འོད་དམར་སྤྲོ་བསྡུ་དང་བྱིན་རླབས་འོད་དམར་མགྲིན་པ་ནས་བྱུང་མགྲིན་པར་
ཞུགས༑ སླར་ཡང་འོད་དམར་འཕྲོ་བས་མཐོང་ཐོས་དྲན་རེག་དབང་དུ་འདུས། མཐར་སྨོན་ལམ་དང་སྣོད་པདྨའི་ཞིང་བཅུད་པདྨ་སེམས་དཔར་གྱུར་བར་མོས་པ་སོགས་སོ། །བཞི་པ་དྲག་པོ་

༄༅། །ནི། དུས་སྲོད་ཆེན། ཁ་བྱང་ཕྱོགས། སྐུ་མདོག་ཆ་ལུགས་ནག་པོ་སྟང་ཟིལ་བཅག་པ་ལྟ་བུ། ཕྱག་གཡས་རལ་གྲི་གཡོན་ཐོད་ཁྲག ཞབས་ཕྱེད་སྐྱིལ་པུས་མོ་
གཡས་བསླང་བ། གསང་གནས་སུ་པད་ལྗང་འདབ་མ་ཉེར་བརྒྱད་པའི་ལྟེ་བར་རལ་གྲི་རྡོ་རྗེ་ཕྱེད་པའི་ཡུ་བ་ཅན་གྱི་ལྟེ་བར་ཧཱུཾ་ནག་པོ། མཐར་རྩ་སྔགས་ལས་སྔགས་སྦྲེལ་མས་བསྐོར་བ། འོད་
ཟེར་མཐིང་ནག་སྤྲོ་བསྡུ་དང་བྱིན་རླབས་གསང་བ་ནས་གསང་བར་བསྟིམ། སླར་ཡང་འོད་ཟེར་མཐིང་ནག་མེ་མཚོན་ཁྲོ་ཆུང་སྤྲོས་པས་དགྲ་བགེགས་ཐམས་ཅད་ཚར་བཅད་པར་བསྒོམ། མཐར་
སྨོན་ལམ་དང་སྣོད་ལས་རབ་ཞིང་བཅུད་ལས་ཀྱི་སེམས་དཔར་བསྒྱར་བ་སོགས་གོང་བཞིན་ནོ། །སྐབས་འདི་དག་ཏུ་ཁ་སྐོང་བ་དང་འདོད་པའི་དངོས་གྲུབ་མྱུར་དུ་འབྱུང་བའི་ཕྱིར་བསྙེན་སྒྲུབ་ཇི་ཙམ་
སོང་བའི་བཅུ་ཆ་གཅིག་གི་སྦྱིན་སྲེག་ངེས་པར་བྱ་དགོས་པས།ྋ ཞི་བ་ལ་ཞི་བའི་སྦྱིན་སྲེག་སོགས་ལས་སོ་སོའི་སྐབས་སྦྱིན་སྲེག་སོ་སོར་འགྲུབ་ན་མཆོག་ཏུ་འགྱུར་ཞིང༌། དེའི་ཚེ་རྫས་སོ་སོ་
རྣམས་ཀྱང་སོ་སོའི་སྔགས་ཤམ་དང་སྤེལ་ཚིག་གིས་གྲངས་གསོག་ཏུ་འབུལ། དེ་ལྟར་མ་འགྲུབ་ན་སྤྱི་ལྟར་ཞི་བ་ཁོ་ནའང་ལས་བཞི་ལྷུན་གྲུབ་ཀྱི་སྦྱིན་སྲེག་ཀུན་གྱི་མཐར་བླུག དེའི་ཡིག་ཆ་རྣམ

གསལ་གུད་དུ་བཀོད་ཡོད་པ་ལས་ཤེས་པར་བྱ། ཤིན་ཏུ་སྤྲོས་པ་ལ་མི་དགའ་བའམ་ཏིང་ངེ་འཛིན་བརྟན་པ་དང་།. འབྱོར་པ་ཆུང་བའི་རིགས་ཅན་སྦྱིན་སྲེག་མི་འགྲུབ་པ་རྣམས་ཀྱིས་རྫས་གཅིག་
སྦྱིན་སྲེག་བྱས་པས་ཀྱང་ཁ་བསྐོང་དུ་རུང་བ་ཉིད་དོ། །གཉིས་པ་ལས་བྱེ་བྲག་ཚེ་སྒྲུབ་པའི་རིམ་པ་ལའང་གཉིས། སྤྲོས་མེད་བསྙེན་པ། སྤྲོས་བཅས་སྒྲུབ་པའོ། །དང་པོ་ནི། སྤྱིར་འདི་ཉིད་
སྒེར་དུ་བསྒྲབ་ཀྱང་ཆོག་མོད་ཀྱི་ཞི་བའི་ལས་ཁ་ཚར་གྱི་བྱེ་བྲག་ཡིན་པས་ཞི་བསྙེན་རྒྱས་བསྡུས་གང་རུང་ངེས་པར་སྔོན་དུ་འགྲོ་དགོས་ལ། རྩ་གསུམ་བསྒྲུབ་པའི་མུ་མཐུད་ཡིན་ན་བགེགས་གཏོར་
སྲུང་འཁོར་ཙམ་གྱིས་འཐུས་ལ། དུས་གཞན་དུ་བྱེད་ན་སྔར་བཤད་སྒྲབ་པ་ལ་འཇུག་པའི་སྔོན་འགྲོ་རྣམས་ཅི་རིགས་སྦྱར། བསྙེན་པའི་བར་ཞི་བའི་སྐབས་ལྟར་ལ་ཞི་བསྙེན་ཅུང་ཟད་བཟླས་
ནས༑ བསྙེན་བཟླས་དངོས་ལ་ཐོག་མར་ཐུགས་དམ་བསྐལ་བའི་ཕྱིར་གསོལ་བ་ལན་གསུམ་གདབ། དེ་ནས་རྩ་བའི་སྤྲོ་བསྡུའི་དམིགས་པའི་གཞི་དགོད་པ་ནི། རང་ཉིད་པདྨ་འོད་འབར་དུ་
གསལ་བའི་ཐུགས་ཀར་པད་དཀར་ཟེའུ་འབྲུའི་དབུས་སུ་ཕ་ལམ་ལས་གྲུབ་པའི་རྡོ་རྗེ་རྩེ་ལྔ་པ་མས་ཀྱི་རྭ་རྣམས་ཟེའུ་འབྲུ་ནུབ་པ། དེའི་ལྟེ་བར་ཉི་ཟླའི་གའུ་ཁ་སྦྱོར་གྱི་དབུས་སུ་དྭངས་མ་ལྔ་འདུས་ཀྱི་

༄༅། །རང་བཞིན་ཧྲཱིཿ ཡིག་དཀར་པོ་འོད་འཕྲོ་བའི་ཁོག་པར་ནྀ་ལྗང་གུ དེའི་ནང་དུ་ཨ་དཀར་པོ། མཐའ་སྐོར་དུ་སྔགས་ཕྲེང་དཀར་པོ་འོད་ལྔའི་མུ་ཁྱུད་ཅན་གཡས་སུ་
བསྐོར་བའམ། དམིགས་པ་དེ་ཙམ་གསལ་མི་ཐེབས་ན་ཐུགས་ཀར་པད་དཀར་འདབ་མ་བརྒྱད་པའི་ལྟེ་བར་ཧྲཱིཿ དཀར་པོ། དེའི་མཐར་སྔགས་ཕྲེང་འོད་ལྔའི་མདངས་དང་ལྡན་པ་བསྒོམས་ཀྱང་
གཏེར་གཞུང་གི་དངོས་བསྟན་ཡིན་པས་རུང་ཞིང༌། གང་ལྟར་གསལ་སྣང་མ་ཐོན་བར་བསྐྱར་ནས་བསྒོམ། དེ་བརྟན་པ་ན་སྤྲོ་བསྡུ་ནི། བཟླས་པ་བྱས་པས་སྔགས་ཕྲེང་གཡས་སུ་འཁོར་བའི་
འོད་ཀྱིས་ཧྲཱིཿ ཡིག་བསྐུལ། དེ་ལས་འོད་ཟེར་ལྔ་ལྡན་བསམ་གྱིས་མི་ཁྱབ་པར་འཕྲོས། ཕྱི་སྣོད་ནང་བཅུད་ཀྱི་དྲི་མ་སྦྱངས་ཤིང་རྒུད་པ་བསལ་ནས་སྣོད་དག་པའི་ཞིང་དང་བཅུད་ལྷའི་རང་བཞིན་དུ་
བྱས་ཏེ་ཚེའི་བཅུད་ཀྱིས་མེ་རེ་རེ་གང་བར་བསྒོམ་སྟེ་ཡུལ་སྦྱང་བའོ། །སླར་ཡང་འོད་འཕྲོས་ཕྱི་འབྱུང་བ་ས་ཆུ་མེ་རླུང་ནམ་མཁའི་དྭངས་བཅུད་ཐམས་ཅད་བདུད་རྩིའི་ཐིག་ལེ་ཁ་དོག་ལྔ་དང་འོད་ཟེར་
སེར་དཀར་དམར་ལྗང་མཐིང་ཁ་ཟབ་ཆེན་གྱི་སྐུད་པ་ལྟ་བུ་དཔག་མེད་བསྡུས་ནས་རང་ལ་ཐིམ་པས། ཤ་ཁྲག་དྲོད་དབུགས་སེམས་ཀྱི་ཚེ་ཉམས་པ་སོར་ཆུད། འབྱུང་ལྔའི་དྭངས་མ་སྟོབས་སུ་གྱུར་༔

ནས་ཡུམ་ལྔའི་ཚེ་ཐོབ་པར་བསམ། ཡང་འོད་འཕྲོས། ནང་བཅུད་ཀྱི་སྐྱེ་འགྲོ། དྲང་སྲོང་རིག་འཛིན་ཚེ་ལ་དབང་བ་ལྷ་ཀླ་མཐུ་ཆེན་འཁོར་ལོས་སྒྱར་བས་གཙོར་བྱས་ཚེ་རིང་བ། བསོད་ནམས་
དང་དབང་ཐང་ཆེ་བ། འཁོར་དང་ལོངས་སྤྱོད་མང་བ། ཤེས་རབ་དང་སྙན་གྲགས་ལྡན་པ། སྟོབས་རྩལ་གཟི་བརྗིད་ཡོན་ཏན་རྣམས་ཀྱི་ཚེ་བསཽད་དྭངས་མ་ཐམས་ཅད་ཡི་གེ་ཧྲཱིཿ ནྲྀ་ཨ་གསུམ་
དང་བདུད་རྩི་འོད་ལྔའི་རྣམ་པར་བསྡུས་ཏེ་རང་ལུས་དང་ཚེ་རྟེན་ལ་ཐིམ་པས་ཚེ་བསོད་ཟླ་བ་ཡར་ངོ་ལྟར་རྒྱས་པར་བསམ། ཡང་འོད་འཕྲོས་གཟུགས་སྣང་ལྷ། སྒྲ་གྲགས་སྔགས། དྲན་རྟོག་
ཆོས་ཉིད་བདེ་བ་ཆེན་པོར་གྱུར་པའི་གཟི་བྱིན་གྱིས་ཕྱོགས་བཅུའི་ཞིང་རབ་འབྱམས་ནས་བླ་མ་ཡི་དམ་སངས་རྒྱས་བྱང་སེམས་ཉན་རང་མཁའ་འགྲོ་ཆོས་སྐྱོང་ཐམས་ཅད་ཀྱི་སྐུ་གསུང་ཐུགས་ཀྱི་ཚེ་དང
ཡེ་ཤེས་བྱིན་རླབས་ཀྱི་དྭངས་མ་ཐམས་ཅད་རྡོ་རྗེ་རིན་ཆེན་པདྨ་རྒྱ་གྲམ་འཁོར་ལོ་བུམ་པ་མདའ་དར་གཡུང་དྲུང་འཁྱིལ་བ་ཡིག་འབྲུ་སྐུ་གཟུགས་འཇའ་ཟེར་ལ་སོགས་པའི་རྣམ་པར་སྤྱན་
དྲངས༑ ཐུགས་སྲོག་ལ་སིབ་སིབ་ཐིམ་པས་འཆི་མེད་རྡོ་རྗེའི་སྐུ་ཐོབ། ཚེ་ལ་དབང་བའི་རིག་འཛིན་དངོས་སུ་གྱུར་པར་བསམ་པ་སྟེ་ཚེ་སྒྲུབ་དངོས་གཞི་རྩ་བའི་སྤྲོ་བསྡུ་འདི་གསུམ་ལ་ནན་ཏན་ཏུ་རྩ

༄༅། །བྱའོ། །ཚེ་འགུགས་པ་ནི། སྐབས་འདིར་ཐུན་འཇོག་ཁར་ཅུང་ཟད་བྱ་བ་སྟེ། རང་གི་སྤྱི་བོར་འཁོར་ལོ་དཀར་པོའི་ལྟེ་བར་ཨོཾ་དཀར་པོ། མགྲིན་པར་པདྨ་དམར་
1/1/01
པོའི་ལྟེ་བར་ཨཱཿ དམར་པོ། སྙིང་ཁར་རྡོ་རྗེ་སྔོན་པོ་ཧཱུཾ་སྔོན་པོ། ལྟེ་བར་རིན་ཆེན་སེར་པོ་སྭཱ་སེར་པོ། གསང་གནས་སུ་རྒྱ་གྲམ་ལྗང་གུ་ཧཱ་ལྗང་གུས་མཚན་པ་རྣམས་གསལ་གདབ། བཟླས་པ་
བྱས་པས་དེ་རྣམས་ལས་འོད་ཟེར་དཀར་དམར་མཐིང་སེར་ལྗང་གུ་ནམ་མཁའི་ཁམས་ཁེངས་པ་དང༌། སྤྲུལ་པའི་ལྷ་མོ་ལྕགས་ཀྱུ་མ་དཀར་མོ། ཞགས་པ་མ་སེར་མོ། ལྕགས་སྒྲོག་མ་དམར་
བཅུ་དྲུག་
མོ༑ དྲིལ་བུ་མ་ལྗང་མོ། ཐམས་ཅད་ཕྱག་གཡས་པས་མངའ་དར་རང་མདོག་དང་རང་རྟགས་ཕྱག་མཚན། གཡོན་ཚེ་བུམ་འཛིན་པ་ཉི་ཟེར་གྱི་རྡུལ་ལྟ་བུ་འཕྲོས། ཕྱི་སྣོད་ནང་བཅུད་རྒྱལ་བ་
སྲས་དང་བཅས་པའི་ཚེ་དཔལ་བྱིན་རླབས་མཐའ་དག་དང༌། ཁྱད་པར་རང་གི་བླ་ཚེ་སྡེ་བརྒྱད་འབྱུང་པོ་མཐུ་ཆེན་རྣམས་ཀྱིས་འཕྲོག་པ། བརྐུས་པ། ཡར་བ། སྟོར་བ། བྲོས་
པ༑ འཁྱམས་པ་ལ་སོགས་པ་ལྕགས་ཀྱུ་མའི་ཚོགས་ཀྱིས་ཤར་ཕྱོགས་དྲི་ཟའི་ལག་ནས་བཀུག དེ་བཞིན་དུ། ཞགས་པ་མས་ལྷོ་གཤིན་རྗེ། ལྕགས་སྒྲོག་མས་ནུབ་ཀླུ་དབང་། དྲིལ་བུ་མས་

བྱང་གནོད་སྦྱིན། ཐམས་ཅད་ཀྱིས་སྟེང་འོག་ལྷ་ཀླུ་ས་བདག་ལ་སོགས་པའི་ལག་ནས་བཀུག འོད་ཀྱི་ཐིག་ལེ་དཀར་ལ་འཚེར་བ་སྣུམ་ལ་འདྲིལ་བ་ཧྲཱིཿ ནྲྀ་ཨ་ཡིག་ལ་སོགས་པའི་རྣམ་པ་དཔག་ཏུ་
མེད་པར་རང་འོད་ཀྱི་རྡོ་ཁབ་ལེན་གྱིས་ལྕགས་བླངས་པ་ལྟར་བསྡུས་ཤིང༌། ལྷ་མོ་རྣམས་ཀྱིས་ཕྱག་གི་བུམ་པར་བསྐྱིལ་ཏེ་རང་གི་སྤྱི་བོ་ནས་བདུད་རྩིའི་རྒྱུན་ལྷུབ་ལྷུབ་བབ་པས་རང་ལུས་འཆི་མེད་
ཀྱི་བདུད་རྩིས་ཤེལ་བུམ་འོ་མས་གང་བ་ལྟར་ཁེངས། ལུས་རྡོ་རྗེ་ཕ་ལམ་གྱི་རང་བཞིན་དུ་གྱུར། ཚེ་སྲོག་ཉམས་པ་སོར་ཆུད། བ་སྤུ་ཐམས་ཅད་རྡོ་རྗེ་ཕྱེད་པ་རེས་གཏམས་པར་བསམ་ལ་བཟླས་
པ་དང༌། ཚེ་འགུགས་ཀྱང་སྤྲོ་ན་བརྗོད་ཅིང་དབང་བསྐར་ལྟར་སྨོན་ལམ་གདབ། ཐུན་མཐར་དབྱངས་གསལ་ཡིག་བརྒྱ་རྟེན་སྙིང་མཆོད་བསྟོད་སོགས་ཞི་སྒྲུབ་དཀྱུས་ལྟར་ལ། ཐུན་མཚམས་ལྷ་
སྐུར་ལྡང་བའི་ཚབ་ཏུ་རང་ལུས་ཕ་ལམ་གྱི་རྡོ་རྗེ་རྩེ་ལྔ་པར་བསམ་ལ་ཀ་དག་གི་ངང་དུ་ཅི་གནས་སུ་བཞག་པ་ཉིད་ཡང་ཡང་བྱ་བ་ནི་ཁྱད་པར་རོ། །བསྙེན་ཚད་ནི། ཚེ་སྒྲུབ་ཆེད་དུ་བྱེད་ན་རྟགས་མ་
མཐོང་བར་འབད་དགོས་ལ། ཞི་སྒྲུབ་ཀྱི་ཡན་ལག་ཚང་བ་ཙམ་བྱེད་ན་ཞག་བདུན་དང་གྲངས་འབུམ་ཕྲག་ཡན་ཆད་གང་ལྕོགས་བྱ། རྟགས་ནི་གཞུང་ལས། ཆུ་བོ་བརྒལ་བ། གྱེན་ལ་འགྲོ་

༄༅། །བ། ལུས་གོས་གྱོན་པ། ཉི་ཟླ་ཤར་བ། འབྲས་བུ་ལ་ལོངས་སྤྱོད་པ། ལྕགས་ཀྱི་རྡོ་རྗེ་མཐོང་བ་ལ་སོགས་པ་བྱུང་ན་འགྲུབ་པའི་རྟགས་ཡིན་པས་དངོས་གྲུབ་བླང་
བར་བྱ་ཞེས་གསུངས་པ་ལྟར་རོ། །གཉིས་པ་སྒྲུབ་པ་ནི། ཏིང་ངེ་འཛིན་བརྟན་པའི་རྣལ་འབྱོར་པས་ནི་གཞུང་ལས། དེ་ལྟར་བདག་མདུན་བུམ་པ་གཏོར་མ་དང་༔ ཚེ་རིལ་ཚེ་ཆང་ཉི་ཟླ་གཟའ་
སྐར་དང་༔ རྡོ་རྗེའི་བྲག་གམ་རི་བོ་ལྷུན་ཆགས་དང་༔ གངས་རི་འགྱུར་མེད་གཡུ་མཚོ་གཏན་འཁྱིལ་དང་༔ དེ་སོགས་གང་ལ་བརྟེན་ནས་བསྒྲུབ་ཀྱང་རུང་༔ རེ་རེའི་ཕན་ཡོན་བརྗོད་པར་མི་
བཅུ་བདུན་
ནུས་ཏེ༔ ཀུན་དྲིལ་རང་ལུས་ལྕགས་ཀྱི་ཕོ་བྲང་ཆེ༔ ཞེས་གསུངས་པ་ལྟར་ཉི་ཟླ་བྲག་རི་སོགས་ལ་མདུན་བསྐྱེད་ཀྱི་རྟེན་བྱས་ནས་སྤྲོ་བསྔ་བཟླས་པས་བདག་ཉིད་ཀྱིས་ཚེའི་དངོས་གྲུབ་ཐོབ་པར་
བསམ་ཞིང་མཐར་རང་ལ་བསྟིམས་པ་ནི་བྱིན་རླབས་ནུས་མཐུ་ལྷག་པར་ཆེའོ། །འོན་ཀྱང་ད་ལྟ་ལས་དང་པོ་པ་རྟོགས་པ་དང་ཤེས་རབ་ཀྱི་འཁོས་ཆུང་བ་རྣམས་དང་བསྟུན་ནས་ཡོངས་གྲགས་ཕྱག་
༈ ལེན་ལྟར། སྟེགས་ལ་ཚོམ་བུ་བཀོད་པའི་དབུས་སུ་བུམ་པ་ཉེར་ལྔའི་བཅུད་ལྡན་ཁ་རྒྱན་མགུལ་ཆིངས་གཟུངས་ཐག་དང་ལྡན་པ། མདུན་དུ་ཕྱེ་གཙང་དཀར་མངར་གྱིས་སྦྲུས་པའི་ཚེའི་འབྲང་རྒྱས་

བུམ་གཟུགས། གཡས་སུ་ཚེ་རིལ། གཡོན་དུ་ཚེ་ཆང༌། ཀུན་ལ་གོང་མས་བསྒྲུབ་པའི་ཚེ་རིལ་སོགས་དམ་རྫས་ཀྱི་ཕབ་རྒྱུན་བཏབ་པ། རྒྱབ་ཏུ་ཚེ་མདའ་ཚད་ལྡན་དུ་བཅས་པ། ཐམས་ཅད་
ཀྱང་གས་ཆག་སོགས་སྐྱོན་མེད་པ། མདུན་དུ་བླ་གཏོར་གྱི་གཡས་གཡོན་སྨན་རཀཾ ཉེར་སྤྱོད་བསྐོར་བཤམ་དང་ཁ་གསོ་རྒྱུ་བྲེང་ཚར་བཅས་འཛོམ་ན་ཆ་གཉིས་བཤམ། མཆོད་གཏོར་སོགས་
ཀྱང་འདུ་བྱའོ། །ཆོ་གའི་འདོན་འགྲིགས་སྔ་མ་ལྟར་ལ་ཚར་གཅིག་གིས་བདག་དང་མདུན་བསྐྱེད་བུམ་ཆུའི་སྟེང་དང་གཏོར་མ་བཅས་སོ་སོར་གསལ་བའམ། ཡང་ན་རྙིང་མ་སྤྱིའི་བཀའ་སྲོལ་ལྟར་
ཆོ་གའི་སྐབས་སུ་བདག་མདུན་དབྱེར་མེད་དུ་བསྒྲུབས་ནས་བཟླས་པ་ལ་འཇུག་པའི་ཚེ་འཛབ་ཁང་དབྱེ་བར་བྱའོ། །བཟླས་པའི་འཕྲོ་འདུ་ནི་གོང་དུ་བསྟན་པ་ཉིད་བདག་མདུན་གཉིས་ཀ་ལ་
སྦྱར༑ ཁྱད་པར་མདུན་བསྐྱེད་ཕྱག་གཡོན་ཐོད་པའི་ཚེ་བུམ་ནང་དུ་བདུད་རྩིའི་དབུས་ནྲྀ་ཡིག་འོད་འབར་བསྒོམ། བཟླས་དམིགས་དངོས་གཞི་གནས་ལྔ་ཕྱག་མཚན་ལྔ་དང་ཡིག་འབྲུ་ལྔ་སོགས་ཚེ་
འགུགས་པའི་དམིགས་པ་དེ་གཙོ་བོར་བྱ་ཞིང༌། ཚེ་བཅུད་ཐམས་ཅད་བདག་མདུན་གཏོར་མ་ཚེ་ཆང་ཚེ་རིལ་ཚེ་མདའ་ནྀ་ཡིག་རྣམས་ལ་ཐིམ། ཚེ་རྫས་རྣམས་ཀྱང་ཡེ་ཤེས་ཀྱི་བདུད་རྩི་མཐོང་ཚོར་

༄༅། །མྱོང་རེག་ཙམ་གྱིས་ཚེའི་དངོས་གྲུབ་སྟེར་ནུས་པའི་བཅུད་ལེན་དུ་གྱུར་པར་མོས། དུས་བཞི་ཀར་མདའ་དར་གཡབ་ཅིང་ཚེ་འགུགས་དབྱངས་དང་བཅས་པ་བྱ། ཐུན་
མཚམས་སུ་ནྀ་ཡིག་རང་གི་ཐུགས་སྲོག་ས་བོན་ལ་བསྟིམ། དུས་གྲངས་རྟགས་སོགས་གོང་མཚུངས་ཇི་ཙམ་ནུས་པར་བྱས་པས་ཕན་ཡོན་ཚད་མེད་དེ། གཞུང་ལས། དེ་ལྟར་བསྒྲབས་པའི
ཡོན་ཏན་ནི༔ རྐྱེན་ངན་བར་ཆད་ཐམས་ཅད་ཟློག༔ དུས་ཟད་པ་ཡི་མི་ཡིན་ཀྱང་༔ ཚངས་པའི་ཚེ་དང་མཉམ་པར་འགྱུར༔ འཆི་བ་རྣམ་པ་བརྒྱད་མི་འབྱུང་༔ ལས་འཕྲོ་ཅན་རྣམས་ཉི་ཟླའི་
ཚེ༔ རྡོ་རྗེ་གཡུང་དྲུང་ལྟ་བུ་ཡི༔ ཚེ་ཡི་རིག་འཛིན་ཨེ་མ་ཧོ༔ ཞེས་སོ། །སྒྲུབ་པ་ཟིན་ནས་སྦྱིན་སྲེག་འགྲུབ་ན་ལེགས་པས་དུརླའི་རྫས་གཙོ་བོར་གྱུར་པའི་སྲེག་བླུགས་བཟླས་པའི་བཅུ་ཆའམ་
གྲངས་མང་དུ་འབུལ་ལོ། །རྩ་བའི་གསུམ་པ་རྗེས་ཀྱི་བྱ་བ་ནི། ཚེ་སྒྲུབ་སྦྲེལ་མིན་གང་ལྟར་ཡང་སྦྱིན་སྲེག་འགྲུབ་པའི་རྗེས་དེ་ཉིད་དུ་དངོས་གྲུབ་ལེན་ཆོག་བྱ་བ་ཡིན་ཏེ། ཚོགས་སྐོང་བཤགས་
༈ རྒྱས་པར་བྱ། རྩ་གསུམ་བསྙེན་སྒྲུབ་རིང་སྦྲེལ་སྐབས། འདིར་གུ་རུ་ཞི་བའི་བདག་འཇུག་དང་སྦྲེལ་ནས་ཚེ་སྒྲུབ་དབང་ལེན་བྱ། དེ་ལྟ་ན་ཞི་དྲག་སེང་གསུམ་མཆོད་གཞི་སྔར་བཤམ་སྟེང་དུ་ཙྪུ ེ

བདག་འཇུག་གི་དབང་རྫས་གསར་དུ་བཤམས་ནས་ལས་བྱང་བཏང་ལས་བུམ་བསྒྲུབ་པ་སོགས་ཟིན་ནས་གཟོད་བདག་ཉིད་འཇུག གལ་ཏེ་ཚེ་སྒྲུབ་ཁོལ་འདོན་ཡིན་ན་སྦྱིན་སྲེག་གྲུབ་རྗེས་ལས་བྱང་
ཚོགས་སྐོང་བཅས་བཏང་ནས་ཚེའི་དབང་ལེན་བྱ། སླར་ཡང་ཚེ་འཛབ་བཟླས་ལ་མཆོད་བསྟོད་དང་བུམ་གཏོར་ལྷ་འོད་ཞུ་བྱས་ནས་བུམ་ཆུ་སོགས་ཕྱི་མི་ལ་མི་སྦྱིན་པར་དངོས་གྲུབ་ཏུ་
རོལ༑ ནོངས་བཤགས་དང༌། བསྔོ་སྨོན་བཀྲ་ཤིས་རྒྱས་པར་བརྗོད་ཅིང་། སྲུང་འཁོར་དང་བཅས་པའི་ལྷ་སྐ་བསྡུ་ལྡང་། དགའ་སྟོན་གནས་སྲུང་ཐོ་འགྲོལ་བ་སོགས་སྤྱི་ལྟར་བྱའོ། །དེ་ལྟར་
བསྙེན་སྒྲུབ་ལེགས་པར་ཐེམས་པའི་ལྷ་དེའི་སྒོམ་བཟླས་དེ་ནས་བཟུང་སྟེ་ཇི་སྲིད་བར་གཅོག་ཏུ་མི་རུང་བས་འདིར་ཡང་གཏེར་གཞུང་ཁ་རྐྱང་གི་ཞི་དྲག་སེང་གསུམ་ཙམ་ཆགས་མེད་གྲུབ་ན་
ལེགས༑ མི་འགྲུབ་ན་གཞུང་འདི་ཉིད་ལས་བསྐྱེད་རིམ་གྱི་རྗེས་འབྲེལ་དུ་གསུངས་པའི་ཨ་ནུ་དང་ཨ་ཏིའི་ཉམས་ལེན་ཙམ་འདོར་དུ་མི་རུང་བས། འདི་ལྟར་ཕྱི་སྣོད་ཐམས་ཅད་གཞལ་ཡས་
ཁང་༑ སྣང་ཚད་ཀུན་གུ་རུ་པདྨའི་སྐུ་སྒྱུ་མ་ལྟ་བུའི་རང་བཞིན། གྲགས་པ་ཐམས་ཅད་བཛྲ་གུ་རུའི་གདངས་གཞོམ་དུ་མེད་པའི་རང་སྒྲ། རྟོག་ཚོགས་ཐམས་ཅད་རང་ཤར་རང་གྲོལ་ཆོས་ཉིད་ཀྱི་

༄༅། །རང་མདངས་སུ་མོས་པ་ལམ་བྱེད་ཆུ་བོ་རྒྱུན་གྱི་རྣལ་འབྱོར་ལས་མི་འདའ་བ་ཁྱེར་སོ་གསུམ་གྱིས་ལམ་དུ་ཁྱེར་བ་དང་། རང་ཉིད་པདྨ་འོད་འབར་དུ་གསལ་བའི་གནས་
གསུམ་འབྲུ་གསུམ་གྱི་འོད་ཟེར་འཇའ་ཚོན་ལྟ་བུས་སྐུའི་ནང་དང་ཞིང་ཁམས་ཐམས་ཅད་ལ་ཁྱབ་པས་འོད་དང་ཞིང་ཁམས་དབྱེར་མི་བྱེད་པ། ཞིང་གི་བཀོད་པ་རབ་འབྱམས་རྒྱ་མཚོ་མཐའ་དག་རང་
ལུས་འོད་གསལ་རྡོ་རྗེའི་སྐུ་དང་དབྱེར་མེད་གདོད་ནས་ཟུང་འཇུག སྐུའི་རྣམ་འགྱུར་ཆེ་ཆུང་མ་ངེས་པ་རྣམ་པ་ཐམས་ཅད་པའི་བདག་ཉིད་དུ་མཉམ་པར་བཞག་ལ་རླུང་འབྱིན་འཇུག་གནས་གསུམ་
བཅུ་དགུ་
དང་སྦྱར་བའི་རྩ་བསྙེན་ནམ་འབྲུ་གསུམ་ལ་རྡོར་བཟླས་བྱ་བའམ། བར་རླུང་བཟུང་བའི་ཡིད་བཟླས་དང་། རླུང་རང་བབ་ཏུ་བཞག་ནས་སེམས་མ་ཡེངས་པར་རང་བྱུང་རྡོ་རྗེའི་སྒྲ་སྔགས་རྩོལ་བྲལ་
ལྷུན་གྲུབ་ཏུ་བཟླ་སྟེ་སྐུ་དང་ཞིང་ཁམས་འདུ་འབྲལ་མེད་པར་བཟླ། མཐར་ཞིང་ཁམས་འོད་སྣང་དང་བཅས་པ་ལྷ་སྐུ་ལ་བསྡུ། དེ་འབྲུ་གསུམ། དེའང་ཨོཾ་ཨཱཿ ལ། དེ་ཧཱུཾ་ལ། ཧཱུཾ་ནཱ་ད། ནཱ་
༈ད་སྟོང་ཉིད་དུ་ཡལ་བ་ལ་ཅི་ནུས་སུ་བཞག སྟོང་པའི་ངང་ལས་ལྷར་ཝལ་གྱིས་ལྡང་སྟེ་སྐུ་དང་ཞིང་ཁམས་རོ་མཉམ་ལ་བློ་བཞག་ནས་ཟུང་འཇུག་ལམ་དུ་བྱེད་པ་རྣམས་ནི་ཨ་ནུའི་དགོངས་པ་

དང་༑ སེམས་ཉིད་སྟོང་པ་ཉིད་ཀྱི་རང་མདངས་གུ་རུ་པདྨའི་སྐུར་ཝལ་གྱིས་ཤར། ཤར་བ་དེའང་སེམས་ལས་གཞན་དུ་མ་གྲུབ། སེམས་ཉིད་ངོ་བོ་སྟོང་པ་དང་། སྣང་བའི་རང་མདངས་གུ་
རུའི་སྐུ་གཉིས་གདོད་ནས་དབྱེར་མེད་སྐུ་གསུམ་ལྷུན་གྲུབ་ཀྱི་གནས་ལུགས་རྟོགས་པས་རིག་སྟོང་ལྷུན་གྲུབ་ཟང་ཐལ་ཨ་ཏི་ཁྱབ་བརྡལ་ཆེན་པོའི་དགོངས་ཉམས་སྐྱོང་བ་སྟེ། དེ་དག་ནི་བསྙེན་གྲུབ་
དངོས་གཞིའི་སྐབས་སུའང་བསྐྱེད་རིམ་སྤྱིའི་རྒྱས་འདེབས་ཀྱི་ཚུལ་དུ་བསྒོམ་པ་གལ་ཆེ་ཞིང་གྲངས་བསྙེན་སོགས་ཐེམས་ནས་རྒྱུན་དུ་ཉམས་སུ་ལེན་བྱའི་སྙིང་པོ་ནི་འདི་ཉིད་དོ། །ལས་དང་པོ་པ་
གཉིས་འཛིན་ལ་ཨ་འཐས་པ་རྣམས་ཀྱིས་སྣང་སྲིད་དག་པ་རབ་འབྱམས་ཀྱི་འཁོར་ལོ་གོ་བ་ཙམ་ཡང་གནད་དུ་མི་འབྱོར་བས་ཚོགས་མཆོད་སོགས་ཀྱི་སྐབས། མདུན་བསྐྱེད་གཙོ་བོ་པདྨ་འོད་འབར་
ལ་རྩ་བརྒྱུད་བླ་མ། གཡས་སུ་གུ་རུ་དྲག་པོ་ལ་ཡི་དམ་རྒྱུད་སྡེ་བཞི་དྲུག གཡོན་དུ་སེངྒེའི་གདོང་ཅན་ལ་དཔའ་བོ་མཁའ་འགྲོ། མཐའ་བསྐོར་དུ་འདོད་ལྷ་སྐབས་སྦྱར་དང་དམ་ཅན་ཆོས་སྐྱོང་
གསལ་གདབ་པའང་རིག་འཛིན་ཆེན་པོ་ཉིད་ཀྱི་གསུང་ལས་འབྱུང་ངོ་། །སྔགས་ཀྱི་རྣལ་འབྱོར་པས་རྡོ་རྗེ་ཐེག་པའི་དམ་ཚིག་ཕྲ་རགས་རྣམས་དུས་རྟག་ཏུ་སྲོག་བཞིན་བཙའ་བ་ཁོ་ན་གལ་ཆེ་བ་གཞིར་

།བཞག ཁྱད་པར་འདི་ཉིད་ཀྱི་དམ་ཚིག་ཟབ་གནད་ཡོ་ག་གསུམ་གྱི་སྒྲུབ་ཐབས་ལས། སྐུའི་དམ་ཚིག་ཏུ་གུ་རུ་པདྨའི་སྐུ་ཆེ་ཆུང་གང་ཡིན་གཅིག་དང་མི་
འབྲལ༔ གསུང་གི་དམ་ཚིག་ཏུ་དཀོན་མཆོག་སྤྱི་འདུས་ཀྱི་ཡི་གེ་དང་མི་འབྲལ༔ ཐུགས་ཀྱི་དམ་ཚིག་ཏུ་ཐུན་དྲུག་གམ་གསུམ་མམ་ཐ་ནའང་ཉི་ཤར་གྱི་དུས་སུ་སྤྱན་འདྲེན་བཟླས་པ་དང་མི་འབྲལ་
བར་བྱའོ༔ ཞེས་གསུངས་པའང་དགོས་པ་ཁྱད་པར་ཅན་དང་འབྲེལ་བས་ལག་ལེན་དུ་གདབ་པ་གལ་གནད་ཆེ།ྋ མཚམས་ཀྱི་སྤང་བླང་སོགས་བསྙེན་སྒྲུབ་སྤྱིའི་གནད་རྣམས་ནི་འབྲིར་མ་ལངས་
པས་འདི་ཉིད་ཀྱི་བསྙེན་ཡིག་རྒྱས་པ་སོགས་ལས་རྟོགས་པར་བྱ་དགོས་སོ། །ཚེ་གཅིག་སྤྱི་འདུས་ཀློག་ལ་བརྩོན་རྣམས་ཀྱང༌། །ལྟ་དགོངས་གནད་ཀྱི་གཟེར་བུ་ལྟ་ཅི་ཞིག །སྤྲོ་བསྡུའི་ཏིང་འཛིན་
ཇི་བཞིན་མི་གསལ་བ། །འདབ་ཆགས་ནེ་ཙོའི་བཟླས་པའི་རྗེས་འགྲོར་མཐོང༌། །དེས་ན་མཁས་པའི་སྤྱན་སྔར་མི་བྲིམས་ཀྱང་། བློ་དམན་ཉམ་ཆུང་རང་འདྲའི་གསལ་འདེབས་བཀོད། །འདི་
ལྟ་ཚུལ་བཞིན་སྒྲུབ་རྣམས་ཚེ་གཅིག་ཏུ། །པདྨའི་གསང་གསུམ་ཕྲིན་ལས་ཀུན་འགྲུབ་ཤོག །ཅེས་བློ་དམན་ཉམས་ལེན་འདོད་པ་ལ་ཕན་པའི་སེམས་ཀྱིས་རང་ཉིད་ཀྱིས་སྔར་བཀོད་པའི་བསྙེན་

ཡིག་རྒྱས་པ་ལས་ཉེར་མཁོའི་ལག་ལེན་དང་དམིགས་རིམ་རྣམས་ཁོལ་དུ་ཕྱུངས་ཏེ། ཨོ་རྒྱན་སངས་རྒྱས་གཉིས་པའི་རིག་པ་འཛིན་པ་བློ་གྲོས་མཐའ་ཡས་ཀྱིས་རྫོང་ཤོད་བདེ་གཤེགས་འདུས་པའི་
སྒྲུབ་གནས་ཆེན་པོར་བཀོད་པ་དགེ་ལེགས་འཕེལ།། །།

། ཡང་ཟབ་དཀོན་མཆོག་སྤྱི་འདུས་ཀྱི་ལས་བཞིའི་སྦྱིན་སྲེག་བཀླག་ཆོག་ཏུ་བཀོད་པ་ཕྲིན་ལས་འོད་ཟེར་ཞེས་བྱ་བ་བཞུགས་སོ།།༄༅།

༄༅། །རང་བྱུང་ཡེ་ཤེས་འོད་དུ་འཁྱིལ། །རྟོག་འཁྲུལ་འཁོར་བའི་ཚང་ཚིང་སྲེག །སྲིད་ཞིའི་བླ་མ་ཆེན་པོའི་ཞབས། །ཚངས་པའི་རྒྱན་དུ་བཀོད་
པར་གསོལ། །ཟབ་ཆོས་འདི་ཉིད་དར་ཆེ་ཡང༌། །ལས་བྱང་ཙམ་གྱིས་ཆོག་ཤེས་པས། །བསྙེན་སྒྲུབ་མཐའ་རྒྱས་བྱེད་པ་དཀོན། །དེ་ཕྱིར་སྲེག་བླུགས་ལག་ལེན་
འགོད༑ །ལས་དང་དངོས་གྲུབ་ཀྱི་རྩ་བ་སྦྱིན་སྲེག་གི་ཆོ་ག་ལ་སྔགས་གསར་མ་ལྟར་ན་བྱ་སྤྱོད་རྣལ་འབྱོར་བླ་མེད་བཞི་ལ་འགྲོས་ཐ་དད་པ་རེ་རེ་ཡོད་ཅིང༌། ནང་གསེས་རྒྱུད་དང་མན་ངག་སོ་སོའི་
ཁྱད་པར་གྱིས་ཤིན་ཏུ་མང་པོར་འགྱུར་བ་དང༌། རྙིང་མ་ལ་བཀའ་མ་རྒྱུད་སྡེ་དང་གཏེར་མ་སྒྲུབ་སྡེའི་ལུགས་གཉིས། ནང་གསེས་བྱེ་བྲག་མཐའ་ཡས་པ་མཆིས་ཀྱང་ཕྱག་ལེན་རྒྱས་བསྡུས་དང་མན་

།ངག་གི་ངེས་པའི་རྣམ་འགྱུར་ཙམ་ལས་དོན་གྱི་ངོ་བོ་གཅིག་ཅིང༌། དེ་ལ་འདིར་ཤར་གཏེར་ཡངཟབ་དཀོན་མཆོག་སྤྱི་འདུས་དང་འབྲེལ་བ་སྟེ། དེ་ལའང་སྔ་མ་༄ ༅།
རྣམས་ཀྱིས་གཏེར་ཆོས་སྡེ་ཚན་གཅིག་པའི་དབང་གིས་ཚེ་སྒྲུབ་གནམ་ལྕགས་རྡོ་རྗེའི་སྦྱིན་སྲེག་མྱུར་མགྱོགས་འོད་འབར་ནས་ཁ་བསྐངས་པ་དང་༑ སྤྱི“དུས་རང་གཞུང་ལ་གསང་བ་སྤྱིའི་ཆོ་ག་སྦྱོར་
བ་དང༌། འདས་པའི་སྲེག་བླུགས་སྐབས་ཞི་དྲག་སེང་གསུམ་ཀ་སྦྱོར་བ་དང༌། ཞི་རྐྱང་ལས་དྲག་སེང་མི་སྦྱོར་བ་སོགས་སྣང་མོད། སྤྱི་འདུས་རང་གཞུང་རྐྱང་པས་ནི་གོ་མི་ཆོད་པས་ཁ་སྐོང་ཕྱིན
ཚེ་སྒྲུབ་ནས་སྐོང་བ་དེ་གཏེར་ཁ་འདི་གའི་ཁྱད་ཆོས་ཡིན་པས་ཆེས་ལེགས་པ་དང༌། ཞི་བ་ཉིད་རྩ་བའི་ལྷ་ཡིནཔས་དེ་ནང་མ་འཐུས་མེད་ཀྱང་བསྙེན་སྒྲུབ་ལྟ་བུའི་སྐབས་ཏིང་འཛིན་བཟླས་པ་སོ་སོར་བྱ་

དགོས་པས་སོ་སོར་སྲེག་བླུགས་ཀྱིས་ཁ་སྐོང་བ་ཉིད་ལེགས་པས་འདིར་དེ་ལྟར་འཆད་པར་བྱའོ། །དེ་ལ་སྦྱིན་སྲེག་བྱེད་པ་པོ་རབ་རྡོ་རྗེ་སློབ་དཔོན་གྱི་དེ་ཉིད་བཅུ་དང་ལྡན་པ། ཐ་ནའང་བསྙེན་སྒྲུབ་ཐེམས་ཤིང་ཏིང་ངེ་འཛིན་དང་ལག་ལེན་འཁྲུལ་མེད་
ཤེས་པ་ཞིག་གིས་བྱ་དགོས་སོ། །དུས་ནི་བསྙེན་སྒྲུབ་ཁ་སྐོང་ཡིན་ན་དེ་ཉིད་གྲུབ་པའི་མཇུག་ཐོག་དེ་མ་ཐག་པ་དང༌། ལས་བཞི་དམིགས་བསལ་སྒྲུབ་པ་ལ། ཞི་རྒྱས་གཉིས་ཡར་ངོའི་སྔ་དྲོ་དང་ཉིན་གུང་། དབང་དྲག་གཉིས་མར་ངོའི་དགོངས་མོ་
འབྲུག་
ལུགས་དང་སྲོད་ལ་བྱ་བར་ཤེས་པའོ། །དགོས་པ་ནི། བསྙེན་སྒྲུབ་སྐབས་ཀྱི་ཏིང་ངེ་འཛིན་དང་བཟླས་བརྗོད་ཀྱི་ལྷག་ཆད་ཉམས་ཆག་འགལ་འཁྲུལ་སྐོང་ཞིང་སོར་ཆུད་པ་དང༌། ཞི་རྒྱས་སོགས་ལས་ཀྱི་འབྲས་བུ་མྱུར་དུ་འབྱིན་པས་མངོན་པར་འདོད་པའི་དོན་
ཆོས་
བདེ་བླག་ཏུ་འགྲུབ་པར་བྱེད་པའོ། །དབྱེ་བ་ཕྱི་ནང་གསང་བ་བླ་ན་མེད་པའི་སྦྱིན་སྲེག་དང་ལྔར་བཤད་པ་ལས་འདིར་ཕྱིའི་སྲེག་བླུགས་འཆད། དེ་ལའང་ཞི་རྒྱས་དབང་དྲག་ལྷུན་གྲུབ་ཀྱི་སྦྱིན་སྲེག་དང་སྔར་བཤད་པ་ལས་འདིར་སྔ་མ་གསུམ་བཤད་
མཛོད་
ཆེན་པའོ༑ །དེ་ལ་སྔོན་འགྲོ་སྦྱོར་བའི་ཆོས་ནི། སྒྲུབ་གནས་ཀྱི་ས་གཞི་རྙིང་པ་སོགས་ལ་མི་དགོས་ཀྱང་སྲེག་བླུགས་མ་བྱས་པའི་ས་ཡིན་ན་ས་སློང་བ་དང་སྐྱོང་བ་མདོར་བསྡུས་དགོས་པས། གང་དུ་བྱ་བའི་གནས་དེར་དཀར་གཏོར་དང་གསེར་སྐྱེམས་
མོ།
བཤམ༑ རཾ་ཡཾ་ཁཾ་གྱིས་བསང་སྦྱང༌། སྟོང་པའི་ངང་ལས་བྷཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པར་གྱུར། ༀ་ཨཱཿ ཧཱུྃ་གིས་བྱིན་གྱིས་

༄༅། །བརླབ། བྷཱུ་མི་པ་ཏི་ས་པ་རི་བཱ་ར་བཛྲ་ས་མ་ཛས་སྤྱན་དྲངས། བྷཱ་མི་པ་ཏི་ས་པ་རི་ཝཱ་ར་ཨ་ཀ་རོ་སོགས་གསུམ་གྱིས་གཏོར་མ་བསྔོས་ལ། གང་དག་འདིར་གནས་ལྷ་དང་ཀླུ།
གནོད་སྦྱིན་སྲིན་པོའམ་གཞན་དག་ལ། ྋ།དཀྱིལ་འཁོར་དོན་དུ་ས་ཕྱོགས་འདི། །བདག་ཞུ་ཁྱེད་ཀྱིས་སྩལ་དུ་གསོལ། །ཞེས་ལན་གསུམ་གསོལ་བས་གནང་བ་བྱིན་པར་བསམ་ལ་དཀར་གཏོར་དང་གསེར་སྐྱེམས་
ཕུལ། རང་ཉིད་སྐད་ཅིག་གིས་པདྨ་འོད་འབར་གྱི་སྐར་གསལ་བར་གྱུར། རྡོ་རྗེ་དང་བཅས་པའི་ལག་གཡས་པ་ས་ལ་བཞག་སྟེ་བཛྲ་གུ་རུ་བརྒྱ་རྩ་བཟླས་པས་ཀུན་རྫོབ་དང༌། སྭ་བྷ་ཝ་ལན་གསུམ་བརྗོད་ལ་ཆོས་ཐམས་ཅད་
སྟོང་ཉིད་དུ་མོས་པས་དོན་དམ་གྱིས་སྦྱང་བ་བྱ། དཀྱིལ་འཁོར་གྱི་ཁང་པ་དེ་ཉིད་དུ་སྦྱིན་སྲེག་བྱེད་པ་ཡིན་ན་ས་ཆོག་འདི་མི་དགོས་སོ། །གང་ལྟར་ས་ཆོག་བྱས་པའི་གནས་དེར་གཙང་མའི་ས་ལ་སྟེགས་བུ་གྲུ་བཞི། བ་བྱུང་དང་ས་དཀར་པོས་བྱུགས་
པའི་ཁར་ཚངས་ཟུར་གྱི་ཐིག་ཆེན་བརྒྱད་བཏབ་པའི་དབུས་ནས་ཁྲུ་ཕྱེད་ཀྱི་སར་ཟླུམ་པོར་བསྐོར་བ་ལ་པདྨ་འདབ་བརྒྱད་ལྟེ་བར་རྡོ་རྗེས་མཚན་མ། དེ་རྒྱབ་སོར་བཞི་མཆུ། དེ་རྒྱབ་སོར་བཞི་ཁ་ཁྱེར་ཏེ་དེ་ལ་རྡོ་རྗེའི་ཕྲེང་བས་བསྐོར། དེ་རྒྱབ་གྲྭ་བཞིར་ཟླ་
ཕྱེད་རྡོ་རྗེས་སྤྲས་པ། ཐམས་ཅད་ཚོན་དཀར་པོས་བྲི། ཚོན་མདོག་གཞན་གྱིས་སེལ་མ་ཕོག་པར་བྱས་པ་ལ་བ་བྱུང་བདུད་རྩི་ལྔ་དྲི་བཟང་བཅས་འཛོམ་ན་བྱུགས་འཐོར་བྱ། མེ་ཏོག་དཀར་པོ་བཀྲམ། ཚེར་མ་དང་སྲོག་ཆགས་མེད་པའི་ཤིང་ཇི་ལྟར་

རིགས་པའི་ཡམ་ཤིང་དང་མཐུན་པའི་ཤིང་ཐབ་ལས་ཅུང་ཟད་ཐུང་བ་ཟླུམ་པོར་བརྩིགས་པའི་སྟེང་དུ་ཀུ་ཤའི་རྩེ་མོ་མེ་ཐབ་མདུན་བསྟན་གྱིས་གཡོགས། འབྱོར་ན་དར་རས་དཀར་པོའི་གུར་ཕུབ་ཅིང་ཐབ་ནང་དུ་མེ་ཚང་ཏིང་ལོ་རྣམས་ཀྱང་བཞག སློབ་
དཔོན་གྱི་གཡས་གཡོན་གཉིས་སུ་སྟེགས་བུ་དཀར་པོ་རེ་རེའི་སྟེང་དུ། འབྱོར་ན་འདས་མ་འདས་ཀྱི་མཆོད་སྲེག་རྫས་བཤམ་གདན་བང་རིམ་གཉིས་རེ་ཡོད་ན་ལེགས། སློབ་དཔོན་གྱི་གཡས་ཕྱོགས་སུ་མཆོད་རྫས་ནི་དཀར་གསུམ་ལས་བཅོས་པའི་
གཏོར་མ་ཟླུམ་པོ་གསུམ་ལ་རིལ་བུའམ་ཐེབ་ཀྱུ་ཁ་ཤས་བཞག་པ། གཡས་གཡོན་དུ་སྨན་རཀ ཆུ་གཉིས་ཉེར་སྤྱོད་དཀར་པོས་ཁ་བསྒྱུར་བ་དང༌། འདོད་ཡོན་ལྔ་མར་ལས་བཅོས་པ་འདས་ལྷ་དང་། སྟེགས་གཉིས་རིམ་ཡོད་ན་དམའ་བ་དེར་རིམ་
མེད་ན་མདུན་ངོས་སུ་དཀར་ཟླུམ་ཐེབ་རིལ་སྨན་རཀ ཆུ་གཉིས་ཉེར་སྤྱོད། འདོད་ཡོན་ལྔ་བཅས་མེ་ལྷ་སྟེ་མཆོད་པ་ཚར་གཉིས་བཤམ། སྣོད་སོགས་འབྱོར་པས་མ་ལྕོགས་ན་གཏོར་མ་སོ་སོར་བཤམས་ལ། གཞན་རྣམས་ཚར་གཅིག་བཤམས་
ནས་ཐོག་མར་མེ་ལྷ་མཆོད་སྐབས་ཕུད་རྣམས་སྣོད་གཞན་དུ་ལེན། འདས་ལྷའི་སྐབས་སུ་དེ་ཕར་བླུགས་མཆོད་ཁ་གསོས་པས་ཆོག སློབ་དཔོན་གྱི་གཡོན་མེ་ཐབ་ཀྱི་གཡས་སུ་བསྲེག་རྫས་ནི། མར་དཀར་གྱི་མར་ཁུ། བལ་བུ་སོགས་འོ་མ་ཅན་གྱི་
ཤིང་ཤུན་པ་དང་བཅས་པའི་ཡམ་ཤིང་སོར་བཞི་པ་དཀར་གསུམ་མར་ཁུས་བྱུགས་པ། ཏིལ་དཀར་པོའམ་མ་རྙེད་ན་ཏིལ་ནག དུརྻ་མ་ཉམས་པ། འབྲས་མ་གྲུམ་པ། འབྲས་ཆན་ནམ་འབྲུ་དཀར་གྱི་ཕྱེ་མ་ཞོ་དང་འོ་མ་བཏབ་པའི་ཟས་མཆོག ཀུ་

།ཤ་མ་ཉམས་པ། སོ་བ། ནས། སྲན་དཀར་བཅས་དངུལ་དང་དཀར་ཡོལ་སོགས་སྣོད་དཀར་པོ་ཟླུམ་པོའི་ནང་དུ་འདས་མ་འདས་ཚར་གཉིས་དགོད། འདིའང་འབྱོར་པས་མ་ལྕོགས་ན་གོང་སྨོས་མཆོད་རྫས་
ལྟར་བྱ་ཆོག མཆོད་སྲེག་རྫས་བཤམ་ཕྱོགས་གཞུང་འདིའི་ལུགས་དམིགས་བསལ་ཡིན་པས་འདི་ལྟར་བྱ་དགོས་ཤིང༌། སྨིན་ལུགས་སོགས་ལ་ཞི་རྒྱས་དབང་གསུམ་ལ་མཆོད་སྲེག་གཉིས་ཀ་ཕྱོགས་གཅིག་ཏུ་སློབ་དཔོན་གྱི་གཡོན་ངོས་དང༌། དྲག་
པོ་ལ་དེ་གོ་ལྡོག་པའི་ཕྱག་ལེན་ཡོད་པས་ཁྱིམ་གྱི་གོ་ཡུལ་སོགས་ཀྱིས་མ་འགྲིགས་ན་དེ་ལྟར་ཡང་བྱ་ཆོག་གོ །དཀྱིལ་འཁོར་སྒྲུབ་མཆོད་དང་མ་འབྲེལ་ན་ཕྱོགས་གང་བདེ་བར་བླ་མ་ཡི་དམ་མཁའ་འགྲོའི་གཏོར་མཆོད། ཚོགས་ཀྱི་ཡོ་བྱད་སོགས་
ཕྲིན་ལས་གཞུང་བསྲང་གི་ཆས་རྣམས་བཤམ། སློབ་དཔོན་མདུན་དུ་ལས་བུམ་མམ། བསང་ཆུ་ཀུ་ཤའི་འཐོར་གཡབ་དང་བཅས་པ། ནང་མཆོད་དགང་བླུགས་ཁ་སྦྱར་རྡོར་དྲིལ་རླུང་གཡབ་དཀར་པོ་རྣམས་དང༌། མེ་ཡོལ་གངས་རི་ཆུ་དང་བཾ་
ཡིག་བྲིས་པ་བཞག སློབ་དཔོན་ཉིད་ཆས་གོས་དཀར་པོ་དང་རིན་པོ་ཆེའི་རྒྱན་གྱིས་བརྒྱན། འཇམ་པའི་སྟན་ལ་པདྨའི་འདུག་སྟངས་ཀྱིས་ཁ་ཤར་དུ་ཕྱོགས་པས་ཞི་བའི་སེམས་ཀྱིས་མེ་ཐབ་དང་ཞལ་སྤྲོད་དུ་འཁོད་དོ། །དངོས་གཞིའི་ཆོ་ག་ལ་ཐོག་
མར་བདག་བསྐྱེད་ནི། སྒྲུབ་མཆོད་རབ་གནས་སོགས་དང་འབྲེལ་ན་སོ་སོའི་ལུགས་ལྟར་བྱ་དགོས་ཤིང་། སྲེག་རྐྱང་ཙམ་ལ་བརྒྱུད་འདེབས་ནས་བརྩམ། ཞི་དྲག་སེང་གསུམ་གྱི་ལས་བྱང་བཟླས་པ། ཕྲིན་ལས་བཞི་སྒྲུབ་ལས་ཞི་བ་ཅི་འགྲུབ་

མཐར༑ ལས་བུམ་མམ་བསང་ཆུ་ལ་དམིགས་ཏེ། བསང་སྦྱང༌། སྟོང་པའི་ངང་ལས་སྐད་ཅིག་གིས། །ཕྱི་ནི་བུམ་གཟུགས་ནང་གཞལ་ཡས། །དབུས་སུ་པད་ཉིའི་གདན་སྟེང་ཧཱུཾ། །དེ་ལས་འོད་
ཤྲཱྀ འཕྲོས་རྒྱལ་ཀུན་མཆོད། །འགྲོ་བའི་དོན་བྱས་འོད་ཚུར་འདུས། །ཡོངས་གྱུར་ཁྲོ་ཆེན་བདུད་རྩི་འཁྱིལ། །ལྗང་སྔོན་ཞལ་གཅིག་ཕྱག་གཉིས་གཡས། །རྡོ་རྗེ་དབྱུག་ཏོ་ནམ་མཁར་ཕྱར། །
གཡོན་པ་སྡིགས་མཛུབ་ཐུགས་ཀར་བསྒྲེང༌། ཁྲོ་བོའི་ཆས་བརྒྱན་འདོར་སྟབས་འགྱིང་། །གནས་གསུམ་འབྲུ་གསུམ་འོད་ཟེར་གྱིས། །ཡེ་ཤེས་སེམས་དཔའ་སྤྱན་དྲངས་ཐིམ། །བཛྲ་ས་མ་ཡ་
ཛཿཛཿ ཧཱུྃཧཱུཾ་བཾ་ཧོཿ ཐུགས་ཀར་ཉི་སྟེང་ཧཱུྃ་ལྗང་ལས། །འོད་འཕྲོས་རིགས་ལྔ་སྤྱན་དྲངས་ནས། །བུམ་པས་དབང་བསྐུར་བདུད་རྩིའི་རྒྱུན། །བབས་པས་སྐུ་གང་དྲི་མ་དག །དོན་གྲུབ་རིགས་
ལྔས་དབུར་བརྒྱན་གྱུར། ། ཨོཾ་བཛྲ་ཨཉྙཾ་སོགས་ཀྱིས་མཆོད། རྒྱལ་བ་ཀུན་གྱི་ཕྲིན་ལས་སྐུ། །འཇིགས་བྱེད་འཇིགས་པའི་མཐུ་སྟོབས་ཅན། །ཁྲོ་བོའི་རྒྱལ་པོ་ཁྱོད་ལ་བསྟོད། །ལས་རྣམས་འགྲུབ་
པར་མཛད་དུ་གསོལ། །ཞེས་པས་བསྟོད། ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ལ་སྔགས་ཕྲེང་ལྗང་སྔོན་གྱིས་བསྐོར་བར་དམིགས་ལ། ཨོཾ་ཨཱཿ བིགྷནྟ་ཀྲྀཏ་ཧཱུྃ་ཕཊ། ཅེས་བརྒྱ་རྩ་ལ་སོགས་ཅི་

༄༅། །འགྲུབ་བཟླ་ཞིང་། སྔགས་རྣམས་ལས་བདུད་རྩིའི་རྒྱུན་བབས་པས་སྣོད་ཁེངས། མཐར་ལྷ་ཉིད་ཀྱང་འོད་དུ་ཞུ་ནས་ཆུ་ལ་ཐིམ་པས། བདུད་རྩིའི་ཆུ་དེ་གང་དང་གང་ལ་
དཀོན་1/1/01
འཐོར་བ་ཙམ་གྱིས་འབག་བཙོག་ཉེས་སྐྱོན་མཐའ་དག་ཞི་ཞིང་ཕྲིན་ལས་གང་འདོད་འབྱུང་བའི་མཐུ་ལྡན་དུ་གྱུར། དེ་ནས་གཏོར་འབུལ་ཚོགས་མཆོད་གནམ་ཕུད་འབུལ་བ་ཡན་ཆད་གྲུབ་པར་བྱས་ནས་སྦྱིན་སྲེག་ཏུ་འབུལ་
རྒྱུའི་ཚོགས་ཕུད་ཟུར་དུ་འཇོག་གོ །དེ་ནས་སྦྱིན་སྲེག་དངོས་ལ་འཇུག་པའི་ཐོག་མར། ཐལ་མོ་ཨཱ་ལི་ཀཱ་ལིས་ཡོངས་སུ་གང་བ་ལས་ལག་གཡས་གཡོན་དུ་ཉི་མ་དང་ཟླ་བས་མཚན་པར་གྱུར། པད་ཀོར་བཅས། རྡོ་རྗེ་ཐབས་ཡབ་དང་དྲིལ་བུ་ཤེས་
jyu
རབ་ཡུམ་གྱི་རང་བཞིན། གཉིས་ཀའང་དོན་དམ་པ་བྱང་ཆུབ་སེམས་ཀྱི་རང་བཞིན་ནོ། །ཞེས་བརྟན་པར་མོས་ལ། ༀ་མཧཱ་བཛྲ་ཧཱུྃ་གིས་རྡོརྗེ་དང་། ཨོཾ་བཛྲ་གརྦྷེ་ཨཱཿ ཧཱུྃགིས་དྲིལ་པུ་བཟུང་། འཁྱུད་པའི་རྒྱས། ཨོཾ་སརྦ་ཏ་ཐཱ་ག་
ཏ་མ་ཧཱ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོ྅ ཧཾ། ཞེས་བརྗོད་དེ་དམ་ཚིག་གསུམ་དྲན་པར་བྱ། དེ་ནས་བརྩམ་ཡིད་ཏིང་ངེ་འཛིན། ལག་རྡོར་དྲིལ་དང་མི་འབྲལ་ཞིང་སྨྲ་བ་བཅད་པར་བྱའོ། །ལས་སྔགས་བཟླ་བཞིན་བསང་ཆུ་ཀུ་ཤས་
༈ བླངས་ཏེ་རང་གི་གཡོན་ནས་གཡས་སྐོར་དུ་ཐབས་དང་སྲེག་རྫས་དང་དགང་བླུགས་ཐམས་ཅད་ལ་བསང་གཏོར་བྱས་ལ། རཾ་ཡཾ་ཁཾ༔ ཨཾ་ཨཱཿ ཧཱུྃ༔ རང་གི་གནས་གསུམ་ཡིག་འབྲུ་གསུམ་སོགསཞི་གཞུང་ལྟར་བརྗོད་ལ་མཆོད་

པ་བྱིན་བརླབ། སྲེག་རྫས་རྣམས་བདུད་རྩིས་བྲན་ལ། རྡོ་རྗེ་གཅིག་པའི་ཕྱག་རྒྱས་རེག་ལ། ཨོཾ་སྭཱ་ཧཱས་རྫས་རྣམས་བཀྲུ། ཡམ་ཤིང་ལ་ཨོཾ་ཨཱཿ སྭཱ་ཧཱ། ཞུན་མར་ལ་ཨོཾ་ཤྲཱི་སྭཱ་ཧཱ། འབྲུ་རྣམས་ལ་ཨོཾ་ཛྲྀ་སྭཱ་ཧཱ། རྫས་གཞན་
རྣམས་ལ་ༀ་ཀུ་རུ་ཀུ་རུ་སྭཱ་ཧཱ། ཨོཾ་སྭ་བྷཱ་ཝ་སོགས། སྟོང་པའི་ངང་ལས་རྫས་རྣམས་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ལས་བྱུང་བའི་ཡེ་ཤེས་ཀྱི་བདུད་རྩིའི་རང་བཞིན་སྲེག་རྫས་སོ་
སོའི་རྣམ་པར་གསལ་བར་གྱུར། འབྲུ་གསུམ་དང༌། འོག་ནས་འབྱུང་བའི་ཡམ་ཤིང་སོགས་རྫས་སྔགས་རྣམས་གསུམ་གསུམ་བརྗོདཔས་བྱིན་གྱིས་བརླབ། སྐབས་འདིར་གཞུང་གཞན་ལས་ཀུ་ཤ་བཀྲམ་པ་དང་བགེགས་གཏོར་གཏོང་བ་
སོགས་བཤད་པའི་དོད་དུ་བགེགས་སྦྱོང་ཞིང་སྲུང་བ་ནི། སྭ་བྷཱ་ཝ་སོགས། སྟོང་པའི་ངང་ལས་མེ་ཐབ་ཀྱི་དབུས་སུ་ཧཱུཾ་ཡིག་འོད་དང་གཟི་མདངས་འབར་བ་རི་རབ་ཙམ་ཞིག་གསལ་བ་ལས་འོད་ཟེར་མེའི་ཚྭ་ཚྭ་
ཁྲོ་ཆུང་སྐར་ལྟར་འཁྲུགས་པ་འཕྲོས་པས། སྦྱིན་སྲེག་གི་ལས་འགྲུབ་པ་ལ་བར་དུ་གཅོད་པའི་བགེགས་རིགས་ཐམས་ཅད་ཚར་བཅད། འོད་ཟེར་ཚུར་འདུས་པས་སྟེང་འོག་ཕྱོགས་མཚམས་ཀུན་
ཏུ་ཡིག་འབྲུ་ཕྱག་མཚན་མཚོན་ཆའི་ར་བ་མེ་དཔུང་དང་བཅས་པའི་སྲུང་བའི་གུར་ཁང་ཆེན་པོར་གྱུར། ཧཱུཾ། བསྐལ་པའི་མེ་ལྟར་འབར་བའི་ཀློང་དཀྱིལ་ན། །མེ་ལྷ་དྲང་སྲོང་ཡི་དམ་མ་གཏོགས་

༄༅། །པའི། །གནོད་བྱེད་བགེགས་ཀྱི་ཚོགས་རྣམས་ཕྱིར་དེངས་ཤིག །མི་འགྲོ་གནས་འདིར་འདུག་ན་རྡུལ་དུ་བརླག །ཨཾ་བཛྲ་ཀྲོ་དྷ་ཧ་ཡ་བྲཱི་བ་ཧུ་ལུ་ཧུ་ལུ་ཧཱུྃ་
ཕཊ༑ ཧཱུྃཧཱུཾ། དུག་ལྔ་འཇོམས་པའི་ཡེ་ཤེས་མེ་འོད་ལྔ། །ཡིག་འབྲུ་ལྔ་དང་དེ་བཞིན་ཕྱག་མཚན་ལྔ། །ཁྲོ་ཚོགས་སྤྲལ་པ་དཔག་ཡཾས་བསམ་མི་ཁྱབ། །སྲུང་འཁོར་རིམ་པ་ལྔ་ཡི་ཚུལ་དུ་
བསྐོར༑ །འབར་བ་ཡེ་ཤེས་མེ་ཡིས་མཚམས་ཆོད་ཅིག །ཨོཾ་ཨགྣ་ཡེ་ཛྭ་ལ་རཾ་ངྷི་ནི་རཾ་ཧཱུྃ་ཧཱུྃ་ཧཱུྃ། དེ་ནས་ལས་སྔགས་བརྗོད་ཅིང་དུ་བ་མེད་པར་འབར་བའི་མེ་ལ་བསང་ཆུ་འཐོར། གཡས་སྐོར་ཚུལ་གྱིས་ཐབས་ཀྱི་ཤར་
ནས་སྦར་ལ། ཨཾ་ཙཀྲ་རཾ་ཛྭ་ལ་རཾ་ཧཱུྃ་ཕཊཿ ཧཱུཾ༔ ཤར་གྱི་ཕྱོགས་ནས་མེ་སྦར་མ༔ སྐ་མདོག་དཀར་མོ་ཞི་བའི་རིགས༔ དྲི་ཟའི་ཡུལ་ནས་མེ་ལོངས་ལ༔ ཞི་བའི་མེ་ནི་སྦར་བར་
མཛོད༔ ཤར་ལྷོ་ནས་རླུང་གཡབ་ལ། ཧཱུཾ༔ ཤར་ལྷོ་མཚམས་ནས་ཤིང་ཐུན་མ༔ མེ་ལྷའི་ཕྱོགས་ནས་ཤིང་ཐུས་ལ༔ རླུང་གཡབ་མ་ཡིས་རླུང་གཡོབ་ཅིག༔ ཞི་བའི་ཕྲིན་ལས་འགྲུབ་པར་
སྦྱིན་
༈མཛོད༔ ཨོཾ་ཨགྣ་ཡེ་ཛྭ་ལ་རཾ་ཧཱུཾ༔ ཞེས་བླུགས་གཟར་གྱི་མར་ཁུས་མེ་གསོ། དེ་ནས་ཐོག་མར་འཇིག་རྟེན་པའི་མེ་ལྷ་མཆོད་པ་ལ་ཐབ་དང་དམ་ཚིག་པ་བསྐྱེད་པ་ནི། ལས་སྔགས་དང་བསང་ཆུས་བྲན་ལ། ཧཱུཾ༔ མེ་ཐབ་མི་

དམིགས་སྟོང་པའི་ངང་ཉིད་ལས༔ ཨེ་ལས་བྱུང་བའི་ཞི་བའི་ཐབ་ཁུང་ཟླུམ༔ དཀར་གསལ་མདངས་ལྡན་མེ་ལྕེ་ཟླུམ་པོ་འབར༔ དབུས་སུ་པདྨ་ཉི་ཟླའི་གདན་སྟེང་དུ༔ དམ་ཚིག་མེ་ལྷ་དྲང་
ཤྲཱྀ སྲོང་ཆ་ལུགས་ཅན༔ སྐུ་མདོག་དཀར་པོ་འཛུམ་ཞིང་ཞི་ཚུལ་མཛེས༔ ཞལ་གཅིག་ཕྱག་བཞི་སྤྱན་གསུམ་ར་སྐྱེས་ཆིབས༔ ཕྱག་གཡས་མེ་ཐབ་འོག་མས་གུདྡྷེ་བསྣམས༔ གཡོན་པས་
བགྲང་ཕྲེང་འོག་མས་ལྕགས་ཀྱུ་འཛིན༔ ཤ་རྒྱས་གཟུགས་ཐུང་སྒེག་ཅིང་ལྟོ་བ་འཕྱངས༔ སྨ་ར་དམར་སེར་རལ་པའི་ཅོད་པན་ཅན༔ དྲང་སྲོང་ཚོགས་ཀྱིས་བསྐོར་བའི་དབུས་ན་
གསལ༔ བདག་ཉིད་ཡི་དམ་ལྷ་ཡི་ཐུགས་ཀ་ནས༔ འོད་འཕྲོས་ཤར་ལྷོ་མེ་ལྷའི་ཡུལ་ནས་ནི༔ ཡེ་ཤེས་སེམས་དཔའ་དམ་ཚིག་ཇི་ལྟ་བ༔ དྲང་སྲོང་ཚོགས་ཀྱི་བསྐོར་བ་སྤྱན་དྲངས་
གྱུར༔ ལག་གཡས་མི་འཇིགས་པའི་རྒྱས་མཐེ་བོངགཡབ་ལ། ཧཱུཾ༔ དད་པ་དང་ནི་དམ་ཚིག་གིས༔ ཚུར་གཤེགས་ཚུར་གཤེགས་ལྷ་ཆེན་པོ༔ མེ་ལྷའི་རྒྱལ་པོ་དྲང་སྲོང་མཆོག༔ བསྲེག་བླུགས་
ཞལ་ཟས་བཞེས་སླད་དུ༔ འདི་ཉིད་དུ་ནི་བཞུགས་སུ་གསོལ༔ ཨཾ་ཨགྣ་ཡེ་སྭཱ་ཧཱ༔ ཛྭ་ལཱ་ཨ་བཛྲ་ས་མཱ་ཛ༔ བསང་ཆུ་དང་ལས་སྔགས་ཀྱིས་ཕྱི་འབྲང་གི་བགེགས་བསྐྲད། ཨོཾ་ཨགྣི་དེ་བ་ས་པ་རི་བཱ་ར་

།ཨཧཱུྃ་པྲ་ཏིཙྪ་སྭཱ་ཧཱས་མཆོད་ཡོན་དང་། པཱ་ཏྱཾ་གྱིས་ཞབས་བསིལ་ཕུལ། ཨོཾ་ཨགྣ་ཡེ་ས་མ་ཡ་སཾ། ཛཿ ཧཱུཾ་བཾ་ཧོཿ དམ་ཚིག་པ་དང་གཉིས་སུ་མེད་པར་གྱུར། ཧཱུཾ། ཚངས་པ་༄༅།དཀོན་
འཇིག་རྟེན་མགོན་གྱི་སྲས། །ཞི་ལ་སོགས་པའི་ལྷ་དཔལ་ཏེ། །ཇི་ལྟར་འདོད་པའི་དོན་སྒྲུབ་པ། །གཟི་བརྗིད་རྒྱལ་པོར་ཕྱག་འཚལ་ལོ། །ཨ་ཏི་པུ་ཧོཿ པྲ་ཏཱིཙྪ་ཧོཿ ཞེས་ཡེཤེས་པ་དྲངས་བསྟིམ་ཕྱག་
བྱས་ནས་བྱོན་སྐྱེམས་ནི། མེ་ལྷ་ཅུང་ཟད་འཛུམ་པའི་ལྗགས་དང་གཟར་བུ་གཉིས་ཀྱི་ཁ་ལ་རཾ་ཡིག་གིས་མཚན་པར་བསམས་ལ། ལག་གཉིས་ཁུ་ཚུར་ལས་མཛུབ་མོ་བསྐྱངས་བ་བྱང་ཆུབ་མཆོག་གི་ཕྱག་རྒྱས་དགང་བླུགས་
བདུན་
བཟུང་ལ། ཨོཾ་ཨགྣ་ཡེ་སྭཱ་ཧཱ། ཞེས་དང་། མར་ཁུ་བླུགས་གཟར་བདུན་གྱིས་བཀང་བའི་དགང་གཟར་གྱི་ཟགས་མཆུ་ལས་བབས་པའི་མར་ཁུ་བདུད་རྩིའི་དྭངས་མར་དྲངས་ཏེ་གསོལ་བས་དགྱེས་ཤིང་ཚིམ་པར་བསམ་ལ། ཨཾ་ཨགྣ་ཡེ་
ཨཱ་ཏི་བྱ་པྲ་ཏི་བྱ་ཨཱ་བེ་ཤ་མ་ཧཱ་ཤྲཱི་ཧ་བྱ་ཀ་བྱ་བཏྣ་ཡ་སྭཱ་ཧཱ། ཞེས་ལན་གསུམ་དུ་འབུལ། བདག་ཅག་དཔོན་སློབ་འཁོར་དང་བཅས་པའི་སྡིག་སྒྲིབ་བར་ཆད་མི་མཐུན་པའི་ཕྱོགས་ཐམས་ཅད་ཞི་བའི་ཕྲིན་
@p29
༈ ལས་མཛད་དུ་གསོལ། ཞེས་གསོལ་ཞིང་མེ་པྲ་བརྟག མཆོད་རྫས་རྣམས་རིམ་པར་ཕུལ་ལ། ཧཱུཾ། སྟོང་གསུམ་འདིའམ་གཞན་དག་ན། །མེ་ཏོག་བདུག་སྤོས་མར་མེ་དྲི། །ཞལ་ཟས་རོལ་མོ་ཇི་སྙེད་

ཀུན༑ །ཡེ་ཤེས་མེ་ལྷའི་ཚོགས་ལ་འབུལ། །ཕྲིན་ལས་བསྒྲུབ་ཕྱིར་བཞེས་སུ་གསོལ། །ཨོཾ་ཨགྣ་ཡེ་ས་པ་རི་བཱ་ར་ཨཉྙཾ་ཨཱཿ ཧཱུཾ་སྭཱ་ཧཱ། དེས་འགྲེས་ཏེ། ཤཔྟའི་བར་མཆོད། ཧཱུཾ། སྟོང་གསུམ་
འདི་འམ་གཞན་དག་ན། །གཟུགས་སྒྲ་དྲི་རོ་རེག་བྱ་ཆོས། ྋ།འདོད་ཡོན་བླ་མེད་མཆོད་པ་འདི། །ཡེ་ཤེས་མེ་ལྷའི་ཚོགས་ལ་འབུལ། །ཕྲིན་ལས་བསྒྲུབ་ཕྱིརབཞེས་སུ་གསོལ། །གོང་གི་སྔགས་
མཐར་རཱུ་པ་པྲ་ཏཱི ཙྪ་སྭཱ་ཧཱ། དེས་འགྲེས་ཏེ། ཤབྡ༴ གནྡྷ རཱ་སྱ སྤརྴ་སྦྱར། ཧཱུཾ། སྟོང་གསུམ་འདི་འམ་གཞན་དག་ན། །བདུད་རྩི་རྩ་བརྒྱད་སྟོང་སྦྱར་དང་། །རཀྟ་དམར་མཆོད་ཨགྷཾ་
དང་༑ྋ །བཅུད་ལྡན་མཆོག་གི་གཏོར་མ་རྣམས། །ཡེ་ཤེས་མེ་ལྷའི་ཚོགས་ལ་འབུལ། །ཕྲིན་ལས་བསྒྲབ་ཕྱིར་བཞེས་སུ་གསོལ། །སྔགས་མཐར། སརྦ་པཉྩ་ཨ་མྲྀ་ཏ་རཀྟ་བ་ལིཾ་ཏ་ཁ་རཾ་ཁཱ་
ཧི༑ ཧཱུཾ། སྟོང་གསུམ་འདི་འམ་གཞན་དག་ན། །འདོད་ཡོན་མཆོག་གི་ལོངས་སྤྱོད་དང༌། །ཚོགས་མཆོད་བདུད་རྩིའི་རྒྱ་མཚོ་འདི། །ཡེ་ཤེས་མེ་ལྷའི་ཚོགས་ལ་འབུལ། །ཕྲིན་འ
ཕྱིར་བཞེས་སུ་གསོལ། །སྔགས་མཐར། ག་ཎ་ཙཀྲ་པཱུ་ཛ་ཁཱ་ཧི། ཞེས་འབུལ་ལོ། །དེ་ནས་སྲེག་རྫས་རྣམས་ཀྱི་ཐོག་མར་ཡམ་ཤིང་འབུལ་བ་ནི། ཧཱུཾ། ཞི་བའི་ཡམ་ཤིང་གླང་མ་བལ་དཀར་སོགས།

།བའི་རྫས་ཀྱིས་བྲན་ནས་བྱིན་གྱིས་བརླབ། །བཅོམ་ལྡན་ཡེ་ཤེས་མེ་ལྷའི་ཚོགས་ལ་འབུལ། །ཞི་བའི་ཕྲིན་ལས་བསྒྲབ་ཕྱིར་བཞེས་སུ་གསོལ། །ཨཾ་ཨགྣི་དེ་བ་ཏཱ་ཡེ་
དཀོན་༄༅།
ནད་གདོན་སྡིག་སྒྲིབ་རྐྱེན་ངན་བར་ཆད་ཐམས་ཅད་དྷརྨ་དྷཱ་ཏུ་ཤཱིནྟིཾ་ཀུ་རུ་ཡེ་སྭཱ་ཧཱ། ཞེས་ཚིགས་བཅད་ཚར་གཅིག་དང༌། སྔགས་ཀྱིས་ལན་བདུན་ནམ་ཉེར་གཅིག་སོགས་འབུལ། དེ་ནས་སྲེག་རྫས་གཞན་ཐམས་ཅད་ལ་གོང་
དུ། ཨོཾ་ཨགྣི་དེ་བ་ཏཱ་ཡེ༴ ཞེས་དང་། གཤམ་གྱི་ཕྲིན་བཅོལ་སྔར་ལྟར་ལ་སོ་སོའི་རྫས་སྔགས། མརཁུ་ལ། ཨོཾ་ཨགྣི་ཡེ་སྭཱ་ཧཱ། ཏིལ་ལ། ཨོཾ་སརྦ་པཱ་པཾ་ད་ཧ་ན་བཛྲ་ཡེ་སྭཱ་ཧཱ། དུརླ་ལ། ཨོཾ་བཛྲ་ཨཱ་ཡུ་ཥེ་
སྭཱ་ཧཱ། འབྲས་ལ། ཨོཾ་བཛྲཔུཥྤ་ཡེ་སྭཱ་ཧཱ། ཟས་མཆོག་ལ། ཨོཾ་སརྦ་སམྦ་དེ་སྭཱ་ཧཱ། ཀུཤ་ལ། ༀ་ཨ་པྲ་ཏི་ཧ་ཏ་བཛྲ་ཡེ་སྭཱ་ཧཱ། སོ་བ་ལ། ཨོཾ་བཛྲ་བི ཛཱ་ཡེ་སྭཱ་ཧཱ། ནས་ལ། ཨོཾ་མ་ཧཱ་བེ་གཱ་
ཡེ་སྭཱ་ཧཱ། སྲན་མ་ལ། ཨོཾ་མ་ཧཱ་བ་ལཱ་ཡེ་སྭཱ་ཧཱ། ཞེས་པ་རྣམ་གྲངས་གོང་མཚུངས་འབུལ། གཞན་ཡང་གྲོ། ཤིང་ཏོག སྨན་སྣ། ྋརིན་ཆེན། དར་ཟབ་སོགས་གང་འབྱོར་ཡམ་ཤིང་གི་སྔགས་དེས་འབུལ་བའི་
༈ མཐར། ཧཱུཾ། གཟི་བརྗིད་འབར་བ་མེ་ཡི་ལྷ། །དྲང་སྲོང་ཆེན་པོའི་ལྷ་ཚོགས་རྣམས། །ཐུགས་རྗེས་སེམས་ཅན་དོན་མཛད་ཕྱིར། །སྦྱིན་སྲེག་མཆོད་པ་བཞེས་སུ་གསོལ། །ཧཱུཾ། ཡེ་ཤེས་

ཀློང་ཡངས་འཁྱིལ་པའི་ཧོམ་ཁུང་དུ། །དམ་རྫས་བདུད་རྩི་འབར་བའི་སྦྱིན་སྲེག་འདི། །མེ་ལྷ་དྲང་སྲོང་ཚོགས་ལ་མཆོད་པ་འབུལ། །ཕྲིན་ལས་རྣམ་བཞི་མྱུར་དུ་འགྲུབ་པར་མཛོད། །ཧ་ཧ་ཧེ་
ཧེ་ཧཱུྃ་ཧཱུྃཧཱུཾ། དེ་ནས་བསྟོད་པ་ནི། ཧཱུྃ༔ གཟི་བརྗིད་ལྡན་པ་མེ་ཡི་ལྷ༔ འབར་བཅས་སྐུ་ནི་རྒྱན་གྱིས་བརྒྱན༔ རྔམས་པའི་བྱིན་ཅན་ལས་ལ་བརྩོན༔ྋ སྲེག་བླུགས་འབུལ་ལོ་ལས་ཀུན་
སྒྲབས༔ ཚངས་པ་འཇིག་རྟེན་མགོན་གྱི་སྲས༔ ཞི་ལ་སོགས་པའི་ལྷ་དཔལ་ཏེ༔ ཇི་ལྟར་འདོད་པའི་དོན་སྒྲབ་པ༔ གཟི་བརྗིད་རྒྱལ་པོར་ཕྱག་འཚལ་བསྟོད༔ྋ ཕྲིན་བཅོལ་ནི་ཡུངས་ཀར་ཐབ་ཏུ་
འཐོར་ཏེ། ཧོཿ དྲང་སྲོང་མེ་ལྷ་གཟི་བརྗིད་འབར་བའི་འོད། །འགྲོ་དོན་ཐུགས་རྗེ་རྒྱུན་ཆད་མེད་པ་ཡི། །ཡབ་ཡུམ་སྲས་དང་སྤྲུལ་འཁོར་བཅས་པ་ལ། །དམ་རྫས་སྦྱིན་སྲེག་མཆོད་པ་འདི་ཕུལ་
བས༑ །འགལ་རྐྱེན་ཞི་བའི་ཕྲིན་ལས་ཐམས་ཅད་ནི། །ཐོགས་མེད་མྱུར་དུ་སྒྲུབ་པའི་དུས་ལ་བབས། །བཛྲ་ས་མ་ཡ་ཛཿ ཀརྨ་ཀུ་རུ་ཧཱུཾ། ཞེས་དང་། ཧོཿ དྲང་སྲོང་ཆེན་པོ་ཁྱོད་ལ་ཕྲིན་ལས་སུ་
བཅོལ་བ་ནི། བདག་ཅག་དཔོན་སློབ་རྒྱུ་སྦྱོར་ཡོན་བདག་འཁོར་དང་བཅས་པ་རྣམས་ལ། སྡང་བའི་དགྲ། གནོད་པའི་བགེགས། གདུག་པའི་དབལ། རྣོ་བའི་མཚོན། །སྦྱོར་བའི་

།དུག ནད་བཞི་བརྒྱ་རྩ་བཞི། གདོན་སྟོང་ཕྲག་བརྒྱད་ཅུ། ཡེ་འདྲོགས་སུམ་བརྒྱ་དྲུག་ཅུ། རྨི་ལམ་ངན་པ། ལྟས་ངན་པ། མཚན་མ་ངན་པ། སྦྱོར་བ་རྩུབ་
དཀོན་
པ༑ ལོ་སྐག་ཟླ་སྐག་ཞག་སྐག་ཟ་སྐག མོ་ངན་རྩིས་རྩུབ་མི་ཁ་བྲམ་ཆུ་ལ་སོགས་པ། མདོར་ན་བཀྲ་མི་ཤིས་པའི་དངོས་པོ་ཐམས་ཅད་ཞི་བར་མཛད་དུ་གསོལ། ཤཱིནྟཾ་ཀུ་རུ་ཡེ་སྭཱ་ཧཱ། ཁྱད་
པར་དུའང་སྔོན་ཞལ་གྱིས་བཞེས་པ་བཞིན་དུ་མེ་འབར་བ་དང་གཉིས་སུ་མེད་པར་བཞུགས་ལ་སྲེག་རྫས་རྣམས་དག་ཅིང་གཙང་བར་བྱིན་གྱིས་རློབ་པ་དང་ཆུད་མི་ཟ་བར་དཀྱིལ་འཁོར་གྱི་ལྷ་ཚོགས་
རྣམས་ཀྱི་ཞལ་དུ་སྟོབ་པར་མཛད་དུ་གསོལ། ཞེས་ལས་བཅོལ། འདས་པའི་མེ་ལྷ་མཆོད་པ་ནི། བུད་ཤིང་ཁ་གསོ། བསང་ཆུ་བྲན་ལ། མེ་ལྷའི་རྒྱལ་པོ་དྲང་སྲོང་ཆེན་པོ་ཡི། །ལྟོ་བ་རབ་ཡངས་ཆོས་དབྱིངས་
མཉམ་པའི་ནང༌། །ཡེ་ཤེས་འོད་ལྔ་འཁྲུགས་པའི་ཀློང་དཀྱིལ་དུ། །པདྨ་ཉི་ཟླ་བརྩེགས་པའི་གདན་ཁྲི་ལ། །དཀོན་མཆོག་སྤྱི་འདུས་པདྨ་འོད་འབར་སྐུ༔ དཀར་གསལ་མདངས་ལྔ་སོགས་དམ་ཚིག་པ་
བསྐྱེད་ཅིང་ཡེ་ཤེས་པ་དྲངས་བསྟིམ་བྱ། སྐབས་འདིར་སྒྲུབ་དཀྱིལ་དང་འབྲེལ་ན། གདན་བསྐྱེད་པའི་མཚམས་སུ་སྤྱན་འདྲེན་བརྗོད་ལ་དཀྱིལ་འཁོར་ནས་ཚོམ་བུ་སྤྱན་དྲངས་ཤིང་ལྷ་གསལ་གདབ་པ་ནི་ཁྱད་པར་རོ། །གང་ལྟར་ཕྱག་དང་མཆོད་པ་ཞི་

གཞུང་ལྟར་གྲུབ་ནས། དགང་བླུགས་འབུལ་བ་ནི། པདྨ་འོད་འབར་ཞལ་འཛུམ་པ་དང་བཅས་པས་ཅུང་ཟད་གདངས་པའི་ལྗགས་རྡོ་རྗེ་དཀར་པོའི་རྣམ་པ་ཅན་དང་གཟར་བུ་གཉིས་ཀྱི་ཁ་ལ་ཧཱུཾ་ཡིག་གིས་མཚན་
པར་གྱུར། བཛྲ་གུ་རུ་ལན་བདུན་གྱིས་དགང་གཟར་བཀང་ལ། ནད་གདོན་སྡིག་སྒྲིབ་བག་ཆགས་ངན༔ སོགས་འདོད་གསོལ་ཚར་གཅིག་སྦྱར་ཏེ་དགང་བླུགས་གཡས་སྐོར་གྱིས་འབུལ་བ་ལན་གསུམ་སོང་ནས། ཡམ་ཤིང་
ནི། ཧཱུཾ། ཞི་བའི་ཡམ་ཤིང་གླང་མ་བལ་དཀར་སོགས། །ཞི་བའི་རྫས་ཀྱིས་བྲན་ནས་བྱིན་གྱིས་བརླབས། །བཅོམ་ལྡན་ཡེ་ཤེས་དཀྱིལ་འཁོར་ལྷ་ལ་འབུལ། །ཞི་བའི་ཕྲིན་ལས་བསྒྲབ་ཕྱིར་
བཞེས་སུ་གསོལ། །བཛྲ་གུ་རུའི་མཐར། ཨོཾ་བཛྲ་ཏི་བ་ལཱ་ཡ་སྭཱ་ཧཱ། ཞེས་དང་འདོད་གསོལ་གོང་སྨོས་ཉིད་སྦྱར་བས་ལན་གྲངས་བརྒྱའམ་ཉེར་གཅིག་སོགས་ཕུལ། འདིར་རྒྱས་པར་སྤྲོ་ན་ལྷ་སྔགས་རྫས་སྔགས་འདོད་གསོ
གསུམ་ཀ་སྦྲེལ་བ་དང༌། འབྲིང་པོ་ལྷ་སྔགས་རྫས་སྔགས་སྦྲེལ། འདོད་གསོལ་ཚར་བདུན་ནམ་ཉེར་གཅིག་ལ་སོགས་པའི་བར་མཚམས་སུ་ལན་རེ་གདགས་པ་དང༌། བསྡུ་ན་ཐོག་མར་ལྷ་སྔགས་ལན་གཅིག རྫས་སྔགས་ལ་གྲངས་
བཟུང་༑ རྫོགས་པའི་མཐར་སྤེལ་ཚིག་ལན་གཅིག་སྦྱོར་བ་སྟེ་ཇི་ལྟར་ལྕོགས་པ་བྱའོ། །དེ་ནས་མར་ཁུ་ནས་སྲན་མའི་བར་གོང་སྨོས་མེ་ལྷའི་སྐབས་ལྟར་དང༌། སྲེག་རྫས་གཞན་ཅི་འབྱོར་བ་དག་བཛྲ་གུ་རུའི་མཐར་འབྲུ་གསུམ་དང་སྤེལ་ཚིག་སྦྱར་བས་

R༄༅། །འབུལ། བསྙེན་སྒྲུབ་ཀྱི ཁ་སྐོང་ལའང་ཏིལ་གཙོ་བོར་གྱུར་པའི་རྫས་སྤུང་ལྷ་སྔགས་དང་འབྲུ་གསུམ་ཁོ་ནས་འབུལ་ཞིང་མཚམས་མཚམས་སུ་ལྷག་ཆད་ཀྱི་ཉེས་པ་ཞི་བའི་འདོད་གསོལ་སྦྱར་རོ། །དེ་ནས་སྨན་རཀ་
གཏོར་གསུམ་ཁྱད་པར་དུ་འབུལ་བ་ནི། ཧཱུྃ། སྟོང་གསུམ་འདི་འམ་གཞན་དག་ན། །བདུད་རྩི་རྩ་བརྒྱད་སྟོང་སྦྱར་དང་། །རཀྟ་དམར་མཆོད་ཨཉྙཾ་དང༌། །བདུན་ལྡན་མཆོག་གི་གཏོར་མ་རྣམས།
བཅོམ་ལྡན་ཡེ་ཤེས་ལྷ་ལ་འབུལ། །ཕྲིན་ལས་བསྒྲབ་ཕྱིར་བཞེས་སུ་གསོལ། །པཉྩ་ཨ་མྲྀ་ཏ་རཀྟ་བ་ལིཾ་ཏ་ཁ་རཾ་ཁཱ་ཧི། ཚོགས་རྫས་སོགས་ཕུལ། ཧཱུཾ། སྟོང་གསུམ་འདི་འམ་གཞན་དག་ན།
འདོད་ཡོན་མཆོག་གི་ལོངས་སྤྱོད་དང་། །ཚོགས་མཆོད་བདུད་རྩིའི་རྒྱ་མཚོ་འདི། །བཅོམ་ལྡན་ཡེ་ཤེས་ལྷ་ལ་འབུལ། །ཕྲིན་ལས་འགྲུབ་ཕྱིར་བཞེས་སུ་གསོལ། །ག་ཎ་ཙཀྲ་པཱུ་ཛ་ཁཱ་ཧི། འདི་
རྣམས་ལའང་གྲངས་གསོག་ན་སྙིང་པོའི་མཐར་མཆོད་སྔགས་སྦྱར་བ་བདུན་སོགས་ཕུལ། བསྟོད་པ་ནི། ཧྲཱིཿ རྒྱལ་བ་ཐམས་ཅད་ཡེ་ཤེས་ཀློང་སོགས་བརྗོད། དེ་ནས་ཕྲིན་ལས་གསོལ་ཞིང་ལས་སྦྱོར་གྱི་དམིགས་བཟླས་བྱ་བ་
༈ ནི༑ ཡུངས་ཀར་ཐབ་ཏུ་གཏོར་ལ། ཧོཿ བཅོམ་ལྡན་ཐུགས་རྗེ་དང་ལྡན་པ་ཁྱེད་ལ་ཕྲིན་ལས་སུ་གསོལ་བ་ནི། སོགས་མེ་ལྷའི་སྐབས་ལྟར་བརྗོད། མདུན་བསྐྱེད་ཐུགས་ཀར་ཟླ་བ་ལ་གནས་པའི་ཐུགས་སྲོག་327

སྔགས་ཕྲེང་དང་བཅས་པ། བདག་གི་ཐུགས་ཀའི་འོད་ཟེར་གྱིས་བསྐུལ་བས་འོད་ཟེར་དཀར་པོ་ཟླ་བ་ལྟ་བུས་སྣོད་བཅུད་ཐམས་ཅད་ཁྱབ། སྡིག་སྒྲིབ་ཉེས་ལྟུང་འཇིགས་པ་བརྒྱད་སོགས་མི་མཐུན་
ཞཱི པའི་ཕྱོགས་ཐམས་ཅད་ཞི་བར་གྱུར། ཅེས་མོས་ལ་སྙིང་པོ་ཞི་བའི་ཤམ་བུ་ཅན་བརྒྱ་རྩ་སོགས་དང༌། འདོད་གསོལ་བདུན་ནམ་ཉེར་གཅིག་སོགས་བརྗོད། སྐབས་འདིར་ཞི་བ་ལ་དཀར་པོ་སོགས་སྲུང་སྐུད་ལས་སོ་སོའི་ཁ་དོག་དང་མཐུན་
པ་ལ་རྡོ་རྗེའི་མདུད་པ་བྱས་ནས་བསང་ཆུས་བྲན་ཞིང་མེ་ཐབ་ཀྱི་མེ་ལྕེ་དང་དུ་བ་ལ་བདུག་ནས་ལུས་ལ་གདགས་པས་སྲུང་བའི་མཆོག་ཏུ་འགྱུར་པར་གསུངས་སོ། །སྐབས་འདིར་དྲག་སེང་གཉིས་ལ་སྦྱིན་སྲེག་སོ་སོར་འབུལ་བའི་ཕྱག་སྲོལ་ཡང་འདུག་
པ༑ སྤྱིར་དེ་གཉིས་གུ་རུ་ཞི་བའི་རྣམ་འགྱུར་ཡིན་པས་དེ་ལ་མ་འདུས་པ་མེད་ཅིང་། ཁྱད་པར་ཞི་རྒྱས་དབང་གསུམ་ལ་ལོགས་སུ་དགོས་པའི་ངེས་པ་མེད། དྲག་པོ་ལ་ཁྱད་པར་དུ་གལ་ཆེ་བས་རྣམ་དབྱེ་ཕྱེད་དགོས་པར་སྣང་ཡང༌། བསྙེན་གྲུབ་ཁ་
སྐོང་སོ་སོའི་སྔགས་ཀྱིས་མ་ཕུལ་ན་ཡིད་མི་ཚིམ་པ་སོགས་ཟུར་དུ་བྱ་བར་སྤྲོ་ན་གོང་གི་བཟླས་པའི་རྗེས་སུ། པདྨ་འོད་འབར་སྐད་ཅིག་ལ་གནས་འགྱུར་ཏེ་གུ་རུ་དྲག་པོ་ཞི་བའི་ཉམས་ཅན་འོད་ཟེར་དཀར་པོའི་ཕྲེང་བ་མཁའ་
ཁྱབ་ཏུ་འཕྲོ་བའི་གནས་གསུམ་འབྲུ་གསུམ་གྱིས་མཚན་པ་ལས་འོད་འཕྲོས། ཡེ་ཤེས་པ་སྤྱན་དྲངས་ཏེ་གཉིས་སུ་མེད་པར་འགྱུར། ཧཱུཾ༔ ཆོས་སྐུ་ཞི་བའི་སོགས་ནས་མཆོད་པ་ཡན་ཆད་དང་། དེ་ནས་

༄༅། །དགང་བླུགས་མན་ཆད་ཞི་བ་ལྟར་ལ་སྔགས་ཨརྩིགཤམ་མེད་སྦྱར། བསྟོད་པ། ཧཱུཾ༔ བདེ་ཆེན་རང་པཞིན་བརྗོདཔ་ལས་གཞན་འདྲ། །དེས་འགྲེས་ཏེ་དྲག་པོའི་བཟླས་པ་ཞི་ཤམ་འདོད་གསོལ་བཅས་
གྲུབ་པ་དང༌། གུ་རུ་དྲག་པོ་སྐད་ཅིག་ལ་གནས་འགྱུར་ཏེ་མཁའ་འགྲོ་སེངྒེའི་གདོང་ཅན་ཞི་བའི་ཉམས་ལྡན་འོད་ཟེར་དཀར་པོ་སོགས་གོང་ལྟར་ལ། ཧཱུཾ་བྷྱོཿ༔ མ་སྐྱེས་རྫོགས་པ་སོགས་མཆོད་པའི་བར་
དང་༑ དེ་ནས་དགང་བླུགས་སོགས་དང་སྔགས་ཡིག་འབྲུ་བཅུ་བཞི་པ། བསྟོད་པ། དཔལ་ལྡན་རྡོ་རྗེ་ལྷ་མོ་སོགས། བཟླས་པ་ཤམ་བུ་འདོད་གསོལ་ཡན་བྱས་ལ། སྐད་ཅིག་གིས་པདྨ་འོད་འབར་གྱི་སྐུར་གྱུར་པར་མོས་
ལ༑ རྗེས་གཏང་རག་ནི། གོང་སྨོས་ལྟར་དགང་བླུགས་ལན་གསུམ་ཕུལ། ༀ་་ཨཱཿ ཧཱུྃ༔ མཆོད་འོས་ཕྱི་ནང་སོགས་གློ ཀ་གཅིག་དང་སྔགས་རྣམས་ཀྱིས་མཆོད། ཧྲཱིཿ རྒྱལ་བ་ཐམས་ཅད་སོགས་བློ་ཀ་གཅིག་གིས་བསྟོད་
༢
ལ༑ ཨེ་མ་ཧོཿ བདག་གཞན་བླ་མེད་སྲེག་བླུག་ཆོ་ག་འདིས། །སྡིག་སྒྲིབ་ཉམས་ཆག་སོགས་དང་། · བཅོམ་ལྡན་མེ་ལྷའི་རྒྱལ་པོ་དང་ཡི་དམ་དཀྱིལ་འཁོར་ལྷ་ཚོགས་འཁོར་དང་བཅས་པ་ཐམས་ཅད་
༈ ཀྱིས༑ བདག་ཅག་ཡོན་མཆོད་རྣམས་ལ་མཆོག་དང་ཐུན་མོང་གི་དངོས་གྲུབ་ཐོགས་པ་མེད་པར་སྩོལ་བར་མཛད་དུ་གསོལ། ཨཾ་གུ་རུ་དེ་བ་ཌཱ་ཀི་ནཱི་སརྦ་སིདྡྷི་ཕ་ལ་པུཤྩི་ཀུ་རུ་ཧོཿ ཞེས་པས་བདུད་རྩི་329

མྱང་ཞིང་ཚོགས་ལ་རོལ། ཚོགས་དང་བསྲེག་རྫས་རྣམས་ཀྱི་ལྷག་མ་ཕྲན་བུ་གུད་དུ་འཇོག དེ་ནས་བཟོད་གསོལ་ནི། ཧོཿ དགོངས་སུ་གསོལ་ལོ། །བདག་ཅག་གིས་སྐ་གསུང་ཐུགས་རྩ་བ་དང་ཡན་ལག་གི་དམ་
ཚིག་ཉམས་ཆག་དང༌། ཆོ་ག་ལྷག་ཆད་ནོར་འཁྲུལ་ལ་སོགས་པའི་ཉེས་པ་ཅི་བགྱིས་པ་ཐམས་ཅད་མཐོལ་ཞིང་བཤགས་སོ། །ཚེ་འདིའི་འགལ་རྐྱེན་དུ་མི་འགྱུར་བ་དང༌། ཕྱི་མ་བྱང་ཆུབ་ཐོབ་པ་
ལ་བར་ཆོད་མི་འགྱུར་བར་མྱུར་དུ་སངས་རྒྱས་ཐོབ་པར་བྱིན་གྱིས་བརླབ་པར་མཛད་དུ་གསོལ། །ཞེས་དང་ཡིག་བརྒྱ་བརྗོད། ༀ། ཁྱེད་ཀྱིས་སེམས་ཅན་སོགས་ཀྱིས་ཡེ་ཤེས་པ་གཤེགས། སྔར་ཚོམ་བུ་སྤྱན་
འདྲེན་བྱེད་ན་སྐབས་འདིར་རྟེན་ནམ་དཀྱིལ་འཁོར་ལ་གཤེགས་པར་མོས་ཏེ་སླར་སྤྱན་དྲངས། དམ་ཚིག་པ་བདག་ཉིད་ལ་ཐིམ་པར་གྱུར་པར་མོས། སླར་འཇིག་རྟེན་པའི་གཏང་རག་འབུལ་བ་ནི། བུད་ཤིང་བསྣན། བླུགས་གཟར་གྱིས་མར་ཁུ་དང་
ཛྭ་ལའི་སྔགས་ཀྱིས་མེ་གསོ་ཞིང་། སླར་ཡང་མེ་ལྷ་ཆ་བྱད་ཡོངས་སུ་རྫོགས་པ་སྐད་ཅིག་གིས་གསལ་བར་གྱུར་པ་ལ་དགང་བླུགས་དང་སྲེག་རྫས་སྔར་ལྟརཕུལ། གཏོརམ་ཨགྣིའི་མཐར་ཨ་ཀཱ་རོ་བཏགས་པས་ཕུལ། ཨཾ་ཨགྣི་དེ་བ་ཏཱ་ཡེ་
ཨཉྙཾ་ནས་ཤཔྟའི་བར་གྱིས་མཆོད། མེ་དེ་བསྲེག་བྱ་སོགས་ཀྱིས་བསྟོད་ཅིང་ཕྲིན་ལས་བཅོལ། ཨོཾ་ཨཱཿ ཧཱུྃ༔ ལྷག་ལ་དབང་བ་སོགས་ལས་བྱང་ལྟར་ལ། སྲེག་བླུགས་རྫས་དང་ཚོགས་ལྷག་བཞེས༔ ཞེས་བསྒྱུར་

།བས་ལྷག་མ་ཕྱི་རོལ་དུ་དོར། ཡིག་བརྒྱ་བཟླ་ཞིང་། མ་རྙེད་ཡོངས་སུ་སོགས་ཀྱིས་ནོངས་པ་བཤགས། ཧཱུཾ། ཕྲིན་ལས་ཐོགས་མེད་མངའ་མཛད་པའི། །དྲང་སྲོང་འཁོར་བཅས་༄༅།
དཀོན་
ཁྱོད་ལ་བསྟོད། །རང་བཞིན་གནས་སུ་ད་གཤེགས་ལ། །ཕྱོགས་འདིར་དགེ་ཞིང་ཤིས་པར་མཛོད། །ཨགྣི་དེ་བ་གཙྪ། ཞེས་སྤྱན་འདྲེན་པའི་ཕྱག་རྒྱ་ཕྱིར་བསྐྱེད་ལ། མེ་ལྷ་ཡེ་ཤེས་པ་རང་གནས་སུ་
གཤེགས༑ དམ་ཚིག་པ་རང་གི་སྙིང་གར་ཐིམ་པར་མོས། དེ་ནས་རྗེས་ཀྱི་བྱ་བ་ནི། ལས་བྱང་གི་ཆད་བརྟན་ནས་བསྡུ་ལྡང་གི་བར་ཚང་བར་བྱ། ལོང་ཁོམ་ཡོད་ན་མེ་མ་ཤི་བར་དུ་བཞག ལོང་མེད་ན་ཆུ་གཙང་མ་དང་འོ་མ་སོགས་ཀྱིས་བཏུལ་d'f
Hd
ཞིང་ཨ་ཀཱ་རོ་བརྗོད། ཐལ་བ་ཆུ་ཀླུང་ཆེན་པོར་དོར་རོ། །དེ་ལྟ་བུའི་ཆོ་ག་དེ་ཉིད་གཞིར་བཞག་པ་ལ་རྒྱས་པའི་སྦྱིན་སྲེག་ནི། ཐབ་སྟེགས་གཞི་སེར་པོ། ཐབ་ཁུང་དང་མཆུ་དང་ཁ་ཁྱེར་བཅས་གྲུ་བཞི། དབུས་སུ་འཁོར་ལོ་རྩིབས་བརྒྱད་རིན་པོ་£I
ཆེས་མཚན་ཅིང་ཁ་ཁྱེར་ལ་རིན་པོ་ཆེའི་ཕྲེང་བས་བསྐོར་བ། འདིས་མཚོན། ཞི་བ་ལ་ཁ་དོག་དཀར་པོ་གོང་སྨོས་ཐམས་ཅད་ལ་སེར་པོ་དང༌། དབྱིབས་ཟླུམ་པོ་གོང་སྨོས་ཐམས་ཅད་གྲུ་བཞིར་བསྒྱུར། མཆོད་རྫས་ཀྱི་གཏོར་མ་མངར་གསུམ་དང་
སྦྱིན་
སྲེགྲེལ མར་ཁུས་བརྫིས་པའི་གྲུ་བཞི། ཡམ་ཤིང་ཁམ་བུ་ཤུག་པ་སོགས་འབྲས་བུ་ཅན་གྱི་ཤིང་སོར་བཅུ་གཉིས་པ་ལོ་འདབ་དང་བཅས་པ་ཞུན་མར་དང་མངར་གསུམ་གྱིས་བྱུགས་པ། ཟས་མཆོག་འབྲས་གྲོའི་ཆན་ལ་མར་ཁུ་དང་སྦྲང་རྩི་བཏབ་པ་

དང་༑ གཞན་ཡང་ཟས་སྣ་ཤིང་ཏོག་སོགས་གང་འཛོམ་སྣོད་གཅིག་ཏུ་སྦྱར་བ་རྣམས་ཁྱད་པར་རོ། །སློབ་དཔོན་ཆས་རྒྱན་སེར་པོ་བརྗིད་པའི་གདན་ལ་བཟང་པོའི་འདུག་སྟངས་ཀྱིས་ཁ་བྱང་དུ་ཕྱོགས་ནས་ཚིམ་པའི་བསམ་པས་འཁོད། དངོས་གཞིའི་
ཆོ་གའི་བདག་བསྐྱེད་བཟླས་པའི་སྐབས་རྒྱས་པའི་ལས་སྒྲུབ་ཁོ་ན་སྦྱར། མེ་ཐབ་ཀྱི་བྱང་ནས་སྦར་ལ་སྔགས་ཞི་བ་ལྟར་དང་། ཧཱུཾ། བྱང་གི་ཕྱོགས་ནས་མེ་སྦར་མ། །སྐུ་མདོག་སེར་མོ་རྒྱས་པའི་རིགས། །གནོད་སྦྱིན་
ཡུལ་ནས་མེ་ལོངས་ལ། །རྒྱས་པའི་མེ་རུ་སྦར་བར་མཛོད། །བྱང་ཤར་ནས་རླུང་གཡབ་ལ། །ཧཱུཾ། བྱང་ཤར་མཚམས་ནས་ཤིང་ཐུན་མ། །དབང་ལྡན་ཕྱོགས་ནས་ཤིང་ཐུས་ལ། །རླུང་གཡབ་
མ་ཡིས་རླུང་གཡོབ་ཅིག །རྒྱས་པའི་ཕྲིན་ལས་འགྲུབ་པར་མཛོད། །ཅེས་བསྒྱུར། །ཐབ་བསྐྱེད་སྐབས། ཨ་ལས་བྱུང་བའི་རྒྱས་པའི་ཐབ་ཁུང་ནི། །གྲུབ་བཞི་སེར་པོ་མེ་ལྕེ་རིན་ཆེན་འབར། །
དབུས་སུ་སོགས། །སྐུ་མདོག་སེར་པོ་འཛུམ་ཞིང་སྒེག་པའི་ཉམས། །ཞེས་བསྒྱུར། ཡམ་ཤིང་ལ། ཧཱུཾ། རྒྱས་པའི་ཡམ་ཤིང་འབྲས་བུ་ཅན་རྣམས་ལ། །དེ་དང་མཐུན་པའི་རྫས་བྱུགས་བྱིན་
བརླབས་ཏེ། །བཅོམ་ལྡན་ཡེ་ཤེས་མེ་ལྷའི་ཚོགས་ལ་འབུལ། །རྒྱས་པའི་ཕྲིན་ལས་བསྒྲུབ་ཕྱིར་བཞེས་སུ་གསོལ། ། ཨཾ་ཨགྣི་དེ་བ་ཏཱ་ཡེ་ཚེ་བསོད་དཔལ་འབྱོར་ལོངས་སྤྱོད་ཐམས་ཅད་པུཙྪི་ཀུ་

༄༅། །རུ་སྭཱ་ཧཱ། ཞེས་དང༌། སྲེག་རྫས་ཀྱི་སྤེལ་ཚིག་ཐམས་ཅད་འདི་ལྟར་སྦྱར། དགང་བླུགས་སྐབས། ལག་གཉིས་ཁུ་ཚུར་ལ་མཐེབ་མཛུབ་རྩེ་སྤྲད་པ་རིན་པོ་ཆེའི་ཁུ་ཚུར་གྱིས་བཟུང༌། ཕྲིན་བཅོལ་
སྐབས༑ འབྱོར་དྲུག་རྒྱས་པའི་ཕྲིན་ལས་ཐམས་ཅད་ནི། ཞེས་བསྒྱུར་བ་དང༌། ཧོཿ དྲང་སྲོང་ཆེན་པོ་ཁྱོད་ལ་ཕྲིན་ལས་སུ་གསོལ་བ་ནི། བདག་ཅག་དཔོན་སློབ་རྒྱ་སྦྱོར་ཡོན་བདག་འཁོར་དང་བཅས་པའི་ཚེ་
དང་བསོད་ནམས། དཔལ་དང་འབྱོར་པ། གྲགས་པ་དང་སྙན་པ། སྟོབས་དང་ནུས་པ། གཟི་བརྗིད་དང་ལོངས་སྤྱོད། བུ་ནོར་མངའ་ཐང་། ཏིང་འཛིན་དང་ཉམས་རྟོགས་ལ་སོགས་དགེ་
ལེགས་ཀྱི་ཡོན་ཏན་ཐམས་ཅད་འཕེལ་ཞིང་རྒྱས་པར་མཛང་ང་གསོལ། པུཥྚི་ཀུ་རུ་ཡེ་སྭཱ་ཧཱ། ཞེས་སོགས་སོ། །འདས་པའི་མེ་ལྷའི་བསྐྱེད་ཆོག་སྐབས། སེར་གསལ་མདངས་ལྔ་ཞེས་དང་། དགང་བླུགས་
སྐབས༑ ལྗགས་རིན་པོ་ཆེ་འབར་བའི་རྣམ་པ། ཞེས་དང༌། འདོད་གསོལ། ཚེ་དང་བསོད་ནམས་སྙན་གྲགས་སྟོབས། །སོགས་ཐམས་ཅད་ལ་སྦྱར། གྲངས་གསོག་ན་དུརྻ་སོགས་རྒྱས་བྱེད་ཀྱི་རྫས་རྣམས་གཙོ་བོར་
{na9
༈ འབུལ༑ བསྟོད་པའི་སྐབས། འགྱུར་མེད་སྐུ་མདོག་གསེར་གྱི་ལྷུན་པོ་བཞིན། །སེར་མདངས་རབ་ཏུ་འཚེར་ལ༴ ཞེས་བསྒྱུར། བཟླས་པའི་སྐབས། འོད་ཟེར་སེར་པོ་ཉི་ཟེར་ལྟ་བུས་སྣོད་བཅུད་ཐམས་

ཅད་ལ་ཁྱབ། ཚེ་བསོད་དཔལ་འབྱོར་ཉམས་རྟོགས་ཡོན་ཏན་སོགས་དགེ་ལེགས་ཀྱི་ཕྱོགས་ཐམས་ཅད་རྒྱས་པར་གྱུར། ཅེས་དམིགས་ལ། རྒྱས་པའི་ཤམ་འདོགས་དང་འདོད་གསོལ་བརྗོད། དྲག་སེང་གཉིས་
ལའང་རྒྱས་པའི་ཉམས་ཅན་འོད་ཟེར་སེར་པོ། སོགས་བསྒྱུར། རྗེས་ཐལ་བ་བང་མཛོད་ཕྱུགས་སྦ་ཤིང་སོགས་ལ་འཐོར་རོ། །དབང་གི་སྦྱིན་སྲེག་ཀྱང་ཞི་བ་གཞིར་བཞག་ནས་འགྱུར་སོ་དེ་དང་འདྲ་བས། ཐབ་སྟེགས་གཞི་དམར་པོ། ཐབ་ཁུང་
མཆུ་དང་ཁ་ཁྱེར་ཏེ་རིམ་པ་གསུམ་པོ་ཟླ་གམ། ཐབ་དབུས་པདྨ་དམར་པོ་ལྕགས་ཀྱུས་མཚན་ཅིང་། ཁ་ཁྱེར་ལ་ལྕགས་ཀྱུ་དང་པདྨའི་ཕྲེང་བས་བསྐོར་བ། ཁ་དོག་ཐམས་ཅད་དམར་པོ། དབྱིབས་ཐམས་ཅད་ཟླ་གམ་དུ་བསྒྱུར་ཅིང་། གཏོར་མ་མར་
དང་མངར་གསུམ་གྱིས་བརྫིས་པའི་ཟླ་གམ་དམར་པོ། ཡམ་ཤིང་སེ་བརྡར་འོ་སེ་མཛོ་མོ་ཤིང་སོགས་དམར་ལ་བསྒྱུར་བ་སོར་བརྒྱད་པ་མཚལ་དང་སིནྡྷུ་ར་མངར་གསུམ་གྱིས་བྱུགས་པ། ཟས་མཆོག་ནས་དང་གྲོའི་གླུམ་ལ་སིནྡྷ་ར་མངར་གསུམ་
སོགས་སྦྱར་བ། སློབ་དཔོན་ཆས་རྒྱན་དམར་པོ་མཛེས་པའི་གདན་ལ་པདྨའི་སྐྱིལ་ཀྲུང་གིས་ཁ་ནུབ་ཏུ་ཕྱོགས་ནས་ཆགས་པའི་བསམ་པས་འཁོད། བདག་བསྐྱེད་བཟླས་པའི་མཐར་དབང་གི་སྔགས་ཤམ་དང་འདོད་གསོལ། ཐབ་ཀྱི་ནུབ་ཕྱོགས་ནས་
མེ་སྦར་ལ་སྔགས་བརྗོད་ནས། ཧཱུཾ། ནུབ་ཀྱི་ཕྱོགས་ནས་མེ་སྦར་མ། །སྐུ་མདོག་དམར་མོ་དབང་གི་རིགས། །ཀླུ་དབང་ཡུལ་ནས་མེ་ལོངས་ལ། །དབང་གི་མེ་ནི་སྦར་བར་མཛོད། །ནུབ་བྱང་ནས་✖

། རླུང་གཡབ་ལ། ཧཱུྃ། ནུབ་བྱང་མཚམས་ནས་ཤིང་ཐུན་མ། །རླུང་ལྷའི་ཕྱོགས་ནས་ཤིང་ཐུས་ལ། །རླུང་གཡབ་མ་ཡིས་རླུང་གཡོབ་ཅིག །དབང་གི་ཕྲིན་ལས་༄༅།
འགྲུབ་པར་མཛོད། །ཅེས་བསྒྱུར། ཐབ་བསྐྱེད་སྐབས། ཨེ་ལས་བྱུང་བའི་དབང་གི་ཐབ་ཁུང་ན། །ཟླ་གམ་མེ་ལྕེ་འགུགས་བྱེད་ལྕགས་ཀྱུ་འབར། །ཞེས་པ་དང་། དམ་ཚིག་མེ་ལྷ་དམར་པོ་ཆགས་
པའི་མདངས། །ཞེས་བསྒྱུར། ཡམ་ཤིང་ལ། ཧཱུཾ། དབང་གི་ཡམ་ཤིང་ཙནྡན་རྒྱ་ཤུག་སོགས། །དེ་དང་མཐུན་པའི་རྫས་བྱུག་བྱིན་བརླབས་ཏེ། །བཅོམ་ལྡན་ཡེ་ཤེས་མེ་ལྷའི་ཚོགས་ལ་
འབུལ༑ །དབང་གི་ཕྲིན་ལས་བསྒྲུབ་ཕྱིར་བཞེས་སུ་གསོལ། །ཨོཾ་ཨགྣི་དེ་བ་ཏཱ་ཡེ་ཁམས་གསུམ་སྲིད་པ་གསུམ་གྱི་སྐྱེ་འགྲོ་དང་བརྟན་གཡོའི་བཅུད་དང་ནུས་མཐུ་ཐམས་ཅད་ཝ་ཤཾ་ཀུ་རུ་སྭཱ་
ip ཞེས་དང་སྲེག་རྫས་ཐམས་ཅད་ལ་དེས་འགྲེ། དགང་བླུགས་སྐབས་ཁུ་ཚུར་ལས་སྲིན་ལག་གཉིས་རྩེ་སྤྲད་པ་པདྨའི་ཁུ་ཚུར་གྱིས་བཟུང་། ཕྲིན་བཅོལ་སྐབས། མོས་བཞིས་དབང་སྡུད་ཕྲིན་ལས་ཐམས་ཅད་ནི། ཞེས་བསྒྱུར་ཧཱ།
༗ བ་དང༌། ཧོཿ དྲང་སྲོང་ཆེན་པོ་ཁྱོད་ལ་ཕྲིན་ལས་སུ་གསོལ་བ་ནི། བདག་ཅག་དཔོན་སློབ་རྒྱུ་སྦྱོར་ཡོན་བདག་འཁོར་དང་བཅས་པ་ལ། ཁམས་གསུམ་སྲིད་གསུམ་འཇིག་རྟེན་ཀུན་གྱི་མི་ནོར་
335

ཟས་གསུམ། མོས་པ་རྣམ་བཞིས་ལྷ་འདྲེ་མི་གསུམ་དང༌། དེ་དག་གི་མཐུ་སྟོབས་ལོངས་སྤྱོད་ལ་སོགས་སྣང་སྲིད་འཁོར་འདས་ཀྱི་འདོད་རྒུའི་དངོས་གྲུབ་ཐམས་ཅད་དབང་དུ་འདུ་བར་མཛད་དུ་
གསོལ༑ ཝ་ཤཾ་ཀུ་རུ་ཡེ་སྭཱ་ཧཱ། ཞེས་སོགས་སོ། །འདས་པའི་བསྐྱེད་ཆོག་སྐབས། དམར་གསལ་མདངས་ལྔ༴ ཞེས་དང༌། དགང་བླུགས་སྐབས། ལྗགས་པདྨ་དམར་མོའི་རྣམ་པ། ཞེས
དང༌། འདོད་གསོལ་རྒྱལ་བའི་ཐུགས་རྗེ་བྱིན་རླབས་དང༌། །སོགས་སྦྱར། གྲངས་གསོག་ན་གོང་གསལ་ཟས་མཆོག་སོགས་སྤྱི་གཞུང་དབང་གི་རྫས་གཙོ་བོར་འབུལ། བསྟོད་པའི་སྐབས། འགྱུར་མེད་སྐུ་མདོག་བྱེ་
རུའི་ལྷན་པོ་ལྟར། །དམར་མདངས་རབ་ཏུ་འཆར་ལ༴ ཞེས་བསྒྱུར། བཟླས་པའི་སྐབས། འོད་ཟེར་དམར་པོ་གློག་གི་ཞགས་པ་ལྟ་བུས་སྣོད་བཅུད་ཐམས་ཅད་ལ་ཁྱབ། འཁོར་འདས་ཀྱི་བཅུད་དང་
དྭངས་མ་སྲིད་པ་གསུམ་གྱི་སྐྱེ་འགྲོ་ཐམས་ཅད་མོས་པ་རྣམ་བཞིས་དབང་དུ་འདུས་པར་གྱུར། ཅེས་དམིགས་ལ། དབང་གི་སྔགས་ཤམ་འདོད་གསོལ་བཅས་སྦྱར། དྲག་སེང་གཉིས་ལ་ཆགས་པའི་ཉམས་ཅན་འོད་ཟེར་
དམར་པོའི་ཕྲེང་བ། སོགས་བསྒྱུར། རྗེས་ཐལ་བ་རི་རྩེ་མཐོན་པོར་འཇམ་པའི་རླུང་ལ་བསྐུར་བར་བཤད་དོ། །སྦྱིན་སྲེག་འདི་རྣམས་ཀྱི་སྐབས་ཚེ་སྒྲུབ་གནམ་ལྕགས་རྡོ་རྗེའི་ལས་བཞིའི་བསྲེག་བླུགས་ནས་བཀང་པའི་འཁོར་ལོ་སོ་སོར་བྲིས་ནས་ཐབ་

།ཀྱི་འོག་ཏུ་འཇུག་པ་གྲུབ་ན་ཆེས་ལེགས་སོ། །དེ་དག་གིས་ནི་རྒྱས་དབང་གསུམ་གྱི་སྦྱིན་སྲེག་ཇི་ལྟར་བྱ་བའི་ཚུལ་བསྟན་ཟིན་ཏོ། །མདོ་རྒྱུད་མན་ངག་བཀའ་གཏེར་གཞུང༌། །མང་ཐོས་བློ་གྲོས་སྤྲིན་ཆེན་༄༅།
ལས༑ །ཉེར་མཁོའི་ཡི་གེ་བདུད་རྩིའི་ཆར། །མཐའ་ཡས་ཕབ་པའི་ཟེགས་མའོ། །རྫས་ཆེན་སྲེག་ཟས་ཚོགས་རྫོགས་ནས། །ཨ་ཧཾ་སྲེག་བླུགས་སྟོབས་སུ་གྱུར། །བདེ་སྟོང་འགྱུར་མེད་འོད་གསལ་མེ། །འཁྲུལ་རྟོག་ནགས་ལ་རབ་མཆེད་
།ཅེས་པ་འདིའང་སྒྲུབ་པོ་ཉམས་ལེན་མཁན་སྔ་རྗེས་མང་པོས་བསྐུལ་བ་ལ་བརྟེན། འདུ་གསུམ་པ་པདྨ་གར་གྱི་དབང་ཕྱུག་རྩལ་གྱིས་ཤྲཱི་དེ་བཱི་ཀོ་ཊི་ཙཱ་འདྲ་རིན་ཆེན་བྲག་གི་སྒྲུབ་གནས་སུ་བགྱིས་པ་དགེ་ལེགས་འཕེལ།། །།
338 (B)

BlankPageAs PerOriginalDocument
338(B)

ཨཾ༔ ༔བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་ཆ་ལག་ཐུན་མོང་གི་སྔོན་འགྲོ་ཞེས་བྱ་བ་བཞུགས་སོ།།

ཚ ༔སྔོན་འགྲོ་བཞི་སྦྱོར་ནི༔ དལ་འབྱོར་རྙེད་པར་དཀའ་བ༔ འཆི་བ་མི་རྟག་པ༔ ལས་རྒྱུ་འབྲས༔ འཁོར་བའི་སྡུག་བསྔལ་
རྣམས་བསམ་པ་ཡིན་ཏེ༔ དེ་ལ་ཐོག་མར་དལ་འབྱོར་གྱི་མི་ལུས་རིན་པོ་ཆེ་འདི༔ ཤིན་ཏུ་རྙེད་པར་དཀའ་སྟེ༔ ྋཞི་བ་ལྷའི་ཞལ་ནས༔ དལ་འབྱོར་
འདི་ནི་ཤིན་ཏུ་རྙེད་པར་དཀའ༔ སྐྱེས་བུ་དོན་སྒྲུབ་ཐོབ་པར་གྱུར་པ་ལ༔ གལ་ཏེ་འདི་ལ་ཕན་པ་མ་བསྒྲུབ་ན༔ ཕྱིས་ནས་ཡང་དག་འབྱོར་པ་ག་ལ
འགྱུར༔ ཅེས་གསུངས༔ དེ་ཡང་དལ་བ་བརྒྱད་ནི༔ བསྡད་པ་ལས༔ མི་ཁོམ་བརྒྱད་སྤངས་དེ་ཡིས་དལ་བ་རྟག་ཏུ་རྙེདཿ༔ ཅེས

ཨིཊྛཾ010 ༔གསུངས༔ མདོ་དྲན་པ་ཉེར་བཞག་ལས༔ དམྱལ་བ་ཡི་དྭགས་དུད་འགྲོ་དང་༔ ཀླ་ཀློ་ཚེ་རིང་ལྷ་དང་ནི༔ ལོག་ལྟ་སངས་
རྒྱས་ཀྱིས་སྟོངས་པ༔ ལྐུགས་པ་འདི་དག་མི་ཁོམ་བརྒྱད༔ ཅེས་གསུངས༔ འདི་དག་ཇི་ལྟར་མི་ཁོམ་པ་ཡིན་ཞེ་ན༔ དམྱལ་བ་ནི་རྟག་ཏུ་སྡུག་
བསྔལ་བའི་རང་བཞིན་ཡིན་པའི་ཕྱིར་དང་༔ ཡི་དྭགས་ནི་སེམས་ཚིག་པའི་རང་བཞིན་ཡིན་པའི་ཕྱིར་དང་༔ དུད་འགྲོ་ནི་ཀུན་ཏུ་རྨོངས་པ་ཆེ་བའི་ཕྱིར་341
དང་༔ དེ་དག་གསུམ་ཆར་ཡང་ངོ་ཚ་མེད་པ་དང་༔ ཁྲེལ་མེད་པས་རྒྱུད་མ་རུངས་པར་གྱུར་པའི་ཕྱིར༔ ཆོས་ཉམས་སུ་ལེན་པའི་གོ་སྐབས་མེད་པ་

ཡིན་ནོ༔ ལྷ་ཚེ་རིང་པོ་ཞེས་བྱ་བ་ནི༔ གནས་ཀྱི་བདེ་བ་ལ་ཆགས་ནས་དགེ་བ་ལ་འབད་མི་ཁོམ་པའོ༔ དེ་ལྟར་འགྲོ་བ་རིགས་དྲུག་ལ་དལ་བ་མེད་པར་བཤད་པ་ཡིན་ནོ༔ མི་ཡིན་དུ་ཟིན་
ཀྱང་༔ ཀླ་ཀློ་ནི་སྐྱེ་བུ་དམ་པ་དང་འཕྲད་པར་དཀའ་བའི་ཕྱིར་རོ༔ ལོག་ལྟ་ཅན་ནི༔ དགེ་བ་མཐོ་རིས་དང་ཐར་པའི་རྒྱུར་མ་མཐོང་བའི་ཕྱིར་རོ༔ སངས་རྒྱས་ཀྱིས་སྟོངས་པའི་འཇིག་རྟེན་དུ་
སྐྱེས་པ་ནི༔ བྱ་བ་དང་བྱ་བ་མ་ཡིན་པ་སྟོན་པ་མེད་པའི་ཕྱིར་རོ༔ ལྐུགས་པ་ནི་ལེགས་པར་བཤད་པ་དང་ཉེས་པར་བཤད་པའི་ཆོས་རང་ཉིད་ཀྱིས་ཤེས་པར་མི་ནུས་པའི་ཕྱིར་རོ༔ དེ་ལྟར་བརྒྱད་
པོ་དེ་དག་དང་བྲལ་བ་ནི༔ དལ་བ་ཕུན་སུམ་ཚོགས་པ་ཞེས་བྱའོ༔ འབྱོར་པ་ནི་རང་གི་འབྱོར་པ་ལྔ༔ གཞན་གྱི་འབྱོར་པ་ལྔ་སྟེ་བཅུའོ༔ དེ་ལ་རང་གི་འབྱོར་པ་ལྔ་ནི༔ ཇི་སྐད་དུ༔ མི་
ཉིད་དབུས་སྐྱེས་དབང་པོ་ཚང་༔ ལས་མཐའ་མ་ལོག་གནས་ལ་དད༔ ཅེས་པ་རྣམས་སོ༔ དེ་ལ་མི་ཉིད་ནི༔ མི་རྣམས་དང་སྐལ་བ་མཉམ་པ༔ སྐྱེས་པ་དང་བུད་མེད་ཀྱི་དབང་པོ་དང་ལྡན་
པའོ༔ ཡུལ་དབུས་སུ་སྐྱེས་པ་ནི༔ སྐྱེས་བུ་དམ་པ་རྣམས་ལ་བསྟེན་དུ་ཡོད་པའི་སར་སྐྱེས་པའོ༔ དབང་པོ་ཚང་བ་ནི༔ གླེན་པ་དང་ལྐུགས་པ་མ་ཡིན་པ་སྟེ༔ དགེ་བའི་ཆོས་སྒྲུབ་པའི་་

ཨolo ༔སྐལ་བ་ཡོད་པའོ༔ གནས་ལ་དད་པ་ནི༔ སྟོན་པས་གསུངས་པའི་དམ་པའི་ཆོས་འདུལ་བ་དཀར་པོའི་ཆོས་ཐམས་ཅད་ཀྱི་གནས་སུ་གྱུར་པ་ལ་དད་པའོ༔ ལས་ཀྱི་
མཐའ་མ་ལོག་པ་ནི༔ ཚེ་འདི་ལ་མཚམས་མེད་པའི་ལས་མ་བྱས་པའོ༔ གཞན་གྱི་འབྱོར་པ་ལྔ་ནི༔ སངས་རྒྱས་འཇིག་རྟེན་དུ་བྱོན་པ་དང་༔ དམ་པའི་ཆོས་བསྟན་པ་དང་༔ ཆོས་བསྟན་
པ་རྣམས་གནས་པ་དང་༔ ཆོས་གནས་པ་རྣམས་ཀྱི་རྗེས་སུ་འཇུག་པ་དང་༔ གཞན་གྱི་ཕྱིར་སྙིང་བརྩེ་བར་བྱེད་པ་ཡོད་པའོ༔ དེ་ལྟར་རང་གཞན་གཉིས་ཀྱི་བཅུ་པོ་དེ་དག་དང་ལྡན་པ་ནི་འབྱོར་པ་
ཕུན་སུམ་ཚོགས་པ་དང་ལྡན་པ་ཞེས་བྱའོ༔ དེ་ལྟར་དལ་འབྱོར་རྣམ་གཉིས་འཛོམས་པ་དེ་མི་ལུས་རིན་པོ་ཆེ་ཡིན་ནོ༔ ཅིའི་ཕྱིར་དེ་ལ་རིན་པོ་ཆེ་ཞེས་བྱ་ཞེ་ན༔ ཡིད་བཞིན་ནོར་བུ་རིན་པོ་ཆེ་དང་
ཆོས་མཐུན་པ་སྟེ༔ རྙེད་པར་དཀའ་བས་ན་རིན་པོ་ཆེ་ཞེས་བྱ༔ ཕན་འདོགས་ཆེ་བས་ན་རིན་པོ་ཆེ་ཞེས་བྱའོ༔ དེ་ལ་རྙེད་པར་དཀའ་བ་ནི༔ བྱང་ཆུབ་སེམས་དཔའི་སྡེ་སྣོད་ལས༔ མིར་
གྱུར་བ་ནི་དཀའ་བ་སྟེ༔ མི་སྲོག་ཐོབ་པའང་དཀའ་བ་ཡིན༔ དམ་པའི་ཆོས་ཐོབ་དཀའ་བ་སྟེ༔ སངས་རྒྱས་འབྱུང་བའང་དཀའ་བ་ཡིན༔ ཅེས་གསུངས༔ དཔེ་ཇི་ལྟར་རྙེད་པར་དཀའ་

ན༔ སྤྱོད་འཇུག་ལས༔ དེ་ཉིད་ཕྱིར་ན་བཅོམ་ལྡན་གྱིས༔ རྒྱ་མཚོ་ཆེར་གཡེང་གཉའ་ཤིང་གི༔ བུ་གར་རུ་སྦལ་མགྲིན་ཆུད་ལྟར༔ མི་ཉིད་ཤིན་ཏུ་ཐོབ་དཀའ་གསུངས༔ ཞེས་པ་ལྟར་
གང་ཟག་ནི༔ ངན་སོང་གསུམ་དུ་སྐྱེས་པ་རྣམས་ཀྱིས་རྙེད་པར་དཀའ་བ་ཡིན་ནོ༔ ཕན་འདོགས་ཆེ་བ་ནི༔ སློབ་དཔོན་ཙནྡྲ་གོ་མིའི་ཞལ་ནས༔ གང་ཞིག་ཐོབ་ན་སྐྱེ་བའི་རྒྱ་མཚོ་
མཐར་འབྱིན་ཞིང་༔ བྱང་ཆུབ་མཆོག་གི་ས་བོན་དགེ་བའང་འདེབས་བྱེད་ལ༔ ཡིད་བཞིན་ནོར་བུ་བས་ཀྱང་ཡོན་ཏན་ཆེས་ལྷག་པའི༔ མི་ཉིད་དེ་ནི་སུ་ཞིག་འབྲས་བུ་མེད་པར་བྱེད༔ བདེ་
གཤེགས་ལམ་བརྟེན་འགྲོ་བ་འདྲེན་པར་ཆས་གྱུར་ཅིང་༔ སེམས་ཀྱི་སྟོབས་ཆེན་མི་ཡིས་རྙེད་པ་གང་ཡིན་པའི༔ ལམ་དེ་ལྷ་དང་ཀླུ་ཡིས་མི་རྙེད་ལྷ་མིན་དང་༔ མཁའ་ལྡིང་ཤ་ཟ་མིའམ་ཅི་དང་
ལྟོ་འཕྱེས་མིན༔ ཞེས་གསུངས་པ༔ དལ་འབྱོར་གྱི་མི་ལུས་འདིས༔ མི་དགེ་བ་སྤང་ནུས་པ༔ དགེ་བ་སྒྲུབ་ནུས་པ༔ འཁོར་བའི་རྒྱ་མཚོ་ལས་བརྒལ་ནུས་པ༔ བྱང་ཆུབ་ཀྱི་ལམ་
བགྲོད་ནུས་པ༔ རྫོགས་པའི་སངས་རྒྱས་ཐོབ་ནུས་པ་ཡིན་ནོ༔ ཞི་བ་ལྷས༔ མི་ཡི་གྲུ་ལ་བརྟེན་ནས་ནི༔ སྡུག་བསྔལ་ཆུ་བོ་ཆེ་ལས་སྒྲོལ༔ ཅེས་གསུངས་པས༔ དལ་འབྱོར་ཐོབ་པ་

༔དོན་དང་ལྡན་པ་ཞིག་བྱེད་དགོས་ཏེ༔ དེ་ཉིད་ལས༔ གྲུ་འདི་ཕྱིས་ནས་རྙེད་དཀའ་བས༔ རྨོངས་པ་དུས་སུ་གཉིད་མ་ལོག༔ ཅེས་པ་དང་༔ འདི་འདྲའི་དལ་བ་
རྙེད་ནས་ནི༔ བདག་གིས་དགེ་གོམས་མ་བྱས་ན༔ འདི་ལས་བསླུས་པ་གཞན་མེད་དེ༔ འདི་ལས་རྨོངས་པའང་གཞན་མེད་དོ༔ ཞེས་པ་དང་༔ མདོ་ལས༔ ཤིན་ཏུ་རྙེད་དཀའི་དལ་
འབྱོར་ཐོབ་དུས་འདིར༔ གཏན་གྱི་བདེ་བ་སྒྲུབ་ལ་མི་སྒྲིམ་པར༔ སྙོམ་ལས་དོན་མེད་བྱ་བས་གཡེང་བྱེད་ན༔ དེ་ནི་སྐྱེས་བུ་སྙིང་ཡོད་ཇི་ལྟར་ཡིན༔ དུས་འདིར་འབད་ན་གཏན་གྱི་བདེ་ཐོབ་
ཅིང་༔ མ་འབད་སྡུག་བསྔལ་འཁོར་བའི་རྒྱ་མཚོར་འཁྱམས༔ གཏན་གྱི་བདེ་སྡུག་གདམ་དུ་ཡོད་དུས་འདིར༔ མི་ཉིད་ཡིན་ན་དུས་འདིར་འབད་པར་རིགས༔ ཞེས་གསུངས༔ དེ་ལྟར་
རྙེད་པར་དཀའ་ཞིང་ཕན་འདོགས་ཆེ་ཡང་༔ འཇིག་པར་ཤིན་ཏུ་སླ་སྟེ༔ ཚེ་སྲོག་ལ་གསོས་འདེབས་མཁན་ནི་མེད༔ འཆི་བའི་རྐྱེན་ནི་མང་༔ དུས་སྐད་ཅིག་མ་ནི་མི་སྡོད་པའི་ཕྱིར་རོ༔
༈ ལྟར་ཡང་སྤྱོད་འཇུག་ལས༔ དེ་རིང་ཁོ་ན་མི་འཆི་ཞེས༔ བདེ་བར་སྡོད་པ་རིགས་མ་ཡིན༔ བདག་ནི་མེད་པར་འགྱུར་བའི་དུས༔ དེ་ནི་གདོན་མི་ཟ་བར་འབྱུང་༔ ཞེས་གསུངས༔

ཡང་སྤྱིར་འདུས་བྱས་ཐམས་ཅད་མི་རྟག་པ་ཡིན་ཏེ༔ སངས་རྒྱས་ཀྱི་ཞལ་ནས་དགེ་སློང་དག་འདུས་བྱས་ཐམས་ཅད་མི་རྟག་པའོ༔ ཇི་ལྟར་མི་རྟག་པ་ནི༔ ཆེད་དུ་བརྗོད་པའི་ཚོམས་
ལས༔ བསགས་པ་ཀུན་གྱི་མཐའ་འཛད་ཅིང་༔ བསླང་བའི་མཐའ་མ་འགྱེལ་བར་འགྱུར༔ འཕྲད་པའི་ཐ་མ་འབྲལ་བ་སྟེ༔ གསོན་པའི་ཐ་མ་འཆི་བར་འགྱུར༔ ཅེས་གསུངས་སོ༔ དེ་
ཡང་ཕྱི་སྣོད་ཀྱི་འཇིག་རྟེན་འདི་ཡང་མི་རྟག་སྟེ༔ ཆགས་འཇིག་སྣ་ཚོགས་བྱེད༔ ནམ་ཟླ་དུས་བཞིར་འགྱུར་ཞིང་གནས་སྐབས་མི་གཅིག་པར་འགྲོ༔ ཉི་ཟླ་འཆར་ནུབ་སོགས་སྐད་ཅིག་ཀྱང་མི་
རྟག༔ ནང་བཅུད་ཀྱི་སེམས་ཅན་རྣམས་ཀྱང་མི་རྟག་སྟེ༔ འཕགས་པ་རྒྱ་ཆེར་རོལ་པ་ལས༔ སྲིད་གསུམ་མི་རྟག་སྟོན་ཀའི་སྤྲིན་དང་འདྲ༔ འགྲོ་བའི་སྐྱེ་འཆི་གར་ལ་ལྟ་དང་
མཚུངས༔ ཞེས་གསུངས༔ དེ་ཡང་འཇིག་རྟེན་འདིར་ཡུན་རིང་པོར་མི་སྡོད༔ ནམ་ཀྱང་འཆི་དགོས་ཤིང་༔ མི་འཆི་བའི་རྐྱེན་དུ་གྱུར་པ་ནི་གང་ཡང་མེད༔ ཁ་ཟས་ལ་སོགས་པ་མི་འཆི་
བའི་རྐྱེན་ཡིན་ཡང་བརྣངས་ཏེ་འཆི་བ་ཡོད༔ རྫས་དང་ཡོ་བྱད་ལ་སོགས་པ་རང་འཚོ་བར་བྱེད་པའི་མཐུན་རྐྱེན་ཡིན་ཡང་༔ དེ་སྒྲུབ་པའི་ཐོབ་ཤ་ལ་འཆི་བ་དཔག་ཏུ་མེད་པ་ཡོད༔ ཚེ་མི་སྡོད་པ་

9 ༔ནི༔ ཆུ་བོའི་རྒྱུན་ནམ་སྤོས་རྒྱའི་ཚིགས་པ་དང་འདྲ་སྟེ༔ སྤྱོད་འཇུག་ལས༔ ཉིན་མཚན་སྡོད་པ་ཡོད་མེད་པར༔ ཚེ་འདི་རྟག་ཏུ་གོད་འགྱུར་ཞིང་༔ སྣོན་པ་གུད
དཀོན་
ནས་ཡོད་མེད་ན༔ བདག་ལྟ་འཆི་བར་ཅིས་མི་འགྱུར༔ ཞེས་གསུངས༔ ཤི་བའི་དུས་སུ་ཉེ་འབྲེལ་དང་ནོར་རྫས་དང་ལུས་ལ་སོགས་རྩིས་པོ་ཆེ་རྣམས་དང་འགྲོགས་དབང་མི་ཡོང་སྟེ་མྱུར་དུ་
བྲལ་བ་ཡིན་ནོ༔ སྤྱོད་འཇུག་ལས༔ ཐམས་ཅད་བོར་ཏེ་འཆི་དགོས་པར༔ བདག་གིས་དེ་ལྟར་མ་ཤེས་ནས༔ ཞེས་སོགས་གསུངས་སོ༔ དེ་ཡང་འཆི་སྟེ་ངེས་པར་འཆི༔ ནམ་འཆི་ཆ་
j
མེད༔ དུས་ལ་བབ་པའི་འཆི་བ་ལ༔ ཅིས་ཀྱང་མི་སྟོངས་པར་འཆི་སྟེ༔ རྒན་པ་འཆི་བ་ཡོལ་རྒྱུ་མེད༔ གཞོན་པ་ལ་མ་རན་བྱ་བ་མེད༔ དར་བབ་པ་ལ་འཆི་བས་མི་ཚུགས་བྱ་བ་
མེད༔ ཁམས་ཆེ་ཆུང་དྲག་ཞན་མེད་པར་འཆི་བའི་རྒྱ་ལས་མ་འདས་ཏེ༔ སློབ་དཔོན་དཔའ་བོས༔ ཅི་སྟེ་སངས་རྒྱས་རྣམས་ཀྱི་སྐ༔ མཚན་དང་དཔེ་བྱད་ཀྱིས་བརྒྱན་པའི༔ རྡོ་རྗེའི་སྐུ་
༈ ཡང་མི་རྟག་ན༔ ཆུ་ཤིང་སྙིང་པོ་འདྲ་བ་ཡི༔ ལུས་ཅན་རྣམས་ལ་སྨོས་ཅི་དགོས༔ ཞེས་གསུངས༔ བསགས་པའི་ནོར་གྱིས་ཀྱང་མི་སྟོངས་སྟེ༔ སྤྱོད་འཇུག་ལས༔ རྙེད་པ་མང་པོ་

ཐོབ་གྱུར་ནས༔ ཡུན་རིང་དུས་སུ་བདེ་སྤྱད་ཀྱང་༔ ཆོམ་པོས་འཕྲོག་པ་ཇི་བཞིན་དུ༔ སྒྲེན་མོ་ལག་པ་སྟོང་པར་འགྲོ༔ ཞེས་གསུངས༔ དེ་བས་རང་གི་ལུས་ཀྱིས་ཀྱང་མི་སྟོངས་
སྟེ༔ སྤྱོད་འཇུག་ལས༔ དཀའ་བ་མང་པོས་བསྒྲབས་པ་ཡི༔ ཟས་དང་སྐོམ་གྱིས་བསྐྱངས་པའི་ལུས༔ རང་དང་མི་འགྲོགས་བྱ་ཁྱིས་ཟ༔ ཡང་ན་འབར་བའི་མེ་ཡིས་ཚིག༔ ཡང་ན་ཆུ་
ཡི་ནང་དུ་འབྲུལ༔ ཡང་ན་ས་ཡི་དོང་དུ་སྦ༔ ཞེས་གསུངས་སོ༔ དེ་ལྟར་འཆི་བ་ནམ་ཡོང་ཆ་མེད་དེ༔ མདོ་ལས༔ སང་དང་འཇིག་རྟེན་ཕྱི་མ་གཉིས༔ སྔོན་དུ་གང་འོང་གཏོལ་མེད་
པས༔ སང་གི་ཚིས་ལ་མ་འབད་པར༔ ཕྱི་མའི་དོན་ལ་འབད་པར་རིགས༔ ཞེས་གསུངས༔ ད་ལྟ་ལུས་ནི་སྟོབས་དང་ལྡན༔ བྱད་བཞིན་མདངས་དང་ལྡན་པ༔ ཚོར་བ་ནི་བདེ་བ་དང་
ལྡན་པ༔ འཆི་བ་ཡིད་ཀྱི་དགུ་ལ་མི་བྱེད་པ་ཞིག༔ དེ་རིང་ལྟ་བུ་འཆི་ནད་ཀྱིས་བཏབ་ནས༔ ལུས་ཀྱི་སྟོབས་ཤོར་ནས་ཙོག་པུ་ཡང་མི་ནུས༔ བྱད་ཀྱི་བཀྲག་ཤོར་ཏེ༔ འོམ་པོ་བཀྲག་མེད་
དུ་སོང་༔ ཚོར་བ་སྡུག་བསྔལ་ཏེ་ན་ཚ་ལ་ཚུགས་ཐབས་མེད༔ ཟུག་གཟེར་ལ་ཆོག་པ་མེད༔ སྨན་དང་དཔྱད་ཀྱང་མ་ཟུག༔ ཆོ་ག་དང་རིམ་གྲོས་ཀྱང་མ་ཕན༔ འཆི་བར་ནི་ཤེས༔ བྱ་ལྷ

ཨ༔ ༔ཐབས་ནི་མེད༔ གཉེན་གྱི་མཐའ་མས་ནི་བསྐོར༔ ཟས་ཀྱི་ཐ་མ་ནི་ཟ༔ གཏམ་གྱི་ཐ་མ་ནི་ཟློ༔ དེ་ནས་དབུགས་དེ་ཆད་ནས་དེ་རིང་ཕན་ཆད་ཇི་ལྟར་གཅེས་པས་ཁྱིམ་
དཀོན་
དེར་མེད་དུ་མི་བཏུབ་པ་ཞིག་ཡིན་ཡང་༔ རོ་དེ་ཁྱིམ་དུ་ཞག་མང་དུ་བཞག་མ་འོས་པར༔ མལ་དུ་ཁུར་ཐག་ཤར་གྱིས་བྲེས་ནས་རོ་ཁུར་གྱིས་རོ།ཁུར་ཏེ་ཕྱིར་འདོན༔ ལ་ལས་ནི་རོ་དེ་ལ་འཇུས་
ཤིང་མཆོང་པ་ལྟར་བྱེད༔ ཁ་ཅིག་ནི་ངུ་ཞིང་གོམ་པ་ལྟར་བྱེད༔ ལ་ལ་ནི་འབོག་ཅིང་བརྒྱལ་བ་ལྟར་བྱེད༔ གཞན་ཁ་ཅིག་ན་རེ༔ འདི་ནི་ས་ཡིན༔ འདི་ནི་རྡོ་ཡིན༔ ཁྱོད་དེ་ལྟར་མ་བྱེད་
ཅོལ་ཆུང་བ་སྐད་ཟེར༔ དེ་ཐེམ་པ་ཐལ་གྱིས་བརྒལ་ནས༔ རྣམ་པ་ཐམས་ཅད་དུ་ནང་དུ་མི་ལྡོག་ཅིང་དུར་ཁྲོད་དུ་བསྐྱལ་ནས༔ འབུས་གཞིབ་པའམ༔ ཁྱི་ལྕེ་སྤྱང་ལ་སོགས་པས་ཟོས་པ་ཀེང་
རུས་འཐོར་བ་དང་༔ སྐྲ་རྣམས་ཀྱང་ཕྱོགས་སུ་འཐོར་ཞིང་༔ ཤ་ལ་སོགས་པ་བྱ་རོག་གིས་ཁྱེར་ནས༔ གོག་གེ་གཟེར་བ་མཐོང་བ་དང་༔ ཆེ་གེ་མོ་ཤི་ལོ༔ རོ་གཅིག་འདུག་གོ་ཟེར་ནས་
གཞན་གླེང་བར་འགྱུར་ཏེ༔ མདོ་ལས༔ བདག་ནི་གདོན་མི་ཟ་བར་འཆི་འགྱུར་ཏེ ཤི་ནས་གཞན་གྱིས་གཏམ་དུ་འགྱུར་ཏེ་འོང་༔ ཞེས་གསུངས༔ དེ་ལྟར་ཤི་བས་མི་ཆོག་ལས་རྗེས་སུ་✖

འབྲངས་ཏེ༔ བསགས་པའི་ནོར་རྫས་ཞིང་ཁང་དང་ཆུང་མ་ལ་སོགས་གཞན་གྱིས་ལོངས་སྤྱོད་དོ༔ དེ་ཡི་ཆེད་དུ་བསགས་པའི་སྡིག་པ་མི་དགེ་བ་རང་རང་གི་རྗེས་སུ་འབྲངས་ཏེ༔ རྒྱལ་པོ་ལ་
གདམས་པ་ལས༔ དུས་ཀྱིས་བསྙེན་ཏེ་རྒྱལ་པོ་འགྲོ་གྱུར་ན༔ ལོངས་སྤྱོད་རྫས་དང་ཉེ་དུ་རྗེས་མི་འབྲང་༔ སྐྱེས་བུ་དེ་ནི་གར་གནས་གར་འགྲོ་ཡང་༔ ལས་ནི་གྲིབ་མ་བཞིན་དུ་རྗེས་སུ་
འབྲང་༔ ཞེས་དང་༔ མདོ་ལས༔ ལུས་ནི་འཇིགས་རུང་ཉིད་དུ་འགྱུར་ངེས་ཏེ༔ སེམས་ནི་དབང་མེད་ལས་ཀྱིས་ཁྲིད་པར་བྱེད༔ ཅེས་གསུངས༔ དེ་ཡང་ལས་དཀར་ནག་གི་འབྲས་
བུ་ནམ་ཡང་ཆུད་མི་ཟ་བར་སྨིན་ཏེ༔ ལས་བརྒྱ་པ་ལས༔ ལུས་ཅན་དག་གི་ལས་རྣམས་ནི༔ བསྐལ་པ་བརྒྱར་ཡང་ཆུད་མི་ཟ༔ ཚོགས་ཤིང་དུས་ལ་བབ་པ་ན༔ འབྲས་བུ་ཉིད་དུ་སྨིན་པར་
འགྱུར༔ ཅེས་གསུངས་སོ༔ དེ་ཡང་ལས་འབྲས་ཀྱི་དབྱེ་བ་ནི༔ བསོད་ནམས་མ་ཡིན་པའི་ལས་རྒྱུ་འབྲས༔ བསོད་ནམས་ཀྱི་ལས་འབྲས་དང་༔ མི་གཡོ་བའི་ལས་འབྲས་སོ༔ དང་
པོ་ནི༔ སྤྱིར་མང་ཡང་༔ ལས་ཀྱི་ལམ་བསྡུས་པ་མི་དགེ་བཅུ་སྟེ༔ ལུས་ཀྱི་སྒོ་ནས་སྲོག་གཅོད་པ་ལ་སོགས་པ་གསུམ༔ ངག་གི་སྒོ་ནས་རྫུན་ལ་སོགས་པ་བཞི༔ ཡིད་ཀྱི་སྒོ་ནས་བརྣབ་

%༔ ༔སེམས་ལ་སོགས་པ་གསུམ་མོ༔ དེ་རེ་རེ་ལ་ཡང་དོན་གསུམ་གསུམ་སྟེ༔ དབྱེ་བ་དང་༔ འབྲས་བུ་དང་༔ ཁྱད་པར་སོགས་རྒྱས་པར་ཤེས་པར་བྱའོ༔ དེ་དག་
ཐམས་ཅད་ལ་ཡང་ཉོན་མོངས་པའི་སྒོ་ནས་རྣམ་པར་བཞག་པ་དང་༔ གྲངས་ཀྱི་སྒོ་ནས་རྣམ་པར་བཞག་པ་དང་༔ ཡུལ་གྱི་སྒོ་ནས་རྣམ་པར་བཞག་པའོ༔ དེ་ལ་དང་པོ་ནི༔ ཞེ་སྡང་གི་སྒོ་
6A
ནས་མི་དགེ་བ་དེ་དག་སྤྱད་ན་དམྱལ་བར་སྐྱེ་བར་འགྱུར་རོ༔ འདོད་ཆགས་ཀྱི་སྒོ་ནས་སྤྱད་ན་ཡི་དྭགས་སུ་འགྱུར་རོ༔ གཏི་མུག་གི་སྒོ་ནས་སྤྱད་ན་དུད་འགྲོར་སྐྱེ་བར་འགྱུར་རོ༔ ཇི་སྐད་
དུཿ༔ ཆགས་པས་ཡི་དྭགས་འགྲོ་བར་འགྱུར༔ ཞེ་སྡང་གིས་ནི་དམྱལ་བར་འཕེན༔ རྨོངས་པ་ཕལ་ཆེར་དུད་འགྲོར་འགྱུར༔ ཅེས་པ་དང་༔ འདོད་ཆགས་ཞེ་སྡང་གཏི་མུག་
གསུམ༔ དེས་བསྐྱེད་ལས་ནི་མི་དགེ་བ༔ མི་དགེ་བ་ལས་སྡུག་བསྔལ་དང་༔ དེ་བཞིན་ངན་འགྲོ་ཐམས་ཅད་དོ༔ ཞེས་གསུངས༔ སྤྱོད་འཇུག་ལས༔ མི་དགེ་བ་ལས་སྡུག་བསྔལ་
འབྱུང་༔ འདི་ལས་ཇི་ལྟར་ངེས་ཐར་ཞེས༔ ཉིན་མཚན་རྟག་ཏུ་བདག་གིས་ནི༔ འདི་ཉིད་འབའ་ཞིག་བསམ་པར་རིགས༔ ཞེས་གསུངས་སོ༔ བསོད་ནམས་ཀྱི་ལས་རྒྱུ་འབྲས་

ལ༔ ལས་ནི་མི་དགེ་བ་བཅུ་སྤངས་པ་ནི་དགེ་བ་བཅུ་ཡིན་ལ༔ གཞན་ཡང་འཇུག་པའི་ལས་དང་བསྟུན་ན༔ གཞན་གྱི་སྲོག་འདོན་པ་དང་༔ སྦྱིན་པ་རྒྱ་ཆེན་གཏོང་བ་དང་༔ ཚངས་པར་
སྤྱོད་པ་ལ་གནས་པ་དང་༔ བདེན་པ་དྲང་པོར་སྨྲ་བ་དང་༔ གཞན་མི་མཛའ་བ་རྣམས་བསྡམ་པ་དང་༔ ཞི་དེས་དང་གསོང་པོར་བཤད་པ་དང་༔ དོན་དང་ལྡན་པའི་ཚིག་སྨྲ་བ་
དང་༔ ཆགས་པ་ཆུང་ཞིང་ཆོག་ཤེས་པ་དང་༔ བྱམས་པ་ལ་སོགས་པ་བསྒོམ་པ་དང་༔ ཡང་དག་པའི་དོན་ལ་འཇུག་པའོ༔ དེའི་འབྲས་བུ་ལ་ཡང་༔ རྣམ་པར་སྨིན་པའི་འབྲས་བུ༔ རྒྱུ་
མཐུན་པའི་འབྲས་བུ༔ དབང་གི་འབྲས་བུ་སོགས་རྒྱ་ཆེར་གསུངས་ཤིང་༔ དེ་ཡང་དགེ་བ་ང་རྒྱལ་དང་འདྲེས་པས་ལྷར་སྐྱེ༔ དགེ་བ་ཕྲག་དོག་དང་འདྲེས་པས་ལྷ་མ་ཡིན་དུ་སྐྱེ༔ དགེ་བ་
འདོད་ཆགས་དང་འདྲེས་པས་མིར་སྐྱེ་བར་གསུངས༔ དེས་ན་ལས་ཕྲ་མོ་དག་ལའང་སྤང་བླང་བྱ་དགོས་ཏེ༔ དེ་ཡང་ཚོམས་ལས༔ སྡིག་པ་ཆུང་ངུ་བྱས་པས་ཀྱང་༔ འཇིག་རྟེན་ཕ་རོལ་
འཇིགས་ཆེན་དང་༔ ཕུང་ཁྲོལ་ཆེན་པོ་བྱེད་འགྱུར་ཏེ༔ ཁོང་པས་སོང་བའི་དུག་བཞིན་ནོ༔ ཞེས་གསུངས༔ དགེ་བའི་ལས་ཆུང་ངུས་ཀྱང་འབྲས་བུ་ཆེན་པོ་འབྱིན་ཏེ༔ ཚོམས་

% ༔ལས༔ བསོད་ནམས་ཆུང་ངུ་བྱས་པས་ཀྱང་༔ འཇིག་རྟེན་ཕ་རོལ་བདེ་ཆེན་འདྲེན༔ དོན་ཆེན་དག་ཀྱང་བྱེད་འགྱུར་ཏེ༔ འབྲུ་རྣམས་ཕུན་ཚོགས་སྨིན་པ་
བཞིན༔ ཅེས་གསུངས་སོ༔ ལས་ཀྱི་རྣམ་པར་སྨིན་པ་ནམ་ཡང་ཆུད་མི་ཟ་བར་སྦྱིན་པར་ངེས་ཏེ༔ དྲན་པ་ཉེར་གཞག་ཆུང་བ་ལས༔ མེ་ནི་གྲང་བར་འགྱུར་ཡང་སྲིད༔ རླུང་ནི་ཞགས་པས་
ཟིན་ཡང་སྲིད༔ ཉི་ཟླ་ཐང་ལ་ལྷུང་ཡང་སྲིད༔ ལས་ཀྱི་རྣམ་སྨིན་བསླུ་མི་སྲིད༔ ཅེས་གསུངས༔ དེ་ལྟར་ལས་བཟང་ངན་གྱིས་འཁོར་བའི་བདེ་སྡུག་སྣ་ཚོགས་སྐྱེད་པར་བྱེད་དེ༔ ལས་
བརྒྱ་པ་ལས༔ ལས་རྣམས་ཀྱང་ནི་སྣ་ཚོགས་པས༔ དེ་ཡིས་འགྲོ་འདི་སྣ་ཚོགས་བྱས༔ ཞེས་གསུངས༔ དེ་ཡང་འཁོར་བའི་མཐོ་དམན་གར་སྐྱེས་ཀྱང་སྡུག་བསྔལ་གྱི་རང་བཞིན་ཡིན་
ཏེ༔ གང་དུ་སྐྱེས་ཀྱང་སྡུག་བསྔལ་གྱི་གནས༔ གང་དང་འགྲོགས་ཀྱང་སྡུག་བསྔལ་གྱི་གྲོགས༔ གང་ལ་སྤྱད་ཀྱང་སྡུག་བསྔལ་གྱི་ལོངས་སྤྱོད་མ་གཏོགས་བདེ་བའི་གོ་སྐབས་ཅུང་ཟད་ཀྱང་
༆་མེད༔ དམྱལ་བ་ལ་ཚ་གྲང་གི་སྡུག་བསྔལ་དྲག་ལ་རྒྱུན་རིང་བ་ཡོད་དེ༔ བཤེས་སྤྲིང་ལས༔ འདི་ན་མི་གཅིག་མདུང་ཐུང་སུམ་བརྒྱ་ཡིས༔ རབ་ཏུ་དྲག་བཏབ་སྡུག་བསྔལ་གང་ལགས་

པ༔ དེས་ནི་དམྱལ་བའི་སྡུག་བསྔལ་ཆུང་ངུ་ལའང་༔ འོལ་ཡང་མི་བགྱིད་ཆར་ཡང་མི་ཕོད་དོ༔ ཞེས་གསུངས༔ ཡི་དྭགས་ལ་བཀྲེས་སྐོམ་གྱི་སྡུག་བསྔལ་བསྲན་མི་བཟོད་པ་ཡོད་
དེ༔ ཇི་སྐད་དུ༔ ཁ་ཅིག་ཁ་ནི་ཁབ་ཀྱི་མིག་ཙམ་ལ༔ ལྟོ་བ་རི་ཡི་ཁྱོན་ཙམ་བཀྲེས་པས་ཉན༔ མི་གཙང་གྱི་ནར་བོར་བ་ཅུང་ཟད་ཙམ༔ འཚལ་བའི་མཐུ་དང་ལྡན་པ་མ་ལགས་སོ༔ ཞེས་
གསུངས༔ དུད་འགྲོ་ལ་གླེན་ཞིང་གཏི་མུག་པ་དང་༔ བཀོལ་སྤྱོད་ཀྱི་སྡུག་བསྔལ་མི་བཟོད་པ་ཡོད་དེ༔ ཇི་སྐད་དུ༔ དབང་མེད་གཞན་དག་རྡོག་པ་ལག་པ་དང་༔ ལྕགས་དང་ལྕགས་ཀྱུ་
གདབ་པས་འདེབས་ཏེ་བཀོལ༔ ཁ་ཅིག་མུ་ཏིག་བལ་དང་རུས་པ་ཁྲག༔ ཤ་དང་པགས་པའི་ཆེད་དུ་འཆི་བར་འགྱུར༔ ཅེས་གསུངས༔ དེ་གསུམ་སྡུག་བསྔལ་གྱི་སྡུག་བསྔལ་བྱ་བ་
ཡིན༔ བདེ་འགྲོ་ལྷ་མིར་སྐྱེས་ཀྱང་སྡུག་བསྔལ་ལས་མི་འདའ་སྟེ༔ འགྱུར་བའི་སྡུག་བསྔལ་ཞེས་བྱ་བ་མི་ཡི་རྒྱལ་པོ་འཁོར་ལོས་སྒྱུར་བ་ལྟ་བུའི་སྤྱོད་ཡུལ་ཐོབ་ཀྱང་༔ མཐར་སྡུག་བསྔལ་དུ་
འགྱུར་ཏེ༔ ཇི་སྐད་དུ༔ འཁོར་ལོས་སྒྱུར་རྒྱལ་ཉིད་དུ་གྱུར་ནས་ཀྱང་༔ འཁོར་བ་དག་ཏུ་ཡང་བྲན་ཉིད་དུ་འགྱུར༔ ཞེས་གསུངས༔ དེར་མ་ཟད་ལྷ་ཡི་དབང་པོ་ལྟ་བུའི་ལུས་དང་ལོངས་

) ༔སྤྱོད་ཐོབ་ཀྱང་༔ མཐར་འཆི འཕོ་ཞིང་ལྟུང་བ་ཡིན་ཏེ༔ ཇི་སྐད་དུ༔ བརྒྱ་བྱིན་འཇིག་རྟེན་མཆོད་འོས་གྱུར་ནས་ཀྱང་༔ ལས་ཀྱི་དབང་གིས་སླར་ཡང་ས་སྟེང
༔ ཞེས་གསུངས་སོ༔ དེར་མ་ཟད་ལྷ་ཡི་རྒྱལ་པ་ཚངས་པ་ལྟ་བུ་འདོད་ཆགས་དང་བྲལ་་ནས༔ བསམ་གཏན་སྙོམས་འཇུག་གི་བདེ་བ་ཐོབ་ཀྱང་མཐར་ལྷུང་བ་ཡང་ཡིན་ཏེ༔ ཇི་སྐད་
དུ༔ ཚངས་ཉིད་ཆགས་བྲལ་བདེ་བ་ཐོབ་ནས་སླར༔ མནར་མེད་མེ་ཡི་བུད་ཤིང་གྱུར་པ་ཡི༔ སྡུག་བསྔལ་རྒྱུན་མི་འཆད་པ་བརྟེན་འཚལ་ལོ༔ ཞེས་གསུངས་སོ༔ དེ་ལ་མི་ཡི་སྡུག་
བསྔལ་གྱི་དབང་དུ་བགྱིས་ན༔ སྐྱེ་རྒ་ན་འཆིའི་ཆུ་བོ་བཞིས་ཐོག་དྲངས་ནས་སྡུག་བསྔལ་པག་ཏུ་མེད་པ་ཡོད་དེ༔ ཇི་སྐད་དུ༔ མངལ་འཇུག་གི་མདོ་ལས༔ དེ་བཞིན་སྐྱེ་བ་ཡང་སྡུག
བསྔལ་ལོ༔ རྒས་པ་ཡང་སྡུག་བསྔལ་ཡིན་ནོ༔ ནཱ་ཡང་སྡུག་བསྔལ་ཡིནནོ༔ འཆི་བ་ཡང་སྡུག་བསྔལ་ཡིན་ནོ༔ སྡུག་པ་དང་བྲལ་བ་ཡང་སྡུག་བསྔལ་ཡིན་ནོ༔ མི་སྡུག་པ་དང་འཕྲད་
༈ པ་ཡང་སྡུག་བསྔལ་ཡིན་ནོ༔ྋ གང་འདོད་པ་བཙལ་ཏེ་མ་རྙེད་པ་ཡང་སྡུག་བསྔལ་ཡིན་ནོ༔ ཡོད་པ་བསྲུང་དཀའ་བ་ཡང་སྡུག་བསྔལ་ཡིན་ནོ༔ ཞེས་གསུངས་སོ༔ དེ་ལ་དང་པོ་ནི་སྐྱེ་བ་

གཞན་ཐམས་ཅད་ཀྱི་རྩ་བ་ཡང་ཡིན་ལ༔ དེ་ལ་སྐྱེ་གནས་བཞིར་གསུངས་ཀྱང་༔ ཕལ་ཆེར་མངལ་ནས་སྐྱེའོ༔ འདིའི་དབང་དུ་བྱས་ན༔ དང་པོ་སྲིད་པ་བར་དོ་ནས་མངལ་དུ་འཇུག་ཁར་
ཡང་སྡུག་བསྔལ་བསམ་གྱིས་མི་ཁྱབ་པ་ཡོད་ཅིང་༔ མངལ་དུ་ཞུགས་ནས་ཀྱང་༔ ཚ་གྲང་ནད་དང་སྡུག་བསྔལ་དཔག་མེད་ཡོད་དོ༔ གཞན་ཡང་མི་གཙང་བའི་འདུ་ཤེས་དང་༔ དྲི་མི་ཞིམ་
པའི་འདུ་ཤེས་དང་༔ མུན་ནག་གི་འདུ་ཤེས་དང་༔ བཙོན་རའི་འདུ་ཤེས་དང་༔ ཡོངས་སུ་སྐྱེས་ནས་ཕྱིར་འབྱུང་བའི་འདུ་ཤེས་སྐྱེ་བར་འགྱུར་རོ༔ མངལ་ནས་ཕྱིར་བྱུང་བའི་དུས་སུ་པགས་
པ་བཤུས་ནས་རྩི་གཟུར་ལ་དྲངས་བ་ཙམ་གྱི་སྡུག་བསྔལ་ཡོད་དེ༔ སློབ་སྤྲིང་ལས༔ ཤིན་ཏུ་མི་བཟང་མི་གཙང་དྲི་ང་གཅེར་བས་འགག༔ རབ་ཏུ་དོགས་པ་མུན་ནག་འཐིབ་པོར་འདུག་པ་
ཡི༔ མངལ་གནས་དམྱལ་བ་ལྟ་བུའི་ནང་དུ་དེ་ཞུགས་ནས༔ ལུས་ཀྱང་སྨོབསྐམས་ལ་སྡུག་བསྔལ་ཆེན་པོར་གནས་དགོས་སོ༔ ཞེས་གསུངས༔ རྒས་པའི་སྡུག་བསྔལ་ཡང་དཔག་ཏུ་མེད་
དེ༔ མདོར་ན་བཅུའོ༔ དེ་ཡང་གཟུགས་ཡོངས་སུ་འགྱུར་བ་དང་༔ དེ་བཞིིན་དུ་སྐྲ་དང་༔ པགས་པ་དང་༔ ཁ་དོག་དང་༔ མཐུ་སྟོབས་དང་༔ གཟི་བརྗིད་དང་༔ བསོད་ནམས་

% ༔དང་༔ ནོར་མེད་པ་དང་༔ སེམས་ཡོངས་སུ་འགྱུར་བ་དང་༔ གནས་སྐབས་འདས་ཤིང་ཚེའི་མཇུག་བསྡུ་བས་སོ༔ དེ་ལྟར་ཡང་འཕགས་པ་རྒྱ་ཆེར་རོལ་པ་
དཀོན་
ལས༔ རྒས་པས་གཟུགས་སྡུག་གཟུགས་ནི་མི་སྡུག་བྱེད༔ རྒས་པས་གཟི་བརྗིད་འཕྲོག་ཅིང་མཐུ་སྟོབས་ཉམས༔ རྒས་པས་བདེ་བ་འཕྲོག་ཅིང་སྡུག་བསྔལ་བསྐྱེད༔ རྒས་པས་འཆི་བྱེད་
རྒས་པས་མདངས་ཀྱང་འཕྲོག༔ྋྋ ཅེས་གསུངས་སོ༔ ན་བའི་སྡུག་བསྔལ་ཡང་དཔག་ཏུ་མེད་དེ༔ མདོར་ན་བདུན་ཏེ༔ དེ་ཡང་ན་ཟུག་དྲག་པོས་བཏབ་པས་སྡུག་བསྔལ་དང་༔ དཔྱད་རྩུབ་
མོ་བྱེད་པ་དང་༔ སྨན་ཚ་བ་བསྟེན་པ༔ བཟའ་བཏུང་འདོད་པ་འགོག་པ༔ སྨན་པའི་ངོ་བསྲུང་བ༔ ཡོ་བྱད་ཟད་པ༔ ཤི་དོགས་པའི་སྡུག་བསྔལ་རྣམས་ཡོད་དོ༔ དེ་ཡང་རྒྱ་ཆེར་རོལ་པ་
ལས༔ ནད་བརྒྱ་མ་སྤངས་ནད་ཐེབས་སྡུག་བསྔལ་གྱིས༔ འགྲོ་བ་བཙེས་ཏེ་མི་ཡི་ཡི་དྭགས་བཞིན༔ ཞེས་གསུངས་སོ༔ འཆི་བའྀ་སྡུག་བསྔལ་ཡང་དཔག་ཏུ་མེད་དེ༔ རྒྱལ་པོ་ལ་
ྋ གདམས་པའི་མདོ་ལས༔ རྒྱལ་པོ་ཆེན་པོ༔ དེ་བཞིན་དུ་འཆི་བདག་གི་གསལ་ཤིང་གིས་ཟུགས་ཏེ༔ རྒྱགས་པ་དང་ནི་བྲལ༔ སྐྱབས་ནི་མེད༔ མགོན་ནི་མེད༔ དཔུང་གཉེན་ནི་

མེད༔ ནད་ཀྱིས་ནི་གདུང་༔ ཁ་ནི་སྐམ༔ བཞིན་འགྱུར༔ རྐང་ལག་ནི་གཡོབ༔ ལས་ནི་མི་ནུས༔ ཁ་ཆུ་འོང་༔ སྣབས་དང་༔ གཅིན་དང་ངན་སྐྱགས་ཀྱིས་ནི་ལུས་ལ་
ཞཱི གོས༔ སྒྲ་ངར་ངར་པོ་ནི་འདོན༔ སྨན་པས་ནི་བོར༔ མལ་གྱི་ཐ་མར་ནི་ཉལ༔ འཁོར་བའི་ཆུ་རྒྱུན་དུ་ནི་ནུབ༔ གཤིན་རྗེའི་མིས་ནི་འཇིགས་ཤིང་སྐྲག༔ དབུགས་རྒྱུ་བ་ནི་ཆད༔ ཁ་
དང་སྣ་ནི་གདངས༔ འཇིག་རྟེན་འདི་ནི་འདོར༔ འཇིག་རྟེན་ཕ་རོལ་དུ་ནི་འགྲོ༔ སྐྱས་ཆེན་པོ་ནི་འདེགས༔ མུན་ནག་ཆེན་པོར་ནི་ཞུགས༔ གཡང་ས་ཆེན་པོར་ནི་ལྷུང་༔ རྒྱ་མཚོ་ཆེན་
པོས་ནི་ཁྱེར༔ ལས་ཀྱི་རླུང་གིས་ནི་བདས༔ ས་ཚུགས་མེད་པའི་ཕྱོགས་སུ་ནི་འཁྱམས༔ ནོར་བགོ་བཤའ་བྱ་བ་ནི་མེད༔ ཀྱི་ཧུད་ཕ༔ ཀྱི་ཧུད་མ༔ ཀྱི་ཧུད་བུ༔ ཞེས་ནི་ཟེར་
ཏེ༔ དེ་ཡི་ཚེ་རྒྱལ་པོ་ཆེན་པོ་ཆོས་མ་གཏོགས་པ་སྐྱབས་དང་མགོན་དང་དཔུང་གཉེན་ནི་གཞན་མེད་དེ༔ ཞེས་གསུངས༔ སྡུག་པ་དང་བྲལ་བའི་སྡུག་བསྔལ་ནི༔ ཕ་མ་བུ་ཚ་ལ་སོགས་པ་
ཡིད་ལ་བཅགས་པ་ཤི་བའི་ཚེ༔ མྱ་ངན་དང་༔ གདུང་བ་དང་༔ སྨྲེ་ངག་དང་༔ ངུ་འབོད་ལ་སོགས་པ་སྡུག་བསྔལ་དཔག་ཏུ་མེད་པ་ཡོད་དོ༔ྋ མི་སྡུག་པ་དང་འཕྲད་པའི་སྡུག་བསྔལ་

.༡ ༔ནི༔ དགྲ་སྡང་བས་ཉེན་པའི་ཚེ་འཐབ་རྩོད་དང་༔ བརྡེག་བཙོག་ལ་སོགས་པའི་སྡུག་བསྔལ་མངཔོ་ཡོད་དོ༔ སྡུག་བསྔལ་ཕྱི་མ་གཉིས་ནི་གོ་སླའོ༔ ལྷ་མིན་ལ་ལྷའི་
སྡུག་བསྔལ་དང་ཆ་མཚུངས་པའི་སྟེང་དུ་ང་རྒྱལ་དང་ཕྲག་དོག་དང་༔ འཐབ་རྩོད་ཀྱི་སྡུག་བསྔལ་ཡོད་དོ༔ྋ དེ་ལྟར་ཡང་༔ ལྷ་མིན་དག་ནི་རང་བཞིན་གྱིས་ལྷ་ཡི༔ དཔལ་ལ་སྡང་ཕྱིར་ཡིད་
ཀྱི་སྡུག་བསྔལ་ཆེ༔ ཞེས་གསུངས༔ འདོད་ཁམས་ཀྱི་ལྷ་ལ་ཡང་ལྷ་མིན་དང་འཐབ་པའི་སྡུག་བསྔལ་དང་༔ འདོད་པས་མ་ངོམས་པའི་སྡུག་བསྔལ་དང་༔ སྤ་བཀོང་པའི་སྡུག་བསྔལ་
དང་༔ བཅད་པ་དང་འབྲལ་བ་དང་༔ གསོད་པ་དང་༔ སྤྱུགས་པ་དང་༔ འཆི་འཕོ་བ་དང་༔ དེ་ལྟ་བུའི་སྡུག་བསྔལ་མྱོང་བར་འགྱུར་ཏེ༔ ཇི་སྐད་དུ༔ ལྷའི་བུ་འཆི་བ་ན་ལྟས་ལྔ་
འབྱུང་བར་འགྱུར་ཏེ༔ གོས་དྲི་མ་ཅན་དུ་འགྱུར༔ མེ་ཏོག་གི་ཕྲེང་བ་རྙིང་པར་འགྱུར༔ མཆན་ཁུང་གཉིས་ནས་རྔུལ་འབྱུང་བར་འགྱུར༔ ལུས་ལ་དྲི་ང་བ་འབྱུང་བར་འགྱུར༔ རང་གི་
སྟན་ལ་མི་དགའ་བར་འགྱུར༔ ཞེས་གསུངས༔ བསམ་གཏན་པ་རྣམས་ཏིང་འཛིན་གྱིས་མྱོས་པ་ལ་སོགས་པ་གནས་ངན་ལེན་གྱི་སྡུག་བསྔལ་དཔག་ཏུ་མེད་དེ༔ དེས་ན་འཁོར་བའི་གནས་འདི་

ནི་སྡུག་བསྔལ་ཆེན་པོའི་རང་བཞིན་མེ་འབར་བའི་ཁང་པ་ལྟ་བུ་ཡིན་ནོ༔ དཔལ་མགོན་བྱམས་པའི་ཞལ་ནས༔ སེམས་ཅན་དམྱལ་བ་དམྱལ་མེས་ཉམས༔ ཡི་དྭགས་བཀྲེས་ཤིང་སྐོམ་
པས་ཉམས༔ དུད་འགྲོ་གཅིག་ལ་གཅིག་ཟས་ཉམས༔ མི་དག་འཚོ་བ་ཐུང་པས་ཉམས༔ ལྷ་དག་བག་མེད་པ་ཡིས་ཉམས༔ འཁོར་བ་ཁབ་ཀྱི་རྩེ་ཙམ་ལ༔ བདེ་བ་ནམ་ཡང་ཡོད་མ་
ཡིན༔ ཅེས་གསུངས༔ ཞེས་པ་འདི་ཡང་རིག་འཛིན་ཆེན་པོ་སངས་རྒྱས་གླིང་པས་གཏེར་ཚབ་ཏུ་སྦས་པ་ཡིན་ནམ་བསམ། རྔོད་ཧོམ་འཕྲང་ལྕགས་ཀྱི་སྒོ་མོའི་གཡོན་ཟུར་ནས་རིག་འཛིན་འཇའ་ཚོན་སྙིང་པོས་འཕྲལ་དུ་གདན་དྲངས་
པའོ།། །

༄༅། །བཀའ་རྫོགས་པ་ཆེན་པོ་ཡང་ཟབ་དཀོན་མཆོག་སྤྱི་འདུས་ཀྱི་ཁྲིད་ཡིག་གུ་རུའི་དགོངས་རྒྱན་ལས་སྔོན་འགྲོའི་
འདོན་ཆ་ཟུར་བཀོལ་ཐར་པའི་བདེ་ལམ་ཞེས་བྱ་བ་བཞུགས་སོ།།

།ན་མོ་གུ་རུ་པདྨ་ཀ་རཱ་ཡ། དགེ་བའི་ལས་འཕྲོ་དང་ཟབ་ལམ་གྱི་སྐལ་པ་ལྡན་པ་དག་ཐོག་མར་སྔོན་འགྲོའི་རིམ་པ་ལ་འཇུག་པར་སྤྲོ་ན། འདི་ལ་གཉིས་སུ་ཤེས་
པར་བྱ་སྟེ། རིམ་གཉིས་སྤྱིའི་སྔོན་འགྲོ་དང༌། རྫོགས་ཆེན་སྒོས་ཀྱི་སྔོན་འགྲོའོ། །དང་པོ་ལའང་སྤྱི་དང་བྱེ་བྲག་གཉིས་ལས། སྤྱིར་ཐུན་ཐམས་ཅད་ཀྱི་འགོར་བར་ཆད་ཞི་ཞིང་བྱིན་རླབས་འཇུག་
པའི་གསོལ་འདེབས་བྱ་བ་ནི། གནས་དབེན་པར་བདེ་བའི་གདན་ལ་ལུས་གནད་བསྲང་། རླུང་རོ་ལན་གསུམ་བསལ་བའི་ཚེ་ལུས་ངག་ཡིད་གསུམ་གྱི་སྡིག་སྒྲིབ་འདག་པར་མོས་ལ། མདུན་
མཁར་པད་ཉི་ཟླ་སྟེང་པད་འབྱུང་དང༌། །བླ་མ་དབྱེར་མེད་རིག་འཛིན་འཇའ་ཚོན་སྙིང༌། །པཎ་ཞུ་ཆོས་གོས་གསུམ་གསོལ་ཕྱག་གཉིས་ཀྱིས། །རྡོ་རྗེ་

དཀོན་
སྤྱིའི་
༄༅། །ཕུར་གདེངས་ཤངས་སྒོར་ཨ་དཀར་གསལ། །འཇའ་ཚོན་གཤོག་པར་ཁྲོ་བོ་ཁྲོ་མོ་སྤྲོ། །སྐྱིལ་མོ་ཀྲུང་བཞུགས་གནས་
གསུམ་འབྲུ་གསུམ་མཚན། །ཡེ་ཤེས་འོད་ཟེར་རབ་འཕྲོས་བྱིན་བརླབས་གྱུར། །བླ་མ་ལ་གསོལ་བ་འདེབས་སོ། །བླ་མ་ཆོས་ཀྱི་སྐུ་ལ་གསོལ་བ་
འདེབས་སོ། །བླ་མ་ལ་གསོལ་བ༴ བླ་མ་ལོངས་སྤྱོད་རྫོགས་པའི་སྐུ་ལ༴ བླ་མ་ལ་གསོལ་བ༴ བླ་མ་སྤྲུལ་པའི་སྐུ་ལ༴ སྐྱབས་མཆོག་ཀུན་
འདུས་བླ་མ་རིན་པོ་ཆེ་ལ་གསོལ་བ་འདེབས་སོ། །བདག་ལ་མཆོག་ཐུན་མོང་གི་དངོས་གྲུབ་མ་ལུས་པ་མྱུར་དུ་སྩལ་དུ་གསོལ། །ཞེས་ལན་གྲངས་ཅི་འགྲུབ་

མཐར། ཧྲཱིཿ མ་བཅོས་ལྷུན་གྲུབ་ཀ་དག་རང་བྱུང་སོགས་རིག་འཛིན་ཉིད་ཀྱི་ཞལ་གསུང་གསོལ་འདེབས་འདིའང་དགོས་པ་དང་ཕན་ཡོན་མཆོག་ཏུ་ཆེ་བས་ལན་གཅིག་གམ་གསུམ་ལ་སོགས་པ་བརྗོད། དེ་ནས་སྐུའི་གནས་གསུམ་འབྲུ་
གསུམ་ལ་སེམས་གཏད་དེ། ཨོཾ་ཨཱཿ ཧཱུྃ། ཞེས་བཟླས་པའི་མཐར་དམིགས་མེད་དུ་བཞག་གོ །བྱེ་བྲག་རིམ་གཉིས་སྤྱིའི་སྔོན་འགྲོ་ལ་གསུམ། ཐུན་མོང་དང་། ཐུན་མོང་མ་ཡིན་པ་དང་། ཁྱད་པར་གྱི་སྔོན་འགྲོའོ། །དང་པོ་བློ་ཆོས་སུ་
སྐུལ་བ་ལ་དལ་འབྱོར་རྙེད་དཀའ་བསམ་པ་ནི། དལ་འབྱོར་འདི་ནི་ཤིན་ཏུ་རྙེད་པར་དཀའ། །སྐྱེས་བུས་དོན་གྲུབ་ཐོབ་པར་གྱུར་པ་ལ། །གལ་ཏེ་འདི་ལ་ཕན་པ་མ་བསྒྲུབས་ན། །ཕྱིས་འདི་ཡང་དག་
འབྱོར་པ་ག་ལ་འགྱུར། །འཆི་བ་མི་རྟག་པ་བསམ་པ་ནི། སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །འགྲོ་བའི་སྐྱེ་འཆི་གར་ལ་ལྟ་དང་མཚུངས། །འགྲོ་བའི་ཚེ་འགྲོ་ནམ་མཁའི་གློག་འདྲ་སྟེ།
རི་གཟར་འབབ་ཆུ་བཞིན་དུ་མྱུར་མགྱོགས་འགྲོ། །ལས་རྒྱུ་འབྲས་བསམ་པ་ནི། དུས་ཀྱིས་བསྙེན་ནས་རྒྱལ་པོ་འགྲོ་འགྱུར་ན། །ལོངས་སྤྱོད་མཛའ་དང་གཉེན་བཤེས་རྗེས་མི་འབྲང༌། །སྐྱེས་བུ་དག
ནི་གར་གནས་གར་འགྲོ་ཡང༌། །ལས་ནི་གྲིབ་མ་བཞིན་དུ་རྗེས་སུ་འབྲངས། །འཁོར་བའི་ཉེས་དམིགས་བསམ་པ་ནི། སྲེད་སྲིད་མ་རིག་དབང་གིས་སྐྱེ་བོ་རྣམས། །མི་དང་ལྷ་དང་ངན་སོང་རྣམ་རྩ

༣༣| ༄༅། །གསུམ་པོ། །འགྲོ་བ་ལྔ་པོ་དག་ཏུ་མི་མཁས་འཁོར། །དཔེར་ན་རྫ་མཁན་འཁོར་ལོ་འཁོར་བ་བཞིན། །སྲིད་གསུམ་རྒ་དང་ནད་ཀྱི་སྡུག་བསྔལ་འབར། །འདི་ན་
འཆི་མེ་རབ་འབར་མགོན་མེད་དེ། །སྲིད་ལས་བྱུང་ལ་འགྲོ་བ་རྟག་ཏུ་རྨོངས། །བུམ་པར་ཆུད་པའི་བུང་བ་འཁོར་བ་བཞིན། །ཞེས་རྫོགས་པའི་སངས་རྒྱས་ཀྱི་བཀའ་དྲི་མ་མེད་པ་སྟེ་འདོན་བསྒོམ་ནན་ཏན་དུ་
བྱའོ༑ །གཉིས་པ་ཐུན་མོང་མ་ཡིན་པའི་སྔོན་འགྲོ་ལ་བཞི། དང་པོ་ཐེག་པ་ཆེ་ཆུང་ཐམས་ཅད་ཀྱི་གཞི་རྟེན་སྐྱབས་སུ་འགྲོ་བ་ནི། དག་པའི་ཞིང་གི་མཁའ་ལ་འཇའ་སྤྲིན་གྱིས། །བཏེགས་པའི་རིན་ཆེན་པད་བརྩེགས་རིམ་པ་
གསུམ་
གསུམ༑ །དབུས་ཀྱི་ཟེའུ་འབྲུར་སངས་རྒྱས་ཀུན་གྱི་དངོས། །བླ་མ་པད་འབྱུང་འོད་ཕུང་འཛུམ་བཅས་བཞུགས། །དེ་མཐར་པདྨའི་ས་གཞི་དང་པོ་ལ། །རྩ་བ་ཡན་ལག་བརྒྱུད་པའི་བླ་མས་
བསྐོར༑ །གཉིས་པར་རྒྱུད་སྡེ་བཞི་དྲུག་ཡི་དམ་ལྷ། །གསུམ་པར་མཁའ་འགྲོ་ཡེ་ཤེས་ཆོས་སྐྱོང་ཚོགས། །དེ་རྒྱབ་ཕྱོགས་བཞིར་པད་སྡོང་རབ་རྒྱས་སྟེང༌། །མདུན་དུ་ཤཱཀ་ཐུབ་ཕྱོགས་དུས་
སངས་རྒྱས་བཅས། །གཡས་སུ་སྤྱན་རས་གཟིགས་དབང་བྱང་སེམས་ཚོགས། །རྒྱབ་ཏུ་ལུང་རྟོགས་དམ་ཆོས་གླེགས་བམ་ཚུལ། །གཡོན་དུ་ཤཱ་རིའི་བུ་ལ་ཉན་རང་བསྐོར། །སྤྲིན་གསེབ་ལྷ་

དང་ལྷ་མོས་མཆོད་རྫས་འབུལ།།དེ་མདུན་བདག་དང་མཁའ་མཉམ་སེམས་ཅན་ཀུན།།དུས་འདི་ནས་བཟུང་བྱང་ཆུབ་སྙིང་པོའི་བར། །སྒོ་གསུམ་གུས་པ་ཆེན་པོས་སྐྱབས་སུ་འགྲོ། །ཞེས་
གསོལ་བ་བཏབ་ལ། ཨོཾ་ཨཱཿ ཧཱུྃ༔ སྐྱབས་གནས་དམ་པ་རྣམས་ལ་སྐྱབས་སུ་མཆི༔ ཞེས་གྲངས་བསགས་ལ་མཐར། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཉིད། །བླ་མ་
དཔལ་ཆེན་ཧེ་རུ་ཀ །ཀུན་བྱེད་རྒྱལ་པོ་བླ་མ་ཡིན། །དཀོན་མཆོག་རྩ་གསུམ་འདུས་པའི་གཙོ། །གུ་རུ་རཏྣར་སྐྱབས་སུ་མཆིའོ། །ཞེས་པའང་ཅི་ནུས་བརྗོད། འདིར་སྔོན་འགྲོ་བསགས་སྐབས་གོང་གི་ཚིག་
རྐང་གཅིག་པོ་ཕྱག་རེ་རེ་དང་བསྒྲགས་ནས་ཕྱག་དང་སྐྱབས་འགྲོ་འབུམ་ཐེར་མཉམ་ཐོན་མཛད་པའི་ཕྱག་སྲོལ་ཡོད་དོ། །ཐུན་བསྡུ་བའི་ཚེ། སྐྱབས་ཡུལ་རྣམས་ལས་འོད་ཟེར་དཀར་པོ་བྱུང་། །བདག་སོགས་འགྲོ་བའི་སྒྲིབ་
དག་འོད་དུ་ཞུ། །སྐྱབས་ཡུལ་ལ་ཐིམ་འཁོར་རྣམས་གཙོ་བོར་འདུས། །དེ་ཡང་སྤྲོས་བྲལ་ཆོས་དབྱིངས་བརྗོད་མེད་དོ། །གཉིས་པ་ཅི་བྱས་བྱང་ཆུབ་ཀྱི་ལམ་དུ་བསྒྱུར་བ་སེམས་བསྐྱེད་པ་ནི། མཁའ་ཁྱབ་
འགྲོ་ཀུན་བདག་གི་ཕ་མ་སྟེ། །བདེ་བ་འདོད་ཀྱང་སྡུག་བསྔལ་འབའ་ཞིག་སྒྲུབ། །ཐར་མེད་འཁོར་བར་འཁྱམས་པ་སྙིང་རེ་རྗེ། །དེ་རྣམས་བདག་གིས་ཅི་ནས་བསྒྲལ་བར་བྱ། །དེ་ཡི་ཕྱིར་དུ་

།ཟབ་ལམ་བླ་སྒྲུབ་ཀྱི། །རིམ་གཉིས་རྣལ་འབྱོར་མཐའ་རུ་ཕྱིན་པར་བགྱི། །ཞེས་མོས་ལ། རྒྱུ་དྲུག་འཁོར་བར་འཁྱམས་པའི་ཕ་མ་རྣམས༔ བཟོད་མེད་གདུང་བས་
སངས་རྒྱས་འཐོབ་བྱའི་ཕྱིར༔ ཀུན་ཀྱང་བྱང་ཆུབ་མཆོག་ཏུ་སེམས་བསྐྱེད་དོ༔ ཞེས་གྲངས་གསོག བར་སྐབས་རྣམས་སུ་དབུགས་ཕྱིར་འགྲོ་བ་དང་མཉམ་དུ་བདག་གི་དགེ་བའི་རྩ་བ་ཐམས་ཅད་འོད་ཟེར་ཟླ་ཞུན་ལྟ་བུར་སོང་
ནས་སེམས་ཅན་ཐམས་ཅད་ལ་ཕོག་པས་བདེ་བ་ཆེན་པོ་དང་ལྡན། དབུགས་ཚུར་རྔུབས་པ་དང་ལྷན་ཅིག་སེམས་ཅན་རྣམས་ཀྱི་སྡིག་སྒྲིབ་སྡུག་བསྔལ་མ་ལུས་པ་ནག་འུབས་ཀྱིས་འདུས་ནས་བདག་ལ་ཐིམ། བདག་གིས་ལམ་ཟབ་མོ་ཡིད་ལ་བྱས་པའི་དེ་
མ་ཐག་ཏུ་སང་གིས་དག་པར་བསམས་ཏེ་བཏང་ལེན་དམིགས་པ་ཅི་ནུས་བྱ་ཞིང་། ཚད་མེད་བཞི་ལ་བློ་བཞག་སྟེ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སྡུག་བསྔལ་དང་སྡུག་བསྔལ་
གྱི་རྒྱུ་དང་བྲལ་བར་གྱུར་ཅིག སྡུག་བསྔལ་མེད་པའི་བདེ་བ་དམ་པ་དང་མི་འབྲལ་བར་གྱུར་ཅིག ཉེ་རིང་ཆགས་སྡང་གཉིས་དང་བྲལ་བའི་བཏང་སྙོམས་ཚད་མེད་པ་ལ་གནས་པར་གྱུར་
ཅིག ཅེས་པའང་ལན་གསུམ་ལ་སོགས་པ་བརྗོད་དོ། །གལ་ཏེ་རྒྱུན་གྱི་ཉམས་ལེན་ལྟ་བུར་བསྡུ་ན། སྐྱབས་སེམས་དམིགས་པ་གོང་སྨོས་སྦྲེལ། འདོན་བྱའང་སྐྱབས་འགྲོ་ཚིག་རྐང་གཅིག་དང༌། སེམས་བསྐྱེད་ཚིག་རྐང་གསུམ་སྟེ་གཏེར་

གཞུང་གློ་ཀ་གཅིག་སྦྲེལ་ནས་གྲངས་བསགས་པའི་མཐར། སྐྱབས་ཡུལ་བསྡུས་ནས་རྡོར་སེམས་ལ་འཇུག་པས་ཆོག་གོ །གསུམ་པ་སྡིག་སྒྲིབ་དག་པར་བྱེད་པ་རྡོ་རྗེ་སེམས་དཔའི་བསྒོམ་བཟླས་ནི། རང་ཉིད་ཐ་མལ་སྤྱི་གཙུག་
ཏུ༔ རིགས་འདུས་རྡོར་སེམས་འོད་ཀྱི་སྐུ༔ དཀར་འཚེར་རྡོར་དྲིལ་རིན་ཆེན་བརྒྱན༔ སྐྱིལ་ཀྲུང་ཞལ་འཛུམ་བརྩེ་བའི་ཉམས༔ ཐུགས་ཀར་ཧཱུཾ་ལ་ཡིག་བརྒྱས་བསྐོར༔ འོ་རྒྱུན་ལྟ་བུའི་
བདུད་རྩི་བབ༔ སྤྱི་གཙུག་རྐང་མཐིལ་ཡན་ཆད་ཀྱི༔ ནད་གདོན་སྡིག་སྒྲིབ་ཐམས་ཅད་དག༔ ཤེལ་བུམ་ཞོ་ཡིས་བཀང་བ་ལྟར༔ གསལ་སྟོང་འོད་ཀྱི་རང་བཞིན་གྱུར༔ ཨོྃ་བཛྲ་ས་ཏྭ་ས་
མ་ཡ༔ མ་ནུ་པཱ་ལ་ཡ༔ བཛྲ་ས་ཏྭ་ཏྭེ་ནོ་པ་ཏིཥྛ༔ དྲྀ་བྷོ་མེ་བྷ་བ༔ སུ་ཏོཥྱོ་མེ་བྷ་བ༔ སུ་པོ་ཥྱོ་མེ་བྷ་བ༔ ཨནུ་རཀྟོ་མེ་བྷ་བ༔ སརྦ་སིདྡྷི་མྨེ་པྲ་ཡཙྪ༔ སརྦ་ཀརྨ་སུ་ཙ་མེཙིཏྟཾ༔ ཤྲེ་
ཡཿ ཀུ་རུ་ཧཱུྃ༔ ཧ་ཧ་ཧ་ཧ་ཧོཿ བྷ་ག་ཝཱན་སརྦ་ཏ་ཐཱ་ག་ཏ༔ བཛྲ་མཱ་མེ་མུཉྩ༔ བཛྲ་བྷ་བ༔ མ་ཧཱ་ས་མ་ཡ་ས་ཏྭ་ཨཱཿ ཧཱུྃ༔ ཞེས་བཟླ། སྔོན་འགྲོ་ཆེད་དུ་བསགས་སྐབས་པད་དཀར་འདབ་མ་འབྲེལ་བ་ནམ་
མཁའ་ཁེངས་པའི་འདབ་མ་རེ་རེའི་སྟེང་དུ་རྡོར་སེམས་སྔགས་འཁོར་བཅས་རེ་རེ། འོག་ཏུ་སེམས་ཅན་རེ་རེ་གནས་པ་དང༌། ཐུགས་ཀའི་སྔགས་འོད་ཀྱིས་དོན་གཉིས་བྱས་ནས་བྱིན་རླབས་བསྡུས། བདུད་རྩི་འབེབས་སྦྱོང་སོགས་ཀྱི་དམིགས་པ་

།གཞུང་གསལ་ལྟར་ལ། མཐར་ཡང༌། རྡོ་རྗེ་སེམས་དཔའ་སེམས་དཔའ་ཆེ། །རྡོ་རྗེ་དེ་བཞིན་གཤེགས་པ་ཀུན། །རྡོ་རྗེ་དང་པོ་ཀུན་ཏུ་བཟང༌། །ཕྱག་འཚལ་རྡོ་རྗེ་སེམས་
དཀོན་༄༅།
དཔའ་ལའོ། །ཞེས་པས་བསྟོད། མགོན་པོ་བདག་ནི་མི་ཤེས་རྨོངས་པ་ཡིས། །དམ་ཚིག་ལས་ནི་འགལ་ཞིང་ཉམས། །བླ་མ་མགོན་པོས་བསྐྱབ་མཛོད་ཅིག །གཙོ་བོ་རྡོ་རྗེ་འཛིན་པ་ནི། །
ཐུགས་རྗེ་ཆེན་པོའི་བདག་ཉིད་ཅན། །འགྲོ་བའི་གཙོ་ལ་བདག་སྐྱབས་མཆི། །ཞེས་བདག་གཞན་ཐམས་ཅད་ཀྱི་ཉེས་ལྟུང་བཤགས་པས། རྡོ་རྗེ་སེམས་དཔའི་ཞལ་ནས་རིགས་ཀྱི་བུ་ཁྱོད་ཀྱིས་གཙོར་བྱས་
Jyu
སེམས་ཅན་ཐམས་ཅད་ཀྱི་སྡིག་སྒྲིབ་དུས་དེ་རིང་ནས་དག་གོ་ཞེས་བཀའི་གནང་བ་སྩལ་བར་གྱུར། སྐུ་ཡི་འོད་ཀྱིས་བདག་སོགས་སྡིག་སྒྲིབ་དག །རྡོར་སེམས་སྐུར་གྱུར་སྤྱི་བོའི་བླ་མར་ཐིམ།
ཀུན་ཀྱང་འོད་ཞུ་གཙོ་བོ་ཉིད་ལ་འདུས། །དེ་ཡང་མཐའ་ནས་དབུས་ཡལ་སྟོང་ཉིད་དོ། །རྒྱུན་ཁྱེར་སྐབས་སུ་དེ་དག་མི་དགོས་པས་ཡིག་བརྒྱ་བཟླས་པའི་འཕྲོས་སུ། རྡོར་སེམས་འོད་ཞུ་རང་ལ་བསྡུ། །ཞེས་པ་
ཙམ་གྱིས་ཆོག་གོྋ།བཞི་པ་ཚོགས་མྱུར་དུ་རྫོགས་པ་མནྜལ་འབུལ་བ་ལ། ཚོགས་ཞིང་གསལ་གདབ་པ་ནི། མདུན་གྱི་བར་སྣང་རིན་ཆེན་ས་གཞིའི་དབུས། །སེང་ཁྲི་པད་ཉི་ཟླ་སྟེང་པདྨ་འབྱུང་། །དེ་སྟེང་སྤྱན་རས་369

གཟིགས་དབང་གངས་ཆེན་མཚོ། །དེ་སྟེང་དང་པོའི་སངས་རྒྱས་འོད་མི་འགྱུར། །དགོངས་བརྡ་སྙན་ཁུང་མཁའ་འགྲོ་གཏད་རྒྱ་དང་། །བཀའ་བབས་དབང་བསྐུར་རྟོགས་པ་དོན་གྱི་བརྒྱུད།
དཔའ་བོ་རྣལ་འབྱོར་མ་ཚོགས་རྒྱ་མཚོས་བསྐོར། །དེ་རྒྱབ་ཕྱོགས་བཞིར་སངས་རྒྱས་ཆོས་དགེ་འདུན། །ཡེ་ཤེས་ཆོས་སྲུང་ཐམས་ཅད་བཞུགས་པར་གྱུར། །ཞེས་མོས་ལ། ཐོག་མར་བསགས་སྦྱང་བྱ་
བ་ནི། བདག་སོགས་འགྲོ་ཀུན་བྱ་བྱེད་སྤྱོད་ལམ་མཐུན་པས་ཡན་ལག་བདུན་པ་ཚུལ་བཞིན་བགྱིད་པར་བསམ་ལ། ༀ་ཨཱཿ ཧཱུྃ༔ ཆོས་རྣམ་ཐམས་ཅད་སྐ་གསུམ་རང་བཞིན་ལ༔ གཉིས་མེད་ཀློང་ཡངས་ཆེན་པོར་
ཕྱག་འཚལ་ལོ༔ མ་བཅོས་མཐའ་བྲལ་མཉམ་པ་ཉིད་ཀྱིས་མཆོད༔ རང་སེམས་སངས་རྒྱས་མ་རྟོགས་མཐོལ་ལོ་བཤགས༔ གནས་ལུགས་རང་རིག་ངང་དུ་ཡི་རང་ངོ་༔ འཛིན་མེད་ཁྱབ་
བརྡལ་རོལ་པའི་ཆོས་འཁོར་བསྐོར༔ འཁོར་འདས་དབྱེར་མེད་བཞུགས་པར་གསོལ་བ་འདེབས༔ ཆོས་དབྱིངས་ལྷུན་གྲུབ་ཆེན་པོར་བསྔོ་བར་བྱ༔ ཟུང་འཇུག་ཀུན་ཁྱབ་བདེ་ཆེན་མཆོག་ཐོབ་
ཤོག༔ ཅེས་བདུན་རྣམ་དག་གྲངས་ཅི་རིགས་བྱ། དེ་ནས་མཎྜལ་དངོས་ལ་སྤྱིར་འབུལ་བ་ན། ལག་ལེན་རྣམས་ཁྲིད་ཡིག་ལྟར་བྱས་ལ། ཨོཾ་བཛྲ་བྷུ་མི་ཨཱཿ ཧཱུྃ། གཞི་རྣམ་པར་དག་པ་དབང་ཆེན་གསེར་གྱི་ས་

།གཞི། ཨོཾ་བཛྲ་རེ་ཁེ་ཨཱཿ ཧཱུཾ ཕྱི་ལྕགས་རི་ཁོར་ཡུག་གི་ར་བས་ཡོངས་སུ་བསྐོར་བའི་དབུས་སུ། ཧཱུཾ། རིའི་རྒྱལ་པོ་རི་རབ་ཅེས་སོགས་ཚོམ་བུ་སོ་བདུན་མ་ཡོངས་གྲགས་
དཀོན་
ལྟར་བཀོད་ཅིང་སོ་སོའི་དམིགས་པ་གསལ་བས་འབུལ་ལ། ས་གཞི་སྤོས་ཆུས་བྱུགས་ཤིང་མེ་ཏོག་བཀྲམ། །རི་རབ་གླིང་བཞི་ཉི་ཟླས་བརྒྱན་པ་འདི། །སངས་རྒྱས་ཞིང་དུ་དམིགས་ཏེ་ཕུལ་བ་ཡིས།
འགྲོ་ཀུན་རྣམ་དག་ཞིང་ལ་སྤྱོད་པར་ཤོག །ཅེས་ལན་གྲངས་ཅི་ལྟར་རིགས་པས་དཀོན་མཆོག་རྩ་གསུམ་སྤྱིར་འབུལ། བྱེ་བྲག་བླ་མ་སྐུ་གསུམ་གྱི་མཎྜལ་ནི་རྫོགས་ཆེན་སྒོམ་པའི་སྔོན་འགྲོ་ལྟ་བུར་ཤེས་ཤིང་སྤྲོ་ན་ཚེ་སྒྲུབ་གནམ་ལྕགས་རྡོ་
རྗེའི་ཆོས་སྡེ་བི་མ་ལའི་ཆོས་བརྗོད་དཔག་བསམ་རབ་རྒྱས་ལས་འབྱུང་བ་ལྟར་ཚིགས་བཅད་ལྷུག་རྣམས་ཀྱིས་ཅི་ནུས་སུ་ཕུལ་ན་འབྲེལ་ཆགས་ཤིང་ཤིན་ཏུ་ལེགས་ལ། འདིར་དཀྱུས་སུ་བསྟན་པ་ནི། ཨོཾ་ཨཱཿཧཱུྃ ཆོས་དབྱིངས་
མཎྜལ་རིག་པས་བརྒྱན་པ་འདི༔ བླ་མ་སངས་རྒྱས་ཆོས་ཀྱི་སྐུ་ལ་འབུལ༔ རང་ལུས་མཎྜལ་དབང་པོས་བརྒྱན་པ་འདི༔ བླ་མ་ལོངས་སྤྱོད་རྫོགས་པའི་སྐུ་ལ་འབུལ༔ རིན་ཆེན་མཎྜལ་
གསེར་གཡུས་བརྒྱན་པ་འདི༔ བླ་མ་ཐུགས་རྗེ་སྤྲུལ་པའི་སྐུལ་འབུལ༔ ཞེས་འབུལ། འབུམ་ཐེར་བསགས་སྐབས་ཀྱང་གྲངས་ཀྱི་གཙོ་བོ་འདི་ལ་བཟུང་ངོ་། །མཐར། ཐུགས་རྗེས་འགྲོ་བའི་དོན་དུ་བཞེས་སུ་

གསོལ༑ །བཞེས་ནས་དབང་བསྐུར་བྱིན་གྱིས་བརླབ་ཏུ་གསོལ། །གུ་རུ་རཏྣ་མཎྜལ་ཀཾ་ཎིརྻ་ཏ་ཡཱ་མི། ཚོགས་ཞིང་རྣམས་ལས་འོད་འཕྲོས་འགྲོ་ཀུན་ལ། །ཕོག་པས་སྒྲིབ་བྱང་དག་པའི་ཞིང་དུ་
གཤེགས༑ །སྐུ་གསུམ་འཁོར་བཅས་འོད་ཞུ་རང་ཉིད་ལ། །ཐིམ་པས་ཚོགས་གཉིས་ཡོངས་སུ་རྫོགས་པར་གྱུར། །གསུམ་པ་ཁྱད་པར་གྱི་སྔོན་དུ་འགྲོ་བ་བླ་མའི་རྣལ་འབྱོར་ནི། ཨེ་མ་ཧོཿ རང་ལུས་
འོད་ཕུང་རྡོ་རྗེ་རྣལ་འབྱོར་མ། །མདངས་གསལ་མེ་འོད་གསལ་སྟོང་ལྷག་གེའི་ངང༌། །ཕྱོགས་མཚམས་ནམ་མཁའ་འཇའ་འོད་ཟེར་གྱི་ཀློང་། །སྤྱི་བོར་བླ་མ་གུ་རུ་ཡིད་བཞིན་ནོར། །བརྒྱུད་
པའི་བླ་མ་པད་འབྱུང་སྤྱན་རས་གཟིགས། །རིགས་ཀྱི་བདག་པོ་སྣང་བ་མཐའ་ཡས་དང་། །གཞན་ཡང་མདོ་རྒྱུད་བསྟན་བཅོས་མན་ངག་སོགས། །རྒྱ་བོད་མཁས་གྲུབ་བླ་མ་ཐམས་ཅད་
བཞུགས༑ །ཞེས་བརྒྱུད་པའི་བླ་མ་རྣམས་ཐོ་བརྩེགས་དང་རྩ་གསུམ་ཁྲོམ་ཚོགས་སུ་བཞུགས་པའི་གནས་གསུམ་འབྲུ་གསུམ་བཅས་གསལ་བཏབ་ལ། མོས་གུས་གདུང་ཤུགས་རྩེ་གཅིག་པས། ཨོཾ་ཨཱཿ ཧཱུྃ། ཐོག་མའི་སངས་རྒྱས་
ཀུན་བཟང་སྣང་མཐའ་ཡས། །གངས་ཅན་མགོན་པོ་ཁ་སར་པ་ཎི་དང༌། །འཇའ་ལུས་སྣང་སྲིད་དབང་སྡུད་པདྨ་འབྱུང་། །ཡང་སྤྲུལ་རིག་འཛིན་སྙིང་པོའི་མཚན་ཅན་ལ། །གསོལ་བ་འདེབས་ ྨ་

དཀོན་༄༅། །སོ་བྱིན་གྱིས་བརླབ་ཏུ་གསོལ། །ཀ་དག་ལྷུན་གྲུབ་གཞི་ཐོག་ཕེབས་པ་དང་། །ཁྲེགས་ཆོད་ཐོད་རྒལ་ལམ་ལ་རྩལ་འབྱོངས་ཏེ། །སྐུ་དང་ཡེ་ཤེས་དབྱེར་མེད་མངོན་
གྱུར་ཞིང༌། །མཐའ་ཡས་འགྲོ་ཀུན་སྤྲུལ་པས་འདྲེན་པར་ཤོག །ཅེས་གསོལ་འདེབས་ཚིག་རྐང་དགུ་མ་འདི་ཉིད་གྲངས་གསོག འབུམ་ཐེར་འཕྲལ་གསོག་དགོས་པ་ལྟ་བུས་མི་ནུས་ན། དེི་ཉིད་ཅི་འགྲུབ་དང་། སྣང་མཐའ་
སྤྱན་གཟིགས་པད་འབྱུང་སྲོང་བཙན་སྒམ། །བཀའ་བརྒྱུད་གཙུག་རྒྱན་དྭགས་པོ་ལྷ་རྗེ་སོགས། །ཀུན་གྱི་རྣམ་འཕྲུལ་འཇའ་ཚོན་སྙིང་པོ་ལ། །གསོལ་བ་འདེབས་སོ་བྱིན་གྱིས་བརླབ་ཏུ་
གསོལ༑ །ཞེས་པ་ལ་གྲངས་བཟུང་ཡང་རུང་བ་སྟེ་སྔ་ཕྱི་གཉིས་ཀ་རིག་འཛིན་ཆེན་པོ་ཉིད་ཀྱི་ཞལ་གསུངས་བྱིན་རླབས་ཆེ་མཉམ་ཡིན་ནོ། །ཐུན་མཐར་ཟུར་དུ་གསལ་བའི་བརྒྱུད་འདེབས་རྒྱས་བསྡུས་རྣམས་ཀྱང་འདོན། རྒྱུན་ཁྱེར་ལྟ་བུར་འདི་ནས་
དབང་ལེན་ལ་འཇུག་པས་ཆོ་ག་ལ་སྔོན་འགྲོ་གསོག་སྐབས་སོགས་སུ། མོས་གུས་སྟོབས་ཀྱིས་བརྒྱུད་པའི་བླ་མ་རྣམས། །འོད་ཞུ་རིམ་ཐིམ་རྩ་བའི་བླ་མ་ཉིད། །གཟི་བརྗིད་འོད་དུ་འབར་ཞིང་ཐུགས་རྗེ
ཆེས༑ །བདག་ལ་དགོངས་ཏེ་བྱིན་གྱིས་བརླབས་པར་གྱུར། །ཧཱུཾ༔ ཨོ་རྒྱན་ཡུལ་གྱི་ནུབ་བྱང་མཚམས༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་✖

གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔ ཁྱེད་ཀྱི་རྗེས་སུ་བདག་སྒྲབ་ཀྱིས༔ བྱིན་གྱིས་བརླབས་ཕྱིར་གཤེགས་སུ་གསོལ༔ ཞེས་ཚིག་བདུན་གསོལ་འདེབས་དང་། ཨཾ་
ཨཱཿ ཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛཿ སིདྡྷི་ཕ་ལ་ཧཱུྃ་ཨཱཿ ཞེས་དང་། ཨོཾ་ཨཱཿ ཧཱུྃ བཛྲ་གུ་རུ་པདྨ་སིདྡྷི་ཧྰུྃ༔ ཞེས་པ་རྣམས་ཀྱང་ཐོག་མར་གསོལ་འདེབས་ཀྱི་བསྙེན་པའི་དོན་དུ་འབུམ་ཐེར་ལ་སོགས་
པའི་གྲངས་ཆ་མཉམ་དུ་བསག་གོ །མཐར་དབང་ལེན་པ་ནི། བླ་མ་གུ་རུ་ཡིད་བཞིན་ནོར་བུ་ཡི། །དཔྲལ་བའི་ཨོཾ་ལས་འོད་དཀར་སྐར་མདའ་ལྟར། །རང་གི་དཔྲལ་བར་ཐིམ་པས་བུམ་དབང་ཐོབ།
ལུས་ཀྱི་སྒྲིབ་དག་ས་བརྒྱད་མི་གཡོ་ནོན། །འབྲས་བུ་སྤྲུལ་སྐུ་འཐོབ་པའི་ས་བོན་བཞག །བསྐྱེད་རིམ་མཧཱ་ཡོ་ག་བསྒོམ་ལ་དབང་། །མགྲིན་པའི་ཨཱཿ ལས་འོད་དམར་མར་མེ་ལྟར། །རང་གི་
མགྲིན་པར་ཐིམ་པས་གསང་དབང་ཐོབ། །ངག་གི་སྒྲིབ་དག་ལེགས་པའི་བློ་གྲོས་ནོན། །འབྲས་བུ་ལོངས་སྐུ་འཐོབ་པའི་རྟེན་འབྲེལ་བསྒྲིགས། ། ཨ་ནུའི་རྫོགས་རིམ་རང་བྱིན་བརླབ་ལ་
དབང་༑ །ཐུགས་ཀའི་ཧཱུཾ་འོད་མཐིང་ག་སྤོས་དུད་ལྟར། །རང་གི་སྙིང་གར་ཐིམ་པས་ཤེར་དབང་ཐོབ། །ཡིད་ཀྱི་སྒྲིབ་དག་ས་བཅུ་ཆོས་སྤྲིན་ནོན། །འབྲས་བུ་ཆོས་སྐུ་འཐོབ་པའི་ནུས་པ་✖

༄༅། །སྨིན། ། ཨ་ཏི་དཀྱིལ་འཁོར་འཁོར་ལོ་བསྒོམ་ལ་དབང༌། །གནས་ལྔའི་འོད་ཟེར་ལྔ་ལྡན་འཇའ་ཚོན་ལྟར། །གནས་ལྔར་ཐིམ་པས་ཡེ་ཤེས་དབང་ཆེན་ཐོབ།
13གསུམ་སྒྲིབ་དག་བཅུ་གཅིག་ཀུན་འོད་ནོན། །ངོ་བོ་ཉིད་སྐུ་འཐོབ་པའི་སྐལ་ཅན་བྱས། །རྩོལ་བྲལ་ཀ་དག་ལྷུན་གྲུབ་བསྒོམ་ལ་དབང༌། །བླ་མ་ཚངས་བུག་ནས་བྱོན་སྙིང་དབུས་ཞུགས།
ཤེས་བདུད་རྩིའི་རྒྱུན་བབས་བདག་ལུས་གང༌། །བདེ་ཆེན་འོད་ཞུ་བདག་གི་སྒོ་གསུམ་དང༌། །གསང་བ་གསུམ་པོ་དབྱེར་མེད་རོ་གཅིག་གྱུར། །ཅེས་མོས་གུས་ཀྱི་རང་སོ་མ་ཉམས་པའི་བཟོ་མེད་ལྷུག་པའི་
རང་ངོ་ཅི་གནས་སུ་བསྐྱངས་ལ་མཐར། དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྙིང་གར་པདྨའི་ཟེའུ་འབྲུ་ལ། །འབྲལ་བ་མེད་པར་རྟག་པར་བཞུགས་ནས་ཀྱང༌། །སྐུ་གསུང་ཐུགས་ཀྱི་དངོས་
གྲུབ་སྩལ་དུ་གསོལ། །སྐྱེ་བ་ཀུན་ཏུ་ཡང་དག་བླ་མ་སོགས་དང་། དགེ་བ་འདི་ཡིས༴ དཔལ་ལྡན་བླ་མ་སོགས་བསྔོ་སྨོན་རྣམ་པར་དག་པའང་བྱའོ། །གཉིས་པ་རྫོགས་ཆེན་སྒོས་ཀྱི་སྔོན་འགྲོ་ཐུན་མོང་མ་ཡིན་པ་རྣམས་ནི་
ཚེ་ཁྲིད་ཡིག་གི་དཀྱུས་ལྟར་ལ། ཁྱད་པར་བླ་མའི་རྣལ་འབྱོར་ནི། རང་ལུས་སྣང་སྟོང་འོད་ཀྱི་རང་བཞིན་ནང༌། །རྩ་གསུམ་འཁོར་ལོ་ལྔ་པོ་སྒྲིབ་བྲལ་དབུས། །སྤྱི་བོར་བུདྡྷ་ཐོད་ཕྲེང་ཡབ་ཡུམ་དཀར། 375

མགྲིན་པར་པདྨ་ཐོད་ཕྲེང་ཡབ་ཡུམ་དམར། །སྙིང་གར་བཛྲ་ཐོད་ཕྲེང་ཡབ་ཡུམ་མཐིང་། །ལྟེ་བར་རཏྣ་ཐོད་ཕྲེང་ཡབ་ཡུམ་སེར། །གསང་བར་ཀརྨ་ཐོད་ཕྲེང་ཡབ་ཡུམ་ལྗང༌། །འཁོར་ལོ་རྡོ་རྗེ་
ཞཱི རིན་ཆེན་པདྨ་དང༌། །རྒྱ་གྲམ་དྲིལ་འཛིན་འཁོར་ལོས་སྒྱར་བའི་ཆས། །པད་ཟླའི་གདན་ལ་རོལ་པའི་སྟབས་ཀྱིས་བཞུགས། །འཇའ་ཚོན་འོད་ཟེར་ཐིག་ལེ་ཐིག་ཕྲན་འཁྲིགས། །གདོད་ནས་
རང་གསལ་ལྷུན་གྲུབ་ཆེན་པོ་ཡི། །འོད་ཀྱིས་བསྐལ་བས་ཨོ་རྒྱན་ཐོད་ཕྲེང་རྩལ། །དབྱིངས་ནས་སྤྱན་དྲངས་མདུན་མཁར་བཞུགས་པར་གྱུར། །ཚིག་བདུན་གསོལ་འདེབས་ལན་གསུམ་གྱིས་བྱིན
དབབ༑ ཏིང་ངེ་འཛིན་གྱིས་སྤྲུལ་པའི་ཕྱི་ནང་གསང་མཆོད་ཡིད་ཀྱིས་འབུལ་ལ། ཧྲཱིཿ དུས་གསུམ་གྱི་བླ་མ་ཡི་དམ་མཁའ་འགྲོ་སངས་རྒྱས་བྱང་ཆུབ་སེམས་དཔའ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་
ལས་གཅིག་ཏུ་བསྡུས་པའི་ངོ་བོར་གྱུར་ཅིང་མཛད་པའི་ཕྲིན་ལས་ལ་ཐ་དད་མི་མངའ་བར་གྱུར་པ། ཨོ་རྒྱན་ཆེན་པོ་གུ་རུ་པདྨ་འབྱུང་གནས་ལ་གསོལ་བ་འདེབས་སོ། །ལུས་ངག་ཡིད་གསུམ་སྨིན་
ཅིང་གྲོལ་བར་མཛད་དུ་གསོལ། །ཅེས་སོགས་གནས་ལུགས་རྟོགས་པའི་གསོལ་བ་ཕུར་ཚུགས་སུ་བཏབ་པའི་མཐར། བླ་མའི་སྐུ་ལས་བྱིན་རླབས་བདུད་རྩིའི་རྒྱུན། །ལྔ་ལྡན་འཇའ་འོད་རྣམ་པ་ལྷུག་ལྷུག་

༄༅། །བབ། །རང་ལུས་འཁོར་ལོ་སོ་སོའི་ལྷ་ལ་ཐིམ། །འོད་གསལ་ཡེ་ཤེས་ཆེན་པོ་རྒྱུད་ལ་འཕོས། །ཕྱི་ནང་བླ་མ་འཁོར་ལོ་སོ་སོར་ཐིམ། །སྟོང་གསལ་ངོས་བཟུང་
བྲལ་བའི་རང་རིག་པ། །སྐུ་གསུམ་དབྱེར་མེད་བླ་མ་པད་འབྱུང་ངོ་། །ཞེས་མཉམ་པར་བཞག་གོ །ནང་གི་རུ་ཤན་དབྱེ་བ་རིགས་དྲུག་གནས་སྦྱོང་དཀྱུས་སུ་བསྟན་པ་དེས་ཀྱང་འཐུས་མོད། ཁྱད་པ་ར་བའི་ཉམས་ལེན་འདི་ཉིད་
གཞུང་ཁྲིད་མ་རྫོགས་པའམ་རྒྱུན་དུ་ཉམས་ལེན་ལྟ་བུར་བྱས་ཀྱང་ཤིན་ཏུ་ཟབ་ཅིང་ལེགས་པས་འདི་ལྟར། རང་ལུས་རྡོ་རྗེ་རྣལ་འབྱོར་མར་གསལ་བའི། །ལུས་ནང་དབུ་མར་ཧཱུཾ་མཐིང་རོ་མར་ཨཱཿ དམར་གསལ་རྐྱང་
མར་ཨཾ་དཀར་འོད་ཟེར་འབར། །རྡོ་རྗེ་གསུམ་གྱི་ངོ་བོར་གདོད་ནས་བཞུགས། །སྤྱི་བོར་ཨ་དཀར་མགྲིན་པར་སུ་སེར་པོ། །སྙིང་གར་ནྀ་ལྗང་ལྟེ་བར་ཏྲི་མཐིང་ག །གསང་བར་པྲེ་དམར་རྐང་
མཐིལ་དུ་དུད་ཀ །རིགས་དྲུག་སྐྱེ་འགྱུར་ལས་དང་བག་ཆགས་ཀུན། །ས་བོན་དྲུག་ལ་འུབས་ཀྱིས་འདུས་པ་ལ། །འབྲུ་གསུམ་དག་པ་ཡེ་ཤེས་མེ་ཕུང་གིས། །རིགས་དྲུག་ས་བོན་ཐུལ་གྱིས་
བསྲེགས་པར་གྱུར། །ཨོཾ་ཨཱཿ ཧཱུཾ་མ་མ་ཀོ་ལིཾ་ས་མནྟ། ཞེས་པ་ངག་བཅད་བདུན་འབུམ་བཟླས་མཐར། ཕཊཿ དྲུག་བརྗོད་པས་འབྲུ་གསུམ་ལས་ཡེ་ཤེས་ཀྱི་རླུང་བྱུང་བསྲེགས་པའི་ཐལ་བ་འོག་སྒོར་བུན་བུན་གཏོར་བར་

བསམ༑ དེ་ནས། འབྲུ་གསུམ་མཐའ་རུ་ཡིག་བརྒྱའི་སྔགས་ཕྲེང་ནི། །དཀར་དམར་མཐིང་གསུམ་བསྐོར་བས་བདུད་རྩིའི་རྒྱུན། །བབས་པས་དྲི་མ་ཆ་ཤས་བཅས་ཏེ་བཀྲུས། །རང་ལུས་དྲི་མེད་
ཞཱི ཤེལ་གོང་འཇའ་ཚོན་ལྟར། །རང་བྱུང་གདོད་མའི་སངས་རྒྱས་ཉིད་དུ་གྱུར། །ཅེས་པས་ཡི་གེ་བརྒྱཔ་ཅི་ནུས་བཟླས་པས་སྡིག་སྒྲིབ་དག་པའི་རྟགས་སྤྱི་དང་མཚུངས་པར་འབྱུང་ངོ༌། །མདོར་ན་རིགས་དྲུག་གི་གནས་བདེ་བླག་ཏུ་
སྦྱོང་བ་དང༌། མྱུར་དུ་འཚང་རྒྱ་བ་སོགས་ཕན་ཡོན་ཚད་མེདཔ་རྒྱུད་ལས་གསུངས་པས་ནན་ཏན་དུ་བྱའོ།། །།འདིས་ཀྱང་ལམ་ཟབ་ཕྲིན་ལས་རྒྱུན། །ཐུབ་བསྟན་ཇི་སྲིད་དར་ཞིང་རྒྱས། །ལུས་ཅན་མཐའ་དག་ཆོས་འདི་ཡི། །གདུལ་བྱར་
གྱུར་ནས་རྣམ་གྲོལ་ཤོག །ཅེས་པའང་ཟབ་མོའི་གནས་ལ་འདུན་པ་བླ་མ་ཀརྨ་བཀྲ་ཤིས་དགེ་ལེགས་དང་ཀརྨ་བསོད་ནམས་ཟུང་གིས་བསྐུལ་ངོར། པདྨའི་སྔགས་རིག་འཛིན་པ་པདྨ་གར་གྱི་དབང་ཕྱུག་རྩལ་གྱིས་ཙཱ་འདྲ་རིན་ཆེན་བྲག་གི་སྒྲུབ་གནས་སུ་
སྦྱར་བ་དགེ་ལེགས་འཕེལ།། །།

༄༅། །རྫོགས་པ་ཆེན་པོ་ཡང་ཟབ་བླ་སྒྲུབ་དཀོན་མཆོག་སྤྱི་འདུས་ཀྱི་ཁྲིད་ཡིག་གུ་རུའི་དགོངས་རྒྱན་ཉིན་བྱེད་སྙིང་པོ་
ཞེས་བྱ་བ་བཞུགས་སོ།།

༄༅། །ཨོཾ་སྭསྟི། ན་མོ་གུ་རུ་ཨཱ་དི་བུདྡྷ་པདྨ་པྲ་བྷཱ་ས་ཛྭ་ལ་ཙ་ར་ཎཱ་ཡ། བླ་མ་གདོད་མའི་སངས་རྒྱས་པདྨ་འོད་འབར་གྱི་ཞབས་ལ་
ཕྱག་འཚལ་ལོ། །རྫོགས་པ་ཆེན་པོ་ཡང་ཟབ་བླ་སྒྲུབ་དཀོན་མཆོག་སྤྱི་འདུས་ཀྱི་ཁྲིད་ཡིག་གུ་རུའི་དགོངས་རྒྱན་ཉིན་བྱེད་སྙིང་པོ་ཞེས་བྱ་བ་དཔལ་མགོན་རྩ་
བའི་བླ་མར་ཕྱག་འཚལ་ལོ། །ཀུན་ཁྱབ་སྤྲོས་བྲལ་ཡེ་ཤེས་ཆོས་ཀྱི་དབྱིངས། །རང་བཞིན་འོད་གསལ་ལྷུན་རྫོགས་བདེ་བ་ཆེ། །ཕྱོགས་དུས་ཆ་མེད་ཀུན་
འགྲོ་གདོད་མའི་མགོན། །སངས་རྒྱས་ཀུན་ཏུ་བཟང་པོར་ཕྱག་འཚལ་འདུད། །སྲིད་ཞི་བྱང་ཆུབ་སེམས་ཀྱི་ཕུན་ཚོགས་མ་ལུས་དབྱིངས་གྱུར་པ། །

༄༅། །གཅིག་དང་དུ་མའི་སྤྲོས་བྲལ་ཆོས་ཉིད་ཡོངས་གྲུབ་རྟག་བརྟན་ཁམས། །རྒྱ་ཆད་ཕྱོགས་ལྷུང་ཡོངས་བྲལ་མཚན་དཔེ་ཡོངས་
རྫོགས་རྡོ་རྗེའི་སྐུ། །འོད་སྣང་མཐའ་ཡས་མགོན་པོ་གང་དེར་འདུད་དོ་དགེ་ལེགས་སྩོལ། །རྒྱལ་ཀུན་ཐུགས་ཀྱི་ཡེ་ཤེས་གཅིག་ཏུ་འཁྱིལ་བའི་རྒྱ་མཚོ་
ལས༑ །དོན་དམ་འོད་གསལ་ལས་སྐྱེས་དམིགས་མེད་བརྩེ་ཆེན་པདྨོའི་དབུས། །རང་བྱུང་རྡོ་རྗེའི་སྐུ་མཆོག་རྣམ་ཀུན་མཆོག་ལྡན་རྣམ་པ་ཐམས་ཅད་
པ༑ །རེས་འགའ་རྡོ་རྗེ་སློབ་དཔོན་ཚུལ་ཤར་མགོན་དེར་སྙིང་ནས་འདུད། །གང་གི་གསང་གསུམ་སྒྱ་འཕྲུལ་འཇའ་ཚོན་ལྟར་བཀྲ་སྙིང་པོའི་གར།

འགྲོ་འདུལ་ནུས་ལྡན་བདེ་གཤེགས་མཆོག་གི་ས་འཛིན་རྡོ་རྗེ་ཅན། །ཡེ་ཤེས་ཀློང་གསལ་སྐུ་གཉིས་སྙིང་པོའི་སྤྱི་དཔལ་བདེ་བ་ཆེ། །པད་འབྱུང་ངོ་བོ་བླ་མས་བདག་སྙིང་དབུས་སུ་རྟག་རྩེན
མཛོད༑ །གང་གི་ཐུགས་སྒྲུབ་རིན་ཆེན་མཆོག་གྱུར་བརྒྱ་ཕྲག་དུ་མ་ཡི། །སྙིང་པོ་ལྟ་བུ་ཡང་ཟབ་བསམ་འཕེལ་ཡིད་བཞིན་ནོར་བུ་ལྟར། །དཀོན་མཆོག་རྒྱལ་བ་སྤྱི་འདུས་དགོངས་པའི་བཅུད་
གྱུར་གསང་བ་ཆེ། །མན་ངག་ཁྲིད་རིམ་བླ་མའི་ཞལ་ལུང་གཞུང་དོན་གསལ་བ་ཞིག །བདག་གི་འདྲེན་མཆོག་ཆོས་འདིར་རྟག་དགྱེས་དེ་ཡི་ཞབས་ཏོག་ཆེད། །ལམ་འདིར་མོས་པའི་སྐལ་ལྡན་
རྣམས་ཀྱི་ཡིད་ཀྱི་རེ་སྐོང་དུ། །བླ་མའི་བྱིན་རླབས་མཐུ་ལ་བརྟེན་ནས་འབད་པས་བགྱིས་པ་འདི། །དོན་མེད་མ་ཡིན་དོན་ལྡན་ཕུན་ཚོགས་རྒྱལ་བའི་བཙས་སུ་སེམས། །གཞན་ནི་ཆོས་འདི་འཛིན་
པས་བོད་ཀུན་ཁེངས། །ཁྲིད་འཆད་པོ་ཡང་སྡེ་ཚོགས་འཐུག་པོར་གྱུར། །དེས་ན་བདག་གིས་ངལ་བས་ཅི་བྱ་ཡང༌། །ལྷག་བསམ་དག་པས་བརྗོད་ལ་སྐྱོན་ཡོད་མིན།། ༈ དེ་ཡང་དམ་
པའི་ཆོས་ཚུལ་མཐའ་དག་པའི་གལ་མདོ་རྡོ་རྗེ་ཐེག་པ་མ་ལུས་པའི་སྙིང་པོ་སྒྲུབ་ཐབས་ཐམས་ཅད་ཀྱི་གནད་དྲིལ་བ། ཡོ་ག་གསུམ་གྱི་དགོངས་བཅུད་ཕྱུང་བ་ཡང་གསང་རྫོགས་པ་ཆེན་པོའི་མན་✖

༄ ༅། །ངག དུས་གསུམ་རྒྱལ་བ་ཐམས་ཅད་ཀྱི་བགྲོད་པ་གཅིག་པའི་ལམ།རྣལ་འབྱོར་རིག་པ་འཛིན་པ་ཐ་དག་གི་དགོངས་ཉམས། ཡང་ཟབ་རྨད་དུ་བྱུང་བ་བླ་ན་མེད་
དཀོན་
པའི་ཆོས་བླ་མའི་སྒྲུབ་པ་ལས་ཁྱད་པར་དུ་གྱུར་པ་རིག་འཛིན་ཆེན་པོ་འཇའ་ཚོན་སྙིང་པོས་རྔོད་ཧོམ་འཕྲང་ལྕགས་ཀྱི་སྒོ་མོ་བྲག་རི་རྡོ་རྗེ་གྱེན་ལངས་ལྟ་བུ་ནས་སྤྱན་དྲངས་པའི་ཡང་ཟབ་དཀོན་མཆོག་སྤྱི་
འདུས་ཀྱི་ཁྲིད་བཀའ་ཟབ་མོ་བསྟན་པར་བྱ་བ་ལ་དཔོན་སློབ་གནས་དུས་ཀྱི་རྟེན་འབྲེལ་ལེགས་པར་འགྲིགས་པའི་སྐབས་སུ་ཁྲིད་ལ་འཇུག་པར་བྱ་སྟེ། དེ་ལ་སྤྱིར་སྔོན་དུ་འགྲོ་བ་སྦྱོར་དངོས་ཐམས་
ཅད་ཀྱི་ཐུན་འགོར་བར་ཆད་ཞི་ཞིང་བྱིན་རླབས་འཇུག་པའི་ཆེད་དུ་དབེན་པའི་གནས་བདེ་བའི་གདན་ལ་ལུས་གནད་དཀྱུས་མཐུན་བཅས་རླུང་རོ་ལན་གསུམ་བསལ་ནས་སྒོ་གསུམ་གྱི་བར་ཆད་སྡིག་
སྒྲིབ་ཞི་ཞིང་དག་པར་བསམ་ལ། མདུན་གྱི་ནམ་མཁའ་པདྨ་ཉི་ཟླའི་གདན་སྟེང་དུ་པདྨ་འབྱུང་གནས་དང་རྩ་བའི་བླ་མ་དབྱེར་མ་མཆིས་པའི་ངོ་བོ་རིག་འཛིན་ཧཱུཾ་ནག་མེ་འབར་རབ་བྱུང་ཆ་ལུགས་པཎ་
ཞུ་ཆོས་གོས་ཅན་ཕྱག་གཡས་རྡོ་རྗེ་ཐུགས་ཀར་འགྱིངས་སྟབས་ཀྱིས་འཛིན་ཅིང་གཡོན་ལྕགས་ཀྱི་ཕུར་བུ་ཟུར་གསུམ་གདེངས་པ་ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། དཔུང་པ་གཡས་གཡོན་

དུ་ཡེ་ཤེས་རང་འོད་ཀྱི་འཇའ་ཚོན་གྱི་གཤོག་པ་བཀྲ་ཞིང༌། གཡས་ནས་ཁྲོ་བོ་དང་གཡོན་ནས་ཁྲོ་མོའི་ཚོགས་སྐར་ལྟར་འཕྲོ་བ། ཤངས་སྒོར་ཡི་གེ་ཨ་དཀར་པོ་ཟླ་བ་འབུམ་གྱི་འོད་ཟེར་ཟིལ་གྱིས་
གནོན་པ་ཡེ་ཤེས་ཀྱི་རླུང་དང་འགྲོགས་ཏེ་གནས་པ། དེ་ལྟ་བུའི་སྐུ་ཡི་གནས་གསུམ་དུ་ཨོཾ་ཨཱཿ ཧཱུྃ་དཀར་དམར་མཐིང་གསུམ་གྱིས་སྤྲས་ཤིང་སྐའི་འོད་ཟེར་གྱིས་རང་གི་ཐོ་ཕྱི་གནས་ཡུལ་ཐམས་ཅད་
གཏམས་པར་བསམ་ལ། ངག་ནས།བླ་མ་ལ་གསོལ་བ་འདེབས་སོ། །བླ་མ་ཆོས་ཀྱི་སྐུ་ལ་གསོལ་བ་འདེབས་སོ། །བླ་མ་ལ་གསོལ་བ་འདེབས་སོ། །བླ་མ་ལོངས་སྤྱོད་རྫོགས་པའི་སྐུ་ལ་
གསོལ་བ་འདེབས་སོ། །བླ་མ་ལ་གསོལ་བ་འདེབས་སོ། །བླ་མ་སྤྲལ་པའི་སྐ་ལ་གསོལ་བ་འདེབས་སོ། །སྐྱབས་མཆོག་ཀུན་འདུས་བླ་མ་རིན་པོ་ཆེ་ལ་གསོལ་བ་འདེབས་སོ། །བདག་ལ་
མཆོག་ཐུན་མོང་གི་དངོས་གྲུབ་མ་ལུས་པ་མྱུར་དུ་སྩལ་དུ་གསོལ། ཞེས་གསོལ་བ་ཕུར་ཚུགས་སུ་འདེབས་ཤིང་ཨོཾ་ཨཱཿ ཧཱུྃ་ཅི་རིགས་བཟླས་པའི་མཐར་དམིགས་མེད་ཀྱི་ངང་དུ་དར་ཅིག་མཉམ་པར་
གཞག་ཅིང༌། དེ་ནས་ཁྲིད་ཐུན་གང་རུང་ལ་འཇུག་པར་བྱ་སྟེ་སྔོན་དུ་འགྲོ་བ་སྤྱིའི་ཆོས་སོ།། ༈ བྱེ་བྲག་སྔོན་དུ་འགྲོ་བ་ལ། ཐུན་མོང་དང་ཐུན་མོང་མ་ཡིན་པ་དང་ཁྱད་པར་གྱི་སྔོན་དུ་འགྲོ་

༄ ༅། །བ་གསུམ་མོ། །དེ་རྣམས་རིམ་པ་བཞིན་ཉམས་ལེན་གྱིས་རྒྱུད་སྦྱང་བར་བྱ་སྟེ། དེ་ཡང་ཐོག་མར་ཐུན་མོང་གི་སྔོན་དུ་འགྲོ་བ་སངས་རྒྱས་སྒྲུབ་པའི་རྟེན་དལ་འབྱོར་
རིན་པོ་ཆེ་རྙེད་པར་དཀའ་བའི་ངང་ཚུལ་ལ་སེམས་པ་དང༌། འདུས་བྱས་ཀྱི་ཆོས་ཐམས་ཅད་མི་རྟག་པའི་རང་བཞིན་མྱུར་དུ་འཆི་བའི་ངང་ཚུལ་བསམ་པ་དང་། ལས་རྒྱུ་འབྲས་ཀྱི་རང་གཟུགས་
བསླུ་བ་མེད་པས་འཁོར་བ་སྡུག་བསྔལ་གྱི་རང་བཞིན་དུ་གནས་ཤིང་འཁོར་བའི་བདེ་བ་ལ་ཡིད་བརྟན་མི་ཐུབ་པའི་ཚུལ་ལ་སེམས་པ་དང་། དེས་ན་གཏན་གྱི་བདེ་བ་རྫོགས་པའི་སངས་རྒྱས་ཀྱི་གོ་
འཕང་སྒྲབ་འདོད་ཐུན་མོང་མ་ཡིན་པ་ཐར་པའི་ཕན་ཡོན་ལ་ནན་ཏན་དུ་བསམ་པ་སོགས་བྱང་ཆུབ་ལམ་གྱི་རིམ་པ་སྐྱེས་བུ་གསུམ་གྱི་ཁྲིད་སྤྱི་དང་མཐུན་པར་འཆད་ཅིང་ཉམས་སུ་ལེན་པ་གལ་ཆེ་
ཞིང་༑ྋ ཆོས་བཀའ་འདི་དང་འབྲེལ་མཚུངས་སྔོན་འགྲོ་བཞི་སྦྱོར་ཞེས་གཏེར་སྟོན་སངས་རྒྱས་གླིང་པས་ཀྱང་གཏེར་དུ་བཙས་པ་རིག་འཛིན་འཇའ་ཚོན་སྙིང་པོས་བཏོན་པ་དེ་ཉམས་ཁྲིད་དུ་བྱས་པས་
ཀྱང་འབྲེལ་ཆགས་ཤིང་ཆོས་ཐུན་གྱི་རྣམ་གྲངས་ནི་རགས་རྩིས་སུ་བཞི་དང༌། གཞན་ཅི་རིགས་ལྟར་སྐབས་དང་སྦྱར་ཏེ་བྱའོ།། ༈ གཉིས་པ་ཐུན་མོང་མ་ཡིན་པའི་སྔོན་དུ་འགྲོ་བ་ལ་བཞི་

སྟེ༑ དང་པོ་སྐྱབས་སུ་འགྲོ་བ་ནི། རང་ཉིད་གང་ན་གནས་པའི་ས་ཕྱོགས་དག་པའི་ཞིང་ཁམས་སུ་གྱུར་པའི་མདུན་གྱི་བར་སྣང་གི་མཁའ་ལ་ཤིན་ཏུ་མཛེས་པའི་སྤྲིན་ཁ་དོག་ལྔ་ལྡན་གྱིས་ལེགས་
པར་བཏེགས་པའི་སྟེང་དུ་རིན་པོ་ཆེ་སྣ་ཚོགས་ལས་བྱས་པ་པདྨའི་འདབ་མ་ལས་འདབ་མ་འབྲེལ་པ་ཡངས་ཤིང་རྒྱ་ཆེ་བའི་དབུས་ཀྱི་གེ་སར་ཟེའུ་འབྲུའི་སྟེང་དུ་ཉི་ཟླའི་གདན་ལ་རྩ་བའི་བླ་མ་དང་དབྱེར་
མ་མཆིས་ཤིང༌། དུས་གསུམ་སངས་རྒྱས་ཐམས་ཅད་འདུས་པའི་ངོ་བོ་པདྨ་འབྱུང་གནས་མཚན་དཔེས་བརྒྱན་པའི་སྐུ་བེར་ཕོད་ཆོས་གོས་པད་ཞུ་རིན་ཆེན་རྒྱན་ཆ་ཅན་རྡོ་རྗེ་བུམ་ཐོད་ཁ་ཊཱཾ་ག་འཆང་བ་
ཞབས་རྡོ་རྗེའི་སྐྱིལ་ཀྲུང་དུ་བཞུགས་ཤིང་འོད་ཟེར་དཔག་མེད་འཕྲོ་བའི་སྙིང་པོར་གནས་པའི་ཕྱི་རོལ་པདྨའི་ས་གཞི་བང་རིམ་གྱི་རྣམ་པ་མཐོ་དམན་ཅུང་ཟད་གྱུར་པའི་རིམ་པ་གསུམ་གྱི་དང་པོ་
ལ༑ ཀུན་ཏུ་བཟང་པོ་འོད་དཔག་མེད་ཐོད་ཕྲེང་སྡེ་ལྔ་གུ་རུ་མཚན་བརྒྱད་སོགས་རྩ་བ་དང་ཡན་ལག་གི་བརྒྱུད་པའི་བླ་མ་རྣམས་མཚན་དཔེ་གཟི་བརྗིད་འབར་བ་ཚོམ་བུའི་ཚུལ་དུ་བཞུགས་པ
དང་༑ པདྨའི་ས་གཞི་གཉིས་པ་ལ། ཡི་དམ་དྲག་པོ་མེའི་ཕྲེང་བ་ཅན་དང་རྟ་ཕག་ཡིད་བཞིན་ནོར་བུ་ལ་སོགས་པའི་བླ་མེད་རྣལ་འབྱོར་བྱ་སྤྱོད་ཀྱི་དཀྱིལ་འཁོར་ལྷ་ཚོགས་མ་ལུས་པ་དང༌། པདྨའི

།རིམ་པ་གསུམ་པར་བཅོམ་ལྡན་འདས་མ་སེངྒེའི་གདོང་པ་ཅན་སོགས་མཁའ་འགྲོ་ཆོས་སྐྱོང་སྲུང་མ་ཡེ་ཤེས་ཀྱི་སྤྱན་དང་ལྡན་པ་བསམ་གྱིས་མི་ཁྱབ་པས་བསྐོར་བར༄༅།
བསམ་ཞིང༌། དེ་ལྟར་པདྨའི་གདན་དབུས་ཀྱི་ཕྱོགས་བཞིར་དེ་དང་ཆ་མཐུན་པའི་གདན་རེ་གནས་པའི་མདུན་དབུས་སུ་རྒྱལ་བ་ཤཱཀྱ་སེངྒེ་ལ་རྫོགས་པའི་སངས་རྒྱས་ཆགས་བྲལ་མཆོག་གི་སྤྲུལ་པའི་
¢མ
སྐྲའི་ཆ་བྱད་ཅན་བསམ་གྱིས་མི་ཁྱབ་པ་དང་། གཡས་ཀྱི་དབུས་སུ་འཕགས་པ་སྤྱན་རས་གཟིགས་དབང་ཕྱུག་ལ་བྱང་ཆུབ་སེམས་དཔའ་དགེ་འདུན་གྱི་ཚོགས་དང་། གཡོན་གྱི་དབུས་སུ་ཤཱ་རིའི་
ris
བུ་ལ་ཉན་ཐོས་དང་རང་སངས་རྒྱས་འཕགས་པའི་ཚོགས་བགྲང་ལས་འདས་པས་བསྐོར་བ། རྒྱབ་ཀྱི་པདྨར་རྒྱལ་བའི་གསུང་རབ་མ་ལུས་ཤིང་ལུས་པ་མེད་པ་དམ་པ་ཆོས་ཀྱི་གླེགས་བམ་གངྒ་གླང་
གི་བྱེ་མའི་ཉག་མ་བཞིན་བགྲངས་ཀྱིས་མི་ལངས་ཤིང་རི་རབ་ཀྱི་ངོས་ལྟར་ཡངས་ཤིང་བརྗིད་པ་ཨཱ་ལི་ཀཱ་ལིའི་རང་སྐད་དི་རི་རི་སྒྲོགས་ཏེ་གནས་པ། གཞི་སྤྲིན་གྱི་གསེབ་ནས་ལྷའི་བུ་དང་། བུ་མོ་
མང་པོས་མཆོད་སྤྲིན་སྣ་ཚོགས་པ་ཐོགས་ནས་སྐྱབས་ཡུལ་མཆོད་པ་ལ་བརྩོན་པ། སྐྱབས་ཡུལ་གྱི་མདུན་དུ་ཁམས་གསུམ་འགྲོ་བ་རིགས་དྲུག་ནམ་མཁའི་མཐའ་དང་མཉམ་པའི་སེམས་ཅན་ཐམས་

ཅད་ཀྱིས་བདག་དང་ལྷན་ཅིག་པར་དུས་འདི་ནས་བཟུང་བྱང་ཆུབ་སྙིང་པོ་ལ་མཆིས་ཀྱི་བར་དུ་སྐྱབས་ཀྱི་དམ་པ་དཀོན་མཆོག་གསུམ་ལ་སྙིང་ཁོང་རུས་པའི་གཏིང་ནས་སྐྱབས་སུ་འགྲོ་བའི་ལུས་ཀྱི་སྤྱི་
བོར་ཐལ་མོ་པདྨ་ཁ་འབུས་པ་ལྟར་སྦྱར་ཞིང་ངག་སྙན་ཅིང་འཇེབས་པས་སྐྱབས་འགྲོའི་ཚིག་བརྗོད་པར་མོས་པ་དང༌། ཁྱད་པར་བདག་གིས་སྙིང་བརྩེ་བས་སེམས་ཅན་དེ་རྣམས་འཁོར་བ་སྔག་བསྔལ་འབྲུག་
ལུགས་གྱི་རྒྱ་མཚོ་ལས་མྱུར་དུ་སྒྲོལ་བའི་ཕྱིར་སྐྱབས་སུ་འགྲོ་བའི་བློ་དུང་དུང་རྩེ་གཅིག་པས་ངག་ནས། ཨོཾ་ཨཱཿ ཧཱུྃ༔ སྐྱབས་གནས་དམ་པ་རྣམས་ལ་སྐྱབས་སུ་མཆིའོ༔ ཞེས་གཏེར་གཞུང་རྡོ་རྗེའི་
ཆོས་
ཚིག་དང༌། བླ་མ་སངས་རྒྱས་བླ་མ་ཆོས༔ དེ་བཞིན་བླ་མ་དགེ་བདུན་ཉིད༔ བླ་མ་དཔལ་ཆེན་ཧེ་རུ་ཀ༔ ཀུན་བྱེད་རྒྱལ་པོ་བླ་མ་ཡིན༔ དཀོན་མཆོག་རྩ་གསུམ་འདུས་པའི་གཙོ༔ གུ་རུ་
མཛོད་
ཆེན་རཏྣར་སྐྱབས་སུ་མཆིའོ༔ ཞེས་རྒྱུད་ཚིག་གི་མཐའ་ཅུང་ཟད་གསོས་པ་སྟེ་དེ་ལྟར་ཅི་ནུས་སུ་བརྗོད། དེ་ནས་ཐུན་བསྡུ་བའི་སྐབས་སུ། སྐྱབས་ཡུལ་རྣམས་ཀྱི་ཐུགས་ཀ་ནས་འོད་ཟེར་དཀར་པོ་
མོ།
བྱུང་༑ བདག་དང་མཐའ་ཡས་པའི་སེམས་ཅན་རྣམས་ལ་ཕོག་སྡིག་སྒྲིབ་དག ལུས་འོད་ཀྱི་གོང་བུར་གྱུར་སྐྱབས་ཡུལ་རྣམས་ལ་ཐིམ། སྐྱབས་ཡུལ་ཡང་འཁོར་རྣམས་གཙོ་བོར་འདུས་ཤིང་དེ་༔

དཀོན་༄༅། །ཡང་གུ་རུ་ལ་ཐིམ། གུ་རུ་ཡང་འོད་ཀྱི་གོང་བུ་ནམ་མཁའི་སྙིང་པོར་ཐིམ་པར་བསམས་ལ། སེམས་སྤྲོས་བྲལ་གྱི་ངང་དུ་ཅི་གནས་མཉམ་པར་བཞག་པ་ནི་དོན་དམ
པའི་སྐྱབས་འགྲོའོ། །དེ་ལྟར་སྐྱབས་སུ་འགྲོ་བའི་དགེ་བ་བསྔོ་སྨོན་གྱིས་རྒྱས་བཏབ་པ་ནི། དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས། །བསྔོ་བའི་མཆོག་ཏུ་གང་ལ་བསྔགས་པ་
དེས༑ །བདག་གི་དགེ་བའི་རྩ་བ་འདི་ཀུན་ཀྱང༌། །བཟང་པོ་སྤྱོད་པའི་ཕྱིར་དུ་བསྔོ་བར་བགྱི། །བསོད་ནམས་འདི་ཡིས་ཐམས་ཅད་གཟིགས་པ་ཉིད། །ཐོབ་ནས་ཉེས་པའི་དགྲ་རྣམས་ཕམ་བྱས་
ནས༑ །སྐྱེ་རྒ་ན་འཆིའི་རྦ་རླབས་འཁྲུགས་པ་ཡི། །སྲིད་པའི་མཚོ་ལས་འགྲོ་བ་སྒྲོལ་བར་ཤོག །ཅེས་བརྗོད་དོ། །ནུབ་མོ་ཉལ་བའི་སྐབས་སུ་སྐྱབས་ཡུལ་རྣམས་མ་བསྡུས་པའི་མདུན་པད་
ཟླའི་གདན་ལ་རང་ཉིད་ཉལ་བར་བསམ་པ་ནི་སྐྱབས་འགྲོ་དམིགས་པའི་ཡན་ལག་གོ །དེས་ནི་དཀྱུས་ཀྱི་ཁྲིད་རིམ་དམིགས་སྐོར་དང་པོ་སྟེ་སྐྱབས་འགྲོ་ཁྲིད་ཚར། མགྱོགས་ཁྲིད་སྐབས་ཞག་
༈གསུམ་སོགས་ཅི་ལྟར་འོས་པ་སྐྱབས་འགྲོ་ལ་ནན་ཏན་འབད་ཅིང་རྗེས་སུ་ཡང་ཐུན་མགོ་ཐམས་ཅད་དུ་རྒྱས་བསྡུས་ཅི་རིགས་མ་ཆད་པར་བྱའོ། །སྐབས་འདིར་སློབ་མས་ཀྱང་འཆད་པའི་དོན་གོ་ཞིང་

དགོས་པ་དང་བླ་མས་ཀྱང་ཆོས་ལ་འཆད་ནུས་ཤིང་གཉིས་ཀས་འཆད་ཉན་སྤྲོ་ན་སྐྱབས་སུ་འགྲོ་བའི་རྣམ་གཞག་ཕན་ཡོན་སོགས་རྒྱ་ཆེར་བཤད་པར་བྱ་སྟེ། སྔར་དེ་མ་གོ་བས་བློ་སྣ་ཆོས་ལ་ཇི་བཞིན་
མ་ཞུགས། ད་གོ་བས་བློ་སྣ་ཆོས་ལ་ཡང་དག་ཞུགས་པ་སོགས་དགོས་གལ་ཡང་ཆེ་བ་ཡིན། གཉིས་པ་སེམས་བསྐྱེད་པའི་ཁྲིད་ནི། སྐྱབས་འགྲོའི་དམིགས་པ་གྲུབ་འཕྲལ་ལེགས་པར་བསམ་
སྟེ༑ འདི་ལྟར་ནམ་མཁའི་མཐའ་འཛད་པ་མེད་པ་ཐ་དག་སེམས་ཅན་གྱིས་ཡོངས་སུ་ཁེངས་ཤིང་དེ་རྣམས་བདག་གི་ཕ་མའི་རང་བཞིན་ཡིན་ལ་ཀུན་གྱིས་བདེ་བ་འདོད་ཀྱང་དེའི་ཐབས་ལ་མི་མཁས་
པས་ཉོན་མོངས་པའི་རྒྱ་མཚོར་བྱིང་ཞིང༌། སྡུག་བསྔལ་གྱི་མེ་འོབས་ཆེན་པོར་ལྷུང་བ་སྙིང་རེ་རྗེ། དེ་རྣམས་འཁོར་བའི་སྡུག་བསྔལ་ལས་ཅི་ནས་ཀྱང་བདག་གིས་སྒྲོལ་བར་བྱ་དགོས་ལ་དེའི་ཆེད་
དུ་ཡང་ཟབ་བླ་མའི་སྒྲུབ་པ་དཀོན་མཆོག་སྤྱི་འདུས་ཀྱི་མན་ངག་རྡོ་རྗེའི་རྣལ་འབྱོར་ལ་མཆོག་ཏུ་འབད་དེ་མྱུར་དུ་སངས་རྒྱས་ཐོབ་པར་བྱ་སྙམ་ནས། ངག་ཏུ། རྒྱུ་དྲུག་འཁོར་བར་འཁྱམས་པའི་ཕ་
མ་རྣམས༔ བཟོད་མེད་གདུང་བས་སངས་རྒྱས་ཐོབ་བྱའི་ཕྱིར༔ ཀུན་ཀྱང་བྱང་ཆུབ་མཆོག་ཏུ་སེམས་བསྐྱེད་དོ༔ ཞེས་ཅི་ནུས་བཀླག་ཅིང་བར་སྐབས་རྣམས་སུ་བདག་གི་དགེ་བའི་རྩ་བ་ཐམས་

༄༅། །ཅད་འོད་ཟེར་ཟླ་བའི་ཞུན་མ་ལྟ་བུར་དབུགས་ཕར་བཏང་བ་དང་འགྲོགས་ཏེ་སེམས་ཅན་རྣམས་ལ་ཕོག་བདེ་བ་མཆོག་གི་གོ་འཕང་བརྟས། ཚུར་དབུགས་རྔུབས་པ་དང་
ལྷན་ཅིག་སེམས་ཅན་གྱི་སྡིག་སྒྲིབ་སྡག་བསྔལ་མ་ལུས་པ་དུད་འཚུབས་ཀྱི་རྣམ་པ་ལྟ་བུར་འདུས་ནས་བདག་ལ་ཐིམ། བདག་གིས་ཀྱང་ལམ་ཟབ་མོ་ཡིད་ལ་བྱས་པས་སྐད་ཅིག་དེ་མ་ཐག་ཏུ་བྱང་བར་
བསམ་སྟེ་དབུགས་འབྱིན་འཇུག་གྀ་སྒོ་ནས་དགེ་སྡིག་བཏང་ལེན་གྱི་དམིགས་པ་འདི་རྒྱལ་སྲས་རྣམས་ཀྱིས་བསླབ་འོས་མཆོག་དང༌། ཕུལ་དུ་གྱུར་པ་ཡིན་ན་ནན་ཏན་གྱིས་འབད་པར་བྱ་
ཞིང་༑ ཐུན་བསྡུ་བའི་ཚེ་དམིགས་མེད་སྤྲོས་བྲལ་གྱི་ངང་དུ་ཅི་གནས་བཞག་སྟེ་དེ་ནི་དོན་དམ་པའི་སེམས་བསྐྱེད་དོ། །སྤྱིར་དུས་རྟག་ཏུ་སེམས་ཅན་ཐམས་ཅད་བདག་གི་ཡིད་དུ་འོང་བ་འབའ་ཞིག་
བསམ་པ་བྱམས་པ། བདག་གི་ཤིན་ཏུ་གཅེས་པའི་བཤེས་མེ་ལ་འཚིག་པ་བློས་མི་བཟོད་པ་ལྟ་བུ་སེམས་ཅན་ཐམས་ཅད་ལ་སྙིང་རྗེ། བུ་གཅིག་པུ་གཡུལ་དུ་སོང་ནས་རང་གནས་སུ་ལོག་ཚེ་མ་ཡི་
 ེམས་ལ་བདེ་བ་ཐོབ་པ་བཞིན་བདག་གི་ཡིད་ལ་དགའ་བ་བསྐྱེད་པ། གནས་སྐབས་ཀྱི་དགྲ་གཉེན་སོགས་ལ་ཡིད་བརྟན་མི་ཐུབ་པ་སྒྱུ་མ་ལྟ་བུར་ཤེས་ཤིང་ཕྱོགས་རིས་མེད་པར་སེམས་ཅན་གྱི་དོན་

སྤྱོད་པ་བཏང་སྙོམས་ཏེ། དེ་ལྟར་ཚད་མེད་བཞི་ལ་རྟག་ཏུ་སེམས་ཤིང་བསླབ་པར་བྱ་བ་ཡང་གལ་ཆེ་ཞིང་། གཞན་ཡང་སྤྱོད་ལམ་ཀུན་ཏུ་མཆོད་འོས་མི་བསླུ་བ་དང་སེམས་བསྐྱེད་པ་ལ་མི་སྨོད་པ་
དང་༑ སེམས་ཅན་ལ་གཡོ་རྒྱུ་སྤོང་བ་དང་དགེ་བའི་ལས་ལ་འགྱོད་པ་མི་སྐྱེད་པ་སྟེ་དཀར་པོའི་ཆོས་བཞི་ཞེས་དེ་ལ་ཡང་ནན་ཏན་ཆེན་པོས་རྟག་ཏུ་བསླབ་པར་བྱའོ། །མཐར་བསྔོ་སྨོན་སོགས་ཀྱང་
སྐྱབས་འགྲོའི་སྐབས་ལྟར་བྱ། དམིགས་ཐུན་གཉིས་པ་སེམས་བསྐྱེད་ཀྱི་ཁྲིད་ཚར། འདི་ཡང་གོང་ལྟར་ཞག་གསུམ་སོགས་ཇི་ལྟར་རིགས་པ་བསྒོམ་ཞིང༌། སྤྱིར་སྐྱབས་སེམས་གཉིས་ནི་ཆོས་
སྤྱོད་ཐམས་ཅད་ཀྱི་སྔོན་འགྲོ་ཡིན་པས་ཐུན་ལ་འཇུག་རེས་ཀྱི་སྔོན་དུ་བྱ་བ་གལ་ཆེའོ། །འདིར་ཡང་དགོས་ཤིང་ནུས་པ་དང་སྤྲོ་ན་བྱང་ཆུབ་སེམས་ཀྱི་རྣམ་གཞག་སྨོན་འཇུག་ཚད་མེད་བཞི་ཕར་ཕྱིན་
དྲུག་བྱང་སེམས་ཀྱི་བསླབ་པ་ཕན་ཡོན་དང་བཅས་རྒྱས་པར་བཤད་དོ།། ༈ གསུམ་པ་རྡོ་རྗེ་སེམས་དཔའི་སྒོམ་བཟླས་ཀྱི་ཁྲིད་ནི། ཐུན་འགོར་སྐྱབས་འགྲོ་སེམས་བསྐྱེད་གྲུབ་
འཕྲལ༑ རང་ཉིད་ཐ་མལ་དུ་གནས་པའི་སྤྱི་བོའི་སྟེང་ཐད་པདྨ་དཀར་པོའི་སྙིང་པོ་གེ་སར་ཟེའུ་འབྲུ་དང་བཅས་ཤིང་དེའི་འདབ་མ་ལ་འདབ་མ་འབྲེལ་བའི་པད་འདབ་ཚད་བཟུང་ལས་འདས་པ་ནམ་

།མཁའི་ཁྱོན་ཡོངས་སུ་ཁེངས་པ་ལྟ་བུ། འདབ་མ་རེ་རེའི་འོག་ཏུ་སེམས་ཅན་རེ་རེ་གནས་ཤིང་འདབ་མར་རེ་བཞིན་དང་གེ་སར་ཟེའུ་འབྲུའི་སྙིང་པོར་ཟླ་བའི་དཀྱིལ་༄༅།
འཁོར་རེ་རེ་དང༌། དེ་རེ་རེའི་སྟེང་དུ་རིགས་ཐམས་ཅད་འདུས་པའི་བཅོམ་ལྡན་འདས་དཔལ་རྡོ་རྗེ་སེམས་དཔའ་མཚན་དཔེ་ཡོངས་རྫོགས་ཕྱག་ན་རྡོར་དྲིལ་འཛིན་ཅིང་རིན་པོ་ཆེ་དང་རྒྱན་གྱི་ཆས་
ཡོངས་སུ་རྫོགས་པ་སེམས་དཔའི་སྐྱིལ་ཀྲུང་ཅན། ཐུགས་ཀར་ཟླ་སྟེང་ཧཱུཾ་མཐར་ཡི་གེ་བརྒྱ་པའི་ཕྲེང་བས་བསྐོར་བ་དེ་ལས་འོད་ཟེར་འཕྲོས། རྒྱལ་བ་རྣམས་ལ་སྐུ་གསུང་ཐུགས་དགྱེས་པའི་
མཆོད་པ་འབུལ། ཐུགས་རྗེ་བྱིན་རླབས་ཐམས་ཅད་སྔགས་ཀྱི་འཁོར་ལོའི་རྣམ་པར་སྤྱན་དྲངས། ཐུགས་ཀའི་སྔགས་འཁོར་ལ་ཐིམ་པས། དེ་ལས་སྐ་གསུང་ཐུགས་ཀྱི་བདུད་རྩིའི་རྒྱུན་
བྱུང་༑ རྡོ་རྗེ་སེམས་དཔའི་སྐུ་ལུས་ཁེངས་ནས་མ་ཤོང་ལུད་པའི་ཚུལ་གྱིས་བ་སྤུའི་བུ་ག་དང་ཞབས་ཀྱི་སོར་རྩེ་ནས་བདུད་རྩིའི་རྒྱུན་བབ། བདག་དང་སེམས་ཅན་ཐམས་ཅད་ཀྱི་སྤྱི་བོར་ཚངས་པའི་
བུ་ག་ནས་ཞུགས་ལུས་ཀྱི་ནང་ཐམས་ཅད་ཁེངས་པས་ནད་ཐམས་ཅད་རྣག་ཁྲག་ཆུ་སེར། གདོན་ཐམས་ཅད་ཤིག་སྲོ་སྡོམ་སྡིགསྡིག་སྒྲིབ་དུད་ཁུ་འཇའ་ཚོན་སྔོ་དམར་གྱི་རྣམ་པར་བུ་ག་དགུ་དང་

བ་སྤུའི་སྒོ་ནས་ཐོན། ས་རིམ་པ་དགུའི་འོག་ཏུ་སོང་རང་ལུས་ཤ་ཁྲག་རུས་པ་ལྗན་ལྗིན་དངོས་པོ་དང་བྲལ་བ་ཕྱི་ནང་ཟང་ཐལ་ཤེལ་གྱི་གོང་བུ་ལྟ་བུར་བསམ་ལ་ཡི་གེ་བརྒྱ་པ་ལ་ནན་ཏན་དུ་འབད་པར་
བྱ་སྟེ། དེ་ལྟར་རྩ་བ་གཏེར་གཞུང་རྡོ་རྗེའི་ཚིག་གིས་གསལ་བཏབ་པ་ནི། རང་ཉིད་ཐ་མལ་སྤྱི་གཙུག་ཏུ༔ རིགས་འདུས་རྡོར་སེམས་འོད་ཀྱི་སྐུ༔ དཀར་འཚེར་རྡོར་དྲིལ་རིན་ཆེན་
བརྒྱན༔ སྐྱིལ་ཀྲུང་ཞལ་འཛུམ་བརྩེ་བའི་ཉམས། ཐུགས་ཀར་ཧཱུཾ་ལ་ཡིག་བརྒྱས་བསྐོར༔ འོ་རྒྱུན་ལྟ་བུའི་བདུད་རྩི་བབ༔ སྤྱི་གཙུག་རྐང་མཐིལ་ཡན་ཆད་ཀྱི༔ ནད་གདོན་སྡིག་སྒྲིབ་ཐམས་
ཅད་དག༔ ཤེལ་བུམ་ཞོ་ཡིས་བཀང་བ་ལྟར༔ གསལ་སྟོང་ངང་ནས་བཟླས་པ་བྱ༔ ཨོཾ་བཛྲ་ས་ཏྭ་ས་མ་ཡ། མ་ནུ་པཱ་ལ་ཡ། བཛྲ་ས་ཏྭ་ཏེ་ནོ་པ་ཏིཥྛ། དྲྀ་ཏྟོ་མེ་བྷ་ཝ། སུ་ཏོཥྱོ་མེ་བྷ་
ཝ༑ སུ་པོཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ་ཙི་ཏྟཾ། ཤྭེ་ཡཿ ཀུ་རུ་ཧཱུཾ། ཧ་ཧ་ཧ་ཧ་ཧོཿ བྷ་ག་ཝཱན་སརྦ་ཏ་ཐཱ་ག་ཏ་བཛྲ་མཱ་མེ་མུཉྩ། བཛྲཱི་བྷ་ཝ་མ་
ཧཱ་ས་མ་ཡ་ས་ཏྭ་ཨཱཿ ཧཱུྃ། འབུམ་ཁྲི་སྟོང་བརྒྱ་ཉེར་གཅིག་བདུན༔ རབ་འབྲིང་ཐ་མ་རྟགས་དང་སྦྱར༔ ཞེས་པ་ལྟར་ཅི་ནུས་བཟླས་ཤིང་ཐུན་མཐར་ཐལ་མོ་སྦྱར་ལ། རྡོ་རྗེ་སེམས་དཔའ་༔

༄༅། །སེམས་དགའ་ཆེ། །རྡོ་རྗེ་དེ་བཞིན་གཤེགས་པ་ཀུན། །རྡོ་རྗེ་དང་པོ་ཀུན་ཏུ་བཟང༌། །ཕྱག་འཚལ་རྡོ་རྗེ་སེམས་དཔའ་ལའོ། །ཞེས་པས་བསྟོད། མགོན་པོ་
དཀོན་
བདག་ནི་མི་ཤེས་རྨོངས་པ་ཡིས། །དམ་ཚིག་ལས་ནི་འགལ་ཞིང་ཉམས། །བླ་མ་མགོན་པོས་སྐྱབས་མཛོད་ཅིག །གཙོ་བོ་རྡོ་རྗེ་འཛིན་པ་ནི། །ཐུགས་རྗེ་ཆེན་པོའི་བདག་ཉིད་ཅན། །འགྲོ་བའི་
གཙོ་ལ་བདག་སྐྱབས་མཆིའོ། །ཞེས་བདག་དང་མཐའ་ཡས་པའི་སེམས་ཅན་ཐམས་ཅད་ཀྱི་སྡིག་པ་ཉེས་ལྟུང་བཤགས་པས། རྡོ་རྗེ་སེམས་དཔའི་ཞལ་ནས་རིགས་ཀྱི་བུ་ཁྱོད་ཀྱི་གཙོ་བྱས་སེམས་
ཅན་ཐམས་ཅད་ཀྱི་སྡིག་སྒྲིབ་དུས་དེ་རིང་ནས་དག་གོ་ཞེས་བཀའ་ཡི་གནང་བ་བྱིན་ནས་རྡོ་རྗེ་སེམས་དཔའི་མཛོད་སྤུ་དང་ཐུགས་ཀ་དང་ཞབས་ཀྱི་མཐེ་བོང་ནས་འོད་ཟེར་བྱུང་བ་བདག་དང་སེམས་ཅན་
རྣམས་ལ་ཕོག སྡིག་སྒྲིབ་དག་སྟེ་རྡོ་རྗེ་སེམས་དཔའི་སྐུར་གྱུར། རང་གི་སྤྱི་བོའི་རྡོ་རྗེ་སེམས་དཔའི་ཐུགས་ཀར་ཐིམ།འདབ་མ་ལ་གནས་པའི་རྡོ་རྗེ་སེམས་དཔའ་རྣམས་པདྨའི་ཟེའུ་འབྲུར་གནས་
3 པའི་རྡོ་རྗེ་སེམས་དཔར་ཐིམ། དེ་ཡང་ཐུགས་ཀའི་ཟླ་བ་སྔགས་ཕྲེང་ཧཱུཾ་ཡིག་ལ་ཐིམ། ཧཱུཾ་ཡིག་ཀྱང་ཐིག་ལེ་ནཱ་དའི་མཐར་སྟོང་པ་ཉིད་ལ་ཅི་གནས་སུ་མཉམ་པར་གཞག དེ་ལས་ལྡང་

ནས༑ དགེ་བ་འདི་ཡིས་མྱུར་དུ་བདག །རྡོ་རྗེ་སེམས་དཔའ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །ཐམས་ཅད་དེ་ཡི་ས་ལ་འཁོད་པར་ཤོག །ཅེས་དང་གོང་བཞིན་བསྔོ་སྨོན་
གྱིས་རྒྱས་གདབ། དམིགས་སྐོར་གསུམ་པ་རྡོ་རྗེ་སེམས་དཔའི་སྒོམ་བཟླས་ཀྱི་ཁྲིད་ཚར། འདི་ལ་ལོང་ཁོམ་དང་ལྡན་ན་སྒོམ་བཟླས་ཟླ་བ་ཁ་ཤས་ཀྱི་བར་དུ་གཉུག་བསྲིང་ཞིང་སྡིག་སྒྲིབ་དག་པའི་
རྟགས་སྤྱི་དང་མཐུན་པར་དངོས་ཉམས་རྨི་ལམ་དུ་ཡིད་ཆེས་ཐོབ་པ་ཡང་ཡང་མ་བྱུང་གི་བར་ནན་ཏན་དུ་བྱའོ། །མགྱོགས་ཁྲིད་སྐབས་སུ་ཡང་འདིའི་སྒོམ་བཟླས་ཞག་གསུམ་མམ་བདུན་སོགས་ཅི་
ལྟར་འོས་པར་བྱ་ཞིང་ཁྲིད་མ་རྫོགས་ཀྱི་བར་ཐུན་དང་པོའི་མགོ་རུ་སྒོམ་བཟླས་འཇུར་བ་རེ་མ་ཆད་པར་བྱའོ། །སྐབས་འདིར་དགོས་ནུས་སྤྲོ་ན། སྡིག་པའི་ཉེས་དམིགས་བཤགས་སྡོམ་བྱེད་
ཚུལ༑ སྒོམ་བཟླས་ཅི་ལྟར་བྱ་བའི་ཚུལ་རྒྱས་པར་བཤད་དོ།། ༈ བཞི་པ་མཎྜལ་གྱི་ཁྲིད་ནི། སྐྱབས་སེམས་སྔོན་དུ་སོང་བའི་རྗེས་ཐོག་ཏུ། དེ་ནས་ཚོགས་ཞིང་སྐྱབས་ཡུལ་ལྷར་གསལ་
བཏབ་པའམ། ཡང་ན་རིན་པོ་ཆེའི་ས་གཞི་མཎྜལ་བར་སྣང་དུ་བཞག་པ་ལྟ་བུའི་དབུས་སུ་སེང་ཁྲི་པདྨ་ཉི་ཟླའི་གདན་ལ་གུ་རུ་པདྨ་འབྱུང་གནས་སྤྲུལ་པའི་སྐུའི་ཆ་བྱད་ཕྱག་མཚན་རྒྱན་ཆ་ལུགས་

༄༅། །ཡོངས་སུ་རྫོགས་པ་དེའི་སྟེང་ཐད་དུ་འཕགས་པ་སྤྱན་རས་གཟིགས་ལོངས་སྤྱོད་རྫོགས་པ་ཨ་རོ་ལྀ་ཀའི་ཆ་བྱད་ཅན་གངས་ཆེན་མཚོའི་བདག་ཉིད་ཅན། དེའི་སྤྱི་བོའི་
སྟེང་ཐད་དུ་དང་པོའི་སངས་རྒྱས་འོད་མི་འགྱུར་བ་དམར་པོ་རྒྱན་མེད་མཉམ་གཞག་རྡོ་རྗེའི་སྐྱིལ་ཀྲུང་ཅན། དེ་ལྟར་སྐུ་གསུམ་ཐོ་བརྩེགས་སུ་བཞུགས་པ་ལ་བླ་མ་ཆོས་ཀྱི་སྐུའི་མཐའ་བསྐོར་དུ་རྒྱལ་
བ་དགོངས་བརྒྱུད་སངས་རྒྱས་ལོངས་སྤྱོད་རྫོགས་པའི་སྐུ་ཞི་བ་དང་ཁྲོ་བོ་དང་ཞི་མ་ཁྲོ་ཡབ་ཡུམ་ཁ་སྦྱོར་དང་འཁྱུད་པ་དང་རྒོད་པ་དང་ལྟ་བའི་ཚུལ་ཅན་རྒྱུད་སྡེའི་ལྷ་དང་རྫོགས་ཆེན་སྟོན་པ་བཅུ་གཉིས་
43
མཆོག་གི་སྤྲུལ་པའི་སྐུ་ཆགས་བྲལ་གཽ་ཟློག་ཡུམ་དང་བཅས་པ་སོགས་དགོངས་བརྒྱུད་བླ་མའི་ཚོགས་བསམ་གྱིས་མི་ཁྱབ་པ་དང༌། བླ་མ་ལོངས་སྤྱོད་རྫོགས་པའི་སྐུ་ལ་རིག་འཛིན་བརྡ་
བརྒྱུད༑ རྒྱལ་བ་ས་བཅུ་རྒྱུན་གྱི་ཐ་མ་ལ་གནས་པའི་ཚུལ་ཅན་འཇམ་དཔལ་འཇིག་རྟེན་དབང་ཕྱུག གསང་བའི་བདག་པོ། སྒྲིབ་པ་རྣམ་སེལ་སོགས་རྒྱལ་སྲས་ཐུ་བོར་གྲགས་པ་རིག་འཛིན་ཆེ་
མཆོག་རྣམས་དང་། གཞན་ཡང་དག་པའི་ས་གསུམ་ལ་གནས་པའི་འཕགས་ཚོགས་རིག་འཛིན་རྒྱ་མཚོས་བསྐོར་བ། བླ་མ་སྤྲུལ་པའི་སྐུ་ལ་གང་ཟག་སྙན་བརྒྱུད། མཁའ་འགྲོ་གཏད་རྒྱ་བཀའ་

བབས་ལུང་བསྟན་སྨོན་ལམ་དབང་བསྐུར་བྱིན་རླབས་རྟོགས་པའི་བརྒྱུད་པ་སྣ་ཚོགས་ཀྱིས་བསྐོར་བ་སྟེ་རྒྱ་གར་གྱི་རིག་འཛིན་བརྒྱད། གྲུབ་ཆེན་བརྒྱད་ཅུ། འཛམ་གླིང་རྒྱན་དྲུག བོད་ཀྱི་རྗེ་
འབངས་ཉི་ཤུ་རྩ་ལྔ། སྤྲུལ་སྐུ་གཏེར་སྟོན་བརྒྱ་རྩ་སོགས་གྲུབ་པ་མཆོག་གི་ས་ལ་གཤེགས་པའི་ཚོམ་བུ་འབུམ་སྡེ་བྱེ་བ་ཕྲག་ཇི་སྙེད་པ་དང་དཔའ་བོ་རྣལ་འབྱོར་མ་ཚོགས་མཁའ་འགྲོ་རྒྱ་མཚོས་
བསྐོར་བར་གསལ་ཞིང༌། དེའི་ཕྱོགས་བཞིར་རིན་པོ་ཆེའི་ཁྲིའི་མདུན་རྒྱབ་ཏུ་སངས་རྒྱས་དང་དམ་ཆོས། གཡས་གཡོན་ཐེག་པ་ཆེ་ཆུང་གི་དགེ་འདུན། དེ་རྣམས་ཀྱི་མཐར་བསྐོར་མུ་ཁྱུད་ཀྱི་
ཚུལ་དུ་ཆོས་སྐྱོང་སྲུང་མ་ཡེ་ཤེས་ཀྱི་སྤྱན་དང་ལྡན་པ་རྣམས་བཞུགས་ཏེ་ཡོད་པར་བསམ་ལ། དེའི་མདུན་དུ་བདག་དང་སེམས་ཅན་ཐམས་ཅད་ཅད་བྱ་བྱེད་སྤྱོད་ལམ་མཐུན་པས་ཐོག་མར་ཡན་ལག་
བདུན་འབུལ་བ་ནི། ཨོཾ་ཨཱཿ ཧཱུྃ༔ ཆོས་རྣམས་ཐམས་ཅད་སྐུ་གསུམ་རང་བཞིན་ལ༔ གཉིས་མེད་ཀློང་ཡངས་ཆེན་པོར་ཕྱག་འཚལ་ལོ༔ མ་བཅོས་མཐའ་བྲལ་མཉམ་པ་ཉིད་ཀྱིས་
མཆོད༔ རང་སེམས་སངས་རྒྱས་མ་རྟོགས་མཐོལ་ལོ་བཤགས༔ གནས་ལུས་རང་རིག་ངང་དུ་ཡི་རང་ངོ་༔ འཛིན་མེད་ཁྱབ་གདལ་རོལ་པའི་ཆོས་འཁོར་བསྐོར༔ འཁོར་འདས་དབྱེར་

༄༅། །མེད་བཞུགས་པར་གསོལ་བ་འདེབས༔ ཆོས་དབྱིངས་ལྷུན་གྲུབ་ཆེན་པོར་བསྔོ་བར་བྱ༔ ཟུང་འཇུག་ཀུན་ཁྱབ་བདེ་ཆེན་མཆོག་ཐོབ་ཤོག༔ ཅེས་བདུན་རྣམ་པར་
དག་པ་དང༌། དེ་ནས་མཎྜལ་ལག་ཏུ་བླངས་ཏེ་རྡུལ་ཕྱིས་པས་བདག་སོགས་སེམས་ཅན་ཐམས་ཅད་ཀྱི་སྡིག་སྒྲིབ་དག་པར་བསམ། དེ་ནས་དྲི་བཟང་གི་ཆུས་བརླན་ཏེ་བྱང་ཆུབ་སེམས་ཀྱིས་རྒྱུད་
a བརླན་པར་བསམ། ཨོྃ་བཛྲ་བྷ་མི་ཨཱཿ ཧཱུཾ། ཞེས་བརྗོད་ཅིང་མེ་ཏོག་སིལ་མ་བཀྲམ་པས་མཎྜལ་གཞི་གསེར་གྱི་ས་གཞི་ཡངས་ཤིང་རྒྱ་ཆེ་བ་དྲི་བཟང་ཆུ་ཡན་ལག་བརྒྱད་ལྡན་གྱི་རྒྱ་མཚོ་གྲུབ་པར་
བསམ༑ ཨོཾ་བཛྲ་རེ་ཁེ་ཨཱ་ཧཱུྃ་ཞེེས་པས་སྲིན་ལག་གི་མཎྜལ་མཐའ་བསྐོར་བས་ཕྱི་རོལ་རྡོ་རྗེའི་ར་བ་མུ་ཁྱུད་ཅན་གྱིས་བསྐོར་བར་བསམ། དབུས་སུ་ཧཱུྃ་ཞེས་དྲི་བཟང་ཆུས་ཐིག་ལེ་བྱས་པས་མཎྜལ་
གྱི་བགེགས་སྦྱངས་ཤིང་བསྲུང་བར་བསམ། དེ་ནས་རི་གླིང་མཆོད་པའི་ལྷ་མོ་རྒྱལ་སྲིད་ཉི་ཟླ་སོགས་ཚོམ་བུ་བཀོད་ཅིང་ངག་འདོན་ལྟར་ཡིད་ཀྱིས་གསལ་བཏབ་སྟེ་མཎྜལ་རྒྱས་པར་འབུལ་
ལྷ་
ཁྲིད་མཐར༑ ས་གཞི་སྤོས་ཆུས་བྱུགས་ཤིང་མེ་ཏོག་བཀྲམ། །རི་རབ་གླིང་བཞི་ཉི་ཟླས་བརྒྱན་པ་འདི། །སངས་རྒྱས་ཞིང་དུ་དམིགས་ཏེ་ཕུལ་བ་ཡིས། །འགྲོ་ཀུན་རྣམ་དག་ཞིང་ལ་སྤྱོད་པར་399

ཤོག །ཅེས་ལན་གྲངས་ཅི་ནུས་སུ་དཀོན་མཆོག་རྩ་གསུམ་སྤྱིར་འབུལ། དེ་ནས་སྐུ་གསུམ་གྱི་མཎྜལ་འབུལ་བ་ནི། གཏེར་གཞུང་རྩ་བ་ཡོ་ག་གསུམ་གྱི་སྒྲུབ་ཐབས་ལས།མཎྜལ་ནི་ཞི་ཁྲོ་སྐུ་
གསུམ་མཎྜལ་སོགས་གང་རུང་བྱའོ། །ཞེས་གསུངས་པ་ལྟར་སྤྲུལ་སྐུ་གཏེར་སྟོན་ཆེན་པོ་རང་ཉིད་ཀྱིས་སྔོན་འགྲོ་ངག་འདོན་དུ་གོང་བཞིན་གྱིས་འབུལ་ཏེ། ཨོཾ་ཨཱཿ ཧཱུྃ༔ ཆོས་དབྱིངས་མཎྜལ་
རིག་པས་བརྒྱན་པ་འདི༔ བླ་མ་སངས་རྒྱས་ཆོས་ཀྱི་སྐུ་ལ་འབུལ༔ ཞེས་པས་བླ་མ་ཆོས་སྐུ་དགོངས་བརྒྱུད་སངས་རྒྱས་དཀོན་མཆོག་རྣམས་ལ་དམིགས་ཏེ་འབུལ། རང་ལུས་མཎྜལ་དབང་
པོས་བརྒྱན་པ་འདི༔ བླ་མ་ལོངས་སྤྱོད་རྫོགས་པའི་སྐུ་ལ་འབུལ༔ ཞེས་པས་བླ་མ་ལོངས་སྐུ་བརྡ་བརྒྱུད་ཆོས་དཀོན་མཆོག་རྣམས་ལ་དམིགས་ཏེ་འབུལ། རིན་ཆེན་མཎྜལ་གསེར་གཡུས་
བརྒྱན་པ་འདི༔ བླ་མ་ཐུགས་རྗེ་སྤྲུལ་པའི་སྐུ་ལ་འབུལ༔ ཞེས་པས་བླ་མ་སྤྲུལ་སྐུ་སྙན་བརྒྱུད་སོགས་ཐེག་པ་ཆེ་ཆུང་གི་དགེ་འདུན་དཀོན་མཆོག་རྣམས་ལ་དམིགས་ཏེ་འབུལ། དེ་ནས་སྤྱིར་
དམིགས་ལ། ཐུགས་རྗེས་འགྲོ་བའི་དོན་དུ་བཞེས་སུ་གསོལ། །བཞེས་ནས་དབང་བསྐུར་བྱིན་གྱིས་བརླབ་ཏུ་གསོལ། །གུ་རུ་རཏྣ་མཎྜལ་ལ་ཀཾ་ནིརྨཱ་ཏ་ཡཱ་མཱི། ཞེས་མཎྜལ་གྱི་འདོད་དོན་༔

༄༅། །གསོལ་བ་གདབ་པའོ། །དེ་ལྟར་བླ་མ་སྐུ་གསུམ་སྐུ་ཡི་བཀོད་པ་ཐ་དད་ལས་དོན་གྱི་ངོ་བོ་ཐ་དད་དང་བཟང་ངན་གཏན་ནས་མེད་པ་ཤེས་དགོས་ཤིང་འཁོར་རྣམས་ཀྱང
ཉི་མ་དང་འོད་ཟེར་གྱི་ཚུལ་དེ་དང་དེ་ཡི་སྒྱུ་འཕྲུལ་གྱི་རོལ་པ་ཤར་བ་ཡིན་ལ། ཆོས་སྐྱོང་སྲུང་མ་ཡེ་ཤེས་ཀྱི་སྤྱན་ལྡན་རྣམས་ནི་ཐེག་ཆེན་དགེ་འདུན་གྱི་ནང་ཚན་དུ་འདུ་ལ། ཡང་ན་སྐུ་གསུམ་གྱི་
མཎྜལ་ཡང་སྤྱི་ཁྱབ་ཏུ་འབུལ་ན་ཤིན་ཏུ་ལིགས་པར་འགྱུར་བ་ཡིན་ནོ། །འདིར་བཤད་པའི་དགོངས་བརྡ་སྙན་བརྒྱུད་ཀྱི་རྣམ་གཞག་སྤྱི་དང་མི་མཐུན་ནོ་སྙམ་པའི་ལོག་རྟོག་མི་བྱ་སྟེ་སངས་རྒྱས་སྐུ་
གསུམ་ལ་དགོངས་བརྡ་སྙན་བརྒྱུད་ཚར་རེ་སྦྱོར་དུ་ཡོད་པ་སྔགས་རྙིང་མའི་གཞུང་རྣམ་པར་དག་པ་ནས་འབྱུང་ན་འགལ་བ་མེད་པའི་ལེགས་བཤད་ཁོ་ན་ཡིན་ནོ། །དེ་ནས་ཐུན་བསྡུ་བའི་སྐབས་སུ་
ཚོགས་ཞིང་རྣམས་ཀྱི་ཐུགས་ཀ་ནས་འོད་ཟེར་འཕྲོས་སེམས་ཅན་རྣམས་ལ་ཕོག་པས་སྡིག་སྒྲིབ་དག དག་པའི་ཞིང་དུ་གཤེགས་པར་གྱུར། ཚོགས་ཞིང་འཁོར་རྣམས་གཙོ་བོ་ལ་ཐིམ། དེ་ཡང་
༈ གུ་རུའི་སྐུ་ལ་ཐིམ། གུ་རུ་རིན་པོ་ཆེ་འོད་ཀྱི་གོང་བུར་གྱུར་ཏེ་རང་གི་སྤྱི་བོ་ནས་མར་ཞུགས། བདག་གི་བསོད་ནམས་དང་ཡེ་ཤེས་ཀྱི་ཚོགས་ཡོངས་སུ་རྫོགས་ཤིང་གུ་རུའི་ཐུགས་དང་རང་སེམས་

དབྱེར་མེད་དུ་གྱུར་པར་བསམ་ལ་ཅི་གནས་སུ་མཉམ་པར་གཞག དེ་ནས་དགེ་བ་བསྔོ་བ་སོགས་སྤྱི་ལྟར་བྱ། དམིགས་སྐོར་བཞི་མཎྜལ་གྱི་ཁྲིད་ཚར། ལོང་ཁོམ་ལྡན་ན་དམིགས་ཐུན་འདི་ལ་ཟླ་
བ་སོགས་བསོད་ནམས་འཕེལ་བའི་རྟགས་ཉམས་སྣང་གསལ་པོའ མ་རྨི་ལམ་ཡང་ཡང་བསྟུད་མར་མ་བྱུང་གི་བར་དུ་བྱ་ཞིང་དངོས་སུ་ཡང་རྡོར་སེམས་སྒོམ་བཟླས་དང་འདི་གཉིས་ཀར་ཤེས་པ་
གསལ་ཞིང་གཉིད་དང་ལེ་ལོ་ཆགས་སྡང་ཆུང༌། རིག་པ་དྭངས། ངེས་འབྱུང་སྐྱོ་ཤས་སྐྱེས། དད་པ་དང་མོས་གུས་སྔར་ལས་ཆེ་བ་སྐྱེ་ཞིང་བརྟན་པར་འགྱུར་ན་ཁྱད་པར་གྱི་རྟགས་སོ།
མགྱོགས་ཁྲིད་སྐབས་སུ་ཞག་གསུམ་སོགས་ཀྱི་རིགས་ཉམས་སུ་ལེན་ཞིང་ཁྲིད་མ་ཚར་གྱི་བར་ཐུན་དང་པོའི་མགོར་མ་ཆག་པར་ཉམས་སུ་ལེན་ནོ། །ཆོས་ཐུན་འདིའི་སྐབས་སུ་ཡང་དགོས་ནུས་སྤྲོ་
ན་མཎྜལ་གྱི་ཚུལ་འཇིག་རྟེན་ཁམས་ཀྱི་རྣམ་པར་གཞག་པ་དང༌། སྐ་གསུམ་མཎྜལ་གྱི་གོ་དོན་ཡང་དག་པ་ཚོགས་བསགས་པ་དགོས་པའི་ཚུལ་ཕན་ཡོན་དང་བཅས་པ་རྒྱས་པར་བཤད་
༈ གསུམ་པ་ཁྱད་པར་གྱི་སྔོན་དུ་འགྲོ་བ་ནི། རྡོ་རྗེ་ཐེག་པའི་དགོངས་སྙིང་ཡང་ཟབ་བླ་མའི་རྣལ་འབྱོར་ཉམས་སུ་ལེན་པ་སྟེ། སྐྱབས་སེམས་སྔོན་དུ་འགྲོ་བས་རང་ཉིད་གནས་པའི་

༄༅། ། ས་ཕྱོགས་དག་པའི་ཞིང་ཁམས་འཇའ་ཟེར་འོད་གུར་འཁྲིགས་པའི་དབུས་སུ་བདག་ལུས་ཡི་དམ་ལྷའི་སྐུ་རུ་གསལ་བཏབ་པར་བྱ་སྟེ། གཏེར་སྟོན་རིག་འཛིན་མཆོག་གི་
ཞལ་གསུང་ཡང་ཟབ་ཀྱི་སྔོན་འགྲོ་རྒྱུན་ཁྱེར་དུ་ཡི་དམ་རྡོ་རྗེ་རྣལ་འབྱོར་མ་བསྒོམ་པར་གསུངས་ཤིང་ཆོས་འདི་འཛིན་པའི་སྤྲུལ་པའི་སྐྱེས་མཆོག་ཁྱད་པར་ཅན་གཞན་གྱིས་ཀྱང་དེ་དང་མཐུན་པར་མཛད་
《r
པ་ཤས་ཆེ་ཡང་ཕྱིས་བྱུང་ཁ་ཅིག་གིས་གུར་དྲག་བྱས་པ་ཡོད་ཀྱང་དོན་མི་འཕྱུགས་མོད། འོན་ཀྱང་འདི་ནི་གཏེར་སྟོན་རིན་པོ་ཆེའི་གསུང་རྒྱུན་ཁོ་ན་ལྟར་བྱ་སྟེ། དེ་ཡང་པདྨ་དང་ཉི་མ་དང་ཟླ་བ་དང་
བཅུ་གསུམ་
བམ་རོ་བརྩེགས་པའི་གདན་གྱི་སྟེང་དུ་རང་རིག་པའི་ངོ་བོ་རང་བཞིན་གྱི་འོད་གསལ་བ་ཆོས་སྐུ་ཡེ་ཤེས་ཀྱི་མཁའ་འགྲོ་རྡོ་རྗེ་རྣལ་འབྱོར་མའི་སྐྱའི་རྣམ་པར་གྱུར་པ་ནི་སྐུ་མདོག་དམར་སེར་ཨོ་རྒྱན་ག་ཛ་
ནི་ཡི་སིནྡྷ་རའི་ཁ་དོག་ལྟ་བུ་ཞི་མ་ཁྲོ་ཆགས་པའི་ཉམས་ཅན་བཞད་པའི་ཞལ་ཚེམས་ཕྲེང་དཀར་ཞིང་མཆེ་བའི་མྱུ་གུ་བཞི་གཙིགས་པ། སྤྱན་གསུམ་ནམ་མཁར་ཧྲིག་གེ་གཟིགས་ཤིང་གཞོན་ནུ་བཅུ་
༣ དྲུག་ལང་ཚོ་རྒྱས་པའི་ཉམས་ཅན་ནུ་མ་འབུར་ཞིང་གསང་གནས་རྒྱས་པ། ཕྱག་གཉིས་གཡས་རྡོ་རྗེ་ཡུ་བ་བྱས་པའི་ཟངས་གྲི་ངོམས་ཐབས་སུ་འཕྱར་བ། གཡོན་དུང་ཆེན་ཁྲག་གིས་བཀང་བ་སྒྱུ

ཐུགས་ཀར་འཛིན་ཅིང་ཞལ་དུ་གསོལ་བ། ཞབས་གར་སྟབས་གཡས་བསྐམ་པའི་རྟིང་པ་བྷ་ག་ལ་གཏད་པ། གཡོན་བརྐྱང་པས་བདག་མེད་རོ་ཡི་སྙིང་གར་བརྫིས་པ། དབུ་སྐྲ་རལ་པ་དམར་
སེར་གྱེན་དུ་བརྫེས་པའི་དབུས་སུ་ཕག་ཞལ་ནག་པོ་རྔམས་ལ་བརྗིད་པ། ཐོད་སྐམ་ལྔའི་དབུ་རྒྱན་དང་ཐོད་རློན་ལྔ་བཅུའི་དོ་ཤལ་ཅན། ཕྱག་རྒྱ་ལྔས་མཛེས་ཤིང་དར་དང་རིན་པོ་ཆེའི་རྒྱན་གྱིས་
བརྒྱན་པ། སྙན་ཆ་གསེར་གྱི་འཁོར་ལོ་དྲིལ་བུས་མཚན་པ་དང༌། ཕྱག་ཞབས་གསེར་གྱི་གདུ་བུ་གཡེར་ཁ་འཁྲོལ་བ། བལྟ་བས་མི་བཟོད་པ་ཡེ་ཤེས་ཀྱི་འོད་ཟེར་ལྔ་དང་མེ་དཔུང་གི་དབུས་སུ་
བཞུགས་པའོ། །དེའི་སྤྱི་བོར་པད་ཉི་ཟླ་བའི་གདན་གྱི་སྟེང་དུ་རང་གི་དྲིན་ཅན་རྩ་བའི་བླ་མ་སངས་རྒྱས་ཐམས་ཅད་འདུས་པའི་ངོ་བོ་གུ་རུ་པདྨ་ཡིད་བཞིན་ནོར་བུའི་ཆ་ལུགས་ཅན། མཚན་དཔེ་ལྷུན་
སྡུག་གཟི་བརྗིད་འོད་དུ་འབར་ཞིང་ཕྱག་མཉམ་གཞག་ཡིད་བཞིན་གྱི་ནོར་བུ་འཛིན་ཅིང་སྤྱན་ལྟ་སྟངས་ཏིང་ངེ་འཛིན་ལས་གཡོ་བ་མེད་པར་བཞུགས་པ་དེའི་སྟེང་ནས་ཡར་ལ་བརྒྱུད་པའི་བླ་མ་རྣམས་
མདུང་ཚུག་གམ་ཐོ་བརྩེགས་ཀྱི་ཚུལ་དུ་བསྒོམ་པར་བྱ་སྟེ། གཏེར་སྟོན་ནས་རྩ་བའི་བླ་མའི་བར་རང་རང་གི་བརྒྱུད་ཚུལ་ཐ་དད་པ་ལས་འདིར་རྩ་བའི་བླ་མའི་སྤྱི་བོའི་ཐད་སྟེང་དུ་པད་ཉི་ཟླ་གདན་ལ་༔

༄༅། །རིག་འཛིན་ཆེན་པོ་པདྨ་བདེ་ཆེན་གླིང་པ་སྐུ་མདོག་དམར་སྨུག་སྟོད་གཡོགས་སྔོན་པོ་ཤམ་ཐབས་དཀར་པོ་མནའ་གཟན་དམར་པོ་གསོལ་བ། དབུ་ལ་པཎ་ཞུ་མཛེས་
པ༑ ཕྱག་གཡས་གནམ་ལྕགས་ཀྱི་ཕུར་པ་དང་གཡོན་ཐོད་པ་བདུད་རྩིས་བཀང་བ་འཛིན་པ། དེའི་སྤྱི་བོར་པད་ཉི་ཟླ་གདན་ལ་རིག་འཛིན་ཀློང་གསལ་སྙིང་པོ་སྐུ་མདོག་སྔོ་སངས་ཨག་ཚོམ་བྲང་གི་
རྒྱ་མདོར་སྙེགས་པ། སྤྱན་འབྲུ་ཚུགས་ཅན། དབུ་ལ་རས་དཀར་གྱི་ལ་ཐོད་དང་སྐུ་ལ་འདུང་དམར་བཞེས་ཤིང་ཟ་འོག་གི་བེར་ཕྱམ་གསེར་གྱི་ཁ་དོག་ཅན་གསོལ་བ། ཕྱག་གཉིས་རྡོ་རྗེ་དང་སྡིག་
པ་འཛིན་པའོ། །དེའི་སྤྱི་བོར་ཁྲག་འཐུང་བདུད་འདུལ་ནུས་ལྡན་རྡོ་རྗེ་སྐ་མདོག་དཀར་གསལ་སྤྱན་ཟིམ་བུས་གཟིགས་པ། དབུ་ལ་པད་ཞུ་པདྨ་མཐོང་གྲོལ་དང༌། སྐུ་ལ་ཕོད་ཀ་དང་ཤམ་ཐབས་
དཀར་པོ་ཅན། ཟ་འོག་གི་བེར་ཕྱམ་གསོལ་བ། ཕྱག་གཡས་ས་གནོན་དང་གཡོན་མཉམ་གཞག་ཐོད་པ་བདུད་རྩིས་བཀང་བ་འཛིན་པའོ། །དེའི་སྤྱི་བོར་རིག་འཛིན་འཇའ་ཚོན་སྙིང་པོ་རབ་ཏུ་བྱུང་
༣ བའི་ཆ་བྱད་ཅན་སྐུ་མདོག་དཀར་སྨུག་དབུ་ལ་པད་ཞུ་དང་སྐུ་ལ་ཆོས་གོས་གསོལ་བ། ཕྱག་གཡས་རྡོ་རྗེ་འགྱིང་ཐབས་ཀྱིས་འཛིན་ཅིང་གཡོན་གནམ་ལྕགས་ཀྱི་ཕུར་པ་གསོར་བ། དཔུང་པ་ན་ ྗ

འཇའ་ཚོན་གྱི་གཤོག་པ་ཅན། དེའི་སྤྱི་བོར་པད་ཉི་ཟླ་གདན་ལ་རྒྱལ་ཡུམ་ཡེ་ཤེས་མཚོ་རྒྱལ་སྐུ་མདོག་དཀར་ལ་སྔོ་བའི་མདངས་ཆགས་པ། ཟར་མའི་མེ་ཏོག་ལྟ་བུ་དབུ་སྐྲ་ཕྱེད་གྱེན་དུ་བཅིངས
ཤིང་ཕྱེད་ཐུར་དུ་འཕྱང་བ། ཟ་འོག་གི་མདུང་གོས་རིན་པོ་ཆེའི་རྒྱན་དུ་མས་ཉེ་བར་སྤྲས་པ། ཕྱག་མཉམ་གཞག་ཐོད་པ་བདུད་རྩིས་བཀང་བ་འཛིན་པའོ། །དེའི་སྤྱི་བོར་པད་ཉི་ཟླ་གདན་ལ་སློབ་
དཔོན་པདྨ་འབྱུང་གནས་སྐུ་མདོག་དཀར་དམར་མཚན་དཔེ་ཡོངས་སུ་རྫོགས་པ་རྒྱན་ཆ་ལུགས་སྤྱི་དང་མཐུན་པ། དེའི་སྤྱི་བོར་ཐུགས་རྗེ་ཆེན་པོ་གངས་ཆེན་མཚོ་ཁ་སརྦ་ཎིའི་ཆ་བྱད་ཅན། དེའི་སྤྱི་
བོར་ཀུན་བཟང་སྣང་བ་མཐའ་ཡས་སྐུ་མདོག་དམར་པོ་གཅེར་བུ་ཕྱག་མཉམ་གཞག་ཞབས་རྡོ་རྗེའི་སྐྱིལ་ཀྲུང་ཅན། རང་འོད་འོད་གསལ་ཕྱག་རྒྱ་ཆེན་མོ་ལ་འཁྱུད་པ། དེ་ཐམས་ཅད་ཀྱང་གཟི་བརྗིད་
མཆོག་ཏུ་འབར་ཞིང་གནས་གསུམ་སངས་རྒྱས་ཐམས་ཅད་ཀྱི་སྐུ་གསུང་ཐུགས་རྡོ་རྗེ་གཅིག་ཏུ་བསྡུས་པའི་རང་བཞིན་ཨཾ་དཀར་ཨཱཿ དམར་ཧཱུྃ་མཐིང་གསུམ་གྱིས་མཚན་པ། སྐ་འོད་ཁྱིམ་ཐིག་ལེ་
འཇའ་ཚོན་གྱི་དབུས་སུ་བཞུགས་པའི་མཐའ་བསྐོར་དུ་སངས་རྒྱས་བྱང་སེམས་རིག་འཛིན་གྲུབ་ཐོབ་ཡི་དམ་མཁའ་འགྲོ་ཆོས་སྐྱོང་སྲུང་མ་རྣམས་གངས་ཀྱི་རི་བོ་ལ་སྤྲིན་གྱི་ཕུང་པོ་གཏིབ་པ་ལྟ་བུར

༄༅། །བཞུགས་པར་བསམ་ཞིང་། རྒྱུན་ཁྱེར་གྱི་ངག་འདོན་ཚིགས་བཅད་གཏེར་སྟོན་གྱི་ཞལ་གསུངས་ཀྱིས་གསལ་བཏབ་པ་ནི། ཨེ་མ་ཧོཿ རང་ལུས་འོད་ཕུང་རྡོ་རྗེ་
རྣལ་འབྱོར་མ། །མདངས་གསལ་མེ་འོད་གསལ་སྟོང་ལྷག་གེའི་ངང༌། །ཕྱོགས་མཚམས་ནམ་མཁའ་འཇའ་འོད་ཟེར་གྱི་ཀློང་། །སྤྱི་བོར་བླ་མ་པད་འབྱུང་སྤྱན་རས་གཟིགས། །རིགས་ཀྱི་
བདག་པོ་སྣང་བ་མཐའ་ཡས་དང་། །གཞན་ཡང་མདོ་རྒྱུད་བསྟན་བཅོས་མན་ངག་སོགས། །རྒྱ་བོད་མཁས་གྲུབ་བླ་མ་ཐམས་ཅད་བཞུགས། །དེ་ལ་ཡིད་རྩེ་གཅིག་མོས་གུས་ཀྱི་གདུང་ཤུགས་
དྲག་པོ་བསྐྱེད་ནས་དེའི་མདུན་དུ་རང་གི་ལུས་ལོངས་སྤྱོད་དུས་གསུམ་གྱི་དགེ་རྩ་དང་བཅས་ཏེ་ལྟོས་པ་མེད་པར་ལིང་གིས་འབུལ་ཞིང་ལེགས་ཉེས་སྐྱིད་སྡུག་ཅི་མཛད་ཁྱེད་ཤེས། སྐྱབས་དང་རེ་ས་
གཞན་ན་མེད་དོ་སྙམ་པའི་བློ་དུང་དུང་པོས་ཕུར་ཚུགས་ནེར་ཚུགས་ཀྱི་སྒོ་ནས་གསོལ་བ་གདབ་པར་བྱ་སྟེ། དེ་ཡང་གསོལ་འདེབས་རྒྱུན་ཁྱེར་གྱི་རྣལ་འབྱོར་ལས་བྱུང་བ་ནི། ཨཾ་ཨཱཿ ཧཱུཾ། ཐོག་
༈མའི་སངས་རྒྱས་ཀུན་བཟང་སྣང་མཐའ་ཡས། །གངས་ཅན་མགོན་པོ་ཁ་སར་པ་ཎི་དང༌། །འཇའ་ལུས་སྣང་སྲིད་དབང་སྡུད་པདྨ་འབྱུང༌། །ཡང་སྤྲུལ་རིག་འཛིན་སྙིང་པོའི་མཚན་ཅན་ལ།

གསོལ་བ་འདེབས་སོ་བྱིན་གྱིས་བརླབ་ཏུ་གསོལ། །ཀ་དག་ལྷུན་གྲུབ་གཞི་ཐོག་ཕེབས་པ་དང༌། །ཁྲེགས་ཆོད་ཐོད་རྒལ་ལམ་ལ་རྩལ་འབྱོངས་ཏེ། །སྐུ་དང་ཡེ་ཤེས་དབྱེར་མེད་མངོན་གྱུར་
ཞིང་༑ །མཐའ་ཡས་འགྲོ་ཀུན་སྤྲུལ་པས་འདྲེན་པར་ཤོག །ཅེས་གཏེར་སྟོན་གྱི་ཞལ་གསུངས་ཏེ་འཕྲི་བསྣན་མེད་པར་དེ་ཁོ་ན་བཞིན་བཀླགས་ལ། གཞན་བླ་མ་བརྒྱུད་རིམ་གྱི་གསོལ་འདེབས་
གོང་དུ་ཡོད་པ་ལྟར་སྐབས་འདིར་སྦྱར་བར་བྱ་ལ། མཐར་མོས་གུས་སྟོབས་ཀྱིས་བླ་མ་བརྒྱུད་རིམ་རྣམས་གོང་མ་འོག་མ་ལ་རིམ་པར་མཐར་རྩ་བའི་བླ་མ་ལ་ཐིམ། དེི་སྐ་གཟི་བརྗིད་འོད་དུ་འབར་
ཞིང་ཐུགས་བརྩེ་བས་བདག་ལ་དགོངས་ཏེ་བྱིན་གྱིས་བརླབ་པར་བསམ་ནས་ཚིག་བདུན་གསོལ་འདེབས་དང་། ཨོཾ་ཨཱཿ ཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛཿསིདྡྷི་ཕ་ལ་ཧཱུྃ་ཨཱཿ
ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཞེས་སེམས་གཞན་ལ་མ་ཡེངས་པར་མོས་གུས་ཀྱི་ཤུགས་བསྐྱེད་ལ་བརྒྱ་རྩ་སོགས་ཅི་ནུས་བཟླ། དེ་ཡང་རིག་འཛིན་འདུས་པ་རྩ་བའི་རྒྱུད་ལས། བསྙེན་དུས་
བླ་མ་སྤྱི་བོར་བསྒོམ། །གསོལ་འདེབས་ཚུལ་དུ་ཛཔ་འདི་བཟླ། །ཞེས་གསུངས་པའི་མན་ངག་གི་སྙིང་པོ་ཡང་འདི་ཁོ་ནར་འདུའོ། །དེ་ནས་བླ་མའི་དཔྲལ་བའི་ཨཾ་ལས་འོད་ཟེར་ཟླ་བ་ཞུན་མ་ལྟ་

།བུ་རང་གི་དཔྲལ་བར་ཐིམ་པས། བུམ་པའི་དབང་ཐོབ། ལུས་ཀྱི་སྒྲིབ་པ་དག ས་བརྒྱད་པ་མི་གཡོ་བ་ནོན། འབྲས་བུ་སྤྲུལ་པའི་སྐུ་ཐོབ་པའི་སྐལ་བ་ཅན་དུ་༄༅།དཀོན་
གྱུར༑ ལམ་དུས་སུ་བསྐྱེད་རིམ་མ་ཧཱ་ཡོ་གའི་རྣལ་འབྱོར་བསྒོམ་པ་ལ་དབང་བར་གྱུར། མགྲིན་པའི་ཨཱཿ ལས་འོད་ཟེར་མར་མེའི་རྩེ་མོ་ལྟ་བུ་བྱུང༌། བདག་གི་མགྲིན་པར་ཐིམ་པས། གསང་
བའི་དབང་ཐོབ། ངག་གི་སྒྲིབ་པ་དག ས་དགུ་པ་ལེགས་པའི་བློ་གྲོས་ནོན། འབྲས་བུ་ལོངས་སྐུ་ཐོབ་པའི་སྐལ་བ་ཅན་དུ་གྱུར། ལམ་དུས་སུ་རྫོགས་རིམ་ཨ་ནུ་ཡོ་ག་སྟེ་རང་བྱིན་གྱིས་བརླབ
བཅུ་དྲུག་
པར་བསྒོམ་པ་ལ་དབང་བར་གྱུར། ཐུགས་ཀའི་ཧཱུཾ་ལས་འོད་ཟེར་སྤོས་རེང་གི་དུད་པ་ལྟ་བུ་བྱུང་བ་བདག་གི་སྙིང་ཁརཐིམ། ཤེས་རབ་ཡེ་ཤེས་ཀྱི་དབང་ཐོབ། ཡིད་ཀྱི་སྒྲིབ་པ་དག ས་བཅུ་པ་
ཆོས་ཀྱི་སྤྲིན་ནོན། འབྲས་བུ་ཆོས་ཀྱི་སྐུ་ཐོབ་པའི་སྐལ་བ་ཅན་དུ་གྱུར། ལམ་དུས་སུ་ཨ་ཏི་ཡོ་ག་སྟེ་དཀྱིལ་འཁོར་འཁོར་ལོ་བསྒོམ་པ་ལ་དབང་བར་གྱུར། སྐུ་ཡི་གནས་ལྔ་ཀ་ནས་འོད་ཟེར་ཁ་
༈ དོག་ལྔ་ལྡན་ནམ་མཁའ་ནས་འཇའ་ཤར་བ་ལྟ་བུ་བྱུང་། བདག་གི་གནས་ལྔར་ཐིམ། བཞི་པ་ཡེ་ཤེས་ཆེན་པོའི་དབང་ཐོབ། སྒོ་གསུམ་གྱི་སྒྲིབ་པ་དགྋ ཐོབ་བྱ་བཅུ་གཅིག་ཀུན་ཏུ་འོད་ཀྱི་ས་དང་

འབྲས་བུ་ངོ་བོ་ཉིད་སྐུ་ཐོབ་པའི་སྐལ་བ་ཅན་དུ་བྱས།ལམ་དུས་སུ་ཨ་ཏི་ཡང་གསང་རྡོ་རྗེ་སྙིང་པོ་རྫོགས་ཆེན་བྱ་རྩོལ་བྲལ་བའི་དོན་ཀ་དག་ལྷུན་གྲུབ་ཀྱི་ཡེ་ཤེས་བསྒོམ་པ་ལ་དབང་བར་གྱུར།
ནས་བླ་མ་རང་གི་ཚངས་པའི་བུག་ནས་མར་བྱོན། སྙིང་པདྨ་འདབ་བརྒྱད་ཀྱི་དབུས་སུ་བཞུགས་ཤིང་སྐུ་ལས་བདུད་རྩིའི་རྒྱུན་བབས་ནས་བདག་གི་ལུས་མེར་གྱིས་ཁེངས། དེ་མཐར་བླ་མ་ཡང་
བདེ་བ་ཆེན་པོའི་རང་བཞིན་འོད་དུ་ཞུ། བདག་གི་ལུས་ངག་ཡིད་གསུམ་དང་བླ་མའི་སྐུ་གསུང་ཐུགས་དབྱེར་མེད་མི་ཕྱེད་པར་རོ་མཉམ་ཐིག་ལེ་ཉག་གཅིག་ཏུ་གྱུར་པར་བསམ་ལ་རིག་པ་སྟོང་
གསལ་དུ་ཅི་གནས་མཉམ་པར་གཞག ཡང་གོང་ལྟར་བསྐྱར་ཞིང་ཡང་ནས་ཡང་དུ་བསྒོམ་པ་ལ་ནན་ཏན་དུ་བྱ། ཐུན་མཐར། དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྙིང་ཁར་པདྨའི་
ཟེའུ་འབྲུ་ལ། །འབྲལ་བ་མེད་པར་རྟག་ཏུ་བཞུགས་ནས་ཀྱང༌། །སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ། །སྐྱེ་བ་ཀུན་ཏུ་ཡང་དག་བླ་མ་དང་། །འབྲལ་མེད་ཆོས་ཀྱི་དཔལ་ལ་ལོངས་
སྤྱོད་ཅིང༌། །ས་དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་སེམས་དཔའི་གོ་འཕང་མྱུར་ཐོབ་ཤོག །དགེ་བ་འདི་ཡིས་མྱུར་དུ་བདག །དཔལ་ལྡན་བླ་མ་འགྲུབ་གྱུར་ནས། །འགྲོ་བ་

།གཅིག་ཀྱང་མ་ལུས་པ། །ཐམས་ཅད་དེ་ཡི་ས་ལ་འཁོད་པར་ཤོག །ཞེས་པ་སོགས་བསྔོ་སྨོན་བཟང་པོས་རྒྱས་བཏབ། དམིགས་སྐོར་ལྔ་པ་བླ་མའི་རྣལ་འབྱོར་གྱི་
ཁྲིད་ཚར། འདི་ནི་བྱིན་རླབས་ཀྱི་འཇུག་སྒོ་དགེ་སྦྱོར་སྐྱེ་བའི་རྟེན་ཁྱད་པར་ཅན་ཡིན་པས་ལོ་དང་ཟླ་བ་སོགས་ཡུན་ཅི་རིང་དུ་ཉམས་སུ་ལེན་པ་གལ་ཆེ་ཞིང༌། མགྱོགས་ཁྲིད་ཀྱི་སྐབས་སུ་ཡང་
གཞན་ལས་འདི་ཅུང་ཟད་གཉུག་སྲིངས་ཏེ་བྱ། ཁྲིད་ཐུན་འཛིན་པའི་ཐུན་མགོ་ཀུན་ཏུ་ཅི་ལྕོགས་རེ་མ་ཆད་པར་བྱེད། འདི་སྐབས་སུ་བླ་མའི་མཚན་ཉིད་སློབ་མས་བསྟེན་ཚུལ་དམ་ཚིག་གི་རྣམ་
བཅུ་བདུན་
གཞག་མོས་གུས་ཀྱི་ཕན་ཡོན། བླ་མའི་རྣལ་འབྱོར་ལ་འབད་དགོས་ཚུལ་རྣམས་སློབ་མས་སྔར་མ་ཐོས་ཤིང་མི་ཤེས་ན་ཅི་ནུས་ཀྱིས་བཤད་པར་གཅེས་སོ། །དེ་ལྟར་སྔོན་དུ་འགྲོ་བའི་རིམ་པ་རྣམས་
གཏེར་གཞུང་རྩ་བ་ལྟ་སྒོམ་སྤྱོད་གསུམ་གྱི་གཞུང་ཁྲིད་ལས། རྒྱས་པར་ཁྲིད་ཚུལ་ནི། འབྱུང་བ་ལྔ་ལས་གྲུབ་པའི་མི་ལུས་གཙང་མ་ལ༔ བདེ་གཤེགས་སྙིང་པོ་བྱ་བ་དེ་ཡོད་པས༔ དེ་ལ་
༈འཆི་བ་མི་རྟག་པས་བསྐུལ་ཏེ་གདོད་བྱ་དང་ལོངས་སྤྱོད་ཐམས་ཅད་སྒྱུ་མའམ་རྨི་ལམ་ལྟར་ཤེས་པར་བྱས༔ གར་སྐྱེས་གར་གནས་ཐམས་ཅད་སྡུག་བསྔལ་འབའ་ཞིག་ཏུ་གོ་བས་ལས་རྒྱུ་འབྲས་
མ་

བསླུ་བ་མེད་པ་ལ་འཕྲིག་ཚུད་ཅིང་སྐྱབས་འགྲོ་དང་ཡིག་བརྒྱ་ལ་རྟགས་ཐོན་པར་ཉམས་ལེན་སྐྱོང་༔ བྱང་ཆུབ་མཆོག་ཏུ་སེམས་ཁ་ཙམ་ཚིག་ཙམ་མ་ཡིན་པར་བསྐྱེད་དེ་རྒྱུ་ཚུལ་ཁྲིམས་གཙང་མ་ལ་
བསླབ༔ སྨོན་འཇུག་ཚང་བའི་སྒོ་ནས་བླ་མ་མཚན་ལྡན་ལ་གསོལ་བ་འདེབས་ཀྱིན་བཀའ་སྒྲུབ༔ ཅེས་པས་ཁྲིད་ཀྱི་སྔོན་འགྲོ་རྣམས་ངེས་པར་བསྟན་ཅིང་དེ་བཞིན་གཏེར་སྟོན་རིག་འཛིན་ཆེན་པོ་
རང་ཉིད་ཀྱིས་སྐལ་ལྡན་སློབ་མའི་ངོར་རྒྱུད་ཀྱི་ཡང་འགྲེལ་མཛད་པའི་ཁྲིད་ཀྱི་རྐང་སྡོམ་ལས།ྋ ཁྱད་པར་དུ་ཟབ་ཁྲིད་དང་བསྟུན་ན། དང་པོ་ཡིད་ཆེས་ཁུངས་བཙུན་ལོ་རྒྱུས་རྣམས་བཀའ་འགྲེལ་
དང་རྣམ་ཐར་ནས་བཤད། སྔོན་འགྲོ་ཐུན་མོང་ནི། དལ་འབྱོར་རྙེད་དཀའ་དང༌། འཆི་བ་མི་རྟག་པ་དང༌། ལས་རྒྱུ་འབྲས་བསླུ་མེད། འཁོར་བའི་ཉེས་དམིགས། ཐར་པའི་ཕན་ཡོན་
རྣམས་ཞུས་ལེན་ནས་བཤད་ཅིང་། དེའི་རྒྱབ་ཆོས་སུ་པདྨ་ཐང་ཡིག་དང་རིག་འཛིན་བརྒྱུད་པའི་རྣམ་ཐར་ལ་སོགས་སོ་སོའི་སྐབས་དང་བསྟུན་ནས་བཤད་དོ། །ཐུན་མོང་མ་ཡིན་པའི་སྔོན་འགྲོ་ལ་
སྐྱབས་སེམས། ཡིག་བརྒྱ། མཎྜལ། བླ་མའི་རྣལ་འབྱོར་རྣམས་མ་ཧཱ་ཡོ་གའི་བསྐྱེད་རིམ་ནས་བཤད། གོང་དུ་བསྟན་པ་བཞིན་དུ་སྔོན་འགྲོ་རྣམས་རྟགས་ཐོན་པར་བྱའོ། །ཞེས་པས་སྔོན་

༄༅། །འགྲོ་ས་བཅད་གསལ་བར་ཕྱེས་པ་བཞིན། དེའི་ངག་འདོན། སྐྱབས་སེམས། ཡན་ལག་བདུན་པ། རྡོར་སེམས། མཎྜལ་གྱི་གོ་རིམ་ཡོ་ག་གསུམ་གྱི་སྒྲུབ་
ཐབས་དབུར་བཞུགས་པ་དང་རྒྱུད་ཀྱི་བཀའ་འགྲེལ་རི་རྒྱལ་ལྷུན་པོར་སྐྱབས་འགྲོ་ཕྱི་ནང་གསང་གསུམ། སྨོན་འཇུག་དོན་དམ་གྱི་སེམས་བསྐྱེད། གཞན་ཡང་ཕྱི་ནང་གསང་བའི་སྡོམ་བཟུང་དམ་
བཅའ་ཚུལ། ཡན་ལག་བདུན་པ་མཎྜལ་ཡིག་བརྒྱ་སྒོམ་བཟླས་བསྔོ་སྨོན་གྱི་རྣམ་གཞག་བླ་མ་བསྒོམ་པའི་ཕན་ཡོན་རྣམས་མདོ་རྒྱུད་ལུང་འདྲེན་བཅས་རྒྱས་པར་བཀྲལ་ཞིང་། མདོ་དོན་ཉང་བན་གྱི་
ཞུས་ལན་དུ། གུ་རུའི་ཞལ་ལུང་ལྷུག་པར་སྩལ་བ་སོགས་རྡོ་རྗེའི་གསུང་གིས་ལེགས་པར་ཟིན་པ་དེ་རྣམས་ཀྱི་དགོངས་དོན་སྒོམ་རིམ་གནད་རགས་པ་རྣམས་བསྡུས་ཏེ་འདིར་བཤད་པ་ཡིན་
ལ༑ གཞན་གྱི་གདུལ་བྱའི་བློ་ཡི་བབ་དང་མཐུན་པར་དམིགས་པའི་རྣམ་གྲངས་དུ་མར་འགྱུར་པ་ཡང་གོ་ཞིང་རྟོགས་པར་བྱའོ། །གཞན་ཡང་སྔོན་དུ་འགྲོ་བ་འདི་རྣམས་སྒོ་གསུམ་གྱི་དགེ་སྦྱོར་དང་
ལྷ་
༈འགྲུས་པར་བྱ་བ་ཤིན་ཏུ་གལ་ཆེ་སྟེ། ཡང་འགྲེལ་ལེའུ་བཞི་པའི་བཤད་པ་ལས་སྒྲབ་པ་ཕྱི་ནང་གསང་བ་དེ་ཉིད་ལས་མཐའ་བཅས་པར། མདོར་ན་བསྐྱེད་རིམ་རྫོགས་རིམ་གང་དང་གང་ལ་འཇུག་ཁྲིད་

ཀྱང་རབ་ཀྱི་སྔོན་འགྲོ་ལ། སྐྱབས་སུ་འགྲོ་བ་དང༌། སེམས་བསྐྱེད་དང༌། ཕྱག་འབུམ་སྡེ། ཡིག་བརྒྱ་འབུམ་སྡེ། མཎྜལ་འབུམ་སྡེ། གསོལ་འདེབས་འབུམ་སྡེ་ལ་སོགས་སྔོན་དུ་སོང་
ཤཱུ ན༑ དངོས་གཞི་ཤུགས་ཀྱིས་བསྒྲུབ་པ་རྣམས་བར་ཆད་མེད་ཅིང་རྟགས་མྱུར་དུ་ཐོན་པ་དང༌། སྒྲུབ་ཐབས་སུ་ཅི་ལྟར་གསུངས་པ་བཞིན་དུ་འབྲས་བུ་འབྱིན་ནུས་སོ། །དེ་ནི་གུ་རུ་རིན་པོ་ཆེའི་ཞལ་
ལུང་༑ བདག་འཇའ་ཚོན་པས་ཉམས་མྱོང་ངེས་པ་ཅན་དུ་ལགས། ཞེས་གསུངས་པ་ལྟར་ཇི་བཞིན་ལག་ལེན་དུ་གདབ་པ་གལ་ཆེ་ལ། ལར་ནི་སྔོན་འགྲོའི་ཡོན་ཏན་ཆ་ཤས་ཞིག་རྒྱུད་ལ་མ་སྐྱེས་
ན་དངོས་གཞིའི་ཡོན་ཏན་རྒྱུད་ལ་སྐྱེ་བར་མི་འགྱུར་བས། སྔོན་འགྲོ་ལ་ནན་ཏན་དུ་བྱེད་པ་ཤིན་ཏུ་གཅེས་སོ། །འདིར་སྨྲས་པ། གུ་རུའི་ཐུགས་སྒྲུབ་གདམས་ངག་སྙིང་པོའི་དོན། །བླ་མའི་
བཀའ་ལས་གསལ་བར་ཕྱེས་པ་གང༌། སྔོན་འགྲོའི་རིམ་པ་ལེགས་པར་བཤད་པའི་གཏམ། །འདིས་ཀྱང་ཐར་འདོད་གསོས་སུ་ཅིས་མི་འགྱུར། །སྡུག་བསྔལ་རྒྱ་མཚོ་བརྒལ་འདོད་རྣམས་ཀྱི་
གྲུ༑ །རྙེད་དཀའི་དལ་འབྱོར་མྱུར་དུ་མི་རྟག་འཇིག །སྐྱོ་བས་བསམ་བཞིན་དགེ་སྡིག་ལས་འབྲས་གཞིག །ཐར་མཆོག་ལམ་ལ་ད་རེས་ཅིས་མི་འཇུག །མཆོག་ལ་སྐྱབས་འགྲོ་དམན་ལ་སྙིང་ལྩ

།བརྩེ་བའི། །གདམས་པ་འདི་ནི་རྒྱལ་ཀུན་འཇུག་སྒོ་ཡིན། །སྒྲིབ་སྦྱོང་ཚོགས་བསགས་ཚེགས་ཆུང་དོན་ཆེ་བ། །ཡིག་བརྒྱ་མནྜལ་འདི་ཡང་རྨད་བྱུང་ཉིད། །དུས་
གསུམ་རྒྱལ་བའི་གཤེགས་ཤུལ་སྙིང་པོའི་ཆོས། །མེད་ཐབས་མེད་པ་བླ་མའི་རྣལ་འབྱོར་ཏེ། །ཡེ་ཤེས་འཕོ་བའི་བདུད་རྩིའི་རྒྱུན་འབེབས་འདི། །སྐལ་ལྡན་སྙིང་གི་བུམ་པར་ཙིས་མི་འཛིན།
ཚུལ་འདིར་སྤྱོད་རྣམས་ཚེ་ལྡན་འབྲས་ཡོད་དེ། །མྱུར་ལམ་དབང་གིས་རིང་མིན་བདེ་བའི་བཙས། །ཚོགས་གཉིས་ལྷུན་གྲུབ་ནོར་བུ་ཐོབ་ངེས་ན། །ཀུན་གྱིས་སྒོ་བཞིན་འབད་པས་བསྒོམ་པར་
བཅུ་དགུ་
ཤོག །ཅེས་རྫོགས་ཆེན་ཡང་ཟབ་དཀོན་མཆོག་སྤྱི་འདུས་ཀྱི་ཁྲིད་ཡིག་གུ་རུའི་དགོངས་རྒྱན་ཉིན་བྱེད་སྙིང་པོའི་སྔོན་དུ་འགྲོ་བ་བཤད་པའི་སྐབས་ཏེ་དང་པོའོ།། ༈ རྒྱལ་ཀུན་ཡེ་ཤེས་རང་
གཟུགས་རྡོ་རྗེའི་སྐུ། །མཚན་དཔེ་ཡོངས་རྫོགས་འོད་འབར་ཐོད་ཕྲེང་རྩལ། །མ་བྱས་ལྷུན་རྫོགས་ཆས་གསུམ་ཟུང་འཇུག་ཕྱག །རྡོ་རྗེ་ཐོད་པ་འཆང་དེར་ཕྱག་འཚལ་འདུད། ད་ནི་སྤྱི་དོན་
༈ གཉིས་པ་ཁྲིད་རིམ་དངོས་གཞི་སྟོན་པར་བྱེད་པ་ལ་ཡང་གཏེར་གཞུང་རྩ་བར་མ་ཧཱ་ཨ་ནུ་ཨ་ཏི་ཡོ་ག་གསུམ་དང་ལྟ་སྒོམ་སྤྱོད་པ་གསུམ་གྱི་ཁྲིད་རིམ་གཏུམ་མོ་འཕོ་བ་རྣམས་རིམ་པར་བསྟན་པ་

ལས༑ འདིར་དེ་རྣམས་ཀྱི་དགོངས་པ་ཁྲིགས་སུ་བསྡེབས་ནས་བསྟན་ན་སྤྲལ་སྐུ་ལམ་དུ་བྱེད་པ་སྐུ་རྡོ་རྗེ་མ་ཧཱ་ཡོ་ག་ལྟར་བསྐྱེད་རིམ་བསྒོམ་བཟླས་ཏིང་ངེ་འཛིན་གྱི་ཁྲིད། ལོངས་སྐ་ལམ་དུ་བྱེད་པ་
ཞཱི གསུང་རྡོ་རྗེ་ཨ་ནུ་ཡོ་ག་ལྟར་རྫོགས་རིམ་ཐབས་ལམ་ཙཎྜ་ལཱི་ཡི་ཁྲིད། ཆོས་སྐུ་ལམ་དུ་བྱེད་པ་ཐུགས་རྡོ་རྗེ་ཨ་ཏི་ཡོ་ག་ལྟར་རྫོགས་ཆེན་ཀ་དག་ཁྲེགས་ཆོད་ཀྱི་ཁྲིད། ངོ་བོ་ཉིད་སྐ་ལམ་དུ་བྱེད་པ་ཡེ་
ཤེས་རྡོ་རྗེ་ཡང་གསང་བླ་མེད་རྡོ་རྗེ་སྙིང་པོ་ལྟར་ལྷུན་གྲུབ་འོད་གསལ་ཐོད་རྒལ་གྱི་ཁྲིད་དེ། དེ་ལྟར་རྡོ་རྗེ་བཞི་ཡི་ཁྲིད་སྤྱི་དོན་བཞིར་བཞག་སྟེ་དབང་བཞིའི་ལས་རིམ་དང་གུང་མཐུན་པར་འཆད་པ་
ཡིན་ལ། དེ་ཡང་ཁྲིད་ཞུ་སློབ་མ་རྣམས་དངོས་གཞི་ལ་འཇུག་པའི་སྐབས་འདིར་གསང་སྔགས་བླ་མེད་སྤྱིའི་དཀྱིལ་འཁོར་དུ་དབང་བསྐར་བ་ཚུལ་ལྡན་དང༌། བྱེ་བྲག་ཡང་ཟབ་བླ་མའི་བྱིན་རླབས་
རྩ་བའི་དབང་བཞི་བུམ་པ་ཐོད་པ་ཁ་ཊཱཾ་རྡོ་རྗེ་སེམས་དཔའི་མེ་ལོང་ལ་བརྟེན་པ་ཚིག་གི་ན་ཡམ་ཙམ་མ་ཡིན་པར་ཏིང་ངེ་འཛིན་གསལ་ཞིང་བརྡ་དོན་འཕྲོད་པ་ཐོབ་པར་བྱེད་པ་ནི་སྔགས་ཀྱི་འཇུག་སྒོ་མེད་
ཐབས་མེད་པ་ཡིན་པས་ངེས་པར་གལ་ཆེ་ལ། དེ་བཞིན་སྒྲུབ་པ་ལུང་བྱིན་གླེགས་བམ་དབང་དང་སྲུང་མའི་གཏོར་དབང་ཡང་བསྐུར། དེ་ནས་བསྐྱེད་པའི་ཁྲིད་ལ་དངོས་དང་རྗེས་འབྲེལ་

༄༅། །གཉིས། དེའི་དང་པོ་ལ་ཡང་ཏིང་ངེ་འཛིན་རྣམ་པ་གསུམ་གྱིས་གཞི་བཟུང་བ། ཕྱི་ནང་གསང་བ་ཡང་གསང་གི་སྒྲུབ་པའི་གཞུང་བསྲང་བ། ཕྲིན་ལས་རྣམ་པ་
བཞིའི་ཁ་ཚར་གདབ་པ། ཚེ་ཡི་སྒྲུབ་པས་མཐའ་རྒྱས་སུ་བྱེད་པ་སྟེ་བཞིའོ། །དེ་ལ་དང་པོ་ནི། ཡིད་དང་མཐུན་པའི་གནས་སུ་བདེ་བའི་སྟན་ལ་འཁོད་དེ་སྐྱབས་སེམས་བླ་མའི་རྣལ་འབྱོར་སོགས་
སྔོན་དུ་འགྲོ་བའི་རིམ་པ་རྣམས་གྲུབ་པར་བྱས་ཤིང་དེ་འཕྲལ་ལུས་བསམ་གཏན་གྱི་ཆོས་དང་མཐུན་པ་མིག་ལྟ་སྟངས་གཡོ་མེད་དང་ཐོག་མར་རླུང་རོ་ལེགས་པར་བསལ་ལ། དེ་རྗེས་རང་བབ་ཏུ་
གློད༑ དེ་ནས་ཏིང་འཛིན་རྣམ་གསུམ་གྱི་དང་པོ་མཉམ་པར་གཞག་པ་དེ་བཞིན་ཉིད་ཀྱི་ཏིང་ངེ་འཛིན་ནི། ཐོག་མར་རྡོ་རྗེའི་ཚིག་འདིས་གསལ་བཏབ་སྟེ། ཨོཾ་ཨཱཿ ཧཱུྃ༔ འདི་ལྟར་སྣང་སྲིད་
གཉིས་བསྡུས་ཆོས་རྣམས་ཀུན༔ ཡེ་ནས་སྟོང་ཞིང་ནམ་མཁའ་ལྟ་བུ་ལ༔ བྱེད་སྤྱོད་བླང་དོར་འཛིན་པའི་མཐའ་ལས་འདས༔ ཞེས་ངག་ཏུ་བརྗོད་ནས་དེ་ཡི་དོན་འདི་ལྟར་བདག་གཞན་འཁོར་
༈འདས་སྣང་སྲིད་གཉིས་བསྡུས་ཀྱི་ཆོས་རྣམ་པར་ཤར་བ་ཀུན་ཡེ་ནས་སྟོང་ཞིང་སྤྲོས་པ་དང་བྲལ་བ་ནམ་མཁའ་ལྟ་བུ་དེ་ལ་སྐྱེ་འགག་གནས་པ་དང་རྒྱུ་རྐྱེན་འབྲས་བུ་ལས་འདས་པ་གདོད་མའི་ཁམས་

རྣམ་པར་དག་པ་ཆོས་ཀྱི་དབྱིངས་འདུས་མ་བྱས་པའི་རང་བཞིན་འོད་གསལ་སྟོང་ཉིད་གཟུང་འཛིན་བྱ་བྱེད་སྤང་བླང་མཐའ་ལས་འདས་པ་ཉིད་དུ་ཤེས་པར་བྱས་ནས། རྣམ་རྟོག་གསུམ་བྲལ་སྟོང་ཉིད་
འོད་གསལ་གྱི་ངང་དུ་ཅི་གནས་སུ་མཉམ་པར་བཞག་པ་སྟེ་དམིགས་ཐུན་དང་པོའོ། །གཉིས་པ་མཉམ་ལྡང་ཀུན་ཏུ་སྣང་གི་ཏིང་ངེ་འཛིན་འཛིན་ནི། གོང་གི་སྟོང་ཉིད་ལས་ལྡངས་ནས་ང་རྒྱལ་བཟུང་
བའི་ཚུལ་གྱི་རྡོ་རྗེའི་ཚིག་འདིས་བསྟན་ཏེ། པདྨ་སཾ་བྷ་བདག་ནི་དེ་ལྟར་སྨྲ༔ དྷརྨ་དྷཱ་ཏུ་སྭཱ་བྷཱ་ཝ་ཨཱཿ ཧཱུྃ༔ ཞེས་བརྗོད། དེ་ཡང་སེམས་ཅན་རྣམས་ཀྱི་ཁམས་གློ་བུར་མི་གཙང་ལྗན་ལྗིན་གྱི་
དབུས་སུ་གདོད་ནས་རྣམ་པར་དག་པ་ཆོས་ཁམས་ཀ་དག་བདེ་གཤེགས་སྙིང་པོ་རྙོག་བྲལ་པདྨ་ལྟར་མ་སྐྱེས་རང་བྱུང་ཡོན་ཏན་ཀུན་ལྡན་དུ་གཙང་རྟག་བདེ་བའི་རང་བཞིན་བདག་མེད་པ་དོན་དམ་པའི་
བདག་ལྷན་སྐྱེས་ཡེ་ཤེས་ཀྱི་ངོ་བོ་ནི་ནམ་ཡང་འབྲི་གང་མེད་པར་དེ་ལྟར་གནས་ཞེས་དཔེ་ཚིག་སྨྲ་བརྗོད་ལས་འདས་ཀྱང་ཐབས་ལ་མཁས་པས་དེ་ལྟར་ཚིག་གིས་སྨྲ་བ་སྟེ། དེ་ལྟར་མ་རྟོགས་པའི་
སེམས་ཅན་རྣམས་མ་རིག་གཉིས་འཛིན་འཁྲུལ་པའི་སྣང་བར་ཞེན་པས་ཁམས་གསུམ་འཁོར་བའི་སྡུག་བསྔལ་ལ་སྤྱོད་པ་སྙིང་རེ་རྗེ། དེ་ལྟར་ན་ཡང་དེ་རྣམས་རྣམ་པར་དག་པ་ཆོས་ཀྱི་དབྱིངས་ཀྱི་

༄༅། །རང་བཞིན་ལས་མ་འདས་པས་གློ་བུར་དྲི་མ་མཐའ་དག་བསལ་ནས་བྲལ་འབྲས་ཆོས་སྐུ་ལ་ཅིས་ཀྱང་བཀོད་པར་བྱ་སྙམ་པའི་དམིགས་མེད་སྙིང་རྗེ་སྒྱ་མ་ལྟ་བུ་ལ་སེམས་
ཅི་གནས་སུ་བཞག དམིགས་ཐུན་གཉིས་པའོ། །དེ་ལྟར་དམིགས་ཐུན་དེ་གཉིས་པོ་མགྱོགས་ཁྲིད་ཀྱི་སྐབས་སུ་གཅིག་ཏུ་བསྡམས་པས་དངོས་གཞི་བསྐྱེད་རིམ་ལྷ་ཁྲིད་ཀྱི་དམིགས་སྐོར་གཅིག་
པའོ༑ །གསུམ་པ་མཉམ་ལངས་ཟུང་འཇུག་རྒྱུ་ལས་འབྲས་བུ་ལྷ་སྐུར་ལྡང་བ་རྩ་བ་རགས་པའི་ཚུལ་དུ་གསལ་བཏབ་པ་དང་ཡན་ལག་ཕྲ་ཞིབ་ཀྱི་ཚུལ་དུ་བརྟན་པར་བསྒོམ་པ་གཉིས་ལས་དང་པོ་
གཏེར་གཞུང་རྡོ་རྗེའི་ཚིག་གིས་གསལ་བཏབ་པ་ནི། ཧྲཱིཿབདག་ཉིད་ཐ་མལ་རང་སེམས་བཟོ་མེད་འདི༔ དཀོན་མཆོག་སྤྱི་འདུས་པདྨ་འོད་འབར་སྐ༔ ཞེས་པ་སྟེ། དེ་ཡང་རྒྱུ་ཡི་རྐྱེན་རྒྱལ་བ་
ཐམས་ཅད་ཀྱི་སྐུ་གསུང་ཐུགས་གཉིས་སུ་མེད་པ་ཡེ་ཤེས་རྡོ་རྗེའི་རང་སྒྲ་ཧྲཱིཿ༔ཞེས་གཞོམ་མེད་ནཱ་དའི་དབྱངས་ཀྱིས་བསྐུལ་བས་གོང་དུ་བཤད་པ་ལྟར་མ་རིག་པའི་ཆས་བསྡུས་པའི་གཟུང་འཛིན་གྱི་
༈བདག་འཁོར་དང་བཅས་པ་སྤངས་པའི་ཆོས་དབྱིངས་ཀྱི་བདག་འཁོར་འདས་ཐམས་ཅད་ལ་ཁྱབ་སྟེ་བཞུགས་པའི་ངོ་བོ་ཉིད་འགྲོ་བ་རྣམས་ཀྱི་ཆོས་ཁམས་ཐ་མལ་གཉུག་མ་ཞེས་མ་བཅོས་རང་བྱུང་བྱང་

ཆུབ་སེམས་ཀྱི་གཤིས་ལྷན་ཅིག་སྐྱེས་པའི་ཡེ་ཤེས་སངས་རྒྱས་དང་སེམས་ཅན་གྱིས་གསར་དུ་བཟོ་བཅོས་ཀྱིས་བཟང་ངན་བྱར་མེད་པ་འདི་ཀ་རྣམ་པ་ཀུན་མཆོག་དང་ལྡན་པའི་སྟོང་གཟུགས་ཕྱག་རྒྱ་
ཆེན་པོའི་སྐུར་ཤར་བ་སྟེ། དེ་ཡང་ཡེ་ཤེས་ཀྱི་རང་མདངས་མཐའ་དང་མུ་མེད་པའི་འོད་ཟེར་འབྱམས་ཀླས་པའི་ཀློང་དུ་རྡོ་རྗེའི་ས་གཞི་རྭ་གུར་མེ་འོད་མཚོན་ཆ་འཕྲོ་བའི་དབུས་སུ་བདེ་སྟོང་ཟུང་
འཇུག་རྡོ་རྗེ་བཙུན་མོའི་མཁའི་རང་བཞིན་པད་དཀར་ཟླ་བའི་གདན་ལ་རིག་པའི་ངོ་བོ་དཀོན་མཆོག་ཡོངས་ཀྱི་སྤྱི་དཔལ་སྐུ་གསུང་ཐུགས་ཡོན་ཏན་ཕྲིན་ལས་མི་འཛད་རྒྱན་གྱི་འཁོར་ལོ་གཅིག་ཏུ་འདུས་
པའི་བདག་ཉིད། དམིགས་མེད་སྙིང་རྗེ་བདེ་བ་ཆེན་པོའི་པདྨ་རྣམ་ཀུན་མཆོག་ལྡན་སྟོང་ཉིད་འོད་གསལ་ཟུང་འཇུག་ཚད་མེད་པའི་ཡོན་ཏན་མཆོག་ཏུ་འབར་བ་བླ་མ་ཡིད་བཞིན་ནོར་བུ་ཐུན་མོང་དང་
ཁྱད་པར་གྱི་མཚན་དཔེ་ཡོངས་སུ་རྫོགས་པའི་སྐུ་དེ་ཡང་། བདག་ཉིད་འགྱུར་མེད་ཡེ་ནས་རྡོ་རྗེའི་སྐུ༔ ཞེས་པ་ལྟར་གདོད་ནས་རང་བྱུང་ལྷུན་གྲུབ་ཆེན་པོར་གནས་པ་ལ་རང་གསལ་གདབ་པའི
ཚུལ་གྱིས་སྣང་སྟོང་སྒྱུ་མ་ལྟ་བུར་སྐད་ཅིག་མར་ཝལ་གྱིས་བསྐྱེད་ལ་ཅི་གནས་སུ་བཞག དམིགས་ཐུན་དང་པོའོ། །དེ་ལྟར་ཏིང་འཛིན་གསུམ་གྱིས་གཞུང་གཏེར་བྱོན་རྡོ་རྗེའི་ཚིག་ཕལ་རྣམས་ཀྱིས་༔

༄༅། །ཅུང་ཟད་རྟོགས་དཀའ་བར་སྣང་བས་འབྲུ་བཀྲལ་ཏེ་དོན་གྱི་གནད་གསལ་བར་ཕྱེས་པ་ཡིན་ལ། གཞན་ཡང་ཏིང་འཛིན་གསུམ་གྱིས་མར་སྦྱང་བྱ་འཁོར་བའི་སྐྱེ་འཆི་བར་
དོའི་བག་ཆགས་དག་པར་བྱེད་ཅིང༌། ཡར་སྦྱང་འབྲས་སྐུ་གསུམ་གྱི་གསོས་འདེབས་ཤིང༌། བར་རྣལ་འབྱོར་སད་རྨི་གཉིད་འཐུག་སྒྱུ་ལུས་འོད་གསལ་ལ་ཟུང་འཇུག་གི་ལམ་དུ་བྱེད་
ཅིང་༑ མཐར་ཐུག་སྐུ་གསུང་ཐུགས་ཀྱི་རྡོ་རྗེ་སྒྲུབ་པའི་ཚུལ་ཁྱད་པར་ཅན་ཏེ། ཞིབ་པར་གཞུང་དོན་བླ་མའི་ཞལ་ལུང་ཉན་པར་བྱ་ལ་རང་ལུགས་སྔགས་ཀྱི་སྤྱི་གཞུང་ཆེན་པོ་རྣམས་སུ། སྟོང་པ་
ཆེན་པོ་དང་སྙིང་རྗེ་སྒྱུ་མ་དང་ཕྱག་རྒྱ་གཅིག་པ་ཞེས་གསུངས་པ་ཡང་འདི་དང་གནད་དོན་གཅིག་ཁོ་ན་ཡིན་ནོ། །གཉིས་པ་ཡན་ལག་ཕྲ་ཞིབ་ཀྱི་ཚུལ་དུ་བརྟན་པར་བསྒོམ་པ་ལ། ཐོག་མར་རྡོ་རྗེའི
ཚིག་ངག་ནས་བརྗོད་དེ་སེམས་ལ་གསལ་བཏབ་པ་ནི། དཀར་གསལ་མདངས་ལྔ་མཛེས་འཛུམ་རྒྱན་གྱིས་སྤྲས༔ རྡོ་རྗེ་ཐོད་པ་ཚེ་བུམ་རིན་ཆེན་བརྒྱན༔ པད་ཞྭ་རྒོད་ལྡེམ་ཁ་ཊཱཾ་གཡོན་ནས་
འཁྲིལ༔ ཕོད་ཀ་ཆོས་གོས་ཟ་འོག་བེར་ཕྱམ་ཅན༔ མཚན་དཔེ་རབ་རྒྱས་འོད་ཀྱི་དཀྱིལ་འཁོར་མཛེས༔ མཉམ་ཉིད་བདེ་ཆེན་འཁྱིལ་བའི་སྐྱིལ་ཀྲུང་བཞུགས༔ འོད་ཀྱི་ལུས་ལ་ཡེ་ཤེས་སྙིང་

པོ་ཅན༔ གསལ་སྟོང་ཐུགས་རྗེའི་འོད་ཟེར་ཀུན་ལ་སྙོམས༔ མཁའ་འགྲོ་འཇའ་སྤྲིན་རྣམ་མང་འཁྲིགས་པའི་དབུས༔ སྐུ་ཡི་སྤྲུལ་པས་ཞིང་ཁམས་ཡོངས་ལ་ཁྱབ༔ ནམ་མཁའི་ལུས་ཅན་
གར་ཡང་ཐོག་པ་མེད༔ བདེ་གཤེགས་ཀུན་གྱི་བཀོད་པ་སྐུ་ལ་རྫོགས༔ ཀུན་ཀྱང་རྒྱལ་བའི་དཀྱིལ་འཁོར་ཟང་ཐལ་ལ༔ བགེགས་དང་བར་ཆད་ཅེས་བྱའི་མིང་ཡང་མེད༔ སྣང་སྟོང་སྒྱ་མ་
ཙམ་དུ་གསལ་བར་བསྐྱེད༔ ཞེས་བརྗོད་ལ་གུ་རུ་རིན་པོ་ཆེའི་སྐུ་མདོག་ཉམས་འགྱུར་རྒྱན་ཆ་ཕྱག་མཚན་ཅོད་པཎ་ཁྱད་པར་གྱི་ཕྱག་རྒྱ་ན་བཟའ་མཚན་དཔེ་ཡེ་ཤེས་ཀྱི་འོད་སྣང་དག་སྦྱོར་བཅས་
ཞབས་ཀྱི་བཞུགས་ཚུལ་གདན་ཡང་དེ་ཡི་ཤུགས་ཀྱིས་བསྟན་པ་སྐུ་དང་ཡེ་ཤེས་ཟུང་དུ་འཇུག་ཅིང་ཕྲིན་ལས་ཀྱི་ཚུལ་འཁོར་ཚོགས་ཚོམ་བུ་བཀྲག་གསལ་འཐུག་པོ་དང་བཅས་གསལ་བར་བསྒོམ་
ཞིང་༑ དེ་ཡང་སྐུ་གསུམ་གྱི་རོལ་པ་སྤྲུལ་པས་གདུལ་བྱ་ཡོངས་ལ་ཁྱབ་པ། ཆོས་སྐུ་མཁའ་ཁྱབ་སྤྲོས་བྲལ་གདལ་བ་ཆེན་པོ། རྒྱལ་བའི་དཀྱིལ་འཁོར་ལོངས་སྤྱོད་མཐའ་དག་སྐུ་ལ་རྫོགས་
པ༑ སྐུ་གསུམ་དབྱེར་མེད་ངོ་བོ་ཉིད་སྐུ་ཟང་ཐལ་སྣང་སྲིད་དག་པའི་དཀྱིལ་འཁོར་ཅན་ལྟར་སྣང་། སྒྱུ་མ་ལྟ་བུར་གསལ་བཏབ་པ་ནན་ཏན་དུ་བྱ་དགོས་ཏེ་དམིགས་ཐུན་གཉིས་པའོ། །དམིགས་

༄༅། །ཐུན་དེ་གཉིས་པོ་མགྱོགས་ཁྲིད་ཀྱི་སྐབས་སུ་གཅིག་ཏུ་བསྡམས་པས་དངོས་གཞི་བསྐྱེད་རིམ་ལྷ་ཁྲིད་ཀྱི་དམིགས་སྐོར་གཉིས་པའོ།། ༈ དེ་ལྟར་བསྐྱེད་པའི་རིམ་
པ་ལ་མཚན་ཉིད་གསུམ་གྱིས་ལེགས་པར་བསྒྲུབ་པ་བྱ་དགོས་ཏེ། དེ་ཡང་རྣམ་པ་གསལ་བ། ང་རྒྱལ་བརྟན་པ། རྣམ་དག་དྲན་པ་གསུམ་དེ་དེ་རིམ་པ་ཅིག་ཅར་ཅི་ནུས་སུ་ཉམས་ལེན་བྱ་ལ། དེ་
ཡི་དང་པོ་རྣམ་པ་གསལ་བ་ནི། རེས་པད་དཀར་ཟླ་གདན་ནས་རྒོད་ལྡེམ་གྱི་བར་དུ་གསལ་བཏབ་ཅིང་རེས་རྒོད་ལྡེམ་ནས་གདན་གྱི་བར་དུ་གསལ་བཏབ། རེས་ཐུགས་ཀ་ནས་ཕྱག་སོར་རྩེ་
དང་༑ ཕྱག་སོར་ནས་ཐུགས་ཀའི་བར་ཐོག་མར་སྐུ་དང་རྒྱན་ཆ་ལུགས་ཆས་རེ་རེ་ནས་གསལ་བཏབ་ཅིང་མཐར་མེ་ལོང་ངོས་ལ་ཙཀྵིའི་གཟུགས་ཅིག་ཅར་དུ་འཆར་བ་བཞིན་ཆ་མེད་ཀུན་འགྲོ་རྣམ་པ་
ཤིན་ཏུ་གསལ་བ་ལ་ཐོག་མར་ཡུན་ཐུང་གྲངས་མང་དང་མཐར་ཡུན་ཅི་རིང་གསལ་བཞིན་དུ་བསྒོམ་པ་སྟེ་དམིགས་ཐུན་གཅིག་གོ ༈ ང་རྒྱལ་བསྟན་པ་ནི། རང་གི་རིགས་རུས་གཟུགས་
༣བརྙན་མིང་གི་བླ་བཏགས་ཀྱི་འཛིན་རྟོག་ཡོངས་སུ་སྤངས་ཏེ་ལྷ་སྐུའི་རྣམ་པ་གསལ་མི་གསལ་ཇི་ལྟར་ཡང་གཟི་བརྗིད་འོད་དཔག་ཏུ་མེད་པའི་ངོ་བོ་གུ་རུ་པདྨའི་སྐུ་གསུང་ཐུགས་ཡོན་ཏན་ཕྲིན་ལས་

ཐམས་ཅད་ཀྱི་བདག་ཉིད་ངའོ་སྙམ་པའི་ང་རྒྱལ་དང༌། དེ་བཞིན་སངས་རྒྱས་ཐམས་ཅད་ཀྱི་ཐུགས་རྗེ་བྱིན་རླབས་ནུས་མཐུ་གཅིག་ཏུ་བསྡུས་པའི་སྤྱི་དཔལ་བདག་ཉིད་དོ་སྙམ་པའི་སེམས་བརྟན་པོར་
བཟུང་བ་སྟེ་དམིགས་ཐུན་གཉིས་པའོ། །རྣམ་དག་དྲན་པ་ལ། སྐུ་མདོག་ཕྱག་མཚན་རྒྱན་ཆ་ལུགས་ཀྱི་རྣམ་དག་དང༌། ལྷ་སྐུ་གསལ་སྟོང་ཟུང་འཇུག་དོན་དམ་གཉིས་ཀྱི་རྣམ་དག་དྲན་པ་སྟེ་
གཉིས་སོ། །དང་པོ་ནི། དེ་ཡང་མངོན་རྟོགས་ཀྱི་འདོན་ཚིག་རེ་རེ་བཞིན་དོན་ལ་སེམས་ན་དྲི་མ་མཐའ་དག་སྤང་བ་ཆོས་དབྱིངས་རང་བཞིན་གྱི་འོད་གསལ་བས་སྐུ་མདོག་དཀར་ཞིང་རྙོག་བྲལ་
གསལ་ལ་དྭངས་པ་ཆོས་ཀྱི་དབྱིངས་ཀྱི་ཡེ་ཤེས་རང་གདངས་ཡེ་ཤེས་བཞི་ལྷན་སྐྱེས་རང་ཆས་སུ་སྣང་བའི་མཚོན་དོན་དང་གུ་རུ་པདྨ་རྒྱལ་བ་རིགས་ལྔ་གཅིག་ཏུ་འདུས་པ་གསང་ཆེན་རིགས་གཅིག་
གི་ངོ་བོར་གྲུབ་པའི་བརྡར་ཤེལ་གྱི་འོད་མདངས་ནང་ན་གནས་པའི་ཁ་དོག་བཞིན་ཞལ་གྱི་དཀྱིལ་འཁོར་དཀར་གསལ་ལ་བལྟ་བས་མ་བཟོད་པའི་འོད་མདངས་ལྔ་རྣམ་པར་འགྱུར། བྱང་ཆུབ་སེམས་
ཀྱིས་གདུལ་བྱའི་ཡིད་འཕྲོག་པས་མཛེས་པ་དམིགས་པ་མེད་པའི་སྙིང་རྗེས་འགྲོ་ལ་ཆགས་པའི་ཚུལ་གྱིས་འཛུམ་པ། འདོད་ཡོན་མ་སྤངས་རྒྱན་དུ་ཤར་བ་རིན་ཆེན་དུ་མའི་རྒྱན་གྱིས་སྤྲས་པ་

༄༅། །སྟེ། དཀ་ར་གསལ་མདངས་ལྔ་མཛེས་འཛུམ་རྒྱན་གྱིས་སྤྲས༔ ཞེས་གསུངས་པའི་དག་སྦྱོར་སྙིང་པོ་ཙམ་སྨོས་པ་དེ་ཡིས་དཔེར་མཚོན་ཏེ། སྣང་སྟོང་སྒྱུ་མ་ཙམ་དུ་
གསལ་བར་བསྐྱེད༔ ཅེས་པའི་བར་སྤྲོས་ཞིང་ནུས་ན་ཚིག་སོ་སོའི་དོན་ངག་སྦྱོར་བྱས་ན་ལེགས་པར་འགྱུར་མོད་ཀྱང་འདིར་ཡིག་ཚོགས་མང་པོར་བྱུང་དོགས་ནས་མ་སྤྲོས་ལ་གནས་སྐབས་མདོ་
དོན་ས་བོན་ཙམ་སྨོས་ན། དེ་ཡང་ཆོས་ཐམས་ཅད་ཐིག་ལེ་ཉག་གཅིག་གི་ཞལ། བདེན་པ་གཉིས་ཀྱི་ཕྱག ཐབས་དང་ཤེས་རབ་ཀྱི་ཞབས་འཁོར་འདས་མཉམ་ཉིད་རྡོ་རྗེ་སྐྱིལ་ཀྲུང་དུ་བཞུགས་
པ༑ སྲིད་པའི་སྐྱོན་གྱིས་མ་གོས་པ་ཤེས་རབ་རང་འོད་གསལ་བའི་སྐུ་མདོག་དཀར་པོ། ཞི་བ་ལ་མི་གནས་པ་ཐུགས་རྗེ་འགྲོ་ལ་ཆགས་པའི་སྐུ་མདོག་དཀར་ལ་དམར་བའི་མདངས་ཆགས་ཤིང་
ཡེ་ཤེས་ཀྱི་འོད་ལྔ་རྣམ་པར་འགྱུར་བ། དབྱིངས་རིག་འདུ་འབྲལ་མེད་པ་རྡོ་རྗེའི་སྤྱན་ཐད་ཀར་གཟིགས་ཤིང་ཚད་མེད་པའི་ཐུགས་རྗེ་ཞལ་གྱི་དཀྱིལ་འཁོར་ལྟ་བས་ཆོག་མི་ཤེས་པ། ཕ་རོལ་ཕྱིན་པ་
༈ དྲུག་གི་ཡོན་ཏན་མ་ལུས་རྫོགས་པས་མཚན་དང་དཔེ་བྱད་ཀུན་ནས་རྒྱས་པ། ཅིར་སྣང་ཡེ་ཤེས་ཀྱི་རྒྱན་དུ་ཤར་བས་རིན་པོ་ཆེའི་རྒྱན་ཆས་སྤྲས་པ། བསླབ་པ་གསུམ་གྱི་ཡོན་ཏན་ཡོངས་སུ་རྫོགས་

པས་ཆོས་གོས་གསུམ་དང༌། ཆོས་ཉིད་འགྱུར་བ་མེད་ཅིང་ཉེ་ལམ་གྱིས་སེམས་ཅན་སྒྲོལ་བས་ཕོད་མཐིང་གསང་གོས་དང་། ཡེ་ཤེས་ལྔ་ལ་དབང་སྦྱར་བའི་ཟ་འོག་གི་བེར་ཕྱམ་གསོལ་བ། སྐྲ་
ཤྲཱྀ གསུམ་རྒྱལ་བ་ཐམས་ཅད་ཀྱི་ཐུགས་རྗེ་ཕྲིན་ལས་ཡོན་ཏན་རྩལ་རྫོགས་སུ་དབང་བསྐྱར་བའི་པད་ཞྭ་རྒོད་ལྡེམ་ཅན་དབུ་ལ་བཞེས་པ། ཆོས་ཀྱི་དབྱིངས་སྟོང་པ་ཉིད་རྡོ་རྗེ་ལྟ་བུའི་ཏིང་འཛིན་བརྙེས་པས་
ཕྱག་གཡས་ཐུགས་ཀར་རྡོ་རྗེ་དང༌། མི་འགྱུར་བདེ་བ་ཆེན་པོའི་བརྡར་ཐོད་པ་བདུད་རྩིས་བཀང་བ་དང་། བདུད་བཞི་མཐའ་དག་གཏན་ནས་བཅོམ་པས་འཆི་མེད་ཚེའི་བུམ་པ་དོན་གཉིས་ལྷུན་གྲུབ་
ཡིད་བཞིན་ནོར་བུའི་ཁ་རྒྱན་ཅན་ཕྱག་གཡོན་མཉམ་གཞག་གིས་འཛིན་པ། དུག་གསུམ་ཡེ་ཤེས་གསུམ་དུ་སྒྲོལ་བའི་བརྡར་ཁ་ཊཱཾ་ག་ཁ་བྱེ་བ་ཁ་སྦྱོར་སོགས་ཡན་ལག་བདུན་དང་ལྡན་པ་མཚོན་ཕྱིར་
གྲུ་མོ་གཡོན་ན་འཆང་བ། སྤྲོས་པའི་མཐའ་ཐམས་ཅད་ལས་འདས་པ་ཆོས་ཀྱི་སྐུ་ལས་མ་གཡོས་བཞིན་སེམས་ཅན་གྱི་དོན་མཛད་པ་སྐུ་ལུས་དྲང་པོ་ཉིད་དུ་སྐུ་དང་ཞིང་ཁམས་ཡེ་ནས་འདུ་འབྲལ་
མེད་པར་འཇའ་འོད་ཐིག་ལེའི་དབུས་སུ་བཞུགས་པ་སོགས་ཏེ་རང་རྒྱུད་ཀྱི་ཞེན་པ་བཟློག་ཕྱིར་རྣམ་དག་དེ་ལྟར་དྲན་པར་བྱའོ། །དམིགས་ཐུན་གསུམ་པའོ། །གཉིས་པ་ནི་དེ་ལྟར་ལྷ་སྐུ་བསྒོམས་པ་

།དེ་ཡང་ཨ་འཐས་གདོས་བཅས་ཀྱི་ཕུང་པོར་སྒོམ་པ་ནི་སྨོས་ཀྱང་ཅི་འཚལ་ཏེ། ཐ་མལ་རང་སྣང་གི་ཞེན་པས་ཀྱང་བཅིང་བར་མི་བྱ་ལ། དེ་ཡང་ཡང་དག་པར་ནི་
དཀོན་༄༅།
འདུས་བྱས་ཡོངས་སུ་འདས་པ་ཆོས་ཉིད་དབྱིངས་མེ་ལོང་ལྟ་བུའི་ཡེ་ཤེས་ཅན་རང་མདངས་པྲ་ཕབ་པའི་གཟུགས་བརྙན་ལྟར་རྣམ་པ་ཐམས་ཅད་པ་སྣང་ལ་རང་བཞིན་མེད་པ་ཆོས་ཀྱི་སྐ་འོད་གསལ་
སྟོང་པ་ཉིད་ཀྱི་གཟུགས་རང་སྣང་དག་པའི་འཁོར་ལོ་རྒྱུན་མི་འཆད་ཅིང་། སྨོན་ལམ་དབང་གིས་གཞན་སྣང་དུ་གཟུགས་ཀྱི་སྐུ་སྒྱུ་མ་ཙམ་དུ་ཤར་བ་རྣམ་ཀུན་མཆོག་ལྡན་ཟབ་གསལ་དབྱེར་མེད་ཀྱི་ངོ་
བོར་མི་འགྱུར་བདེ་ཆེན་གདོད་ནས་ལྷན་གྲུབ་ཉིད་དུ་རང་ཤར་རང་གསལ་བ་བསྐྱེད་བྱ་སྐྱེད་བྱེད་ལས་འདས་ཀྱང་གནས་སྐབས་རེ་ཞིག་དེ་ཉིད་ལམ་བྱེད་ལྟར་སྣང་ཚུལ་ཙམ་དུ་བསྐྱེད་པ་ཡང་དོན་གྱི་ངོ་
བོ་དེ་ལྟར་ཡིན་པ་རྟོགས་དགོས་མོད། འོན་ཀྱང་རེ་ཞིག་ལས་དང་པོ་པས་དེ་ལྟར་ཇི་བཞིན་ཁོང་དུ་མ་ཆུད་ཚེ་ལྷ་སྐུ་སྣང་ཡང་རང་བཞིན་སྟོང་པ་ཞེན་མེད་སྒྱུ་མ་ཙམ་དུ་ཆུ་སྣོད་དང་མེ་ལོང་གི་གཟུགས་
བརྙན་ཇི་བཞིན་གསལ་བར་བསྐྱེད་པ་ཤེས་པར་བྱ་སྟེ། དེ་ཡང་སེམས་ཉིད་སྟོང་པ་ལྷ་སྐུར་ཤར་ཞིང་ལྷ་སྐུའི་ངོ་བོ་སེམས་ཉིད་སྟོང་པ་ལས་གཞན་དུ་མ་གྱུར་པས་ཤེས་པ་དེ་ནི་དག་དྲན་ཐམས་ཅད་ཀྱི་

སྙིང་པོ་ཡིན་ལ། རྩ་བ་རྡོ་རྗེའི་ཚིག་ལས། སྣང་སྟོང་སྒྱུ་མ་ཙམ་དུ་གསལ་བར་བསྐྱེད༔ ཅེས་དང༌། ཤེས་རབ་སྙིང་པོ་ལས། གཟུགས་སྟོང་པའོ། །སྟོང་པ་ཉིད་གཟུགས་སོ།
གཟུགས་ལས་ཀྱང་སྟོང་པ་ཉིད་གཞན་མ་ཡིན་ནོ། །སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ། །ཞེས་པའི་དགོངས་དོན་ཏེ། དེ་ལྟ་བུའི་དོན་ལ་ནན་ཏན་གྱིས་ཁོང་དུ་ཆུད་པར་བྱའོ།
དམིགས་ཐུན་བཞི་པའོ། །དེ་ལྟར་དམིགས་ཐུན་བཞི་མགྱོགས་ཁྲིད་ཀྱི་སྐབས་སུ་ཐུན་ཆེན་གཅིག་ཏུ་བསྡམས་པས་དངོས་གཞིའི་བསྐྱེད་རིམ་གྱི་དམིགས་སྐོར་གསུམ་པའོ། །དེ་ལྟར་གསལ་དྲན་
དག་པ་གསུམ་ནི་མགྱོགས་ཁྲིད་སྐབས་གོ་ངེས་པ་དང༌། སླར་ནན་ཏན་གྱིས་བསྒོམ་པ་རྟགས་ཐོན་བྱེད་པ་གལ་ཆེ་ལ། འདི་བསྐྱེད་རིམ་གྱི་ཁྲིད་ཐམས་ཅད་ལ་ཁྱབ་པའི་སྤྱི་ཆིངས་ཡིན་པས་འོག་
ནས་འབྱུང་བའི་དྲག་པོ་དང་སེང་གདོང་མ་ལ་སོགས་པར་ཡང་ལྷ་རང་རང་གི་ངོ་བོ་སྐུ་མདོག་ཕྱག་མཚན་རྒྱན་ཆ་ལུགས་གསལ་བཏབ་ཚུལ་དང་། དེའི་དག་དྲན་ཁྱད་པར་བ་ཐ་དད་ལས་གཞན་
རིགས་འགྲེ་ཉིད་དུ་སྦྱོར་དགོས་ལ་དེར་མ་ཟད། ཡི་དམ་བསྐྱེད་རིམ་གཞན་མཐའ་དག་ལ་ཡང་ཚུལ་འདིའི་རྒྱས་གདབ་ཚུལ་ཤེས་པར་བྱའོ། །དེ་ཡན་ཆད་བསྐྱེད་རིམ་གྱི་གཞི་གལ་ཆེ་ཤོས་ཡིན་

༄༄ །པས་གནད་དོན་ཅི་རིགས་ཁོ་བོས་གསལ་བར་ཕྱེས་ཏེ་བཤད་པ་ཡིན་ནོ།། ༈ ད་ནི་སྤྱི་དོན་གསུམ་པ་ཕྱི་ནང་གསང་བ་ཡང་གསང་གི་སྒྲུབ་ཚུལ་གཞུང་བསྲང་བ་
ལ༑ དེ་ཡང་དང་པོ་ཕྱི་སྒྲུབ་ལྟར་ན། རང་ཉིད་གུ་རུ་པདྨ་འབྱུང་གནས་སུ་གསལ་བའི་གནས་རྩེ་མོ་རོ་འདུས་དྲན་བཀོད་དུ་སྒྲིབ་པ་གསུམ་གཏན་ནས་སྤངས་པ་སངས་རྒྱས་ཐམས་ཅད་ཀྱི་སྐུ་གསུང་
ཐུགས་རྡོ་རྗེའི་བདག་ཉིད་ཡི་གེ་འབྲུ་གསུམ་དུ་བྱིན་གྱིས་བརླབས་པ། ཨོཾ་ཨཱཿ ཧཱུྃབཻ ཌཱུརྻ་དང་པདྨ་རཱ་ག་དང་ཨིནྡྲ་ནཱི་ལ་ལྟར་དྭངས་གསལ་དཀར་དམར་སྔོ་བའི་འོད་ཟེར་འཕྲོ་ཞིང་གསལ་བ་ལ་ཡུན་ཅི་
གནས་སུ་སེམས་གཏད། དེ་ནས་རང་གི་ཐུགས་ཀ་ནས་འོད་ཟེར་ལྕགས་ཀྱུའི་དབྱིབས་ཅན་ནམ་མཁའི་ཁམས་ཁྱབ་ཅིང་ཁེངས་པར་འཕྲོས། ཕྱོགས་བཅུ་དུས་བཞིའི་བླ་མ་ཡི་དམ་སངས་རྒྱས་བྱང་
ཆུབ་སེམས་དཔའ་ཉན་རང་གི་འཕགས་པ་དགྲ་བཅོམ་ཡེ་ཤེས་སྤྱན་ལྡན་དཔའ་བོ་མཁའ་འགྲོ་ཆོས་སྐྱོང་སྲུང་མ་རྣམས་ཀྱི་ཐུགས་ཀར་ཕོག་པས་ཐམས་ཅད་གུ་རུ་པདྨ་འབྱུང་གནས་ཀྱི་སྐུ་གསུང་ཐུགས་
ཀྱི་རྣམ་པར་གྱུར་ཏེ། དེ་ཡང་དཀོན་མཆོག་རྩ་གསུམ་ཐམས་ཅད་ཀྱི་སྐུའི་དབྱིངས་སུ་བསྡུས་པའི་ཡོན་ཏན་བྱིན་རླབས་ནུས་མཐུ་མ་ལུས་པ་ཀུན་པདྨ་འབྱུང་གནས་ཀྱི་རྣམ་པར་གྱུར་ཏེ།ྋ ཆེ་བ་རི་རབ་429

ཙམ་ནས་ཆུང་བ་ཡུངས་འབྲུ་དང་ཏིལ་འབྲུ་ཙམ། གསུང་གི་དབྱིངས་སུ་བསྡུས་པའི་ཡོན་ཏན་བྱིན་རླབས་ནུས་མཐུ་མ་ལུས་པ་ཀུན་ཡི་གེའི་རྣམ་པ་ཨཱ་ལི་ཀཱ་ལི་བཛྲ་གུ་རུ་རྒྱ་ཡིག་བོད་ཡིག་གི་ཚུལ་ཁ་
དོག་སྣ་ཚོགས་པ་དང་། ཐུགས་ཀྱི་དབྱིངས་སུ་བསྡུས་པའི་ཡོན་ཏན་བྱིན་རླབས་ནུས་མཐུ་མ་ལུས་པ་ཀུན་ཕྱག་མཚན་གྱི་རྣམ་པ་རྡོ་རྗེ་རིན་ཆེན་པདྨ་དྲིལ་བུ་བུམ་པ་ཐོད་པ་ཁ་ཊཾ་དབྱུག་ཏོ་ལ་སོགས་པའི་
ཚོགས་སུ་གྱུར་པ་ཉི་ཟེར་གྱི་རྡུལ་ལྟར་འཁྲིགས་ཤིང་ཁ་བ་བུ་ཡུག་འཚུབས་པ་ལྟར་རང་གི་ལུས་ངག་ཡིད་གསུམ་ལ་སིབ་སིབ་ཐིམ་པས་གཉིས་སུ་མེད་པར་གྱུར་པ་ཡང་ནས་ཡང་དུ་བསམ་
ཞིང་༑ ཁྱད་པར་རང་གི་མོས་གུས་སྟོབས་སུ་གྱུར་པའི་ཡུལ་རྩ་བརྒྱུད་བླ་མ་ཡི་དམ་སངས་རྒྱས་བྱང་སེམས་མཁའ་འགྲོ་ཆོས་སྐྱོང་རྣམས་དང་ཉམས་སུ་ལེན་བྱའི་གླེགས་བམ་ལྷ་སོ་སོའི་ཕྱག་མཚན་
རྣམས་རང་ལ་གཙོ་བོར་བསྟིམ་པ་ཡང་བྱ་ལ། དེ་ཡི་སྐབས་སུ་ཚིག་བདུན་གསོལ་འདེབས་དང་ཐོད་ཕྲེང་རྩལ་གྱི་ཛྭཔ་ཀྱིས་བསྐུལ་བ་གལ་ཆེ་སྟེ། དེ་ཡང༌། ཧྲཱིཿ སྔོན་གྱི་བསྐལ་པ་དང་པོ་
ལ༔ ཨོ་རྒྱན་ཡུལ་གྱི་ནུབ་བྱང་མཚམས༔ པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་

།བསྐོར༔ ཁྱེད་ཀྱི་རྗེས་སུ་བདག་སྒྲབ་ཀྱི༔ བྱིན་གྱིས་བརླབ་ཕྱིར་གཤེགས་སུ་གསོལ༔ གནས་མཆོག་འདི་རུ་བྱིན་ཕོབ་ལ༔ སྒྲུབ་མཆོག་བདག་ལ་དབང་བཞི་༄༅།
བསྐར༔ བགེགས་དང་ལོག་འདྲེན་བར་ཆད་སོལ༔ མཆོག་དང་ཐུན་མོང་དངོས་གྲུབ་སྩོལ༔ ཨོཾ་ཨཱཿ ཧཱུྃབཛྲ་གུ་རུ་པདྨ་ཐོད་ཕྲེང་རྩ་ལ་བཛྲ་ས་མ་ཡ་ཛཿསིདྡྷི་ཕ་ལ་ཧཱུྃ་ཨཱཿ དེ་ལྟར་ཚིག་བདུན་
གསོལ་འདེབས་ཛྭཔ་བཅས་ཚར་ཉེར་གཅིག་གམ་བདུན་ནམ་གསུམ་སོགས་ཇི་ལྟར་ནུས་པ་གདངས་དབྱངས་ཀྱིས་བརྗོད་ཅིང་གར་འཆམས་སྟངས་སྟབས་ཀྱང་བྱ། དེ་ཡང་ཀྱལ་ཁ་རྩེད་མོའི་ཚུལ་
དང་ཡིད་ཞུམ་པ་དང་ཐོ་ཅོར་མ་སོང་བ་གོང་གི་བྱིན་རླབས་འབེབས་པའི་དམིགས་པ་གསལ་བ་དང༌། སྣང་གྲགས་རྟོགས་ཚོགས་ཀུན་རང་གི་རིག་རྩལ་སྒྱུ་མ་ཙམ་དུ་ཤེས་བཞིན་པར་བྱ། དེས་ནི་
བར་ཆད་སེལ་བྱིན་རླབས་འཇུག་མཆོག་གི་དངོས་གྲུབ་མྱུར་དུ་ཐོབ། ཐུན་མོང་དུ། ཡང་འགྲེལ་ལས། ཟང་ཟིང་ལོངས་སྤྱོད་ལ་སོགས་གནས་སྐབས་ཀྱི་ཡོན་ཏན་ཐམས་ཅད་ཕྱི་སྒྲབ་ཀྱི་ཕན་ཡོན་
དུ་གསུངས་པ་ལུང་མཐུན་དུ་འདུག་ཅེས་འབྱུང་བ་ལྟར་ལྷ་འདྲེ་མི་དང་ཟས་ནོར་ཆོས་བཞིན་འདུ་བར་ངེས་ཤིང༌། རྒྱུན་གྱི་རྣལ་འབྱོར་དུ་ཉི་ཤར་སོགས་ཐུན་དྲུག་ཐུན་གསུམ་སྐབས་དང་། དཀྱིལ་

འཁོར་སྒྲུབ་པ་ལ་ཞུགས་པ་ཡིན་ཚེ་ཐུན་སྐབས་གང་བདེ་རྣམས་སུ་མ་ཆག་ཅིང་མ་ཆད་པར་བྱས་ན་གོང་གི་ཡོན་ཏན་རྣམས་ངེས་པར་ཐོབ་ཅིང་དཀྱིལ་འཁོར་སྒྲབ་པ་གཞན་དང་འབྲེལ་བ་ཡིན་ཡང་དེ་
ལྟར་གྲུབ་ན་ཡི་དམ་གྱི་རྒྱུད་བསྐུལ་བའི་མཆོག་ཏུ་འགྱུར་ཞིང་དངོས་གྲུབ་མྱུར་དུ་ཐོབ་པའི་འཇུག་སྒོ་བླ་ན་མེད་པའོ།། ༈ དེ་ཡང་ཕྱི་སྒྲུབ་འདི་ལ་བསྙེན་ཚུལ་གཉིས་སུ་རྒྱུད་ཀྱི་ཡང་འགྲེལ་
ལས་འབྱུང་བ་སྟེ། ཇི་སྐད་དུ། འདི་ལ་བསྙེན་ཚད་མེད། ཐུན་རྣམས་ལ་ཅི་ནུས་ཙམ་གར་དབྱངས་དང་བཅས་ཏེ་བཟླས་པ་ལ། ཕྱི་སྒྲུབ་མིང་དུ་བཏགས་པ་ཙམ་དོན་ལ་བྱིན་འབེབས་ཡིན་འདུག་
གོ །ཞེས་གསུངས་པས་བསྙེན་པའི་གྲངས་ངེས་མེད་པར་ཐུན་དང་ཐུན་མཚམས་སུ་ཅི་ནུས་སྐྱོང་བའི་ལུགས་གཅིག་དང་། ཡང་དེ་ཉིད་ལས། རང་ཉིད་ལ་མཆོད་བསྟོད་དང་བཟླས་པ་བྱ་ཞིང་
སྒྲུབ་པའོ། །ཞེས་གསུངས་པས་ཛྭཔ་བཟླས་རིམ་པ་ངེས་ཅན་དུ་བཞེད་པར་ཡང་སྣང་བས། དེའི་ཚེ་སྔ་མའི་དགོངས་དོན་ནི་གོང་དུ་བཤད་པ་ལྟར་དང་། ཕྱི་མའི་དོན་ནི་གོང་གི་སྐུ་གསུང་ཐུགས་
ཀྱི་བྱིན་རླབས་བསྡུས་ཟིན་པའི་རྗེས་སུ་རྒྱལ་བའི་དཀྱིལ་འཁོར་མ་ལུས་ལུས་པ་མེད་པ་གཅིག་ཏུ་འདུས་པའི་སྤྱི་དཔལ་ངོ་བོ་བདག་ཉིད་ཡིན་པའི་ངེས་ཤེས་བརྟན་པོ་དང་བཅས། ལས་གཞུང་ནས་ ུ

| ༄༅། །བྱུང་བ་ལྟར་གྱི་མཆོད་བསྟོད་བྱས་ཤིང་། སླར་ཡང་གོང་གི་སྐུ་གསུང་ཐུགས་ཀྱི་བྱིན་རླབས་དབབ་པའི་དམིགས་པ་གསལ་བཏབ་བཞིན་ཐོད་ཕྲེང་རྩལ་གྱི་བཟླས་པ་ཅི་
ནུས་སུ་བྱ་བ་སྟེ། དེ་ཡང༌།ྋ རྩ་གཞུང་རྡོ་རྗེའི་ཚིག་ཕྲིན་ལས་བཞི་སྒྲུབ་ལས། ཨཾ་ཨཱཿ ཧཱུྃབཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛཿསིདྡྷི་ཕ་ལ་ཧཱུྃ་ཨཱཿ འདིས་ནི་སྣང་སྲིད་གཡོ་བར་
འགྱུར༔ དུས་གསུམ་རྒྱལ་བ་གཅིག་ཏུ་སྡུད༔ བླ་མ་ཀུན་དང་འདུ་འབྲལ་མེད༔ འབྱུང་པོ་དྲེགས་པ་བརྒྱལ་ཞིང་འདར༔ མཁའ་འགྲོ་ཆོས་སྐྱོང་སྤྲིན་བཞིན་འདུ༔ དཔའ་བོ་ཕོ་ཚོགས་མོ་
ཚོགས་ཀུན༔ རང་དབང་མེད་པར་མངོན་སུམ་འོང་༔ མཆོག་དང་ཐུན་མོང་དངོས་གྲུབ་སྟེར༔ འདི་ཉིད་འགྲུབ་རྟགས་མེད་པ་ན༔ པདྨ་བདག་གིས་སེམས་ཅན་བསླུས༔ དེ་ཕྱིར་མ་
འོངས་ལས་ཅན་བུ༔ སྙིང་ལ་ཆོངས་ཤིག་ས་མ་ཡ༔ ཞེས་དང་གུ་རུ་ཆོས་དབང་གི་གཏེར་བྱོན་བླ་སྒྲུབ་གསང་འདུས་ལས། རེས་འགའ་ཐོད་ཕྲེང་རྩལ་གྱི་སྐུ༔ ནམ་མཁའ་གང་བར་ཆར་
༣ ཕབ་ནས༔ སྒྲུབ་པ་པོའི་སྤྱི་བོར་ཐིམ༔ ཤ་མེད་འོད་ཀྱི་གཟུགས་ཅན་ནི༔ པདྨ་འབྱུང་གནས་སྐུ་རུ་བསྒོམ༔ དེ་དུས་ཆེ་བའི་ང་རྒྱལ་བསྐྱེད༔ སྲོག་གི་སྙིང་པོ་ཐོད་ཕྲེང་རྩལ༔ བྲག་ཁ་

དག་ནས་ཆུ་འབབ་བཞིན༔ དྲག་པོ་བར་མཚམས་མེད་པར་བསྒྲོངས༔ ང་ཉིད་རང་དབང་མེད་པར་བྱོན༔ ཞེས་དང༌། སྙིང་པོ་བདེ་གཤེགས་འདུས་པའི་སྔགས༔ རྒྱལ་བ་ཀུན་འདུས་དྲིལ་
སྒྲབ་ཡིན༔ ས་ནི་བཅོ་ལྔ་ལམ་ལྔ་ཡང་༔ ང་བསྒྲུབ་ཐོད་ཕྲེང་བཟླས་པས་བགྲོད༔ དུས་གསུམ་སངས་རྒྱས་ཐམས་ཅད་ཀྱི༔ གསུང་རབ་ཐམས་ཅད་བཀླགས་དང་མཚུངས༔ ཞེས་པའི་
དགོངས་པ་ཉིད་དུ་ངེས་པས་ནན་ལྟར་དུ་བྱིན་རླབས་ཆེ་བ་ཞིག་གོ །དེ་ནི་དངོས་གཞི་བསྐྱེད་རིམ་གྱི་དམིགས་སྐོར་བཞི་པའོ། །འདི་ནི་མགྱོགས་ཁྲིད་ཀྱི་སྐབས་སུ་ཞག་གསུམ་སོགས་དང་ཁྲིད་མ་
རྫོགས་པར་ཉིན་རེ་བཞིན་ཐུན་མཚམས་རྣམས་སུ་ཅི་ལྕོགས་ཉམས་སུ་ལེན་ལ། ཇི་བཞིན་བསྒྲུབ་པ་ལ་འཇུག་པའི་སྐབས་སུ་ཐོད་ཕྲེང་རྩལ་གྱི་བཟླས་པ་འབུམ་ཕྲག་གཅིག་གམ་གསུམ་མམ་བདུན་
སོགས་ཐོག་མར་བཟླས་ན་ཕན་ཡོན་ལྷག་པོ་ཐོབ་པ་ལས་ཆོ་ག་ལྷག་པའི་སྐྱོན་མེད་པ་ཁོ་བོའི་རྣམ་པར་རྟོག་པའོ། །དེ་ལྟར་ཕྱི་སྒྲུབ་ཀྱི་ཚུར་དུ་གཏེར་གཞུང་རྡོ་རྗེའི་ཚིག་གིས་གསལ་བར་ཟིན་པ་ཕྲིན་
ལས་བཞི་སྒྲུབ་ལས། ཟབ་སྙིང་འདི་ནི་དབྱངས་ཆུང་དུ༔ སྐབས་སུ་ཐུན་བར་འཁྲབ་ཅིང་བཟླ༔ ཞེས་པ་ནས་གོང་དུ་དྲངས་ལྟར་ཐོད་ཕྲེང་རྩལ་གྱི་ཛྭཔ་སྔགས་ཕན་ཡོན་དང་བཅས་ཏེ་གསུངས་པ་

༄༅། །དང༌། མ་ཧཱ་ཡོ་གའི་སྒྲུབ་ཐབས་ལས། ཁྱད་པར་དུ་སྙིང་པོ་འདི་འདྲེན་པ་དང་སྤྱན་འདྲེན་ཐུན་དྲུག་ཏུ་མ་ཆག་པར་བསྒྲུབས་ན་པདྨ་འབྱུང་གནས་རང་བཞིན་དུ་བབ་
ཅིང་༔ ངེས་མེད་དུ་འོད་འཁྱུག་པ་དང་༔ གཟུངས་སྔགས་རང་བྱུང་གི་སྒྲ་སྒྲོག་པ་དང་༔ རང་བཞིན་ཀ་དག་གི་ཉམས་བཟང་པོ་རྩོལ་མེད་དུ་འབྱུང་ངོ་༔ ཞེས་དང༌། ཐུགས་ཀྱི་དམཚིག་ཏུ་
ཐུན་དྲུག་གམ་གསུམ་མམ་མ་མཐའ་ཡང་ཉི་ཤར་གྱི་དུས་སུ་སྤྱན་འདྲེན་བཟླས་པ་དང་མི་འབྲལ༔ ཞེས་ནན་ཏན་ཆེན་པོས་གསུངས་ཤིང་ལས་གཞུང་ནས་ཚིག་བདུན་དང་ཐོད་ཕྲེང་རྩལ་གྱི་ཛཔ་
༈ སྔགས་བཅས་ཏེ་བསྟན་པ་རྣམས་ཡིན་ཏེ། འོན་ཀྱང་གཞུང་ཚིག་ཏུ་སྒྲུབ་པའི་ཐུན་མཚམས་སུ་བྱ་བ་དང་རྒྱན་ཁྱེར་ཚུལ་ལ་གསུངས་པ་ཡང་འགྲེལ་དུ་བསྙེན་ཚད་མ་མཛད་པ་ནི་ཕྱོགས་འདི་དང་མཐུན་
པར་དགོངས་སོ། །སྤྱིར་ཡང་ཕྱི་ནང་གསང་བ་དེ་ཁོ་ན་ཉིད་ཀྱི་སྒྲུབ་པའི་རྣམ་པར་གཞག་པ་ནི་གཏེར་གཞུང་རྡོ་རྗེའི་ཚིག་ལས་ཤུགས་ཀྱིས་བསྟན་པར་སྣང་ཞིང་ཇི་བཞིན་གསལ་བ་ནི་གུ་རུ་པདྨ་ཡབ་
ཡུམ་གྱིས་རིག་འཛིན་ཆེན་པོ་འཇའ་ཚོན་སྙིང་པོ་ལ་དངོས་སུ་གདམས་པའི་ཞལ་ལུང་དྲི་མ་མེད་པ་རྒྱུད་ཀྱི་ཡང་འགྲེལ་དུ་མདོ་དོན་ཁྲིད་རིམ་གྱི་སྐབས་སུ་ཤིན་ཏུ་ཁ་གསལ་བར་གསུངས་པས་མན་ངག་435

གི་མཐའ་ཅན་ལས་བྱུང་བའོ།། ༈ གཉིས་པ་ནང་གི་སྒྲུབ་པ་ནི། རང་ཉིད་པདྨ་འོད་འབར་གྱི་སྐུ་རུ་གསལ་ནས་ཕྱི་སྒྲུབ་ཀྱི་དམིགས་པ་བཞིན་སྤྱན་འདྲེན་ཡན་ཆད་བགྱིས་ཏེ་སྤྲོ་ན་མཆོད་
བསྟོད་ཀྱང་བྱ་ལ། གང་ལྟར་ལྷ་སྐུ་གསལ་བརྟན་དག་པ་གོང་དུ་བཤད་པ་བཞིན་ངེས་པར་བྱས་ནས། ཡེ་ཤེས་སྔགས་ཀྱི་འཁོར་ལོ་དགོངས་པའི་ཏིང་ངེ་འཛིན་ནི། རང་གི་ཐུགས་ཀར་སྙིང་གི་རྩ་
འདབ་བརྒྱད་པདྨ་དཀར་པོ་འདབ་བརྒྱད་དུ་གྱུར་པའི་གེ་སར་ཟེའུ་འབྲུའི་སྟེང་ཀུན་རྫོབ་བྱང་ཆུབ་ཀྱི་སེམས་ཟླ་བའི་དཀྱིལ་འཁོར་ཀུན་ཏུ་རྒྱས་པའི་དབུས་སུ་དོན་དམ་བྱང་ཆུབ་ཀྱི་སེམས་གསེར་ཞུན་
མའི་ཁ་དོག་ལྟ་བུ་ཕ་ལམ་གྱི་རྡོ་རྗེ་རྩེ་ལྔ་པ་ལྟེ་བ་ཀུན་ཟླུམ་ཐིག་ལེའི་ནང་དབུས་སུ་དུས་གསུམ་གྱི་རྒྱལ་བ་ཐམས་ཅད་ཀྱི་ཐུགས་གཉིས་སུ་མེད་པ་ཡེ་ཤེས་ཀྱི་ངོ་བོ་ཧཱུཾ་ཡིག་དཀར་པོ་ནོར་བུ་རིན་པོ་ཆེ
བསམ་འཕེལ་དབང་གི་རྒྱལ་པོ་བཞིན་དྲི་མ་མེད་པའི་འོད་ཟེར་ལྔ་མཐའ་ཡས་པར་འཕྲོ་བ། རྡོ་རྗེའི་ལྟེ་བ་ཕྱི་རོལ་གྱི་ངོས་སམ་མཐའ་སྐོར་དུ་འོད་ལྔའི་འཁོར་ལོ་ཀུན་ཏུ་མཛེས་པའི་ངོ་བོར་རྒྱལ་བ་
ཐམས་ཅད་ཀྱི་གསུང་གི་ཆོས་ཡན་ལག་བཅུ་གཉིས་ཀྱི་ངོ་བོ་ཡི་གེ་འབྲུ་བཅུ་གཉིས་པ་མན་ཤེལ་དྭངས་མའི་ཁ་དོག་ཅན་གྱེན་འགྲེངས་སྔགས་ཀྱི་རང་སྒྲ་སྒྲོག་པ་གཡས་སྐོར་དུ་འཁོད་པར་བསྒོམ་སྟེ་

།པད་ཟླ་རྡོ་རྗེ་ཧཱུྃ་དང་སྔགས་ཕྲེང་རྣམས་ཇི་བཞིན་མ་གསལ་གྱི་བར་དུ་རིམ་པ་བཞིན་དང་མཐར་ཅིག་ཆར་དུ་གསལ་མཐེབས་ཀྱི་བར་ཡང་ཡང་བསྐྱར་ཞིང་ངེས་པར་གསལ་༄༅།དཀོན་
བཏབ་པ་གལ་ཆེ་བས་ནན་ཏན་དུ་བྱའོ། །གོང་གི་སྔགས་ཕྲེང་རྡོ་རྗེའི་ལྟེ་བའི་ནང་ཧཱུྃ་ཡིག་གི་མཐར་བཀོད་པ་ཡང་མི་འགལ་ལ། མན་ངག་དམིགས་པའི་རྣམ་གྲངས་སུ་ཤེས་པར་བྱ་སྟེ་དམིགས་
ཐུན་གཅིག་པའོ། །དེ་ལྟར་ཛཔ་སྔགས་ཀྱི་དཀྱིལ་འཁོར་གསལ་ཅི་རིགས་ཐེབས་ནས་ཧཱུཾ་ཡིག་རྡོ་རྗེ་སྔགས་ཕྲེང་ཟླ་པད་ལ་སེམས་མ་ཡེངས་གསལ་ལེའི་ངང་ངག་ནས་ཡི་གེ་འབྲུ་བཅུ་གཉིས་པའི་
བཟླས་པ་མགྱོགས་བུལ་སྐད་གདངས་ཆེ་ཆུང་མ་ཡིན་པ་ཆུ་རྒྱུན་བཟང་པོ་འབབ་པ་ལྟར་སྔགས་གཙང་དག་ལྷུང་ལྷུང་བཟླས་ལ། གལ་ཏེ་སྔགས་བཟླས་པའི་ཚེ་སྔགས་ཀྱི་དཀྱིལ་འཁོར་མི་གསལ་
སྙམ་བྱེད་ན་གསལ་གདབ་ཅིང༌། རིམ་པས་སྔགས་བཟླས་དང་ལྷན་ཅིག་པར་བསླབ། དེ་ཡང་སྔགས་ཀྱི་དཀྱིལ་འཁོར་སྒོམ་ཕྱིན་གཙོ་བོར་ཧཱུཾ་ཡིག་འོད་ཟེར་ལྔ་པ་དང་རྡོ་རྗེ་ཙམ་མི་གསལ་ན་ཡེ་མི་
༈ ཉན་པས་གསལ་བ་ལ་འབད་པ་གཅེས་སོ། །དེ་ལྟར་ཛྭཔ་དཀྱིལ་སྔགས་བཟླས་ཚུན་གཅིག་ཏུ་བརྟན་ན་སྔགས་ཕྲེང་གི་འཁོར་ཚུལ་ནི་རྒྱུད་ཀྱི་ཡང་འགྲེལ་ལས། དབང་པོ་རབ་འབྲིང་ཐ་གསུམ་

སྔགས་འཁོར་ཡང་༔ ཁོག་ཆེན་རང་བཞིན་སྒྲ་འཁོར་དང་༔ འགལ་མེ་ལྟ་བུ་མུ་ཏིག་ཕྲེང་བ་ལྟ་བུ་དང་གསུམ་ལས་ཅི་བདེར་བྱའོ༔ ཞེས་འབྱུང་བ་ལྟར་བསྒོམ་སྟེ། དེ་ལྟར་ཛྭཔ་དཀྱིལ་བཟླས་
པ་དང་ལྷན་ཅིག་བསླབ་པའི་རིམ་པ་དམིགས་ཐུན་གཉིས་པའོ།། ༈ དེ་ལྟར་སྔགས་ཀྱི་དཀྱིལ་འཁོར་བཟླས་པ་ཟུང་འཇུག་ཏུ་བརྟན་པར་གྱུར་ནས་སྤྲོ་བསྔའི་བཟླས་པ་ནི། ཟླ་བ་སྔགས་ཕྲེང་
དང་བཅས་པའི་འོད་ཟེར་རྡོ་རྗེ་དང་ཧཱུཾ་ཡིག་ལ་ཕོག ཧཱུཾ་ཡིག་ལས་འོད་ཟེར་བུན་བུན་ཕྲོམ་ཕྲོམ་ནར་གྱི་སྤོས་རིང་གི་དུད་པ་ལྟར་རྡོ་རྗེའི་རྭ་རྩེ་ནས་འཐོན། ལོངས་སྤྱོད་དང་བདེ་ཆེན་འཁོར་ལོ་པོ་བརྒྱུད་
མཛོད་སྤུའི་གནས་ནས་ཕྱིར་ཐོན་མཁའ་ཁྱབ་སྐ་གསུམ་རྒྱལ་བའི་ཞིང་ཅི་ཙམ་པ་དེ་ན་བཞུགས་པའི་རྒྱལ་བ་སྐ་གསུམ་བཙུན་མོ་སྲས་དང་སློབ་མ་གཡོག་བཅས་དཀོན་མཆོག་རྩ་གསུམ་གྱི་དཀྱིལ་འཁོར་
བསམ་གྱིས་མི་ཁྱབ་པ་སྤྱི་དང་ཁྱད་པར་དེ་རྣམས་ཀྱི་ཐུགས་རྗེའི་རང་གཟུགས་རང་ཉིད་གནས་པའི་སྟེང་གི་ཆ་ནས་ནམ་མཁའི་གནས་སུ་སྤྲིན་གྱི་ཕུང་པོ་འཁྲིགས་པ་ལྟར་བཞུགས་པ་ལ་གོང་གི་ཛཔ་
དཀྱིལ་གྱི་འོད་ཟེར་ཕོག་པས་ཐུགས་དམ་གྱི་རྒྱུད་བསྐུལ་སྔགས་ཀྱི་འོད་ཟེར་ལས་བྱུང་བའི་མཆོད་པའི་སྤྲིན་བསམ་གྱིས་མི་ཁྱབ་པ་ཀུན་ཏུ་བཟང་པོ་རྒྱན་གྱི་རོལ་པ་ལས་བྱུང་བས་མཆོད། དགྱེས་

༄༅། །ཤིང་ཚིམས་ཏེ་སྐ་གསུང་ཐུགས་ཡོན་ཏན་ཕྲིན་ལས་མི་འཛད་པ་རྒྱན་གྱི་འཁོར་ལོ་མཐུ་སྟོབས་བྱིན་རླབས་ནུས་པ་མ་ལུས་ཤིང་ལུས་པ་མེད་པ་སྐ་དང་ཡིག་འབྲུ་ཕྱག་
མཚན་ཐིག་ལེའི་འོད་ཟེར་གྱི་ཚུལ་དུ་བུན་བུན་ཐིབ་ཐིབ་ཤར་ར་ར་བྱུང་ནས་རང་གི་ལུས་ཀྱི་ཆ་ཀུན་དང་ཁྱད་པར་མཛོད་སྤུའི་གནས་ནས་ཞུགས་སྙིང་གའི་རྡོ་རྗེའི་ལམ་བརྒྱུད་ཧཱུཾ་ཡིག་ལ་སིབ་སིབ་ཐིམ་
པས་རྒྱལ་བ་ཐམས་ཅད་ཀྱི་བྱིན་རླབས་གཅིག་ཏུ་བདག་ལ་འདུས་པས་ཛཔ་དཀྱིལ་སྔར་བས་ཀྱང་གཟི་བརྗིད་འོད་དུ་འབར་བར་བསམ་ལ་བཟླས་པ་བྱ་བ་སྟེ་སྤྲོ་བསྡུའི་དམིགས་པ་དང་པོ་དམིགས་ཐུན་
གསུམ་པའོ། །ཡང་ཛཔ་དཀྱིལ་སྔགས་ཕྲེང་གི་འོད་ཟེར་རྡོ་རྗེ་ཧཱུཾ་ལ་ཕོག་ཧཱུཾ་ལས་འོད་ཟེར་དམར་པོ་གཙོ་བོར་གྱུར་པའི་ཁ་དོག་ལྔ་འོད་ཟེར་ཐིག་གི་སྣེར་ལྕགས་ཀྱུའི་རྡུལ་ཕྲ་མོ་ཕྲོམ་ཕྲོམ་བྲེང་བྲེང་
འཕྲོས་ཏེ་རྡོ་རྗེའི་མས་ཀྱི་རྭ་ནས་ཤར་ཏེ་ཐོན། སྲིད་པ་གསུམ་གྱི་འབྱུང་པོ་ལྷ་མ་སྲིན་སྡེ་བརྒྱད་མཐུ་རྩལ་ནུས་པ་དང་ལྡན་པ་རྣམས་ཀྱི་སྤྱི་བོའམ་སྣ་བུག་ནས་བརྒྱུད་སྙིང་གར་ཞུགས་པས་རང་སྲོག་
༈དྭངས་མ་མདངས་གསལ་རང་རང་གི་གཟུགས་དང་སྲོག་སྔགས་ས་བོན་ཕྱག་མཚན་གྱི་ཚུལ་རྡོ་ཁབ་ལེན་གྱིས་ལྕགས་ཕྱེ་བསྡུས་པ་ལྟར་འོད་ཟེར་གྱི་སྣེ་རུ་བུངས་ཀྱིས་འདུས། ཚུར་བྱུང་རང་གི་ལྟེ་

བ་ནས་རྡོ་རྗེའི་མས་ཀྱི་རྭ་ནས་བརྒྱུད་སྙིང་གི་ས་བོན་ཧཱུཾ་ཡིག་གི་ཞབས་ཀྱུ་ལ་ཐིམ་པས་དྲེགས་པ་ཅན་མཐའ་དག་ཀྱང་སྲོག་གཏའ་རུ་ཚུད། དམ་ཚིག་ལ་འདའ་བ་མེད་པར་བདག་གི་བཀའ་ཉན་གསུང་
སྡོད་རྣམ་བཞིའི་ཕྲིན་ལས་ཐོགས་པ་མེད་པར་སྒྲུབ་པར་བསམ་ལ་བཟླས་པ་ཅི་ནུས་བྱ། སྤྲོ་བསྡུའི་དམིགས་སྐོར་གཉིས་པ་སྟེ་དམིགས་ཐུན་བཞི་པའོ།། ༈ ཡང་ཛཔ་དཀྱིལ་འཁོར་འོད་ཟེར་
སྔགས་ཕྲེང་རྡོ་རྗེ་ཧཱུྃ་ལ་ཕོག་པ་གོང་ལྟར། དེ་ནས་ཐུགས་སྲོག་ཧཱུཾ་ལས་འོད་ཟེར་ཁ་དོག་དྲུག་པ་རྡོ་རྗེའི་རྭ་ཡས་མས་དང་སྐུའི་ཆ་ཐམས་ཅད་ནས་ཐོན། འགྲོ་བ་དྲུག་གི་གནས་མ་ལུས་པར་
དེ་ན་གནས་པའི་སེམས་ཅན་ཐམས་ཅད་ཀྱི་སྡིག་སྒྲིབ་བ་མོ་ལ་ཉི་མ་ཕོག་པ་ལྟར་སྐད་ཅིག་གིས་དག མི་འགྱུར་བདེ་བ་ཆེན་པོས་ཁྱབ། གུ་རུའི་སྐུ་གསུང་ཐུགས་རྡོ་རྗེའི་རང་བཞིན་དུ་
གྱུར༑ འོད་ཟེར་སྐུའི་ཆ་ནས་ཚུར་འདུས། འཁོར་འདས་ཀྱི་ཆོས་ཐམས་ཅད་སྒྲིབ་བྲལ་མཉམ་ཉིད་མི་འགྱུར་བདེ་ཆེན་མཆོག་གི་ཕྱག་རྒྱས་ཡང་དག་པར་ཐེབས་ནས་ཕྱིར་མི་ལྡོག་པར་བསམ་
ལ༑ འདི་ལ་དམིགས་སྐོར་ཞིབ་མོར་ཕྱེ་ན་ཐུགས་སྲོག་ནས་འཕྲོ་བའི་འོད་ཟེར་དྲུག་རིམ་བཞིན་ཁ་དོག་མཐིང་ག་ཞབས་མཐིལ་ནས་ཐོན་དམྱལ་བའི་འཇིག་རྟེན་དུ་ཕོག་པས་སྣོད་རྡོ་རྗེ་བཀོད་པའི་ཞིང་

།དང་བཅུད་རྡོ་རྗེ་ཐོད་ཕྲེང་རྩལ་དུ་གྱུར་པར་བསམ་ཞིང༌། དེ་བཞིན་འོད་ཟེར་དམར་པོ་གསང་གནས། མཐིང་སྐྱ་ལྟེ་བ། ལྗང་གུ་ལྟག་པ། སེར་པོ་སྨིན༄༅།
མཚམས༑ ཁ་དོག་འདྲེས་པ་ཐུགས་ཀ་ནས་འཕྲོས། ཡི་དྭགས།བྱོལ་སོང་། ལྷ་མིན། ལྷ་མི་ཡི་འཇིག་རྟེན་དུ་ཕོག་སྣོད་བཅུད་པདྨ་འཁོར་ལོ་རྒྱ་གྲམ་རིན་པོ་ཆེ་བཀོད་པ་དང་རྒྱན་སྟུག་པོ་བཀོད་
པའི་ཞིང་དུ་གྱུར། སེམས་ཅན་རྣམས་པདྨ་བུདྡྷ་ཀརྨ་རཏྣ་ཐོད་ཕྲེང་རྩལ་དང་རིགས་འདུས་པདྨ་འབྱུང་གནས་ཀྱི་སྐུ་རུ་གྱུར་པར་བསམ་པར་བྱ་སྟེ། དེ་ལྟར་རྒྱས་བསྡུས་ཇི་ལྟར་བྱས་ཀྱང་སྤྲོ་བསྡུའི་
༈ ཡང་སྐབས་སུ་མཁའ་ཁྱབ་བཟླས་པའི་རྣལ་འབྱོར་ཞེས་ཕྱི་འབྱུང་བཞི་རྡུལ་ཕྲ་རབ་རེ་རེ་ནས་དང་། ནང་སེམས་ཅན་ཐམས་ཅད་གུ་རུའི་དམིགས་པ་གསུམ་པ་སྟེ་དམིགས་ཐུན་ལྔ་པའོ།། ༈
སྐུར་གྱུར་པ་མཐའ་དག་གི་ཞལ་གྱི་སྒོ་ནས་མ་ཟད་དབུ་སྐྲ་དང་བ་སྤུའི་བུ་ག་ནས་སྔགས་ཀྱི་སྒྲ་དང༌། ནམ་མཁའི་ཁམས་ཁེངས་པའི་དཀོན་མཆོག་རྩ་གསུམ་ཐམས་ཅད་ཀྱིས་ཀྱང་བདག་གིས་ཛཔ་
སྔགས་སྒྲོག་པའི་གྲོགས་མཛད་ཅིང་དེ་ཐམས་ཅད་ཀྱི་རིག་སྔགས་བྱིན་རླབས་ནུས་མཐུ་བདག་གི་སྔགས་ཕྲེང་ས་བོན་ལ་ཐིམ་ཞིང་བདག་གི་རིག་སྔགས་ཀྱི་ནུས་པས་མཐའ་ཡས་པའི་སེམས་ཅན་ཐམས་

ཅད་བླ་མེད་སངས་རྒྱས་ཀྱི་གོ་འཕང་མྱུར་བ་ཉིད་དུ་འགྲུབ་པར་བསམ་ལ་ཛྭཔ་བཟླས་ཏེ་དམིགས་ཐུན་དྲུག་པའོ།། ༈ ཡང་སྐབས་སུ་སྐའི་དཀྱིལ་འཁོར་ཆ་མེད་ཀུན་འགྲོ་ལ་སེམས་མ་ཡེངས་
པར་གཏད་དེ་སྔགས་བཟླ་བ་དང༌།ྋ དེ་བཞིན་སྔགས་ཀྱི་ཕྲེང་བ་ཀློག་པའི་ཚུལ་གྱིས་བཟླ་བ་དང༌། རྡོ་རྗེ་ཧཱུཾ་བཅས་ལ་སེམས་རྩེ་གཅིག་ཏུ་གཏད་ནས་བཟླ་བ་སོགས་གནད་དུ་གང་འགྲོ་བྱ་
ཞིང་༑ གཙོ་བོར་ཐུགས་སྲོག་ཧཱུཾ་ལ་སེམས་རྩེ་གཅིག་ཏུ་གཏད་ནས་བཟླ་བར་བྱ་སྟེ། དེས་ནི་སྐུ་གསུང་ཐུགས་ཀྱི་བཟླ་ཚུལ་དུ་ཡང་འགྱུར་ཞིང༌། ཡང་སྐབས་སུ་ཛཔ་ཆེ་ཆུང་རན་པར་བཟླས་
པའི༑ དེའི་སྒྲ་རང་གི་རྣ་བར་སོན་པ་དེ་ཁོ་ནར་སེམས་གཏད་ཅིང་གཞན་དུ་མ་ཡེངས་པར་བཟླ་བ་ཡང་བླ་མའི་མན་ངག་ལས་བྱུང་བས་དེ་ལྟར་གྱིས་ཀྱང་རྩལ་སྦྱང་ངོ༌། །དེ་ནི་དམིགས་ཐུན་བདུན་
པའོ།། ༈ ཡང་ཐུན་སྐབས་འཇོག་པ་ལ་བབ་པའི་ཚེ་སྣོད་གཞལ་མེད་ཁང་བཅུད་ལྷ་སྐུའི་རང་བཞིན་ལ་ཐིམ། ལྷ་སྐུའི་ཚོགས་བདག་ཉིད་གུ་རུ་པདྨའི་སྐུ་ལ་ཐིམ། དེ་ཡང་ཡས་མས་འོད་
ཀྱི་གོང་བུར་འདུས་ཏེ་པད་ཟླ་སྔགས་ཕྲེང་རྡོ་རྗེ་ཧཱུཾ་ཡིག་གི་བར་གཅིག་ལ་གཅིག་ཐིམ། ཧཱུཾ་ཡིག་ཀྱང་ཀླད་ཀོར་ཐིག་ལེ་ལ་ཐིམ། དེ་ཡང་ཇེ་ཕྲ་མཐར་སྐྲ་རྩེ་བརྒྱ་སྟོང་དུ་གཤགས་པ་ཚལ་པའི་བར་

།ཙམ་མོས་པས་གཞིལ་ནས། དེ་ཡང་ནམ་མཁའི་དབྱིངས་སུ་སྟོང་པར་ཡལ་བར་བསམ་ལ་རྣམ་རྟོག་གི་སྤྲོས་པ་དང་བྲལ་བར་སེམས་ཇི་གནས་སུ་མཉམ་པར་བཞག་༄༅།
ཅིང་གལ་ཏེ་རྣམ་རྟོག་སྐྱེས་ཚེ་སྣོད་བཅུད་བསྡུ་བ་སྔར་བཞིན་གྱི་མཐར་སྟོང་ཉིད་ལ་བཞག་པ་ཡང་ཡང་བྱ་ལ། མཐར་དེ་ལས་ལྡང་བར་འདོད་ཚེ། ༀ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ ཞེས་བརྗོད་
པས་སྐད་ཅིག་གིས་གུ་རུ་པདྨའི་སྐ་སྒྱ་མ་ལྟ་བུར་ལྡང་བ་ལ་བསླབ་པར་བྱའོ། །དམིགས་ཐུན་བརྒྱད་པའོ།། ༈ དེ་ལྟར་དམིགས་ཐུན་བརྒྱད་རིམ་པ་བཞིན་དམིགས་པ་རེ་རེ་ལ་གོམས་ནས་རེ་
རེ་ལ་སློབ་པ་ཡིན་མོད་ཀྱང་དེང་སང་ཆོས་ཐོབ་མགྱོགས་ཁྲིད་ལ་དགའ་བ་རྣམས་ཀྱི་ངོར་ཐུན་ཆེན་གཅིག་ཏུ་བསྡམས་པས་དངོས་གཞི་བསྐྱེད་རིམ་གྱི་དམིགས་སྐོར་ལྔ་པའོ། །མགྱོགས་ཁྲིད་སྐབས་
སུ་ཡང་ཞག་གྲངས་ཇི་ལྟར་རུང་དམིགས་པའི་གོ་དོན་བློ་ལ་འཇགས་ངེས་བྱ་དགོས་པས་འོག་མ་རྣམས་ལ་ཡང་དེས་རིགས་འགྲེས་སུ་ཤེས་པ་དང༌། སླར་ཇི་བཞིན་སྒྲུབ་པའི་སྐབས་ནང་སྒྲུབ་འདི་
༈དཀོན་མཆོག་སྤྱི་འདུས་ཀྱི་རྩ་བའི་སྒྲུབ་པ་དངོས་གཞིའི་མཐིལ་ཕུར་ཡིན་པས་བསྙེན་ཚད་འབུམ་ཕྲག་བཅུ་གཉིས་དང་། དེ་ལན་བཞིར་བལྡབས་པས་འབུམ་ཕྲག་བཞི་བཅུ་ཞེ་བརྒྱད་དེ་དུས་བསྙེན་ཟླ་

བ་དྲུག་ཀྱང་འདི་དང་འགྲིགས་པར་འགྱུར་ལ། མཆོག་སྒྲུབ་པ་ཡི་ནི་དུང་ཕྱུར་སོགས་ཚད་མེད་པ་ཉིད་དུ་བཟླ་བའོ། །དེ་ལྟར་བཟླ་བྱ་ཛཔ་ནི། གཏེར་གཞུང་རྡོ་རྗེའི་ཚིག་ཕྲིན་ལས་རང་གཞུང་ནས་
བཟླས་པ་བསྐུལ་བ་ནི། ༀ་ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧྰུྃ༔ ཞེས་བཟླའོ༔ ཞེས་པས་སྔགས་ཀྱི་ངོ་བོ་དང་ཡོ་ག་གསུམ་གྱི་སྒྲུབ་ཐབས་རྣལ་འབྱོར་ཆེན་པོ་ལས། དེ་ཡང་བཟླས་པ་ནི༔ ཨོཾ་
ཨཱཿ ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཚིག་བར་མ་ཆོད་པར་བཟླས་པས་རིག་འཛིན་གྱི་ལྷ་ཚོགས་རྣམས་ཀྱིས་རང་དབང་མེད་པར་བྱིན་གྱིས་བརླབ་པར་འགྱུར་རོ༔ ཅིའི་ཕྱིར་ན་བདག་ཉིད་པདྨའི་ཐུགས་
བྱིན་རླབས་ཐམས་ཅད་ཡིག་འབྲུ་འདི་རྣམས་ལ་བསྟིམ་པ་ཡིན་པའི་ཕྱིར་རོ༔ ཞེས་པའི་ཕན་ཡོན་དང་བཅས་པ་བསྟན་ནས་དེ་མ་ཐག་པར་ཁྱད་པར་སྙིང་པོ་འདི་འདྲེན་པ་དང་༔ ཞེས་
སཽགས་ཕྱི་སྒྲུབ་སྐབས་སུ་དྲངས་པ་ལྟར་གྱི་ཐོག་མར་བསྙེན་པའི་ཚུལ་དང༌། དེ་ནས་མུན་ཁང་བརྟེན་པ་ན༔ སྤྱོད་ལམ་ཐམས་ཅད་དུ་པདྨ་འབྱུང་གནས་དངོས་སམ་ཉམས་རྨི་ལམ་ལ་མཇལ་བ་དང་
ཆོས་གསུངས་ལུང་བསྟན་པའི་སྣང་བ་འབྱུང་སྟེ༔ དེའི་ཚེ་དགའ་བྲོད་ཀྱི་བདུད་མ་ཞུགས་པར་རང་བཞིན་ཀ་དག་ལྷུན་གྲུབ་ཏུ་ཤེས་པ་གལ་ཆེེའོ༔ ཞེས་སྒྲུབ་པ་ལ་ཞུགས་ཚུལ་དང༌། དེའང་

།སྐབས་སུ་སྒྲུབ་རྟགས་འབྱུང་ཚུལ་དེ་ལ་ཞེན་མེད་དུ་གདམས་པ་བཅས་ཚིག་ཉུང་དོན་གསལ་དང་། དེའི་འཕྲོར་སྤྲོས་མེད་སྒྲུབ་རྟེན་དང༌། སྐུ་གསུང་ཐུགས་ཀྱི་ལམ་
དཀོན་༄༅།
ཁྱེར་དང་མོས་གུས་ཀྱི་སྟོབས་བསྐྱེད་དེ་རྒྱན་གྱི་རྣལ་འབྱོར་ལ་འབད་པར་གདམས་པ་སོགས་དགོས་པ་མང་པོས་མི་འབྲལ་བའི་དམ་ཚིག་གསུམ་ཡང་བསྟན་པར་མཛད་མོད།ྋ གཞན་ནི་ནང་སྒྲུབ་ཏུ་
གྲགས་པ་འདིའི་ཛྭཔ་དཀྱིལ་དམིགས་པའི་སྤྲོ་བསྡུ་སོགས་ཀྱང་རྩ་བ་གཏེར་གཞུང་རྡོ་རྗེའི་ཚིག་ལས་ཇི་ལྟར་འབྱུང་ཞེ་ན། ལས་གཞུང་གི་རྫོགས་རིམ་བསྡུ་སྐབས། སྔགས་ཕྲེང་གསེར་གྱི་རྡོ་རྗེར་
བསྡ༔ ཞེས་པས་མདོར་བསྟན་ཡོ་ག་སུམ་གྱི་སྒྲུབ་ཐབས་རྣལ་འབྱོར་ཆེན་པོའི་སྐབས་སུ། རང་གི་ཐུགས་ཀར་པདྨ་དཀར་པོ་འདབ་མ་བརྒྱད་པའི་ལྟེ་བར་རྡོ་རྗེ་ཧཱུྃ་གིས་མཚན་པའི་མཐའ་མར་
སྔགས་ཕྲེང་ཞེས་པས་ཛཔ་ཀྱི་འཁོར་ལོ་ཇི་ལྟར་བསྒོམ་གསལ་བར་ཕྱེས་ཤིང་སྔགས་ཕྲེང་ལས་འོད་ཟེར་འཕྲོས༔ ཞིང་རབ་འབྱམས་ཀྱི་རྒྱལ་བ་ཐམས་ཅད་ལ་མཆོད་པ་བླ་ན་མེད་པ་ཕུལ༔ སྐྲ་
༈ གསུང་ཐུགས་ཀྱི་བྱིན་རླབས་ཐམས་ཅད་རང་ལ་བསྡུ༔ ཞེས་པས་སྤྲོ་བསྡུ་དང་པོ་བསྟན། བར་དུ་ལྷ་སྲིན་དྲེགས་པ་ཅན་ཐམས་ཅད་དབང་དུ་བསྡུས། ཅི་བསྒོ་བའི་ལས་ཐམས་ཅད་ཐོགས་མེད་དུ་

བསྒྲབས༔ ཞེས་པས་སྤྲོ་བསྡུ་གཉིས་པ་བསྟན། མར་རིག་དྲུག་གི་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས༔ བདེ་བས་ཚིམ་པར་བྱས༔ འོད་ཟེར་འཕྲོ་འདུའི་དམིགས་པ་གསལ་བར་
བསྒོམ༔ ཞེས་པས་སྤྲོ་བསྡུ་གསུམ་པ་བསྟན། དེ་ལྟར་བསྒྲབས་པ་ཕྱི་སྣོད་གཞལ་ཡས་ཁང་དང་ནང་བཅུད་ལྷ་ཡི་འཁོར་ལོར་མཐོང་༔ ཞེས་དེ་དངོས་བསྟན་ལྷ་སྔགས་བསྒོམས་པའི་མཐུ་ལས་
གནས་སྐབས་སུ་ཕན་ཡོན་ཇི་ལྟར་འབྱུང་གསུངས་པ་ཡིན་ཡང་དེའི་ཚིག་ཤུགས་ཀྱིས་མཁའ་ཁྱབ་བཟླས་པའི་རྣལ་འབྱོར་ཡང་ལེགས་པར་བསྟན་པ་ཡིན་ལ། འོད་གསལ་རྗེས་སྔད་ཀྱི་རྣལ་འབྱོར་ནི་
ལས་གཞུང་གི་མཐར་གསལ་བར་གསུངས་ཤིང་དེ་རྣམས་ཀྱི་མན་ངག་ནི་རྒྱུད་ཀྱི་ཡང་འགྲེལ་ལས་གཏེར་གཞུང་རྡོ་རྗེའི་ཚིག་གི་དོན་གསལ་གུ་རུའི་ཞལ་ལུང་བཞིན་གཏེར་སྟོན་རིན་པོ་ཆེས་དཀའ་
བའི་གནད་ཞིབ་མོར་ཕྱེས་ཏེ་བཀོད་པ་རྣམས་ཡིན་ལ། དེ་ལྟར་ཟབ་ཁྲིད་མན་ངག་གི་དོན་གཏེར་གཞུང་རྡོ་རྗེའི་ཚིག་ལ་སྦྱོར་ལ་བློ་དམན་རྣམས་ཀྱིས་གོ་བདེ་བའི་སླད་དུ་ཚིག་ཚོགས་ལ་མ་འཛེམ་པར་
ཅུང་ཟད་ཙམ་སྨྲས་པ་ཡིན་ནོ།། ༈ གསུམ་པ་གསང་བའི་སྒྲུབ་པ་ནི་གོང་དུ་བཤད་པ་ལྟར་གུ་རུ་ཞི་བའི་སྐུ་སྟོང་པ་ལས་ལྡང་བའམ། ཡང་ན་སྟོང་པར་མ་གཞིལ་བའི་ཐོག་མ་ཉིད་ནས་ཀྱང་

༄༅། །རུང་སྟེ། གོང་ལྟར་གུ་རུ་ཞི་བ་འོད་དུ་ཞུ་བ་ལས་བདག་ཉིད་གུ་རུ་དྲག་པོ་གཏུམ་དྲག་དམར་ནག་མེའི་ཕྲེང་བ་ཅན་དུ་གསལ་བཏབ་སྟེ། དེ་ཡང་པདྨ་ཟླ་ཉིའི་དཀྱིལ་
འཁོར་གྱི་སྟེང་དུ་བདག་ཉིད་དུས་གསུམ་རྒྱལ་བའི་མཛད་ཕྲིན་ནུས་མཐུ་གཅིག་བསྡུས་དཀོན་མཆོག་སྤྱི་འདུས་ཁྲོས་པའི་སྐུ་རྡོ་རྗེ་སྲིན་པོའི་གཟུགས་ཅན་སྐུ་མདོག་དམར་ནག་དུས་མཐའི་མེའང་ཟིལ་
གྱིས་གནོན་པ། ལྗགས་འདྲིལ་མཆེ་བ་གངས་རི་ལྟར་གཙིགས་ཤིང་ཤངས་ནས་བསྐལ་པའི་འཐོར་རླུང་འཕྱོ་བ། སྤྱན་གསུམ་ལྡང་མིག་བར་སྣང་གློག་ལྟར་འཁྱུག་ཅིང་ཟུར་ཞལ་གཡོན་དུ་ཕྱོགས་
པ༑ སྨ་ར་སྨིན་མ་ཨག་ཚོམ་དམར་སེར་མེ་ལྟར་འབར་ཞིང་སྐར་ལྟར་འཁྲུགས་པ། དབུ་སྐྲ་རལ་པ་དམར་སེར་རྒོད་མའི་མེ་ལྟར་གྱེན་དུ་འཕྲོ་ཞིང༌། ཕྱག་གཡས་གསེར་གྱི་རྡོ་རྗེ་རྩེ་དགུ་རཾ་དགུ་
དང་ཧཱུྃ་དགུས་མཚན་པ་ནམ་མཁའ་ལ་འཕྱར་ནས་དངོས་འཛིན་གྱི་རྟོག་པ་མཐའ་དག་སྐད་ཅིག་ཏུ་ཕྱེ་མར་རློག་པ། ཕྱག་གཡོན་ལྕགས་ཀྱི་སྡིག་པ་ནག་པོ་མགོ་དགུ་རྭ་བཅོ་བརྒྱད་ཁ་ནས་མེ་འབར་བ་
༣གདེངས་ཐབས་ཀྱིས་བསྣམས་པས་ས་བདག་ཀླུ་གཉན་རྒྱལ་བསེན་གདུག་པ་ཅན་གྱི་སྲོག་འཕྲོག་པ། ཞབས་གཡས་བརྐྱང་གཡོན་བསྐུམ་པའི་འོག་ཏུ་སྣང་སྲིད་ལྷ་མ་སྲིན་སྡེ་བརྒྱད་དྲེགས་པ་ཅན་

མཐའ་དག་ཁ་བུབ་གན་རྐྱལ་དུ་འདམ་ལྟར་བརྫིས་པ། གླང་སྟག་མིའི་པགས་པའི་གོས་དང་ཐལ་ཁྲག་ཞག་གིས་བྱུག་ཤིང་ཐོད་སྐམ་ལྔ་ཡི་དབུ་རྒྱན། རློན་པ་ལྔ་བཅུའི་དོ་ཤལ། ཀླུ་ཆེན་བརྒྱད་
ཀྱིས་སྙན་མགུལ་ཕྱག་ཞབས་ཀྱི་མཛེས་རྒྱན་དུ་བྱས་པ། གཞན་ཡང་རིན་པོ་ཆེའི་རྒྱན་དང་རུས་པའི་རྒྱན་དྲུག་གིས་ཉེ་བར་སྤྲས་པ་བ་སྤུའི་བུ་ག་ཐམས་ཅད་ཁྲོ་ཆུང་གི་གོ་ཆས་སྤྲས་ཤིང་སྤྲལ་པ་ཁྲོ་
བོའི་སྤྲིན་འཕྲོ་བ། ཡེ་ཤེས་ཀྱི་འོད་ཟེར་རབ་ཏུ་འཚེར་ཞིང་མེ་དུད་ཀྱི་རྩེ་ནས་མཚོན་ཆའི་ཚྭ་ཚྭ་འཕྲོ་བའི་དབུས་སུ་བཞུགས་པ། གཡས་གཡོན་དུ་ཁྲོ་བོ་ཁྲོ་མོ་དང་རྒྱབ་ཏུ་མཁའ་འགྲོའི་ཚོགས་ཀྱིས་
དྲག་སྔགས་ཧཱུྃ་ཕཊ་ཀྱི་ང་རོ་སྒྲོག་ཅིང༌། མདུན་དུ་ལྷ་མ་སྲིན་སྡེ་བརྒྱད་བྲན་བཞིན་དུ་ཉན་ནས་གནོད་བྱེད་ཐམས་ཅད་ཐལ་བར་རློག་པ། ཕྱོགས་མཚམས་ཐམས་ཅད་དུ་ཡང་སྤྲུལ་ལྕགས་ཀྱི་སྡིག་པ་
རླུང་ལྟར་འཚུབ་པས་དམ་ཉམས་རྣམས་ཀྱི་སྙིང་ཁྲག་འཐུང་བ། སྲིད་པ་འདི་ན་ཆེ་བཙན་འགྲན་ཟླ་དང་བྲལ་བའི་ཁྲོ་བོ་ཐམས་ཅད་ཀྱི་རྒྱལ་པོར་གསལ་བའི་གནས་མི་འགྱུར། ཡི་གེ་གསུམ་གྱིས་
རྒྱས་བཏབ་ནས་གསལ་བ་དང་བརྟན་པ་དང་དག་པ་ལམ་གོམས་ཡང་དུ་ནན་ཏན་གྱིས་བསླབ་པར་བྱ་བ་སྟེ། དེ་ཡི་ཐུན་མཚམས་རྣམས་སུ་རང་བཞིན་རྣམ་པར་དག་པའི་ཞིང་ཆོས་དབྱིངས་དུར་ཁྲོད་༔

།མེ་རི་འབར་བ་དང༌། འཁོར་བ་ཡོངས་སྒྲོལ་གྱི་དུར་ཁྲོད་སོགས་ཁྲོ་བོའི་ཞིང་ཁམས་བསམ་གྱིས་མི་ཁྱབ་པ་དང་། རྔ་ཡབ་པདྨ་འོད་ཀྱི་ཕོ་བྲང་ནས་གདོད་ནས་རྣམ་༄༅།
དག་གུ་རུ་དྲག་པོ་ཡེ་ཤེས་ཀྱི་དཀྱིལ་འཁོར་འཁོར་ལོ་སྤྱན་དྲངས། མདུན་གྱི་ནམ་མཁའ་ལ་རང་དང་ཞལ་སྤྲོད་ཀྱི་ཚུལ་དུ་བཞུགས་པར་གསོལ་ནས་མཆོད་བསྟོད་བྱས་པའི་མཐར། བདག་དམ་
ཚིག་གི་དཀྱིལ་འཁོར་གཉིས་སུ་མེད་པར་བཞུགས་པར་བསམ་པ་ཡང་བྱིན་རླབས་འཇུག་པའི་རྒྱུ་ཁྱད་པར་བ་ཡིན་ནོ། །དེ་ནི་དམིགས་ཐུན་དང་པོའོ། །དེ་ཡང་རྒྱུད་ཀྱི་ཡང་འགྲེལ་ལས། གསང་
སྒྲུབ་ནི། རང་ཉིད་སྐད་ཅིག་གིས་ཞི་བ་འོད་དུ་ཞུ་བ་ལས་བྱུང་བ་གུ་རུ་དྲག་པོར་བསྐྱེད། སྤྱན་འདྲེན་མཆོད་བསྟོད་བྱ་ཞིང་ཡེ་ཤེས་སེམས་དཔའ་རང་ལ་ཐིམ།ྋ མདུན་བསྐྱེད་བསྒྲུབ་ན་རང་དང་
མདུན་བསྐྱེད་གཉིས་ཀ་ལ་ཐིམ། ཞེས་གསུངས་པའི་དོན་བཞིན་ཏེ། འདིའི་མདུན་བསྐྱེད་ནི་གཏོར་མའམ་མཎྜལ་ལ་བརྟེན་པའི་སྤྱི་མཐུན་ལ་དགོངས་ཀྱང་སྐབས་འདི་ནི་ཛཔ་ཁོང་ཕྱེ་བས་ཀྱང་མདུན་
༈བསྐྱེད་ཉིད་ཀྱི་དོན་ཚང་བར་འགྱུར་བ་ཡིན་ནོ། །དེ་ནས་ཛྭཔ་སྔགས་ཡེ་ཤེས་ཀྱི་དཀྱིལ་འཁོར་གསལ་གདབ་པ་ནི་རྒྱུད་ཀྱི་ཡང་འགྲེལ་ལས། རང་གི་དབུ་གཙུག་ན་གུ་རུ་ཞི་བ་རིགས་བདག་གི་ཚུལ

དུ་བཞུགས་ཤིང༌། རང་གི་ཐུགས་ཀར་ཉི་མའི་སྟེང་དུ་ཧཱུཾ་དམར་ནག་གི་མཐའ་བསྐོར་སྔགས་ཕྲེང་ཞེས་འབྱུང་བ་ལྟར། བདག་ཉིད་ཆེ་མཆོག་དྲག་པོའི་སྤྱི་གཙུག་མཚོག་མར་གུ་རུ་ཞི་བ་མངོན་
རྟོགས་ལྟར་གསལ་གདབ་ཅིང་ཐུགས་ཀར་ཡེ་ཤེས་སེམས་དཔའི་རང་བཞིན་ཉི་མའི་དཀྱིལ་འཁོར་རབ་ཏུ་ཚ་ཞིང་འོད་ཟེར་ཁ་དོག་སྣ་ཚོགས་པ་འབར་འཚེར་རྩུབ་པ་ཀུན་ཏུ་འཕྲོ་བའི་ལྟེ་བར་ཏིང་འཛིན་
སེམས་དཔའི་ངོ་བོ་ཡི་གེ་ཧཱུྃ་དམར་ལ་དྭངས་པ་ནོར་བུ་རིན་པོ་ཆེ་དབང་གི་རྒྱལ་པོ་ལྟ་བུ་ཡེ་ཤེས་ཀྱི་འོད་ཟེར་མཐའ་དང་མུ་མེད་པར་འཕྲོ་ཞིང་ཕྲིན་ལས་རྣམ་པ་བཞི་ཡིད་བཞིན་དུ་བྱེད་པ་དེ་ཡི་མཐར་
རྒྱལ་བ་ཐམས་ཅད་ཀྱི་གསང་རིག་གཟུངས་སྔགས་ཀྱི་ནུས་མཐུ་གཅིག་ཏུ་བསྡུས་པ་གུ་རུ་དྲག་པོའི་ཡང་སྙིང་ཨཾ་ཨཱཿ ཧཱུྃ་ཨརྩིག་ནེརྩིག་ན་མོ་བྷ་ག་ཝ་ཏེ་ཧཱུྃ་ཧཱུྃ་ཕཊཿ ཅེས་ཡི་གེ་འབྲུ་བཅུ་དྲུག་པ་གྱེན་
ལངས་གཡས་སྐོར་དུ་ཧྲམ་མེ་འོད་ཟེར་དང་བཅས་ཏེ་འཁོད་པར་བསམ་ལ་དམིགས་པ་མ་གསལ་བར་དུ་བསྐྱར་ཞིང་བསྒོམ་པ་སྟེ་དམིགས་ཐུན་གཉིས་པའོ།། ༈ གུ་རུའི་དྲག་སྒྲབ་ཕལ་ཆེ
བར་ཛཔ་སྔགས་ཀྱི་གཞི་འདི་ཁོ་ན་ལ་སྔགས་འབྲུ་མང་ཉུང་ཅུང་ཟད་འབྱུང་ཡང་ཕན་ཚུན་བསྲེ་བསླད་མི་བྱ་སྟེ་འདིར་ནི་ཡིག་འབྲུ་བཅུ་དྲུག་པར་ངེས་པའོ། །དེ་ལྟར་སྔགས་འཁོར་གྱི་དམིགས་པ་

།བརྟན་ནས་རེ་ཞིག་ཛཔ་ཁོང་ཕྱེས་ནས་དོ་ལིའི་བཟླས་པ་བྱ་སྟེ་མར་མེ་གཅིག་ལས་གཉིས་མཆེད་དམ་མེ་ལོང་ལ་གཟུགས་བརྙན་ཤར་བ་བཞིན་རང་ཇི་འདྲ་བ་དྲག་པོའི་༄༅།
སྐུ༑ མདུན་དུ་ཡེ་ཤེས་པའི་ཚུལ་དུ་མེ་རི་འདབ་སྦྱོར་བཞུགས་པའི་ཐུགས་ཀར་གོང་བཞིན་ཐུགས་སྲོག་ཛཔ་ཀྱི་འཁོར་ལོ་དགོད། དེ་ནས་བདག་གིས་བཟླས་པ་བྱས་པས་སྔགས་ཕྲེང་འོད་ཟེར་དང་
བཅས་ཏེ་ཧཱུཾ་ཡིག་ལ་གཡས་སུ་ལན་གསུམ་བསྐོར། ཧཱུཾ་ཡིག་ལས་འོད་ཟེར་བྱུང་ནས་ཏལ་ལེ་བརྒྱུད་ནས་བདག་གི་ལོངས་སྤྱོད་འཁོར་ལོའི་དབུས་སུ་ཧཱུཾ་དམར་པོ་གཅིག་བསམ་སྟེ། དེ་ལ་ཡང་
གཡས་སུ་ལན་གསུམ་བསྐོར་ནས་སྔགས་ཕྲེང་འོད་ཟེར་དང་བཅས་པ་ཞལ་ནས་ཐོན། མདུན་གྱི་ཡེ་ཤེས་ཁྲོ་བོ་ཆེན་པོ་ཞལ་དུ་ཞུགས། གོང་བཞིན་མགྲིན་པར་ཧཱུཾ་གསལ་བ་ལ་གཡས་སུ་བསྐོར་ཏེ་
ཐུགས་ཀའི་ཧཱུཾ་ཡིག་གི་འོད་ཟེར་ལ་བརྒྱུད་ནས་ཧཱུཾ་གི་མཐར་སྔགས་ཕྲེང་འཁོད་དེ་གཡས་སུ་ལན་གསུམ་བསྐོར་དབུ་མའི་ལམ་བརྒྱུད་སྔགས་ཕྲེང་ལྟེ་བ་ནས་འཐོན། རང་གི་ལྟེ་བར་ཞུགས་དབུ་མའི་
ལམ་བརྒྱུད་སྙིང་གར་སྔར་བཞིན་དུ་འཁོད། དེ་ལྟར་བར་མཚམས་མེད་པར་ཅི་ནུས་སུ་སྒོམ་གྱིན་བཟླ། གལ་ཏེ་དུབ་ན་བདག་མདུན་གང་བདེའི་ཐུགས་སྲོག་མཐར་སྔགས་ཕྲེང་བཀོད་པ་ལ་སེམས་

མ་ཡེངས་པར་བཞག་ནས་ཛཔ་བཟླས་དང་སྤེལ་བ་གང་བདེ་བྱ། ཐུན་མཚམས་སུ་དོ་ལིའི་བཟླས་པ་ཁ་ཤས་མཐར་མདུན་གྱི་ཡེ་ཤེས་པ་རང་ལ་གཞུག་བརྟན་པའི་ང་རྒྱལ་བཟུང༌། དེ་ནི་དོ་ལིའ མ་
།་གི་བཟླས་པའམ་འགལ་མེ་ཀླད་འཁོར་དུ་བཟླས་པའི་ལུགས་སུ་སྟེ་དམིགས་ཐུན་གསུམ་པའོ།། ༈ དེ་ནས་སྤྲོ་བསྡུའི་བཟླས་པ་ནི། གུ་རུ་ཞི་དྲག་དང་སྔགས་བསྒྱར་བ་ལས་སྤྲོ་བསྡུ་
གསུམ་ཀ་གོང་དུ་ཞི་བའི་སྐབས་སུ་བཤད་པ་ཁོ་ན་ལྟར་ལ་དམིགས་པའི་གནད་ཅུང་ཟད་རེ་འཕྲུལ་ཤེས་ཏེ་བྱ་བ་ཡིན་ནོ། །འདིར་སྤྲོ་བསྡུ་གཉིས་པ་གྲུབ་པའི་སྐབས་སམ་གཞན་ཡང་ནམ་འོས་སུ་ཁྲོ་
བོའི་བཟླས་པ་བྱ་བ་ནི། དེ་ནས་སྔགས་ཕྲེང་འོད་ཟེར་ལས་མཚོན་ཆ་མེ་ཕུང་འཕྲོས་བདག་ཅག་དཔོན་སློབ་རྣམས་ཀྱི་ཆོས་བྱང་ཆུབ་སྒྲུབ་པ་ལ་འཚེ་ཞིང་བར་དུ་གཅོད་པའི་དགྲ་དང་བགེགས་བྱད་མའི་
ཚོགས་མ་ལུས་པ་ལྕགས་ཀྱུས་བཀུག་ཞགས་པས་བཅིངས་ལྕགས་ཀྱི་སྡིག་པས་སྙིང་ཁྲག་འཇིབས། འཁོར་ལོའི་རྩིབས་ལ་བསྐྱོན་མཚོན་ཆས་གཏུབས། ཁྲོ་བོ་ཁྲོ་མོ་སྡེ་བརྒྱད་རྣམས་ཀྱིས་ཤ་
ཁྲག་གློ་སྙིང་ཚོགས་སུ་རོལ། ལྷག་མ་མེ་རླུང་གིས་རྡུལ་ཕྲན་ཆ་མེད་དུ་བསྲེགས་གཏོར་བར་བསམས་ལ་བཟླས་པ་ནི་ཁྱད་པར་བ་སྟེ་དྲག་པོའི་བསྙེན་སྒྲུབ་རྐང་ཚུགས་མི་བྱེད་པར་ཞི་བའི་ལས་

༄༅། །ཚོགས་སྔགས་ཤམ་ཚུལ་དུ་སྦྱོར་ཚེ་སྤྲོ་བསྡུ་གཞན་ཞོར་བྱུང་དང༌། སྤྲོ་བསྡུ་གཉིས་པ་དང་འདི་གཉིས་རྩ་བའི་དམིགས་པ་ཡིན་པ་ཤེས་པར་བྱ་དགོས་ལ་མཐར་ཞི་བའི་
སྐབས་མཁའ་ཁྱབ་བཟླས་པ་དང༌། སྐུ་གསུང་ཐུགས་ཀྱི་བཟླས་པ་སོགས་གང་བདེ་གཙོ་བོར་བྱས་ནས་ཅི་ནུས་སུ་བཟླ་བ་སྟེ་དམིགས་ཐུན་བཞི་པའོ།།
༈ དེ་ཡང་རྒྱུད་ཀྱི་ཡང་འགྲེལ་
ལས༑ སྔགས་ཕྲེང་ལས་འོད་ཟེར་དམར་ནག་ཡེ་ཤེས་ཀྱི་མེ་དང་མཚོན་ཆ་ལ་སོགས་པ་འཕྲོས་པས་མ་རུངས་གདུག་པ་ཅན་ཐམས་ཅད་ཚར་བཅད། ཅེས་པས་ཁྲོ་བོའི་བཟླས་པ་བསྟན། སྣང་
༈ སྲིད་ཐམས་ཅད་རིག་འཛིན་དྲག་པོའི་སྐར་གསལ་ཏེ། ཞེས་པས་མཁའ་ཁྱབ་ཀྱི་བཟླས་པ་བསྟན་ལ། བསྙེན་ཚད་ནི་སྙིང་པོ་འབུམ་ཕྲག་གཅིག་སྟེ་བསྙེན་པའོ། །ཞེས་འབྱུང་བ་ཞི་བ་འབྲུ་འབུམ་
གྱི་བཅུ་གཉིས་ཆ་དྲག་པོ་ལ་བཟླ་བར་དགོངས་མོད། འོན་ཀྱང་སྔགས་འདི་བྱིན་རླབས་ཕན་ཡོན་བསམ་གྱིས་མི་ཁྱབ་པར་ཁྲག་འཐུང་ཁྲོ་བོ་རོལ་པའི་རྒྱུད་དང་དྲག་སྒྲབ་གཞན་དུ་རྒྱ་ཆེར་འབྱུང་བས་
ཅི་ཙམ་བཟླས་ཀྱང་བཟང་ཞིང་ལེགས་པ་ཡིན་ནོ། །སྡེ་བརྒྱད་འདུལ་སྔགས་སོགས་སྐབས་དང་བསྟུན་ཞེས་གསུངས་པ་ནི་གོ་སླ་བ་དེ་ཁོ་ན་ལྟར་རོ། །དྲག་པོ་ལ་རྗེས་སྡུད་ཀྱི་རྣལ་འབྱོར་དངོས་སུ་

མ་གསུངས་ཀྱང་ཞི་དྲག་སེང་གསུམ་གདན་ཐོག་གཅིག་ཏུ་ཐུན་གཅིག་ལ་སྒོམ་བཟླས་སྤུངས་བ་ཡིན་ན། གོང་མ་འོད་དུ་ཞུ་ནས་འོག་མ་བསྐྱེད་པ་མུ་མཐུད་དུ་ཡང་འགྲེལ་གྱི་དགོངས་པར་སྣང་ཡང་
ཐུན་གཅིག་པ་མ་ཡིན་པར་སོ་སོར་སྒོམ་བཟླས་བྱེད་ཕྱིན་རྗེས་སྡད་ཀྱང་ཞི་བའི་སྐབས་གཏེར་གཞུང་རྡོ་རྗེའི་ཚིག་གིས་ཟིན་པས་བྱ་དགོས་པར་རྟོགས་ལ། དེས་ན་རྗེས་སྡད་ཞི་བའི་སྐབས་དེ་འཕྲུལ་
ཤེས་པར་བྱའོ། །ཡང་དམིགས་མེད་དུ་ཀ་དག་ངང་ལ་བཞག་ཀྱང་བསྐྱེད་ཆོག་དང་མཐུན་པའི་སྡུང་རིམ་སྟེ་འགལ་བ་མེད་པ་ཉིད་དུ་ཤེས་སོ། །དེ་ལྟར་དྲག་པོའི་དམིགས་ཐུན་བཞི་ཐུན་ཚན་གཅིག་
ཏུ་བསྡམས་པས་དངོས་གཞི་བསྐྱེད་རིམ་གྱི་དམིགས་སྐོར་དྲུག་པའོ།། ༈ བཞི་པ་ཡང་གསང་ངམ་དེ་ཁོ་ན་ཉིད་ལྟར་སྒྲུབ་པ་ནི། ཐུན་དང་པོའི་འགོར་གུ་རུ་ཞི་དྲག་གི་སྒོམ་བཟླས་ཅི་རིགས་
བྱས་པའི་མཐར་རང་ཉིད་དྲག་པོ་འོད་དུ་ཞུ་བ་ལས་ཡེ་ཤེས་དབྱིངས་ཀྱི་མཁའ་འགྲོ་སེང་གེའི་གདོང་པ་ཅན་གྱི་སྐུར་གྱུར་པ་ནི། དེ་ཡང་པད་ཉི་མི་རོའི་གདན་ལ་ཡེ་ཤེས་ཀྱི་མཁའ་འགྲོ་སྐུ་མདོག་
མཐིང་ག་ནམ་མཁའ་དྭངས་པའི་ཁ་དོག་ལྟ་བུ་ཞལ་འཕྲོག་བྱེད་སེང་གེའི་གཟུགས་སུ་གནས་པ། སྤྱན་གསུམ་དང་ལྡན་ཞིང་ཞལ་གདངས་ལྗགས་འདྲིལ་མཆེ་བ་ཟང་ཡག་ཏུ་གཙིགས་པ་རལ་པ་ལྗང་ ུ

༄༅། །དམར་གྱེན་དུ་འཕྱོ་བའི་གསེབ་ནས་སྤྲུལ་པའི་ཁྲོ་མོ་སེང་ཆུང་མང་པོ་སྐར་ལྟར་འཕྲོ་བ། ཕྱག་གཡས་པས་རྡོ་རྗེས་ཡུ་བ་བྱས་པའི་གྲི་གུག་ནམ་མཁའ་ལ་འཕྱར་
ཞིང་༑ གཡོན་དུ་བྱད་མ་རྦོད་གཏོང་མཁན་དང་བདུད་དང་མུ་སྟེགས་ཀྱི་སྙིང་ཁྲག་གིས་བཀང་བའི་ཐོད་པ་ཐུགས་ཀར་འཛིན་ཅིང་ཞལ་དུ་གསོལ་བ། ཞབས་གཡས་བསྐམ་པའི་རྟིང་པ་བྷ་ག་ལ་
གཏད་པ་གཡོན་བརྐྱངས་པས་བདག་མེད་རོའི་སྙིང་གར་བརྫིས་པ། ཐོད་སྐམ་ལྔ་ཡིས་དབུ་བརྒྱན་ཅིང་བདུད་རིགས་བརྒྱ་ཡི་མགོ་བོའི་ཕྲེང་བ་སེ་རལ་ཁར་འཕྱང་བ། རུས་པའི་རྒྱན་དྲུག་དང་མེ་
༉ ལོང་དང་གསེར་གྱི་དྲིལ་ཆུང་གཡེར་ཁས་མཛེས་པར་བྱས་པ། ཡེ་ཤེས་མཁའ་འགྲོ་ཡོངས་ཀྱི་འཁོར་ལོས་སྒྱར་བའི་སྐུ་རུ་གསལ་བའི་སྤྱི་བོར་རིགས་བདག་བླ་མ་ཀུན་འདུས་གུ་རུ་པདྨ་དང་། གྲུ་
མོ་གཡོན་དུ་ཐབས་བདེ་བ་ཆེན་པོའི་རང་བཞིན་ཆེ་མཆོག་དམར་ནག་དྲག་པོ་རྩལ་གྱི་ངོ་བོ་ཁ་ཊཱཾ་གའི་རྣམ་པ་ལ་འཁྱུད་པ། ཡེ་ཤེས་བསྐལ་པའི་མེ་ཕུང་ཕ་ལམ་ལས་གྲུབ་པའི་རྡོ་རྗེ་ལ་སོགས་པའི་
༈མཚོན་ཆའི་གུར་ཁང་འཁྲིགས་པའི་དབུས་སུ་རང་འདྲ་ཡེ་ཤེས་མཁའ་འགྲོ་དུ་མའི་འཁོར་ཚོགས་ཀྱིས་བསྐོར་ཏེ་བཞུགས་པའི་གནས་གསུམ་སྐུ་གསུང་ཐུགས་ཀྱི་རང་བཞིན་རྡོ་རྗེའི་ཡིག་འབྲུ་གསུམ་

གྱིས་བྱིན་གྱིས་བརླབས་ནས་ཞི་དྲག་གི་སྐབས་སུ་བསྐྱེད་ལྟར་གསལ་བརྟན་དག་དྲན་ལ་བསླབ་ཅིང༌། སྐབས་སུ་ཡེ་ཤེས་ཀྱི་དཀྱིལ་འཁོར་སྤྱན་འདྲེན་མཆོད་བསྟོད་རང་ལ་གཞུག་པ་རྣམས་ཀྱང་ཅི་
ནུས་བྱ། དམིགས་ཐུན་དང་པོའོ།། ༈ དེ་ནས་ཛཔ་ཀྱི་དཀྱིལ་འཁོར་གསལ་གདབ་པ་ནི། རང་གི་སྙིང་གར་ཡེ་ཤེས་པ་ཏིང་འཛིན་སེམས་དཔའི་ཚུལ་ཉི་མ་ཧཱུཾ་ཡིག་དྲག་པོའི་སྐབས་ཇི་
བཞིན་པ་ལས། འདིར་ཧཱུཾ་ཡིག་གི་ཁ་དོག་མཐིང་ག་ཡིད་བཞིན་གྱི་ནོར་བུ་མཐོན་ཀ་ཆེན་པོ་ཇི་བཞིན་པར་གསལ་བའི་མཐར་ཡེ་ཤེས་དམ་ཚིག་འཇིག་རྟེན་ལས་ཀྱི་སྲོག་སྙིང་བཅུད་དུ་ཕྱུང་བའི་རང་
སྔགས་རྡོ་རྗེའི་སྒྲ་འདོག་དང་བུ་དྲུག་གང་ཡང་མེད་པ་སྦྲུལ་གཅུས་པའམ་སྤུ་གྲིའི་ཕྲེང་བ་ལྟ་བུ་ཡིག་འབྲུ་ཚེགས་བར་བཅུ་བཞི་པ་སྟེ་ཕྱི་མོ་ཕྱེད་དང་བཅོ་ལྔ་པ་ཨཿ ཀཿསཿ མཿརཿ ཙཿ ཤཿདཿ རཿ༔སཿམཿ
རཿ ཡཿ ཕཊཿ ཅེས་པ་མགོ་བོ་གྱེན་བསྟན་ཁ་དོག་མཐིང་ཀ་གཡོན་དུ་ཧྲམ་མེར་འཁོད་པ་མ་གསལ་བར་དུ་ནན་ཏན་གྱིས་བསྒོམ་ཞིང༌། དེ་ལྟར་གསལ་ཐེབས་ཚེ་ཧཱུཾ་ཡིག་ལས་འོད་ཟེར་ཚ་ལ་རྩུབ་པ་
རྣོ་ལ་རིང་བ་བལྟ་བས་མི་བཟོད་པ་འཕྲོས་ཏེ་སྔགས་ཀྱི་ཕྲེང་བ་ལ་ཕོག སྔགས་ཀྱི་ཕྲེང་བ་ལས་ཀྱང་དེ་ལྟ་བུ་འོད་ཟེར་མགར་གྱི་ཚྭ་ཚྭ་ལྟར་འཕྲོས། རྒྱལ་བ་རྣམས་ལ་ཕོག་པས་ཐུགས་དམ་གྱི་རྒྱུད་

༄༅། །བསྐུལ། སེམས་ཅན་རྣམས་ལ་ཕོག་པས་སྡིག་སྒྲིབ་སྦྱངས། བདག་ཅག་དཔོན་སློབ་ཀྱི་ཐར་པའི་གེགས་བྱེད་གནོད་བྱེད་བྱད་མ་རྦོད་གཏོང་བདུད་དང་མུ་སྟེགས་དམ་
སྲི་རྣམས་ལ་ཕོག་པས་སྤུ་གྲིས་སྐྲ་བཞར་བའམ། བྱ་སྒྲོ་ཞུན་ཁང་གི་མེ་ལ་བསྲེགས་པ་བཞིན་སྐད་ཅིག་དེ་མ་ཐག་ཏུ་རྨིག་མེད་ཐལ་བ་རྡུལ་ཕྲན་ཉིད་དུ་བརླགས་ཤིང༌། འོད་ཟེར་ཚུར་འདུས་སྙིང་
གའི་སྔགས་ཀྱི་དཀྱིལ་འཁོར་ལ་ཐིམ་པས་བྱིན་རླབས་ནུས་མཐུ་གཟི་བརྗིད་སྔར་ལས་ཀྱང་ཆེས་ཆེར་རྒྱས་པར་བསམ་ལ། དེ་ལྟ་བུའི་སྤྲོ་བསྡུའི་དམིགས་པ་ཡང་ཡང་བཅས་ཛཔ་སྔགས་བཟླས་
ཤིང་༑ སྐབས་སུ་གོང་གི་མཚོན་ཆའི་གུར་ཁང་གང་གིས་ཀྱང་གཞིག་པར་མི་ནུས་པ་རྡོ་རྗེའི་རང་བཞིན་དུ་བསམ་ལ་སྔགས་བཟླ་བ་ནི་སྲུང་འཁོར་གྱི་མཆོག་གོ །ཞི་དྲག་གི་ཞར་བྱུང་ཤམ་བུ་ཙམ་
དུ་བཟླ་ན་དམིགས་པའི་རིམ་པ་དེ་ཙམ་གྱིས་ཆོག་ཅིང་བསྙེན་ཚད་ཀྱང་ཁྲི་ཕྲག་ལྔའོ། །བླ་མ་ཡི་དམ་གྱི་བསྙེན་པ་འགྲུབ་པའི་རྣལ་འབྱོར་པས་སེང་གདོང་མའི་བསྙེན་སྒྲུབ་རྐང་ཚུགས་བྱེད་ན་སྤྲོ་བསྡུ་
༈ གསུམ་དང་མཁའ་ཁྱབ་སྐུ་གསུང་ཐུགས་ཀྱི་བཟླས་པ་རྣམས་གོང་དུ་བཤད་པ་རྣམས་ཁ་བསྒྱུར་ཏེ་བྱ་ཞིང༌། དོ་ལིའམ་ཁྱོག་གི་བཟླས་པ་ཡང་སྤྲོ་ན་མི་རུང་བ་མེད་ལ།ྋ བསྙེན་ཚད་ཀྱང་འབྲུ་འབུམ་

ནས་བྱེ་བ་ས་ཡ་ཅི་ནུས་སོ། །དེ་ལྟར་རྒྱུན་གྱི་ཉམས་ལེན་སྲུང་བ་མཆོག་སྒྲུབ་དང་འབྲེལ་བའི་དམིགས་སྐོར་ཏེ་ཐུན་གཉིས་པའོ།། ༈ བཟློག་པའི་སྐབས་སུ་སྔགས་ཀྱི་གོ་ཆ་ལུས་ལ་དགོད་
པ་ནི་ཡང་འགྲེལ་ལས་གསུངས་པ་བཞིན་སྤྱི་བོར་ཨཿ ཀཿམགྲིན་པར་སཿམཿ སྙིང་གར་རཿ ཙཿ ལྟེ་བར་ཤཿདཿ གསང་གནས་སུ་རཿསཿ བརླ་གཡས་སུ་མཿརཿ གཡོན་དུ་ཡཿ ཕཊཿ༔དེ་
རྣམས་ལས་འོད་ཟེར་མེ་འོད་མཚོན་ཆ་འཁྲུགས་ཏེ་མཆེད་པས་ཐར་པའི་བར་ཆད་དགྲ་བགེགས་བྱད་མ་ཐམས་ཅད་ཐལ་བའི་རྡུལ་ཕྲན་བཞིན་དུ་བརླག་པར་བསམ་ནས་དྲག་སྔགས་ཅི་ནུས་
བཟླས༑ ཐུན་མཚམས་སུ་བདེན་སྟོབས་བཅས་ཐལ་མོ་གནམ་ས་ཉི་ཟླས་མཚན་པའི་བར་དུ་དགྲ་བགེགས་བྱད་མ་ཀུན་སྒོ་ང་བྲག་ལ་བཅར་བ་བཞིན་ཕྱེ་མར་གཞིག་པར་བསམ་ལ་ཐལ་མོ་
བརྡབ༑ དེ་ནི་བཟློག་པའི་མཆོག་ཏུ་གྱུར་པའོ། །ཐུན་མཚམས་དམིགས་མེད་ཀ་དག་གི་ངང་དུ་བཞག་པའམ་ཡང་ན་རྗེས་སྡུད་ཀྱི་རྣལ་འབྱོར་གོང་དུ་བསྟན་པ་ལྟར་ལ་མཐར་ལྷ་སྐུར་ལྡང་ཚེ་སྲུང་
བའི་འཁོར་ལོ་ཡང་གསལ་གདབ་པར་བཞེད། རྦད་བསད་ཀྱི་སྐབས་སུ་རང་ཉིད་གུ་རུ་དྲག་པོ་ཞི་བའི་རིགས་བདག་ཅན་གྱི་མདུན་དུ་སེང་གདོང་མ་རིགས་ལྔ་སྤྲུལ་པ་ཡང་སྤྲུལ་བཅས་གསལ་

།བཏབ། དེ་རྣམས་ལས་རང་འདྲའི་སྤྲུལ་པ་སྤྲོས། དགྲ་བགེགས་བྱད་མ་རྣམས་ཕྱག་རྒྱ་བཞི་ཡིས་བཀུག ལྷ་དང་དབྱེ། གཟུགས་ལ་དབབ། བྱད་དུ་༄༅།
གཞུག སྨྱོ་རུ་བཅུག གཏུན་དུ་བརྡུངས། ཤ་ཁྲག་ཡེ་ཤེས་ལས་བྱེད་མཁའ་འགྲོའི་ཚོགས་ཀྱིས་ལྷག་མེད་དུ་བཞེས་པར་བསམ་ལ་བསྐུལ་དང་དྲག་སྔགས་ཅི་ནུས་སུ་བཟླ་བ་སྟེ། ཚུལ་འདི་
གནས་སྐབས་འདིར་རྒྱས་པར་སྨོས་མ་དགོས་ཀྱང་རྒྱུད་ཀྱི་ཡང་འགྲེལ་དུ་བསྐྱེད་རིམ་གྱི་ཟབ་ཁྲིད་འཕྲོས་སུ་གནང་འདུག་པ་བཞིན་སྐབས་འདིར་ཡང་ས་བཅད་ཚུལ་དུ་བཟློག་དམིགས་ཀྱི་ཞར་བྱུང་དུ་
དེསྨོས་པ་སྟེ་དམིགས་ཐུན་གསུམ་པའོ། །དེ་ལྟར་སེང་གདོང་གི་དམིགས་ཐུན་གསུམ་ཐུན་ཆེན་གཅིག་ཏུ་བསྡམས་པས་དངོས་གཞི་བསྐྱེད་རིམ་ལྷ་ཁྲིད་ཀྱི་དམིགས་སྐོར་བདུན་པའོ།།
ཡང་བཀའ་སྲུང་ཡེ་ཤེས་མཁའ་འགྲོའི་སྒྲབ་པ་ལ་ཡང་གསང་ངམ་དེ་ཁོ་ན་ཉིད་ཀྱི་སྒྲུབ་པར་བཞེད་པའི་རྣམ་གཞག་གོ་རིམ་ལ་ཁ་ཅིག་ནས་དཔྱད་པ་སྐད་བྱེད་ཀྱང་ས་བཅུའི་དབང་ཕྱུག་ལྟ་བུ་ངེས་པར་
དག་པའི་ས་ལ་བཞུགས་པའི་སྲུང་མ་ཁ་ཅིག་གི་སྒྲབ་ཐབས་ལ་ཡང་གསང་གི་བརྡར་བཞག་པ་མང་ན། འདི་ནི་སྐབས་འདིར་ཆོས་ཀྱི་སྲུང་མར་གསུངས་ཀྱང༌། སྤྱིར་གཞུང་གཞན་ཀུན་ཏུ་ཡི་དམ་

ལྷར་སྒྲབ་པ་ཤས་ཆེ་བས་ཡང་གསང་དེ་ཁོ་ན་ཉིད་ཀྱི་སྒྲུབ་པར་བཞག་པ་ལ་སྐྱོན་ཡེ་ནས་མེད་དོ།། ༈ ད་ནི་གསུམ་པ་ལས་ཁ་ཚར་ཕྲིན་ལས་བཞིའི་སྒྲུབ་པ་བཤད་པར་བྱ་སྟེ། དེ་ཡང་གཏེར་
གཞུང་རྡོ་རྗེའི་ཚིག་ལས། འཕྲོ་འདུའི་ཕྲིན་ལས་སྦྱོར་ཤེས་ན༔ གང་ལྟར་བསམ་པ་དེ་ལྟར་འགྲུབ༔ དཔེར་ན་ཡིད་བཞིན་ནོར་བུ་འདྲ༔ དེས་ན་དུས་དང་ཁ་ཕྱོགས་སོགས༔ གནས་
སྔགས་སྨོན་ལམ་ཤེས་པར་བྱ༔ དང་པོ་ཞི་བའི་ཕྲིན་ལས་བསྒྲབ་པ་ལ་དུས་ནི་ཐོ་རངས་ཀྱི་དུས་སུ་ཡིན་ལ་ཁ་ཤར་ཕྱོགས་སུ་བསྟན་ནས་རང་ཉིད་གུ་རུ་པདྨ་འབྱུང་གནས་ཁ་དོག་ཟླ་བའི་ཞུན་མ་
འཁྱིལ་བ་ལྟ་བུ་དཀར་བ་ལ་པད་ཞུ་ཆོས་གོས་བེར་ཕོད་གསང་གོས་རྣམས་ཀྱང་དུང་དང་ཀུ་མུད་ཀྱི་ཁ་དོག་ཅན་གསོལ་བ། ཕྱག་ན་ཟླ་བ་ཆུ་ཤེལ་གྱི་རྡོ་རྗེ་རྩེ་ལྔ་པ་དང་ཐོད་པ་བདུད་རྩིས་བཀང་བ་
འཛིན་ཅིང་གྲུ་མོར་ཁ་ཊཱཾ་འཕྱང་བ། ཞབས་རྡོ་རྗེའི་སྐྱིལ་མོ་ཀྲུང་དུ་བཞུགས་པར་གསལ་ལ་ཛཔ་དཀྱིལ་གྱི་གནས་ཐུགས་ཀར་པད་དཀར་ཟླ་སྟེང་རྡོ་རྗེའི་ལྟེ་བར་ཧཱུཾ་ཡིག་དཀར་པོས་མཚན་པ་
དང་༑ བྱེ་བྲག་ཏུ་སྤྱི་བཻ་བདེ་ཆེན་གྱི་འཁོར་ལོ་པད་དཀར་འདབ་མ་སུམ་ཅུ་སོ་གཉིས་པའི་ལྟེ་བར་ཟླ་བའི་དཀྱིལ་འཁོར་ལ་ཨཾ་ཡིག་དཀར་པོ། དེའི་མཐར་སྔགས་ཀྱི་རིམ་པ་ཨཾ་ཨཱཿ ཧཱུྃ་བཛྲ་གུ་རུ་པདྨ་

༄༅། །སིདྡྷི་ཧཱུཾ༔ ཞེས་རྩ་བའི་སྔགས་དང༌། ཨོཾ་ཤཱནྟིཾ་ཀུ་རུ་ཡེ་སྭཱ་ཧཱ། ཞེས་ཤམ་བུ་ལས་སྔགས་ཏེ་སྔགས་ཕྲེང་ཡིག་འབྲུ་གྱེན་ལངས་བཀླག་ཐབས་སུ་གནས་པར་བསམ་
ལ༑ དེ་ནས་སྤྲོ་བསྡུ་ནི། ཛཔ་སྔགས་བཟླས་པས་ཐུགས་ཀའི་ཟླ་བ་རྡོ་རྗེ་ཧཱུཾ་ཡིག་ལས་འོད་ཟེར་དཀར་པོ་འཕྲོས། སྤྱི་བོའི་ཟླ་དཀྱིལ་སྔགས་ཕྲེང་ཨཾ་ཡིག་ལ་ཕོག་པས་སྔགས་ཕྲེང་དྲག་ཏུ་འཁོར་
ཞིང་ཨོཾ་ལས་ཟླ་བའི་འོད་ཟེར་ལྟ་བུ་ནམ་མཁའི་ཁྱོན་ཁེངས་ཤིང་སྔགས་ཀྱི་སྒྲས་རྒྱལ་བ་སྲས་དང་སློབ་འབངས་བཅས་དགྱེས་པར་བྱས་ཤིང་ཐུགས་དམ་གྱི་རྒྱུད་བསྐུལ་བས་དེ་རྣམས་ཀྱི་དཔྲལ་བ་ནས་
འོད་ཟེར་དཀར་པོ་བྱུང་། རང་གི་སྤྱི་གཙུག་གི་སྔགས་ཀྱི་དཀྱིལ་འཁོར་ལ་ཐིམ་པས་མཐུ་སྟོབས་ནུས་པ་ཤིན་ཏུ་ནས་ཀྱང་བསྐྱེད་པར་བྱས་ཏེ། དེ་ལས་སླར་ཡང་འོད་ཟེར་པད་རྩ་མུ་ཏིག་ལྟར་དཀར་
ཞིང་ཟླ་བའི་དབྱིབས་ཅན་སོགས་འཕྲོས། འགྲོ་བ་རྣམས་ལ་ཕོག་པས་བདག་གཞན་གྱི་ལས་ཉོན་སྡིག་སྒྲིབ་འཇིགས་པ་བརྒྱད་དང་བཅུ་དྲུག་མཐའ་དག་ཞི་བར་བྱས་སོ་བསམ་ནས་བཟླས་པ་བརྒྱ
ལྷ་
རྩ་འམ་སྟོང་ཚིག་དང༌། ཐུན་མཚམས་རྣམས་སུ་སྨོན་ལམ་གདབ་པར་ཡང་བྱ་སྟེ། དེ་ནི། ནད་གདོན་སྡིག་སྒྲིབ་བག་ཆགས་ངན༔ སྡང་དགྲ་གནོད་བྱེད་གདུག་པའི་དབལ༔ རྣོ་བའི་མཚོན་
ཁྲིད་

དང་སྦྱོར་བའི་དུག༔ སྟོང་ཕྲག་བརྒྱད་ཅུའི་བགེགས་ཀུན་དང་༔ བཞི་བརྒྱ་རྩ་བཞིའི་ནད་རྣམས་དང་༔ རྨིས་ལྟས་མཚན་ངན་ཐམས་ཅད་ཀུན༔ མྱུར་བ་ཉིད་དུ་ཞི་གྱུར་ཅིག༔ ཅེས་ཚར་
གསུམ་བདུན་བཅོ་ལྔ་སོགས་ཇི་ལྟར་རིགས་པར་བརྗོད། མཐར་སྣོད་ཀྱི་འཇིག་རྟེན་རྡོ་རྗེའི་ཞིང་དང་བཅུད་ཀྱི་སེམས་ཅན་རྡོ་རྗེ་སེམས་དཔར་བསམ་ལ། སྣོད་བཅུད་ཀྱང་རིམ་བཞིན་བདག་ལ་ཐིམ་
ནས་དམིགས་མེད་ཀ་དག་གི་ངང་དུ་བཞག་པའམ། བདག་གི་སྤྱི་བོའི་ཛཔ་དཀྱིལ་སྙིང་གའི་ས་བོན་ལ་ཐིམ། རང་ལུས་ཀྱང་འོད་ཀྱི་གོང་བུ་སྙིང་གའི་ཐུགས་སྲོག་ལ་འདུས་ཏེ་སྟོང་པར་གཞལ་བ་
དང་༑ སླར་ལྡང་བ་གོང་དུ་རྩ་བའི་སྒྲུབ་ཐབས་སུ་བསྟན་པ་ལྟར་བྱ་བ་སྟེ་ཞི་བའི་ལས་ཀྱི་དམིགས་ཐུན་དང་པོའོ།། ༈ དེ་ནས་རྒྱས་པའི་ཕྲིན་ལས་བསྒྲུབ་པའི་དུས་ནི་ཉི་དྲོས་ཀྱི་སྐབས་སུ་ཁ་
ལྷོ་ཕྱོགས་སུ་བསྟན་ནས་རང་ཉིད་གུ་རུ་པདྨ་འབྱུང་གནས་ཁ་དོག་གསེར་གྱི་ལྷུན་པོ་ལ་ཉི་མས་འཁྱུད་པ་ལྟ་བུ་སེར་ལ་འཚེར་བ་ལྟ་བས་མི་བཟོད་པ་པད་ཞུ་ཆོས་གོས་བེར་ཕོད་གསང་གོས་རྣམས་ཀྱང་
བཻཌཱུརྻ་སེར་པོའི་ཁ་དོག་ལྟ་བུ་ཕྱག་ན་རིན་པོ་ཆེ་ཆ་དགུ་འོད་ཟེར་མཆོག་ཏུ་འབར་བ་དང་ཐོད་པ་བདུད་རྩིས་བཀང་བ་འཛིན་ཅིང་གྲུ་མོར་ཁ་ཊཱཾ་འཆང་བ། ཞབས་རྒྱལ་པོ་རོལ་པའི་འདུག་སྟངས་ཀྱིས་

།བཞུགས་པར་བསམ་ལ། ཛཔ་དཀྱིལ་གྱི་གནས་ཐུགས་ཀར་ཞི་བའི་སྐབས་བཞིན་ལས་པད་རྡོར་ཧཱུཾ་སེར། བྱེ་བྲག་པ་མགྲིན་པ་ལོངས་སྤྱོད་ཀྱི་འཁོར་ལོ་པདྨ་སེར་པོ་
འདབ་མ་བཅུ་དྲུག་པའི་ལྟེ་བར་ཡིད་བཞིན་གྱི་ནོར་བུ་རིན་པོ་ཆེ་ཆ་དགུ་པའི་དབུས་སུ་བྷཾ་ཡིག་སེར་པོ་གནས་པའི་སྔགས་ཀྱི་རིམ་པ་རྩ་བའི་ཛཔ་ཀྱི་མཐར། བྷཾ་པུཥྞི་ཀུ་རུ་ཡེ་སྭཱ་ཧཱ༔ ཞེས་ལས་
A
སྔགས་ཏེ་བཀླག་ཐབས་སུ་འཁོད་པར་བསམ་ལ། དེ་ནས་སྤོ་བསྡ་ནི་ཐུགས་ཀའི་ཛཔ་དེཀྱིལ་ལས་འོད་ཟེར་སེར་པོ་འཕྲོས། མགྲིན་པའི་རིན་ཆེན་སྔགས་ཕྲེང་བྷཻ་ཡིག་ལ་ཕོག་པས་སྔགས་ཕྲེང་དྲག་
ཏུ་འཁོར་ཞིང་བྷཾ་ལས་འོད་ཟེར་སེར་པོས་ནམ་མཁའི་ཁྱོན་ཁེངས་ཤིང་སྔགས་ཀྱི་རང་སྒྲས་རྒྱལ་བ་རབ་འབྱམས་དགྱེས་ཏེ་ཐུགས་རྒྱུད་བསྐུལ་བ་སོགས་ཞི་བའི་སྐབས་ལྟར་ལ་དེ་རྣམས་ཀྱི་མགྲིན་པ་
ནས་འོད་ཟེར་སེེར་པོ་བྱུང་རང་གི་མགྲིན་པའི་ཛཔ་དཀྱིལ་ལ་ཐིམ་པས་ནུས་པ་བསྐྱེད། དེ་ལས་སླར་འོད་ཟེར་རྡོ་རྗེ་ཕ་ལམ་དང་སྦྱར་ལེན་གྱི་ཁ་དོག་ལྟ་བུ་ནོར་བུ་རིན་པོ་ཆེའི་དབྱིབས་ཅན་ལ་སོགས་པ་
འཕྲོས་འགྲོ་བ་རྣམས་ལ་ཕོག་པས་བསོད་ནམས་དང་ཡེ་ཤེས་ཀྱི་ཚོགས་ཀུན་ཏུ་རྒྱས་ཤིང་གནས་སྐབས་ཀྱི་འབྱོར་བ་དྲུག་འཕེལ་བར་བསམ་ལ་བཟླས་པའི་བར་དང་ཐུན་མཚམས་རྣམས་སུ་སྨོན་ལམ་

གདབ་པ་ནི། ཚེ་དང་བསོད་ནམས་སྙན་གྲགས་སྟོབས༔ འཁོར་དང་བུ་སློབ་ཕྲིན་ལས་རྒྱས༔ མངའ་ཐང་ལོངས་སྤྱོད་ཡོན་ཏན་ཀུན༔ མྱུར་བ་ཉིད་དུ་རྒྱས་གྱུར་ཅིག༔ ཅེས་ཚར་ཇི་ལྟར་
རིགས་པ་བརྗོད་མཐར་སྣོད་ཀྱི་འཇིག་རྟེན་རིན་པོ་ཆེའི་ཞིང་ནང་བཅུད་ཀྱི་སེམས་ཅན་རིན་ཆེན་སེམས་དཔར་གྱུར་ནས་སྣོད་བཅུད་ཀྱང་རིམ་བཞིན་བདག་ལ་ཐིམ་ནས་དམིགས་མེད་དུ་བཞག་
པའམ༑ ཡང་རྗེས་སྡུད་མགྲིན་པའི་ཛྭཔ་དཀྱིལ་སྙིང་ཁའི་ས་བོན་ལ་ཐིམ་པ་ལས་གཞན་ཞི་བའི་སྐབས་སུ་བཤད་པ་ལྟར་བྱ་བ་སྟེ།རྒྱས་པའི་ལས་ཏེ་དམིགས་ཐུན་གཉིས་པའོ།། ༈ དེ་
ནས་དབང་གི་ཕྲིནལས་སྒྲུབ་པ་ལ་དུས་དགོང་ཁའི་སྐབས་སུ་ཁ་ནུབ་ཏུ་ཕྱོགས་ལ་རང་ཉིད་པདྨ་འབྱུང་གནས་ཁ་དོག་བྱུ་རུའི་ལྷུན་པོ་ལ་ཉི་མས་འཁྱུད་པ་ལྟ་བུར་དམར་བ་པད་ཞྭ་ཆོས་གོས་བེར་ཕོད་
གསང་ཆོས་རྣམས་པདྨ་དམར་པོ་ལྟར་ལྷུན་ཆགས་ཤིང་མཛེས་པ་ཕྱག་ན་པདྨ་དམར་པོ་འདབ་མ་སྟོང་ལྡན་ཟེའུ་འབྲུའི་གེ་སར་ལ་ལྕགས་ཀྱུས་མཚན་པ་དང་ཐོད་པ་བདུད་རྩི་ཅན་དང་ཁ་ཊཾ་གར་འཁྱུད་
པ༑ ཞབས་སེམས་སྐྱིལ་ལམ་པདྨའི་སྐྱིལ་ཀྲུང་གིས་བཞུགས་པར་བསམ་པའི་ཛཔ་དཀྱིལ་གྱི་གནས་ཐུགས་ཀར་གོང་བཞིན་པད་རྡོར་དང་ཧཱུཾ་དམར་བྱེ་བྲག་པ་ལྟེ་བ་སྤྲུལ་པའི་འཁོར་ལོ་པདྨ་དམར་པོ་

།འདབ་མ་དྲུག་ཅུ་རྩ་བཞི་པའི་དབུས་སུ་ཉི་མའི་དཀྱིལ་འཁོར་ལ་ཧྲཱིཿ ཡིག་དམར་པོས་མཚན་པའི་མཐར་སྔགས་ཀྱི་རིམ་པ་རྩ་བའི་ཛྭཔ་ལ། ཧྲཱིཿ ཝ་ཤཾ་ཀུ་རུ་ཡེ་སྭཱ་
1/1/01
ཞེས་ལས་སྔགས་བཅས་སྔར་བཞིན་འཁོར་བར་བསམ་ལ། སྤྲོ་བསྡུ་ནི་ཐུགས་ཀའི་ཛྭཔ་དཀྱིལ་ས་བོན་ལས་འོད་ཟེར་དམར་པོ་པདྨ་རཱ་གའི་ཁ་དོག་ལྟ་བུ་བྱུང་སྟེ་ལྟེ་བའི་ཉི་དཀྱིལ་སྔགས་ཕྲེང་
ཧྲཱིཿ ཡིག་ལ་ཕོག སྔགས་ཕྲེང་དྲག་ཏུ་འཁོར། ཧྲཱིཿ ཡིག་ལས་འོད་ཟེར་གློག་འཁྱུག་པ་ལྟ་བུ་བྱུང་ནམ་མཁའི་ཁྱོན་ཁེངས་པ་སོགས་སྔར་དང་འདྲ་བའི་ལྷ་རྣམས་ཀྱི་ལྟེ་བ་ནས་འོད་ཟེར་དམར་པོ་
བྱུང་རང་གི་ལྟེ་བའི་ཛཔ་དཀྱིལ་ལ་ཐིམ་པས་རྒྱལ་བ་རྣམས་ཀྱི་ཐུགས་རྗེ་དང་བྱིན་རླབས་དབང་དུ་འདུས་ཛཔ་ཀྱི་ནུས་པ་བསྐྱེད། དེ་ལས་སླར་འོད་ཟེར་ཨུཏྤལ་དང་མུ་ཏིག་དམར་པོའི་ཁ་དོག་ཅན་
ལྕགས་ཀྱུ་ཞགས་པ་ལ་སོགས་པ་འགུགས་བྱེད་མཚོན་ཆའི་རྣམ་པར་འཕྲོས། དབང་དུ་བྱ་བའི་སེམས་ཅན་རྣམས་ཀྱི་སྤྱི་བོ་སྙིང་ག་དང་གསང་གནས་རྣམས་སུ་ཕོག་པས་དེ་རྣམས་ཀྱི་ཡིད་རང་དབང་
༈མེད་པར་བསྐུལ་ཏེ་བདག་གི་དབང་དུ་འདུ་ཞིང་ཀུན་ཀྱང་ཕྱིར་མི་ལྡོག་པ་ཐར་པ་མཆོག་གི་ལམ་ལ་བཀོད་པར་བསམ་ལ། ཛྭཔ་སྔགས་བཟླས་ཤིང་སྔགས་ཀྱི་གྲངས་མཚམས་དང་ཐུན་མཚམས་

རྣམས་སུ་སྨོན་ལམ་གདབ་པ་ནི། རྒྱལ་བའི་ཐུགས་རྗེ་བྱིན་རླབས་དང་༔ སྐྱེ་འགྲོ་མཐོང་ཐོས་དྲན་རེག་སོགས༔ ཁམས་གསུམ་དབང་དུ་འདུས་གྱུར་ཅིག༔ ཅེས་ཚར་ཅི་ནུས་
བརྗོད༑ མཐར་སྣོད་ཀྱི་འཇིག་རྟེན་པདྨ་ཅན་གྱི་ཞིང་དང་བཅུད་ཀྱི་སེམས་ཅན་པདྨ་སེམས་དཔར་གྱུར་པར་བསམས་ལ་དམིགས་མེད་དུ་བཞག་པའམ་ལྟེ་བའི་ཛྭཔ་དཀྱིལ་སྙིང་གར་བསྟིམ་པ་རྗེས་སྡུད་
གོང་དུ་བཤད་པ་ལྟར་བྱ་བ་སྟེ་དབང་གི་ལས་རིམ་དམིགས་ཐུན་གསུམ་པའོ།། ༈ དེ་ནས་དྲག་པོའི་ཕྲིན་ལས་བསྒྲུབ་པ་ནི། དུས་ནི་སྲོད་ཀྱི་དུས་སུ་ཁ་བྱང་ཕྱོགས་སུ་བསྟན་ཏེ་རང་ཉིད་པདྨ་
འབྱུང་གནས་ཁ་དོག་སྟོང་ཟིལ་བཅག་པ་ལྟ་བུར་གནག་པ་པད་ཞྭ་ཆོས་གོས་བེར་ཕོད་གསང་གོས་རྣམས་མིག་སྨན་གྱི་གཡུང་དྲུང་ལྟ་བུར་གསོལ་བ། ཕྱག་ན་རལ་གྲི་མེ་འབར་བ་དང་ཐོད་པ་ཁྲག་
གིས་བཀང་བ་འཛིན་པ་ཁ་ཊཾ་ག་ལ་འཁྱུད་པ་ཞབས་ཕྱེད་སྐྱིལ་ལ་པུས་མོ་གཡས་ཙོག་པུར་བསླངས་ཏེ་བཞུགས་པར་བསམ་ལ་ཛྭཔ་དཀྱིལ་གྱི་གནས་ཐུགས་ཀར་གོང་ལྟར་པད་རྡོར་དང་ཧཱུཾ་མཐིང་བྱེ་
བྲག་པ་གསང་གནས་བདེ་སྐྱོང་འཁོར་ལོ་པད་ལྗང་འདབ་མ་ཉེར་བརྒྱད་པའི་ལྟེ་བར་རལ་གྲི་རྡོ་རྗེ་ཕྱེད་པའི་ཡུ་བ་ཅན་གྱི་ལྟེ་བ་ཁོང་སེང་དུ་ཧཱུཾ་ཡིག་ནག་པོ་དེའི་མཐར་རྩ་བའི་སྔགས་དང་ལས་སྔགས་ཧཱུཾ་

།མཱ་ར་ཡ་ཕཊཿ ཀྱིས་བསྐོར་བར་བསམ་ལ་སྤྲོ་བསྡུ་ནི། ཐུགས་ཀའི་ཛྭཔ་དཀྱིལ་ལས་འོད་ཟེར་མཐིང་ནག་མེ་ལྟར་འཁྲུགས་པ་འཕྲོས། གསང་གནས་རལ་གྲི་སྔགས་༄༅།དཀོན་
ཕྲེང་ཧཱུཾ་ཡིག་ལ་ཕོག སྔགས་ཕྲེང་དྲག་ཏུ་འཁོར་ཧཱུཾ་ལས་འོད་ཟེར་མཐིང་ནག་གིས་ནམ་ཁའི་ཁྱོན་ཁེངས་ཤིང་རྒྱལ་བ་རྣམས་དགྱེས་བསྐུལ་བྱས་ཏེ། ལྷ་རྣམས་ཀྱི་གསང་གནས་ནས་འོད་ཟེར་
མཐིང་ནག་ཚ་ལ་རྩུབ་པ་མཚོན་ཆ་སྣ་ཚོགས་པའི་དབྱིབས་ཅན་ལྟ་བུ་བྱུང་ནས་རང་གི་གསང་གནས་ཀྱི་ཛཔ་དཀྱིལ་ལ་ཐིམ་པས་ཁམས་གསུམ་འཁོར་འདས་གཅིག་ཏུ་སྒྲོལ་ནུས་པའི་མཐུ་དབང་ཐོབ་
པར་བསམ་ལ། སླར་ཡང་དེ་ལས་འོད་ཟེར་དང་གནམ་ལྕགས་ཞུན་མ་དང་མགར་གྱི་སོལ་མེ་དང་རྡོ་རྗེའི་ཆར་ལྟ་བུའི་མཚོན་ཆ་དང་ལས་བྱེད་ཁྲོ་ཚོགས་བསམ་གྱིས་མི་ཁྱབ་པ་ཕྱོགས་ཐམས་ཅད་དུ་
འཕྲོས་ནས་བདག་ཅག་དཔོན་སློབ་ཀྱིས་ཆོས་བྱང་ཆུབ་སྒྲུབ་པ་ལ་གནོད་ཅིང་འཚེ་བར་བྱེད་པའི་དགྲ་བགེགས་འབྱུང་པོ་བྱད་མ་རྦོད་གཏོང་བདུད་དང་དམ་སྲི་གདུག་པ་ཅན་ཐམས་ཅད་ལྕགས་ཀྱུས་
བཟུང་ཞགས་པས་བཅིང་ལྕགས་སྒྲོག་གིས་བསྡམས་དྲིལ་བུས་མྱོས་སུ་བཅུག་མཚོན་ཆའི་ཆར་གྱིས་ཕྱེ་མར་གཏུབས་ཏེ་དུག་གསུམ་རང་བཞིན་ཤ་ཁྲག་རུས་པ་ལས་བྱེད་ཁྲོ་བོའི་ཚོགས་ཀྱིས་ཧབ་སྒྲ་དི་

རི་རི་ལྷག་མ་མེད་པར་གསོལ་བར་ཡང་ཡང་བསམ་སྟེ་རྩ་སྔགས་ལས་སྔགས་སྤེལ་གྱིན་བཟླས། བཟླས་པའི་བར་དང་ཐུན་མཚམས་རྣམས་སུ་དམོད་པ་གདབ་པ་ནི། དམ་སྲི་འབྱུང་པོ་མ་རུངས་
པ༔ བསྟན་དགྲ་སྒོས་དགྲ་ལ་སོགས་པ༔ ཞིང་བཅུ་ལྡན་རྣམས་བརླག་གྱུར་ཅིག༔ ཅེས་ཇི་ལྟར་འོས་པ་བརྗོད། མཐར་སྣོད་ཀྱི་འཇིག་རྟེན་སྣ་ཚོགས་རྡོ་རྗེའི་ཞིང་དང་བཅུད་ཀྱི་སེམས་ཅན་སྤྱི་
དང་བྱེ་བྲག་ཏུ་གོང་དུ་བསྒྲལ་བའི་འགྲོ་བ་དེ་རྣམས་ཀྱི་སེམས་རྒྱུད་ཡོངས་སུ་དག་པར་བྱས་ཏེ་ལས་ཀྱི་སེམས་དཔར་གྱུར་པར་བསམ་ལ། དེ་ནས་རིམ་བཞིན་སྣོད་བཅུད་འོད་ཀྱི་གོང་བུར་བདག་ལ་
ཐིམ་ནས་དམིགས་མེད་ཀ་དག་ངང་དུ་བཞག་པའམ་གསང་བའྀ་ཛཔ་དཀྱིལ་སྙིང་གར་བསྟིམས་ཏེ་རྗེས་སྡད་བསྒོམ་པ་གང་བདེ་བྱ་ལ་དྲག་པོའི་ལས་ཏེ་དམིགས་ཐུན་བཞི་པའོ།། ༈ དེ་ལྟར་
ལས་བཞིའི་དམིགས་ཐུན་བཞི་ཐུན་ཆེན་གཅིག་ཏུ་བསྡམས་པས་དངོས་གཞི་བསྐྱེད་རིམ་ལྷ་ཁྲིད་ཀྱི་དམིགས་སྐོར་བརྒྱད་པའོ། །དེ་ལྟར་ཕྲིན་ལས་བཞི་སྒྲུབ་ཀྱི་རིམ་པ་ཕྱོགས་དུས་ཁ་དོག་གནས་
སྔགས་སྤྲོ་བསྡུ་སྨོན་ལམ་སྟེ་དོན་ཚན་བདུན་གྱིས་བསྡུས་པ་འདི་ནི་གཏེར་གཞུང་རྩ་བ་ལས་དངོས་སུ་བསྟན་པ་ལྟར་གསུངས་པ་ཉིད་གཙོ་བོར་བྱས་ཤིང་ཤུགས་བསྟན་དུ་རྣམ་གྲངས་གཞན་ཡང་འབྱུང་

༄༅། །བར་གོ་ལ་ཐུགས་སྒྲུབ་གཞན་ནས་ལས་བྱེད་རིགས་བཞི་ཐུགས་ཀ་ནས་སྤྲོ་བ་དང་། ཡང་ལས་བྱེད་ཀྱི་ལྷ་གནས་བཞིར་བཀོད་པ་སོགས་ཀྱང་འབྱུང་མོད། འདིར་ནི་
གོང་དུ་བཤད་པ་ཉིད་གཙོ་བོ་ཡིན་ནོ།། ༈ྋ ད་ནི་བཞི་པ་ལས་མཐའ་རྒྱས་ཚེའི་སྒྲུབ་པའི་རིམ་པ་ནི། དེ་ཡང་བདག་བསྐྱེད་གཅིག་པུ་ལ་བརྟེན་ནས་སྒྲུབ་པ་དང་། མདུན་བསྐྱེད་ལ་བརྟེན་ནས་
སྒྲུབ་པ་གཉིས་ཀྱི་དང་པོ་ནི། དེ་ཡང་གཏེར་གཞུང་རྡོ་རྗེའི་ཚིག་ལས། བདག་བསྐྱེད་རྐྱང་སྒྲུབ་བྱེད་ན༔ རང་ཉིད་ཀྱི་ཐུགས་ཀར་པདྨ་དཀར་པོ་འདབ་མ་བརྒྱད་པའི་ལྟེ་བར་ཧྲཱིཿ དཀར་པོ་དེའི་
མཐར་སྔགས་ཕྲེང་འོད་ལྔའི་མདངས་དང་ལྡན་པས་འཁོར་བར་དམིགས་ཏེ་བཟླའོ༔ ཞེས་འབྱུང་བ་ལྟར་ཡིན་ལ། འོན་ཀྱང་འདིར་བླ་མའི་མན་ངག་གི་ཅུང་ཟད་ཁ་བསྐངས་ཏེ་གསལ་བར་བཤད་
ན༑ རང་ཉིད་གུ་རུ་པདྨ་འབྱུང་གནས་སུ་གསལ་བའི་ཐུགས་ཀར་པད་དཀར་ཟེའུ་འབྲུའི་དབུས་སུ་ཕ་ལམ་རྡོ་རྗེ་རྩེ་ལྔ་པ་མས་ཀྱི་རྭ་རྣམས་ཟེའུ་འབྲུའི་དབུས་སུ་ནུབ་པ་ལྟེ་བར་ཉི་ཟླ་གའུ་ཁ་སྦྱོར་གྱི་
༣དབུས་སུ་དྭངས་མ་ལྔ་ལྡན་གྱི་ངོ་བོ་ཡི་གེ་ཧྲཱིཿ དཀར་པོ་རྙོག་པ་དང་བྲལ་བའི་ཁོག་པར་ཡི་གེ་ནྲྀ་ལྗང་གུ དེའི་ནང་དུ་ཡི་གེ་ཨཿདཀར་པོ་གནས་པའི་ཕྱི་ལ་མཐའ་སྐོར་དུ་ཨཾ་ཨཿ ཧཱུྃབཛྲ་གུ་རུ་པདྨ་469

སིདྡྷི་ཨཱ་ཡུ་ཥེ་ཧཱུྃ་ནྲྀ་ཛཿ ཞེས་ཡིག་འབྲུ་གྱེན་འགྲེང་རེ་རེ་བཞིན་ལྔ་ལྡན་འོད་ཟེར་གྱི་མུ་ཁྱུད་ཨ་ལོང་སྦྲེལ་བ་ལྟ་བུའི་ནང་དུ་གནས་ཏེ་བཀླག་ཐབས་སུ་འཁོད་པར་བསམ་ལ་ཛཔ་དཀྱིལ་ཇི་བཞིན་མ་གསལ་
བར་དུ་ནན་གྱིས་བསྒོམ། དེ་ནས་ཛཔ་བཟླས་པས་སྔགས་ཀྱི་ཕྲེང་བ་ལས་རང་སྒྲ་དང་བཅས་ཏེ་འོད་ཟེར་བྱུང་ཧྲཱིཿ ཡིག་ལ་ཕོག དེ་ལས་འོད་ཟེར་བུན་བུན་ཕྲོམ་ཕྲོམ་ནར་ཏེ་བྱུང་ཕྱི་སྣོད་ཀྱི་འཇིག་རྟེན་
འབྱུང་བ་ལྔའི་བཅུད་དྭངས་མ། ནང་བཅུད་ཁམས་གསུམ་སེམས་ཅན་མ་ལུས་པའི་ཚེ་དཔལ་འབྱོར་པ་ཁྱད་པར་སངས་རྒྱས་བྱང་སེམས་ཉན་རང་འཕགས་ཚོགས་རྣམས་ཀྱི་ཐུགས་རྗེ་ལས་གྲུབ་པའི་
ཚེ་བཅུད་ཀྱི་དྭངས་མ་རྣམས་འོད་ཟེར་རྡོ་རྗེ་ལྕགས་ཀྱུ་དང་ཞགས་པ་བུམ་པ་ཐོད་པའི་རྣམ་པས་བསྡུས་ནས་ཚེ་བཅུད་འོད་ཟེར་ཟབ་ཆེན་གྱི་སྐད་པ་ལྟ་བུ་དཀར་སེར་དམར་ལྗང་མཐིང་ག་དང༌། ྋབདུད་
རྩི་ཁ་དོག་ལྔ་དང་ཡི་གེ་ཧྲཱིཿ ནྲྀ ཨཱཿ ཡི་རྣམ་པར་བྱུང་བ་རང་གི་སྨིན་མཚམས་དང་དབང་པོའི་སྒོ་ནས་ཞུགས། ཐུགས་སྲོག་ཧྲཱིཿ དང་ཚེ་རྟེན་ས་བོན་ལ་སིབ་སིབ་ཐིམ་པས་འཆི་བ་མེད་པ་རྡོ་རྗེའི་སྐུ་ཚེ་
ལ་དབང་བའི་རིག་འཛིན་དངོས་སུ་གྲུབ་པར་བསམ་ལ་བཟླས་པ་ཅིནུ ས་སུ་འབད་པར་བྱ་སྟེ་འདི་ནི་བདག་བསྐྱེད་རྩ་བའི་དམིགས་པ་སྟེ་དམིགས་ཐུན་དང་པོའོ།། ༈ ཡང་སྐབས་སུ་པདྨ་འོད་

།འབར་གྱི་གནས་ལྔར་ཕྱག་མཚན་ལྔ་དང་ཡིག་འབྲུ་ལྔ་སྟེ་སྤྱི་བོར་འཁོར་ལོ་དཀར་པོ་ཨོཾ་གྱིས་མཚན་པ། མགྲིན་པར་པདྨ་དམར་པོ་ཨཱཿ ཡིས་མཚན་པ། སྙིང་གར་རྡོ་
ཧཱུྃ་གིས་མཚན་པ། ལྟེ་བར་ནོར་བུ་སྭཱ་ཡིས་མཚན་པ། གསང་གནས་སུ་སྣ་ཚོགས་རྡོ་རྗེ་ཧཱ་ཡིས་མཚན་པ་དེ་རྣམས་ལས་འོད་ཟེར་སྣ་ཚོགས་པ་ནམ་མཁའི་ཁྱོན་ཁེངས་པ་དང༌། ཕོ་ཉ་ལྕགས་ཀྱུ་
ཞགས་པ་ལྕགས་སྒྲོག་དྲིལ་བུའི་ཚོགས་དཔག་ཏུ་མེད་པ་འཕྲོས། འབྱུང་བ་ལྔ་ཡི་བཅུད་བསྡུས་ཕྱོགས་སྐྱོང་སོགས་མཐུ་ཆེན་ཚེ་ལ་དབང་བ་རྣམས་ཀྱི་ལག་ནས་ཚེ་བཀུག་ལྷ་ཀླུ་མིའི་རིག་འཛིན་དྲང་
སྲོང་ཚེ་ལ་མངའ་བརྙེས་པ་རྣམས་ཀྱི་འཆི་མེད་གྲུབ་པའི་ཚེ་གཡང་དང་རྒྱལ་བ་སྲས་དང་སློབ་མར་བཅས་པ་རྣམས་ཀྱི་བྱིན་རླབས་ནུས་པ་ལས་བྱུང་བའི་ཚེ་དཔལ་མཐའ་དག་པ་བསྡུས། འོད་ཟེར་
དཀར་ལ་འཚེར་བ་སྣུམ་ལ་འདྲིལ་བ་རང་དང་དམིགས་བྱ་བླ་མ་མཆེད་ལྕམ་ཕ་མ་ལ་སོགས་པའི་སྤྱི་བོ་ནས་མར་ལྷུབ་ལྷུབ་བབ་རྐྱལ་བ་ཞོ་ཡིས་ཁེངས་པ་ལྟར་ལུས་བདུད་རྩིས་ཁེངས། ཟག་པ་མེད་
༈པའི་བདེ་བ་མཆོག་ཏུ་རྒྱས་པའི་འཆི་མེད་རྡོ་རྗེ་ལྟ་བུའི་སྐུར་གྱུར་ལུས་རྡོ་རྗེ་ཕ་ལམ་གྱི་རང་བཞིན་བ་སྤུ་རྡོ་རྗེ་ཕྱེད་པ་རེས་གཏམས་པར་བསམ་ལ་བཟླས་པ་ཅི་ནུས་བྱ་སྟེ་དམིགས་ཐུན་གཉིས་

པའོ།། ༈ འདི་ནི་གཏེར་གཞུང་རྡོ་རྗེའི་ཚིག་ལས། གསང་བའི་དོན་ནི་པདྨ་ཚེ་དཔག་མེད༔ གནས་ལྔར་ཕྱག་མཚན་ལྔ་དང་ཡིག་འབྲུ་ལྔ༔ འོད་ཟེར་དཔག་ཡས་ནམ་མཁའ་གང་བར་
འཕྲོས༔ ཞེས་གསུངས་པའི་དགོངས་པ་སྐབས་འདིར་ཅུང་ཟད་གསལ་བར་ཕྱེས་པ་ཡིན་ལ། གཞན་དམིགས་པ་རྒྱས་པ་ནི་བུམ་པས་ཚེ་དབང་བསྐར་སྐབས་སུ་རྡོ་རྗེའི་གསུང་གི་ཚིག་ཟིན་ལྟར་ས་
ཆུ་མེ་རླུང་ནམ་མཁའི་བཅུད་རྣམས་སོ་སོར་སྡུད་ཅིང་བསྟིམ་པ་དང་། ནང་འཇིག་རྟེན་དང་འཇིག་རྟེན་ལས་འདས་པའི་བྱེ་བྲག་སོ་སོའི་ཚེ་བཅུད་བསྡུས་ནས་བསྟིམ་པ་སོགས་སྤྱི་དང་མཐུན་པས་
འདིར་རྒྱས་པར་མ་སྤྲོས་ཤིང་རྒྱུན་ཁྱེར་སྙིང་པིཾ་ནི་གོང་དུ་བཤད་པ་ཁོ་ནར་འདུས་སོ། །རྗེས་ཐུན་མཚམས་ལ་འཇུག་པའི་སྐབས་སུ་རང་ལུས་ཕ་ལམ་གྱི་རྡོ་རྗེ་རྩེ་ལྔ་པར་བསམ་ལ། དེ་ནས་
དམིགས་མེད་ཀ་དག་གི་ངང་དུ་ཅི་གནས་སུ་བཞག་པ་ནི་ཁྱད་པར་ཉིད་དོ། །གཉིས་པ་མདུན་བསྐྱེད་ཀྱི་རིམ་པ་ནི། ཉི་ཟླ་གཟའ་སྐར་ལ་རྟེན་བྱས་ཏེ་ཚེ་སྒྲུབ་པ་དང༌། གངས་རི་རྟག་ཆགས་ལ་
བརྟེན་ཏེ་ཚེ་སྒྲུབ་པ་དང༌། དེ་བཞིན་རི་བོ་ལྷུན་སྟུག་དང༌། བྲག་རི་སྲ་བརྟན་དང༌། གཡུ་མཚོ་རྟག་འཁྱིལ་རྣམས་ལ་བརྟེན་ཏེ་ཚེ་སྒྲུབ་པར་གསུངས་ཤིང་། དེ་རྣམས་བདག་བསྐྱེད་ཇི་བཞིན་

༄༅། །མདུན་དུ་གསལ་བཏབ་སྟེ་གོང་གི་དམིགས་པ་ཉིད་སྤྲོ་བསྡུའི་སྒོ་ནས་བདག་གི་ཚེའི་དངོས་གྲུབ་ཐོབ་པར་བསམ་ལ་བཟླས་པ་བྱེད་པ་ཉིད་དེ ཚུལ་འདི་ནན་ཏན་བྱིན་རླབས་
དང་ནུས་མཐུ་ཆེན་པོ་ཡིན་པས་རིམ་པར་འབད་པར་བྱའོ། །ཡང་གནས་སྐབས་བུམ་པ་དང་གཏོར་མ་དང་ཚེ་རིལ་ཚེ་ཆང་རེ་རེ་ལ་ཡང་བརྟེན་ཏེ་སྒྲུབ་པར་གསུངས་མོད། འོན་ཀྱང་གཙོ་བོ་བུམ་པ་
ལ་བརྟེན་ཏེ་སྒྲབ་པར་བཅས་ཤོམ་དང་དམིགས་རིམ་གྱི་སྐབས་སུ་གསལ་བར་གསུངས་པས། དེ་ནས་གཟའ་སྐར་བཟང་པོར་བུམ་པ་མཚན་ལྡན་རྒྱན་གྱིས་སྤྲས་པ་ཆུ་དང་བུམ་རྫས་ཀྱིས་གསུམ་
གཉིས་གང་བ་བཤམས་ལ་དམིགས་པའི་རིམ་པ་ནི་གཏེར་གཞུང་རྡོ་རྗེའི་ཚིག་ལས་འདི་སྐད་ཅེས་གསུངས་ཏེ། བདག་མདུན་གྱི་འོད་ཟེར་འཕྲོས་འདུས་ཕྱི་སྣོད་ནང་བཅུད་ཐམས་ཅད་ལྷ་སྔགས་སུ་
གསལ་བའི་གཟི་བརྗིད་ཀྱིས་སངས་རྒྱས་བྱང་སེམས་རྩ་བ་གསུམ་དང་ཆོས་སྐྱོང་ཐམས་ཅད་ཀྱི་ཚེའི་བྱིན་རླབས་དང་༔ འབྱུང་བའི་བཅུད་ཀྱི་དྭངས་མ་ཐམས་ཅད་དང་༔ དྲང་སྲོང་རིག་འཛིན་ཚེ་
༈ ལ་དབང་བ་ཐམས་ཅད་ཀྱི་ཐུགས་རྗེ་བྱིན་རླབས༔ མདོར་ན་སེམས་ཅན་བསོད་ནམས་ཅན་དཀར་པོ་དགེ་བའི་ལས་སྒྲུབ་ཅིང་༔ དབང་ཆེ་བ༔ རྩལ་དྲག་པ༔ འཁོར་མང་བ༔ ཡོན་ཏན་ཆེ་ ྷ

བ༔ སྟོབས་དང་སྙན་གྲགས་ལྡན་པ་གདུལ་བྱ་ཕྲིན་ལས་ཅན་རྣམས་ཀྱི་ཚེ་དང་བསོད་ནམས་ཐམས་ཅད་ཡི་གེ་ནྲྀའི་རྣམ་པ་ཁ་དོག་སྣ་ཚོགས་ཀྱི་ལི་ལི་བུམ་པའི་ནང་དུ་འཁྱིལ་བར་བསམ༔ ཞེས་
གསུངས་པ་ལྟར་ཡིན་ལ། དེ་ཡང་བདག་མདུན་ཞེས་པའི་སྒྲས་བདག་བསྐྱེད་དང་མདུན་དུ་བུམ་ཆུའི་སྟེང་དུ་གུ་རུ་བསྒོམས་པ་གཉིས་ཀའི་ཕྱག་གཡོན་པའི་ཐོད་པའི་ནང་ན་བུམ་པ་འཆི་མེད་བདུད་
རྩིས་ཁེངས་པའི་དབུས་སུ་ནྲྀའོད་འཁྱིལ་ལེ་བ་བསྒོམ་ཞིང༌། བདག་དོན་ཡིན་ན་ཐུན་མཚམས་རྣམས་སུ་རང་གི་སྙིང་གར་ཐུགས་སྲོག་ལ་བསྟིམ་པ་དང་། གཞན་དོན་ཡིན་ན་དམིགས་བྱ་དེ་ལ་
བསྟིམ་པའམ་བུམ་པའི་ཆུ་དང་དབྱེར་མེད་བྱས་ནས་ཚེ་དབང་བསྐུར་བ་ཡང་ཡིན་ནོ། །ཚུལ་དེ་ལྟ་བུ་ཡང་གཏེར་གཞུང་རྡོ་རྗེའི་ཚིག་ལས། ཕྱི་ནི་བུམ་པ་ནང་ནི་བདུད་རྩིས་གང་༔ གསང་བའི་
དོན་ནི་པདྨ་ཚེ་དཔག་མེད༔ ཅེས་གསུངས་པའི་དགོངས་པ་ཉིད་དུའང་འགྱུར་བའོ། །ཁྲིད་ཀྱི་སྐབས་སུ་བདག་བསྐྱེད་ཁོ་ན་འཆད་པས་རུང་མོད་འཕྲོས་བྱུང་དུ་མདུན་བསྐྱེད་ཀྱི་ཚུལ་ཅུང་ཟད་སྨོས་
པ་སྟེ་དམིགས་ཐུན་གསུམ་པའོ།། ༈ དེ་ལྟར་ཚེ་ཁྲིད་དམིགས་ཐུན་གསུམ་ཐུན་ཆེན་གཅིག་ཏུ་བསྡམས་པས་དངོས་གཞི་བསྐྱེད་རིམ་ལྷ་ཁྲིད་ཀྱི་དམིགས་སྐོར་དགུ་པའོ།། ༈ དེ་ནས་g

༄༅། །སྤྱི་དོན་གཉིས་པ་བསྐྱེད་པའི་རིམ་པ་དང་རྗེས་སུ་འབྲེལ་བའི་མན་ངག་ཁྱད་པར་བ་དག་བརྗོད་པར་བྱ་སྟེ། དེ་ཡང་གཏེར་གཞུང་རྩ་བར་ཡོ་ག་གསུམ་གྱི་སྒྲུབ་ཐབས་
འགྲིགས་ཆགས་སུ་གསུངས་ཤིང་། མ་ཧཱ་ཨ་ནུ་ཨ་ཏི་ཡོ་གའི་དོན་བསྐྱེད་དང་རྫོགས་དང་རྫོགས་པ་ཆེན་པོའི་བརྡར་བཞག་ཅིང་སྐབས་འདིར་རྫོགས་དང་རྫོགས་ཆེན་ཡང་བསྐྱེད་རིམ་དང་རྗེས་སུ་
འབྲེལ་བའི་ཚུལ་དུ་གསུངས་པར་སྣང་ལ་དངོས་བསྟན་རྫོགས་དང་རྫོགས་ཆེན་ནི་འོག་ཏུ་བཤད་པར་འགྱུར་བའི་གཏུམ་མོ་དང་ཀ་དག་ལྷུན་གྲུབ་ཀྱི་ཁྲིད་བཀའ་ཉིད་ཡིན་མོད། འདིར་བསྟན་བྱ་བསྐྱེད་
རིམ་རྗེས་འབྲེལ་ཚུལ་དུ་གསུངས་པ་ནི། ཨ་ནུ་རྫོགས་རིམ་ཚུལ་གྱིས་ཉམས་སུ་ལེན་པ་དང༌། ཨ་ཏི་རྫོགས་ཆེན་གྱིས་ལ་བཟླ་བ་སྟེ་གཉིས་སོ། །དང་པོ་ལ་ཡང་ཁྱེར་སོ་གསུམ་གྱིས་ལམ་དུ་
ཁྱེར་བ་དང༌། སྐུ་དང་ཞིང་ཁམས་འདུ་འབྲལ་མེད་པར་ལ་བཟླ་བ་དང༌། འོད་གསལ་རྣལ་འབྱོར་གྱི་དབྱིངས་སུ་བསྡུ་བ་སྟེ་གསུམ་མོ། །དེ་ལ་དང་པོ་ནི་གཏེར་གཞུང་རྡོ་རྗེའི་ཚིག་རྩ་རྒྱུད་ལེའུ་
དྲུག་པར། ཨ་ནུ་ཡོ་གའི་རྫོགས་རིམ་ནི༔ སྤྱོད་ལམ་རྣམ་བཞིར་ཏིང་འཛིན་གསལ༔ ཞེས་དང་། ཡོ་ག་གསུམ་གྱི་སྒྲུབ་ཐབས་ལྷག་པའི་རྣལ་འབྱོར་ལས། རང་ཉིད་པདྨ་འོད་འབར་གྱི་

བསྐྱེད་རིམ་ལ་གནས་པས༔ གཟུགས་སྣང་ཐམས་ཅད་ལྷ་སྐུ༔ སྒྲ་གྲགས་ཐམས་ཅད་གསང་སྔགས༔ དྲན་རྟོག་ཐམས་ཅད་ཆོས་ཉིད༔ གར་བཞུགས་ཐམས་ཅད་གཞལ་ཡས་ཁང་༔ སུ
འགྲོགས་ཐམས་ཅད་ཡི་དམ་མཁའ་འགྲོ༔ སྤྱོད་ལམ་ཐམས་ཅད་ཆོས་ཉིད་རྫོགས་པ་ཆེན་པོ་ལས་མ་འདས་སོ༔ ཞེས་གསུངས་པ་ལྟར་བསྐྱེད་རིམ་ལྷ་ཁྲིད་དངོས་གཞིའི་སྐབས་སུ་བཤད་པ་
བཞིན་གུ་རུ་པདྨའི་སྐུ་གསལ་བརྟན་དག་པ་ལ་ཡུན་རིང་དུ་གོམས་པར་བྱས་ཤིང༌། དེ་ལ་བརྟེན་ནས་སེམས་ཞི་བ་ཡང་ཅི་རིགས་འགྲུབ་ཅིང་། ལྷ་སྐུ་རང་ཤར་དུ་འབྱུང་བ་ཉིད་ནི་ལམ་འདི་ཡི་རྣལ་
འབྱོར་རྗེས་མཐུན་པ་ཡིན་ལ། ཚུལ་དེ་ལམ་དུ་བྱེད་པ་ཁྱེར་སོ་གསུམ་ལ་སྤྱོད་པ་སྟེ། དེ་ཡང་འདི་ལྟར་མཐོང་ཡུལ་གཟུགས་སུ་སྣང་བ་ཀུན་སྒྱུ་མ་ལྟ་བུ་ལ་གུ་རུ་པདྨའི་སྐུ་ཡི་རང་བཞིན་གྲགས་པ་
སྒྲ་སྣང་ཀུན་གཞོམ་དུ་མེད་པ་བཛྲ་གུ་རུའི་རང་སྒྲ། རྟོགས་ཚོགས་བློ་ཡི་བྱེད་པ་ཀུན་ཀྱང་རང་རིག་རང་གསལ་སྤྲོས་བྲལ་ཆོས་ཉིད་ཀྱི་རང་མདངས་སུ་ངོ་ཤེས་ཤིང༌། དེ་ལྟ་བུའི་མོས་པ་ལམ་བྱེད་
རང་བབ་དྲན་ཤེས་མི་འབྲལ་བར་ཆུ་བོའི་རྒྱུན་བཞིན་ཉམས་སུ་ལེན་པར་བྱ་སྟེ། དེས་ནི་མ་དག་པའི་དངོས་ཞེན་བཟློག སྒོ་གསུམ་གྱི་སྒྲིབ་པ་སྦྱངས། བསོད་ནམས་ཡེ་ཤེས་ཀྱི་ཚོགས་

།རྫོགས། གནས་གར་སྡོད་གཞལ་ཡས་ཁང༌། གྲོགས་སུ་འགྲོགས་ཡི་དམ་ལྷ། སྤྱོད་ལམ་ཅི་བྱེད་ཆོས་ཉིད་ཀྱི་རོལ་པར་འགྱུར་བ་སོགས་ཕན་ཡོན་ཚད་མེད་པ་ཉིད་༄༅།
དེ་དམིགས་ཐུན་དང་པོའོ།། ༈ དེ་ལྟར་ཁྱེར་སོ་གསུམ་ལ་ཅི་ནུས་སུ་བློ་བཞག་ཅིང༌། སྐུ་དང་ཞིང་ཁམས་འདུ་འབྲལ་མེད་པར་ལ་བཟླ་བ་ནི། གཏེར་གཞུང་རྡོ་རྗེའི་ཚིག་ལས། རང་གི་
འོད་ཟེར་གྱིས་ཞིང་ཁམས་ཐམས་ཅད་ལ་ཁྱབ་པ༔ ཞིང་ཁམས་ཀྱི་བཀོད་པའི་ཡོན་ཏན་ཐམས་ཅད་རང་ལུས་སྣང་སྟོང་དབྱེར་མེད་ལ་ཡེ་ནས་གནས་པ༔ སྐ་ཆེ་ཆུང་དང་རྣམ་འགྱུར་མ་ངེས་པར་
མཛད་དོ༔ ཞེས་གསུངས་པ་ལྟར་ཉམས་སུ་ལེན་པ་ནི༔ རང་གི་ལུས་གནས་གསུམ་རྡོ་རྗེ་གསུམ་གྱི་རང་བཞིན་ཡིག་འབྲུ་གསུམ་ལས་འོད་ཟེར་འཕྲོས་སྐུ་ཡི་ནང་ཁེངས། སྐུ་ལས་འོད་ཟེར་ཁ་
དོག་ལྔ་པས་ཞིང་ཁམས་ཐམས་ཅད་རང་བཞིན་གྱིས་ཁྱབ་ཅིང་འོད་སྣང་དང་ཞིང་ཁམས་གདོད་ནས་དབྱེར་མི་ཕྱེད་པ་རང་བཞིན་གྱི་རྣམ་པར་དག་པ་ཟུང་འཇུག་ཆོས་ཀྱི་དབྱིངས་ལས་མ་གཡོས་
ཤིང་༑ ཞིང་ཁམས་མཐའ་དག་པའི་བཀོད་པ་དང༌། ཡོན་ཏན་ཀུན་ཀྱང་རང་གི་ལུས་འོད་གསལ་དྲི་མ་མེད་པའི་སྙིང་པོ་རྡོ་རྗེའི་སྐུ་དང་དབྱེར་མི་ཕྱེད་པ་ཡེ་ནས་ལྷན་སྐྱེས་བདེ་བ་ཆེན་པོའི་ངོ་བོར་

གནས་པ་སྐྲའི་རྣམ་འགྱུར་ཆེ་ཆུང་ཚད་མེད་རྣམ་པ་ཐམས་ཅད་པའི་བདག་ཉིད་ཅན་ཡེ་ནས་ཡིན་བཞིན་དུ་ངོ་ཤེས་ཤིང་ཐག་བཅད་དེ། དེའི་ངང་དུ་ཅི་གནས་སུ་མཉམ་པར་བཞག་པ་ལ་འབད་པར་བྱ་
ཤྲཱྀ དེའི་སྐབས་སུ་བཟླས་པ་ལ་ཡང་བརྩོན་པ། གཏེར་གཞུང་རྡོ་རྗེའི་ཚིག་ལས། དེའི་ཚེ་རླུང་དང་ཡིད་ཀྱི་བཟླས་པ་ལ་བརྩོན་པར་བྱའོ༔ ཞེས་གསུངས་པ་ལྟར་རླུང་འབྱིན་འཇུག་གནས་གསུམ་
དང་༑ འཇམ་རླུང་དགང་སྟོང་དང༌། རྩུབ་རླུང་བུམ་པ་ཅན་གྱི་སྦྱོར་བ་ལ་བརྟེན། འབྲུ་གསུམ་མམ་རྩ་བསྙེན་ལ་རྡོ་རྗེའི་བཟླས་པ་བྱ་བ་དང་། རླུང་རང་བབ་ཏུ་བཞག་ནས་སེམས་མ་ཡེངས་རང་
ང་རྡོ་རྗེ་སྒྲ་སྔགས་ལ་མཉམ་པར་གཞག་པ་ཡང་གལ་ཆེ་བས་གོང་དང་ཟུང་འཇུག་ཏུ་ཉམས་སུ་བླང་བ་སྟེ་དམིགས་ཐུན་གཉིས་པའོ།། ༈ འོད་གསལ་རྣལ་འབྱོར་གྱིས་དབྱིངས་སུ་སྡུད་པ་
གཏེར་གཞུང་རྡོ་རྗེའི་ཚིག་ལས། སྤྲོས་བཅས་ཀྱི་རྫོགས་རིམ་ཡང་དབུ་ཞབས་ནས་རིམ་བཞིན་ཞུ་བ་རང་སེམས་དང་ནམ་མཁའ་དབྱེར་མེད་ཁྱབ་གདལ་ཆེན་པོའི་ཉམས་བསྐྱང་༔ ཞེས་པས་
འོད་གསལ་གྱི་གདམས་པ་དངོས་སུ་ཧྲིལ་འཛིན་བསྟན་པ་དང༌། སླར་ཡང་ཆུ་ལས་ཉ་ལྡང་བའི་ཚུལ་གྱིས་སྣང་སྟོང་དབྱེར་མེད་དུ་བསྐྱང་༔ ཞེས་པས་འོད་གསལ་གྱི་གྲུབ་འབྲས་ཟུང་འཇུག་གི་སྐུ་

།ལམ་དུ་བྱེད་པ་བསྟན། རྗེས་གཞིག་ནི་སྟོང་གསལ་གྱི་ཉམས་རང་ལུས་མེད་པ་དང་༔ འབྱུང་བ་རང་དབང་ཐོབ་པའི་རྟགས་མང་དུ་འབྱུང་ངོ་༔ ཞེས་གནས་༄༅།
སྐབས་ཀྱི་ཕན་ཡོན་མདོར་བསྟན་ནས་གསུངས་པ་སྟེ། དེ་ཡང་ཐོག་མར་ཧྲིལ་འཛིན་ཇི་ལྟར་བསྒོམ་པ་ནི། རང་ཉིད་གུ་རུའི་སྐུ་རུ་གསལ་བ་དེ་སྐུ་ཡི་མཐའ་ནས་རིམ་པས་ཡལ་ཏེ་སྐུའི་ཆ་སྟོད་ལ་
འདུས༑ འོད་ཟེར་ཕྲིག་ཕྲིག་བལྟ་བས་མི་བཟོད་པ་དེ་ཡང་གོང་བུར་ཞུ་ནས་སེམས་དཔའ་གསུམ་བརྩེགས་རིམ་པར་ཐིམ་པའམ་ཡང་ན་གནས་གསུམ་གྱི་ཡི་གེར་ཐིམ། དེ་ཡང་སྟོང་པའི་ཡེ་ཤེས་
འབྲུ་གསུམ་གོ་རིམ་བཞིན་འདུས་ཤིང་ཧཱུཾ་ཡིག་ཐིག་ལེ་ནཱ་དའི་མཐར་སྟོང་ཉིད་སྤྲོས་བྲལ་བདེ་བ་ཆེན་པོར་སེམས་ཅི་གནས་སུ་བཞག་ཅིང་སླར་ཡང་དེ་ལྟར་བསྐྱར་ཞིང་ཡང་ཡང་བསྒོམས་པས་རླུང་དབུ་
མར་ཐིམ་ཞིང་རྒས་དཀའ་ཚེ་རིང་འཆི་བ་འོད་གསལ་ངོས་ཟིན་མཐར་ཐུག་དོན་དམ་པའི་འོད་གསལ་ལ་མཚམས་སྦྱོར་བ་སོགས་ཕན་ཡོན་བསམ་གྱིས་མི་ཁྱབ་སྟེ། འདི་ནི་གཏེར་གཞུང་རྡོ་རྗེའི་ཚིག་
གི་དོན་བླ་མའི་མན་ངག་སྙན་བརྒྱུད་ཁྱད་པར་ཅན་གྱིས་ཁ་བཀང་སྟེ་བསྟན་པ་ཡིན་ནོ། །འདི་དང་འབྲེལ་བ་རྗེས་གཞིག་གི་རྣལ་འབྱོར་ནི། སྣོད་བཅུད་ཐམས་ཅད་འོད་དུ་ཞུ་ནས་རང་ལ་ཐིམ་

ཞིང་༑ དེ་འོད་གསལ་དུ་གཞིག་པ་གོང་དུ་རྩ་བའི་སྒྲུབ་པ་ཞི་བའི་རྗེས་སྡུད་དུ་བཤད་ཟིན་པ་ལྟར་ཉམས་སུ་བླང་བར་བྱ་ལ། སྟོང་པའི་ངང་ལས་སྐད་ཅིག་གིས་སླར་ལྷ་སྐུར་ལྡང་སྟེ་གོང་དུ་སྐུ་དང་
ཞིང་ཁམས་འདུ་འབྲལ་མེད་པའི་དོན་ལ་བསམ་སྟེ་མཉམ་པར་བཞག་པ་ཡང་ཟུང་འཇུག་ལམ་དུ་བྱེད་པ་ཤིན་ཏུ་གལ་ཆེ་བ་སྟེ། དེ་རྣམས་བསྡོམས་པས་དམིགས་ཐུན་གསུམ་པའོ། ། ཨ་ནུའི་
དམིགས་ཐུན་གསུམ་པ་དེ་ཐུན་ཆེན་གཅིག་ཏུ་བསྡོམས་པས་དངོས་གཞིའི་དམིགས་སྐོར་བཅུ་པའོ། །དེ་ལྟར་ཨ་ནུ་ཡོག་གའི་རྫོགས་རིམ་ལམ་ཁྱེར་གསུམ་སོགས་རིམ་པ་བཞིན་འདུས་པ་ལ་སོགས་
པའི་རིམ་ལྔ་དང་ཆ་མཐུན་པར་གོ་སྟེ། ལམ་ཁྱེར་གསུམ་ནི་དབེན་གསུམ། སྐུ་དང་ཞིང་ཁམས་དབྱེར་མེད་སྔ་མ་ནི་སྒྱུ་ལུས། ལྷ་སྐུ་སྡུད་རིམ་ནི་འོད་གསལ། ལྷ་སྐུར་ལྡང་ནས་སྐུ་དང་ཞིང་
ཁམས་དབྱེར་མེད་ཕྱི་མ་ནི་སློབ་པའི་ཟུང་འཇུག་གི་དོན་དུ་འགྱུར་བའོ། །དེ་ཡང་སྐ་དང་ཞིང་ཁམས་འདུ་འབྲལ་མེད་པ་དངོས་གནས་ནི་མི་སློབ་པའི་ཟུང་འཇུག་སྐབས་དང་། དེ་ཚུལ་བཞིན་ཉམས་
འོག་ཏུ་ཆུད་པ་ནི་སློབ་པའི་ཟུང་འཇུག་གི་སྐབས། དེ་འོད་གསལ་སྤྱི་ཡི་ཚུལ་དུ་རྟོགས་པ་ནི་སེམས་དབེན་གྱི་མཐར་ཐུག་མ་དག་སྒྱ་ལུས་སུ་གྲགས་པ་ཡན་ཆད་ནས་ཡོད་པ་ཤེས་པར་བྱའོ།

།སྐབས་འདིར་གཏེར་གཞུང་རྡོ་རྗེའི་ཚིག་ཏུ། གུ་རུའི་སྐུའི་རྣམ་འགྱུར་མཚན་བརྒྱད་སོགས་ཅི་སྙེད་བསྟན་ཀྱང་ངོ་བོ་ཀུན་འདུས་ཡིད་བཞིན་ནོར་བུ་པདྨ་འོད་འབར་ཁོ་ནར་
འདུས་པས་དེས་ན་དཀོན་མཆོག་སྤྱི་འདུས་སུ་མཚན་གསོལ་བའི་རྒྱུ་མཚན་ཆེ་ཐང་དང་བཅས་ཏེ་གསུང་ན་དཀོན་མཆོག་སྤྱི་འདུས་ཀྱི་ཆོས་བཀའ་འདི་ལ་མཚན་བརྒྱད་སྒོས་སྒྲབ་ཀྱི་ཁ་བསྐང་སོགས་ནི་
མི་དགོས་པར་རྟོགས་སོ།། ༈ ད་ནི་སྤྱི་དོན་གསུམ་པ་ཨ་ཏི་རྫོགས་ཆེན་ལྟར་ཉམས་སུ་ལེན་པ་ནི། རྩ་རྒྱུད་རྡོ་རྗེའི་ཚིག་ལས། ཨ་ཏི་ཁྱབ་གདལ་ཆེན་པོ་ནི༔ གུ་རུ་པདྨ་འོད་འབར་
དེ༔ ལོགས་ན་ཡོད་པ་མ་ཡིན་ནོ༔ ཞེས་དང༌། དེ་ཡི་སྒྲུབ་ཐབས་ཀྱི་གཞུང་ལས་ཀྱང་། རང་ཉིད་ལྷ་རུ་སྣང་བ་དེ༔ ལྷ་ཉིད་རང་ལ་རང་ཉིད་ལྷ༔ སེམས་ཉིད་རྟོགས་ན་སངས་རྒྱས་
ཏེ༔ སེམས་ལས་སངས་རྒྱས་གཞན་མ་ཚོལ༔ ཞེས་དང་། མ་བསྒྲབས་ཡེ་ནས་རང་བྱུང་གནས༔ མ་བཙལ་བཞག་པས་རང་ས་ཟིན༔ དེ་ལྟར་རྟོགས་ན་ཨོ་རྒྱན་མཁན༔ ཆོས་ཉིད་
༈དོན་གྱི་པད་འབྱུང་ཡིན༔ ཞེས་དང་། པདྨ་འབྱུང་གནས་ཀྱང་རང་སེམས་ཀྱི་མདངས་ཆ་ཡིན་ཏེ༔ རང་སེམས་ནི་དུས་གསུམ་གྱི་སྤྲོས་པ་དང་བྲལ་ཏེ་ཀ་དག་ངོས་བཟུང་མེད་པ་རང་བཞིན་ལྷུན་

གྲུབ་ཆེན་པོ་སངས་རྒྱས་ཀྱིས་མ་གློདཿ༔ སེམས་ཅན་གྱིས་མ་བསྒྲིམས་པ་དེ་བཞིན་ཉིད་དུ་རྟོགས་ན་པདྨ་བདག་དང་དགོངས་པ་གཅིག་ཏུ་འཚང་རྒྱ་བ་ཡིན་ནོ༔ ཞེས་གསུངས་པ་ལྟར་རང་གི་
སེམས་ཉིད་ཀྱི་ངོ་བོ་རྣམ་པ་ཀུན་མཆོག་དང་ལྡན་པའི་སྟོང་པ་ཉིད་སྤྲོས་བྲལ་སྐྱེ་བ་མེད་པ་ལ་རང་གདངས་འགག་པ་མེད་པའི་སྣང་ཆ་གུ་རུ་པདྨའི་སྐྲ་ཝ་ལེར་ཤར་བ་དེ་ཡང་སེམས་ཉིད་སྟོང་པ་ལས་
གཞན་དུ་མ་གྲུབ་ཅིང༌། སེམས་ཉིད་སྟོང་པ་ཡང་གུ་རུའི་སྐུ་ལས་གཞན་དུ་མ་འདས་པ་སྟེ་གདོད་ནས་ཟབ་གསལ་དབྱེར་མེད་བདེ་བ་ཆེན་པོའི་ངོ་བོར་ཤར་བ་དེ་ཀ་སངས་རྒྱས་སྐུ་གསུམ་གྱི་ངོ་བོ་ཡིན་
ལ་ཡིན་པར་ཤེས་བཞིན་དུ་མ་ཡེངས་པའི་དྲན་པས་རྟག་ཏུ་སྐྱོང་ནས་ཉམས་སུ་ལེན་པར་བྱ་བ་སྟེ་དངོས་གཞིའི་དམིགས་སྐོར་བཅུ་གཅིག་པའོ། །འདི་ནི་བསྐྱེད་རིམ་མཐའ་དག་ལ་རྒྱས་འདེབས་བྱེད་
གནད་གལ་པོ་ཆེ་ཡིན་པས་གོ་མྱོང་རྟོགས་གསུམ་གྱིས་གཏན་ལ་ཕབ་པར་བྱ་སྟེ། དེས་ན་སྙིང་པོར་དྲིལ་ནས་བསྟན་པ་ཡིན་ལ་གཞན་གོང་གི་གཏེར་གཞུང་རྡོ་རྗེའི་ཚིག་གི་འབྲུ་དོན་རྒྱ་ཆེར་བཀྲལ་ན་
ལེགས་མོད་ཀྱང་ཡི་གེའི་ངལ་བས་བྲིར་མ་ལོང་ཞིང་གནས་ལུགས་ཀྱི་དོན་ཁོང་དུ་ཆུད་པས་ནི་ཤུགས་ཀྱིས་རྟོགས་པར་འགྱུར་ཞིང༌། དེའི་ཚུལ་འགའ་ཞིག་ནི་འོག་ཏུ་རྫོགས་རིམ་དངོས་གཞི་བསྟན་༔

༄༅། །པའི་སྐབས་སུ་འཆད་པར་འགྱུར་བས་དེར་ཤེས་པར་བྱའོ། །དེ་ལྟར་དངོས་གཞི་བསྐྱེད་རིམ་ལྷ་ཁྲིད་ཀྱི་སྐོར་ཏིང་འཛིན་གསུམ་རྗེས་འབྲེལ་བཅས་ལ་དམིགས་སྐོར་
བརྒྱད་དང་ཕྱི་སྒྲུབ་ལ་དམིགས་སྐོར་གཅིག ནང་སྒྲུབ་ལ་དམིགས་སྐོར་བརྒྱད། གསང་སྒྲུབ་ལ་དམིགས་སྐོར་བཞི། ཡང་གསང་ལ་དམིགས་སྐོར་གསུམ། ཕྲིན་ལས་བཞི་སྒྲུབ་ལ་དམིགས་
སྐོར་བཞི། ཚེ་སྒྲུབ་ལ་དམིགས་སྐོར་གསུམ། རྗེས་འབྲེལ་ཨ་ནུ་ལ་དམིགས་སྐོར་གསུམ། ཨ་ཏི་ལ་དམིགས་སྐོར་གཅིག་སྟེ་ཐུན་ཆུང་སུམ་ཅུ་སོ་ལྔ་དང་ཐུན་ཆེན་བཅུ་གཅིག་སྟེ་དེས་བསྐྱེད་
རིམ་ལྷ་ཁྲིད་ཀྱི་དམིགས་སྐོར་ལེགས་པར་གྲུབ་པ་ཡིན་ལ། དེ་དག་གི་ཆ་རྐྱེན་རྣལ་འབྱོར་དུ་ལྡང་བའི་ཚེ་ན་ཟུང་འཇུག་སྒྱ་མ་ལྟ་བུའི་ལྷ་སྐུར་ལྡང་བ་དང་། གོས་ཨཾ་ཨཱཿ ཧཱུྃ་གིས་བྱིན་གྱིས་བརླབས་
ནས་བདག་ཉིད་ལྷར་བལྟ་བས་གྱོན་པ་དང་། ཟས་འབྲུ་གསུམ་གྱི་བྱིན་གྱིས་བརླབས་ནས་ཕུང་པོ་ལྷ་དཀྱིལ་གྱི་ཚོགས་སུ་རོལ་པ་དང༌། ྋའགྲོ་ཚེ་ཕྲག་གཡས་ཀྱི་ནམ་མཁར་རྩ་གསུམ་གསལ་བཏབ་
༈ནས་སྐོར་བ་དང་། སྡོད་ས་གནས་ཁང་ཡེ་ཤེས་ཀྱི་གཞལ་ཡས་ཁང་དང་། གཉིད་ལོག་ཚེ་རྗེས་སྡུད་རྣལ་འབྱོར་གྱིས་གཉིད་འོད་གསལ་དུ་གཞུག་པ་སོགས་ལམ་གྱི་ཡན་ལག་ཀྱང་ཇི་ལྟར་འོས་པ་483

ཉམས་སུ་ལེན་པར་བྱའོ། །དེ་ཡང་བསྐྱེད་རིམ་གྱི་རྣམ་པར་བཞག་པ་མཐའ་དག་ནི་དམ་པ་མཆོག་གི་ཞལ་ལུང་ལེགས་པར་མཉན་པ་ལས་འདིར་ཡི་གེར་བྲི་བར་མ་ལོང་ཞིང༌། ཟབ་པའི་གནད་ཕྲ་
མོ་ཡང་བླ་མའི་གསུང་ལས་ཉན་དགོས་མོད། འོན་ཀྱང་བསྒོམ་བྱ་ཉམས་ལེན་གྱི་སྙིང་པོ་ཟབ་གསལ་ལྷག་པ་ཉིད་དུ་ཆོས་འདིའི་ཞབས་ཏོག་གི་ཆེད་དུ་དམིགས་ནས་བཀླགས་ཆོག་གི་ཚུལ་དུ་བདག་
གིས་གསལ་བར་ཕྱེས་ཏེ་བཤད་པ་ཡིན་ནོ། །འདིར་སྨྲས་པ། རྒྱལ་བས་གདུལ་བྱར་གྱུར་ལ་སྨན་སླད་དུ། །མ་དག་དངོས་འཛིན་ཞེན་པ་ཡོངས་འགོག་ཕྱིར། །ཡེ་ཤེས་དཀྱིལ་འཁོར་འཁོར་ལོ་
བསྒོམ་དང་བཟླས། །ཐབས་ཚུལ་སྔགས་རྒྱུད་ཀུན་ཏུ་རྟག་པར་གསུངས། །དེས་ན་བློ་ལྡན་རྣམས་ཀྱིས་དངོས་གྲུབ་ལས། །རབ་འབྱམས་ཁྱད་པར་ཕྱག་རྒྱ་མཆོག་ཉིད་ཀྱི། །གོ་འཕང་བཟང་པོ་
རིན་མིན་བསྒྲུབ་སླད་དུ། །རྟག་ཏུ་འབད་པའི་གནས་སུ་ངེས་པར་འགྱུར། །དེས་ན་སྔགས་ཀྱི་དཀྱིལ་འཁོར་མཐའ་དག་གི །གཙོ་མཆོག་དཔལ་ལྡན་བླ་མ་རྡོ་རྗེ་འཆང༌། །གང་གི་སྒྲུབ་ཐབས་
ཁྱད་པར་འཕགས་པ་འདི། །སྐལ་བཟང་དད་པའི་གཙུག་གིས་ཅིས་མི་བསྟེན། །རྣམ་གསུམ་ཏིང་འཛིན་མཆོག་གི་དཀྱིལ་འཁོར་ལ། །ཕྱི་ནང་གསང་ཡང་གྲུབ་པའི་ཚོམ་བུ་བཀྲ། །ཕྲིན་ལས་

༄༅། །བཞི་ལྡན་འཆི་མེད་ཚེ་མཆོག་རྒྱས། །ལྷག་པར་ཕུལ་བྱུང་རྣལ་འབྱོར་འབྲས་བུ་སྨིན། །ཚུལ་འདི་ཚེ་རབས་སྔར་གོམས་བླ་མའི་བྱིན། །སྙིང་ལ་ཞུགས་མཐུས་ཤེས་
དབང་བཟང་པོ་ཡིས། །མ་འཁྲུལ་ཟབ་གདམས་ནོར་བུ་འདི་སྤེལ་ན། །སྐལ་བཟང་ཡིད་བདེའི་དཔལ་དུ་སྤྱོད་པར་ཤོག །ཅེས་རྫོགས་ཆེན་ཡང་ཟབ་དཀོན་མཆོག་སྤྱི་འདུས་ཀྱི་ཁྲིད་ཡིག་གུ་རུའི་
དགོངས་རྒྱན་ཉིན་བྱེད་སྙིང་པོ་ལས་བསྐྱེད་རིམ་ལྷ་ཁྲིད་ཀྱི་སྐོར་བཤད་པའི་སྐབས་ཏེ་གཉིས་པའོ།། །།སརྦ་མངྒ་ལཾ།།
485486(B)

BlankPageAsPerOriginalDocument 486(B)

༄༅། །རྫོགས་པ་ཆེན་པོ་ཡང་ཟབ་བླ་སྒྲུབ་དཀོན་མཆོག་སྤྱི་འདུས་ཀྱི་ཁྲིད་ཡིག་གུ་རུའི་དགོངས་རྒྱན་ཉིན་བྱེད་སྙིང་པོ་
ལས་རྫོགས་རིམ་ཁྲིད་ཡིག་ཁམས་གསུམ་ཡོངས་གྲོལ་ཞེས་བྱ་བ་བཞུགས་སོ།།

༄༄ །ན་མོ་གུ་རུ་པདྨ་ཀ་རཱ་ཡ། སྣང་བཞི་ཟད་པའི་སྦུབས་སུ་བུམ་པའི་སྐུ། །འཕོ་མེད་འཕོ་བ་ཆེན་པོས་འཁོར་བ་སྲིད། །འགྲོ་
འདུལ་རྡོ་རྗེའི་གར་མཁན་རིགས་ཀུན་གྱི། །ཁྱབ་བདག་སངས་རྒྱས་གཉིས་པས་རྗེས་འཛིན་མཛོད། །གང་ལ་མ་བརྟེན་རྒྱལ་རྣམས་མངོན་བྱང་ཆོས།
བརྙེས་མཐར་ལམ་རྡོ་རྗེའི་ཚིག་གི་མཛོད། །རྡོ་རྗེ་ཅན་དངོས་ཀུན་བྱེད་བླ་མའི་རབས། །དེ་དང་མི་ཕྱེད་སྙིང་གི་དྭངས་མར་བསྟི། །བྱིན་གྱིས་རླབས་ཀྱི་
འཕྲུལ་ཆེན་སྒྱུ་མའི་ཆང༌། །ལས་འཕྲོའི་མགྲིན་པར་ཞུགས་ལས་ཡིད་མྱོས་པའི། །གྲུབ་པའི་སྤོབས་པ་སུས་ཀྱང་མི་ཆོམ་པ། །རྡོ་རྗེ་རྩེ་མོའི་ཤིང་རྟ་འདྲེན་

དཀོན་
སྤྱིའི་
༄༅། །རྣམས་རྒྱལ།།བདག་འདྲས་རྒྱལ་བའི་སྙིང་དགོངས་མ་རྟོགས་པས། །དོན་དེ་འཆད་པའི་སྐབས་སུ་མ་བབ་ཀྱང་། །མོས་
ལྡན་ཡིད་ཀྱི་གདུང་བ་སེལ་བའི་སླད། །ཐོས་པའི་སྐལ་བཟང་སྙིང་པོ་ལེན་པར་བྱ། །འདིར་ཡང་ཟབ་དཀོན་མཆོག་སྤྱི་འདུས་ཀྱི་ཁྲིད་ཀྱི་རིམ་པས་སྐལ་
ལྡན་གྱི་རྒྱུད་དགྲོལ་བ་ལ། སྤྱི་དོན་དང་པོ་ཐུན་མོང་དང་ཐུན་མོང་མ་ཡིན་པའི་སྔོན་འགྲོས་རྒྱུད་སྦྱོང་བ་དང༌། སྤྱི་དོན་གཉིས་པ་དབང་བཞིའི་ལམ་རིམ་
དང་གུང་བསྟུན་པའི་རྡོ་རྗེ་བཞིའི་ཁྲིད་རིམ་གྱི་དང་པོ་མ་ཧཱ་ཡོ་གའི་བསྐྱེད་རིམ་ལྷ་ཁྲིད་ཀྱིས་རྒྱུད་སྨིན་པས་རྫོགས་རིམ་གྱི་གཞི་འདིང་བ་རྗེ་རིག་པ་འཛིན་པའི་

ཡིག་ཆ་ལྟར་སྔོན་དུ་སོང་ནས། གཉིས་པ་ལོངས་སྐུ་ལམ་དུ་བྱེད་པ་གསུང་རྡོ་རྗེ་ཨ་ནུ་ཡོ་ག་ལྟར་རྫོགས་རིམ་ཐབས་ལམ་ཙཎྜ་ལཱིའི་ཁྲིད་འཆད་པ་ལ་གསུམ། སྔོན་འགྲོ་རང་བྱིན་གྱིས་རློབ་
པ༑ དངོས་གཞི་ཐབས་ལམ་སྒོམ་པ། རྗེས་སྤྱོད་ཡོན་ཏན་དང་བཅས་པ་སྨོས་པའོ། །དང་པོ་ནི། སྔོན་འགྲོ་བསྐྱེད་རིམ་བསྒོམ་པ་དང་རྫོགས་རིམ་ལ་འཇུག་པའི་བར་མཚམས་སུ་དུས་གཞན་
གྱིས་བར་ཆོད་ན་སྤྱིར་ཐུན་མིན་སྔོན་འགྲོ་བཞི་རིམ་ཇི་ཙམ་ནུས་པ་བསྐྱར་ནས་འབད་ཅིང༌། ཁྱད་པར་རྡོར་སེམས་སྒོམ་བཟླས་དང་བླ་མའི་རྣལ་འབྱོར་ལ་གནད་དུ་བསྣུན། སྤྲོ་ན་བདག་འཇུག་ལེན་
པ་སོགས་མདོར་ན་དམ་ཚིག་ཉམས་པ་བསྐང་ཞིང་རྒྱུད་དག་པ་གལ་ཆེ་ལ། མཁའ་འགྲོ་ཆོས་སྐྱོང་ལ་ཚོགས་གཏོར་གྱིས་བསྐང་ཞིང་ཕྲིན་ལས་ཀྱི་གྲོགས་བཅོལ། དེ་ནས་མཐུན་རྐྱེན་འཛོམ་པའི་
གནས་སུ་སྟན་བདེ་བ་ལ་ལུས་གནད་རྣམ་སྣང་གི་ཚོས་བདུན་དང་ལྡན་པས་འཁོད་དེ། ཐོག་མར་རླུང་ཅུང་ཟད་ཁོང་དུ་བསྐྱིལ་ནས་ཤིན་ཏུ་དལ་ཞིང་འཇམ་པ་མི་མངོན་པ་ལྟར་འབུད་པ་ནི་མོ་
རླུང་༑ དེ་ལས་ཅུང་དྲག་པར་འབུད་པ་ནི་མ་ནིང་གི་རླུང༌། སིང་སྒྲ་དང་བཅས་དྲག་པོར་འབུད་པ་ནི་ཕོ་རླུང་སྟེ། དེ་དག་གི་སྐབས་སུ་ལྷག་མ་མེད་པར་འབུད་པ་དང་། ལམ་གྱི་མངོན་པར་༔

ཟ༄༅། །རྟོགས་པ་རྒྱུད་ལ་སྐྱེ་བའི་མི་མཐུན་ཕྱོགས་རྣམས་རླུང་གི་རྣམ་པར་རོ་རྐྱང་གི་ལམ་ནས་སྔོ་སངས་སངས་འཐོན་པར་བསམ་ལ་ཧཱུཾ་རིང་པོ་རེའི་ཡིད་བཟླས་དང་སྦྲེལ་ལ་
* འབུད༑ དེ་ནས་སྔར་བསྐྱེད་རིམ་གྱི་སྐབས་སུ་བཤད་པ་ལྟ་བུའི་མཚན་ཉིད་དང་ལྡན་པའི་རང་ལུས་པདྨ་འོད་འབར་གྱི་སྐུ་གསལ་ལ་མ་འདྲེས་པ་སྣང་ལ་རང་བཞིན་མེད་པ། ལུས་ཀྱི་ནང་དར་
དཀར་གྱི་གུར་ཕུབ་པ་ལྟ་བུ་སྟོང་སང་ངེ་བ་ལ་དམིགས་པ་གཏད་དེ་སྟོང་ར་ལེགས་པར་འབྱོངས་བར་བྱའོ། །གཉིས་པ་དངོས་གཞི་ལ་གཉིས། རང་ལུས་ཐབས་ལྡན་དང་། གཞན་ལུས་བདེ་
ར
ཆེན་ནོ། །དང་པོ་ལ་གསུམ། རྩ། རླུང་། ཐིག་ལེ་སྦྱོང་བའོ། །དང་པོ་རྩ་སྦྱོང་བ་ནི། རང་ལུས་སྟོང་རའི་དབུས་སུ་རྩ་དབུ་མ་ཁ་དོག་སྔོན་པོ། སྦོམ་ཕྲ་མདའ་སྨྱུག་ཙམ་ཡར་སྣེ་ཚངས་
བུག་ཏུ་ཟུག་ཅིང། མར་སྣེ་ལྟེ་འོག་ཏུ་ཡོད་པ་གཉིས་ཀ་ཁ་བྱེ་བ། གཡས་རོ་མ་དམར་པོ། གཡོན་རྐྱང་མ་དཀར་པོ་གཉིས་ཚངས་བུག་ནས་མདུན་དུ་འཁྱོགས་ཏེ་ཡར་སྣེ་སྣ་བུག་གཉིས་སུ་ཡོད་
པ༑ མར་སྣེ་ཡི་གེ་ཆའི་འཕོངས་ལྟ་བུར་བཀུག་ནས་དབུ་མའི་ནང་དུ་ཚུད་པ། སྦོམ་ཕྲ་གྲོ་སོག་ཙམ་པ། དབུ་མ་ལས་གདུགས་རྩིབས་ཀྱི་ཚུལ་དུ་གྱེས་པའི་སྤྱི་བོར་རྩེ་མོ་རྣམ་པར་བཀོད་པའི་

པོ་ཁ་དོག་སྔོན་པོ་རྩ་འདབ་སོ་གཉིས་པ། མགྲིན་པར་རོ་འདུས་ཀྱི་འཁོར་ལོ་རྩ་འདབ་བཅུ་དྲུག་པ་ཁ་དོག་སེར་པོ། སྙིང་གར་དྲན་འཛིན་གྱི་འཁོར་ལོ་ཁ་དོག་དམར་པོ་རྩ་འདབ་བརྒྱད
པ༑ ལྟེ་བར་སྤྲུལ་པའི་འཁོར་ལོ་ཁ་དོག་ལྗང་གུ་རྩ་འདབ་དྲུག་ཅུ་རྩ་བཞི་བཅས་འཁོར་ལོ་བཞི་པོ་ཁ་སྦྱོར་གྱི་ཚུལ། ཐམས་ཅད་ནང་སྟོང་པ་སྦུ་གུ་སང་ངེ་བ། ལྟེ་འོག་སུམ་མདོར་རོ་རྐྱང་གི་སྣེ་
དབུ་མའི་ནང་དུ་ཉི་གདན་རེག་བྱ་ཚ་ཞིང་སྲེག་པ་ཅན་གྱི་དབུས་ཨ་ཤད་མེའི་རང་བཞིན་དམར་པོ། ཡི་གེ་གཟབ་ཀྱི་ཤད་གྱེན་ལོག་ལྟ་བུ། རྩེ་མོ་ཤིན་ཏུ་ཕྲ་ཞིང་སུམ་འཁྱོགས་ཀྱི་རྣམ་པ། དབུ་
མའི་ཡར་སྣེར་ཟླ་བའི་གདན་སྲན་མ་ཕྱེད་གཤགས་ཙམ་གྱི་ངོས་སུ་ཧཾ་ཡིག་དཀར་པོ་མགོ་ཐུར་བསྟན་བཅས་ནན་གྱི་གསལ་བཏབ་སྟེ། དམིགས་པ་གཏད་ཙམ་ཉིད་ནས་སྟོང་ར་རྩ་འཁོར་ཐིག་ལེ་
བཅས་མངོན་སུམ་བཞིན་དུ་གསལ་ཐེབས་པའི་འབྱོངས་ཚད་མ་བྱུང་གི་བར་དུ་གནས་པ་རྩའི་རྣལ་འབྱོར་བསྒོམ་པར་བྱའོ། །གཉིས་པ་རླུང་སྦྱོང་བ་ནི། ལུས་གནད་རླུང་རོ་བསལ་ལུགས་གོང་
སྨོས་མ་འཁྲུལ་པར་བྱས་པའི་རྗེས། སྣ་སྒོ་ནས་རླུང་དལ་གྱིས་རྔུབས་ལ་ལྟེ་འོག་ཏུ་མེར་གྱིས་དགང་སྲིན་ཞལ་བསྐུམ། འོག་རླུང་ཅུང་ཟད་འཐེན། སླར་ཡང་མནན་ནས་ཁ་སྦྱོར་དུ་

༄༅། །བཟུང༌། དམིགས་པ་སྟེང་རླུང་རོ་རྐྱང་གི་ལམ་བརྒྱུད། འོག་རླུང་དང་ལྷན་ཅིག་ཕོག་པས་ཨ་ཤད་ཀྱི་མེ་དམར་ལམ་གྱིས་སོང་བར་བསམ། རླུང་སེམས་དེ་ཁོ་ན
ལ་དྲག་ཏུ་གཏད། མི་ཐུབ་ན་རྔུབ་ཆུང་བརྩེགས། གཡས་གཡོན་དབུས་ནས་གཞིལ། སླར་ཡང་མི་ཐུབ་པ་ན་སེང་སྒྲ་དང་བཅས་ལྷག་མེད་དུ་སྣ་ནས་འབུད། དམིགས་པ་རླུང་སྔོ་དྭངས་ཀྱི་
རྣམ་པ་མདའ་གང་ཙམ་དུ་སོང་བར་བསམ་ནས་ཕྱི་འཛིན་ཅུང་ཟད་བྱ། དེ་ལྟར་རྔུབ་དགང་གཞིལ་འཕང་གི་སྦྱོར་བ་བཞི་དང་ལྡན་པས་བུམ་པ་ཅན་རབ་འབྲིང་ཐ་མ་གང་རུང་མ་ཁེགས་བར་དུ་སྦྱངས་
ལ༑ འབར་འཛག་མི་བྱ་བར་མེ་དམིགས་འདི་ཁོ་ནས་དྲོད་ཀྱི་སྣེ་རྙེད་པར་བྱའོ། །དེ་ལ་གོམས་པ་དང་སྟེང་འོག་གི་རླུང་ལོག་པའི་རྐྱེན་གྱིས་གཏུམ་མོའི་མེ་སོར་ཕྱེད་ཙམ་འབར། དེ་ནས་ཀྱང་
རླུང་གི་གནད་སྔར་ལྟར་ལ་རླུང་ཁུག་ཇི་ལྟར་རིགས་པས་ཐོག་མར་ལྟེ་འཁོར་གྱི་རྩེ་ཚུན། དེ་ནས་སྙིང་ག དེ་ནས་མགྲིན་པ་དང་ལག་སོར་གྱི་རྩེ་ཚུན། དེ་ནས་སྤྱི་བོའི་འཁོར་ལོ་ཡོངས་རྫོགས་ཀྱི་
བར་གཏུམ་མོའི་མེས་གང་བར་བསམ། དེ་ནས་མཐར་སྤྱི་བོའི་ཧཾ་ཡིག་ལ་རེག་པས་བདེ་བའི་ཉམས་སྐྱེས་ཏེ་ཆིལ་ཆིལ་ཁོལ་བར་བསྒོམ། དྲོད་ཀྱི་སྐྱེ་ཚུལ་གཞན་དང་མཐུན་ལ་རས་རྐྱང་མ་ཐུབ་ཀྱི་493

བར་དུ་གཡོ་བ་རླུང་གི་རྣལ་འབྱོར་ལ་བསླབ་པར་བྱའོ། །གསུམ་པ་ཐིག་ལེ་སྦྱོང་བ་ནི། གཏུམ་མོ་འབར་བའི་མེ་ལྕེས་སྤྱི་བོའི་ཧཾ་ཡིག་ཞུ། བྱང་སེམས་ཐིག་ལེ་བཅུ་དྲུག་འཛག་པས་སྤྱི་བོའི་
འཁོར་ལོ་ཡོངས་རྫོགས་ཁེངས་པས་དགའ་བའི་ཡེ་ཤེས་སྐྱེས་པར་བསམ། ལུས་གནད་དང་རླུང་གི་གནད་སྔར་དང་འདྲ་བའི་རླུང་ཁུག་པ་ཇི་ལྟར་རིགས་པ་དང་བསྟུན། ཐིག་ལེ་དེའི་ཕྱེད་ཀྱི་ཆ་སྟེ་
བརྒྱད་མགྲིན་པར་བབས་ནས་རྩ་འདབ་ཐམས་ཅད་གང་བས་མཆོག་དགའི་ཡེ་ཤེས་སྐྱེས། དེའི་ཕྱེད་ཀྱི་ཆ་སྟེ་བཞི་སྙིང་གར་བབས། རྩ་འདབ་ཐམས་ཅད་གང་ནས་དགའ་བྲལ་གྱི་ཡེ་ཤེས་
སྐྱེས༑ དེའི་ཕྱེད་ཀྱི་ཆ་གཉིས་ལྟེ་བར་བབས། ལྟེ་བའི་རྩ་འདབ་ཐམས་ཅད་གང༌། ལྷན་ཅིག་སྐྱེས་དགའི་ཡེ་ཤེས་སྐྱེས། འཁོར་ལོ་བཞི་པོ་དཀར་དམར་འདྲེས་པའི་ཐིག་ལེས་གང༌། ལུས་
བདེ་དྲོད་དང༌། སེམས་བདེ་སྟོང་གིས་ཁྱབ་པར་བསྒོམས་ལ་ཡེ་ཤེས་ཀྱི་རང་ངོར་མཉམ་པར་བཞག དེ་ལྟ་བུའི་སྐྲ་ཤད་འཛིངས་པ་ལྟ་བུ་དང་འབྲོས་འདེད་སོགས་འབར་འཛག་གི་དམིགས་པ་
ཡང་ཡང་བསྒོམ་ཞིང༌། ཐུན་བར་དུ་དཀར་དམར་འདྲེས་པའི་ཐིག་ལེས་ལུས་ཀྱི་བ་སྤུའི་མཐར་ཐུག་པར་གང་བར་བསམ་ལ་ལུས་སྤྲུགས་དང་འཕུར་སྲུབ་དྲག་ཏུ་བྱ། ཧ་ཅང་བདེ་བ་རྒྱས་དྲགས་ན་

3| ༄༅། །བྱང་ཆུབ་ཀྱི་སེམས་ལུགས་ལྡོག་གི་རྣམ་པས་མས་བརྟན་གྱི་དགའ་བ་བཞི་ཉམས་སུ་མྱོང་ནས་སྤྱི་བོའི་ཧཾ་ཡིག་ལ་བསྟིམ། གཏུམ་མོའི་མེ་རྣམས་ཨ་ཤད་ཉིད་ལ་
བསྟིམ༑ སྟོང་ར་རྩ་འཁོར་ལ་སོགས་པའི་རྣམ་པ་ཡང་དམིགས་མེད་སྤྲོས་བྲལ་གྱི་ངང་དུ་བསྡུས་ནས་གནས་ལུགས་ཀ་དག་གི་དབྱིངས་སུ་མཉམ་པར་བཞག དེ་ལྟ་བུའི་ཚུལ་གྱིས་དྲན་པ་ཙམ་
ནས་ལུས་སེམས་ལ་བདེ་བ་ཕྲིལ་ཕྲིལ་སྐྱེ་ནུས་པའི་བར་དུ་བསྒོམ་སྟེ་བཀོད་པ་བྱང་ཆུབ་ཀྱི་སེམས་ལ་རང་དབང་ཐོབ་པར་བྱའོ། །གཉིས་པ་གཞན་ལུས་འོག་སྒོ་བདེ་བ་ཆེན་པོའི་ཁྲིད་ནི། གཞུང་
r²
འདིར་རྫོགས་ཆེན་གཞན་དང་མཐུན་པར་ཁ་འཕངས་པས། རང་ལུས་ཐབས་ལྡན་རྩ་རླུང་ཐིག་ལེའི་རྣལ་འབྱོར་ལ་འབྱོངས་ཤིང་བརྟན་པ་ཐོབ་པའི་གང་ཟག་གིས་གདམས་ངག་ཉམས་མྱོང་གི་བརྒྱུད
པ་མ་ཆད་པའི་གྲུབ་ཐོབ་བླ་མ་དམ་པ་བསྟེན་ནས་མཁའ་འགྲོ་སྙིང་ཐིག་ལ་སོགས་པ་དང་། ཁྱད་པར་དུ་བཀའ་སྲོལ་མཚུངས་པའི་ཟབ་གཏེར་ཐུགས་རྗེ་ཆེན་པོ་ངན་སོང་རང་གྲོལ་དང་། ཚེ་དཔག་
མེད་གནམ་ལྕགས་རྡོ་རྗེའི་ཆོས་སྡེ་ལས་འབྱུང་བ་ལྟར་ཉམས་སུ་ལེན་པར་བྱའོ། །གསུམ་པ་རྗེས་ཀྱི་རིམ་པ་ནི། རྩ་སྦྱོང་གི་སྐབས་སུ་དབུ་མའི་སྤྲོ་བསྡུ། རླུང་གི་སྐབས་སུ་ཕྱི་ནང་གི་དུས་གནད་495

ཐིག་ལེའི་སྐབས་སུ་མི་དམིགས་ཉིད་མཉམ་རྗེས་ཀུན་ཏུ་སེམས་འཛིན་གྱི་རྟེན་དུ་བྱ་བ་སོགས་དཀྱུས་ཀྱི་གནད་དང་གེགས་སེལ་བོགས་འདོན།འཁྲུལ་འཁོར་སྤྱི་འགྲོ་ལ་སོགས་པ་ཐབས་ལམ་གཞན་
ལ་ལེགས་པར་གོམས་པ་ཞིག་གིས་ཁྲིད་དགོས་ཤིང༌། བདེ་དྲོད་ལ་གནོད་པའི་ཟས་སྤྱོད་རྣམ་པ་ཀུན་ཏུ་སྤང་ཞིང་། ཕན་པའི་ཟས་སྤྱོད་བརྟེན། བདེ་དྲོད་སྐྱེས་པའི་སྐབས་དེ་ལ་མ་ཞེན་པར་རང་
ངོ་ལ་ལྟ་བའི་སྟོང་ཉིད་དང་བསྲེ་བ་གནད་དུ་ཆེ། དབང་པོ་ཐ་མ་ཆོས་འདིའི་སྒོར་ཞུགས་ཀྱང་བདེ་དྲོད་ཀྱི་མྱོང་བ་མ་ཐོན་ན་སྐྱེ་བོ་ཕལ་པས་འཕྱ་སྨོད་སྤངས་པའི་ཆེད་དུ་རྫས་ཀྱི་གཏུམ་མོ་བདེ་དྲོད་རང་
འབར་ནི་གཏེར་གཞུང་ལས་ཤེས་པར་བྱའོ། །ལམ་འདི་ལ་ཁྱད་པར་དུ་རྫས་སྔགས་དམིགས་པ་ཟས་དང་སྤྱོད་ལམ་སོགས་ཀྱི་སྤང་བླང་མ་ནོར་བས་རྒྱུའི་ཐིག་ལེ་མ་ཉམས་པར་བསྲུངས་
ནས༑ རང་བཞིན་རྫོགས་པ་ཆེན་པོ་ལ་ཉམས་ལེན་བྱས་པས་ལས་རླུང་ཡེ་ཤེས་ཀྱི་རླུང་དུ་དག རྩ་མདུད་གྲོལ་ཞིང་ཕུང་པོ་ལྔ་དང་དུག་ལྔའི་ས་བོན་སྤངས་ཏེ་མཆོག་ཐུན་མོང་གི་ཡོན་ཏན་ཐམས་
ཅད་མེ་ཏོག་རླན་གྱིས་བྲན་པ་ལྟར་འབྱུང་བར་གསུངས་སོ། །དེ་དག་ཀྱང་གཞུང་ལས། གཏུམ་མོ་བདེ་དྲོད་འོད་འབར་ལ༔ སྟོང་ར་འོད་ཀྱི་སྐུ་ཅན་བསྒོམ༔ ཕོ་མོ་མ་ནིང་རླུང་རོ་

།འདོན༔ ལུས་གནད་བཅས་ཤིང་ལྟེ་འོག་བཟུང་༔ མེ་དམིགས་རིམ་བཞིན་ཨ་ཧཾ་བསྒོམ༔ འཁོར་ལོ་ལྔ་ཡི་རྩ་རྣམས་བསྲོས༔ རྩ་ཐིག་རླུང་སེམས་དབྱེར་མེད་༄༅།
འདྲེས༔ མཆོག་ཐུན་དངོས་གྲུབ་དཔག་མེད་འབྱུང་༔ ཞེས་ཚིག་ཉུང་ངུས་དོན་རྫོགས་པར་བསྟན་པའི་དགོངས་པའོ། །བདེ་སྟོང་གཏུམ་མོའི་ཉམས་ལེན་མདོར་བསྡུས་བཤད་ཟིན་ཏོ།
གསུམ་པ་ཆོས་སྐུ་ལམ་དུ་བྱེད་པ་ཐུགས་རྡོ་རྗེ་ཨ་ཏི་ཡོ་ག་ལྟར་རྫོགས་ཆེན་ཀ་དག་ཁྲེགས་ཆོད་ཀྱི་ཁྲིད་སྟོན་པ་ལ། འཕྲོས་དོན་སྨོས་པ་དང་། ྋཁྲིད་གཞུང་དངོས་འཆད་པའོ། ྋ །དང་པོ་ནི། གོང་
སྨོས་སྔོན་འགྲོ། ྋ བསྐྱེད་རིམ། ཐབས་ལམ་གོ་རིམ་བཞིན་སྔོན་དུ་སོང་ན་ཁྲིད་གཞུང་དངོས་གཞི་ལ་འཇུག་པས་ཆོག་མོད། འོན་ཀྱང་དེ་དག་ཆོས་བཀའ་གཞན་ལྟར་སོང་བས་ལུགས་འདིའི་
རྫོགས་རིམ་ལ་འཇུག་པར་སྤྲོ་བ་སོགས་བློ་རིགས་མ་ངེས་པ་བྱུང་ན། རྫོགས་རིམ་གྱི་རྟེན་དུ་བསྐྱེད་རིམ་མདོར་བསྡུས་བསྒོམ་དགོས་པས། དེའང་མ་ཧཱ་ཡོ་གའི་བསྐྱེད་རིམ་སྒོམ་བཟླས་ལྟར་རུང་
མོད་ཀྱི་རྫོགས་རིམ་དང་འབྲེལ་བའི་བསྐྱེད་ཚུལ་ནི་ཨ་ནུ་ཨ་ཏི་གཉིས་ཡིན་ལ། དེ་གཉིས་ཀྱིའ ང་སྔ་མ་འདིར་བསྟན་བྱའི་བསྐྱེད་རིམ་དངོས་དང༌། ཕྱི་མ་ལྟ་བས་ལ་ཟླ་བའི་སྐབས་སུ་རྒྱས་པར་

འཆད་པར་བྱ་བ་ཡིན། དེ་ལ་ཨ་ནུའི་རྫོགས་རིམ་ལྷ་ཁྲིད་རྗེས་འབྲེལ་ཚུལ་གྱིས་གསུངས་མོད། རིག་འཛིན་བརྒྱུད་པ་རྣམས་དང་། རྗེ་རིག་པ་འཛིན་པའི་ཁྲིད་སྲོལ་གཞན་ལས་གསུངས་པ་
ཞཱི འདིའང་རྣམ་གྲངས་སུ་བཀོད་ན། མཚན་བཅས། མཚན་མེད། སྣང་སྲིད་དག་པ་རབ་འབྱམས་ཀྱི་རྣལ་འབྱོར་རོ། དང་པོ་ནི། ལུས་གནད་རྣམ་སྣང་ཆོས་བདུན་བཅའ་རང་ཉིད་གུ་རུ་པདྨ་
འོད་འབར་སྐ་སྣང་ལ་རང་བཞིན་མེད་པ། ཐུགས་སྲོག་སྔགས་ཕྲེང་དང་བཅས་གསལ་གདབ། རླུང་རོ་བསལ་བས་ནད་གདོན་སྡིག་སྒྲིབ་དག་པར་བསམ། རླུང་འབུད་པ་དང་བསྟུན་སྣ་བུག་
གཡོན་ནས་ཕྱིར་ཐོན། ཕྱིར་འཛིན་དུས་ཡིག་མགོ་དབལ་ཁ་མདུན་དུ་ཕྱོགས་ཏེ་གནས་པར་རྔུབ་དུས་ཕྲེང་བ་དེ་སྣ་བུག་གཡས་ནས་ཚུར་འོང་། རླུང་ནང་དུ་མནན་སྐབས་ཐུགས་ཀར་
འཁོད༑ འོད་ཀྱིས་ལུས་ཁྱབ། ལྷར་གསལ་བ་ནམ་མཁར་ཐིམ་སྙམ་བྱེད་པ་ལ་སེམས་བཟུང་། དེ་ལྟར་བསྐྱར་ནས་བསྒོམ་ཚེ་གཟུང་འཛིན་གྱི་རྟོག་པ་མང་ན་ཧྲིལ་འཛིན་གྱིས་བསྡུས་ཏེ། རང་
ཉིད་གུ་རུའི་སྐུར་གསལ་བ་དེ་འོད་ཟེར་གྱི་གོང་བུར་རིམ་པས་འོད་དུ་ཞུ་སྟོང་པ་ཉིད་རང་རིག་སྤྲོས་བྲལ་བདེ་བ་ཆེན་པོའི་ངང་ལ་ཅི་གནས་སུ་མཉམ་པར་བཞག ཡང་ལྷར་ལྡངས་ནས་དམིགས་པས་

༄༅། །བསྡུ་རིམ་ལ་རྩལ་སྦྱངས། རླུང་བུམ་ཅན་ནམ་འབྱིན་འཇུག་གནས་གསུམ་དང་སྦྱར་ཚེ་ནང་མནན་རྒྱུན་བསྲིང་། གཉིས་པ་ནི། དེ་ཀའི་མོད་རང་ལྷར་གསལ་བ་དེ་
གདོད་མའི་ལྷ་སྐར་བསམ། དེའི་ཐུགས་ཀར་ཕྱག་མཚན་དང་སྔགས་ཕྲེང་ལམ་གྱིས་གསལ། ངག་སྔགས་རླུང་དབྱེར་མེད་དག་པ་དང༌། སེམས་རང་བཞིན་ཡེ་ཤེས་སུ་དག་པའོ། །ཞེས
ཤེས་པར་བྱས་ནས་གསལ་སྣང་ལ་མ་ཡེངས་པར་འཇོག རྟོག་པའི་བུན་ལངས་ན་གོང་བཞིན་བསྡུ་བ་སོགས་ལ་བསླབ། གསུམ་པ་ནི། རང་ལྷར་གསལ། སྣང་བ་ལྷ། གྲགས་པ་
སྔགས༑ དྲན་ཚད་ཐུགས་སུ་མོས། དེ་ནས་ཀྱང་ཟུང་འཇུག་ཆོས་དབྱིངས་ལས་མ་གཡོས་ཤིང་ཞིང་ཁམས་མཐའ་དག་གི་བཀོད་པ་དང་ཡོན་ཏན་ཀུན་ཀྱང་རང་གི་ལུས་འོད་གསལ་དྲི་མ་མེད་པའི་
སྙིང་པོ་རྡོ་རྗེའི་སྐུ་དང་དབྱེར་མི་ཕྱེད་པར་ཡེ་ནས་ལྷན་སྐྱེས་བདེ་བ་ཆེན་པོའི་ངོ་བོར་གནས་པ་ཡིན་ལ། ཡིན་བཞིན་དུ་ངོ་ཤེས་པར་ཐག་བཅད་དེ་དགོངས་པ་གཡོ་མེད་ཀྱི་གཟེར་ཐེབས་སོ། །རྣམ་
༈ རྟོག་གཡོ་ན་རྗེས་གཞིག་གིས་བསྡུ་བ་ལ། རང་ལུས་འོད་ཀྱིས་འཁོར་འདས་ཐམས་ཅད་ལ་ཁྱབ་ཅིང་གསལ་བར་བྱས། དེ་ཐམས་ཅད་འོད་དུ་ཞུ་རང་ལ་ཐིམ་ཞིང་རིམ་འདུས་སྟོང་ཉིད་སྤྲོས་བྲལ་

བདེ་བ་ཆེན་པོར་རིག་པ་ཅི་གནས་སུ་མཉམ་པར་བཞག ཡང་སྐུ་དང་ཞིང་ཁམས་འདུ་འབྲལ་མེད་པ་སྣང་སྲིད་གཞིར་བཞེངས་ཀྱི་དགོངས་པ་བསྐྱང་བའི་རྩལ་སྦྱང་ལ་འབད། དེ་དག་གི་ཚེ་རླུང་
གོང་བཞིན་ནམ་རང་བབས་སུ་བཞག་ནས་རང་རིག་པའི་ཡེ་ཤེས་རང་བྱུང་རྡོ་རྗེའི་སྔགས་སྒྲ་ལ་མཉམ་པར་བཞག་པ་ཡང་གནད་དུ་ཆེ་བས་འབད་པར་བྱའོ། །གཉིས་པ་ཁྲིད་དངོས་འཆད་པ་ལ་
གཉིས༑ ཐུན་མོང་མ་ཡིན་པའི་སྔོན་འགྲོས་རྒྱུད་སྦྱོང་བ། དངོས་གཞི་ཀ་དག་གི་ཉམས་ལེན་བསྟན་པའོ། །དང་པོ་སྔོན་འགྲོ་དངོས་གཞི་ཐམས་ཅད་ཀྱི་ཐོག་མར་བླ་མའི་རྣལ་འབྱོར་ལ་ནན་ཏན་
བྱེད་པ་གལ་ཆེ་བས། སྤྱིར་སྔོན་འགྲོའི་སྐབས་སུ་བཤད་པའི་ཕྱིའི་བླ་མའི་རྣལ་འབྱོར་དེ་དག་ཀྱང་ལྷག་པར་ནན་ཏན་དུ་བྱེད་པ་ཡིན་མོད། འོན་ཀྱང་ནང་གི་རྣལ་འབྱོར་གཙོ་ཆེ་བས། རང་ལུས་
སྣང་སྟོང་རྡོ་རྗེའི་རྩ་འཁོར་ལོ་ལྔ་ཡི་དབུས་སུ་བླ་མ་ཐོད་ཕྲེང་རྩལ་ལྔ་ཡུམ་དང་བཅས་པ་ཡེ་གདོད་མ་ནས་རང་བབ་རང་ཆས་སུ་བཞུགས་པར་ཤེས་པས། དབྱིངས་བཞུགས་ཨོ་རྒྱན་གཙོ་འཁོར་ཚིག་
བདུན་མས་སྤྱན་འདྲེན་ལ་བྱིན་དབབ་ཅིང་ཏིང་ངེ་འཛིན་གྱིས་མཆོད། ཧྲཱིཿ དུས་གསུམ་གྱི་བླ་མ་ཡི་དམ་མཁའ་འགྲོ་སངས་རྒྱས་བྱང་ཆུབ་སེམས་དཔའ་ཐམས་ཅད་ཀྱི་སྐུ་གསུང་ཐུགས་ཡོན་ཏན་

༄༅། །ཕྲིན་ལས་གཅིག་ཏུ་བསྡུས་པའི་ངོ་བོར་གྱུར་ཅིང་མཛད་པའི་ཕྲིན་ལས་ལ་ཐ་དད་མི་མངའ་བར་གྱུར་པ། ཨོ་རྒྱན་ཆེན་པོ་གུ་རུ་པདྨ་འབྱུང་གནས་ལ་གསོལ་བ་འདེབས་དཀོན་
སོ༑ །ལུས་ངག་ཡིད་གསུམ་སྨིན་ཅིང་གྲོལ་བར་མཛད་དུ་གསོལ། །ཞེས་སོགས་གནས་ལུགས་རྟོགས་པའི་གསོལ་བ་ཕུར་ཚུགས་སུ་བཏབ་པས། བྱིན་རླབས་བདུད་རྩིའི་རྒྱུན་ཕྱུང༌། འཁོར
ལོ་སོ་སོའི་ལྷ་ལ་ཐིམ། ཡེ་ཤེས་ཆེན་པོ་རང་གི་རྒྱུད་ལ་འཕོས། མཐར་ལྷ་ཚོགས་ཐམས་ཅད་འཁོར་ལོ་སོ་སོ་ལ་ཐིམ་པར་མོས་ལ། རང་སེམས་མ་བཅོས་ལྷུག་པ་སྟོང་གསལ་ངོས་བཟུང་དང་
བྲལ་བ་འདི་ཀ་ཨོ་རྒྱན་བླ་མ་དབྱེར་མེད་ཀྱི་སྐ་གསུམ་དང་རོ་མཉམ་ཆེན་པོར་ཐག་བཅད་ལ་རང་བབ་ཀྱི་དྲན་ཤེས་ཆུ་བོའི་རྒྱུན་བཞིན་དུ་བསྐྱངས་པས། དངོས་གཞིར་ཀ་དག་གི་ཡེ་ཤེས་རྩོལ་མེད་དུ་
སྐྱེ་བའི་རྟེན་འབྲེལ་འགྲིག་གོ །སྔོན་འགྲོ་དངོས་ལ་གསུམ། འཁོར་འདས་རུ་ཤན་དབྱེ་བ། སྒོ་གསུམ་གྱི་སྔོན་འགྲོ། རྣལ་དབབ་སོར་གཞུག་གོ །དང་པོ་ལ་ཕྱི་ནང་གཉིས་ཀྱི་དང་པོ་ཕྱིའི་རུ་
ཟླ ཞན་དབྱེ་བ་ནི། བླ་མ་ལ་གསོལ་བ་གདབ།གནས་དབེན་གནས་ས་སྟོང་དུ་ཕྱིན་ལ་གཞི་བདག་ལ་དཀར་གཏོར་ཕུལ་ལ་གྲོགས་བཅོལ།མི་འགྲུབ་ན་རང་གནས་སུའང་རུང་སྟེ་གཞི་འཁོར་
501

འདས་བྱེད་པོ་རང་རིག་ཡིན་ལ། དེའི་རྣམ་འགྱུར་རམ་བྱེད་པ་སྣ་ཚོགས་སུ་སྣང་བ་སྟེ། གཉིས་ཀ་རང་གིས་བཅོས་པ་མ་གཏོགས་དོན་བདེན་མེད་དུ་ཤེས་པས། དམྱལ་བ་ལ་ཚ་གྲང༌། ཡི་
དྭགས་ལ་བཀྲེས་སྐོམ། དུད་འགྲོ་ལ་བཀོལ་སྤྱོད། མི་ལ་སྐྱེ་རྒ་ན་འཆི། ལྷ་མིན་ལ་འཐབ་རྩོད། ལྷ་ལ་འཕོ་ལྟུང་སོགས། རིགས་དྲུག་གི་སྤྱོད་ཚུལ་ཐམས་ཅད་སེམས་ཀྱིས་རང་རྒྱུད་ལ་
མྱོང་བར་བསམ་ཞིང་ལུས་ཀྱིས་མཆོང་རྒྱུག་འགྲོ་འདུག་སོགས་རྣམ་འགྱུར་ཐམས་ཅད་བྱ། ངག་གིས་དེ་དང་དེ་ཡི་སྒྲ་སྐད་སྣ་ཚོགས་བརྗོད་པ་སོགས་ཤུགས་འབྱུང་འགག་མེད་དུ་བསྐྱངས་པས་
ངལ་དུབ་ཀྱིས་འགྱུ་བ་སྤུན་ཐག་ཆད་པར་གྱུར་པ་དང༌། རྗེས་ཀྱི་ཤེས་པ་གསལ་སྟོང་དབྱེར་མེད་ཀྱི་རང་ངོ་བསྐྱང་། ཡང་ལུས་ཀྱི་བདེ་གཤེགས་ཞི་ཁྲོའི་རྣམ་འགྱུར་དང༌། ངག་སྔགས་ཀྱི་སྒྲ་
སྐད༑ ཡིད་དེ་དག་གི་ཐུགས་ཡེ་ཤེས་བདེ་བ་ཆེན་པོར་གསལ་བའི་ང་རྒྱལ་བཟུང༌། རིག་པ་སྟོང་པ་ཉིད་རྫོགས་རིམ། གསལ་ཆ་ལྷར་སྣང་བ་བསྐྱེད་རིམ། དེ་གཉིས་རིག་པ་གཅིག་པུར་དབྱེར་
མེད་རང་རིག་བློ་འདས་རྗེན་པའི་ཐོག་ཏུ་བསྐྱང༌། དེས་རྐྱེན་སྣང་ལམ་དུ་བསླངས། བསྐྱེད་རྫོགས་ཀྱི་གནད་ཟིན། རིག་པ་གསལ་སྟོང་གི་ཉམས་འཆར་རོ། །གཉིས་པ་ནང་གི་རུ་ཤན་དབྱེ་བ་

༼༢༄༅། །ནི། རང་ཐ་མལ་པའི་སྤྱི་བོར་ལྷའི་ས་བོན་ཨ་དཀར་པོ། མགྲིན་པར་ལྷ་མིན་གྱི་ས་བོན་སུ་ལྗང་སེར། སྙིང་གར་མི་ཡི་ས་བོན་ནྀ་སྔོ་སྐྱ། ལྟེ་བར་དུད་འགྲོའི་ས་
བོན་ཏི་དམར་ནག གསང་བར་ཡི་དྭགས་ཀྱི་ས་བོན་པྲེ་དམར་ནག རྐང་མཐིལ་དུ་དམྱལ་བའི་ས་བོན་དུ་དུད་ཁ་རྣམས་ལ་འགྲོ་བ་དྲུག་གི་བག་ཆགས་ལྷན་སྐྱེས་སུ་གནས་པ་རྣམས་སོལ་དོང་དུ་དུ་
བ་འཕྱུར་བ་ལྟར་བསམ་ཞིང༌། སྦྱོང་བྱེད་རིག་པའི་ཡེ་ཤེས་རྡོ་རྗེ་གསུམ། རྣམ་པ་སྤྱི་བོར་ཨཾ་དཀར་པོ། མགྲིན་པར་ཨཱཿ དམར་པོ། སྙིང་གར་ཧཱུཾ་མཐིང་ག་རྣམས་བཀྲག་མདངས་འོད་ཟེར་
འབར་བར་བསམ་ལ། ཡི་གེ་གསུམ་བཟླས་པའི་རྐྱེན་གྱིས་དེ་ལས་ཡེ་ཤེས་ཀྱི་མེ་རང་འོད་དུ་འབར་བས་ཡི་གེ་དྲུག་བག་ཆགས་དང་བཅས་པ་ཐམས་ཅད་དངོས་མེད་དུ་བསྲེགས། འཁོར་བ་དང་
ངན་སོང་གི་རྒྱུ་འབྲས་ཐམས་ཅད་སྦྱངས་ནས་རང་ལུས་དྭངས་གསལ་ཤེལ་གོང་ཕྱིས་པ་ལྟར་བསམ་ཞིང༌། ༀ་ཨཱཿ ཧཱུྃ འབུམ་ཚོ་བདུན་གསལ་དག་བརྟན་པོར་བཟླ། དེས་སྡིག་སྒྲིབ་དག་པའི་
༈ རྟགས་སྤྱི་དང་། ལུས་བདེ་ངག་དག་སེམས་གསལ་སྟོང་གི་ཉམས་ཤར་བ་འབྱུང་ཞིང༌། རིགས་དྲུག་ཏུ་སྐྱེ་བའི་ས་བོན་ལམ་དུ་བསླངས་པས་ཕྱིས་འཁོར་བར་ལྡོག་པར་མི་འགྱུར་རོ། །གཉིས་

པ་སྒོ་གསུམ་གྱི་སྔོན་འགྲོ་ལ་གསུམ། ལུས། ངག །ཡིད་དོ། དང་པོ་ལུས་སྦྱོང་བ་ནི། སྟན་འབོལ་ཞིང་ཡངས་པའི་སྟེང་དུ་རྐང་མཐིལ་གཉིས་སྤྲད། རྟིང་པ་གསང་བར་གཏད། ལུས་
ཀྱི་ཆ་བསྲངས་ནས་ལག་པ་མགོ་ལ་མ་རེག་པར་ཐལ་མོ་སྦྱར་ཞིང་གྲུ་མོ་བརྒྱང༌། མགྲིན་པས་ཨོལ་མདུད་ནོན་པར་བྱས། མིག་བར་སྣང་ལ་ལྟ། ཡིད་ཀྱིས་རང་ལུས་རྡོ་རྗེ་སྔོན་པོ་རྩེ་གསུམ་
མཐིང་ཤུན་དྲི་མ་མེད་པའི་ཁ་དོག་ཅན་མེ་འབར་བ་ཞིག་ཏུ་གསལ་ལ་རིག་པ་རྡོ་རྗེ་དེར་བཅུག་པ་ལྟར་བསྲེས་ལ་བཞག རྡོ་རྗེ་རྩེ་གསུམ་གྱི་ངོ་བོར་རང་བཞིན་ཐུགས་རྗེ་གསུམ་དང་། སྐེད་པ་གཅིག་
ཏུ་དྲིལ་བས་ལམ་དབྱེར་མི་ཕྱེད་པའི་མཚོན་དོན་ཡང་བསམ། མི་ལྕོགས་ཚེ་ལུས་རྒྱབ་ངོས་སུ་ཁྲེས་སེ་འགྱེལ་བཅུག་ལ་ཧལ་ཞེས་དབུགས་མཐའ་བཅད་པ་ལྟ་བུ་བྱ། དེ་ལྟར་སྦྱངས་པས་ཐུན་མོང་
དུ་ལུས་སྒྲིབ་འདག བར་ཆད་ཞི། མངོན་ཞེན་ལྡོག མཐར་ཐུག་སྐུ་རྡོ་རྗེ་སྤྲུལ་པའི་སྐུར་གཉིས་སུ་མེད་པར་འགྱུར་རོ།། །།གཉིས་པ་ངག་སྦྱོང་བ་ལ་བཞི། རྒྱས་གདབ་
པ༑ རྩ་སྦྱོང་བ། མཉེན་བཙལ་བ། ལམ་དུ་གཞུག་པའོ། །དང་པོ་ལ་ཕྱིན་ནང་གཉིས་ཀྱི་དང་པོ་ཕྱི་སྣང་བ་ལ་རྒྱས་གདབ་པ་ནི། ལུས་གནད་ཆོས་བདུན། ལྟ་སྟངས་ཐད་དཀར་

༼དཀོན་༄༅། །གཏད། སྙིང་གར་ཧཱུཾ་སྔོན་པོ་ཞིག་བསྒོམ་པ་གསལ་སྣང་ཐོན་པར་བྱས་ནས། རླུང་དང་ཤེས་པ་ཧཱུཾ་གསུམ་གཅིག་ཏུ་བསྲེས་ནས་རླུང་དལ་བུས་རྒྱུ་བ་མི་ཚོར་བར་སོ་
མཆུ་བར་ཡོད་ཙམ་བྱས་ལ། ཧཱུྃ་གི་སྒྲ་ཆེ་ཆུང་རན་པའི་གླུ་སྙན་ལ་རིང་བར་བླངས་པས་སྙིང་གཱའི་རྣམ་ཤེས་ཧཱུཾ་གི་ངོ་བོ་ལས་ཧཱུྃ་ཡིག་མང་པོ་ཐོལ་ཐོལ་བྱུང་། སྣ་བུག་གཡས་ནས་ཐོན། ཕྱིའི་སྣང་
བ་ཐམས་ཅད་ཧཱུཾ་གིས་མེ་རེ་རེ་ཁེངས་པས་ཧཱུཾ་སྒྲ་དིར་དིར་སྒྲོགས་པར་བསྒོམས་པས་སྣང་བ་ཧཱུཾ་གི་རང་བཞིན་དུ་འཆར་རོ། །གཉིས་པ་ནང་ཕུང་པོ་ལ་རྒྱས་གདབ་པ་ནི། ཧཱུཾ་གོང་ལས་ཐུང་བར་
བསྒྲངས་པས་ཕྱི་རོལ་གྱི་ཧཱུཾ་དེ་དག་རླུང་དང་གཉིས་མེད་ནང་དུ་རྔུབས་པ་དང་མཉམ་དུ་སྣ་བུག་གཡོན་ནས་ཐོགས་པ་མེད་པར་ཞུགས་ལུས་ཀྱི་ནང་ཐམས་ཅད་མེ་རེ་རེ་གང་བར་བསམ་ཞིང་རླུང་འབྱུང་
བས༑ ལུས་ཧཱུཾ་གིས་གང་བར་རྩོལ་མེད་དུ་འཆར་རོ།། །།གཉིས་པ་རྩལ་སྦྱོང་བ་ལའང་ཕྱི་ནང་གཉིས་ཀྱི་དང་པོ་ཕྱི་སྣང་བ་ལ་རྩལ་སྦྱོང་བ་ནི། སྙིང་གའི་ཧཱུཾ་ཡིག་ལས་ཧཱུཾ་དྲག་པོ་ངར་དང་
ལྡན་པར་བརྗོད་པས་རང་གི་རིག་པ་ཧཱུཾ་མཐིང་ནག་དྲག་ལ་རྩུབ་པ་རྣོ་ཞིང་ཤུགས་དང་ལྡན་པ་ཡུལ་ཆེ་ཆུང་གང་ལ་སྤྲོ་བ་དེ་དང་འཚམས་པ་མང་པོ་ཐོལ་ཐོལ་བྱུང་བས་ཕྱི་རོལ་གྱི་སྣང་བ་ཐམས་ཅད་ཐལ་505

བྱུང་དུ་ཕུག་ནས་ཁྲལ་ཁྲོལ་དུ་སོང་བར་བསམ་པས་སྣང་བ་རང་བཞིན་མེད་པར་འཆར་རོ། །གཉིས་པ་ནང་ཕུང་པོ་ལ་རྩལ་སྦྱོང་བ་ནི། ཧཱུཾ་བརྗོད་པས་ཧཱུཾ་ཡིག་སྔོན་པོ་མཚན་ཉིད་བཞི་ལྡན་མཐོ་གང་
བ་གཅིག་གིས། རང་གི་ལུས་ཁོང་པ་ནས་སྤྱི་བོ་དང༌། སྤྱི་བོ་ནསརྐང་མཐིལ་དང༌། མཐར་ལུས་རྒྱབ་མདུན་སྟོད་སྨད་ཐམས་ཅད་དུ་ཐལ་ཐལ་ཕྱིན་པས། ལུས་ཀྱི་ཤ་ཁྲག་དངོས་པོར་གྲུབ་པ་
མེད་པར་སྟོང་སང་གིས་སོང་བར་བསམ་ལུས་ཆུ་ཟླ་ལྟར་རང་བཞིན་མེད་པའི་ཉམས་འཆར་རོ།། །།གསུམ་པ་མཉེན་བཙལ་བ་ནི། མདུན་དུ་དྲིལ་བུའ མ་ཤིང་བུ་ལྟ་བུའི་དམིགས་རྟེན་
བཙུགས་ཏེ་ངག་ནས་ཧཱུཾ་ཞེས་སྙན་ཅིང་དྲག་ལ་རིང་པོར་བརྗོད་པས་སྙིང་གའི་ཧཱུཾ་ལས་ཧཱུཾ་གི་ཕྲེང་བ་སྔ་མའི་ཞབས་ཀྱུ་ཕྱི་མའི་ཀླད་ཀོར་ལ་རྒྱབ་པའི་ཕྲེང་བ་ལྟ་བུ་ཕར་སོང་བ་ཤིང་བུ་ལ་གཡས་སྐོར་གྱིས་
དཀྲིས་ཏེ་རྩེ་མོར་སླེབས་པ་དང་ཧཱུཾ་སྔ་མ་མེ་རེ་འདུག་སྙམ་པ་ལ་དར་ཅིག་ཀློད་ལ་སེམས་གཏད། ཡང་ཧཱུཾ་དལ་བུས་བརྗོད་པས་ཧཱུྃ་གི་ཐག་པས་དཀྲིས་པ་དེ་གོ་ལྡོག་ཏུ་སྐོར་ནས་བཤིགས་པས་ནང་དུ་
བསྡུས་ཏེ་སྙིང་གའི་ཧཱུཾ་ལ་རྫོགས་པར་བསྟིམ་ཞིང་ངལ་གསོ། འདི་རྣམ་རྟོག་གི་དབང་དུ་མི་འགྲོ། དམིགས་པ་གང་དུའང་བསྒྱུར་ཐུབ་པ་བྱུང་ན་འབྱོངས་བའོ། །བཞི་པ་ལམ་དུ་གཞུག་པ་

།ནི། རང་གི་མདུན་དུ་ཕན་ཚུན་ཀྱོག་པའི་ལམ་སྲིན་མོ་འགྲོས་ཐོག་མར་མཐོང་ཚད། དེ་ནས་ཇེ་རིང་དུ་བསམ། རང་གི་ལུས་དང་རླུང་སེམས་གཅིག་ཏུ་དྲིལ།
ཡིག་སྔོན་པོའི་རྣམ་པ་ཅན་ལམ་ལ་ཞུགས་ནས་སོང་སྟེ་ཧཱུཾ་རེ་བརྗོད་དུས་འཁྱོགས་ཁུག་རེ་སླེབ། དེར་ངལ་གསོ། དེ་བཞིན་རྒྱང་རིང་པོའི་བར་སོང༌། དེ་ནས་ཀྱང་ཕ་རོལ་རི་དང་ལུང་པ་ལ་
སོགས་པ་མཐའ་མེད་པ་རྣམས་སུ་སོང་བར་བསམ་ཞིང་། ཧཱུཾ་རིང་པོ་བརྗོད་ལ་རང་གནས་སུ་ངལ་གསོ། ཡང་སྔར་བཞིན་ལམ་ལ་བརྒྱུད་དེ་ཚུར་ལོག་ནས་སྙིང་གའི་ཧཱུཾ་ལ་ཞུགས་པར་བསམ་ལ
རྣམ་པར་མི་རྟོག་པའི་ངང་ལ་བཞག དེས་རྣམ་རྟོག་རང་ཤུགས་སུ་ཆོད། བདེ་གསལ་མི་རྟོག་པའི་ཉམས་སྐྱེའོ། །སྔ་རྗེས་དེ་རྣམས་ཀྱི་བར་མཚམས་ངལ་གསོ་དུས་ཕཊ་བརྗོད་ལ་རྟོག་མེད་དུ་
བཞག དེ་རྣམས་ཀྱིས་ངག་གི་སྡིག་པ་འདག་ཅིང་བར་ཆད་ཞི། ངག་གི་མངོན་ཞེན་བཟློག མཐར་ཐུག་གསུང་རྡོ་རྗེ་ལོངས་སྤྱོད་རྫོགས་པའི་སྐུར་གཉིས་སུ་མེད་པར་འགྱུར་རོ། །གསུམ་པ་
སེམས་སྦྱོང་བ་ནི། ནང་དུ་རང་གི་སེམས་ལ་བལྟས་ཏེ། སེམས་འདི་དང་པོ་བྱུང་ས་བརྟག་སྟེ་ཕྱི་འབྱུང་བཞི་ཡུལ་ཁམས་ཕ་མ་གྲོང་ཁྱེར། ནང་རང་ལུས་ཀྱི་སྟོད་སྨད་བར་གསུམ་གང་ལས་

བྱུང་༑ སྟོང་པ་ལས་བྱུང་སྙམ་ན་བྱུང་ལུགས་ལ་དཔྱད། འཚོལ་བྱའི་སེམས་ལ་ཕར་དཔྱད། ཚོལ་མཁན་གྱི་རིག་པ་ལ་ཚུར་བལྟས་པས། ཡེ་ནས་གཞི་མེད་ངོ་བོ་སྟོང་པ་ངོས་བཟུང་ཐམས་
ཅད་དང་བྲལ་བའི་རིག་པའི་རང་ངོ་མ་མཐོང་གི་བར་དུ་རྩད་བཅད། བར་དུ་གནས་ས་ལ་བརྟགས་ཏེ་སྔར་བཞིན་ཕྱི་ནང་སྣོད་བཅུད་ལུས་ཀྱི་ཆ་ཤས་སོགས་གང་ལ་གནས། སྙིང་ལྟ་བུ་ལ་གནས་
སྙམ་ན་ཤ་པགས་རྩ་རྩེ་མཐའ་དབུས་གང་དུ་གནས། དབྱིབས་དང་ཁ་དོག་བྱེད་ལས་དངོས་པོ་གང་གིས་མཚོན་སོགས་བརྟགས་ཤིང་དཔྱད་པས་དེ་དག་གང་དུའང་མ་གྲུབ་པར་མཐོང་ན་རྟོག་བྱེད་ཀྱི་
རིག་པ་ལ་ཚུར་བལྟས་པས་རིག་པ་གསལ་སྟོང་སྣང་ཡང་རང་བཞིན་མ་གྲུབ་པ་གཞི་མེད་རྩ་བྲལ་དུ་གཏན་ལ་མ་ཕེབས་ཀྱི་བར་དུ་བསྐྱར། ཐ་མ་འགྲོ་ས་ལ་བརྟག་པ། སེམས་ཝལ་གྱིས་ཤར་ནས་
ཡལ་གྱིས་སོང་སྙམ་བྱེད་པ་འདི། གང་དུ་འགྲོ། ཡུལ་གང་དུ་སོང་། མིག་གིས་གཟུགས་མཐོང་དུས་ནང་གི་མཐོང་མཁན་དེ་ཕྱིའི་ཡུལ་དེར་འགྲོའམ་དཔྱད། དེ་བཞིན་ཕྱི་ནང་སྣོད་བཅུད་སྣང་
སྟོང་ཡོད་མེད་གང་དུ་འགྲོ་རྩད་བཅད་པས་རིག་པའི་ངོ་བོ་ངོས་གཟུང་ཐམས་ཅད་བྲལ་བས་འགྲོ་བའི་ཡུལ་དང་འགྲོ་མཁན་གྱི་རིག་པ་ཞེས་མ་གྲུབ་པས་རིག་སྟོང་འགྲོ་འོང་དང་བྲལ་བར་གཏན་ལ་མ་

༄༅། །ཕེབས་ཀྱི་བར་དུ་བསྐྱར། དེ་དག་གིས་ཡིད་ཀྱི་སྡིག་པ་འདག་ཅིང་བར་ཆད་ནི། ཡིད་ཀྱི་མངོན་ཞེན་ལྡོག མཐར་ཐུག་ཐུགས་རྡོ་རྗེ་ཆོས་ཀྱི་སྐུ་དང་གཉིས་སུ་མེད་
པར་འགྱུར་རོ། །གསུམ་པ་ནི། སྔར་འགྱུར་བའི་སྤུན་ཐག་ཆད་པས་འཕྲོ་རྒོད་ཆམ་ལ་ཕབ་པ་དེ་རྣལ་དུ་དབབ་པས་མཚན་མེད་ཀྱི་ཞི་གནས་བསྒྲུབ། ལྟ་སྟངས་སོགས་ཀྱི་སོར་གཞུག་པས་ཞི་
ལྷག་མཚམས་སྦྱོར་ཞི་གནས་ལུགས་རྟོགས་པ་ལམ་དུ་གཞུག་སྟེ། དངོས་གཞིའི་ཉམས་ལེན་ཁྲེགས་ཆོད་ཀྱི་ལྟ་བ་དང་ཐོད་རྒལ་གྱི་སྒོམ་པ་ཟུང་དུ་སྦྲེལ་བ་ནི་རྫོགས་པ་ཆེན་པོའི་ཐུན་མོང་མ་ཡིན་པའི་
རང་ལུགས་ཡིན་ཀྱང༌། འདིར་གང་ཟག་ཐུན་མོང་པ་ལ་དགོངས་ཏེ། ཞི་ལྷག་གི་འཇོག་ཚུལ་ཕྱག་ཆེན་སོགས་དང་མཐུན་པར་བཤད་པས། རྣལ་དབབ་སོར་གཞུག་ཞི་ལྷག་གི་ཁོངས་སུ་ཤུགས་
ཀྱིས་འདུ་བས་ཟུར་དུ་མ་སྨྲོས་སོ། །གཉིས་པ་དངོས་གཞི་ལ་བཞི། ཞི་གནས་བཙལ། ལྷག་མཐོང་བསྒྲབ། ཟུང་འཇུག་བསྒོམ། གནས་ལུགས་ཇི་བཞིན་སྤྲོད་པའོ། །དང་པོ་ལ་
གསུམ༑ དབང་པོ་ཐ་མ་རིམ་གྱིས་ཁྲིད་པ་དང་། དབང་རབ་དངོས་གཞི་ལ་དཀྲི་བ། ཐུན་མོང་དུ་གལ་ཆེ་བའི་བཞག་ཐབས་སྨོས་པའོ། །དང་པོ་ལའང་གཉིས། རྟེན་ཅན་དང༌། རྟེན་མེད་༔

དོ༑ །དང་པོ་རྟེན་ཅན་ལ་ལྔ་ཡོད་པའི་ཐོག་མ་མཚན་བཅས་ལ་བརྟེན་ནས་སེམས་འཛིན་པ་ནི། རི་བོ་ཅོག་གཞག་ལུས་གནད་རྣམ་སྣང་ཆོས་བདུན་བཅའ། རིག་པ་ཅོག་གཞག་ངག་གནད་རླུང་རང་
བབ་དང༌། སེམས་གནད་སེམས་འཛིན་རྟེན་གང་ཡིན་དེ་ཉིད་མ་བརྗེད་པའི་དམིགས་རྟེན་ཙམ་ལས་བཅས་བཅོས་སྤྲོ་བསྡུ་མནོ་བསམ་གང་ཡང་མི་བྱེད་པ་ཐམས་ཅད་ལ་ཤེས་པར་བྱས་
ནས༑ མདུན་དུ་ཤིང་བུའམ་རྡེའུ་ལྟ་བུ་ཞིག་བཞག་པ་ལ་རྒྱ་མཚོ་ཅོག་གཞག་མིག་གི་ལྟ་སྟངས་གཏད། ཡེངས་ན་སླར་དམིགས་རྟེན་ལ་སེམས་བསྡུས་ཏེ་ཧ་ཅང་བསྒྲིམ་མ་དྲགས་པར་ཆེར་རེ་
བཞག གཉིས་པ་ལྷ་སྐུ་ལ་དམིགས་པ་ནི། རང་གི་མདུན་དུ་ཐིག་ལེ་མཐིང་གའི་དབུས་སུ་པད་ཟླ་ལ་བཞུགས་པའི་ཀུན་བཟང་ཡབ་ཡུམ་མམ། གུ་རུ་རིན་པོ་ཆེའི་སྐུ་རྒྱན་ཆ་ལུགས་ཡོངས་སུ་
རྫོགས་པ་བྲིས་འབུར་གང་རིགས་བཀོད་པ་ལ་སེམས་བཟུང༌། གོམས་ན་ཡིད་ཀྱིས་དམིགས་པ་ལ་སེམས་བཟུང༌། དེའང་གོམས་ནས་རང་གི་སྙིང་དབུས་སུ་སྐུ་དེ་བསྒོམས་ལ་སེམས་
བཟུང་༑ གསུམ་པ་གསུང་ཡིག་འབྲུ་ལ་དམིགས་པ་ནི། མདུན་དུ་ཨཾ་དཀར་པོ། ཨཱཿ དམར་པོ། ཧཱུཾ་སྔོན་པོ་བརྩེགས་མ་རེ་རེའམ་གསུམ་ཀའི་རྣམ་པ་ལ་སེམས་འཛིན། གོམས་ནས་རང་གི་

༄༅། །གནས་གསུམ་དུ་བཀོད་པ་ལ་སེམས་བཟུང་། བཞི་པ་ཐུགས་ཕྱག་མཚན་ལ་དམིགས་པ་ནི། མདུན་དུ་རྡོ་རྗེ་དཀར་པོ་རྩེ་ལྔ་པ་ལ་སེམས་བཟུང་ཞིང་གོམས་ནས་སྙིང་
དབུས་སུ་བསྒོམ། ལྔ་པ་ཐིག་ལེ་ལ་བརྟེན་པ་ནི། མདུན་དུ་ཐིག་ལེ་དཀར་དམར་སྔོ་གསུམ་དང་འབྱོངས་ནས་ལུས་ཀྱི་གནས་གསུམ་དུ་བསྒོམ་པ་གོང་ལྟར་རོ། །གཉིས་པ་རྟེན་མེད་ལ་གསུམ་
དང་པོ་རླུང་རྡོར་བཟླས་ལ་སེམས་འཛིན་པ་ནི། རླུང་ནང་དུ་འཇུག་པ་ཨཾ། གནས་པ་ཨཱཿ དབྱུང་བ་ཧཱུཾ་ཞེས་དྲན་པ་ཡིད་ཀྱིས་བགྲང་སྟེ་མ་ཡེངས་པར་བྱ། གཉིས་པ་འཇམ་རླུང་ལ་
བརྟེན་པ་ནི། རླུང་རོ་ལན་གསུམ་བསལ། འཇམ་རླུང་བཟུང་ལ་སེམས་འཛིན། གསུམ་པ་དྲག་རླུང་ལ་བརྟེན་པ་ནི། རླུང་རོ་བསལ། དྲག་རླུང་བུམ་པ་ཅན་བཟུང་སེམས་འཛིན་པར་
བྱའོ༑ །དེ་དག་གིས་གནས་ཉམས་ཀྱི་ཟིན་ནས་དངོས་གཞིའི་ཞི་གནས་བཙལ་བར་བྱའོ། །གཉིས་པ་དབང་རབ་དངོས་གཞི་ལ་བཀྲི་བ་ལ་རིམ་པ་གསུམ་གྱི་དང་པོ་ཞི་བ་ཉན་ཐོས་ཀྱི་ལྟ་སྟངས་དང་
སྦྱར་བ་ནི། ལུས་གནད་ཆོས་བདུན་ལྡན་གྱིས་མི་གཡོ། ངག་གི་སྨྲ་བར་རླུང་གི་འགྲོ་འོང་རང་ཤུགས་སུ་དལ་བར་བཞག མིག་སྣ་རྩེའི་ནམ་མཁའ་ལ་ཧྲིག་གེ་གཏད་རིག་པ་རང་རིག་རང་

གསལ་བ་གཡོ་བ་མེད་པར་ཚོགས་དྲུག་གི་ཤེས་པ་ཇི་ལྟར་ཤར་བ་ལ་འཛིན་ཞེན་མ་ཞུགས་པར་རང་སོར་བཞག་པས་ཡུལ་སྣང་རང་གི་ངོ་བོ་གསལ་ཡང་མི་རྟོག་པའི་ངང་མ་ཤོར་བ་ཉིད་ལ་
བསླབ༑ གཉིས་པ་བར་མ་བྱང་སེམས་ཀྱི་ལྟ་སྟངས་དང་སྦྱར་བ་ནི། གཞན་གོང་བཞིན་ལས་མིག་གི་ལྟ་སྟངས་བར་སྣང་ལ་ཧྲིག་གིས་བསྒྱར་ནས་ཧད་པོར་བལྟས་པས་རྐྱེན་དེས་བསྐྱེད་པའི་ཤེས་
པ་སྐད་ཅིག་མ་དེ་ཡང་རིག་པ་རྗེན་ལྷང་གིས་གསལ་ལ་མ་འགག་པར་འཆར། ཤར་ཙམ་ཉིད་ནས་རང་བཞིན་གྱིས་མ་གྲུབ་པ་སྣང་སྟོང་དབྱེར་མེད་ཆུ་ཟླ་ལྟར་རྟོགས་པར་བྱ། གསུམ་པ་དྲག་པོ་ཁྲོ་
བོའི་ལྟ་སྟངས་དང་སྦྱར་བ་ནི། མ་ཡེངས་པའི་དྲན་པ་ཏུ་རེ་བསྒྲིམས་པའི་ངང་མདངས་མ་ཤོར་བ་ཉིད་ལས་ལངས་ཏེ་གོམས་པ་གྱ་ཚོམས་སུ་དོར། མིག་གཡོ་ཞིང་བལྟ། ངག་ཏུ་ཧ་ཧ་ཧི་ཧི་ཞེས་
སོགས་བརྗོད་ཅིང་རིག་པ་ཧུར་ཕྱུངས་ཏེ་དྲན་པའི་སོ་མ་ཤོར་བར་རྩལ་སྦྱངས་པས་རང་བྱུང་རང་ཤར་སྤྲོས་བྲལ་བསལ་བཞག་མེད་པར་ཆུ་རླབས་རྒྱ་མཚོར་ཐིམ་པ་ལྟར་རྟོགས་པ་ལ་བསླབ་པར་བྱ་
སྟེ༑ དེས་ནི་རྐྱེན་སྣང་ཇི་ཙམ་མང་བ་ཙམ་དུ་སྟོང་ཉིད་ཡེ་ཤེས་ཀྱང་འཕེལ་བར་འགྱུར་ཏེ་བུད་ཤིང་མང་ན་མེ་ལྕེ་མང་བ་བཞིན་ནོ། །དེ་དག་ལས་ཉན་ཐོས་ཀྱིས་སྒོ་གསུམ་རང་བཞིན་དུ་གནས་པར་

༄༅། །བྱེད། བྱང་སེམས་ཀྱིས་གནས་པ་བརྟན་པར་བྱེད། ཁྲོ་བོས་བརྟན་པ་མཐར་ཕྱིན་པར་བྱེད་ཅིང་ཞི་ལྷག་གི་ཉམས་རྟོགས་འཕྲལ་དུ་སྐྱེ་མྱུར་ལ། མཐར་ཐུག་མཉམ་
རྫོགས་ལྷུན་གྲུབ་ཆེན་པོའི་དགོངས་པ་མངོན་སུམ་དུ་འཆར་བར་འགྱུར་རོ། །གསུམ་པ་དབང་རིམ་ཉེར་གཅིག་ཐུན་མོང་དུ་གལ་ཆེ་བའི་བཞག་ཐབས་གསུམ་ནི་མ་ཡེངས། མི་བསྒོམས། བཟོ་
མེད་ཅེས་བྱ་བ་སྟེ། དེའང་ཕྱི་ནང་ཡུལ་རྐྱེན་གྱི་རྗེས་སུ་སེམས་ཡེངས་སུ་མི་འཇུག་པར་ཡེངས་མེད་སོ་མར་བཞག་པ་དང་། སྒོ་གསུམ་ཧ་ཅང་བསྒྲིམས་པས་བཅིངས་པ་མ་ཡིན་པར་རྩོལ་མེད་རང་
བབ་ལྷག་པར་བཞག་པ་དང༌། རྣམ་རྟོག་དང་དྲན་རིག་གཉིས་ཡ་བྲལ་ཐ་དད་གཉེན་པོ་བརྟེན་པ་ལྟ་བུ་མ་ཡིན་པར་རང་གསལ་རང་དྭངས་སུ་བཞག་པ་ནི་ཐུན་མོང་ཐེག་པ་ལས་གསུངས་པའི་རྣམ་ཐར་
སྒོ་གསུམ་གྱི་བསྒོམ་དོན་ཡང་འདུའོ། །སྐབས་འདིར་བྱིང་རྒོད་ཀྱི་འཕྲང་བསལ་བ་སོགས་ཁྲིད་གཞུང་གཞན་དང་མཐུན་ལ། ཁྱད་པར་ཞི་གནས་ལྟེམས་པོར་གྲགས་པ་སེམས་ལ་དྭངས་ཆ་མེད་
ལྡི པའི་མོག་གེ་བ་བྱུང་ན་ཁྲོ་བོའི་ལྟ་སྟངས་ཀྱིས་བསལ་ཞིང་རྟག་ཏུ་ཤེས་པ་ལ་གྲིམས་ཆ་ཐོན་པར་བྱ་བ་གནད་དུ་ཆེའོ། ྋགཉིས་པ་ལྷག་མཐོང་སྒྲུབ་པ་ལ་གཉིས། འཁོར་ལོ་བར་པའི་དགོངས་པ་

དང་༑ འཁོར་ལོ་ཐ་མའི་དགོངས་པའོ། །དང་པོ་ལ་གཉིས་ཀྱི། དང་པོ་ཕྱི་གཟུང་བ་ཡུལ་མེད་དུ་གཏན་ལ་འབེབས་པ་ནི། སྣང་སྲིད་འཁོར་འདས་ཀྱིས་བསྡུས་པའི་ཆོས་འདི་དག་སྒྱུ་མའམ་རྨི་
ལམ་ལྟ་བུ་རང་གི་སེམས་ཀྱིས་བཏགས་པ་ཙམ་ལས་བདེན་པར་གྲུབ་པ་རྡུལ་ཙམ་མེད་པར་ཐག་བཅད་དེ། སྣང་བ་གང་ཤར་གྱི་ངོ་བོ་ལ་བལྟས་པས་སྣང་སྟོང་འཛིན་མེད་དུ་འཆར། གཉིས་པ་ནང་
འཛིན་པའི་སེམས་རྩ་བྲལ་དུ་གཏན་ལ་འབེབས་པ་ནི། གོང་དུ་སེམས་སྦྱོང་གི་སྐབས་སུ་རྒྱས་པར་སོང་ན་འདིར་སྤྲོས་བྲལ་གྱི་རང་ངོ་ལ་མཉམ་པར་བཞག་པས་ཆོག་མོད། རྒྱས་པར་མ་སོང་
བའམ༑ སོང་ཡང་གཏན་ལ་མ་ཕེབས་ན། དང་པོ་རྟོག་པ་རྩད་བཅད་པ་ནི། འཁོར་བར་འཁྱམས་ཤིང་བདེ་སྡུག་མྱོང་མཁན་འདི་ལུས་ངག་ཡིད་གསུམ་གང་ཡིན། གང་གཙོ་ཆེ་བརྟགས་པས་
ཀུན་གྱི་རྩ་བ་སེམས་བདག་ཏུ་འཛིན་པས་ལེན་པར་ཤེས་སོ། །བར་དུ་མཚང་བཙལ་བ་ནི། ལུས་ངག་ཡིད་གསུམ། བདག་གཞན་འཁོར་འདས་ཐམས་ཅད་སེམས་ཀྱིས་རྣམ་པར་བརྟག་གཅིག་ཐ་
དད་ཡོད་མེད་ཡིན་མིན་སོགས་གང་དུའང་མ་གྲུབ་པར་གཏན་ལ་འབེབས་པའོ། །གསུམ་པ་བྱུང་གནས་འགྲོ་གསུམ་བརྟག་པ་ནི། སེམས་འདི་དང་པོ་གང་ནས་བྱུང༌། བར་དུ་གར་་

༄༅། །གནས། མཐར་གང་དུ་འགྲོ་བརྟགས་པས་གསུམ་ཀའི་ཡུལ་འདི་ཞེས་ངོས་བཟུང་མ་རྙེད་པའི་སྐྱེ་འགག་གནས་གསུམ་མཐའ་བྲལ་གྱི་ངང་དུ་མཉམ་པར་བཞག་པ་ནི་
རིག་ཚོགས་ཀྱིས་སྤྲོས་པ་གཅོད་པ་དང་མཐུན་ནོ། །གཉིས་པ་འཁོར་ལོ་ཐ་མ་དང་མཐུན་པར་བསྒོམ་པ་ནི། གོང་དུ་གཏན་ལ་ཕབ་པའི་སེམས་དེ་ཅིའང་མ་གྲུབ་བོ། །སྟོང་པའོ་སྙམ་དུའང་མི་
འཛིན་པར་རང་བྱུང་རང་གསལ་གྱི་རིག་པ་གསལ་སྟོང་རྗེན་པ་ཉིད་བཟོ་མེད་རང་བབ་ཏུ་བསྐྱང་། བཞི་ཆ་སུམ་བྲལ་གྱི་དགོངས་པ་ལ་མཉམ་པར་བཞག་པས་སེམས་ཀྱི་རང་བཞིན་གཞི་མེད་རྩ་
བྲལ༑ རིག་པ་གདོད་ནས་རང་བྱུང་གི་ཆོས་སྐུ་བདེ་བར་གཤེགས་པའི་སྙིང་པོ་ཀུན་བཟང་པདྨ་འབྱུང་གནས་གཞན་ནས་བཙལ་དུ་མེད་པས། རང་སྣང་རིས་མེད་ཀྱི་དགོངས་པ་ལ་མངའ་དབང་
འབྱོར་པར་འགྱུར་རོ། །གསུམ་པ་ལ་གཉིས།ྋ ཞི་ལྷག་ཟུང་འཇུག་ཏུ་ཉམས་སུ་ལེན་ཚུལ་དངོས་སྨོས། འཕྲོས་དོན་ཁྱད་པར་ཅན་བཤད་པའོ། །དངཔོ་ལ་ཁྲིད་གཞུང་རྣམས་སུ་གདམས་པའི་
ཚུལ་མཐའ་ཡས་པ་འབྱུང་བ་ཐམས་ཅད་ཀྱང་ཟབ་པའི་གནད་འབའ་ཞིག་དང་འབྲེལ་མོད་ཀྱི། ལུགས་འདིའི་ཐུན་མོང་མ་ཡིན་པའི་གདམས་པའི་གནད་གསུམ་ནི། རང་སེམས་དབྱིབས་ཁ་དོག་

མཚན་མའི་ཆོས་ལས་འདས་པའི་སྟོང་གསལ་རིག་པའི་སྙིང་པོ་ཅན་འདི་ཀ་རང་གསལ་དུ་རྗེན་ནེ། ཧྲིག་གེ ས་ལེར་རིག་པས་ཀ་དག་གདོད་མའི་གནས་ལུགས་ཀུན་ཏུ་བཟང་པོ་ཡེ་ཤེས་ཟང་ཐལ་
གྱི་དགོངས་པ་དེ་ཉིད་རང་ཐོག་ཏུ་ངོ་ཤེས་པས། ངོ་རང་ཐོག་ཏུ་འཕྲོད་པ་ཞེས་བྱ། རིག་པ་རྗེན་པ་ངོ་ཤེས་ན་གནས་འགྱུ་བྱིངརྒོད་བཟང་ངན་གྱི་རྟོག་པ་ཇི་ལྟར་སྣང་ཡང༌། རིག་པའི་ངོ་བོ་ཡུལ་
གྱིས་མ་བསྒྱར། འཛིན་པས་མ་བསླད། ཆུ་བུར་ཐམས་ཅད་ཆུར་རོ་གཅིག་པའམ་གསེར་གྱི་གླིང་དུ་ས་རྡོ་ཕལ་པ་མི་རྙེད་པ་བཞིན་ཅི་སྣང་ཅི་ཤར་རང་བྱུང་ཡེ་ཤེས་ཆོས་སྐུའི་རོལ་པ་ཉག་གཅིག་ཏུ་
རྟོགས་པ་ནྀ། ཐག་གཅིག་ཐོག་ཏུ་བཅད་པ་ཞེས་བྱ། དེ་ལ་ངེས་པ་རྙེད་པས། ཡུལ་སེམས་ཀྱི་རྣམ་པར་རྟོག་པའི་འཕྲོ་འདུ་སྣ་ཚོགས་པ་ཐམས་ཅད་དང་པོར་ཆོས་ཉིད་ཀྱི་རྩལ་ལས་རང་
བྱུང་༑ ད་ལྟ་ཆོས་ཉིད་ཀྱི་རོལ་པར་ཤར། མཐར་ཆོས་ཉིད་ཀྱི་ངང་དུ་རང་ཐིམ་པས་རྨི་ལམ་གྱི་སྣང་བ་ལྟར་གདོད་ནས་མ་བཅིངས་མ་གྲོལ་བ་རང་གྲོལ་ཆོས་སྐུའི་རང་བཞིན་དུ་ཡིད་ཆེས་པས་སྤང་
གཉེན་སྤྲོད་དུ་མེད་པ་ནི། གདིང་གྲོལ་ཐོག་ཏུ་བཅའ་བ་ཞེས་བྱ་སྟེ། མདོར་ན་གནས་འགྱུ་གཉིས་ལ་བཟང་ངན་འདོར་ལེན་མི་བྱ་བ་སེམས་རང་བབ་ཏུ་ཀློད་ཅིང་ཁ་ཡན་དུ་བཞག རང་རིག་རྗེན་པ་

༄༅། །རང་ཚུགས་མ་ཤོར་བ་ཅིར་སྣང་ཆོས་སྐྲའི་དགོངས་པར་ལ་བཟླ་བ་སྟེ། རིག་པ་ཁེར་འདེད་ཀྱི་གནད་འདི་ནི་ཁྲེགས་ཆོད་ཐམས་ཅད་ཀྱི་སྙིང་པོའོ། །གཉིས་པ་འཕྲོས་
དོན་ནི། ཆོས་ཐམས་ཅད་དགོངས་པ་དང་གྲུབ་དོན་གཅིག་ཀྱང་ལམ་གྱི་གནད་ལ་ཁྱད་པར་ཆེ་ཞིང༌། ཀུན་ལས་ཁྱད་པར་དུ་འཕགས་པ་རྫོགས་པ་ཆེན་པོའི་ཉམས་ལེན་གྱི་གནད་ཐུན་མོང་མ་ཡིན་པ་
ནི་སེམས་དང་རིག་པ་དབྱེ་བ་ལ་ཡོད་ཅིང་། དེའང་གཞིའི་སྐབས་སུ། དྲི་བྲལ་འདུས་མ་བྱས་པ་ཀ་དག་ཆོས་སྐུའི་ངོ་བོ་དང་། དྲི་བཅས་ལུང་མ་བསྟན་གཞི་མ་རིག་པའི་རང་བཞིན་གཉིས་ཤིན་ཏུ་
བཅུ་དྲུག་
ཐ་དད། ལམ་གྱི་སྐབས་སུ་ཀ་དག་ཆོས་སྐའི་རང་མདངས་རིག་པའི་ཡེ་ཤེས་སྟོང་གསལ་གཉེན་པོའི་ཆོས་དང༌། མ་རིག་ཀུན་གཞིས་བསྐྱེད་པའི་སེམས་ཉོན་མོངས་སྤང་བྱའི་ཆོས་སུ་གྱུར་པ་
གཉིས་ཐ་དད། འབྲས་བུའི་སྐབས་སུ། སེམས་ཅན་ཀུན་གྱི་རྒྱུད་ལ་ཡོད་པའི་ཀ་དག་གི་ཡེ་ཤེས་མངོན་དུ་གྱུར་པ་ན། ཀུན་གཞི་བག་ཆགས་དང་བཅས་པའི་གློ་བུར་དྲི་མ་མཐའ་དག་སྤངས་པས་
སངས་རྒྱས་པའོ། །གནད་འདི་དག་གི་ཕྱིར་ཆོས་འདིར་ནི་རིག་པ་ལམ་དུ་བྱེད་པ་སྟེ། རིག་པ་ཧར་སངས་རྗེེན་ལ་བུད་པ་ན་སེམས་ཀྱི་འཁྲུལ་པ་རང་དེངས་སུ་འགྱུར་ཞིང་། འགྱུ་སྟོང་ལྟར་སྣང་

བ་འབྱུང་ཡང་དེས་རིག་པའི་ཡེ་ཤེས་ལ་གོས་པར་མི་འགྱུར་ཏེ་ཤེལ་གྱི་གཟུགས་བརྙན་གྱིས་ཤེལ་གོང་ལ་གདོད་ནས་མ་གོས་པ་བཞིན་ནོ། །དེ་ལྟ་བུའི་རིག་སྟོང་ལྷངས་ཕུད་པའི་བོགས་འདོན་དུ་
ནམ་མཁའ་སུམ་ཕྲུག་གི་གདམས་ངག་ལ་བརྩོན་པར་བྱ་སྟེ། སྤྲིན་མེད་པའི་ནམ་མཁར་ཉི་མ་ལ་རྒྱབ་ཀྱིས་ཕྱོགས་ནས་ལྟ་སྟངས་གཅུན་ནས་བལྟས་པས། དཔེ་ཕྱིའི་ནམ་མཁའ་སྟོང་མདངས་ཀྱི་གོ
ཕྱེས་ནས་དཔེ་ཅན་ནང་གི་ཤེས་པ་རྣམ་པར་དག་པ་ལས། གསང་བ་འོད་གསལ་རྡོ་རྗེ་སྙིང་པོའི་ནམ་མཁའ་གསལ་སྟོང་མཐའ་དབུས་ཐམས་ཅད་ལས་འདས་པའི་ཆོས་ཉིད་སྐད་ཅིག་མ་འཆར་བ་དེ་
ཉིད་ཡུན་དུ་བསྐྱང་བར་བྱའོ། །བཞི་པ་གནས་ལུགས་ངོ་སྤྲོད་པ་ལ་གསུམ། ལྟ་བ། སྒོམ་པ། སྤྱོད་པའོ། །དང་པོ་ལྟ་བའི་སྒོ་ནས་ངོ་སྤྲད་པ་ནི། ཞི་ལྷག་གི་ཉམས་མྱོང་ལེགས་པར་སྐྱེས་
* པའི་གང་ཟག་དེ་ཉིད་དབེན་པའི་གནས་སུ་ཅོག་གཞག་གི་གནད་དང་ལྡན་པས་འདུག་ཏུ་བཅུག དཔོན་སློབ་གཉིས་ཀས་བརྒྱུད་པའི་བླ་མ་ལ་གསོལ་བ་འདེབས། ཌཱ་ཀི་ཆོས་སྐྱོང་ཚོགས་གཏོར་
གྱིས་བསྐང་ལ་བླ་མས་ངོ་སྤྲད་པར་བྱ་སྟེ། རིགས་ཀྱི་བུ་ཉོན་ཅིག དེའང་འཁོར་འདས་གང་ཡང་མ་གྲུབ་པའི་སྔོན་རོལ་ནས། ཆོས་དབྱིངས་སྟོང་གསལ་འགག་པ་མེད་པའི་ངོ་བོ་སྐུ་གསུམ་འདུ་

།འབྲལ་མེད་པའི་འབྱུང་གནས་ཆེན་པོར་བཞུགས་ཏེ། ངོ་བོ་སྟོང་པ་ནམ་མཁའ་ལྟ་བུ། རང་བཞིན་གསལ་བ་ཉི་ཟླ་ལྟ་བུ། ཐུགས་རྗེའི་གདངས་འཆར་སྒོ་མ་འགག༄༅།
*པ་མེ་ལོང་གཡའ་དག་པའི་ངོ་བོ་ལྟ་བུ། སོ་སོ་མ་ཡིན་ཐ་མི་དད་པའི་རང་བཞིན་གཅིག་དང་དུ་མ་མེད་པའི་གནས་ལུགས་རང་རིག་དབྱིངས་ཀྱི་སྣང་བ་ཚད་མེད་པའི་ངོ་བོ་ལ་རྣམ་པ་ཀུན་གྱི་མཆོག
དང་ལྡན་པའི་སྟོང་པ་ཉིད་སྤྲོས་བྲལ་སྐྱེ་བ་མེད་པ་ལ་རང་གདངས་འགག་པ་མེད་པའི་སྣང་ཆ་བརྟན་གཡོ་འཁོར་འདས་ཀྱི་ཆོས་གང་དང་གང་སྣང་བཞིན་པ་ཐམས་ཅད་ཀྱང་སྣང་དུས་ཉིད་ནས་དེ་དང་
དེའི་ངོ་བོར་ཡོད་མ་མྱོང་བ་རིག་པ་ཁོ་ན་ལས་གཞན་དུ་མ་གྲུབ་ཅིང༌། རིག་པའི་ངོ་བོ་ཡེ་ཤེས་ཆོས་ཀྱི་སྐ་གུ་རུ་པདྨ་འོད་འབར་ལོགས་ནས་ཚོལ་མ་དགོས་པ་གདོད་ནས་ལྷུན་གྱིས་གྲུབ་པར་རང་ལ་
རང་ཆས་སུ་བཞུགས་པའི་རང་རིག་བདེ་བ་ཆེན་པོའི་ངོ་བོར་ཤར་བ་འདི་ཀ་སངས་རྒྱས་སྐུ་གསུམ་གྱི་ངོ་བོ་ཡིན་ལ་ཡིན་བཞིན་དུ་རིག་བྱ་རིག་བྱེད་དང་གསལ་བྱ་གསལ་བྱེད་དང་བྲལ་བ། རིག་པ་
རང་གསལ་རང་བཞིན་ལས་མི་གཡོ་བར་རྟག་ཏུ་འཇོག་པར་བྱ་སྟེ། ཇི་སྐད་དུ། ཨ་ཏི་ཁྱབ་བདལ་ཆེན་པོ་ནི། །གུ་རུ་པདྨ་འོད་འབར་དེ། །ལོགས་ན་ཡོད་པ་མ་ཡིན་ནོ། །ཞེས་དང༌། རང་

ཉིད་ལྷ་རུ་སྣང་བ་དེ། ལྷ་ཉིད་རང་ལ་རང་ཉིད་ལྷ། །སེམས་ཉིད་རྟོགས་ན་སངས་རྒྱས་ཏེ། །སེམས་ལས་སངས་རྒྱས་གཞན་མ་ཚོལ། །ཞེས་དང༌། མ་བསྒྲུབས་ཡེ་ནས་སངས་རྒྱས་
གནས༑ །མ་བཙལ་བཞག་པས་རང་ས་ཟིན། །དེ་ལྟར་རྟོགས་ན་ཨོ་རྒྱན་མཁན། །ཆོས་ཉིད་དོན་གྱི་པད་འབྱུང་ཡིན། །ཞེས་དང༌། པདྨ་འབྱུང་གནས་ནི་རང་སེམས་ཀྱི་མདངས་ཆ་ཡིན་
ཏེ༑ རང་སེམས་དུས་གསུམ་གྱི་སྤྲོས་པ་དང་བྲལ་ཏེ་ཀ་དག་ངོས་བཟུང་མེད་པ་རང་བཞིན་ལྷུན་གྲུབ་ཆེན་པོ་སངས་རྒྱས་ཀྱིས་མ་བསླད་སེམས་ཅན་གྱིས་མ་བསྒྲིབས་པ་དེ་བཞིན་དུ་རྟོགས་ན་པདྨ་
བདག་དང་དགོངས་པ་གཅིག་ཏུ་འཚང་རྒྱ་བ་ཡིན་ནོ། །ཞེས་གསུངས་སོ། །དེའང་གཞིའི་ངོ་བོ་ཀ་ནས་དག་ཅིང་རང་བཞིན་ལྷུན་གྱིས་གྲུབ་པ་སྐུ་དང་ཡེ་ཤེས་འདུ་འབྲལ་མེད་པའི་དགོངས་པར་
གནས་པ་སྟེ།དེ་གཉིས་ངོ་བོ་གཅིག་པའི་ཕྱིར་སྣང་སྟོང་གཉིས་མེད་དུ་བཞག་ལ། དེའི་གནས་ལུགས་སྟོང་པ་མི་འགྱུར་བ་ཆོས་སྐུའི་བདག་ཉིད། རང་བཞིན་གསལ་ཞིང་འགྱུར་བ་མེད་པའི་
བདེ་བ་ཆེན་པོ་ལོངས་སྤྱོད་རྫོགས་སྐུ། རྩལ་ཐུགས་རྗེ་རིག་པ་སྣ་ཚོགས་འཆར་ཞིང་མ་འགགས་པ་སྤྲུལ་པའི་སྐུ་སྟེ། དོན་ལ་སྐུ་གསུམ་འདུ་འབྲལ་མེད་པ་ཉི་མའི་དཀྱིལ་འཁོར་ལྟར་ནང་དུ་གསལ་

3| ༄༅། །ཡང་དངོས་པོའི་མཚན་མར་མ་གྲུབ། རང་བཞིན་ཡེ་གདངས་སུ་གསལ་ཡང་ཕྱི་ནང་དུ་ཁ་དོག་རིས་ཅན་དུ་མེད། དེ་ཉིད་ཐུགས་རྗེ་རིག་པའི་ཡེ་ཤེས་སུ་བཞུགས་
ཀྱང་རྣམ་པ་ཕྱི་རོལ་ཡུལ་ལ་མི་སྤྱོད་པས་ཕྱི་རྒྱ་མ་རལ་པ་ལྷུན་གྲུབ་རིན་པོ་ཆེའི་སྦུབས་གཞོན་ནུ་བུམ་སྐུའི་གནས་ལུགས་ཞེས་བྱ་སྟེ། ངོ་བོ་རང་བཞིན་ཐུགས་རྗེ་གསུམ་དུ་བཞུགས་པ་རང་རིག་
གཅེར་བུ་ཧྲིག་གེ་བ་འདི་ཡེ་གདོད་མ་ནས་རང་བྱུང་ལྷན་སྐྱེས་པདྨ་འབྱུང་གནས་སུ་ཤེས་པའི་རང་བབ་དང་དེར་ཀློད་ཅིང་ཐག་ཆོད་ཡིད་ཆེས་བསྐྱེད་ལ་རང་རིག་གི་ངོ་ཐོག་ཏུ་རང་གྲོལ་བའི་ངེས་པ་
བརྟན་པོར་གཟུང་བར་བྱ་སྟེ། ངོ་བོ་སྟོང་པ་ཆོས་ཀྱི་སྐུ། །མ་འགག་གསལ་བ་ལོངས་སྤྱོད་རྫོགས། །རིག་རྩལ་ཐུགས་རྗེ་སྤྲུལ་པའི་སྐུ། །སྐུ་གསུམ་ཡེ་ནས་མ་བསྒྲུབས་འགྲུབ། །རང་རིག་
ཡེ་ནས་པད་འབྱུང་ཡིན། །ཅེས་སོགས་གསུངས་སོ། །ཞེས་སོགས་ལྟ་བ་དང་འབྲེལ་བའི་ཚིག་རྣམས་ཀྱིས་ངོ་སྤྲད་དོ། །གཉིས་པ་སྒོམ་པའི་སྒོ་ནས་ངོ་སྤྲོད་པ་ལ་གཉིས། ཏིང་ངེ་འཛིན་གྱི་རྒྱུ་
་ངོ་སྤྲོད་པ། ཏིང་འཛིན་རང་གི་ངོ་བོ་ལ་ངོ་སྤྲོད་པའོ། །དང་པོ་ནི། གནད་དང་ལྡན་པའི་ཉམས་ལེན་ལེགས་པར་བསྐྱངས་པས་ཉམས་ཀྱི་རིམ་པ་འཆར་བར་འགྱུར་ཏེ། དེའང་སློབ་དཔོན་

མ་ལས་ཕྱག་རྒྱ་བསམ་གཏན་གྱི་འགྲེལ་པ་ཉམས་ལྔའི་རྣམ་གཞག་མཛད་པ་ལྟར་ན། དང་པོ་གཡོ་བའི་ཉམས་ནི། སྒོམ་པས་རྣམ་རྟོག་ཅུང་ཟད་མང་དུ་སོང་སྙམ་བྱེད་པར་འགྱུར་བསྒོམ་སྐྱེ་སྙིང་
འདོད་པ་རྣམ་རྟོག་ངོ་ཤེས་པའི་ཉམས་ཏེ། དཔེ་རི་གཟར་གྱི་འབབ་ཆུ་ལྟ་བུའོ། །གཉིས་པ་ཐོབ་པའི་ཉམས་ནི། རྟོག་པ་ཡང་འཕྲོ་ལ་ཅུང་ཟད་ཞིག་མལ་ལེ་གནས་པ་འབྱུང་བ་རྟོག་པ་ངལ་གསོ་
བའི་ཉམས་ཏེ། དཔེ་རོང་ཁུང་དོག་པོའི་འབབ་ཆུ་ལྟ་བུའོ། །གསུམ་པ་གོམས་པའི་ཉམས་ནི། ཕལ་ཆེར་རྟོག་མེད་དུ་གནས་ལ་རེས་འགའ་རྟོག་པ་བན་བུན་རེ་འབྱུང་བ་རྣམ་རྟོག་ཐང་ཆད་པའི་
ཉམས་ཏེ། དཔེ་མི་རྒན་པོའི་སྤྱོད་པ་ལྟ་བུའོ། །བཞི་པ་བརྟན་པའི་ཉམས་ནི། ཕལ་ཆེར་རྟོག་མེད་རྒྱ་འབྱམས་སུ་གནས་ལ་རེས་རྐྱེན་གྱིས་ཅུང་ཟད་གནོད་པས་རྣམ་རྟོག་གིས་བསྐྱོད་དུ་ཡོད་པའི་
ཉམས༑ དཔེ་མཚོ་ཆུང་བསེར་བུས་བསྐྱོད་པ་ལྟ་བུའོ། །གཞན་ཡང་སྒོ་གསུམ་ཤིན་སྦྱངས་ཐོབ་ཅིང་ཉམས་རྟགས་ལུས་ངག་ཡིད་ལ་སྣ་ཚོགས་པ་འབྱུང་བ་རྣམས་སྐྱེས་རིམ་བཞིན་ངོ་སྤྲོད་པར་
བྱའོ༑ །གཉིས་པ་ནི། ཞི་ལྷག་གི་ངོ་སྤྲད་པ་སྟེ། དེའང་རྣམ་རྟོག་གི་འཕྲོ་འདུ་ཕྲ་རགས་འཇམ་ཉིལ་གྱིས་ཞི་ནས་སེམས་བདེ་གསལ་མི་རྟོག་པའི་ངང་དུ་གནས་པ་ནི་ཞི་གནས་ཏེ། དེ་ཉིད་མཐར་

༄༅། །ཕྱིན་པའི་རྟགས་ནི། གཞུང་ལས ལུས་སོག་ཕོན་ཐག་པ་ཆད་པ་ལྟ་བུ༔ ངག་པི་ཝཾ་གི་རྒྱུན་ཐག་ཆད་པ་ལྟ་བུ༔ སེམས་རང་ཐག་གི་ཆུ་ཆད་པ་ལྟ་བུ༔ དེ་ཁོ་
ན་ཉིད་མར་མེ་རླུང་གིས་མ་བསྐྱོད་པ་ལྟ་བུ་ལ་ངོ་སྤྲད༔ ཅེས་གསུངས་པ་ལྟར་རོ། །འགྱུ་བ་རང་ངོ་ཤེས། རིག་པ་ཡུལ་མེད་རང་གསལ་སྒྲོ་སྐུར་བྲལ་བ་རྗེན་ནེ་ལྷང་ངེར་མཐོང་བ་ནི་ལྷག་མཐོང་
སྟེ༑ གང་གིས་སྒྲིབ་རྒྱུ་མེད་པར་གསལ་བ་ཉི་མའི་དཀྱིལ་འཁོར་ལྟ་བུ། མྱོང་བ་གཞན་ལ་བརྗོད་མི་ཤེས་པ་ལྐུགས་པས་བུ་རམ་མུར་བ་ལྟ་བུ། རང་གི་དེ་ཉིད་གཞན་ལ་མཚོན་དུ་མི་བཏུབ་པ་
གཞོན་ནུ་མའི་བདེ་བ་ལྟ་བུ་ལ་ངོ་སྤྲོད་དོ། །ཚོགས་དྲུག་གི་སྣང་བ་གང་ལའང་ཨ་འཐས་ཀྱི་ཞེན་པ་མ་ཞུགས་པ་ཞི་གནས། འཆར་སྒོ་འགག་མེད་དུ་སྣང་བ་ལྷག་མཐོང་སྟེ་སྣང་ཐོག་ཏུ་ཞི་ལྷག་ཟུང་
འཇུག རྣམ་རྟོག་རང་ངོ་ཧྲིག་གིས་རིག་པ་ཞི་གནས། དེ་ཉིད་བློ་བྲལ་ཆོས་སྐར་གྲོལ་བ་ལྷག་མཐོང་སྟེ་རིག་ཐོག་ཏུ་ཞི་ལྷག་ཟུང་འཇུག མདོར་ན་མཉམ་རྗེས་གང་གི་ཚེ་ཡང་ཚོགས་དྲུག་གི་ཡུལ་
ཪེ
མི་འགག་པར་སྒོ་ལྔ་རང་ཡན་དུ་ལྷོད་ལ། རིག་པའི་ངང་ཤེས་པ་ཡུལ་ཕྱིར་མི་འབྲང་བ། གསལ་དྭངས་ཕྱེད་པ། རེ་དོགས་བཅོས་བསླད་མེད་པའི་སོ་མར་ཉམས་སུ་བླངས་པས་སྣང་ཡུལ་

དང་༑ འཛིན་སེམས་མ་སྤངས་མ་བསྒྱར་བ་རང་སར་གྲོལ་བ་ནི་བྱ་བརྒྱ་འུར་རྡོ་གཅིག་གིས་འདེད་པ་དང༌། ཆུ་བརྒྱ་ཟམ་པ་གཅིག་གིས་སྒྲོལ་བའི་དཔེས་ངོ་སྤྲོད་པར་གསུངས་ཏེ། དེའང་བཙན་
ཐབས་སུ་ངོ་སྤྲོད་ན། སློབ་མ་ལུས་གནད་བཅས་ལ། དེའང་རིག་པ་དུས་གསུམ་གྱི་རྣམ་པར་རྟོག་པ་གང་གིས་ཀྱང་མ་བསླད་པའི་ད་ལྟའི་ཤེས་པ་གསལ་ལ་ངོས་བཟུང་མེད་པ་རང་བབ་ཆོས་ཉིད་
ཀྱི་ངང་ལ་བསལ་བཞག་མེད་པ་ཅེ་རེ་ལྟ། དྲི་མེད་དག་པའི་སངས་རྒྱས་ནི། །རང་རིག་ཆོས་སྐུ་འགྱུར་བ་མེད། །སལ་ལེ་སིང་ངེ་ཝལ་ལེ་བ། །སྤྲིན་མེད་སྟོན་ཀའི་ནམ་མཁའ་བཞིན། །མི་
འགྱུར་བརྟན་པ་རི་བོ་བཞིན་དུ་ཞོག །མི་གཡོ་དྭངས་པ་རྒྱ་མཚོ་བཞིན་དུ་ཞོག །ཡངས་དོག་བྲལ་བ་ནམ་མཁའ་བཞིན་དུ་ཞོག །གང་ལྟར་གནས་ཀྱང་རིག་པའི་ངང་ཡིན་ཞོག །གང་ལྟར་ཤར་
ཡང་རིག་པའི་མདངས་ཡིན་ཞོག །འཕྲོག་ནས་རང་རིག་དྭངས་སངས་ཕྱེད་པར་ཞོག །ཇི་ལྟར་བྱ་རྣམས་གང་དུ་འཕུར་ན་ཡང་། །མཁའ་ལས་མ་འདས་དེ་བཞིན་རིག་པའི་ངང༌། ། ཆོས་
རྣམས་རང་གསལ་གཡོ་བ་མེད་པར་ཞོག །ཅེས་པས། སེམས་གསལ་དྭངས་ཀྱི་རང་ལ་གནས་པ་དེ་ཉིད། །ཕཊ་ཅེས་ཡེངས་ལ་བོར་བའི་རྐྱེན་གྱིས་མི་རྟོག་པའི་ངང་དེ་ཞིག་ཀྱང་བྱུང་ཚོར་གྱི་

༄༅། །རྟོག་པ་དང་དེར་འཛིན་གྱི་གཉེན་པོ་མེད་པའི་ཤེས་པ་རང་གསལ་རྒྱ་ཡན་ཞི་ཆལ་བ་ཞིག་འཆར་ཏེ། འདི་ཉིད་རིག་པ་རང་གནས་ཀྱི་བསམ་གཏན་ཡིན་པ་ངོ་ཤེས་པར་དཀོན་
བྱ༑ སྣང་སྲིད་སྣོད་བཅུད་སྣང་བ་ཐམས་ཅད་རང་སེམས་འཁྲུལ་སྣང་གི་ཆོ་འཕྲུལ་དུ་ཐག་བཅད། འཁྲུལ་འཛིན་རང་སེམས་ཀྱང་རྟེན་མེད་ནམ་མཁའ་ལྟར་ཐག་བཅད་རང་བྱུང་གི་ཡེ་ཤེས་རིག་
སྟོང་ཆོས་སྐུར་ཐག་བཅད་ནས། ཡར་སངས་རྒྱས་ལ་རེ་མ་ཆེ། མར་འཁོར་བར་དོགས་མི་ཟ། འཁོར་འདས་སེམས་ཀྱི་གནས་ལུགས་རིག་མ་རིག་ཏུ་ཤེས་པས་གང་ཤར་གྱི་རིག་པ་རིག་པ་
དེའི་དུས་ན་སྤང་བླང་བཟང་ངན་མེད་པ་ཟང་ཐལ་ཡེ་སངས་ཆེན་པོར་གདེང་འཆོས་པ་ནི་ངོ་རང་ཐོག་ཏུ་འཕྲོད་པ་དང༌། ཐག་གཅིག་ཐོག་ཏུ་བཅད་པ་སྟེ་བཟང་ངན་གཉིས་སུ་མེད་པའི་ཆ་ནས་ཡེ་ཤེས་
ཟང་ཐལ་གྱི་གཟེར་འཁོར་འདས་གཉིས་ཀྱི་བར་གདབ་པ་རྩ་དང་མེ་འཕྲད་པ་ལྟ་བུ་དང༌། ཡོད་མེད་ཕྱོགས་ཡན་དུ་ཤར་བས་ལྟ་བ་གྲོལ་ཡན་གྱི་གཟེར་རྟག་ཆད་གཉིས་ཀྱི་བར་དུ་གདབ་པ་བཞིན་དང་
མེ་ལོང་འཕྲད་པ་ལྟ་བུ་ཡིན་ཏེ་ཆོས་ཐམས་ཅད་ཡེ་ནས་མ་གྲོལ་བ་མེད་པར་ཡེ་སངས་རྒྱས་སུ་རྟོགས་པས་གང་ཤར་ཆོས་ཉིད་དུ་སོང་བ་རི་རྒྱལ་གྱི་རྩེར་ཕྱིན་པས་དམའ་བའི་ལུང་ཕྲན་མཐོང་བ་ལྟ་བུ་ལ་

རི་བོ་ཅོག་གཞག་གི་དགོངས་པ་ཞེས་བྱའོ། །འདི་ངོས་ཟིན་ཕན་ཆད་ཤེས་པ་གནས་འགྱུ་དགག་སྒྲུབ་བཟང་རྟོག་ངན་རྟོག་གང་གི་དུས་སུ་ཡང་རང་རིག་རང་བབ་ཅེར་གྱིས་བལྟས་པས་འཛིན་མེད་
རང་གནས་ཀྱི་བསམ་གཏན་རྗེན་སངས་ཀྱིས་འཆར་ཏེ་འདི་ཁོ་ན་རྩོལ་མེད་དམ་ལྷུན་གྲུབ་ཀྱི་སྒོམ་པ་ཆུ་བོ་ལྟ་བུ་ཡིན། དེ་ལ་ཅུང་ཟད་བརྟན་པ་ཐོབ་ནས་སྤྱོད་ལམ་འཇམ་རྩུབ་བར་མ་རང་ཉམས་དང་
སྦྱར་བའི་རྐྱེན་གྱིས་བསམ་གཏན་དང་བསྲེས་པས་བྱ་བརྗོད་དྲན་རྟོག་ཐམས་ཅད་ཆོས་ཉིད་ཀྱི་རོལ་པར་ཤར་ཏེ་མཉམ་རྗེས་ཀྱི་རིས་མེད། ཉིན་མཚན་གྱི་བར་མེད། བླང་དོར་གྱི་ཆོས་
མེད༑ བསྒོམ་བྱ་སྒོམ་བྱེད་ཀྱི་རྩིས་མེད་པར་ཐམས་ཅད་རིག་པའི་རང་མདངས་ཆོས་ཟད་ཀ་དག་གི་དགོངས་པར་ལ་ཟླ་བ་ཞེས་བྱའོ། །གསུམ་པ་སྤྱོད་པའི་ངོ་སྤྲོད་ནི། མཉམ་གཞག་ལ་ཟླ་བའི་
ལྟ་བ་དེའི་ངང་དུ་སྤྱོད་པ་སྒྱུ་མ་ཙམ་དུ་སྤྱོད་པ་ནི་ཅི་སྤྱོད་ཡེ་ཤེས་ཀྱི་རོལ་པ་ཡིན་མོད། འོན་ཀྱང་ལས་དང་པོ་པས་རྗེས་ཐོབ་ཤན་འབྱེད་ཀྱི་ཚུལ་འདི་ངེས་པར་གལ་ཆེ་བས། དེའང་བདག་གི་རྟོག་པ་
དབྱིངས་སུ་མ་ནུབ་ཀྱི་བར་དེ་སྲིད་དུ་ལས་ཀྱི་འབྲས་བུ་མི་བསླུ་བར་འབྱུང་བ་ཡིན་ཏེ། དཔེར་ན། རྨི་ལམ་དུ་གཅན་གཟན་སྣང་བའི་ཚེ་དེས་གསོད་པ་སོགས་དེ་ལ་བརྟེན་པའི་འཇིགས་སྐྲག་ཀྱང་

༄༅། །སྣང་བ་བཞིན་ནོ། །དེས་ན་གང་ལའང་ཞེན་འཛིན་མེད་པའི་ངང་ནས་དགེ་སྡིག་ནི་བླང་དོར་མ་ནོར་བར་སྤྱོད་ཅིང༌། སྡོམ་གསུམ་འགལ་མེད་སྟན་ཐོག་གཅིག་ཏུ་དྲིལ་ཇཱ
ནས་ཉམས་སུ་ལེན་དགོས། དེ་ཡང་གནད་བསྡུ་ན། སོ་ཐར་གྱི་བསླབ་བྱ་དངོས་དང་བརྒྱུད་པའི་སྒོ་ནས་གཞན་གནོད་ཆ་དང་བཅས་པ་སྤངས། བྱང་སྡོམ་གྱི་བསླབ་བྱ་བདག་བས་གཞན་གཅེས་
ཀྱི་ལྷག་བསམ་ལྡན་པས་ཕན་པ་བསྒྲུབ། སྔགས་སྡོམ་གྱི་བསླབ་བྱ་སེམས་ཅན་ཐམས་ཅད་ཀྱི་གཉུག་མའི་སེམས་ཉིད་སྒྲིབ་བྲལ་རྡོ་རྗེ་གསུམ་གྱི་ལྷར་ཡེ་ནས་རྫོགས་པའི་དག་སྣང་དང་མོས་གུས་བྱ་
ཞིང་༑ ཁྱད་པར་བླ་མ་དམ་པ་སངས་རྒྱས་ཐམས་ཅད་འདུས་པའི་བདག་ཉིད་དུ་ཤེས་པའི་མོས་གུས་དང་ཞབས་ཏོག་ལ་ཚད་བཟུང་མེད་པའི་སྒོ་ནས་བསྟེན་པར་བྱ་སྟེ། སྤྱོད་པ་དུས་ཚོད་དང་འབྲེལ་
བ་ལ་བསླབ་པ་ཞེས་བྱའོ། །དེ་དག་གིས་ཀ་དག་ཁྲེགས་ཆོད་ཀྱི་ཁྲིད་རིམ་ལེགས་པར་བཤད་ཟིན་ཏོ། །བཞི་པ་ངོ་བོ་ཉིད་སྐུ་ལམ་དུ་བྱེད་པ་ཡེ་ཤེས་རྡོ་རྗེ་ཡང་གསང་བླ་མེད་རྡོ་རྗེ་སྙིང་པོ་ལྟར་ལྷུན་
གྲུབ་འོད་གསལ་ཐོད་རྒལ་གྱི་ཁྲིད་འཆད་པ་ལ་གསུམ། སྔོན་འགྲོ། དངོས་གཞི། མཇུག་དོན་ནོ། དང་པོ་སྔོན་འགྲོ་ལ་གཉིས། དམིགས་པས་རྒྱུད་སྦྱོང་བ། བྱ་བ་དགུ་ཕྲུགས་སུ་བཏང་

བའོ༑ །དང་པོ་ནི། བླ་མའི་རྣལ་འབྱོར་སྔོན་དུ་འགྲོ་བས། ལུས་གནད་ཆོས་བདུན་ལྡན་པས། རང་ལུས་འོད་ཀྱི་ཕུང་པོ་འབར་བའི་ཐུགས་ཀར་ཡི་གེ་ཨ་དཀར་པོ་དྲི་མ་མེད་པ་ཞིག་གསལ་
བླློ བཏབ༑ ཨ་དེའི་འོད་མདངས་ལས་ཕྱི་ནང་དབྱེར་མེད་ཟང་ཐལ་འོད་ཀློང་འབར་བའི་ངང་ནས་སྣང་སྲིད་ཐམས་ཅད་ཨ་རུ་གྱུར། ཨ་ཨ་ཨ། ཞེས་བརྒྱ་སྟོང་ཁྲི་འབུམ་བཟླ་བ་ནི་མུན་ཁང་ལ་
འཇུག་པའི་སྔོན་འགྲོ་ཡིན་ཀྱང༌། སྐབས་འདིར་ཨའི་བཟླས་པ་འབུམ་ཙམ་བཏང་ནས་མུན་ཁང་དངོས་གཞིའི་སྐབས་ཁྱུག་ཙམ་རེ་བཏང་ན་བདེ་བ་ཡིན་ནོ། གཉིས་པ་ནི། ཀློང་གསལ་
ལས༑ མངོན་སུམ་གནད་ལ་དབབ་བྱའི་ཕྱིར། །ཕྱི་ནང་གསང་བའི་བྱ་བ་ནི། །ལུས་ངག་ཡིད་ཀྱིས་དགུ་ཕྲུག་བཏང༌། །ཞེས་གསུངས་པས། དང་པོ་ལུས་ཀྱི་གསུམ་ནི། ཕྱི་འཇིག་རྟེན་གྱི་
བྱ་བཞག་རྣམ་གཡེང་དང་། ནང་ཕྱག་དང་བསྐོར་བ་སོགས། གསང་བ་རྣམ་གཡེང་སྒུལ་སྤྱོད་ཐམས་ཅད་སྤངས་ཏེ་གཅིག་པུར་གནས་པའོ། །ངག་གི་གསུམ་ནི། ཕྱི་འཇིག་རྟེན་གྱི་འཁྲུལ་
གཏམ་སྣ་ཚོགས། ནང་ཁ་ཏོན་དང་བཟླས་བརྗོད་ལ་སོགས་པ། གསང་བར་སྨྲ་བརྗོད་ཐམས་ཅད་སྤངས་ཏེ་མི་སྨྲ་བའོ། །ཡིད་ཀྱི་གསུམ་ནི། ཕྱི་འཇིག་རྟེན་གྱི་འཁྲུལ་རྟོག་སྣ་ཚོགས། ནང་༔

༄༅། །བསྐྱེད་རྫོགས་ཀྱི་སེམས་འཛིན་ལ་སོགས་པ། གསང་བ་རྣམ་རྟོག་གི་འཕྲོ་འདུ་ཐམས་ཅད་སྤངས་ནས་རྟོག་མེད་ཁོ་ནར་གནས་པའོ། །དེས་ནི་སྒོ་གསུམ་རང་བཞིན་དུ་
གནས་པར་བྱེད། གནས་པ་བརྟན་པ་དང་གྲོལ་བར་འགྱུར་རོ། །གཉིས་པ་དངོས་གཞི་ཟག་མེད་ཀྱི་ཡེ་ཤེས་རྒྱུད་ལ་བསྟེན་པ་ལ་ལྔ། སེམས། སྒོ། ཡུལ། རླུང༌། རིག་པའི་གནད་
དོ༑ །དང་པོ་ཉམས་ལེན་སེམས་ཀྱི་གནད་ནི། ཐོད་རྒལ་གྱི་གཞི་ཁྲེགས་ཆོད་ཡིན་པས་སྔར་བཤད་པའི་ཀ་དག་གི་ཉམས་ལེན་སེམས་དང་རིག་པ་དབྱེ་བའི་གནད་ཀྱིས་ཞི་ལྷག་ཟུང་འཇུག་གི་ངོ་བོ་
ལ་རྩེ་གཅིག་ཏུ་མཉམ་པར་བཞག་པའོ། །གཉིས་པ་འཆར་བྱེད་སྒོའི་གནད་ནི། ཐལ་འགྱུར་ལས། སྒོ་ནི་སྐ་གསུམ་མིག་གིས་བལྟ། །ཞེས་གཟིགས་སྟངས་གསུམ་པོ་ཡིན་ཀྱང་དེའི་གཞི་
བཞུགས་སྟངས་གསུམ་དང་འབྲེལ་དགོས་པ་སྟེ། དེའང་དང་པོ་ཆོས་སྐུའི་བཞུགས་སྟངས་སེང་གེ་ལྟ་བུ་ནི། སྟན་ཐོག་ཏུ་རྐང་མཐིལ་གཉིས་ཅུང་ཟད་སྤྲད། པུས་མོ་ཕྱིར་བསྐྱེད། ལག་པ་ཁུ་
ཚུར་རྐང་པའི་བར་བཙུགས་ཏེ་ལག་ངར་བསྲང༌། རོ་སྟོད་གསེང་བྱ། མཇིང་པ་ཡིད་ཙམ་དགྱེ་བོར་བཏང༌། མིག་གྱེན་དུ་ཕྱོགས་ལ་གཙུག་ཏོར་གྱི་ནམ་མཁར་བལྟ། དེས་སྐབས་སུ་ནང་གི

འབྱུང་བ་ཆ་སྙོམས་ཤིང༌། མཐར་ཐུག་གནས་ལུགས་ཀྱི་དོན་རྟོགས་པའོ། །གཉིས་པ་ལོངས་སྐུའི་བཞུགས་སྟངས་གླང་ཆེན་ཉལ་བ་ལྟ་བུ་ནི། སྟན་ཐོག་ཏུ་ལུས་ཁ་སྦུབས་སུ་པུས་བྲང་
སྦྱར༑ གྲུ་མོ་ས་ལ་བཙུགས ལག་མཐིལ་གཉིས་ཀྱིས་ཨོལ་ཀོ་བརྟེན། སོར་མོ་འགྲམ་པ་ལ་སྦྱར། སྒལ་ཚིག་བསྲང༌། མགོ་བོ་གྱེན་དུ་དགྱེ་ཞིང༌། མིག་གཡས་གཡོན་དུ་ཟུར་ཁྲིད་ཀྱིས་
མདའ་མཁན་སྙུག་མ་སྲོང་བ་ལྟར་བལྟ། དེས་གནས་སྐབས་སུ་གཡོ་བྱེད་ཀྱི་རླུང་འཆིང༌། མཐར་ཐུག་ལྷུན་གྲུབ་འོད་ལྔའི་དོན་འཆར་བའོ། །གསུམ་པ་སྤྲུལ་སྐུའི་བཞུགས་སྟངས་དྲང་སྲོང་
ལྟ་བུ་ནི། སྟན་ཐོག་ཏུ་ཙོག་པུར་འདུག་པའི་རྐང་པའི་ལོང་བུ་གཉིས་གཤིབས། ལག་གཉིས་མཁལ་ཁུང་ངམ་པུས་མོ་ལ་བསྐོར། །སྒལ་ཚིག་བསྲང་། མིག་ཅུང་ཟད་ཐུར་ལ་ཕབ་སྟེ་དྲང་སྲོང་
བསམ་གཏན་སྒོམ་པ་ལྟར་བལྟ། དེས་གནས་སྐབས་སུ་ལུས་ལ་དྲོད་སྐྱེ། མཐར་ཐུག་འབྲུལ་སྣང་ཞིང་ཁམས་སུ་འཆར་བའི་དགོས་པ་ཡོད་དོ། །དེའང་རིག་པའི་ཡེ་ཤེས་ལུས་ལ་ཡོད་
ཀྱང་༑ ཐབས་ལུས་གནད་ཀྱིས་མ་གཟིར་ན་དབང་པོའི་མངོན་སུམ་དུ་སྣང་མི་ནུས་ཏེ། དཔེར་ན། སྦྲུལ་ལ་ཡན་ལག་ཡོད་ཀྱང་མ་གཅུས་ན་མི་གསལ་བ་བཞིན་ནོ། །གསུམ་པ་འཆར་གཞི་

།ཡུལ་གྱི་གནད་ནི། དེ་ཡང་ཡུལ་སྤྲིན་དང་བསེར་བུའི་རྐྱེན་དང་བྲལ་བའི་ནམ་མཁའ་དྭངས་ཤིང་གསལ་བ་ཉིད་ལ། སྔ་དྲོ་ནུབ་དང་ཕྱི་དྲོ་ཤར་དུ་བལྟ་བའམ། འོད་
གསལ་འཆར་སླ་བའི་ཆེད་དུ་ཟེར་གཉིས་དང་སྦྱར་ནས་སྔ་དྲོ་ཤར་དང་ཕྱི་དྲོ་ནུབ་ཏུ་བལྟ་ཞིང་། དེའང་ཉི་མ་ལས་འོག་ཏུ་ཁྲུ་གང་ཙམ་གྱི་ནམ་མཁའ་སྟོང་སང་ངེ་བ་ལ་བལྟས་པས་མངོན་སུམ་གྱི་སྣང
བ་མཐོང་སྟེ། ཀློང་གསལ་ལས། རྐྱེན་བྲལ་གསུམ་ལ་གསལ་བར་འགྱུར། །ཞེས་གསུངས་པས། དེ་ཡང༌། ཡུལ་རྐྱེན་བྲལ་ནམ་མཁའ་སྟོང་པ། དབང་པོ་རྐྱེན་བྲལ་ཆུའི་སྒྲོན་
མ༑ གནས་རྐྱེན་བྲལ་དྭངས་ཤིང་མཐོ་བའི་དབེན་པའོ། །བཞི་པ་གཡོ་བ་རླུང་གི་གནད་ནི། འདས་རྗེས་ལས། རླུང་གནདཤིན་ཏུ་དལ་ལ་བསླབ། །ཅེས་གསུངས་པས། དེ་ཡང་རླུང་
དལ་ཞིང་སྙོམས་པ་ཉིད་ལ་མ་བརྟེན་ན། རླུང་གིས་རིག་པ་སྦུར་ནས་མི་ཟིན་པས། རླུང་སྣ་ནས་མི་གཏོང་བར་མཆུ་སོ་མ་རེག་ཙམ་དུ་ཁ་ནས་དལ་བུས་ཕྱི་ནང་དུ་རྒྱུ་བ་སྙོམས་པ་ལས་ཅུང་ཟད་ཕྱི་རུ་
ནུར་གཞུག་པས། རླུང་གི་འགྲོ་འོང་ཟད་ནས་རྟོག་པའི་འཕྲོ་འདུ་ཆད་དེ་དབྱིངས་རིག་གཡོ་འགུལ་མེད་པར་སྡོད་པའོ། །ལྔ་པ་རང་བྱུང་རིག་པའི་གནད་ནི། ཕྱིའི་དབྱིངས་ནམ་མཁའ་སྟོང་པ་མེ་

ལོང་དང་འདྲ་བས་སྣང་བའི་གོ་ཕྱེ་ནས། ནང་གི་དབྱིངས་རྣམ་དག་སྒྲོན་མ་བདག་པོའི་བྱད་དང་འདྲ་བ་དེ་ཉིད་ཐོག་མར་སྨིན་མཚམས་ནས་མཐིང་ཁ་ཁྱབ་པ་ཆེན་པོའི་འོད་ལས་རིམ་གྱིས་མཆེད་ནས་
ནམ་མཁའི་འཇའ་ཚོན་ནམ་རྨ་བྱའི་མདོངས་ལྟ་བུའི་འོད་ལྔའི་མུ་ཁྱུད་ཐིག་ཕྲན་དང་བཅས་པའི་ནང་དུ་ཐིག་ལེ་སྟོང་པའི་སྒྲོན་མ་རྫིང་བུར་རྡོ་བོར་བའི་རི་མོ་ལྟར་འལ་འོལ་ལས་མཐར་ཐིག་ལེ་དམར་ཟླུམ་
གསལ་མདངས་ཅན་ནམ་ཁྲོ་བོའི་སྤྱན་ལྟ་བུའི་ནང་དུ་རིག་པ་རྡོ་རྗེ་ལུ་གུ་རྒྱུད་བདག་པོའི་སེམས་དང་འདྲ་བ་དེ་ལྷག་གེར་འཆར་ཞིང༌། དེ་ཡང་རྟ་རྔ་ལ་མདུད་པ་བཏབ་པ་ལྟ་བུའམ། གསེར་སྐད་
དང་༑ མུ་ཏིག་གི་ཕྲེང་བ་དང༌། མེ་ཏོག་གི་ཆུན་པོ་ལྟ་བུ་སྟེ། ཐོག་མར་སྨིག་རྒྱུ་ལྟར་འལ་འོལ་མི་གསལ་བ་འགུལ་འཕྲིག་ཅན་དུ་འཆར་བས། དེ་ཉིད་ལྟ་སྟངས་ཀྱིས་ཁྲིད་ནས་དབྱིངས་ཀྱི་ར་
བར་བཅུག་ལ་རྟོག་དཔྱོད་ཀྱི་ཞེན་པས་མ་བཅིངས་པར་བལྟ་མཁན་གྱི་རིག་པ་དེས་རིག་པ་རང་གི་ངོ་བོ་བལྟ་ཤེས་ཙམ་ལས་མི་གཡོ་བར་བྱ་ཞིང་། འོད་གསལ་གྱི་སྣང་བ་མི་གསལ་
བའམ༑ གཡས་གཡོན་སྟེང་འོག་སོགས་སུ་ཡལ་ཡོལ་བྱེད་ན་དེའི་རྗེས་སུ་མིག་དང་སེམས་མི་འབྲང་བར་ལྟ་སྟངས་ཀྱིས་མིག་ཟུར་ནས་དལ་བུར་ཁྲིད་པས་སྔར་བཞིན་ཤར་བ་ལ་སེམས་གཡོ་མེད་

།ཀྱི་ངང་ཆེ་རེ་གཏད། བློས་བྱས་ཀྱིས་བཅོས་བསྒྱར་མི་བྱ་བར་དབྱིངས་རིག་གི་རང་ངོ་ལ་བལྟས་པས་ཕྱི་སྣང་བ་མ་འགགས་ཤིང༌། ནང་འཛིན་པས་མ་བསླད་
པ༑ བརྗོད་མེད་སྤྲོས་པ་དང་བྲལ་བའི་རང་སོ་བཟུང་བས་ཡུལ་དང་ཡུལ་ཅན་དབྱེེར་མེད་དུ་འདྲེས་ཏེ་འོད་གསལ་གྱི་སྣང་བ་སྨིན་མཚམས་ནས་བྲལ་ཏེ་གསལ་འགྲིབ་མེད་པར་འཆར་བ་སོགས་སྣང་
བཞིའི་སྣང་ཉམས་ཀྱི་འཆར་སྒོ་རྣམས་རིམ་པས་སྐྱེ་བར་འགྱུར་རོ། །དེས་ནི་གནས་སྐབས་སུ་རིག་པའི་ཡེ་ཤེས་མངོན་སུམ་དུ་གསལ་བས་མ་རིག་པ་དང་བྲལ། ཚེའི་དུས་བྱས་ཀྱང་སྤྲུལ་པའི་
སྐར་གྲོལ། མཐར་ཐུག་སྣང་གཞི་མཐར་ཕྱིན་ནས་ལྷག་མེད་འགྲུབ་པའོ། །གསུམ་པ་རྗེས་སྣང་ཉམས་ཀྱི་འཆར་ཚུལ་བསྟན་པ་ལ་གསུམ་སྟེ། སྣང་གཞིའི་འཆར་སྒོ་ངོས་བཟུང་བ།ྋ གནས་
ལུགས་ཀྱི་དོན་ལ་ངོ་སྤྲོད་གདབ་པ། མཐའ་རྟེན་མན་ངག་བཞིའི་སྒོམ་ཚུལ་བཤད་པའོ། །དང་པོ་ལ་བཞི། དང་པོ་ཆོས་ཉིད་མངོན་སུམ་གྱི་སྣང་བ་ནི། ལུས་ངག་ཡིད་ཀྱི་འཁྲུལ་འཁོར་
དང་༑ སྒོ་ཡུལ་རླུང་རིག་གི་གནད་བཞི་འཆུན་པས། རྒྱངས་ཞགས་ཆུའི་སྒྲོན་མ་ལས། དབྱིངས་རྣམ་དག་གི་སྒྲོན་མ་འཇའ་གུར་རམ་རྨ་བྱའི་མདོངས་ལྟ་བུའི་ནང་དུ་ཐིག་ལེ་སྟོང་པའི་སྒྲོན་མ

འོད་ཟླུམ་ཐིག་ཕྲན་ཅན་ཤར་བའི་དབུས་སུ་རིག་པ་རྡོ་རྗེ་ལུ་གུ་རྒྱུད་གསལ་ལ་མ་ཡེངས་པར་བཅིངས་ཏེ་བལྟས་པས་གསལ་སྟོང་རྣམ་པར་མི་རྟོག་པའི་ཡེ་ཤེས་ལྷན་ཅིག་སྐྱེས་པའི་ངང་ལས་མི་གཡོ་
བར་གཞག་པའི་ཤེས་པ་གསལ་དྭངས་པ་ཀ་དག་ལྷུན་གྲུབ་དབྱེར་མེད་ཀྱི་ངོ་བོ་ཤེས་རབ་རང་བྱུང་གི་སྒྲོན་མ་ཞེས་བྱ་སྟེ། གདོད་མའི་གཞི་ལ་ད་ལྟར་གྱི་སྣང་སེམས་གྲོལ་བར་བྱེད་པ་སྟེ། རིག་པ་
དབྱིངས་ཀྱི་ར་བར་ཚུད་པས་ཐིག་ལེ་གསུམ་འབྲེལ་གྱི་སྣང་བ་དབང་པོའི་མངོན་སུམ་དུ་མཐོང་བ་ཚུན་ཆད་ཆོས་ཉིད་མངོན་སུམ་གྱི་སྣང་བའོ། །དེ་ལྟར་སྣང་བའི་གནས་སྐབས་སུ་ཆོས་ཉིད་ཡིད་
དཔྱོད་དང་བྲལ། མཐར་ཐུག་གདོད་མའི་ཟད་སར་གྲོལ་བར་འགྱུར་རོ། །གཉིས་པ་ཉམས་གོང་འཕེལ་གྱི་སྣང་བ་ནི། སླར་ཡང་ཉམས་སུ་བླང་པས་དབྱིངས་རིག་རེས་གསལ་རེས་མི་གསལ་བ་
ལས་རིམ་གྱིས་གོམས་པས་དབྱིངས་རིག་སྨིན་མཚམས་ནས་བྲལ་ཏེ་དང་པོའི་མངོན་སུམ་དུ་གསལ་ཞིང༌། དབྱིངས་སྣང་འོད་ཀྱི་རང་བཞིན་དེ་ཡང་གྱེན་སྒྲེངས། རྩིབས་ཤར། དྲྭ་བ། དྲྭ་
ཕྱེད༑ པདྨ། འཁོར་ལོ། རྡོ་རྗེ། རལ་གྲི། ཁ་ཊཱཾ། མཆོད་རྟེན། མིག་མང་རིས། ཉི་ཟླ། ཉ་མིག མཁར་ཐབས་ལྟ་བུ་སོགས་ཞིང་ཁམས་གང་བའི་བར་དུ་འཆར་ཞིང་། ཐིག་

།ལེ་ཡང་སྲན་མ་ཙམ། མེ་ལོང་དང༌། ཁམ་ཐོར་དང༌། བསེ་ཕུབ་ཙམ་གྱི་བར་ཇེ་ཆེ་ཇེ་ཆེ་དང༌། རིག་པ་ལུ་གུ་རྒྱུད་ཀྱང་སྔར་འདའ་འགྲོ་བ་ཙམ་དང༌། འདབ་༄༅།
ཆགས་འཕུར་སྐྱེན་པ་དང༌། རི་དྭགས་རྩིབས་ལ་རྒྱུག་པ་དང༌། ཤར་ཎ་དལ་གྱིས་རྒྱུག་པ་དང༌། བུང་བ་བཅུད་ལ་འཁོར་བ་ལྟ་བུའི་ཇེ་འཕེལ་ཇེ་གསལ་རྗེ་བརྟན་དུ་གྱུར་པ་ལས། ཐིག་ལེའི་ནང་
64
དུ་རྡོ་རྗེ་སེམས་དཔའ་ལ་སོགས་པའི་ཕྱེད་སྐའམ། ྋསྐུ་རྐྱང་པ་རེ་ཙམ་ཤར་ནས་འགུལ་འཕྲིག་མེད་པར་འཆར་བ་ནི་ཉམས་གོང་འཕེལ་གྱི་སྣང་བ་སྟེ། གནས་སྐབས་ཉམས་སྣང་གི་ཡོན་ཏན་ཐམས་
ཅད་ཐོབ་ཅིང༌། མཐར་ཐུག་བར་དོའི་སྣང་བ་རང་སར་གྲོལ་བའི་དགོས་པ་ཡོད་དོ། །རྫོགས་རིམ་གཞན་ལས་སྐྱེས་པ་ནི་ཤེས་ཉམས་ཡིན་པས་མི་བརྟན་ཅིང་བསླུ་བ་ཡིན་ལ། འདི་ནི་སྣང་ཉམས་
བརྟན་ཅིང་མི་བསླུ་བའོ། །འདིར་འོད་སྣང་གྱེན་འགྲེང་གི་ཚེ་མིག་ཐུར་དང༌། གྲུ་བཞི་ལ་གཡས། ཟླུམ་པོ་ལ་གཡོན། ཟླ་གམ་ལ་སྟེང་དང༌། གྲུ་གསུམ་ལ་ཐུར་དུ་གཅུན་པའང་གནད་ཡིན་
།གསུམ་པ་རིག་པ་ཚད་ཕེབས་ཀྱི་སྣང་བ་ནི། དབྱིངས་ཀྱི་སྣང་བས་ཐམས་ཅད་ལ་རྒྱས་ཐེབས་པས་ས་ཆུ་མེ་རླུང་གི་སྣང་བ་རང་དག་སྟེ། འོད་གསལ་ཆེན་པོའི་སྣང་བ་འབྱམས་ཀླས་པའི་

དབྱིངས༑ཐིག་ལེ་རེ་རེའི་ནང་དུའང་རྣམ་སྣང་ལ་སོགས་པ་རིགས་ཀྱི་ཡབ་ལྔ་དང་དབྱིངས་ཕྱུག་མ་སོགས་རིགས་ཀྱི་ཡུམ་ལྔ་སྟེ་རིགས་ལྔའི་ཚོམ་བུ་ལྔ་ཚན་གྱི་འཁོར་ལོ་ཚད་མེད་པ་ནམ་མཁའ་
གང་བར་འཆར་ཞིང༌། དེ་དག་ལས་འོད་ཟེར་གྱི་སྣང་བ་རང་ལུས་དང་འབྲེལ་བར་སྣང་བའོ། ྋ །དེ་ནས་མ་བསྒོམས་ཀྱང་ཚད་ལ་ཕེབས་པས་འགྱུར་བ་མེད་ཅིང་། ཕྱིའི་སྣང་བ་འོད་གསལ་དུ་
གྲོལ་བས་གདོས་བཅས་ཀྱི་སྣང་བ་ནུབ། ནང་སྒྱུ་མ་ལུས་འོད་གསལ་དུ་གྲོལ་བས་ཟག་བཅས་ཀྱི་འཛིན་པ་དག གསང་བ་སེམས་ཉིད་འོད་གསལ་དུ་ཐིམ་པས་འཁྲུལ་པའི་སྣང་བ་ནུབ་ནས་ལས་
དང་བག་ཆགས་ཀྱི་འབྲེལ་བ་ཆད་པར་འགྱུར་རོ། ྋ།བཞི་པ་ཆོས་ཉིད་ཟད་པའི་སྣང་བ་ནི། ཕྱི་སྣང་ཉམས་ཀྱི་འཕེལ་ཟད། ནང་སྦྱ་ལུས་ཀྱི་ཆོས་ཟད། གསང་བ་རྟོག་ཚོགས་ཀྱི་སེམས་ཟད་པས་
འཁྲུལ་པའི་སྣང་བ་ཐམས་ཅད་རང་དག་པས་སྣང་དང་མི་སྣང་དུ་འཛིན་པའི་བློ་ཟད་ནས་འོད་ཀྱི་ནང་ན་སོར་མོ་ཙམ་སྣང་བ་ལས་འཁོར་འདས་ཀྱི་འདུ་ཤེས་བྲལ། སྣང་བ་ཅིའི་ངོ་བོར་ཡང་མ་གྲུབ་
པས་འབྱུང་བའི་དགྲས་མི་ཚུགས། འགྲོ་འདུག་གི་སྣང་བ་དག མངོན་ཤེས་ལ་ཐོགས་པ་མེད། ཐུགས་རྗེའི་ཆ་ལས་ཡེ་ཤེས་ཀྱི་སྣང་བ་མ་འགག་པར་གསལ་ཞིང་། ཕུང་པོའི་ཟག་པ་ཕྱིར་མི་

།ལྡང་བར་སངས་རྒྱས་ནས་འཇའ་ལུས་འཕོ་བ་ཆེན་པོའི་སྐུ་ཆུ་ཟླ་ལྟ་བུས་འགྲོ་བའི་དོན་བྱེད་པར་འགྱུར་རོ། །གཉིས་པ་གནས་ལུགས་ཀྱི་དོན་ལ་ངོ་སྤྲད་པ་ལ་༄༅།
གཉིས༑ བྱིན་རླབས་འཕོ་བའི་སྟོབས་ཀྱིས་ངོ་སྤྲད་པ། ཉམས་མྱོང་སྒོམ་པའི་ཐོག་ཏུ་ངོ་སྤྲད་པའོ། །དང་པོ་ནི། ཚོགས་གཏོར་རྒྱ་ཆེན་བཤམས་ནས་མཆོད་ཅིང་གསོལ་བ་གདབ། སློབ་མ་
རྣམས་ཀྱིས་མཎྜལ་དབུལ། ལུས་གནད་བཅས་ཏེ། བླ་མ་ཉིད་བསྒོམ་གཞིར་བྱས་ནས། སྔར་བླ་མའི་རྣལ་འབྱོར་དུ་བཤད་པའི་དམིགས་རིམ་ཕོག་ལ། དེ་ཡང་སྐྱོན་ཀུན་ཟད། ཡོན་ཏན་ཀུན་
༈ རྫོགས༑ དགོས་འདོད་ཀུན་འབྱུང་། དཀོན་མཆོག་ཀུན་འདུས་ཀྱི་ངོ་བོར་ངེས་ཤེས་བསྐྱེད་ལ། ཅི་མཛད་ཁྱེད་ཤེས་ཀྱི་བློ་གཏད་ལིང་བསྐྱར་ཏེ། རྩ་བརྒྱུད་ཀྱི་བླ་མ་དམ་པ་རྣམས་ཀྱིས་ཚད་མེད་
པའི་ཐུགས་རྗེས་དགོངས་ནས་བདག་གི་རྒྱུད་བྱིན་གྱིས་རློབས་ཤིག ཟབ་ལམ་གྱི་རྟོགས་པ་ཁྱད་པར་ཅན་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ་སྙམ་དུ་བཟོད་མེད་མོས་གུས་ཀྱི་གདུང་ཤུགས་
མཆི་མ་འཁྲུགས་པ་ཙམ་དུ་སྐྱེད་ཅིང་བྱས་ལ། བླ་མས། ཆོས་སྐུ་སྣང་བ་མཐའ་ཡས་ལ་གསོལ་བ་འདེབས་སོ། །ཟབ་ལམ་གྱི་རྟོགས་པ་ཁྱད་པར་ཅན་རྒྱུད་ལ་སྐྱེ་བར་བྱིན་གྱིས་རློབས་ཤིག

ཅེས་སོགས་བརྒྱུད་པའི་གསོལ་འདེབས་ཀྱིས་བྱིན་ཕབ་པའི་རྗེས་ལ། བླ་མ་ཉིད་ཚད་མེད་པའི་ཐུགས་རྗེས་འོད་དུ་ཞུ། སློབ་མའི་སྤྱི་བོ་ནས་ཐིམ་པས་སློབ་མའི་སྒོ་གསུམ་དང་བླ་མའི་རྡོ་རྗེ་གསུམ་
དབྱེར་མེད་སྤྲོས་བྲལ་གྱི་ངང་ལ་ཤེས་པ་ཀློད་ནས་འཇོག་ཏུ་བཅུག་ལ། མོས་གུས་དང་བྱིན་རླབས་ཀྱི་རྟེན་འབྲེལ་ལས་ཤར་བའི་གནས་ལུགས་དེ་ཉིད་རྟག་ཏུ་རང་བབ་ཏུ་བསྐྱང་དུ་གཞུག་གོ
གཉིས་པ་ཉམས་མྱོང་སྒོམ་པའི་ཐོག་ཏུ་ངོ་སྤྲོད་པ་ལ་གཉིས། བསྡུས་དོན་ངོ་སྤྲོད་དངོས་གདབ་པ་དང༌། བོགས་འདོན་ཉམས་ལེན་རྒྱས་པར་སྨོས་པའོ། །དང་པོ་ནི། གནས་རྐྱེན་བྲལ་ཡངས་
ཤིང་མཐོ་བའི་སར་སྔ་དྲོ་ཉི་མའི་ཟེར་དང་ལྡན་པའི་དུས་སུ་འོད་གསལ་གྱི་སྣང་བ་རྣམས་མཚོན་པར་བྱས་ནས། སློབ་མའི་མིག་ལམ་དུ་རྡོ་རྗེ་སེམས་དཔའི་མེ་ལོང་བསྟན་ལ། ཀྱེ་སྐལ་ལྡན་འདི་
ལྟར་ཤེས་པར་གྱིས་ཤིག དེ་ཡང་། སྔར་ཆོས་ཐམས་ཅད་ཀྱི་ཆོས་ཉིད་ཀ་ནས་དག་ཅིང་སྤྲོས་པ་དང་བྲལ་བའི་ཡེ་ཤེས་ཁྲེགས་ཆོད་ཀྱི་ལམ་གྱིས་མཚོན་པར་བྱས་པ་དེ་ཡིན། འདིར་ནི་ལྷུན་གྲུབ་
ཀྱི་ཡེ་ཤེས་མངོན་སུམ་གྱི་ལམ་གྱིས་མཚོན་པར་བྱེད་པ་ཡིན་ལ། དེ་ཡང་། ངོ་སྤྲོད་བྱ་བ་ནི། ཆོས་གཞན་ནས་བདེ་གཤེགས་སྙིང་པོ་དང་། དྲི་བཅས་དེ་བཞིན་ཉིད། རྒྱུའི་རྒྱུད་ལ་སོགས་

།པར་གསུངས་པ་དེ། འདིར་ནི་སངས་རྒྱས་ཐམས་ཅད་དང་དབྱེར་མེད་པའི་ཡེ་ཤེས་འདུས་མ་བྱས་ཤིང་ལྷུན་གྱིས་གྲུབ་པ། གཞོན་ནུ་བུམ་པ་སྐུའི་བདག་ཉིད་ཅན་དུ་ཇཱ༄༅།
གསལ་འགྲིབ་མེད་པར་བཞུགས་པ་དེ་ཉིད་སྒོ་གསུམ་གྱི་གནད་ཀྱིས་གཞི་བཟུང་། གནད་རྣམ་པ་བཞིས་མཚོན་པར་བྱས་པ་སྟེ། དེ་ཡང་སྙིང་ནང་གི་དབྱིངས་རྣམ་པར་དག་པའི་སྒྲོན་མ་འོད་ལྔའི
དཀྱིལ་འཁོར་དུ་ལྷན་གྲུབ་ཏུ་ཡོད་པ་དེ་ཉིད། ཇི་སྐད་དུ། མིག་ནི་ནམ་མཁའི་ཁམས་སུ་བལྟ། །ཞེས་ཡི་གེ་མེད་པ་ལས་གསུངས་པ་ལྟར་རྒྱངས་ཞགས་ཆུའི་སྒྲོན་མའི་ལམ་ནས་གསལ་བའི་སྣང་
17 ཕྱིའི་དབྱིངས་ནམ་མཁའ་སྟོང་པ་མེ་ལོང་ལྟ་བུ་ལ། ནང་གི་དབྱིངས་རྣམ་དག་སྒྲོན་མའི་གདངས་བྱད་བཞིན་དུ་ཤར་བ་ནི་ནམ་མཁའ་འཇའ་ཚོན་ལྟ་བུའི་འོད་ཁྱིམ་དུ་སྣང་བ་འདིའོ། །དེའི་ནང་
དུ་ཐིག་ལེ་སྟོང་པའི་སྒྲོན་མའི་རྟགས་འོད་ཀྱི་འཁོར་ལོ་གསལ་ཞིང་དྭངས་པ་འདིའོ། །དེའི་ནང་དུ་རིག་པའི་སྐུ་ཡོད་པའི་རྟགས་སུ་རྡོ་རྗེ་ལུ་གུ་རྒྱུད་དུ་སྣང་བ་འདིའོ། །དེའང་དབྱིངས་རིག་འདུ་
འབྲལ་མེད་པ་ནི་ཉི་མ་དང་འོད་ཟེར་གྱི་ཚུལ་དུ་གནས་པ་ཡིན་ནོ། །ཐུགས་རྗེ་རང་བྱུང་གི་ཡེ་ཤེས་རང་གསལ་ཆེན་པོ་ཤེས་རབ་རང་བྱུང་གི་སྒྲོན་མའི་རྟགས་སུ་འོད་གསལ་གྱི་སྣང་བ་འདི་དག་ལ་

ལེགས་པར་ལྟོས་ལ་མཉམ་པར་ཞོག་ཅིག དེ་ནི་ཤེས་པ་རང་གསལ་སྣང་སྟོང་འཛིན་མེད་དུ་སྣང་བ་འདི་ཁོ་ན་ཡིན་ནོ། །དེ་ཡང༌། ངོ་བོའི་རྟགས་སུ་སྐྱེ་མེད་སྤྲོས་པ་དང་བྲལ་བ། རང་བཞིན་
གྱི་རྟགས་སུ་འོད་སྣ་ཚོགས་སུ་གསལ་བ། ཐུགས་རྗེའི་རྟགས་སུ་ཤེས་པ་གསལ་སྟོང་དུ་འཆར་བ་འདི་ནི། གདོད་མའི་མགོན་པོ་ཀུན་བཟང་འོད་མི་འགྱུར་བ་འདི་ཉིད་སྙིང་དབུས་ན་སྐྲ་གསུམ་འདུ་
འབྲལ་མེད་པའི་དགོངས་པ་ལ་བཞུགས་པ་ཤེས་པར་གྱིས་ཤིག དེ་ཡང་། ཀློང་གསལ་ལས། རིག་པ་ཡེ་ཤེས་ལུ་གུ་རྒྱུད། །མཐོང་བ་ཙམ་གྱིས་ཤེས་པ་དང༌། །ཤེས་པ་ཙམ་གྱིས་རྟོགས་
པ་དང༌། །རྟོགས་པ་ཙམ་གྱིས་གྲོལ་བར་འགྱུར། །ཞེས་དང༌། ཐལ་འགྱུར་ལས། རང་གི་རང་བཞིན་གཤིགས་ཀྱི་གནད། །བརྗོད་པའི་ཚིག་གིས་མ་ཡིན་པར། །དབང་པོའི་ཡུལ་ལ་
གསལ་སྣང་བས། །གཅེར་མཐོང་གྲོལ་བའི་བདག་ཉིད་དོ། །ཞེས་དང་། སྒྲོན་མ་སྣང་བྱེད་ལས། དེ་ལྟར་སྣ་ཚོགས་ཤར་བ་དེ། །བྱས་ཤིང་བསྒོམས་པས་བྱུང་བ་མིན། །ཡེ་ནས་གཞི་ལ་
གནས་པའོ། །ཞེས་གསུངས་པས། ཡེ་ནས་མ་བྱས་ཤིང་རང་བྱུང་རང་ཤར་སྐུ་གསུམ་འདུ་འབྲལ་མེད་པ་འོད་གསལ་གྱི་དཀྱིལ་འཁོར་ཞལ་མཐོང་བ་ཡིན་པས་བསྒོམ་པ་ལ་བརྩོན་པར་གྱིས་

༄༅། །ཤིག ཅེས་བརྗོད་དོ། །གཉིས་པ་ལ། གཏེར་གཞུང་ནས་རྣམ་གྲངས་དྲུག་ཏུ་གསུངས་པའི་དང་པོ་དཀར་ཁྲིད་ནི་ཉིན་མོའི་རྣལ་འབྱོར་ཏེ་གོང་དུ་སྨོས་པ་
དང་༑ གཞན་ཡང་རྡོ་རྗེ་སེམས་དཔའི་མེ་ལོང་ཞེས་བྱ་བ་ཤེལ་རྡོ་ལ་ཉི་མའི་མདངས་ཕོག་པར་བྱས་ལ། ཤེལ་འོད་ནང་དུ་གསལ་བ་ནི་རིག་པ་སྙིང་ནང་དུ་བཞུགས་པའི་དཔེའོ། །རྐྱེན་ཉི་མའི་
མདངས་ཀྱིས་འཇའ་འོད་ཕྱི་རུ་གསལ་བ་ནི་སྒོ་དང་ལུས་ཀྱི་གནད་ལ་བརྟེན་ནས་རིག་གདངས་ཕྱི་རུ་འཆར་བའི་དཔེའོ། །སྣང་བའི་ངོ་བོ་སྟོང་པ། སྟོང་པའི་རང་མདངས་སྣང་བ། དེ་གཉིས་ཐ་
དད་མ་ཡིན་པ་དབྱིངས་དང་རིག་པ། ཡེ་ཤེས་དང་སྐུའི་རང་བཞིན་ཟུང་འཇུག་ཏུ་ཤེས་པར་གྱིས་ཤིག ཅེས་སོགས་ཀྱིས་ངོ་སྤྲོད་དོ། །གཉིས་པ་ནག་ཁྲིད་མུན་པའི་རྣལ་འབྱོར་ལ་གཉིས། མུན་
ཁང་དང༌། རྒྱ་མཚོ་ཨར་གཏད་དོ། །དང་པོ་མུན་ཁང་ལ་འཇུག་ཚུལ་གཉིས་ཏེ། ཐོག་མར་མུན་ཁང་ལ་ཞུགས་ནས་སྣང་བ་མཆེད་པ་ན་བོགས་འདོན་ཉིན་མོའི་རྣལ་འབྱོར་ལ་བརྟེན་པ་
དང་༑ ཐོག་མར་ཉིན་མོའི་རྣལ་འབྱོར་གྱིས་སྣང་བ་མཐོང་ནས་སླར་མུན་ཁང་དུ་ཞུགས་པ་གཉིས་ལས། ད་ལྟ་ཕྱག་ལེན་ཕལ་ཆེར་ཕྱི་མ་ལྟར་མཛད་ཅིང་། དེའི་ལག་ལེན་ནི་འདིར་ཡི་གེས་

འཇིགས་ནས་མ་སྤྲོས་པས་གཞན་དུ་ཤེས་པར་བྱའོ། །རྒྱ་མཚོ་ཨར་གཏད་ནི། དྲང་སྲོང་ཙོག་པུའི་འདུག་སྟངས་ཀྱིས་ལག་པ་གཉིས་པུས་མོའི་སྟེང་དུ་བསླངས་ཏེ་མཐེབ་མཛུབ་ཀྱིས་མིག་གཉིས་
ཀྱི་མཐའ་ནས་ཅུང་ཟད་བཙིར་བའམ། མིག་གི་འབྲས་བུའི་སྟེང་ནས་ཡ་ལྤགས་བཅར་ཞིང་དལ་བུས་མནན། ཡེ་ཤེས་ལྔའི་རང་མདངས་ཁ་དོག་ལྔ་ལྡན་གྱི་ཡི་གེ་སོགས་ཝལ་ཙམ་དང་དཔག་
བསམ་གྱི་ཤིང་ལྟ་བུ་དང་། སྲོག་ཆགས་ཀྱི་གཟུགས་འདྲ་བ་དང་མཆོད་རྟེན་ཉི་ཟླ་སོགས་མ་ངེས་པ་དང་། ངེས་པའི་རྣམ་པ་མང་པོ་འཆར། ལག་པ་ཕྱེ་ནས་བལྟས་པས་དཔག་ཚད་ཙམ་དུ་འཇའ་
འོད་སྣ་ལྔ་ཁྲ་ཆི་ལི་ལི་འོད་སི་ལི་ལི། རྡུལ་ཕྲ་རབ་གྲངས་དང་མཉམ་པའི་འོད་ཟེར་འཁྲུགས་པའོ། །སྣང་བ་དེ་དག་མ་ཡལ་བར་དུ་ལྟ་ཞིང་བསྒོམ། ཡལ་སོང་ན་སླར་མནན་ཅིང་བསྒོམ། དེ་
ལྟར་འབད་རྩོལ་བྱས་ནས་ཞག་བདུན་ཕྲག་ཙམ་ན་མཐེབ་མཛུབ་ཀྱི་རྩོལ་བ་མི་དགོས་པར་འཆར་བ་ནི་འབྱོངས་པའོ། །གསུམ་པ་ཟེར་ཁྲིད་ནི། མཚན་ཟླ་བའི་དཀྱིལ་འཁོར་དྭངས་པའི་དབུས་སུ་
ཧར་གྱིས་བལྟས་པས། སླར་མིག་ཟིམ་བུས་འོད་ཟེར་དེ་ཁྲིད་མཁས་སུ་བྱས་ལ་བསྒོམས་པས། མུན་པ་ཐམས་ཅད་འོད་དཀར་གྱི་རང་མདངས། ཕྱོགས་མཚམས་ཀུན་ཏུ་སྒྱུ་འཕྲུལ་གྱི་ལྕ

ཟླ༑༄༅། །གཟུགས། ཐིག་ལེ་ལུ་གུ་རྒྱུད་ཀྱི་འགྲོ་འོང་དང་བཅས་པ་འཆར་རོ། །བཞི་པ་དམར་ཁྲིད་ནི་ཉི་མའི་དཀྱིལ་འཁོར་གྱིས་མཚོན་པ་སྟེ་གོང་དུ་བཤད་པ་ལྟར་རོ། །ལྔ་
པ་ཁྲ་ཁྲིད་ནི། མིག་ལ་དར་རས་ནག་པོ་སྲབ་མོས་བཀབ་སྟེ་ཉི་མའི་དཀྱིལ་འཁོར་ལ་བལྟས་པས། ཐོག་མར་ཐིག་ལེ་ཉ་མིག་ཙམ་པ་གྲངས་མེད་འཆར། རིམ་གྱིས་འོད་ཟེར་ཐིག་ལེ་ཐིག་ཕྲན་ལ་
སོགས་པ་རྒྱ་ཇེ་ཆེར་འཆར་བར་འགྱུར་རོ། །དྲུག་པ་མེ་ཁྲིད་ནི། དང་པོ་མར་མེ་གཅིག་ལ་ཟིམ་བུས་ལྟ་ཞིང་ཟེར་ཐིག་ལེགས་པར་ཁྲིད། དེ་ནས་གཉིས། དེ་ནས་གསུམ་ཙམ་ལ་བལྟ། མིག
ཁྲ་ཆི་ལེར་སོང་ནས་མར་མེ་ལ་རྒྱབ་གཏད་དེ་མུན་པའི་ནང་དུ་མིག་ཧྲིག་གེ་བྱས་པས། མར་མེ་ཇི་ལྟ་བ་བཞིན་དམར་ཅོ་རེ་འཆར། དེ་ནས་དཀར་སེར་དམར་ལྗང་སྔོ་མཐིང་ལ་སོགས་སྣ་ཚོགས་
འཆར་ཏེ་མཐར་མིག་བཙུམ་ནས་ལྟ་བ་དང༌། མིག་ཕྱེ་ནས་བལྟས་པ་ལ་ཁྱད་པར་མེད་པ་འཆར། དེའི་ངང་དུ་རང་སེམས་གློད་པས་མར་མེ་དང་མཐོང་མཁན་དང་འོད་ཟེར་དབྱེར་མེད་པ་ཆོས་སྐུ་
ཐིག་ལེ་ཉག་གཅིག ཡང་དག་འོད་གསལ་འཁོར་ཡུག་ཆེན་པོར་འགྱུར་རོ། །གསུམ་པ་མཐའ་རྟེན་གྱི་མན་ངག་བཤད་པ་ལ་བཞི། མི་འགུལ་བ་གསུམ་ལ་གཞི་བཅའ་བ། སྡོད་པ་གསུམ་

གྱིས་ཚད་གཟུང་བ། ཐོབ་པ་གསུམ་གྱིས་གཟེར་གདབ་པ། གདིང་བཞིའི་གྲོལ་ཚད་བསྟན་པ་དང་བཞིའི་དང་པོ། མི་འགུལ་བ་གསུམ་ལ་གཞི་བཅའ་བ་ནི། ལུས་བཞུགས་སྟངས་གསུམ་
ལས་མི་འགུལ་བར་བྱ་སྟེ། དེ་ཡང༌། ལུས་མི་འགུལ་བས་རྩ་མི་འགུལ། རྩ་མི་འགུལ་བས་མིག་མི་འགུལ། མིག་མི་འགུལ་བས་རླུང་མི་འགུལ། རླུང་མི་འགུལ་པས་སེམས་མི་
འགུལ༑ དེས་འགྱུ་བྱེད་ཀྱི་རྟོག་པ་རྒྱུན་ཆད་ནས་རིག་པ་གཡོ་མེད་དུ་གནས་པའོ། །མིག་གཟིགས་སྟངས་གསུམ་ལས་མི་འགུལ་བར་བྱ་སྟེ། དེ་ཡང་རིག་པའི་གནད་རྩ། རྩའི་གནད་
སྒོ༑ སྒོའི་གནད་སྒྲོན་མའོ། །རྩ་མ་འགུལ་བས་མིག མིག་མ་འགུལ་བས་སྒྲོན་མ། དེས་སེམས་མ་འགུལ་བས་རྣམ་རྟོག་མི་འབྱུང་ཞིང་དབྱིངས་རིག་འདུ་འབྲལ་མེད་པའི་དགོས་པ་ཡོད་
།རིག་པ་འོད་གསལ་གྱི་སྣང་བ་མངོན་སུམ་གྱི་མཐོང་བ་ལས་མི་འགུལ་བར་བྱའོ། །དེ་ཡང་ཐུགས་རྗེའི་རིག་པ་ཕྱི་གསལ་མེ་ལོང་ལྟ་བུ་ལ་འོད་གསལ་གྱི་སྣང་བ་འགག་མེད་དུ་ཤར་བ་གཟུང་
འཛིན་གྱིས་མ་བསླད་པར་རང་ཤར་རང་གྲོལ་དུ་བསྐྱང་པས་སྣང་བཞིའི་འཆར་སྒོ་ཇེ་གསལ་ཇེ་བརྟན་དུ་འཆར་བར་འགྱུར་རོ། །གཉིས་པ་སྡོད་པ་གསུམ་གྱིས་ཚད་བཟུང་བ་ནི། དབྱིངས་རིག་

།འབྲལ་མེད་དུ་གོམས་པས་བརྟན་པའི་ཚད་སྡོད་པ་གསུམ་འབྱུང་སྟེ། ཕྱི་སྣང་བསྐྱོད་བྱེད་ཀྱི་རླུང་ཟད་པས་དབྱིངས་རིག་འགྲོ་འོང་མེད་པར་སྡོད། ནང་ཕུང་པོ་སྐྱོད་དཀོན་༄༅།
སྤྱིའི་
བྱེད་ཀྱི་རླུང་ཟད་པས་ལུས་གཡོ་འགུལ་མེད་པར་སྡོད། གསང་བ་རྟོག་པ་སྐྱོད་བྱེད་ཀྱི་རླུང་ཟད་པས་རྣམ་རྟོག་འགྱུ་མི་སྲིད་པར་སྡོད་པའོ། །སྐབས་འདིར་ཚད་རྨི་ལམ་གྱིས་བཟུང་བ་
དང་༑ རྟགས་ལུས་ངག་ཡིད་གསུམ་ལ་འཆར་བ་གཉིས་འབྱུང་སྟེ། བརྩོན་འགྲུས་རབ་ལ་རྨི་ལམ་དབྱིངས་སུ་ཐིམ་ནས་རྒྱུན་ཆད། འབྲིང་རྨི་ལམ་འོད་གསལ་དུ་འཆར། ཐ་མ་རྨི་ལམ་རྨི་
ལམ་དུ་ཤེས་པའོ། །རྟགས་སྒོ་གསུམ་ལ་འཆར་བ་ནི། སྣང་བ་བཞི་རེ་རེ་ལའང་གསུམ་གསུམ་སྟེ་བཅུ་གཉིས་ནི་ཆོས་ཉིད་མངོན་སུམ་གྱི་རྟགས་ལུས་རུ་སྦལ་འཁར་གཞོང་དུ་བཅུག་པ་ལྟར་བྱ་
བྱེད་གཡོ་འགུལ་མེད་པར་གནས། ངག་ལྐུགས་པ་ལྟར་སྨྲ་མི་འདོད། །སེམས་འདབ་ཆགས་རྙིས་ཟིན་པ་བཞིན་འཕྲོ་བ་ལྟར་སྣང་ཡང་གར་གཏད་དུ་ཟིན་པའོ། །ཉམས་སྣང་གོང་འཕེལ་གྱི་
རྟགས༑ ལུས་སྐྱེས་བུ་ནད་ཀྱིས་ཐེབས་པ་ལྟར་བྱི་དོར་དང་རྒྱན་ཆའི་སྒེག་འཆོས་བྲལ། ངག་སྨྱོ་བ་ལྟར་ཅལ་ཅོལ་དུ་སྨྲ། སེམས་སྐྱེས་བུ་རྩི་དུག་གིས་ཟིན་པ་ལྟར་ཁམས་གསུམ་དུ་ཕྱིར་མི་ལྡོག་545

པར་ཐག་ཆོད་དོ། །རིག་པ་ཚད་ཕེབས་ཀྱི་རྟགས། ལུས་གླང་ཆེན་འདམ་དུ་བྱིང་བ་ལྟར་སྐད་ཅིག་མ་ལ་འབྱུང་བ་ལྔ་ལ་ཐལ་བྱུང་དུ་འགྲོ། ངག་གྲུལ་བུམ་གྱི་ཕྲུ་གུ་ལྟར་ཅི་སྨྲས་གཞན་ལ་
ཕན༑ སེམས་སྐྱེས་བུ་འབྲུམ་ནད་བྱང་བ་ལྟར་འཁོར་བར་མི་ལྡོག་པའི་གདིང་ཐོབ་པའོ། །ཆོས་ཉིད་ཟད་པའི་རྟགས། ལུས་དུར་ཁྲོད་ཀྱི་རོ་ལྟར་གཤེད་མ་བརྒྱས་མཐའ་བསྐོར་ཡང་ཡ་ང་བག་ཚ་
ེད༑ ངག་བྲག་ཆ་ལྟར་གཏམ་གྱི་ཟུང་ཟད་པས་གཞན་གྱི་རྗེས་ཟློས་བྱེད། སེམས་བར་སྣང་གི་ན་བུན་ལྟར་སྐད་ཅིག་མ་ལ་བག་ཆགས་ཀྱི་ཕུང་པོ་མི་སྣང་བར་འཚང་རྒྱའོ། །གསུམ་པ་ཐོབ་པ་
གསུམ་གྱི་གཟེར་གདབ་པ་ནི། དང་པོ་སྐྱེ་བ་ལ་རང་དབང་ཐོབ་པ་ནི། གདོས་བཅས་འོད་དུ་གྲོལ་བས་སེམས་ཅན་གྱི་དོན་བྱེད་ན་རང་གི་ལག་སོར་ལ་རིག་པ་གཏད་པས་སྣང་བ་དེ་ཀུན་རང་ལོག་
སྟེ༑ གཟུགས་སྣང་ཆུ་ཟླ་ལྟ་བུས་སེམས་ཅན་གྱི་དོན་བྱེད། མི་སོགས་སེམས་ཅན་ལ་རིག་པ་བཅུག་ན་མཚམས་མེད་པ་ལྔ་བྱས་པ་ཡང་འདི་ཉིད་ལ་འབྱུང་བ་རང་སར་དག་ནས་འཚང་རྒྱའོ།
གཉིས་པ་འཇུག་པ་ལ་རང་དབང་ཐོབ་པ་ནི། དོན་མི་བྱེད་ན་རིག་པ་རང་ལུགས་སུ་བཞག་པས་དེ་ཉིད་ལ་མི་སྣང་བར་འཚང་རྒྱའོ། །གསུམ་པ་རླུང་སེམས་ལ་རང་དབང་ཐོབ་པ་ནི། རླུང་སེམས་

༄༅། །ལས་སུ་རུང་བས་རླུང་གི་ཡོན་ཏན་ཐམས་ཅད་འབྱུང༌། སེམས་ཅན་གཞན་ཚེ་འཕོ་བའི་ཚེ་དེ་ལ་རིག་པ་བཅུག་པས་མཚམས་མེད་པ་ལྔ་བྱས་པ་ཡང་བྱང་ནས་རང་དང་
མཉམ་དུ་འཚང་རྒྱ་སྟེ། ལས་ལ་བཟང་ངན་མེད་པའི་གནད་ཀྱིས་སོ། །དེའང་བེམ་པོ་ལའང་ཐོགས་མེད་ཟངཐལ་དུ་འགྲོ་ཞིང་མངོན་པར་ཤེས་པ་ཐོགས་མེད་དུ་འཆར་རོ། །བཞི་པ་གདིང་བཞིའི
གྲོལ་ཚད་བསྟན་པ་ལ། ཡར་གྱི་གདིང་གཉིས་ནི་དཀོན་མཆོག་གསུམ་གྱི་ཡོན་ཏན་ཐོས་ཀྱང་ཐོབ་ཏུ་རེ་བ་དང༌། མ་ཐོབ་ཀྱིས་དོགས་པ་མེད་དེ། རང་རིག་ལས་གཞན་པའི་སངས་རྒྱས་མེད་པར་
རྟོགས་པའི་ཕྱིར་རོ། །མར་གྱི་གདིང་གཉིས་ནི། འགྲོ་དྲུག་གི་སྡུག་བསྔལ་དང་ཚེ་ཚད་ཐོས་ཀྱང་འཁོར་བར་མི་ལྷུང་དུ་རེ་བ་དང༌། ལྷུང་གིས་དོགས་པ་མེད་དེ། རང་རིག་ཡེ་ནས་འཁྲུལ་པ་
མེད་པར་ཤེས་འཁོར་བར་འཁྱམས་མཁན་མ་གྲུབ་པར་ཐག་ཆོད་པའི་ཕྱིར་རོ། །དེ་དག་གི་དགོས་པ་ནི་གནས་སྐབས་སུ་ཐད་སོའི་དོན་རྣམས་འགྲུབ་ཅིང༌། མཐར་ཐུག་གོང་མའི་རྟོགས་པ་མཐར་
(V)
ཕྱིན་པར་འགྱུར་རོ། །དེ་དག་གིས་ལྷུན་གྲུབ་ཐོད་རྒལ་གྱི་ཁྲིད་རིམ་བཤད་ཟིན་ཏོ། །ལྔ་པ་ཁྲིད་རིམ་གྱི་མཇུག་དོན་བཤད་པ་ལ་ལྔ། ཉམས་སུ་ལེན་པའི་ལག་ཁྲིད། གྲོགས་སྤྱོད་པའི་རྣམ་/
ts

གཞག ལམ་གྱི་ཆད་མཐུད་འཕོ་བ། ཉམས་སུ་བླངས་པའི་གྲོལ་ཚུལ། ཁྲིད་ཀྱི་དབྱེ་བསྡུ་བཤད་པའོ། །དང་པོ་ནི། ལམ་ཟབ་མོ་འདི་ལ་འཇུག་པར་འདོད་པ་དག་གིས། སྔོན་འགྲོའི་
བས་སུ་སོ་སོ་ལ་རྟགས་ཐོན་པ་དང་ཚོགས་བསགས་སྒྲིབ་སྦྱོང་གི་རིགས་ཟབ་མོ་གཞན་ཡང་ཅི་ནུས་སུ་འབད། བསྐྱེད་རིམ་ལ་གསལ་སྣང་བརྟན་པོ་མ་ཐོབ་ཀྱི་བར་དུ་བསྒོམ་པ་གཙོ་བོར་བྱ་ཞིང་
གསལ་སྣང་ཐོབ་ནས་གྲངས་བསྙེན་ཐེམས་པར་བྱ། རྫོགས་རིམ་ཐབས་ལམ་གྱི་སྐབས་སུ་ཐོག་མར་གཏུམ་མོ་སྡུག་བསྔལ་གྱི་སྐབས་སྒྱིད་མ་ལུག་པར་བརྩོན་འགྲུས་བརྩམ། བར་དུ་གཏུམ་མོ་
འདོད་ཆགས་ཀྱི་སྐབས་སུ་ཞེན་ཆགས་ཀྱི་དབང་དུ་མ་ཤོར་བར་སྟོང་པའི་དབྱིངས་སུ་བསྲེ། ཐ་མ་གཏུམ་མོ་བདེ་བའི་སྐབས་སུ་དེས་ཆོག་སྙམ་བསྐྱར་དུ་མ་སོང་བ་ཞུ་བདེ་འགྱུར་མེད་ལ་རང་དབང་
ཐོབ་པར་བྱ། ཉམས་ལེན་གྱི་སྙིང་པོ་ཁྲེགས་ཆོད་ཐོད་རྒལ་ཟུང་འཇུག་དབྱིངས་རིག་འབྲལ་མེད་ཀྱི་ངང་དུ་ཐག་ཆོད་ཀྱི་དགོངས་པ་འཕོ་འགྱུར་མེད་པ་རི་བོ་ཅོག་གཞག་གི་ལྟ་བ་དང་། སྣང་སྟོང་
དབྱེར་མེད་འཛིན་མེད་བློ་འདས་རྒྱ་མཚོ་ཅོག་གཞག་གི་དགོངས་པ་དང༌། རིག་གདངས་ལུག་རྒྱུད་བཙོན་དུ་ཟིན་པས་བག་ཆགས་འཁྲུལ་ཞེན་གྱི་ཤུན་པ་ཡལ་བ་རིག་པ་ཅོག་གཞག་གི་མན་ངག་

༄༄ །དང༌། བྱིང་རྨུགས་འཕྲོ་རྒོད་ཀྱི་དབང་དུ་མ་སོང་ཞིང་བདེ་གསལ་མི་རྟོག་གི་ཉམས་ཀྱིས་མ་བཅིངས་པར་ཡེ་ཤེས་མངོན་སུམ་གྱི་དོན་ལས་མ་ཡེངས་པར་སྣང་བ་ཅོག་
གཞག་གི་ཉམས་ལེན་རྣམ་པ་བཞི་ལ་དྲིལ། ནུབ་མོའི་རྨི་ལམ་ཉིང་འཁྲུལ་གཏི་མུག་ཁ་ཡན་དུ་མི་བཏང་བར་འོད་གསལ་ཤེས་པ་བུམ་འཇུག་ལ་བསླབ། ནང་ནུབ་ལྟོ་གོས་རྣམ་གཡེང་གི་བྱ་བྱེད་
ཀུན་ལ་ཨ་འཐས་རང་རྒྱུད་དུ་འཛིན་པའི་གཏོད་ཕུར་ཕུད་ལ། ཚོགས་དྲུག་གི་སྣང་བ་གང་ཤར་བདེན་ཞེན་དགག་སྒྲུབ་ཀྱིས་མ་བཅིངས་པར་རང་གྲོལ་ཅོག་གཞག་གི་དགོངས་པར་ལ་ཟླའོ།
གཞན་ཡང་ཁྲེགས་ཆོད་ཀྱི་གོལ་ཤོར། ཐོད་རྒལ་ལ་མིག་གི་གེགས་སེལ་སོགས་ཁྲིད་གཞུང་གཞན་ལས་རྒྱས་པར་ཤེས་པར་བྱའོ། །གཉིས་པ་ནི། ཉི་ཟླ་ཁ་སྦྱོར་གྱི་རྒྱུད་སོགས་ལས་སྤྱོད་པའི་
རྣམ་གྲངས་ཉེར་གཅིག་གིས་མཚོན་པའི་དབྱེ་བསྡུ་མང་དུ་གསུངས་པ་སྙིང་པོར་དྲིལ་ན། ལས་དང་པོ་པས་ཆོས་ཀྱི་སྒོ་མོ་ཀུན་ནས་བཏུ་བ་བུང་བ་ལྟ་བུའི་སྤྱོད་པས་ཐོས་བསམ་སྒོམ་གྱི་མཐའ་རྒྱ་
བཅད༑ ཐི་བྱ་ཚང་འཇུག་གི་སྤྱོད་པས་གདམས་ངག་གི་སྒྲོ་འདོགས་ཆོད་ཅིང་ཐེ་ཚོམ་གེགས་སྐྱོན་གྱི་གོལ་ས་མི་འབྱུང་བར་བྱ། དེ་ནས་ཉམས་ལེན་གྱི་དུས་སུ། རི་དྭགས་རྨས་མ་ལྟ་བུའི་སྤྱོད་

པས་འཇིག་རྟེན་རྣམ་གཡེང་གི་འཁྲི་བ་མེད་པར་མི་མེད་ཀྱི་རི་ཁྲོད་འགྲིམ། དེའི་གྲོགས་སུ་ལྐུགས་པ་ལྟ་བུའི་སྤྱོད་པས་སྨྲ་བ་བཅད་པ་ལ་མི་ཚེ་དྲིལ་ཏེ་བཟང་ངན་གྱི་རྗེས་ཕྱིར་མི་འབྲང༌། སྨྱོན་པ་ལྟ་
བུའི་སྤྱོད་པས་དགྲ་གཉེན་ཆགས་སྡང་བར་མ་གསུམ་གྱི་དགག་སྒྲུབ་ཞེན་འཁྲིས་བསྐྱར། ཁྱི་ཕག་ལྟ་བུའི་སྤྱོད་པས་ཟས་གོས་གནས་མལ་སོགས་ལ་གཙང་སྨེའི་རྣམ་རྟོག་མེད་པར་གང་བྱུང་གིས་
ཆོག་ཤེས་ཤིང་ཅིར་སྣང་ལམ་དུ་ཁྱེར། མཐར་ཉམས་ལེན་ལ་གོམས་པ་ཐོབ་ཚེ་གཙན་གཟན་གྱི་རྒྱལ་པོ་སེང་གེ་ལྟ་བུའི་སྤྱོད་པས་སྣང་རྐྱེན་ལ་ཉམ་ང་མེད་ཅིང་རེ་དོགས་ཀྱི་འཆིང་བ་མཐའ་དག་བཙན་
ཆོད་དུ་བཏང་ལ། འབྲས་བུ་མངོན་དུ་མ་གྱུར་གྱི་བར་དུ་གཞན་རྐྱེན་གྱི་དབང་དུ་སྐད་ཅིག་ཀྱང་མི་འཆོར་བའི་ཉམས་ལེན་ཚ་ཐུབ་གྲང་ཐུབ་ཤ་ཆོད་རུས་ཆོད་དུ་བྱའོ། །བཞི་པ་ཨ་ཏིའི་ཉམས་ལེན་
བྱེད་པའི་སྐལ་བ་དང་མི་ལྡན་པའམ་བྱས་ཀྱང་ཉམས་རྟོགས་ཀྱིས་མ་སླེབས་པ་རྣམས་ལ་ལམ་གྱི་མཚམས་སྦྱོར་བ་ནི། འཕོ་བའི་གདམས་ངག་ཉིད་མཆོག་ཏུ་ཟབ་པ་ཡིན་ཏེ། དེའང་རྒྱ་ནག་སྤྲུལ་
སྐུའི་དྲིས་ལན་དུ། འཕོ་བ་ཡང་དབང་པོ་རབ་ལ་འཕོ་བྱ་འཕོ་བྱེད་མེད་པ་རང་སེམས་མ་བཅོས་ལྷུག་པ་ནི་ཆོས་སྐུའི་འཕོ་བའོ། །ཞེས་གསུངས་པ་ལྟར་མངོན་དུ་གྱུར་ན་ཐབས་ཚུལ་གཞན་ལ་མི་

།ལྟོས་ཤིང༌། འབྲིང་ལ་ཡི་དམ་ལྷའི་བསྐྱེད་རིམ་དང་རླུང་སེམས་དམིགས་པ་ལ་བརྟེན་ནས་འཕོ་བའོ། །ཞེས་པ་ནི་གཞུང་རྩ་བར། འཕོ་བ་སྐར་ཁུང་མདའ་འཕང་༄༅།
ནི༔ འོད་ཀྱི་གོང་བུ་སྒྲ་ཡིས་འཕོ༔ ཡང་ཡང་སྦྱངས་པས་རྟགས་མྱུར་ཐོན༔ ཅེས་གསུངས་པའི་དོན་ལག་ལེན་དུ་བསྟན་པ་ནི། བདེ་བའི་སྟན་ལ་ལུས་གནད་ལེགས་པར་བཅས་ནས་པདྨ་
འོད་འབར་གྱི་བསྐྱེད་རིམ་གསལ་དྭངས་རྙོག་པ་མེད་པ་སྣང་ཞིང་སྟོང་།ྋ སྟོང་ཞིང་གསལ་བ་ཆུ་ཟླ་ལྟ་བུར་བསྒོམས་པའི་སྐུའི་དབུས་སུ་རྩ་དབུ་མ་མདའ་སྨྱུག་ཙམ་ཁ་དོག་དཀར་ཞིང་གསལ་ལ་
དྭངས་པ། མར་སྣེ་ལྟེ་འོག་སོར་བཞིར་སླེབ་པ། སྨྱུག་ཚིགས་བཞིན་རང་འགགས་སུ་སོང་བ། ཡར་སྣེ་སྤྱི་བོ་ཚངས་པའི་བུ་གར་ཐོན་པ། སྙིང་གར་རང་གི་རྣམ་པར་ཤེས་པ་རྡོ་རྗེ་དཀར་པོ་
འོད་ལྷག་གེ་བ་གཅིག་དབུ་མའི་ནང་དབུས་སུ་གསལ་བཏབ། སྤྱི་བོར་པད་ཟླའི་གདན་ལ་ངོ་བོ་དྲིན་ཅན་རྩ་བའི་བླ་མ་ཡིན་པ་ལ། རྣམ་པ་སངས་རྒྱས་སྣང་བ་མཐའ་ཡས་སྐུ་མདོག་དམར་པོ་ཆོས་
གོས་རྣམ་པ་གསུམ་གསོལ་ཞིང་། ཞབས་རྡོ་རྗེའི་སྐྱིལ་ཀྲུང་མཉམ་གཞག་གི་ཕྱག་རྒྱ་ཅན་དུ་བཞུགས་པའི་ཐུགས་ཀ་ནས་ཁ་དོག་ལྔ་ལྡན་གྱི་འོད་ཟེར་བྱུང་བས་དབུ་མའི་ཡར་སྣེ་རྒྱ་མཐོང་ཁ་ཕྱེས་པ་

ལྟར་གྱུར་བའི་ནང་ནས་བརྒྱུད་དེ་སྙིང་གའི་རྡོ་རྗེ་ལ་ཟུག་པར་བསྒོམས་ལ་འཕོ་བའི་གསོལ་འདེབས་བྱ་སྟེ། ཨོཾ་ཨཱཿ ཧཱུྃ་ཧྲཱིཿ ཆོས་སྐུ་སྣང་བ་མཐའ་ཡས་ལ་གསོལ་བ་འདེབས། །ཟབ་ལམ་འཕོ་བས་
མཁའ་ལ་སྤྱོད་པ་དང༌། །རྣམ་ཤེས་དབུ་མའི་སྦུབས་ནས་ཐོན་གྱུར་ཏེ། །བདེ་བ་ཅན་དུ་སྐྱེ་བར་བྱིན་གྱིས་རློབས། །ལོངས་སྐུ་ཐུགས་རྗེ་ཆེན་པོ་ལ་གསོལ་བ་འདེབས། །ཟབ་ལམ་འཕོ་བས་
མཁའ་ལ་སྤྱོད་པ་དང༌། །རྣམ་ཤེས་དབུ་མའི་སྦུབས་ནས་ཐོན་གྱུར་ཏེ། །བདེ་བ་ཅན་དུ་སྐྱེ་བར་བྱིན་གྱིས་རློབས། སྤྲུལ་སྐུ་པདྨ་འབྱུང་གནས་ལ་གསོལ་བ་འདེབས། །ཟབ་ལམ་འཕོ་བས་
མཁའ་ལ་སྤྱོད་པ་དང༌། །རྣམ་ཤེས་དབུ་མའི་སྦུབས་ནས་ཐོན་གྱུར་ཏེ། །བདེ་བ་ཅན་དུ་སྐྱེ་བར་བྱིན་གྱིས་རློབས། མཁའ་འགྲོ་ཡེ་ཤེས་མཚོ་རྒྱལ་ལ་གསོལ་བ་འདེབས། །ཟབ་ལམ་འཕོ་བས་
མཁའ་ལ་སྤྱོད་པ་དང༌། །རྣམ་ཤེས་དབུ་མའི་སྦུབས་ནས་ཐོན་གྱུར་ཏེ། །བདེ་བ་ཅན་དུ་སྐྱེ་བར་བྱིན་གྱིས་རློབས། མྱང་བན་ཏིང་འཛིན་བཟང་པོ་ལ་གསོལ་བ་འདེབས། །ཟབ་ལམ་འཕོ་བས་
མཁའ་ལ་སྤྱོད་པ་དང༌། །རྣམ་ཤེས་དབུ་མའི་སྦུབས་ནས་ཐོན་གྱུར་ཏེ། །བདེ་བ་ཅན་དུ་སྐྱེ་བར་བྱིན་གྱིས་རློབས། རིག་འཛིན་འཇའ་ཚོན་སྙིང་པོ་ལ་གསོལ་བ་འདེབས། །ཟབ་ལམ་འཕོ་བས་

༄༅། མཁའ་ལ་སྤྱོད་པ་དང༌། །རྣམ་ཤེས་དབུ་མའི་སྦུབས་ནས་ཐོན་གྱུར་ཏེ། །བདེ་བ་ཅན་དུ་སྐྱེ་བར་བྱིན་གྱིས་རློབས། བཀའ་བབ་ཆོས་བདག་སྐྱེས་བུ་ལ་གསོལ་བ་
འདེབས༑ །ཟབ་ལམ་འཕོ་བས་མཁའ་ལ་སྤྱོད་པ་དང༌། །རྣམ་ཤེས་དབུ་མའི་སྦུབས་ནས་ཐོན་གྱུར་ཏེ། །བདེ་བ་ཅན་དུ་སྐྱེ་བར་བྱིན་གྱིས་རློབས། དྲིན་ཆེན་རྩ་བརྒྱུད་བླ་མ་ལ་གསོལ་བ་
འདེབས༑ །ཟབ་ལམ་འཕོ་བས་མཁའ་ལ་སྤྱོད་པ་དང༌། །རྣམ་ཤེས་དབུ་མའི་སྦུབས་ནས་ཐོན་གྱུར་ཏེ། །བདེ་བ་ཅན་དུ་སྐྱེ་བར་བྱིན་གྱིས་རློབས། །ཞེས་བརྗོད་ལ། དེ་ནས་རླུང་གནད་སྔར་
གཏུམ་མོའི་སྐབས་བཞིན་དལ་བུས་རྔུབ། ལྟེ་འོག་ཏུ་མེར་གྱིས་བཀང༌། སླར་ཡང་ཁོང་པའི་ནང་ནས་སྟེང་རླུང་གནོན་ཆུང་བྱས་ཏེ་གཞིལ། འོག་རླུང་ཅུང་ཟད་འཐེན་ནས་ཁ་སྦྱོར་དུ་
བཟུང༌༑ སེམས་སྙིང་གའི་རྡོ་རྗེ་ལ་རྩེ་གཅིག་ཏུ་གཏད། རླུང་མི་ཐུབ་པ་སྙམ་ན་རྔུབ་ཆུང་བརྩེགས་ཏེ་གཞིལ། བཏཾང་པའི་སྐབས་ཧིཀ་ཅེས་བླ་མའི་ཐུགས་ཀར་སེམས་གཏད། ཕཊ་ཅེས་པས་
སྙིང་གི་རྡོ་རྗེ་དེ་རྩལ་ཆེན་གྱིས་མདའ་འཕངས་པའི་ཤུགས་ལྟར་དབུ་མའི་ནང་ནས་འཇའ་འོད་ཀྱི་ལམ་བརྒྱུད་དེ་བླ་མ་སྣང་བ་མཐའ་ཡས་ཀྱི་སྐུ་འཇའ་ཚོན་ལྟ་བུ་ལ་ཐལ་བྱུང་སྒྲིབ་ཐོགས་མེད་པར་སོང་

ནས་ཐུགས་ཀར་སླེབས་པར་མོས་སེམས་རྩེ་གཅིག་ཏུ་གཏད་ནས་རླུང་ཕྱི་འཛིན་ཅུང་ཟད་བྱ། ཡང་རླུང་རྔུབ་པའི་སྐབས་རྡོ་རྗེ་དེ་སྔར་གྱི་གནས་ནས་རིམ་པར་ཕབ་སྟེ་སྙིང་གར་གནས་པ་ལ་སེམས་
གཏད༑ ཀ་ཞེས་རླུང་སྔར་བཞིན་འཛིན། དབྱུང་བ་ན་རླུང་གནས་སྒྲ་གདངས་དམིགས་པ་བཅས་སྔར་བཞིན་བྱས། རྡོ་རྗེ་དེ་བླ་མ་སྣང་མཐའི་ཐུགས་ཀར་སླེབ་ཅིང་རླུང་ཕྱིར་འཛིན་སྐབས་དེར་
མཐར་ཐུག་གི་དོན་དུ་འཕོ་བྱ་འཕོ་བྱེད་འཕོ་བའི་ཡུལ་མ་གྲུབ་པའི་མཚོན་བྱེད་རྟོག་མེད་ཀྱི་ངང་དུ་ཅུང་ཟད་རེ་འཇོག དེ་ལྟ་བུ་ནན་ཏན་དུ་བསྒོམ་ཞིང༌། མཐར་ཐུན་འཇོག་པའི་ཚེ་རྡོ་རྗེ་སྙིང་ཁར་
ཕབ༑ ལྷུང་བཟེད་ལས་བདུད་རྩི་བབས་པས་རང་ལུས་གང་བར་མོས་ལ་སིདྡྷི་ཚེ་ཤམ་ཅན་བཟླ། མཐར་བླ་མ་རང་ལ་བསྟིམ། ཚངས་བུག་སྣ་ཚོགས་རྡོ་རྗེས་བཀག་པར་མོས་ལ་དགེ་བ་
བསྔོའོ༑ །རླུང་དང་སྦྲགས་པའི་འཕོ་བ་འདི་གཞན་ལས་རྟགས་མྱུར་བའི་ཕྱིར། སྤྱི་བོ་སྐྲངས་པ་དང་། འཕྲིགས་པ་དང༌། ཆུ་སེར་ཐོན་པ་སོགས་འོང་བ་དེ་བར་དུ་ནན་གྱིས་བསྒོམ། རླུང
དང་སྦྲགས་ཚེ་ཧི ཀ་དང་ཕཊ་ཅེས་གང་རུང་ཡིད་ཀྱིས་བསམ་པ་ལས་བརྗོད་མི་བདེ་ཡང་རླུང་དང་མི་སྦྲགས་ན་ཡར་སྤར་དུས་ཧི ཀ་གམ་ཕཊ་དང་མར་བབ་དུས་ཀའམ་ཊ་ཞེས་བརྗོད། དེ་གཉིས་ཁྱད་

།པར་མེད་ཀྱང་སྦྱོང་བའི་སྐབས་ཕཊ་བརྗོད་པ་ཚེ་ལ་མི་གཟན་པས་ལེགས། ལས་ལ་སྦྱོར་སྐབས་ཁྱད་མེད་གསུངས། ཡང་ལ་ལ་ཞིག་ཚངས་བུག་མེད་པའི་དོན་གྱིས་
སྦྱངས་སྐབས་སུ་མགོ་བོ་ན་བ་དང༌། ཀླད་ཡུ་འཁོར་བ་འོང་རིགས་ཀྱང་ཡོད་པས་གེགསསེལ་དུ་སྤྱི་བོའི་བླ་མ་མཐོ་བར་བཏེགས་ནས་ཚངས་བུག་ཆེར་ཡངས་པ་ནས་རྣམ་ཤེས་ཐོན་པར་བསྒོམས་
པས་སེལ་ཞིང་འབྱོངས་ཆེས་པས་ཚེ་ལ་གཟན་གྲབ་བྱུང་ན་དམིགས་པ་འོག་ཏུ་གཏད་པ་དང་ཚེ་བསྙེན་སོགས་བྱའོ། །དེ་ནས་ལས་ལ་སྦྱོར་བའི་དུས་ནི་འཆི་ལྟས་ལྡོག་ཏུ་མེད་པ་ཤར་བའི་སྐབས་སུ་
ཡིན་གྱི་དུས་མིན་དུ་ཉེས་པར་འགྱུར་བས་མི་བྱ། རྟགས་ཐོན་ཀྱང་མ་བརྗེད་ཙམ་རེ་མ་བྱས་ན་དགོས་པའི་སྐབས་སུ་འཕོ་མི་བཏུབ་པས་ཉམས་ལེན་ནར་མར་བྱ། ཧ་ཅང་ཐལ་དྲགས་ན་ཚེ་ལ་གཟན་
པས་ཚོད་འཛིན། ལས་ལ་སྦྱོར་དུས་རླུང་བུམ་པ་ཅན་ལ་རང་དབང་ཐོབ་ན་དཀའ་ཚེགས་མེད་ཀྱང་གལ་ཏེ་རྩོལ་བ་ཞེན་པས་ལན་གཅིག་གིས་འཕོ་མ་ནུས་ན་ལན་ཁ་ཤས་བསྐྱར་བས་འཕོའོ། །
འཕོས་ནས་མར་མི་དབབ་པར་བླ་མ་སྣང་བ་མཐའ་ལས་དེ་ཉིད་ཐོག་མར་དཔག་ཚད་ཙམ་དང་། དེ་ནས་སྟེང་ཕྱོགས་ཀྱི་ལྷ་གནས་ཐམས་ཅད་ལས་བརྒལ་ཏེ་འོག་མིན་གྱི་ཞིང་ཁམས་སམ། བདེ་བ

ཅན་དུ་གཤེགས་པར་མོས། གཞན་ལ་འདེབས་དུས་རང་ཉིད་ལྷར་གསལ་ཞིང༌། ཁྱད་པར་སྔར་སྦྱངས་པའི་སྐབས་ཅི་ལྟ་བར་ཚེ་འདས་ཀྱི་ཕུང་པོར་སྟོང་ར་དབུ་མ་རྣམ་ཤེས་ཀྱི་རྟེན་དང་སྤྱི་བོའི་བླ་
མ་བསྒོམས་ནས་གསོལ་འདེབས་བྱས་ལ། ཀ་ཧིཀ་ཕཊ་ཅེས་བརྗོད་པས་ཀ་ཞེས་ཚེ་འདས་ཀྱི་སྙིང་གའི་རྣམ་ཤེས་ལ་སེམས་གཏད། ཧིཀ་ཅེས་དབུ་མའི་ལམ་ནས་སྣང་མཐའི་ཐུགས་ཀར་
བསྟིམ༑ ཕཊ་ཅེས་པས་བདེ་བ་ཅན་དུ་སྤར་རོ། །དེ་ལྟར་སྐྲ་ནས་འཐེན་ཅིང་རྟགས་མ་ཐོན་བར་གསོལ་འདེབས་དང་རྡོ་རྗེ་ཕྱིར་མི་དབབ་པར་དམིགས་པ་བསྐྱར། མཐར་བསྔོ་སྨོན་བྱ། ཤི་ནས་
ཞག་གྲངས་སོང་བ་ལ་ནི་ཕུང་པོར་རྣམ་ཤེས་བཀུག་ནས་འདེབས་པར་བཤད་ཀྱང་ལུས་ལས་རྣམ་ཤེས་ཐོན་ཚར་ནས་འཕོ་བ་བཏབ་པ་དོན་མེད་པས་ངན་སོང་སྦྱོང་ཐབས་གཞན་ལ་འབད་པར་བྱའོ།
རང་ཉིད་ཀྱང་འཆི་ཁར་དངོས་སུ་འཕོ་མ་ནུས་ཀྱང་དམིགས་པ་རྣམས་བསྒོམས་ན་ཕན་ཡོན་ཤིན་ཏུ་ཆེའོ། །དབང་པོ་ཡང་མཐའ་རྫས་ཀྱི་འཕོ་བའང་སྒོ་ཁྱད་པར་ཅན་དུ་རླུང་སེམས་དོན་ནུས་
པའོ༔ ཞེས་གསུངས་པས། རྒྱ་འགྲོན་སྦྲུམ་མ་བསྲེགས་ཐལ་དང༌། སྤྲང་རྒོད། རྡོ་ཁབ་ལེན། རྒྱ་ཚྭ། ལྕེ་ཚེའི་མེ་ཏོག་སྦྱར་ནས་སྤྱི་བོར་བྱུགས་པ་གཏེར་གཟུང་ལས་གསུངས་

།ཤིང༌། གདམས་ངག་གཞན་ལས། ལྷ་སྔགས་ཀྱི་གཤམ་དུ། ཛྙཱ་ན་ཌཱ་ཀི་ནཱི་བཾ་པྲ་བེ་ཤ་ཡ་ཕཊ། ཅེས་པའི་སྔགས་འདི་རྫས་ལ་བཏབ་ན་ལས་མྱུར་བར་བཤད་
།ཡུན་ནི་དབང་པོ་རབ་ལ་ཞག་གཅིག འབྲིང་གསུམ། ཐ་མས་བདུན་གྱིས་འབྱོངས་ངེས་ཤིང་།ྋ དེས་ཀྱང་མ་འབྱོངས་ན། རྩ་བའི་བླ་མ་དང་དམ་ཚིག་འགལ་བ་མ་ཡིན་པའི་ལས་སྒྲིབ་
གཞན་བཤགས་སྡོམ་སྟོབས་ཆེན་བྱས་ལ་ཉམས་ལེན་གཉུག་བསྲིངས་པས་དགོས་དོན་འགྲུབ་བོ། །བཞི་པ་གྲོལ་ཚུལ་བཤད་པ་ལ་གསུམ། དབང་པོ་རབ། འབྲིང་། ཐ་མའི་གྲོལ་ཚུལ་
ལོ༑ །དང་པོ་དབང་པོ་རབ་ཚེ་འདིར་གྲོལ་ཏེ་དེའང་རབ་ཀྱི་བྱེ་བྲག་བདུན་གྱི་རིམ་པ་དང་མཐུན་པར་ངོ་སྤྲོད་པའི་སྐད་ཅིག་གསུམ་ནས་འཆི་ཀ་ཚུན་ཉོན་མོངས་པ་ཕྲ་རགས་དང༌། འབྱུང་ལུས་ཀྱི་
གདོས་བཅས་དག་ནས་འཆི་ལུགས་རྣམ་པ་བཞི་གང་ཡང་རུང་བས་གདོད་མའི་དབྱིངས་སུ་བྱང་ཆུབ་པར་འགྱུར་རོ། །གཉིས་པ་དབང་པོ་འབྲིང་གི་བྱེ་བྲག་བདུན་བར་དོར་འཚང་རྒྱ་བར་འགྱུར་
དེ་ལ་གསུམ། ངོ་བོ། དབྱེ་བ། ལམ་ཁྱེར་རོ། །དང་པོ་བར་དོའི་ངོ་བོ་ནི་གཞི་དབྱིངས་ཀ་དག་ལས་གཞན་དུ་སྣང་བ་ཐམས་ཅད་བར་དོའི་གནས་སྐབས་ཡིན་ཏེ། གཞི་སྣང་ཡེ་ཤེས་

སུ་ཤར་བའི་སྣང་ཆ་ནི་དག་པ་ཆོས་ཉིད་ཀྱི་བར་དོ་དང༌། འཁྲུལ་སྣང་འགྲོ་དྲུག་གིས་བསྡུས་པའི་ཆོས་སོ་ཅོག་མ་དག་པ་འཁྲུལ་པའི་བར་དོ་ཡིན། དེ་ཡང༌། དབྱིངས་ཀ་དག་ལས་ཤར་ཞིང་
འཆར་གཞིའི་དབྱིངས་སུ་མ་རྫོགས་བར་གྱི་སེམས་ས་བོན་དང་བཅས་པ་ནི་བར་དོའོ། །གཉིས་པ་དབྱེ་བ་ནི། ཐལ་འགྱུར་ལས། དབྱེ་བ་རྣམ་པ་བཞི་དག་ལས། །ཞེས་གསུངས་པས།
འཆིའམ་རང་བཞིན་གྱི་བར་དོ། འཆི་ཁའི་བར་དོ། ཆོས་ཉིད་ཀྱི་བར་དོ། སྲིད་པའི་བར་དོ་དང་བཞིའོ། །དང་པོ་སྐྱེ་འཆིའམ་རང་བཞིན་གྱི་བར་དོ་ནི། མའི་མངལ་དུ་སྐྱེ་བ་གྲུབ་ནས་འཆི་ནད་
ཀྱིས་བཏབ་པ་ཚུན་ཆད་དོ། །གཉིས་པ་འཆི་ཁའི་བར་དོ་ནི། འཆི་བ་ལ་ཕྱོགས་པ་ནས་ནང་དབུགས་ཆད་པ་ཚུན་ཆད་དོ། །གསུམ་པ་ཆོས་ཉིད་བར་དོ་ནི། ནང་དབུགས་ཆད་འོད་གསལ་གྱི་
སྣང་བ་ཤར་ནས་ལྷུན་གྲུབ་ཀྱི་སྣང་བ་ཐིམ་པ་ཚུན་ཆད་དོ། །བཞི་པ་སྲིད་པ་བར་དོ་ནི། ལྷུན་གྲུབ་ཀྱི་སྣང་བ་ཐིམ་ནས་ཕྱི་མའི་སྐྱེ་སྲིད་མ་གྲུབ་པ་ཚུན་ཆོད་དོ། །གསུམ་པ་སོ་སོའི་ལམ་ཁྱེར
ནི༑ དཔེ་དོན་གཉིས་ཀྱིས་སྟོན་ཏེ། དཔེ་སྐྱེ་གནས་ཀྱི་བར་དོ་ལ་སྒྲོ་འདོགས་ཆོད་པ་རྒྱ་ཁྲ་ཚང་དུ་འཇུག་པ་ལྟ་བུ་ནི། དོན་བླ་མ་དམ་པ་ལ་བརྟེན་ནས་དེས་བསྟན་པའི་གདམས་ངག་གི་དོན་རྣམས་

༄༅། །ཐོས་བསམ་སྒོམ་པས་ནན་ཏན་ལྷུར་བླངས་ནས་སྒྲོ་འདོགས་ཆོད་པར་བྱའོ། །འཆི་ཁའི་བར་དོ་ལ་གསལ་གདབ་པ་སྒེག་མོས་མེ་ལོང་ལ་ལྟ་བ་ལྟ་བུ་ནི། སྔར་གོམས་
པའི་གདམས་པ་རྣམས་རང་ངམ་གཞན་གྱི་རྐྱེན་གྱིས་བློ་ལ་གསལ་ཐེབས་པར་བྱའོ། །སྐབས་འདིར་ཕྱི་དབུགས་ཆད་པའི་དུས་རྡོ་རྗེ་སེམས་དཔའི་གསེང་ལམ་ཞེས་བྱ་བའི་འོད་ཟེར་མིག་ཏུ་ཟུག་པ་ལ་
རིག་པ་གཏད་པས་ཡར་གྱི་ཟང་ཐལ་དུ་གྲོལ་བར་གསུངས་སོ། །ཆོས་ཉིད་ཀྱི་བར་དོར་རང་སྣང་ལ་ཡིད་ཆེས་པ་མ་པང་དུ་བུ་འཇུག་པ་ལྟ་བུ་ནི། གདམས་ངག་གི་དོན་ཉམས་འོག་ཏུ་ཚུད་པས་ཆོས་
ཉིད་ཀྱི་སྣང་ཆ་ཇི་ལྟར་ཤར་ཡང་འཇིགས་པ་མེད་པར་རང་སྣང་ཡེ་ཤེས་ཀྱི་རོལ་པར་གདིང་ཚུད་དེ་ཤར་ལུགས་བརྒྱད་ལ། ཐིམ་ལུགས་བརྒྱད་ཀྱིས་གྲོལ་བ་ཀ་དག་གཞོན་ནུ་བུམ་པ་སྐུར་འགྱུར་
རོ༑ །དེ་ལ་མ་གྲོལ་ན། སྲིད་པའི་བར་དོ་ལ་ལས་ཀྱི་འཕྲོ་མཐུད་པ་ཡུར་བ་རྐང་ཆད་ལ་ཝ་འཛུགས་པ་ལྟ་བུ་ནི། འཁྲུལ་སྣང་དང་འཇིགས་སྐྲག་ཇི་ལྟར་ཤར་ཡང་སྔར་གོམས་པ་དང༌།ྋ སྐབས་
འདིར་འཆད་པར་འགྱུར་པའི་གདམས་པའི་གནད་ཀྱིས་དག་པའི་སྐྱེ་སྲིད་ལམ་དུ་འཇུག་ཅིང་མཚམས་སྦྱར་བའོ། །གསུམ་པ་དབང་པོ་ཐ་མའི་བྱེ་བྲག་བདུན་པོ་རང་བཞིན་སྤྲུལ་སྐུའི་ཞིང་དུ་དབུགས་

དབྱུང་སྟེ་འཚང་རྒྱ་བ་ནི། ཚེ་འདིར་ཆོས་ཉིད་མངོན་སུམ་གྱི་དོན་མཐོང་ཡང་བསྒོམ་ལོང་མ་བྱུང་བས་བར་དོའི་གྲོལ་ཚད་དང་མི་ལྡན་པ་རྣམས་ཆོས་ཉིད་ཀྱི་བར་དོར་ཤར་ཡང་ངོས་མ་ཟིན་ཏེ། སྲིད་
པའི་བར་དོ་རྨི་ལམ་གྱི་ཆ་ཙམ་དུ་སྣང་བ་ལས་ཆོས་ཉིད་བདེན་པའི་བྱིན་རླབས་དང༌། རིག་འཛིན་གྱི་སློབ་དཔོན་པདྨ་ཀ་རའི་ཐུགས་རྗེས་རྨི་ལམ་སད་པའི་ཆ་ཙམ་ལ་པདྨ་འོད་དང༌། མངོན་པར་
དགའ་བ་སོགས་རང་སྣང་དག་པ་རིགས་ལྔའི་ཞིང་ཁམས་བཀོད་པ་ཕུན་སུམ་ཚོགས་པ་རྣམས་སུ་བརྫུས་ཏེ་སྐྱེ་ཞིང༌། ཨོ་རྒྱན་རྡོ་རྗེ་འཆང་དང་རིགས་ལྔའི་རྒྱལ་བ་སོགས་དེ་བཞིན་གཤེགས་པ་
རྣམས་ཀྱི་ཞལ་མཐོང་གདམས་པ་ནོད་པས་ཉོན་མོངས་པའི་འཆིང་བ་ཀུན་ལས་གྲོལ་ནས་མཐར་ཐུག་སྟེང་གི་ནམ་མཁའ་མི་མཇེད་བརྩེགས་པའི་དུར་ཁྲོད་མེ་རི་འབར་བར་ཁྲོ་བོའི་ཞིང་ཁམས་མཐོང་སྟེ་
གདོད་མའི་གཞི་ལ་སྐད་ཅིག་དེ་ཉིད་ལ་གྲོལ་ནས་ནང་གསལ་སྐུ་དང་ཡེ་ཤེས་འདུ་འབྲལ་མེད་པའི་དགོངས་པ་དུས་གསུམ་འཕོ་འགྱུར་མེད་པར་བཞུགས་ནས་ནམ་མཁའི་མཐའ་ཀླས་པའི་གདུལ་བྱ་
གང་ལ་གང་འདུལ་གྱི་ཕྲིན་ལས་འཁོར་བ་མ་སྟོངས་ཀྱི་བར་དུ་དཔག་བསམ་གྱི་ཤིང་ལྟར་ལྷུན་གྱིས་གྲུབ་ལ། ཡིད་བཞིན་གྱི་ནོར་བུ་ལྟར་རྟོག་མེད་རྒྱུན་མི་ཆད་པའི་ཐུགས་རྗེ་འབྱུང་བར་འགྱུར་༔

༄༅། །རོ། །ལྔ་པ་ཁྲིད་ཀྱི་དབྱེ་བསྡུ་བཤད་པ་ནི། ཤེས་རབ་མོས་གུས་བརྩོན་འགྲུས་གསུམ་དང་ལྡན་པའི་སྐྱེས་བུ་ཆོས་འདིའི་ལམ་སྲོལ་རྐང་ཚུགས་པར་འདོད་པ་དག་
ལ༑ སྔོན་འགྲོ་ཐུན་མོང་དང་ཐུན་མིན་རྟགས་ཐོན། བསྐྱེད་རིམ་ཕྱི་ནང་གསང་བ་ཡང་གསང་དེ་བཞིན་ཉིད་སྒྲབ་ལས་མཐའ་རྒྱས་དང་བཅས་པ་ལ་དུས་རྟག་གྲངས་ཀྱི་བསྙེན་པ་སྔོན་དུ་སོང་
ནས༑ ཐབས་ལམ་གཏུམ་མོའི་རྣལ་འབྱོར་གྱིས་རླུང་སེམས་རང་དབང་ཐོབ་པར་བྱས་ནས། གཟོད་རྫོགས་ཆེན་གྱི་སྔོན་འགྲོ་ཐུན་མོང་མ་ཡིན་པ་རྟགས་ཐོན་དུ་སྦྱངས་ནས་ཁྲེགས་ཆོད་ཀྱིས་རིག་
པའི་ངོ་བོ་རྗེན་པར་མཐོང་བ་དང༌། ཐོད་རྒལ་ལ་རྩེ་གཅིག་ཏུ་དྲིལ་ཏེ་དེའང་འགྲུབ་ཏུ་རུང་ན་གཙོ་བོར་མུན་པའི་རྣལ་འབྱོར་ལ་བརྩོན། ཞར་བྱུང་རྣ་བའི་སྒྲ་སྦྱོང་བླ་མ་དགོངས་འདུས་སོགས་རྫོགས་
ཆེན་གཞན་ལས་འབྱུང་བའང་སྦྱར། དབྱིངས་སྣང་སྨིན་མཚམས་ལས་བྲལ་ཞིང་ཉིན་མཚན་ཁྱད་མེད་དུ་གྱུར་བའི་ཚེ་སྣང་མུན་སོགས་ལ་ཆེད་དུ་མི་ལྟོས་པར་རྡོ་རྗེ་ལུ་གུ་རྒྱད་ཨར་ལ་གཏད་དེ་འཕོ་བ་
ཆེན་པོའི་སྐུ་བསྒྲུབ་པར་བྱའོ། །དད་པ་ཡོད་ལ་ཤེར་བརྩོན་དམན་པ་དག་གིས་ལམ་རིམ་དུམ་བུ་བ་ཉམས་སུ་ལེན་ན། དེའང་བསྐྱེད་རིམ་ཁོ་ནར་མོས་ན་བསྙེན་སྒྲུབ་ཀྱི་རིམ་པ་ཁོ་བོས་བྱས་པའི་

བསྙེན་ཡིག་པདྨའི་ཞལ་ལུང་ལྟར་བྱ། གཏུམ་མོ་བསྒོམ་པར་འདོད་ན་སྔོན་འགྲོ་དང་བསྐྱེད་རིམ་རྒྱས་བསྡུས་གང་རུང་སྔོན་དུ་སོང་ནས་གཏུམ་མོ་བདེ་དྲོད་འོད་འབར་ལ་འཇུག རྫོགས་ཆེན་ཁོ་ན་
བསྒོམ་པར་འདོད་ན་སྔོན་འགྲོ་བཞི་སྐོར་གྲངས་ཐེམས་དང༌། བསྐྱེད་བཟླས་གང་འགྲུབ་སྔོན་དུ་བཏང་ནས་རྫོགས་ཆེན་ཉིད་ཀྱི་ཐུན་མོང་མ་ཡིན་པའི་སྔོན་འགྲོ་རུ་ཤན་དབྱེ་བ་སོགས་ལེགས་པར་
བཏང་ནས་ཁྲེགས་ཆོད་དང་ཐོད་རྒལ་གྱི་གདམས་པ་སྟོན། བློ་ནུས་ཆེར་དམན་པས་དེ་ཙམ་ཡང་མི་ནུས་ན། སྔོན་འགྲོ་རྒྱས་པ་བཞག་ལ་ནང་གི་རུ་ཤན་དབྱེ་བ། རིགས་དྲུག་གནས་སྦྱོང་གི་
དམིགས་བཟླས་རྟགས་ཐོན་བྱར་གཞུག་ལ་དངོས་གཞིའི་ཁྲིད་འཆད་དོ། །གཞུང་འདི་ཤིན་ཏུ་བསྡུས་པའི་དབང་གིས་རྩ་ཐོ་ཙམ་ལས་མ་གསུངས་པ་རྫོགས་ཆེན་གཞན་དུ་ཁ་འཕངས་པར་མཛད་པ་
ངོ་མཚར་གཏེར་བྱོན་ཆོས་འདིའི་ཆ་ལག་རྫོགས་ཆེན་ཁྲིད་གཞུང་མ་གཟིགས་པ་སོགས་ཀྱིས་ཁ་ཅིག་གིས་ཐུན་མིན་སྔོན་འགྲོ་གལ་ཆུང་ངུ་བཞག་པ་དང༌། ཁྲེགས་ཆོད་ཀྱི་ཁྲིད་ཞི་ལྷག་དང་༏
ཐུན་མོང་པ་དང་བསྟུན་པ་སོགས་སྣང་ཡང་། རྫོགས་པ་ཆེན་པོའི་ལམ་ནས་ཕུང་པོ་འོད་ལུས་སུ་དེངས་པའི་གནད་ནི་ཐུན་མོང་མ་ཡིན་པའི་སྔོན་འགྲོའི་རིམ་པ་རྣམས་ལ་ཡོད་ཅིང༌། བསྐྱེད་རིམ་

༄༅། །དང་གཏུམ་མོ་སོགས་ནི་དབང་བཞིའི་ལམ་རིམ་ཆ་ཚང་བའི་རྐང་བསྒྲིགས་པ་ཡིན་གྱི་རྫོགས་ཆེན་བསྒོམ་པ་ལ་མེད་ཀ་མེད་ཀྱི་གོ་རིམ་ཁྲིགས་ཆགས་མིན་པ་གོ་བར་གྱིས་
དཀོན་1/1/01
ཤིག ཁྲིད་ཀྱི་མཇུག་སྡུད་པའང་། སྐལ་པ་དང་ལྡན་པ་ལ་རྩ་གསུམ་ཆོས་སྲུང་དཔང་དུ་བཀོད་དེ་གཏད་རྒྱ་བྱབ་དང་། དེས་ཀྱང་རབ་ཚེ་གཅིག མ་ཐས་ལོ་ཟླས་མཐའ་བརྟེན་པའི་ཉམས་ལེན་
དམ་བཅའ་བྱ་བ་དང༌། དེ་ལྟར་སྐྱེ་བ་ཀུན་ཏུ་མཚན་ཙམ་ཐོས་པར་དཀའ་བ་ཐེག་དགུའི་རྩེ་རྒྱལ་ཨ་ཏི་གསང་བ་བླ་མེད་ཀྱི་ཁྲིད་གྲོལ་བ་བཞི་ལྡན་འཆད་ཅིང་ཉན་པའི་དགེ་བའང་འོད་གསལ་རྡོ་རྗེ་སྙིང
པོའི་ལམ་ལས་གདོད་མའི་སངས་རྒྱས་འོད་མི་འགྱུར་བ་མཚོ་སྐྱེས་རྡོ་རྗེའི་གོ་འཕང་ཚེ་གཅིག་གིས་མངོན་དུ་བྱེད་པའི་རྒྱུར་བསྔོ་བར་བྱའོ། །དེ་དག་གིས་ཁྲིད་ཀྱི་མཇུག་དོན་རྒྱས་པར་བཤད་ཟིན་
།།དེ་ལྟར་བླ་སྒྲབ་ཀུན་གྱི་ཡང་སྙིང་རྫོགས་ཆེན་དཀོན་མཆོག་སྤྱི་འདུས་ཀྱི་བསྐྱེད་རྫོགས་ཁྲིད་ཚུལ་སྔར་དུས་ཤིན་ཏུ་དར་རྒྱས་སུ་བྱུང་ཡོད་འདུག་ཀྱང༌། དེང་སང་དུས་ཀྱི་དབང་གིས་
དབང་དང་གཏེར་གཞུང་གི་བཀླག་ལུང་ཙམ་ལས་སྨིན་ཁྲིད་ཀྱི་རྒྱུན་དཀོན་པར་གྱུར་ཅིང༌། དེ་ལས་ཀྱང་བསྐྱེད་རིམ་ལྷ་ཁྲིད་རྗེ་རིག་པ་འཛིན་པའི་ཡིག་ཆ་ལས་ཁྲིད་ལུང་གི་རྒྱུན་ཙམ་འདུག་

མོད༑ རྫོགས་རིམ་གྱི་ཁྲིད་ཚུལ་དེས་འདྲོངས་དཀོན་པར་མ་ཟད། འདི་ཉིད་གཞུང་ཆུང་བས་གྲྭ་གཤོག་པའི་འཆད་ཉན་དུ་མི་འགྱུར་བའི་སྟབས་དོན་གཉེར་མཁན་ཡང་དཀོན་པར་སྣང་བ་
དང་༑ ལྷག་པར་རྗེ་རིག་པ་འཛིན་པའི་ཁྲིད་ཡིག་ལེ་ཚན་གཉིས་པོ་ཁྱད་པར་དུ་འཕགས་ཀྱང༌། རྫོགས་རིམ་ཡིག་ཆ་དགོངས་པ་ལ་མ་ལུས་སུ་གྱུར་པ་མ་ཟད། ཕྱིས་སུ་རྗེ་བླ་མས་མཛད་པར་
གྲགས་པ་འདིའང་གཞན་ངོར་དང་གཞན་མཐུ་ལ་བརྟེན་པའི་དགོངས་གཞི་དང་དགོས་པའི་དབང་གིས། རྗེ་ཉིད་ཀྱི་རང་བཞིན་མཐིལ་ཕྱིན་པ་མ་ཡིན་པར་རྟོགས་པའི་སྐྱེས་ཆེན་འགའ་ཞིག་གིས་ཡིག་
ཆ་གསར་དུ་བསྐྲུན་པར་ཡང་ནས་ཡང་དུ་བསྐུལ་བ་ལས། ཁོ་བོས་ཆོས་འདིར་ཐོས་བསམ་སྒོམ་པ་མཁོས་ལྕོགས་བགྱིས་ཤིང་དབང་ལུང་གི་རྒྱུན་ཁྱད་པར་འཕགས་པའང་འགའ་ནོད། ལྷག་པར་
རྫོགས་རིམ་ཡོངས་རྫོགས་ཀྱི་ཁྲིད་ཡིག་ཡེ་ཤེས་རྒྱ་མཚོ་ཀུན་ཁྱབ་ཀྱིས་མཛད་པའི་སྟེང་ནས་ནོད་པའི་བརྒྱུད་པ་ནི། རིག་འཛིན་ཚེ་དབང་ནོར་བུ། རྟ་ནག་པ་པདྨ་འོད་གསལ། དཔའ་བོ་གཙུག་
ལག་དགའ་བ། ཀུན་མཁྱེན་ཆོས་ཀྱི་འབྱུང་གནས། ཀརྨ་ཚེ་དབང་ཀུན་ཁྱབ། མཆོག་སྤྲུལ་ཀརྨ་རཏྣ། མཆོག་གཟིགས་ནཱ་ཐའི་མཚན་ཅན། རྗེ་བླ་མ་འོད་གསལ་ལ་འགྱུར་མེད་ཀྱིས་བཀའ་

།དྲིན་དུ་བསྩལ། སྔོན་འགྲོ་བསྐྱེད་རིམ་རྫོགས་ཆེན་ཁྲེགས་ཐོད་ཀྱི་ལམ་ཚང་བའི་ཁྲིད་ཡིག་མན་ངག་གསལ་སྒྲོན་རྗེ་བཙུན་མ་མི་འགྱུར་དཔལ་སྒྲོན་གྱིས་མཛད་པ་ལས་ཎྜ༄༅།
ནོད་པའི་བརྒྱུད་པ་ནི། འཇའ་ཚོན་སྙིང་པོ། ཁྲག་འཐུང་ནམ་མཁའ་འཇིགས་མེད། གསང་བདག་ཕྲིན་ལས་ལྷུན་གྲུབ། ཨོ་རྒྱན་གཏེར་བདག་གླིང་པ། ལྷ་བཙུན་འཇིགས་མེད་དཔའ་
7 རྗེ་བཙུན་མི་འགྱུར་དཔལ་སྒྲོན། མཁན་ཆེན་ཨོཾ་ཌཱི་ཡ་ན། ཁྲི་ཆེན་ཕྲིན་ལས་རྣམ་རྒྱལ། རྗེ་བཙུན་ཕྲིན་ལས་ཆོས་སྒྲོན། ཀུན་མཁྱེན་མཉྫུ་གྷོ་ཥའི་ཞལ་སྔ་ནས་ཐུགས་རྗེས་གཟིགས་ཏེ་
བསྩལ་བ་དང་། ལྷག་པར་ཆོས་འདིའི་རྫོགས་རིམ་གྱི་ཁྲིད་གཞུང་སྙིང་ཐིག་ཆོས་དབྱིངས་རང་གསལ་དུས་རྟགས་མ་འགྲིགས་པས་སྤེལ་བར་མ་གནང་ཡང༌། དེའི་སྙིང་པོ་ལྟ་བུ་ཁྲེགས་ཐོད་སྔོན་
འགྲོ་དངོས་གཞི་རྗེས་ཀྱི་ཁྲིད་ཡིག་གསལ་ལ་ཚང་བ་མོན་སྟག་སྒོ་དོམ་ཚང་ཤེལ་གྱི་ཕུག་པ་ནས་གསང་གཏེར་དུ་བཞེས་ཏེ་བཀའ་བབ་བསྟན་པ་དར་རྒྱས་ལ་གནང་བ་ཉིད་རིམ་པར་བརྒྱུད་དེ།
སློང་རྡོ་རྗེ་འཛིན་པ་ངག་དབང་བློ་གྲོས་ལས་ལུང་ཁྲིད་ཀྱི་ཚུལ་དུ་ཐོས་པའི་ཡི་གེ་དེ་དག་གི་དགོངས་དོན་རྩ་བར་བཟུང་། རྟ་ནག་པདྨ་འོད་གསལ་གྱི་ཟིན་བྲིས་ཡིན་ནམ་སྙམ། གང་ལྟར་རིག་འཛིན་

ཆེན་པོའི་ཞལ་སློབ་རྫོགས་པ་ཆེན་པོ་ལ་མཁས་ཤིང་གྲུབ་པ་བརྙེས་པ་ཞིག་གིས་མཛད་པར་ངེས་པའི་དཀོན་མཆོག་སྤྱི་འདུས་ཀྱི་རྫོགས་ཁྲིད་གཤམ་མ་ཚང་བའི་དཔེ་ཞིག་འབྱོར་བ་དང་ཡང་སྒོ་བསྟུན་
ནས་ཡིག་ཚོགས་ལ་མ་འཛེམ་པར་འདུས་གསལ་གྱི་ཚུལ་དུ་བྲིས་པའོ། །ཉི་ཟླ་བྱེ་བ་ཕྲག་བརྒྱའི་འོག་རོལ་ན། །རྡུལ་སྙེད་སྐྱེ་བས་རིན་ཐང་མེད་པའི་ནོར། །བཙལ་བའི་རིན་དུ་མི་ཁུག་ཐེག་
དགུའི་རྩེ། །གདོད་མའི་མགོན་པོའི་བསྟན་པ་འདི་རྨད་དོ། །ཡང་ཏིའི་མཁའ་འདིར་གསང་བ་འཛིན་རྣམས་ཀྱང་། །བློ་གྲོས་གཉིས་སྐྱེས་བཞིན་དུ་རྩལ་ཆུང་ན། །བྱིས་པ་སྦྲང་བུ་ལས་ཀྱང་ཉམ་
ཆུང་བས། །དཔྱོད་ཉེས་གང་མཆིས་སྲས་བཅས་རྒྱལ་བར་བཤགས། །དཀར་པོ་རྣམ་པར་འཕེལ་བ་ཕྲ་མོའི་ཆས། །ཆོས་འདིའི་སྣང་བ་ཞིང་ཀུན་ཁྱབ་པ་དང༌། །དེས་ཀྱང་གདོད་མའི་གྲོལ་
སར་སྐྱེ་བོ་ཀུན། །རང་གྲོལ་འཁོར་བ་དོང་ནས་སྤྲགས་གྱུར་ཅིག །ཅེས་པ་འདིའང་རང་སློབ་ཤེས་བྱ་ལ་བློ་ཡངས་ཤིང་དད་དམ་ལྷག་བསམ་གསེར་བཟང་གི་རང་བཞིན་མི་འགྱུར་བ་ཀརྨ་འགྱུར་
མེད་ནས་ཐུགས་རྗེ་ཆེན་པོའི་ཞལ་ཐང་སྤུས་ལེགས་དང་སྒྲུབ་པའི་མཎྜལ་བཅས་ནན་ཏན་ཆེན་པོས་བསྐུལ་ཞིང་ཡི་གེའི་མཐུན་རྐྱེན་སྦྱར་བ་དང་། ཆོས་འདིར་མོས་པའི་ལས་འཕྲོ་ཅན་པདྨ་རྣམ་རྒྱལ་

༄༅། །སོགས་དོན་གཉེར་གཞན་གྱིས་ཀྱང་སྔ་རྗེས་བསྐུལ་བའི་ངག་མི་གཅོག་པའི་སླད་དུ། པདྨའི་ཞལ་ཚབ་པདྨ་དབང་ཆེན་སོགས་རྡོ་རྗེ་འཛིན་པ་རྣམས་ཀྱི་འབངས་སུ་གྱུར
པའི་རྒྱལ་ཁམས་པ་པདྨ་གར་གྱི་དབང་ཕྱུག་རྩལ་གྱིས་དཔལ་སྤུངས་སྒྲབ་ཁང་ཆེན་མོར་བྲིས་པ་དགེ་ལེགས་འཕེལ།། །། སྤར་བྱང་སྨོན་ཚིག ཤིས་པར་གྱུར་ཅིག་ཕུལ་བྱུང་རྣམ་
དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་གྱིས། །མ་རིག་མུན་སྟུག་གདུང་བ་གཏན་བཅོམ་ནས། །རྣམ་མཁྱེན་ཉམས་དགའི་གྲོང་གི་དཔལ་སྤྱོད་ཤོག།ལེགས་བྱས་སྣང་བའི་
ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་ཉེར་དྲངས་པས། །མཁྱེན་གཉིས་འོད་སྟོང་འབར་བའི་ཕྲིན་ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་རྨད། །བསོད་
ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་རྒུ་འཇོ་བའི་བསམ་འཕེལ་དབང་། །དད་གསུམ་རྒྱལ་མཚན་ཏོག་ཏུ་ལེགས་བཀོད་པས། །ཐུབ་བསྟན་རྣམ་པར་རྒྱལ་བའི་དགེ་མཚན་
འབར༑ །ཟླ་བྲལ་ལྷག་བསམ་རིན་ཆེན་རྡུལ་བརྩེགས་སྤོར།ྋ །ཟབ་དོན་ཆོས་མཛོད་རྣམ་རྒྱལ་གནྡྷོ་ལར། །འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་

ཟབ་དུན་བྷིའི་སྒྲ་དབྱངས། །ཆོས་སྐུའི་རིང་བསྲེལ་ཟད་མེད་སྲིད་མཐའི་བར། །མི་ཟད་འཇོ་བའི་རྣམ་དཀར་ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་
ཀྱང་དབང་བཅུའི་དཔལ་སྤྱོད་རྒྱུར་གྱུར་ཅིག། །།ཅེས་མཆོག་གཟིག་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན།
མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོ་ཡིས། །གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། །དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་
ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་བསྐྲན་ཞིང་། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་རྒྱལ་
བའི་བསྟན་རྣམས་ཕྱོགས་བཅུ་ཡི། །ཡངས་པའི་འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་བས་སྐུ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་མཛོད་
ཅིག༑ །།ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་གླིང་གི་གྲལ་མཐའ་པ་ཤཱཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།། དགེའོ།། དགེའོ།། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

