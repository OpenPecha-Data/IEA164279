༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2686
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogsgnyisrgyamtsho, ed.
Descriptor
OriginalPublication
Place
[kathmandu]
Publisher
drukpakagyuheritageproject
Date
[200?]
TotalVolumes 101
CurrentVolume(ofTotal) 29
NumberofTBRCIntroductoryPages 2
NumberofIntroductoryPages 4
NumberofTextPages 516
TBRC ScanningInformation ScannedbyM/sSatluj SitiEnterprises,63-FSujanSinghPark,
NewDelhi,India, fortheTibetanBuddhistResourceCenter, 115
5thAve.7thFloor,NewYork,NY 10003USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

ཟ| ༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ཧ༽པའི་ནང་བཞུགས་པ་ལ། རྡོ་རྗེ་རྣམ་པར་
འཇོམས་པའི་དཀྱིལ་འཁོར་དུ་བསྙེན་ཅིང་སྒྲུབ་པའི་ཆོ་ག་བཀླགས་པས་གྲུབ་པར་བཀོད་པ་རིག་འཛིན་དགྱེས་པའི་རོལ་མཚོ་ལ་ལྡེབ། ༣༧ 1-74 རྣམ་འཇོམས་བརྒྱུད་པའི་གསོལ་འདེབས་ ེ
ལྷ་མིན་འཇོམས་པའི་རྩེ་བརྒྱ་ལ་ལྡེབ། ༡ 75-76 རྡོ་རྗེ་རྣམ་པར་འཇོམས་པའི་དཀྱིལ་འཁོར་གྱི་ཆོ་གའི་རིམ་པ་རྡོ་རྗེ་རིན་པོ་ཆེའི་རྒྱན་ཕྲེང་ལ་ལྡེབ། ༡༠ 77-96 རྡོ་རྗེ་རྣམ་པར་
འཇོམས་པའི་དབང་གི་མཚམས་སྦྱོར་སྐལ་བཟང་རྣ་བའི་རྒྱན་ལ་ལྡེབ། ༡༧ 97-130 རྡོ་རྗེ་རྣམ་པར་འཇོམས་པའི་ཁྲུས་ཀྱི་ཆོ་ག་ལ་ལྡེབ། ༥ 131-140 རྡོ་རྗེ་རྣམ་པར་འཇོམས་པའི་
སྦྱིན་སྲེག་གི་ཆོ་ག་ལ་ལྡེབ། ༩ 141-158 རྡོ་རྗེ་རྣམ་པར་འཇོམས་པའི་ལས་སྒྲུབ་ཀྱི་ཆོ་ག་ལ་ལྡེབ། ༡༢ 159-182 རྡོ་རྗེ་རྣམ་པར་འཇོམས་པའི་འཕྲུལ་འཁོར་གྱི་ཆོ་ག་ལ་
M
ཝཱ ལྡེབ༑ ༡༥ 183-212 རྡོ་རྗེ་རྣམ་པར་འཇོམས་པའི་ལྷ་ཁྲིད་རྒྱུད་གསུམ་གྱི་སྙིང་པོ་ལ་ལྡེབ། ༡༢ 213-236 རྡོ་རྗེ་རྣམ་པར་འཇོམས་པའི་གཟུངས་ཀྱི་འགྲེལ་པ་སྔགས་དོན་རྣམ་པར་

བཤད་པ་ལ་ལྡེབ། ༢༤ 237-284 རྡོ་རྗེ་རྣམ་འཇོམས་མཐིང་གར་བསྟེན་པའི་བྱབ་ཁྲུས་ཀྱི་ཆོ་ག་བཀླགས་ཆོག་ལྟ་བུར་བཀོད་པ་ལ་ལྡེབ། ༡༢ 285-308 སྒྲུབ་ཐབས་རིན་འབྱུང་
ལུགས་ཀྱི་སངས་རྒྱས་རབ་བདུན་གྱི་རིག་གཏད་བྱབས་ཁྲུས་དང་བཅས་པ་ལ་ལྡེབ། ༡༡ 309-330 ཐུབ་དབང་གནས་བཅུའི་རིག་གཏད་ཀྱི་ཆོ་ག་ཁྲིགས་སུ་བསྡེབས་པ་དགེ་ལེགས་ཆར་
འབེབས་ལ་ལྡེབ། ༢༡ 331-370 སྨན་བླའི་བྱིན་རླབས་རྗེས་གནང་བདུད་རྩིའི་བུམ་བཟང་ལ་ལྡེབ། ༡༣ 371-396 འཕགས་པའི་གནས་བརྟན་བཅུ་དྲུག་གི་ཆོ་ག་རྗེས་གནང་དང་
བཅས་པ་འཕགས་པའི་ཞལ་ལུང་ལ་ལྡེབ། ༡༦ 397-428 ཡིད་བཞིན་འཁོར་ལོའི་སྒྲུབ་ཐབས་དགོས་འདོད་འབྱུང་བ་ལ་ལྡེབ། ༦ 429-440 རྗེ་བཙུན་ཡིད་བཞིན་འཁོར་ལོའི་སྒབ་
ཐབས་འཆི་མེད་དངོས་གྲུབ་ཀྱི་འདོད་འཇོ་ལ་ལྡེབ། ༩ 441-458 སྒྲོལ་མ་དཀར་མོ་ཡིད་བཞིན་འཁོར་ལོའི་སྒྲུབ་ཐབས་ཉུང་བསྡུས་ལ་ལྡེབ། ༣ 459-464 སྒྲོལ་དཀར་ཡིད་བཞིན་
༦འཁོར་ལོའི་རྗེས་གནང་གི་ཆོ་ག་འཆི་མེད་བདུད་རྩིའི་རྦ་རླབས་ལ་ལྡེབ། ༡༡ 465-486 སྒྲོལ་མ་དཀར་མོའི་སྦྱིན་སྲེག་ལ་ལྡེབ། 487-498 རྗེ་བཙུན་སྒྲོལ་མ་དཀར་མོའི་སྒྲུབ་༔

༧| ༄༅། །ཐབས་ཉུང་ངུའི་དམིགས་ཁྲིད་བརྗེད་བྱང་ཚེ་ཡི་མཆོག་སྦྱིན་ལ་ལྡེབ། 499-512 དེའི་ཟིན་བྲིས་ལ་ལྡེབ། ༢ 513-516 དཀར་ཆག་ལ་
ལྡེབ༑ ༢ བཅས་བསྡོམས། ༢༦༠ བཞུགས།། །། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།
4(B)

BlankPage AsPerOriginalDocument
4(B)

༄༅། །རྡོ་རྗེ་རྣམ་པར་འཇོམས་པའི་དཀྱིལ་འཁོར་དུ་བསྙེན་ཅིང་སྒྲུབ་པའི་ཆོ་ག་བཀླགས་པས་གྲུབ་པར་བཀོད་པ་རིག་
འཛིན་དགྱེས་པའི་རོལ་མཚོ་ཞེས་བྱ་བ་བཞུགས་སོ།།
ImageAs PerOriginal Document

༄༅། །རྗེ་བཙུན་དམ་པ་ཡོན་ཏན་ཡེ་ཤེས་དཔལ་བཟང་པོའི་ཞབས་ཀྱི་པདྨོ་དྲི་མ་མེད་པ་ལ་ཕྱག་འཚལ་
ལོ༑ །འོག་མིན་གནས་སུ་སངས་རྒྱས་ཀྱི། །གསང་བ་ཐོབ་པའི་སྣང་བའི་གཟི། །ལྕང་ལོ་ཅན་དུ་འཁྱིལ་བའི་དཔལ། །གོས་
སྔོན་ཚོགས་ཀྱི་ཐིག་ལེར་འདུད། །གང་དེ་བསྙེན་དང་སྒྲུབ་པ་དང་། །སྒྲུབ་པ་ཆེན་པོའི་ཡི་གེའི་རིས། །གྲུབ་ཐོབ་རྣམས་ཀྱིས་
བཤད་པའི་ཁ། །བླ་མའི་ཞལ་གྱིས་བཀང་སྟེ་བཤད། །འདིར་རྡོ་རྗེ་རྣམ་པར་འཇོམས་པའི་རིག་སྔགས་ཀྱི་སྒོའི་སྤྱད་པ་སྤྱོད་པར་འདོད་
༅། །རྡོ་རྗེ་རྣམ་པར་འཇོམས་པའི་ཞབས།

བསྙེན་
ཧ ༄ ༅། །པས། དབང་དང་དམ་ཚིག་ཐོབ་ཅིང་ཡོན་ཏན་དང་ལྡན་པས་འཁོར་བཟང་པོ་དང་ལྷན་ཅིག་ཏུ་གནས་ལེགས་པར་དུས་དགེ་བ་ལ་མཎྜལ་དང་བུམ་པ་སོགས་བཅས་
ཏེ་ཡོ་བྱད་དང་ལྡན་པས་བསྒྲུབ་པར་བྱའོ། །ཆོ་ག་གང་གིས་བསྒྲུབ་པ་ཞེ་ན། འདི་ཉིད་ཀྱི་རྒྱུད་ལས། དང་པོ་ཁྲུས་བྱས་རྣལ་འབྱོར་པས། །བདེ་བའི་གདན་ལ་གནས་ནས་ནི། །མཆོད་དང་
གསོལ་བས་ལྷ་དྲུག་བསྒོམ། །སྟོང་དང་སྒྲ་དང་ཡིག་གཟུགས་དང་། །ཕྱག་རྒྱ་མཚན་མ་དྲུག་ཡིན་ཏེ། །བུམ་པར་བསྐྱེད་སོགས་རྫོགས་བྱས་ལ། །ནོར་བུ་སྤྱོད་ལམ་སྔགས་བཟླས་ཏེ། །ཤ་ལ་
སོགས་པ་བདུན་སྤང་ངོ་། །ཞེས་གསུངས་པས་གཙང་སྦྲ་བྱ་བ་ནི། ན་མོ་རཏྣ་ཏྲ་ཡཱ་ཡ། མཧཱ་ཡཀྵ་སེ་ནཱ་པ་ཏ་ཡེ། ན་མོ་བཛྲ་ཀྲོ་དྷཱ་ཡ། ཏདྱ་ཐཱ། ཧུ་ལུ་ཧུ་

ལུ༑ ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། ཨ་མྲྀ་ཏེ་ཧཱུྃ་ཕཊ། །ཅེས་ལན་བདུན་ལ་སོགས་པརབསྔགས་པའི་ཆུ་ལ།ཁྲུས་བྱས། ༀ་ཨ་མྲྀ་ཏེ་ཧཱུཾ་ཕཊ། ཅེས་ཆུ་སྙིམ་པ་གསུམ་སྤྱི་བོར་བླུག །དེ་ནས་རང་ཉིད་
ལས་ཐམས་ཅད་པའི་ཁྲོ་བོ་ཤིན་ཏུ་འཇིགས་པ་ལྗང་ཁ། ཕྱག་གཉིས་བདུད་རྩི་འཁྱིལ་བའི་ཕྱག་རྒྱ་ཅན། ཀླུ་བརྒྱད་ཀྱིས་བརྒྱན་ཏེ། གཡོན་བརྐྱང་བས་ཉི་མ་ལ་བཞུགས་པར་གསལ་བའི་ཐུགས་
ཀ་ནས་ཁྲོ་བོའི་ཚོགས་སྤྲོས་པས་གནས་ཀྱི་བགེགས་བསྐྲད་པར་བསམ། ཧཱུཾ་ཧཱུཾ་འགྲོ་བ་འཛིན་པ་ཡིས་ནི་བྱས་ཟིན་གྱིས། །ཧཱུཾ་ཧཱུཾ་གདུག་པའི་ཡིད་ཅན་གང་ཡིན་ཕ་ཚད་སོང༌། །ཧཱུཾ་ཧཱུཾ་ཁྲོ་བོའི་རྒྱལ་པོ་
སྡང་མིག་འབར་བ་ཡིས། །ཧཱུཾ་ཧཱུཾ་བསྲེགས་ནས་ཐལ་བ་བཞིན་དུ་བྱས་ཏ་རེ། །ཤར་ཕྱོགས་ནས་ནི་ཆར་ཆེན་འབབ། །མེ་ཕྱོགས་གློ་བུར་སྣང་བ་བྱུང༌། །གཤིན་རྗེ་འཆི་བདག་གཟུགས་སུ་
བྱུང་༑ །བདེན་བྲལ་སེམས་ཅན་ལ་འཇིགས་བྱེད། །ཆུ་ཕྱོགས་གཤིན་རྗེ་འབྲུག་སྒྲ་སྒྲོག །རླུང་གི་ཕྱོགས་ནས་འཚུབ་མ་འབྱུང༌། །གནོད་སྦྱིན་ཕོ་མོ་བྱང་ཕྱོགས་གནས། །དབང་ལྡན་ཕྱོགས་
ནས་སྣ་ཚོགས་གཟུགས། །སྟེང་ནས་མཐུ་ཆེན་ལྷ་རྣམས་དང༌། །འོག་ནས་ས་འགས་གཡོ་བྱེད་པ། །གང་དག་མཚན་མོ་རྒྱུ་བ་ཡི། །བགེགས་རྣམས་ཐམས་ཅད་འགྲོ་བར་གྱིས། །ན་མོ་རཏྣ་

༄༅། ། ཏྲ་ཡཱ་ཡ། ན་མཉྩཎྚ་བཛྲ་པཱ་ཎ་ཡེ། མ་ཧཱ་ཡཀྵ་སེ་ན་པ་ཏ་ཡེ། ན་མོ་བཛྲ་ཀྲོ་དྷཱ་ཡ། མ་ཧཱ་དཾ་འྕོན་ཊ་བྷཻ་ར་ཝ་ར་ཡ། ཨ་སི་མུ་པ་ལ་དྷ་ར་ཡ། པ་ར་ཤུ་པཱ་ཤོ་ཧསྟ་
ཡ༑ ཏདྱ་ཐཱ། ཨོཾ་ཨ་མྲྀ་ཏ་ཀུནྜ་ལི་ཁ་ཁ་ཁཱ་ཧི་ཁཱ་ཧི། ཏིཥྛ་ཏིཥྛ། བྷནྡྷ་བྷནྡྷ། ཧནཧ་ན། ད་ཧ་ད་ཧ། པ་ཙ་པ་ཙ། གྲྀ་ཧྞ་གྲྀ་ཅཱ། གརྫ་གརྫ། སྤོ་ཊ་ཡ་སྥོ་ཊ་ཡ། བི་སྥོ་ཊ་ཡབི་སྤོ་ཊ
ཡ༑ སརྦ་བིགྷན་བི་ན་མ་ཧཱ་ག་ན་པ་ཏི། ཛི་ཝ་ཏ་ཨནྟ་ཀ་ར་ཡ་སྭཱ་ཧཱ། ྋ ཞེས་བདུད་རྩི་འཁྱིལ་བའི་སྔགས་རིང་པོའི་མཐར། ཏདྱ་ཐཱ། ཨོཾ་ཏྲུ་ཊ་ཏྲུ་ཊ། ཏྲོ་ཊ་ཏྲོ་ཊ། སྤུ་ཊ་སྤུ་ཊ། སྤོ་ཊ་ཡ་སྤོ་ཊ་
745
ཡ༑ གྷརྞཱ་གྲཱཎཱ། གྲཱརྞཱ་པ་ཡ་གྲཱཎཱ་པ་ཡ། སརྦ་སཏྭཱ་ནི། བྷོ་དྷ་བྷོ་དྷ། སཾ་བྷོ་དྷ་ཡ་སཾ་བྷོ་དྷ་ཡ། བྷཱུ་མ་བྷཱུ་མ། སཾ་བྷཱུ་མ་ཡ་སཾ་བྷཱ་མ་ཡ། སརྦ་བྷཱ་ཏཱ་ནི། ཀུཎྚ་ཀུཎྚ། སཾ་ཀུཎྚ་ཡ་སཾ་ཀུ ཎྚ་
ཡ༑ སཾ་རྦ་ཤིཏྲཱན། “ གྷ་ཊ་གྷ་ཊཾ། སཾ་གྷ་ཊ་ཡ་སཾ་གྷ་ཊ་ཡ། གནོད་བྱེད་འབྱུང་པོ་མ་ར་ཡ་ཕཊ། ཅྀས་བཏགས་པའི་སྔགས་འདོན་ཞིང་ཐུན་གྱིས་བྲབ། རོལ་མོོ་དྀང་བཅས་པས་བགེགས་བསྐྲད་ཅིང་སྔགས་དང་བཅས་
<ཝཱ པའི་ཆུས་ས་ཕྱོགས་གྱྀསང་གཏོར་བྱའོ། །དེ་ནས་བདེ་བའི་གདན་ལ་རྡོ་རྗེའི་སྐྱིལ་མོ་ཀྲུང་ངམ་སེམས་དཔའི་སྐྱིལ་མོ་ཀྲུང་གིས་འདུག་སྟེ། དུས་འདི་ནས་གཟུང་སྟེ་སྙིང་པོ་བྱང་ཆུབ་ལ་མཆིས་ཀྱི་བར་དུ། ཕྱོགས་བཅུ་དུས་

གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་གཅིག་ཏུ་བསྡུས་པའི་ངོ་བོ། ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་ཁུངས། འཕགས་
པའི་དགེ་འདུན་ཐམས་ཅད་ཀྱི་མངའ་བདག །རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །སངས་རྒྱས༴ ཆོས༴ ¨དགེ་འདུན༴ བཅོམ་
ལྡན་འདས་རྡོ་རྗེ་རྣམ་པར་འཇོམས་པའི་ལྷ་ཚོགས་རྣམས་ལ་སྐྱབས་སུ་མཆིའོ། །སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུ་བར་དུ་བདག་ནི་སྐྱབས་སུ་མཆི། །བདག་གིས་
བསྙེན་བསྒྲབ་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་མྱུར་འགྲུབ་ཤོག །ཅེས་ལན་གསུམ་བྱ། །མཆོད་དང་ཞེས་པས། རང་ཉིད་ལས་ཐམས་ཅད་པའི་ཁྲོ་བོ་ཤིན་ཏུ་འཇིགས་པ
ལྗང་ཁ། ཕྱག་གཉིས་བདུད་རྩི་འཁྱིལ་བའི་ཕྱག་རྒྱ་ཅན། ཀླུ་བརྒྱད་ཀྱིས་བརྒྱན་ཏེ། གཡོན་བརྐྱང་བས་ཉི་མ་ལ་བཞུགས་པའི་ཐུགས་ཀའི་ཧཱུཾ་ལས་འཕྲོས་པའི་འོད་ཟེར་ཀྱིས། བཅོམ་ལྡན
འདས་རྣམ་པར་འཇོམས་པ་རྡོ་རྗེ་ཁྲོ་བོའི་དཀྱིལ་འཁོར་གྱི་འཁོར་ལོ་མདུན་ཀྱི་ནམ་མཁར་སྤྱན་དྲངས་པར་མོས་ལ། རྡོ་རྗེ་དང་བཅས་པས་བ་དན་གསུམ་པའི་ཕྱག་རྒྱ་གཡབ་ཅིང་། དྲིལ་བུ་འཁྲོལ་དབྱངས་སྙན་པོས། །ཨེ་

༄༅། །མ་སངས་རྒྱས་ཐམས་ཅད་ཀྱི། །ཐུགས་རྗེ་ཅན་གྱི་ཐབས་ཆེན་གྱི། །ཞི་ཡང་སེམས་ཅན་དོན་དུ་ནི། །དྲི་མ་མེད་པའི་ཁྲོ་བོར་གྱུར། །སྟོབས་པོ་ཆེ་ལ་དྲག་ཤུལ་
༄ ཆེ༑ །རིག་སྔགས་རྒྱལ་པོ་དགེ་བ་ཅན། །འདུལ་དཀའ་བ་དག་འདུལ་བ་པོ། །རྡོ་རྗེ་འཛིན་པ་བཅོམ་ལྡན་འདས། །རྣམ་པར་འཇོམས་པའི་དཀྱིལ་འཁོར་ཆེ། །མ་རུངས་པ་རྣམས་འཇོམས་
སླད་དུ། །དད་པས་སྤྱན་འདྲེན་འདིར་གཤེགས་ལ། །བདག་ལས་མཆོད་པ་བཞེས་སུ་གསོལ། །ན་མོ་ཙུར་ཀུནྡྷ་ཙུར་ཀུནྡྷ། བཛྲ་པཱ་ཎི་བུདྡྷ་སྱ་བཛྲ་ཨངྐུ་ཤ་ཛཿནམ་མཁར་བྱོན་པ་ལ། ༀ་པྲ་ཝ་ར་
སངྐ་རཱ་པྲ་ཏཱི ཙྪ་སྭཱ་ཧཱ། ཞེས་པས་ཞབས་བསིལ་ཕུལ། པུཥྤམ་ལེ་སྭཱ་ཧཱ། མེ་ཏོག་གི་གདན་ཕུལ། ༀ་ཨ་མྲྀ་ཏེ་ཧཱུཾ་ཕཊ། ཅེས་པས་ལྷའི་ཕྱི་འབྲང་གི་བགེགས་བསྐྲད། །སངས་རྒྱས་ཀུན་གྱི་སྐུ་གསུང་
ཐུགས༑ །གདུག་པ་ཚར་གཅོད་ཁྲོ་བོའི་སྐུ། །རྡོ་རྗེ་ཆེན་པོ་འཇིགས་ཆེན་པོ། །རྣམ་པར་འཇོམས་ལ་ཕྱག་འཚལ་བསྟོད། །ཅེས་ཕྱག་འཚལ། །ལྷ་མོ་ཟླ་བ་ལྟར་དཀར་གཟུགས། །མཚར་སྡུག
༣ ལང་ཚོས་སྙེམས་པའི་གར། །མེ་ཏོག་འཕྲེང་བས་སྒྲིབ་ཟོལ་གྱིས། །མཐོ་རིས་འདུན་ས་བཞིན་དུ་མཆོད། །ཨོཾ་བཛྲ་པུཥྤ་ཧཱུྃ་ཧཱུྃ་ཕཊ། །ལྷ་མོ་གནམ་ག་ལྟར་མཐིང་གཟུགས། །དྲི་ཞིམ་ངད་པ་

འཐུལ་བའི་གར། །བདུག་སྤོས་འཕྲེང་བས༴ མཐོ་རིས༴ ངྒཱ་པེ༴ ལྷ་མོ་མཚམས་སྤྲིན་ལྟར་དམར་གཟུགས། །ཉིན་བྱེད་འབུམ་གྱི་འོད་འཕྲོའི་གར། །མར་མེའི་འཕྲེང༴ མཐོ་
རིས༴ ཨཱ་ལོ་ཀེ༴ ལྷ་མོ་མར་གད་ལྟར་ལྗང་གཟུགས། །རེག་པས་སིམ་བྱེད་བྱུག་པའི་གར། །དྲི་ཆབ་འཕྲེང༴ མཐོ་རིས༴ གཏྗེ༴ ལྷ་མོ་གསེར་ལྟར་སེར་བའི་གཟུགས། །མ་
མཆུའི་རོ་བརྒྱ་མངར་བའི་གར། །ཞལ་ཟས་ཕྲེང༴ མཐོ་རིས༴ ནཻ་ཝི་དྱུ༴ ལྷ་མོ་བཻཌཱར་ལྟར་སྔོ་གཟུགས། །སྙན་འགྱུར་གླུ་སྒྲ་སྒྲོག་པའི་གར། །རོལ་མོའི་འཕྲེང་བས༴ མཐོ་
ས༴ ཤཔྟ ཞེས་སྔགས་དང་ཕྱག་རྒྱ་དང་། །ཡིད་དང་དངོས་སུ་འབྱོར་བའི་མཆོད་པ་བཞིས་མཆོད་དེ། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་
དགེ་ལ་རྗེས་ཡི་རང་། །སངས་རྒྱས་བྱང་ཆུབ་ཡིད་ཀྱིས་བཟུང་། །སངས་རྒྱས་ཆོས་དང་དགེ་འདུན་ལ། །བྱང་ཆུབ་བར་དུ་བདག་སྐྱབས་མཆི། །རང་གཞན་དོན་གཉིས་རབ་བསྒྲུབ་ཕྱིར། །
བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གི་མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་༔

།བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ལན་གསུམ། །བཛྲ་མུ ཚོགས་ཞིང་རང་གནས་སུ་གཤེགས། སེམས་ཅན་ཐམས་ཅད་བདེ་བ་དང་༄༅།
བདེ་བའི་རྒྱུ་དང་ལྡན་པར་གྱུར་ཅིག །སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག །སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དང་མི་འབྲལ་བར་
གྱུར་ཅིགྋ །སེམས་ཅན་ཐམས་ཅད་ཉེ་རིང་ཆགས་སྡང་དང་བྲལ་བའི་གཏང་སྙོམས་ཚད་མེད་པ་ལ་གནས་པར་གྱུར་ཅིག །ལན་གསུམ། གསོལ་བས་ཞེས་པ། བདུད་འདུལ་བའི་རྒྱལ་བའི་དབང་པོ་
ཟས་གཙང་གི་སྲས་མདུན་གྱི་ནམ་མཁར་ཛཿ བཅོམ་ལྡན་འདས་བདག་གི་ལུས་རྡོ་རྗེར་བྱིན་གྱིས་བརླབ་ཏུ་གསོལ། །ཞེས་གསོལ་བ་བཏབ་པས། ལྷ་དྲུག་བསྒོམ་ཞེས་པ། སངས་རྒྱས་ཀྱི་མཐུས་
བདག་གི་ལུས་ཐམས་ཅད་རྡོ་རྗེར་བྱིན་གྱིས་བརླབས་ནས་རྡོ་རྗེའི་ཏིང་ངེ་འཛིན་ལ་སྙོམས་པར་ཞུགས་སོ། །ཨོཾ་སྭ་བྷཱ་ཝ་ཤུདྡྷསརྦ་དྷརྨཱསྭབྷཱ་ཝ་ཤུདྡྷི་྅ཧཾ། སྟོང་པ་ཉིད་ཀྱི་ལྷ། སྟོང་པ་ཉིད་ཀྱི་ཡེ་
ཨཱཿ ཤེས་དེ་ལས་ཀུན་རྫོབ་ཏུ་སྣང་བ། ན་མོ་རཏྣ་ཏྲ་ཡཱ་ཡ། ན་མཤྩཎྜ་བཛྲ་པཱ་ནཱ་ཡེ། མ་ཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། ཨོཾ་ཏྲུ་ཊ་ཏྲུ་ཊ། ཏྲོ་ཊ་ཡ་ཏྲོ་ཊ་ཡ། སྤུ་ཊ་སྥུ་ཊ། སྤོ་ཊ་ཡ་སྥོ་ཊ་

ཡ༑ གྷརྞཱ་གྷཎཱ། གྲཱརྞཱ་པ་ཡ་གྲཱརྞ་པ་ཡ། །སརྦ་སཏྭཱ་ནི། བྷོ་དྷ་བྷོ་དྷ། སཾ་བྷོ་དྷ་ཡ་སཾ་བྷོ་དྷ་ཡ། བྷྲ་མ་བྷྲ་མ། སཾ་བྷྲ་མ་ཡ་སཾ་བྷྲ་མ་ཡ། སརྦ་བྷཱ་ཏཱ་ནི། ཀུཎྚ་ཀུཊྚ། སཾ་ཀུཊྚ་ཡ་སཾ་ཀུལྒ་
33
ཏྲཱན། “གྷ་ཊ་གྷ་ཊཾ། སཾ་གྷ་ཊ་ཡ་སཾ་གྷ་ཊ་ཡ། སརྦ་བཱིཏྱཾ་བཛྲ་བཛྲ། སྤོ་ཊ་ཡ་བཛྲ་བཛྲ། ཀ་ཊ་བཛྲ་བཛྲ། མ་ཊ་བཛྲ་བཛྲ། མ་ཐ་བཛྲ་བཛྲ། ཨཊྚ་ཧཱ་ས་ནཱི་ལ་བཛྲ་སུ་བཛྲ་ཡ་ཡ༑
སྭཱ་ཧཱ། ཧེ་ཕུལླཾ། ནི་རུ་ཕུལླཱ། གྲྀ་ཧྣ་ཀུལླུ། མི་ལི་ཙུལླཱ། ཀུ་རུ་ཀུལླཱ། བཛྲ་བི་ཛ་ཡཱ་སྭཱ་ཧཱ། ཀཱི་ལཱི་ཀཱི་ལཱ་ཡ་སྭཱ་ཧཱ། ཀ་ཊ་ཀ་ཊ། མ་ཊ་མ་ཊ། ར་ཊ་ར་ཊ། མོ་ཊ་ན། པྲ་མོ་ཊ་ནཱ་
ཡ་སྭཱ་ཧཱ། ཙ་ར་ནི་ཙ་ར། ཧ་ར་ཧ་ར། ས་ར་ས་ར། མཱ་ར་ཡ། བཛྲ་བི་དཱ་ར་ཎཱ་ཡ་སྭཱ་ཧཱ། ཙྪིནྡྷ་ཙྪིནྡྷ། བྷིནྡྷུ་བྷིནྡྷུ། མ་ཧཱ་ཀཱི་ལི་ཀཱི་ལ་ཡ་སྭཱ་ཧཱ། །བྷནྡྷ་བྷནྡྷ། ཀྲོ་དྷ་བཛྲ་ཀཱི་ལཱི་ཀཱི་ལ་ཡ་
སྭཱ་ཧཱ། ཙུ་རུ་ཙུ་རུ་ཙཎྜ་ཀཱི་ལི་ཀཱི་ལཱ་ཡ་སྭཱ་ཧཱ། ཏྲཱ་ས་ཡ། ཏྲཱ་ས་ཡ། བཛྲ་ཀཱི་ལི་ཀཱི་ལཱ་ཡ་སྭཱ་ཧཱ། ཧ་ར་ཧ་ར། ྋབཛྲ་དྷ་རཱ་ཡ་སྭཱ་ཧཱ། པྲ་ཧ་ར་པྲ་ཧ་ར། བཛྲ་པྲ་བྷཉྫནཱ་ཡ་སྭཱ་ཧཱ། མ་ཏིསྠི་
ར་བཛྲ། ཤཱུ་ཏིསྠི་ར་བཛྲ། པྲ་ཏིསྠི་ར་བཛྲ། མ་ཧཱ་བཛྲ། །ཨ་པྲ་ཏི་ཧ་ཏ་བཛྲ། ཨ་མོ་གྷ་བཛྲ། ཨེ་ཧེ་ཧི་བཛྲ། ཤྲཱི་བཱཾ་བཛྲ་དྷཱ་རཱ་ཡ་སྭཱ་ཧཱ། དྷ་ར་དྷ་ར། ངྷི་རི་ངྷི་རི། དྷུ་རུ་དྷུ་Ë

༄༅། །རུ། སརྦ་བཛྲ་ཀུ་ལཾ་ཨཱ་ཝརྟ་ཡ་སྭཱ་ཧཱ། གནོད་བྱེད་འབྱུང་པོ་གྲིབ་གདོན་ཐམས་ཅད་མཱ་ར་ཡ་ཕཊཿ ན་མ་སམནྟ་བཛྲ་ཎཾ། སརྦ་བཛྲ་ཀུ་ལ་མཱ་ཝརྟ་ཡ། མ་ཧཱ་བ་
༄ ལེ༑ ཀ་ཊ་བེ། ཏ་ཏ་ལེ། ཨ་ཙ་ལེ། མཎྜལ་མ་ཡེ། ཨ་ཏི་བཛྲ། མ་ཧཱ་བ་ལེ། བེ་ག་ར་ན་ར་ན། ཨ་ཛི་ཏེ། ཛྭ་ལ་ཛྭ་ལ། ཏི་ཊི་ཏི་ཊི། ཏིང་ག་ལེ། ད་ཧ་ད་ཧ། ཏེ་ཛྭ་བ
ཏི་ལི་ཏི་ལི། བྷནྡྷ་བྷནྡྷ། མ་ཧཱ་བ་ལེ་བཛྲ་ཨཾ་ཀུ་ཤ་ཛྭ་ལཱ་ཡ་སྭཱ་ཧཱ། ན་མོ་རཏྣ་ཏྲ་ཡཱ་ཡ། །ན་མཿ ཤྩཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། ཨཾ་ཧ་ར་ཧ་ར་བཛྲ། མ་ཐ་མ་
ཐ་བཛྲ། དྷུ་ན་དྷུ་ན་བཛྲ། ད་ཧ་ད་ཧ་བཛྲ། པ་ཙ་པ་ཙ་བཛྲ། །དྷ་ར་དྷ་ར་བཛྲ། །དྷཱ་ར་ཡ་དྷཱ་ར་ཡ་བཛྲ། །དཱ་རུ་ཎ་དཱ་རུ་ཎ་བཛྲ། ཙྪིནྡྷ་ཙྪིནྡྷ་བཛྲ། བྷིནྡྷ་བྷིནྡྷུ་བཛྲ་ཧཱུྃ་ཕཊ། གཟུངས་རིང་ཚར་
གཅིག །རིག་བྱེད་ཀྱི་སྒྲའི་ཚུལ་དུ་གྲགས་པ་སྒྲའི་ལྷའོ། །དེ་ནས། ཧཱུཾ་ལས་སྣ་ཚོགས་རྡོ་རྗེ་རྒྱ་གྲམ་ཧཱུྃ་གིས་མཚན་པ་ལས་འཕྲོས་པས། འོག་ཐམས་ཅད་རྡོ་རྗེའི་ས་གཞི། སྟེང་ཐམས་ཅད་རྡོ་རྗེའི་གུར་དང་
༣ བླ་རེ། ཕྱོགས་མཚམས་ཐམས་ཅད་རྡོ་རྗེའི་ར་བ་ཟླུམ་པོ་ལ་རྡོ་རྗེ་མདའི་དྲ་བས་བརྒྱན་པ། བར་མཚམས་མེད་པ་ཅིས་ཀྱང་མི་ཚུགས་ཅིས་ཀྱང་མ་ཤིགས་ཅིས་ཀྱང་མི་འཇིག་པའི་རྡོ་རྗེའི་མཁར་མེའི་

ཕུང་པོར་འབར་བ་ནམ་མཁའི་ཁམས་ཁྱབ་པའི་ནང་དུ་བྷཾ་ལས་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པའི་གཞལ་ཡས་ཁང་རྡོ་རྗེ་རིན་པོ་ཆེའི་རྒྱལ་པོ་དཀར་སེར་དམར་ལྗང་སྔོ་བ་
ལས་གྲུབ་པ་གྲུ་བཞི་པ་རྨང་གི་ཕྱིར་འདོད་པའི་ལྷ་མོ་གནས་པའི་པདྨ་རཱ་གའི་སྣམ་བུ་དང༌། །བ་གམ་འཛམ་བུ་ན་དཱི་ཧ་ར་ནག་པོའི་སྟེང་གི་གསེར་གདུང་ལས་མུ་ཏིག་དཀར་དམར་གྱི་དྲ་བ་དང་དྲ་བ་
ཕྱེད་པ་འཕྱང་བ། རྒྱ་ཕུབས་ཀྱི་ལྕམ་སྣ་ལས་འཐུར་དུ་ཨིནྡྲ་ནཱི་ལའི་ཤར་བུ་དང་། བད་ཀྱི་ཐད་དང་མཉམ་པའི་སྟེང་དུ་ཀརྐེ་ཏའི་མདའ་ཡབ་པདྨ་ཕྱེད་པའི་དབྱིབས་ཅན་རྣམ་པར་རྒྱལ་བའི་རྒྱལ་
མཚན་དང་གདུགས་བ་དན་རྣམ་པ་མང་པོས་མཛེས་པ། ཐོགས་འཕར་མ་གསུམ་བརྩེགས་ཀྱི་དབུས་འཕྱུར་བུ་རྡོ་རྗེ་རིན་པོ་ཆེའི་ཏོག་གིས་བརྒྱན་ཅིང༌། སྒོ་བཞིའི་སྒོ་ཁྱུད་ཏཱ་ར་ཎ་བཞིས་སྤྲས་པའི་
རྩེར༑ གདུགས་ཀྱིས་ཕུབ་པའི་གསེར་གྱི་འཁོར་ལོ་རྩིབས་སྟོང་དང་ལྡན་པ་པདྨ་ལ་གནས་པའི་རི་དྭགས་ཟུང་མིག་མི་འཛུམ་པར་ལྟ་བ། འབར་བ། བཀྲ་བ། ལྟ་ན་སྡུག་པ། རྣམ་པར་ཕྱེ་
བ༑ ཕྱི་ནས་བལྟས་ན་ནང་གསལ་ཞིང་ནང་ནས་བལྟས་ན་ཕྱི་གསལ་བ་རྒྱ་དང་ཁྱོན་བློས་མི་འཁྱུད་པའི་ནང་དུ་གནམ་ལྕགས་འབར་བའི་འཁོར་ལོ་རྩིབས་བཅུ་པ། མེའི་ཚྭ་ཚྭ་ཞུན་མར་འཕྲོ་

༄༅། །བ། ལྟེ་བའི་ནང་དུ་རྡོ་རྗེ་ཕ་ལམ་ལས་གྲུབ་པ་རྩེ་མོ་གཅིག་པའི་རྡོ་རྗེའི་རྒྱ་གྲམ། ཁོང་སེང་ཅན་གྱི་ལྟེ་བར་ཆོས་འབྱུང་དམར་པོའི་ནང་དུ་ཟླ་བ་དང་ཉི་མ། ར་དང་
རྩིབས་རྣམས་ལ་ཉི་གདན། དེ་རྣམས་ཀྱི་སྟེང་དུ་ཧཱུྃ་དབུགས་ཀྱི་ཧཱུཾ་ནག་པོ་ཡོངས་སུ་གྱུར་པ་ལས་ཁྲོ་བོའི་རྡོ་རྗེ་རྩེ་མོ་ལྔ་པ་མཐིང་ཤུན་དྲི་མ་མེད་པའི་ཁ་དོག་ལྟ་བུ་ལྟེ་བར་ཟླ་བ་ལ་གཟུངས་སྔགས་ཀྱི་
ཡི་གེ་ཧཾ་མེར་སྣང་བ། ཡི་གེའི་ལྷའོ། །དེ་ལས་རྣམ་པར་འཇོམས་པའི་སྐུ་སྣ་ལ་བཞུགས་པའི་འོད་ཟེར་གྱི་སྤྲིན་ནམ་མཁའ་ཁྱབ་པར་གང་བས་འཕྲིན་ལས་བཞིས་སེམས་ཅན་གྱི་དོན་
མཛད༑ འཕགས་པ་རྣམས་མཆོད་ཅིང་ནུས་མཐུ་བསྡུས་ཏེ་ཟླ་བ་སྔགས་འཕྲེང་དང་བཅས་པ་ལ་ཐིམ། ཡོངས་སུ་གྱུར་པ་ལས་བཅོམ་ལྡན་འདས་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་སྐྱ་མདོག་
མཐིང་ནག །དྲག་ཤུལ་ཆེན་པོའི་བྱིན་གྱིས་སྒེག་པ། གསུས་ཁྱིམ་ཆེ་ཞིང༌། ཉྭ་སུལ་རགས་པ། གནམ་ས་ཙམ་དུ་གདངས་པའི་ཁྲོ་བོའི་ཞལ་ནས། ཁམས་གསུམ་ཟ་བར་བྱེད་པའི་མཆེ་བ་
༣ གཙིགས་པ། ལྗགས་བསྒྲིལ་ནས་རྐན་སྒྲ་བརྡབས་པས་སྲིད་པ་གསུམ་གཡོ་ཞིང་བསྒུལ་བ། ཨག་ཚོམ་མེར་དམར་འུར་འུར་འབར་བའི་ཁྲོད་ནས་རྡོ་རྗེའི་སྟག་འཕྲོ་བ། ཁྲོ་གཉེར་བསྡུས་པའི་

ཤངས་ནས་དུས་མཐའི་རླུང་འཚུབ་ཅིང་སྨིན་མ་འཁྱོགས་པོ་ལས་བསྐལ་པའི་མེ་འབར་བ། དམར་བའི་སྤྱན་གསུམ་སྡང་མིག་ཏུ་གཟིགས་པ། རྡོ་རྗེའི་ཐོད་ཉིས་རིམ་དུ་བཅིངས་པའི་རལ་པ་དམར་
སེར་གྱེན་དུ་གཟིངས་པ་རྟ་གདོང་གི་རི་ལངས་པ་ལྟ་བུ། ཕྱག་གཡས་སངས་རྒྱས་ཐམས་ཅད་ཀྱི་མཐུ་སྟོབས་ཀྱི་རྡོ་རྗེ་མ་རུངས་པའི་སྙིང་ལ་གསོར་ཞིང༌། གཡོན་འགྱིང་བག་དང་བཅས་པས་དྲིལ་
བུ་དཀུར་བརྟེན་པ། སྦྲལ་ཆེན་པོ་རིགས་ལྔས་རྣ་ཆ་དང་། མགུལ་རྒྱན་དང་སེ་རལ་ཁ་དང་དོ་ཤལ་དང་། གདུབ་བུ་བྱས་པ། དར་སྔོན་པའི་སྟོད་གཡོགས་དང་། སྟག་གི་པགས་པ་རློན་པའི་
ཤམ་ཐབས་ཀྱིས་སྨད་དཀྲིས་པ། ཞབས་གཡས་བསྐུམ་གཡོན་བརྐྱང་བའི་བརྗིད་ཀྱིས་ཉིན་མོར་བྱེད་པ་བརྫིས་ཏེ་སྐུ་ལས་མཆེད་པའི་མེ་དང་མི་བཟད་པའི་དུ་བ་འཁྲུགས་པའི་དབུས་ན་བཞུགས་
པ༑ རྡོ་རྗེའི་རྭའི་ཧཱུཾ་ལས། ཤར་དུ་སྐུའི་ཁྲོ་བོ་རྡོ་རྗེ་གཏུམ་པོ་གངས་ཀྱི་དུམ་བུ་ཆད་པ་ལྟ་བུར་དཀར་བ་ཞེ་སྡང་རྣམ་པར་དག་པའི་བདག་ཉིད་ཅན། ལྷོར་ཡོན་ཏན་ཀྱི་ཁྲོ་བོ་རྡོ་རྗེ་བེ་ཅོན་གསེར་
ཀྱི་རིའི་ངོས་ལྟ་བུར་སེར་བ་ང་རྒྱལ་རྣམ་པར་དག་པའི་བདག་ཉིད་ཅན། ནུབ་ཏུ་གསུང་གི་ཁྲོ་བོ་རྡོ་རྗེ་ཐོ་བ་ཉི་མ་འཆར་ཀའི་མཐོངས་ལྟ་བུར་དམར་བ་འདོད་ཆགས་རྣམ་པར་དག་པའི་བདག་ཉིད་

༄༅། །ཅན། བྱང་དུ་འཕྲིན་ལས་ཀྱི་ཁྲོ་བོ་རྡོ་རྗེ་ཕུར་པ་མར་གད་ཀྱི་ཞུན་ལྟ་བུར་ལྗང་བ་ཕྲག་དོག་རྣམ་པར་དག་པའི་བདག་ཉིད་ཅན། ཐམས་ཅད་ཕྱག་གཡས་རྡོ་རྗེ་འཕྱར་ཞིང་
གཡོན་དྲིལ་བུ་དཀུར་བརྟེན་པ། གཏུམ་པ་ཆེན་པོ་ཞལ་གདངས་ཤིང་མཆེ་བ་བཞི་གཙིགས་པ། སྤྱན་གསུམ་འབར་བ། འཇིགས་སུ་རུང་ཞིང་གེལ་ལ་བརྗིད་པ། རལ་པ་གཤོར་པོ་སྦྲུལ་གྱི་
རྒྱན་དང༌། དར་གྱི་ལྷུབ་གོན་དང༌། སྟག་ཤམ་གྱིས་སྤྲས་ཏེ་གཡས་བརྐྱང་བས་ཚ་ཟེར་ཅན་ལ་བཞུགས་པ་མེའི་པ་ཊས་བསྐོར་བ། རྩིབས་བཅུའི་ཧཱུཾ་ལས། ཤར་དུ་ཁྲོ་བོ་ཁམས་གསུམ་
རྣམ་པར་རྒྱལ་བ་དཀར་པོ། ལྷོར་ཁྲོ་བོ་གཤིན་རྗེ་གཤེད་སེར་པོ། ནུབ་ཏུ་ཁྲོ་བོ་རྟ་མགྲིན་དམར་པོ། །བྱང་དུ་ཁྲོ་བོ་བདུད་རྩི་འཁྱིལ་བ་ལྗང་ཁུ། །ཤར་ལྷོར་ཁྲོ་བོ་དབྱུག་སྔོན་ཅན་དཀར་
པོ༑ ལྷོ་ནུབ་ཏུ་ཁྲོ་བོ་གཤིན་རྗེ་མཐར་བྱེད་སེར་པོ། ནུབ་བྱང་དུ་ཁྲོ་བོ་མི་གཡོ་བ་དམར་པོ། བྱང་ཤར་དུ་ཁྲོ་བོ་གཞན་གྱིས་མི་ཐུབ་པ་ལྗང་ཁ། སྟེང་དུ་ཁྲོ་བོ་ཧཱུཾ་མཛད་མཐིང་ཁ། འོག་ཏུ་ཁྲོ་བོ་
༣ སྟོབས་པོ་ཆེ་ནག་པོ། ཐམས་ཅད་ཀྱང་ཕྱག་གཉིས་རྡོ་རྗེ་ཕུར་པ་སྟོད་ཁྲོ་བོ། བར་རྡོ་རྗེ་རྒྱ་མདུད། སྨད་ཆུ་སྲིན་གྱི་ཁ་ནས་འཕྱང་བའི་དབལ་གསུམ་མེར་འབར་བ་བསྒྲིལ་ཞིང་། ཁྲོ་ལ་འཁྲུགས་

པའི་ཞལ་ཡས་ཀྱི་མཆེ་བས་མ་མཆུ་མནན་པ། སྤྱན་གསུམ་ཁྲག་ཏུ་འཁོལ་ཞིང་གཟིར་བ་དཔའ་ཞིང་སྒེག་པ་མི་སྡུག་པའི་སྐུ། སྦྲུལ་གྱི་རྒྱན་དང་སྟག་ཤམ་ཅན། གཡས་བརྐྱང་བས་མེའི་ཕུང་པོ་
ཆེན་པོའི་ཁྲོད་དུ་ཉི་མ་ལ་བཞུགས་པ། གཟུགས་ཀྱི་ལྷའོ། །སོར་མོ་བསྣོལ་བ་འཁོར་ལོའི་ཕྱག་རྒྱ་སྤྱི་བོར་གཏུགས་ཏེ། ཤུ་ཏིསྠི་ར་བཛྲ་ཨོྃ། སྤྱི་བོར་པདྨའི་སྟེང་དུ་འཁོར་ལོ་དཀར་པོ་ཨཾ་གྱིས་མཚན་པ། རྡོ་རྗེ་
ཐལ་མོ་ལ་མཛུབ་མོའི་རྩེ་སྦྱར་བ་པདྨའི་ཕྱག་རྒྱ་མགྲིན་པ་ར་གཏུགས་ཏེ། པྲ་ཏིསྠི་ར་བཛྲ་ཨཱཿ མགྲིན་པར་ཉི་མའི་སྟེང་དུ་པདྨ་དམར་པོ་ཨཱཿ མཚན་པ། རྡོ་རྗེའི་ཕྱག་རྒྱ་སྙིང་ཁར་གཏུགས་ཏེ། མ་ཏིསྠི་ར་བཛྲ་
སྙིང་ཁར་ཟླ་བའི་སྟེང་དུ་རྡོ་རྗེ་མཐིང་ཁ་ལྟེ་བར་ཟླ་བ་ཧཱུཾ་གིས་མཚན་པ། རྡོ་རྗེའི་ཕྱག་རྒྱས་སྐྱེ་མཆེད་རྣམས་ལ་རེག་ཅིང་། མཧཱ་བཛྲ། ཨ་པྲ་ཏི་ཧ་ཏ་བཛྲ། ཨ་མོ་གྷ་བཛྲ། ཨེ་ཧྱ་ཧི་བཛྲ།
བཛྲ༑ ཞེས་བརྗོད་པས། མིག་དང་རྣ་བ་དང་སྣ་དང་ལྕེ་དང་ལུས་ལ་ཟླ་བ་ལ་རྡོ་རྗེ། སྙིང་ཁའི་ས་བོན་གྱི་མཐར་གཟུངས་སྔགས་ཀྱིས་བསྐོར་བ་ཨིནྡྲ་ནཱི་ལའི་འཕྲེང་བ་འཁྱིལ་བ་ལྟ་བུ་ལས་འོད་
འཕྲོས༑ བཅོམ་ལྡན་འདས་རྣམ་པར་འཇོམས་པ་རྡོ་རྗེ་ཁྲོ་བོའི་དཀྱིལ་འཁོར་གྱི་འཁོར་ལོ་མདུན་གྱི་ནམ་མཁར་སྤྱན་དྲངས་པར་མོས་ལ། སྔར་བཤད་པའི་ཕྱག་རྒྱས། ཨེ་མ་སངས་རྒྱས་ཐམས་ཅད་

༄༅། །ཀྱི། སོགས་ནས། ཤཔྟ་ཧཱུྃ་ཧཱུྃ་ཕཊ། ཅེས་མཆོད་པ་རྫོགས་པའི་བར་ཚོགས་ཞིང་བཞིན་ལ། །བསྟོད་པ་ནི་རྡོ་རྗེའི་རི་དང་ཨིནྡྲ་ནཱི་ལ་ཡི། །ཆུ་གཏེར་འཁྲུགས་པས་རྦ་རླབས་
ལངས་པ་ལྟར། །རྔམ་པའི་སྐུ་ནི་དཔའ་བའི་བྱིན་ཅི་ཡང་། །འཁྲིགས་པ་འབར་བས་བརྗིད་ལ་ཕྱག་འཚལ་བསྟོད། །གནམ་སའི་ཁྱད་ཙམ་གདངས་པའི་ཁྲོ་ཞལ་གྱི། །མཆེ་བས་བདུད་བཞི་ཟོས་
པའི་ཁྲག་བཅས་ལྗགས། །གྱེན་དུ་འདྲིལ་བ་དྲག་པོའི་ཧཱུཾ་སྒྲ་ཡིས། །ཁམས་གསུམ་སྲིད་པ་འགུལ་ལ་ཕྱག་འཚལ་བསྟོད། །ཁྲོ་གཉེར་གྱིས་བཅིངས་ཤང་ནས་གཡོས་པའི་རླུང་། །མ་རུངས་
སྡེར་བཅས་སྲོག་གི་མཐར་བྱེད་ངེས། །ཅུང་ཟད་མ་བསྒྲལ་སྨ་རའི་པ་ཊ་ལས། །རྡོ་རྗེའི་མེ་སྟག་འཕྲོ་ལ་ཕྱག་འཚལ་བསྟོད། །དམར་བའི་སྤྱན་གསུམ་སྡང་མིག་གཟིར་བའི་སྟེང་། །སྨིན་
འཁྱོག་མེ་དཔུང་འབར་བའི་དྲག་ཤུལ་གྱིས། །གདུག་པའི་ཚོགས་རྣམས་དངངས་པ་མི་བཟད་པའི། །མུན་པས་འཐུམས་པར་མཛད་ལ་ཕྱག་འཚལ་བསྟོད། །རལ་པའི་ཐུན་མཚམས་སྤྲིན་གསར་
༄ ལ་ཁྲོ་བའི། །གདེངས་ཅན་བདག་པོ་ཕུད་སྒྲའི་ང་རོ་ཅན། །འཁྱོག་པོར་བགྲོད་པའི་རྒྱན་གྱིས་བརྗིད་པའི་བག །བློ་ཡི་ར་བ་འགོངས་ལ་ཕྱག་འཚལ་བསྟོད། །རྒྱལ་བའི་མཐུ་སྟོབས་རྡོ་རྗེ་གཟིར་

བའི་ཤུགས། །ཁམས་གསུམ་བདག་པོའི་སྲོག་གིས་མ་བཟོད་པ། །སླར་ཡང་ཐུགས་རྗེའི་བྱིན་གྱིས་དབུགས་དབྱུང་བའི། །བརྡ་ཙམ་དྲིལ་བུས་མཚོན་ལ་ཕྱག་འཚལ་བསྟོད། །གཡས་བསྐམ་
གཡོན་པ་བརྐྱང་བའི་སྟང་སྟབས་ཀྱིས། །ཉིན་མོར་བྱེད་པ་ལྷམ་ལྷུམ་བརྫིས་པའི་ཟེར། །ཕྱོགས་བཅུར་འཁྱར་ལ་གནག་པ་དུད་པའི་སྤྲིན། །ཁོལ་མས་འགེགས་པར་འབར་ལ་ཕྱག་འཚལ་
བསྟོད༑ །སྐ་ཡི་ཁྲོ་བོ་རྣམ་པར་རྒྱལ་བ་གང༌། །མཆེ་གཙིགས་རྡོ་རྗེ་གཏུམ་པོའི་དྲག་ཤུལ་གྱིས། །དྲི་ཟའི་གདོན་འཇོམས་ཞེ་སྡང་རྣམ་དག་པས། །འཇིགས་བྱེད་འཇིགས་པར་མཛད་ལ་ཕྱག
འཚལ་བསྟོད། །ཡོན་ཏན་ཁྲོ་བོ་འཇམ་དཔལ་གཤིན་རྗེ་གཤེད། །རྡོ་རྗེ་བཻ་ཅོན་ཅན་ནི་དྲག་ཤུལ་གྱིས། །གཤིས་རྗེའི་གདོན་འཇོམས་ང་རྒྱལ་རྣམ་དག་པས། །འཇིགས་བྱེད་འཇིགས་པར་མཛད་
བླླ་ལ་ཕྱག་འཚལ་བསྟོད། །གསུང་གི་ཁྲོ་བོ་རྟ་མཆོག་ཧེ་རུ་ཀ །བརྟན་པ་རྡོ་རྗེ་ཐོ་བ་དྲག་ཤུལ་གྱིས། །ཀླུ་ཡི་གདོན་འཇོམས་འདོད་ཆགས་རྣམ་དག་པས། །འཇིགས་བྱེད་འཇིགས་པར་མཛད་ལ་
ཕྱག་འཚལ་བསྟོད། །འཕྲིན་ལས་ཁྲོ་བོ་དོན་ཡོད་བརྟན་པའི་དཔལ། །རྡོ་རྗེ་ཕུར་པ་ཆེན་པོ་དྲག་ཤུལ་གྱིས། །གནོད་སྦྱིན་གདོན་འཇོམས་ཕྲག་དོག་རྣམ་དག་པས། །འཇིགས་བྱེད་འཇིགས་པར་

༄༅། །མཛད་ལ་ཕྱག་འཚལ་བསྟོད། །ཧཱུཾ་མཛད་རྣམ་པར་རྒྱལ་དང་གཤིན་རྗེའི་དགྲ། །རྟ་མཆོག་བདུད་རྩི་ཁྱིལ་བ་ཁྲོ་བོའི་དབང༌། །མི་བཟད་གཏུམ་པ་ཧཱུཾ་གི་ང་རོ་
24/1/01
ཅན༑ །བགེགས་དཔུང་མཚོན་ཆས་གཏུབ་ལ་ཕྱག་འཚལ་བསྟོད། །སྟོབས་ཆེན་དབྱུགས་སྔོན་གཤིན་རྗེ་མཐར་བྱེད་དང༌། །མི་གཡོ་གཞན་གྱིས་མི་ཐུབ་གཏུམ་པོ་རྣམས། །ཁྲོས་འཁྲུགས་རྔམ་
པའི་ངར་སྐད་ཅི་ཡང་བཅས། །བསྟན་པའི་དགྲ་བོ་སྒྲོལ་ལ་ཕྱག་འཚལ་བསྟོད། །ཨོཾ་སརྦ་ཏ་ཐཱ་ག་ཏ་བཛྲ་བི་དཱ་ར་ཎ་ས་པ་རི་ཝཱ་ར་བཛྲ་ཨངྐུ་ཤ་ཛཿབཛྲ་པཱ་ཤ་ཧཱུྃ༔བཛྲ་སྤོ་ཊ་བཾ༔བཛྲ་ཨཱ་བེ་ཤ་ཡ་
ཨ༑ དམ་ཚིག་པ་དང་ཡེ་ཤེས་པ་གཉིས་སུ་མེད་པར་གྱུར། སླར་ཡང་ཐུགས་ཀའི་འོད་ཀྱིས་དེ་བཞིན་གཤེགས་པ་ཐམས་ཅད་སྤྱན་དྲངས། ཐུགས་ཀ་ནས་སྤྲུལ་པའི་ལྷ་མོས། །ན་མཿས་མནྟ་
བཛྲ་ཎཱཾ། སརྦ་བཛྲ་ཀུ་ལཾ་ཨཱཝརྟ་ཡ། མཧཱ་བ་ལེ། ཀ་ཊ་ཝེ། ཏ་ཏ་ལེ། ཨ་ཙ་ལེ། མཎྜ་ལ་མཱ་ཡེ། ཨ་ཏི་བཛྲ། མ་ཧཱ་བ་ལེ། བེ་ག་ར་ཎ་ར་ཎ། ཨ་ཛི་ཏེ། ཛྭ་ལ་ཛྭ་ལ། ཏི་ཊི་ཏི་
སངས་སྒྲུབ་ཊི༑ པིང་ག་ལེ། ད་ཧ་ད་ཧ། ཏེ་ཛོ་ཝ་ཏི། ཏི་ལི་ཏི་ལི། བནྡྷ་བནྡྷ། མ་ཧཱ་བ་ལེ། བཛྲ་ཨངྐུ་ཤ་ཛྭ་ལཱ་ཡ་སྭཱ་ཧཱ། ཞེས་པའི་གླུ་ལེན་ཅིང་གསེར་གྱི་བུམ་པ་སྤྱི་བོར་བཀོད་ནས།

རྒྱས་ཐམས་ཅད་ཀྱི་སྐུ་གསུང་ཐུགས་ཀྱིས་བྱིན་གྱིས་བརླབས་པའི་ཆུས་དབང་བསྐུར། དྲི་མ་དག ལུས་ཐམས་ཅད་རྡོ་རྗེའི་རང་བཞིན་དུ་བྱིན་གྱིས་བརླབས། ཆུ་རྒྱུན་ལྷག་མ་སྤྱི་བོར་ལུད་པ་
ལས་གཙོ་བོ་ལ་མི་བསྐྱོད་པ། འཁོར་རྣམས་ལ་རྣམ་པར་འཇོམས་པས་དབུ་བརྒྱན་པར་གྱུར། ཐལ་མོ་ལྷན་ཅིག་དམ་དུ་སྦྱར་ཏེ་པདྨའི་ཚུལ་དུ་བགྱིས་པ་ལ་མཛུབ་མོ་ནོར་བུར་བགྱིས་ཏེ་གུང་མོ་ཡིད་ཙམ་བཀུག་པ་ཡིད་བཞིན་གྱི་
ནོར་བུ་ཆེན་པོའི་རྒྱལ་མཚན་གྱི་རྩེ་མོའི་ཕྱག་རྒྱ་སྟེ་སྤྱི་བོར་གཏུགས་ནས་དབང་བསྐུར་བའི་སྔགས་འདི་བརྗོད་དོ། །སརྦ་བིགྱྀ་བཛྲ་བཛྲ། སྤོ་ཊ་ཡ་བཛྲ་བཛྲ། ཀ་ཊ་བཛྲ་བཛྲ། མ་ཊ་བཛྲ་བཛྲ། མ་ཐ་བཛྲ་བཛྲ། ཨཊྚ་
ཧཱ་ས་ནཱི་ལ་བཛྲ། སུ་བཛྲ་ཡ་སྭཱ་ཧཱ། འདིས་དབང་བསྐུར་བ་ཙམ་གྱིས་རིགས་སྔགས་ཐམས་ཅད་ལ་དེ་བཞིན་གཤེགས་པ་ཐམས་ཅད་ཀྱིས་དབང་བསྐར་བར་འགྱུར་རོ། ཕྱག་རྒྱའི་ལྷའོ། །ཇི་སྐད
བཤད་པའི་རྟེན་དང་བརྟེན་པར་བཅས་པ་ལ་རྩེ་གཅིག་ཏུ་དམིགས་ཏེ་ཡང་ཡང་དུ་བསྒོམ་པ་མཚན་མའི་ལྷ་སྟེ། དེ་ལྟར་ལྷ་དྲུག་གོ །བསྒོམ་པས་དུབ་ན་བཟླས་བརྗོད་ལ་འཇུག་སྟེ། རུ་རཱཀྑཱམ་རུས་པའི་འཕྲེང་བ་ལ་བསང་གཏོར་བྱས། ཨོཾ་བཛྲ་
ཨ་ཛི་ཏ་ཡེ་སྭཱ་ཧཱ། ཞེས་ཉེར་གཅིག་བཟླས་པས་བྱིན་གྱིས་བརླབ། སྙིང་ཁའི་སྔགས་འཕྲེང་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། རྡོ་རྗེ་རྣམ་པར་འཇོམས་པའི་གོ་འཕང་

༄༅། ། ལ་བཀོད། ཐམས་ཅད་ཀྱིས་གཟུངས་སྔགས་འབྲུག་གི་སྒྲ་ལྟར་དུ་ཟློས་པར་བསམས་ལ་མདོ་སྡེ་བཞིན་དུ་གཟུངས་རིང་དང༌། ན་མཤྩཎྜ་བཛྲ་ཀྲོ་དྷཱ་ཡ། ཧུ་ལུ་ཧུ་ལུ།
ཏེཥྛ༑ བྷནྡྷ་བྷནྡྷ། ཧ་ན་ཧ་ན། ཨ་མྲྀ་ཏེ་ཧཱུྃ་ཕཊཿ ཅེསགཟུངས་ཐུང་གང་འགྲུབ་བཟླས་སོ། །ཡང་ན་འདི་ཉིད་ཀྱི་བཤད་པའི་རྒྱུད་ལས། རྣལ་འབྱོར་བསྙེན་པ་གསུམ་དུ་བྱ། །ལས་ལ་གཉིས་ཏེ་ལས་གྲུབ་གསུམ། །གཙོ་དང་
འཁོར་དང་འདུས་པ་ནི། ལས་བཞི་སྔགས་སོགས་དབྱེ་བར་བྱ། །ཞེས་གསུངས་པ་ལྟར་དུ། ཁྲོ་བོའི་ངག་གམ་ཤུབ་བུའི་སྦྱོར་བས་འབུམ་ཕྲག་གསུམ་བཟླས་སོ། །དེ་ལྟར་བཟླས་པའི་དུས། །ལུས་ཀྱི་ཉེས་པ་ནི་ལྕེས་སྔགས་ཟློས་མི་ནུས་པ་
དང་༑ །ལག་པས་ཕྱག་རྒྱ་བཅིང་མི་ནུས་པ་དང༌། །རྐང་པས་སྐྱིལ་ཀྲུང་མི་ནུས་པ་དང་། །མིག་གིས་སྐུ་གཟུགས་དང་མཆོད་རྟེན་དང་། ལྷ་ལ་བལྟ་བར་མི་ནུས་པ་དང་། ངག་གི་ཉེས་པ་རྫུན་དང་ཕྲག་དང་། ངག་འཁྱལ་པ་དང་། ཚིག་རྩུབ་པོ་
ལ་དགའ་བ་དང༌། སེམས་ཀྱི་ཉེས་པ་བཟླས་བརྗོད་བྱེད་པའི་ཚེ་ཁྲོ་བ་དང༌། འདོད་ཡོན་ལྔ་ལ་ཆགས་པ་ཆེ་བ་དང༌། ཞུམ་པ་དང་མི་དགའ་བ་དང༌། འཇིགས་པ་དང་འཛུམས་པ་དང༌། རིག་སྔགས་ཟློས་པའི་ཚེ། སྦྲིད་པ་དང་ལུད་པ་
༈ དང་༑ གཏམ་གྱིས་བར་ཆོད་པའི་ཚེ་ཉེ་རེག་བྱས་ནས་ཕྱག་འཚལ་ཏེ། གཞི་ནས་བཟླས་བརྗོད་བརྩམ་མོ། །དུས་ནི་ལོ་གཅིག་གམ་ཟླ་བ་དྲུག་ཏུའོ། །མཚན་མ་ནི་དངོས་དང་ཉམས་དང་རྨི་ལམ་དུ། ལུས་ལ་མེ་འབར་བ་དང༌། སྲོག་ཆགས་

འཐོན་པ་དང༌། གོས་སྔོན་པོ་གྱོན་པ་དང༌། ལྷ་མཇལ་བ་ལ་སོགས་སོ། །དེ་ནི་ལྷ་བསྐུལ་བའི་བསྙེན་པ་སྟེ་དང་པོའོ། །དེ་ནས་བུམ་པ་དང་སྦྱིན་སྲེག་དང༌། རྡུལ་ཚོན་ལ་སོགས་པའི་དཀྱིལ་འཁོར་དང་། ཞི་བ་ལ་འོ་མ། རྒྱས་པ་ལ་འགིའུ་
ཝང་༑ དབང་ལ་མཚལ། དྲག་པོ་ལ་དུག་ཁྲག་ལ་སོགས་རྫས་བཀོད་ལ་སྔགས་ཀྱི་གནད་དང་ལྡན་པས་བདག་དང་གཞན་གྱི་དོན་བསྒྲུབ་པའི་འཕྲོ་འདུ་ལ་དམིགས་ཏེ་བུམ་ཆུ་འཁོལ་ཞིང་ལུད་པ་དང་། འཁོར་ལོ་དང་དཀྱིལ་འཁོར་བཀྲག་དང་ལྡན་པ་
དང་༑ རྫས་གཞས་དྲོ་བ་དང་འབར་བ་དང་དུ་བར་འཐུལ་བ་དང་རྡུལ་བ་ལ་སོགས་པའི་རྟགས་མ་བྱུང་བར་དུ་བསྙེན་པས་བསྙེན་པའི་ཚུལ་དྲུག་གོ། །དེ་ནས་གཏོར་མ་འབུལ་ཞིང་རྟེན་དང་བརྟེན་པའི་དཀྱིལ་འཁོར་བསྡུ་ལྡང་དང༌། དགེ་བ་བསྔོ་ཞིང་
སྨོན་ལམ་བཏབ། བུམ་པ་སོགས་རྫས་ལ་གོས་གཙང་མ་བཀབ། ཕྲེང་བ་ལ་བཅོལ། ཅི་བདེ་བར་སྤྱོད་ལམ་ལ་འཇུག་གོ། །བསྙེན་པའི་ཡི་གེ་རྫོགས་སོ། ཝཱ དེ་ནས་བུམ་བསྐྱེད་ནི། སྟེགས་བུ་གཙང་མའི་ཁར་བུམ་པ་བཅུ་གཉིས་
སམ་ལྔ་སོགས་རྫས་དང་ལྡན་པ་སྟ་གོན་སྐབས་སུ་བཤད་པ་ལྟར་བཤམས། ༀ་་ཨ་མྲྀ་ཏེ་ཧཱུཾ་ཕཊ། ཅེས་བསངས། ཨོཾ་སྭ་བྷཱ་ཝས་སྦྱངས། བུམ་པ་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་བྷཾ་
ལས་གཞལ་ཡས་ཁང་གི་ནང་དུ་བཾ་ལས་རྒྱ་མཚོ་ཆེན་པོའི་དབུས་སུ་པཾ་ལས་པདྨའི་སྡོང་པོའི་སྟེང་དུ་ཨཱ་ལས་བྱུང་བའི་ཟླ་བ་ལ་གནམ་ལྕགས་འབར་བའི་འཁོར་ལོ་རྩིབས་བཅུ་པ། མེའི་ཚྭ་ཚྭ་ཞུ

མར་འཕྲོ་བ། ལྟེ་བའི་ནང་དུ་རྡོ་རྗེ་ཕ་ལམ་ལས་གྲུབ་པ་རྩེ་མོ་གཅིག་པའི་རྡོ་རྗེའི་རྒྱ་གྲམ། ཁོང་སེང་ཅན་གྱི་ལྟེ་བར་ཆོས་འབྱུང་དམར་པོའི་ནང་དུ་ཟླ་བ་དང་ཉི་
མ༑ ར་དང་རྩིབས་རྣམས་ལ་ཉི་གདན། དེ་རྣམས་ཀྱི་སྟེང་དུ་ཧཱུཾ་དབུས་ཀྱི་ཧཱུཾ་ནག་པོ་ཡོངས་སུ་གྱུར་པ་ལས་ཁྲོ་བོའི་རྡོ་རྗེ་རྩེ་མོ་ལྔ་པ་མཐིང་ཤུན་དྲི་མ་མེད་པའི་ཁ་དོག་ལྟ་བུ་ལྟེ་བར་ཟླ་བ་ལ་གཟུངས་
སྔགས་ཀྱི་ཡི་གེ་ཧྲོ་མེར་སྣང་བ། ཡི་གེའི་ལྷའོ། །དེ་ལས་རྣམ་པར་འཇོམས་པའི་སྐ་སྣ་ལ་བཞུགས་པའི་འོད་ཟེར་གྱི་སྤྲིན་ནམ་མཁའ་ཁྱབ་པར་གང་བས་འཕྲིན་ལས་བཞིས་སེམས་ཅན་གྱི་དོན་
མཛད༑ འཕགས་པ་རྣམས་མཆོད་ཅིང་ནུས་མཐུ་བསྡུས་ཏེ་ཟླ་བ་སྔགས་འཕྲེང་དང་བཅས་པ་ལ་ཐིམ། ཡོངས་སུ་གྱུར་པ་ལས་བཅོམ་ལྡན་འདས་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་སྐྱ་མདོག་
མཐིང་ནག །དྲག་ཤུལ་ཆེན་པོའི་བྱིན་གྱིས་སྒེག་པ།ྋ གསུས་ཁྱིམ་ཆེ་ཞིང༌། ཉྭ་སུལ་རགས་པ། གནམ་ས་ཙམ་དུ་གདངས་པའི་ཁྲོ་བོའི་ཞལ་ནས། ཁམས་གསུམ་ཟ་བར་བྱེད་པའི་མཆེ་བ་
3 གཙིགས་པ། ལྗགས་བསྒྲིལ་ནས་རྐན་སྒྲ་བརྡབས་པས་སྲིད་པ་གསུམ་གཡོ་ཞིང་བསྒུལ་བ། ཨག་ཚོམ་མེར་དམར་འུར་འུར་འབར་བའི་ཁྲོད་ནས་རྡོ་རྗེའི་མེ་སྟག་འཕྲོ་བ། ཁྲོ་གཉེར་བསྡུས་པའི་

ཤངས་ནས་དུས་མཐའི་རླུང་འཚུབ་ཅིང་སྨིན་མ་འཁྱོགས་པོ་ལས་བསྐལ་པའི་མེ་འབར་བ། དམར་བའི་སྤྱན་གསུམ་སྡང་མིག་ཏུ་གཟིགས་པ། རྡོ་རྗེའི་ཐོད་ཉིས་རིམ་དུ་བཅིངས་པའི་རལ་པ་དམར
སེར་གྱེན་དུ་གཟིངས་པ་རྟ་གདོང་གི་རི་ལངས་པ་ལྟ་བུ། ཕྱག་གཡས་སངས་རྒྱས་ཐམས་ཅད་ཀྱི་མཐུ་སྟོབས་ཀྱི་རྡོ་རྗེ་མ་རུངས་པའི་སྙིང་ལ་གསོར་ཞིང་། གཡོན་འགྱིང་བག་དང་བཅས་པས་དྲིལ་འབྲུག་
ལུགས་བུ་དཀུར་བརྟེན་པ། སྦྲལ་ཆེན་པོ་རིགས་ལྔས་རྣ་ཆ་དང༌། མགུལ་རྒྱན་དང་སེ་རལ་ཁ་དང་དོ་ཤལ་དང༌། གདུབ་བྱས་པ། དར་སྔོན་པོའི་སྟོད་གཡོགས་དང༌། སྟག་གི་པགས་པ་རློན་པའི་
ཆོས་
ཤམ་ཐབས་ཀྱིས་སྨད་དཀྲིས་པ། ཞབས་གཡས་བསྐུམ་གཡོན་བརྐྱང་བའི་བརྗིད་ཀྱིས་ཉིན་མོར་བྱེད་པ་བརྫིས་ཏེ་སྐུ་ལས་མཆེད་པའི་མེ་དང་མི་བཟད་པའི་དུད་པ་འཁྲུགས་པའི་དབུས་ན་བཞུགས་
མཛོད་
ཆེན་པ༑ རྡོ་རྗེའི་རྭའི་ཧཱུཾ་ལས། ཤར་དུ་སྐའི་ཁྲོ་བོ་རྡོ་རྗེ་གཏུམ་པོ་གངས་ཀྱི་དུམ་བུ་ཆད་པ་ལྟ་བུར་དཀར་བ་ཞེ་སྡང་རྣམ་པར་དག་པའི་བདག་ཉིད་ཅན། ལྷོར་ཡོན་ཏན་ཀྱི་ཁྲོ་བོ་རྡོ་རྗེ་བེ་ཅོན་གསེར་
མོ།
ཀྱི་རིའི་ངོས་ལྟ་བུར་སེར་བ་ང་རྒྱལ་རྣམ་པར་དག་པའི་བདག་ཉིད་ཅན། ནུབ་ཏུ་གསུང་གི་ཁྲོ་བོ་རྡོ་རྗེ་ཐོ་བ་ཉི་མ་འཆར་ཀའི་མཐོངས་ལྟ་བུར་དམར་བ་འདོད་ཆགས་རྣམ་པར་དག་པའི་བདག་ཉིད་

༄༅། །ཅན། བྱང་དུ་འཕྲིན་ལས་ཀྱི་ཁྲོ་བོ་རྡོ་རྗེ་ཕུར་པ་མར་གད་ཀྱི་ཞུན་ལྟ་བུར་ལྗང་བ་ཕྲག་དོག་རྣམ་པར་དག་པའི་བདག་ཉིད་ཅན། ཐམས་ཅད་ཕྱག་གཡས་རྡོ་རྗེ་འཕྱར་ཞིང་
གཡོན་དྲིལ་བུ་དཀུར་བརྟེན་པ། གཏུམ་པ་ཆེན་པོ་ཞལ་གདངས་ཤིང་མཆེ་བ་བཞི་གཙིགས་པ། སྤྱན་གསུམ་འབར་བ། འཇིགས་སུ་རུང་ཞིང་གེལ་ལ་བརྗིད་པ། རལ་པ་གཤོར་པོ་སྦྲལ་གྱི་
ཤཱ རྒྱན་དང༌། དར་གྱི་ལྷུབ་གོན་དང༌། སྟག་ཤམ་གྱིས་སྤྲས་ཏེ་གཡས་བརྐྱང་བས་ཚ་ཟེར་ཅན་ལ་བཞུགས་པ་མེའི་པ་ཊས་བསྐོར་བ། རྩིབས་བཅུའི་ཧཱུཾ་ལས། ཤར་དུ་ཁྲོ་བོ་ཁམས་གསུམ་
རྣམ་པར་རྒྱལ་བ་དཀར་པོ། ལྷོར་ཁྲོ་བོ་གཤིན་རྗེ་གཤེད་སེར་པོ། ནུབ་ཏུ་ཁྲོ་བོ་རྟ་མགྲིན་དམར་པོ། །བྱང་དུ་ཁྲོ་བོ་བདུད་རྩི་འཁྱིལ་བ་ལྗང་ཁུ། །ཤར་ལྷོར་ཁྲོ་བོ་དབྱུག་སྔོན་ཅན་དཀར་
པོ༑ ལྷོ་ནུབ་ཏུ་ཁྲོ་བོ་གཤིན་རྗེ་མཐར་བྱེད་སེར་པོ། ནུབ་བྱང་དུ་ཁྲོ་བོ་མི་གཡོ་བ་དམར་པོ། བྱང་ཤར་དུ་ཁྲོ་བོ་གཞན་གྱིས་མི་ཐུབ་པ་ལྗང་ཁ། སྟེང་དུ་ཁྲོ་བོ་ཧཱུཾ་མཛད་མཐིང་ཁ། འོག་ཏུ་ཁྲོ་བོ་
ཝཱ སྟོབས་པོ་ཆེ་ནག་པོ། ཐམས་ཅད་ཀྱང་ཕྱག་གཉིས་རྡོ་རྗེ་ཕུར་པ་སྟོད་ཁྲོ་བོ། བར་རྡོ་རྗེ་རྒྱ་མདུད། སྨད་ཆུ་སྲིན་གྱི་ཁ་ནས་འཕྱང་བའི་དབལ་གསུམ་མེར་འབར་བ་བསྒྲིལ་ཞིང་། ཁྲོ་ལ་འཁྲུགས་

པའི་ཞལ་ཡས་ཀྱི་མཆེ་བས་མ་མཆུ་མནན་པ། སྤྱན་གསུམ་ཁྲག་ཏུ་འཁོལ་ཞིང་གཟིར་བ་དཔའ་ཞིང་སྒེག་པ་མི་སྡུག་པའི་སྐུ། སྦྲུལ་གྱི་རྒྱན་དང་སྟག་ཤམ་ཅན། གཡས་བརྐྱང་བས་མེའི་ཕུང་པོ་
ཆེན་པོའི་ཁྲོད་དུ་ཉི་མ་ལ་བཞུགས་པ། ལས་བུམ་དུ་ཧཱུཾ་ལས་བདུད་རྩིའི་རྒྱ་མཚོའི་པད་ཟླ་ལ་ལས་ཐམས་ཅད་པའི་ཁྲོ་བོ་ཤིན་ཏུ་འཇིགས་པ་ལྗང་ཁ་ཕྱག་གཉིས་བདུད་རྩི་འཁྱིལ་བའི་ཕྱག་རྒྱ་
ཅན༑ ཀླུ་བརྒྱད་ཀྱིས་བརྒྱན་ཏེ་གཡོན་བརྐྱང་བས་ཉི་མ་ལ་བཞུགས་པ། ཤྲུ་ཏིསྠི་ར་བཛྲ་ཨོྃ། སྤྱི་བོར་པདྨའི་སྟེང་དུ་འཁོར་ལོ་དཀར་པོ་ཨཾ་གྱིས་མཚན་པ། རྡོ་རྗེ་ཐལ་མོ་ལ་མཛུབ་མོའི་རྩེ་སྦྱར་བ་པདྨའི་
ཕྱག་རྒྱ་མགྲིན་པར་གཏུགས་ཏེ། པྲ་ཏིསྠི་ར་བཛྲ་ཨཱཿ མགྲིན་པར་ཉི་མའི་སྟེང་དུ་པདྨ་དམར་པོ་ཨཱཿ མཚན་པ། རྡོ་རྗེའི་ཕྱག་རྒྱ་སྙིང་ཁར་གཏུགས་ཏེ། མ་ཏིསྠི་ར་བཛྲ་ཧཱུཾ། སྙིང་ཁར་ཟླ་བའི་སྟེང་དུ་རྡོ་རྗེ་
མཐིང་ཁ་ལྟེ་བར་ཟླ་བ་ཧཱུཾ་གིས་མཚན་པ། རྡོ་རྗེའི་ཕྱག་རྒྱས་སྐྱེ་མཆེད་རྣམས་ལ་རེག་ཅིང༌། མཧཱ་བཛྲ། ཨ་པྲ་ཏི་ཧ་ཏ་བཛྲ། ཨ་མོ་གྷ་བཛྲ། ཨེ་ཧྱ་ཧི་བཛྲ། ཤྲཱི་གྷཾ་བཛྲ། ཞེས་བརྗོད་པས། མིག་དང་
རྣ་བ་དང་སྣ་དང་ལྕེ་དང་ལུས་ལ་ཟླ་བ་ལ་རྡོ་རྗེ། སྙིང་ཁའི་ས་བོན་གྱི་མཐར་གཟུངས་སྔགས་ཀྱིས་བསྐོར་བ་ཨིནྡྲ་ནཱི་ལའི་འཕྲེང་བ་འཁྱིལ་བ་ལྟ་བུ་ལས་འོད་འཕྲོས། བཅོམ་ལྡན་འདས་རྣམ་པར་

།འཇོམས་པ་རྡོ་རྗེ་ཁྲོ་བོའི་དཀྱིལ་འཁོར་གྱི་འཁོར་ལོ་མདུན་གྱི་ནམ་མཁར་སྤྱན་དྲངས། ཨེ་མ་སངས་རྒྱས་ཐམས་ཅད་ཀྱི། །ཐུགས་རྗེ་ཅན་གྱི་ཐབས་ཆེན་གྱི།༄༅།
ཡང་སེམས་ཅན་དོན་དུ་ནི། །དྲི་མ་མེད་པའི་ཁྲོ་བོར་གྱུར། །སྟོབས་པོ་ཆེ་ལ་དྲག་ཤུལ་ཆེ། །རིག་སྔགས་རྒྱལ་པོ་དགེ་བ་ཅན། །འདུལ་དཀའ་བ་དག་འདུལ་བ་པོ། །རྡོ་རྗེ་འཛིན་པ་བཅོམ་*
ལྡན་འདས། །རྣམ་པར་འཇོམས་པའི་དཀྱིལ་འཁོར་ཆེ། །མ་རུངས་པ་རྣམས་འཇོམས་སླད་དུ། །དད་པས་སྤྱན་འདྲེན་འདིར་གཤེགས་ལ། །བདག་ལས་མཆོད་པ་བཞེས་སུ་གསོལ། །ན་མོ་
ཙུར་ཀུནྡྷ་ཙུར་ཀུནྡྷ། བཛྲ་པཱ་ཎི་བུདྡྷ་སྱ་བཛྲ་ཨངྐུ་ཤ་ཛཿནམ་མཁར་བྱོན་པ་ལ། ཨོཾ་པྲ་ཝ་ར་སངྐ་རཱ་པྲ་ཏཱིཙྪ་སྭཱ་ཧཱ། ཞེས་པས་ཞབས་བསིལ་ཕུལ། པུཥྤ་མ་ལེ་སྭཱ་ཧཱ། མེ་ཏོག་གི་གདན་ཕུལ། ཨོཾ་ཨ་མྲྀ་ཏེ་ཧཱུཾ་
ཕཊ༑ ྋཅེས་པས་ལྷའི་ཕྱི་འབྲང་གི་བགེགས་བསྐྲད། ། ཨོཾ་སརྦ་ཏ་ཐཱ་ག་ཏ་བཛྲ་བི་དཱ་ར་ཎ་ས་པ་རི་ཝཱ་ར་བཛྲ་ཨངྐུ་ཤ་ཛཿབཛྲ་པཱ་ཤ་ཧཱུྃ༔བཛྲ་སྤོ་ཊ་བཾབཛྲ་ཨཱ་བེ་ཤ་ཡ་ཨ། དམ་ཚིག་པ་དང་ཡེ་ཤེས་པ་གཉིས་
ཝཱ སུ་མེད་པར་གྱུར། སླར་ཡང་ཐུགས་ཀའི་འོད་ཀྱིས་དེ་བཞིན་གཤེགས་པ་ཐམས་ཅད་སྤྱན་དྲངས།ྋ ཐུགས་ཀ་ནས་སྤྲུལ་པའི་ལྷ་མོས། །ན་མཿས་མནྟ་བཛྲ་ཎཱཾ། སརྦ་བཛྲ་ཀུ་ལཾ་ཨཱཝརྟ

ཡ༑ མཧཱ་བ་ལེ། ཀ་ཏ་ཝེ། ཏ་ཏ་ལེ། ཨ་ཙ་ལེ། མཎྜ་ལ་མཱ་ཡེ། ཨ་ཏི་བཛྲ། མ་ཧཱ་བ་ལེ། བེ་ག་ར་ཎ་ར་ཎ། ཨ་ཛི་ཏེ། ཛྭ་ལ་ཛྭ་ལ། ཏི་ཊི་ཏི་ཊི། པིང་ག་ལེ། ད་ཧ་ད་
ཧ༑ ཏེ་ཛོ་ཝ་ཏི། ཏི་ལི་ཏི་ལི། བནྡྷ་བནྡྷ། མ་ཧཱ་བ་ལེ། བཛྲ་ཨངྐུ་ཤ་ཛྭ་ལཱ་ཡ་སྭཱ་ཧཱ། ཞེས་པའི་གླུ་ལེན་ཅིང་གསེར་གྱི་བུམ་པ་སྤྱི་བོར་བཀོད་ནས། སངས་རྒྱས་ཐམས་ཅད་ཀྱི་སྐུ་གསུང་
ཐུགས་ཀྱིས་བྱིན་གྱིས་བརླབས་པའི་ཆུས་དབང་བསྐུར། དྲི་མ་དག ལུས་ཐམས་ཅད་རྡོ་རྗེའི་རང་བཞིན་དུ་བྱིན་གྱིས་བརླབས། ཆུ་རྒྱུན་ལྷག་མ་སྤྱི་བོར་ལུད་པ་ལས་གཙོ་བོ་ལ་མི་བསྐྱོད་
པ༑ འཁོར་རྣམས་ལ་རྣམ་པར་འཇོམས་པས་དབུ་བརྒྱན་པར་གྱུར། ཐལ་མོ་ལྷན་ཅིག་དམ་དུ་སྦྱར་ཏེ་པདྨའི་ཚུལ་དུ་བགྱིས་པ་ལ་མཛུབ་མོ་ནོར་བུར་བགྱིས་ཏེ་གུང་མོ་ཡིད་ཙམ་བཀུག་པ་ཡིད་བཞིན་གྱི་ནོར་བུ་ཆེན་པོའི་རྒྱལ་མཚན་གྱི་
རྩེ་མོའི་ཕྱག་རྒྱ་སྟེ་སྤྱི་བོར་གཏུགས་ནས་དབང་བསྐུར་བའི་སྔགས་འདི་བརྗོད་དོ། །སརྦ་བིཧཱུཾ་བཛྲ་བཛྲ། སྤོ་ཊ་ཡ་བཛྲ་བཛྲ། ཀ་ཊ་བཛྲ་བཛྲ། མ་ཊ་བཛྲ་བཛྲ། མ་ཐ་བཛྲ་བཛྲ། ཨཊྚ་ཧཱ་སནཱི་ལ་བཛྲ། སུ་
བཛྲ་ཡ་སྭཱ་ཧཱ། འདིས་དབང་བསྐུར་བ་ཙམ་གྱིས་རིགས་སྔགས་ཐམས་ཅད་ལ་དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་བར་འགྱུར་རོ། །ཆུ་བོ་གངྒཱའི་རྒྱུན་བཞིན་དུ། །མཆོད་ཡོན་

ཟླ ༄༅། །རྒྱུན་ཡང་མི་འཆད་པའི།།ལྷ་རྫས་བཟང་པོའི་མཆོད་ཡོན་འདི། །བཅོམ་ལྡན་བུམ་པའི་ལྷ་ལ་འབུལ། །འགྲོ་བའི་དོན་དུ་བཞེས་སུ་གསོལ། ཨོཾ་སརྦ་ཏ་ཐཱ་ག་ཏ་
ཨཉྙཾ་པཱུ་ཛ་མེ་གྷ་ས་མུ་དར་སྥ་ར་ཎ་ས་མ་ཡེ་ཧཱུཾ། མེ་ཏོག་པདྨའི་ཚལ་བཞིན་དུ། །མེ་ཏོག་རྒྱུན་ཡང་མི་འཆད་པའི། །ལྷ་རྫས་བཟང་པོའི་མེ་ཏོག་འདི། །བཅོམ་ལྡན་བུམ་པའི་ལྷ་ལ་འབུལ།
འགྲོ་བའི༴ པུཥྤ ཙནྡན་སྡོང་པོའི་དྲི་བཞིན་དུ། །བདུག་སྤོས་རྒྱུན་ཡང་མི་འཆད་པའི། །ལྷ་རྫས་བཟང་པོའི་བདུག་སྤོས་འདི། །བཅོམ་ལྡན་བུམ་པའི༴ འགྲོ་བའི༴ དྷཱ་པེ༴
ནོར་བུའི་འོད་བཞིན་དུ། །སྣང་གསལ་རྒྱུན་ཡང་མི་འཆད་པའི། །ལྷ་རྫས་བཟང་པོའི་སྣང་གསལ་འདི། །བཅོམ་ལྡན་བུམ་པའི༴ འགྲོ་བའི༴ ཨ་ལོ་ཀེ༴ ཧུ་ལུན་ཀ་ཡི་དྲི་བཞྀན་དུ།
ཆབ་རྒྱུན་ཡང་མི་འཆད་པའི། །ལྷ་རྫས་བཟང་པོའི་དྲི་ཆབ་འདི། །བཅོམ་ལྡན་བུམ་པའི༴ འགྲོ་བའི༴ གནྠེ༴ སོ་རྩི་ཀ་ཡི་རོ་བཞིན་དུ། །རོ་མཆོག་རྒྱུན་ཡང་མི་འཆད་པའི། །ལྷ་རྫས་
༣ བཟང་པོའི་རོ་མཆོག་འདི། །བཅོམ་ལྡན་བུམ་པའི༴ འགྲོ་བའི༴ ནི་ཝཱིདྱ༴ པི་ཝཾ་གླིང་བུའི་སྒྲ་བཞིན་དུ། །སྒྲ་སྙན་རྒྱུན་ཡང་མི་འཆད་པའི། །ལྷ་རྫས་བཟང་པོའི་སྒྲ་སྙན་འདི། །བཅོམ་

ལྡན༴ འགྲོ་བའི༴ ཤཔྟ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཅེས་མཆོད་ལ། བཅོམ་ལྡན་མགོན་པོ་རྡོ་རྗེ་འཛིན། །ཁྱོད་ནི་བཟང་པོའི་བཞིན་དང་ལྡན། །ཁྱོད་ནི་རྣམ་པར་གནོན་པ་པོ།
ཁྱོད་ནི་གླང་པོའི་རྣབ་ཅན། །ཡོན་ཏན་རིན་ཆེན་འབྱུང་གནས་ཁྱོད། །ཁྱོད་ནི་བདེན་པའི་སྤྲིན་ཡིན་ཏེ། །ཁྱོད་ནི་གཟུགས་སྡུག་ཡིད་ཀྱི་རྒྱན། །ཁྱོད་ནི་མེ་ལྕེ་འབར་བ་ཅན། །ཡིད་བཞིན་ནོར་
ཉིད་གཟུགས་མཛེས་སྐ། །བཅོམ་ལྡན་རྡོ་རྗེ་རྣམས་འཇོམས་ནི། །དུས་གསུམ་སངས་རྒྱས་ཐམས་ཅད་ཀྱི། །དྲག་པོའི་ཕྲིན་ལས་མ་ལུས་པ། །སྒྲུབ་པར་མཛད་ལ་ཕྱག་འཚལ་བསྟོད། །
ཧཱུཾ༑ འཇིགས་པའི་ཧཱུཾ་སྒྲ་ངེས་སྒྲོགས་ཤིང་། །བགེགས་རྣམས་མ་ལུས་འཇོམས་མཛད་པའི། །དངོས་གྲུབ་མ་ལུས་སྩོལ་བའི་ལྷ། །བདུད་རྩི་འཁྱིལ་ལ་ཕྱག་འཚལ་བསྟོད། །ཅེས་བསྟོད། དེ་
ནས་གཟུངས་ཐག་བླངས་ཏེ་སྔགས་ཁྲོ་བོའི་ངག་ཏུ་བཟླས་དུས། སྔགས་ཕྲེང་གཟུངས་ཐག་ལ་འཁྲིལ་ཏེ་བུམ་པའི་ལྷའི་ཐུགས་ཀར་ཐིམ་པར་གྱུར། གཟུངས་རིང་དང་གཟུངས་ཐུང་གང་འགྲུབ་བཟླས། ལས་
བུམ་ལ་དམིགས་ཏེ། ན་མོ་རཏྣ་ཏྲ་ཡཱ་ཡ། ན་མཿཉྩཎྚ་བཛྲ་པཱ་ཎ་ཡེ། མ་ཧཱ་ཡཀྵ་སེ་ན་པ་ཏ་ཡེ། ན་མོ་བཛྲ་ཀྲོ་དྷཱ་ཡ། མ་ཧཱ་དཾ་སྦྲོཊ་ཊ་བྷི་ར་ཝ་ར་ཡ། ཨ་སི་མུ་པ་ལ་དྷ་ར་ཡ། པ་ར་ཤུ་པཱ་ཤོ་

༢ ༄༅། །ཧསྟ་ཡ། ཏདྱ་ཐཱ། ཨོཾ་ཨ་མྲྀ་ཏ་ཀུཎྜ་ལི་ཁ་ཁ་ཁཱ་ཧི་ཁཱ་ཧི། ཏིཥྛ་ཏི ཥྛ། བྷནྡྲ་བྷནྡྲ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། གྲྀ་ཧྞ་གྲྀ་ཧྣ། གརྫ་གརྫ། སྭོ་ཊ
ཡ་སྤོ་ཊ་ཡ། བི་སྥོ་ཊ་ཡ་བི་སྥོ་ཊ་ཡ། སརྦ་བིགྷན་བི་ན་མ་ཧཱ་ག་ན་པ་ཏི། ཛི་ཝ་ཏ་ཨནྟ་ཀ་ར་ཡ་སྭཱ་ཧཱ། ལན་གསུམ་དང་། ༀ་ཨ་མྲྀ་ཏེ་ཧཱུྃ་ཕཊ། བརྒྱ་རྩ་བརྒྱད་བཟླས། མཐར་ལྷ་འོད་དུ་ཞུ་ནས་
བུམ་པའི་ཆུར་གྱུར་པར་བསམ་པ་སྟེ་བུམ་བསྐྱེད་དོ།། ༈ དེ་ནས་མདུན་བསྐྱེད་ཀྱི་དཀྱིལ་འཁོར་སྒྲུབ་པའི་རིམ་པ་ལ། ཨོཾ་བཛྲ་དྲྀ་ཥྚ་མ་ཊ། དཀྱིལ་འཁོར་ཆེན་པོ་སྐད་ཅིག་གིས་ནམ་མཁའ་ལ་འཕགས་པར་
གྱུར༑ སྒྲུབ་མཆོད་ཀྱི་སྐབས་ཉིན་གཉིས་པ་ནས་དཀྱིལ་འཁོར་འདེགས། མདུན་བསྐྱེད་ཀྱི་དཀྱིལ་འཁོར་ཨོཾ་ཨ་མྲྀ་ཏེ་ཧཱུྃ་ཕཊ་ཅེས་བསང་གཏོར་བྱས། སྭ་བྷཱ་ཝས་སྦྱངས། རྡུལ་ཚོན་ནམ་རས་བྲིས་ཀྱི་དཀྱིལ་འཁོར་འདི་ཉིད་
ཧཱུྃ་ལས་སྣ་ཚོགས་རྡོ་རྗེ་རྒྱ་གྲམ་ཧཱུྃ་གིས་མཚན་པ་ལས་རྡོ་རྗེའི་ས་གཞི། སྟེང་ཐམས་ཅད་རྡོ་རྗེའི་གུར་དང་བླ་རེ། ཕྱོགས་མཚམས་ཐམས་ཅད་རྡོ་རྗེའི་ར་བ་ཟླུམ་པོ་ལ་རྡོ་རྗེ་མདའི་དྲ་བས་བརྒྱན་
༣ པ༑ བར་མཚམས་མེད་པ་ཅིས་ཀྱང་མི་ཚུགས་ཅིས་ཀྱང་མ་ཤིགས་ཅིས་ཀྱང་མི་འཇིག་པའི་རྡོ་རྗེའི་མཁར་མེའི་ཕུང་པོར་འབར་བ་ནམ་མཁའི་ཁམས་ཁྱབ་པའི་ནང་དུ་བྷཾ་ལས་དེ་བཞིན་གཤེགས་པ་

ཐམས་ཅད་ཀྱིས་བྱིན་གྱིས་བརླབས་པའི་གཞལ་ཡས་ཁང་རྡོ་རྗེ་རིན་པོ་ཆེའི་རྒྱལ་པོ་དཀར་སེར་དམར་ལྗང་སྔོ་བ་ལས་གྲུབ་པ་གྲུ་བཞི་པ་རྨང་གི་ཕྱིར་འདོད་པའི་ལྷ་མོ་གནས་པའི་པདྨ་རཱ་གའི་སྣམ་བུ་
དང་༑ །བ་གམ་འཛམ་བུ་ན་དཱི་ཧ་ར་ནག་པོའི་སྟེང་གི་གསེར་གདུང་ལས་མུ་ཏིག་དཀར་དམར་གྱི་དྲ་བ་དང་དྲ་བ་ཕྱེད་པ་འཕྱང་བ། རྒྱ་ཕུབས་ཀྱི་ལྕམ་སྣ་ལས་འཐུར་དུ་ཨིནྡྲ་ནཱི་ལའི་ཤར་བུ་
དང་༑ བད་ཀྱི་ཐད་དང་མཉམ་པའི་སྟེང་དུ་ཀརྐེ་ཏའི་མདའ་ཡབ་པདྨ་ཕྱེད་པའི་དབྱིབས་ཅན་རྣམ་པར་རྒྱལ་བའི་རྒྱལ་མཚན་དང་གདུགས་བ་དན་རྣམ་པ་མང་པོས་མཛེས་པ། ཐོག་འཕར་མ་གསུམ་
བརྩེགས་ཀྱི་དབུས་འཕྱུར་བུ་རྡོ་རྗེ་རིན་པོ་ཆེའི་ཏོག་གིས་བརྒྱན་ཅིང༌། སྒོ་བཞིའི་སྒོ་ཁྱུད་ཏྭ་ར་ཎ་བཞིས་སྤྲས་པའི་རྩེར། གདུགས་ཀྱིས་ཕུབ་པའི་གསེར་གྱི་འཁོར་ལོ་རྩིབས་སྟོང་དང་ལྡན་པ་པདྨ་ལ་
གནས་པའི་རི་དྭགས་ཟུང་མིག་མི་འཛུམ་པར་ལྟ་བ། འབར་བ། བཀྲ་བ། ལྟ་ན་སྡག་པ། རྣམ་པར་ཕྱེ་བ། ཕྱི་ནས་བལྟས་ན་ནང་གསལ་ཞིང་ནང་ནས་བལྟས་ན་ཕྱི་གསལ་བ་རྒྱ་དང་ཁྱོན་
བློས་མི་འཁྱུད་པའི་ནང་དུ་གནམ་ལྕགས་འབར་བའི་འཁོར་ལོ་རྩིབས་བཅུ་པ། མེའི་ཚྭ་ཚྭ་ཞུན་མར་འཕྲོ་བ། ལྟེ་བའི་ནང་དུ་རྡོ་རྗེ་ཕ་ལམ་ལས་གྲུབ་པ་རྩེ་མོ་གཅིག་པའི་རྡོ་རྗེའི་རྒྱ་གྲམ། ཁོང་སེང་

།ཅན་གྱི་ལྟེ་བར་ཆོས་འབྱུང་དམར་པོའི་ནང་དུ་ཟླ་བ་དང་ཉི་མ། ར་དང་རྩིབས་རྣམས་ལ་ཉི་གདན། དེ་རྣམས་ཀྱི་སྟེང་དུ་ཧཱུྃ་དབུས་ཀྱི་ཧཱུཾ་ནག་པོ་ཡོངས་སུ་གྱུར་པ་ལས་༄༅།
ཁྲོ་བོའི་རྡོ་རྗེ་རྩེ་མོ་ལྔ་པ་མཐིང་ཤུན་དྲི་མ་མེད་པའི་ཁ་དོག་ལྟ་བུ་ལྟེ་བར་ཟླ་བ་ལ་གཟུངས་སྔགས་ཀྱི་ཡི་གེ་ཏྲཾ་མེར་སྣང་བ། ཡི་གེའི་ལྷའོ། །དེ་ལས་རྣམ་པར་འཇོམས་པའི་སྐ་སྣ་ལ་བཞུགས་པའི་འོད་
ཟེར་གྱི་སྤྲིན་ནམ་མཁའ་ཁྱབ་པར་གང་བས་འཕྲིན་ལས་བཞིས་སེམས་ཅན་གྱི་དོན་མཛད། འཕགས་པ་རྣམས་མཆོད་ཅིང་ནུས་མཐུ་བསྡས་ཏེ་ཟླ་བ་སྔགས་འཕྲེང་དང་བཅས་པ་ལ་ཐིམ། ཡོངས་སུ་
གྱུར་པ་ལས་བཅོམ་ལྡན་འདས་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་སྐུ་མདོག་མཐིང་ནག །དྲག་ཤུལ་ཆེན་པོའི་བྱིན་གྱིས་སྒེག་པ། གསུས་ཁྱིམ་ཆེ་ཞིང་། ཉྭ་སུལ་རགས་པ། གནམ་ས་
ཙམ་དུ་གདངས་པའི་ཁྲོ་བོའི་ཞལ་ནས། ཁམས་གསུམ་ཟ་བར་བྱེད་པའི་མཆེ་བ་གཙིགས་པ། ལྗགས་བསྒྲིལ་ནས་རྐན་སྒྲ་བརྡབས་པས་སྲིད་པ་གསུམ་གཡོ་ཞིང་བསྒལ་བ། ཨག་ཚོམ་མེར་
ཝཱ དམར་འུར་འུར་འབར་བའི་ཁྲོད་ནས་རྡོ་རྗེའི་མེ་སྟག་འཕྲོ་བ། ཁྲོ་གཉེར་བསྡུས་པའི་ཤངས་ནས་དུས་མཐའི་རླུང་འཚུབ་ཅིང་སྨིན་མ་འཁྱོགས་པོ་ལས་བསྐལ་པའི་མེ་འབར་བ། དམར་བའི་སྤྱན་

གསུམ་སྡང་མིག་ཏུ་གཟིགས་པ། རྡོ་རྗེའི་ཐོད་ཉིས་རིམ་དུ་བཅིངས་པའི་རལ་པ་དམར་སེར་གྱེན་དུ་གཟིངས་པ་རྟ་གདོང་གི་རི་ལངས་པ་ལྟ་བུ། ཕྱག་གཡས་སངས་རྒྱས་ཐམས་ཅད་ཀྱི་མཐུ་སྟོབས་
ཀྱི་རྡོ་རྗེ་མ་རུངས་པའི་སྙིང་ལ་གསོར་ཞིང༌། གཡོན་འགྱིང་བག་དང་བཅས་པས་དྲིལ་བུ་དཀུར་བརྟེན་པ། སྦྲུལ་ཆེན་པོ་རིགས་ལྔས་རྣ་ཆ་དང༌། མགུལ་རྒྱན་དང་སེ་རལ་ཁ་དང་དོ་ཤལ་
དང་༑ གདུབ་བུ་བྱས་པ། དར་སྔོན་པོའི་སྟོད་གཡོགས་དང་། སྟག་གི་པགས་པ་རློན་པའི་ཤམ་ཐབས་ཀྱིས་སྨད་དཀྲིས་པ། ཞབས་གཡས་བསྐུམ་གཡོན་བརྐྱང་བའི་བརྗིད་ཀྱིས་ཉིན་མོར་བྱེད་
པ་བརྫིས་ཏེ་སྐ་ལས་མཆེད་པའི་མེ་དང་མི་བཟད་པའི་དུད་པ་འཁྲུགས་པའི་དབུས་ན་བཞུགས་པ། རྡོ་རྗེའི་རྭའི་ཧཱུཾ་ལས། ཤར་དུ་སྐའི་ཁྲོ་བོ་རྡོ་རྗེ་གཏུམ་པོ་གངས་ཀྱི་དུམ་བུ་ཆད་པ་ལྟ་བུར
དཀར་བ་ཞེ་སྡང་རྣམ་པར་དག་པའི་བདག་ཉིད་ཅན། ལྷོར་ཡོན་ཏན་ཀྱི་ཁྲོ་བོ་རྡོ་རྗེ་བེ་ཅོན་གསེར་ཀྱི་རིའི་ངོས་ལྟ་བུར་སེར་བ་ང་རྒྱལ་རྣམ་པར་དག་པའི་བདག་ཉིད་ཅན། ནུབ་ཏུ་གསུང་གི་ཁྲོ་བོ་རྡོ་རྗེ་
ཐོ་བ་ཉི་མ་འཆར་ཀའི་མཐོངས་ལྟ་བུར་དམར་བ་འདོད་ཆགས་རྣམ་པར་དག་པའི་བདག་ཉིད་ཅན། བྱང་དུ་འཕྲིན་ལས་ཀྱི་ཁྲོ་བོ་རྡོ་རྗེ་ཕུར་པ་མར་གད་ཀྱི་ཞུན་ལྟ་བུར་ལྗང་བ་ཕྲག་དོག་རྣམ་པར་དག

༄༅། །པའི་བདག་ཉིད་ཅན། ཐམས་ཅད་ཕྱག་གཡས་རྡོ་རྗེ་འཕྱར་ཞིང་གཡོན་དྲིལ་བུ་དཀུར་བརྟེན་པ། གཏུམ་པ་ཆེན་པོ་ཞལ་གདངས་ཤིང་མཆེ་བ་བཞི་གཙིགས་པ། སྤྱན་
གསུམ་འབར་བ། འཇིགས་སུ་རུང་ཞིང་གེལ་ལ་བརྗིད་པ། རལ་པ་གཤོར་པོ་སྦྲུལ་གྱི་རྒྱན་དང་། དར་གྱི་ལྷུབ་གོན་དང༌། སྟག་ཤམ་གྱིས་སྤྲས་ཏེ་གཡས་བརྐྱང་བས་ཚ་ཟེར་ཅན་ལ་བཞུགས་
པ་མེའི་པ་ཊས་བསྐོར་བ། རྩིབས་བཅུའི་ཧཱུཾ་ལས། ཤར་དུ་ཁྲོ་བོ་ཁམས་གསུམ་རྣམ་པར་རྒྱལ་བ་དཀར་པོ། ལྷོར་ཁྲོ་བོ་གཤིན་རྗེ་གཤེད་སེར་པོ། ནུབ་ཏུ་ཁྲོ་བོ་རྟ་མགྲིན་དམར་པོ། །བྱང་
དུ་ཁྲོ་བོ་བདུད་རྩི་འཁྱིལ་བ་ལྗང་ཁུ། །ཤར་ལྷོར་ཁྲོ་བོ་དབྱུག་སྔོན་ཅན་དཀར་པོ། ལྷོ་ནུབ་ཏུ་ཁྲོ་བོ་གཤིན་རྗེ་མཐར་བྱེད་སེར་པོ། ནུབ་བྱང་དུ་ཁྲོ་བོ་མི་གཡོ་བ་དམར་པོ། བྱང་ཤར་དུ་ཁྲོ་བོ་
གཞན་གྱིས་མི་ཐུབ་པ་ལྗང་ཁ། སྟེང་དུ་ཁྲོ་བོ་ཧཱུཾ་མཛད་མཐིང་ཁ། འོག་ཏུ་ཁྲོ་བོ་སྟོབས་པོ་ཆེ་ནག་པོ། ཐམས་ཅད་ཀྱང་ཕྱག་གཉིས་རྡོ་རྗེ་ཕུར་པ་སྟོད་ཁྲོ་བོ། བར་རྡོ་རྗེ་རྒྱ་མདུད། སྨད་ཆུ་སྲིན་
༣ གྱི་ཁ་ནས་འཕྱང་བའི་དབལ་གསུམ་མེར་འབར་བ་བསྒྲིལ་ཞིང་། ཁྲོ་ལ་འཁྲུགས་པའི་ཞལ་གཡས་ཀྱི་མཆེ་བས་མ་མཆུ་མནན་པ། སྤྱན་གསུམ་ཁྲག་ཏུ་འཁོལ་ཞིང་གཟིར་བ་དཔའ་ཞིང་སྒེག་པ་མི་

སྡུག་པའི་སྐུ། སྦྲུལ་གྱི་རྒྱན་དང་སྟག་ཤམ་ཅན། གཡས་བརྐྱང་བས་མེའི་ཕུང་པོ་ཆེན་པོའི་ཁྲོད་དུ་ཉི་མ་ལ་བཞུགས་པ། གཟུགས་ཀྱི་ལྷའོ། །སོར་མོ་བསྣོལ་བ་འཁོར་ལོའི་ཕྱག་རྒྱ་སྤྱི་བོར་གཏུགས་ཏེ། ཤྲུ་
ཏིསྠི་ར་བཛྲ་ཨོཾ། སྤྱི་བོར་པདྨའི་སྟེང་དུ་འཁོར་ལོ་དཀར་པོ་ཨཾ་གྱིས་མཚན་པ། རྡོ་རྗེ་ཐལ་མོ་ལ་མཛུབ་མོའི་རྩེ་སྦྱར་བ་པདྨའི་ཕྱག་རྒྱ་མགྲིན་པ་ར་གཏུགས་ཏེ། པྲ་ཏིསྠི་ར་བཛྲ་ཨཱཿ མགྲིན་པར་ཉི་མའི་སྟེང་དུ་
པདྨ་དམར་པོ་ཨཱཿ མཚན་པ། རྡོ་རྗེའི་ཕྱག་རྒྱ་སྙིང་ཁར་གཏུགས་ཏེ། མ་ཏིསྠི་ར་བཛྲ་ཧཱུཾ། སྙིང་ཁར་ཟླ་བའི་སྟེང་དུ་རྡོ་རྗེ་མཐིང་ཁ་ལྟེ་བར་ཟླ་བ་ཧཱུྃ་གིས་མཚན་པ། རྡོ་རྗེའི་ཕྱག་རྒྱས་སྐྱེ་མཆེད་རྣམས་ལ་རེག་
ཅིང་༑ མཧཱ་བཛྲ། ཨ་པྲ་ཏི་ཧ་ཏ་བཛྲ། ཨ་མོ་གྷ་བཛྲ། ཨེ་ཧྱ་ཧི་བཛྲ། ཤྲཱི་གྷཾ་བཛྲ། ཞེས་བརྗོད་པས། མིག་དང་རྣ་བ་དང་སྣ་དང་ལྕེ་དང་ལུས་ལ་ཟླ་བ་ལ་རྡོ་རྗེ། སྙིང་ཁའི་ས་བོན་གྱི་མཐར
གཟུངས་སྔགས་ཀྱིས་བསྐོར་བ་ཨིནྡྲ་ནཱི་ལའི་འཕྲེང་བ་འཁྱིལ་བ་ལྟ་བུ་ལས་འོད་འཕྲོས། བཅོམ་ལྡན་འདས་རྣམ་པར་འཇོམས་པ་རྡོ་རྗེ་ཁྲོ་བོའི་དཀྱིལ་འཁོར་གྱི་འཁོར་ལོ་མདུན་གྱི་ནམ་མཁར་སྤྱན་
དྲངས་པར་མོས་ལ། སྔར་བཤད་པའི་ཕྱག་རྒྱས། ཨེ་མ་སངས་རྒྱས་ཐམས་ཅད་ཀྱི། །ཐུགས་རྗེ་ཅན་གྱི་ཐབས་ཆེན་གྱི། །ཞི་ཡང་སེམས་ཅན་དོན་དུ་ནི། །དྲི་མ་མེད་པའི་ཁྲོ་བོར་གྱུར། །སྟོབས་པོ་

།ཆེ་ལ་དྲག་ཤུལ་ཆེ། །རིག་སྔགས་རྒྱལ་པོ་དགེ་བ་ཅན། །འདུལ་དཀའ་བ་དག་འདུལ་བ་པོ། །རྡོ་རྗེ་འཛིན་པ་བཅོམ་ལྡན་འདས། །རྣམ་པར་འཇོམས་པའི་དཀྱིལ་༄༅།
འཁོར་ཆེ། །མ་རུངས་པ་རྣམས་འཇོམས་སླད་དུ། །དད་པས་སྤྱན་འདྲེན་འདིར་གཤེགས་ལ། །བདག་ལས་མཆོད་པ་བཞེས་སུ་གསོལ། །ན་མོ་ཙུར་ཀུནྡྷ་ཙུར་ཀུནྡྷ། བཛྲ་པཱ་ཎི་བུདྡྷ་སྱ་བཛྲ་
ཨངྐུ་ཤ་ཛཿནམ་མཁར་བྱོན་པ་ལ། ཨཾ་པྲ་ཝ་ར་སངྐ་རཱ་པྲ་ཏཱིཙྪ་སྭཱ་ཧཱ། ཞེས་པས་ཞབས་བསིལ་ཕུལ། པུཥྤ་མ་ལེ་སྭཱ་ཧཱ། མེ་ཏོག་གི་གདན་ཕུལ། ༀ་་ཨ་མྲྀ་ཏེ་ཧཱུྃ་ཕཊ། ཅེས་པས་ལྷའི་ཕྱི་འབྲང་གི་བགེགས་
༴ བསྐྲད༑ ཨོཾ་སརྦ་ཏ་ཐཱ་ག་ཏ་བཛྲ་བི་དཱ་ར་ཎ་ས་པ་རི་ཝཱ་ར་བཛྲ་ཨངྐུ་ཤ་ཛཿབཛྲ་པཱ་ཤ་ཧཱུྃ བཛྲ་སྤོ་ཊ་བཾ༔བཛྲ་ཨཱ་བེ་ཤ་ཡ་ཨ། དམ་ཚིག་པ་དང་ཡེ་ཤེས་པ་གཉིས་སུ་མེད་པར་གྱུར། སླར་ཡང་ཐུགས་
ཀའི་འོད་ཀྱིས་དེ་བཞིན་གཤེགས་པ་ཐམས་ཅད་སྤྱན་དྲངས། ཐུགས་ཀ་ནས་སྤྲུལ་པའི་ལྷ་མོས། །ན་མཿས་མནྟ་བཛྲ་ཎཱཾ། སརྦ་བཛྲ་ཀུ་ལཾ་ཨཱཝརྟ་ཡ། མཧཱ་བ་ལེ། ཀ་ཏ་ཝེ། ཏ་ཏ་
ཨཱ ལེ༑ ཨ་ཙ་ལེ། མཎྜ་ལ་མཱ་ཡེ། ཨ་ཏི་བཛྲ། མ་ཧཱ་བ་ལེ། བེ་ག་ར་ཎ་ར་ཎ། ཨ་ཛི་ཏེ། ཛྭ་ལ་ཛྭ་ལ། ཏི་ཊི་ཏི་ཊི། པིང་ག་ལེ། ད་ཧ་ད་ཧ། ཏེ་ཛོ་ཝ་ཏི། ཏི་ལི་ཏི་ལི། བནྡྷ་

བནྡྷ༑ མ་ཧཱ་བ་ལེ། བཛྲ་ཨངྐུ་ཤ་ཛྭ་ལཱ་ཡ་སྭཱ་ཧཱ། ཞེས་པའི་གླུ་ལེན་ཅིང་གསེར་གྱི་བུམ་པ་སྤྱི་བོར་བཀོད་ནས། སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི“བྱིན་གྱིས་བརླབས་པའི་ཆུས་
དབང་བསྐུར། དྲི་མ་དག ལུས་ཐམས་ཅད་རྡོ་རྗེའི་རང་བཞིན་དུ་བྱིན་གྱིས་བརླབས། ཆུ་རྒྱུན་ལྷག་མ་སྤྱི་བོར་ལུད་པ་ལས་གཙོ་བོ་ལ་མི་བསྐྱོད་པ། འཁོར་རྣམས་ལ་རྣམ་པར་འཇོམས་པས་
དབུ་བརྒྱན་པར་གྱུར། ཐལ་མོ་ལྷན་ཅིག་དམ་དུ་སྦྱར་ཏེ་པདྨའི་ཚུལ་དུ་བགྱིས་པ་ལ་མཛུབ་མོ་ནོར་བུར་བགྱིས་ཏེ་གུང་མོ་ཡིད་ཙམ་བཀུག་པ་ཡིད་བཞིན་གྱི་ནོར་བུ་ཆེན་པོའི་རྒྱལ་མཚན་གྱི་རྩེ་མོའི་ཕྱག་རྒྱ་སྟེ་སྤྱི་བོར་གཏུགས་ནས་དབང་བསྐུར་བའི་
སྔགས་འདི་བརྗོད་དོ། །སརྦ་བིཏྱཾ་བཛྲ་བཛྲ། སྤོ་ཊ་ཡ་བཛྲ་བཛྲ། ཀ་ཊ་བཛྲ་བཛྲ། མ་ཊ་བཛྲ་བཛྲ། མ་ཐ་བཛྲ་བཛྲ། ཨཊྚ་ཧཱ་ས་ནཱི་ལ་བཛྲ། སུ་བཛྲ་ཡ་སྭཱ་ཧཱ། འདིས་དབང་བསྐར་བ་ཙམ་
གྱིས་རིགས་སྔགས་འཆང་ཐམས་ཅད་ལ་དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་བར་འགྱུར་རོ། །བླ་བྲེ་གཞལ་མེད་ཁང་དང་གདུགས་རྒྱལ་མཚན། །བ་དན་ཕྱེ་ཕུར་ལྔ་ལྡི་མཆོད་པའི་
སྤྲིན༑ །ཀུན་ཏུ་སྣང་བས་ནམ་མཁའི་ཁམས་ཁྱབ་པའི། །ལྷ་རྫས་མཆོད་ཡོན་བཟང་པོས་མཆོད་པར་བགྱི། །ཨཾ་ཨཱཿ བཛྲ་ཨཧཱུྃ་ཧཱུྃ་ཧཱུྃ་ཕཊ། བླ་བྲེ་གཞལ་མེད་ཁང་དང༴ བ་དན་ཕྱེ་

༄༅། །ཕུར༴ ཀུན་ཏུ་སྣང་བས༴ ལྷ་རྫས་མེ་ཏོག་བཟང་པོས༴ པུཥྤ༴ བླ་བྲེ བ་དནཿ༴ ཀུན་ཏུ༴ ལྷ་རྫས་བདུག་སྤོས་བཟང་པོས་མཆོད་པར་བགྱི།
པེ༴ བླ་བྲེ༴ བ་དན༴ ཀུན་ཏུ༴ ལྷ་རྫས་སྣང་གསལ་བཟང་པོས་མཆོད་པར་བགྱི། །ཨཱ་ལོ་ཀེ༴ བླ་བྲེ༴ བ་དན༴ ཀུན་ཏུ༴ ལྷ་རྫས་དྲི་ཆབ་བཟང་པོས་མཆོད་པར་བགྱི།
༣॰/p
གཏྗེ༴ བླ་བྲེ༴ བ་དན༴ ཀུན་ཏུ༴ ལྷ་རྫས་ཞལ་ཟས་བཟང་པོའི་མཆོད་པར་བགྱི། ནཻ་ཝི་དྱ༴ བླ་བྲེ༴ བ་དན༴ ཀུན་ཏུ༴ ལྷ་རྫས་སིལ་སྙན་བཟང་པོས་མཆོད་པར་བགྱི། །ཨོཾ་
ཨཱཿ བཛྲ་ཤཔྟ་ཧཱུྃ་ཧཱུྃ་ཕཊ། དེ་ནས། འཛམ་བུའི་གསེར་ལས་སོགས་ཀྱིས་རྒྱལ་སྲིད་སྣ་བདུན་དང༌། པད་ཅན་དུང་ལྟར་སོགས་ཀྱིས་བཀྲ་ཤིས་རྟགས་བརྒྱད་འབུལ་བའམ། ཡང་ན་ཁམས་ལུགས་ཕྱག་རྒྱུན་ལྟར་ཏེ། ༼
བར་གཤེགས་པ་ཐམས་ཅད་ལ། །འཁོར་ལོ་རིན་ཆེན་འདི་ཕུལ་བས། །སྲིད་པའི་འཁོར་ལོ་རྒྱུན་བཅད་ནས། །ཆོས་ཀྱི་འཁོར་ལོ་བསྐོར་བར་ཤོག །ཨཾ་སརྦ་ཏ་ཐཱ་ག་ཏ་བཛྲ་བི་ནཱ་ར་ཎ་ས་པ་རི་
ཝཱ ཝཱ་ར་ཙཀྲ་རཏྣ་པྲ་ཏིཙྪ་སྭཱ་ཧཱ། བདེ་བར་གཤེགས་པ་ཐམས་ཅད་ལ། །ནོར་བུ་རིན་ཆེན༴ བཀྲེན་ཞིང་ཕོངས་པ་རྒྱུན་བཅད་ནས། །འབྱོར་པ་ཕུན་སུམ་ཚོགས་པར་ཤོག །ཨོཾ་སརྦ༴ མ་ཎི་

རཏྣ༴ བཙུན་མོ་རིན་ཆེན༴ མ་རིག་མུན་པ་རྒྱུན་བཅད་ནས། །ཤེས་རབ་དབྱིངས་ཀྱི་དོན་རྟོགས་ནས། །ཐབས་དང་ཤེས་རབ་འབྲེལ་བར་ཤོག སྔགས་ཐོག་མཐའ་འདྲ་བར། སཱི་རཏྣ༴ བློན
པོ་རིན་ཆེན༴ ཕྱི་ནང་གསང་གསུམ་ཐེག་གསུམ་ལྡན། །བསམ་ཡས་བསྟན་པ་རབ་འཛིན་ཅིང་། །ཡོན་ཏན་ཕུན་སུམ་ཚོགས་པར་ཤོག །པུ་རུ་ཥ༴ གླང་པོ་རིན་ཆེན༴ ལྟས་ངན་ཐམས་
ཅད་རབ་བསལ་ནས། །བླ་མེད་ཐེག་པ་རབ་ཞོན་ནས། །ཐམས་ཅད་མཁྱེན་གྲོང་བགྲོད་པར་ཤོག །ཧསྟི་རཏྣ༴ རྟ་མཆོག་རིན་ཆེན་འདི༴ སྲིད་པའི་གཟེབ་ལས་ཡོངས་གྲོལ་ཏེ། །རྫུ་
འཕྲུལ་མཆོག་གི་ཤུགས་ཐོབ་ནས། །སངས་རྒྱས་ཞིང་དུ་བགྲོད་པར་ཤོག །ཨ་ཤྭ་རཏྣ༴ དམག་དཔོན་རིན་ཆེན༴ ཉོན་མོངས་དགྲ་ལས་རྒྱལ་གྱུར་ནས། །ཕས་ཀྱི་རྒོལ་བ་ཚར་བཅད་
ནས༑ །སྙེངས་བྲལ་མཆོག་ནི་ཐོབ་པར་ཤོག །ཁངྒ་རཏྣ་བཛྲ༴ འདོད་ཡོན་ལྔ་འབུལ་བ་ནི། ཁ་དོག་དབྱིབས་ལེགས་ཡིད་འོང་རྒྱན་ཕྲེང་ལྡན། །ཕྱོགས་དུས་ཀུན་ན་གཟུགས་མཆོག་ཅི་མཆིས་
པ༑ །མོས་བློས་དཀྱིལ་འཁོར་ལྷ་ལ་བདག་འབུལ་ན། །བཞེས་ཤིག་བླ་མེད་གྲུབ་སྩལ་དུ་གསོལ། །ཨོཾ་བཛྲ་བི་ནཱ་ར་ཎ་སརྦ་ཏ་ཐཱ་ག་ཏ་རཱུ་པ་ཀ་མ་གུ་ཎ་བཛྲ་པཱུ་ཛི་ཏེ་ཨཱཿ ཧཱུྃ། ཕྱོགས་དུས་ཀུན་ན་

༈,༄༅། །ཟིན་དང་མ་ཟིན་པའི། །ཡོན་ཏན་ཚིག་བརྗོད་སྒྲ་སྙན་ཡིད་འོང་ལྡན། །མོས་བློས༴ བཞེས་ཤིག༴ ཤཔྟ༴ ཕྱོགས་དུས་ཀུན་ན་ཙནྡན་སྦྲུལ་སྙིང་དང་། །ཨ་
གར་ལ་སོགས་དབང་པོ་ཚིམ་བྱེད་དྲི། །མོས་བློས༴ བཞེས་ཤིག༴ གཏྗེ༴ ཕྱོགས་དུས་ཀུན་ན་རོ་དང་བཅུད་ལྡན་པའི། །ལུས་སེམས་བརྟས་བྱེད་རོ་མཆོག་ཅི་མཆིས་པ། །མོས་
བློས༴ བཞེས་ཤིག༴ རཱ་སྱ༴ ཕྱོགས་དུས་ན་འཇམ་མཉེན་འཁྲིལ་ཆགས་པའི། །རེག་བྱའི་ཁྱད་པར་དབང་པོ་ཚིམ་བྱེད་ཅིང་། །མོས་བློས༴ བཞེས་ཤིག །སྤརྴ༴ དེ་ནས་རྣལ་འབྱོར་པ་
ལ་དགྲ་འམ་བགེགས་ཡོད་ན་གདབ་ལས་ཀྱི་སྒོ་ནས་མཆོད་པར་བྱ་སྟེ། །དགྲ་ལམ་བགེགས་གང་ལ་བྱ་བའི་ལིང་ག་སྲོག་ཡིག་བླ་དགས་དང་བཅས་པ་ཟག་རྫས་བྱུག །ཉའུ་དུག་ཁྲག་གིས་སྦག་ལ། བྲུབ་ཁུང་དུ་བཅུག རང་ཉིད་སྒྲོལ་གང་ནག་པོའི་
ཆས་གཅེར་བུ་ཁྲག་གིས་བྱུགས་པ་འམ། ཡང་ན་ཞྭ་དང་གོས་ནག་གྱོན་རྔ་དང་འཆམ་སྟབས་སུ་བསྟུན་ཏེ། ཐོག་མར་བྲུབ་ཁུང་བསྐྱེད་པ་ནི། བྲུབ་ཁུང་འདི་ཉིད་བྷཾ་ལས་གནམ་ལྕགས་ཀྱི་ཁང་སྒྲོམ། ལས་ཀྱི་གཤིན་རྗེའི་
༣ བཙོན་ཁང་། རྔམས་ནག་པ། གཏིང་རིང་བ། དབང་ཆེན་གསེར་གྱི་ས་གཞིའི་འོག་ཏུ་སླེབ་པ། འདོད་ཆགས་ཀྱི་ཁྲག་མཚོ་འཁྱིལིཾ་བ། ཞེ་སྡང་གི་མེ་དཔུང་འབར་བ། གཏི་མུག་གི་མུན་

ནག་རབ་ཏུ་གཏིབས་པ། ང་རྒྱལ་གྱི་བྲག་གཏམས་པ། ཕྲག་དོག་གི་རླུང་དམར་འཚུབ་པ། མཚོན་ཆ་སྣ་ཚོགས་ཀྱི་ཆར་འབབ་པ། དུག་དང་ནད་ཐམས་ཅད་ཀྱི་ན་བུན་འཐིབས་པ། དེའི་ནང་
དུ་རྲི་ལས་བྱད་མ་ནག་ལ་ཧམ་པ། སྔོ་ལ་རིད་པ། ཤིན་དུ་ཉམ་ཐག་པ། གན་རྐྱལ་དུ་བསྒྱེལ་བ། མིག་ཤི་མིག་དུ་ལྟ་བ། ཡན་ལག་ལྕགས་སྒྲོག་གིས་བསྡམས་པ་གཅིག་ཏུ་གྱུར། ན་
མོ༑ །སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌། ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པའི་ལྷ་ཚོགས་རྣམས་ཀྱི་བཀའ་བདེན་
པ་དང༌། བདེན་པ་ཆེན་པོ་འདིའི་བྱིན་གྱིས་བརླབས་ཀྱིས། རྣལ་འབྱོར་པ་བདག་ཅག་ལ། སྔ་དགྲ་ལག་ལ་བདར་ཅིང་། ཕྱིས་དགྲ་ཡིད་ལ་སེམས་པ། ད་དགྲ་དངོས་སུ་བྱེད་པའི་གཟུགས་
ཅན་སྡང་བར་བྱེད་པའི་དགྲ། གཟུགས་མེད་གནོད་པར་བྱེད་པའི་བགེགས་ཐམས་ཅད་སྐད་ཅིག་ཡུད་ཅིག་ལ་དམིགས་པའི་ཉའུ་འདི་ལ་ལྕགས་ཀྱུ་ཅན་རྣམས་ཀྱིས་ཁུག་ཅིག ཞགས་པ་ཅན་རྣམས་
ཀྱི་ཆིངས་ཤིག ལྕགས་སྒྲོག་ཅན་རྣམས་ཀྱིས་སྡོམས་ཤིག །དྲིལ་བུ་ཅན་རྣམས་ཀྱིས་མཉོས་ཤིག །སརྦ་ཤ་ཏྲཱན། །བཛྲ་ཨངྐུ་ཤ་ཛཿབཛྲ་པཱ་ཤ་ཧཱུྃ། བཛྲ་སྤོཊ་བཾ། བཛྲ་ཨཱ་བེ་ཤ་ཡ་

༄༅། །ཨ། ཁུགས་རྟགས་མ་བྱུང་བར་རམ་ལན་གསུམ་དུ་བྱ། དམིགས་པ་བདག་ཉིད་ཀྱི་ཐུགས་ཀ་ནས་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་ཐོགས་པའི་ཁྲོ་བོ་དཔག་ཏུ་མེད་པ་སྤྲོས་
༦ པས༑ གནོད་བྱེད་བྱད་མ་ལྷ་སྲུང་དང་བཅས་པ་རང་དབང་མེད་པར་ལྕགས་ཀྱུས་སྙིང་ཁར་བཏབ་སྟེ་དྲངས། ཞགས་པས་བཅིངས། ལྕགས་སྒྲོག་གིས་བསྡམས། དྲིལ་བུས་ཉེད་ཅིང་རང་
དབང་མེད་པར་ལ་ལས་རྒྱབ་ནས་དེད། ལ་ལས་མདུན་ནས་དྲངས། ལ་ལས་སྟེང་ནས་འཇུས་ཤིང་འགུགས་པས་མདུན་གྱི་ཉའུ་ལ་ཐིམ་པར་བསམ་མོ། དེ་ནས་གུ་གུལ། ཐང་ཁྲོམ། ཁྱི་ནག་པོའི་
བྲུན༑ རྭ་གཞོབ། ཡུག་སའི་ཁྲག་གིས་སྦགས་པའི་ལྷམ་འབོབ་དང་ལྔའི་དུད་པས་བདུག་ཅིང་། །སརྦ་ཤ་ཏྲཱན། ཕོ་ལྷ་དགྲ་ལྷ་མོ་ལྷ་ཞང་ལྷ་ཡུལ་ལྷ་ཐམས་ཅད་དང་། གྷ་ཊ་གྷ་ཊ། སཾ་གྷ་ཊ་སཾ་གྷ་ཊ།ཅེས་
བཟླའོ༑ །དེ་ནས་རབས་ཆད་ནག་པོའི་རུས་པའི་ཕྱེ་མ། ཡུངས་ཀར། སྐེ་ཚེ། ཤང་ཚེ། ཟངས་ལྕགས་རྡོ་ཕྱེ་ཏིལ་ནག་སྔར་གྱི་རྫས་ངན་དུག་ཁྲག་གིས་བྱུག་པ། དྲག་པོའི་སྔགས་རྒོད་འདིས་ངར་བླུད་དེ། ཨོཾ་ཏདྱ་ཐཱ། ཏྲུ་ཊ་ཏྲུ་
ཊ་༑ ཏྲོ་ཊ་ཏྲོ་ཊ། སྤུ་ཊ་སྤུ་ཊ། སྤོ་ཊ་ཡ་སྤོ་ཊ་ཡ། བྷཱཎཱ་གྲཱཎཱ། གྲཱཎཱ་པ་ཡ་གྷཎཱ་པ་ཡ། སརྦ་སཏྭཱ་ནི། བྷོ་དྷ་བྷོ་དྷ། སཾ་བྷོ་ངྷ་ཡ་སཾ་བྷོ་ངྷ་ཡ། བྷྲ་མ་བྷྲ་མ། སཾ་བྷྲ་མ་ཡ་སཾ་བྷཱུ་མ་

ཡ༑ སརྦ་བྷ་ཏཱ་ནི། ཀུཎྚ་ཀུཎྚ། སཾ་ཀུཎྚ་ཡ་སཾ་ཀུཊྚ་ཡ། ས་རྦ་ཤཏྲཱན། གྷ་ཊ་གྷ་ཊ། སཾ་གྷ་ཊ་ཡ་སཾ་གྷ་ཊ་ཡ། སརྦ་ཤ་ཏྲཱན་མཱ་ར་ཡ་ཕཊ། ཅེས་པའི་ཤམ་བུ་བཏགས་པས་ངར་བླུད་ལ་ལིང་ག་ལ་བྲབ་
པར་བྱའོ། །ཧཱུཾ །ང་ནི་ལས་ཀྱི་ཁྲོ་བོ་སྟེ། །གདུག་པ་ཅན་གྱི་གཤེད་མ་ཡིན། །ཡུངས་ཀར་རྒྱལ་པོ་ཤ་རཱི་རཾ། །དགྲ་བགེགས་སྟེང་དུ་དབབ་པར་བྱ། །ཁྲག་འཐུང་དུག་རླངས་ཆི་ལི་ལི།
མཚེ་ཡི་མདའ་འཕེན་ཟངས་སེ་ཟངས། །གནམ་ལྕགས་ཐོག་འབབ་ཧྲིལ་ལི་ལི། །ཡུངས་ཀར་རྦབ་འདྲིལ་ཤ་ར་ར། །ཕུང་པོ་གཏིང་ནས་བརླག་པར་བྱ། །ཨོཾ་ཏདྱ་ཐཱ། ཏྲུ་ཊ་སོགས་སྔགས་གོང་
ལྟར་བགྲང་ཞིང་ཐུན་བརྡེག །དེ་ནས་ཕུར་པ་ཐོགས་ཏེ། ཧཱུཾ། ཕྲིན་ལས་ཆེན་པོའི་དུས་ལ་བབ། །རྡོ་རྗེ་ཕུར་པ་ཀི་ལཱ་ཡ། །སྟོད་ནི་ཁྲོ་བོ་འབར་བའི་ཞལ། །འཆང་བཟུང་རྡོ་རྗེ་གློག་སྟོང་འཁྱུག །ཆུ་
སྲིན་ཁ་ནས་འབྲུག་སྟོང་ལྡིར། །སྐུ་སྨད་ཟུར་གསུམ་དབལ་ལྡན་པ། །དགྲ་བགེགས་སྟེང་དུ་ཀི་ལཱ་ཡ། །སྐད་ཅིག་ཉིད་ལ་སྲོག་དང་ཕྲོལ། །ཧེ་ཕུ་ལྦུ། ནི་རུ་ཕུལླཱ། གྲྀ་ཧྣ་ཀུལླུ། མི་ལི
ཙུལླ༑ ཀུ་རུ་ཀུལླཱ། བཛྲ་བི་ཛ་ཡཱ་སྭཱ་ཧཱ། ཀཱི་ལཱི་ཀཱི་ལ་ཡ་སྭཱ་ཧཱ། ཀ་ཊ་ཀ་ཊ། མ་ཊ་མ་ཊ། ར་ཊ་ར་ཊ། མོ་ཊ་ན། པྲ་མོ་ཊ་ནཱ་ཡ་སྭཱ་ཧཱ། ཙ་ར་ནི་ཙ་ར། ཧ་ར་ཧ་ར། ས་ར་ས་

།ར། མཱ་ར་ཡ། བཛྲ་བི་དཱ་ཎཱ་ཡ་སྭཱ་ཧཱ། ཙྪིནྡྲ་ཙྪིནྡྲ། བྷིནྡྷུ་བྷིནྡྷུ། མ་ཧཱ་ཀཱི་ལི་ཀཱི་ལ་ཡ་སྭཱ་ཧཱ། བྷནྡྷ་བྷནྡྷ། ཀྲོ་དྷ་བཛྲ་ཀཱི་ལ་ཀཱི་ལཱ་ཡ་སྭཱ་ཧཱ། ཏྲཱ་ས་ཡ། ཏྲ་ས
ཡ༑ བཛྲ་ཀཱི་ལི་ཀཱི་ལཱ་ཡ་སྭཱ་ཧཱ། ཅེས་ཕུར་སྔགས་བརྗོད་པས་ཁ་དང་སྙིང་ཁ། ལྟེ་བར་བརྡེག དེ་ནས་རལ་གྲི་ཐོགས་ནས། ཧཱུཾ། འཇིགས་བྱེད་འབར་བའི་ལྷ་ཚོགས་རྣམས། །མངོན་སྤྱོད་དྲག་པོའི་དུས་ལ་
བབ༑ །མི་བཟད་རྣོ་བའི་མཚོན་ཆ་ཡིས། །ལུས་ནི་དུམ་བུར་གཏུབ་པར་བྱ། །དབང་པོ་རྩད་ནས་འབྱིན་པར་བྱ། །རྡུལ་ཕྲན་བཞིན་དུ་གཏོར་བར་བྱ། ཞེས་དུམ་བུར་བྱས། །དེ་ནས་རྡོ་རྗེའི་ཐོ་བ་ཐོགས་
ལ༑ བརྡུངས་ཤིག་རྡོ་རྗེ་ཐོ་བ་ཡིས། །ཁྲོ་མོ་འབར་བའི་གཏུན་ཁུང་དུ། །གདུག་པའི་ཡིད་ཅན་དགྲ་བགེགས་འདི། །རྡུལ་ཕྲན་བཞིན་དུ་བརླག་པར་བྱ། །རྡོ་རྗེ་མེ་དབལ་སྙིང་བསྲེགས་
ནས༑ །ལུས་ངག་ཐལ་བའི་རྡུལ་དུ་རློག ཅེས་རྡུལ་དུ་བཏགས་པ་གཙོ་འཁོར་རྣམས་ཀྱི་ཞལ་གདངས་པར་བསྟབས་པས་དགྱེས་པར་བསམ་སྟེ། །ཧཱུཾ། ཁྲོ་བོའི་རྒྱལ་པོ་རྡོ་རྗེ་ཤུགས། །རྣམ་པར་འཇོམས་མཛད་ཡེ་
032 ཤེས་ལྷ། །སངས་རྒྱས་ཀུན་གྱི་བདག་པོ་སྟེ། །ཁམས་གསུམ་གདུག་པའི་གཤེད་ཁྱོད་གསོན། །གནམ་ས་ཙམ་གྱི་ཞལ་གདོངས་ལ། །གངས་རི་ཙམ་གྱི་མཆེ་བ་གཙིགས། །གློག་སྟོང་ལྟ་

བུར་ལྗགས་རྐྱོང་ཞིག །དགྲ་བགེགས་འདི་ཡི་ལས་མཐའ་གཏུགས། །རྡུལ་ཕྲན་བཞིན་དུ་བརླག་བྱས་པའི། །སྲོག་གཟུགས་ཁ་རྗེ་དབང་ཐང་རྣམས། །ཁྲོ་རྒྱལ་ཁྱོད་ཀྱི་ཞལ་དུ་བཏབ།
བཞེས་ཤིག་རོལ་ཞིག་ཁ་རཾ་ཁཱ་ཧི། །སྐུ་གསུང་ཡོན་ཏན་འཕྲིན་ལས་ཀྱི། །མ་རུངས་ཚར་གཅོད་གཏུམ་པོ་བཞི། །སངས་རྒྱས་ཀུན་གྱི་འཕྲིན་ལས་པ། །ཉམས་པ་ཀུན་གྱི་དབུགས་ལེན་
གསོན༑ །གནམ་ས་ཙམ་གྱི་ཞལ་གདོངས་ལ། །གངས་རི་ཙམ་གྱི་མཆེ་བ་གཙིགས། །གློག་སྟོང་ལྟ་བུར་ལྗགས་རྐྱོང་ཞིག །དགྲ་བགེགས་འདི་ཡི་ལས་མཐའ་གཏུགས། །སྟོང་འོག་ཕྱོགས་
བཞི་མཚམས་བཞུགས་ནས། །བགེགས་རྣམས་ཀུན་ལ་གཤེད་འབེབས་པ། །དྲག་ཤུལ་ཆེན་པོ་མངའ་བ་ཁྱེད། །རྣལ་འབྱོར་དགྲ་ལྷ་ལགས་ཀྱིས་གསོན། །གནམ་ས་ཙམ་གྱི་ཞལ་གདོངས་
ལ༑ །གངས་རི་ཙམ་གྱི་མཆེ་བ་གཙིགས། །གློག་སྟོང་ལྟ་བུར་ལྗགས་རྐྱོང་ཞིག །དགྲ་བགེགས་འདི་ཡི་ལས་མཐའ་གཏུགས། ཞེས་བརྗོད་ནས་སྔར་གྱི་གཏོར་འབུལ་གྱི་སྔགས། ན་མཿས་མནྟ་བཛྲ་
སརྦ་བཛྲ་ཀུ་ལཾ་ཨཱཝརྟ་ཡ། མཧཱ་བ་ལེ། ཀ་ཊ་ཝེ། ཏ་ཏ་ལེ། ཨ་ཙ་ལེ། མཎྜ་ལ་མཱ་ཡེ། ཨ་ཏི་བཛྲ། མ་ཧཱ་བ་ལེ། བེ་ག་ར་ཎ་ར་ཎ། ཨ་ཛི་ཏེ། ཛྭ་ལ་ཛྭ་ལ། ཏི་ཊི་ཏི་

༄༅། །ཊི། པིང་ག་ལེ། ད་ཧ་ད་ཧ། ཏེ་ཛོ་ཝ་ཏི། ཏི་ལི་ཏི་ལི། བནྡྷ་བནྡྷ། མ་ཧཱ་བ་ལེ། བཛྲ་ཨངྐུ་ཤ་ཛྭ་ལཱ་ཡ་སྭཱ་ཧཱ། ན་མཿས་མནྟ་བཛྲ་ཎཾ། སརྦ་བཛྲ་ཀུ་ལཾ་
ཨཱཝརྟ་ཡ། མཧཱ་བ་ལེ། ཀ་ཊ་ཝེ། ཏ་ཏ་ལེ། ཨ་ཙ་ལེ། མཎྜ་ལ་མཱ་ཡེ། ཨ་ཏི་བཛྲ། མ་ཧཱ་བ་ལེ། བེ་ག་ར་ཎ་ར་ཎ། ཨ་ཛི་ཏེ། ཛྭ་ལ་ཛྭ་ལ། ཏི་ཊི་ཏི་ཊི། པིང་ག་ལེ། ད་ཧ་
ད་ཧ། ཏེ་ཛོ་ཝ་ཏི། ཏི་ལི་ཏི་ལི། བནྡྷ་བནྡྷ། མ་ཧཱ་བ་ལེ། བཛྲ་ཨངྐུ་ཤ་ཛཱ་ལཱ་ཡ་སྭཱ་ཧཱ། བར་དང༌། ཧ་ར་ཧ་ར། བཛྲ་དྷ་རཱ་ཡ་སྭཱ་ཧཱ། པྲ་ཧ་ར་པྲ་ཧ་ར། བཛྲ་པྲ་བྷཉྫནཱ་ཡ་སྭཱ་
ཧཱ༑ ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཾ་ཨཱ་དྱ་ནུཏྤཉྫ་ཏཱཏྟོ་ཨོཾ་ཨཱཿ ཧཱུྃ། ཞེས་འབུལ་ལ་ལྷག་མ་གཏོར་རོ། །དེ་ནས་རྡོ་རྗེའི་རི་དང་ཞེས་སོགས་སམ། མཚན་བརྒྱ་རྩ་བརྒྱད་པས་བསྟོད་པར་བྱ་སྟེ། ཨོཾ། སངས་རྒྱས་ཀུན
བས་སྔར་སངས་རྒྱས། །མི་ཤེས་དྲི་མ་ཀུན་བཅོམ་པ། །རྡོ་རྗེ་འཛིན་པ་རྡོ་རྗེའི་རྒྱལ། །རྡོ་རྗེ་སྐུ་སྟེ་སྐུ་ཆེ་བ། །ལག་ན་རྡོ་རྗེར་ཕྱག་འཚལ་བསྟོད། །རྡོ་རྗེ་ཡན་ལག་རྡོ་རྗེ་མཆོག །རྡོ་རྗེ་འབར་
༩ བ་ཆེར་འབར་བ། །རྡོ་རྗེ་ཤུགས་ཏེ་ཤུགས་ཆེ་ལ། །རྡོ་རྗེ་མཚོན་ཆ་རྡོ་རྗེ་མཆོག །ཕྱག་ན་རྡོ་རྗེ་ལག་ཆེན་པོ། །རྡོ་རྗེ་མདའ་སྟེ་རབ་འབིག་པ། །རྡོ་རྗེ་རྣོན་པོ་རྣོ་བ་ཆེ། །ཆེ་བའི་ཆེ་བ་རྒྱ་མཚོ་

།རྡོ་རྗེ་པདྨ་འབྱུང་གནས་ཆེ། །འབྱུང་བ་སངས་རྒྱས་རང་བྱུང་བ། །རྡོ་རྗེ་རྒྱ་ཆེན་སྒྱུ་འཕྲུལ་ཆེ། །རྡོ་རྗེ་སྒྱུ་མ་རྣམ་སྦྱོང་བ། །རྡོ་རྗེ་རྒྱུ་སྟེ་གནོད་སྦྱིན་ཆེ། །རྡོ་རྗེ་པདྨ་རྣམ་སྦྱོང་བ།
ཁྲོ་བོ་མ་རུངས་ཆེ། །རྡོ་རྗེ་དགྲ་སྡང་འཇོམས་པའི་གཙོ། །རྡོ་རྗེ་འཇིགས་པ་སྲུང་བ་ཆེ། ྋ །རྡོ་རྗེ་ལྕགས་ཀྱུ་དོན་ཡོད་ཆེ། །རྡོ་རྗེ་རོ་ལངས་ཚོགས་བདག་ཆེ། །རྡོ་རྗེ་སྲིན་པོ་ཟ་བྱེད་ཆེ། །རྡོ་རྗེ་
གནོད་སྦྱིན་རོ་ལངས་ཆེ། །རྡོ་རྗེ་གོ་ཆ་གདོན་གྱི་མཆོག །འཇིགས་བྱེད་དྲག་བྱེད་དྲག་ཆེན་པོ། །རྡོ་རྗེ་འཇིགས་བྱེད་རྔམ་བྱེད་པ། །སྒྲུབ་དཀའི་སྒྲུབ་པ་ལེགས་མཛད་པ། །རྡོ་རྗེ་ལེགས་པ་
དགྱེས་བྱེད་པ། །རྡོ་རྗེ་དགའ་བ་དགའ་བ་ཆེ། །དགའ་བའི་རྡོ་རྗེ་དབང་བྱེད་པ། །རྡོ་རྗེ་གཟི་བརྗིད་གཟི་བརྗིད་ཆེ། །འབར་འོད་གཤིན་རྗེ་མཐར་བྱེད་པ། །རྡོ་རྗེ་དྲག་པོ་དྲག་པོ་ཆེ། །འོད་སྡུག་
པ་སྟེ་སྡུག་པ་ཆེ། །ནམ་མཁའ་དང་ནི་མཉམ་པ་པོ། །རེ་བ་ཐམས་ཅད་རྫོགས་མཛད་པ། །རྡོ་རྗེ་རིན་ཆེན་དབང་བསྐུར་མཆོག །རྡོ་རྗེ་རྒྱལ་མཚན་ཡོན་ཏན་མཚོ། །རྡོ་རྗེ་ཡེ་ཤེས་ཡེ་ཤེས་
ཆེ༑ །རིག་སྔགས་བྱེ་བའི་ཚོགས་ཀྱིས་བསྐོར། །ཧ་ལ་ཧ་ལ་ནག་པོ་ཆེ། །སྒྲ་ཆེན་ཞིང་གི་འཇོམས་པའི་གཙོ། །རྡོ་རྗེ་འདོད་པ་འདོད་དབང་ཆེ། །སྙིགས་མའི་ལུས་ངན་རྣམ་སྦྱོང་བ། །སྐད་

༄༅། །ཅིག་གཡོ་བའི་ཐེ་ཚོམ་གཅོད། །ཞལ་གྱི་ལྗགས་དམ་གློག་བཞིན་འཕྲོ། །རྡོ་རྗེ་མེ་སྟེ་མ་རུངས་འདུལ། །དྲག་པོ་རབ་སྣང་མཛད་པ་ཡི། །ཉི་མ་འོད་སྟོང་བསྡུས་
པའི་ཞལ། །སྤྱན་སྔར་འཇིགས་པར་མཛད་པ་པོ། །ཁྲོ་བོ་དུ་མའི་འོད་ཚོགས་འཕྲོ། །ཕྱག་ན་དུ་མའི་མཚོན་ཆ་བརྒྱ། །དུ་མའི་ཞལ་གྱི་སྐུ་ཡང་སྟོན། །འཁྱིལ་ཞིང་བརྒྱན་ཡང་འཁྱིལ་བ་
སྟེ༑ །སེམས་ཀྱི་ཆོས་ལ་སྐུ་མི་མངའ། །རྣམ་པར་རྟོག་པ་མ་ལུས་སྤངས། །མ་རིག་འཇོམས་པའི་ཚངས་པ་སྟེ། །འདོད་ཆགས་ཞེ་སྡང་དྲི་མཐར་མཛད། །སྒྱུ་མ་ཁྱབ་འཇུག་རྡོ་རྗེ་ཅན། །རྩེ་
གསུམ་རྩེ་གསུམ་འཆང་འཕྲོག་བྱེད། །ཉོན་མོངས་ཆགས་སྡང་རྨོངས་ཕྲག་དོག །སྲིད་པ་སྲིད་མིན་ཡོངས་སྦྱོང་བ། །ཞི་ཞིང་དལ་བ་དགའ་བ་ཆེ། །སངས་རྒྱས་སངས་རྒྱས་རབ་རྟོགས་
བྱེད༑ །སངས་རྒྱས་བདག་ཉིད་སངས་རྒྱས་སྐུ། །རྡོ་རྗེ་རབ་སྐྱེས་རྡོ་རྗེ་སེམས། །ཀུན་ཏུ་བཟང་པོ་ཆེར་བཟང་པོ། །མཚན་མཆོག་དམ་པས་རབ་བརྒྱན་ཞིང་། །ཁམས་གསུམ་བདག་ཉིད་ཁྱབ་
ཝཱ པ་པོ། །ཐམས་ཅད་རྡོ་རྗེ་ཁྱབ་བདག་གཙོ། །ཨེ་མ་ཧོ་ཀུན་ཏུ་བཟང་པོ་ཡིས། །བྱང་ཆུབ་སེམས་དཔའི་སྤྱོད་པ་མཆོག །དེ་བཞིན་གཤེགས་པའི་འཁོར་ལོའི་དབུས། །དེ་བཞིན་གཤེགས་ཉིད་

མཛེས་ལ་བསྟོད། །བཅོམ་ལྡན་རྡོ་རྗེ་རྣམ་འཇོམས་ནི། །དུས་གསུམ་སངས་རྒྱས་ཐམས་ཅད་ཀྱི། །དྲག་པོའི་ཕྲིན་ལས་མ་ལུས་པ། །བསྒྲུབ་པར་མཛད་ལ་ཕྱག་འཚལ་བསྟོད། ཅེས་
བསྟོད༑ དེ་ནས་ལྷ་རྣམས་ཀྱི་སྙིང་ཁར་ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེའི་ལྟེ་བར་ཟླ་བ་ལ་ཧཱུཾ་རང་རང་གི་སྔགས་ཀྱིས་བསྐོར་བར་བསམ་ལ། དེ་ལ་དམིགས་ནས་བཟླ་དུས་སྔགས་ཀྱི་ལྷ་མོས་མཆོད་པ་དང༌། སྒྲིབ་
པ་སྦྱང་བ་དང༌། གདོན་འཐོན་པ་དང༌། །དངོས་གྲུབ་བསྒྲུབ་པའི་ལས་བཞིའི་སྤྲོ་བསྡུ་བྱའོ། །རྒྱས་པར་སྤྲོ་ན་འཇིག་རྟེན་ལས་འདས་པའི་ལྷ་ལ་སྦྱིན་སྲེག་གིས་མཆོད། དེ་ནས་ཕྱི་རོལ་དུ་ཆ་གསུམ་གྱིས་འཇིག་རྟེན་པ་མཆོད་པར་ཡང་བྱ་
སྟེ༑ སྟེགས་བུ་ལ་ཆ་གསུམ་གྱི་གཏོར་མ་དང༌། ཉེར་སྤྱོད་རྣམས་བཤམས་ལ། ཨོཾ་བཛྲ་ཛྭ་ལ་ཨ་ན་ལ་ཧ་ན་ད་ཧ་པ་ཙ་མ་ཐ་བྷཉྩ་ར་ཎ་ཧཱུྃ་ཕཊ། ཨོཾ་མྲྀ་ཏས་བསང་། སྭ་བྷ་ཝས་སྦྱངས། སྟོང་པའི་ངང་ལས་ཨོཾ་
ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨཾ་ལས་མཆོད་ཡོན་མེ་ཏོག། དྲི་ཆབ། བདུག་སྤོས། ཞལ་ཟས། སྣང་གསལ། རོལ་མོ་ལ་སོགས་པའི་མཆོད་རྫས་ཐམས་ཅད་
རང་བཞིན་སྟོང་པ་རྣམ་པ་མཆོད་རྫས་བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་སརྦ་བིད་པཱུ་ར་པཱུ་ར། སུ་ར་སུ་ར། ཨ་ཝརྟ་ཡ་ཨ་ཝརྟ་

༈ ༄༅། །ཡ་ཧོ། བཛྲ་ས་སྥ་ར་ཎ་ཁཾ་སྭཱ་ཧཱ། ལན་གསུམ། གཏོར་མ་རྣམས་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་
24/1/01
རྒྱ་ཆེ་བ་རྣམས་ཀྱི་ནང་དུ་ཨཾ་ལས་གཏོར་མ་ཡེ་ཤེས་ཀྱི་བདུད་རྩིར་གྱུར། ཨཾ་ཨ་ཀཱ་རོ་སོགས་ལན་གསུམ་གྱིས་བྱིན་གྱིས་བརླབས། གཏོར་མ་དང་པོ་ཕྱོགས་སྐྱོང་རྣམས་ལ་འབུལ་བ་སྟེ། ༀ་ད་ཤ་དི ཀ་ལོ་ཀ་པཱ་ལ་ས་
པཱ་རི་ཝཱ་ར་ཨེ་ཧྱ་ཧི། སྤྱན་དྲངས། པདྨ་ཀ་མ་ལ་ཡེ་ཧཱུཾ། གདན་ཕུལ། ཨོཾ་བཛྲ་ཨཧཱུྃ་ཧཱུཾ། ཨོཾ་བཛྲ་པུཥྤ་ཧཱུཾ། སོགས། ཤཔྟའི་བར་གྱིས་མཆོད། དེ་ནས་ཚིགས་སུ་བཅད་པ་འདི་རྣམས་བརྗོད་པར་
བྱ་སྟེ། ཧཱུཾ། ཤར་ཕྱོགས་རྡོ་རྗེ་ཅན་གྱི་ལྷ་ཚོགས་བཅས། །གཏོར་མ་འབུལ་བ་འདི་དག་བཞེས་སུ་གསོལ། །མེ་དང་གཤིན་རྗེ་བདེན་བྲལ་སྲིན་པོའི་བདག །ཆུ་བདག་རླུང་བདག་ནོར་གྱི་
བདག་པོ་དང༌། །དབང་ལྡན་ལྷ་སྟེ་འབྱུང་པོའི་བདག་པོ་དང༌། །སྟེང་གི་ཉི་ཟླ་ཚངས་པ་ཆེན་པོ་དང་། །ལྷ་རྣམས་མ་ལུས་ས་ཡི་ཀླུ་རྣམས་དང་། །རི་ཡི་ལྷ་དང་གསང་བའི་ཚོགས་འདུས་
ཨཱུ ལ༑ །སོ་སོར་གཏོར་མ་ཕུལ་བ་འདི་བཞེས་ལ། །རང་རང་གི་ནི་ཕྱོགས་སུ་བཞུགས་ནས་ཀྱང་། །རང་གི་བུ་སྨད་གྲོགས་དང་གཡོག་འཁོར་བཅས། །དཔུང་དང་སྡེ་བཅས་མཉེས་ནས་བཞེས་

སུ་གསོལ། །སྤོས་དང་མེ་ཏོག་གཏོར་མ་ཞལ་ཟས་ནི། །འདི་དག་བཞེས་ཤིང་སོ་སོར་བསྣམས་ནས་ཀྱང་། །བྱ་བ་འདི་ཡི་འབྲས་བུ་མཆིས་པར་མཛོད།། ཅེས་དང་། ཨོཾ་ཨིནྡྲ་ཡེ་སྭཱ་ཧཱ། དེ་
བཞིན་ཨོཾ་དང་སྭཱ་ཧཱ་ཀུན་ལ་སྦྱར་ཏེ། ཨགྣ་ཡེ། ཡ་མ་ཡེ། ནི་ར་ཏྱེ། ཝཱ་རུ་ཎཱ་ཡེ། ཝ་ཡ་བེ། ཀུ་བེ་ར་ཡ། ཨི་ཤ་ན་ཡེ། བྲ་ཧྨ་ཎ་ཡེ། སུརྻ་ཡེ། ཙནྡྲ་ཡེ། པྲི་ཐི་ཝི། ན་གེ་བྷྱཿ
ཨ་སུ་རེ་བྷྱ༔ ན་མཿ སརྦ་ཏ་ཐཱ་ག་ཏ་བྷྱོཿ་བི་ཤྭ་མུ་ཁེ་བྷྱསོགས་ཁཾ་སྭཱ་ཧཱ་བར་ལན་གསུམ་གྱིས་ཕུལ། ཨོཾ་བཛྲ་ཨཉྙཾ་སོགས་གོང་བཞིན་མཆོད། དབང་པོ་རྡོ་རྗེ་འཆང་བའི་ལྷ། །ལྷ་ཡི་རྒྱལ་པོ་གདོན་གྱི་
བདག །ཤར་ཕྱོགས་དྲི་ཟའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །མེ་སྟེ་སྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག །ཤར་ལྷོ་མེ་ལྷའི་ཚོགས་བཅས་
ལ༑ །མཆོད་ཅིང་བསྟོད་དེ༴ གཤིན་རྗེ་བེ་ཅོན་འཆང་བའི་ལྷ། །མ་མོའི་རྒྱལ་པོ༴ ལྷོ་ཕྱོགས་གཤིན་རྗེའི་ཚོགས༴ མཆོད་ཅིང༴ བདེན་དང་བྲལ་བ་ལེགས་ལྡན་ལྷ། །སྲིན་པོའི་རྒྱལ་
པོ༴ ལྷོ་ནུབ་སྲིན་པོའི༴ མཆོད་ཅིང༴ ཞགས་པ་ཐོགས་པ་ཆུ་ཡི་ལྷ། །ཚིག་སྲུང་གདོན་གྱི་བདག་པོ་སྟེ། །ནུབ་ཕྱོགས་ཆུ་ལྷའི༴ མཆོད་ཅིང༴ རླུང་སྟེ་སྲོག་ཀྱང་འཛིན་པའི་ལྷ།

༄༅། །རིག་འཛིན་རྒྱལ་པོ་གདོན་གྱི༴ ནུབ་བྱང་རླུང་ལྷའི༴ མཆོད་ཅིང༴ གནོད་སྦྱིན་ལག་ན་དབྱུག་ཐོ་ཐོགས། །ནོར་སྲུང་རྒྱལ་པོ༴ བྱང་ཕྱོགས་གནོད་
ན༴ མཆོད་ཅིང༴ དབང་དང་ལྡན་པ་འདྲེན་པའི་ལྷ། །འབྱུང་པོའི་རྒྱལ་པོ༴ བྱང་ཤར་དབང་ལྡན༴ མཆོད་ཅིང༴ སྟེང་གི་ཚངས་པ་ཆེན་པོ་དང༌། །ཉི་མ་ཟླ་བ་གཟའ་ཆེན་པོ།
གཟའ་དང་རྒྱུ་སྐར་བཅས་པ་ལ། །མཆོད་ཅིང༴ འོག་གི་ཀླུ་སྟེ་ས་ཡི་བདག །ས་འཛིན་ལག་པ་ཆེན་པོ་དང་། །དམ་ཚིག་ཤེས་པའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་
འཚལ༑ །མཆོད་སྦྱིན་གཏོར་མ་འདི་བཞེས་ལ། སོགས་ནས། དེ་བཞིན་ཕ་རོལ་ཚོགས་འཇོམས་ཤིང༌། །དགྲ་རྣམས་ཐམས་ཅད་ཕམ་པར་མཛོད། །ཕྱོགས་སྐྱོང་བཅུ་པོ་འཁོར་དང་བཅས་པ་
རྣམས་ཀྱིས་བདག་ཅག་རྣམས་ལ་བགེགས་མེད་ཅིང་ལས་ཀྱི་དངོས་གྲུབ་སྩལ་དུ་གསོལ། ཞེས་བརྗོད། དེ་ནི་བགེགས་ཉེ་བརཞི་བའི་དོན་ཏོ། ཆ་གཅིག་གདོན་རྣམས་ཚིམ་པར་བྱ་བའི་ཕྱིར་ཏེ། ཚིགས་སུ་བཅད་པ་འདི་
༄ བརྗོད་པར་བྱའོ། ལྷ་དང་ལྷ་མིན་གནོད་སྦྱིན་ལྟོ་འཕྱེ་གྲུལ། །ནམ་མཁའ་ལྡིང་དང་འདབ་བཟང་ལུས་སྲུལ་པོ། །དྲི་ཟ་སྲིན་པོ་གདོན་གྱི་རིགས་རྣམས་དང༌། །གང་དག་ས་ལ་གནས་པའི་རྫུ་འཕྲུལ་

ཅན༑ །བདག་ཅག་པུས་མོ་ས་ལ་བཙུགས་ནས་ནི། །ཐལ་སྦྱར་ཁྱེད་རྣམས་ལ་ཡང་གསོལ་འདེབས་ན། །བུ་སྨད་བཅས་ཤིང་གཡོག་འཁོར་བཅས་པ་རྣམས། །གསན་ནས་ཕན་གདགས་སླད་
དུ་འདིར་སྤྱོན་ཅིག ། ཨོཾ་དཱི་ཝ། ནཱ་ག། ཡཀྴ་ས། གནྡྷརྦ། ཨ་སུ་ར། ག་རུ་ཊ། ཀེེ་ན་ར། མ་ཧོ་ར་ག། མ་ནུ་ཥེ། ཨ་མ་ནུ་ཥེ། ཨེ་ཧྱ་ཧི། སྤྱན་དྲངས། པདྨ་ཀ་མ་ལ་ཡེ་
སྟཱཾ༑ གདན་འབུལ། ཨོྃ་བཛྲ་ཨཉྙཾ་ཧཱུྃ། པུ ཥྤ་ནས་ཤཔྟའི་བར་གྱིས་མཆོད། ༀ་དེ་བ་སོགས་གོང་ལྟར་གྱི། ཨ་མ་ནུ་ཥེ། ན་མ་སརྦ་ཏ་ཐཱ་ག་ཏ་བྷྱོཿ་བི་ཤྭ་སོགས་ཁཾ་སྭཱ་ཧཱ་ལན་གསུམ་གྱིས་ཕུལ། ཨོཾ་བཛྲ་ཨཉྙཾ་
སོགས་གོང་ལྟར་གྱིས་མཆོད། འབྱུང་པོ་གང་དག་རི་རབ་སྟེང་གནས་དང་། །དགའ་བའི་ཚལ་དང་ལྷ་ཡུལ་ཀུན་གནས་དང༌། །ཤར་ནུབ་རི་དང་ཉི་ཟླའི་ཁྱིམ་རྣམས་དང༌། །གྲོང་ཁྱེར་ཀུན་ན་གང་
དག་གནས་པ་དང༌། །ཆུ་བོ་ཀུན་དང་ཆུ་ཡི་མདོ་རྣམས་དང་། །རིན་ཆེན་གནས་ན་ལྷག་པར་གང་གནས་དང༌། །རྫིང་དང་མཚོ་དང་ལུ་མ་ལྟེང་ཀ་དང༌། །ཁྲོན་པ་དང་ནི་ངམ་གྲོག་ཆུ་མིག
དང་༑ །གྲོང་དང་ཕྱུགས་ལྷས་དང་ནི་ནགས་ཚལ་དང༌། །ཁང་སྟོང་དང་ནི་ལྷ་ཡི་ཁང་པ་དང༌། །གང་དག་གཙུག་ལག་ཁང་དང་མཆོད་རྟེན་གནས། །བསོད་ནམས་ཁྱིམ་དང་གླང་པོའི་ཁང

༄༅། །རྣམས་དང༌། །གང་དག་རྒྱལ་པོའི་དཀོར་ཁང་གནས་པ་དང༌། །སྲང་དང་ཁྱམས་དང་གྲོང་གི་འདུན་ས་དང་། །གང་དག་ཤིང་གཅིག་དྲུང་དང་ལམ་ཆེན་
གནས༑ །དུར་ཁྲོད་དང་ནི་ནགས་ཚལ་ཆེར་གནས་དང༌། །སེངྒེ་གླང་ཆེན་དྲེད་ཀྱི་གནས་རྣམས་དང་། །གང་དག་འཇིགས་རུང་དགོན་པར་ཆེར་གནས་དང༌། །ཆུ་གླིང་མཆོག་དག་ཏུ་ནི་གནས
བྱས་དང༌། །གང་དག་འབྲོག་དགོན་དུར་ཁྲོད་དག་ན་གནས། །དགའ་ཞིང་མགུ་ནས་དྲི་མ་མེ་ཏོག་ཕྲེང༌། །སྤོས་དང་མེ་ཏོག་མར་མེ་གུས་ཕུལ་བ། །འདི་དག་བསྣམས་ཏེ་སོ་སོར་བཞེས་ནས་
༈ ཀྱང་༑ །ལས་འདི་དག་གི་འབྲས་བུ་མཆིས་པར་མཛོད། སྡེ་བརྒྱད་འབྱུང་པོ་འཁོར་དང་བཅས་པ་རྣམས་ཀྱི་བདག་ཅག་གི་འགལ་རྐྱེན་བར་ཆད་ཞི་བའི་སྡོང་གྲོགས་མཛོད་ཅིག དེ་ནི་གདོན་རྣམས
ཚིམ་པའི་ཕྱིར་རོ། ཆ་གཅིག་བགེགས་ལ་བསྔོ་བ་སྟེ། ན་མོ། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི༴ དགེ་འདུན་གྱི༴ ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པའི་ལྷ་ཚོགས་རྣམས་
༄༣ ཀྱི༴ གསང་སྔགས་དང༌། རིག་སྔགས་དང་། ལྷའི་ཚོགས་རྣམས་ཀྱི༴ བདེན་པ་ཆེན་པོའི་བྱིན་གྱིས་བརླབས་ཀྱིས་བདག་ཅག་རྣམས་ལ་གནོད་པར་བྱེད་པའི་བགེགས་རིགས་གང་ཡིན་པ་དེ་

དག་ཐམས་ཅད་སྐད་ཅིག་ཡུད་ཅིག་ལ་འདིར་མཆིས་པར་གྱུར་ཅིག །ཨོཾ་ཊཀྐི་ཧཱུྃ་ཛཿ ཞེས་པས་བཀུག །ཨོཾ་གུང་ཀ་རི་གུང་ཀ་རི་སྭཱ་ཧཱ། ཨོཾ་པི་ཙི་པི་ཙི་སྭཱ་ཧཱ། ཨོཾ་གུང་གུང་སྭཱ་ཧཱ། སརྦ་བིགྷ་
ནན་ན་མ་སརྦ་ཏ་ཐཱ་ག་ཏ་བྷྱོཿ་སོགས་ཁཾ་སྭཱ་ཧཱ་བར་ལན་གསུམ་གྱིས་བསྔོས། ཨོཾ་བཛྲ་ཨཉྙཾ་སོགས་གོང་ལྟར་གྱིས་མཆོད། དེ་ནས་ཚིགས་སུ་བཅད་པ་འདི་བརྗོད་དེ། ཧཱུཾ། གང་དག་མཚན་མོ་རྒྱུ་བ་ཡི། །འབྱུང་པོ་
རྣམས་དང་ཤ་ཟ་དང༌། །སྲིན་པོ་ཤ་རྗེན་ཟ་བ་དང༌། །སེམས་ཅན་རྣམ་པ་སྣ་ཚོགས་པ། །ལྗོན་ཤིང་གེལ་པ་སོགས་གནས་པ། །དེ་དང་དེ་ལ་གཏོར་མ་ནི། །བཟའ་བ་ཤ་ཆང་ལ་ཕུག་
དང་༑ །འབྲས་ཆན་འབྲས་བུ་མང་པོར་བཅས། །མཆོད་སྦྱིན་འདི་ཡིས་མགུ་བྱོས་ལ། །གནོད་པའི་བསམ་པ་ཞི་བ་དང༌། །བདག་ཅག་རྣམས་ལ་ཕན་པའི་ཡིད །དེ་རིང་ཕན་ཆད་བསྐྱེད་པར་
གྱིས༑ །རྒྱན་གྱིས་བརྒྱན་པར་བྱས་ཀྱང་ཆོས་སྤྱོད་ཅིང༌། །དུལ་ཞིང་ཡང་དག་སྡོམ་ལ་ཚངས་པར་སྤྱོད། །འབྱུང་པོ་ཀུན་ལ་ཆད་པ་སྤངས་པ་སྟེ། །དགེ་སློང་དགེ་སྦྱོང་དེ་ཡིན་བྲམ་ཟེའང་
དེ༑ །མཚོན་ཆས་མི་འཇིག་གང་ཡང་མེད། །འཆི་བའི་སྲོག་ལ་ཀུན་ཀྱང་འཛེམས། །འཚོ་བའི་ཟས་ལ་ཀུན་ཀྱང་འདུ། །རང་གི་ལུས་ལ་དཔེ་ལོངས་ལ། །གཞན་ལ་གནོད་པ་མ་བྱེད་

༄༅། །ཅིག །ཨཾ་ཆེན་པོའམ་ཆུང་ངུ་གང་དག་གིས། །ལུས་ལ་མངོན་པར་གནོད་གྱུར་པའི། །ནད་དེ་ཉེ་བར་ཕྱུངས་ནས་ཀྱང་། །གདོན་དེ་རབ་ཏུ་ཞི་བར་མཛོད། །དེ
ལྟར་བདག་གིས་ཅི་ནུས་ཀྱི། །མཆོད་དང་བསྙེན་བཀུར་བྱས་པ་ཡི། །དམ་ཚིག་ལ་ནི་གནས་ནས་སུ། །བདག་གི་བསམ་པ་སྐོང་བར་མཛོད། །རྟག་ཏུ་དམ་ཚིག་ལ་གནས་ཤིང་། །དེ་རིང་
རྣལ་འབྱོར་འཁོར་བཅས་ཀྱི། །ནད་དེ་རབ་ཏུ་སོལ་མཛོད་ལ། །གདོན་ཁྱོད་རང་གི་གནས་སུ་དེངས། །ཨོཾ་སརྦ་བྷུ་ཏ་གཙྪ། བགེགས་གཏོར་དོར། ཨོཾ་དཱི་བ། ན་ག། ཡཀྴ་
༈ ས༑ གནྡྷརྦ། ཨ་སུ་ར། ག་རུ་ཊ། ཀེ་ན་ར། མ་ཧོ་ར་ག། མནུ་ཥེ། ཨ་མནུ་ཥེ། ཨཉྙཾ་སྭཱ་ཧཱ། གཙྪ། ཞེས་གདོན་རྣམས་གཤེགས། ཨཾ་ཨིནྡྲ་ཡ། ཨགྣ་ཡེ། ཡ་མ་ཡེ། ནི་
ར་ཏྱེ། ཝཱ་རུ་ཎཱ་ཡེ། ཝ་ཡ་བེ། ཀུ་བེ་ར་ཡ། ཨི་ཤ་ན་ཡེ། བྲ་ཧྨ་ཎ་ཡེ། སུརྻ་ཡེ། ཙནྡྲ་ཡེ། པྲི་ཐི་ཝི། ན་གེ་བྷྱ ཨ་སུ་རེ་བྷྱཿ ཨཉྙཾ་སྭཱ་ཧཱ། གཙྪ། ཅེས་ཕྱོགས་སྐྱོང་རྣམས་
༈ གཤེགས༑ ཉེ་རེག་བྱས་ལ་ནང་དུ་ལོག ༈ དེ་ནས་བདག་འཇུག་ནི། ཇི་སྐད་འཆད་པར་འགྱུར་བའི་བླ་མའི་བྱ་བ་གཙོ་བོས་དང་། སློབ་མའི་རྣམས་རང་གིས་བྱས་པར་མོས་ལ། ཇི་ལྟར་བལྟམས་པ་ནས། ས་མ་ཡ་ཤྲཱི་ཡེ་ཧཱུཾ་བར་

གྱིས་ཁྲུས་བྱ། དེ་ནས་ཨོཾ་བཛྲ་བྷཱ་མི་སོགས་ནས་བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པའི་དྲུང་དུ་དཀྱིལ་འཁོར་དུ་འཇུག་ཅིང་དབང་ཞུ་བའི་ཡོན་དུ་འབུལ་བར་བགྱིའོ་སོགས། ནིརྻ་ཏྱ་མི་བར་གྱིས་
མཎྜལ་ཕུལ། དགའ་ཆེན་ཁྱོད་བདག་སྟོན་པ་སྟེ། སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་སྟོན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་
སྩོལ༑ །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ཀྱང་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་
བཞུགས་པར་འཚལ། ལན་གསུམ་གྱིས་གསོལ་བ་གདབ། སློབ་དཔོན་གྱིས། རྫོགས་པའི་སངས་རྒྱས་འདས་པ་དང༌། །དེ་བཞིན་གང་དག་མ་བྱོན་པ། །ད་ལྟར་བྱུང་བའི་རྫོགས་སངས་རྒྱས།
དག་ཀུན་གྱི་གསང་སྔགས་ཀྱི། །ཆོ་ག་བཟང་པོ་འདི་མཁྱེན་པས། །དཔའ་བོའི་བྱང་ཆུབ་ཤིང་དྲུང་དུ། །ཐམས་ཅད་མཁྱེན་པ་ཚད་མེད་བརྙེས། །གསང་སྔགས་སྦྱོར་བ་མཉམ་མེད་དེ། །སྟོན
པ་ཤཱཀྱ་སེང་གེ་ཡིས། །བདུད་སྡེ་ཤིན་ཏུ་མི་བཟད་པའི། །དཔུང་ཆེན་དག་ཀྱང་འདི་ཡིས་བཅོམ། ཞེས་སྤྲོ་བ་བསྐྱེད། རྟོགས་པ་ཐམས་ཅད་ལེགས་པར་བསྡུས་ནས་ནི། །ཤིན་ཏུ་བསམ་པ་བཟང་

༈༄༅། །པོ་ལྡན་པས་ཉོན། །བརྗེད་ངས་བློ་ལ་རྡོ་རྗེ་འཛིན་སོགས་ཀྱི། །བདེ་བར་གཤེགས་པ་རྣམས་ཀྱིས་བྱིན་མི་རློབས། ཞེས་ཉན་པར་གདམས། དཀོན་མཆོག་གསུམ་ལ་
༄ བདག་སྐྱབས་མཆི། སོགས་ནས། སངས་རྒྱས་འགྲུབ་པར་ཤོག བར་གྱི་བདུན་རྣམ་དག་གི་བྱང་ཆུབ་ཀྱི་སེམས་རྣམ་པ་གཉིས་བསྐྱེད། དེ་ནས་ཨཾ་ཨ་མྲྀ་ཏ་སོགས་ཀྱིས་སློབ་མ་བསངས། སྭ་བྷ་ཝས་
སྦྱངས༑ བདག་ཉིད་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་བཅོམ་ལྡན་འདས་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ། སྐུ་མདོག་མཐིང་ནག །དྲག་ཤུལ་ཆེན་པོའི་བྱིན་གྱིས་
སྒེག་པ། གསུས་ཁྱིམ་ཆེ་ཞིང༌། ཉྭ་སུལ་རགས་པ། གནམ་ས་ཙམ་དུ་གདངས་པའི་ཁྲོ་བོའི་ཞལ་ནས། ཁམས་གསུམ་ཟ་བར་བྱེད་པའི་མཆེ་བ་གཙིགས་པ། ལྗགས་བསྒྲིལ་ནས་རྐན་སྒྲ་
བརྡབས་པས་སྲིད་པ་གསུམ་གཡོ་ཞིང་བསྒུལ་བ། ཨག་ཚོམ་མེར་དམར་འུར་འུར་འབར་བའི་ཁྲོད་ནས་རྡོ་རྗེའི་མེ་སྟག་འཕྲོ་བ། ཁྲོ་གཉེར་བསྡུས་པའི་ཤངས་ནས་དུས་མཐའི་རླུང་འཚུབ་ཅིང་སྨིན་
༈ མ་འཁྱོགས་པོ་ལས་བསྐལ་པའི་མེ་འབར་བ། དམར་བའི་སྤྱན་གསུམ་སྡང་མིག་ཏུ་གཟིགས་པ། རྡོ་རྗེའི་ཐོད་ཉིས་རིམ་དུ་བཅིངས་པའི་རལ་པ་དམར་སེར་གྱེན་དུ་གཟིངས་པ་རྟ་གདོང་གི་རི་

ལངས་པ་ལྟ་བུ། ཕྱག་གཡས་སངས་རྒྱས་ཐམས་ཅད་ཀྱི་མཐུ་སྟོབས་ཀྱི་རྡོ་རྗེ་མ་རུངས་པའི་སྙིང་ལ་གསོར་ཞིང་། གཡོན་འགྱིང་བག་དང་བཅས་པས་དྲིལ་བུ་དཀུར་བརྟེན་པ། སྦྲུལ་ཆེན་པོ་
རིགས་ལྔས་རྣ་ཆ་དང༌། མགུལ་རྒྱན་དང་སེ་རལ་ཁ་དང་དོ་ཤལ་དང༌། གདུབ་བུ་བྱས་པ། དར་སྔོན་པོའི་སྟོད་གཡོགས་དང༌། སྟག་གི་པགས་པ་རློན་པའི་ཤམ་ཐབས་ཀྱིས་སྨད་དཀྲིས་
པ༑ ཞབས་གཡས་བསྐམ་གཡོན་བརྐྱང་བའི་བརྗིད་ཀྱིས་ཉིན་མོར་བྱེད་པ་བརྫིས་ཏེ་སྐ་ལས་མཆེད་པའི་མེ་དང་མི་བཟད་པའི་དུ་བ་འཁྲུགས་པའི་དབུས་ན་བཞུགས་པ། ཞེས་པའི་བར་གྱིས་ལྷར་བསྐྱེང
ལ༑ དྲིའི་ཆུས་གནས་གསུམ་དུ་རེག་ཅིང༌། ཧཱུྃ་ཨཱཿ ཨཽ། སྤྱི་བོར་ཨོཾ་ལས་འཁོར་ལོ་དཀར་པཾ། མགྲིན་པར་ཨཱཿ ལས་པདྨ་དམར་པོ། སྙིང་ཁར་ཧཱུཾ་ལས་རྡོ་རྗེ་སྔོན་པོས་མཚན་པར་གྱུར། ༀ་ཨཱཿ ཧཱུྃ་
གིས་མིག་དར་འཆིང་། འཇུག་པའི་ཕྱིར། བླ་མ་རྡོ་རྗེ་འཛིན་པ་ཀྱེ། །གཙོ་བོ་འཁོར་བཅས་དགོངས་སུ་གསོལ། །མི་ཤེས་མུན་གྱིས་བསྒྲིབས་པ་ལ། །དཀྱིལ་འཁོར་དམ་པ་བསྟན་དུ་གསོལ། །ཞེས
ལན་གསུམ་གྱིས་གསོལ་བ་བཏབ། བླ་མས། །ལམ་ཆེན་འདི་ནི་བསྟན་པར་བྱ། །ཁྱོད་ཀྱིས་ལམ་འདི་བསྒྲུབ་པར་གྱིས། །ལམ་མཆོག་བསྒྲུབ་ལ་རབ་ཏུ་དགའ། །ཉེས་པ་དག་གིས་མ་གོས་པར།

༈༄༅། །འབྲས་བུ་མྱུར་དུ་འབྱིན་པར་བྱེད། །དམ་ཚིག་འདས་ན་དམྱལ་བར་ལྟུང༌། །ན་མོ་རཏྣ་ཏྲ་ཡཱ་ཡ། །ན་མཉྩཎྜ་བཛྲ་ཀྲོ་དྷཱ་ཡ་ན་ར་ཀན་ཧཱུཾ། ཞེས་མནའ་ཆུ་སྦྱིན། དེ་ནས་ལྷ་
མོའི་གླུ། ན་མཿས་མནྟ་བཛྲ་ཎཱཾ། སརྦ་བཛྲ་ཀུ་ལཾ་ཨཱ ཝརྟ་ཡ། མཧཱ་བ་ལེ། ཀ་ཊ་ཝེ། ཏ་ཏ་ལེ། ཨ་ཙ་ལེ། མཎྜ་ལ་མཱ་ཡེ། ཨ་ཏི་བཛྲ། མ་ཧཱ་བ་ལེ། བེ་ག་ར་ཎ་ར་ཎ། ཨ་ཛི་*
ཏེ༑ ཛྭ་ལ་ཛྭ་ལ། ཏི་ཊི་ཏི་ཊི། པིང་ག་ལེ། ད་ཧ་དཧ། ཏེ་ཛོ་ཝ་ཏི། ཏི་ལི་ཏི་ལི། བནྡྷ་བནྡྷ། མ་ཧཱ་བ་ལེ། བཛྲ་ཨངྐུ་ཤ་ཛྭ་ལཱ་ཡ་སྭཱ་ཧཱ། ཛབ་ཏུ་འཐེན་ཞིང་དཀྱིལ་འཁོར་ལ་ལན་གསུམ་བསྐོར་
བར་བསམ། ལག་པ་གཉིས་ཁོང་སྟོང་དུ་སྦྱར་ལ་སྲིན་ལག་གཉིས་ནང་དུ་བཅུག་སྟེ་ཕན་ཚུན་བསྣོལ་བའི་རྩེ་མོ་མཛུབ་མོའི་དྲུང་དུ་ཅུང་ཟད་དབྱུང་བར་བྱས་ནས་གུང་མོའི་ཚིགས་ཕྱི་རོལ་ནས་མཛུབ་མོ་གཉིས་བཀུག་ལ་བར་ནས་གང་ཙམ་མ་རེག་པར་བྱས་
ཏེ༑ མཐེ་བོང་གཉིས་དང་མཐེ་ཆུང་གཉིས་གཞིབས་པ་རྣམ་པར་འཇོམས་པའི་ཕྱག་རྒྱ་སྤྱི་བོར་གཞག་ནས་གཟུངས་རིང་གཅིག་དང༌། གཟུངས་ཐུང་གཉིས་བཟླས། རོལ་མོའི་སྒྲ་དང་སྔགས་ཀྱིས་བཏབ་པའི་ཡུངས་ཀར་དང་གུ་གུལ་གྱི་དུད་པས་
༈ བདུག་གོ། དེས་ལྷའི་རིགས་ཀྱི་བསོད་ནམས་ཅི་འདྲ་བ་དེ་བཞིན་དུ་འབབ་པར་འགྱུར་རོ། །དེས་དཀྱིལ་འཁོར་དབང་དུ་འགྱུར་ལ། དེ་ནས་རྡོ་རྗེ་འཁོར་ལོ་པདྨའི་སྟེང་དུ་འདུག་ལ་མེ་ཏོག་གི་འཕྲེང་

བ༑ དྷ་ར་དྷ་ར། ངྷི་རི་ངྷི་རི། དྷུ་རུ་དྷུ་རུ། ཧཱུཾ་པུ་ཛ་ཧོཿ ཞེས་དཀྱིལ་འཁོར་དུ་དོར་བར་བྱའོ། །གཙོ་བོ་ལ་རྡོ་རྗེའི་རིགས། ཤར་དུ་སྐུ་སོགས། དབུ་ལ་མཆོག །སྐེད་པ་ལ་ཐུན་མོང་། རྐང་པ་ལ་ཕོག་ན་འཇིག་རྟེན་པའི་
དངོས་གྲུབ་ཏུ་འགྱུར་རོ། །གལ་ཏེ་མ་བབས་ཤིང་མེ་ཏོག་ཕྱིར་ལྷུང་ན་སྤོགས་པའི་ཆོ་ག་བྱ་སྟེ་ཕྱིས་དབང་བསྐུར་བར་བྱའོ། ཨོཾ་ཨཱཿ ཧཱུྃ་གིས་མིག་དར་དཀྲོལ། བསྐལ་པ་བྱེ་བ་དུ་མ་རུ། །སྡིག་པ་བགྱིས་པར་གྱུར་པ་
གང་༑ །དེ་ཀུན་དཀྱིལ་འཁོར་འདི་འདྲ་བ། །མཐོང་བས་བྱང་བར་འགྱུར་བས་སོ། །རྟེན་དང་བརྟེན་པར་བཅས་པའི་དཀྱིལ་འཁོར་མངོན་སུམ་གྱིས་མཐོང་བར་བསམ། དེ་ནས། དེ་བཞིན་
གཤེགས་པ་ཐམས་ཅད་ཀྱི། །སྐུ་གསུང་ཐུགས་ཀྱི་བདག་པོ་ཆེ། །ཅིས་ཀྱང་མི་ཚུགས་མི་ཤིགས་པའི། །རྡོ་རྗེའི་དབང་བསྐུར་སྩལ་དུ་གསོལ། ལན་གསུམ། དེ་ནས་སློབ་མ་བདུད་རྩི་འཁྱིལ་
བའི་སྔགས་བཟླས་པའི་ཀུ་ཤ་འམ་སྟན་གསར་པ་ལ་བཞག ། ཨ་མྲྀ་ཏས་བསངས། སྭ་བྷཱ་ཝས་སྦྱངས། བདག་ཉིད་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་ཟླ་ཉིའི་གདན་ལ་
ཧཱུྃ་ནག་པོ་ཡོངས་སུ་གྱུར་པ་ལས་ཁྲོ་བོའི་རྡོ་རྗེ་རྩེ་མོ་ལྔ་པ་མཐིང་ཤུན་དྲི་མ་མེད་པའི་ཁ་དོག་ལྟ་བུ་ལྟེ་བར་ཟླ་བ་ལ་གཟུངས་སྔགས་ཀྱི་ཡི་གེ་ཧྲོ་མེར་སྣང་བ། ཡི་གེའི་ལྷའོ། །དེ་ལས་རྣམ་པར་འཇོམས་

༄༅། །པའི་སྐུ་སྣ་ལ་བཞུགས་པའི་འོད་ཟེར་གྱི་སྤྲིན་ནམ་མཁའ་ཁྱབ་པར་གང་བས་འཕྲིན་ལས་བཞིས་སེམས་ཅན་གྱི་དོན་མཛད། འཕགས་པ་རྣམས་མཆོད་ཅིང་ནུས་མཐུ་
བསྡུས་ཏེ་ཟླ་བ་སྔགས་འཕྲེང་དང་བཅས་པ་ལ་ཐིམ། ཡོངས་སུ་གྱུར་པ་ལས་བཅོམ་ལྡན་འདས་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་སྐུ་མདོག་མཐིང་ནག །དྲག་ཤུལ་ཆེན་པོའི་བྱིན་གྱིས་སྒེག་
པ༑ གསུས་ཁྱིམ་ཆེ་ཞིང༌། ཉྭ་སུལ་རགས་པ། གནམ་ས་ཙམ་དུ་གདངས་པའི་ཁྲོ་བོའི་ཞལ་ནས། ཁམས་གསུམ་ཟ་བར་བྱེད་པའི་མཆེ་བ་གཙིགས་པ། ལྗགས་བསྒྲིལ་ནས་རྐན་སྒྲ་བརྡབས་
༈་པས་སྲིད་པ་གསུམ་གཡོ་ཞིང་བསྒལ་བ། ཨག་ཚོམ་མེར་དམར་འུར་འུར་འབར་བའི་ཁྲོད་ནས་རྡོ་རྗེའི་མེ་སྟག་འཕྲོ་བ།ཁྲོ་གཉེར་བསྡུས་པའི་ཤངས་ནས་དུས་མཐའི་རླུང་འཚུབ་ཅིང་སྨིན་མ་
འཁྱོགས་པོ་ལས་བསྐལ་པའི་མེ་འབར་བ། དམར་བའི་སྤྱན་གསུམ་སྡང་མིག་ཏུ་གཟིགས་པ། རྡོ་རྗེའི་ཐོད་ཉིས་རིམ་དུ་བཅིངས་པའི་རལ་པ་དམར་སེར་གྱེན་དུ་གཟིངས་པ་རྟ་གདོང་གི་རི་ལངས་
༣ པ་ལྟ་བུ། ཕྱག་གཡས་སངས་རྒྱས་ཐམས་ཅད་ཀྱི་མཐུ་སྟོབས་ཀྱི་རྡོ་རྗེ་མ་རུངས་པའི་སྙིང་ལ་གསོར་ཞིང་། གཡོན་འགྱིང་བག་དང་བཅས་པས་དྲིལ་བུ་དཀུར་བརྟེན་པ། སྦྲུལ་ཆེན་པོ་རིགས་

ལྔས་རྣ་ཆ་དང༌། མགུལ་རྒྱན་དང་སེ་རལ་ཁ་དང་དོ་ཤལ་དང༌། གདུབ་བྱས་པ། དར་སྔོན་པོའི་སྟོད་གཡོགས་དང༌། སྟག་གི་པགས་པ་རློན་པའི་ཤམ་ཐབས་ཀྱིས་སྨད་དཀྲིས་པ། ཞབས་
གཡས་བསྐུམ་གཡོན་བརྐྱང་བའི་བརྗིད་ཀྱིས་ཉིན་མོར་བྱེད་པ་བརྫིས་ཏེ་སྐུ་ལས་མཆེད་པའི་མེ་དང་མི་བཟད་པའི་དུ་བ་འཁྲུགས་པའི་དབུས་ན་བཞུགས་པ། ཤུ་ཏིསྠི་ར་བཛྲ་ཨཾ། སྤྱི་བོར་པདྨའི་སྟེང་
དུ་འཁོར་ལོ་དཀར་པོ་ཨཾ་གྱིས་མཚན་པ། རྡོ་རྗེ་ཐལ་མོ་ལ་མཛུབ་མོའི་རྩེ་སྦྱར་བ་པདྨའི་ཕྱག་རྒྱ་མགྲིནཔ་ར་གཏུགས་ཏེ། པྲ་ཏིསྠི་ར་བཛྲ་ཨཱཿ མགྲིན་པར་ཉི་མའི་སྟེང་དུ་པདྨ་དམར་པོ་ཨཱཿ མཚན་པ། རྡོ་རྗེའི་
ཕྱག་རྒྱ་སྙིང་ཁར་གཏུགས་ཏེ། མ་ཏིསྠི་ར་བཛྲ་ཧཱུཾ། སྙིང་ཁར་ཟླ་བའི་སྟེང་དུ་རྡོ་རྗེ་མཐིང་ཁ་ལྟེ་བར་ཟླ་བ་ཧཱུྃ་གིས་མཚན་པ། རྡོ་རྗེའི་ཕྱག་རྒྱས་སྐྱེ་མཆེད་རྣམས་ལ་རེག་ཅིང༌། མཧཱ་བཛྲ། ཨ་པྲ་ཏི་ཧ་ཏ་
བཛྲ༑ ཨ་མོ་གྷ་བཛྲ། ཨེ་དྱེ་ཧི་བཛྲ། ཤྲཱི་གྷཾ་བཛྲ། ཞེས་བརྗོད་པས། མིག་དང་རྣ་བ་དང་སྣ་དང་ལྕེ་དང་ལུས་ལ་ཟླ་བ་ལ་རྡོ་རྗེ། དཀྱིལ་འཁོར་གྱི་སྔགས་བཟླས་པའི་གདུགས་བ་དན་རྒྱལ་མཚན་རོལ་མོ་དང་
གནོད་མཛེས་ཀྱི་སྔགས་བཟླས་པའི་བདུག་སྤོས་ཀྱིས་བདུག་ཅིང་བུམ་པ་སྤྱན་དྲངས་ཏེ། དཀྱིལ་འཁོར་ལ་ལན་གསུམ། ན་མ་སམནྟ་བཛྲ་ནཾ་སོགས་ཨངྐུ་ཤ་ཛྭ་ལ་ཡ་སྭཱ་ཧཱ། ཞེས་པའི་བར་གྱིས་ལྷ་མོའི་གླུའི་འཛབ་དབྱངས་དང་བཅས་ཏེ་

༄༅། །བསྐོར་བ་བྱས་ནས། ཤར་གྱི་བུམ་པ་སྤྱི་བོར་བཞག་སྟེ། བུམ་པ་བཟང་པོ་དག་བྱེད་ཆུས་གང་བ། །གླུ་སྒྲ་རོལ་མོར་ལྡན་པས་དབང་བསྐར་བས། །ལུས་ཀྱི་སྒྲིབ་སྦྱངས་ཞེ་
སྡང་རྣམ་དག་པས། །མེ་ལོང་ལྟ་བུའི་ཡེ་ཤེས་རྟོགས་པར་ཤོག །ན་མཉྩནྡྲ་བཛྲ་ཨབྷི་ཥི་ཉྩ་ཨོཾ། ནུབ་ཀྱི་བུམ་པ་མགྲིན་པར་བཞག་ནས། བུམ་པ་བཟང་པོ༴ གླུ་སྒྲ་རོལ་མོ༴ ངག་གི་སྒྲིབ་སྦྱངས་
འདོད་ཆགས་རྣམ་དག་པས། །སོ་སོར་རྟོག་པའི་ཡེ་ཤེས་རྟོགས་པར་ཤོག །ན་མཿཉྩནྡྲ་བཛྲ་ཨབྷི་ཥི་ཉྩཱ་ཧྲཱི། དབུས་ཀྱི་བུམ་པ་སྙིང་ཁར་བཞག་ནས། །བུམ་པ་བཟང་པོ༴ གླུ་སྒྲ་རོལ་མོ༴ ཡིད་ཀྱི་
སྒྲིབ་སྦྱངས་གཏི་མུག་རྣམ་དག་པས། །ཆོས་ཀྱི་དབྱིངས་ཀྱི་ཡེ་ཤེས་རྟོགས་པར་ཤོག །ན་མཉྩནྡྲ་བཛྲ་ཨབྷི་ཥི་ཉྩ་ཧཱུཾ། །ལྷོའི་བུམ་པ་ལྟེ་བར་བཞག་ནས། བུམ་པ་བཟང་པོ༴ གླུ་སྒྲ་རོལ་མོ༴ །ཉོན་
ཡིད་སྒྲིབ་སྦྱངས་ང་རྒྱལ་རྣམ་དག་པས། །མཉམ་པ་ཉིད་ཀྱི་ཡེ་ཤེས་རྟོགས་པར་ཤོག །ན་མཿཉྩནྡྲ་བཛྲ་ཨབྷི་ཥི་ཉྩ་ཏཱཾ། བྱང་གི་བུམ་པ་གསང་གནས་སུ་བཞག་ནས། བུམ་པ་བཟང་པོ༴ གླུ་སྒྲ་རོལ་
jag མོ༔ སྒོ་ལྔའི་སྒྲིབ་སྦྱངས་ཕྲག་དོག་རྣམ་དག་པས། །བྱ་བ་གྲུབ་པའི་ཡེ་ཤེས་རྟོགས་པར་ཤོག །ན་མཉྩནྡྲ་བཛྲ་ཨབྷི་ཥིཉྩ་ཨཱཿ རྡོ་རྗེ་ཉིས་རིམ་གྱི་འཕྲེང་བ་སྤྱི་བོར་བཅིངས་ནས། གང་ལ་སེར་སྣ་རྣམ་

ཆགས་པ། །རྣམ་སྦྱོང་དྲི་མ་སེལ་མཛད་ཅིང་། །ཐུགས་ཞི་གནོད་པ་མི་མངའ་དེས། །ཁྱེད་ལ་བདེ་ལེགས་མཛད་པར་གྱུར། འདྲེན་པ་གང་ཞིག་འགྲོ་བ་རྣམས། །ཐར་པའི་ལམ་དུ་འདྲེན་
མཛད་ཅིང༌། །ཆོས་རྣམས་ཐམས་ཅད་སྟོན་པ་དེས། །ཁྱེད་ལ༴ སྟོན་པ་བཞུགས་པ་རྣམས་ཀྱི་རྟེན། །སེམས་ཅན་ཀུན་གྱི་དོན་གྱི་ཕྱིར། །གང་གི་བདེ་བ་མངའ་མཛད་དེས། །ཁྱེད་
ལ༴ སྐྱོབ་པ་གང་ཞིག་བྱམས་པ་ཡིས། །ཐུགས་བསྐྱེད་འགྲོ་བ་འདི་དག་ཀུན། །བུ་གཅིག་བཞིན་དུ་རྟག་སྐྱོང་དེས། །ཁྱེད་ལ༴ གང་ཞིག་འཁོར་བར་འཁོར་བ་ཡིས། །སེམས་ཅན་ཀུན་
གྱི་རྟེན་གྱུར་ཅིང་། །གླིང་དང་དཔུང་གཉེན་གྱུར་པ་དེས། །ཁྱེད་ལ༴ གང་ཞིག་ཆོས་ཀུན་མངོན་སུམ་གྱུར། ྋ།གཙང་ཞིང་བསླུ་བ་མི་མངའ་བ། །གསུང་གཙང་གཙང་མར་མཛད་པ་དེས། །
ཁྱེད་ལ༴ དཔའ་བོ་ཆེན་པོ་གང་སྐྱེས་པར།ྋ །ཕུན་སུམ་ཚོགས་དོན་འབྱོར་གྱུར་ཅིག །དོན་གྲུབ་ཚོགས་ཀྱང་གྲུབ་པ་དེས། །ཁྱེད་ལ༴ གང་ཞིག་སྐྱེས་པའི་ས་རྣམས་དང༌། །ནགས་ཚལ་
བཅས་པར་རབ་གཡོས་ཤིང་། །སེམས་ཅན་ཐམས་ཅད་རབ་དགའ་བྱེད། །ཁྱེད་ལ༴ བྱང་ཆུབ་སྙིང་པོར་གཤེགས་པ་ན། །ས་དག་རྣམ་དྲུག་གཡོ་བྱེད་ཅིང་། །བདུད་ཡིད་མི་བདེར་གྱུར་པ་

༄༅། །དེས། །ཁྱེད་ལ༴ ཆོས་ཀྱི་འཁོར་ལོ་བསྐོར་བ་ན། །འཕགས་པའི་བདེན་པ་རབ་གསུངས་ཤིང་། །ཐུབ་པའི་སྙན་པ་གང་བྱུང་དེས། །ཁྱེད་ལ༴ ཡིད་འཕྲོག་
གང་ཞིག་མུ་སྟེགས་བྱེད། །ཐམས་ཅད་ཆོས་ཀྱིས་ཕམ་མཛད་ཅིང༌། །ཆོས་ཀུན་དབང་དུ་མཛད་པ་དེས། །ཁྱེད་ལ༴ སངས་རྒྱས་ཁྱེད་ལ་བདེ་ལེགས་མཛད། །བརྒྱ་བྱིན་གཙང་མའི་ལྷ་
རྣམས་དང༌། །འབྱུང་པོ་ཀུན་གྱི་བདེ་ལེགས་ནི། །ཁྱེད་ལ་རྟག་ཏུ་སྦྱིན་གྱུར་ཅིག །སངས་རྒྱས་བསོད་ནམས་མཐུ་དག་དང༌། །ལྷ་རྣམས་ཀུན་གྱི་བསམ་པ་ཡིས། །ཁྱེད་ཀྱི་འདོད་དོན་གང་
ཡིན་པ། །དོན་དེ་དེ་རིང་འགྲུབ་གྱུར་ཅིག །རྐང་གཉིས་ཁྱེད་ཅག་བདེ་ལེགས་ཤོག །རྐང་བཞི་ཁྱེད་ཅག་བདེ་ལེགས་ཤོག །ཁྱེད་ཅག་ལམ་འགྲོར་བདེ་ལེགས་ཤོག །ཕྱིར་འོང་དག་ཀྱང་
བདེ་ལེགས་ཤོག །ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང༌། །ཁྱེད་ཅག་ཀུན་ཏུ་བདེ་ལེགས་གྱུར། །ཁྱེད་ཅག་སྡིག་པར་མ་གྱུར་ཅིག ཅེས་བཀྲ་ཤིས་
༈ བརྗོད༑ །སྒོམ་པའི་དབང་རྡོ་རྗེ་སྤྱི་བོར་བཞག་ནས། །རྡོ་རྗེ་ཁྲོ་བོ་ལས་བྱུང་བའི། །རྡོ་རྗེ་སྙིངཔོ་འདི་ཉིད་དུ། །ཁམས་གསུམ་སྲིད་པ་བསྒྱུར་བའི་ཕྱིར། །བསྒོམ་ཞིང་གྲུབ་པའི་དབང་སྦྱིན་ནོ། བཟླས་པའི་

དབང་ནི། གཟུངས་སྔགས་འགིའུ་ཝང་ངམ་གུར་གྱིས་བྲིས་པའི་འཛབ་བྱང་གཏད་དེ། །གང་ཞིག་ལས་དང་རྣམ་སྨིན་མཁྱེན་པ་ཡིས། །འགྲོ་བ་ཀུན་དང་ཇི་ལྟར་མཐུན་པར་ནི། །གསང་སྔགས་གཟུགས་ཀྱི་རྗེས་
སུ་འཇུག་མཛད་པ། །སྔགས་ཀྱི་རྣམ་འདྲེན་དེ་ཡི་དབང་བསྐུར་རོ། །རིག་པ་གཏད་པའི་དབང་ནི། ཡིད་ཀྱིས་གསོལ་བ་བཏབ་ནས། སློབ་དཔོན་རྣམ་པར་འཇོམས་པར་གསལ་བའི་ཐུགས་
ཀའི་ཟླ་བ་སྔགས་ཕྲེང་ལས་སྔགས་ཀྱི་ཕྲེང་བ་མཆེད་དེ་ཞལ་ནས་འཐོན། རང་ཉིད་རྣམ་འཇོམས་སུ་གསལ་བའི་ཞལ་ནས་ཞུགས་ཏེ། སྙིང་ཁའི་ཧཱུཾ་ཡིག་གི་མཐར་འཁོད་པར་བསམ་ཏེ་གཟུངས་སྔགས་
ཚང་མ་ལན་གསུམ་རེ་བཟླ། དེ་ནས་མེ་ཏོག་དང་བཅས་པའི་རྡོ་རྗེ་སྤྱི་བོར་བཞག་ལ། བཅོམ་ལྡན་འདི་ལ་བསྙེན་པ་དང་། །འདི་ལ་རབ་ཏུ་འགོ་བར་མཛོད། །སློབ་མས། བཅོམ་ལྡན་བདག་གིས་བཟུང་ལགས་
ཀྱི༑ །བདག་ལ་འགོ་བར་མཛད་དུ་གསོལ། ཅེས་བརྗོད་དོ། །དེ་ནས་སློབ་དཔོན་ཀྱི་དབང་སྦྱིན་པའི་ཕྱིར། རང་ཉིད་སེང་གེའི་ཁྲི་པདྨའི་སྙིང་པོ་ཅན་ལ་འཁོད་ཅིང་སྟེང་དུ་གདུགས་ཀྱིས་ཕུབ་པའི་འོག་ཏུ་
གནས་པ་ལ། ཨོྃ་བཛྲ་ཨཧཱུྃ་ཧཱུྃ་ཧཱུྃ་ཕཊ། སོགས་ཉེར་སྤྱོད་ལྔས་མཆོད་ནས། ལག་པ་གཡས་སུ་རྡོ་རྗེ་དང༌། གཡོན་དུ་གསེར་གྱི་འཁོར་ལོ་བཞག་ནས། །སེམས་ཅན་ཀུན་ལ་ཕན་པའི་ཕྱིར། །འཇིག་རྟེན་ཁམས་ནི་

༄༅། །ཐམས་ཅད་དུ། །བྱ་བ་སྤྱོད་ཚུལ་གསང་བ་ཡི། །ཆོས་ཀྱི་འཁོར་ལོ་བསྐོར་བར་གྱིས། །བསྒྲུབ་པར་བྱ་བའི་དབང་ནི། །གཙོ་བོ་ལ་སོགས་པའི་སྐུ་འམ། །ཕུར་བུ་གང་རུང་རིམ་བ་
24/1/01
༄ བཞིན་གཏད་དེ། །མཐིང་ནག་གྲུ་གསུམ་དཀྱིལ་འཁོར་ནས། །རྡོ་རྗེ་ཁྲོ་བོ་བཅོམ་ལྡན་གྱི། །སྐུ་གསུང་ཐུགས་ཀྱི་རང་བཞིན་དུ། །སྐལ་ལྡན་བུ་ཁྱོད་དབང་བསྐུར་རོ།།ྋ ཞེས་གཙོ་བོ་དང་། ཞི་རྒྱས་
དབང་དང་མངོན་སྤྱོད་ཀྱི། །ཕྲིན་ལས་བཞི་ཡིས་གདུག་པ་ཅན། །འདུལ་མཛད་ཁྲོ་བོ་རིགས་བཞི་རུ། །སྐལ་ལྡན་བུ་ཁྱོད་དབང་བསྐར་རོ། ྋརིགས་བཞིའོ། ྋ།སྟེང་འོག་ཕྱོགས་མཚམས་ཐམས་
ཅད་དུ། །དྲག་ཤུལ་ཆེན་པོའི་མཐུ་སྟོབས་ཀྱིས། །གནོད་བྱེད་འཇོམས་མཛད་ཁྲོ་བོ་བཅུས། །སྐལ་ལྡན་བུ་ཁྱོད་དབང་བསྐྱར་རོ།། ྋཞེས་ཁྲོ་བོ་བཅུའོ། །སྐུ་གསུང་ཐུགས་ཡོན་ཏན་ཕྲིན་ལས་ཡོངས་སུ་རྫོགས་
པའི་དབང་ནི། ལག་པར་རྡོ་རྗེ་གཏད་ལ། འདི་ནི་སངས་རྒྱས་ཐམས་ཅད་ཀྱིས། །ཕྱག་ན་རྡོ་རྗེའི་ལག་ཏུ་གཏད། །ཁྱོད་ཀྱིས་ཀྱང་ནི་རྟག་ཏུ་བཅང༌། །ཕྱག་ན་རྡོ་རྗེའི་བརྟུལ་ཞུགས་བསྟན། འཕྲུལ་
༩༧ཝཱ འཁོར་གྱི་ལས་རབ་འབྱམས་ལ་དབང་བའི་ཕྱིར་རཀྵའི་འཕྲེང་བ་གཏད་ནས། །སྐུ་དང་ཡེ་ཤེས་མི་འབྲལ་བའི། རིག་སྔགས་རྒྱལ་པོ་མཐུ་ཆེན་པོས། །ཚར་བཅད་རྗེས་སུ་འཛིན་པ་ལ། །དབང་བར་བྱ་ཕྱིར་

འཕྲེང་བ་གཟུང་། སྦྱིན་སྲེག་དབང་ནི། དགང་གཟར་བླུག་བྱིན་ནས། ཞི་དང་རྒྱས་དང་དབང་དང་དགུག །སྡང་བར་བྱ་དང་གནོད་སོགས་དང་། །བསད་དང་བསྐྲད་པ་དེ་དག་གི །ལས་དེ་རྣམས་ནི་
བསྒྲབ་པར་གྱིས། བསྒྲལ་བ་གདབ་ལས་ཀྱི་དབང་ནི། གདབ་ཕུར་ལག་ཏུ་བསྒྲིལ་ཞིང་ལིངྒ་ལ་བཏབ་སྟེ། རྡོ་རྗེ་ཕུར་བུ་འབར་བ་ནི། །རབ་ཏུ་བསྒྲིལ་ཞིང་གསོར་བྱས་ནས། །ལུས་ངག་ཡིད་གསུམ་ལ་བཏབ་
ནས༑ །དགྲ་བོ་སྒྲོལ་བར་དབང་བསྐུར་རོ། མངོན་སྤྱོད་དྲག་པོའི་མཐུ་དབང་ནི། བྲུབ་ཁུང་། ཐོདཔ། སྦྲ་ཚལ། སྲུང་སྐུད། ལ་ཆ་རྣམས་གཏད་དེ། ཧཱུཾ། བྲུབ་ཁུང་འབར་བའི་ནང་དུ་ནི། །དགྲ་བོ་དགུག་
དབྱེ་བསད་པ་དང༌། །མཚན་ངན་ཐོད་པར་མནན་སོགས་ཀྱིས། །མངོན་སྤྱོད་མཐུ་ཡིས་དབང་བསྐར་རོ། །དེ་ནས་ས་གཞི་སྤོས་ཆུས་སོགས་ཀྱི་མཎྜལ་དང༌། དེང་ནས་བརྩམ་སྟེ་བདག་བྲན
དུ༑ སོགས་གཏང་རག་གི་ཡོན་ཕུལ། དེ་ནས་གཏོར་མ་ༀ་ཨ་མྲྀ་ཏེ་ཧཱུྃ་ཕཊ་ཅེས་བསངས། ན་མོ་བཛྲ་ཀྲོ་དྷ། མཧཱ་བ་ལ་ཧ་ན་ད་ཧཱ་པ་ཙ་བིངྷ་ན་ས་ཡ་ཨུ་ཙུཥྨ་ཀྲོ་དྷ་ཧཱུྃ་ཕཊ་ཀྱིས་བསྲུང་། ཨོཾ་སྭ་བྷ་
ཝས་སྦྱངས། ན་མ་སརྦ་ཏ་ཐཱ་ག་ཏེ་བྷྱོཿ་བི་ཤྭ་མུ་ཁེ་བྷྱཿསརྦ་ཐཱ་ཁཾ་ཨུདྒ་ཏེ་སྥ་ར་ཎ་ཨི་མཾ་ག་ག་ན་ཁཾ་སྭཱ་ཧཱ། ལན་གསུམ། ནམ་མཁའ་མཛོད་ཀྱི་ཕྱག་རྒྱས་ནམ་མཁའ་ཁྱབ་པར་སྤེལ། ན་མཿསརྦ་ཏ་ཐཱ་ག་ཏ་ཨ་བ་ལིཾ་

༄༄ ། ཀི་ཏེ་ཨོཾ་སམྦྷ་རཾ་སམྦྷ་རཾ་སྭཱ་ཧཱ། ཅེས་མགྲོན་སོ་སོའི་ཡིད་དང་མཐུན་པའི་གཏོར་རྫས་སུ་སྦར་རོ། །དེ་ནས་སྙིང་ཁའི་འོད་ཀྱིས་རྣམ་པར་འཇོམས་པའི་དཀྱིལ་འཁོར་འཇིག་རྟེན་པའི་
གཏོར་མའི་མགྲོན་མ་ཚང་བ་མེད་པས་བསྐོར་བ་བཛྲ་ས་མཱ་ཛཿ མདུན་གྱི་ནམ་མཁར་སྤྱན་དྲངས་པ་ལ། ན་མཿས་མནྟ་བཛྲ་ཎཱཾ། སརྦ་བཛྲ་ཀུ་ལཾ་ཨཱཝརྟ་ཡ། མཧཱ་བ་ལེ། ཀ་ཏ་ཝེ། ཏ་ཏ་ལེ། ཨ་
ཙ་ལེ། མཎྜ་ལ་མཱ་ཡེ། ཨ་ཏི་བཛྲ། མ་ཧཱ་བ་ལེ། བེ་ག་ར་ཎ་ར་ཎ། ཨ་ཛི་ཏེ། ཛྭ་ལ་ཛྭ་ལ། ཏི་ཊི་ཏི་ཊི། པིང་ག་ལེ། ད་ཧ་དཧ། ཏེ་ཛོ་ཝ་ཏི། ཏི་ལི་ཏི་ལི། བནྡྷ་བནྡྷ། མ་ཧཱ་
བ་ལེ། བཛྲ་ཨངྐུ་ཤ་ཛྭ་ལཱ་ཡ་སྭཱ་ཧཱ། །ཅེས་སྔར་གྱི་ལྷ་མོའི་གླུའི་མཐར། ཧ་ར་ཧ་ར། བཛྲ་དྷ་རཱ་ཡ་སྭཱ་ཧཱ། པྲ་ཧ་ར་པྲ་ཧ་ར། བཛྲ་པྲ་བྷཉྫནཱ་ཡ་སྭཱ་ཧཱ། ཨོཾ་ཨ་ཀཱ་རོ་མུ་ཁཾ་སརྦ་དྷརྨ་ཎཾ་ཨཱ་དྱ་ནུཏྤཉྫ་
ཏཱཏྟོ་ཨོཾ་ཨཱཿ ཧཱུྃ། ལན་གསུམ་གྱིས་ཕུལ། །སངས་རྒྱས་ཀུན་ཀྱི་སྐ་གསུང་ཐུགས། །གདུག་པ་ཚར་གཅོད་ཁྲོ་བོའི་སྐ། །རྡོ་རྗེ་ཆེན་པོ་འཇིགས་ཆེན་པོ། །རྣམ་པར་འཇོམས་ལ་ཕྱག་འཚལ་
སྒྲུབ་བསྟོད༑ ཅེས་སམ་བསྟོད་པ་རྒྱས་པའི་མཐར། ཚངས་པ་བརྒྱ་བྱིན་མེ་ཡི་ལྷ། །གཤིན་རྗེ་སྲིན་པོ་ཆུ་ཡི་བདག །རླུང་ལྷ་གནོད་སྦྱིན་བགེགས་ཀྱི་རྒྱལ། །ས་བདག་ལ་སོགས་ཕྱོགས་སྐྱོང་བཅུ། །ལྷ

ཀླུ་གནོད་སྦྱིན་དྲི་ཟ་དང༌། །མཁའ་ལྡིང་འདབ་བཟང་ལུས་སྲུལ་པོ། །མི་འམ་ཅི་དང་ལྟོ་འཕྱེ་ཆེ། །སྡེ་བརྒྱད་ཚོགས་ལ་ཕྱག་འཚལ་བསྟོད། །ས་ཆུ་མེ་རླུང་ནམ་མཁའ་ལ། །གནས་པའི་
བགེགས་རིགས་སྟོང་ཕྲག་ཚོགས། །སོ་སོ་རང་གིས་འཁོར་འདུལ་ཞིང༌། །ས་གནས་རྣམས་ལ་ཕྱག་འཚལ་བསྟོད།མགོན་པོ་ཐུགས་རྗེ་འཆང་བ་པོ། །རིག་སྔགས་རྒྱལ་པོ་དགེ་བ་ཅན།
གནོད་པ་ཐམས་ཅད་ཞི་བའི་ཕྱིར། །མགོན་པོ་ཁྱོད་ཀྱིས་བྱིན་གྱིས་རློབས། ཞེས་འདོད་དོན་གསོལ་ནས། བཛྲ་མུ གཏོར་མགྲོན་རྣམས་རང་གནས་སུ་གཤེགས་པར་གྱུར། གཏོར་མ་གཙང་སར་
བསྐྱལ༑ སྒྲུབ་ཆེན་གྱི་ཆོ་ག་སྟེ་ནུབ་གསུམ་པའོ། དེ་ནས་རྗེས་ཀྱི་ཆོ་ག་ནི། ཨོཾ་ཨཱཿ བཛྲ་ཨཧཱུྃ་ཧཱུྃ་ཧཱུྃ་ཕཊ། དེ་བཞིན་དུ། པུཥྤ་ནས་ཤཔྟའི་བར་གྱིས་མཆོད། སངས་རྒྱས་ཀུན་གྱི་སྐུ་གསུང་ཐུགས། །གདུག་པ་
ཚར་གཅོད་ཁྲོ་བའི་སྐ། །རྡོ་རྗེ་ཆེན་པོ་འཇིགས་ཆེན་པོ། །རྣམ་པར་འཇོམས་ལ་ཕྱག་འཚལ་བསྟོད། ཅེས་པས་བསྟོད། ཡི་གེ་བརྒྱ་པས་ལྷག་ཆད་བསྐང༌། མ་འབྱོར་པ་དང་ཉམས་པ་དང་། །སོགས་ཀྱིས་
བཟོད་པར་གསོལ། རྡུལ་ཚོན་ཡིན་ན་ཉིན་སྔ་མ་རྣམས་ལ། བདག་དང་འགྲོ་ལ་ཐུགས་བརྩེའི་ཕྱིར། སོགས། པདྨ་ཀ་མ་ལ་ཡ་ཧཱུཾ། ཞེས་བརྗོད། ཉིན་མཐའ་མར། ཁྱེད་ཀྱི་སེམས་ཅན་དོན་ཀུན་

༄༅། །མཛད། སོགས་ཀྱིས་གཤེགས། དམ་ཚིག་སེམས་དཔའ་སྟོང་པ་ཉིད་དུ་སྦྱངས། རྡུལ་ཚོན་གྱི་ལྷ་ཡིན་ན་ཆུ་བོར་དྲངས་ངོ་། རས་བྲིས་ཡིན་ན། འདིར་ན་གཟུགས་དང་ལྷན་གཅིག་
ཏུ༑ སོགས་བརྟན་བཞུགས་བྱ། དེ་ནས་བདག་བསྐྱེད་བསྡུ་བ་ནི། མཐར་རྟེན་དང་བརྟེན་པར་བཅས་པའི་དཀྱིལ་འཁོར་ཐམས་ཅད་ཡུད་ཙམ་ཞིག་དམིགས། དེ་རྣམས་རྣམ་པར་འཇོམས་པ་གསལ་བ་ལ་དེ་སྙིང་གའི་ཡིག་
འབྲུ༑ དེ་སྒྲ་ཙམ། དེ་ཡལ་བའི་ཆོས་དབྱིངས་སུ་བཞག །དེ་ལས་བདག་གི་དེ་ཁོ་ན་ཉིད། དེ་ལས་རྣམ་སྨིན་གྱི་ལུས་སུ་ལྡང་བར་གྱུར། དགེ་བ་འདི་ཡིས་མྱུར་དུ་བདག །རྡོ་རྗེ་རྣམ་
ཨཱཿ འཇོམས་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག །སྒྲུབ་མཆོད་སོགས་ཀྱི་ཚེ་ཉིན་གྱི་རིགས་སྟ་གོན་འདེགས་པ་བཞིན་དུ་བྱས་ནས། སླར་ཕྱག་རྒྱལ་?བ་འབེབས་པ་ཡང་ཤེས་པར་
བྱའོ༑ །རྡོ་རྗེ་རྣམ་པར་འཇོམས་པ་ཁྲོ་བོའི་བསྙེན་སྒྲུབ་སྒྲུབ་ཆེན་གྱི་ཡི་གེ་འདི་ཡང་། ལྷ་འདི་ཉིད་ལ་དྲོད་ཐོབ་པའི་རིགས་སྔགས་འཆང་ཆོས་གྲགས་བསྟན་པ་རབ་འཕེལ་གྱིས་རིང་མོ་ནས་བསྐུར་བ་ལྟར་དུ། །ཛ་བ་རི་པ་དང་ཛཱ་ཡ་ཝརྨའི་གཞུང་ཇི་ལྟ་བ་
ཎྜཱ བླ་མའི་ཞལ་སྐྱིན་གྱི་རྗེས་སུ་འབྲངས་པ། རྗེ་བཙུན་ཡོན་ཏན་ཡེ་ཤེས་ཀྱི་ཞབས་རྡུལ་སྤྱི་བོར་ཐོབ་པ་པདྨ་དཀར་པོས་ཡུལ་དབུས་གྲྭ་དར་ལུང་གི་རི་ཁྲོད་དུ་སྦྱར་བ་བསྟན་པ་རྒྱས་པའི་རྒྱུར་གྱུར་ཅིག སླད་ནས་སྒྲུབ་མཆོད་དང་དབང་བསྐུར་སོགས་ལ་

འཇུག་པ་བདེ་བའི་སླད་ངག་འདོན་ཆུ་འབབས་སུ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོས་ཁམས་ལུགས་ཀྱི་གསུང་རྒྱུན་གཞིར་བཟུང་ནས་བཀོད་པའི་དགེ་བས་འགྲོ་ཀུན་རྡོ་རྗེ་འཛིན་པའི་གོ་འཕང་མཆོག་ལ་འགོད་པའི་རྒྱུར་གྱུར་ཅིག
མངྒ་ལཾ།། །།

༄༅། །རྣམ་འཇོམས་བརྒྱུད་པའི་གསོལ་འདེབས་ལྷ་མིན་འཇོམས་པའི་རྩེ་བརྒྱ་ཞེས་བྱ་བ་བཞུགས་སོ།། སྟོན་པ་རྣམ་འཇོམས་སངས་རྒྱས་གསང་བ་དང་། །གངྒཱ་དྷཱ་ར་མ་ཎི་བཛྲ་མཆོག
བརྒྱུད་
ཧ ཛ་ཡ་ཝཱརྨ་དྷརྨཱ་ཤྲཱི་ཆེ། །ས་ཝ་རི་པ་མཚུངས་མེད་པཎྚི་ཏ། །དེ་ཝ་པུརྞ་མ་ཏི་ཆོས་ཀྱི་བཟང་། །བཤེས་གཉེན་རིན་ཆེན་དངོས་གྲུབ་ཀྱིས་སྟོན་དང༌། །སྲེགས་སྟོན་དམ་པ་གྲུབ་ཤེ་ཡེ་སྟོན་
ནི༑ །པདྨ་ཅན་དང་སློབ་དཔོན་ཇོ་བཙུན་མཚན། །མདོ་སྡེ་དཔལ་དང་གྲུབ་ཐོབ་ཨོ་རྒྱན་པ། །ཆོས་ཀྱི་རྒྱལ་མཚན་བསོད་ནམས་རྒྱལ་མཚན་ཞབས། །ཤེས་རབ་རྡོ་རྗེ་ཆོས་དཔལ་ཤེས་རབ་
གཅིག་
པུའོདང་༑ །གྲགས་པ་རྡོ་རྗེ་དང་ནི་གྲགས་དོན་གྲུབ། །བྱང་ཆུབ་དཔལ་དང་བྱང་ཆུབ་དཔལ་གྲུབ་གཉིས། །དགེ་སློང་རིན་རྣམ་འཇམ་དབྱངས་ཆོས་ཀྱི་གྲགས། །ཡོན་ཏན་ཡེ་ཤེས་ཀུན་མཁྱེན་པདྨ་
དཀར༑ །ངག་དབང་བཟང་པོ་དཔག་བསམ་དབང་པོ་དང༌། །ཀུན་དགའ་ལྷུན་གྲུབ་མི་ཕམ་ཆོས་དབང་ཕྱུག །དགེ་ལེགས་བཞད་པ་འཇམ་མགོན་དགྱེས་པ་དང༌། །འཇམ་དཔལ་དཔའ་བོ་
ཀུན་གཟིགས་ཆོས་ཀྱི་སྣང་། །ཡེ་ཤེས་གྲུབ་པ་འཇིགས་མེད་མི་འགྱུར་དབང་། །ཤེས་བྱ་ཀུན་མཁྱེན་ཤེས་རབ་དཔལ་བཟང་པོ། །ཆོས་ཀྱི་རྒྱ་མཚོ་རྩ་བའི་བླ་མའི་ཞབས། །དེ་སོགས་ཁྱབ་

བདག་རྡོ་རྗེ་འཛིན་པ་ཡི། །གོ་འཕང་ལ་བཞུགས་རྩ་བརྒྱུད་བླ་མ་ལ། །གསོལ་བ་བཏབ་མཐུས་ས་བཅུ་ལམ་ལྔ་བགྲོད། །མི་སློབ་གདོད་མའི་ཆོས་སྐུ་མངོན་གྱུར་ཏེ། །འགྲོ་ཀུན་འདྲེན་པའི་
བྱེད་པོར་བདག་གྱུར་ཅིག །ཅེས་པ་རྡོ་རྗེ་རྣམ་འཇོམས་ཁྲོ་བོ་བཅོ་ལྔ་པའི་སྒྲུབ་དཀྱིལ་ཆེན་པོའི་བརྒྱུད་འདེབས་འབྲི་བར་མཛོད་འཛིན་ངག་དབང་དགེ་ལེགས་ཀྱིས་གསོལ་བ་ལྟར། བདེ་ཆོས་ཡོངས་འཛིན་ཡེ་ཤེས་གྲུབ་པས་འཕྲལ་དུ་སྤེལ་བ་
དགེ༑༑ །།

༄༅། །རྡོ་རྗེ་རྣམ་པར་འཇོམས་པའི་དཀྱིལ་འཁོར་གྱི་ཆོ་གའི་རིམ་པ་རྡོ་རྗེ་རིན་པོ་ཆེའི་རྒྱན་ཕྲེང་ཞེས་བྱ་བ་བཞུགས་སོ།།

༄ ༅། །རྒྱལ་ཀུན་མཐུ་སྟོབས་རྡོ་རྗེ་ཡིས། །མ་རུངས་རྣམ་པར་འཇོམས་པའི་ལྷ། །སློབ་དཔོན་ཚུལ་བཞེངས་ཞབས་པདྨོར། །བཏུད་ནས་དེ་སྒྲུབ་
ཐབས་ཟབ་མོ། །པུཎྜ་རི་ཀའི་ཟིལ་དངར་དུ། །ལེགས་འཁྱིལ་རྒྱུད་དོན་སྦྲང་རྩིའི་མཛོད། །དོན་གཉེར་བྷྲ་མ་ར་ཚོགས་རྣམས། །དགའ་བའི་དཔྱིད་དུ་འདི་ན་
དབྱེ༑ འདིར་རྡོ་རྗེ་རྣམ་པར་འཇོམས་པ་ཁྲོ་བོ་བཅོ་ལྔའི་དཀྱིལ་འཁོར་དུ་སྒྲུབ་པ་ཆེན་པོའི་རིམ་པ་ལ་འཇུག་པའི་ཚུལ་ཅུང་ཟད་དབྱེ་བར་བྱ་སྟེ། དང་པོར་སློབ་མ་དད་པ་ཅན་གྱིས་སློབ་དཔོན་མཚན་
ཉིད་དང་ལྡན་པ་བཙལ་གསོལ་བ་བཏབ་སྟེ། དེས་ཀྱང་ལེགས་པར་བརྟགས་ལ་སྣོད་དང་ལྡན་ན། སྔར་བསྙེན་པ་བྱ། ཕྱིས་ཉེ་བའི་བསྙེན་པ་ཞག་བདུན་ནམ་གསུམ་དུ་བྱའོ། །དེ་ནས་རྡུལ་ཚོན་གྱི་

།དཀྱིལ་འཁོར་བྱེད་པའི་ཚེ། སྔོན་དུ་གཟའ་སྐར་ཁྱིམ་ཤིས་པའི་དུས་སུ། བདག་ཉིད་བདུད་རྩི་འཁྱིལ་བར་བསྐྱེད། སའི་དབུས་སུ་དྲི་ཐིག་ལེ་བྱ། མེ་ཏོག་གི་
ཚོམ་བུ་དགྲམ། མཆོད་གཏོར་བཤམས་ལ། ན་མོ་རཏྣ་ཏྲ་ཡཱ་ཡ། མ་ཧཱ་ཡཀྵ་སེ་ན་སོགས་གཙང་སྦྲ་བྱ་བ་ནས་བཟླས་པ་རྫོགས་པའི་བར་དུ་བྱས། སྐྱོབ་པ་སངས་རྒྱས་
ཐམས་ཅད་ཀྱི། །སྤྱོད་པའི་ཚུལ་དང་ཁྱད་པར་གྱིས། །ས་དང་ཕ་རོལ་ཕྱིན་པ་ལ། །ལྷ་མོ་ཁྱོད་ནི་དཔང་དུ་གྱུར། །ཤཱཀྱ་སེང་གེ་སྐྱོབ་པ་ཡིས། ། ཇི་
ལྟར་བདུད་ཀྱི་སྡེ་བཅོམ་པ། །དེ་བཞིན་བདག་ཀྱང་བདུད་སྡེ་ལས། །རྒྱལ་བར་བྱས་ཏེ་དཀྱིལ་འཁོར་བྲི། ཞེས་མི་བསྐྱོད་པའི་ཕྱག་རྒྱས་རྡོ་རྗེ་བརྡབས་

པས༑ སའི་དབུས་ནས་སའི་ལྷ་མོ་བརྟན་མ་མཛེས་སྡུག་མཚུངས་པ་མེད་པ་རྒྱན་གྱིས་བརྒྱན་ཏེ་འཁོར་འབུམ་ཕྲག་དང་བཅས་པ་ལུས་ཕྱེད་སྣང་བར་འཐོན་པ་ལ་རང་གི་སྙིང་གའི་འོད་ཟེར་གྱིས་ཡེ་
ཤེས་ཀྱི་སའི་ལྷ་མོ་སྤྱན་དྲངས། ཛ་ཧཱུྃ བཾ་ཧོཿ གཉིས་སུ་མེད་པར་གྱུར་པར་བསམ་ནས་དེ་ལ། པྲ་ཏི་བྷེ་ཨཉྙཾ། པུ ཥྤ། དྷཱདྷཱུ་པེ། ཨཱ་ལོ་ཀེ །གཏྗེ། ནི་ཝིདྱཱ། ཤཔྟ། པཱུ་ཛ་མེ་གྷ་ས་མུ་དྲ་
སྥ་ར་ཎ་ས་མ་ཡེ་ཧཱུཾ། ཅེས་མཆོད། པྲ་ཏི་བྷེ་ན་མཿསརྦ་ཏ་ཐཱ་ག་ཏེ་བྷྱོཿ་བི་ཤྭ་མུ་ཁེ་བྷྱཿས རྦ་ཐཱ་ཁཾ་ཨུངྒ་ཏེསྥ་ར་ཎ་ཨི་མཾ་ག་གེེ་ན་བ་ལིཾ་ཏ་ཁཱ་ཧི། ལན་གསུམ་གྱིས་གཏོར་མ་ཕུལ་ལ། ྋགང་ཡང་ས་ལ་
གནས་པ་དང་། །ས་ལ་རྒྱུ་བའི་ལྷ་ཀླུ་རྣམས། །མཆོད་དང་གཏོར་མ་འདི་ལོངས་ལ། །སེམས་ཅན་ཀུན་དགེ་དོན་དུ་ཡང་། །བྱམས་པའི་སེམས་ཀྱིས་གནང་བར་མཛོད། ཅེས་བླངས་པས་ས་
: ཕྱོགས་འདིར་ཅི་དགའ་བར་སྤྱོད་ཅིག་ཅེས་གནང་བ་སྦྱིན་ཏེ་གཞིའི་བདག་པོ་དང་བཅས་ཏེ་དེ་ཉིད་དུ་མི་སྣང་བར་གྱུར། །ཡིད་ཆེས་པའི་ས་མིན་ན་རོ་ལྔ་བསལ། རིན་པོ་ཆེ་ལྔ་ལ་སོགས་པ་བཅུག་སྟེ་འཐས་པར་བཅགས་ནས་སྟེགས་བུ་གྲུ་བཞི་པ་སྟེང་མེ་
ལོང་གི་ངོས་འདྲ་བ་བྱའོ། །དེར་བ་བྱུང་ངམ་དྲིའི་བྱུག་པ་བྱུགས། མེ་ཏོག་བསིལ་མ་བཀྲམ། ན་མོ་རཏྣ་ཏྲ་ཡཱ་ཡ། ན་མཉྩཎྚ་བཛྲ་པཱ་ཎ་ཡེ། མ་ཧཱ་ཡཀྵ་སེ་ནཔ་ཏ་ཡེ། ན་མོ་བཛྲ་ཀྲོ་དྷཱ་ཡ། མ་ཧཱ་དཾ་བྩོན་ཊ་བྷཻ་ར་

། ཝ་ར་ཡ། ཨ་སི་མུ་པ་ལ་དྷ་ར་ཡ། པ་ར་ཤུ་པཱ་ཤོ་ཧསྟ་ཡ། ཏདྱ་ཐཱ། ཨཾ་ཨ་མྲྀ་ཏ་ཀུནྜ་ལི་ཁ་ཁ་ཁཱ་ཧི་ཁཱ་ཧི། ཏིཥྛ་ཏིཥྛ། བྷནྡྷ་བྷནྡྲ། ཧ་ན་ཧ་ན། ད་ཧ་ད་
ཧ༑ པ་ཙ་པ་ཙ། གྲྀ་ཧྞ་གྲྀ་ཧྣ། གརྫ་གརྫ། སྤོ་ཊ་ཡ་སྤོ་ཊ་ཡ། བི་སྥོ་ཊ་ཡ་བི་སྥོ་ཊ་ཡ། སརྦ་བིགྷན་བི་ན་མ་ཧཱ་ག་ན་པ་ཏི། ཛི་ཝ་ཏ་ཨནྟ་ཀ་ར་ཡ་སྭཱ་ཧཱ། ྋཞེས་བདུད་རྩི་འཁྱིལ་བ་དང༌། ཨོཾ་
སྭ་བྷཱ་ཝ་ཤུདྡྷེ་སརྦ་དྷརྨ་སྭ་བྷཱ་ཤུདྡྷེ་྅ ཧཾ། ཆོས་ཉིད་རྣམ་པར་དག་པའི་སྔགས་ཀྱིས་སྦྱངས། སྐུ་གཟུགས་བཞག་པ་སངས་རྒྱས་བྱང་སེམས་ཀྱི་སྐུ་གཟུགས་ཀྱིས་བཟུང་བ་ཡིན་ལ། །བདུད་རྩི་འཁྱིལ་བའི་བུམ་པ་བཞག་པ་ཁྲོ་བོ་ལས་ཐམས་
ཅད་པས་བཟུང་བའོ། །དེ་ནི་ནུབ་དང་པོའི་ཆོ་གའོ། །དེ་ནས་ས་བཟུངས་དེར་ཞག་གི་མཆོད་པ་ཡིན་ན་བདག་ཉིད་གཙང་སྦྲ་ནས་བཟླས་པའི་བར་སྔར་ལྟར་བྱས། ཞག་གིས་མ་ཆོད་ན་ས་བཟུང་བའི་རྗེས་ནས་སྟ་གོན་ཀྱི་བགེགས་ཉེ་བར་ཞི་བའི་ཆོ་ག་བྱ་
སྟེ༑ རང་ཉིད་ལས་ཀྱི་ཁྲོ་བོར་གསལ་བའི་མ་དང་ཊ་ལས་མིག་གཉིས་ཉི་མ་དང་ཟླ་བ། མིག་འབྲས་ཧུཾ་ལས་རྡོ་རྗེ། རྐང་མཐིལ་གཉིས་སུ་ཧཱུཾ་ལས་སྣ་ཚོགས་རྡོ་རྗེས་མཚན་པའི་ཁྲོ་བོའི་སྐུར་གྱུར་
ཝཱ པ་ལ། སྒྲུབ་པའི་གྲོགས་ཀྱིས། མགོན་པོ་ཐུགས་རྗེ་འཆང་བ་པོ། །རིག་སྔགས་རྒྱལ་པོ་དགེ་བ་ཅན། །གནོད་པ་ཐམས་ཅད་ཞི་བའི་ཕྱིར། །མགོན་པོ་ཁྱོད་ཀྱིས་བྱིན་གྱིས་རློབས། ཞེས་པའི་བློ་ཀས་

གསོལ་བ་བཏབ། རྣལ་འབྱོར་གྱི་དབང་ཕྱུག་བདག་གིས་ས་ཕྱོགས་འདིར་བཅོམ་ལྡན་འདས་རྡོ་རྗེ་རྣམ་པར་འཇོམས་པའི་དཀྱིལ་འཁོར་གྱི་རྒྱལ་པོ་རྩོམ་གྱིས་གང་སུ་ཡང་རུང་བ་ས་ཕྱོགས་འདི་ན་གནས་
པའི་ལྷ་དང་། ཀླུ་དང༌། ལྷ་མ་ཡིན་དང༌། གནོད་སྦྱིན་དང་། སྲིན་པོ་དང་། ཡི་དྭགས་དང༌། ཤ་ཟ་དང༌། སྨྱོ་བྱེད་དང་། བརྗེད་བྱེད་དང༌། འབྱུང་པོ་དང༌། གནོན་པོ་
དང་༑ ནམ་མཁའ་ལྡིང་དང་། མིའམ་ཅི་དང༌། རིག་པ་འཛིན་པ་ལ་སོགས་པ་རྒན་པོ་དང༌། རྒན་མོ་དང༌། གཡོག་དང་འཁོར་དུ་བཅས་པ་རྣམས་འདིར་མ་གནས་པར་གཞན་དུ་དེངས་
ཤིག ཅེས་པའི་བར་སྤྱི་དང་མཐུན་ལ། ཧཱུཾ་ཧཱུཾ་འགྲོ་བ་འཛིན་པ་ཡིས་ནི་ཟིན་གྱིས། །ཧཱུཾ་ཧཱུཾ་གདུག་པའི་ཡིད་ཅན་གང་ཡིན་ཕ་ཚད་སོང༌། །ཧཱུཾ་ཧཱུཾ་ཁྲོ་བོའི་རྒྱལ་པོ་སྡང་མིག་འབར་བ་ཡིས། །ཧཱུཾ་ཧཱུཾ་
བསྲེགས་ནས་ཐལ་བ་བཞིན་དུ་བྱས་ཏ་རེ། །ཤར་ཕྱོགས་ནས་ནི་ཆར་ཆེན་འབབ། །མེ་ཕྱོགས་གློ་བུར་སྣང་བ་བྱུང༌།།གཤིན་རྗེ་འཆི་བདག་གཟུགས་སུ་བྱུང༌། །བདེན་བྲལ་སེམས་ཅན་ལ་
འཇིགས་བྱེད། །ཆུ་ཕྱོགས་གཤིན་རྗེ་འབྲུག་སྒྲ་སྒྲོག །རླུང་གི་ཕྱོགས་ནས་འཚུབ་མ་འབྱུང༌། །གནོད་སྦྱིན་ཕོ་མོ་བྱང་ཕྱོགས་གནས། །དབང་ལྡན་ཕྱོགས་ནས་སྣ་ཚོགས་གཟུགས། །སྟེང་

༞༄༅། ། ནས་མཐུ་ཆེན་ལྷ་རྣམས་དང༌། །འོག་ནས་ས་འགས་གཡོ་བྱེད་པ། །གང་དག་མཚན་མོ་རྒྱུ་བ་ཡི། །བགེགས་རྣམས་ཐམས་ཅད་འགྲོ་བར་གྱིས། ཞེས་བརྗོད་
༧ ཅིང་༑ ན་མོ་རཏྣ་ཏྲ་ཡཱ་ཡ། ན་མཉྩཎྚ་བཛྲ་པཱ་ཎ་ཡེ། མ་ཧཱ་ཡཀྵ་སེ་ན་པ་ཏ་ཡེ། ན་མོ་བཛྲ་ཀྲོ་དྷཱ་ཡ། མ་ཧཱ་དཾ་བྷྱོཿབྐ་ཊ་བྷཻ་རཾ་ཝ་ར་ཡ། ཨ་སི་མུ་པ་ལ་དྷ་ར་ཡ། པ་ར་ཤུ་པཱ་ཤོ་ཧསྟ་ཡ། ཏདྱ་
ཐཱ༑ ཨཾ་ཨ་མྲྀ་ཏ་ཀུཎྜ་ལི་ཁ་ཁ་ཁཱ་ཧི་ཁཱ་ཧི། ཏིཥྛ་ཏིཥྛ། བྷནྡྷ་བྷནྡྷ། ཧ་ན་ཧ་ན། ད་ཧ་དེ་ཧ། པ་ཙ་པ་ཙ། གྲྀ་ཧྞ་གྲྀ་ཧྰ། གརྫ་གརྫ། སྥོ་ཊ་ཡ་སྥོ་ཊ་ཡ། བི་སྤོ་ཊ་ཡ་བི་སྤོ་ཊ་
ཡ༑ སརྦ་བིགྷན་བི་ན་མ་ཧཱ་ག་ན་པ་ཏི། ཛི་ཝ་ཏ་ཨནྟ་ཀ་ར་ཡ་སྭཱ་ཧཱ། །ཞེས་བདུད་རྩི་འཁྱིལ་བའི་སྔགས་རིང་པོའི་མཐར། ། ཨོཾ་ཏདྱ་ཐཱ། ཨོཾ་ཏྲུ་ཊ་ཏྲུ་ཊ་ནས། སཾ་གྷ་ཊ་ཡ་ཅེས་པའི་བར་ལ་གནོད་བྱེད་
འབྱུང་པོ་མཱ་ར་ཡ་ཕཊ། །ཅེས་བཏགས་པའི་སྔགས་འདོན་ཞིང་ཐུན་གྱིས་བྲབ། །དེ་ནས་རྡོ་རྗེའི་འགྲོས་ཀྱིས་བསྐོར་བ་ལན་གསུམ་བྱས་ལ། །འགྲེང་ནས་ཐལ་མོ་འཚོག་མར་བཞག་ལ། དེ་བཞིན་གཤེགས་པ་ལ་ཕྱག་འཚལ་
ཝཱ༣ལོ༑ དེ་ནས་སྟང་སྟབས་བྱ་སྟེ་གཡས་བརྐྱང་དང་གཡོན་བརྐྱང་གིས་ཕྱོགས་བཞིར་བ་དང༌། ཐལ་མོ་སྦྱར་ཏེ་སྐེད་པའི་གཡས་སུ་བཞག་ལ། རྟིང་པ་སྤྲད་མིག་འཐུར་ལ་བལྟས་ལ། རྡོ་རྗེ་ཕུར་པ་སྲེད་མེད་ཀྱི་བུ་སའོག་རིམ་པ་བདུན་གཡོ་བར་

བྱའོ༑ །ཧཱུཾ་འབྲུག་གི་སྒྲ་ལྟ་བུ་དང༌། རྡོ་རྗེ་གྱེན་དུ་གསོར་ཞིང་རྡོ་རྗེའི་གར་བསྐོར་ནས་ལེགས་པར་བླངས་པའི་རྡོ་རྗེ་འཕེན་པ་དང་བསྡུ་བར་བྱའོ། །དེ་ནས་ཁྲོ་བོ་ཕྱག་བརྙན་སྤྲོ་ཞིང༌། རྡོ་རྗེ་བེ་ཅོན་དང༌། ཐོ་བ་དང༌། ཕུར་བུ་དང༌། དབྱུག་པ་
དང་༑ མདུང་ཐུང་དང༌། རྩེ་གསུམ་དང་། རལ་གྲི་དང༌། མདའ་བོ་ཆེ་དང་། འཁོར་ལོ་དང་། རྡོ་རྗེ་རྩེ་གཅིག་པ་དང༌། གཏུན་ཤིང་ཐོགས་པའི་ཁྲོ་བོ་བཅུས་བགེགས་གཞོམ་པའི་གཡས་བརྐྱང་གིས་སྟང་སྟབས་བྱའོ། །ཚངས་པའི་གནས་
མན་ཆད་གསེར་གྱི་གཞི་ཡན་ཆད་ལྷ་དང་ལྷ་མ་ཡིན་དང་། །གནོད་སྦྱིན་རྣམས་གཅིག་ཏུ་བསྡུས་ནས་རྡོ་རྗེ་མེ་དང་རླུང་གི་ཁྲོ་བོས་བསྐྲད་པར་བྱའོ། །དཀྱིལ་འཁོར་གྱི་དབུས་སུ་སེང་གེའི་ཚུལ་གྱིས་མཆོངས་ནས་གཡས་བརྐྱང་དང་གཡོན་བརྐྱང་བྱ་བ་
དང་༑ །རྡོ་རྗེ།ཁུ་ཚུར་གཉིས་སྐེད་པར་ཧ་རེ་བཞག་ནས་ལུས་པོ་སྒུར་ཞིང་གར་བྱ་བ་དང་། །རྡོ་རྗེ་གསོར་ཞིང་རྐང་པ་གཡོན་པ་ས་ལ་གདབ་པ་དང༌། །བུང་བའི་འཕུར་སྟངས་བྱ་སྟེ་རྐང་པ་བརླར་བཞག་ལ་ལུས་པོ་བསྐོར་བར་བའོ། །གཡོན་པ་རྡོ་རྗེའི་
ཁུ་ཚུར་གྱི་ནང་དུ་གཡས་པའི་སོར་མོ་བཙུགས་པ་བཏོན་ལ་རལ་གྲི་ཤུབས་ནས་འབྱིན་པ་བཞིན་དུ་རལ་གྲིའི་ཕྱག་རྒྱས་བགེགས་བསྐྲད་པ་དང༌། རྐང་པ་གཉིས་གཤིབས་ལ་རྡོ་རྗེ་སྤྱི་བོ་ལ་བསྐོར་ཞིང་འཁོར་ལོ་འཕང་བའི་ཚུལ་དུ་བྱའོ། །དེ་ནས་སརྦ
བིདྱཱ་བཛྲ་བཛྲ་ཞེས་པ་ནས་སུ་བཛྲ་ཡེ་སྭཱ་ཧཱའི་བར། ཧཱུྃ་ལས་སྣ་ཚོགས་རྡོ་རྗེ་རྒྱ་གྲམ་ཧཱུཾ་གིས་མཚན་པ་ལས་འཕྲོས་པས་འོག་ཐམས་ཅད་རྡོ་རྗེའི་ས་གཞི་སྟེང་ཐམས་ཅད་རྡོ་རྗེའི་གུར་དང་བླ་རེ། ཕྱོགས་

༄༅། །མཚམས་ཐམས་ཅད་རྡོ་རྗེའི་ར་བ་ཟླུམ་པོ་ལ་རྡོ་རྗེ་མདའ་དྲྭ་བས་བརྒྱན་པ། བར་མཚམས་མེད་པ། ཅིས་ཀྱང་མི་ཚུགས། ཅིས་ཀྱང་མི་ཤིགས། ཅིས་ཀྱང་མི་ཎྜ
འཇིག་པའི་རྡོ་རྗེའི་མཁར་མེའི་ཕུང་པོར་འབར་བ། ནམ་མཁའི་ཁམས་ཁྱབ་པར་བསམ་མོ། །སེང་ལྡེང་ངམ་ལྕགས་གྱི་ཕུར་བུ།ཁྲོ་བོ་བཅུར་ཡུད་གྱིས་གསལ་བས་ཤར་དུ། ཧེ་ཕུལླཱ་ནི་རུ་ཕུལླཱ། །གྲྀ་ཧྞ་ཀུ ཀྐུ་མི་ལི་
ཙུཔླུ་ཀུ་རུ་ཀུལླཱ། །བཛྲ་བི་དཱ་ར་ཎཱ་ཡ་བཛྲ་ཀི་ལི་ཀི་ལཱ་ཡ་སྭཱ་ཧཱ། །ནུབ་ཏུ། ཀ་ཊ་ཀ་ཊ། །མ་ཊ་མ་ཊ། །ར་ཊ་ར་ཊ། །མོ་ཊ་ན་པྲ་མོ་ཊ་ནཱ་ཡ་བཛྲ་ཀི་ལི་ཀི་ལཱ་ཡ་སྭཱ་ཧཱ། །ལྷོར། ཙ་ར་ནི་ཙ་
Ju
ར༑ ཧ་ར་ཧ་ར། ས་ར་ས་ར། མཱ་ར་ཡ། བཛྲ་བི་དཱ་ར་ཎཱ་ཡ་བཛྲ་ཀི་ལི་ཀི་ལཱ་ཡ་སྭཱ་ཧཱ། བྱང་དུ། ཙྪིནྡ་ཙྪིནྡ། མ་ཧཱ་ཀི་ལི་ཀི་ལཱ་ཡ་སྭཱ་ཧཱ། །བྱང་ཤར་དུ། བིནྡ་བིནྡ། མ་ཧཱ་ཀི་ལི་ཀི་ལཱ་
ཡ་སྭཱ་ཧཱ། །ཤར་ལྷོར། བནྡྷ་བནྡྷ། བཛྲ་ཀི་ལི་ཀི་ལཱ་ཡ་སྭཱ་ཧཱ། །ལྷོ་ནུབ་ཏུ། ཀྲོ་དྷ་བཛྲ་ཀི་ལི་ཀི་ལཱ་ཡ་སྭཱ་ཧཱ། །ནུབ་བྱང་དུ། ཙུ་རུ་ཙུ་རུ་ཙཎྜ་བཛྲ་ཀི་ལི་ཀི་ལཱ་ཡ་སྭཱ་ཧཱ། །སྟེང་དུ། ཧ་ར་ཧ་ར་
(Vv)
ཝཱ བཛྲ་དྷ་ར་ཡི། ཏྲཱ་ས་ཡ་ཏྲཱ་ས་ཡ་བཛྲ་ཀི་ལི་ཀི་ལཱ་སྭཱ་ཧཱ། །འོག་ཏུ། པྲ་ཧ་ར་པྲ་ཧ་ར། བཛྲ་པྲ་བྷནྡནཱ་ཡ། ཏྲ་ས་ཡ་ཏྲཱ་ས་ཡ་བཛྲ་ཀི་ལི་ཀི་ལཱ་ཡ་སྭཱ་ཧཱ། །ཞེས་ཁྲོ་བཅུའི་ང་རྒྱལ་དང་འཆམ་སྟབས་སུ་ ྨ

བརྡབ༑ གུ་གུལ་གྱིས་བདུག་པར་བྱའོ། །དེ་ནས་ཐིག་བཏབ་སྟེ་ལྷ་གནས་མ་འཆོལ་བར་ལྷ་གནས་སུ་དྲིའི་ཐིག་ལེ་བྱས། །མེ་ཏོག་གི་ཚོམ་བུ་བཀོད། ཨ་མྲྀ་ཏས་བསངས། །སྭ་བྷ་ཝས་སྦྱངས། །ཚོམ་བུ་མི་དམིགས་པ་སྟོང་པ་
ཉིད་དུ་གྱུར། སྟོང་པའི་ངང་ལས། །བྷཾ་ལས་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པའི་ནས། །ཡེ་ཤེས་པ་མདུན་གྱི་ནམ་མཁར་སྤྱན་དྲངས་པའི་བར་བསྙེན་པ་བཞིན་ལ། །དེ་ནས་
ཨོཾ་སརྦ་ཏ་ཐཱ་ག་ཏ་བཛྲ་བི་དཱ་ར་ཎ་ས་པ་རི་ཝཱ་ར་བཛྲ་ཨངྐུ་ཤ་ཛཿ སོགས་ནས། དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་བར་འགྱུར་རོ། །ཞེས་པའི་བར་གྱིས་ཡེ་ཤེས་དགུག་གཞུག་བཅིང་མཉེས་
དབང་བསྐུར་བ་རྣམས་བྱས་ཏེ། ལྷ་མོ་ཟླ་བ་ལྟར་དཀར་གཟུགས། །སོགས་ཀྱིས་མེ་ཏོག་ལ་སོགས་པ་ལྔས་མཆོད་ཅིང་། རྡོ་རྗེ་རི་དང་སོགས་ཀྱིས་བསྟོད་པར་བྱའོ། །ལྷ་སྟ་གོན་ནོ། །དེ་ནས་སྟེགས་བུ་གཙང་མའི་ཁར་བུམ་པ་
གསེར་རམ་དངུལ་ལས་བྱས་པ་བཅུ་གཉིས་སམ་ལྔ། ཡང་ན་དབང་བསྐུར་བའི་དང་། ལས་ཐམས་ཅད་པའི་གཅིག་སྟེ་གཉིས་ལ་རིགས་ཀྱི་མཚན་མ་བྲིས། བཀྲུ་ཤིང་ཕྱི། བཙའ་བ་དང་ནག་ནོག་མེད་པ། ཁ་གྱེད་པ། མཆུ་འཕྱང་
བ༑ གསུས་པ་ཆེ་བ། མགྲིན་པ་རིང་བ། རས་སམ་དར་གྱིས་མགུལ་བཅིངས་པ། འབྲས་བུ་ཅན་གྱི་ཤིང་ལོ་མ་དང་བཅས་པ་དང༌། ཀུ་ཤ་དང་རྨ་བྱའི་སྒྲོ་བདུན་བདུན་གྱིས་ཁ་བརྒྱན་པའི་ནང་དུ། ཀཎྜ་ཀཱ་རཱི། སླེ་ཏྲེས། རྒྱ་མཚོའི་ལྦུ་སྣྲུ

| ༄༅། །བ། ཆུ་སྲིན་སྡེར་མོ། དབང་ལག་སྟེ་སྨན་ལྔ། འབྲས་སོ་བ། སྲན། ནས། གྲོ། ཏིལ་ཏེ་འབྲུ་ལྔ། གསེར། དངུལ། ཤེལ། བྱུ་རུ། མུ་ཏིག་ལ་སོགས་པ་རིན་པོ་ཆེ་ལྔ། ཙན་དན་དཀར་
༄ པོ༑ ག་བུར། གུར་གུམ། ཛཱ་ཏི། ལི་ཤི་སྟེ་སྨན་ལྔ། ཀླུ་གནོད་ན་གླ་རྩི། གཞན་དུ་སྲོགས་ཆགས་ཡན་ལག་འབྱུང་མི་ཤིས། །ཅེས་པས། །གཞུག་པར་མི་བྱའོ། །སའི་སྙིང་པོ་འབྲུ་མར། ཆུའི་ལན་ཚྭ། རྩི་ཐོག་གི་མར། ཤིང་ཐོག་ཚེ
གི་བུ་རམ། མེ་ཏོག་གི་སྙིང་པོ་སྦྲང་སྟེ་སྙིང་པོ་ལྔ། སྤོས་ཆུ་དང་བཅས་པ་འམ། ཤེལ་དང་རྡོ་རྗེ་ཕ་ལམ་དང་མེ་ཏོག་སྔོན་པོ་གསུམ་མམ། མ་འབྱོར་ན་གསེར་གཅིག་པུས་ཀྱང་ངོ་། །དེ་ནས་བུམ་པ། ཨམྲྀ་ཏས་བསངས། སྭ་བྷ་ཝས་
སྦྱངས། བུམ་པ་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་Ś་ལས་གཞལ་ཡས་ཁང་གི་ནང་དུ་བཾ་ལས་རྒྱ་མཚོ་ཆེན་པོའི་དབུས་སུ་པཾ་ལས་པདྨའི་སྡོང་པོའི་སྟེང་དུ་ཨ་ལས་བྱུང་བའི་ཟླ་
བ་ལ་ཧཱུཾ། གཙོ་བོའི་བུམ་པའི་ཧཱུཾ་ནག་པོ་ནས། དབུས་ན་བཞུགས་པ་སྟེང་དུ་ཧཱུཾ་མཛད་འོག་ཏུ་སྟོབས་པོ་ཆེ། ཁྲོ་བོ་བཞིའི་བུམ་པའི་ཧཱུཾ་ལས་ཤར་དུ་ནས་བསྐོར་བ། ཁྲོ་བོ་བརྒྱད་ཀྱི་བུམ་པའི་ཧཱུཾ
ཝཱ ལས་ནས། བཞུགས་པ་ཅེས་པའི་བར་དང་། ལྔ་ཡིན་ན་དབུས་སུ་གཙོ་བོ་དང།ཁྲོ་བོ་བཅུ། །གཅིག་ལས་མེད་ན་ཟླ་བ་ལ་གནམ་ལྕགས་འབར་བའི་འཁོར་ལོ་ནས། ཉི་མ་ལ་བཞུགས་པ་ཅེས་པའི་བར་དུ་རིགས་པས་ཤེས་

པར་བྱའོ། །ལས་བུམ་གྱི་ཧཱུཾ་ལས་བདུད་རྩིའི་མཚོའི་སྟེང་དུ་པད་ཟླ་ལ་ལས་ཐམས་ཅད་པའི་ཁྲོ་བོ་ཤིན་ཏུ་འཇིགས་པ་ནས་བཞུགས་པའི་བར། ཤུ་ཏིསྦི་ར་བཛྲ་སོགས་ཀྱིས་གནས་གསུམ་བྱིན་གྱིས་
བརླབ༑ སྙིང་གའི་ས་བོན་སོགས་ནས། བདུད་རྩི་འཁྱིལ་ལ་ཕྱག་འཚལ་བསྟོད་བར་གྱིས་ཡེ་ཤེས་པ་སྤྱན་དྲངས་དགུག་གཞུག་དབང་བསྐུར་མཆོད་བསྟོད་ཀྱི་བར་བྱས་ནས། །གཟུངས་ཐག་བླངས་ཏེ་སྔགས་ཁྲོ་བོའི་ངག་ཏུ་བཟླས་
དུས་སྔགས་འཕྲེང་གཟུངས་ཐག་ལ་འཁྲིལ་ཏེ་བུམ་པའི་ལྷའི་ཐུགས་ཀར་ཐིམ་པར་བསམ། གཟུངས་རིང་ཚར་གསུམ་དང་གཟུངས་ཐུང་གང་འགྲུབ་བཟླས། གཟུངས་ཐག་ལས་བུམཁར་བཞག་ནས། ན་མོ་རཏྣ་ཏྲ་ཡཱ་
ཡ༑ སོགས་བདུད་རྩི་འཁྱིལ་བའི་སྔགས་རིང་ཚར་གསུམ་བཟླ། མཐར་ལྷ་འོད་ཞུ་ནས་བུམ་པའི་ཆུར་གྱུར་པར་བསམ་མོ། །དེ་ནི་བུམ་པ་སྟ་གོན་ནོ། །དེ་ནས་ལས་དང་མཐུན་པའི་ཕྱོགས་སུ་ཐབ་བཅའ་བ་ནས། ཡེ་
ཤེས་ཀྱི་མེ་ལྷ་ལ་སྲེག་བླུགས་འབུལ་བའི་བར་བྱས་ནས། ཡེ་ཤེས་ཀྱི་མེ་ལྷ་དཀྱིལ་འཁོར་གྱི་ཕྱིར་དུ་བཞུགས་སུ་གསོལ། འཇིག་རྟེན་པའི་མེ་ལྷ་གཤེགས། །མེ་ལྷའི་དམ་ཚིག་པ་ཐ་མལ་གྱི་མེར་ཐིམ་པར་བསམ་མ་མོ། །དེ་ནི་སྦྱིན་སྲེག་གི་སྟ་གོན་
ནོ༑ །དེ་ནས་སློབ་མ་ཁྲུས་བྱས་མེ་ཏོག་ཐོགས། སློབ་དཔོན་དང་ལྷ་ལ་ཕྱག་འཚལ་དུ་བཅུག་ནས། མཎྜལ་ཕུལ་ཏེ། དགའ་ཆེན་ཁྱོད་བདག་སྟོན་པ་སྟེ། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་
888

༄༅། །ཚུལ་སྟོན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་
འདུན་ཏེ། །སྐྱབས་གསུམ་དག་ཀྱང་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ཀྱང་བཞུགས་པར་འཚལ། ཞེས་གསོལ་བ་གདབ། སློབ་དཔོན་གྱིས། སྤྱོད་པ་ནི་
གསུམ་སྟེ། བདེན་པ་དང༌། ཕ་རོལ་ཏུ་ཕྱིན་པ་དང་། གསང་སྔགས་ཀྱི་སྤྱོད་པ་ལ་བརྟེན་པ་ཡིན་ནོ། །དེའི་ནང་ནས་མཆོག་ཏུ་གྱུར་པ་ནི་གསང་སྔགས་ཀྱི་སྤྱོད་པ་སྟེ། འདི་ལྟར། རྫོགས་
པའི་སངས་རྒྱས་འདས་པ་དང་། །དེ་བཞིན་གང་དག་མ་བྱོན་པ། །ད་ལྟར་བྱུང་བའི་རྫོགས་སངས་རྒྱས། །དེ་དག་ཀུན་གྱིས་གསང་སྔགས་ཀྱི། །ཆོ་ག་བཟང་པོ་འདི་མཁྱེན་པས། །དཔའ་
བོས་བྱང་ཆུབ་ཤིང་དྲུང་དུ། །ཐམས་ཅད་མཁྱེན་པ་ཚད་མེད་བརྙེས། །གསང་སྔགས་སྦྱོར་བ་མཉམ་མེད་དེ། །སྐྱོབ་པ་ཤཱ ཀྱ་སེང་གེ་ཡིས། །བདུད་སྡེ་ཤིན་ཏུ་མི་བཟད་པའི། །དཔུང་ཆེན་
ཝཱ དག་ཀྱང་དེ་ཡིས་བཅོམ། །ཞེས་རྒྱུད་ལས་གསུངས་པས་སོ། ཞེས་སྤྲོ་བ་བ་སྐྱེད། །རྟོག་པ་ཐམས་ཅད་ལེགས་པར་བསྡུས་ནས་ནི། །ཤིན་ཏུ་བསམ་པ་བཟང་པོ་ལྡན་པས་ཉོན། །བརྗེད་ངས་བློ་

ལ་རྡོ་རྗེ་འཛིན་སོགས་ཀྱི། །བདེ་བར་གཤེགས་པ་རྣམས་ཀྱིས་བྱིན་མི་རློབས། ཅེས་ཉན་པར་གདམས། དཀོན་མཆོག་གསུམ་ལ་བདག་སྐྱབས་མཆི། སོགས་བདུན་རྣམ་དག་གིས་བྱང་ཆུབ་ཀྱི་སེམས་རྣམ་པ་
གཉིས་བསྐྱེད། །སློབ་མ་བསངས་སྦྱངས། །སྟོང་པའི་ངང་ལས་བཅོམ་ལྡན་འདས་ཁྲོ་བོའི་རྒྱལ་པོ་ཞེས་པ་ནས་དབུས་ན་བཞུགས་པ་ཅེས་པའི་བར་གྱིས་ལྷར་བསྐྱེད། །རྡོ་རྗེ་དང་བཅས་པའི་དྲིའི་ཆུས་གནས་གསུམ་དུ་ཧཱུྃ་ཨཱཿ
ཨཾ་ཅེས་བརྗོད་ཅིང་རེག་པས། །སྤྱི་བོར་ཨོཾ་ལས་འཁོར་ལོ་དཀར་པོ། །མགྲིན་པར་ཨཱཿ ལས་པདྨ་དམར་པོ། །སྙིང་ཁར་ཧཱུཾ་ལས་རྡོ་རྗེ་སྔོན་པོས་མཚན་པ། །ཨོཾ་ཨཱཿ ཧཱུྃ་ཞེས་རེག་ཅིང་བྱིན་གྱིས་བརླབ། །
ཅེས་པས་ཨོཾ་བཛྲ་བི་དཱ་ར་ཎ་པུ ཥྤ་པྲ་ཏཱིཙྪ་ཧཱུྃ་ནས་ཤཔྟའི་བར་གྱིས་མཆོད། །ཚོམ་བུ་ལྔ་བཀོད་པའི་མཎྜལ་མདུན་དུ་བཀོད། །ཨ་ཤྭ་ཏ་ལ་སོགས་པའི་སོ་ཤིང་སོར་བཅུ་གཉིས་པ་རྩེ་མོ་མེ་ཏོག་གིས་བཅིངས་པ་སྦྱིན་ནས།བཛྲ་ཧ་ས་ཨ།
འདོར་དུ་འཇུག་གོ། །དབུས་སུ་མཆོག །ཤར་ཞི་བ་ལ་སོགས་པ། །མཚམས་འཇིག་རྟེན་པའི་དངོས་གྲུབ། །སྟེང་འོག་མཁར་དང་ས་ལ་སྤྱོད་པའི་རིག་འཛིན་དུ་འགྱུར་རོ། །དེ་ནས་དྲིའི་
ཆུས༑ ཨོཾ་ཧྲཱིཿ བི་ཤུདྡྷསརྦ་དྷ་རྨ་སརྦ་པཱ་པཱ་ནི་ཙཱ་སྱ་ཤོ་དྷ་ཡ་སརྦ་བི་ཀལྤན་ཨ་པ་ནཱ་ཡ་ཧཱུཾ། ཁྱོར་བར་བྱིན་པ་ཧུབ་གསུམ་འཐུངས་ནས་ལྷག་མ་རྒྱབ་ཏུ་དོར། བཛྲ་ཏིཀྵ་བཾ། ཞེས་བཟླས་པའི་ཀུ་ཤ་སྔས་དང་གདན་དུ་

༈༄༅། །བྱིན། རྩ་བའི་སྔགས་བཟླས་པའི་སྲུང་སྐུད་སྐྱེས་པའི་གཡས་དང་བུད་མེད་ཀྱི་གཡོན་དུ་བཅིང༌། །བཛྲ་རཀྵ་ཅེས་རྡོ་རྗེ་རྒྱ་གྲམ་དུ་དྲིའི་ཆུ་དང་བཅས་བྱིན་གྱིས་བརླབ། འཇིག་རྟེན་དུ་ནི་ཀུན་མཁྱེན་
རྣམས༑ །ཨུ་དུམྦ་རའི་མེ་ཏོག་བཞིན། །བརྒྱ་ལམ་ན་ནི་རེས་འགའ་ཞིག །འབྱུང་འགྱུར་ཡང་ནི་མི་འབྱུང་ངོ་། །གསང་སྔགས་སྤྱོད་པའི་ཚུལ་འབྱུང་བ། །དེ་བས་ཀྱང་ནི་དཀོན་པ་སྟེ།
གང་གིས་སེམས་ཅན་མཉམ་མེད་དོན། །མྱ་ངན་མི་འདའ་བྱེད་པར་ནུས། ཞེས་ཆོས་བཤད། བཞིན་བཟང་དག་དོ་ནུབ་ཉོལ་ལ་རྨི་ལམ་རྟོགས་ཤིག་དང་། །སང་དཀྱིལ་འཁོར་ཆེན་པོ་མཐོང་བར་
འགྱུར་རོ། ཅེས་བརྗོད། །དེ་ནས་སྟ་གོན་གྱི་ལྷ་ལ། བཅོམ་ལྡན་རྡོ་རྗེ་རྣམ་འཇོམས་ནི། །རིག་པའི་རྒྱལ་པོར་ཕྱག་འཚལ་བསྟོད། །ཁྱེད་རྣམས་ལ་ཡང་མཆོད་པ་དང༌། །སེམས་ཅན་ཀུན་ལ་བརྩེ་
དོན་དུ། །སང་ནི་དཀྱིལ་འཁོར་བྲི་བར་བྱ། །ཡོ་བྱད་ཅི་འབྱོར་གྱིས་བྲི་ན། །བདག་དང་སློབ་མར་བཅས་པ་ལ། །ཐུགས་ནི་བརྩེ་བར་དགོངས་ནས་སུ། །ཚོགས་པ་ཐམས་ཅད་དཀྱིལ་འཁོར་
ཝཱ དུ༑ །བྱིན་གྱིས་བརླབ་པར་མཛད་དུ་གསོལ། ཞེས་སྙན་གསན་ཕབ་ནས་དཀྱིལ་འཁོར་གྱི་ཁང་པར་བླ་མ་དང་སློབ་མ་ཀུ་ཤའི་སྔས་དང་གདན་ལ་ཉལ་ལོ། །དེ་ནི་སློབ་མ་སྟ་གོན་ཏེ་ནུབ་གཉིས་པའི་ཆོ་གའོ། །དེས་སྒྲུབ་པའི་ཡི་གེ་

རྫོགས་སོ། །ནང་པར་སློབ་པའི་རྨི་ལམ་དྲིས། །མི་ཤིས་ན་སྤོགས་པའི་ཆོ་ག་བྱ་སྟེ་སླར་བརྟག་གོ། །དེ་ནས་སྟ་གོན་གྱི་ལྷ་ལ། ལྷ་མོ་ཟླ་བ་ལྟར་དཀར་གཟུགས། སོགས་ཀྱིས་མཆོད། སངས་རྒྱས་ཀུན་གྱི་སྐྲ་གསུང་
ཐུགས༑ སོགས་ཀྱིས་བསྟོད་པ་བྱས་ཏེ། བཛྲ་དྲྀ་ཥྚི་མ་ཊ། ཅེས་ནམ་མཁའ་ལ་བཏེག་ལ་བདུད་རྩི་འཁྱིལ་བའི་སྔགས་ཟློས་ཤིང་། ཚོན་སྣ་ལྔའི་སྲད་བུ་གསར་པ་གཙང་མ་མཛེས་པ། ཤིན་ཏུ་རན་པ། དྲི་ཞིམ་པ། རྀག་པ་བདེ་
བ༑ ལེགས་པར་བཀལ་བ་སྦོམ་ཕྲ་རན་པ། འཇུར་མདུད་མེད་པ་ཕྱོགས་བཞི་དབུས་ལྔར་བཀོད་ལ། ཨ་མྲྀ་ཏས་བསངས། སྭ་བྷཱ་ཝས་སྦྱངས། ཐིག་སྐུད་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་
སྲད་བུ་དཀར་པོ་ལ་རཾ་ཆོས་ཀྱི་དབྱིངས་ཀྱི་རང་བཞིན། དམར་པོ་ལ་ཀཾ་ཐུགས་ཀྱི་རང་བཞིན། སེར་པོ་ལཾ་ཨཾ་ཐུབ་པ་བྱང་ཆུབ་སྙིང་པོའི་རང་བཞིན། ལྗང་ཁུ་ལ་སཾ་ཕྱག་ན་རྡོ་རྗེའི་རང་
བཞིན༑ སྔོན་པོ་ལ་ཧཱུཾ་ཁམས་གསུམ་རྣམ་པར་རྒྱལ་བའི་རང་བཞིན་དུ་བསྐྱེད་ནས། ཐུགས་ཀའི་འོད་ཟེར་གྱིས་ཡེ་ཤེས་པ་སྤྱན་དྲངས། ཛཧཱུྃ བཾ་ཧོཿ གཉིས་སུ་མེད་པར་གྱུར། ཨོཾ་བཛྲ་ས་མ་
ཡ་སཱུ་ཏྲཾ་མཱ་ཏི་ཀྲ་མ་ཧཱུྃ། ཞེས་བཟླས་ལ། ཨོཾ་ཨཱཿ བཛྲ་པུཥྤ་པྲ་ཏཱིཙྪ་ཧཱུྃ་སྭཱ་ཧཱ། སོགས་ཉེར་སྤྱོད་ལྔས་མཆོད། ཆོས་སྐུ་ནམ་མཁའི་བཞིན་དུ་དབྱེར་མེད་ཀྱང༌། སོགས་བློ་ཀས་བསྟོད། རིགས་ལྔ་ཞུ་བ་ཐིག་
སྦ

སོ་སོའི་རྣམ་པར་གྱུར་པར་བསམ་ལ་ཐིག་བཏབ་བོ། །དེ་ནས་རིན་པོ་ཆེ་འམ། སཱ་ལུ་འམ་སའི་ཕྱེ་མ་རྣམ་ལྔ་ལ། ཐིག་སྐུད་བཞིན་བསྐྱེད། བསྟིམ། ༀ་ཙི་ཏྲ་ས་མ་ཡ་ཧཱུཾ། ཞེས་¥ ༄༅།
བཟླས༑ མཆོད་ཅིང་བསྟོད་ནས་བྲིའོ། །ཚར་ནས་ཚོན་སྐུད་ཀྱི་དྲྭ་བ་དང་། དཀྱིལ་འཁོར་གྱི་སྟེང་དུ་བླ་རེ་ལོགས་ལ་ལྔ་ལྡི་རལ་གྲི་མདའ་བོ་ཆེ་མེ་ལོང་བརྒྱད། དར་དཔྱངས་ལྷབ་ལྷུབ་ལ་སོགས་པ། འོག་ཏུ་མཆོད་པའི་སོགས་ཀྱིས་བསྟར་བས་
ལྷའི་རྒྱལ་པོའི་འདུན་ས་ལྟ་བུར་བྱའོ། །དེ་ནས་ཕུར་པ་སྟོད ཁྲོ་བོ་སོ་སོའི་ཞལ། བར་རྒྱ་མདུད་གཉིས་ཀྱི་བར་དུ་རྡོ་རྗེའི་འཆང་གཟུངས། སྨད་ཆུ་སྲིན་གྱི་ཁ་གསུམ་ནས་དབུས་ཟུར་གསུམ། ཤར་གྱི་སྨད་ཟླུམ་པོ། ལྷོར་གྲུ་བཞི། ནུབ་ཀྱི་ཟླ་
གམ༑ བྱང་གི་ཟུར་གསུམ། གཞན་ཁྲོ་བོ་བཅུ། འབར་བའི་དབལ་གསུམ་པ་ཅན། རབ་ཏུ་གནས་པ་ལེགས་པར་བྱས་པ། ཨོཾ་བཛྲ་ཙཎྜ་ཀྲོ་དྷཱ་ཡ་སྭཱ་ཧཱ། ཨོཾ་བཛྲ་ཧ་ན་ཧ་ན་སྭཱ་ཧཱ། ཨོཾ་བཛྲ་ཏི ཥྛ་ཏིཥྛ་སྭཱ་ཧཱ། ཨོཾ་བཛྲ་
བནྡྷ་བནྡྷ་སྭཱ་ཧཱ། ཨོཾ་བཛྲ་ཧུ་ལུ་ཧུ་ལུ་སྭཱ་ཧཱ། ཨོྃ་བཛྲ་ཙྪིནྡྷ་ཙྪིནྡྷ་སྭཱ་ཧཱ། ༀ་བཛྲ་མ་ཐ་མ་ཐ་སྭཱ་ཧཱ། ཨོཾ་བཛྲ་དྷ་ར་དྷ་རཾ་སྭཱ་ཧཱ།ཨོཾ་བཛྲ་དཱ་རུ་ཎ་དཱ་རུ་ཎི་སྭཱ་ཧཱ། ཨོཾ་བཛྲ་ངྷུ་ན་དྷུ་ན་སྭཱ་ཧཱ། ཨྃ་
ཝཱ་བཛྲ་ད་ཧ་ད་ཧ་སྭཱ་ཧཱ། ཨོཾ་བཛྲ་པ་ཙ་པ་ཙ་སྭཱ་ཧཱ། ཨོཾ་བཛྲ་དྷཱ་ར་ཡ་དྷཱ་ར་ཡ་སྭཱ་ཧཱ། ཞེས་འདོན་ཞིང་ཕུར་པ་ལྷ་གནས་སོ་སོར་བཀོད། ཨོྃ་བཛྲ་ཧ་ར་ཧ་ར་སྭཱ་ཧཱ། །ཧཱུཾ་མཛད་ཀྱི་ཕུར་བུ་ནུབ་སྒོའྀ་ནང་ཐད་དུ། ཨཾ་

བཛྲ་བིནྡ་བིནྡ་སྭཱ་ཧཱ། སྟོབས་པོ་ཆེའི་ཕུར་བུ་ཤར་སྒོའི་ནང་ཐད་དུ་བཞུགས་སུ་གསོལ། །བུམ་པ་གྲྭ་དང་སྒོ་བཞིའི་ལོགས་སུ་མཉྫི་ལའོ། །ལས་བུམ་ནི་འཇུག་སྒོའི་གཡོན་ལོགས་སུའོ། །ལྔ་ཡིན་ན་ཤར་དུ་གཉིས་དང་ཕྱོགས། གཉིས་ཡིན་
ན་མདུན་དུའོ། །དེ་ནས། ན་མོ་རཏྣ་ཏྲ་ཡཱ་ཡ། ན་མཤྩནྡྲ་སོགས་གཙང་སྦྲ་བྱ་བ་ནས་བདག་གི་ལྷ་དྲུག་བསྒོམ་སྟེ་བཟླས་པའི་བར་དང་། བུམ་པར་ལྷ་བསྐྱེད་དེ་བཟླས་པའི་བར་དང༌། དེ་ནས་མདུན་བསྐྱེད་ཀྱི་དཀྱིལ་འཁོར་ཨ་མྲྀ་ཏས་
བསང་གཏོར་བྱས། ལྷའི་མཚན་མ་ལ་སྟ་གོན་གྱི་ཡེ་ཤེས་འབེབས་ཏེ། ཨོཾ་བཛྲ་ཙཎྜ་ཀྲོ་དྷཱ་ཡ་ཨ། ཨོཾ་བཛྲ་ཧ་ན་ཧ་ན་ཨ། ཨོཾ་བཛྲ་ཏི ཥྛ་ཏི ཥྛ་ཨ། ཨོཾ་བཛྲ་བནྡྷ་བནྡྷ་ཨ། ཨོྃ་བཛྲ་ཙྪིནྡ་ཙྪིནྡ་ཨ། ཨོྃ་བཛྲ་མ་
ཐ་མ་ཐ་ཨ། ཨོྃ་བཛྲ་དྷ་ར་དྷ་ར་ཨ། ༀ་བཛྲ་དཱ་རུ་ཎ་དཱ་རུ་ཎ་ཨ། ཨོཾ་བཛྲ་དྷུ་ན་དྷུ་ན་ཨ། ཨོྃ་བཛྲ་ད་ཧ་ད་ཧ་ཨ། ཨོྃ་བཛྲ་པ་ཙ་པ་ཙ་ཨ། ཨོྃ་བཛྲ་དྷཱ་ར་ཡ་དྷཱ་ར་ཡ་ཨ། ཨོྃ་བཛྲཧ་ར་ཧ་ར་
ཨ༑ ཨོཾ་བཛྲ་བིནྡ་བིནྡ་ཨ། འདི་ནི་སྒྲུབ་མཆོད་སྐབས་ཀྱི་ཉིན་དང་པོ་ལའོ།༽ །དེ་ནས་སྭ་བྷཱ་ཝས་སྦྱངས་ཏེ། རྡུལ་ཚོན་ནམ་རས་བྲིས་ཀྱི་དཀྱིལ་འཁོར་འདི་ཉིད་ཧཱུཾ་ལས་སྣ་ཚོགས་རྡོ་རྗེ་རྒྱ་གྲམ་སོགས་ནས། ཉི་མ་
ལ་བཞུགས་པ། ཞེས་པའི་བར་གྱིས་ལྷ་བསྐྱེད། ཤུ་ཏིསྠི་ར་བཛྲ་ཨཾ། སོགས་སྐུ་གསུང་ཐུགས་དང་སྐྱེ་མཆེད་བྱིན་གྱིས་བརླབས། སྙིང་གའི་ས་བོན་སོགས་ནས་ཚིགས་སུ་བཅད་པ་དང་བཅས་པས་སྤྱན་དྲངས། སྒྲབ་

༄ ༅། །མཆོད་སྐབས་ཀྱི་ཉིན་ཕྱི་མ་རྣམས་ལ་སྤྱན་དྲངས་པའི་ཡེ་ཤེས་ཀྱི་དཀྱིལ་འཁོར་དང་ནམ་མཁར་གནས་པའི་དཀྱིལ་འཁོར་གྱི་འཁོར་ལོར་བཅས་པ་མདུན་གྱི་དམ་ཚིག་
གི་འཁོར་ལོ་དང་གཉིས་སུ་མེད་པར་གྱུར་པར་བསམ་ལ། ཨོཾ་སརྦ་ཏ་ཐཱ་ག་ཏ་བཛྲ་བི་ན་ར་ཎ་སོགས། བཛྲ་ཨ་ཝེ་ཤ་ཡ་ཨ ཅེས་དགུག་གཞུག་དང༌། སླར་ཡང་ཐུགས་ཀའི་འོད་ཀྱིས་
སོགས༑ དབང་བསྐུར་བར་འགྱུར་རོ། ཞེས་དབང་བསྐུར་བའི་བར་ལྷ་སྟ་གོན་དང་རིགས་མཐུན་པར་བྱས་ནས་ཉེར་སྤྱོད། རྒྱལ་སྲིད། རྟགས་བརྒྱད། སོགས་དང༌། བསྒྲལ་མཆོད་བསྟབ་པའི་བར་ཏེ་ཞི་དྲག་གི་མཆོད་པས་
མཆོད༑ མཚན་བརྒྱ་རྩ་བརྒྱད་པས་བསྟོད། དེ་ནས་ལྷ་རྣམས་ཀྱི་སྙིང་གར་ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེའི་ལྟེ་བར་ཟླ་བ་ལ་ཧཱུྃ་རང་རང་གི་སྔགས་ཀྱིས་བསྐོར་ར་དམིགས་ནས་གཟུངས་སྔགས་རིང་ཐུང་བཟླ། རྒྱས་པར་སྤྲོ་ན་འཇིག་རྟེན་འདས་
པའི་ལྷ་ལ་སྦྱིན་སྲེག་གིས་མཆོད། ཕྱི་རོལ་དུ་ཆག་གསུམ་གྱི་འཇིག་རྟེན་པ་མཆོད་པར་ཡང་བྱའོ། །ཇི་སྐད་འཆད་པར་འགྱུར་བའི་བྱ་བ་བླ་མའི་བྱ་བ་གཙོ་བོ་དང་། སློབ་མའི་རྣམས་རང་གིས་བྱས་པར་མོས་པས། ཁྲུས་དང་མཎྜལ་ནས། གཏང་
ཝཱ རག་གི་ཡོན་འབུལ་བའི་བར་བདག་འཇུག་སྒྲུབ་ཐབས་ལས་འབྱུང་བ་ལྟར་རྒྱས་པར་བླངས། གཞན་ལ་དབང་བསྐུར་བར་འདོདཔས་འཇམ་དཔལ་དཔའ་བོའི་གསུང་གི་མཚམས་སྦྱོར་སྐལ་བཟང་རྣ་བའི་རྒྱན་དང་། དཀྱུས་ལས་འབྱུང་བའི་དབང་གི་ཆོ་

ག་ཟུང་དུ་འབྲེལ་བས་དོན་འགྲུབ་པ་ལགས་སོ། །སྒྲུབ་ཆེན་གྱི་ཆོ་ག་སྟེ་ནུབ་གསུམ་པའོ། །འདི་ལ་རྗེས་ཀྱི་ཆོ་ག་ནི། གཏང་རག་གི་མཆོད་བསྟོད་ནོངས་བཤགས་ཉེར་བསྡུ་སོགས་སྒྲུབ་ཐབས་ལྟར་དང་། སྒྲུབ་མཆོད་སྐབས་ཀྱི་ཉིན་ཕྱི་མར། ལྷ་
མོ་ཟླ་བ་ལྟར་དཀར་སོགས་ཀྱི་མཆོད་པ་དང༌། རྡོ་རྗེའི་རི་དང་སོགས་ཀྱིས་བསྟོད་པ་བྱ། ཡི་གེ་བརྒྱཔ་དང༌། མ་འབྱོར་པ་སོགས་ཀྱིས་ནོངས་བཤགས་བཟོད་གསོལ་རྒྱས་པར་བྱས་རྗེས། རྡུལ་ཚོན་ཡིན་ན་ཨོཾ་ཁྱེད་ཀྱིས་སེམས་
ཅན་དོན་ཀུན་མཛད། སོགས་ཀྱིས་མཐར། བཛྲ་མུ། ཞེས་པའི་ཡེ་ཤེས་པ་གཤེགས། དམ་ཚིག་པ་རང་གི་སྙིང་གར་ཐིམ་པར་བསམ། ཨ་ཀཱ་རོའི་སྔགས་དང་བཅས་རྡུལ་ཚོན་བསྡུས་པའི་དམན་མ་ཆུ་བོར་
གཤེགས་པ་སོགས་སྤྱི་འགྲོས་ལྟར་བྱ། སྒྲུབ་མཆོད་སོགས་ཀྱི་ཚེ་ཉིན་གྱི་རིགས་སྟ་གོན་འདེགས་པ་བཞིན་དུ་བྱས་ནས། སླར་ཕྱག་རྒྱ་ལ་འབེབས་པ་ཡང་ཤེས་པར་བྱའོ། །དེ་ལྟར་རྡོ་རྗེ་རྣམ་པར་འཇོམས་པའི་བསྙེན་སྒྲིབ་སྒྲབ་ཆེན་དང་བཅས་པའི་ཡི་
གེ་ཀུན་མཁྱེན་པདྨ་དཀར་པོའི་ཞབས་ཀྱིས་མཛད་པ་ལས་དཀྱིལ་འཁོར་གྱི་ཆོ་གའི་རིམ་པ་ཟུར་དུ་བཀོལ་ནས་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོས་བཀོད་པ་ཕྱོགས་དུས་ཀུན་ཏུ་དགེ་ལེགས་འཕེལ།།

༄༅། །རྡོ་རྗེ་རྣམ་པར་འཇོམས་པའི་དབང་གི་མཚམས་སྦྱོར་སྐལ་བཟང་རྣ་བའི་རྒྱན་ཅེས་པའོ།།

།བླ་མ་དང་བཅོམ་ལྡན་འདས་རྡོ་རྗེ་རྣམ་པར་འཇོམས་པ་གཉིས་སུ་མེད་པ་ལ་ཕྱག་འཚལ་ལོ། རྒྱལ་རྣམས་མཐུ་སྟོབས་གཅིག་ཏུ་སྤུངས་པའི་༄ ༅།
མཚར༑ །ལོག་འདྲེན་རྣམ་པར་གནོན་དང་སྐལ་ལྡན་ཀུན། །བྱང་ཆུབ་མཆོག་སྦྱོར་སླད་དུ་རྡོ་རྗེ་ཡི། །ཁྲོ་བོའི་སྐུར་བསྟན་དེ་ཡིས་ཤིས་པར་མཛོད། །གང་ལ་བརྟེན་ནས་
གྲོལ་བ་དམ་པའི་སྒོར། །སྨིན་བྱེད་དབང་གི་དགའ་སྟོན་འགྱེད་པ་ལ། །ངག་གི་མཆོག་སྦྱིན་བྱེད་པའི་ལེགས་བཤད་ཕྲེང༌། །མཚམས་ཞིང་རན་པར་ཡི་གེའི་ཕྲེང་བར་
སྤེལ། རྣམ་པར་འཇོམས་པ་ཁྲོ་བོ་བཅོ་ལྔའི་དཀྱིལ་འཁོར་དུ་དབང་བསྐུར་བའི་མཚམས་སྦྱོར་ཁྱེར་བདེར་བྲི་བ་ལ། སྔོན་འགྲོ་སྟ་གོན་དང༌། དངོས་གཞི་དབང་བསྐུར་བ་གཉིས་ཀྱི། དང་པོ་

།ལ། སློབ་མ་རྣམས་འདུས་པ་ལ། ཇི་ལྟར་བལྟམས་པས་ཁྲུས་བྱས། འོ་ན་ད་ལམ་ཁྱེད་རྣམས་ལ་བཅོམ་ལྡན་འདས་རྡོ་རྗེ་རྣམ་པར་༄༅།
འཇོམས་པ་མཐིང་ག་ཁྲོ་བོ་ལྷ་བཅོ་ལྔ་པའི་དཀྱིལ་འཁོར་དུ་དབང་བསྐུར་བར་བྱེད་པའི་སྔོན་འགྲོ་སྟ་གོན་གྱི་ཆོས་རྣམས་ཞུ་བའི་སླད་དུ་མཎྜལ་ཕུལ། སློབ་
དཔོན་གྱིས་འདི་སྐད་ཅེས་བརྗོད་དེ། ནམ་མཁའི་མཐས་གཏུག་པའི་འགྲོ་རྣམས་སྲིད་མཚོ་ལས་བསྒྲལ་ཏེ་རྣམ་པ་ཐམས་ཅད་གཟིགས་པའི་གོ་འཕང་ལ་འགོད་པར་
བྱ༑ དེའི་ཆེད་དུ་བཅོམ་ལྡན་འདས་རྡོ་རྗེ་རྣམ་པར་འཇོམས་པའི་དབང་གི་སྔོན་འགྲོ་སྟ་གོན་གྱི་རིམ་པ་ཞུ་སྙམ་པས་མ་ཡེངས་པར་གསན་འཚལ། དེ་ལ་

ང་རེ་རྣམས་ཀྱིས་དལ་བརྒྱད་འབྱོར་བཅུར་ལྡན་པའི་རྟེན་མཆོག་རྙེད་པའང་སྟེས་དབང་ཙམ་གྱིས་མ་ཡིན་པར་ལེགས་སྤྱད་ཀྱི་མཐུས་འཕངས་པའི་འབྲས་བུར་འོངས་པ་ཡིན་ལ། འདི་ཡང་ཡུན་
རིང་དུ་གནས་པར་དཀའ་བ་འཆི་བདག་གི་གཞན་དབང་ཅན་ཡིན་པས་ན་རྒྱ་ཆེ་རོལ་པའི་མདོ་ལས། སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །འགྲོ་བའི་སྐྱེ་འཆི་གར་ལ་ལྟ་དང་མཚུངས།
སྐྱེ་བོའི་ཚེ་འགྲོ་ནམ་མཁའི་གློག་འདྲ་སྟེ། །རི་གཟར་འབབ་ཆུ་བཞིན་དུ་མྱུར་མགྱོགས་འགྲོ །ཞེས་གསུངས་པ་སོགས་ཀྱིས་མཚོན་ལ། མི་རྟག་པའི་ལམ་དུ་སོང་བ་ནས་འཇིག་རྟེན་རྒྱང་མར་
འཕེན་པའི་འདོད་པ་ལྟར་རྣམ་ཤེས་གཏན་འགགས་སུ་འགྱུར་བ་ཞིག་ན་དེར་ཟད་མོད་ཀྱང༌། དེ་ལྟར་འགྱུར་དུ་མི་གཏུབ་པར་ལས་དབང་གིས་སྐྱེ་བ་བརྒྱུད་མ་ཉིད་ཀྱི་འཁོར་བར་འཁོར་ལ། ལས་
སྣ་ཚོགས་པའི་བྱེད་པས་བདེ་སྡུག་སྣ་ཚོགས་མྱོང་བ་ནི་བསླུ་བ་མེད་པའི་ཆོས་ཅན་དུ། ལས་མ་བྱས་པ་དང་མི་འཕྲད། བྱས་པ་ཆུད་མི་ཟ་བ་ཡིན་ཞེས་གསུང་རབས་ལས་འབྱུང་ཞིང༌། ཁྱད་པར་
དུ་འཕགས་པར་བསྟོད་པ་ལས་ཀྱང་། བྲམ་ཟེ་རྣམས་ནི་དགེ་སྡིག་དག །སྦྱིན་པ་ལེན་བཞིན་འཕོ་བར་སྨྲ། །ཁྱེད་ཀྱིས་བྱས་ཆུད་མི་ཟ་དང༌། །མ་བྱས་པ་དང་འཕྲད་མེད་གསུངས། །ཞེས

༄༅། །པས་སོ། འཁོར་བའི་གནས་གང་སྡུག་བསྔལ་དངོས་སྣང་བ་དེར་མ་ཟད། བདེ་བར་སྣང་བ་དང་བར་མར་སྣང་བའང་སྡུག་བསྔལ་ལས་མ་འདས་པས། འཁོར་བ་
ཁབ་ཀྱི་རྩེ་ཙམ་ལ། །བདེ་བ་ནམ་ཡང་ཡོད་མ་ཡིན། །ཞེས་ཏེ།ྋ དེ་བས་སྡུག་བསྔལ་ཁོ་ན་སྙིང་པོར་གྱུར་པའི་འཁོར་བ་འདི་ལས་ཐར་བའི་ཐབས་ལ་འབད་དགོས་ཤིང་། ཐབས་དེ་ཡང་རང་*
ཉིད་ཁོ་ན་ཐར་པ་དོན་གཉེར་བས་མ་ཡིན་པར་སེམས་ཅན་ཐམས་ཅད་ཀྱི་ཐར་བདེའི་སླད་དུ་སྒྲབ་དགོས་པས། སྒྲབ་པ་དེ་ལ་ཐེག་པ་ཆེན་པོ་ཞེས་བྱ། ཐེག་ཆེན་རང་ལའང་ཐབས་ཀྱི་ཕུལ་དུ་ཕྱིན་པའི་
ཉེ་ལམ་དུ་གྱུར་པ་སྔགས་ཀྱི་ཐེག་པ་ལ་རྒྱུད་སྡེ་བཞིར་འབྱེད་པའི་དང་པོ་བྱ་བའི་རྒྱུད་ཀྱི་ནང་ཚན་རྡོ་རྗེའི་རིགས་ཀྱི་ཁྲོ་བོའི་དབང་པོ་བཅོམ་ལྡན་འདས་རྡོ་རྗེ་རྣམ་པར་འཇོམས་པའི་དཀྱིལ་འཁོར་དུ་དབང་
བསྐུར་བའི་སྔོན་འགྲོ་སྟ་གོན་གྱི་རིམ་པ་ཞུ་སྙམ་པས་མེ་ཏོག་དང་བཅས་པའི་ཐལ་མོ་སྦྱར་ཏེ་གསོལ་བ་བཏབ་པ་འདིའི་རྗེས་ཟློས་མཛོད། དགའ་ཆེན་ཁྱོད་བདག་སྟོན་པ་ཏེ། སོགས་ལན་གསུམ། ཐར་
པ་དང་ཐམས་ཅད་མཁྱེན་པའི་གོ་འཕང་དོན་དུ་གཉེར་བའི་སྤྱོད་པ་ནི་གསུམ་ཏེ། བདེན་པ་དང་། ཕ་རོལ་ཏུ་ཕྱིན་པ་དང་། གསང་སྔགས་ཀྱི་སྤྱོད་པ་ལ་བརྟེན་པ་ཡིན་ནོ། དེའི་ནང་ནས་མཆོག་ཏུ་ཇཱ་

གྱུར་པ་ནི་གསང་སྔགས་ཀྱི་སྤྱོད་པ་སྟེ། སངས་རྒྱས་ཐམས་ཅད་ཀྱིས་ཀྱང་གསང་སྔགས་ཀྱི་སྤྱོད་པ་ཟབ་མོ་འདིས་བདུད་ཀྱི་དཔུང་བཅོམ་ནས་མངོན་པར་སངས་རྒྱས་པའི་ཕྱིར། འདི་
ལྟར༑ རྫོགས་པའི་སངས་རྒྱས་འདས་པ་དང་། ནས། དེ་ཡིས་བཅོམ། །ཞེས་རྒྱུད་ལས་གསུངས་པས་སོ། །དེ་ལྟ་བུའི་སྤྱོད་ཚུལ་ཟབ་མོའི་འཇུག་སྒོ། ལེགས་པར་མཉན་ཚུལ་
ཡང་༑ རྟོགས་པ་ཐམས་ཅད་ལེགས་པར་བསྡུས་ནས་ནི། སོགས། བྱིན་མི་རློབས། ཞེས་གསུངས་པ་ལྟར། ཡུལ་གྱི་རྗེས་སུ་རྒྱུག་པའི་རྣམ་རྟོག་གི་འཕྲོ་འདུ་ཐམས་ཅད་རེ་ཤིག་བསྡུས་
ཤིང་༑ སེམས་ཅན་ཐམས་ཅད་རྡོ་རྗེ་འཆང་གི་ས་ལ་འགོད་པའི་བསམ་པ་བཟང་པོ་དང་ལྡན་པས་ཡིན་གྱི། གཡེང་བ་དང་བཅས་པའི་སེམས་བརྗེད་ངེས་པས་ཉན་ཀྱང་རྡོ་རྗེ་སེམས་དཔའ་ལ་སོགས་
པའི་བདེ་བར་གཤེགས་པ་རྣམས་ཀྱིས་བྱིན་གྱིས་རློབས་པར་མི་འགྱུར་བས་ན་མ་ཡེངས་པར་གསན་འཚལ་ཞེས་པ་སྟེ་མ་ཡེངས་པར་གདམས་པའོ། དེ་ནས་ཕྱི་རོལ་མུ་སྟེགས་བྱེད་སོགས་ལམ
ལོག་པ་ལས་གོང་དུ་གྱུར་པ་སྐྱབས་འགྲོ་དང༌། ལམ་དམན་པ་ཉན་རང་གི་ཐེག་པ་ལས་གོང་དུ་གྱུར་པ་སེམས་བསྐྱེད་ཀྱི་སྡོམ་པ་ལེན་སྙམ་པས་རྒྱུན་བཤགས་འདིའི་རྗེས་ཟློས་ལན་གསུམ་

།མཛོད། དཀོན་མཆོག་གསུམ་ལ་བདག་སྐྱབས་མཆི། སོགས་ནས། འགྲུབ་པར་ཤོག བར་ལན་གསུམ། ཨཾཨོཾ་ཨ་མྲྀ་ཏེ་ཧཱུྃ་ཕཊ། ཀྱིས་སློབ་མ་བསངས། སྭ་བྷ་ཝས་༄༅།
འཇོམས་སྦྱངས༑ ཁྱེད་རང་རྣམས་མི་དམིགས་པའི་སྟོང་པ་ཉིད་དུ་གྱུར། སྟོང་པའི་ངང་ལས་བཅོམ་ལྡན་འདས་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་ནས། དུ་བ་འཁྲུགས་པའི་དབུས་ན་བཞུགས་པར་
གསལ་ཐོབ། རྡོ་རྗེ་དང་བཅས་པས་དྲི་ཆུས་གནས་གསུམ་མས་རིམ་གྱིས་རེག་ཅིང་། ཧཱུྃ་ཨཱཿ ཨཾ། ཞེས་བརྗོད། སྤྱི་བོར་ཨཾ་ལས་འཁོར་ལོ་དཀར་པོ་་ཨོཾ་གྱིས་མཚན་པ། མགྲིན་པར་ཨཱཿ ལས་པདྨ་དམར་པོ་
ཨཱཿ ས་མཚན་པ། སྙིང་གར་ཧཱུྃ་ལས་རྡོ་རྗེ་སྔོན་པོ་ཧཱུྃ་གིས་མཚན་པར་གསལ་ཐོབ། སླར་ཡས་རིམ་གྱིས་རེག་ཅིང༌། ཨོཾ་ཨཱཿ ཧཱུཾ། ཞེས་བརྗོད་པས་བྱིན་གྱིས་བརླབས། མཆོད་པ་ལྔ་སློབ་མདུན་བཤམས་
ནས༑ ཨོཾ་བཛྲ་བི་དཱ་ར་ཎ་པུ ཥྤ་པྲ་ཏཱི ཙྪ་ཧཱུཾ། ནས། ཤཔྟའི་བར་གྱིས་མཆོད། ཧཱུཾ་མཐིང་ཀ་དབུས་སུ་བཀོད་པའི་རིགས་ལྔའི་ས་བོན་ལྔ་ཚོམས་བྲིས་པ་ལྟ་བུའི་མཎྜལ་མདུན་དུ་བསྟར་ནས། དཀྱིལ་འཁོར་དམ་པ་འདིར་
གཞུགས་ཤིང་བསྙེན་པས་དངོས་གྲུབ་ཇི་ལྟ་བུ་ཐོབ་ཀྱི་པྲ་བརྟག་པ་ལ། ཨ་ཤྭརྠ་སོགས་པའི་སོ་ཤིང་སོར་བཅུ་གཉིས་པ་རྩེ་མོ་མེ་ཏོག་གིས་བཅིངས་པ་འདི་ཉིད་ལག་གཉིས་ཐལ་མོ་སྦྱར་བའི་མཐེ་བོང་ྋ

དང་གུང་མོའི་བར་དུ་བཅུག །རྩ་བ་སོ་ལ་དྲུད་ཅིང་དམོད་བོར་བ་དང༌། བཅས་པས་བཛྲ་ཧ་ས་ཧ་ཞེས་དོར་བས་དབུས་སུ་མཆོག །ཤར་ཞི་བ་ལ་སོགས། མཚམས་འཇིག་རྟེན་པའི་དངོས་
གྲུབ༑ སྟེང་འོག་མཁའ་དང་ས་ལ་སྤྱོད་པའི་རིག་འཛིན་དུ་འགྱུར་བ་ཡིན་ནོ། ཞེས་སོ་ཤིང་འདོར་དུ་བཅུག །དེ་ནས། ཨཾ་ཧྲཱིཿ བི་ཤུདྡྷ་དྷརྨ་སརྦ་པཱ་པཱ་ནི་ཙ་སྱ་ཤོ་དྷ་ཡ་སརྦ་བི་ཀཝཱ་ན་ཡ་ཧཱུཾ། སོགས
བརྗོད། དྲི་ཆུ་ཁྱོར་བར་སྦྱིན་པ་ཧུབ་གསུམ་འཐུང་ནས་ལྷག་མ་རྒྱབ་ཏུ་དོར་ཞིག །བཛྲ་ཏི ཀྵ་བཾ། གྱིས་ཀུ་ཤ་བྱིན་ནས། དག་བྱེད་ཀྱི་རྩྭ་སྔགས་ཀྱིས་བརླབ་པ་འདི་རྨི་ལམ་གསལ་ཕྱིར་ཆེ་བ་སྟན་དང་
ཆུང་བ་སྔས་སུ་གྱིས་ཤིག །རྨི་ལམ་གདོན་གྱིས་བྱས་པ་སྲིད་པ་སོགས་དགག་པའི་ཕྱིར་རྩ་བའི་སྔགས་བཟླས་པའི་བསྲུང་སྐུད་འདི་སྐྱེས་པའི་དཔུང་པ་གཡས་དང་བུད་མེད་ཀྱི་དཔུང་པ་གཡོན་དུ་
འཆིང་བར་གྱིས་ཤིག །ཅེས་བསྲུང་སྐུད་བྱིན་ཏེ་བཅིངས་ནས། བཛྲ་རཀྵའི་སྔགས་དང་དྲི་ཆུ་རྒྱ་གྲམ་གྱི་རྒྱ་དང་བཅས་པས་རྒྱས་བཏབ། འཇིག་རྟེན་དུ་ནི་ཀུན་མཁྱེན་རྣམས། སོགས་ནས། བྱེད་པར་ནུས།
ཡང་འཇིག་རྟེན་ན་སངས་རྒྱས་འབྱུང་བ་བརྒྱ་ལམ་ན་རེས་འགའ་བ། ཨུ་དུམ་ཝཱ་རའི་ཤིང་ལ་མེ་ཏོག་ཆགས་པ་བཞིན་ཆེས་ཆེར་དཀོན་པ་སྟེ། མུན་བསྐལ་བྱེ་བ་སྙེད་ཀྱི་བར་ན་སྒྲོན་བསྐལ་རེ་ཙམ་

༄༅། །སྲིད་མཐའ་མ་བཀག་པར་འབྱུང་རུང་དུ་ཟད་པས་སོ། །དེ་བས་ཀྱང་གསང་སྔགས་ཟབ་མོའི་བསྟན་པ་ཆེས་རྙེད་པར་དཀའ་སྟེ། སྒྲོན་བསྐལ་བཟང་པོ་འདི་ལ་སངས་
འཇོམས་རྒྱས་སྟོང་དུ་འབྱུང་བའི་ནང་ནས་ཤཱཀྱའི་རྒྱལ་པོ་སོགས་གསུམ་ལས་གཞན་པས་ཐུན་མོང་སྣང་གཞུང་དུ་གསང་སྔགས་གསུང་བ་མེད་པར་བཤད་ལ། དེ་ལྟ་ན་རང་རེ་སངས་རྒྱས་བྱོན་པའི་འཇིག་*
རྟེན་དུ་སྐྱེས་ཤིང་སྔགས་སྤྱོད་ཀྱི་སྐལ་ཅན་དུ་གྱུར་པ་ནི་རྙེད་པའི་མཆོག་ལེགས་པར་རྙེད་པ་ཡིན་ན་རྙེད་དོན་ནན་གྱིས་སྒྲུབ་འཚལ་ཞིང་། དེས་བདག་དང་སེམས་ཅན་གྱི་མཉམ་པ་མེད་པར་བདག་
གཞན་གྱི་དོན་ཆེན་པོ་མཉམ་པ་མེད་པ་རྫོགས་པའི་བྱང་ཆུབ་རྙེད་དོན་དུ་སྒྲུབ་པ་གལ་ཆེ་བ་ཡིན་ནོ། བཞིན་བཟང་དག་དོ་ནུབ་ཉོལ་ལ་རྨི་ལམ་རྟོགས་ཤིག་དང་སང་དཀྱིལ་འཁོར་ཆེན་པོ་མཐོང་བར་
འགྱུར་རོ། དེ་ཡང་རྨི་ལམ་དུ་དཀོན་མཆོག་གསུམ་མཐོང་བ་དང་ཁྲུས་བྱེད་པ་དང་། དར་འཕྱར་བ་དང་། ཉི་ཟླ་ཤར་བ་དང་། གྱེན་དུ་འཛེགས་པ་སོགས་མཐོང་ན་སྐལ་བ་དང་ལྡན་པར་ངེས་
ཝཱ*ལ༑ མུན་པར་འཇུག་པ་རི་ལས་ལྷུང་བ། གཅེར་བུར་འགྲོ་བ། གོས་དྲི་མ་ཅན་གྱོན་པ་ལ་སོགས་པར་རྨི་ན་སྐལ་བ་ངན་པ་ཡིན་པས། རེ་ཞིག་སྒྲིབ་པ་ཞི་བའི་ཐབས་ལ་འབད་པར་བྱས་ན་ཕྱིས་

ནས་དཀྱིལ་འཁོར་དུ་འཇུག་པ་སོགས་བྱ་བ་ཡིན་ནོ། བསོད་ནམ་འདི་ཡིས་སོགས་བརྗོད་དེ་གྲོལ་ལོ། དབང་དངོས་ལ། ཇི་ལྟར་བལྟམས་པས་ཁྲུས་བྱས། འོ་ན་ད་ལམ་ཁྱེད་རྣམས་བཅོམ་ལྡན་
འདས་རྡོ་རྗེ་རྣམ་པར་འཇོམས་པ་ཁྲོ་བོ་ལྷ་བཅོ་ལྔའི་བདག་ཉིད་ཅན་གྱི་དཀྱིལ་འཁོར་དུ་འཇུག་ཅིང་དབང་བསྐུར་བར་བྱ་བ་ལ། བདག་སློབ་དཔོན་གྱི་བགྱི་བར་འོས་པའི་རིམ་པ་རྣམས་ཕྱག་བཞེས་
བཞིན་ལེགས་པར་གྲུབ་ཟིན་ནས། ད་ཁྱེད་རང་སློབ་མ་རྣམས་ཀྱི་ངོ་སྐལ་དུ་གྱུར་པ་དབང་བསྐར་ཟབ་མོ་ཞུ་བའི་ཡོན་དུ་མཎྜལ་འབུལ་བར་འཚལ། མནྜལ་ཕུལ་རྗེས། ནམ་མཁའི་མཐའ་ཀླས་པའི་
སེམས་ཅན་ཐམས་ཅད་རྡོ་རྗེ་འཛིན་པའི་གོ་འཕང་ལ་འགོད་འདོད་ཀྱི་བསམ་པ་བརྟན་པོས་གསན་འཚལ། དེ་ཡང་རྒྱལ་བ་རྣམས་ཐབས་ལ་མཁས་པའི་ཕུལ་དུ་ཕྱིན་པས་གདུལ་བྱའི་མོས་པ་དང་རྗེས་
སུ་མཐུན་པར་ཆོས་ཚུལ་རྣམ་པ་ཐམས་ཅད་གསུང་བར་མཛད་པ་ནི། ལང་གཤེགས་ལས། ཇི་སྲིད་སེམས་ཡོད་འཇུག་པའི་བར། །ཐེག་པའི་མཐའ་ལ་ཐུག་པ་མེད། །ཅེས་གསུངས། ཐེག་
ཚུལ་བསམ་གྱིས་མི་ཁྱབ་པ་དེ་ཀུན་ཡང་མདོར་བསྡུ་ན་ཐེག་པ་གསུམ་དུ་འདུ་སྟེ། རྡོ་རྗེ་སྙིང་འགྲེལ་ལས། ཉན་ཐོས་རང་སངས་རྒྱས་དང་ནི། །ཐེག་པ་ཆེན་པོ་གསུམ་ཡིན་ཏེ། །སངས་རྒྱས་

༄༅། །པ་ལ་བཞི་པ་དང༌། །ལྔ་པ་ཐུབ་པའི་དགོངས་པ་མིན། །ཞེས་གསུངས། ཐེག་པ་སྔ་མ་གཉིས་ཀྱང་མཐར་ཐུག་ཐེག་པ་གཅིག་ཁོ་ནར་གཞོལ་ཞིང་འབབས་
འཇོམས་པས༑ ཐེག་པ་གསུམ་གྱི་ངེས་འབྱུང་ལ། །ཐེག་པ་གཅིག་གི་འབྲས་བུར་གནས། །ཞེས་གསུངས། ཐེག་པ་གཅིག་པུ་དེ་ལ་ངོ་བོའི་སྒོ་ནས་ཁྱད་པར་མེད་མོད་ཀྱང་མདོ་རྒྱས་ཀྱི་དབང་གིས་ཕར་
ཐེག་དང་སྔགས་ཀྱི་ཐེག་པ་གཉིས་སུ་དབྱེར་ཡོད་ལ། དེ་ལྟར་དུ་འཇོག་པའང་འཐད་པར་བཅས་པ་སྟེ། སཱུ་ཏྲ་ཞེས་པ་མདོར་བསྒྱར་བར་བཀས་བཅད་དུ་བཤད་པར། དཔེར་ན། ཆོས་དོན་སྨོས་
ཕྱིར་མདོ་ཡིན་ནོ། ཞེས་པ་ལྟ་བུ། སྔགས་ནི་རྒྱས་པའམ་གྱ་ནོམ་པར་བཤད་པ་སྟེ། རྒྱ་ཆེ་རོལ་པའི་མདོར། ཚངས་པ་མི་རྣམས་ལ་ནི་གྱ་ནོམ་ཆོས། །ཀླན་ཀ་མི་བཙལ་མདོ་ཙམ་བཤད་པར་
བྱ༑ །ཞེས་པ་ལྟ་བུ། དེ་ལས་འདིར་གསང་སྔགས་ཀྱི་ཐེག་པ་ལ་རྒྱུད་ཅེས་བྱ་སྟེ། ཇི་སྐད་དུ། རྒྱུད་ནི་རྒྱུན་ཆགས་ཞེས་བྱར་བརྗོད། །འཁོར་བ་རྒྱུད་དུ་འདོད་པ་ཡིན། །མྱ་ངན་འདས་པ་
༈ རྒྱུད་ཕྱི་མ། །ཞེས་གསུངས་པས་སོ། རྒྱུད་དེ་ལ་ཡང་བརྗོད་པར་བྱ་བའི་དོན་དང་། གདུལ་བྱའི་ཁྱད་པར་ལ་བརྗོད་པར་བྱེད་པའི་དབྱེ་བས་རྣམ་པ་གཉིས་དང་། དེ་གཉིས་ཀའི་སྒོ་ནས་རྣམ་པ་

བཞིར་ཡང་བཤད་དེ། བྱ་བ་དང༌། སྤྱོད་པ་དང༌། རྣལ་འབྱོར་དང༌། རྣལ་འབྱོར་བླ་ན་མེད་པའོ། །དེ་དག་ནི་ལྷ་དང་སྔགས་དབྱེར་མེད་པས་རིག་པ་འཛིན་པའི་སྡེ་སྣོད་སྟེ། år
ཡང་༑ རིག་པ་འཛིན་པའི་སྡེ་སྣོད་གསལ་བའོ། ཞེས་གསུངས་པ་དང་། སྔགས་ཉིད་ལྷ་སྟེ་ལྷ་ཉིད་སྔགས། །ཞེས་གསུངས་པས་སོ། དེ་ལྟ་བུ་ལ་མདོ་སྡེར་ཡང་གྲགས་ཏེ། གསང་
སྔགས་མདོ་སྡེའི་ཚུལ་དུ་ངས་བཤད་ཉོན། ཞེས་གསུངས་སོ། དེ་ལས་འདིར་བྱ་བའི་རྒྱུད། དེ་ལ་ཡང་སྤྱིའི་རྒྱུད་དང་། བྱེ་བྲག་གི་རྒྱུད་གཉིས། བྱེ་བྲག་གི་རྒྱུད་ལ་ཡང༌། ལས་ཚོགས་
གཙོ་བོར་བཏོན་པ་རྟོགས་པའི་རྒྱུད། རིགས་གསུམ་དུ་ཕྱེ་ནས་སོ་སོར་སྟོན་པ་རྩ་བའི་རྒྱུད་དེ། སངས་རྒྱས་གསང་བས། དེ་ཡང་བཞི་སྟེ་བྱ་བའི་རྒྱུད། །སྤྱི་དང་བྱེ་བྲག་དེ་ལ་གཉིས།
རྟོགས་པ་དང་ནི་ལས་སུ་བཤད། རིགས་གསུམ་ཕྱེ་ལས་ཞེས་གསུངས་པས་སོ། རིགས་གསུམ་ཞེས་པ་ཡང་། དེ་བཞིན་གཤེགས་པའི་རིགས་དང། པདྨའི་རིགས་དང༌། རྡོ་རྗེའི་རིགས་
སོ༑ འོན་ཀྱང་འཁོར་དུ་ནོར་བུའི་རིགས་དང་། ལྔས་རྩེན་གྱི་རིགས་སམ། བལ་གླང་ངམ་རྒྱས་པའི་རིགས། འཇིག་རྟེན་པའི་རིགས་ཏེ་དྲུག་ཏུ་ཕྱེ་བས། རྒྱུད་སྡེ་འདི་ལ་སྒོ་དྲུག་པ་ཞེས་པའི་

༄༅། །རྣམ་བཞག་མཛད་མོད། དངོས་གྲུབ་ཁྱད་པར་ཅན་སྒྲུབ་པའི་ཆོ་གའི་གཙོ་བོ་ནི་རིགས་གསུམ་དུ་འདུ་བའི་དོན་གྱིས་ན་རིགས་གསུམ་དུ་གསུངས་པ་ཡིན་ནོ། དེ་ལས་
འཇོམས་འདིར་རྡོ་རྗེའི་རིགས། དེ་ལ་རིགས་ཀྱི་གཙོ་བོའམ་བདག་པོ། ཡུམ། ཁྲོ་བོ། ཁྲོ་མོ། ཕོ་ཉ་ཕྱག་བརྙན་གྱི་རྒྱུད་ཚན་ལྔར་ཡོད་པ་ལས། རིགས་ཀྱི་བདག་པོར་གཏོགས་པ་བཅོམ་ལྡན་
འདས་རྡོ་རྗེ་རྣམ་པར་འཇོམས་པའི་དཀྱིལ་འཁོར་དུ་དབང་བསྐུར་བགྱིད་པ་སྐབས་སུ་བབས་པར། ཚུལ་འདིའི་འབྱུང་ཁུང་ཕྱོགས་ཙམ་བརྗོད་པ་ནི། བྲམ་ཟེའི་སློབ་དཔོན་མ་ཎི་བཛྲས་མཛད་པའི་
བདུན་
རྣམ་འཇོམས་བསྟོད་པར། དུས་གསུམ་རྒྱལ་བའི་ཡོན་ཏན་ངང་ཉིད་ལས། །ཐབས་མཁས་ཐུགས་རྗེས་འགྲོ་དོན་མཛད་སྤྲུལ་པ། །གདུག་པ་འདུལ་ཕྱིར་འཇིག་པའི་ཆ་ལུགས་ཅན། །བཅོམ་
ལྡན་རྡོ་རྗེས་འཇོམས་ལ་ཕྱག་འཚལ་ལོ། །གང་གི་རངབཞིན་ཆགས་སྡང་རྣམས་བྲལ་ཡང་། །གདུལ་བྱའི་དབང་གིས་ཁྲོ་ལ་ཁྲོ་བ་དང་། །འདོད་ཆགས་ཅན་ལ་ཆགས་ཅན་ལྟར་སྟོན་པ། །བྱང་
ཆུབ་མཆོག་གནས་དེ་ལ་ཕྱག་འཚལ་ལོ། །གང་ཞིག་ལས་དང་རྣམ་སྨིན་མཁྱེན་པ་ཡིས། །འགྲོ་བ་ཀུན་དང་ཇི་ལྟར་མཐུན་པ་ཡི། །གསང་སྔགས་རོལ་བ་རབ་ཏུ་སྟོན་མཛད་པ། །བསམ་ཡས་༔

སྤྲུལ་པ་མངའ་ལ་ཕྱག་འཚལ་ལོ། །ཞེས་འབྱུང་བ་བཞིན་ཏེ། དེ་ལྟ་བུའི་ཁྲོ་བོ་ཆེན་པོ་འདི་ཉིད་ཀྱི་གསང་རྒྱུད་རྡོ་རྗེ་ལྷུན་པོ་རི་རབ་ཀྱི་ཟོམ་ཞེས་བྱ་བ་ལེའུ་བརྒྱ་དང་བརྒྱད་ཀྱི་བདག་ཉིད་ཅན་ཞིག་
མཆིས་པའི་ལེའུ་དང་པོ་མདོར་བསྟན་གྱི་ལེའུ་ནི་ད་ལྟ་ཡོངས་གྲགས་ཀྱི་གཟུངས་མདོ་ཉིད་ཡིན་ལ། ལེའུ་ལྷག་མ་རྣམས་ཀྱི་རྩ་བའི་སྙིང་པོར་གྱུར་པའང་འདི་ཉིད་ཡིན་ཅིང༌། དེ་རྣམས་ཀྱང་འདི་
ཉིད་ཀྱི་རྒྱས་བཤད་དུ་ཡོད་པས། རྒྱུད་དོ་ཅོག་གི་རྩ་བ་ཞེས་སམ། རྩ་བའི་རྒྱུད་ཆེན་པོ་ཞེས་བྱ་སྟེ། སློབ་དཔོན་སངས་རྒྱས་གསང་བས། འདི་ནི་རྩ་བའི་རྒྱུད་ཆེན་ཏེ། །རྡོ་རྗེ་ལྷུན་པོ་རི་རབ་
ཟོམ༑ །རྒྱུད་དོ་ཅོག་ནི་བརྒྱ་རྩ་བརྒྱད། །དེ་ཡི་དང་པོར་འདི་གསུང་པས།ྋ །རྩ་བ་བཤད་པར་རབ་ཏུ་གྲགས། །ཞེས་གསུངས། གཞན་ཡང་ལོངས་སྤྱོད་རྫོགས་པའི་སྐུའྀ་གཙུག་ཏོར
དང་༑ ཞལ་དང༌། ཤངས་དང༌། དཔུང་པ་དང་། ཐུགས་ཀ་དང་། ལྟེ་བ་དང༌། གསང་བ་དང༌། ཞབས་ཀྱི་བོལ་གོང་ལ་སོགས་པ་ནས་སྤྲལ་པའི་ཁྲོ་བོ་ཕྱུངས་ཏེ། དེ་དག་གིས་ཞུ་བ་
པོ་བྱས་ནས་གསུངས་པའི་བཤད་རྒྱུད་རྡོ་རྗེ་གཙུག་ཏོར་ལ་སོགས་པ་ཅི་ཡང་ཞིག་གསུངས་པ་ཐམས་ཅད་ཀྱི་ཡང་། དོན་ཟབ་མོ་མདོར་བསྡུས་ཏེ་བསྟན་པ་ནི་འདི་ཡིན་པས། འདི་ནི་མན་ངག་གི་ ྃ

༄༅། ། རྒྱུད་དུའང་གཟུང་ངོ་། གང་དུ་གསུངས་པའི་གནས་ནི། འདི་སྐད་བདག་གིས་ཐོས་པ་དུས་གཅིག་ན་བཅོམ་ལྡན་འདས་རྡོ་རྗེ་ལ་བཞུགས་ཏེ་ཞེས་པས་རྡོ་རྗེ་རིན་པོ་
ཆེའི་གནས་རི་རབ་ཀྱི་ཤར་ལྷོ་ན་རྡོ་རྗེ་ལྷུན་པོ་རི་རབ་ཀྱི་ཟོམ་ཞེས་བྱ་བ་ཕྱོགས་ཐམས་ཅད་རྡོ་རྗེས་གཏམས་པའི་གནས་ན་བཞུགས་པའི་ཚེ་འཛམ་བུ་གླིང་གི་མ་གྷ་དྷར། རྒྱལ་པོ་ལོག་པའི་སྙིང་པོའམ་
མ་སྐྱེས་དགྲ་ཞེས་བྱ་བ་མི་དགེ་བའི་བཤེས་གཉེན་ལྷས་བྱིན་གྱིས་བསླུས་ཏེ། རང་གི་ཕ་གཟུགས་ཅན་སྙིང་པོ་རྒྱལ་སྲིད་ལས་ཕྱུང་ཞིང་ཁྲི་མུན་དུ་བཀུམ། བཅོམ་ལྡན་འདས་འཁོར་བཅས་ལའང་
བཀུར་སྟི་མ་ཡིན་པ་དུ་མ་བྱེད་པ་ན། འཇིག་རྟེན་གྱི་ཁམས་སུ་གནས་པའི་འབྱུང་པོ་མི་མ་ཡིན་ཐམས་ཅད་འཁྲུགས་ཏེ་ནད་ཡམས་དང་ཆར་མི་བབས་པ་སོགས་མི་རུང་བའི་ལྟས་དང་གནོད་པ་སྣ
ཚོགས་པས་སེམས་ཅན་གྱི་ཚོགས་མང་པོ་སྔག་བསྔལ་བ་འཇིག་རྟེན་སྐྱོང་བའི་རྒྱལ་པོ་བཞིས་མཐོང་ནས་བཅོམ་ལྡན་འདས་ལ་བསྐུལ་བས། ཅང་མི་གསུང་བའི་ཚུལ་དུ་ཞལ་གྱིས་བཞེས་ཏེ་ཕྱག་ན
རྡོ་རྗེ་ལ་བསྐུལ་ཞིང་བྱིན་གྱིས་བརླབས་པས། དེས་རྡོ་རྗེ་གསོར་ཞིང་ཁས་བླངས་ནས་རྡོ་རྗེ་རྣམ་པར་འཇོམས་པ་སྤྲུལ། དེས་ཁྲོ་བོ་བཅོ་ལྔའི་དཀྱིལ་འཁོར་གྱི་རྣམ་པར་སྤྲུལ་ཏེ་རྩ་བའི་རྒྱུད་གསུངས་

པས་འབྱུང་པོ་གདུག་པ་ཅན་རྣམས་དང་མ་སྐྱེས་དགྲ་འཁོར་བཅས་བཏུལ་ཏེ་བྱང་ཆུབ་ཀྱི་ལམ་ལ་བཀོད་དོ་ཞེས་སངས་རྒྱས་གསང་བ་དང་སྨྲི་ཏི་ཛྙཱ་ན་བཞེད་ལ། པདྨ་འབྱུང་གནས་དང་བི་མ་ལ་མི་
ཏྲའི་བཞེད་པས་ནི། བྱང་ཆུབ་ཀྱི་ཤིང་དྲུང་རྡོ་རྗེ་གདན་གྱི་གཞལ་མེད་ཁང་ཆེན་པོར་ཤཱ ཀྱ་ཐུབ་པ་མངོན་པར་རྫོགས་པར་འཚང་རྒྱ་བ་ལ་བར་དུ་གཅོད་པའི་བདུད་ཚོགས་མང་པོ་ལྷག་པར་གྱུར་པ་
ན༑ དེ་བཞིན་གཤེགས་པས་ཕྱག་ན་རྡོ་རྗེ་ལ་བྱིན་གྱིས་བརླབ་ནས་བཀའ་སྩལ་པ། རིགས་ཀྱི་བུ། ཁྱོད་ཀྱི་ལུས་མ་རུངས་པའི་ཁྲོ་བོར་བསྒྱུར་ཏེ་བདུད་འདི་དག་ཐུལ་ཅིག་ཅེས་གསུངས་
པས༑ ཕྱག་ན་རྡོ་རྗེས་བདག་ཉིད་ཀྱི་ལུས་ཁྲོ་བོའི་རྒྱལ་པོ་རྣམ་པར་འཇོམས་པར་བཞེངས། དེས་ཁྲོ་བོའི་ཚོགས་སྤྲོས་ཏེ་བཤད་པར་བཞེད་དོ། དེ་ལྟ་བུའི་རྒྱུད་འདི་འཕགས་ཡུལ་དུ་སྟོན་པ་མྱ་ངན་
ལས་འདས་རྗེས་བཀའ་བསྡུ་རིམ་གསུམ་གྱི་མཇུག་ཐོག་ནས་ཐེག་ཆེན་སྟོན་པའི་སློབ་དཔོན་དུ་མ་བྱོན་ཏེ་ཕར་ཕྱིན་དང་གསང་སྔགས་བྱ་སྤྱོད་རྣལ་འབྱོར་གྱི་རྒྱུད་སྡེ་ཕལ་མོ་ཆེ་ཞིག་ལྷ་ཀླུ་ལ་སོགས་པ་
འགྲོ་བ་གཞན་གྱི་གནས་ནས་སྤྱན་དྲངས་ཤིང་། འཕགས་པ་སྤྱན་རས་གཟིགས་དང་བྱམས་པ་དང་གསང་བའི་བདག་པོ་ལ་སོགས་པར་དངོས་སུ་ལུང་ནོད་ཏེ་གཞན་དག་ལ་རྒྱ་ཆེར་སྤེལ་བའི་གྲས་

༄༅། །སུ་གཟུང་འདི་ཉིད་ཀྱང་བྱོན་པར་མངོན་ལ། བོད་འདིར་ཆོས་ཀྱི་རྒྱལ་པོ་སྲོང་བཙན་གྱི་སྐུ་རིངས་ལ་ལོ་ཙཱ་བ་ཐོན་མི་སམྦྷོ་ཊ་ལ་སོགས་པས་ཟ་མ་ཏོག་བཀོད་པའི་མདོ་༔
འཇོམས་སོགས་སྤྱན་རས་གཟིགས་ཀྱི་མདོ་རྒྱུད་ཉི་ཤུ་རྩ་གཅིག་དང་གཞན་ཆོས་མང་དུ་བསྒྱུར་བའི་གྲངས་སུ་རྡོ་རྗེ་རྣམ་པར་འཇོམས་པའི་གཟུངས་འདི་ཉིད་ཀྱང་འགྱུར་བར་གྲགས། ཁྲི་སྲོང་གི་དུས་སུ་སློབ་
དཔོན་ཆེན་པོ་པདྨས་ཚུལ་འདིའི་དབང་རྒྱུད་མན་ངག་མང་དུ་སྩལ་ཞིང་། སངས་རྒྱས་གསང་བ་དང་བི་མ་ལས་ཀྱང་འདིའི་དབང་བསྐུར་ཞིང་གཟུངས་མདོ་ལ་འགྲེལ་པ་མཛད། དབས་མཉྫུ་ཤྲཱི་ལ་
སོགས་པའི་ལོ་ཙཱ་བ་རྣམས་ཀྱིས་སློབ་དཔོན་དེ་དག་གིས་མཛད་པའི་སྒྲུབ་ཐབས་མང་དུ་བསྒྱུར། མངའ་བདག་གིས་ཀྱང་ཐུགས་དམ་དུ་མཛད་པས་རྒྱལ་པོའི་ཐུགས་དམ་མདོ་བཅུའམ་ལྔར་གྲགས
པའི་ནང་དུའང་བཞུགས། དུས་དེར་སློབ་དཔོན་རྣམས་ཀྱི་གསུང་རྒྱུན་ལ་ཟིན་བྲིས་བྱས་པའི་རྣམ་འཇོམས་ཀྱི་སྒྲབ་ཐབས་བརྒྱ་པ་ཞེས་བྱ་བ་རྩ་བའི་གཟུངས་ཀྱི་མདོའི་ཚིག་རེ་ལ་ལས་ཚོགས་རེ་སྟོན་
པའི་བསྟན་བཅོས་ཀྱང་བྱུང༌།ྋ བསྟན་པ་ཕྱི་དར་ལ་བྲམ་ཟེ་མ་ཎི་བཛྲ་གྱི་ལུགས་ཁ་ཆེ་ཛྙཱ་ན་ཤྲཱིས་རང་འགྱུར་དུ་མཛད་པ་དང་། འགར་ལོ་ཙྭ་བ་ཆོས་བཟང་གིས་པཎྜི་ཏ་དེ་བ་པུརྞ་ལ་ཞུས་པ་རྣམ་

འཇོམས་དཀར་པོ་དང་། བླ་མ་བ་རི་ལོ་ཙཱ་བའི་ལུགས་རྣམ་འཇོམས་ལྗང་སྔོན་དཔའ་བོ་གཅིག་པ། རྣམ་འཇོམས་མཐིང་ཀ་མང་འོར་བྱང་ཆུབ་ཤེས་རབ་ནས་བརྒྱུད་པ་ཁྲོ་བོ་བཅུས་བསྐོར་བ་སོགས་
དང་༑ ཁྱུང་པོ་རྣལ་འབྱོར་པས་བླ་མ་རཱ་ཧུ་ལ་གུཔྟ་ལས་རྣམ་འཇོམས་ཀྱི་དབང་བསྐུར་གསན་ཞིང་ཁྱུང་པོ་ཉིད་ལའང་རྣམ་འཇོམས་ཀྱིས་སྤྲུལ་པའི་དཀྱིལ་འཁོར་དུ་དབང་བསྐུར། ནུས་པ་བསྟན་ཏེ་
འདི་ཞི་བ་རྣམ་འཇོམས་དཀར་པོ་དང༌། ཁྲོ་བོ་ལྗང་ཁ་སྦྲག་སྒྲུབ་ཡིན། ཡེ་ཤེས་མཁའ་འགྲོ་ནི་གུ་ལས་རྣམ་འཇོམས་གསང་སྒྲུབ་མཐིང་ག་གསན། གཞན་ཡང་བོད་དུ་ཞལ་གཟིགས་ཀྱི་རིམ་པ་
ལ༑ བླ་མ་ས་སྐྱ་པ་ཀུན་དགའ་སྙིང་པོ་ལ་གྲུབ་ཆེན་བི་རཱུ་པས་རྣམ་འཇོམས་ཀྱི་དབང་བསྐུར་བ་རྣམ་འཇོམས་བིར་ལུགས་སུ་གྲགས་པ་བླ་མེད་ལུགས་དང༌། གྲུབ་ཐོབ་ཤོལ་པོ་བའི་ཞལ་གཟིགས་
མཐིང་ག་ཁྲོ་བོ་བཅུས་སྐོར་སོགས་མང་བ་ལས་འདིར་ནི་སློབ་དཔོན་སངས་རྒྱས་གསང་བ་དང༌། གངྒཱ་དྷ་ར། མ་ཎི་བཛྲ། ཛ་ཡ་ཝརྨ། ས་ཝ་རི་པ་ལ་སོགས་པས་མཛད་པའི་འགྲེལ་
པ༑ སྒྲུབ་ཐབས། དཀྱིལ་ཆོག །ལས་ཚོགས་སོགས་བལ་པོའི་པཎྜི་ཏ་དེ་ཝ་པཱུརྞ་མ་ཏི་ལ་གློ་བོ་ལོ་ཙཱ་བས་ཞུས་པ་ལས་རིམ་པར་བརྒྱུད་དེ་བཀའ་མ་དང་། གྲུབ་པའི་སློབ་དཔོན་ལས་ཀྱི་རྡོ་རྗེ་

།གསུམ་པ་ཡོན་ཏན་ཡེ་ཤེས་ལ་རྣམ་པར་འཇོམས་པ་ཉིད་ཀྱི་ཞལ་བསྟན་ནས་ཐུན་མོང་མ་ཡིན་པའི་གདམས་པ་སྩལ་བ་དག་སྣང་གི་རིམ་པ་གཉིས་འདྲེས་ཀྱི་ཚུལ་དུ་༄༅།
སྟེ༑ དེ་ལ་རྩ་བའི་བརྒྱུད་པ་ནི། རྫོགས་པའི་སངས་རྒྱས། རྡོ་རྗེ་རྣམ་འཇོམས། སངས་རྒྱས་གསང་བ། གངྒཱ་དྷ་ར། བྲམ་ཟེ་མ་ཎི་བཛྲ། ཛ་ཡ་ཝརྨ། དྷརྨ་ཤྲཱི། ས་ཝ་རི་པ། བལ་
པོའི་པཎྜི་ཏ་ཆེན་པོ་དེ་ཝ་པཱུརྞ་མ་ཏི། གློ་བོ་ལོ་ཙཱ་བ་ཆོས་ཀྱི་བཟང་པོ། བཤེས་གཉེན་རིན་ཆེན་དངོས་གྲུབ། སྐྱི་སྟོན། སྲེགས་སྟོན། དམ་པ་གྲུབ་ཤེ། ཡེ་སྟོན་པདྨ་ཅན། སློབ་དཔོན་ཇོ་
བཙུན༑ སློབ་དཔོན་མདོ་སྡེ་དཔལ། གྲུབ་ཐོབ་ཨོ་རྒྱན་པ། ཆོས་ཀྱི་རྒྱལ་མཚན། གར་ཐིག་པ་བསོད་ནམས་རྒྱལ་མཚན། ཐེལ་མཁན་པོ་ཤེས་རབ་རྡོ་རྗེ། བླ་མ་ཆོས་དཔལ་ཤེས་
རབ༑ གྲགས་པ་དོན་གྲུབ། རྔོག་རིན་པོ་ཆེ་བྱང་ཆུབ་དཔལ་གྲུབ། དགེ་སློང་རིན་རྣམ། འཇམ་དབྱངས་ཆོས་ཀྱི་གྲགས་པ། རྡོ་རྗེ་གླིང་པ་ཡོན་ཏན་ཡེ་ཤེས། དེས་ཀུན་གཟིགས་པདྨ་
བྷཾ་དཀར་པོ་ལ་སྩལ་ཞིང་། དེ་ཉིད་ཀྱིས་ཆོས་སྐོར་འདི་ལ་གཟུངས་འགྲེལ། བསྙེན་སྒྲུབ་སྒྲུབ་ཆེན། ལྷ་ཁྲིད། འཁྲུལ་འཁོར། ལས་སྒྲུབ་ལ་སོགས་སྩལ་ཏེ་སློབ་མའི་ཚོགས་སུ་འདོམས་པར་

མཛད་པ་ལས། སྲས་ཀྱི་ཐུ་བོ་རྗེ་བཙུན་ངག་དབང་བཟང་པོ། དཔག་བསམ་དབང་པོ། ཡོངས་འཛིན་དམ་པ། ཆོས་ཀྱི་དབང་ཕྱུག །དགེ་ལེགས་བཞད་པ། འཇམ་མགོན་དགྱེས་
པ༑ འཇམ་དཔལ་དཔའ་བོ། ཆོས་ཀྱི་སྣང་བ། ཡེ་ཤེས་གྲུབ་པ། འཇིགས་མེད་མི་འགྱུར༑ ཤེས་བྱ་ཀུན་མཁྱེན། ཤེས་རབ་དཔལ་བཟང༌། བདག་ཅག་གི་འདྲེན་མཆོག་དམ་པ་མཐུ་
ཆེན་རྡོ་རྗེ་འཛིན་པ་མཐུ་སྟོབས་ཆོས་ཀྱི་རྒྱ་མཚོའི་བར་དུ་བརྒྱུད་པའི་བྱིན་རླབས་མ་ཉམས་པ་ཡིན་པས། དེ་ལྟ་བུའི་དབང་བསྐུར་ཞུ་བ་ལ་ཐོག་མར་གསོལ་བ་གདབ་པ་འདིའི་རྗེས་ཟློས་
མཛོད༑ དགའ་ཆེན་ཁྱོད་བདག་སྟོན་པ་སྟེ། སོགས། མགོན་པོས་བདག་ཀྱང་བཞུགས་པར་འཚལ། ལན་གསུམ། བཅོམ་ལྡན་འདས་ཀྱིས་དམན་པའི་སྤྱོད་པ་ལ་མོས་པ་རྣམས་ཀྱི་ཕྱིར་ཉན་ཐོས་
ཀྱི་ཐེག་པ་དང༌། རྒྱ་ཆེན་པོ་ལ་མོས་པའི་ཕྱིར་ཕ་རོལ་ཏུ་ཕྱིན་པའི་ཐེག་པ། ཟབ་མོ་ལ་མོས་པའི་སླད་དུ་གསང་སྔགས་ཀྱི་སྤྱོད་པ་ཉེ་བར་བསྟན་པའི་ཕྱི་མ་ཉིད་མཆོག་ཏུ་གྱུར་པ་སྟེ། དེ་
ཡང་༑ རྫོགས་པའི་སངས་རྒྱས་འདས་པ་དང་། སོགས་ནས། དཔུང་ཆེན་དག་ཀྱང་དེ་ཡིས་བཅོམ། ཅེས་གསུངས་ཏེ། དེ་ལྟ་བུའི་སྤྱོད་པ་ཡང་བྱ་རྒྱུད་ཀྱི་སྐབས་འདིར་འཇུག་པ་དང་། སྦྱོར་

༄༅། །བ་དང༌། གྲུབ་པ་དང༌། གྲུབ་པའི་སྤྱོད་པ་བཞིས་བསྡུས་པའི། དང་པོ་འཇུག་པ་ཞུ་བ་ལ་ཡང་། གཞན་དོན་དུ་དམིགས་པའི་སེམས་བསྐྱེད་རྒྱ་ཆེན་པོ་དང་ལྡན་
པས་ཅུང་ཟད་ཀྱང་མ་ཡེངས་པར་གསན་དགོས་ཏེ། རྟོག་པ་ཐམས་ཅད་ལེགས་པར་བསྡུས་ནས་ནི། སོགས། བྱིན་མི་རློབས། ཞེས་གསུངས་སོ། །དེ་ནས་སྐྱབས་སུ་འགྲོ་བ་དང་སེམས་*
བསྐྱེད་པའི་སྡོམ་པ་ལེན་སྙམ་པས་རྒྱུན་བཤགས་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི། སོགས། སངས་རྒྱས་འགྲུབ་པར་ཤོག བར་ལན་གསུམ། ལས་བུམ་གྱི་ཆུ་
ཁ་རྒྱན་གྱིས་འཐོར་ཞིང༌། ཨོཾ་ཨ་མྲྀ་ཏེ་ཧཱུྃ་ཕཊ་ཀྱིས་སློབ་མ་བསངས། ཨོཾ་སྭ་བྷཱ་ཝས་སྦྱངས། ཁྱེད་རང་རྣམས་མི་དམིགས་པའི་སྟོང་པ་ཉིད་དུ་གྱུར། སྟོང་པའི་ངང་ལས་བཅོམ་ལྡན་འདས་ཁྲོ་བོའི་རྒྱལ་པོ་
རྡོ་རྗེ་རྣམ་པར་འཇོམས་པ། ནས། དུ་བ་འཁྲུགས་པའི་དབུས་ན་བཞུགས་པར་གསལ་ཐོབ་ཅིག །ཞེས་བརྗོད་པའི་རྗེས། སློབ་དཔོན་གྱིས་རྡོ་རྗེ་དང་བཅས་པའི་དྲི་ཆུས་སློབ་མའི་གནས་གསུམ་དུ་མས་རིག་གྱིས་རེག
ཅིང་༑ ཧཱུྃ་ཨཱཿ ཨོཾ་ཞེས་དང་། སྤྱི་བོར་ཨཾ་ལས་འཁོར་ལོ་དཀར་པོ་ནས། སྔོན་པོས་མཚན་པར་མོས་མཛོད། ཞེས་པའི་བར་སྟ་གོན་བཞིན། ཨོཾ་ཨཱཿ ཧཱུཾ། ཞེས་རྡོ་རྗེ་དང་དྲི་ཆུས་ཡས་རིམ་གྱིས་རེག་པས་བྱིན་གྱིས་

བརླབས་རྗེས། སྔར་དཀྱིལ་འཁོར་ཆེན་པོ་མ་མཐོང་བ་མཚོན་པའི་ཕྱིར་གདོང་དར་རས་དམར་པོས་བཅིངས་པའི་མོས་པ་མཛོད། ཨོཾ་ཨཱཿ ཧཱུཾ། ཞེས་མིག་དར་བཅིངས། དེ་ནས་དཀྱིལ་འཁོར་ཆེན་པོར་
འཇུག་པའི་ལྷག་བསམ་གྱིས་གསོལ་བ་གདབ་པ་འདིའི་རྗེས་ཟློས་མཛོད། བླ་མ་རྡོ་རྗེ་འཛིན་པ་ཀྱེ། སོགས། བསྟན་དུ་གསོལ། བར་ལན་གསུམ། གསང་སྔགས་ཟབ་མོའི་དཀྱིལ་འཁོར་དུ་
འཇུག་ཅིང་དབང་ནོད་པར་བྱས་ནས་སྔགས་དོན་གྱི་དམ་ཚིག་རྣམས་ནན་ཏན་གྱིས་བསྲུང་དགོས་པར་གདམས་ཤིང་ཁས་ལེན་པའི་ཐ་ཚིག་ཏུ་དམ་ཆུ་སྦྱིན་པ་འདི་བཞིན་གསནཔར་འཚལ། ལམ་ཆེན་
འདི་ནི་བསྟེན་པར་འཚལ། །སོགས་ནས། ན་ར་ཀན་ཧཱུཾ། ཞེས་མནའ་ཆུ་སྦྱིན། འདིར་ལྷ་མོའི་གླུ་འཛབ་ཏུ་འཐེན་བཞིན་པས་དཀྱིལ་འཁོར་ལ་བསྐོར་བ་གསུམ་བྱེད་པར་བཤད་ཀྱང་། དེའི་རྗེས་
ཟློས་བཅས་ནས་བསྐོར་བའི་མོས་པ་ཙམ་གྱིས་འཐུས་འདྲ་བས། དེ་ལ་ཁྱེད་རང་རྣམས་དཀྱིལ་འཁོར་ལ་བསྐོར་བ་ལན་གསུམ་བྱས་པའི་མོས་པར་བཅས་པས་ལྷ་མོའི་གླའི་སྔགས་འདིའི་རྗེས་ཟློས་
མཛོད༑ ན་མ་ས་མནྟ་བཛྲ་ཎཱཾ་ནས། ཨངྐུ་ཤ་ཛྭ་ལ་ཡེ་སྭཱ་ཧཱ། དེ་ནས་ལྷའི་ཡེ་ཤེས་འབེབས་པ་འདི་ལ་གསང་སྔགས་བྱིན་རླབས་ཀྱི་ལམ་པ་ཡིན་ཞིང་བྱིན་རླབས་མོས་གུས་ལ་བརྟེན་ནས་འཇུག་༴

།པའི་ཕྱིར། སློབ་དཔོན་དང་དཀྱིལ་འཁོར་པའི་ལྷ་ལ་མོས་དུངས་རྩེ་གཅིག་པས་གསོལ་བ་ཐོབ་ཅིག །ཅེས་བརྗོད་དེ་དཀྱིལ་ཆོག་ཏུ་གསལ་བོར་བཤད་ལྟར་གྱི་ཕྱག་རྒྱ་རྡོར་དྲིལ་དང་ནྡྲ
བཅས་པ་སྤྱི་བོར་འཛིན་ཅིང་འཁྲོལ་བས་གཟུངས་རིང་ཚར་གསུམ་མམ་ཡང་ན་གཟུངས་རིང་གཅིག་དང་གཟུངས་ཐུང་གཉིས་ཀྱིས་ཀྱང་རུང་ངམ་སྙམ། དེའི་ཚེ་སྔགས་ཀྱིས་བཏབ་པའི་ཡུངས་ཀར་དང་གུ་གུལ་གྱི་དུད་པས་ཀྱང་བདུག་གོ །དེས
ལྷའི་རིགས་ཀྱི་བསོད་ནམས་ཅི་འདྲ་བ་དེ་བཞིན་དུ་འབབ་པར་འགྱུར་རོ། ནས། པཱུ་ཛ་ཧོཿ །ཞེས་པས་མཎྜལ་ལ་རིགས་ལྔའི་ས་བོན་བཀོད་པ་ལྟ་བུར་མེ་ཏོག་དོར། དེ་ལྟར་མེ་ཏོག་དོར་བ་ལས་གཙོ་བོ་ལ་
༈ འཕོག་ན་རྡོ་རྗེའི་རིགས། ཤར་དུ་ཕོག་ན་སྐའི་རིགས། ལྷོར་རིན་པོ་ཆེ། ནུབ་ཏུ་པདྨ། བྱང་དུ་ལས་ཀྱི་རིགས་དང༌། ལྷ་དེ་དག་གི་ཡང་དབུ་ལ་བབས་པས་མཆོག །སྐེད་པ་ཐུན་
མོང་༑ རྐང་པ་ལ་ཕོག་ན་འཇིག་རྟེན་པའི་དངོས་གྲུབ་ཏུ་འགྱུར་རོ། ཨོཾ་ཨཱཿ ཧཱུྃ་གིས་མིག་དར་བཀྲོལ་མཛོད། དེ་ནས་ལག་པའི་རྡོ་རྗེའམ་བུམ་རྒྱན་གྱིས་དཀྱིལ་འཁོར་བསྟན་ཏེ། འདི་ན་མེ་འོད་ཀྱི་ཕྲེང་བ་
ཝཱ དང་༑ རྡོ་རྗེའི་རྭ་གུར་གྱིས་བསྐོར་བའི་དབུས་སུ་སྣ་ཚོགས་རྡོ་རྗེའི་ལྟེ་བར་རིན་པོ་ཆེའི་རྒྱལ་པོ་དུ་མ་ལས་གྲུབ་པའི་གཞལ་མེད་ཁང་གྲུ་བཞི་སྒོ་བཞི་རྒྱན་རྟ་བབས་དང་བཅས་པ་མཚན་ཉིད་ཡོངས་སུ་

རྫོགས་པའི་དབུས་སུ་གནམ་ལྕགས་འཁོར་ལོ་རྩིབས་བཅུ་པ་མེའི་ཚྭ་ཚྭ་ཞུན་མར་འཕྲོ་བ། ལྟེ་བའི་ནང་དུ་རྡོ་རྗེ་ཕ་ལམ་ལས་གྲུབ་པའི་རྩེ་མོ་གཅིག་པའི་རྡོ་རྗེ་རྒྱ་གྲམ། དེའི་ལྟེ་བའི་ཁོང་སེང་ལ་ཆོས་
་དམར་པོའི་དབུས་སུ་བཅོམ་ལྡན་འདས་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་འཇིགས་སུ་རུང་བའི་ཆ་བྱད་ཅན། མེ་དཔུང་གི་ནང་ན་གར་མཛད་པ། རྡོ་རྗེའི་རཤར་མ་ལ་རྡོ་རྗེ་གཏུམ་
ལྷོར་རྡོ་རྗེ་བེ་ཅོན། ནུབ་ཏུ་རྡོ་རྗེ་ཐོ་བ། བྱང་དུ་རྡོ་རྗེ་ཕུར་པ། འཁོར་ལོའི་རྩིབས་བཅུ་ལ་ཤར་དུ་ཁམས་གསུམ་རྣམ་རྒྱལ། ལྷོར་གཤིན་རྗེ་གཤེད། ནུབ་ཏུ་རྟ་མགྲིན། བྱང་དུ་བདུད་
རྩི་འཁྱིལ་པ། ཤར་ལྷོར་དབྱུག་སྔོན་ཅན། ལྷོ་ནུབ་ཏུ་གཤིན་རྗེ་མཐར་བྱེད། ནུབ་བྱང་དུ་མི་གཡོ་བ། བྱང་ཤར་དུ་གཞན་གྱིས་མི་ཐུབ་པ། སྟེང་དུ་ཧཱུཾ་མཛད། འོག་ཏུ་སྟོབས་པོ་ཆེ་སྟེ་ཁྲོ་བོ་
བཅོ་ལྔའི་དཀྱིལ་འཁོར་རྟེན་དང་བརྟེན་པར་བཅས་པ་ཐམས་ཅད་ཁྲ་ལམ་སྟེ་མངོན་སུམ་ལྟ་བུར་མཐོང་བའི་མོས་པ་མཛོད། ཅེས་ལྷ་ངོ་བསྟན། དེས་འཇུག་པ་སོང་ནས། དེ་ནས་དབང་བསྐར་བ་
དངོས་ཞུ་བའི་ཕྱིར་གསོལ་བ་གདབ་པ་འདིའི་རྗེས་ཟློས་མཛོད། དེ་བཞིན་གཤེགས་པ་ཐམས་ཅད་ཀྱི། སོགས། སྩལ་དུ་གསོལ། ལན་གསུམ། སློབ་དཔོན་ཛ་ཡ་ཝརྨས་མཛད་པའི་དཀྱིལ་ཆོག་

།ལས། སློབ་མ་དཀྱིལ་འཁོར་ནང་བཅུག་སྟེ། ཀུ་ཤའི་སྟན་ལ་བཞག་ནས་ནི། ཞེས་གསུངས་པས། ཁྱེད་རང་རྣམས་བདུད་རྩི་འཁྱིལ་པའི་སྔགས་ཀྱིས་བཏང༄༅།
འཇོམས་པའི་ཀུ་ཤའི་སྟན་ལ་འཁོད་པ་ལྷར་གསལ་ཐོབ་ཅིག །ལས་ཆུ་འཐོར་བཞིན། ཨོཾ་ཨ་མྲྀ་ཏེ་ཧཱུྃ་ཕཊ་ཀྱིས་བསངས། ཨོཾ་སྭ་བྷཱ་ཝས་སྦྱངས། ཁྱེད་རང་རྣམས་མི་དམིགས་པའི་སྟོང་པ་ཉིད་དུ་གྱུར། སྟོང་
པའི་ངང་ལས་པདྨ་ཉི་མའི་གདན་ལ་ཧཱུཾ་ནག་པོ་ཡོངས་སུ་གྱུར་པ་ལས་ཁྲོ་བོའི་རྡོ་རྗེ་རྩེ་ལྔ་པ་མཐིང་ཤུན་དྲི་མ་མེད་པ། ནས། དུ་བ་འཁྲུགས་པའི་དབུས་ན་བཞུགས་པ་གསལ་ཐོབ་ཅིག །ཤུ་ཏིསྠི་
བཅུ་གསུམ་
ར་བཛྲ་ཨཾ། སྤྱི་བོར་པདྨའི་སྟེང་དུ་འཁོར་ལོ་དཀར་པོ་ཨཾ་གྱིས་མཚན་པ། ཞེས་འཁོར་ལོའི་ཕྱག་རྒྱ་སློབ་མའི་སྤྱི་བོར་རེག་སྟང་། པྲ་ཏིསྠི་ར་བཛྲ་ཨཱཿ ། མགྲིན་པར་ཉི་མའི་སྟེང་དུ་པདྨ་དམར་པོ་ཨཱཿ ས
མཚན་པ། ཞེས་པདྨའི་ཕྱག་རྒྱ་མགྲིན་པ། མ་ཏིསྠི་ར་བཛྲ་ཧཱུཾ། སྙིང་གར་ཟླ་བའི་སྟེང་དུ་རྡོ་རྗེ་མཐིང་ག་ལྟེ་བར་ཟླ་བ་ལ་ཧཱུཾ་གིས་མཚན་པ། ཞེས་རྡོ་རྗེའི་ཕྱག་རྒྱ་སྙིང་གར། མཧཱ་བཛྲ། ཨ་པྲ་ཏི་ཧ་ཏ་
༈ བཛྲ༑ ཨ་མོ་གྷ་བཛྲ། ཨེ་ཧྱ་བཛྲ། ཤྲི་གཾ་བཛྲ། མིག་དང་རྣ་བ་སྣ་དང་ལྕེ་དང་ལུས་ལ་ཟླ་བ་ལ་རྡོ་རྗེ། ཞེས་རྡོ་རྗེའི་ཕྱག་རྒྱ་སྐྱེ་མཆེད་རྣམས་ལ་རེག་ཚུལ་བྱེད། དེ་ནས་བུམ་དབང་བསྐུར་ཚུལ། བླ་121

བྲེས་མེ་ཏོག་ཕྲེང་མཛེས་པས། སྣ་ཚོགས་མཆོད་པའི་བཀོད་པར་ལྡན། ཞེས་གསུངས་པ་ལྟར་དཀྱིལ་འཁོར་གྱི་སྔགས་བཟླས་པའི་གདུགས་རྒྱལ་མཚན་བ་དན་རོལ་མོ་དང༌། གནོད་མཛེས་ཀྱི་
སྔགས་བཟླས་པའི་བདུག་སྤོས་ཀྱིས་བདུག་བཞིན་དུ་སྤྱན་དྲངས་པའི་བུམ་པས་དབང་བསྐུར་བར་ངེས་ཤེས་སྐྱེད་པར་མཛོད། ན་མ་སམནྟ་བཛྲ་སོགས་ནས། ཨངྐུ་ཤ་ཛྭ་ལ་ཡེ་སྭཱ་ཧཱ། ཞེས་ལྷ་མོའི་གླུ་
འདོན་ཅིང་བུམ་པ་སྤྱན་དྲངས་པའི་ཤར་གྱི་བུམ་པ་སྤྱི་བོར་བཞག་སྟེ། བུམ་པ་བཟང་པོ་དག་བྱེད་ཆུས་གང་བ། སོགས་ནས། ཥི ཉྩ་ཨཾ། དེ་ལྟར་ཤར་གྱི་བུམ་པས་དབང་བསྐུར་བས་ཁྱེད་རང་རྣམས་ཀྱི་ཚེ་ཐོག་
མེད་ནས་བསགས་པའི་ལུས་ཀྱི་སྒྲིབ་པ་སྦྱང་། ཉོན་མོངས་པ་ཞེ་སྡང་རྣམ་པར་དག །མེ་ལོང་ལྟ་བུའི་ཡེ་ཤེས་མངོན་དུ་གྱུར། འཁོར་ལོའི་རིགས་ཀྱི་དངོས་གྲུབ་ཐོབ་པ་ཡིན་སྙམ་དུ་མོས་པ་
མཛོད༑ ནུབ་ཀྱི་བུམ་པ་མགྲིན་པར་བཞག་ནས། བུམ་པ་བཟང་པོ༴ ཥིཉྩ་ཧྲཱིཿ དེ་ལྟར་ནུབ་ཀྱི་བུམ་པས་དབང་བསྐུར་བས་ཁྱེད་རང་རྣམས་ཀྱི་ཚེ་ཐོག་མེད་ནས་བསགས་པའི་ངག་གི་སྒྲིབ་པ་
སྦྱངས༑ ཉོན་མོངས་པ་འདོད་ཆགས་རྣམ་པར་དག །སོ་སོར་རྟོགས་པའི་ཡེ་ཤེས་མངོན་དུ་གྱུར། པདྨའི་རིགས་ཀྱི་དངོས་གྲུབ་ཐོབ་པ་ཡིན་སྙམ་དུ་མོས་པ་མཛོད། དབུས་ཀྱི་བུམ་པ་སྙིང་གར་བཞག་་སྐྲ

།ནས། བུམ་པ་བཟང་པོ༴ ཥིཉྩ་ཧཱུཾ། དེ་ལྟར་དབུས་ཀྱི་བུམ་པས་དབང་བསྐར་བས་ཁྱེད་རང་རྣམས་ཀྱི་ཚེ་ཐོག་མེད་ནས་བསགས་པའི་ཡིད་ཀྱི་སྒྲིབ་པ་སྦྱངས་ཉོན་༄༅།
མོངས་པ་གཏི་མུག་རྣམ་པར་དག །ཆོས་ཀྱི་དབྱིངས་ཀྱི་ཡེ་ཤེས་མངོན་དུ་གྱུར། རྡོ་རྗེའི་རིགས་ཀྱི་དངོས་གྲུབ་ཐོབ་པ་ཡིན་སྙམ་དུ་མོས་པ་མཛོད། ལྷོའི་བུམ་པ་ལྟེ་བར་བཞག་ནས། བུམ་པ་བཟང་
པོ༴ ཥིཉྩ་ཏཱཾ། དེ་ལྟར་ལྷོ་ཡི་བུམ་པས་དབང་བསྐུར་བས་ཁྱེད་རང་རྣམས་ཀྱི་ཉོན་ཡིད་ཀྱི་སྒྲིབ་པ་སྦྱངས། ཉོན་མོངས་པ་ང་རྒྱལ་རྣམ་པར་དག །མཉམ་པ་ཉིད་ཀྱི་ཡེ་ཤེས་མངོན་དུ་
གྱུར༑ རིན་པོ་ཆེའི་རིགས་ཀྱི་དངོས་གྲུབ་ཐོབ་པ་ཡིན་སྙམ་དུ་མོས་པ་མཛོད། བྱང་གི་བུམ་པ་གསང་གནས་སུ་བཞག་ནས། བུམ་པ་བཟང་པོ༴ །ཥིཉྩ་ཨཱཿ དེ་ལྟར་བྱང་གི་བུམ་པས་དབང་བསྐུར་
བས་ཁྱེད་རང་རྣམས་ཀྱི་སྒོ་ལྔའི་རྣམ་ཤེས་ཀྱི་དྲི་མ་སྦྱངས། ཉོན་མོངས་པ་ཕྲག་དོག་རྣམ་པར་དག །བྱ་བ་གྲུབ་པའི་ཡེ་ཤེས་མངོན་དུ་གྱུར། ལས་ཀྱི་རིགས་ཀྱི་དངོས་གྲུབ་ཐོབ་པ་ཡིན་སྙམ་དུ་
དབང་
མོས་པ་མཛོད། དེ་ལྟར་ཆུ་དབང་བསྐར་བའི་རྗེས་སུ་དབུ་རྒྱན་གྱི་དབང་བསྐུར་བ་སྦྱིན་པར་བྱེད་དེ། དེ་ཡང་། ཆུ་ཡི་དབང་བསྐུར་དབུ་རྒྱན་དགྋ།བྱ་བའི་རྒྱུད་ལ་རབ་ཏུ་གྲགས། ཞེས་ཆོག་

འབྱུང་བས་སོ། དེས་ན་བྲམ་ཟེའི་སློབ་དཔོན་ཛ་ཡ་ཝརྨས། མངོན་པར་བསྔགས་པའི་མེ་ཏོག་འཕྲེང་། བཀྲ་ཤིས་ཚིག་བཅད་མགོ་ལ་སྦྱིན། ཞེས་བཤད་དེ། འདི་ནི་བཅོམ་ལྡན་འདས་ཀྱི་
དབུའི་ཐོད་བཅིངས་རྡོ་རྗེའི་ཕྲེང བ་ཉིས་རིམ་ལ་བརྡའི་སྐད་ཀྱིས་གསུངས་ཡིན་པས་དེ་སྦྱིན་པ་དང་ལྷན་ཅིག་ཡངས་པའི་གྲོང་ཁྱེར་དུ་འཇུག་པའི་ཤིས་བརྗོད་ཀྱིས་ཤིས་པར་བགྱིད་པ་ཡིན་ནོ། །ཞེས་སློབ་
མའི་མགོ་བོར་རྡོར་ཐོད་རེག་པའི་རྗེས་སུ། གང་ལ་སེར་སྣ་རྣམ་ཆགས་པ། སོགས་ནས། སྡིག་པར་མ་གྱུར་ཅིག །ཅེས་དྲིལ་སིལ་དང་བཅས་པའོ། །དེ་ནས་མཐའ་བརྟེན་གྱི་རིམ་པ་ལ། སྒོམ་དང་བཟླས་
དང་གཏད་པ་དང༌། །ཞེས་པའི་ཚིག་གིས་སྒོམ་པ། བཟླས་པ། །རིག་གཏད་གསུམ་དུ་བསྟན་པ་ནི། རྡོ་རྗེ་སྤྱི་བོར་བཞག་སྟེ། རྡོ་རྗེ་ཁྲོ་བོ་ལས་བྱུང་བའི། སོགས། དབང་སྦྱིན་ནོ། །དེས་རྡོ་
རྗེ་ཁྲོ་བོ་ལས་བྱུང་བ་རྡོ་རྗེ་སྙིང་པོའི་བདག་ཉིད་དུ་ཁམས་གསུམ་སྲིད་ཚོགས་ཡོངས་སུ་བསྒྱུར་བས་དག་པར་བྱེད་པ་ལ་དབང་སྦྱིན་པ་ཡིན་ནོ། །གཟུངས་སྔགས་འགིའུ་ཝང་ངམ། གུར་ཀུམ་གྱིས་བྲིས་པའི་འཛབ་
བྱང་ལག་ཏུ་གཏད་དེ། གང་ཞིག་ལས་དང་རྣམ་སྨིན་མཁྱེན་པ་ཡི། སོགས། དབང་བསྐུར་རོ། །དེ་ལྟར་གང་འདུལ་གྱི་མཐུ་ཐོགས་པ་མེད་པས་གཞན་དོན་སྤྱོད་པ་སྔགས་ཀྱི་རྣམ་པར་འདྲེན་པས་

༄༅། །དབང་བསྐུར་ཏེ་གསུང་སྔགས་བཟླ་བ་ལ་དབང་བར་བྱས་པ་ཡིན་ནོ། །དེ་ནས་རིག་པ་གཏད་པའི་དབང་ལ། ཁྱེད་རང་རྣམས་ཡིད་ཀྱིས་གསོལ་བ་བཏབ
24/1/01
ནས༑ སློབ་དཔོན་རྣམ་པར་འཇོམས་པར་གསལ་བའི་ཐུགས་ཀའི་ཟླ་བ་སྔགས་ཕྲེང་ལས་སྔགས་ཀྱི་འཕྲེང་བ་འཆད་དེ་ཞལ་ནས་ཐོན། སློབ་མ་རྣམ་འཇོམས་སུ་གསལ་བའི་ཞལ་ནས་ཞུགས་ཏེ་
སྙིང་གའི་ཧཱུཾ་ཡིག་མཐར་འཁོད་པའི་མོས་པས་འདིའི་རྗེས་ཟློས་མཛོད། གཟུངས་སྔགས་ཚང་མ་བླ་མས་ལན་གསུམ་བཟླས་ལ། མཇུག་ཏུ་སློབ་མས་ལན་གསུམ་བཟླའོ། །དེ་ནས་མེ་ཏོག་དང་བཅས་པའི་རྡོ་རྗེ་སྤྱི་བོར་བཞག་
ལ༑ བཅོམ་ལྡན་འདི་ལ་སྩལ་ལགས་ཀྱི། འདི་ལ་འགོ་བར་མཛད་དུ་གསོལ། དེང་ནས་བྱང་ཆུབ་བར་དུ་ལྷག་པའི་ལྷ་འདི་ཉིད་ཡི་དམ་དུ་བཟུང་སྙམ་པས་འདིའི་རྗེས་ཟློས་མཛོད། བཅོམ་ལྡན
བདག་གིས་བཟུང་ལགས་ཀྱི། །བདག་ལ་འགོ་བར་མཛད་དུ་གསོལ། ལན་གསུམ། དེ་ནས་སྦྱིན་བྱ། ཞེས་པས་བསྟན་པའི་སྦྱིན་རྒྱུ་སློབ་དཔོན་གྱི་དབང་སྟེ། དེ་ཡང་འཁོར་ལོས་བསྒྱུར་བའི་
རྒྱལ་པོ་རྒྱལ་སྲིད་ཀྱི་དབང་ཕྱུག་ལ་དབང་བསྐུར་བའི་ཚེ། སེང་གེའི་ཁྲི་དང་གདུགས་དང་རོལ་མོ་སྣ་ཚོགས་པའི་བཀོད་པ་དང་བཅས་དབང་བསྐུར་བ་བཞིན་ལ། འདིར་ལྷག་པར་ཕྱག་རྡོའྀ་དབང་ ྤ

བསྐུར་བའི་རྒྱུད་ལས། ལག་པ་གཡས་སུ་རྡོ་རྗེ་དང་། གཡོན་དུ་འཁོར་ལོ་བཞག་ནས་སུ། སློབ་མ་དེ་ལ་འདི་སྐད་དུ། ཞེས་སོགས་གསུངས་པ་ལྟར། ཁྱེད་རང་རྣམས་སེངྒེའི་ཁྲི་པདྨའི་
སྙིང་པོ་ཅན་ལ། སྟེང་དུ་གདུགས་ཀྱིས་ཕུབ་པར་ལྷའི་སྙེམས་པས་གནས་པ་ལ། ཉེར་མཆོད་ལྔས་མཆོད་པའི་མོས་པ་མཛོད། སློབ་མདུན་དུ་མཆོད་པ་བཏེགས་ནས། ཨོཾ་ཨཱཿ བཛྲ་པུཥྤ་ཧཱུྃ་ཧཱུྃ་
ཕཊ༑ ནས། ཤཔྟ་ཧཱུྃ་ཧཱུྃ་ཕཊ། ལག་པ་གཡས་སུ་རྡོ་རྗེ་དང་། གཡོན་དུ་གསེར་གྱི་འཁོར་ལོ་བཞག་ནས། སེམས་ཅན་ཀུན་ལ་ཕན་པའི་ཕྱིར། སོགས་ནས། །ཆོས་ཀྱི་འཁོར་ལོ་བསྐོར་བར་གྱིས། དེ་ནས་
ལྷ་བཅོ་ལྔའི་ཙཀླིའམ། དེ་དག་གི་ཕུར་བུ་ལྷ་གྲངས། མེད་ན་གསུམ་མམ་གཅིག་གིས་ཀྱང་རུང་བ་ལག་ཏུ་གཏད་ནས། མཐིང་ནག་གྲུ་གསུམ་དཀྱིལ་འཁོར་ནས། སོགས་ནས། དབང་བསྐུར་རོ། །གཙོ་བོའི། ཞི་
རྒྱས་དབང་དང་མངོན་སྤྱོད་ཀྱི། སོགས། རིགས་བཞིའོ། །སྟེང་འོག་ཕྱོགས་མཚམས་སོགས། ཁྲོ་བོ་བཅུའི། དེ་ནི་བསྒྲུབ་བྱ་ཞེས་པ་བསྟན་པའི་དོན། སྒྲུབ་པ་ཆེན་པོའི་སྒོ་ནས་དཀྱིལ་འཁོར་གྱི་
འཁོར་ལོ་སྒྲུབ་པའི་དབང་ངོ༌། རྡོ་རྗེ་ལག་ཏུ་གཏད་ལ། དེ་བཞིན་གཤེགས་པ་ཐམས་ཅད་ཀྱི་མཐུ་སྟོབས་ཀྱི་རྡོ་རྗེ་ལག་ཏུ་གཏད་པའི་མོས་པ་མཛོད། འདི་ནི་སངས་རྒྱས་ཐམས་ཅད་ཀྱི། སོགས་

རྣམ་༄༅། །ནས། བརྟུལ་ཞུགས་བརྟན། དེ་ནི་སྐུ་དང་གསུང་ཐུགས་ཡོན་ཏན་འཕྲིན་ལས་ལ་ཞེས་པས་བསྟན་པའི་དོན། སྐུ་གསུང་ཐུགས་ཡོན་ཏན་འཕྲིན་ལས་ཡོངས་སུ་
འཇོམས་རྫོགས་པའི་དབང་བསྐུར་བའོ། རཀྴའི་ཕྲེང་བ་གཏད་ནས། སྐུ་དང་ཡེ་ཤེས་མི་འབྲལ་བས། སོགས་ནས། འཕྲེང་བ་གཟུངས། འཁྲུལ་འཁོར་སྦྱིན་བསྲེག་ཕུར་བུ་དང་། མནན་པ་ལས་ལ་དབང་
བར་བྱ། །ཞེས་དཀྱིལ་ཆོག་དེར་གསུངས་པའི་འཕྲུལ་འཁོར་གྱི་ལས་རབ་འབྱམས་ལ་མངའ་བརྙེས་པའི་ཕྱིར་དབང་སྦྱིན་པ་ཡིན་ནོ། དགང་བླུགས་གཏད། ཞི་དང་རྒྱས་དང་དབང་དང་
བཅུ་དྲུག་
དགུག སོགས་ནས། སྒྲུབ་པར་གྱིས། ཞི་བ་སོགས་ལས་རབ་འབྱམས་སྦྱིན་བསྲེག་གིས་སྒྲུབ་པ་ལ་དབང་བར་བྱས་སོ། གདབ་ཕུར་ལག་ཏུ་སྒྲིལ་ཞིང་ལིངྒ་ལ་འདེབས་སུ་བཅུག་ནས། རྡོ་རྗེ་ཕུར་བུ་
འབར་བ་ནི། སོགས་ནས།ྋ དབང་བསྐུར་རོ། །ཕུར་བུ་ཞེས་པས། བསྟན་པའི་དོན་དུ་དགྲ་བོ་བསྒྲལ་བ་གདབ་ལས་ཀྱི་དབང་ངོ་། འབྲུབ་ཁུང་། ཐོད་པ། སྦྲ་ཚལ་ཚོན་སྐུད། ལ་ཆ་རྣམས་གཏད་
དེ། ཧཱུཾ། འབྲུབ་ཁུང་འབར་བའི་ནང་དུ་ནི། སོགས་ནས། དབང་བསྐྱར་རོ། །མནན་པའི་ལས།ྋ ཞེས་པའི་དོན་མངོན་སྤྱོད་དྲག་པོའི་མཐུ་དབང་སྦྱིན་པ་སྟེ། བཅོམ་ལྡན་འདས་རྡོ་རྗེ་རྣམ་

པར་འཇོམས་པའི་འཕྲིན་ལས་རབ་འབྱམས་ལ་དབང་བར་བྱས་པ་ཡིན་ནོ། དེ་ལྟར་རྡོ་རྗེ་རྣམ་པར་འཇོམས་པའི་དཀྱིལ་འཁོར་ཆེན་པོར་དབང་བསྐྱར་བའི་ཕན་ཡོན་གྱི་ཁྱད་པར་ནི། སློབ་དཔོན་ཛ་ཡ་
ཝརྨས༑ ཚུལ་འདིས་སྨིན་བྱས་སློབ་མ་ནི། །ལས་དང་དངོས་གྲུབ་ཀུན་དབང་ཕྱུག །གཞན་ལ་ཕན་བྱེད་བདག་ཉིད་ཆེ། །ལྷ་རིགས་སྔགས་རྣམས་ཀུན་ནོད་འགྱུར། །ཞེས་དང༌། སློབ་
དཔོན་ཀུ་མཱ་ར་སེ་ནས། དེ་ནས་དབང་བསྐུར་ཐོབ་པ་སྟེ། །ནད་ལ་སོགས་པ་ལས་ཐར་བ། །ཟླ་བ་སྒྲ་གཅན་ལས་ཐར་བཞིན། །ཕུན་སུམ་ཚོགས་པའི་རྒྱུད་ཀུན་ལྡན། །ཡོན་ཏན་མ་ལུས་རྩ་
བར་འགྱུར། །བདེ་བ་ཀུན་དང་ལྡན་པ་དང་། །སྡུག་བསྔལ་ཐམས་ཅད་སེལ་མོད་བཞིན། །སྡིག་ལས་གྲོལ་ཏེ་བྱང་ཆུབ་མཆོག །ཐུན་མོང་ལས་ནི་ངེས་པར་འགྲུབ། །ཅེས་སོགས་གསུངས་
ལ༑ དེ་ལྟར་ཕན་ཡོན་བླ་ན་མེད་པ་དང་ལྡན་པའི་དབང་བསྐུར་བ་ཟབ་མོ་ལེགས་པར་གྲུབ་པ་ཡིན་པས་སྐུ་དྲིན་གཏང་རག་གི་ཡོན་དུ་མཎྜལ་ཕུལ། ལུས་ལོངས་སྤྱོད་དགེ་བའི་དངོས་པོ་དང་བཅས་
འབུལ་བའི་བློས་འདི་ཡི་རྗེས་ཟློས་མཛོད། དེང་ནས་བརྩམས་ཏེ་སོགས། དེ་ལྟར་དབང་བསྐུར་བ་བགྱིས་ཤིང་ཐོབ་པའི་དགེ་བ་གཞན་དོན་དུ་བསྔོ་བར་འཚལ། བསོད་ནམས་འདི་ཡིས་ཐམས་

།ཅད་གཟིགས་པ་ཉིད། སོགས་ནས། འགྲོ་བ་སྒྲོལ་བར་ཤོག ཅེས་སོགས་དགེ་བ་བསྔོ་ཞིང་ཤིས་པ་བརྗོད་པས་དགེ་བར་བྱའོ། །དེ་ལྟར་རྡོ་རྗེ་རྣམ་པར་འཇོམས་པ་ཁྲོ་བོ་བཅོ་ལྔའིདཀྱིལ་འཁོར་
དུ་དབང་བསྐུར་བའི་མཚམས་སྦྱོར་ཉུང་ངུ་འདི་ཡང་དགེ་སྦྱོང་མཉྫུ་ཤྲཱིའི་རེག་ཟིག་གོ། མངྒལཾ༎
130(B)

BlankPage AsPerOriginalDocument
130(B)

༄༅། །རྡོ་རྗེ་རྣམ་པར་འཇོམས་པའི་ཁྲུས་ཀྱི་ཆོ་ག་བཞུགས་སོ།།

།རྡོ་རྗེ་རྣམ་པར་འཇོམས་པའི་ཁྲུས་ཀྱི་སྒོ་ནས་ལས་བསྒྲུབ་པའི་ཚུལ་བཤད་པར་བྱ་སྟེ། ཐོག་མར་བུམ་པ། ཞི་ལ་དངུལ་དང་༄༅།
རྒྱས་ལ་གསེར། །དབང་ལ་ཟངས་ཏེ་དྲག་པོ་ལྕགས། །ཡང་ན་ཁམ་པའམ་ཤིང་ཡང་རུང་། །ལས་མཐུན་ཁ་དོག་ཅན་དུ་བྱ། །ལས་མཐུན་རས་ཀྱིས་
མགུལ་པ་དཀྲི། །དགེ་བའི་ཤིང་ངམ་གདུག་པ་ཅན། །ལས་དང་མཐུན་པས་ཁ་བརྒྱན་ཏེ། །སུ་རུ་བྷ་ཏི་ཙན་དན་དཀར། །དམར་དང་འབྲུ་སྨན་རིན་
ཆེན་ལྔ། རྒྱུན་འབབ་ཆུས་བཀང་ལས་གསུམ་ལའོ། །དྲག་པོ་ཨ་ཀར་ནག་པོ་དང་། །གུ་གུལ་རྒྱུན་བྲལ་ཆུ་ཡིས་བཀང་། །རང་ལྷའི་བསམ་གཏན་

༄༅། །ལྡན་པ་ཡིས། །བུམ་པར་ལས་མཐུན་ལྷ་བསྐྱེད་དེ། །ཡེ་ཤེས་མཆོད་པ་གཉིས་མེད་བསྟིམ། །སླར་ཡང་མཆོད་བསྟོད་
ཧ
མཉེས་པར་བྱ། །སྔགས་བཟླས་ཞི་ལ་དཀར་བ་ཡི། །འོད་ཟེར་བསིལ་བ་རྣམ་པར་སྤྲོ། །རྒྱས་ལ་བཙོ་མའི་གསེར་འོད་དང༌། །དབང་ལ་པདྨ་རཱ་གའི་,
གཉིས་
མདོག །དྲག་པོ་ལ་འོད་ཁ་དོག་ནག །དྲི་ང་གདུང་བ་བསྐྱེད་པ་ཡིས། །གང་རེག་ནད་དང་གདོན་སྡིག་ཞི། །ཚེ་དང་སྟོབས་འཕེལ་ལོངས་སྤྱོད་
རྒྱས༑ །དབང་དུ་བྱེད་དང་ཚར་གཅོད་པར། །བསྒོམ་དང་བཟླས་པ་ཤཱནྟིཾ་དང༌། །པུཥྚི་ཝ་ཤཾ་མཱ་ར་ཡ། །སྤེལ་བ་གང་འདོད་ལས་སྒྲུབ་བྱེད།

སྲིད་མངོན་པར་འདོད་པ་ཡིས། །བཟླས་པ་རྫོགས་མཐར་ལྷ་འོད་ཞུ། །སྔགས་ཀྱི་ཆུ་ཡིས་གང་བཀྲུས་པ། །དེ་ལ་ཞི་སོགས་འདོད་འབྲས་སྟེར་ཞེས་དང་། ཨིནྡྲ་བི་ཤོ་དྷ་ཡ། །སྔགས་མཐར་
སྦྱར་བ་བཟླས་པའི་ཆུས། །ལེགས་བཀྲུས་དབང་པོ་རྣམ་པར་སྦྱོང༌། །ཞེས་དང༌། ཤོ་དྷ་ཡ། བི་ཤོ་དྷ་ཡ། མཐར་སྦྱར་སྔགས་བཟླས་ལག་བཀྲུས་པས། །ལྷ་རྣམས་བདུན་གྱི་ཉེ་བར་
གནས༑ །ཞེས་དང༌། མི་བཟད་གདོན་གྱིས་ཉེན་པ་ལ། །སྔགས་ཀྱི་ཆུ་ཡིས་ལུས་བཀྲུས་ནས། །གུ་གུལ་ཡུངས་ནག་ཡི་དྭགས་སྐྲ། །ཁྭ་ཡི་གཤོག་པ་རྨ་བྱའི་ཤ །གང་གི་མགུལ་ལམ་
དཔུང་པ་ལ། །བདུག་པས་ངེས་པར་ཐར་བར་བྱེད། །རྨི་ལམ་སྡིག་པའི་མཚན་མ་མཐོང་། །གཙང་མའི་གོས་གྱོན་དྲིས་བདུགས་ཏེ། །ཤར་དུ་མངོན་པར་ཕྱོགས་པ་ཡིས། །རིག་སྔགས་བརྒྱ་
རྩ་བརྒྱད་བཟླས་པའི། །ཆུ་ཡིས་ཁྲུས་བྱས་དགེ་བ་དང༌། །སྡིག་མེད་དཔལ་དང་ལྡན་པར་བྱེད། །ཅེས་སོ། །ཁྲུས་ཀྱི་སྒོ་ནས་བཟློག་པ་རྣམས་བཤད་པར་བྱ་སྟེ། །དང་པོར་གཟའ་སྐར་གྱིས་
བྱད་དུ་སྟེམས་པ་བཟློག་པ་ནི། བདག་ཉིད་ལྷ་ཡི་རྣལ་འབྱོར་དང་། བུམ་པའི་ནང་དུ་ལྷ་བཅོ་ལྔ་བསྐྱེད་པ་ཚུན་འདྲ་བ་ལ། བུམ་པའི་ནང་དུ། གཟའ་རྣམས་གྲྭ་ལས་ནག་པོ་ཆེ། །བུམ་པ་རྩེ་ཱ
134

༄༅། ། གསུམ་ཐོགས་པའོ། །རྒྱུ་སྐར་འོད་གཞོན་བུམ་པ་དང༌། །གློག་འཕྲེང་ཐོགས་བསྐྱེད་སྤྱན་དྲངས་ནས། །བསྟིམ་སྟེ་མཆོད་པ་བྱས་ནས་ནི། །རྡོ་རྗེའི་གཟུངས་
སྔགས་འདི་བཤམ་ལ། །ཨོཾ་ཨ་སྟ་ན་གྲ་གྲ་ཧ་ཧེ་ནཾ་ན་གྲ་ཨ་སྟ་དྷ་དྷ་རཱ་ཛཱ་པ་ཡ་ཏི་སྭཱ་ཧཱ། དེ་དང་ལྡན་པས་བཟླས་པ་ཡིས། །ནུས་པ་ཀུན་ཏུ་བྱས་བསམ་ཞིང༌། །བཀའ་ཡི་བདེན་པ་བསྒྲགས་
བྱས་ཏེ། །མཆོད་ནས་དེ་དག་མཁའ་ལ་གཤེགས། །བུམ་པས་ཕྱི་བཞིན་ཁྲུས་བྱས་ན། །དེ་དག་ལས་ནི་ཐར་བར་འགྱུར། །ཞེས་སོ། །གཞན་གྱི་རིགས་སྔགས་ཀྱིས་བདག་གི་རིག་སྔགས་
བཅད་པས་མ་གྲུབ་ན་དེ་དགྲོལ་བའི་ཆོ་ག་ནི། བདག་ཉིད་ཀྱི་རིག་སྔགས་གྲོ་གའམ། ཤིང་ཤུན་ནམ་རས་ལ། གུར་ཀུམ་མཾ་འགིའུ་ཝཾ་གིས་བྲིས་ཏེ། འདིའི་བསྙེན་པ་སྔོན་དུ་སོང་བས་འདིའི་
དཀྱིལ་འཁོར་བྱས་ཏེ། ཕྱག་ན་རྡོ་རྗེའི་སྐུ་གཟུགས་བྱས་ལ་དེའི་མདུན་དུ་བཞག་སྟེ། དེ་ལ་མར་ཁུའམ་འོ་མ་བླུག་པའི་བུམ་པ་ཚུལ་བཞིན་དུ་ཆོ་ག་བྱས་པས་ཞག་བདུན་དུ་ཉིན་ལན་གསུམ་མཚན་
ལན་གསུམ་ཁྲུས་བྱས་ན་རིག་སྔགས་ལ་སོོགས་པས་བཅད་པ་ལ་སོགས་པ་བྱས་པ་ལས་ཐར་བར་འགྱུར་རོ། །དེ་ལྟར་བྱས་ནས་བསྒྲུབས་པས་མ་གྲུབ་ན། བདག་ཉིད་ཀྱི་ལྷ་ལ་ཕུར་བུས་བཏབ་པ་135

ཡིན་པས། །དེ་དགྲོལ་པའི་ཆོ་ག་ནི་ས་གཙང་མ་ལ་ལྷའི་སྐུ་མདོག་དང་ཕྱག་མཚན་ལ་སོགས་པ་བྱས་ལ་སྔར་བཞིན་དུ་བྱས་པས་འགྲུབ་བོ། །དེ་ལྟར་བྱས་ཀྱང་མ་གྲུབ་ན། བདག་ཉིད་ཀྱི་ངག་
བཅིང་བ་ལ་སོགས་པ་བྱས་པ་ཡིན་པས། དེ་དགྲོལ་བར་བྱ་སྟེ། འདིའི་སྔོན་དུ་བསྙེན་པ། དཀྱིལ་འཁོར་བྱས་ལ། ཕྱག་ན་རྡོ་རྗེའི་སྐུ་གཟུགས་ཀྱི་མདུན་དུ་བདག་ཉིད་ལ་ཁྲུས་འདི་བྱས་
པས༑ བདག་ཉིད་ཀྱི་ངག་བཅིངས་པ་ལ་སོགས་པ་ལས་གྲོལ་བར་འགྱུར་རོ། །གཞན་གྱི་རིག་སྔགས་བཅད་པ་སོགས་བྱས་པ་ལ་དེ་ལྟར་བྱས་ནས་བསྒྲུབས་པས་འགྲུབ་པར་འགྱུར་རོ། །ནད་
དང་བར་ཆད་མང་དུ་བྱུང་བའམ། །འབྱུང་པོའམ་ལོག་འདྲེན་གྱིས་ཟིན་པའམ། རིག་པ་མཆོག་ལས་གསུངས་པའི་གདོན་རྣམས་ཀྱིས་གཙེས་པའམ། བྱད་དུ་སྟེམས་པ་ལ་སོགས་པ་བཟློག་པའི་
ཁྲུས་ཀྱི་ཆོ་ག་རྒྱས་པར་བཤད་པར་བྱ་སྟེ། བདུད་རྩི་འཁྱིལ་བའི་སྔགས་རིང་དང་ལྷ་རྣམས་ཀྱི་སྔགས་བཟླ་ཞིང་ཡུངས་ཀར་གྱིས་བྲབ་པས་མཚམས་བཅད། བདུད་རྩི་འཁྱིལ་བར་བསྐྱེད་ལ་གནས་
ལྔར་རྡོ་རྗེ་གཏུགས་ལ་བྱིན་གྱིས་བརླབ། གུ་གུལ་གྱིས་བདུག བུམ་པ་སྤྱི་བོར་བཀོད་དེ། གང་ལ་སེར་སྣ་རྣམ་ཆགས་པ། །རྣམ་འཇོམས་དྲི་མ་སེལ་མཛད་ཅིང༌། །ཐུགས་ཞི་གནོད་པ་མི་

རྣམ་༄༅། །མངའ་དེས། །ཁྱེད་ལ་བདེ་ལེགས་མཛད་པར་ཤོག །འདྲེན་པ་གང་ཞིག་འགྲོ་བ་རྣམས། །ཐར་པའི་ལམ་དུ་འཛུད་མཛད་ཅིང་། །ཆོས་རྣམས་ཐམས་ཅད་སྟོན་པ་
འཇོམས་དེས༑ ཁྱེད་ལ་བདེ་ལེགས་མཛད་པར་ཤོག །སྟོན་པ་བཞུགས་པ་རྣམས་ཀྱི་རྟེན། །སེམས་ཅན་ཀུན་གྱི་དོན་གྱི་ཕྱིར། །གང་གི་བདེ་བ་མངའ་མཛད་དེས། །ཁྱེད་ལ་བདེ་ལེགས་མཛད་པར་
ཤོག །སྐྱོབ་པ་གང་གིས་བྱམས་པ་ཡིས། །ཐུགས་ཀྱིས་འགྲོ་བ་འདི་དག་ཀུན། །བུ་གཅིག་བཞིན་དུ་རྟག་བསྐྱངས་དེས། ཁྱེད་ལ་བདེ་ལེགས་མཛད་པར་ཤོག །གང་ཞིག་འཁོར་བར་འཁོར་
བ་ཡི། །སེམས་ཅན་ཀུན་གྱི་རྟེན་གྱུར་ཅིང་། །གླིང་དང་དཔུང་གཉེན་གྱུར་པ་སྟེ། །ཁྱེད་ལ་བདེ་ལེགས་མཛད་པར་ཤོག །གང་ཞིག་ཆོས་ཀུན་མངོན་སུམ་གྱུར། །གཙང་ཞིང་བསླུ་བ་མི་
མངའ་ལ། །གསུང་གཙང་གཙང་མར་མཛད་པ་སྟེ། ཁྱེད་ལ་བདེ་ལེགས་མཛད་པར་ཤོག །དཔའ་བོ་ཆེན་པོ་གར་སྐྱེས་པར། །ཕུན་སུམ་ཚོགས་དོན་འབྱོར་གྱུར་ཅིང༌། །དོན་གྲུབ་ཚོགས་
ཀྱང་གྲུབ་པ་སྟེ། ཁྱེད་ལ་བདེ་ལེགས་མཛད་པ་ཤོག །གང་ཞིག་སྐྱེས་པས་ས་རྣམས་ནི། །ནགས་ཚལ་བཅས་པས་རབ་གཡོས་ཤིང༌། །སེམས་ཅན་ཐམས་ཅད་རབ་དགའ་བྱེད། །ཁྱེད་ལ་

བདེ་ལེགས་མཛད་པར་ཤོག །བྱང་ཆུབ་སྙིང་པོར་གང་ཞིག་གིས། །ས་དག་རྣམ་དྲུག་གཡོས་གྱུར་ཅིང་། །བདུད་ཡིད་མི་བདེར་གྱུར་པ་དེས། ཁྱེད་ལ་བདེ་ལེགས་མཛད་པར་ཤོག །ཆོས་
ཀྱི་འཁོར་ལོ་བསྐོར་བ་ན། །འཕགས་པའི་བདེན་པ་རྣམ་གསུང་བ། །ཐུབ་པའི་སྙན་པ་གང་བྱུང་སྟེ། །ཁྱེད་ལ་བདེ་ལེགས་མཛད་པར་ཤོག །ཡིད་འཕྲོག་གང་ཞིག་མུ་སྟེགས་བྱེད། །ཐམས་
ཅད་ཆོས་ཀྱིས་ཕམ་མཛད་ཅིང༌། །ཚོགས་ཀུན་དབང་དུ་མཛད་པ་དེས། །ཁྱེད་ལ་བདེ་ལེགས་མཛད་པར་གྱུར། །སངས་རྒྱས་ཁྱེད་ལ་བདེ་ལེགས་མཛད། །བརྒྱ་བྱིན་བཅས་པའི་ལྷ་རྣམས་
དང་༑ །འབྱུང་པོ་ཀུན་གྱི་བདེ་ལེགས་ནི། ཁྱེད་ལ་རྟག་ཏུ་སྦྱིན་གྱུར་ཅིག །སངས་རྒྱས་བསོད་ནམས་མཐུ་དག་དང་། །ལྷ་རྣམས་ཀྱི་ནི་བསམ་པ་ཡིས། ཁྱེད་ཀྱི་དོན་འདོད་གང་ཡིན་པ། །
དོན་དེ་དེ་རིང་འགྲུབ་བར་ཤོག །རྐང་གཉིས་ཁྱེད་ཅག་བདེ་ལེགས་ཤོག །རྐང་བཞི་ཁྱེད་ཅག་བདེ་ལེགས་ཤོག །ཁྱེད་ཅག་ལམ་འགྲོ་བདེ་ལེགས་གྱུར། །ཕྱིར་འོང་དག་ཀྱང་བདེ་ལེགས་
གྱུར༑ །ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ལའང་བདེ་ལེགས་ཤོག །ཁྱེད་ཅག་ཀུན་ཏུ་བདེ་ལེགས་གྱུར། །ཁྱེད་ཅག་སྡིག་པར་མ་གྱུར་ཅིག །ཅེས་བཀྲ་ཤིས་འདོན་ཞིང་ཆ

༄༅། །བུམ་པ་ཐམས་ཅད་ཀྱིས་ལྷའི་བུམ་པར་བསམས་ལ། དེ་བཞིན་གཤེགས་པ་ཤཱཀྱ་ཐུབ་པ་ལ་ཕྱག་འཚལ་ལོ། །ཕྱག་ན་རྡོ་རྗེ་ལ་ཕྱག་འཚལ་ལོ། །བདུད་རྩི་ཐབས་
སྦྱོར་ལ་ཕྱག་འཚལ་ལོ། །དེ་ཐམས་ཅད་ཀྱི་མཐུ་དང་བྱིན་གྱིས་བརླབས་ཀྱིས། །ཆེ་གེ་མོ་འདི་ཞེས་བྱ་བའི། སརྦ་པཱ་པཾ་ཤཱནྟིཾ་ཀུ་རུ་སྭཱ་ཧཱ། དེ་བཞིན་དུ། སརྦ་བིགྷན། སརྦ་རོ་ག་ན། སརྦ་
དུ་སྟཱཾ། སརྦ་ཛཱ་ར། སརྦ་ཨུ་པ་དྲ་ཝ། སརྦ་གྲ་ཧ། སརྦ་ཨ་ཀཱ་ལ་མྲྀ་ཏ། སརྦ་དུརླབ་ནན། སརྦ་དུ་ཏེ། སརྦ་ཀུ་ཤ་ལེ་བྷྱ ཤཱནྟིཾ་ཀུ་རུ་སྭཱ་ཧཱ། ཆེ་གཽའི་སྡིག་པ་དང་སྒྲིབ་པ་ཐམས་
ཅད་ཤཱིནྟཾ་ཀུ་རུ་སྭཱ་ཧཱ། ནད་ཐམས་ཅད། རིམས་ཐམས་ཅད། གདོན་ཐམས་ཅད། ཉེ་བར་འཚེ་བ་ཐམས་ཅད། དུས་མ་ཡིན་པར་འཆི་བ་ཐམས་ཅད། འཁོན་ཐམས་ཅད། གྲིབ་ཐམས་
ཅད༑ བྱད་ཐམས་ཅད། བྱུར་ཐམས་ཅད། སྐལ་བ་ངན་པ་ཐམས་ཅད། ལྟས་ངན་པ་ཐམས་ཅད། རྨི་ལམ་ངན་པ་ཐམས་ཅད། རྒྱལ་བསེན་གྱི་གནོད་པ་ཐམས་ཅད། མཚན་མོ་ནག་མོ་
བདུད་ཀྱི་གནོད་པ་ཐམས་ཅད། བཀྲ་མི་ཤིས་པ་ཐམས་ཅད། བགེགས་དང་ལོག་པར་འདྲེན་པ་ཐམས་ཅད། ཅེས་རེ་རེའི་མཐར་ཤཱནྟིཾ་ཀུ་རུ་སྭཱ་ཧཱ། ཞེས་བརྗོད་སྤྱི་བོ་ནས་རྐང་པའི་བར་ལུས་

ཐམས་ཅད་ཁྲུས་བྱའོ། །དཀྱིལ་འཁོར་གྱི་ལྷ་ལྔའི་སྔགས་ལན་བདུན་བཟླས་པས་སྤྱི་བོར་བླུགས་པ་དང༌།ལན་བདུན་བཟླས་ཏེ་སྙིང་གར་བླུགས་པ་དང་། ལན་བདུན་བཟླས་པས་ལྟེ་བར་བླུགས་པར་
བྱའོ༑ །དེ་ནས་རྨ་བྱའི་སྒྲོས་བྱབ་ཅིང༌། །རྫོགས་སངས་རྒྱས་ཀྱིས་བསྔགས་པ་ཡི། །གོ་འཕང་འདི་ནི་ཐོབ་བྱའི་ཕྱིར། །འཁོར་བའི་རྒྱ་མཚོ་མ་རུངས་པའི། །དགྲ་དང་བགེགས་ཀྱང་མེད་པར་
Heritage
ཤོག །རྐན་པོ་ལ་སོགས་མེད་པར་ཤོག །མུ་སྟེགས་ཅན་ལས་རྒྱལ་གྱུར་ཅིག །བྱང་ཆུབ་སྙིང་པོ་ཐོབ་བར་དུ། །བདུད་སྡེ་བཞི་ཡིས་མི་ཐུབ་ཅིང༌། །ཕོ་ཉ་མངག་གཞུག་ཕོ་ཉ་མོ། །བྲན་ལ་སོགས་པས་
བསྲུང་བར་ཤོག །གཅོང་རོང་གཡང་ལ་སོགས་པ་དང༌། །གདོན་དང་རིམས་ནད་མེད་པར་ཤོག །སྔར་གྱི་ཤཱིནྟཾ་ཀུ་རུའི་མཐར་ཨ་པ་ནཱ་ཡ་ཞེས་བརྗོད་ཅིང༌། །སྡིག་སྒྲིབ་ཐམས་ཅད་ས་འོག་ཏུ་ཞུགས་
པར་བསམ་མོ། །དེ་ནས་རྡོ་རྗེ་རྣམ་འཇོམས་ཀྱི་གཟུངས་ལན་གཉིས་གསུམ་དུ་སྟོན་ལ་ཁྲུས་ལན་གསུམ་བྱས། སླར་བདུད་རྩི་འཁྱིལ་བར་བསྐྱེད། གནས་ལྔ་བྱིན་གྱིས་བརླབ། བསྲུང་བའི་འཁོར་ལོ་
གདགས་སོ། །རྡོ་རྗེ་རྣམ་པར་འཇོམས་པའི་ཁྲུས་ཀྱི་ཆོ་ག་རྒྱ་གཞུང་རྣམས་ལས་རྙེད་པ་བཞིན། ཡུལ་དབུས་གྲྭ་དར་ལུང་གི་རི་ཁྲོད་དུ་པདྨ་དཀར་པོས་སྦྱར་བའོ།། །།མངྒལཾ།།

༄༅། །རྡོ་རྗེ་རྣམ་པར་འཇོམས་པའི་སྦྱིན་སྲེག་གི་ཆོ་ག་བཞུགས་སོ།།

།བཅོམ་ལྡན་འདས་རྡོ་རྗེ་རྣམ་པར་འཇོམས་པའི་སྦྱིན་སྲེག་གི་ཆོ་ག་བཤད་པར་བྱ་སྟེ། དྲག་པོའི་སྦྱིན་སྲེག་བྱེད་པར་འདོད་པས། ས་ཕྱོགས་གནག་ཅིང་དྲི་ང་བ་
གདུག་པ་ཅན་གྱི་སར་འབྱུང་པོ་ཉི་མ་ལ། དགྲ་ལ་བྱེད་ན་མཚན་ཕྱེད། བགེགས་ལ་བྱེད་ན་ཉིན་ཕྱེད་ཀྱི་དུས་སུ། དཀྱིལ་འཁོར་གྱི་ནི་ལྷོའི་ཕྱོགས་སུ་དྲག་པོའི་ཐབ་ཁུང་གྲུ་གསུམ་པ་སོར་ཉི་ཤུ་
པ༑ ཟབས་སུ་སོར་བཅུ། སོར་གསུམ་གྱི་ཚད་ཀྱི་ཁ་ཁྱེར་ཕྱིར་གྱེས་པ་དང་སྟེང་དུ་ཕྱོགས་པའི་གསུམ་རིམ་ཅན། ནང་དུ་ཁྲོ་བོའི་ཕྱག་མཚན། ཕྱི་ནང་དུ་དུག་ཁྲག་དང་རོ་སོལ་གྱིས་ནག་པོར་
བྱས་པའམ་བྲིས་པ། ཁ་ནུབ་ཏུ་ཕྱོགས་པ། ཁ་རན་ལ་སེང་ལྡེང་ངམ། ནིམ་པའམ། གདུག་པ་ཅན་གྱི་ཤིང་། དུག་ཁྲག་གིས་བྱུགས་པ་ཐབ་དང་མཐུན་པར་བརྩིག གདུག་པའི་ཤིང་དེ་དག་

༄༅། །གི་རྩེ་མོའི་ཆ་ལས་བྱུང་བ་སོར་བཅུ་གཉིས་པའི་ཡམ་ཤིང་དང་། ཡུངས་ཀར་ནག་གི་མརཁུ་དང་། དུག་དང་ཁྲག་གིས་སྦགས་པའི་རབས་ཆད་ནག་པོའི་རུས་
པའི་ཕྱེ་མ་དང༌། ཡུངས་ཀར་དང༌། ཡུངས་ནག་དང༌། ཀེ་ཚེ་དང༌། ཤངས་ཚེ་དང༌། ཏིལ་ནག་པོ་དང༌། དུག་གི་མེ་ཏོག་ནག་པོ་དང་། དུག་སྣ་ཚོགས་ཚད་དང༌། ཁྲག་སྣ་ཚོགས་པ་
ཐོད་པར་བཤམས། དགུག་གཞུག ལྷ་དབྱེ་ལེགས་པར་བྱས་པའི་ལིང་ག་རྣམས་ལ་འཇིག་རྟེན་པ་དང་འདས་པའི་སྲེག་རྫས་ཆ་གཉིས་སུ་བྱས་པ་དང་། ཁྲག་གི་ཨཉྙཾ། དུག་ཆུའི་ཞབས་
བསིལ༑ རང་བྱུང་གི་ཆུ་ཞལ་བསིལ་དང་དུག་གི་མེ་ཏོག གསུར་ཆེན་གྱི་སྤོས། ཞུན་ཆེན་གྱི་མར་མེ། པདྨ་རཀྟའི་ཡོན་ཆབ། ཤ་སྣ་སྙིང་སྣའི་ཞལ་ཟས། རྐང་གླིང་སོགས་ཀྱི་རོལ་

མོ༑ དགང་བླུག་གཟར། བྲབ་པའི་ཐུན་རྫས། གདབ་པའི་མཚོན་ཆ་བཞག བགོ་བའི་གོས་ནག་དང་ཞྭ་ནག ལུས་དུག་ཁྲག་རོ་སོལ་གྱིས་བྱུགས། གཡང་གཞིའི་སྟེང་དུ་རྡོ་རྗེའི་འདུག་སྟངས་ཀྱིས་བསྟན་པ་ལ་གནོད་པའི་དགྲ་བགེགས་ཐམས་
ཅད་བསྒྲལ་བར་བྱའོ་སྙམ་དུ་ཞེ་གནག་པའི་སེམས་ཀྱིས་སྐྱབས་སུ་འགྲོ་བ་ནས་ལྷ་དྲུག་བསྒོམ། བཟླས་པ་བྱས། དུར ཁྲོད་དམ་ཤན་པའི་ཁྱིམ་ནས་མེ་བླངས་ལ་སྦར་ཏེ། ཨོཾ་ཨགྣཿ ཛྭ་ལ་ཛྭ་ལ་ཧཱུྃ་ཞེས་པས་མེ་སྦར། བཛྲ་ངྷི་ཀ་སརྦ་
ཤ་ཏྲོན་མཱ་ར་ཡ་ཞེས་པས་མར།་ཁུ་སྲེག་བླུགས་ལན་གསུམ་བྱིན། མེའི་ཕྲ་ལ་བརྟག་སྟེ། དྲི་མེད་མདངས་ཆེ་མེ་ལྕེ་གཡས་སུ་འཁྱིལ། །འཇའ་འམ་དཀར་དམར་སྣུམ་བཀྲག་འགབ་ནས་འཕྲོ། །ཞི་བའི་འོད་ཟེར་དང་འདྲ་བཀྲ་ཤིས་དང༌། །ཕྱག་
མཚོནཾ་རྣམས་དབྱིབས་དྲི་ཞིམ་མེ་མདག་མེད། །མཆོག་ཡིན་དེ་ལས་བཟློག་ན་ངན་པར་བཤད། །ངན་ན། ཨོཾ་ཨ་བིགྷནྟ་ཀྲྀ ཏ་ཧཱུཾ་ཕཊ་ཅེས་པས་སླར་མར།ཁུ་སྲེག་བླུགས་ལན་བདུན་བྱིན་ནོ། །དེས་བགེགས་རྣམས་བཟློག་པར་འགྱུར་
།དེ་ནས་བསང་གཏོར་བྱས་པའི་ཀུ་ཤ་ཐོགས་ཏེ། ཀུ་ཤ་འདི་ནི་གཙང་ཞིང་དགེ །ས་ལས་སྐྱེས་པའི་འདབ་མའི་སྙིང་། །དཀོན་མཆོག་གསུམ་པོ་མཉེས་བྱེདཅིང༌། །ཚངས་པ་ལྷ་ཡི་དག་བྱེད་
ཡིན༑༑ ཞེས་ཐབ་ཀྱི་ཁ་ཁྱེར་ལ་གཡས་བསྐོར་དུ་དགྲམ་མོ། །དེ་ནས་ཐབ་བསངས་སྦྱངས། སྟོང་པའི་ངང་ལས། བྷཾ་ལས་དྲག་པོའི་ཐབ་ཁུང་ནག་པོ་འཇིགས་སུ་རུང་བ་གྲུ་གསུམ་པ། ཁ་རན་ཅན་མཚན་ཉིད་
144

།ཐམས་ཅད་ཚང་བའི་ནང་དུ་པཾ་ལས་པདྨ། མ་ལས་ཉི་མ། རཾ་ལས་མེ་ལྷ་ནག་པོ་ཁྲོས་ཤིང་འཁྲུགས་པའི་ཞལ་གདངས་ཤིང་མཆེ་བ་གཙིགས་པ། དམར་བའི་སྤྱན་
གསུམ༑ འཇིགས་པ་ཆེན་པོས་འཇིགས་པར་བྱེད་པའི་གཟུགས་ཅན། ཕྱག་བཞིའི་དང་པོ་གཉིས་བགྲང་འཕྲེང་དང་མི་འཇིགས་པའི་ཕྱག་རྒྱ། འོག་མ་གཉིས་དབྱུག་གུ་དང་སྤྱི་བླུགས་འཛིན་
པ༑ མཆོད་ཕྱིར་ཐོགས་དང་ཐལ་རིས་གསུམ་པས་མཚན་པས། དར་གྱིས་སྨད་དཀྲིས་ཏེ་ར་སྐྱེས་ལ་ཞོན་པ། རང་གི་ཐུགས་ཀ་ནས་འོད་འཕྲོས་པས་མེ་ལྷའི་ཡེ་ཤེས་སེམས་དཔའ་མདུན་གྱི་ནམ་
མཁར་ཛཿ ཧཱུྂ་ཚུར་སྤྱོན་ཚུར་སྤྱོན་འབྱུང་པོ་ཆེ། །མེ་ལྷའི་རྒྱལ་པོ་དྲང་སྲོང་མཆོག །སྲེག་བླུགས་ཞལ་ཟས་འདི་བཞེས་ལ། །འབར་བའི་ནང་དུ་བཞུགས་སུ་གསོལ།། ཞེས་སྐྱབས་སྦྱིན་གྱི་ཕྱག་རྒྱ་
ལས་མཐེ་བོང་སྲིན་ལག་གི་དྲུང་དུ་བཞག་ལ།ྋ ཨགྣ་ཡེ་ཨེ་ཧྱ་ཧི་མ་ཧཱ་བྷཱུ་ཏ་དེ་ཝ་རྀ་ཥི་དྭི་ཛ། སརྦོཏྟ་མ། གྲྀ་ཧ་སྡོ་ཧུ་ཏི། མ་ཧཱ་རསྨིན་སནྣི་ཧེ་ཏོ་བྷ་ཝ། ཞེས་པའི་སྔགས་ཀྱིས་བཞུགས་སུ་གསོལ། ཨོཾ་
ཝཱ ཨགྣཿདེ་ཝ་ཏ་ཨཎྷཾ་པྲ་ཏཱི་ཙྪ་སྭཱ་ཧཱ། པཱ་ཏྱཾ། ཨཱཉྫམཱ་ནཱཾ། པུཥྤ། དྷཱ་པེ། ཨཱ་ལོ་ཀེ གནྡྷ། ནཻ་ཝི་དྱཱ། ཤཔྟ། ཨགྣ་ཡེ། ཧ་བྱ་ཀ་བྱ་བ་ཧཱ་ན་ཡ་ཨ་དི་བྱ། མ་ཧཱ་ན་ཡ་ཧཱུྃ་ཕཊ། ཅེས

པ་བྱོན་སྐྱེམས་སུ་ཕུལ། དེ་ནས། ཧཱུཾ། མེ་ཡི་ལྷ་ནི་གཟི་བརྗིད་ཆེ། །འདོད་དོན་ཐམས་ཅད་སྟེར་བ་པོ། །བདག་དང་གཞན་དོན་མཛད་པ་ཡི། །དྲང་སྲོང་ཆེ་ལ་ཕྱག་འཚལ་བསྟོད། །འཇིག་རྟེན་
ཀྟྲི མགོན་པོ་ཚངས་པའི་སྲས། །མེ་ལྷའི་རྒྱལ་པོ་དག་བྱེད་མཆོག །བགེགས་རྣམས་མ་ལུས་སྲེག་མཛད་པ། །འཇིགས་བྱེད་ཆེ་ལ་ཕྱག་འཚལ་བསྟོད། །ཡེ་ཤེས་འོད་ཀྱིས་ཉོན་མོངས་
སྲེག །མངོན་ཤེས་རྫུ་འཕྲུལ་མཐུ་དང་ལྡན། །ཉེས་པའི་སྐྱོན་རྣམས་སངས་པར་མཛད། །ཐུགས་རྗེ་ཆེ་ལ་ཕྱག་འཚལ་བསྟོད། །བདེན་པའི་ཚིག་གིས་མི་བསླུ་བ། །འཇིག་རྟེན་སྐྱོང་རྣམས་
ཀུན་གྱི་གཙོ། །ཚངས་པར་གྱུར་པའི་དག་ལྡན་པ། །རྣམ་འདྲེན་ཁྱོད་ལ་ཕྱག་འཚལ་བསྟོད།། ཅེས་བསྟོད་ནས། བཛྲ་ཨངྐུ་ཤ་ཛཿབཛྲ་པཱ་ཤ་ཧཱུཾ། བཛྲ་སྤོ་ཊ་བཾ། བཛྲ་ཨཱ་བེ་ཤ་ཨ། ལྕགས་ཀྱུ་
ཞགས་པ་ལྕགས་སྒྲོག་དྲིལ་བུའི་ཕྱག་རྒྱས་དམ་ཚིག་པ་དང་ཡེ་ཤེས་པ་གཉིས་སུ་མེད་པར་གྱུར། དེ་ནས་ཆུ་གསུམ་སྔོན་དུ་འགྲོ་བའི་ཉེར་སྤྱོད་ལྔས་མཆོད། སྔར་བཞིན་བསྟོད་ལ། ༀ་ཨསྣེ༔དེ་ཝ་ཏ་ཡེ་ཧཱུྃ་ཕཊ་
ཀྱིས༑ ཡམ་ཤིང་། སྔགས་དེ་ཉིད་ཀྱིས་མར་ཁུ། རུས་ཕྱེ། ཡུངས་ཀར། ཀེ་ཚེ། ཤངས་ཚེ། ཏིལ། དུག ཁྲག ལིང་ག་སྲེག་བླུགས་སུ་བདུན་བདུན་འབུལ་བར་བྱའོ། །སླར་ཡང་མཆོད་བསྟོད་བྱས་ཏེ་མེ་ལྷ་དེ་ཉིད་འབར་བའི་

༄༅། །མེར་གྱུར་པའི་ནང་དུ་བྷཾ་ལས་ནས། ལྷ་བསྐྱེད་གནས་གསུམ་སྐྱེ་མཆེད་བྱིན་གྱིས་བརླབ། ཡེ་ཤེས་སྤྱན་འདྲེན། དགུག་གཞུག་བཅས་དབང་བསྐུར་བའི་བར་མདུན་བསྐྱེད་བཞིན་ལ། ཧཱུཾ། དམར་ཆེན་
ང་
ཁྲག་སྣ་རྒྱ་མཚོའི་ཨཉྙཾ་སྦྲེང༌། །མི་བཟད་དུག་རླངས་ཁོལ་བའི་ཞབས་བཀྲུ་སྦྱར། །རང་བྱུང་རྡོ་རྗེ་ཆུ་ཡི་ཞབས་བསིལ་ཕབ། །དུག་གི་མེ་ཏོག་ཅི་མཆིས་འཕྲེང་བར་སྤེལ། །གསུར་ཆེན་
བསྲེགས་པའི་ངད་པས་ཕྱོགས་བཅུ་བཀང་། །ཞུན་གྱི་སྣང་བྱེད་ཉི་མའི་འོད་དུ་རྫུ། །པད་རག་བྱུག་པ་མཚམས་ཀྱི་སྤྲིན་ལྟར་ཆགས། །སྙིང་དང་ཤ་སྣ་རི་ལྟར་གཉེར་བ་དང་། །རྔ་གླིང་འབྲུག་
ལྟར་བསྒྲག་པས་མཆོད་པར་བགྱི། །གཞན་ཡང་དྲག་པོའི་ལས་ལ་རྔམ་རྣམས་ཐུགས། །དགྱེས་པ་ཅིས་བསྐྱེད་དེ་ཡི་མཆོད་པའི་སྤྲིན། །མཐའ་ཡས་ནམ་མཁའི་ཁོང་པར་མི་ཆུད་པ། །བློ་ཡིས་
སྤྲལ་ཏེ་ཁྲོ་རྒྱལ་ཚོགས་ལ་འབུལ། །ཨོཾ་བཛྲ་བི་དཱ་ར་ཎ་ས་པ་རི་ཝཱ་ར་ཨཧཱུྃ་པྲ་ཏཱི ཙྪ་སྭཱ་ཧཱ། པཱ་ཏྱཾ། ཨཱཿཉྩ་མཱ་ནཱཾ། པུཥྤ། དྷ་པེ། ཨཱ་ལོ་ཀེ གནྡྷ། ནེ་ཝི་དྱེ། ཤབྡ་ཞེས་པས་
༈མཆོད༑ ཧཱུཾ། རྡོ་རྗེའི་རཾ་དང་ཞེས་སོགས་ཀྱིས་བསྟོད། ལྷ་ཐམས་ཅད་ཀྱི་ཐུགས་ཀར་རཾ་ལས་ཐམས་ཅད་ཀྱང་རྣམ་པ་སྲེག་བྱེད་ཀྱི་ལྷར་བསམསཾ་ལ། དེ་ནས་ཡམ་ཤིང་ཁྲོ་བོའི་སྔགས་འདིས་འབུལ་ལོ། །ཨོཾ་ཧ་

ར་ཧ་ར་བཛྲ། མ་ཐ་མ་ཐ་བཛྲ། དྷུ་ན་དྷུ་ན་བཛྲ། ད་ཧ་ད་ཧ་བཛྲ། པ་ཙ་པ་ཙ་བཛྲ། དྷ་ར་དྷ་ར་བཛྲ། དྷཱ་ར་ཡ་དྷཱ་ར་ཡ་བཛྲ། དཱ་རུ་ཎ་དཱ་རུ་ཎ་བཛྲ། ཙྪིནྡ་ཙྪིནྡ་བཛྲ། བྷིནྡ་བྷིནྡ་བཛྲཧཱུཾ
ཕཊ༑ ན་མཿཤྩཎྜ་བཛྲ་ཀྲོ་དྷཱ་ཡ་ཧུ་ལུ་ཧུ་ལུ། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན་ཨ་མྲྀ་ཏེ་ཧཱུྃ་ཕཊ། སརྦ་ཤ་ཏྲཱན་ཨ་མུ་ཀཾ་མཱ་ར་ཡ་ཕཊ། རྣལ་འབྱོར་པ་བདག་ལ་སྔ་དགྲ་ལག་ལ་བརྡར་ཞིང་ཕྱི་
དགྲ་ཡིད་ལ་སེམས་པ། ད་དགྲ་དངོས་སུ་བྱེད་པའི་དགྲ་བོ་འདི་འཁོར་དང་བཅས་པ་མཱ་ར་ཡ་ཕཊ། ཅེས་པའི་འདོད་གསོལ་ཀུན་ལ་སྦྱར་རོ། །བརྒྱ་རྩ་བརྒྱད་ཕུལ། ན་མོ་རཏྣ་ཏྲ་ཡཱ་ཡ། ན་མཤྩཎྜ་བཛྲ་པཱ་ཎ་
ཡེ༑ མ་ཧཱ་ཡཀྵ་སེ་ནཱ་པ་ཏ་ཡེ། སརྦ་ཤ་ཏྟཱན་ཧཱུྃ་ཨ་མུ་ཀཾ་མྺཱ་ར་ཡ་ཕཊ་ཀྱིས་མར་ཁུ་ལན་བརྒྱ་རྩ་བརྒྱད། འབྲུབ་ཁུང་བསྐྱེདཔ་ནས་རྡུལ་དུ་འཐག་པའི་བར་གྱིས་གདབ་ལས་བྱས་ནས་ལིང་རོ། ན་མོ་རཏྣ་ཏྲ་ཡཱ་ཡ། ན་མ་
ཤྩཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། ཨོཾ་ཏྲུ་ཊ་ཏྲུ་ཊ། ཏྲོ་ཊ་ཡ་ཏྲོ་ཊ་ཡ། སྤུ་ཊ་སྤུ་ཊ། སྤོ་ཊ་ཡ་སྤོ་ཊ་ཡ། གྷུརྞ་གྷུརྞ། གྷཎཱ་པ་ཡ་གྲཱཎཱ་པ་ཡ། སརྦ་ས་ཏྭཱ་ནི། བོ་དྷ
ཡ་བོ་དྷ་ཡ། སཾ་བོ་དྷ་ཡ་སཾ་བོ་དྷ་ཡ། བྷྲ་མ་བྷྲ་མ། སཾ་བྷཱ་མ་ཡ་སཾ་བྷཱ་མ་ཡ། སརྦ་བྷཱུ་ཏཱ་ནི། ཀུཎྚ་ཀུ ཎྚ། སཾ་ཀུ ཎྚ་ཡ་སཾ་ཀུཎྚ་ཡཾ། སརྦ་ཤྀ་ཏྟཱིན། གྷཾ་ཊ་གྷ་ཊ། སཾ་གྷ་ཊ་ཡ་སཾ་གྷ་ཊ་

སྦྱིན་༄༅། ། ཡ། སརྦ་ཤ་ཏྲཱན། ཨ་མུ་ཀཾ་མཱ་ར་ཡ་ཕཊ། ཅེས་པའི་སྔགས་ཀྱིས་ཕུལ། ཏིལ། ན་མཤྩཎྜ་བཛྲ་ཀྲོ་དྷཱ་ཡ། ཧུ་ལུ་ཧུ་ལུ། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་
ན༑ ཨ་མྲྀ་ཏེ་ཧཱུྃ་ཕཊ། སརྦ་ཤ་ཏྲཱན་ཧཱུྃ་ཨ་མུ་ཀཾ་མཱ་ར་ཡ་ཕཊ། རུས་པའི་ཕྱེ་མ་ཡང་སྔགས་དེས་འབུལ་ལོ། །ཡུངས་དཀར་ཞི་བའི་སྔགས། ཧེ་ཕུ་ལུ་ནི་རུ་ཕུལླཱ། གྲྀ་ཧྣ་ཀུལླཱ། མི་ལི་ཙུལླུ། ཀུ་རུ་
ཀུལླ༑ བཛྲབི་ཛ་ཡཱ་ཡ་སྭཱ་ཧཱ། སཾརྦ་ཤ་ཏྲཱན། ཨ་མུ་ཀཾ་མཱ་ར་ཡ་ཕཊྚ། ཡུངས་ནག དབང་གི ཀི་ལི་ཀི་ལ་ཡ་སྭཱ་ཧཱ། ཀ་ཊ་ཀ་ཊ། མ་ཊ་མ་ཊ། ར་ཊ་ར་ཊ། མོ་ཊ་ན་པྲ་མཽ་ཊ་ནཱ་ཡ་སྭཱ་
r²
ཧཱ༑ སརྦ་ཤ་ཏྲཱན་ཧཱུྃ་ཨ་མུ་ཀཾ་མཱ་ར་ཡ་ཕཊ།ྋ ཀེ་ཚེ། རྒྱས་པའི། ཙ་ར་ནི་ཙ་ར། ཧ་ར་ཧ་ར། ས་ར་ས་ར། སརྦ་ཤ་ཏྲཱན་ཧཱུཾ། ཨ་མུ་ཀཾ་མཱ་ར་ཡ་ཕཊ། ཤངས་ཚེ་དྲག་པོའི། མཱ་ར་ཡ་བཛྲ་བི་དཱ་
ར་ཎཱ་ཡ་སྭཱ་ཧཱ། ྋསརྦ་ཤ་ཏྲཱན་མ་ར་ཡ་ཕཊ། དུག་སྣ། རིག་སྔགས་བཅིང་པའི། ཙྪིནྡ་ཙྪིནྡ། བྷིནྡ་བྷིནྡ། མ་ཧཱ་ཀི་ལི་ཀི་ལཱྀ་ཡ་སྭཱ་ཧཱ། སརྦ་ཤ་ཏྲཱན་ཧཱུཾ་ཨ་མུ་ཀཾ་མཱ་ར་ཡ་ཕཊ། ཁྲག རིག་སྔགས་
ཝྰ་བཅདཔའི། བནྡྷ་བནྡྷ། ཀྲྀ་དྷ་བཛྲ་ཀི་ལི་ཀི་ལཱ་ཡ་སྭཱ་ཧཱ། སརྦ་ཤ་ཏཱུན་ཧཱུཾ། ཨ་མུ་ཀཾ་མཱ་ར་ཡ་ཕཊ། དུག་གི་མེ་ཏོག་མཐིང་ནག་གང་ལ་བསྙེན་པ་བྱ་བའྀ་སྔགས་ཀྱི་མཐར། སརྦ་ཤ་ཏྲཱན་ཨ་མུ་ཀཾ་མཱ་ར་ཡ་༉

ཕཊ༑ བཏགས་ལ་འབུལ་ལོ། །དེ་ནས་མཆོད་ཅིང་བསྟོད་དེ། འདོད་དོན་སྔར་བཞིན་གསོལ་ནས་ཡེ་ཤེས་པ། ༀ་ཁྱེད་ཀྱིས་སེམས་ཅན་དོན་ཀུན་མཛད།། ཅེས་གཤེགས། དམ་ཚིག་པ་མེར་གྱུར་པ་སླར་འཇིག་རྟེན་
པའི་མེ་ལྷ་ལངས་པར་གྱུར་པ་ལ། སྔར་བཞིན་མཆོད་ཅིང་སྲེག་བླུགས་ཕུལ། བསྟོད་དེ་བཛྲ་མུགཤེགས་སུ་གསོལ། དམ་ཚིག་པ་མེར་གྱུར་ནས། དེ་དུག་གི་ཆུས་བསད་ཐལ་བ་མནན་པར་བྱའོ། །ནི་རྒྱས་དབང་གསུམ་ལ་དཀྱིལ་
འཁོར་མཆོད་རྫས། ཞི་བ་ལ་མེ་ཏོག་མ་སོགས། རྒྱས་པ་ལ་བཀྲ་ཤིས་ཀྱི་ལྷ་མོ་བརྒྱད། དབང་ལ་རྒྱལ་སྲིད་སྣ་བདུན་ནམ། སྤྲོས་པ་ལ་དགའ་ན་ཐམས་ཅད་བྱའོ། །སྲེག་རྫས་ཐོག་མར་ཐུན་མོང་བ་འབུལ་ཏེ། མར་ཁུ་ལ་སྙིང་པོའི་
མཐར༑ ཨོཾ་ཨགྣ་ཡེ་སྭཱ་ཧཱ། ཡམ་ཤིང་ལ། ཨཾ་བོ་དྷི་བྲྀཀྵ་ཡ་སྭཱ་ཧཱ། ཏིལ་ལ། ཨོཾ་སརྦ་པཱ་པཾ་ད་ཧ་ན་སྭཱ་ཧཱ། འབྲས་སོ་བ་ལ། ཨོཾ་བཛྲ་པུཥྤ་ཡེ་སྭཱ་ཧཱ། གྲོ། ཨོཾགྷསམ་རི་སྭཱ་ཧཱ། ནས། ཨོཾ་
མ་ཧཱ་བེ་ག་སྭཱ་ཧཱ། སྲན་མ། ༀ་མ་ཧཱ་བ་ལ་སྭཱ་ཧཱ། དཱུརྦ། ཨོཾ་བཛྲ་ཨཱ་ཡུ་ཥེ་སྭཱ་ཧཱ། ཐུན་མོང་མ་ཡིན་པའི་སྲེག་རྫས་ལ། ཞི་བ་ལ་ཞི་བའི་སྔགས་ཀྱི། ྋརྒྱས་པ་ལ་རྒྱས་པའི། དབང་ལ་དབང་གི་སྔགས་ཀྱི་ཤམ་བུ་
བཏགས་ནས་འབུལ་བ་ཡིན་ནོ། །ཞེས་ཤེས་པར་བྱས་ནས་ཞི་བའི་སྦྱིན་སྲེག་བྱེད་ན། ས་དགེ་ཞིང་དཀར་བ་དཀྱིལ་འཁོར་གྱི་བྱང་ཤར་དུ། ཐབ་ཁུང་ཟླུམ་པོ་ཁྲུ་གང་བ། ཟབས་སུ་ཁྲུ་ཕྱེད། སོར་བཞི་ཕྱིར་སོན་ཞིང་། སོར་བཞི་སྟེང་དུ་བརྩེགས་

སྦྱིན་༄༅། །པའི་ཁ་རན་ཅན་དཀར་པོ། མདོག་དཀར་ཞིང་དྲི་ཞིམ་པ་འོ་མ་ཅན་གྱི་ཤིང་ཤིས་པ་ཟླུམ་པོར་བརྩིག ཐུན་མོང་བའི་སྲེག་རྫས་དང་། ཐུན་མོང་མ་ཡིན་པའི་ཡམ་ཤིང་བུད་ཤིང་དུ་བཤད་པ་རྩེ་མོའི་ཆ་ལས་བྱུང་བའི་
ཧ
སོར་བཅུ་གཉིས། ཏིལ་དང་མར། དུརྦ། མེ་ཏོག་དཀར་པོ་འོ་མས་སྦགས་པ། མཆོད་རྫས་ཀྱང་ལས་མཐུན་བཤམས་ཏེ་ཆས་གོས་དཀརཔོ་གྱོན། ཞི་བའི་སེམས་ཀྱིས་སྟན་དཀར་པོ་ལ་རྡོ་རྗེའི་སྐྱིལ་ཀྲུང་གིས་འདུག་སྟེ། བྲམ་ཟེའ མ་དགེ་སློང་
དཀའ་ཐུབ་པའི་ཁྱིམ་ནས་མེ་བླངས་སྦར། རྡོ་རྗེའི་རིགས་ཀྱི་སྙིང་པོས་སྲེག་བླུགས་བྱིན། མེ་པྲ་བརྟག བགེགས་བཟློག་པ། ཀུ་ཤ་དགྲམ་པ། ཐབ་ཁུང་བསངས་སྦྱངས། སྟོང་པའི་ངང་ལས། བྷཾ་ལས་ཞི་བའི་ཐབ་ཁུང་
དཀར་པོ་ཡིད་དུ་འོང་བ་ཟླུམ་པོ་ཁ་རན་ཅན་མཚན་ཉིད་ཐམས་ཅད་ཚང་བའི་ནང་དུ་པཾ་ལས་པདྨ། མ་ལས་ཉི་མ། རཾ་ལས་མེ་ལྷ་དཀར་པོ་ཤིན་ཏུ་ཞི་བའི་ཉམས་ཅན་ཞལ་གཅྀག་སྤྱན་གསུམ་དཀའ་
ཐུབ་པའི་གཟུགས་ཅན།ྋ ཞེས་བསྐྱེད། སྤྱན་དྲངས་མཆོད། བྱོན་སྐྱེམས་བསྟོད་པ་དགུག་གཞུག དེ་ནས་མཆོད་ཡོན་ནས་རོལ་མོའི་བརཕུལ། བསྟོད། དེ་ནས་ཐུན་མོང་དང་ཐུན་མོང་མ་ཡིན་པའི་སྲེག་རྫས་འབུལ། སྔགས་ཀྱི་ཁྱད་
ཨཱ པར༑ ཨོཾ་ཨགྣཿདེ་ཝ་ཏ་ཡེ་སྭཱ་ཧཱ། ཧཱུྃ་ཕཊ་ཀྱི་ཚབ་ཐམས་ཅད་དུ་སྭཱ་ཧཱའོ། །བདག་ཅག་དཔོན་སློབ་ཐམས་ཅད་ཀྱིས་ཚེ་ཐོག་མ་མེད་པ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་ཤཱནྟིཾ་ཀུ་རུ་སྭཱ་

ཧཱ༑ མཆོད་བསྟོད། སྲེག་རྫས་འབུལ་བ། སླར་མཆོད་བསྟོད། འདོད་པ་གསོལ། ཡེ་ཤེས་པ་གཤེགས། དམ་ཚིག་པ་མེར་བསྒྱར། སླར་འཇིག་རྟེན་པའི་མེ་ལྷར་བསྐྱེད། མཆོད་བསྲེགས་བླུགས་ལྷག་མ་
འབུལ༑ བསྟོད་དེ་གཤེགས་སུ་གསོལ་ལོ། །འོ་མ་ཅན་གྱི་ཆུས་བསད་རྗེས་མི་མངོན་པར་བྱའོ། །རྒྱས་པའི་སྦྱིན་སྲེག་བྱེད་པར་འདོད་ན། ཕུན་སུམ་ཚོགས་ཤིང་སེར་བའི་སར་དཀྱིལ་འཁོར་གྱི་བྱང་ཕྱོགས་སུ། ཐབ་ཁུང་གྲུ་བཞི་པ་ཁྲུ་དོ་ཟབས་སུ་
ཁྲུ་ཕྱེད། སོར་བརྒྱད་པའི་ཁ་ཁྱེར་རིམ་པ་གསུམ་དང་སེར་པོས་བྱུག་པ། ཁ་རན་ལ་འོ་མ་ཅན་ནམ་འབྲས་བུ་ཅན་གྱི་ཤིང་དགེ་བའི་བུད་ཤིང་གྲུ་བཞིར་བརྩིག ཐུན་མོང་མ་ཡིན་པའི་སྲེག་རྫས། སྔར་བཤད་ཤིང་གི་ཡམ་ཤིང་དང༌། མར་འབྲུ་སེར་
དང་མེ་ཏོག་སེར་པོ་དངར་གསུམ་གྱིས་སྦགས་པ། མཆོད་རྫས་ལས་མཐུན། འབྱོར་པ་ཚེ་དང་བསོད་ནམས་རྒྱས་པར་འདོདཔའི་སེམས་ཀྱིས་ཆས་གོས་སེར་པོ་དང་ལྡན་པའི་གདན་སེར་པོ་ལ་རྡོ་རྗེ་སྐྱིལ་ཀྲུང་གིས། རྒྱལ་པོའམ་ཕྱུག་པོའི་ཁྱིམ་ནས་
མེ་བླངས་སྤར། བརྟག བཟློག ཀུ་ཤ་དགྲམ། ཐབ་ཁུང་བསངས་སྦྱངས་སྟོང་པའི་ངང་ལས། བྷཾ་ལས་རྒྱས་པའི་ཐབ་ཁུང་སེར་པོ་ཡིད་དུ་འོང་བ་གྲུ་བཞི་ཁ་རན་ཅན་མཚན་ཉིད་ཐམས་ཅད་ཚང་བའི་ནང་
དུ༑ པཾ་ལས་པདྨ། མ་ལས་ཉི་མ། རཾ་ལས་མེ་ལྷ་སེར་པོ་ཤིན་ཏུ་དགའ་བའི་ཉམས་ཅནཾ། ཞལ་གཅིག་པ་ནས་བསྐྱེད། སྤྱན་དྲངས། མཆོད། བྱོན་སྐྱེམས། བསྟོད། དགུག་གཞུག མཆོད་བསྟོད་སྲེག་

| ༄༅། །བླུགས་འབུལ། སྔགས་མཐའ་ཞི་བ་དང་འདྲ་བར་སྭཱ་ཧཱ། སྤེལ་ཚིག བདག་ཅག་གི་ཚེ་དང་བསོད་ནམས་ཁྱད་པར་ལོངས་སྤྱོད་རྒྱ་ཆེན་པོ་པུཥྞཱི་ཀུ་རུ་ཨོཾ། སླར་མཆོད་བསྟོད་དེ་མེར་
བསྒྱུར༑ འཇིག་རྟེན་ལས་འདས་པའི་དཀྱིལ་འཁོར་བསྐྱེད་ནས་དབང་བསྐུར། མཆོད་བསྟོད་དེ་སྲེག་རྫས་འབུལ་བ། མཆོད་བསྟོད་གཤེགས་བསྒྱུར། སླར་འཇིག་རྟེན་པ་ལ་མཆོདཔ་དང་སྲེགས་བླུགས་ལྷག་མ་ཕུལ་བསྟོད་དེ་གཤེགས། དྲི་ཚེ
བཟང་གི་ཆུས་བསད་རྗེས་མི་མངོན་པར་བྱའོ། །དབང་གི་སྦྱིན་སྲེག་བྱེདཔར་འདོད་ན། ས་སྣུམ་ལ་དམར་ཞིང་དཀྱིལ་འཁོར་གྱི་ནུབ་ཕྱོགས་སུ། ཐབ་ཁུང་གཞུ་ལྟ་བུའམ་ཟླ་གམ། རྒྱར་ཁྲུ་གང་། ཟབས་སུ་ཁྲུ་ཕྱེད། ཁ་ཁྱེར་སོར་བཞི་ལ་རིམ་པ་
གསུམ་བསྐོར་བ་དམར་པོ། ཁ་རན་ལ་འབྲས་བུ་ཅན་གྱི་ཤིང་དམར་པོ་མེ་ཏོག་དམར་པོ་ཅན་གྱིས་ཐབ་དང་མཐུན་པར་བརྩིག ཐུན་མོང་མ་ཡིན་པའི་སྲེག་རྫས། སྔར་བཤད་ཤིང་གི་ཡམ་ཤིང་རྒྱ་སྐྱེགས་ཀྱིས་བྱུགས། མར་འབྱུང་བ་རྩིའི་ཁྲག་གིས་
དམར་བ། འབྲུ་དམར་པོ་དང་མེ་ཏོག་དམར་པོ་དངར་གྱིས་སྦགས། ལན་ཚྭ། ཐམས་ཅད་དུ་དབང་དུ་བྱ་བར་འདོད་པའི་སེམས་ཀྱིས་ཆས་གོས་དམར་པོ་གདན་དམར་པོ་ལ་རྡོ་རྗེའི་སྐྱིལ་མོ་ཀྲུང་གིས་འདུག་ནས། སྨད་འཚོང་ངམ་ཚོང་འདུས་ཀྱི་མེ་
ཪེ
༈ བླངས་སྦར། བརྟག་བཟློག་དགྲམ། ཐབ་ཁུང་བསངས་སྦྱངས། སྟོང་པའི་ངང་ལས། བྷཾ་ལས་དབང་གི་ཐབ་ཁུང་དམར་པོ་ཡིད་དུ་འོང་བ་ཟླ་གམ་ཁ་རན་ཅན་མཚན་ཉིད་ཐམས་ཅད་ཚང་བའི་ནང་དུ། པཾ་ལས་ ེ

པདྨ༑ མ་ལས་ཉི་མ། རཾ་ལས་མེ་ལྷ་དམར་པོ་ཆགས་པའི་ཉམས་ཅན་ཞལ་གཅིག་ནས། བསྐྱེད། སྤྱན་དྲངས། མཆོད་སྐྱེམས་བསྟོད། དགུག་མཆོད་བསྟོད། སྲེག་བླུགས་འབུལ། སྔགས་མཐའ་ཧྲཱིཿ
སྟེ༑ ཨོཾ་ཨ་གྣཿ དེ་ཝ་ཏཱ་ཡ་ཧྲཱིཿ འདོད་གསོལ། བདག་གིས་སྣང་བ་མི། མི་སྣང་བ་འབྱུང་པོ་མི་མ་ཡིན་ཐམས་ཅད་དང་འབྱོར་པ་ཐམས་ཅད་བ་ཤཾ་མ་ན་ཡ་ཧོཿ ཁྱད་པར་དགུག་པར་འདོད་པའི་མིང་
སྤེལ་ཚིག་ཏུ་བྱའོ། །མཆོད་བསྟོད་བསྒྱུར། འདས་པ་བསྐྱེད་པ་ནས། དབང་བསྐུར་བའི་བར། མཆོད་བསྟོད་སྲེག་རྫས་འབུལ། མཆོད་བསྟོད་གཤེགས་བསྒྱུར། སླར་འཇིག་རྟེན་པ་ལ་སྲེག་བླུགས་བསྟོད་གཤེགས། རྒྱ་སྐྱེགས་ཀྱི་ཁུ་བས་
བསད་རྗེས་མི་མངོན་པར་བྱའོ། །ཞི་བའི་ཐབ་ཁུང་དུ་གཞན་དུ་ལོངས་མ་སྤྱད་པའི་མེ་ཏོག་སྔོན་པོ་དཀར་གསུམ་དང་དངར་གསུམ་གྱིས་རྣམ་པར་སྦགས་པ་གང་ལ་བསྙེན་པ་བྱ་བའི་སྔགས་ཀྱིས་སྲེག་བླུགས་ཀྱི་མཐར་ཕུལ་ནས། རིག་སྔགས་ཀྱི་མཐུ་
ཐོགས་པ་མེད་པའི་འདོད་དོན་གསོལ་ཞིང་། གཞན་འདྲ་བ་ལ། རིམ་པ་འདིས་བསྙེན་པ་ཇི་ཙམ་བྱ་བའི་གྲངས་ཀྱི་བཅུ་ཆའི་སྦྱིན་སྲེག་ཡོངས་སུ་རྫོགས་པར་བྱས་ན་རིག་སྔགས་ཀྱི་ལས་གང་བསྒྲུབས་ཀྱང་ཐོགས་པ་མེད་པར་འགྱུར་རོ། །གཞན་ཡང་དེ་
ཡི་སྦྱོར་བ་ལ། །མེ་དབུས་བདག་གི་ལྷ་དམིགས་ཏེ། །སྔགས་བཅས་མར་ལ་བསྙུགས་པ་ཡི། །དཱུརྦ་བསྲེགས་པ་ཁྲི་ཕྲག་གིས། །གང་ལ་བསྙེན་པའི་སྔགས་ཀྱི་ལས། །ཐོགས་པ་མེད་པར་བྱེད་པའོ། །གལ་ཏེ་ལས་མ་གྲུབ་ན་སྤོགས་པའི་ཆོ་

།གས་གྲུབ་པར་བྱེད་པ་ནི། རང་གི་མདུན་དུ་མཎྜལ་བྱས་ཏེ། དེར་འདོད་པའི་ལྷའི་སྐུ་གཟུགས་བཞུགས་ལ་རང་ལྷའི་རྣལ་འབྱོར་དང་ལྡན་པས་ལྷག་པའི་ལྷ་མདུན་དུ་གསལ་བར་དམིགས་ནས། དེ་ལས་སྔགས་
བརྗོད་པ་དང་བཅས་པའི་མེ་ཏོག་ཁྲི་ཕྲག་གཅིག་ཕུལ་ལ། དེ་ནས་མེ་ཏོག་དེ་རྣམས་བསྡུས་ཏེ། དེ་ཉིད་ཀྱིས་སྲེག་རྫས་བྱས་པའི་སྦྱིན་སྲེག་དེ་སྙེད་དུ་བྱས་ན་ལས་མ་གྲུབ་པ་རྣམས་གྲུབ་པར་བྱེད་པར་འགྱུར་རོ། །གྲུབ་པ་ཆུད་མི་ཟ་བར་བྱ་བའི་ཕྱིར་ལས་
ཀྱི་འབྲས་བུ་འབྱུང་བ་ནི། ལས་དང་མཐུན་པའི་ཐབ་ཁུང་དུ་བུད་ཤིང་བརྩིགས་ནས་མེ་སྦར་བའི་དབུས་སུ་ལྷག་པའི་ལྷ་གསལ་བར་དམིགས་ལ། དེ་ནས་ལས་གང་བསྒྲུབ་ཀྱི་སྤེལ་ཚིག་དང་བཅས་པའི་སྔགས་ཀྱིས་དེ་དང་མཐུན་པའི་སྦྱིན་སྲེག་བྱས་
ན༑ བསྒྲུབས་བའི་ལས་རྣམས་ཆུད་མི་ཟ་བར་གང་མངོན་པར་འདོད་པའི་འབྲས་བུ་དེས་འབྱིན་པར་བྱེད་དོ། །གཞན་གྱི་མི་དགེ་བའི་ལས་འཇིག་པར་འདོད་ན། དེའི་རིམ་པ་འདི་ཡིན་ཏེ། དབེན་ཞིང་ཉམས་དགའ་བའི་ཕྱོགས་སུ་ཞི་བའི་ལས་དང་
མཐུན་པའི་ཐབ་ཁུང་དུ་བུད་ཤིང་བརྩིགས་ཏེ། རང་ལྷའི་རྣལ་འབྱོར་ལ་གནས་པས་དེར་མེ་སྦར་བའི་དབུས་སུ་ལྷག་པའི་ལྷ་ལ་ཀུན་ནས་དཀར་བའི་ཁ་དོག་ཅན་དུ་དམིགས་ལ། དེའི་ལུས་ལས་དཀར་ཞིང་བསིལ་བའི་འོད་ཟེར་བྱུང་བས་ཕ་རོལ་པོའི
༈ སྡིག་པ་ཐམས་ཅད་འཇིག་པར་དམིགས་ནས་སྔགས་དང་བཅས་པའི་ཏིལ་གྱིས་སྦྱིན་སྲེག་བྱས་པའི་མཐར། མཆོད་བསྟོད་ཡི་གེ་བརྒྱ་པ་བརྗོད་ལ་གཤེགས་སུ་གསོལ། དེ་ལྟར་ཕ་རོལ་པོ་ལ་དམིགས་ནས་ཡང་དང་ཡང་དུ་བྱས་ན་དེའི་ལས་ངན་པ་ཐམས་

ཅད་ངེས་པར་འཇིག་པར་བྱེད་དོ། །རྒྱས་པའི་ཐབ་ཏུ་གཞན་འདྲ་བ་ལ། སྔགས་མཐར་ཨཱ་ཡུ་ངྷ་རཱ་ཡ། དཱུརྦ་མེ་ཏོག་སེར་བསྲེག་པས། །ཚེ་ཟད་པ་དང་ཚེ་ཉམས་སྐྱོབ། །དབང་གི་ཐབ་ཏུ་སྔགས་ཀྱི་མཐར། །ཝ་ཤཾ་ཡ་ན་ཡ་བཏགས་ལ། །མེ་
ཏོག་དམརཔོ་བསྲེགས་པ་ཡིས། །མཛའ་སྡུག་མ་ལུས་དབང་དུ་བྱེད། །དྲག་པོའི་ཐབ་ཏུ། གཞན་འདྲབ་ལ། གཞན་གྱི་རིག་སྔགས་ཤིང་ཤུན་ནམ་གྲོ་ག་ལ་བྲིས་ཏེ་དགུག་གཞུག་བྱས། དུག་ཆུར་དྲངས་ནས་རལ་གྲིས་གཏུབས་ཏེ། ཨོཾ་བཛྲ་
ཛྭ་ལཱ་ན་ཡཱ་ཆེ་གེ་མོའི་རིག་སྔགས་ཙྪིནྡ་ཙྪིནྡ་མཱ་ར་ཡ་ཧཱུཾ་ཕཊ། ཅེས་བརྗོད་ཅིང་མེའི་ནང་དུ་བསྲེག་ལན་བརྒྱ་རྩ་བརྒྱད་དུ་སྦྱིན་སྲེག་གི་ལས་བྱས་ན་གཞན་གྱི་རིག་སྔགས་བཅད་པར་འགྱུར་རོ། །རང་གི་མི་དགེ་བའི་ལས་ཐམས་ཅད་
འཇོམས་པར་འདོད་ན་རིན་པོ་ཆེའི་སྣོད་དུ་ཙན་དན་གྱི་སོལ་བ་ལ་མེ་བུས་ཏེ། རང་ལྷའི་རྣལ་འབྱོར་ལ་གནས་པའི་མདུན་དུ་ཏིལ་གྱི་སྣོད་བཞག་ལ་སྙིང་ག་ནས་སྤྲོས་པའི་འོད་ཀྱིས་ལྷག་པའི་ལྷ་མདུན་དུ་སྤྱན་དྲངས་ནས། དེ་ལས་སྤྲོས་པའི་འོད་ཟེར་གྱིས་
བདག་གི་ལུས་ཁྱབ་པ་དང་། མི་དགེ་བའི་ལས་ཀྱིས་བསགས་པའི་དྲི་མ་རྣམས་སྙིང་གར་འདུས་ནས་མི་སྡུག་པའི་གཟུགས་ཅན་དུ་གྱུར པ་སྣའི་བུ་ག་ནས་འཐོན་ཏེ། ཏིལ་གྱིས་བྲིས་པའི་གཟུགས་ལ་ཐིམ་པར་བསམས་ལ་རལ་གྲིས་དུམ་བུར་གཏུབས་པ་
སྔགས་བརྗོད་པ་དང་བཅས་པས་བསྲེགས་པའི་མཐར་མདུན་གྱི་ལྷའི་ལུས་ལས་ཡེ་ཤེས་ཀྱི་བདུད་རྩི་བབས་པས་བདག་ཉིད་ཀྱི་ལུས་ཀུན་ཏུ་གང་བར་བསྒོམས་ལ། ཡི་གེ་བརྒྱ་པ་ཅི་ནུས་བརྗོད་ནས་གཤེགས་པའོ། །འདིས་ནི་མི་དགེ་བའི་ལས་ཐམས་✖

།ཅད་བཅོམ་སྟེ་འབྲས་བུ་མི་འབྱིན་པར་བྱེད་དོ། །སྦྱིན་སྲེག་གི་ཆོ་ག་རྫོགས་སོ། །རྡོ་རྗེ་རྣམ་པར་འཇོམས་པའི་སྦྱིན་སྲེག་གི་ཆོ་ག་རྒྱ་གཞུང་རྣམས་ལས་རྙེད་པ་བཞིན། ཡུལ་དབུས་གྲ་དར་ལུང་གི་རི་ཁྲོད་དུ་པདྨ་༄༅།
དཀར་པོས་སྦྱར་བའོ།། མངྒལཾ༎ །།
157「158 (B)

158(B)
BlankPage AsPerOriginalDocument

སྒྲུབ་
ཧ
གཅིག་༄༅། །རྡོ་རྗེ་རྣམ་པར་འཇོམས་པའི་ལས་སྒྲུབ་ཀྱི་ཆོ་ག་བཞུགས་སོ།།
159

༄༅། །གང་ཡང་ཆོས་གསུམ་ལྡན་པའི་སྔགས་པ་རྣམས། །འཕྲིན་ལས་ཅི་ཡང་གཞན་དོན་སྦྱོར་བ་ལ། །ཐོགས་པ་མེད་འགྱུར་རྣམ་
པར་འཇོམས་པ་ཡི། །རིགས་སྔགས་མཐུ་ཆེན་དེ་ལ་ཕྱག་འཚལ་ལོ།། དེ་ཡང་རྟོགས་པའི་གདེངས་དང་ལྡན་པ་དང་། ལྷ་ལས་སུ་རུང་བ་དང་། བཟླས་པ་མཐར་ཕྱིན་པ་
སྟེ༑ དེ་ལྟ་བུའི་སྔགས་པས་སྙིང་བརྩེ་བ་སྔོན་དུ་འགྲོ་བས་ལས་བསྒྲུབ་པར་བྱའི། གཞན་དུ་ན་དམ་ཚིག་ཉམས་པ་ཁོ་ནར་འགྱུར་པའི་ཕྱིར་རོ། །ཚུལ་ཇི་ལྟ་བུར་བསྒྲུབ་ན། དུས་གཟའ་དྲག་པོ་རྒྱུ་
བ་དང་། བདུད་ཀྱི་ཉི་མ་ལ་སྒྲུབ་ཁང་ངམ་དུར་ཁྲོད་ལ་སོགས་པའི་ཕུག སྒྲུབ་པའི་གྲོགས་མ་ཡིན་པ་གཞན་གྱིས་མི་མཐོང་བར་ཕུང་ཤུལ་གྱི་ས་དང་གཡུལ་ཆེན་པོ་བཀྱེ་བའི་ཤུལ་གྱི་ས་རྒྱུན་བྲལ་གྱི་

ལསསྒྲུབ་
༅། །ཆུས་བཀྲུས་པ་ལ་རི་རབ་ཟུར་གསུམ་པ་མི་མགོ་རློན་རྙིང་སྐམ་གསུམ་གྱི་བད་ཕྱི་ནང་དུག་ཁྲག་གིས་བྱུགས་པ། ལོགས་ལ་རྡོ་རྗེ་ནག་པོ་རྭ་གསུམ་པ་བྲི། སྟེང་༄ ༅།
དུ་དྲག་པོའི་རྩང་ངམ་ཕུར་པ་ཁྲག་དང་རོ་སོལ་གྱིས་བྱུགས་པ་སྲིན་མོ་འགྲོས་སུ་གཟུག ནང་དུ་གྲུབ་ཁུང་སུམ་རྩེགས་རོ་གཡམ་གྱི་ཐོག དེའི་སྟེང་དུ་བཀྲ་ཤིས་པའི་དུས་དང་གཟའ་སྐར་བཟང་བ་ལ་
མཆོད་རྟེན་དང་གཙུག་ལག་ཁང་དང་ཆོས་ཁྲི་མ་ཉམས་པའི་ས། དགེ་འདུན་མང་པོ་དང་སྐྱེ་བོ་མང་པོ་འདུ་བའི་ཕྱགས་ཁུང་གི་ས་དང་ཚོང་འདུས་ཆེན་པོའི་དབུས་ཀྱི་ས་དང༌། གནས་ཆེན་གྱི་ས་161
དང་༑ དཔྱད་ལེགས་པའི་རི་བྱིན་ཅན། ལྗོངས་སྐྱེད་པ། ཆུ་ཆེན་པོ་ལ་སོགས་པའི་ས་སྣ་རྡོ་སྣ་ཆུ་སྣ་ཅི་འཛོམ་དང་། བྱིན་རླབས་ཀྱི་རྟེན་འདམ། ཁྱད་པར་ལྷ་འདི་ཉིད་ཀྱི་བསྙེན་པ་མཐར་ཕྱིན་

པར་སོང་བའི་བདུད་རྩི་ལྔ་ལ་སོགས་པ་ཅི་འབྱོར་པས་ཆོ་འཕྲུལ་ཆེན་པོའི་མཆོད་རྟེན་སེང་ཁྲི་བང་རིམ་བུམ་པ་རྣམས་ལ་རྡོ་རྗེའི་གདུང་མིག་མང་རིས་སུ་བྱས་པའི་ཐོག་ཕུབ་པའི་གཙང་ཁང་སུམ་རིམ་ཏོག་གི་ནང་དུ། སངས་རྒྱས་གངྒཱའི་ཀླུང་གི་བྱེ་མ་སྙེད་
ཀྱི་གྲངས་མཉམ་པས་བྱིན་གྱིས་བརླབས་པའི་ཆོས་སྐུའི་རིང་བསྲེལ་དང་སྐུ་གདུང་། ཆོས་འཁོར་ལ་ཞི་བའི་འཁོར་ལོ་བཅས་ཆོག འདེགས་པད་ཟླ་གམ་དུ་དབང་གི་འཁོར་ལོ། བྲེ་གྲུ་བཞི་ལ་རྒྱས་པའི་འཁོར་ལོ་རྣམས་གཞུག བུམ་པའི་ནང་གི་
གཙང་ཁང་དུ་དབུས་ལ་ཆོས་འབྱུང༌། ཤར་དུ་ཞི་བའི་ཟླུམ་པོ། ལྷོར་རྒྱས་པའི་གྲུ་བཞི། ནུབ་ཏུ་དབང་གི་ཟླ་གམ། བྱང་དུ་དྲག་པོའི་གྲུ་གསུམ་རང་རང་གི་རྫས་ཀྱིས་བྲིས་པའི་དཀྱིལ་འཁོར་ལ། བཅོམ་ལྡན་འདས་རྡོ་རྗེ་རྣམ་པར་འཇོམས་པ་
དང་༑ རྡོ་རྗེ་གཏུམ་པོ་དང་། རྡོ་རྗེ་བེ་ཅོན་དང༌། རྡོ་རྗེ་ཐོ་བ་དང༌། རྡོ་རྗེ་ཕུར་པ་རྣམས་ཀྱི་སྐུ་བཞུགས་སུ་བཅུག སྟེང་དུ་ལས་ཐམས་ཅད་པའི་འཁོར་ལོ་གདུགས་སུ་ཕུབ། བང་རིམ་གྱི་ནང་གི་གཙང་ཁང་ལ་གནམ་ལྕགས་ཀྱི་འཁོར་ལོ་རྩིབས
བཞི་རི་མོར་བྲིས་པ། དབུས་རྣམ་པར་འཇོམས་པ་བསྲུང་བའི་ལས་ཀྱི་ཁྲོ་བོར་བཞེངས་པ་ཧཱུཾ་མཛད། ཤར་དུ་རྣམ་རྒྱལ། ལྷོར་གཤིན་རྗེ་གཤེད། ནུབ་ཏུ་རྟ་མགྲིན་བྱང་དུ་བདུད་རྩི་འཁྱིལ་བ་རྣམས་ཀྱི་སྐུ་བཞག བསྲུང་བའི་འཁོར་ལོ་གོས་སུ་བགོ་
བ་སྟེ་རྒྱབ་ཏུ་བསླང་། སེང་ཁྲིའི་ནང་གི་གཙང་ཁང་དུ་སྣ་ཚོགས་རྡོ་རྗེའི་ལྟེ་བ་ལ་བཅོམ་ལྡན་འདས་རྣམ་པར་འཇོམས་པ་དྲག་པོའི་ལས་མཛད་པའི་ཕོ་ཉར་བཞེངས་པ་སྟོབས་པོ་ཆེ། ཤར་དུ་དབྱུག་སྔོན་ཅན། ལྷོར་གཤིན་རྗེ་མཐར་བྱེད། ནུབ་ཏུ་མི་

༄༅། །གཡོ་བ། བྱང་དུ་གཞན་གྱིས་མི་ཐུབ་པ་རྣམས་ཀྱི་སྐུ་བཞག བཟློག་པའི་འཁོར་ལོ་གདན་དུ་བཏིང༌། ཐོག་འཕྲུལ་མའི་བར་མཚམས་སུ་རླུང་མི་འཆོར་བར་བྱ། ཚོན་སྔོན་པོ་བྱུགས་ལ། ཞིང་ཆེན་གྱི་བླ་
རེ༑ རྒྱུ་མ་དང་སྙིང་གི་ལྡ་ལྡི། མཐའ་མ་ལས་དང་རྗེས་སུ་མཐུན་པའི་མཆོད་པ་དང་གཏོར་མ་བཤམས་ཏེ། རབ་ཏུ་གནས་པ་རྒྱས་པའམ། མདོར་བསྡུ་ན། ཐོག་མར་མཆོད་རྟེན་ལ་ཁྲུས་བྱས། དེ་ནས་བདག་ཉིད་ལྷའི་རྣལ་འབྱོར་གྱི་བཟླས་པ་
ཡན་བྱས་ནས། མདུན་གྱི་མཆོད་རྟེན་བསངས་སྦྱངས་སྟོང་པའི་ངང་ལས། རྡོ་རྗེའི་གུར་ཡངས་ཤིང་རྒྱ་ཆེ་བའི་ནང་དུ། དུས་གསུམ་སངས་རྒྱས་ཐམས་ཅད་ཀྱིས་བྱིན་གྱིས་བརླབས་པའི་ཆོ་འཕྲུལ་
ཆེན་པོའི་མཆོད་རྟེན་རྡོ་རྗེ་ཕ་ལམ་ལས་གྲུབ་པ་གང་གིས་ཀྱང་མི་ཆོད་པ་མི་ཤིགས་པ་བདེན་པ་སྲ་བ་བརྟན་པ་ཐམས་ཅད་དུ་ཐོགས་པ་མེད་པ་ཐམས་ཅད་དུ་མ་ཕམ་པའི་ནང་གཞལ་ཡས་ཁང་སུམ་
བརྩེགས་ཀྱི་སྟེང་དུ། མངོན་རྟོགས་དང་མཐུན་པར་ལྷ་བསྐྱེད་པ་ནས་མདུན་བསྐྱེད་བསྐུལ་བའི་བཟླས་པའི་བར་དུ་བྱ། ཐུགས་ཀའི་སྔགས་འབྲུ་དང་རང་གི་ངག་ནས་བརྗོད་པའི་ཡིག་འབྲུ་ཐམས་ཅད་ལས་ཡིག་འབྲུ་
ཆད་ཅིང་གཡས་སྐོར་དུ་བསྐོར་ཞིང་སྔགས་ཀྱི་རང་སྒྲ་དི་རི་རི་གྲགས་ཏེ། སྔགས་འབྲུ་ལས་ཁྲོ་བོའི་ཕོ་ཉ་དཔག་ཏུ་མེད་པ་དཀར་པོའི་འོད་ཟེར་མགར་གྱི་ཚ་ཚ་ལྟ་བུ་འཕྲོ་བ་བདག་ལ་ཞུགས་པས་

ལུས་ངག་ཡིད་གསུམ་གྱི་སྡིག་པ་དང་སྒྲིབ་པ་ཐམས་ཅད་བསྲེགས། འོད་ཟེར་ཕྱིར་འཐོན་ནས་ཕྱོགས་བཅུ་ཞིང་ནམ་མཁའ་མཉམ་པ་ན་བཞུགས་པའི་བླ་མ་དཀོན་མཆོག་གསུམ་ཡི་དམ་མཁའ་འགྲོ་
ཆོས་སྐྱོང་ཐམས་ཅད་ལ་ཕོག དེ་ཐམས་ཅད་ཀྱི་ཐུགས་དམ་གྱི་རྒྱུད་བསྐུལ། སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་ནུས་པ་དང་མཐུ་སྟོབས་ཐམས་ཅད་འོད་ཟེར་གྱི་ཚུལ་དུ་བསྡུས་
ནས་མཆོད་རྟེན་འཁོར་ལོ་ལྷ་དང་བཅས་པ་ལ་ཐིམ་པས་ཐ་མལ་གྱི་བློས་བཏགས་པ་ཙམ་མ་ཡིན་པར། མཆོད་རྟེན་སངས་རྒྱས་ཐམས་ཅད་ཀྱི་སྐྲ་གསུང་ཐུགས་རྡོ་རྗེའི་གདན་གྱི་གཞལ་མེད་
ཁང་༑ ལྷ་ཚོགས་སངས་རྒྱས་ཐམས་ཅད་ཀྱི་སྐྲ་གསུང་ཐུགས་ཡོན་ཏན་འཕྲིན་ལས་ཀྱི་གསང་བ་ཐམས་ཅད་ཀྱི་བདག་པོ་ཕྱག་ན་རྡོ་རྗེར་དབང་བསྐྱར་བ་ཐོབ་པས་ཞི་བ་ལ་སོགས་པའི་འཕྲིན་ལས་ཀྱིས་
གདུག་པ་ཐམས་ཅད་འདུལ་བ་ལ་དཔའ་ཞིང་རྟུལ་ཕོད་པའི་གོ་ཆ་བགོས་པ་འབའ་ཞིག་ཏུ་བསམས་ཏེ་གཟུངས་སྔགས་མང་དུ་བཟླའོ། །ཟིན་པ་དང་མཆོད་བསྟོད་བྱས་ལ། བཅོམ་ལྡན་འདས་རྣམ་པར་འཇོམས་པའི་
དཀྱིལ་འཁོར་གསུམ་གྱི་ལྷ་ཚོགས་ཐམས་ཅད་བདག་ཅག་སེམས་ཅན་ཐམས་ཅད་ལ་ཕན་པ་དང་བདེ་བའི་ཕྱིར་བཞུགས་པ་ཡིན་ན། བདག་དང་བསྒྲུབ་བྱ་ལ་བྱིན་གྱིས་བརླབས་ནས་ཇི་ལྟར་འདོད་པ་

༈ | ༄༅། །རྒྱུན་མི་འཆད་པར་བསྒྲུབ་པར་མཛད་པའི་ཕྱིར། ཇི་སྲིད་མེ་དང་ཆུ་དང་རླུང་གི་གནོད་པས་མ་གཞིག་གི་བར་དེ་སྲིད་དུ་བསྟན་པར་བཞུགས་སུ་གསོལ། ཞེས་འདོད་དོན་
གསོལ༑ བཀྲ་ཤིས་རྒྱས་པར་བྱའོ། །བསྙེན་པ་མཐར་ཕྱིན་ནས་ལས་སྒྲུབ་པའི་དུས་སུ་དཀྱིལ་འཁོར་དང་པོར། ཞི་བ་དང༌། རྒྱས་པ་དང་། དབང་དང༌། ལས་ཐམས་ཅད་པའི་འཁོར་ལོ་བསྒྲབ་པར་བྱ་ཞིང་། དེ་ཡང་བདག་ཉིད་ལྷའི་རྣལ
འབྱོར་གྱི་བཟླས་པའི་བར་སྔར་བཞིན་ལ། དཀྱིལ་འཁོར་དང་པོའི་ལས་དང་མཐུན་པའི་ཕྱོགས་སུ་ལས་དང་མཐུན་པའི་འཁོར་ལོ་བཞག ལས་དང་མཐུན་པའི་བསམ་པས་གཙོ་བོ་དང་འབྲེལ་བའི་ལས་སྔགས་སམ། འཁོར་དང་འབྲེལ་བའི་ལས་
སྔགས་སམ། གཉི་ག་དང་འབྲེལ་བའི་འམ། གཟུངས་སྔགས་རྒྱས་པ་ལ་སྤེལ་ཚིག་ཏུ་བྱས་པ་བཟླ་ཞིང་། ཏིང་ངེ་འཛིན་ཞི་བ་ལ་བདག་གི་སྔགས་འཕྲེང་ལས་འོད་ཟེར་འཕྲོས། མདུན་བསྐྱེད་ཀྱི་ལྷའི་ཐུགས་ཀར་
ཕོག ཐུགས་རྒྱུད་བསྐལ་བས་ལྷ་ཐམས་ཅད་ཀྱི་ཁྲོ་བོའི་ངག་ཏུ་འབྲུག་སྟོང་ལྡིར་བ་ཙམ་དུ་དི་རི་རི་བསྒྲགས་པས། སྔགས་འཕྲེང་ལས་ཁྲོ་བོའི་ཕོ་ཉ་དཀར་པོ་བསིལ་བའི་འོད་ཟེར་ཤི་གསོས་ཀྱི་
ཝཱ བདུད་རྩི་ལྟ་བུ་འགྱེད་པ་འཕྲོས། བདག་དང་བསྒྲུབ་བྱའི་ལུས་ལ་ཞུགས། ནད་ཐམས་ཅད་དུད་ཁུ་དང་སོལ་ཁུ། གདོན་ཐམས་ཅད་སྡིག་སྦྲུལ་སྦལ་ལྕོང་སྡོམ་ལ་སོགས་པའི་སྲོག་ཆགས་ཀྱི་རྣམ་སྦེ

པར་དབང་པོའི་སྒོ། བ་སྤུའི་བུ་ག་ནས་ཕྱིར་དེད། འོག་གཞི་མེའི་དཀྱིལ་འཁོར་ལ་ཐུག་གི་བར་དུ་སོང་བས། དེ་དག་བསྲེགས་གཞོབ་ཏུ་ཡང་མ་ལུས་པར་སོང་ནས། སླར་ཕྱོགས་བཅུའི་ཞིང་
དུ་སོང་སྟེ། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། དཀོན་མཆོག་གསུམ་བླ་མ་ཡི་དམ་མཁའ་འགྲོ་ཆོས་སྐྱོང་ཐམས་ཅད་མཆོད། སྐུ་གསུང་ཐུགས་ཡོན་ཏན་འཕྲིན་ལས་ཀྱི་བྱིན་བརླབས་
ཐམས་ཅད་བདུད་རྩིའི་རང་བཞིན་དུ་སྤྱན་དྲངས་ནས། བདག་དང་བསྒྲུབ་བྱ་དང་སེམས་ཅན་ཐམས་ཅད་ལ་བསྟིམ་པས་ལུས་ཐམས་ཅད་དགང་སྟེ་བཀྲག་དང་མདངས་ཕུན་སུམ་ཚོགས་པར་གྱུར་
ཅིང་ཞི་བའི་ལས་ལ་དབང་ཐོབ་པར་བསམ་མོ། །རྒྱས་པ་ལ་འོད་ཟེར་སེར་པོ་ཡིད་བཞིན་གྱི་ནོར་བུ་རྒྱལ་མཚན་གྱི་རྩེ་མོར་མཆོད་པའི་དུས་ཀྱི་མཐུ་དང་ཁྱད་པར་མེད་པར་སྤྲུལ་པའི་ཁྲོ་བོ་དཔག་ཏུ་
མེད་པ་འཕྲོས། འོད་ཟེར་བདག་དང་བསྒྲབ་བྱ་དང་སེམས་ཅན་ཐམས་ཅད་ཀྱི་ལུས་ལ་ཞུགས། འབྱོར་པ་ཕུན་སུམ་ཚོགས་པ་ཐོབ་པར་མི་བྱེད་པའི་ལས་ཀྱི་རྣམ་པར་སྨིན་པ་ཐམས་ཅད་
སྦྱངས༑ ཁྲོ་བོ་རྣམས་ཀྱིས་ཕྱོགས་བཅུའི་ཞིང་གི་སངས་རྒྱས་ལ་སོགས་པ་ཐམས་ཅད་མཆོད། ཚེ་དང་བསོད་ནམས་ཕུན་སུམ་ཚོགས་པའི་འདོད་པའི་དཔལ་ཐམས་ཅད་སྒྲབ་པར་ནུས་པ་ཐམས་

༄༅། །ཅད་བསྡུས་ནས། བདག་དང་བསྒྲུབ་བྱ་དང་སེམས་ཅན་ཐམས་ཅད་ཀྱི་ལུས་ལ་ཐིམ། རྒྱས་པའི་ལས་ལ་དབང་ཐོབ་པར་བསམ་མོ།། བཟླས་པའི་མཐར་སྤྲུལ་པའི་ཕོ་
ཉས་ནོར་གྱི་བདག་པོ་ཛམྦུ་ལ་བསྐལ་བས་བདག་གི་མདུན་དུ་འོངས་པ་ལ། བདག་ནི་དབུལ་ཏེ་དེ་བཞིན་གཤེགས་པ་མཆོད་པ་དང་དབུལ་པོ་རྣམས་ལ་ཕན་པའི་ནུས་པ་མེད་པ་ལ་ཇི་ལྟར་བྱ་སྙམ་དུ་
འདུན་པ་དྲག་པོ་བྱས་ལ་ཡང་འདི་སྙམ་དུ། དཀོན་མཆོག་མཆོད་པ་ལ་སོགས་པའི་ཡོ་བྱད་ཀྱི་དོན་དུ་ཛམྦྷ་ལ་ཁྱོད་ལ་ནོར་གྱི་དངོས་གྲུབ་སློང་གིས། བདག་ལ་མྱུར་དུ་ལོངས་སྤྱོད་རྒྱ་ཆེན་པོ་སྩལ་དུ་
J
གསོལ༑ ཞེས་དངོས་སམ་ཡིད་ཀྱིས་བརྗོད་ལ་དེའི་ངང་ལས་ཡང་སྙིང་བརྒྱ་རྩ་བརྒྱད་བཟླས་པའི་ཆུ་ལག་པ་གཡས་པས་ཛམྦྷ་ལའི་སྤྱི་བོར་བླུགས་པར་བསམ་ཏེ་དེ་ལ་སྦྱིན་ནོ། །དེས་འདོདཔ་ཐམས་ཅད་རབ་ཏུ་སྟེར་བར་འགྱུར་རོ། །དབང་གི་
ནི། རང་གི་སྲིན་ལག་གཡས་པ་ལས་ཧྲཱིཿ དམར་པོ་ཅིག་བྱུང་ནས་ཧཱུྃ་གི་གཡས་སུ་དང༌། གཡོན་ལས་ཀྱང་དེ་བཞིན་དུ་ཧྲཱིཿ བྱུང་ནས་གཡོན་དུ་འདུག་ལ། ཧྲཱིཿ ཕོ་མོ་དེ་གཉིས་ལས་
ཝཱ་འོད་ཟེར་དམར་པོ་རེག་པ་ཙམ་གྱིས་བདེ་བས་མྱོས་ཤིང་འབོག་པར་བྱེད་པ་མེའི་རང་བཞིན་ཅན་འཕྲོས་པས། གང་དབང་དུ་བྱ་ཞིང་དགུག་པར་འདོད་པའི་ལུས་ལ་ཕོག་པས། དེ་ཡོངས་སུ་ཞུ་ནས་

རྣམ་ཤེས་ཡིག་འབྲུ་གཅིག་ཏུ་གྱུར་པ་འཕེལ་བའི་རླུང་གིས་བཏེག་སྟེ། ཡི་གེ་ཡཾ་གི་སྟེང་ན་ཧྲཱིཿ སྔོ་ནག་ཏུ་གནས་པ་བཀུག་ནས་འཁོར་ལོའི་ལྟེ་བའི་ཧཱུཾ་གི་འོག་ཏུ་ཚུད། དེ་ཧྲཱིཿ གཉིས་ཀྱིས་བཅུན་
པས་འདར་ཞིང་འཕར་ལ་མི་བཟོད་བཞིན་དུ་གནས་པར་བསམ་མོ།། གཏོར་མ་ཕུལ། མཆོད་བསྟོད་བྱས། བཅོམ་ལྡན་འདས་རྣམ་པར་འཇོམས་པའི་ལྷ་ཚོགས་བདག་དང་སེམས་ཅན་ཐམས་ཅད་ལ་ཕན་
པ་དང་བདེ་བའི་ཕྱིར་བཞུགས་པ་ཡིན་པས། བདག་གིས་ཞི་བའམ། རྒྱས་པའམ། དབང་གི་ལས་མ་གྲུབ་པ་གྲུབ་པ་དང་། གྲུབ་པ་ཆུད་མི་ཟ་བར་མཛད་པའི་ཕྱིར་བཞུགས་སུ་
གསོལ༑ བདག་ཉིད་མཚན་མོ་དུར་ཁྲོད་དུ་སོང་སྟེ། འབྲས་ཆན་དང་། འབྲུའི་ཐུག་པ་དང་། ལ་ཕུག་ལ་སོགས་པ་ཚོགས་བདག་གླང་པོ་ཆེའི་སྣ་ཅན་གྱི་གཏོར་མ་བྱ་སྟེ། བདག་ཉིད་ལྷའི་ང་རྒྱལ་དང་ལྡན་པར་བྱས་ཏེ་གཟུངས་སྔགས་ཀྱི་མཇུག་
ལ་དེའི་སྲོག་སྙིང་བཏགས་ཏེ་བགྲངས་ན། དེ་ཉིད་ཨ་ཅི་བྱ་ཟེར་ནས་བདག་ཉིད་ཀྱི་དྲུང་དུ་འོང་བར་འགྱུར་རོ། །དེར་དེ་ལ་ཁྱོད་འདི་ཁྱེར་ཟོ་ལ་བདག་གི་ལས་འདི་ལྟ་བུ་གྱིས་ཤིག་ཅེས་བསྒོ། དེས་དེའི་བཀའ་ཉན་ནས་བྲན་བཞིན་དུ་ལས་བྱེད་པར་
འགྱུར་རོ། །དེ་བཞིན་དུ་ནག་པོ་ཆེན་པོ་དང་། དཔལ་ལྷ་མོ་དང་། རཱ་ཧུ་ལ་ལ་སོགས་པ་སྡེ་བརྒྱད་ཐམས་ཅད་ལ་ཡང་ཤེས་པར་བྱའོ། །གཉིས་པར་བསྲུང་བའི་ལས་བསྒྲུབ་སྟེ། བདག་ཉིད་ལྷའི་རྣལ་འབྱོར་ལ་གནས་པས་མདུན་གྱི་མཆོད་རྟེན་གྱི་

༄༅། །བང་རིམ་གྱི་ནང་གི་ཧཱུྃ་མཛད་ལྷ་ལྔ་བསྐྱེདཔ་ནས་མདུན་བསྐྱེད་བསྐུལ་བའི་བཟླས་པའི་བར་བྱ་ལ། བཟླ་དུས་ཏིང་ངེ་འཛིན་ནི། ཧཱུཾ་མཛད་ཀྱི་ཐུགས་ཀར་རྡོ་རྗེ་རྩེ་མོ་ལྔ་པ་གྱེན་དུ་བསྒྲེང་བའི་ལྟེ་
བར་ཉི་མ་དང་ཟླ་བ་གའུ་ཁ་སྦྱོར་གྱི་ནང་དུ་ཧཱུཾ་བུ་གུ་ཅན་ཡངས་པའི་ནང་དུ་གང་བསྲུང་བར་འདོད་པ་རྣམས་བཅུག གཟུངས་སྔགས་ཀྱི་སྒྲ་བསྒྲགས་པས་ཁྲོ་རྒྱལ་འཁོར་བཅས་ཀྱིས་དེའི་ལུས་ཀྱི་བུ་ག་
ཐམས་ཅད་སྣ་ཚོགས་རྡོ་རྗེས་བཀག བ་སྤུའི་བུ་ག་ཐམས་ཅད་དུ་གནམ་ལྕགས་ཀྱི་རལ་གྲི་མེ་འབར་ཞིང་རྩེ་ཕྱིར་ཕྱོགས་པ་ལས་གནམ་ལྕགས་ཀྱི་རལ་གྲིའི་འཁོར་ལོ་འཁོར་བའི་ཚ་ཚ་དཔག་ཏུ་མེད་
VPAT
པ་མགར་གྱི་སོལ་མལ་ནས་བཞིན་འཕྲོས་ནས། རང་གཞན་ལ་གནོད་པར་བྱེད་པའི་བྱད་མ་ལ་སོགས་པའི་ལུས་ལ་ཕོག་པས། དེའི་ལུས་རྡུལ་ཕྲ་རབ་ལྟར་དུམ་བུར་ཐོར་ཐོར་སོང་ཞིང༌།
གྲིའི་འཁོར་ལོ་དྲག་ཏུ་འཁོར་བའི་ཤུགས་ཀྱི་དུམ་བུ་ཐམས་ཅད་གཏོར་ནས་རྗེས་མེད་དུ་སོང་བར་བསམས་ནས་གཟུངས་སྔགས་ཀྱི་མཐར། ཧེ་ཕུ་ལུ་ནས་བི་ཛ་ཡཱ་ཡ་སྭཱ་ཧཱའི་བར་དང་། མ་ཏིསྠི་ར་ནས། ཤཱི་ཧཱུྃ་
བཛྲ་དྷ་རཱ་ཡ་སྭཱ་ཧཱ། བདག་དང་བསྒྲུབ་བྱ་ལ་གནོད་པར་བྱེད་པ་ཐམས་ཅད་སྲུངས་ཤིག ཅེས་བཟླའོ། །གཏོར་མ་ཕུལ། མཐར་མཆོད་བསྟོད་བྱས་ལ། བཅོམ་ལྡན་འདས་ཧཱུཾ་མཛད་ཀྱི་ལྷ་ཚོགས་བདག་དང་169

སེམས་ཅན་ཐམས་ཅད་ལ་ཕན་པའི་ཆེད་དུ་བཞུགས་པ་ཡིན་པས། བདག་དང་བསྒྲུབ་བྱ་རྒྱུན་མི་འཆད་བསྲུང་བའི་ཕྱིར་བཞུགས་སུ་གསོལ་ཞེས་འདོད་དོན་གསོལ། བཅོམ་ལྡན་འདས་ལས་རང་
འདྲ་བའི་དཀྱིལ་འཁོར་མཆེད་དེ་འོད་དུ་ཞུ་བ་ལས་འཁོར་ལོ་ནུས་པ་དང་ལྡན་པར་བལྟ་བ་དང་། བདག་དང་བསྒྲུབ་བྱ་སངས་རྒྱས་ཐམས་ཅད་ཀྱི་སྐུ་གསུང་ཐུགས་གསང་བའི་བདག་པོའི་ཐུགས་པདྨ་
རྒྱས་པ་ལྟ་བུའི་སྦུབས་སུ་ཆུད་པས་མཆོག་ཏུ་བདེ་ཞིང་གནས་པར་བསམ་མོ།། བསྲུང་བ་དྲིལ་ཏེ་ལུས་ལ་གདགས་སོ། །སྔགས་བཟློག་ནག་པོས་བྱད་མ་རང་གཤེད་རང་ལ་དབབ་པ་ནི། བདག་ཉིད་ལྷའི་རྣལ་འབྱོར་
དང་༑ སེང་ཁྲིའི་གཙང་ཁང་དུ་སྟོབས་པོ་ཆེ་ལྷ་ལྔ་བསྐྱེད་པ་ནས་དབང་བསྐུར་བའི་བར་བྱས་ནས། རྟ་ནག་པོའི་རྔ་མ་ལ་བཤང་བའི་སྲིན་བུ་བརྒྱུས་ཏེ་འཕྲེང་བར་བྱས་པ་བཟུང་ཞིང་ཏིང་ངེ་འཛིན། བཅོམ་ལྡན་འདས་རྣམ་པར་འཇོམས་པ་
ལས་ཀྱི་ཁྲོ་བོ་སྟོབས་པོ་ཆེར་བཞེངས་པ་ཤིན་ཏུ་འཇིགས་པ་ཆེན་པོའི་སྐུ། མཐོང་བ་ཙམ་གྱིས་དྲེགས་པ་ཅན་ཐམས་ཅད་ལག་གི་མཚོན་ཆ་བོར་ཏེ་ཕྱོགས་བཅུར་འབྲོས་པ། སྤྲུལ་པའི་ཁྲོ་བོ་ལས་ལ་
རྔམ་ཞིང་གཞན་གྱི་སྲོག་དབུགས་ལེན་པ་ལ་དཔའ་བ་ནམ་མཁའ་གང་བ་ཙམ་གྱིས་བཀའ་ཉན་པ་ལ། བཅོམ་ལྡན་འདས་དེས་བྱད་མ་གནོད་བྱེད་འདི་ཞེས་བྱ་བ་ཁུག་ལ། དུས་འདི་ཙམ་ལས་མི་

: | ༄༅། །འདའ་བར་ཚེ་འདུ་བྱེད་སྐུམ་ཅིག་ཅེས་བཀའ་བསྒོ་བས། སྤྲུལ་པའི་ཕོ་ཉ་རྣམས་ཀྱི་ས་བཀའ་ཉན་བྲན་བཞིན་དུ་ལས་བྱས་ཏེ། འཁོར་ལོའི་ལྟེ་བའི་དམིགས་རྟེན་ལ་
ལྕགས་ཀྱུས་བཀུག ཞགས་པས་བཅིངས། ལྕགས་སྒྲོགས་གིས་བསྡམས། དྲིལ་བུས་མཉེས་པས་ཉམ་ཐག་པ། ཤ་བཤོར་བ། གན་རྐྱལ་དུ་འགྱེལ་བ། སྔོ་ལ་ཧམ་པ། འདར་ཧེད་
ཧེད་པ། ཤི་མིག་ཏུ་བལྟ་བ་ཅིག་ཏུ་གྱུར་པ་ལ། ལས་ཀྱི་ཁྲོ་བོ་རྣམས་ཀྱིས་དུག་དང་ནད་ཀྱི་ན་བུན་གཏིབས། མཚོན་ཆའི་ཆར་གྱིས་དུམ་བུ་དུམ་བུར་བཏང༌། ཁོ་རང་གི་ལྷ་སྲུང་རྣམས་ཀྱང་
ཁྲོས་ཏེ་བྱད་མའི་དབུགས་འགམས། སྲོག་རྩ་བཅད། སྙིང་ཁྲག་འཐུངས། ཤ་རུས་ཟོས་ཏེ་ལྷག་མ་མེད་པར་བཏང་བར། བསམས་ལ་གཟུངས་སྔགས་ཀྱི་མཐར། སྔགས་པ་དང༌། བོན་པོ་
དང་༑ མུ་སྟེགས་དང་། ལྷ་མ་སྲིན་སྡེ་བརྒྱད་ཀྱི་རིག་སྔགས་དང་། གསང་སྔགས་དང་། གཟུངས་སྔགས་དང་། སྙིང་པོ་དང་། ཕྱག་རྒྱ་དང་། ཏིང་ངེ་འཛིན་གྱི་ནུས་པ་ཐམས་ཅད་ཙྪིནྡ་
ཝཱ ཙྪིནྡ༑ བྷིནྡ་བྷིནྡ། མཧཱ་ཀི་ལི་ཀི་ལཱ་ཡ་སྭཱ་ཧཱ། བནྡྷ་བནྡྷ། ཀྲོ་དྷ་བཛྲ་ཀི་ལི་ཀི་ལཱ་ཡ་སྭཱ་ཧཱ། ད་ཧ་ད་ཧ། ཏེ་ཛོ་ཝ་ཏི། ཏི་ལི་ཏི་ལི། བནྡྷ་བནྡྷ། མ་ཧཱ་བ་ལེ། བཛྲ་ཨཾ་ཀུ ཤ་ཛྭ་ལཱ་ཡ་སྭཱ་

ཧཱ༑ ཞེས་བཏགས་ལ་བཟླའོ། །མཐར་ལྷ་དབྱེ་རྫས་ལ་བདུག གདབ་ལས་བྱ་སྟེ། དྲག་པོའི་སྦྱིན་སྲེག་ཏུ་བྱས། ཐལ་བ་ཕྱེད་མནན། ཕྱེད་དགྲ་ཕྱོགས་སུ་རླུང་ལ་གཏོར་བའམ། ཡང་ན་འཁོར་ལོ་རོ་རས་ཀྱིས་གྲིལ་ཏེ་ཡུགས་ས་ལན་གསུམ་
བབ་པའི་ལྷམ་འབོག་ཏུ་བཅུག དེའི་སྐྲ་ཤད་ཀྱིས་བཅིངས། རབས་ཆད་ཕོ་མོའི་ཐོད་པ་ནག་པོར་བཅུག་སྟེ་ལམ་རྒྱ་གྲམ་མམ། ལྷ་འདྲེ་དྲག་པོ་གནས་པའི་སའམ། མཆོད་རྟེན་ཆེན་པོའི་འོག་གམ། གཙུག་ལག་ཁང་བྱིན་རླབས་ཅན་གྱི་ཐེམ་འོག་ཏུ་
མནན་ཏེ། ལྷ་འདྲེ་ལ་གསེར་སྐྱེམས། གཟུ་དཔང་། བདེན་པ་བདར། དེ་ནས་དོང་དེ་ཉིད་འབྲུབ་ཁུང་དུ་བསྐྱེད། དེའི་ནང་དུ་བྱད་མ་ཉམ་ཐག་པ་གན་རྐྱལ་དུ་བསྒྱེལ་བའི་སྟེང་དུ་ཁོ་རང་གི་ལྷ་སྲུང་གཤེད་དུ་བབས་པས་ཤིན་ཏུ་ཁྲོས་པས་ཕུར་པས་
སྲོག་རྩ་ལ་བཏབ། ཁྲག་ལ་འཇིབ་བཞིན་དུ་འདུག་པར་དམིགས་ལ་ཁ་རྡོ་རྗེ་རྒྱ་གྲམ་གྱིས་བཅད། དེའི་སྟེང་དུ་ལཾ་ལས་གསེར་གྱི་ས་གཞི། དེའི་སྟེང་དུ་སུཾ་ལས་རི་རབ་ལྕོག་བརྒྱད་པ། དེའི་སྟེང་དུ་མཆོད་རྟེན་བཞི་དང་རྡོ་རྗེ་རྒྱ་གྲམ་བཞིས་མནན་
པ༑ དེའི་སྟེང་དུ་སྟོབས་པོ་ཆེས་མནན་པས་བསྐལ་པའི་མཐར་ཡང་མི་ཐར་བར་བསམ་མོ། །ཡང་རིག་སྔགས་བཅིང་བ་དང༌། བཅད་པ་དང༌། མནན་པ་སོ་སོར་ཡང་བྱའོ། །ད་ནི་བསྲུང་སྐུད་ལ་བརྟེན་ནས་བཟློག་ཅིང་གཞན་གྱི་ལས་བཅད་པ་
དང་༑ མནན་པ་དང་། འཆིང་བ་དང། འཇོམས་པ་བཤད་པར་བྱ་སྟེ། བུ་མོ་གཞོན་ནུ་དམ་ཚིག་དང་ལྡན་པ་གྲོང་པའི་ཆོས་ཀྱིས་མ་ཉམས་པ་ཅིག་ལ་སྐུད་པ་སྔོན་པོ་སུམ་སྒྲིལ་དུ་འཁལ་དུ་བཅུག་པ་ལ། རྣམ་པར་འཇོམས་པའི་སྔགས་བརྒྱ་རྩ་༤

།བརྒྱད་བཟླས་ཏེ། རྡོ་རྗེའི་མདུད་པའམ་ལྕགས་སྒྲོག་གམ་ཞགས་པ་ལྟ་བུའི་མདུད་པ་བོར་ཞིང་། མདུད་པ་རེ་རེའི་ནང་དུ་དངོས་སུ་བྲིས་པའམ་ཏིང་ངེ་འཛིན་གྱིས་ཕ་རོལ་གྱི་ལྷ་བསྲུང་དང༌། དེ་རྦོད་པར་བྱེད་པའི་༄༅།
རིག་སྔགས་རྣམས་མདུད་པའི་བར་དུ་ཆུད་པར་མོས་ཏེ་རབ་ཏུ་བསྡམས་ནས་སྔགས་ཀྱི་མཐར། ཆེ་གེ་མོའི་རིག་སྔགས་བནྡྷ་བཅུ་ཞེས་བཟླས་ཏེ། མགུལ་དུ་གདགས་སོ། – །གང་གི་ཚེ་མི་དགོས་ན་དགྲོལ་བར་བྱ་སྟེ་གཞན་དུ་ན་བསོད་ནམས་*་
མ་ཡིན་པ་གསོག་པར་འགྱུར་རོ། །ད་ནི་གཞན་གྱི་ལྷའམ་རིག་སྔགས་ཕུར་བུས་གདབ་པར་འདོད་ན། གཞན་གྱི་རིག་སྔགས་ཀྱི་ལྷ་དང་སྔགས་སྤྲ་ཚིལ་ལ་བྱས་ཏེ། དེའི་སྙིང་ཁ་ལ་སོགས་པའི་གནས་རྣམས་སུ་རྣམ་པར་འཇོམས་པའི་གཟུངས་ཀྱི་
མཐར། ཆེ་གེ་མོའི་ལྷའི་གཟུགས་ཀི་ལི་ཀི་ལཱ་ཡ་ཧཱུཾ་ཕཊ། ཅེས་བརྗོད་ནས་ལན་བརྒྱར་བཏབ་ན་རིག་སྔགས་དང་། གཟུངས་སྔགས་དང་། སྒྲུབ་པ་པོའི་ངག་དང་། ལྷའི་གཟུགས་ལ་སོགས་པ་ཐམས་ཅད་ལ་ཕུར་བུས་བཏབ་པར་
འགྱུར་ཏེ། དེ་དག་གི་ལས་ནུས་པའི་སྲོག་དང་བྲལ་བ་ཡིན་ན། འབྲུབ་དོང་དང་པོར་ཐོད་པ་ནག་པོའི་ནང་དུ། ཐུན་རྫས་ཡུངས་དཀར་ནག ཀེ་ཚེ། ཤངས་ཚེ། རྡོ་ཕྱེ། ལྕགས་ཕྱེ། ཟངས་ཕྱེ། རབས་ཆད་ནག་པོའི་རུས་ཕྱེ། དུག་སྣ་
ཚོགས༑ ཁྲག་སྣ་ཚོགས་པའི་ཆུས་སྦྲུས་པ་བླུག འབྲུབ་ཁུང་གི་སྟེང་མཆོད་རྟེན་གྱི་ཟུར།ཁུགས་གསུམ་དུ་ཐུན་འགྲོ་བའི་བུག་པ་ནས་དཔའ་གཏོད་དེ་ཐོད་པའི་ཨ་རྩེ་ཁུགས་སུ་ཡོང་བ་བྱ། དེའི་བུ་གའི་ཁ་དྲག་པོའི་ཤིང་གི་ཕུར་པས་བཅད། དེ་ནས་

ཐུན་རྫས་ཡོད་པའི་འབྲུབ་དོང་དེ་ཉིད་ལས་ཀྱི་གཤིན་རྗེའི་ཕོ་བྲང་ཆེན་པོ་གནམ་ལྕགས་འབར་བ་ལས་གྲུབ་པ། གྲུ་གསུམ་ཡངས་ཤིང་རྒྱ་ཆེ་བ། ཕྱི་ནས་བསྐལ་པའི་མེ་དཔུང་འབར་བ། ནང་དུ་འབྱུང་བ་མེ་ཆུ་རླུང་གསུམ་འཁྲུག་པ། ངད་ཚ་ཞིང
དབལ་རྩུབ་པའི་སྟེང་དུ་ཐུན་རྫས་དང་ཕུར་པ་སྟོབས་པོ་ཆེ་འཁོར་བཅས་མངོན་རྟོགས་ལྟར་བསྐྱེད། མཆོད་བསྟོད་བཟླས་པའི་དུས། ལས་ཀྱི་ཁྲོ་བོའི་ཕོ་ཉ་ནམ་མཁའ་གང་བ་ཡང་དང་ཡང་དུ་བསྟིམ། མཐར་འོད་དུ་ཞུ་བ་རྣོ་
ངར་དང་ལྡན་པའི་མདའ་མདུང་རལ་གྲི་འཁོར་ལོ་བེ་ཅོན་དགྲ་སྟ་ཐོ་བ་གཏུན་ཤིང་མདུང་ཐུང་ཕུར་བུ་ལ་སོགས་པ་རྣོ་བའི་མཚོན་ཆ་ཐོག་ལྟར་འདྲིལ་ཞིང་མེ་ལྟར་ཚ་བ་ཆུ་ལྟར་འཁྲུག་པ་ཞིག་ཏུ་གྱུར་པར་
བསམ་མོ།། སྔགས་ཀྱི་མཐར་ཐུན་གདབ་པའི་སྔགས་བཟླས་ལ་བསྒྲུབ་བོ། །དེ་ནས་བསད་པ་ནི་འབྲུབ་དོང་གཉིས་པར་རབས་ཆད་ནག་པོའི་ཐོད་པར། དགྲ་བོའམ་བགེགས་ཀྱི་ལིངྒ་གཅེར་བུ་ཡན་ལག་ལྕགས་སྒྲོག་གིས་བསྡམས་པ། གནས་
བརྒྱད་དུ་ཛ་བརྒྱད། སྙིང་གར་ཕ་རོལ་གྱི་ཟག་རྫས་བསྲེས་པའི་དུག་ཁྲག་གིས་མྲྀའམ་ཏྲི། མཐའ་ལ་ཆེ་གེ་མོ་མཱ་ར་ཡ་ཐུམས་རིལ་ཛཿ དེའི་མཐའ་ལ་དབྱངས་གསལ་གོ་ལོག་རྩ་སྔགས་ལས་ཀྱི་ཤམ་བུ་བཏགས་པས་བསྐོར་བ། ཡན་ལག་བཞི་ལ་
ཛཿ ཧཱུྃ་བཾ་ཧོཿ འདོམས་སུ་ཕཊ། ཞབས་སུ་ཡཾ། སྤྱི་བོར་བྷཾ་བྷ་ཡ། དཔྲལ་བར་རུས། བརླ་ལ་བླ་དྭགས་བྲི། རཱུ་པའི་ཐ་མ་སྔགས་ཀྱིས་བསྐོར། དེའི་རྒྱབ་ཏུ་དུག་སྦྲུལ་བསྣོལ་མ་བྲི། དེའི་ཕྱི་རིམ་ལ་དགྲ་བོ་ཆེ་གེ་མོ་འདིའི་ལུས་རེངས་སུ་

།ཆུག དབང་པོ་ཉམས་སུ་ཆུག་བསོད་ནམས་དང་ལོངས་སྤྱོད་སྐམས་སུ་ཆུག སྲིད་པ་ཚེའི་བྱེད་ལས་བསྟུངས་ཤིག ལས་ཀྱི་རླུང་དམར་ཕོབ་ཅིག ལན་ཆགས་ཀྱི་དམག་དཔུང་འདུས་སུ་ཆུག་ཅིག གཞན་༄༅།
ཡང་དམོད་མོ་ངན་པ་སྣ་ཚོགས་པ་བྲི་སྟེ། ཤོག་རོ་སྟོང་པར་མ་ལུས་པར་བྱ། དེ་འབྱུང་བ་ལྔའི་ལིང་ཁྲུས་བྱས་ཟག་རྫས་བྱུགས་ལ་ཐོད་པར་བཅུག དེ་ནས་བདག་བསྐྱེད་དང་། མདུན་དུ་སྟོབས་པོ་ཆེའི་ལྷ་ཚོགས་བསྐྱེད། དབང་བསྐུར་བའི་བར་
བྱ༑ དྲག་པོའི་སྦྱིན་སྲེག་ཏུ་བཤད་པ་བཞིན་མཆོད། བསྟོདཔ་བྱས། མདུན་བསྐྱེད་བསྐུལ་བའི་བཟླས་པའི་ཚེ། ཁྲོ་བོའི་རྒྱལ་པོ་སྟོབས་པོ་ཆེ་ལྷ་ལྔ་ལ་ལས་ཀྱི་ཁྲོ་བོ་ནམ་མཁའ་གང་བས་བསྐོར་ཞིང་ལྷ་མ་སྲིན་དྲེགས་
པའི་ཚོགས་ཐམས་ཅད་ཕྱི་བཞིན་དུ་འབྲང་བ་རྡོ་རྗེའི་གོ་དང་འཇིགས་པའི་མཚོན་ཆ་སྣ་ཚོགས་ཐོགས་པ་དཔའ་བ།ྋ རྟུལ་ཕོད པ། ལས་ལ་རྔམ་པ། མཐུ་དང་རྩལ་གྱིས་དྲེགས་པ།འདོད་པའི་ཊྛཾ
བདག་པོའི་དཔུང་བཞིན་དུ་གཉེར་ཏེ་འོངས་པ་སྤྱན་དྲངས་པར་བསམས་ལ། གཟུངས་སྔགས་ཀྱི་མཐར། ཨོཾ་བཛྲ་བྷིནྡ་བྷིནྡ། བཛྲ་ཙྪིནྡ་ཙྪིནྡ། བཛྲ་ད་ཧ་ད་ཧ། བཛྲ་པ་ཙ་པ་ཙ། བཛྲ་དྷཱ་ར་ཡ་དྷཱ་ར་
ཝཱ ཡ༑ བཛྲ་ཀྲོ་དྷ་ས་པ་རི་ཝཱ་ར་ཨེ་ཧྱ་ཧི་བཛྲ། ཤཱི་གྷཾ་བཛྲ་དྷ་རཱ་ཡ་ཨཱ་ཀརྵ་ཡ་ཛཿ ཞེས་བཏགས་ལ་བཟླས་པས་འབོད། རྟགས་ནི། དམག་དཔུང་ཆེན་པོ་འདུས་པ་དང༌། མི་རིགས་མི་གཅིག་པ་མང་པོ་ཚོགས་པ་

དང་༑ བྱ་གཅན་དང༌། ཅེ་སྤྱང་ལ་སོགས་པའི་གཅན་གཟན་དཔག་ཏུ་མེད་པ་འདུས་པ་དང་། འོད་དང༌། སྒྲ་དང༌། ཐོག་འཚེག་པ་དང༌། སྒོ་བརྡུང་བ་དང༌། འབོད་པ་དང༌། འཇིགས་འུམ་འུམ་པ་དང༌བག་དྲོ་ཆིལ་ཆིལ་བ་
དང་༑ མཆོད་རྟེན་ནང་དུ་ལབ་དིར་དིར་བ་ལ་སོགས་པ་དཔག་ཏུ་མེད་པ་འབྱུང་ངོ༌། །དེ་ནས་རྦད་པར་བྱ་སྟེ། བདག་མདུན་བསྟོད་པའི་བར་སྔར་བཞིན་ལ་འབྲུབ་ཁུང་དང་ལིངྒ་བསྐྱེད་པ་དང་། བདེན་སྟོབས་བརྗོད་པའི་བར་གདབ་ལས་སུ་བཤད་པ
བཞིན༑ བཟླས་པའི་དུས་ཏིང་ངེ་འཛིན། བདག་གི་ཐུགས་ཀ་ནས་འོད་འཕྲོས། སྟོབས་པོ་ཆེའི་ལྷ་ཚོགས་གཟིར་བས། དེ་རྣམས་ཀྱི་སྤྲུལ་པའི་ཕོ་ཉ་དང་ལྷ་མ་སྲིན་དྲེགས་པའི་བཀའ་སྡོད་དང་བཅས་པ་
བྲན་དུ་བཀྱེ་སྟེ་དགྲ་བོའི་ཡུལ་ནས། དགྲ་བོ་ལྕགས་ཀྱུས་སྙིང་ཕུག ཞགས་པས་རྐེ་བཅིངས། ལྕགས་སྒྲོག་གིས་ཡན་ལག་བསྡམས། དྲིལ་བུས་མཉེད། མཚོན་ཆ་སྣ་ཚོགས་ཀྱིས་བརྡེག་
ཅིང་༑ དབང་མེད་པར་གཤིན་རྗེའི་སྲུངས་མས་དམྱལ་བ་པ་འཁྲིད་པ་ལྟ་བུར་ཁྲིད། འབྲུབ་དོང་དུ་བཅུག དམིགས་རྟེན་གྱི་ལིངྒ་ལ་ཐིམ་པར་བསམ་ཞིང་གཟུངས་སྔགས་ཀྱི་མཐར། སརྦ་ཤ་ཏྲཱན་ཆེ་
གེ་མོ་ཨཱ་ཀརྵ་ཡ་ཛ། བཏགས་ལ་བཟླ། སྐབས་སྐབས་སུ་བསྐུལ་ཡང་བྱའོ། །དེས་དམག་དྲངས་པ་དང་། དགྲ་བོའི་བླཁུགས་པ་དང་། འབྲུབ་དོང་གི་ནང་དུ་སྐད་ངན་འཚེར་བ་དང་། བཙོན་བཟུང་བ་དང་། ཁྱི་བཀྱེ་བ་དང༌།ྋལུག་

།ཁྱུ་ལ་འཕར་སྦྱང་བཏབ་པ་ལ་སོགས་པ་མདོར་ན་རྦད་པ་གྲུབ་པའི་རྟགས་གཞན་དང་མཐུན་པ་འབྱུང་ངོ་། །དེ་ནས་ལྷ་དབྱེ་བ་ནི། བསྟོད་པའི་བར་ཡན་འདྲ་བ་ལ། བཟླས་པའི་དུས་བདག་གི་ཐུགས་ཀ་ནས་༄ ༅།
འཕྲོས་པའི་འོད་ཀྱིས་སྟོབས་པོ་ཆེའི་ལྷ་ཚོགས་གཟིར། དེ་རྣམས་ཀྱིས་སྤྲུལ་པའི་ཕོ་ཉ་དང་ལྷ་མ་སྲིན་སྡེ་བརྒྱད་ཕོ་ཉར་བཀྱེ་བས་བྱད་མ་དང་དེའི་ལྷ་བསྲུང་བར་དུ་ཕྲ་མ་བཏབ། ཕན་ཚུན་དགྲ་མི་ཤ་
བོ་ལྟ་བུར་གྱུར་ཏེ་གནོད་པ་བྱེད་པར་བསམས་ལ་གཟུང་སྔགས་ཀྱི་མཐར། སརྦ་ཤ་ཏྲཱན་ཕོ་ལྷ། དགྲ་ལྷ། ཞང་ལྷ། མ་ལྷ། ཡུལ་ལྷ་ཐམས་ཅད་དང༌། གྷ་ཊ་གྷ་ཊ། སཾ་གྷ་ཊ་ཡ་སཾ་གྷ་ཊ་
ཡ༑ ཞེས་བཏགས་ལ་བཟླ་ཞིང་། ལིངྒ་རྫས་ལྔ་ལ་བདུག དེ་ནས་བསད་པ་ནི། བསྟོད་ཅིང་བསྐུལ་བ་བྱས་ནས་བཟླས་པའི་དུས། བདག་གིས་སྟོབས་པོ་ཆེ་གཟིར། སྟོབས་པོ་ཆེ་ལྷ་ལྔ་དང་སྤྲལ་པའི་ཕོ་ཉ་ལྷ་མ་སྲིན་
དང་བཅས་པའི་བཀའ་སྡོད་པ་ཐམས་ཅད་ལ་བསྒོ་ནས་དགྲ་བོའི་ལུས་ལ་མི་བཟད་པའི་མཚོན་ཆའི་ཆར་ཕབ། ནད་ཀྱིས་བརྒྱལ་འབོག་མྱོས་སུ་བཅུག་པའི་མཐར་སྲོག་བཅད་ཅིང་རོ་དུམ་བུ་དུམ་བུར་
བྱས་པར་མོས་ལ། གཟུངས་སྔགས་ཀྱི་མཐར་མཱ་ར་ཡ་བཛྲ་བི་དཱ་ཎཱ་ཡ་སྭཱ་ཧཱ། ཨ་མུ་ཀཾ་མཱ་ར་ཡ་ཕཊ་ཅེས་བཏགས་ལ་བཟླ་ཞིང་། སྐབས་སྐབས་སུ་ཐུན་སྔགས་ཀྱིས་ཐུན་རྫས་བྲབས་པས། མཚོན་ཆ་རྣོན་པོས་ལུས་དུམ་བུ་

དུམ་བུར་བྱས་པར་བསམས་ལ་མཐར་གདབ་ལས་དང་བསྟབ་པ་བྱ། དྲག་པོའི་སྦྱིན་སྲེག་གམ་མནན་པ་བྱ། གཞན་དུ་མནན་མ་ཐུབ་ན་འོག་ཁང་གི་འབྲུབ་ཁུང་དུ་མནན་པར་བྱའོ། །དགྲ་བོ་སྨྱོ་འབོག་ཏུ་གྱུརཔ་ཙམ་འདོད་ན། དྷ་དུར་ནག་པོའི་
ཁུ་བ་དང༌། དུག་སྣ་ཚོགས་པ་དང༌། ཆང་གི་ཕྲུ་མས་གདབ་པར་བྱའོ། །མཛེ་ལ་སོགས་པས་ཟིན་པར་འདོད་ན། མཛེ་ཕོའི་ཁྲག་གིས་བྱུགས་ཏེ་གཞན་སྔར་བཞིན་དུ་བྱ། ཀླུ་གནས་པའི་སར་ཕྱིན་ཏེ། མདུན་དུ་ཀླུ་གདོལ་པ་ནག་པོ་
བཀུག མཆོད་བསྟོད་བྱས། ཕྱི་ཀླུ་སྨན་གྱིས་གཏུམས། བདེན་པ་བརྗོད། གཤགས་བརྡར་ཏེ། ཀླུ་ལ་བཅོལ་ཞིང་གཏད་པས་བཀའ་ཉན་ཅིས་ཀྱང་མི་གཏོང་བར་བསམས་ལ་གདོལ་པ་ནག་པོ་གནས་པའི་སར་སྦའོ། །ཕ་རོལ་པོའི་ལུས་རེངས་
པར་འདོད་ན། རྣལ་འབྱོར་པའི་འདུག་ས་གང་ཡིན་པའི་སར་རང་གི་ཆག་གང་བརྐོས་པའི་གཏིང་ནས་ས་རློན་པ་རླངས་ལ་གུ་གུ་པ་ནག་པོས་བདུགས་ལ། སྔགས་རེ་རེ་ལ་ཡུངས་ཀར་རེ་རེ་བསྣུན་པར་བྱའོ། །དེ་ལྟར་སྔགས་སྟོང་རྩ་བརྒྱད་རྫོགས་པ་
དང་༑ ས་དེ་ཁམ་ཕོར་སྲུབས་མེད་པའི་ནང་དུ་བླུག་ལ། ཕུར་བུའི་དཀྱིལ་དུ་བཅུག་ལ། སྨྱུག་མཤོང་ཙམ་ཞིག་བཅུག་ལ། དེའི་ནང་དུ་ཡུངས་ཀར་སྟོང་ལ་སྔགས་དེ་ཐིམ་པ་དང༌། དེ་ཤིང་གདུག་པ་ཅན་གྱིས་བསྐོར་ལ་བསྲེག་གོ །ནང་གི་ས་
དང་ཡུངས་ཀར་འཚིག་ཅིང་མདོག་འགྱུར་བ་དང་། དེ་ཕྱུང་སྟེ་སྣོད་གཙང་མའི་ནང་དུ་བླུགས་ལ། ཇག་པ་དང་ཆོམ་རྐུན་བྱུང་བའི་དུས་སུ་རྐང་པའི་འོག་གི་ས་དང་བསྲེས་ནས་གཏོར་ན། དེ་རྣམས་རེངས་ཤིང་ལྗོངས་པར་འགྱུར་རོ། །བསྟོད་ཅིང་

།བསྐུལ་བ་ནི། ཧཱུྃ། ཕྱོགས་བཅུའི་སངས་རྒྱས་ཐམས་ཅད་ཀྱིས། །གདུག་པ་ཅན་རྣམས་འདུལ་བའི་ཕྱིར། །རྡོ་རྗེ་གཏུམ་པོར་བཞེངས་པའི་སྐུ། །བཅོམ་ལྡན་རྣམ་
པར་འཇོམས་པ་དེས། །ལས་ལ་སྤྲལ་པའི་ཕོ་ཉ་བ། །ཁྲོ་བོའི་རྒྱལ་པོ་སྟོབས་པོ་ཆེ། །འཇིགས་མཛད་འཇིགས་པས་ཆེར་འཇིགས་པ། །ཆར་སྤྲིན་འཐིབས་འདྲ་མཐོང་བའི་ཚེ། ཁྲོ་ཚོགས་
དངངས་པས་མཚོན་ཆ་བསྐྱར། །ཕྱོགས་བཅུ་མཐའ་ལ་འབྲོས་པར་རྩོམ། །རྔམ་པའི་མཱ་ར་ཡ་བསྒྲགས་པས། །དྲེགས་པའི་སྙིང་རྣམས་ཁ་ལ་ཕྱུང་། །ཁྲོ་བོའི་ཕོ་ཉ་ཕྱོགས་བཅུར་འགྱེད།
སངས་རྒྱས་བསྟན་པའི་སྲུངས་མ་མཛད། །མི་བཟད་མཚོན་ཆའི་ཆར་ཕབ་ནས། །དམ་ཉམས་དགྲ་བགེགས་དུམ་བུར་གཏུབ། །ནད་དང་དུག་གི་སྤྲིན་གཏིབས་པས། །ཕས་ཀྱི་ལྷ་སྲུངས་མྱོས་
ནས་བཟློག །སྡེ་བརྒྱད་འཆི་བདག་གཏུམ་པོ་བསྡུས། །ཅི་བསྒོའི་བཀའ་ལ་སྒུག་ཅིང་སྡོད། ཁྱོད་ལ་བསྟོད་དེ་ཕྱག་འཚལ་ལོ། །སངས་རྒྱས་ཀུན་ལ་ཁས་བླངས་པའི། །འཕྲིན་ལས་གཉན་
པོ་མཛད་པ་ལ། །བསྐུལ་ལོ་ཁྲོ་བོ་སྟོབས་པོ་ཆེ།ྋ །རྦད་དོ་ལས་ཀྱི་ཕོ་ཉའི་ཚོགས། །སྡང་བའི་དགྲ་བོ་འདི་ཞེས་པ། །བདེན་རྫུན་གཟིགས་པ་ཁྱེད་རྣམས་ཀྱིས། །སྔན་ཆད་བསྒྲལ་བར་མ་

མཛད་པ། །ཞལ་བཞེས་གཉན་པོ་སྙེལ་ཏམ་ཅི། །ད་ནི་རྡོ་རྗེ་འཛིན་པའི་བཀའ། །རྡོ་རྗེའི་ཐོག་ལྟར་བབ་ལགས་པས། །དགྲ་འདིའི་རང་གཤེད་རང་ལ་ཕོབ། །ལོ་ཟླར་འགྱངས་སུ་མ་འཇུག་
པར༑ །རྦད་པའི་མོད་འདིར་སྲོག་དབུགས་ཆོད། །དོན་ལྔ་སྣོད་དྲུག་རྗེན་པར་ཟོ། ཁྲག་དམར་འབབ་པའི་རྦ་ལ་འཐུངས། །ཤ་རུས་ཕྲལ་བའི་ཕུང་པོ་བཞེས། །དུས་ལ་བབ་བོ་ས་མ་ཡ།
མ་གཡེལ་མ་གཡེལ་ལས་མཛད་རྣམས།། ཞེས་དང་། དེ་བཞིན་དུ། ཁྲོ་བོའི་རྒྱལ་པོ་རྣམ་པར་རྒྱལ། ཞེས་དང་། བསྐལ་ལོ་ཁྲོ་བོ་རྣམ་པར་རྒྱལ།། དང་། ཁྲོ་རྒྱལ་གཤིན་རྗེ་མཐར་བྱེད་པ།། ཞེས་
དང་༑ བསྐུལ་ལོ་གཤིན་རྗེ་མཐར་བྱེད་ཁྱོད།། དང་། ཁྲོ་བོའི་རྒྱལ་པོ་མི་གཡོ་བ། །བསྐུལ་ལོ་ཁྲོ་བོ་མི་གཡོ་བ།། དང༌། ཁྲོ་བོའི་རྒྱལ་པོ་གཞན་མི་ཐུབ། །བསྐུལ་ལོ་ཁྲོ་བོ་གཞན་མི་
ཐུབ༑༑ ཅེས་སོགས་མ་གཏོགས་གཞན་ཐམས་ཅད་འདྲ་བར་སྦྱར་ཏེ་བསྐུལ་བར་བྱའོ། །བསྟོད་པའི་ཚེ་ཕྱག་འཚལ་བསྟོད་ཡན་ཆད་བྱ་བ་ཡིན་ནོ། །འཕྲུལ་འཁོར་དང་། བུམ་ཁྲུས་དང་། སྦྱིན་སྲེག་གི་ལས་སྒྲུབ་པར་བྱེད་པའི་ལས་སྦྱོར་རྣམས་
ནི་སོ་སོར་བཤད་པར་བལྟ་བར་བྱའོ། །དེ་ལྟར་རྡོ་རྗེ་རྣམ་པར་འཇོམས་པའི་ལས་བསྒྲུབ་པའི་ཆོ་ག་འདི་ཡང་ཛ་ཝ་རིའི་གཞུང་ཇི་ལྟ་བ་ལ་གཟུངས་འགྲེལ་ཚད་ལྡན་དང་། རྒྱ་གཞུང་གི་མན་ངག་ཚིག་ཟིན་གྱིས་འཐོན་པ་གཅིག་ཏུ་བྱས་པ་འདི་ཡང་། པདྨ་ ྃ

།དཀར་པོས། ཡུལ་དབུས་གྲྭ་དར་ལུང་གི་རི་ཁྲོད་དུ་སྦྱར་བ་རྫོགས་སོ།། །མངྒལཾ༎ །།ལས་༄༅།
སྒྲུབ་
ཧ
བཅུ་གཉིས་
བྱོན
182(B)

182(B)
BlankPage As PerOriginalDocument

འཕྲུལ་
ཧ
གཅིག་༄༅། །རྡོ་རྗེ་རྣམ་པར་འཇོམས་པའི་འཕྲུལ་འཁོར་གྱི་ཆོ་ག་བཞུགས་སོ།།
འཁོར་

༄༅། །བཅོམ་ལྡན་འདས་རྡོ་རྗེ་རྣམ་པར་འཇོམས་པའི་འཕྲུལ་འཁོར་གྱི་ཆོ་ག་བཤད་པར་བྱ་སྟེ། ལས་ཐམས་ཅད་འགྲུབ་པར་བྱེད་པའི་
དང་༑ ཞི་བ་དང་། རྒྱས་པ་དང་། དབང་དང༌། དྲག་པོའོ། །དང་པོ་ནི། རྒྱ་ཤོག་དྲི་མ་མེད་པ་ལ་རྒྱ་སྣག་གིས་ལྟེ་བ། འཁོར་ལོ་རྩིབས་
བརྒྱད༑ དེའི་ཕྱི་རོལ་དུ་པད་འདབ་བརྒྱད་མུ་ཁྱུད་དང་བཅས་པ། དེའི་ཕྱི་རོལ་ཏུ་འཁོར་ལོ་རྩིབས་བརྒྱད། དེའི་ཕྱི་རོལ་ཏུ་ཁྲོ་བོའི་རྡོ་རྗེ། སྟེང་དུ་རྩེ་
གསུམ་དང་འོག་ཏུ་རྩེ་གསུམ་སྟེ་ཁ་དྲུག་ཏུ་གྱེས་པ། །དེའི་ཕྱི་རོལ་ཏུ་མུ་ཁྱུད་རིམ་པ་ལྔ། དེའི་ཕྱི་རོལ་ཏུ་མེ་རིས་བསྐོར་བའི་ལྟེ་བར་ཧཱུཾ།

༄༅། །ལ། བདག་མིང་འདི་ཞེས་བགྱི་བས། མི་ཆོད་པ། མི་ཤིགས་པ། བདེན་པ། སྲ་བ། བརྟན་པ། ཐམས་ཅད་དུ་
ཐོགས་པ་མེད་པ། ཐམས་ཅད་དུ་མ་ཕམ་པ། སེམས་ཅན་ཐམས་ཅད་སྐྲག་པར་བྱེད་པ། སེམས་ཅན་ཐམས་ཅད་འཇིལ་བར་བྱེད་པ། རིག་སྔགས
ཐམས་ཅད་གཅོད་པར་བྱེད་པ། རིག་སྔགས་ཐམས་ཅད་གནོན་པར་བྱེད་པ། ལས་ཐམས་ཅད་འཇོམས་པར་བྱེད་པ། གཞན་གྱི་ལས་ཐམས་ཅད་འཇིག་
པར་བྱེད་པ། གདོན་ཐམས་ཅད་བརླག་པར་བྱེད་པ། གདོན་ཐམས་ཅད་ལས་ཐར་བར་བྱེད་པ། འབྱུང་པོ་ཐམས་ཅད་འགུགས་པར་བྱེད་པ། རིག་
འཁོར་

སྔགས་ཀྱི་ལས་ཐམས་ཅད་བྱེད་དུ་འཇུག་པ། མ་གྲུབ་པ་རྣམས་གྲུབ་པར་བྱེད་པ། གྲུབ་པ་རྣམས་ཆུད་མི་ཟད་པར་བྱེད་པ། འདོད་པ་ཐམས་ཅད་རབ་ཏུ་སྦྱིན་པ། སེམས་ཅན་ཐམས་ཅད་སྲུང་
བ༑ ཞི་བ། རྒྱས་པ། སེམས་ཅན་ཐམས་ཅད་རེངས་པར་བྱེད་པ། རྨུགས་པར་བྱེད་པའི་གསང་སྔགས་ཀྱི་མཐུ་ཆེན་པོ་ཝ་ཤཾ་མ་ན་ཡ་ཧོཿ དེའི་ཕྱི་རོལ་རྩིབས་བརྒྱད་ལ། ན་མཿ ཙཎ་
བཛྲ་ཀྲོ་དྷཱ་ཡ། དེའི་ཕྱི་རོལ་གྱི་པད་འདབ་བརྒྱད་ལ། ཧུ་ལུ ཧུ་ལུ། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། དེའི་ཕྱིའི་མུ་ཁྱུད་ལ། ཨ་མྲྀ་ཏེ་ཧཱུཾ་ཨཱཿཊ། ལྟེ་བ་
བཞིན་དུ་བྲིས་པའི་འདོད་གསོལ། དེའི་ཕྱིའི་རྩིབས་བརྒྱད་ལ། ན་མོ་རཏྣ་ཏྲ་ཡཱ་ཡ། ན་མཤྩཎཌ་བཛྲ་པཱ་ཎ་ཡེ། མཧཱ་ཡཀྵསེ་ཎ་པ་ཏ་ཡེ། ཏདྱ་ཐཱ། ༀ་ཧ་ར་ཧ་ར་བཛྲ། མ་ཐ་མ་ཐ་
བཛྲ༑ དྷུ་ན་དྷུ་ན་བཛྲ། ད་ཧ་ད་ཧ་བཛྲ། སྟེང་གི་རྭ་གཡས་དབུས་གཡོན་གསུམ། འོག་གི་གཡོན་དབུས་གཡས་ལ། པ་ཙ་པ་ཙ་བཛྲ། དྷ་ར་དྷ་ར་བཛྲ། དྷ་ར་ཡ་དྷ་ར་ཡ་བཛྲ། དཱ་རུ་ཎ་
དཱ་རུ་ཎ་བཛྲ། ཙྪིནྡ་ཙྪིནྡ་བཛྲ། བྷིནྡ་བྷིནྡ་བཛྲ་ཧཱུཾ་ཕཊ། དེའི་ཕྱིའི་མུ་ཁྱུད་ལ། ན་མོ་རཏྣ་ཏྲ་ཡཱ་ཡ། ན་མཤྩཎཌ་བཛྲ་བཱ་ཌ་ཡེ། མཧཱ་ཡཀྵ་ནཱ་པ་ཏ་ཡེ། འདོད་གསོལ། དེའི་ཕྱི་ལ། ཏདྱ་
186

༄༅། །ཐཱ། ཨོཾ་ཏྲུ་ཊ་ཏྲུ་ཊ། ཏྲོ་ཊ་ཡ་ཏྲོ་ཊ་ཡ། སྤུ་ཊ་སྥུ་ཊ། སྤོ་ཊ་ཡ་སྥོ་ཊ་ཡ། གྷུརྞཱ་གྷུ ཎཱ། །གྷུརྞཱ་པ་ཡ་གྷུརྞཱ་པ་ཡ། སརྦ་ས་ཏཱ་ནི། བོ་དྷ་ཡ་བོ་དྷ་ཡ། སཾ་བོདྷ་
༧ ཡ་སཾ་བོ་དྷ་ཡ། བྷྲ་མ་བྷྲ་མ། སཾ་བྷཱུ་མ་ཡ་སཾ་བྷྲ་མ་ཡ། སརྦ་བྷཱ་ཏཱ་ནི། ཀུཎྚ་ཀུཎྚ། སཾ་ཀུཎྚ་ཡ་སཾ་ཀུཎྚ་ཡ། སརྦ་ཤ་ཏྲཱན། གྷ་ཊ་གྷ་ཊ། སཾ་གྷ་ཊ་ཡྀ། སཾ་གྷ་ཊ་ཡ། སརྦ་བིདྱཱ་བཛྲ་
བཛྲ༑ ཀ་ཊ་བཛྲ་བཛྲ། མ་ཊ་བཛྲ་བཛྲ། མ་ཐ་བཛྲ་བཛྲ། ཨཊྚཾ་ཧཱ་ས་ནཱི་ལ་བཛྲ་སུ་བཛྲ་ཡ་སྭཱ་ཧཱ། དེའི་ཕྱི་མ་ལ། ཧེ་ཕུལླཾ་ནི་རུ་ཕུལླཱ་གྲྀཥྞ་ཀུལླཱ། མི་ལི་ཙུལྦུ ཀུ་རུ་ཀུལླུ། བཛྲ་བི་ཛེ་ཡཱ་
ཡ་སྭཱ་ཧཱ། ཀི་ལི་ཀི་ལཱ་ཡ་སྭཱ་ཧཱ། ཀ་ཊ་ཀ་ཊ། མ་ཊ་མ་ཊ། ར་ཊ་ར་ཊ། མོ་ཊ་ན་པྲ་མོ་ཊ་ནཱ་ཡ་སྭཱ་ཧཱ། ཙ་ར་ནི་ཙ་རཾ། ཧ་ར་ཧ་ར། ས་ར་ས་ར། ྋ མཱ་ར་ཡ་བཛྲ་བི་དཱ་ར་ཎཱ་ཡ་སྭཱ་
ཧཱ༑ ཙྪིནྡ་ཙྪིནྡ། བྷིནྡ་བྷིནྡ། མཧཱ་ཀི་ལི་ཀི་ལཱ་ཡ་སྭཱ་ཧཱ། བནྡྷ་བནྡྷ་ཀྲོ་དྷ་བཛྲ་ཀི་ལི་ཀི་ལཱ་ཡ་སྭཱ་ཧཱ། ཙུ་རུ་ཙུ་རུ་ཙཎྜ་ཀི་ལི་ཀི་ལཱ་ཡ་སྭཱ་ཧཱ། ཏྲཱ་ས་ཡ་ཏྲཱ་ས་ཡ། བཛྲ་ཀི་ལི་ཀི་ལཱ་ཡ་སྭཱ་
༈ ཧཱ༑ ཧ་ར་ཧ་ར། བཛྲ་དྷཱ་རཱ་ཡ་སྭཱ་ཧཱ། པྲ་ཧ་ར་པྲ་ཧ་ར། བཛྲ་བྲ་བྷཉྫནཱ་ཡ་སྭཱ་ཧཱ། མ་ཏི་སྠི་ར་བཛྲ། ཤྲུ་ཏི་སྠི་ར་བཛྲ། པྲ་ཏི་སྠི་ར་བཛྲ། མ་ཧཱ་བཛྲ། ཨ་པྲ་ཏི་ཧ་ཏ་བཛྲ། ཨ་མོ་གྷ་

བཛྲ༑ དེའི་ཕྱི་ལ། ཨེ་ཧྱཧི་བཛྲ། ཤཱི་གྷཾ་བཛྲ་དྷ་རཱ་ཡ་སྭཱ་ཧཱ། དྷ་ར་ངྷ་ར། ངྷི་རི་ངྷི་རི། དྷུ་རུ་དྷུ་རུ། སརྦ་བཛྲ་ཀུ་ལ་མཱ་ཝརྟ་ཡ་སྭཱ་ཧཱ། གནོད་བྱེད་འབྱུང་པོ་མཱ་ར་ཡ་ཕཊ། ན་མཿས་
མནྟ་བཛྲ་ཎཱཾ། སརྦ་བཛྲ་ཀུ་ལ་མཱ་ཝརྟ་ཡ། མ་ཧཱ་བ་ལེ། ཀ་ཊ་བེ། ཏ་ཏ་ལེ། ཨ་ཙ་ལེ། མཎྜ་ལ་མཱ་ཡེ། ཨ་ཏི་བཛྲ། མ་ཧཱ་བ་ལེ། བེ་ག་ར་ཎ་ར་ཎ། ཨ་ཛི་ཏེ། ཛྭ་ལ་ཛྭ་ལ། ཏི་
ཊི་ཏི་ཊི། ཏིང་ག་ལེ། ད་ཧ་ད་ཧ། ཏེ་ཛོ་ཝ་ཏི། ཏི་ལི་ཏི་ལི། བནྡྷ་བནྡྷ། མ་ཧཱ་བ་ལེ། བཛྲ་ཨངྐུ་ཤ་ཛྭ་ལཱ་ཡ་སྭཱ་ཧཱ། དེའི་ཕྱིར། ཨོཾ་ཡེ་དྷརྨཱ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱནཏཐཱ་ག་ཏོ་ཧྱ་ཝ་
དཏ༑ ཏེ་ཤཱཉྩ་ཡོ་ནི་རོ་དྷ་ཨེ་ཝཾ་ཝཱ་དཱི་མཧཱ་གྲ་མ་ཎཱ་ཡ་སྭཱ་ཧཱ། །ཞེས་བྲིས། ཞི་རྒྱས་དབང་དྲག་པོའི་རྫས། ཕྱོགས་ཤར་ལྷོ་ནུབ་བྱང་མ་འཆོལ་བར་གཞུག་གོ །ཞི་བའི་འཁོར་ལོ་ལ་གནོད་པ་
ཐམས་ཅད་ཞི་བར་བྱེད་པ་དང་བསྲུང་བའི་འཁོར་ལོ་གཉིས་ལས། དང་པོ་ནི། པདྨ་རྒྱས་པ་ལྟ་བུའི་འཁོར་ལོ་རྩིབས་བརྒྱད་མུ་ཁྱུད་བཞི་རིམ་དང་བཅས་པའི་ལྟེ་བར། ན་མོ་རཏྣ་ཏྲ་ཡཱ་ཡ། ན་
མ༔ཙཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་ནཱ་པ་ཏ་ཡེ། ཏདྱཐཱ། ཨོཾ་སརྦ་བི་དྱཱ་བཛྲ་བཛྲ། སྥོ་ཊ་ཡ་བཛྲ་བཛྲ། ཀ་ཊ་བཛྲ་བཛྲ། ¨ མ་ཊ་བཛྲ་བཛྲ། མ་ཐ་བཛྲ་བཛྲ། ཨཊྚ་ཧཱ་ས་ནཱི་ལ་བཛྲ་སུ་བཛྲ་༔

།ཡ། ཨེ་ཧྱ་ཧི་བཛྲ། ཤཱི་ཧཱུྃ་བཛྲ་དྷ་རཱ་ཡ། ཧེ་ཕུལླ་ནི་རུ་ཕུལླུ། གྲྀ་ཧྞ་ཀུལླུ། མི་ལི་ཙུལླུ། ཀུ་རུ་ཀུལླཱ། བཛྲ་བི་ཛ་ཡཱ་ཡ། བདག་གི་སརྦ་པཱ་པཾ་ཤཱིནྟཾ་ཀུ་རུ་སྭཱ་
ཧཱ༑ དེ་བཞིན་དུ། སརྦ་བི་ཛྙཱན། སརྦ་རོ་ག་ན། སརྦ་དུཡྰ། སརྦ་ཛྭ་ར། སརྦ་ཨུ་པ་དྲ་ཝ། སརྦ་གྲ་ཧ། སརྦ་ཨ་ཀཱ་ལ་མྲྀ་ཏཾ། སརྦ་དུརྻ་བྷཱུན།སརྦ་དུམྲྀ་ཏེ། སརྦ་ཀུ ཤ་ལེ་བྷྱ༔
ཤཱནྟིཾ་ཀུ་རུ་སྭཱ་ཧཱ། རྩིབས་ལ༑ གནོད་པར་བྱེད་པ་རྣམས། ཏྲུ་ཊ་ཏུ་ཊ། ཏྲོ་ཊ་ཡ་ཏྲོ་ཊ་ཡ། ཤཱནྟིཾ་ཀུ་རུ་སྭཱ་ཧཱ། གཡས་སྐོར་དུ་གཉིས་པ་ལ༑ྋ གནོད་པར་བྱེད་པ་རྣམས། སྤུ་ཊ་སྤུ
ཊ༑ སྤོ་ཊ་ཡ་སྤོ་ཊ་ཡ་ཤཱནྟིཾ་ཀུ་རུ་སྭཱ་ཧཱ། གསུམ་པ་ལ་གནོད་པར་བྱེད་པ་རྣམས། གྷུརྞཱ་གྷུཎཱ། གྲཱཎཱ་པ་ཡ་གྲཱརྞཱ་པ་ཡ། ཤཱིནྟཾ་ཀུ་རུ་སྭཱ་ཧཱ། བཞི་བ་ལ་གནོད་པར་བྱེད་པ་རྣམས། སརྦ་སཏྭཱ
ནི༑ བོ་དྷ་ཡ་བོ་དྷ་ཡ། སཾ་བོ་དྷ་ཡ་སཾ་བོ་དྷ་ཡ་ཤཱནྟིཾ་ཀུ་རུ་སྭཱ་ཧཱ། ལྔ་པ་ལ་གནོད་པར་བྱེད་པ་རྣམས། བྷྲ་མཻ་བྷྲ་མ། སཾ་བྷྲ་མ་ཡ་སཾ་བྷྲ་མ་ཡ་ཤཱིནྟཾ་ཀུ་རུ་སྭཱ་ཧཱ། དྲུག་པ་ལ་གནོད་པར་བྱེད་པ་
༈རྣམས༑ སརྦ་བྷུ་ཏཱ་ནི། ཀུཎྚ་ཀུཊྚ། སཾ་ཀུཎྚ་ཡ་སཾ་ཀུཊྚ་ཡ་ཤཱིནྟཾ་ཀུ་རུ་སྭཱ་ཧཱ། བདུན་པ་ལ་གནོད་པར་བྱེད་པ་རྣམས། སཾརྦ་ཤ་ཏྲུན། གྷ་ཊ་གྷ་ཊ། སཾ་གྷ་ཊ་ཡ་སཾ་གྷ་ཊ་ཡ་ཤཱིནྟཾ་ཀུ་རུ་སྭཱ་

ཧཱ༑ བརྒྱད་པ་ལ་གནོད་པར་བྱེད་པ་རྣམས། ཤཱིནྟཾ་ཀུ་རུ་སྭཱ་ཧཱ། མུ་ཁྱུད་དང་པོ་ལ། ན་མོ་རཏྣ་ཏྲ་ཡཱ་ཡ། ན་མཿཤྩཎྜ་བཛྲ་པཱ་ཎ་ཡེ། ཏདྱ་ཐཱ། ཨོྃ་པྲ་ཧ་ར་པྲ་ཧ་ར། བཛྲ་པྲ་བྷཉྫ་ནཱ་
ཡ༑ ཨེ་ཧྱ་ཧི་བཛྲ། ཤཱིཧཱུྃ་བཛྲ་དྷ་རཱ་ཡ། མ་ཏི་སྠི་ར་བཛྲ། ཤུ་ཏི་སྠི་ར་བཛྲ། པྲ་ཏི་སྠི་ར་བཛྲ། མ་ཧཱ་བཛྲ། ཨ་པྲ་ཏི་ཧ་ཏ་བཛྲ། ཨ་མོ་གྷ་བཛྲ། མཐར། སརྦ་པཱ་པཾ་ཤཱིནྟཾ་ཀུ་རུ་
སོགས་གདགས་པར་བྱའོ། །དེའི་ཕྱིར། ན་མོ་རཏྣ་ཏྲ་ཡཱ་ཡ། ན་མཤྩཎྜ་བཛྲ་པཱ་ཎ་ཡེ། མཧཱ་ཡཀྵ་སནཱ་པ་ཏ་ཡེ།‐ ཏདྱ་ཐཱ། ཨོཾ་ཧ་ར་ཧ་ར་བཛྲ། མ་ཐ་མ་ཐ་བཛྲ། དྷུ་ན་དྷུ་ན་བཛྲ། པ་ཙ་
པ་ཙ་བཛྲ། དྷ་ར་དྷ་ར་བཛྲ། དྷཱ་ར་ཡ་དྷཱ་ར་ཡ་བཛྲ། དཱ་རུ་ཎ་དཱ་ཎ་བཛྲ། ཙྪིནྡ་ཙྪིནྡ་བཛྲ། བྷིནྡ་བྷིནྡ་བཛྲ་ཧཱུཾ་ཕཊ། ཧུ་ལུ་ཧུ་ལུ། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། ཨ་མྲྀ་ཏེ། སརྦ་
པཱ་པཾ་སོགས། དེའི་ཕྱིའི་མུ་ཁྱུད་ལ་ཨཱ་ལི་ཀཱ་ལི། དེའི་ཕྱིར་མུ་ཁྱུད་ལ་རྟེན་འབྲེལ་སྙིང་པོ་བྲིའོ། །གཉིས་པ་བསྲུང་བ་ནི། ལྟེ་བ་མུ་ཁྱུད་འཁོར་ལོ་རྩིབས་བཞི། དེའི་ཕྱི་ལ་མུ་ཁྱུད། དེའི་
ཕྱིར་རྩིབས་བཅུ། དེའི་ཕྱིར་མུ་ཁྱུད་བཞི་རིམ་དུ་བྱའོ། །དང་པོ་ལྟེ་བར་ཧཱུཾ། མཐར། ན་མོ་རཏྣ་ཏྲ་ཡཱ་ཡ། ན་མཿ ཙཎྜ་བཛྲ་པཱ་ན་ཡ། མཧཱ་ཡཀྵ་སེ་ན་པ་ཏ་ཡེ། ཏདྱ་ཐཱ། འཆང་བ་ལ་སརྦ་༔

༄༅། །པཱ་པཾ་རཀྵ་རཀྵ། སརྦ་བིགྷན་རཀྵ་རཀྵ། སརྦ་རོ་ག་ན་རཀྵ་རཀྵ། སརྦ་དུཥྤ་རཀྵ་རཀྵ། སརྦ་ཛྭ་ར་རཀྵ་རཀྵ། སརྦ་ཨུ་པ་དྲྭ་ཝ་རཀྵ་རཀྵ། སརྦ་གྲ་ཧ་
རཀྵ༑ སརྦ་ཨ་ཀཱ་ལ་མྲྀ་ཏ་རཀྵ་རཀྵ། སརྦ་དུརྨཱ་པྲཱན། རཀྵ་རཀྵ། སརྦ་དུམྲྀ་ཏ་རཀྵ་རཀྵ། སརྦ་ཀུ་ཤ་ལེ་རཀྵ་རཀྵ། དེའི་ཕྱིའི་མུ་ཁྱུད་ལ། ན་མཿས་མནྟ་བཛྲ་ཎཱཾ། སརྦ་བཛྲ་ཀུ་ལ་མཱ་
ཝརྟ་ཡ། མཧཱ་བ་ལེ། ཀ་ཊ་བེ། ཏ་ཏ་ལེ། ྋ ཨ་ཙ་ལེ་མཎྜ་ལ་མཱ་ཡེ། ཨ་ཏི་བཛྲ། མ་ཧཱ་བ་ལེ། བེ་ག་ར་ཎ་ར་ཎ། ཨ་ཛི་ཏེ། ཛྭ་ལ་ཛྭ་ལ། ཏི་ཊི་ཏི་ཊི། ཏིང་ག་ལ། ད་ཧ་ད་
J
ཧ༑ ཏེ་ཇོ་བ་ཏི། ཏི་ལི་ཏི་ལི། བནྡྷ་བནྡྷ། མ་ཧཱ་བ་ལེ་བཛྲ་ཨངྐུ་ཤ་ཛཱ་ལཱ་ཡ་སྭཱ་ཧཱ། རྩིབས་མདུན་ནས་གཡས་བསྐོར་གྱི་དང་པོ་ལ། ༀ་བཛྲ་ཧ་ན་ཧ་ན་ཧཱུྃ་ཕཊ། གཉིས་པ་ལ། ཨོྃ་བཛྲ་
ཏིཥྛ་ཏིཥྛ་ཧཱུྃ་ཕཊ། གསུམ་པ་ལ། ཨོཾ་བཛྲ་བནྡྷ་བནྡྷ་ཧཱུྃ་ཕཊ། བཞི་པ་ལཾ། ༀ་བཛྲ་ཧུ་ལུ་ཧུ་ལུ་ཧཱུྃ་ཕཊ། རྩིབས་མཆན་ལ། གནོད་པ་ཐམས་ཅད་རཀྵ། མུ་ཁྱུད་ལ། ན་མོ་རཏྣ་ཏྲ་ཡཱ་
(Vv)
༈ ཡ༑ ན་མཤྩཎྜ་བཛྲ་པཱ་ཎ་ཡེ། མཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། ཙུ་རུ་ཙུ་རུ་ཙཎྜ་ཀི་ལི་ཀི་ལཱ་ཡ་སྭཱཧཱ། ཏྲཱ་ས་ཡ་ཏྲཱ་ས་ཡ་བཛྲ་ཀི་ལི་ཀི་ལཱ་ཡ་སྭཱ་ཧཱ། ཧ་ར་ཧ་ར། བཛྲདྷ་རཱ་ཡ་སྭཱ་ཧཱ། པྲ་L6L

ཧ་ར་པྲ་ཧ་ར། བཛྲ་པྲ་བྷཉྫནཱ་ཡ་སྭཱ་ཧྭཱ། འདོད་གསོལ།, རྩིབས་བཅུ་ལ། ཨོྃ་བཛྲ་ཧེ་ར་ཧེ་ར་ཧཱུྃ་ཕཊ། ཨོཾ་བཛྲ་མ་ཐ་མ་ཐ་ཧཱུྃ་ཕཊ། ཨོྃ་བཛྲ་ངྷུ་ན་དྷུ་ན་ཧཱུྃ་ཕཊ། ཨོཾ་བཛྲ་པ་ཙ་པ་ཙ་ཧཱུྃ་
“ཤྲྰི ཕཊ༑ ཨོྃ་བཛྲ་དྷ་ར་དྷ་ར་ཧཱུྃ་ཕཊ། ཨོཾ་བཛྲ་དྷཱ་ར་ཡ་དྷཱར་ཡ་ཧཱུྃ་ཕཊ། ཨོཾ་བཛྲ་དཱ་རུ་ཎ་དཱ་རུ་ཎ་ཧཱུྃ་ཕཊ། ཨོྃ་བཛྲ་ཙྪིནྡ་ཙྪིནྡ་ཧཱུྃ་ཕཊ། ༀ་བཛྲ་བྷིནྡ་བྷིནྡ་ཧཱུྃ་ཕཊ། རྩིབས་མཆན་སྔར་བཞིན། དེ་
ནས་ཕྱིའི་མུ་ཁྱད་ལ། ཧེ་ཕུལླཱ་ནི་རུ་ཕུལླཱ། གྲྀ་ཧྞ་ཀུལླུ། མི་ལི་ཙུལླུ། ཀུ་རུ་ཀུལླཱ། བཛྲ་བི་ཛ་ཡཱ་ཡ། བཛྲ་ཀི་ལི་ཀི་ལཱ་ཡ་སྭཱ་ཧཱ། ཀ་ཊ་ཀ་ཊ། མ་ཊ་མ་ཊ། ར་ཊ་ར་ཊ། མོ་ཊ་ན་པྲ་
མོ་ཊ་ནཱ་ཡ་བཛྲ་ཀི་ལི་ཀི་ལཱ་ཡ་སྭཱ་ཧཱ། ཙུ་རུ་ཙུ་རུ་ཙཎྜ་ཀི་ལི་ཀི་ལཱ་ཡ་སྭཱ་ཧཱ། ཧ་ར་ཧ་ར་བཛྲ་དྷ་རཱ་ཡ། ཏྲཱ་ས་ཡ་ཏྲཱ་ས་ཡ། བཛྲ་ཀི་ལི་ཀི་ལཱ་ཡ་སྭཱ་ཧཱ། བནྡྷ་བནྡྷ་ཀི་ལི་ཀི་ལཱ་ཡ་སྭཱ་ཧཱ། དེའི་ཕྱི་
རོལ་ཏུ་རྣམ་པར་འཇོམས་པའི་གཟུངས་ཚང་བར་བྲི། དེའི་ཕྱི་རོལ་ཏུ་དབྱངས་གསལ། བཞི་པ་ལ་ཡེ་དྷརྨཱ་བྲིའོ། །རྒྱས་པའི་འཁོར་ལོ་ནི། ལྟེ་བ་གྲུ་བཞི། ཕྱི་རོལ་མུ་ཁྱུད་གྲུ་བཞི་བཞི་སྦྲག་
བྱས༑ ལྟེ་བའི་ཟུར་དུ་མགོ་སྟེང་རིན་པོ་ཆེ་ཆ་བརྒྱད་པ་བཞི་བྲི། ལྟེ་བ་གྲུ་བཞིར། བཻ་མཐའ་བསྐོར་དུ། ན་མོ་རཏྣ་ཏྲ་ཡཱ་ཡ། ན་མཿཤྩཎྜ་བཛྲ་པཱཎ་ཡེ། མ་ཧཱ་ཡཀྵ་སེ་ནཱ་པ་ཏ་ཡེ། ཏདྱ་ ྂ

།ཐཱ། སརྦ་བི་དྱ་བཛྲ་ཨཱ་ཡུ་ཡརྟ་ནེ་པུཥྚི་ཀུ་རུ་ཨཻ། རིན་པོ་ཆེ་དང་པོ་ལ། ཛམྦྷ་ལ་ཛ་ལེནྡྲ་ཡེ། ཀུཎྚ་ཀུཊྚ་ཀུ་རུ་སྭཱ་ཧཱ། གཉིས་པ་ལ། སརྦ་བི་དྱཱ་བཛྲ་སཾ་བོ་དྷ་ཡ་
སཾ་བོ་དྷ་ཡ་ཀུ་རུ་སྭཱ་ཧཱ། གསུམ་པ་ལ། སཾརྦ་བིདྱ་སཾབྷྲ་མ་ཡ་སཾ་བྷྲ་མ་ཡ་ཀུ་རུ་སྭཱ་ཧཱ། བཞི་པ་ལ། བ་སུ་དྷཱ་ར་ཎི་ཀུཎྚ་ཀུཎྚ་ཀུ་རུ་སྭཱ་ཧཱ། ཕྱིའི་མུ་ཁྱུད་ལ། ན་མོ་རཏྣ་ཏྲ་ཡ་ཡཾ། ན་མཤྩཎྜ་
བཛྲ་པཱ་ཎ་ཡེ། མཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། སརྦ་བི་དྱཱ་བཛྲ་བཛྲ། སྤོ་ཊ་ཡ་བཛྲ་བཛྲ། ཀ་ཊ་བཛྲ་བཛྲ། མ་ཊ་བཛྲ་བཛྲ། མ་ཐ་བཛྲ་བཛྲ། ཨཊྚ་ཧཱ་ས་ནི་ལ་བཛྲ་སུ་བཛྲ་ཡ། ཨེ་དྱེ་
ཧི་བཛྲ། ཤཱིགྷཾ་བཛྲ་དྷ་རཱ་ཡ། ཙ་ར་ནི་ཙ་ར། ཧ་ར་ཧ་ར། ས་ར་ས་ར། བཅོམ་ལྡན་འདས་ནོར་གྱི་བདག་པོའི་ཚོགས་དང་བཅས་པས། བདག་མིང་འདི་ཞེས་བགྱི་བའི་ཚེ་དང་བསོད་ནམས་
དང་༑ དཔལ་དང་འབྱོར་པ་ལ་སོགས་པ་འདོད་པའི་དོན་ཐམས་ཅད་པུ ཙྪི་ཀུ་རུ་ཨཾ། དེའི་ཕྱིར། ན་མོ་རཏྣ་ཏྲ་ཡཱ་ན་མཤྩཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། ཏྲཱ་ས་ཡ་ཏྲཱ་
འཁོར་ས་ཡ། བཛྲ་ཀི་ལི་ཀི་ལཱ་ཡ། ཨེ་ཧྱ་ཧི་བཛྲ། ཤཱི གྷཾ་བཛྲ་དྷ་རཱ་ཡ། དྷ་ར་དྷ་ར། དྷི་རི་ངྷི་རི། དྷུ་རུ་དྷུ་རུ། སརྦ་བཛྲ་ཀུ་ལམཱ་ཝ་རྟ་ཡ། འདོད་དོན་སྔར་བཞིན། དེའི་ཕྱི་ལ། ན་མོ་

རཏྣ་ཏྲ་ཡཱ་ཡ། ན་མཤྩཎྜ་བཛྲ་པ་ཎ་ཡེ། མཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། ༀ་ཧ་ར་ཧ་ར་བཛྲ་ནས། ཨ་མྲྀ་ཏེ། ཨེ་ཧྱ་ཧི་བཛྲ། ཤཱི་གྷཾ་བཛྲ་དྷ་རཱ་ཡ། དྷ་ར་ངྷ་ར་ནས། འདོད་གསོལ་
ཞཱི གྱི་བར་བྲིའོ། །དེའི་ཕྱིར་རྟེན་འབྲེལ་སྙིང་པོ། དབང་ངམ་དགུག་པའི་འཁོར་ལོ་ནི། ལྟེ་བ་ཟླ་གམ་མུ་ཁྱུད་ཀྱང་ཟླ་གམ་བཞི་སྦྲག །ཟླ་གམ་གྱི་ལྟེ་བར་ཧཱུཾ། གཡས་གཡོན་དུ་ཧྲཱིཿ མཐར། ན་
མོ་རཏྣ་ཏྲ་ཡཱ་ཡ། ན་མཤྩཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། སརྦ་བི་དྱ་བཛྲ་བཛྲ། སྥོ་ཊ་ཡ་བཛྲ་བཛྲ། ཀ་ཊ་བཛྲ་བཛྲ། མ་ཐ་བཛྲ་བཛྲ། ཨཊྚ་ཧཱ་སནཱི་ལ་བཛྲ་སུ་བཛྲ་
ཡ༑ ཨེ་དྱེ་ཧི་བཛྲ། ཤཱིགྷཾ་བཛྲ་དྷ་ར་ཡ། ཀི་ལི་ཀི་ལཱ་ཡ། ཀ་ཊ་ཀ་ཊ། མ་ཊ་མ་ཊ། ར་ཊ་ར་ཊ། མོ་ཊ་ན་པྲ་མོ་ཊ་ནཱ་ཡ། བདག་གི་ཆེ་གེ་མོ་འདི་ཞེས་བྱ་བ་དང་། ལྷ་འདྲེ་མི་གསུམ་
དང་ཁམས་གསུམ་ཐམས་ཅད་ཝ་ཤཾ་མ་ནཱ་ཡ་ཧོ། ཕྱི་རོལ་གྱི་མུ་ཁྱུད་ལ། ན་མོ་རཏྣ་ཏྲ་ཡཱ་ཡ། ན་མཤྩཎྜ་བཛྲ་པཱ་ཎ་ཡེ། མཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། ཧ་ར་ཧ་ར། བཛྲ་དྷ་
ཡ༑ ཨེ་ཧྱ་ཧི་བཛྲ། ཤཱི་ཧཱུྃ་བཛྲ་དྷ་རཱ་ཡ། ན་མཿས་མནྟ་བཛྲ་ཎཱཾ། སརྦ་བཛྲ་ཀུ་ལ་མཱ་ཝ་རྟ་ཡ། མ་ཧཱ་བ་ལེ། ཀ་ཊ་བེ། ཏ་ཏ་ལེ། ཨ་ཙ་ལེ། མཎྜ་ལ་མཱ་ཡེ། །ཨ་ཏི་བཛྲ། མཧཱ་བ་

༄༅། ། ལེ། བེ་ག་ར་ཎ་ར་ཎ། ཨ་ཛི་ཏེ། ཛྭ་ལ་ཛྭ་ལ། ཏི་ཊི་ཏི་ཊི། ཏིང་ག་ལེ། འདོད་གསོལ་སྔར་བཞིན། དེའི་ཕྱི་ལ། ན་མོ་རཏྣ་ཏྲ་ཡཱ་ཡ། ནས། ཨ་མྲྀ་
ཏེ༑ ཨེ་ཧྱ་ཧི་བཛྲ། ཤཱིགྷཾ་བཛྲ་དྷ་རཱ་ཡ། ན་མཿསམནྟ་ནས་འདོད་གསོལ་གྱི་བར་སྡར་བཞིན་ནོ། །དེའི་ཕྱིར་ལྕགས་ཀྱུ་ལ་སོགས་པ་བྲིའོ། །བསད་པའི་འཁོར་ལོ་ནི། །འཁོར་ལོ་རྩིབས་
དྲུག་རྣོ་བ་མུ་ཁྱུད་ལ་མ་རེག་བ། ལྟེ་བ་ལ་ལིངྒ་སྔགས་བྱང་དང་བཅས་པ། ཕྱི་རོལ་མུ་ཁྱུད་གསུམ་རིམ་པ་བཞིན། རྩི་བས་མདུན་མ་ལ། སརྦ་ཤ་ཏྲུནཱ་ནཱཾ། གྷ་ཊ་གྷ་ཊ། ཆེ་གེ་མོ་མཱ་ར་ཡ་
རྦད༑ གཡོན་དུ་བསྐོར་བའི་རྩིབས་ལ། སརྦ་ཤ་ཏྲཱན་སཾ་གྷ་ཊ་ཡ་སཾ་གྷ་ཊ་ཡ་མཱ་ར་ཡ་རྦད། གསུམ་པ་ལ། སརྦ་ཤ་ཏྲུནཱ་མཱ་ར་ཡ་མཱ་ར་ཡ་རྦད། བཞི་པ་ལ། སརྦ་ཤ་ཏྲུན། ཏྲུ་ཊ་ཏྲུ་ཊ་ཆེ་
གེ་མོ་མཱ་ར་ཡ་རྦད། ལྔ་པ་ལ། སརྦ་ཤ་ཏྲུན་ཏྲོ་ཊ་ཡཾ་ཏྲོ་ཊ་ཡ་ཆེ་གེ་མོ་མཱ་ར་ཡ་རྦད། དྲུག་པ་ལ།,ན་མཿས་མནྟ་བཛྲ་ཊཱཾ་སརྦ་བ་ལེ་ཛ་ཨ་བར་ཛ་ཡེ་མ་ཧཱ་བ་ལེ་ཆེ་གེ་མཱ་ར་ཡ་རྦད། ཕྱིའི་མུ་ཁྱུད་
༈ ལ༑ ན་མོ་རནྟ་ཏྲ་ཡཱ་ཡ། ན་མཤྩཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། ཨོཾ་སརྦ་བི་དྱ་བཛྲ་བཛྲ། སྤོ་ཊ་ཡ་བཛྲ་བཛྲ། ཀ་ཊ་བཛྲ་བཛྲ། མ་ཊ་བཛྲ་བཛྲ། མ་ཐ་བཛྲ་

བཛྲ༑ ཨཊྚ་ཧཱ་ས་ནཱི་ལ་བཛྲ་སུ་བཛྲ་ཡ། ཨེ་ཧྱཧི་བཛྲ། ཤཱིགྷཾ་བཛྲ་དྷ་རཱ་ཡ། མཱ་ར་ཡ། བཛྲ་བི་དཱ་ར་ཎཱ་ཡ། ཨ་མུ་ཀཾ་མཱ་ར་ཡ་ཕཊ། དེའི་ཕྱི་ལ། ན་མོ་རཏྣ་ཏྲ་ཡཱ་ཡ། ན་མཿཤྩཎྜ་བཛྲ་
པཱ་ཎ་ཡེ། མ་ཧཱ་ཡཀྵ་སེནཱ་པ་ཏ་ཡེ། ཏདྱ་ཐཱ། ཙུ་རུ་ཙུ་རུ་ཀི་ལི་ཀི་ལཱ་ཡ། ཨ་མུ་ཀཾ་མཱ་ར་ཡ་ཕཊ། དེའི་ཕྱི་ལ། ན་མོ་རཏྣ་ཏྲ་ཡཱ་ཡ་ནས། ཨ་མྲྀ་ཏེ། ཨེ་ཧྱཧི་བཛྲ། ཤཱིགྷ་བཛྲ་དྷཱ་རཱ་ཡ་
ཨ་མུ་ཀཾ་མཱ་ར་ཡ་ཕཊ། དེའི་ཕྱི་ལ་མཚོན་ཆ་སྣ་ཚོགས་ཁ་ནང་དུ་བསྟན་པ་བྲིའོ། །མནན་པའི་འཁོར་ལོ་ནི། གཞན་འདྲ་བ་ལ། མཱ་ར་ཡའི་ཚབ་ཏུ། ཨ་མུ་ཀཾ་ནྟཾ་བྷ་ཡ་ནན་
བསྒྱུར༑ རྒྱབ་ཏུ་འཁོར་ལོ་བཟློག་པ་བཞིན། དེ་གཉིས་ཀ་ལ་བཟློག་པའི་འཁོར་ལོར་བཤད་པ་བཞིན་གྱི་དམོད་མོ་ཡང་བྲིའོ། །བྱད་མའི་རང་གཤེད་རང་ལ་དབབ་པ་སྔགས་བཟློག་ནག་པོའི་ཙཀྲ་
འཁོར་ལོ་རྩིབས་དྲུག་རྣོ་བ་མུ་ཁྱུད་ལ་མ་རེག་པ། ཕྱིར་མུ་ཁྱུད། དེའི་ཕྱིར་རྩིབས་བརྒྱད། དེའི་མཐར་མུ་ཁྱུད་གྲུ་གསུམ་པ་ཉིས་རིམ་དུ་བྱས་པའི་ལྟེ་བར། གནོད་བྱེད་ཀྱི་བྱད་མ་ཡན་
ལག་བརྒྱངས་པ། ལྕེ་ཕྱིར་ཕྱོགས་པའི་རྩེ་མོ་ལྟེ་བར་སླེབ་པ། དཀྱིལ་དུ་རྡོ་རྗེ་རྒྱ་གྲམ་རྭ་བཅུ་གཉིས། ལྟེ་བར་ནྲྀའྀ་ཏྲི། བྱང་བྱེད་དམ། གནོད་བྱེད་འབྱུང་པོའི་མིང་གི་མཐར། མཱ་ར་ཡ་✖

@༄༅། །ཁུག་ཛཿ ཨོཾ་བྷིནྡ་བྷིནྡ་ཆེ་གེ་མོ་བྷིནྡ་མཧཱ་ཀི་ལི་ཀི་ལཱ་ཡ་ཆེ་གེ་མོ་མཱ་ར་ཡ་ཕཊ། ཅེས་བསྐོར། ཡན་ལག་རྩིབས་དྲུག་གི་ནང་དུ་བརྒྱངས་པ་ལ། ལག་གཡས་པར་
༄ ༅ཛཿ གཡོན་པར་རིལ་ཐུམ། རྐང་པ་གཡས་པ་ལ་རྦད་རྦད། གཡོན་པར་བྷོ་ཛ་ཛ། གསང་གནས་ལ་ཕཊ་ལཾ། སྤྱི་བོར་བྷཾ་བྷ་ཡ། དཔྲལ་བར་རུས། བརླ་ལ་བླ་དགས། ལྕེའི་སྟེང་རྡོ་
རྗེ་རྭའི་བར་དུ། ཆེ་གེ་མོའི་རིག་སྔགས་ཙྪིནྡ་ཙྪིནྡ། མཱ་ར་ཡ་ཕཊ། ཆེ་གེ་མོའི་ངག་རེངས་པར་གྱིས་ཤིག །ཆེ་གེ་མོ་རིག་སྔགས་བྷིནྡ་བྷིནྡ་མཱ་ར་ཡ་ཕཊ། ཆེ་གེ་མོའི་ངག་རེངས་པར་གྱིས་
ཤིག །ཆེ་གེ་མོའི་རིག་སྔགས་ནྟཾ་བྷ་ཡ་ནན། ནྟཾ་བྷ་ཡ་ནན། མཱ་ར་ཡ་ཕཊ། ཆེ་གེ་མོའི་ངག་རེངས་པར་གྱིས་ཤིག །ཆེ་གེ་མོའི་རིག་སྔགས་མ་ཐ་མ་ཐ་མཱ་ར་ཡ་ཕཊ། ཅེས་བྲི། ཤར་གྱི་
རྩིབས་ལ། སརྦ་ཤ་ཏྲུནཱ་གྷ་ཊ་གྷ་ཊ་ཆེ་གེ་མོ་མཱ་ར་ཡ་རྦད། གཡོན་ནས་སརྦ་ཤ་ཏྲུནཱ་སཾ་གྷ་ཊ་ཡ་སཾ་གྷ་ཊ་ཡ་ཆེ་གེ་མོ་མཱ་ར་ཡ་རྦད། གསུམ་པ་ལ། སརྦ་ཤ་ཏྲུནཱ་མཱ་ར་ཡ་མཱ་ར་ཡ་ཆེ་གེ་མོ་མཱ་ར་
༈ ཡ་རྦད། བཞི་པ་ལ།སརྦ་ཤ་ཏྲཱན་གྷུརྞཱ་གྷཎཱ་ཆེ་གེ་མོ་མཱ་ར་ཡ་རྦད། ལྔ་པ་ལ། སརྦ་ཤ་ཏྲུནཱ་གྷུརྞཱ་པ་ཡ་གྷུརྞཱ་པ་ཡ་ཆེ་གེ་མོ་མཱ་ར་ཡ་རྦད། དྲུག་པ་ལ། སརྦ་ཤ་ཏྲུནཱ་མ་ཊ་མ་ཊ་ཆེ་གེ་མོ་མཱ་ར་

ཡ་རྦད། ཕྱིའི་མུ་ཁྱུད་ལ། ན་མཿས་མནྟ་བཛྲ་ཎཾ། སརྦ་བ་ལེ། ཨ་པ་ར་ཛ་ཡེ་མ་ཧཱ་བ་ལེ་ཆེ་གེ་མོ་མཱ་ར་ཡ་རྦད་བྱད་མ་ཆེ་གེ་མོའི་སྙིང་རྩལ་ཁ་རག་དུན་ཏེ་རྦད། བྱད་མ་ཆེ་གེ་མོའི་སྲོག་ལ་
རྦད༑ ཆེ་གེ་མོའི་དབུགས་ལ་རྔུབས། ཆེ་གེ་མོའི་ཤ་ལ་ཆོམས། ཆེ་གེ་མོའི་ཤ་རུས་ཁྲག་རྩལ་ནུར་ནུར་ཞེས་པའི་དམོད་པ་བྲི། ཤར་གྱི་རྩིབས་ལ། ཨ་ཡ་མཱ་དུ་རུ་ཙ་ཤ་ན། བོ་དྷ་ཡ་བོ་དྷ་
ཡ་ཆེ་གེ་མོ་མཱ་ར་ཡ་རྦད། གཡོན་ནས་གཉིས་པ་ལ། ཨ་ཡ་མཱ་དུ་རུ་ཙ་ཤ་ན། སཾ་བོ་དྷ་ཡ་སཾ་བོ་དྷ་ཡ། ཆེ་གེ་མོ་མཱ་ར་ཡ་རྦད། གསུམ་པ་ལ། ཨ་ཡ་མ་དུ་རུ་ཙ་ཤ་ན། ཏྲཱ་ས་ཡ་ཏྲཱ་ས་
ཡ༑ ཆེ་གེ་མོ་མཱ་ར་ཡ་རྦད། བཞི་པ་ལ། ཆེ་གེ་མོའི་རིག་སྔགས་ཐམས་ཅད་ཙྪིནྡ་ཙྪིནྡ་ཆེ་གེ་མོ་མཱ་ར་ཡ་རྦད། ལྔ་པ་ལ། ཆེ་གེ་མོའི་རིག་སྔགས་ཐམས་ཅད་བྷིནྡ་བྷིནྡ་ཆེ་གེ་མོ་མཱ་ར་ཡ་
རྦད༑ དྲུག་པ་ལ། ཆེ་གེ་མོའི་རིག་སྔགས་ཐམས་ཅད་བནྡྷ་བནྡྷ་ཆེ་གེ་མོ་མཱ་ར་ཡ་རྦད། བདུན་པ་ལ། ཆེ་གེ་མོའི་རིག་སྔགས་ཐམས་ཅད་མ་ཐ་མ་ཐ་ཆེ་གེ་མོ་མཱ་ར་ཡ་རྦད། བརྒྱད་པ་
ལ༑ ཆེ་གེ་མོའི་ངག་གི་ནུས་མཐུ་ཐམས་ཅད་ཧ་ར་ཧ་ར་ཆེ་གེ་མོ་མཱ་ར་ཡ་རྦད། དེའི་ཕྱིར་གཟུངས་མདོ་སྡེ་བཞིན་དུ་བྲིས་པའི་མཐར། བྱད་མ་ཆེ་གེ་མོའི་རིག་སྔགས་ཐམས་ཅད་ཅེས་

།སོགས། དེའི་མཐར། གནོད་བྱེད་བྱད་མ་འདི་ལ། གནོད་བྱེད་ལྷ་བསྲུང་གཤེད་དུ་ཕོབ་ཅིག །རང་ལྷ་བདུད་དུ་ཕོབ་ཅིག །ལུས་རང་གཤེད་དུ་ཕོབ་ཅིག༄༅།
ངག་རང་གཤེད་དུ་ཕོབ་ཅིག །ཡིད་རང་གཤེད་དུ་ཕོབ་ཅིག །ཆོས་སྐྱོང་། ཁོ་རང་གི་ནུས་པ་ཁོ་རང་གི་གཤེད་དུ་ཕོབ་ཅིག །རང་སྲོག་རང་གིས་ཆོད་ཅིག །རང་མཚོན་རང་ལ་ཚུགས་
ཤིག ཁོ་རང་གི་ལྷས་ཁོ་རང་གི་ཤ་ལ་ཟོ་ཞིག ཁྲག་ལ་འཐུངས་ཤིག །དབུགས་ལ་རྔུབས་ཤིག །སྲོག་ལ་ཆོམས་ཤིག །རུས་པ་རྔུབས་ཤིག །ཅེས་པ་རྣམས་བྲི། མཐར་མཚོན་ཆ་སྣ་
ཚོགས་ཀྱི་རྩེ་ཕྱི་ལ་གཏད་པ་བྲིས་ལ། རྒྱབ་ཏུ་རྡོ་རྗེ་རྒྱ་གྲམ་གྱི་ལྟེ་བར་གླིང་བཞི་རི་རབ་ལྕོག་བརྒྱད་མཚམས་བཞིར་མཆོད་རྟེན་ཕྱོགས་བཞིའི་ཕྱིར་རྡོ་རྗེ་རྒྱ་གྲམ་གྱིས་མཚན་པ་བཀོད། འདི་གཉིས་
བལྟབ་པའི་ཚེ་འཁོར་ལོའི་ཟུར་གྱི་རྡོ་རྗེ་ཕྱེད་པ་བཞི་བྱད་མའི་སྟེང་དུ་འབེབས། ལོགས་ཀྱི་རྒྱ་གྲམ་རེ་ལ་ཟུར་རེའོ། །དེ་ཡང་སྔར་བཞིན་བལྟ་བ། ཡང་མཆོད་རྟེན་སྔར་བཞིན་ནོ། །ཞི་རྒྱས་
ཪེ
༈ བསྲུང་དང་དབང་རྣམས་ལ། །ཡིག་མགོ་ཕྱིར་བསྟན་མངོན་སྤྱོད་ལ། །དེ་ལས་བཟློག་སྟེ་ཤེས་པར་བྱ། །འཕྲུལ་འཁོར་གྱི་བཅའ་གཞིའོ། རླུང་འཁོར་དུ་བསྐོར་ན། མོ་འཁོར་རྩིབས་བཞི་མུ་

ཁྱུད་ཅན། ཕོ་འཁོར་རྩིབས་བཞི་མུ་ཁྱུད་ཅན་ལ། དང་པོར། ཏདྱ་ཐཱ། ག་ཏེ་ག་ཏེ། པཱ་ར་ག་ཏེ། པཱ་ར་སཾ་ག་ཏེ། བོ་དྷི་སྭཱ་ཧཱ། ལྟེ་བར། ཨོཾ་པྲྀ་སྭཱ་ཧཱ། ཕོ་འཁོར། བཛྲ་བཛྲ་
ཎི༑ རཏྣ་བཛྲ་ཎི། པདྨ་བཛྲ་ཎི། ཀརྨ་བཛྲ་ཎི། ལྟེ་བར། བཛྲ་དྷྲྀག །གཉིས་ཀའི་ཕྱི་མཐར་ཡེ་དྷརྨཱ་བཀོད། སྔར་བཤད་འཁོར་ལོ་ཐམས་ཅད་ཀྱི། །ལྟེ་བའི་ཡི་གེ་བུག་པའི་ཕྱིར། །མུ་
ཁྱུད་དག་ལ་དགོད་པར་བྱ། །མོ་འཁོར་གནམ་ལྟར་ཡིག་མགོ་ནང༌། །ཕོ་འཁོར་ཕྱིར་བསྟན་བུ་འཁོར་བར། །གནམ་སའི་དབང་གིས་དེ་བཞིན་བསྒྱུར། །བུ་འཁོར་ཞི་སོགས་དེ་དག་སྟེ། །
རང་རང་ལས་བསྟུན་རྫས་བསྒྲུབ་དང་། །འཛུགས་པའི་དུས་ཀྱང་ཤེས་པར་བྱ། །ཐལ་རྡུགས་ལྷག་ཆད་སྐྱོན་རྣམས་སྤང༌། །ཞི་ལ་འོ་ཅན་རྩེ་མོ་ཟླུམ། །བུམ་པ་བཟང་པོའི་དབྱིབས་སུ་བྱ།
རྒྱས་ལ་གསེར་ཅན་རིན་ཆེན་འབར། །དབང་ལ་ཁྲག་ཅན་ལྕགས་ཀྱུ་དང་། །དྲག་པོ་ཚར་ཤིང་མཚོན་གྱི་རྩེ། །སྟེང་འོག་རྟོན་ཡང་དེ་བཞིན་སྦྱར། །ཞི་རྒྱས་དབང་གསུམ་གཡས་སུ་དང་།
དྲག་པོ་ཐམས་ཅད་གཡོན་དུ་ཡིན། །མ་གྲུབ་བཟློག་སྟེ་བསྐོར་བར་བཤད། །དྲག་པོ་མཐུ་རུ་བསྐོར་བའི་ཚེ། །རང་ལ་མི་བཟློག་གནད་གསུམ་སྟེ། །རང་ཐག་དམིགས་ནས་ཡར་མར་༔

།བྱུང་། །དགྲ་ཡུལ་ཞིང་དང་ཁང་ཁྱིམ་ས། །རྐང་རྗེས་ས་དང་ཟག་པའི་རྫས། །འཁོར་ལོ་དག་ལ་བརྟེན་པར་བྱ། །འཁོར་ལོ་རང་གི་བརླ་གཡས་ལ། །ལག་
གཉིས་ཕྱིར་བསྐོར་རྣམ་འཇོམས་ཀྱི། །གཟུངས་སྔགས་འདོན་དང་མཚན་བརྗོད་འདོན། །འཛུགས་དུས་ལྷ་འདྲེ་ཐམས་ཅད་ལ། །གཟུ་དཔང་གསེར་སྐྱེམས་བཅོལ་གཏད་བྱ། །རླུང་ཁང་ཟླུམ་པོ་
འབའ་ཞིག་ནང༌། །རང་ལས་མཐུན་པའི་རྫས་དཀྱིལ་འཁོར། །སྒོ་བཞིར་འབྱུང་བཞིའི་ས་བོན་བཀོད། །ལས་དང་མཐུན་པའི་ཕྱག་རྒྱས་མཚན། །རབ་ཏུ་གནས་བྱས་ལེགས་པར་
འཛུགས༑ །འཕྲུལ་འཁོར་གྱི་ཆོ་ག་ལས། ལས་རླུང་ལ་འཆོལ་བ་རྫོགས་སོ།། ༞ །།དེ་ལ་ཞི་བའི་འཕྲུལ་འཁོར་གྱི་རྒྱུ་ནི། །དར་རམ་རས་དཀར་པོ་དྲི་མ་མེད་པའམ། རྒྱ་ཤོག་དཀར་གཙང་
ལ་བསྒྲུབས་པའི་འོ་མ་དང་ཙན་དན་གྱི་ཁུ་བས་བྲིས། དུས་སྔ་དྲོ། མདོག་དཀར་པོ། དབྱིབས་ཟླུམ་པོ་སྟེ་པདྨ་རྒྱས་པ་ལྟ་བུའོ། །བྱུག་པའི་རྫས་ཀྱང་བུམ་སྨན་དུ་བཤད་པ་བཞིན་ཏེ། རྫས་དེ་
* དག་དང་བྱིན་རླབས་ཀྱི་རྟེན་རྙེད་ཚད་དང་ལྷན་ཅིག་ཏུ་དངུལ་གྱི་གའུ་ཟླུམ་པོའི་ནང་དུ་གཞུག་ཅིང་རླུང་འཁོར་ལ་ནི་བྱུགས་པ་ཉིད་ཀྱིས་ཆོག་ཅིང་། རིང་བསྲེལ་ལ་སོགས་པ་སྲོག་ཤིང་ལའོ། །རྒྱས་༴

པའི་འཕྲུལ་འཁོར་གྱི་རྒྱུ་ནི། ཤིང་ཤུན་ནམ། དར་ཤོག་སེར་པོ་ལ་བསྒྲུབ་པའི་གི་ཝང་དང་གུར་ཀུམ་གྱིས་བྲིས། དུས་ཉའམ་ཉི་ཕྱེད་གོང་དུ། མདོག་སེར་པོ། དབྱིབས་གྲུ་བཞི། རྫས་
བུམ་སྨན་དུ་བཤད་པ་བཞིན་གྱིས་བྱུག །བཀྲ་ཤིས་པའི་ས་སྣ་རྡོ་སྣ་ཆུ་སྣ་ཤིང་སྣ། བྱིན་རླབས་ཀྱི་རྟེན། འབྲུ་སྣ་རིན་པོ་ཆེ་རྙེད་ཚད་དང་ལྷན་ཅིག་གསེར་རམ་ར་གན་གྱི་གའུ་གྲུ་བཞིར་གཞུག
དབང་གི་རྒྱུ་ནི། ཤིང་ཤུན་ནམ། སྨད་འཚོང་མའི་ཁྲག་གིས་སྦགས་པའི་རས་སམ། གྲོ་ག་དམར་པོ་ལ། མཚལ་དང་ལི་ཁྲི། སྨད་འཚོང་མའི་མངལ་ཁྲག་དང་། སྨྱོ་བྱེད་ཀྱི་ཁུ་བ་བསྲེས་
པ་བསྒྲབས་པས་བྲིའོ། དུས་ཕྱི་དྲོ། མདོག་དམར་པོ། །དབྱིབས་ཟླ་གམ་མོ། བྱུག་པའི་རྫས་ཀྱང་དེ་ཉིད་དེ། ཙན་དན་དམར་པོའམ་ཟངས་ཀྱི་གའུ་ཟླ་གམ་དུ་གཞུག་ཅིང༌། སྨན། ཁྲོམ་
དང་དགེ་འདུན་ཚོགས་དུས་ཀྱི་ས་རྡེའུ་དང་འབྲུ། རིན་པོ་ཆེ་མེ་ཏོག་དམར་པོའི་རིགས་དང་ལྷན་ཅིག་ཏུའོ། །མངོན་སྤྱོད་ཀྱི་རྒྱུ་ནི། བགེགས་ལས་བཤུས་པའི་རས་སམ། ཞིང་ཆེན་གྱི་པགས་
པ་ལ་དུག་ཁྲག་བསྒྲུབས་པ་རོ་སོལ་དང་བཅས་པས་བྲི། དུས་ནི་དགྲ་ལ་བྱེད་ན་མཚན་ཕྱེད། བགེགས་ལ་ཉིན་བྱེད། ཁ་དོག་ནག་པོ། དབྱིབས་གྲུ་གསུམ། བྱུག་རྫས། དགྲ་བོའི་ཟག་༔

@ | ༄༅། །རྫས། དུག་སྣ། ཁྲག་སྣ། ལས་དང་མཐུན་པའི་ཐོད་པ་ལ་སོགས་པར་གཞུག་གོ །བསྲུང་བ་ལ་ཞི་བའི་རྫས་ཀྱིས་བྱུག །རཀྴ་གདོང་གཅིག་པ་རྨ་མེད་པ
དང་༑ རྫས་ཀྱི་རྡོ་རྗེ་ཕ་ལམ་རྨ་མེད་པ་དང་བཅས་ཏེ་གྲི་ལྕགས་ཀྱི་གའུ་གྲུ་གསུམ་དུ་བཅུག་ནས་བཅང་ངོ་། །བདུག་པ། ཞི་བ་ལྕེ་སྒོག་དཀར་པོ། རྒྱས་པ་ལ་གི་ཝང་ག་བུར། དབང་ལ་ཐལ་
ཆེན་གུར་ཀུམ། དྲག་པོ་ལ་གུ་གུལ་ནག་པོ་སོགས་སོ། །གདབ་པའི་ཕུར་པ་ཡང་ལས་མཐུན་གྱི་ཤིང་ལ་རང་དབྱིབས་སོ། །རབ་གནས་ནི་འཁོར་ལོ་རྣམས། ལཾ་ཤུདྡྷེ་ཤུདྡྷེ། བཾ་ཤུདྡྷེ་
༣ཤུདྡྷེ།༑ རཾ་ཤུདྡྷེ་ཤུདྡྷེ། ཡཾ་ཤུདྡྷེ་ཤུདྡྷེ། ཨེ་ཤུདྡྷེ་ཤུདྡྷེ། ཞེས་འབྱུང་བ་ལྔའི་ཁྲུས་བྱས། ཞི་རྒྱས་དབང༌། བསྲུང་བཟློག་རྣམས་མཆོད་རྟེན་གྱི་བུམ་པའི་ཕྱོགས་སམ། མེད་ན་དཀྱིལ་འཁོར་
གྱི་སྟེང་གང་རུང་དུ་དགོད་དོ། །བདག་ལྷ་བསྐྱེད་པ་ནས་བཟླས་པའི་བར་བྱས། འཁོར་ལོ་བསངས་སྦྱངས། ལྷ་ཚོགས་སུ་བསྐྱེད་པ་ནས། མདུན་བསྐྱེད་བསྐལ་བའི་བཟླས་པའི་བར། བཟླ་
༈ དུས་ལས་དང་རྗེས་སུ་མཐུན་པའི་ཕོ་ཉ་སྤྲོ་བ་དང་། སྦྱང་བ་དང་། མཆོད་པ་དང་། དངོས་གྲུབ་གང་བསྒྲུབ་པའི་སྤྲོ་བསྡུ་བྱས། བཟླས་སྔགས་གཟུངས་རིང་གི་མཐར་ལས་ཀྱི་ཤམ་བུ་བཏགས་

པ་བཟླ། འཁོར་ལོ་བཀྲག་དང་དྲོད་འབར་བ་དང་། དུ་བར་འཐུལ་བ་དང་། སྐད་འདོན་པའི་བར་དུ་བསྒྲུབ་བོ། །དེ་ནས་མཆོད་བསྟོད་བྱས་འོད་དུ་ཞུ་བ་ལས། འཁོར་ལོ་བརྟེན་པའི་ལས་
ཚོགས་ཕྲ་མོ་བཤད་པར་བྱ་སྟེ། ཕ་རོལ་གྱི་དམག་དཔུང་ལས་རྒྱལ་བར་འདོད་ན། ལྷ་ཆེན་པོ་ལ་ཕུལ་བའི་རྒྱལ་མཚན་གྱི་རས་ལ་དུག་ཁྲག་དང་དུར་ཁྲོད་ཀྱི་སོལ་བས་ལས་ཐམས་ཅད་པའི་འཁོར་
ལོ་ལྟེ་བ་དང་འདོད་གསོལ་བཞག །གཞན་ཇི་ལྟ་བར་བྲིས་ལ་ལྟེ་བར། ཆེ་གེ་མོའི་དམག་དཔུང་ནྟཾ་བྷ་ཡ་ནན་ཞེས་པའི་བསྐལ་ཚིག་དང་འདོད་གསོལ་བྱ། རང་ཉིད་ལྷར་གསལ་བའི་ཐུགས་ཀ་
ནས་སྤྲོས་བའི་ཕོ་ཉས་ཕ་རོལ་གྱི་དམག་དཔུང་སྟོངས་གྲོགས་ཀྱི་ལྷ་དང་བཅས་པ་བཀུག་ཅིང་འཁོར་ལོའི་ལྟེ་བར་བསྟིམ་པ་ལ་དམིགས་ནས་གཟུངས་སྔགས་ཀྱི་མཐར། ཏྲུ་ཊ་ཏྲུ་ཊ། ཏྲོ་ཊ་ཡ་ཏྲོ་ཊ་
ཡ༑ མཱ་ར་ཡ་ཕཊ། ཅེས་བཟླས་པ་རྫོགས་མཚན་མ་རྙེད་པ་དང་ལྕེ་སྒོག་དཀར་པོས་འདུག །ཕུར་པ་བཏབ་སྟེ་ཐུན་གྱིས་བྲབ། མི་རུས་ཀྱི་ཕྱེ་མས་བྱུགས། གདུག་པའི་ས་ལས་བྱས་པའི་
འབི་འབིའི་ནང་དུ་བཅུག །མཆོད་ནས་སྤྱི་ཚུགས་སུ་ཐོད་པ་ཁ་སྦྱར་དུ་བཅུག །དེ་དབང་ཆེན་དང་རི་བོ་ལ་གནས་པའི་སྣ་ཚོགས་རྡོ་རྗེ་རྒྱས་བཏབ་ནས་གང་དུ་གཡུལ་འགྱེད་པའི་གནས་དེར་སྦས་༔

༄༅། །པས་གཞན་གྱི་གཡུལ་ཕམ་པར་འགྱུར་རོ། ཕ་རོལ་དང་རྩོད་པ་ལས་རྒྱལ་བར་འདོད་ན། ལྟེ་བ་དང་འདོད་གསོལ་བ་ཆེ་གེ་མོའི་ངག་ནྟཾ་བྷ་ཡ། ཞེས་བྲི། གཞན་
འདྲ་བ་ལ། སྤྲུལ་པའི་ཕོ་ཉའི་ཚོགས་ཀྱིས་ཕ་རོལ་གྱི་ངག་ཐམས་ཅད་བཀུག་ཅིང་འཁོར་ལོ་ལྟེ་བར་བསྟིམ་པ་དང་། གྲོག་མཁར་གྱི་ས་ལ་གཟུགས་བརྙན་བྱས་པའི་སྙིང་གར་བཅུག་ནས་དེ་ལའང་
བསྒྲུབ་བྱའི་རྣམ་པར་ཤེས་པ་ལ་བཅུག་སྟེ། དེ་ནས་སྔགས་དང་བཅས་པའི་སེང་ལྡེང་གི་ཚེར་མ་དུག་གི་ཆུ་ལ་སྔགས་པ་ལྕེ་ལ་བསྣུན་པ་དང༌། མཐར་ཐོད་པ་ཁ་སྦྱར་དུ་བཅུག་ནས་རིག་སྔགས་
མནན་པའི་སྦྱོར་བ་བྱས་ན་ཕ་རོལ་དང་རྩོད་པ་ལས་རྒྱལ་བར་འགྱུར་རོ། ཕ་རོལ་གྱི་རིག་སྔགས་ཀྱི་ལས་ཐམས་ཅད་གཅོད་པར་འདོད་ན། ཆེ་གེ་མོའི་རིག་སྔགས་ཙྪིནྡ་ཙྪིནྡ་ཞེས་སྦྱར་ཞིང་། ཕོ་
ཉའི་ཚོགས་ཀྱིས་རིག་སྔགས་ཀྱི་སྦྱོར་བ་ལས་བྱུང་བའི་མཐུ་ཐམས་ཅད་འཁོར་ལོའི་ལྟེ་བར་བསྔ་བ་དང༌། རང་གི་རིག་པའི་མཐུ་ལས་བྱུང་བའི་མཚོན་དང་མེའི་ཚོགས་ཀྱིས་བསྲེགས་པར་དམིགས་
༈ ལ་བཟླས་ཤིང༌། མཐར་གུ་གུལ་གྱིས་བདུག །ཕུར་པ་གདབ། ཐུན་གྱིས་བྲབས་ནས་མི་རུས་ཀྱི་ཕྱེ་མས་བྱུགས་ཏེ་འཁོར་ལོ་དུམ་བུར་གཏུབ། སྦྱིན་སྲེག་བྱས་པའི་ཐལ་བ་རླུང་ལ་བསྐུར་བས་༔

གཞན་གྱི་རིག་སྔགས་ཀྱི་ལས་ཐམས་ཅད་གཅོད་པར་བྱེད་དོ། །བཟླ་བའི་སྔགས་ནི་གཟུངས་སྔགས་ཀྱི་མཐར། གཞན་གྱི་རིག་སྔགས་ཐམས་ཅད་སྦུ་ཊ་སྥུ་ཊ། སྥོ་ཊ་ཡ་སྥོ་ཊ་ཡ། དེ་བཞིན་
དུ༑ ཕ་རོལ་གྱི་རིག་སྔགས་གནོན་པར་འདོད་ན། ཆེ་གེ་མོའི་རིག་སྔགས་ནྟཾ་བྷ་ཡ་ནན། ཞེས་ནས། གཡུལ་བཟློག་པའི་འཁོར་ལོ་བཞིན་དུ་སྦྱར་ནས་མནན་པར་བྱའོ། །གཞན་གྱི་ལས་
ཐམས་ཅད་འཇོམས་པར་འདོད་ན། ལྟེ་བར་འགྲན་སེམས་ཅན་གྱི་མིང་གང་ཡིན་བྲིས་ལ། ཆེ་གེ་མོ་འདིའི་ལས་ཐམས་ཅད་འཇིག་པར་གྱུར་ཅིག །བདུག་བྲབས་ཕུར་བུས་བཏབ། རོ་སོལ་
བས་བྱུགས། ཚེར་མ་ཅན་གྱི་ཤིང་བླངས་ཏེ་སྦྱིན་སྲེག་བྱས། ཐལ་བ་རླུང་ཆེན་པོ་ལ་ཕྱར་ན་འགྲུབ་ཅིང་། སྔགས། གྷུརྞཱ་གྷུརྞཱ། གྷུརྞཱ་པ་ཡ་གྷུརྞཱ་པ་ཡ་དང་སྦྱར་རོ། །སེམས་ཅན་ཐམས་ཅད་
སྐྲག་པར་བྱེད་འདོད་པས། གང་འདོད་པའི་གཟུགས་དང་མིང༌། འདི་སྐྲག་པར་མཛོད་ཅིག་ཅེས། ཏྲཱ་ས་ཡ་ཏྲཱ་ས་ཡ་དང་སྦྱར་བའི་སྔགས་བཟླ་ཞིང་སྤྲོ་བསྡུ་བྱས་ལ། ལན་བརྒྱ་རྩ་བརྒྱད་དུ་གུ་
གུལ་ནག་པོའི་དུད་པས་བདུག་ཅིང་ཕུར་པ་སྙིང་གར་བཏབ་སྟེ་བྲབས་ནས་ཡུལ་རླུང་ཆེན་པོའི་སས་བྱུགས་ནས་རི་བོ་དྲུང་ཆེན་པོ་ལ་ཕྱར་ན་གང་ལ་བྱ་བ་དེ་ཁོ་ན་སྐྲག་པར་འགྱུར་རོ། །འབྱུང་

༄༅། །གདོན་སྐྲག་པར་འདོད་ན། ཚར་གཅོད་པའི་འབྱུང་པོའི་མིང་བྲིས་ནས། གྲོག་མཁར་གྱིས་ལས་བྱས་པའི་གཟུགས་བརྙན་གྱི་སྙིང་གར་བཅུག །སྤྲོ་བསྡུ་
བྱས༑ སྔགས་བརྗོད་པ་དང་བཅས་པའི་ཡུངས་ཀར་གྱིས་བྲབས་པའི་མཐར། དུག་དང༌། ཁྲག་དང་། གུ་གུལ་དང་། བྱི་ལའི་རིལ་མ་དང་། ཁྱིའི་རྟུག་པ་སྦྱར་བའི་བདུག་པས་བདུགས་
ན་རྣམ་པར་སྐྲག་ཅིང་ཚར་གཅོད་པར་བྱེད་དོ། སྔགས་ནི། སརྦ་བྷཱ་ཏཱ་ནི། ཀུཎྚ་ཀུཎྚ། སཾ་ཀུཎྚ་ཡ་སཾ་ཀུཊྚ་ཡ། གཞན་གྱི་ལྷ་ལ་སོགས་པའི་གདོན་རླག་པར་བྱེད་འདོད་པ། གང་དག་བརླག་
པར་བྱ་བའི་གདོན་གྱི་མིང་སྤེལ་ཚིག་དང་བཅས་པ་བྲིས་ནས། གྲོག་མཁར་དང༌། ཚ་སྒོ་ཅན་དང་། འཇུག་ངོགས་དང༌། ཤིང་རྐང་གཅིག་གི་ས་དང༌། དུར་ཁྲོད་ཀྱི་ཐལ་བ་དང་ལྷན་ཅིག་
སྦྲས་པ་ལས་གཟུགས་བརྙན་བྱས་པའི་སྙིང་གར་བཅུག་སྟེ། རང་ལྷའི་རྣལ་འབྱོར་དང་མདུན་དུ་ལྷག་པའི་ལྷ་གསལ་བར་དམིགས་ནས། རྣམ་པར་སྤྲོས་པའི་ཕོ་ཉའི་ཚོགས་ཀྱིས་བཀུག་ཅིང་བཅུག་
༈ སྟེ༑ འཚེ་ཞིང་དུམ་བུར་གཏུབས་པ་དང་། སྲེག་ཅིང་བྲལ་བར་བྱེད་པ་ལ་དམིགས་ནས་སྔགས་བརྗོད་པ་དང་བཅས་པའི་ཡུངས་ཀར་གྱིས་བྲབས་པའི་མཐར། སྦྱིན་སྲེག་བྱས་ཏེ། ཐལ་བ་རླུང་ ྨ

ལ་ཕྱར་ན་གང་ལ་དམིགས་པའི་གདོན་དེ་རླག་པར་བྱེད་པ་ལ་ཐེ་ཚོམ་མེད་དོ། སྔགས་ནི་སྔ་མ་ཉིད་དོ། །གདོན་གང་ལས་ཐར་བར་འདོད་པའི་མིང་དང་སྤེལ་ཚིག་བྲིས་ཏེ། ལས་ཐམས་ཅད་གོང་
མ་དང་འདྲ་བ་ལས་ཕུར་པ་དང་བཅས་པ་ལ་ཆས་གྲིལ་བ་ལ། གསེར་དང༌། གཡུ་རྒོད་དང༌། རྡོ་རྒོད་ཆེ་བ་གཡས་རྡོ་རྗེ་དང་བཅས་པ་ལུས་སམ་མགུལ་དུ་བཏགས་ན་གདོན་ལ་སོགས་པ་ལས་
ཐར་བར་འགྱུར་རོ། །རེངས་པའི་ལས་བསྒྲབ་པར་འདོད་ན། དུར་ཁྲོད་ཀྱི་རས་ལ་ཡུང་བའི་ཁུ་བས་སྔར་བསྟན་པའི་འཁོར་ལོ་ཆེ་གེ་མོ་ཀཱ་ཡ་ཝཱ ཀ་ཙི་ཏྟ་ནྟཾ་བྷ་ཡ་ལཾ་ཞེས་པའི་སྤེལ་ཚིག་དང་བཅས་
པ་བྲིས་ལ། གྲོག་མཁར་ལ་སོགས་པའི་ས་ལས་བྱས་པའི་གཟུགས་བརྙན་གྱི་ཁར་བཅུག་སྟེ། བྲབས་པའི་བར་སྤྱིར་མཐུན་པ་ལས་ཐལ་ཆེན་གྱིས་བྱུགས་ཏེ་མ་འཁྱོགས་པ་རེངས་པའི་ཤིང་ལ་མེ་
སྤར་ཏེ། མེ་ཏོག་ཀེར་བཙུགས་དང༌། རླུང་གི་ཤ་མོ་དང༌། རིལ་མ་ལ་སྦྱིན་སྲེག་བྱས་ནས་ཐལ་བ་དེ་བྱི་བའི་རླིད་བུར་བླུག་སྟེ་ཡུངས་ཀར་དང་ཡུངས་ནག་ཏུ་སྦྱར་བ་དེས་གར་གཏོར་བ་དེ་
རེངས་པར་བྱེད་དོ། །སྔགས་ནི་གྷ་ཊ་དང་སྦྱར་རོ། །གཞན་ཡང་རྨུགས་པར་བྱེད་འདོད་པས། དུར་ཁྲོད་ཀྱི་རས་ལ་མྱོས་བྱེད་ཀྱི་ཁུ་བ་དང་ནིམ་པའི་འདབ་མས་སྔར་བསྟན་པའི་འཁོར་ལོའི་ལྟེ་༔

༄༅། །བར་ཆེ་གེ་མོ་མོ་ཧ་ཡ་ཞེས་པའི་སྤེལ་ཚིག་དང་བཅས་པ་བྲིས་ནས། གྲོག་མཁར་ས་ལས་བྱས་པའི་གཟུགས་བརྙན་གྱི་སྙིང་གར་བཅུག །བྲབ་པའི་བར་དུ་བྱས་ནས་
ལ་ཆས་གྲིལ་རྐང་འོག་ཏུ་བཅུག་ན་ངེས་པར་རྨུགས་པར་འགྱུར་རོ། །སྔགས་ནི་སཾ་གྷ་ཊ་དང་སྦྱར་རོ། །མ་གྲུབ་པ་གྲུབ་པར་བྱེད་པ་ནི། བྷྲ་མ་དང་སྦྱར་ཏེ་གང་གྲུབ་པར་འདོད་པའི་རི་མོ་བྲིས་
ལ༑ ཆོ་ག་གོང་མ་ཉིད་དང་མཐུན་ནོ། །ཡང་ན་མིང་མགུལ་ཁུག་ཏུ་གཞུག་གོ །གྲུབ་པ་ཆུད་མི་ཟ་བར་བྱེད་པ་ནི། སཾ་བྷ་མ་དང་སྦྱར་ཏེ། གང་མངོན་དུ་གྱུར་པའི་ནོར་རྫས་ཀྱི་མིང་བྲིས་
ཏེ༑ དལ་ཆེན་པོའི་དབུས་སུ་བཞག་ལ་བདུག་པ་དང་གདབ་པ་དང་བྲབ་པ་རྫོགས་པ་དང་ཨཤྭ་ཏའམ་ཙན་དན་གྱི་ཁུ་བས་བྱུགས་ནས་ཟ་མ་ཏོག་ཏུ་བཅུག་ནས་རས་གཙང་མས་དཀྲིས་ནས་ཕུར་པ་དང་
བཅས་ཏེ་རྒྱས་བཏབ་ལ། སྐུ་གཟུགས་སམ་མཆོད་རྟེན་གྱིས་མནན་ཏེ། ཤིན་ཏུ་དབེན་པའི་སར་བཞག་ན་ངེས་པར་ཆུད་མི་ཟའོ། །ཚོགས་བདག་ལ་སོགས་པའི་འབྱུང་པོ་དགུག་པར་འདོད་
༈ ན༑ སྨད་འཚོང་གྱི་རས་ལ་རྒྱ་སྐྱེགས་ཀྱི་ཁུ་བས་སྔར་བསྟན་པའི་འཁོར་ལོའི་ལྟེ་བར་བྷཱ་ཏཱ་ཀརྴ་ཛཿ ཞེས་པའི་སྤེལ་བ་དང་བཅས་པ་བྲིས་ནས། གྲོག་མཁར་ལ་སོགས་པའི་ས་ལས་བྱས་པའི་༔

གཟུགས་བརྙན་གྱི་སྙིང་གར་བཅུག་སྟེ། མཎྜལ་གྱི་སྟེང་དུ་བྲམ་ཟེ་འམ་སྔགས་པའི་ཐོད་པར་བཞག་ལ། རང་ལྷའི་རྣལ་འབྱོར་དུ་གནས་པའི་མདུན་དུ་ལྷག་པའི་ལྷ་གསལ་བར་དམིགས་ཏེ། དེ་
ལས་སྤྲོས་པའི་ཕོ་ཉས་བཀུག་ཅིང་གཞུག་པའང་བྱས་ཏེ། སྔགས་ཀྱི་མཐར་འབྱུང་པོ་ཨཱ་ཀརྵ་ཡ་ཛཿ ཞེས་པ་བཟླ་ཞིང༌། འབྲས་ཆན་དང་འབྲུ་ཐུག་པ་དང་ལ་ཕུག་ལ་སོགས་པ་འབྱུང་པོ་གཏོར་
མའི་ཉེ་བར་སྦྱར་བ་བྱས་ན་འབྱུང་ངོ་། །ཞུགས་ནས་བདག་གིས་ལས་ཅི་བྱ་ཟེར་བ་འབྱུང་སྟེ། འབྱུང་པོ་དགུག་པའི་ཆོ་གའོ། །དེ་ནས་རིག་སྔགས་ཀྱི་ལས་ཐམས་ཅད་བྱེད་དུ་འཇུག་པར་སྔགས་
པ་ནི། སྔར་བསྟན་པའི་གཏོར་མ་དུས་གསུམ་དུ་སྦྱིན་ཞིང་། བྷཱ་ཏཱ་ཝ་ཤཾ་མནཱ་ཡ་ཞེས་པའི་སྤེལ་ཚིག་དང་བཅས་པའི་སྔགས་བཟླས་ཏེ། བྲམ་ཟེ་མོའི་སྔགས་སྐྱེས་མ་གཙངམའི་ཟླ་མཚན་གྱིས་
བགོས་པའི་རས་དང་ས་རྫ་རའི་བདུག་པ་བྱིན་ནས། མངོན་པར་བཻསྔགས་པའི་ཙན་དན་དམར་པོའི་ཐིག་ལེ་དཔྲལ་བར་བྱས་ན་ཅི་བསྒོ་བ་ཉན་ཅིང་མངག་གཞུག་གི་ལས་བྱེད་པར་འགྱུར་རོ། ། དེ་
ལྟར་དབང་དུ་གྱུར་པ་དེ་རིག་སྔགས་ཀྱི་ལས་གང་བསྔགས་ཀྱང་མྱུར་དུ་འགྲུབ་པའི་གྲོགས་བྱེད་དོ། །རྡོ་རྗེ་རྣམ་པར་འཇོམས་པའི་འཕྲུལ་འཁོར་གྱི་ཆོ་ག་རྒྱ་གཞུང་རྣམས་ལས་རྙེད་པ་༔

།བཞིན། ཡུལ་དབུས་གྲྭ་དར་ལུང་གི་རི་ཁྲོད་དུ་པདྨ་དཀར་པོས་སྦྱར་བའོ།། །།སརྦ་མངྒ་ལཾ།།༄༅།
212(B)

212(B)
BlankPage AsPerOriginalDocument

3
༄༅། །རྡོ་རྗེ་རྣམ་པར་འཇོམས་པའི་ལྷ་ཁྲིད་རྒྱུད་གསུམ་གྱི་སྙིང་པོ་ཞེས་བྱ་བ་བཞུགས་སོ།།

༄༅། །དགེ་ལེགས་བསགས་པའི་མཐུ་སྟོབས་ཡོན་ཏན་ཉིས། །སངས་རྒྱས་ཡེ་ཤེས་གནམ་སྔོན་བཞུ་བའི་ཐིགས། །སྐལ་ལྡན་དད་
པའི་རྗེས་འགྲོར་བླུགས་པའི་ལྷ། །རྣམ་པར་འཇོམས་མཛད་བླ་མའི་ཞབས་ལ་འདུད། །ཨིནྡྲ་ནཱི་ལའི་བཅག་འཕྲོ་ལྟར་མཐིང་ཀ །ཆེར་གཏུམ་འབར་བའི་
འཕྲེང་བ་འཁྲུགས་པའི་ཤུགས། །བདུད་བཞིའི་སྲོག་རྩར་གཟིར་བའི་རྡོ་རྗེའི་དབང༌། །སངས་རྒྱས་ཀུན་ལས་ཐོབ་པའི་བདེ་ལེགས་སྩོལ། །མེས་པོར་
རློམ་པས་ཀུན་རྟོག་གཡང་ངོགས་སུ། །ནམ་ཡང་མི་སྣང་བླ་མའི་དྲིན་འཚལ་བས། །ཡངས་པར་མཛའ་བ་སངས་རྒྱས་སྤྱོད་ཡུལ་གྱི། །ལམ་དེ་བདག་

3
༄༅། །བློའི་ཕུག་ནས་དེ་རིང་ཟུག །མཁས་པའི་འདྲེན་བྱེད་དགའ་བའི་ལྟད་མོའི་དཔལ། །སྒྲུབ་པའི་སྙིང་ག་སིམ་བགྱིད་བཅུད་ཀྱི་
ཕུལ༑ །ཐུབ་པའི་བཞེད་དོན་ཕུག་གི་ཉིན་བྱེད་དེ། །ཚིག་གི་བསིལ་ཟེར་ཁོང་ན་ཟླ་ཤེལ་ཡིན། །འདིར་ཀྲི་ཡ་ཐུགས་ཀྱི་རིགས་ཐམས་ཅད་ཀྱི་མན་ངག་གི་
རྒྱུད་ཆེན་པོ་རྡོ་རྗེ་རྣམ་པར་འཇོམས་པའི་གཟུངས་ལས་གསུངས་པའི་ཁྲིད་འདི་བཤད་པ་ལ་ལོ་རྒྱུས་དང་གདམས་ངག་གཉིས་ལས། དང་པོ་ནི། རིག་
སྔགས་འཆང་གི་སློབ་དཔོན་པདྨ་དང༌། བི་མ་ལ་དང༌། གཞོན་ནུའི་སྡེ་དང༌། སངས་རྒྱས་གསང་བ་དང་། སྨྲི་ཏི་ཛྙཱ་ན་ལ་སོགས་པའི་ཐུགས་ལ་

བརྣགས་པ་ལྟར་དུ་བདག་ཅག་ལ་བཀའ་དྲིན་དུ་མཛད་པ་ནི།བླ་མ་རིན་པོ་ཆེ་ཡོན་ཏན་ཡེ་ཤེས་དཔལ་བཟང་པོ་ལྷ་དང་བཅས་པའི་འཇིག་རྟེན་གྱིས་མཐུ་སྟོབས་ཞབས་ཞེས་སྙན་པའི་གདུགས་དཀར
པོ་བསྐོར་བ་དེས་ཡུན་རིང་མོ་ཞིག་ཏུ་ལག་ན་རྡོ་རྗེའི་སྤྲལ་པའི་སྐ་རྡོ་རྗེ་རྣམ་པར་འཇོམས་པ་བསྙེན་ཅིང་བསྒྲབ་པ་ལས་ཕྱི་ཞིག་ན་བཅོམ་ལྡན་འདས་དེ་ཉིད་མངོན་སུམ་དུ་བྱོན་ཏེ། ལས་ཀྱི་རྡོ་རྗེ་གསུམ་
པ་ཁྱོད་ཀྱིས་སྤྱོད་པར་འོས་པ་མཆོག་ཏུ་གསང་བ་འདི་སྟེ། ཞེས་མན་ངག་སྙིང་ཏིག་ཏུ་སྩལ་བ་དེས་སོ། །གཉིས་པ་གདམས་ངག་ལ། རྒྱུའི་རྒྱུད། ཐབས་ཀྱི་རྒྱུད། འབྲས་བུའི་རྒྱུད་གསུམ་
ལས༑ དང་པོ་ནི། འཁོར་བ་དང་ནི་མྱ་ངན་ཞེས། །རྒྱུད་དོ་ཅོག་གི་རྩ་བ་ནི། །རྡོ་རྗེ་ཁྲོ་བོ་ལས་བྱུང་བའི། །རྡོ་རྗེ་སྙིང་པོ་འདི་ཡིན་ནོ། །འཁོར་བ་དང་མྱ་ངན་ལས་འདས་པའི་ཆོས་ཐམས་
ཅད་ནི་རྒྱུད་དོ་ཅོག་སྟེ། དེ་དག་གི་རྩ་བ་རང་གི་སེམས་ཞེས་བྱ་བར་རྣམ་པར་བཞག་གོ །ཅིའི་ཕྱིར་སེམས་རྒྱུད་དོ་ཅོག་གི་རྩ་བ་ཡིན་སྙམ་ན། སེམས་ཀྱི་རང་བཞིན་ལེགས་པར་མ་རྟོགས་པས་
(qའཁོར་བའི་རྒྱ་མཚོ་ཡང་བྱུང་ལ། རྟོགས་ཤིང་གོམས་པས་མྱ་ངན་ལས་འདས་པའི་བདེ་བ་ཡང་འབྱུང་བའི་ཕྱིར། སེམས་ནི་རྒྱུད་དོ་ཅོག་གི་རྩ་བ་ཡིན་ནོ། །མ་རྟོགས་པ་ལས་འཁོར་བ་ཇི་ལྟར་)
9LZ

༄༅། །འབྱུང་ཞེ་ན། ཉོན་མོངས་པའི་སེམས་ཀྱིས་མི་དགེ་བ་ལ་འཇུག་ཅིང་། དེའི་བག་ཆགས་ཀྱིས་མ་རིག་པ་རྙེད་ལ། མ་རིག་པའི་དབང་གི་ཀུན་ནས་ཉོན་མོངས་པ་དང་
ལས་སུ་འགྱུར་ལ། དེས་སླར་བག་ཆགས་སྐྱེད་དེ། བག་ཆགས་དང་བཅས་པའི་སེམས་ཀྱི་རྒྱལ་པོ། ཉོན་མོངས་པའི་ཡིད་ཀྱི་བློན་པོས་ཁ་བསྒྱར་ཏེ་ཚོགས་དྲུག་གི་འབངས་ལ་དབང་བསྒྱུར་
བས་ཡང་སྲིད་པར་འཕྱན་པས་ན་མ་རིག་པའི་རྐྱེན་གྱིས་འཁོར་བ་ཞེས་བྱ་བ་སྟེ། དེའི་རྒྱུ་དང་། རྐྱེན་དང༌། རང་བཞིན་དང༌། དབྱེ་བས་སོ། ྋ།སེམས་ལེགས་པར་རྟོགས་ཤིང་བསྒྲུབས་པ་
གསུམ་
ལས་མྱ་ངན་ལས་འདས་པའི་བདེ་བ་ཇི་ལྟར་འབྱུང་ཞེ་ན། དེ་ཡང་དཔེ་ལ་སོགས་པའི་ཐ་སྙད་ཀྱི་སྒོ་ནས་བླ་མས་མཚོན་པ་ལས་རིམ་གྱིས་སྐྱེ་བར་འགྱུར་གྱི། ཅིག་ཅར་དུ་རང་གིས་ཐོབ་པའམ་
རྟོགས་པ་མ་ཡིན་ནོ། །གང་གིས་དེ་ལྟར་རྟོགས་པའི་དོན་དེ་ལ་ནི་གྲུབ་པའི་མཐའ་ཞེས་སམ་ལྟ་བ། དེ་ལྟར་རྟོགས་པའི་དོན་དེ་ལ་གནས་ཏེ་འདྲིས་ཤིང་གོམས་པར་བྱེད་པ་ནི་སྒོམ་པ་ཞེས་བྱ་བའམ་
རྣལ་འབྱོར། དེ་ལྟ་བུའི་བརྟན་པ་དང་གོང་ནས་གོང་དུ་བོགས་དབྱུང་བའི་གནས་སྐབས་ལ་ནི་ས་དང་ལམ་གྱི་རིམ་པ། དེ་རབ་ཏུ་གསལ་ཞིང་ཁྱད་པར་དུ་གྱུར་པའི་གནས་སྐབས་ན་སྒྲུབ་པ་པོ་དེ་ལ་ ི

བྱང་ཆུབ་སེམས་དཔའ་ཞེས་ཟེར་རོ། །དེ་ཡང་ཉོན་མོངས་པའི་སེམས་ཀྱིས་མི་དགེ་བ་ལ་མི་འཇུག་ཅིང༌། རང་བཞིན་ཉམས་སུ་མྱོང་བ་ལ་གནོད་པའི་ལས་མི་བྱེད་པ་ནི་སྤྱོད་པ། ལྟ་བ་
དང་༑ དེ་ལ་གནས་པའི་སྒོམ་པ་དང་དེ་དང་མི་འགལ་བའི་ལས་སྤྱོད་པ་སྟེ། དེ་དག་དང་ལྡན་པ་ནི་བརྩོན་འགྲུས་ཀྱི་ཁྱད་པར་གྱིས་ཚེ་གཅིག་གམ་གཉིས་ལ་སོགས་པ་ཅི་རིགས་པར་རང་འདོད་
པའི་འབྲས་བུ་ཐོབ་པར་འགྱུར་བས་འབྲས་བུ་བསྟན་པ་ནི་མྱ་ངན་ལས་འདས་པར་གསུངས་ཏེ། དེ་ནི་ཐོབ་པར་འདོད་པའི་འབྲས་བུའོ། །དེའི་ཕྱིར་རང་བྱུང་ཡེ་ཤེས་ཆེན་པོའི་རྐྱེན་གྱིས་མྱ་ངན་ལས་
འདས་པ་སྟེ། རྒྱུ་དང༌། ྋ རྐྱེན་དང༌། རང་བཞིན་དང་། དབྱེ་བའོ། །སེམས་དེ་ཡང་ཤིན་ཏུ་རྟོགས་པར་དཀའ་བས་སོ་སོ་སྐྱེ་བོ་ནས་བྱང་ཆུབ་སེམས་དཔའ་ལ་སོགས་པའི་བར་དུ་རྟོགས་པའི་
བྱེ་བྲག་ཐ་དད་པ་སྣ་ཚོགས་འབྱུང་ངོ༌། །དེ་ཡང་དམུས་ལོང་གིས་རྟ་དང་གླང་པོ་ལ་དཔྱད་པ་བཞིན་དུ་དེ་དག་གིས་ཀྱང་ཆ་ཤས་རེ་རེ་ཙམ་རྟོགས་པ་དེ་ལ་རང་རང་གི་གྲུབ་མཐའ་དང་ལྟ་བར་འདོགས་
པར་ཟད་དེ། གྲུབ་མཐའ་ཐ་དད་ཀྱང་སེམས་ཉིད་དེ་བཞིན་ཉིད་ལ་ནི་ཐ་དད་པའམ་རྣམ་པར་དབྱེ་བ་ཡོད་པ་མ་ཡིན་ཏེ། ཇི་སྐད་དུ། ཆོས་ཀྱི་དབྱིངས་ལ་དབྱེར་མེད་ཕྱིར། །ཞེས་བྱ་བ་ལ་སོགས་

།པ་གསུངས་པའི་ཕྱིར་རོ། །དེ་བཞིན་ཉིད་དེ་ཉིད་མི་ཕྱེད་ཅིང་མི་ཤིགས་པས་རྡོ་རྗེ་ཞེས་བརྗོད་དེ། ངོ་བོ་ནི་རྣམ་པ་ཀུན་གྱི་མཆོག་དང་ལྡན་པའི་སྟོང་པ་ཉིད་དོ། །དེ་ནྡྲ༄༅།
ཉིད་ལ་ལྷ་དང་གཟུངས་སུ་ཡང་གདགས་ཏེ། རྣམ་པ་ཀུན་གྱི་མཆོག་ལྡན་པའི། །སྟོང་པ་ཉིད་ལ་རྡོ་རྗེར་བརྗོད། །ཅེས་དང་། ལྷ་དང་སྔགས་ནི་རྡོ་རྗེར་འདུས། །ཞེས་པས་སོ། །དེ་ལ་ལྷའི་
རང་བཞིན་རྣམ་པ་གསུམ་སྟེ། དེ་ལྟར་གཟུགས་ཀྱི་སྐའི་བདག་ཉིད་ཀྱི་ལྷའི་རང་བཞིན་དང་། སྒྲའི་བདག་ཉིད་ཀྱི་ལྷའི་རང་བཞིན་དང་། དོན་དམ་པའི་ལྷའི་རང་བཞིན་ནོ། །དེའི་གཟུགས་ཀྱི་
བདག་ཉིད་ཀྱི་ལྷའི་རང་བཞིན་ཡང་རྣམ་པ་གཉིས་ཏེ། གཅིག་ནི་མིག་ལ་སོགས་པའི་ཡན་ལག་གི་དབྱིབས་ཀྱི་བཞིན་ནོ། །གཉིས་པ་ནི་ཕྱག་རྒྱའི་རང་བཞིན་ནོ། །སྒྲའི་བདག་ཉིད་ཀྱི་ལྷའི་རང་
བཞིན་ལ་ཡང་རྣམ་པ་གཉིས་ཏེ། གཅིག་ནི་ཡི་གེའི་མཚན་ཉིད་དོ། །གཉིས་པ་ནི་སྒྲ་བརྗོད་པའི་རང་བཞིན་ནོ། །སྒྲར་བརྗོད་པའི་རང་བཞིན་དེ་ཡང་རྣམ་པ་གསུམ་སྟེ། གཅིག་ནི་རྐན་དང་མཆུ་
༈ལ་སོགས་པའི་རྩོལ་བས་བསྐྱེད་པ་ཤུབ་བུ་ལ་སོགས་པར་བཟླས་བརྗོད་བྱེད་པའི་རང་བཞིན་ནོ། །གཉིས་པ་ཡིད་ཀྱི་སྤྱིར་གསང་སྔགས་འདོན་པའི་རང་བཞིན་ནོ། །གསུམ་པ་ཡང་གསང་སྔགས་

ཀྱི་ཡི་གེ་རེ་རེའི་ནས་སེམས་དཔའི་བདག་ཉིད་རྣམ་པར་རྟོག་པའི་རང་བཞིན་ནོ། དོན་དམ་པའི་ལྷའི་རང་བཞིན་ཡང་རྣམ་པ་གཉིས་ཏེ། དེ་ལ་གཅིག་ནི་ཆོས་ཀྱི་དབྱིངས་ཀྱི་རང་བཞིན་ནོ། །དེ་ལ་
གཞན་པ་ནི་དེ་ལ་དམིགས་པ་སྣང་བ་མེད་པར་རྣམ་པར་མི་རྟོག་པའི་ཡེ་ཤེས་ཀྱི་རང་བཞིན་ནོ། སྟོང་པ་ཉིད་དེས་ནི། དངོས་པོར་སྣང་བའི་ཆོས་ཐམས་ཅད་གཉིས་སུ་མེད་པའི་ཡེ་ཤེས་ཀྱིས་
འཇོམས་པར་བྱེད་པས་དངོས་པོར་སྣང་བ་དེ་དག་ལ་ཁྲོ་བོའོ། །དེ་ལས་བྱུང་བའི་སྡུག་བསྔལ་ཐམས་ཅད་དང་བྲལ་བའི་ཕྱིར་སྙིང་རྗེ་ཆེན་པོ་སྟེ། ངོ་བོ་ནི་ཟག་པ་མེད་པའི་བདེ་བ་ཆེན་པོའོ། །སྟོང་
པ་ཉིད་སྙིང་རྗེ་ཆེན་པོའི་སྙིང་པོ་དེ་དང་གདོད་མ་ནས་བྲལ་མ་མྱོང་ཞིང་། ནམ་གཞར་ཡང་འབྲལ་མི་ཤེས་པས་ན་རྡོ་རྗེ་སྙིང་པོ་ཞེས་བྱའོ། །གཉིས་པ་ཐབས་རྒྱུད་ལ། གཟུངས་སྔགས་སུ་ཟློས་པ
ཕྱིའི་ཁྲུས་ལུས་དག་པར་བྱེད་པ། རིག་སྔགས་སུ་ཟློས་པ་ནང་གི་ཁྲུས་ངག་དག་པར་བྱེད་པ། གསང་སྔགས་སུ་ཟློས་པ་གསང་བའི་ཁྲུས་སེམས་དག་པར་བྱེད་པ། སྙིང་པོར་ཟློས་པ་དེ་ཁོ་ན་ཉིད་
ཁྲུས་སྒོ་གསུམ་དབྱེར་མེད་དུ་དག་པར་བྱེད་པ་བཞི་ལས། དང་པོ་ནི། གཟུངས་སྔགས་རིག་སྔགས་གསང་སྔགས་དང་། །སྙིང་པོར་ཟློས་པའི་ཁྲུས་བཞིས་ལུས། །ཐམས་ཅད་རྡོ་རྗེར་བྱིན་

3v །བརླབས་ནས། །རྡོ་རྗེའི་ཏིང་འཛིན་སྙོམས་ཞུགས་པས། །ཉམས་པ་ལས་འཛིན་ཅིང་མི་བརྗེད་ལ་དོན་ཐམས་ཅད་འགྲུབ་པས་ན་གསང་སྔགས་ཏེ། དོན་དང་ཚིག་༄༅།
དང་གཉིས་ཀའི་གཟུངས། །ལེགས་པ་ལས་ནི་ཉམས་པ་ལས། །འཛིན་པར་བྱེད་པ་དེ་ཕྱིར་གཟུངས། །ཞེས་གསུངས་སོ། །དབྱེ་བ་ནི་གསུམ་སྟེ། དོན་དང་། ཚིག་དང་། གཉིས་ཀའི་
གཟུངས་སོ། །དོན་གྱི་གཟུངས་ནི། དཀོན་མཆོག་གསུམ་ལ་ཕྱག་འཚལ་ལོ། །ཞེས་བྱ་བ་ནས་བདུད་རྩི་འཁྱིལ་བས་སྔས་ཤིག་པའི་བར་དུའོ། །ཚིག་གི་གཟུངས་ནི། ན་མོ་རཏྣ་ཏྲ་ཡཱ་ཡ་བྱ་
Ju:
བ་ནས། ཨ་མྲྀ་ཏེ་ཧཱུྃ་ཕཊ་བྱ་བའི་བར་དུའོ། །གཉིས་ཀའི་གཟུངས་ནི། མིང་དོན་གཅིག་ཏུ་བསྲེས་ནས་སྒྲ་དང་དོན་དུ་སྦྲེལ་ནས་འཛིན་པའོ། །དང་པོར་སྔགས་པ་སྙིང་རྗེ་ཆེ་ཞིང་བྱ་བ་མཁས་
པས་བདེ་བའི་སྟན་དང་། མདུན་དུ་བུམ་པ་རིན་པོ་ཆེ་ལས་གྲུབ་པའི་ནང་དུ་སྲོག་ཆགས་མེད་ཅིང་གཙང་མའི་ཆུ་བླུགས་ནས། སྐུའི་རྟགས་སུ་སྨན་ལྔ་དང༌། གསུང་གི་རྟགས་སུ་སྤོས་ལྔ་
༣ དང་༑ ཐུགས་ཀྱི་རྟགས་སུ་སྙིང་པོ་ལྔ་དང་། འཕྲིན་ལས་ཀྱི་རྟགས་སུ་འབྲུ་ལྔ་དང༌། ཡོན་ཏན་གྱི་རྟགས་སུ་རིན་པོ་ཆེ་ལྔ་རྣམས་གཞུག་གོ །དེ་བཞིན་ཉིད་ལ་ཉེས་པའི་དྲི་མས་མ་གོས་པའི་

རྟགས་སུ་མགུ་ལ་གོས་གཙང་མས་དགབ་ཅིང་བཞག་གོ །སྔགས་པ་བདག་ཉིད་ཀྱང་ཡོན་ཏན་དེ་དག་ཐོབ་པར་བྱ་བའི་ཕྱིར་རྟག་ཏུ་ཡིད་ལ་དྲན་པའི་གཟུངས་ཐག་གདགས་པར་བྱ་སྟེ། སྲད་བུ་
གཙང་མ་དཀར་པོ་སུམ་སྒྲིལ་སྐུ་གསུང་ཐུགས་ཀྱི་མཚོན་བྱེད་དུ་བྱས་པའོ། །རྣལ་འབྱོར་གྱི་ཚུལ་རྒྱས་པ་གཞན་དུ་བཤད་ལ། འབྲིང་དུ་བསྒོམ་པར་འདོད་པས། ཨཾ་ཤོ་དན་ཏེ་ཤོ་དན་ཡེ་སྭཱ་
ཧཱ༑ ཞེས་དབང་པོའི་སྒོ་དག་པའི་ཁྲུས་བྱས། ༀ་ཨ་མྲྀ་ཏ་ཧཱུྃ་ཕཊ། ཅེས་ཆུ་སྙིམ་པ་གསུམ་སྤྱི་བོར་བླུགས། ཆོས་ཐམས་ཅད་སྟོང་པ་ཉིད་དུ་ཡུད་ཙམ་བསྒོམས་པའི་ཁྲུས་ཀྱི་མཐར། བདག་
ཉིད་བྲ་བོ་གནོད་མཛེས་སུ་ཡུད་ཀྱིས་བསྒོམས་ཏེ། ཨཾ་སུཾ་བྷ་ནིའི་སྔགས་ཀྱིས་བགེགས་བསྐྲད། ཨོཾ་ཙཀྐ་ཧཱུྃ་བྷཾ་༠iCCཧྰུཾ་ཏྲཾ་བྷཾ་ཨཾ་བྷྱ། ཞེས་བརྗོད་པས་མཚོན་ཆ་སྣ་ལྔའི་ས་གཞི་གུར་བླ་རེ་བསམས་
ནས༑ རྡོ་རྗེ་སྐྱིལ་མོ་ཀྲུང་གིས་འདུག་སྟེ། རང་ཉིད་རྣམ་པར་འཇོམས་པར་གསལ་བའི་ཐུགས་ཀའི་འོད་ཀྱྀ་.d མ་༥Hརྡོ་རྗེ་རྣམ་པར་འཇོམས་པ་ལ་སངས་རྒྱས་དང་བྱང་ཆུབ་སེམས་དཔའི་ལྷ་
ཚོགས་ཀྱིས་བསྐོར་བ་བཛྲ་ས་མཱ་ཛཿ ན་མོ་བཛྲ་བི་རཱ་ར་ཎ་ཨཉྙཾ་པྲ་ཏཱི ཙྪ་ཧཱུྃ་ནས། རོལ་མོའི་བར་གྱིས་མཆོད། དཀོན་མཆོག་གསུམ་ལ་བདག་སྐྱབས་མཆི། །སོགས་ལན་གསུམ་གྱིས་སྡོམ་པ་

༄༅། །བླངས། བཛྲ་མུ ཚོགས་ཞིང་རང་གནས་སུ་གཤེགས། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག ཅེས་སོགས་ཚད་མེད་པ་བཞི་
ཀ
དང་༑ མུ་སྟེགས་བྱེད་ལ་སོགས་པས་བཏགས་པའི་བདག་ནི་ཀུན་རྫོབ་ཀྱི་བདེན་པའི་ཐ་སྙད་དུ་ཡང་མི་བཟོད་ལ། ཉེར་ལེན་གྱི་ཕུང་པོ་ལྔ་ལ་གདགས་པ་འདི་ཡང་རྣམ་པ་བདུན་ནམ་ལྔ་ལ་སོགས་
པའི་རིགས་པས་བརྟགས་པའི་བློ་ངོ་ན་ཅི་ཡང་མི་དམིགས་པ་དེ་ཙམ་ཞིག་འདིར་བདག་གི་དེ་ཁོ་ན་ཉིད་དེ། །ལྷ་དྲུག་གི་སྔགས་ལ་དམིགས་པའི་རྣམ་པར་ཤེས་པ་ནི་ལྷའི་དེ་ཁོ་ན་ཉིད་དེ། བདག་གི་
དེ་ཁོ་ན་ཉིད་མངོན་དུ་བྱས་པའི་སྣང་བ་ལས་ལངས་ནས་ལྷའི་དེ་ཁོ་ན་ཉིད་ལ་འཇུག་པར་བྱའོ། །དེ་ཡང་མདུན་གྱི་ནམ་མཁར། རྒྱལ་བའི་དབང་པོ་ཤཱཀྱ་ཐུབ་པ་བྱང་ཆུབ་ཀྱི་སྙིང་པོ་ལ་གནས་པས་ཇི་
ལྟར་བདུད་འདུལ་བར་མཛད་པར་བསོད་ནམས་དང་ཡེ་ཤེས་ཀྱིས་བསྒྲབས་པའི་སྐར་བལྟས་ཏེ། བཅོམ་ལྡན་འདས་ཀྱིས་བདག་གི་ལུས་རྡོ་རྗེར་བྱིན་གྱིས་རླབས་ཏུ་གསོལ། ཞེས་བརྗོད་
པས༑ དེས་ཀྱང་བདག་གི་ལུས་སྟོང་པར་བྱིན་གྱིས་བརླབས་པར་བསམས་ཏེ། དངོས་པོ་ཐམས་ཅད་གཟུང་བ་མེད་པ། འཛིན་པ་མེད་པ། སྤྲོས་པ་ཐམས་ཅད་དང་བྲལ་བ་ནམ་མཁའ་ལྟ་བུར་

བསམ་མོ། །དེ་ནས་སྟོང་པ་ཉིད་ཞི་བ་ཕྱོགས་གཅིག་པ་འབའ་ཞིག་གིས་འགྲོ་བའི་དོན་བྱ་བར་མི་ནུས་པ་དང༌། ཉན་ཐོས་དང་རང་རྒྱལ་གྱི་བྱང་ཆུབ་དང་ཁྱད་པར་མེད་པར་དོགས་ནས། བཅོམ་
ལྡན་འདས་དང་བྱང་ཆུབ་སེམས་དཔའི་འོད་ཟེར་གྱིས་རེག་ནས་སྟོང་པ་ཉིད་ལས་བསླང་ངོ༌། །གལ་ཏེ་སྐུར་བསླང་ངམ་ཞེ་ན་མ་ཡིན་ཏེ། སྟོང་པ་ཉིད་ཀྱི་སེམས་དཔྱོད་པ་དང་བཅས་པ་ཞིག་ཏུ་
བསླང་ངོ་། །ཇི་ལྟར་དཔྱོད་ན་བདག་གི་དེ།ཁོ་ན་ཉིད་ནི་གཟུང་བ་མེད་པ། འཛིན་པ་མེད་པ། སྤྲོས་པ་ཐམས་ཅད་དང་བྲལ་བར་འདུག་ན། ལྷའི་དེ་ཁོ་ན་ཉིད་ཇི་ལྟར་འདུག་དཔྱད་པས། ལྷའི་དེ་
ཁོ་ན་ཉིད་དེ་ཡང་དོན་དམ་པར་སྤྲོས་པ་ཐམས་ཅད་དང་བྲལ་བར་འདུག་པར་ཤེས་སོ། །དེ་ལྟར་ཤེས་པས་སྟོང་པ་ཉིད་ཀྱི་རྣམ་པ་ལ་དབྱེ་བ་མེད་པས་གཅིག་ཅིང་ཐ་དད་པ་མེད་པ་ཡིན། དེ་མེད་ཙ་ན་
བདག་དང་ལྷའི་དེ་ཁོ་ན་ཉིད་དེ་ཡང་གཅིག་ཅིང་ཐ་མི་དད་པར་འདུག དེ་ལྟར་འདུག་ཙ་ན་བདག་གི་དེ་ཁོ་ན་ཉིད་གང་ཡིན་པ་དེ་ལྷའི་དེ་ཁོ་ན་ཉིད་ཡིན་ལ། ལྷའི་དེ་ཁོ་ན་ཉིད་གང་ཡིན་པ་དེ་བདག་གི
དེ་ཁོ་ན་ཉིད་ཡིན་པར་ཤེས་སོ། །དེ་ཤེས་པས་བདག་དང་ལྷའི་དེ་ཁོ་ན་ཉིད་ཐ་དད་པ་མ་ཡིན་པར་གཅིག་གོ །ཞེས་ཡོངས་སུ་བརྟགས་ཏེ། ཡང་རྣམ་པར་མི་རྟོག་པའི་སྣང་བའི་སྒོ་དེ་ཉིད་དུ་བདག་✖

༅| ༄༅། །དང་ལྷ་གཉིས་གཅིག་པར་ང་རྒྱལ་མངོན་དུ་བྱས་ཏེ། སྣང་བ་མེད་པར་གང་གི་རིག་པ་ཤིན་ཏུ་མངོན་སུམ་དུ་གྱུར་པར་བསམ་གཏན་བྱའོ། །དེ་ནི་སྟོང་པ་ཉིད་དམ་རྣམ་
པར་མི་རྟོག་པའི་ལྷའོ། །ཨོཾ་སྭ་བྷཱ་ཝ་ཞེས་བྱིན་གྱིས་བརླབ་བའི་སྔགས་བརྗོད། སྐད་ཅིག་གཉིས་པ་ལ། དཔེར་ན་ནམ་མཁའ་སྟོང་པ་ལ་གློ་བུར་དུ་འབྲུག་གི་སྒྲ་རྣམ་པ་དག་པར་གྲགས་པ་
ལྟར༑ རང་གི་སེམས་ཉིད་ན་མོ་རཏྣ་ཡཱ་ཡ། བྱ་བ་ནས། ཨ་མྲྀ་ཏེ་ཧཱུྃ་ཕཊ་བྱ་བའི་བར་དུ་སྒྲའི་རྣམ་པར་གྲགས་པར་བསམ་མོ། །སྒྲའི་ལྷའོ། །དེ་ནས་ཉི་མའི་དཀྱིལ་འཁོར་ལ་ཧཱུཾ་དེའི་འོད་
བདུན་
ཀྱིས་སྟེང་དང་འོག་ཏུ་རྡོ་རྗེའི་གུར་དང་ས་གཞི་ཡེ་ཤེས་ཀྱི་མེ་ལྕེས་དཀྲིས་པ། ཧཱུཾ་ལས་རྡོ་རྗེ་མཐིང་ནག་རྩེ་ལྔ་པ། ལྟེ་བ་ལ་བདག་གི་དེ་ཁོ་ན་ཉིད་ཟླ་བའི་དཀྱིལ་འཁོར་དྲི་མ་མེད་པའི་དབུས་སུ་ཧཱུཾ་གི་
མཐར་གཟུངས་གྱི་འཕྲེང་བས་བསྐོར་བ་དངུལ་ཆུ་ལ་གསེར་གྱི་བྱེ་མ་ལྟར་སིམ་པ་ཡི་གེའི་ལྷའོ། །དེ་ནས་སྔགས་ལས་འོད་ཟེར་ཕྱག་ན་རྡོ་རྗེའི་སྤྲུལ་པའི་སྐུ་ནམ་མཁའ་ཁྱབ་པར་འཕྲོས་པས་འཕྲིན་
ཪེ
༈ ལས་བཞིས་སེམས་ཅན་གྱི་དོན་མཛད། འཕགས་པ་མཆོད་པས་མཉེས་པར་བྱས་ཏེ་རྒྱུད་བསྐུལ། དེ་བཞིན་གཤེགས་པ་ཐམས་ཅད་ཀྱི་ནུས་པའི་མཐུ་དང་བཅས་ཏེ་སླར་ལོག ཟླ་བའི་སྔགས་ལ་ ྤ

ཐིམ་པས། དེ་དག་ཡོངས་སུ་གྱུར་པ་ལས། བདག་ཉིད་བཅོམ་ལྡན་འདས་རྣམ་པར་འཇོམས་པའི་སྐུ་འཇིགས་སུ་རུང་བ། ཨིནྡྲ་ནཱི་ལ་ལྟར་མཐིང་བ། ཁྲོས་ཤིང་འཁྲུགས་པའི་ཞལ། སྡང་
མིག་ཏུ་གཟིར་བའི་སྤྱན་གསུམ། སྨིན་མ་དང་སྨ་ར་མེར་འབར་བ། རྡོ་རྗེའི་ཅོད་པན་ཅན། ཕྱག་གཡས་ཁྲོ་བོའི་རྡོ་རྗེ་རྩེ་ལྔ་པ་གདེངས་ཤིང༌། གཡོན་འགྱིང་བག་དང་བཅས་པའི་དྲིལ་བུ་དཀུར་
བརྟེན་པ། སྦྲལ་ཆེན་ལྔའི་རྒྱན་དང་སྟག་ཤམ་ཅན། གཡོན་བརྐྱང་བས་ཉིན་མོར་བྱེད་པ་བརྫིས་ཏེ་འབར་བའི་འཕྲེང་བ་འཁྲིགས་པའི་དཀྱིལ་དུ་བཞུགས་པ་གཟུགས་ཀྱི་ལྷའོ། །དེ་ནས་སྤྱི་མགྲིན་
སྙིང་གར་པད་ཉྀ་ཟླ་བ་ལ་ཨོཾ་ཨཱཿ ཧཱུཾ། དཀར་དམར་མཐིང་གསུམ་རིམ་པ་ལྟར་གནས་པའི་ཧཱུཾ་ལས་བཀྱེ་བའི་འོད་ཟེར་ཀྱི་ལྕགས་ཀྱུས་སངས་རྒྱས་དང་བྱང་སེམས་ཐམས་ཅད་ཀྱི་སྙིང་གར་བཏབ་ནས་
མདུན་གྱི་ནམ་མཁར་རྡོ་རྗེ་རྣམ་པར་འཇོམས་པའི་སྐར་སྤྱན་དྲངས། ཆུ་གཉིས་སྔོན་དུ་འགྲོ་བའི་ཉེར་སྤྱོད་ལྔ་རོལ་མོ་དང་བཅས་པས་མཆོད། རྡོ་རྗེ་ཡེ་ཤེས་ཉོན་མོངས་འཇོམས་པའི་སྐུ། །ཐུགས་
རྗེ་ཆེན་པོས་མ་རིག་སེལ་བའི་གསུང༌། །བདེ་ཆེན་མི་གཡོ་མཆོག་ཏུ་གསལ་བའི་ཐུགས། །རྡོ་རྗེ་རྣམ་པར་འཇོམས་ལ་ཕྱག་འཚལ་བསྟོད། །ཛཿ ཧཱུཾ་བཾ་ཧོཿ བདག་དང་གཉིས་སུ་མེད་པར་

༄༅། །བསྲེས། སླར་ཡང་དེ་བཞིན་གཤེགས་པ་ལྔ་སྤྱན་དྲངས། །ཐུགས་ཀ་ནས་སྤྲོས་པའི་ལྷ་མོ་ལྔས་བུམ་པའི་ཆུས་དབང་བསྐུར། སྤྱི་བོར་སྣ་ཚོགས་རྡོ་རྗེས་རྒྱས་བཏབ་
པར་བསྒོམ་མོ། །སྔར་ཀུན་བརྟགས་ཀྱི་ལྷ་ཡིན་པ་ལ། དེས་གཞན་དབང་རྒྱུ་རྐྱེན་ལས་གྲུབ་པའི་ལྷའི་དངོས་པོ་གཅིག་ཏུ་བྱས་པས་ཕྱག་རྒྱའི་ལྷའོ། ྋ།བསམ་གཏན་གྱིས་རྣམ་པར་བརྟགས་པའི་
ལྷའི་རྣམ་པ་དེ་ཉིད་ཡང་དང་ཡང་དུ་དམིགས་པ་རྩེ་གཅིག་པ་ནི་ཏིང་ངེ་འཛིན་ནམ་མཚན་མའི་ལྷའོ། །དེ་ནས་མདུན་དུ་བུམ་པ་ཁམས་གསུམ་རྣམ་པར་དག་པའི་ནང་དུ་ལྷ་དྲུག་བསྐྱེད་པ་ནས་རྒྱས་
བཏབ་པའི་བར་འདོན་པ་ཅུང་ཟད་བསྒྱར་བས་སྔར་བཞིན་བྱའོ། །དེ་ནས་རུས་སྦལ་གྱི་ཡན་ལག་བསྐམ་པ་དང་ལྕེས་ཆུ་འཐུང་བ་ལྟར། ལུས་ཐམས་ཅད་ཀྱི་དབུགས་རྒྱ་བ་དང༌། དབང་པོའི་གྲོང་
ནང་དུ་ཕྱོགས་པས་མིག་ཟིམ་བུས་གདོང་ཅུང་ཟད་གཏོད་དེ་སྒྲ་སྔགས་ཀྱི་ཡི་གེ སེམས་ཟླ་བ། གཞི་བུམ་པའི་ལྷ། གཞི་གཉིས་པ་རང་ལྷའི་གཟུགས་ཏེ། དེ་ལ་དམིགས་ནས་བཟླས་བརྗོད་བྱེད་
པའི་ཚུལ་གསུམ་ལས་དང་པོ། བུམ་པའི་ལྷའི་ཐུགས་ཀར་གཟུངས་ཐག་གི་སྣ་ཟུག་པར་བསམས་ཏེ། སྒྲ་དང་སེམས་དང་གཞི་ལ་ཅིག་ཅར་དམིགས་ལ་ཁྲོ་བོའི་བཟླས་པས་སྔགས་འཕྲེང་གཟུངས་སྦེ་

ཐག་ལ་འཁྲིལ་ཏེ། བུམ་པའི་ལྷའི་ཟླ་བའི་སྔགས་ལ་བསྟིམ་བསྟིམ་ཐིམ་པར་མོས་ལ་སྐྱོན་དང་བྲལ་བར་བཟླའོ། །དབུགས་མི་ཐུབ་པར་བྱུང་བ་ན་བདག་བསྐྱེད་ཀྱི་ལྷ་ལ་བལྟའོ། །མདུན་བསྐྱེད་
ཀྱི་ཐུགས་ཀའི་ཡི་གེ་ལ་དམིགས་པའོ། །གཉིས་པ་རླུང་ནང་དུ་སྡུད་པའི་ཚེ་ལྷའི་ཐུགས་ཀའི་ཟླ་བ་སྔགས་འཕྲེང་རང་གི་སྙིང་གར་བསྡུ། ཕྱིར་འགྲོ་བའི་ཚེ་དེ་ཉིད་ཀྱི་ཐུགས་ཀར་བཀོད་ལ་
བཟླའོ༑ །གཏོང་དུས་བཞི་ཆར་དུས་གཅིག་ལ་དམིགས་པར་བྱའོ།ྋ །རང་གི་སྙིང་ག་ལ་དམིགས་པའོ། །ཤུབ་བུར་བཟླའོ། །གསུམ་པ་བདག་བསྐྱེད་ལ་བལྟས་ནས། རླུང་ནང་དུ་སྡུད་པའི་
ཚེ་རང་ཉིད་ལྷ་དང་གཉིས་སུ་མེད་པར་བསམས་ནས་དྲན་པ་དང་རླུང་བཀག བརྗོད་པའི་སྒྲ་ཙམ་ལ་དམིགས་ལ་བཟླ། ཕྱིར་འགྲོ་བའི་ཚེ་མདུན་གྱི་སྒྲ་སེམས་གཞི་དང་དབྱེར་མེད་པས་སྒྲ་ཙམ་ལ་
དམིགས་ནས་ཡིད་ཀྱིས་བཟླས་བརྗོད་བྱའོ། །དེ་དག་ནི་ཀུན་རྫོབ་རྣམ་པ་དང་བཅས་པའི་ཏིང་ངེ་འཛིན་ཞེས་བྱ་ལ། བཟླ་ཚུལ་གསུམ་པོ་དེ་ནི་འདམ་ཀ་ཡིན་ནོ། །མཐར་བུམ་པའི་ལྷ་ལ་མཆོད་
བསྟོད་བྱས་ཏེ་འོད་དུ་ཞུ་བ་ཡེ་ཤེས་ཀྱི་བདུད་རྩིར་བསམས་ལ། བདག་དང་གཞན་ལ་ཁྲུས་བྱའོ། །དེ་ནི་ཕྱིའི་ཁྲུས་ཏེ་ལུས་དག་པ་ཕུང་པོ་ལྷག་མ་མེད་པ་ཉན་ཐོས་ཀྱི་རྟོགས་རིས་ཐོབ་པར་འགྱུར་

༄༅། །རོ། །ཐུན་བཤོལ་བའི་ཚེ་རང་ལྷའི་སྐུ་འབའ་ཞིག་ཏུ་སེམས། དེ་ནས་ཡིག་འབྲུ། དེ་ནས་སྒྲ། དེ་ནས་ལྷའི་ཡེ་ཤེས་ཀྱི་སྐུ་ལ། དེ་ནས་ཆོས་ཀྱི་སྐུ་ལ། དེ་ནས་ནྡྲ
བདག་གི་དེ་ཁོ་ན་ཉིད་ལ། དེ་ནས་སྒྱུ་མ་དང་སྨིག་རྒྱུ་ལ་སོགས་པར་སྣང་བ་དང་མཚུངས་པ་རྣམ་པར་སྨིན་པའི་ལུས་སུ་སེམས་ཏེ། དགེ་བའི་རྩ་བ་རྣམ་པར་འཇོམས་པ་ཐོབ་པའི་ཆེད་དུ་
བསྔོའོ༑ །གཉིས་པ་རིག་སྔགས་སུ་ཟློས་པ་ནང་གི་ཁྲུས་ངག་དག་པར་བྱེད་པ་ནི། འདིས་ཉོན་མོངས་པ་རྣམས་འཇོམས་པ་དང་། དོན་ཕུན་སུམ་ཚོགས་པ་ཐོབ་པར་བྱེད་པས་རིག་སྔགས་
ཏེ༑ རང་གི་ལུས་བུམ་པ། རྫས་ནི་དོན་སྙིང་རྣམ་པ་ལྔ་དང༌། སྣོད་རྣམ་དྲུག་དང༌། ཕུང་པོ་ལྔ་དང༌། དབང་པོ་ལྔ་དང༌། འབྱུང་བ་བཞི་ལ་རིམ་པ་བཞིན་དུ། སྨན་དང༌། སྤོས་
དང་༑ འབྲུ་དང༌། སྙིང་པོ་དང༌། རིན་པོ་ཆེ་རྣམས་སུ་མོས་པར་བྱས་ལ། རང་ཉིད་ཟས་དཀར་གསུམ་མངར་གསུམ་ལ་སོགས་པ་གཙང་མ་ཟོས་པ་ནི་ཆུའོ། གོས་གཙང་མ་གྱོན་པ་མགུལ་
༈ ཆིངས་སོ། །དྲན་པ་མ་ཡེངས་པ་ནི་གཟུངས་ཐག་གོ །དེ་ནས་བུམ་པ་དེའི་སྙིང་གར་ཟླ་བའི་དཀྱིལ་འཁོར་གཅིག་བསམ། དེའི་སྟེང་དུ་ཧཱུཾ་མཐིང་ནག དེ་ལས་འོད་ཟེར་འཕྲོས་འདུས་པ་ལས་

བོའི་རྡོ་རྗེ་རྩེ་ལྔ་པ་རྭ་གདེངས་པ་ནག་པོ། དེའི་ལྟེ་བར་ཟླ་བ་ལ་ས་བོན་གྱི་ཡི་གེ་བཀོད་ནས། ཁྲོ་བོའི་རྡོ་རྗེ་ལ་དམིགས་པ་རྩེ་གཅིག་ཏུ་གཏད་དེ་མཉམ་པར་བཞག་པ་དེ་ནི་རྡོ་རྗེའི་ཏིང་ངེ་འཛིན་
།རྡོ་རྗེའི་ཏིང་འཛིན་ལ་སྙོམས་པར་ཞུགས་པའི་རྗེས་སུ་དེ་དག་ཡོངས་སུ་གྱུར་པ་ལ་བདག་གི་སེམས་རྡོ་རྗེ་རྣམ་པར་འཇོམས་པ་ཞེས་བྱའོ། ལྷ་བསྐྱེད་པ་ནས་རྒྱས་བཏབ་པའི་བར་སྔར་བཞིན་
ལ༑ སྙིང་གའི་ཟླ་བ་ལ་འཁོད་པའི་སྔགས་ལས་འོད་ཟེར་འཕྲོས་པས་སངས་རྒྱས་སྲས་དང་བཅས་པ་ཐམས་ཅད་རྣམ་པར་འཇོམས་པའི་རྣམ་པར་བུམ་པའི་ནང་དུ་བྱོན། ཐམས་ཅད་ཀྱི་དབུས་ན་
བདག་ཉིད་ཁྲོ་བོ་ཆེན་པོར་གནས་པས་སྔགས་ཀྱི་སྒྲ་ཤུབ་བུར་བཟླ་ཞིང་འོད་ཟེར་གྱི་སྤྲོ་བསྡུས་དོན་གཉིས་བྱས་པར་ཡང་བསམ་ལ། ཟིན་པ་དང་སྙིང་གའི་ལྷ་ཚོགས་ཞུ་བའི་རྒྱུན་རྡོ་རྗེ་ནོར་བུ་ནས་བྱུང་
བའི་རང་བྱུང་གི་བདུད་རྩིས་བཀྲུ་བར་བྱའོ། །དེ་ནི་ནང་གི་ཁྲུས་ཏེ། དེས་ནི་ཕྱི་ཡུལ་ལ་རྒྱུ་བ་བཀག་པས་ཆོས་ཀྱི་བདག་གཟུང་བའི་ཕྱོགས་གཅིག་ལ་བདག་མེད་པར་རྟོགས་པས་ངག་དག་པ་
སྔགས་ཀྱི་ནུས་པ་ཐོབ་ནས་རང་རྒྱལ་གྱི་རྟོགས་རིས་ཐོབ་པར་འགྱུར་རོ། །གསུམ་པ་གསང་སྔགས་སུ་ཟློས་པ་གསང་བའི་ཁྲུས་སེམས་དག་པར་བྱེད་པ་ནི། དངོས་པོ་ཡང་དག་པ་ཇི་ལྟ་བ་བཞིན་

།ཤེས་པ་དང༌། སྐྱོབ་པ་དང་ལྡན་པའམ། གསངས་ཏེ་བརྗོད་པའི་ཕྱིར་གསང་སྔགས་བཅོམ་ལྡན་འདས་ལ་གསོལ་བ་བཏབ་སྟེ། ལུས་རྡོ་རྗེར་བྱིན་གྱིས་བརླབས་
པའི་མཐར། ཆོས་ཐམས་ཅད་ནི་སེམས་ཀྱི་རང་བཞིན་ཡིན་ལ། སེམས་དེའི་རང་བཞིན་འོད་གསལ་བ་ཡིན་མོད་ཀྱི། གནས་སྐབས་ཉོན་མོངས་པས་བསྒྲིབས་པ་དེ་བསལ་བའི་ཕྱིར་དུ་རང་གི་
ལུས་ངག་ཡིད་གསུམ་ཨོཾ་ཨཱཿ ཧཱུྃ་ཟླ་ཤེལ་དང་། པདྨ་རཱ་ག་དང་། བཻ་ཌཱརྻ་སྔོན་པོ་ལྟ་བུ་བརྩེགས་མར་གསལ་བཏབ་ནས། ཡི་གེ་གསུམ་ལ་མེ་ལྕེའི་རང་བཞིན་དུ་འབར་བའི་ཁོང་ན་གསང་
སྔགས་དྲིལ་བུའི་སྒྲ་བཞིན་རྒྱུན་མ་ཆད་པར་འབྲེལ་བའི་སྒྲ་གཅིག་ནས་གཅིག་ཏུ་ལྷང་ལྷང་གྲགས་པའི་འཕྲེང་བ་རླུང་དབྱུང་བའི་ཚེ་ཨོཾ་ཡིག་ལས་བྱེ། འཇུག་པའི་ཚེ་ཨཱཿ ཡིག་ཏུ་ཞུགས་ཏེ། གནས་
པའི་ཚེ་ཧཱུཾ་ཡིག་ལ་འཁོར་བའྀ་ཚུལ་དུ་བསམས་ལ་བརྒྱ་རྩ་བརྒྱད་ལ་སོགས་པ་ཡིད་ཀྱིས་བཟླའོ། །མཐར་གཟུངས་སྔགས་རྣམས་ཨོཾ་ལ་ཐིམ། དེ་ཨཱ་ལ། དེ་ཧཱུཾ་ལ། ཧཱུཾ་གི་ཨུ་ཧ་ལ། དེ་མགོ་
༣ བོ༑ དེ་ཟླ་ཚེས། དེ་ཐིག་ལེ། དེནཱ་ད། ནཱ་ད་དེ་ཞུན་མར་གསར་པ་ལ་སྦར་བའི་སྒྲོན་མའི་མེ་ལྕེ་ལྟར་རབ་ཏུ་གསལ་བར་གྱུར་པ་ལ་དམིགས་ཏེ་མཉམ་པར་བཞག དེས་ཡོངས་སུ་དག་པ་ ྨ་

སེམས་ཙམ་གྱི་འབྲས་བུར་འཐོབ་ཏེ་གསང་བའི་ཁྲུས་ཞེས་བྱའོ། །ལྡང་བར་འདོད་ན་ལུས་ངག་ཡིད་གསུམ་སྐུ་གསུང་ཐུགས་ཀྱི་རང་བཞིན་དབྱེར་མེད་དུ་མོས་ནས་སྤྱོད་ལམ་ལ་འཇུག་གོ །བཞི་པ་
སྙིང་པོར་ཟློ་བ་དེ་ཁོ་ན་ཉིད་ཀྱི་ཁྲུས་སྒོ་གསུམ་དབྱེར་མེད་དུ་དག་པར་བྱེད་པ་ནི། ལྷ་དང་སྔགས་ཐམས་ཅད་ཀྱི་འབྱུང་གནས་སུ་གྱུར་པས་སྙིང་པོའི་སྔགས་སོ། །ཆོས་ཐམས་ཅད་སེམས་
དང་༑ སེམས་ཡི་གེ་གསུམ་གྱི་རྣམ་པ། དེ་ཡང་སྐུ་གསུམ་དུ་ངེས་པར་བྱ་ཞིང༌། ཁམས་གསུམ་པ་རྣམས་ཀྱང་དེ་ལས་བྱུང་ཞིང་། དེ་ལ་སླར་ཐིམ་པའོ་ཞེས་མོས་པར་བྱས་ལ། ཡི་གེ་ཨཾ་ནི་
ཨཱ་ལ་ཐིམ། སྤྲུལ་པའི་སྐུའི་རང་བཞིན་ལུས་ཀྱང་སྒྱུ་མ་ལྟ་བུ་སྟེ་ཡང་དག་པར་མ་གྲུབ་ཅེས་སམ། དེ་མ་ཐག་ཨཱཿ ཡང་ཨཾ་ལ་ཐིམ། ལོངས་སྤྱོད་རྫོགས་པའི་སྐུའི་རང་བཞིན་ངག་ཀྱང་སྒྱུ་མ་
ལྟ་བུ་སྟེ་ཡང་དག་པར་མ་གྲུབ། དེ་མ་ཐག་ཏུ་ཨཱཿ ཡཾང་ཧཱུཾ་ལ་ཐིམ། ཧཱུྃ་ཡིག་ལ་བརྟགས་པས་ཇེ་ཕྲ་ཇེ་ཕྲར་གྱུར་ཏེ་རྣམ་པ་ཡལ། ཆོས་ཀྱི་སྐུའི་རང་བཞིན་ཡིད་ཀྱང་སྒྱ་མ་ལྟ་བུ་སྟེ་ཡང་དག་པར་མ་
གྲུབ་ཅེས་བསམ་ཞིང༌། ཧཱུྂ་གི་རྣམ་པ་མེད་པ་སྒྲ་ཙམ་ལ་སེམས་གཟུང་ནས་ཧཱུཾ་ཞེས་ཅི་རིགས་པར་བཟླའོ། །དེ་ནས་སྒྲ་ཙམ་དེ་ཡང་ཡལ་ནས་སེམས་ཉིད་རང་བཞིན་གྱྀས་མ་སྐྱེས་པ། རྐྱེན་གྱིས་

3 | ༄ ༅། །མི་འགག་པའི་ཆོས་ཉིད་བརྗོད་དུ་མེད་པ་རང་དུ་གནས་ཏེ། ནམ་མཁའ་ལྟ་བུ་ཟག་པ་མེད་པའི་བདེ་བ་དང་། སྤྲོས་པ་མེད་པའི་ཆོས་ཉིད་རོ་གཅིག་ཏུ་གྱུར་པ་རྡོ་རྗེ་ལྟ་
བུའི་ཏིང་ངེ་འཛིན་ཏེ། དེ་ལ་དུས་རྟག་ཏུ་སྙོམས་པར་འཇུག་པར་བྱའོ།།དེ་ནི་དེ་ཁོ་ན་ཉིད་ཀྱི་ཁྲུས་ཏེ། སྒོ་གསུམ་དག་པ་དབྱེར་མེད་པ་དབུ་མའི་ལམ་མཐར་ཕྱིན་པ་ཆོས་ཀྱི་སྐུ་ཐོབ་པ་ཞེས་
བྱའོ༑ །ཏིང་ངེ་འཛིན་ལས་ལྡང་བར་འདོད་ན། ཧཱྃ་ལས་ཁམས་གསུམ་གྱི་ངོ་བོར་སྐད་ཅིག་གིས་མོས་པར་བྱས་ལའོ། །གསུམ་པ་འབྲས་བུའི་རྒྱུད་ནི། བཅོམ་ལྡན་རྡོ་རྗེ་ལ་ཞུགས་པ། །ཕུན་
སུམ་ཚོགས་གཉིས་གནས་བདུན་དང༌། །བཅོ་བརྒྱད་ཀྱིས་དང་ལྔ་དང་གསུམ། །གཅིག་གིས་བརྟན་པ་ཐོབ་པར་འགྱུར། །བཅོམ་ལྡན་འདས་ཞེས་བྱ་བ་ནི་བདུད་བཞི་ལ་སོགས་པ་ཕྱིན་ཅི་ལོག་མ་
ལུས་པ་འཇོམས་པའི་སྐལ་བ་ཅན་ཏེ། དེས་ཆད་པའི་མཐའ་བསལ་ཏེ་རྫོགས་པའི་སངས་རྒྱས་ལ་ཟག་པ་མེད་པའི་རང་བཞིན་ཅན་གྱི་བདེ་བ་ཆེན་པོའི་ཡེ་ཤེས་མངའ་བར་བསྟན་ཏོ། །རྡོ་རྗེ་ལ་
ཪེ
༈ ཞུགས་པ་ཞེས་བྱ་བ་ནི་རྟག་པའི་མཐའ་བསལ་ཏེ་ཆོས་ཀྱི་དབྱིངས་སྟོང་པ་ཉིད་བསྟན་པའོ། །དེ་ལྟར་ན་ཆོས་ཀྱི་དབྱིངས་སྟོང་པ་ཉིད་དང་བདེ་བ་ཆེན་པོའི་ཡེ་ཤེས་རྟོག་པ་མེད་པར་མར་ལ་མར་ཞུགས་ ྤ

པའམ་ཆུ་ལ་ཆུ་ཐིམ་པ་ལྟ་བུར་གྱུར་པ་སྟེ། དེ་ལ་ཆོས་ཀྱི་སྐུ་ཞེས་ཀྱང་བྱ། སངས་རྒྱས་བཅོམ་ལྡན་འདས་ཞེས་ཀྱང་བྱ། རྡོ་རྗེ་འཆང་ཞེས་ཀྱང་བྱ། བྱང་ཆུབ་ཆེན་པོ་ཞེས་ཀྱང་བྱ། སྤངས་པ་
དང་ཡེ་ཤེས་ཕུན་སུམ་ཚོགས་པའི་ངོ་བོ་ཉིད་ཅེས་ཀྱང་བྱའོ།ྋ །ཇི་ལྟར་ཕུན་སུམ་ཚོགས་པ་ཞེ་ན། ཉན་ཐོས་ལ་སོགས་པའི་ཕུང་པོ་ལྷག་མ་མེད་པའི་མྱ་ངན་འདས་པ་ཐོ་རངས་ཀྱི་མར་མེ་ཤི་བ་ལྟ་བུ་
མ་ཡིན་པར། འདི་དག་གི་ཕུན་སུམ་ཚོགས་པ་ལས་གཞན་གྱི་དོན་ཕུན་སུམ་ཚོགས་པ་འབྱུང་བ་སྲིད་ཞི་ལ་མི་གནས་པའི་མྱ་ངན་ལས་འདས་པ་ཞེས་བྱ་བ་དེ་ཡིན་པས་སོ། །ཇི་ལྟར་བདག་གི་དོན་
ཕུན་སུམ་ཚོགས་པ་ཡིན་ཞེ་ན། རྡོ་རྗེའི་གནས་བདུན་གྱིས་ཏེ། རྡོ་རྗེ་ཁྲོ་བོ་ལས་བྱུང་བའི་རྡོ་རྗེ་སྙིང་པོ་སེམས་ཀྱི་དེ་བཞིན་ཉིད་དེ་ལས་རྒྱུན་དུ་གནས་ཤིང་བརྟན་པ་ཐོབ་པས་ནི་རྣམ་པར་རྟོག་པས་
བར་དུ་མི་ཆོད་པས་ན་མི་ཆོད་པའོ། །འདུས་མ་བྱས་པར་ལྷུན་གྱིས་གྲུབ་པའི་རྡོ་རྗེ་ལྟ་བུའི་སྐུ་ཡིན་པའི་ཕྱིར་རྐྱེན་གྱིས་མི་ཤིགས་པའོ། །ཡང་དག་པའི་དོན་ལ་བསླུ་བ་མེད་པས་ན་བདེན་པའོ། །
དོན་རྟོགས་པ་དང་ཐོབ་པར་དཀའ་བས་ན་སྲ་བའོ། །རྡོ་རྗེ་སྙིང་པོ་དེ་ངན་སོང་དུ་གནས་པའི་ཚེ་དམན་པར་མི་འགྱུར་ལ། མྱ་ངན་འདས་པའི་དུས་བཟང་པོར་མི་འགྱུར་བས་ན་བརྟན་པའོ། །གང་ཟླ

།གིས་རྡོ་རྗེ་སྙིང་པོ་དེ་རྟོགས་ན་ནམ་མཁའ་ལྟར་ཅིའི་ངོ་བོར་ཡང་མ་གྲུབ་པས་ན་ཐོགས་པ་མེད་པའོ། །སྟོང་པ་ཉིད་ནམ་མཁའ་ལྟ་བུ་དེ་ལ་གང་གིས་ཀྱང་མི་ཚུགས་ཤིང་32ཨཱུ ༄༅།
གླགས་མི་རྙེད་པས་ན་ཐམས་ཅད་དུ་མ་ཕམ་པའོ། །གཞན་གྱི་དོན་ཕུན་སུམ་ཚོགས་པ་གང་ཞེ་ན། ཡེ་ཤེས་ཀྱི་ཁྱད་པར་སེམས་ཅན་ཐམས་ཅད་སྐྲག་པར་བྱེད་པ་ཞེས་བྱ་བ་ལ་སོགས་པ་བཅོ་བརྒྱད་
ཀྱིས་གསུངས་པའི་འཕྲིན་ལས་ཀྱིས་སོ། །གཞན་ཡང་། ནོར་བུ་ཡུངས་ཀར་དཱར་བ་དང་། །རིན་ཆེན་རྨ་མེད་ཙན་དན་བཅས། །ཞེས་པས། ཟག་བཅས་ཀྱི་ཕུང་པོ་ལྔ་དང༌། ས་ལ་སོགས་
པའི་ཁམས་ལྔ་དང༌། རོ་ལ་སོགས་པའི་ཡུལ་ལྔ་དང༌། འདོད་ཆགས་ལ་སོགས་པའི་ཉོན་མོངས་པ་ལྔ་རྣམས་ཡོངས་སུ་དག་ནས། ཟག་པ་མེད་པའི་ཕུང་པོ་ལྔ་དང༌། ཡེ་ཤེས་ལྔ་
དང་༑ ལམ་དུས་སུ་གང་བསྒོམ་པའི་དེ་བཞིན་གཤེགས་པའི་སྐུ་དང་། གསུང་དང་། ཐུགས་དང་། འཕྲིན་ལས་དང་། ཡོན་ཏན་དུ་ཡང་འགྱུར་རོ། །ཤེལ་དང་རྡོ་རྗེ་མེ་ཏོག་གམ། །
༈ ཞེས་བྱ་བ་ནི། སྒོ་གསུམ་པོ་དག་པ་ལས་སྐུ་གསུམ་པོ་འབྱུང་བ་མཚོན་ཕྱིར་ཏེ། སེམས་དག་ཅིང་དྲི་མ་མེད་པ་ཤེལ་ལྟ་བུའི་ཆོས་ཀྱི་སྐུ་དང༌། རྡོ་རྗེ་ལྟ་བུ་རྒྱན་ཐམས་ཅད་ཀྱིས་བརྒྱན་པ་ལོངས་ ཾ

སྤྱོད་རྫོགས་པའི་སྐུ་དང༌། འགྲོ་བ་ཐམས་ཅད་ལ་ཡིད་དུ་འོང་ཞིང་མཛེས་པའི་མེ་ཏོག་ལྟ་བུ་སྤྲུལ་པའི་སྐུའོ། །གཙང་མའི་གསེར་རམ། ཞེས་པས། དེ་ལ་གསེར་ནི་བསྲེགས་པ་ལ་སོགས་
པས་རང་བཞིན་སེར་པོར་བསྒྱར་བར་མི་ནུས་པ་བཞིན་དུ་བྱང་ཆུབ་ཀྱི་སྙིང་པོ་ཡང་ཆོས་གཞི་ཐོག་ཏུ་ཕེབས་པ་མཚོན་པའི་བརྡའོ།། །། རྒྱལ་བའི་མན་ངག་རྒྱུད་ཆུ་སློབ་མའི་བྱས།
ཕལ་ཆེར་ཡི་གེ་ཙམ་གྱི་ལྦུ་བརཾ་ཕྲལ། །ལ་ལས་དྲང་ངེས་མ་ཕྱེད་རྒྱུན་ཙམ་གཟུང་། །ཆེས་ཟམ་འོ་མར་མྱོང་བ་ཁོ་བོ་ཙམ། །རྒྱུད་གཞུང་པདྨོའི་འབྱུང་གནས་ཅི་དང་ཅིར། །བློ་གྲོས་དཀར་པོའི་
གཤོག་བརྐྱང་དེ་དང་དེར། །སིམ་པའི་ལེགས་བཤད་མགྲིན་པའི་རྔ་བསྒྲགས་ལས། །འདི་ནི་བདེ་སྐྱིད་གླིང་གི་འདོད་དགུའི་མཚོར། །དེ་ལྟར་རྡོ་རྗེ་རྣམ་པར་འཇོམས་པའི་ལྷ་ཁྲིད་རྒྱུད་གསུམ་གྱི་
སྙིང་པོ་ཞེས་བྱ་བ་འདི། པདྨ་དཀར་པོས། ཟ་ཧོར་རིགས་ཀྱི་ཐིག་ལེ་ཆོས་ཀྱི་རྒྱལ་པོའི་སྐྱེད་མོས་ཚལ་བདེ་སྐྱིད་གླིང་ཞེས་བྱ་བའི་ཡུལ་དབུས་སུ་སྦྱར་བ་དགེ་ལེགས་སུ་གྱུར་ཅིག །ཤུ་བྷམ་སྟུ་
སརྦ་ཛ་གཏཱ་མི་ཏི།། མངྒལཾ༎ །།

༄༅། །རྡོ་རྗེ་རྣམ་པར་འཇོམས་པའི་གཟུངས་ཀྱི་འགྲེལ་པ་སྔགས་དོན་རྣམ་པར་བཤད་པ་ཞེས་བྱ་བ་བཞུགས་སོ།།

༄༅། །རྗེ་བཙུན་དམ་པ་ཡོན་ཏན་ཡེ་ཤེས་དཔལ་བཟང་པོའི་ཞབས་ཀྱི་པདྨོ་དྲི་མ་མེད་པ་ལ་ཕྱག་འཚལ་ལོ། །རྟག་པའི་སྙིང་རྗེ་གནམ་
ཀས་འཁྱུད་པ་རྣམ་པ་ཀུན་ལྡན་སྟོང་པའི་མདངས། །བསྒྲིབས་དང་དག་དང་ལྟ་བའི་ཡུལ་གྱི་ཆུང་འབྲིང་ཆེན་པོའི་ཁྱོན་ཅིར་ཡང༌། །འདི་ན་རྟོག་གང་དོན་
གཉིས་ཉི་ཟླའི་གསལ་བས་ཁྱབ་ཚེ་མཐའ་དབུས་སུ། །འབྱེད་པར་མ་སྤོབས་ཁྱབ་གདལ་ཆེན་པོར་ད་གཟོད་ངེས་ལ་ཕྱག་འཚལ་ལོ། །ཨེ་མ་མཐུ་སྟོབས་
ཞབས་རྡུལ་གྱིས། །གཙུག་ཏུ་རེག་པས་བློ་གྲོས་མཐུ། །ཟབ་མོ་སངས་རྒྱས་སྤྱོད་ཡུལ་བའི། །མདོ་དོན་འགྲེལ་པའི་ཕྱོགས་སུ་ལྷུང༌། །མཁས་པ་

༄༅། །ཕལ་ཆེར་རབ་དགའ་ལྟར། །རྒྱུད་ཀྱི་སྒྲ་ཙམ་སྦྱོར་ལ་ཆགས། །འབད་ཀྱང་རྣམ་གནོན་གོམ་པ་བཞིན། །དྲང་དོན་སྲིད་
པའི་མཐའ་མརྒོལ། །གྲུབ་པའི་སྡེ་རྣམས་ངེས་གསང་གི །བདུད་རྩིའི་བུམ་པ་བགོར་ཧམས་ཀྱང་། །བདག་བློ་དཔལ་མོའི་དཔལ་དགྲ་ཡི། །སྦྱངས་
སྟོབས་མགྲིན་པའི་ཕུག་ཏུ་འཐུངས།། །། འདིར་རྡོ་རྗེ་རྣམ་པར་འཇོམས་པ་ཞེས་བྱ་བའི་གཟུངས་སྔགས་བཤད་པར་བྱ་བ་ལ་གཉིས་
ལས༑ སྤྱི་དོན་གྱི་རྒྱུད་རྣམ་པར་གཞག་པ་དང་། བཤདཔའི་ཚུལ་གྱིས་སྐབས་ཀྱི་དོན་རྟོགས་པར་བྱ་བ་རྣམ་པ་གཉིས་ལས། དང་པོ་ནི། གང་ཞིག་

རྒྱུན་ཆགས་པ་དེ་ནི་རྒྱུད་དུ་བརྗོད་དེ། ཇི་སྐད་དུ། རྒྱུད་ནི་རྒྱུན་ཆགས་ཞེས་བྱར་བརྗོད། །འཁོར་བ་རྒྱུད་དུ་འདོད་པ་ཡིན། །མྱ་ངན་འདས་པ་རྒྱུད་ཕྱི་མ། །ཞེས་གསུངས་པས་སོ། །རྒྱུད་དེ་
ལའང་བརྗོད་པར་བྱ་བའི་དོན་དང་། གདུལ་བྱའི་ཁྱད་པར་ལ་རྗོད་པར་བྱེད་པའི་དབྱེ་བས་རྣམ་པ་གཉིས་དང༌། །དེ་གཉིས་ཀའི་སྒོ་ནས་རྣམ་པ་བཞིར་ཡང་བཤད་དེ། བྱ་བ་དང༌། སྤྱོད་པ་
དང་༑ རྣལ་འབྱོར་དང༌། རྣལ་འབྱོར་བླ་ན་མེད་པའོ། །འགའ་ཞིག་རྒྱུད་གོང་མའི་ལྟ་བ་དང་། འོག་མའི་སྤྱོད་པ་སྟོན་པའི་གཉིས་ཀའི་རྒྱུད་དང་ལྔའོ་ཞེས་ཟེར་ཡང་མི་འཐད་དེ། དེ་ལྟ་
ན༑ རྒྱུད་ལ་ལ་ནས་རྒྱུད་ཕལ་ཆེར་གྱི་དོན་ཚང་བར་གསུངས་པའང་ཡོད་པས་རྒྱུད་སྡེ་ལྔ་ལས་ཀྱང་ལྷག་པར་འགྱུར་རོ། །དེའི་ཕྱིར་རྒྱུད་སྡེ་ནི་བཞི་ཁོ་ནའོ། །དེ་དག་ནི་ལྷ་དང་སྔགས་དབྱེར་མེད་
པས་རིག་པ་འཛིན་པའི་སྡེ་སྣོད་དེ། དེ་ཡང་རིག་པ་འཛིན་པའི་སྡེ་སྣོད་གསལ་བའོ་ཞེས་གསུངས་པ་དང༌། སྔགས་ཉིད་ལྷ་སྟེ་དེ་ཉིད་སྔགས། །ཞེས་གསུངས་སོ། །དེ་ལྟ་བུ་དེ་ལ་མདོ་སྡེར་
ཡང་གྲགས་ཏེ། གསང་སྔགས་མདོ་སྡེའི་ཚུལ་དུ་ངས་བཤད་ཉོན། །ཞེས་གསུངས་སོ། །དེ་ལས་འདིར་ནི་བྱ་བའི་རྒྱུད་ཁོ་ན་སྟོན་པའི་སྐབས་ཡིན་པས་དེ་བརྗོད་པར་བྱའོ། །དེ་ལའང་སྤྱིའི་

༄༅། །རྒྱུད་དང༌། བྱེ་བྲག་གི་རྒྱུད་གཉིས། བྱེ་བྲག་གི་རྒྱུད་ལའང་། ལས་ཚོགས་གཙོ་བོར་སྟོན་པ་རྟོག་པའི་རྒྱུད། རིགས་གསུམ་དུ་ཕྱེ་ནས་སོ་སོར་སྟོན་པ་རྩ་བའི་རྒྱུད
དེ༑ སངས་རྒྱས་གསང་བས། དེ་ཡང་བཞི་སྟེ་བྱ་བའི་རྒྱུད། །སྤྱི་དང་བྱེ་བྲག་དེ་ལ་གཉིས། །རྟོག་པ་དག་ནི་ལས་སུ་བཤད། །རིགས་གསུམ་ཕྱེ་ལས་ཞེས་གསུངས་སོ། །རིགས་གསུམ
ཞེས་པའང༌། དེ་བཞིན་གཤེགས་པའི་རིགས་དང་། པདྨའི་རིགས་དང་། རྡོ་རྗེའི་རིགས་སོ། །འོན་ཀྱང་འཁོར་དུ་ནོར་བུའི་རིགས་དང་། ལྔས་རྩེན་གྱི་རིགས་དང་། འདི་དང་། བལ་
གླང་དང་། རྒྱས་པའི་རིགས་མིང་གི་རྣམ་གྲངས་དང་། འཇིག་རྟེན་པའི་རིགས་ཏེ་དྲུག་ཏུ་ཕྱེ་བས། རྒྱུད་སྡེ་འདི་ལ་སྒོ་དྲུག་པ་ཞེས་པའི་རྣམ་གཞག་མཛད་མོད། འོན་ཀྱང་དངོས་གྲུབ་ཁྱད་པར་
ཅན་སྒྲབ་པའི་ཆོ་གའི་གཙོ་བོ་ནི་རིགས་གསུམ་དུ་འདུ་བའི་དོན་གྱིས་ན་རིགས་གསུམ་དུ་གསུངས་པ་ཡིན་ནོ། །དེ་ལས་འདིར་རྡོ་རྗེའི་རིགས་འཆང་ངོ་། །དེ་ལའང༌། ལོངས་སྤྱོད་རྫོགས་པའི་
སྐུའི་གཙུག་ཏོར་དང༌། ཞལ་དང༌། ཤངས་དང༌། དཔུངཔ་དང༌། ཐུགས་ཀ་དང་། ལྟེ་བ་དང༌། གསངབ་དང༌། ཞབས་ཀྱི་བོལ་གོང་ལ་སོགས་པ་ནས་སྤྲུལ་པའི་ཁྲོ་བོ་བྱུང་

སྟེ༑ དེས་ཞུ་བ་པོ་བྱས་པ་ལ་བཤད་པའི་རྒྱུད་རྡོ་རྗེ་གཙུག་ཏོར་ལ་སོགས་པ་ཅིའང་ཞིག་ཡོད་པ་ཐམས་ཅད་ཀྱི་དོན་ཟབ་མོ་མདོར་བསྡུས་ཏེ་བསྟན་པ་ནི་འདི་ཡིན་པས། དེ་དག་གི་མན་ངག་གི་རྒྱུད་དུ་
གཟུང་ངོ༌། །ཡང་རྔ རྡོ་རྗེ་ལྷུན་པོ་རི་རབ་ཟོམ་གྱི་རྒྱུད་ཅེས་བྱ་བ་ལེའུ་བརྒྱ་དང་བརྒྱད་པའི་ལེའུ་དང་པོར་འདི་གསུངས་ལ། ལྷག་མ་རྣམས་ཀྱིས་འདི་རྒྱས་པར་བཤད་པའི་ཕྱིར། རྒྱུད་དོ་ཅོག་
གི་རྩ་བ་ཞེས་སམ། རྩ་བའི་རྒྱུད་ཆེན་པོ་ཞེས་བྱ་སྟེ། ྋསངས་རྒྱས་གསང་བའི་ཞལ་སྔ་ནས། འདི་ནི་རྩ་བའི་རྒྱུད་ཆེན་ཏེ། །རྡོ་རྗེ་ལྷུན་པོ་རི་རབ་ཟོམ། །རྒྱུད་དོ་ཅོག་ནི་བརྒྱ་རྩ་བརྒྱད། །དེ་ཡི་
དང་པོར་འདི་གསུངས་པས། རྩ་བ་བཤད་པར་རབ་ཏུ་གྲགས། །ཞེས་གསུངས་པས་སོ།། ་། གཉིས་པ་བཤད་པའི་ཚུལ་གྱིས་སྐབས་ཀྱི་དོན་རྟོགས་པར་བྱ་བ་ལ། དགོས་པའི་
དོན༑ བསྡུས་པའི་དོན། ཚིག་གི་དོན་གསུམ་ལས། དང་པོ་ནི། དོན་དང་རྣམ་པའི་རྡོ་རྗེ་རྣམ་པར་འཇོམས་པ་ནི་བརྗོད་པར་བྱ་བ་ཡིན་ལ། གཞུང་འདི་ནི་རྗོད་པར་བྱེད་པའོ། །རྗོད་པར་བྱེད་
པ་འདི་བཤད་པས་མ་རུངས་པ་འདུལ་བ་དང་། ཉན་པ་པོས་ཇི་ལྟ་བ་བཞིན་ཁོང་དུ་ཆུད་པ་ནི་དགོས་པ་ཡིན་ནོ། །ཁོང་དུ་ཆུད་པའི་གང་ཟག་གིས་དངོས་གྲུབ་རྣམ་པ་གཉིས་ཐོབ་པར་བྱེད་པ་ནི་

།དགོས་པའི་དགོས་པའོ། །དེ་ལྟ་བུའི་བརྗོད་བྱ་དང་རྗོད་བྱེད་དག་ཐབས་དང་ཐབས་ལས་བྱུང་བ་སྟེ་འབྲེལ་བའོ། །གཉིས་པ་བསྡུས་པའི་དོན་ནི། སངས་རྒྱས་༄༅།
གཟུངས་
གསང་བས། སྔོན་བྱུང་སངས་རྒྱས་སྤྲུལ་པ་དང༌། །རྗེས་འཇུག་མངོན་རྟོགས་མན་ངག་གོ །དང་པོ་ལ་ནི་རྣམ་བཞི་སྟེ། །རྒྱུ་དང་རྐྱེན་དང་འབྲས་བུ་དང༌། །དེ་ཡི་མཇུག་ནི་བསྡུ་བར་
འདོད༑ །དང་པོ་ལྔ་ཡིན་གཉིས་པ་ལ། །གཉིས་ཏེ་དེ་དག་གཉིས་གཉིས་གསུངས། །གསུམ་པ་གསུམ་སྟེ་དང་པོ་ལ། །གཉིས་གཉིས་དག་ཏུ་ཤེས་པར་བྱ། །བཞི་པ་གཉིས་སུ་དང་པོ་
གཉིས༑ །གཉིས་པ་བཞི་རུ་ཤེས་པར་བྱ། །དང་པོ་གཉིས་པ་མན་ངག་བཞིན། །དབང་པོ་རབ་འབྲིང་ཐ་མ་ལ། །བཤད་པ་རྣམ་པ་གསུམ་བྱའོ། །དགོས་པ་རྣམ་པ་གཉིས་སུ་བསྟན།
དོན་བརྒལ་ལན་མཚམས་སྦྱར་བ། །རྣམ་པ་ལྔར་ནི་འདིར་ཤེས་བྱ། །ཞེས་གསུངས་པ་ཉིད་དོ། །གསུམ་པ་ཚིག་དོན་ལ། ཕུན་སུམ་ཚོགས་པ་རྣམ་པ་ལྔས་རྒྱུད་འབྱུང་བའི་རྒྱུ་བཤད། གླེང
ལྡེབསླང་བས་རྒྱུད་འབྱུང་བའི་རྐྱེན་བཤད། དེ་གཉིས་ཀྱི་འབྲས་བུ་རྡོ་རྗེའི་སྔགས་བཤད། མཇུག་སྡུད་ཀྱི་ཆོ་ག་ཕན་ཡོན་དང་བཅས་ཏེ་བསྟན་པ་བཞི་ལས། དང་པོ་ནི། ཐོག་མར་འདིའི་མཚན་

བསྟན་པས་དོན་རྟོགས་པར་ནུས་པའི་གང་ཟག་ལ་ངེས་པར་བསྟན་པའི་ཕྱིར། རྒྱ་གར་སྐད་དུ། བཛྲ་བི་དཱ་ར་ཎ་ནཱ་མ་དྷཱ་ར་ཎི། བོད་སྐད་དུ་རྡོ་རྗེ་རྣམ་པར་འཇོམས་པ་ཞེས་བྱ་བའི་
གཟུངས༑ སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །མི་ཕྱེད་ཅིང་མི་ཤིགས་པའི་ཕྱིར་ན་རྡོ་རྗེ་སྟེ། སྟོང་པ་ཉིད་རྣམ་པ་ཀུན་དང་ལྡན་པའི་ཡེ་ཤེས་སོ། །དེ་ལས་
བྱང་བ་ལྷ་དང་གཟུངས་ལའང་དེ་སྐད་ཅེས་བྱ་སྟེ། དེ་ཡང་རྡོ་རྗེ་ཞེས་བརྗོད་པས། །རྣམ་པ་ཀུན་མཆོག་ལྡན་པ་ཡི། །སྟོན་པ་ཉིད་ལ་རྡོ་རྗེར་བརྗོད། །ཅེས་པ་དང༌། ལྷ་དང་སྔགས་ནི་རྡོ་རྗེར་
འདུས༑ །ཞེས་གསུངས་སོ། །དེ་ལྟ་བུའི་རྡོ་རྗེ་དེས་གཞན་རྣམ་པར་འཇོམས་པས་ན་རྡོ་རྗེ་རྣམ་པར་འཇོམས་པའོ། །གཞན་ཞེས་བྱ་བ་ནི། འབྱུང་པོ་ལ་སོགས་པ་དང༌། རྣམ་པར་རྟོག་པའི་
ཚོགས་སོ། །གང་དུ་འཇོམས་ན་དེའི་རང་བཞིན་ཉིད་དུའོ། །གཟུངས་ཞེས་བྱ་བ་ནི། སྒྲུབ་པ་པོ་རྣམས་ཀྱིས་བསྟེན་ཅིང་དྲན་པར་བྱ་བ་ཡིན་པས་ནའོ། །ལྷ་ཞེས་བྱ་བའང་། སྟོང་པ་ཉིད་ཀྱི་ལྷ་
དང་༑ སྒྲའི་ལྷ་དང་། ཡི་གེའི་ལྷ་དང༌། གཟུགས་ཀྱི་ལྷ་དང༌། ཕྱག་རྒྱའི་ལྷ་དང་།ྋ མཚན་མའམ་ཏིང་ངེ་འཛིན་གྱི་ལྷའོ། །དེ་ལས་ཕྱག་རྒྱ་ཞེས་པ་ནི་དོན་དམ་པ་ཆོས་ཀྱི་དབྱིངས་ཐོག་

༄༅། །མཐའ་མེད་པའི་ཀུན་ཏུ་བཟང་པོའི་ངོ་བོ་ཉིད་ཡིན་ལ། དོན་དམ་པའི་ལྷ་དེ་དང་འབྲེལ་བའི་སེམས་དཔའ་དང་། ལྷར་བཏགས་པའི་ལུས་ཀྱི་འདུ་བྱེད་དམ། བྲིས་
གཟུངས་
པའམ༑ ཡིད་ཀྱིས་བཏགས་པའི་མཚན་མའོ། །སྔགས་ནི། གསང་སྔགས་དང་། རིག་སྔགས་དང་། གཟུངས་སྔགས་ཏེ། སྔགས་ཀྱིས་ལྷ་ལ་སོགས་པ་དགུག་ཅིང་གསང་སྟེ་བརྗོད་པ་
ཡིན་པས་ན་གསང་སྔགས། མ་རིག་པའི་གཉེན་པོར་གྱུར་པ་ལྷ་མོའི་གཟུགས་སུ་བཞུགས་པས་རིག་སྔགས། སྔགས་ཀྱི་ཆོས་དང་དོན་དང་ཚིག་མི་བརྗེད་པར་འཛིན་ཅིང་ཁྱད་པར་གྱི་རིམ་པ་ཐོབ་
J
པར་འགྱུར་བས་གཟུངས་སྔགས་ཞེས་བྱའོ། །མདོར་བསྡུ་ན། རྡོ་རྗེས་ནི་རང་གི་དོན་ཕུན་སུམ་ཚོགས་པ་སྟེ་ཆོས་སྐུ་སྟོང་པ་ཉིད་དོ། །རྣམ་པར་འཇོམས་པས་ནི་མཛད་པ་རྣམ་པ་བཞིའི་སྒོ་ནས་
གཞན་གྱི་དོན་ཕུན་སུམ་ཚོགས་པའོ། །གཟུངས་ཞེས་བྱ་བ་ནི་གཉིས་ཀའི་དོན་ཕུན་སུམཚོགས་པ་སྟེ་སྟོང་ཉིད་སྙིང་རྗེའི་སྙིང་པོ་ཅན་བཤད་པ་ཡིན་ནོ། །འདི་སྐད་བདག་གིས་ཐོས་པ་དུས་གཅིག་
ན༑ བཅོམ་ལྡན་འདས་རྡོ་རྗེ་ལ་བཞུགས་ཏེ། འདི་སྐད་ནི། གཞུང་འདིའི་དོན་དང༌། ཚིག་མ་ལུས་པ་ལ་འཇུག་པར་བྱེད་དོ། །ཚིག་དོན་དེ་སྒྲོ་སྐུར་དང་བྲལ་བ་སུསཐོས་ཤེ་ན། སྡུད་པ་

པོའང་ཕྱག་ན་རྡོ་རྗེ་ཉིད་ཀྱིས་མཛད་པས་ཏེ། གསང་བ་ཐམས་ཅད་འཛིན་པའི་ཕྱག་ན་རྡོ་རྗེ་བདག་གིས་ཐོས་སོ། །གང་ལས་ཐོས་ན། བརྒྱུད་པ་མ་ཡིན་པར་བཅོམ་ལྡན་འདས་ལས་སོ dir
ན༑ འདི་ནི་བཅོམ་ལྡན་འདས་ཀྱིས་མ་གསུངས་ལ། རྡོ་རྗེ་རྣམ་པར་འཇོམས་པས་སྨྲས་པ་ཡིན་པས་ན་བཅོམ་ལྡན་འདས་ལས་ཐོས་པ་ཞེས་ཇི་ལྟར་རུང་ཞེ་ན། འདི་ནི་བཅོམ་ལྡན་འདས་ཉིད་ཀྱིས་
གསུངས་པ་ཡིན་ཏེ་ཁྲོ་བོ་གཉིས་པོ་དེ་ཉིད་ཀྱི་ངོ་བོ་ཡིན་པའི་ཕྱིར་དང་། དེ་དག་ལ་དེའི་ནུས་པ་ཞུགས་པས་འགལ་བ་མེད་དོ། །མདོ་གཞན་བཞིན་ནོ། །དུས་ཇི་ཙམ་ན་ཐོས་ན། སྐད་ཅིག་གཅིག་
ལ་ཐོས་ཏེ། ཤེས་རབ་ཆེ་བར་སྟོན་པའོ། །གང་དུ་ཐོས་ཤེ་ན། རྡོ་རྗེ་ལ་བཞུགས་པ་ལས་ཐོས་ཏེ། རྡོ་རྗེ་རིན་པོ་ཆེའི་གནས་རི་རབ་ཀྱི་ཤར་ལྷོ་ན་རྡོ་རྗེ་ལྷུན་པོ་རི་རབ་ཀྱི་ཟོམ་ཞེས་བྱ་
བ༑ ཕྱོགས་ལ་སོགས་པ་རྡོ་རྗེས་གཏམས་པ་དེར་ཐོས་ཏེ། རྒྱལ་པོ་ལོག་པའི་སྙིང་པོའམ། མ་སྐྱེས་དགྲས་འཛམ་བུའི་གླིང་དུ་ཕ་བསད་པའི་དུས་དེའི་ཚེ། འབྱུང་པོ་དང་མི་མ་ཡིན་པ་ཐམས་
ཅད་འཁྲུགས་ནས་ནད་ལ་སོགས་པ་སྣ་ཚོགས་པ་བྱུང་ངོ༌། །དེར་སེམས་ཅན་ཐམས་ཅད་སྡུག་བསྔལ་ཏེ་སྐྱོ་བས་སོ་སོ་ནས་ལྗོངས་ཤིང་སྨྲའོ། །དེ་རྒྱལ་པོ་ཆེན་པོ་བཞིས་མཐོང་ནས་བཅོམ་ལྡན་

།འདས་ལ་བསྐུལ་བས། ཅང་མི་གསུང་བར་ཕྱག་ན་རྡོ་རྗེ་ལ་བསྐུལ་ཏེ། དེས་རྡོ་རྗེ་གསོར་ཞིང་ཁས་བླངས་ནས་རྡོ་རྗེ་རྣམ་པར་འཇོམས་པ་སྤྲུལ་ཞིང་། དེས་ཁྲོ་བོ་
གཟུངས་
བཅོ་ལྔའི་དཀྱིལ་འཁོར་སྤྲུལ་པ་དེར་གསུངས་པས། འབྱུང་བོ་དང་རྒྱལ་པོ་མ་སྐྱེས་དགྲ་ཐུལ་ཏེ། འདི་ལ་ཞུགས་པས་བྱང་ཆུབ་ཐོབ་པར་བྱེད་དོ་ཞེས་སངས་རྒྱས་གསང་བ་དང་སྨྲི་ཏི་ཛྙཱ་ན་བཞེད་
ལ༑ སློབ་དཔོན་པདྨ་འབྱུང་གནས་དང་། བི་མ་ལ་མི་ཏྲ་ནི། བྱང་ཆུབ་ཀྱི་ཤིང་དྲུང་། རྡོ་རྗེ་གདན་གྱི་གཞལ་མེད་ཀྱི་ཁང་ཆེན་པོར་ཤཱཀྱ་ཐུབ་པ་མངོན་པར་རྫོགས་པར་འཚང་རྒྱ་བ་ལ་བར་དུ་
གཅོད་པའི་བདུད་ཀྱི་ཚོགས་མང་པོ་ལྷགས་པར་གྱུར་པ་ན། དེ་བཞིན་གཤེགས་པས་ཕྱག་ན་རྡོ་རྗེ་ལ་བྱིན་གྱིས་བརླབས་ནས་བཀའ་སྩལ་པ། རིགས་ཀྱི་བུ། ཁྱོད་ཀྱིས་ལུས་མ་རུངས་པའི་ཁྲོ་བོར་
བསྒྱུར་ཏེ། བདུད་འདི་དག་ཐུལ་ཅིག་ཅེས་གསུངས་པས། ཕྱག་ན་རྡོ་རྗེས་བདག་ཉིད་ཀྱི་ལུས་ཁྲོ་བོའི་རྒྱལ་པོ་རྣམ་པར་འཇོམས་པར་བཞེངས། དེས་ཁྲོ་བོའི་ལྷ་ཚོགས་སྤྲོས་ཏེ་བཤད་པར་བཞེད་
༈དོ༑ །མདོར་བསྡུ་ན། འདི་སྐད་ཀྱིས་ཆོས། བདག་གིས་འཁོར། དུས་གཅིག་གིས་དུས། བཅོམ་ལྡན་འདས་ཀྱིས་སྟོན་པ། རྡོ་རྗེ་ལ་བཞུགས་པ་ཞེས་པས་གནས་ཏེ་ཕུན་སུམ་ཚོགས་པ་

ལྔས་བསྟན་ནོ། །ངེས་པའི་དོན་དུ་ནི། ཆོས་ཐམས་ཅད་ཀྱི་དེ་བཞིན་ཉིད་ལ་བསྒྱུར་ཞིང་བཅོས་སུ་མི་རུང་བའི་ཕྱིར་གཞན་དུ་མ་ཡིན་གྱིས། འདི་ལྟར་རོ་ཞེས་བསྟན་པའི་དོན་གྱིས་འདི་སྐད་
དང་༑ ཆོས་ཐམས་ཅད་དེ་བཞིན་ཉིད་ལས་མ་གཡོས་ཤིང་དེ་ཁོ་ན་ཉིད་ཡིན་པས་ན་བདག་གིས་དང་། འོ་ན༏ དེ་བཞིན་ཉིད་ལ་ཁ་དོག་དང་དབྱིབས་ལ་སོགས་པའི་རང་བཞིན་མེད་པས་ཇི་ལྟར་
རྟོགས་པར་རུང་སྙམ་པ་ལ་དེའི་ཕྱིར་བླ་མའི་དྲིན་ལས་རྟོགས་པར་འགྱུར་ཞེས་གསུངས་པ་ནི་ཐོས་པ་དང༌། དེ་ལྟ་བུའི་བླ་མ་རྙེད་དཀའ་ཞིང་། དེས་རྗེས་སུ་བཟུང་ཡང་དེ་ཁོ་ན་ཉིད་མྱུར་དུ་རྟོགས
པར་དཀའ་སྟེ། རིམ་གྱིས་སྦྱངས་པ་ལས་ནམ་ཞིག་ན་རྟོགས་པར་འགྱུར་བས་དུས་གཅིག་ན་དང་། དེ་ལྟར་རྟོགས་པ་མཐར་ཐུག་པའི་གནས་སྐབས་ནི་ཕྱིན་ཅི་ལོག་འཇོམས་པའི་སྐལ་བ་ཅན་
ཏེ༑ བྷ་ག་ཞེས་པའི་དོན་ནི་བཅོམ་པའམ་སྐལ་པ་ཡིན་པའི་ཕྱིར་རོ། །གང་བཅོམ་ཞེ་ན་བདུད་བཞི་བཅོམ་པས་ཏེ། སྐྱེ་བ་ནི་ཕུང་པོ་མངོན་པར་ལེན་པས་ན་ཕུང་པོའི་བདུད་དོ། །རྒ་བ་ནི་ལེགས་
པ་ལས་ཉམས་པས་ན་ལྷའི་བུའི་བདུད་དོ། །ན་བ་ནི་བདེ་བས་འཕོངས་ཤིང་ཉོན་མོངས་པས་ན་ཉོན་མོངས་པའི་བདུད་དོ། །འཆི་བ་ནི་ཉིང་མཚམས་སྦྱོར་བར་འགྱུར་བས་ཏེ་འཆི་བདག་གི་བདུད་

༄༅། །དོ། །བདུད་དེ་རྣམས་གང་ལས་འབྱུང་ཞེ་ན་ཉོན་མོངས་པས་བསྐུལ་བའི་ལས་ལས་འབྱུང་བའོ། །དེའང་གང་ལས་འབྱུང་ན་བག་ཆགས་དང་བཅས་པའི་སེམས་ལས་
གཟུངས་
འབྱུང་བས་དེ་གང་གིས་བཅོམ་པ་ལ་རྣམ་པར་རྟོག་པ་མེད་པའི་ཕྱིར་གང་ལའང་མི་གནས་པ་ཞེས་བྱའོ། །སྐལ་པ་ནི་ལེགས་པ་རྣམ་པ་དྲུག་གི་སྤྱི་ལ་བྱ་སྟེ། གཟུགས་དང༌། གྲགས་པ་
དང་༑ དབང་ཕྱུག་དང༌། དཔལ་དང༌། ཤེས་རབ་དང་། བརྩོན་པའོ། །ཝཱན་ནི་ལྡན་པ་ལ་བཤད། འདས་པ་ནི་འཇིག་རྟེན་པའི་བྷ་ག་ཝཱ་ན་ལས་བླ་ཐབས་སུ་བསྣན་པ་སྟེ་དེའི་ཕྱིར་བཅོམ་
ལྡན་འདས་སོ། །རྡོ་རྗེ་ལ་ཞུགས་པ་ཞེས་བྱ་བ་ནི། སྤངས་པ་དང་ཡེ་ཤེས་ཕུན་སུམ་ཚོགས་པའི་ངོ་བོ་ཉིད་ལས་མི་འགྱུར་བ་ཞེས་བྱ་བའི་ཐ་ཚིག་གོ །མདོར་བསྡུ་ན། འདི་སྐད་བདག་གིས་རྒྱུའི་
རྒྱུད་དང་། ཐོས་པ་དུས་གཅིག་ན་ཐབས་ཀྱི་རྒྱུད་དང་། བཅོམ་ལྡན་འདས་རྡོ་རྗེ་ལ་ཞུགས་ཏེ་ཞེས་པས་འབྲས་བུའི་རྒྱུད་བསྟན་ནོ།། །། གཉིས་པ་གླེང་བསླང་བས་རྒྱུད་འབྱུང་བའི་
རྐྱེན་བཤད་པ་ལ། གླེང་བསླང་བའི་རྒྱུ་དང་། གླེང་བསླང་བ་དངོས་གཉིས་ལས། དང་པོ་ནི། བྱིན་གྱིས་བརླབས་པ་དང་། རྗེས་སུ་མཐུན་པའི་ཏིང་ངེ་འཛིན་རྣམ་པ་གཉིས་སུ་གནས་པ་ལས་249

དང་པོའི་དབང་དུ་བྱས་ནས། སངས་རྒྱས་ཀྱི་མཐུས་ལག་ན་རྡོ་རྗེས་ལུས་ཐམས་ཅད་རྡོ་རྗེར་བྱིན་གྱིས་བརླབས་ནས། གཏི་མུག་གི་གཉིད་ལས་སད་ཅིང་། ཡེ་ཤེས་པདྨ་རྒྱས་པ་ལྟར་གྱུར་པས་
སངས་རྒྱས་ཏེ་འདིར་ཤཱཀྱ་ཐུབ་པ་ལ་བྱའོ། །དེའི་མཐུ་ནི་དེའི་སྟོབས་ཀྱི་ནུས་པ་སྟེ། ཁབ་ལེན་གྱིས་ལྕགས་འདྲེན་པ་ལྟ་བུའོ། །ལག་ན་རྡོ་རྗེ་ཞེས་བྱ་བ་ནི། བྱང་ཆུབ་སེམས་དཔའ་ཆེན་པོ་ཀུན་
ཏུ་བཟང་པོ་ཡིན་ཏེ། དོན་གཉིས་སུ་མེད་པའི་ཡེ་ཤེས་འཆང་བ་ཡིན་ལ། རྣམ་པ་ནི་སངས་རྒྱས་ཐམས་ཅད་ཀྱིས་བྱིན་གྱིས་བརླབས་ཤིང་། གསང་བ་གསུམ་སྟོན་པ་དྲག་པོའི་རྡོ་རྗེ་ཐོགས་པས་
ཏེ༑ འཁོར་གྱི་གཙོ་བོ་གནོད་སྦྱིན་ཁྲོ་བོ་འཇིགས་པ་མཐུ་སྟོབས་དང་ལྡན་པ་སངས་རྒྱས་ཐམས་ཅད་ཀྱི་བསྟན་པ་འཛིན་པར་གྲགས་པ་འདིའོ། །ལུས་ནི་བསགས་པའི་ཕྱིར་ཏེ། ཕྱག་ན་རྡོ་རྗེས་
ཚོགས་བསགས་པ་ལས་བྱུང་བའི་ལུས་ཀྱི་ཆ་ཤས་རྣམས་སོ། །ཐམས་ཅད་ཅེས་པ་ནི། ངག་དང་ཡིད་ཀྱང་ངོ་། །རྡོ་རྗེར་བྱིན་གྱིས་བརླབས་ནས་ཞེས་བྱ་བ་ནི། རིན་པོ་ཆེའི་རྡོ་རྗེ་ལྟར་བདག་
ཉིད་ཀྱི་ཡེ་ཤེས་ཀྱི་རང་བཞིན་དུ་བསྐྲུན་པའོ། །རྗེས་སུ་མཐུན་པའི་ཏིང་ངེ་འཛིན་གྱི་དབང་དུ་མཛད་དེ། རྡོ་རྗེའི་ཏིང་ངེ་འཛིན་ལ་སྙོམས་པར་ཞུགས་སོ་ཞེས་བྱ་བ་ནི། མི་རྟོག་པའི་ཡེ་ཤེས་ལ་༉

༄༅། །གནས་བཞིན་དུ་རྗེས་ལ་ཐོབ་པའི་ཡེ་ཤེས་ཀྱིས་སྒྱུ་མའི་སྐུར་དཀྱིལ་འཁོར་སྤྲུལ་པ་དང་། རྒྱུད་བཤད་པ་ལ་དབང་ཐོབ་པར་བྱའོ་སྙམ་པའི་ཏིང་ངེ་འཛིན་ཐུགས་རྩེ་གཅིག་
གཟུངས་
པར་བཞུགས་པ་སྟེ། འདི་ལྟར་རྣམ་པར་མི་རྟོག་པའི་ཡེ་ཤེས་ཀྱིས་ནི་ཆོས་ཐམས་ཅད་ནམ་མཁའི་དཀྱིལ་དང་འདྲ་བར་མཐོང་ལ། རྗེས་ལས་ཐོབ་པའི་ཡེ་ཤེས་ཀྱིས་ནི་སྒྱུ་མ་ལྟ་བུར་མཐོང་ངོ་ཞེས་
གསུངས་སོ། །དེ་ནས་ལག་ན་རྡོ་རྗེས་སངས་རྒྱས་ཀྱི་མཐུ་དང་ཞེས་པའི་སངས་རྒྱས་ཀྱི་མཐུ་ནི། བཅོམ་ལྡན་འདས་ཉག་གཅིག་གི་ནུས་པས་དཀྱིལ་འཁོར་སྤྲལ་པའི་སྟོབས་བསྐྱེད་པའོ། །
སངས་རྒྱས་ཀྱི་བྱིན་གྱིས་བརླབས་དང་ཞེས་བྱ་བ་ནི། ཕྱོགས་བཅུ་དེ་བཞིན་གཤེགས་པ་ཐམས་ཅད་ཀྱི་ནུས་པ་ཅི་ཡོད་པས་བྱིན་གྱིས་བརླབས་པའོ། །བྱང་ཆུབ་སེམས་དཔའ་ཐམས་ཅད་ཀྱི་བྱིན་
གྱིས་བརླབས་ཀྱིས་ཞེས་པའི་བྱང་ཆུབ་སེམས་དཔའ་ནི། དོན་དམ་པའི་འབྲས་བུ་གཉིས་སུ་མེད་པ་ལ་སྨོན་པ་དང་འཇུག་པས་གནས་པའོ། །དེ་ཡང་། བྱང་ཆུབ་ནམ་མཁའི་མཚན་ཉིད་དེ།
བྷཾ ཀུན་ཏུ་རྟོག་པ་ཐམས་ཅད་སྤངས། །དེ་ལ་སེམས་དཔའ་གང་ཡིན་པ། །བྱང་ཆུབ་སེམས་དཔའ་ཞེས་བཤད་དོ། །ཞེས་གསུངས་པས། ས་ཆེན་པོ་ལ་གནས་པ་ཐམས་ཅད་ཀྱིས་ནུས་པ་ཅི་ཡོད་ ྨ

པས་བྱིན་གྱིས་བརླབས་པའོ། །རྡོ་རྗེ་ཁྲོ་བོ་ནི་ལག་ན་རྡོ་རྗེའི་ཐུགས་གཉིས་སུ་མེད་པའི་ཁྲོ་བོ་གདུག་པ་ཚུལ་དགུ་དང་ལྡན་པར་འབྱུང་བའོ། །དེ་ལས་བྱུང་བ་ནི་དེས་སྤྲུལ་པ་སྟེ། གང་བྱུང་ཞེ་
ན༑ རྡོ་རྗེ་སྙིང་པོ་སྟེ། རྣམ་པར་འཇོམས་པའི་ལྷ་ཚོགས་ལྷ་དང་སྔགས་ཐམས་ཅད་ཀྱི་འབྱུང་གནས་སུ་གྱུར་པའོ། །དེས་རབ་ཏུ་སྨྲས་ཏེ་ནི། མྱུར་བར་སྔགས་གསུངས་པ་སྟེ་ཕྱག་ན་རྡོ་
རྗེས༑ རྡོ་རྗེ་རྣམ་པར་འཇོམས་པ་འཁོར་བཅས་སྤྲལ་ཏེ་མདུན་གནས་པ་ལ་བཀའ་བསྒོ་བས། དེར་རྡོ་རྗེ་རྣམ་པར་འཇོམས་པས་སྔགས་ཀྱིས་འབྱུང་པོ་ཐམས་ཅད་འདུལ་བར་བྱེད་པ་འདི་གསུངས་
སོ༑ །ངེས་པའི་དོན་དུ་ནི་སྟོང་པ་ཉིད་སྙིང་རྗེའི་སྙིང་པོ་ཅན་དུ་སྟོན་པ་ཡིན་ནོ། །ཇི་ལྟར་སྔོན་རང་བཞིན་གྱི་དཀྱིལ་འཁོར་སྤྲལ་པ་ལྟ་བུར།ྋ རྗེས་འཇུག་མངོན་རྟོགས་སྒོམ་པའི་གང་ཟག་
གིས༑ སངས་རྒྱས་ཀྱི་མཐུས་ཞེས་པས། ཁྲོ་བོ་བདུད་རྩི་འཁྱིལ་བར་བྱས་ཏེ་རྡོ་རྗེ་གདན་ལ་བྱིན་གྱིས་བརླབས་པར་གསོལ་བ་དང་། རྡོ་རྗེའི་ཏིང་ངེ་འཛིན་གྱིས། སྒྲ་དང་ཡི་གེའི་དང༌། རྡོ་རྗེ་
ཁྲོ་བོ་ལས་བྱུང་བ་ཞེས་པས། གཟུགས་དང་། ཕྱག་རྒྱ་དང་། མཚན་མའི་ལྷ་བསྒོམ་པའི་བར་དུ་བཤད་པ་ཡིན་ནོ། །གཉིས་པ་གླེང་བསླང་བ་དངོས་ནི། རྡོ་རྗེ་རྣམ་པར་འཇོམས་པའི་སྔགས་

།ཀྱི་ཡོན་ཏན་འདི་ལྟ་བུའོ་ཞེས་དངོས་ཀྱི་ཚིག་ཏུ་གསུངས་པ། དེ་ལའང་གཉིས་ལས། བདག་གི་དོན་ཕུན་སུམ་ཚོགས་པ་འགྲུབ་པ་ནི། རྫས་ཀྱི་རྡོ་རྗེ་ཕ་ལམ་ལ་ཆོས་༄༅།
གཟུངས་
བདུན་ཡོད་པ་དང་འདྲ་བར། སྟོང་པ་ཉིད་དང་། ལྷ་དང་། སྔགས་ཀྱི་རྡོ་རྗེ་འདིའང་ཆོས་བདུན་དང་ལྡན་ཏེ། མི་ཆོད་པ། མི་ཤིགས་པ། བདེན་པ། སྲ་བ། བརྟན་པ། ཐམས་ཅད་
དུ་ཐོགས་པ་མེད་པ། ཐམས་ཅད་དུ་མ་ཕམ་པའོ། །མི་ཆོད་པ་ཞེས་བྱ་བ་ནི། མི་རྟོག་པའི་ཡེ་ཤེས་ལ་བདུད་ལ་སོགས་པས་བར་དུ་གཅོད་མི་ནུས་པའོ། །མི་ཤིགས་པ་ཞེས་བྱ་བ་ནི། མི་རྟོག་
པའི་ཡེ་ཤེས་དེ་ཉིད་མཚན་མའི་རྣམ་པར་རྟོག་པས་བཤིག་པར་མི་ནུས་པས་སོ། །བདེན་པ་ཞེས་བྱ་བ་ནི། བཏགས་པའི་དངོས་པོ་དང་བྲལ་བའོ། །སྲ་བ་ཞེས་བྱ་བ་ནི། ཉོན་མོངས་པའི་གསོབ་
མི་མངའ་བའོ། །བརྟན་པ་ཞེས་བྱ་བ་ནི། ཡེ་ཤེས་ཀྱི་རང་བཞིན་དེ་ཉིད་གཞན་དུ་མི་འགྱུར་བའོ། །ཐམས་ཅད་དུ་ཐོགས་པ་མེད་པ་ཞེས་བྱ་བ་ནི། ཤེས་བྱ་རྣམ་པ་གཉིས་ལ་ཐོགས་པ་མེད་
༗པའོ༑ །ཐམས་ཅད་དུ་མ་ཕམ་པ་ཞེས་བྱ་བ་ནི། ཐུགས་རྗེ་ཆེན་པོའི་ཡེ་ཤེས་ཀྱིས་ཁྱབ་པས་སོ། །ད་ནི་གཞན་གྱི་དོན་ཕུན་སུམ་ཚོགས་པ་འགྲུབ་པའི་ཡོན་ཏན་སྟོན་ཏེ། སེམས་ཅན་ཐམས་ཅད་ ྗ

སྐྲག་པར་བྱེད་པ་ཞེས་བྱ་བ་ལ་སོགས་པ་བཅོ་བརྒྱད་ཀྱིས་སོ། །དེ་ལ་སེམས་ཅན་ཐམས་ཅད་སྐྲག་པར་བྱེད་པ་ཞེས་བྱ་བ་ནི། སེམས་དང་ལྡན་པས་ན་སེམས་ཅན། དེ་དག་འཇིགས་པ་
དང་༑ སྔངས་པ་དང་། འདར་བར་བྱེད་པ་ནི་སྐྲག་པར་བྱེད་པ་སྟེ། གང་གིས་བྱེད་པ་ཞེ་ན་སྔགས་ཀྱི་མཐུ་ཆེན་པོ་འདིས་སོ། །དེ་བཞིན་དུ། སེམས་ཅན་ཐམས་ཅད་འཇིལ་བར་བྱེད་པ་ཞེས་
པའི་འཇིལ་བ་ནི། སྤ་འཁུམས་ནས་འགུལ་མི་ཕོད་པའོ། །རིག་སྔགས་ཐམས་ཅད་གཅོད་པར་བྱེད་པ་ཞེས་པའི་རིགས་སྔགས་ནི། གཞན་གྱི་ལྷའི་སྐུ་མདོག་དང་། གཟུགས་དང་། དེ་སྟོན་
པའི་སྒྲ་དང༌། ཕྱག་རྒྱ་དང༌། ཏིང་ངེ་འཛིན་དང༌། སྔགས་དང༌། འཁྲུལ་འཁོར་ལ་སོགས་པ་སྟེ། གཅོད་པ་ནི་བྱ་བས་བསྒྲུབ་པ་ཐམས་ཅད་ཀྱི་ནུས་པའི་སྲོག་བཅད་དེ་རྒྱུན་མེད་པར་བྱེད་
པའོ༑ །རིག་སྔགས་ཐམས་ཅད་གནོན་པར་བྱེད་པ་ཞེས་པའི་གནོན་པ་ནི། ཕ་རོལ་གྱི་སྦྱོར་བ་ཐམས་ཅད་ཟིལ་གྱིས་མནན་ཏེ་མཐུ་མེད་པར་བྱེད་པའོ། །ལས་ཐམས་ཅད་འཇོམས་པར་བྱེད་པ་
སྔོན་གྱི་ལས་སམ་ཕ་རོལ་གྱི་སྦྱོར་བ་ངན་པ་ཐམས་ཅད་ཟློག་ཅིང་ཉམས་པར་བྱེད་པའོ། །གཞན་གྱི་ལས་ཐམས་ཅད་འཇིག་པར་བྱེད་པ་ནི། གཅིག་གིས་གཅིག་གི་དཔུང་བྱས་ནས་སྦྱོར་བའི་✖

༄༅། །རིག་སྔགས་ལ་སོགས་པའི་མཐུ་རླག་པར་བྱེད་པའོ། །གདོན་ཐམས་ཅད་རླག་པར་བྱེད་པ་ཞེས་པའི་གདོན་ནི། གདོན་པར་བྱེད་པ་སྟེ་ལྷའི་གདོན་ལ་སོགས་པའོ།
གཟུངས་
དེ་དག་རླག་པ་ནི་ཐལ་བར་བྱེད་པའོ། །གདོན་ཐམས་ཅད་ལས་ཐར་བར་བྱེད་པ་ཞེས་པ་ནི། སྔར་གདོན་དེ་དག་གིས་བཟུང་བ་ལས་གྲོལ་བར་བྱེད་པའོ། །འབྱུང་པོ་ཐམས་ཅད་འགུགས་པར་བྱེད་
པ་ཞེས་པ་ནི། ཁམས་གསུམ་དུ་འབྱུང་བས་ན་འབྱུང་པོ་སྟེ། དེ་དག་འགུགས་པ་འདྲེན་པ་སྟེ་དབང་དུ་བྱས་ནས་བསྟན་པ་ལ་གནས་པར་བྱེད་པའོ། །རིག་སྔགས་ཀྱི་ལས་ཐམས་ཅད་བྱེད་དུ་
འཇུག་པ་ནི། བཀུག་ནས་དེ་ཞི་བ་ལ་སོགས་པའི་ལས་ཐམས་ཅད་བྱེད་དུ་འཇུག་པ་སྟེ་ལས་ལ་འཛུད་པའོ། །མ་གྲུབ་པ་རྣམས་གྲུབ་པར་བྱེད་པ་ཞེས་པ་ནི། གང་གིས་ཞི་སོགས་བསྒྲུབས་པ་ལས་
འབྲས་བུ་མ་བྱུང་བ་རྣམས་ཀྱི་འབྲས་བུ་འབྱིན་པར་བྱེད་པའོ། །གྲུབ་པ་རྣམས་ཆུད་མི་ཟ་བར་བྱེད་པ་ཞེས་པ་ནི། སྔར་གྲུབ་པའི་འབྲས་བུ་དེའང་བར་ཆད་ཀྱིས་འཇོམས་སུ་མི་འཇུག་པར་བསམ་པའི་
༈ དོན་ཡོད་པར་བྱེད་པའོ། །འདོད་པ་ཐམས་ཅད་རབ་ཏུ་སྦྱིན་པ་ཞེས་པ་ནི། ཡིད་ཀྱིས་དོན་དུ་གཉེར་བའི་དགོས་པ་ཐམས་ཅད་དེ་ཁའི་མོད་ལའམ་རིང་པོར་མི་ཐོགས་པར་ཡིད་དང་མཐུན་པར་འབྱུང་ ྨ

བར་བྱེད་པའོ། །སེམས་ཅན་ཐམས་ཅད་བསྲུང་བ་ཞེས་པ་ནི། ནད་དང་གདོན་ལ་སོགས་པ་མི་འདོད་པ་སྔར་མ་བྱུང་བ་དག་ཕྱིས་ཀྱང་འོང་དུ་མི་འཇུག་པར་བྱེད་པའོ། །ཞི་བ་ནི། མི་འདོད་པ་
སྔར་འོངས་པ་དག་མེད་པར་བྱེད་པའོ། །རྒྱས་པ་ནི། ཚེ་དང་བསོད་ནམས་དང་ལོངས་སྤྱོད་འཕེལ་བར་བྱེད་པའོ། །སེམས་ཅན་ཐམས་ཅད་རེངས་པར་བྱེད་པ་ནི། སངས་རྒྱས་ཀྱི་བསྟན་པ་ལ་
མ་དད་པའི་མ་རུངས་པ་དག་གི་ལུས་དང་ངག་ཁེངས་ཤིང་ལས་བྱེད་མི་ནུས་པའོ། །རྨུགས་པར་བྱེད་པ་ཞེས་པའི་རྨུགས་པ་ནི། སེམས་རྨོངས་པ་སྟེ་དྲན་པ་ཉམས་སུ་བཅུག་པས་ཅིའང་མི་ཤེས་
པར་བྱེད་པའོ། །དེ་ལྟར་སྐྲག་པར་བྱེད་པ་ནས་གདོན་ཐམས་ཅད་རླག་པར་བྱེད་པའི་བར་བརྒྱད་དྲག་པོ། འགུགས་པ་དང་ལས་བྱེད་འཛུད་པ་གཉིས་དབང་། མ་གྲུབ་པ་གྲུབ་པ་དང་། ཆུད་མི་
* ཟ་བ། འདོད་པ་སྤྱིན་པ་གསུམ་རྒྱས་པ། སྲུང་བ། ཞི་བ། རེངས་རྨུགས་པ་གཉིས་ནི་དྲག་པོ། དེ་ལྟར་འཕྲིན་ལས་བཅོ་བརྒྱད་པོ་དེ་དག་ཀྱང་ཞི་རྒྱས་དབང་དང་དྲག་ཤུལ་གྱི་ལས་བཞིར་
བསྡུ་ལ། དབང་ནི་རྒྱས་པ་དང་དྲག་ཤུལ་གྱི་ཆར་བསྡུས་ནས་གསུམ་དུའང་བཤད་པ་ཡིན་ཏེ། རྒྱུད་ལས། ཞི་བ་དང་ནི་རྒྱས་པ་དང༌། །དེ་བཞིན་དྲག་ཤུལ་སྤྱོད་པ་སྟེ། །མདོར་ན་ལས་ནི་

༄༅། །རྣམ་གསུམ་དུ། །གསང་སྔགས་ཀུན་ལས་བསྒྲགས་པ་ཡིན། །ཞེས་གསུངས་པས་སོ། །འོ་ན༑ བདེ་བར་གཤེགས་པས་ཞི་བ་བྱ། །རྒྱས་པ་པདྨའི་རིགས་
སྐྱེས་ཀྱིས། །རྡོ་རྗེ་རིགས་གསུངས་གསང་སྔགས་ཀྱིས། །དྲག་ཤུལ་སྤྱོད་པའི་ལས་རྣམས་གསུངས། །ཞེས་གསུངས་པ་དེ་ལྟར་ན་སྔར་བསྟན་པ་དང་འགལ་ལོ་ཞེ་ན། རིགས་རེ་རེས་ཀྱང་
ལས་གསུམ་གསུམ་བྱེད་པས་འགལ་བ་མེད་དེ། རྒྱུད་ལས། མཁས་པས་རིགས་ནི་གསུམ་ཆར་ལ། །རབ་ལ་སོགས་པ་བསྟན་པ་དང༌། །ཞི་བ་ལ་སོགས་བྱེ་བྲག་གིས། །ལས་ནི་རྣམ་པ་
༈གསུམ་དུ་བྱའོ། །ཞེས་བསྟན་པས་སོ། །འོ་ན༑ྋ རྒྱུད་དེར་རིགས་སོ་སོར་ལས་སོ་སོར་གསུངས་པའི་དགོངས་པ་ཅི་ཡིན་ཞེ་ན། འདི་ནི་དོན་གྱི་གཙོ་བོ་ལས་དགོངས་པ་ཡིན་ཏེ། དེ་ཡང་རྒྱུད་
དེ་ཉིད་ལས། གླེང་གཞིའི་དབང་དུ་མཛད་ནས་ནི། །གསང་སྔགས་གང་དག་གསུངས་གྱུར་བ། །དེ་ཉིད་དེ་ལ་གཙོ་བོར་བསྟན། །ལྷག་མ་གཞན་དུ་ཤེས་པར་བྱ། །ཞེས་གསུངས་པ་ཡིན་
༈ ནོ༑ །གནོན་པ་དང་། ལས་ཐམས་ཅད་འཇོམས་པར་བྱེད་པ་གཉིས་ལ་ནི་དྲག་ཤུལ་དང༌། ཞུ་བའི་ལས་དང་འབྲེལ་བ་གཉིས་སུ་ཤེས་པར་བྱའོ། །ཞི་རྒྱས་དབང་གསུམ་གཞན་རྗེས་སུ་འཛིན་ ི

པའི་ལས་དང༌། དྲག་ཤུལ་ནི་གཞན་ཚར་གཅོད་པ་སྟེ་རྣམ་པ་གཉིས་སུའང་འདུ་བ་ཡིན་ཏེ། དེ་ཡང་ལས་ནི་སྣ་ཚོགས་པ། །མངོན་སྤྱོད་བརྒྱད་དུ་རྣམ་པར་གྲགས། །ཚར་གཅད་དང་ནི་རྗེས་
བཟུང་ངོ་། །ཞེས་གསུངས་སོ། །གསང་སྔགས་ཀྱི་མཐུ་ཆེན་པོ་འདི་སངས་རྒྱས་ཀྱི་མཐུས་ལག་ན་རྡོ་རྗེས་རབ་ཏུ་སྨྲས་སོ། །སྦ་ཞིང་དམན་པ་ལ་མི་བསྟན་པས་དང་། ནུས་པ་གཞན་ལས་ཁྱད་
པར་དུ་འཕགས་པའི་ཕྱིར་གསང་སྔགས་ཀྱི་མཐུ་ཆེན་པོ་ཞེས་བྱའོ། །དེ་གང་ཞེ་ན། འོག་ནས་འཆད་པར་འགྱུར་བའི་རྡོ་རྗེའི་སྔགས་འདིའོ། །གང་གིས་བརྗོད་ཅེ་ན་ལག་ན་རྡོ་རྗེ་སྟེ། འདིར་རྡོ་
རྗེ་རྣམ་པར་འཇོམས་པ་ལ་བྱའི། ཕྱག་ན་རྡོ་རྗེ་དངོས་མ་ཡིན་ནོ། །གང་གིས་བརླབས་ན་ཤཱཀྱ་ཐུབ་པ་ལ་སོགས་པའི་ནུས་པས་བརླབས་པ་ནི་སངས་རྒྱས་ཀྱི་མཐུ་སྟེ། དེ་ཡང་། རྒྱལ་བའི་ཉན་
ཐོས་པ་དག་ཇི་སྙེད་ཆོས་སྟོན་དང༌། ཞེས་པ་ལ་སོགས་པ་དང་། ཡང་སྟོན་ཅིང་འཆད་པ་རྣམས་ནི་སངས་རྒྱས་ཀྱི་མཐུའོ་ཞེས་བསྟན་པའི་ཕྱིར་རོ། །རྗེས་འཇུག་གདུལ་བྱའི་དབང་དུ་བྱས་ནས
འདི་སྐད་སྟོན་ཏེ། འགའ་ཞིག་ལ་མི་མ་ཡིན་པ་ལ་སོགས་པའི་གནོད་པ་བྱུང་ན་སྒྲུབ་པ་བོ་བདག་གིས་ས་ཕྱོགས་དཀར་པོ་དག་ཏུ་གོས་ལ་སོགས་པ་དཀར་པོ་བགོས་ཏེ་ཡོ་བྱད་རྣམས་དཀར་པོ་༔

༄༅། །བསགས་ནས་འདི་དག་ཉིད་དང་ལྡན་པས་ཞི་བའི་ཡིད་ཀྱིས་ཞི་བའི་ལས་བྱས་ན་ཞི་བ་ཆེན་པོ་འགྲུབ་པར་འགྱུར་རོ། །འགའ་ཞིག་ཚེ་ལ་སོགས་པ་འཕེལ་བར་འདོད་ན་ཎྜ
གོས་ལ་སོགས་པ་སེར་པོ་གྱོན་ཏེ་ཡོ་བྱད་རྣམས་སེར་པོ་བསགས་ནས་རྒྱས་པའི་ལས་བྱས་ན་རྒྱས་པ་འགྲུབ་བོ། །འགའ་ཞིག་ཤ་ཟ་བ་ལ་སོགས་པ་དྲག་པོའི་ལས་བྱེད་པར་འདོད་ན་ས་ཕྱོགས་ནག་པོ་
དག་ཏུ་གོས་ལ་སོགས་པ་ནག་པོ་གྱོན་ཏེ་ཡོ་བྱད་རྣམས་ནག་པོ་བསགས་ནས་སྡང་བའི་ཡིད་གྱིས་མངོན་སྤྱོད་ཀྱི་ལས་བྱས་ན་རེངས་པ་ལ་སོགས་པ་འགྲུབ་པར་འགྱུར་རོ་ཞེས་བྱ་བར་བསྟན་ནོ།
ཡང་དག་པའི་དོན་དུ་བཅོ་བརྒྱད་པོ་དེས་ལམ་གྱི་རིམ་པ་བསྟན་ཏེ། སེམས་ནི་རང་རིག་པ་སྟེ་ལུས་ལ་བརྟེན་པས་སེམས་ཅན་ནོ། །སྟོང་པ་ཉིད་ཀྱི་ཡེ་ཤེས་ཀྱི་མེས་རང་གི་རྒྱུད་ཀྱི་ཉོན་མོངས་པའི་
ཞུགས་ཤིང་རྣམས་སྐྲག་པ་དང་། ཉོན་མོངས་པ་མངོན་དུ་རྒྱུ་བའི་རྩེ་འཇིལ་བ་དང་། ཕྱིའི་ཡུལ་ནི་རིག་སྔགས་ཏེ། དེ་སེམས་ལས་གཞན་པའི་དོན་དུ་མ་གྲུབ་པར་ལྟ་བས་གཅད་པ་དང་ཡུལ་ལ་
༈ འཕྲོ་བ་གནོན་པ་དང་། ལས་ནི་འབད་རྩོལ་ཏེ་དོན་ཤེས་བཞིན་དུ་བཞག་པས་འཇོམས་པ་དང་། རྣམ་པར་རྟོག་པས་སྦྱར་བས་གཞན་སྣང་གི་ལས་འཇིག་པར་བྱེད་པ་དང༌། གཟུང་འཛིན་གྱི་གདོན་༔

རང་གིས་ངང་དུ་རླག་པར་བྱེད་པ་དང་། སླར་མི་སྐྱེ་བར་བཟོས་པས་དེ་ལས་ཐལ་བར་བྱེད་པ་དང༌། འབྱུང་པོ་ནི་དབུགས་ཏེ་འབྱུང་བ་བཞིའི་བདག་ཉིད་ཅན་དེ་རྣམས་དབུ་མར་འགུགས་པ་
དང་༑ དེས་འབྱུང་བ་ལ་དབང་ཐོབ་པའི་ལས་ཐམས་ཅད་བྱེད་དུ་འཇུག་པ་དང་། དངོས་གྲུབ་རྣམ་པ་གཉིས་མ་གྲུབ་པ་ཁྲུས་བཞིས་གྲུབ་པར་བྱེད་པ་དང་། གྲུབ་པ་ནི་རྡོ་རྗེའི་ཏིང་ངེ་འཛིན་མཐོང་བ་
སྟེ་ཆུད་མི་ཟ་བ་གོང་དུ་ཕྱིན་པར་བྱེད་པ་དང༌། སངས་རྒྱས་ཀྱི་ཆོས་དགེ་བ་ཐམས་ཅད་འདོད་པ་བཞིན་སྦྱིན་པ་དང་། གདུལ་བྱ་འཁོར་བ་ལས་སྲུང་བ་དང༌། ཇི་ལྟར་སྲུང་ཞེ་ན། ཉོན་མོངས་པ་
བཞི་དང་རྗེས་སུ་མཐུན་པའི་ཕྲིན་ལས་བཞིས་སོ། །ཞི་བ་ནི། ཐབས་གང་གིས་སེམས་ཀྱི་རྒྱུ་བ་རགས་པ་རྣམས་ཞི་ནས་གནས་པའོ། །རྒྱས་པ་ནི། དེ་ལས་ལྷག་པའི་མྱོང་བ་འཐོན་པའོ། །
རེངས་པ་ནི། ཞི་བར་གནས་ཤིང་ལྷག་པར་མཐོང་བས་སེམས་ཉིད་མྱོང་བར་མི་འགྱུར་བས་དེའི་ཕྱིར་རེངས་པ་ཞེས་བྱའོ། །དེ་ལ་གནས་པས་དམིགས་པའི་ཡུལ་ཅིའང་མ་གྲུབ་ཅིང་མཐོང་
བའམ༑ ཐོབ་པའམ། རྟོག་པའི་བྱེ་བྲག་ཕྱེད་པའི་དངོས་པོར་འགྱུར་བ་ཅིའང་མེད་པའི་ཕྱིར་རྨུགས་པ་ཞེས་བྱ་སྟེ། སྟོང་པ་ཉིད་ཀྱི་ངང་ལ་གནས་པ་ཞེས་བྱའི་དོན་ནོ། །གསང་སྔགས་ཀྱི་མཐུ་༔

༄༅། །ཆེན་པོ་ཞེས་བྱ་བ་ནི། སྔར་བརྗོད་པའི་སྟོང་པ་ཉིད་ཆོས་ཐམས་ཅད་ཀྱི་རང་བཞིན་ཏེ། དེ་ནི་ངོ་བོ་ཉིད་ཀྱིས་གསང་བའམ་སྦས་པ་ལྟ་བུར་གནས་ཤིང་རྟོགས་དཀའ་
24/1/01
✖ བས་ན་གསང་སྔགས་ཞེས་བྱའོ། །དེའི་མཐུ་ནི་ཆོས་ཉིད་ཀྱི་བདེན་པའི་ནུས་པའོ། །ཆེན་པོ་ནི་དངོས་པོ་དང་མཚན་མའི་དཔུང་ཆེན་པོའང་འཇོམས་ལ། མཚན་མས་ཚུར་གཞོམ་པའམ་གླགས་མི་
a རྙེད་པ་སྟེ། ཇི་ལྟར་ཉི་མས་མུན་པ་འཇོམས་ཀྱིས་མུན་པ་དེ་ལྟར་མ་ཡིན་པ་བཞིན་ནོ། །རབ་ཏུ་སྨྲས་ཞེས་པ་ནི། དོན་ཟབ་མོ་རྟོགས་པའི་མན་ངག་ཏུ་རེ་ཞིག་སྒྲོས་བཏགས་ནས་ཚིག་དང་ཡི་གེར་
10HA.P
གསུངས་པར་ཟད་དེ། རྡོ་རྗེའི་སྙིང་པོའམ་ཡང་དག་པའི་དོན་ལ་ནི་སྨྲ་བའམ་བསྟན་པར་མི་ནུས་ཏེ་རང་རིག་པའི་ཡེ་ཤེས་ཀྱི་ངོ་བོ་ཡིན་པའི་ཕྱིར་རོ། །འབྲས་བུའི་དུས་སུ་ནི། སངས་རྒྱས་ཀྱི་
ཆོས་མ་འདྲེས་པ་བཅོ་བརྒྱད་དུ་རིག་པར་བྱའོ། །ཞི་བ་ནི། དེ་བཞིན་ཉིད་དང་ཆོས་ཀྱི་དབྱིངས་སོ། །རྒྱས་པ་ནི། མངོན་དུ་གྱུར་བའི་ཆོས་ཀྱི་སྐུའོ། །རེངས་པ་ནི། མངོན་སྤྱོད་དེ་བདེ་བ
༈ ཆེན་པོ་ལ་མངོན་པར་ལོངས་སྤྱོད་པས་ན་ལོངས་སྤྱོད་རྫོགས་པའི་སྐུའོ། །རྨུགས་པ་ནི། ཡེ་ཤེས་ལ་སོགས་པ་མི་མངའ་བའི་ཕྱིར་སྤྲུལ་པའི་སྐུའོ།། གསུམ་པ་དེ་གཉིས་ཀྱི་།།

འབྲས་བུ་རྡོ་རྗེའི་སྔགས་བཤད་པ་ལ། བསྙེན་པའི་སྔགས་དང༌། བསྒྲུབ་པའི་སྔགས་དང་། ལས་ལ་སྦྱོར་བའི་སྔགས་གསུམ་ལས། དང་པོ་ནི། སློབ་དཔོན་ཆེན་པོ་པདྨ་འབྱུང་གནས་ཀྱི་
རྗེས་སུ་འབྲངས་ནས་བཤད་པར་བྱའོ། །ན་མོ་རཏྣ་ཏྲ་ཡཱ་ཡ། ནམཿཤྩཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་ཎཱ་པ་ཏ་ཡེ། དཀོན་མཆོག་གསུམ་དང་ཕྱག་ན་རྡོ་རྗེ་ལ་ཕྱག་འཚལ་བ་བསྟན་ནོ། །ཏདྱ་
ཐཱ༑ འོག་མ་འདྲེན་པར་བྱེད་པ། ༀ་ཏུ་ཊ་ཏྲུ་ཊ། ཏྲོ་ཊ་ཡ་ཏྲོ་ཊ་ཡ། སྤུ་ཊ་སྤུ་ཊ། སྥོ་ཊ་ཡ་སྤོ་ཊ་ཡ། གྷཎཱ་གྲཱཎཱ། བྷཱརྞཱ་པ་ཡ་གྲཱཎཱ་པ་ཡ། སརྦ་ས་ཏྭ་ནི། བོ་དྷ་ཡ་བོ་དྷ་ཡ། སཾ་བོ་ངྷ་ཡ་
སཾ་བོ་དྷ་ཡ། བྷྲ་མ་བྷྲ་མ། སཾ་བྷྲ་མ་ཡ་སཾ་བྷྲ་མ་ཡ། སརྦ་བྷཱ་ཏཱ་ནི། ཀུཎྚ་ཀུཎྚ། སཾ་ཀུཎྚ་ཡ་སཾ་ཀུཊྚ་ཡ། སརྦ་ཤི་ཏཱུཏྲཱན།།Ÿ གྷ་ཊ་གྷ་ཊ། སཾ་གྷ་ཊ་ཡ་སཾ་གྷ་ཊ་ཡ། སརྦ་བིདྱཱ་བཛྲ་
བཛྲ༑ སྤོ་ཊ་ཡ་བཛྲ་བཛྲ། ཀ་ཊ་བཛྲ་བཛྲ། མ་ཊ་བཛྲ་བཛྲ། མ་ཐ་བཛྲ་བཛྲ། ཨཊྚ་ཧཱ་ས་ནི་ལ་བཛྲ་སུ་བཛྲ་ཡ་སྭཱ་ཧཱ། དཽ་དག་བཅོམ་ལྡན་འདས་ཀྱི་ཆོས་ཀྱི་དབྱིངས་རྣམ་པར་དག་པའི་ཡེ་
ཤེས་བསྐུལ་བ་ཡིན་ལ། ཧེ་ཕུལླཱ། ནི་རུ་ཕུལླཱ། གྲྀ་ཧྞ་ཀུལླཱ། མི་ལི་ཙུལླཱ། ཀུ་རུ་ཀུལླཱ་བཛྲ་བིཛ་ཡཱ་ཡ་སྭཱ་ཧཱ། ཀི་ལི་ཀི་ལཱ་ཡ་སྭཱ་ཧཱ། ཀ་ཊ་ཀ་ཊ། མ་ཊ་མ་ཊ། ར་ཊ་ར་ཊ། མོ་ཊ་ན་

།པྲ་མོ་ཊ་ནཱ་ཡ་སྭཱཧཱ། ཙ་ར་ནི་ཙ་ར། ཧ་ར་ཧ་ར། ས་ར་ས་ར། མ་ར་ཡ། དེ་ཁོ་ན་ཉིད་ཀྱི་ཡེ་ཤེས་བསྐུལ་བ་སྟེ་གཉིས་ནི་ཐུགས་ལ་བསྐུལ་བའོ། །བཛྲ་བི་དཱ་ར་༄༅།
ཎ་ཡ་སྭཱ་ཧཱ། ཙྪིནྡ་ཙྪིནྡ། བྷིནྡ་བྷིནྡ། མ་ཧཱ་ཀི་ལི་ཀི་ལཱ་ཡ་སྭཱ་ཧཱ། བནྡྷ་བནྡྷ། ཀྲོ་དྷ་བཛྲ་ཀི་ལི་ཀི་ལཱ་ཡ་སྭཱ་ཧཱ། སྐུའི་རང་བཞིན་ལ་བསྐུལ་བའོ། །ཙུ་རུ་ཙུ་རུ། ཙཎྜ་ཀི་ལི་ཀི་ལཱ་ཡ་སྭཱ་
ཧཱ༑ ཏྲཱ་ས་ཡ་ཏྲཱ་ས་ཡ། བཛྲ་ཀི་ལི་ཀི་ལཱ་ཡ་སྭཱ་ཧཱ། ཧ་ར་ཧ་ར་བཛྲ་དྷ་རཱ་ཡཾ་སྭཱ་ཧཱ། པྲ་ཧ་ར་པྲ་ཧ་ར་བཛྲ་པྲ་བྷཉྫ་ནཱ་ཡ་སྭཱ་ཧཱ། ཁྲོ་བོ་བཞི་སྙིང་པོའི་སྒོ་ནས་བསྐུལ་བའོ། །མ་ཏིསྠི་ར་
བཛྲ༑ ཤྲུ་ཏིསྠི་ར་བཛྲ། པྲ་ཏིསྠི་ར་བཛྲ། མ་ཧཱ་བཛྲ། ཨ་པྲ་ཏི་ཧ་ཏ་བཛྲ། ཨ་མོ་གྷ་བཛྲ། ཨེ་ཧྱ་ཧི་བཛྲ། ཤཱི་ཧཱུྃ་བཛྲ་དྷ་རཱ་ཡ་སྭཱ་ཧཱ། དྷ་ར་ངྷ་ར། ངྷི་རིངྷི་རི། དྷུ་རུ་དྷུ་རུ། སརྦ་
བཛྲ་ཀུ་ལ་མཱ་བརྟ་ཡ་སྭཱ་ཧཱ། བཅོམ་ལྡན་འདས་ཀྱི་གསུང་ལ་བསྐུལ་བའོ། །དེ་ནས་སྐུ་གསུང་ཐུགས་སྤྱིར་བསྐུལ་བ་ནི། ནམཿས་མནྟ་བཛྲ་ཎཱཾ། སརྦ་བཛྲ་ཀུ་ལ་མཱ་བརྟ་ཡ། མཧཱ་བ་ལེ། ཀ་
འགྲེལ་ཏ་བེ། ཏ་ཏ་ལེ། ཨ་ཙ་ལེ། མཎྜ་ལ་མ་ཡེ། ཨ་ཏི་བཛྲ། མཧཱ་བ་ལེ། བེ་ག་ར་ཎ་ར་ཎ། ཨ་ཛི་ཏིཾ། ཛཱ་ལ་ཛྭ་ལ། ཏི་ཊི་ཏི་ཊི། ཏིངྒ་ལེ། ད་ཧ་ད་ཧ། ཏེ་ཛོ་བ་ཏི། ཏི་ལི་ཏི་263

བནྡྷ་བནྡྷ། མ་ཧཱ་བ་ལེ་བཛྲ་ཨང་ཀུ་ཤ་ཛཱ་ལཱ་ཡ་སྭཱ་ཧཱ། འདི་ལ་ལྷ་མོའི་གླུ་ཞེས་ཀྱང་བྱའོ། །སྙིང་པོའི་སྒོ་ནས་བསྐུལ་བ་ནི། ན་མོ་རཏྣ་ཏྲ་ཡཱ་ཡ། ན་མཿཤྩཎྜ་བཛྲ་པཱ་ཎ་ཡེ། མ་ཧཱ་ཡཀྵ་
སེ་ནཱ་པ་ཏ་ཡེ།ྋ ཏདྱ་ཐཱ། ཨོཾ་ཧ་ར་ཧ་ར་བཛྲ། ཧཱུཾ་མཛད་བསྐུལ་བ། མ་ཐ་མ་ཐ་བཛྲ། གཤིན་རྗེ་གཤེད། དྷུ་ན་ངྷུ་ན་བཛྲ། དབྱུག་སྔོན་ཅན། ད་ཧ་ད་ཧ་བཛྲ། གཤིན་རྗེ་མཐར་
བྱེད༑ པ་ཙ་པ་ཙ་བཛྲ། མི་གཡོ་བ། དྷ་ར་དྷ་ར་བཛྲ། རྟ་མཆོག དྷཱ་ར་ཡ་དྷཱ་ར་ཡ་བཛྲ། གཞན་གྱིས་མི་ཐུབ་པ། དཱ་རུ་ཎ་དཱ་རུ་ཎ་བཛྲ། བདུད་རྩི་འཁྱིལ་བ། ཙྪིནྡ་ཙྪིནྡ
བཛྲ༑ ཁམས་གསུམ་རྣམ་རྒྱལ། བྷིནྡ་བྷིནྡ་བཛྲ་ཧཱུཾ་ཕཊ། སྟོབས་པོ་ཆེ་བསྐུལ་བའོ། ྋ།ཉེ་བའི་སྙིང་པོའི་སྒོ་ནས་བསྐུལ་བ་ནི། ན་མཤྩཎྚ་བཛྲ་ཀྲོ་དྷ་ཡ། གཙོ་བོ། ཧུ་ལུ་ཧུ་ལུ། རྡོ་རྗེ་ཕུར་
པ༑ ཏི ཥྛ་ཏིཥྛ། རྡོ་རྗེ་བེ་ཅོན། བནྡྷ་བནྡྷ། རྡོ་རྗེ་ཐོ་བ། ཧ་ན་ཧ་ན། རྡོ་རྗེ་གཏུམ་པོ། ཨ་མྲྀ་ཏེ་ཧཱུཾ་ཕཊ། ཕོ་ཉ་ཏེ་ལས་ཐམས་ཅད་པའོ། །བསྙེན་པའི་དུས་སུ་བཅོམ་ལྡན་འདས་ཀྱི་
ཐུགས་ལ་སོགས་པ་ལ་དམིགས་ཏེ། ྋ དེ་བཟླས་པས་ཐུགས་ལ་སོགས་པའི་དངོས་གྲུབ་འགྲུབ་པར་འགྱུར་རོ། །བཤད་པའི་རྒྱུད་ལས། རྣལ་འབྱོར་བསྙེན་པ་གསུམ་དུ་བྱ། །ཞེས་

།དང༌། བསྙེན་པ་གསུམ་སྟེ་ཞེས་པས། གཙོ་བོ་དང་། འཁོར་དང་། ཐམས་ཅད་འདུས་པའི་གཟུངས་ལའོ། །ཚུལ་ཇི་ལྟར་བསྙེན་ཞེ་ན། དེ་བཞིན་གཤེགས་༄༅།
གཟུངས་
པ་རྣམས་ཀྱི་སྐུ་དང་གསུང་དང་ཐུགས་གསང་བའི་ངོ་བོ་ཉིད་རང་བཞིན་གྱི་དཀྱིལ་འཁོར་ཆེན་པོ་ལ་སོགས་པ་རྣམས་གང་གོམས་པ་ལས་བྱེ་བྲག་ཏུ་འབྱུང་བའི་ཕྱིར་དེ་ནི་ཡན་ལག་བཅུར་ངེས་པའི་
ཚོགས་མངོན་སུམ་དུ་བྱའོ། །ཡན་ལག་བཅུ་གང་ཞེ་ན། བདག་གི་དེ་ཁོ་ན་ཉིད་དང་། རིག་སྔགས་ཀྱི་དེ་ཁོ་ན་ཉིད་དང་། བཟླས་བརྗོད་ཀྱི་དེ་ཁོ་ན་ཉིད་དང་། མེ་ལ་སོགས་པའི་བསམ་གཏན
ྋ རྣམ་པ་གསུམ་དང་། གསང་སྔགས་བསྒྲུབ་པ་ལ་འཇུག་པའི་ཆོ་ག་དང༌། སྦྱིན་སྲེག་གི་ཆོ་ག་དང་། དབང་བསྐར་བའི་ཆོ་ག་དང་། གནས་ཀྱི་བྱ་བའི་ནན་ཏན་ནོ། །བདག་གི་དེ་ཁོ་ན་ཉིད་
ནི༑ གནས་པ་གསུམ་དང༌། རྣམ་པར་ཐར་པའི་སྒོ་གསུམ་ལ་གཞོལ་བའོ། །གནས་པ་གསུམ་ནི། འཕགས་པའི་དང་། ལྷའི་དང་། ཚངས་པའི་གནས་པའོ། །དང་པོ་ནི། འཕགས་
བྷཾ པའི་བདེན་པ་བཞི་དང་། གཉིས་པ་བསམ་གཏན་བཞི་དང་། གསུམ་པ་ཚད་མེད་བཞིའོ། །སྟོང་ཉིད་མཚན་མེད་སྨོན་མེད་གསུམ་གྱི་རྣམ་པར་ཐར་པའི་སྒོ་སྟེ། དེ་བསྒོམ་པའོ། །རིག་སྔགས་

ཀྱི་དེ་ཁོ་ན་ཉིད་ནི། རྣམ་པ་དྲུག་གི་བདག་ཉིད་དེ། བྱང་ཆུབ་ཀྱི་སེམས་ཀྱི་མཚན་ཉིད་གཉིས་སུ་མེད་པའི་སྟོང་པ་ཉིད་ཀྱི་ལྷ་དང་སྒྲ་དང་། ཡི་གེ་དང་། གཟུགས་དང༌། ཕྱག་རྒྱ་དང་། ཏིང
ངེ་འཛིན་གྱི་ལྷ་སྟེ། ཀུན་རྫོབ་ཀྱི་ཏིང་ངེ་འཛིན་རྣམ་པ་དང་བཅས་པའི་བྱེ་བྲག་གོ །འདི་ལ་ལྷའི་དེ་ཁོ་ན་ཉིད་ཅེས་ཀྱང་བྱའོ། །བཟླས་བརྗོད་ཀྱི་དེ་ཉིད་ནི། དམིགས་པ་གསུམ་མམ། ཡན་ལག་
བཞིའི་སྒོ་ནས་ཏེ། དམིགས་པ་གསུམ་ནི། དང་པོར་ཡི་གེ་དང་། དེ་ནས་གཞི་ཟླ་བ་དང་། དེ་ནས་སྐུ་ལ་དམིགས་པའོ། །ཡན་ལག་བཞི་ནི། སྒྲ་སྔགས་ཀྱི་ཡི་གེ སེམས་ཟླ་བའི་དཀྱིལ་
འཁོར་གྱི་རྣམ་པར་གྱུར་པ། གཞི་དེ་བཞིན་གཤེགས་པའི་སྐ། གཞི་གཉིས་པ་རང་གི་ལྷའི་གཟུགས་ཏེ། འདི་ལའང༌། མདུན་གྱི་དང་རང་གི་སྙིང་གའི་གསང་སྔགས་དང་བཅས་པའི་ཟླ་བའི་
དཀྱིལ་འཁོར་ལ་དམིགས་པ་དང༌། གསང་སྔགས་ཀྱི་སྒྲ་ལ་དམིགས་ཏེ་བཟླས་པ་གསུམ་མོ། །དེ་ནི་ཀུན་རྫོབ་ཀྱི་ཏིང་ངེ་འཛིན་རྣམ་པ་དང་བཅས་པ་ཞེས་བྱ་བ། བཟླས་བརྗོད་ལ་ལྟོས་པ་དང་
བཅས་པ་སྟེ། རིག་སྔགས་དང་གསང་སྔགས་ཀྱི་གཟུགས་ལ་སོགས་པ་མངོན་དུ་བྱ་བ་གོམས་པར་བྱེད་པའི་མཚན་ཉིད་ཅན་ནོ། །བཟླས་བརྗོད་ལ་མི་ལྟོས་པར་བསམ་གཏན་ལས་གསང་སྔགས་༔

༄༅། །ཀྱི་འབྲས་བུ་འདོད་པས་ནི། གསང་སྔགས་མེར་གནས་ཀྱི་དེ་ཉིད་དང་། སྒྲ་གནས་ཀྱི་དེ་ཉིད་དང་། སྒྲ་མཐའི་དེ་ཉིད་དོ། །དང་པོ་ནི། ལྷའི་བྱེ་བྲག་གི་བདག་
གཟུངས་
ཉིད་གསང་སྔགས་ཀྱི་ཡི་གེ་རྣམས། སོ་སོར་ཡིད་ཀྱིས་མེ་འབར་བའི་ནང་ན་འདུག་པར་བརྟགས་ཏེ་བསམ་གཏན་ལ་གནས་པའོ། །གཉིས་པ་ནི། རིག་སྔགས་དེ་ཉིད་དབྱིབས་མེད་པ་ཚིག་ཙམ
དུ་གྲགས་པ་ལ་དང༌། གསུམ་པ་སྒྲའང་འགགས་ནས་ཡོངས་སུ་དག་པ་གཉིས་སུ་མེད་པའི་ཡེ་ཤེས་ཀྱི་ཡུལ་ཆོས་ཀྱི་དབྱིངས་ཀྱི་རང་བཞིན་སོ་སོ་རང་གིས་རིག་པར་བྱེད་པའོ། །དེ་ནི་དོན་དམ་
གཉིས་སུ་མེད་པའི་ཏིང་ངེ་འཛིན་ལ་སྦྱོར་བ་ཞེས་བྱའོ། །བསྒྲུབ་པ་ལ་འཇུག་པའི་ཆོ་ག་ནི། བསྒྲུབ་པ་དང་བསྒྲུབ་ཆེན་གྱི་ཐབས་སོ། །ཞི་བ་ལ་སོགས་པའི་སྦྱིན་སྲེག་དང་། དབང་བསྐུར་བ་
དམ་ཚིག་ནོད་པ་དང༌། གནས་ཀྱི་བྱ་བའི་ནན་ཏན་ནི་རབ་ཏུ་གནས་པ་སྟེ། མི་དང་ལྷ་ལའོ། །མི་ལ་ནི་ཁྲུས་བཞིའི་སྒོ་ནས་སོ། །བཟླས་བརྗོད་ཀྱང་གཙོ་བོ་ལ་འབུམ། འཁོར་ལ་ཁྲི་ཕྲག་
༈ གཅིག་སྟེ། ཡིག་འབྲུ་བཅོ་ལྔ་མན་ལ་འབྲུ་འབུམ། དེ་ཡན་ནས་སོ་གཉིས་མན་ལ་འབུམ་ཕྲག་གསུམ། དེ་ཡན་ལ་གཅིག་གོ །གཉིས་པ་བསྒྲུབ་པའི་སྔགས་ནི། ལས་ལ་གཉིས་ཏེ་ཞེས་

དང་༑ ལས་བསྒྲུབ་གཉིས་ཞེས་པས། གཙོ་བོ་ལ་སོགས་པའི་སྙིང་པོ་དང་། དེ་ལ་ལས་གང་བསྒྲུབ་པ་སྡེབ་པ་གཉིས་སོ། །འདིར་སངས་རྒྱས་གསང་བ། གཙོ་བོའི་སྙིང་པོ་ནི།སརྦ་བིདྱཱ་
ནས༑ སུ་བཛྲ་ཡཱ་ཡའི་བར་བཤད་ཅིང༌། དེ་ལ་དང་པོར་ཕྱག་འཚལ་བ་གཉིས་དང༌། ཏདྱ་ཐཱ། ཨོཾ༑ ཚར་གཅོད་པ་དང་བསྲུང་བའི་སྔགས་ཡིན་པས་དང་པོར་བསྣན། ཡེ་ཤེས་
དང་༑ དེ་ནས་སརྦ་བིདྱཱ་ནས་སུ་བཛྲ་ཡཱ་ཡ། བསྟོད་ཅིང་འབོད་པ་དང་། དེ་ལ་བསྟོད་ཅིང་བསྐུལ་བའི་སྔགས། ཨེ་ཧྱ་ཧི་བཛྲ། ཤཱི་ཧཱུྃ་བཛྲ་དྷཱ་ར་ཡ། གཉིས་བཏགས། དེ་ལ་གཙོ་བོ་དང་
འབྲེལ་བའི་ལས་སྔགས། ཞི་བ་ལ། ཧེ་ཕུལླཱ་ནས། བི་ཛ་ཡཱ་ཡ་སྭཱ་ཧཱ། རྒྱས་པ་ལ། ཙ་རཾ་ནས་ས་རའི་བར། དབང་ལ། ཀི་ལི་ནས། པྲ་མོ་ཊ་ནཱ་ཡའི་བར། དྲག་པོ་ལ། མཱ་ར་ཡ་
སོགས༑ གཅད་པ་ལ། ཙྪིནྡ་ནས་ཀི་ལཱ་ཡའི་བར། མནན་པ་ལ། བནྡྷ་ནས་ལཱ་ཡའི་བར། སྐྲག་པར་བྱེད་པ་སོགས་བཅོ་ལྔ་ལ། ཏྲུ་ཊ་སོགས་སྡེབ་བོ། །དེ་ནི་བར་དུ་དྲག་པོའི་ཞེས་
བྱའོ༑ །མཐར་སྭཱ་ཧཱ་སྦྱར་ཏེ། ཤིས་པའི་གཞི་འཛུགས་པ་ཞེས་བྱའོ། །འཁོར་གྱིས་ནི། ཙུ་རུ་སོགས་ཕུར་བུ་དྲག་པོ་ལས་སྔགས་འཁོར་དང་འབྲེལ་པ། ཨ་མུ་ཀཾ་མ་ར་ཡ་ཕཊ། མནན་པ་༔

༄༅། །ལ། ད་ཧ་སོགས། གཅད་པ་ལ་མ་ཧཱ་བ་ལེ་སོགས་སོ། །ཏྲཱ་ས་ཡ་སོགས་བེ་ཅོན་རྒྱས་པ། ལས་སྔགས་ངྷ་རཱ་དྷ་ར་ནས། མཱ་བརྟའི་བར། ཧ་ར་སོགས་ཐོ་བ་
དབང་༑ ལས་སྔགས་ནམཿས་མནྟ་ནས། ཏིང་ག་ལེའི་བར། པྲ་ཧ་ར་སོགས་གཏུམ་པོ་ཞི་བ། ལས་སྔགས། མ་ཏིསྦི་ར་ནས། ཨ་མོ་གྷ་བཛྲའི་བར། སྡེབས་ན་སྔར་བཞིན། གཙོ་
འཁོར་གཉིས་ཀ་འདུས་པ་སྙིང་པོ་དང༌། ཉེ་སྙིང་གི་ཨ་མྲྀ་ཏའི་མཐར་བསྟོད་ཅིང་བསྐལ་བ་དང་། ལས་གང་ཡིན་པའི་སྔགས་དང་། ཤིས་པའི་གཞི་འཛུགས་པ་ཅན་སྦྱར་བ་དང་། ཡང་ན་
གཟུངས་རྒྱས་པ་མཐའི་ཨ་མྲྀ་ཏ་ལ་དེ་བཞིན་དུ་སྡེབ་བོ། །གསུམ་པ་ལས་སྦྱོར་གྱི་སྔགས་ནི་ཤམ་བུར། ཞི་བ་ལ། ཤནྟིཾ་ཀུ་རུ་སྭཱ་ཧཱ། རྒྱས་པ་ལ། པུཙྪིཾ་ཀུ་རུ་ཨཾ། དབང་ལ། བ་ཤཾ་མཱ་ན་
ཡ་ཧོ། དྲག་ཤུལ་གྱི་འབོད་པའི་མཐར། ཨཱ་ཀརྵ་ཡ་ཛཿ རྦད་པ་ལ། མཱ་ར་ཡ་རྦད། གསད་པ་ལ། མཱ་ར་ཡ་ཕཊ། ཅེས་དང་། ལས་སོ་སོ་དང་བསྟུན་པའི་རྣམ་པར་དབྱེ་བ་མན་ངག་
བྷཾབཞིན་དང་ཤེས་པར་བྱའོ། །དེ་ཡང་ལས་ལ་གསུམ། གཙོ་དང་འཁོར་དང་འདུས་པ་ནི། ལས་བཞིའི་སྔགས་སོགས་དབྱེ་བར་བྱ། །ཞེས་དང་། ལས་བསྒྲུབ་སོ་སོར་ཤེས་པར་བྱ། །ཞེས་་

གསུངས་པའི་ཕྱིར་རོ། །བསྒྲུབ་པ་དང་ལས་ལ་སྦྱར་བའི་སྔགས་རྣམ་པར་གཞག་པ་ནི། སློབ་དཔོན་སངས་རྒྱས་གསང་བའི་རྗེས་སུ་འབྲངས་སོ།། །། བཞི་པ་མཇུག་སྡུད་ཀྱི་ཆོ་
ག་ཕན་ཡོན་དང་བཅས་ཏེ་བཤད་པ་ལ། བསྒྲུབ་པ་ཆེན་པོའི་ཆོ་ག་ཕན་ཡོན་དང་བཅས་པ་དང་། དབང་བསྐུར་བའི་ཆོ་ག་ཕན་ཡོན་དང་བཅས་པ་བསྟན་པའོ། །དང་པོ་ནི། མངོན་དུ་གྱུར་པའི་ཚེ་
དབང་ཕྱུག་ཐོབ་པའི་ཡོན་ཏན་ཉམས་པར་གྱུར་པའི་རྒྱུ་སྤོང་ཞིང་བཟླས་བརྗོད་དང་བསམ་གཏན་ལ་བརྩོན་པར་བྱས་ན། རིམ་གྱིས་འབྲས་བུ་གང་ཐོབ་འགྱུར་བ་དེ་བསྟན་པའི་ཕྱིར། སྡིག་པ་ཐམས་
ཅད་བྱང་བྱས་ནས། །སྡུག་བསྔལ་ཐམས་ཅད་མེད་པར་བྱེད། །དེ་ཡང་བཟླས་བརྗོད་དང་བསམ་གཏན་ལ་རབ་ཏུ་གོམས་པས་སེམས་མཉམ་པར་བཞག་པར་གྱུར་བའི་སྒྲུབ་པ་པོ་བྱིན་གྱིས་བརླབ་ཏུ་
རུང་བར་མཁྱེན་ནས། ལྷ་ཐམས་ཅད་རང་གི་གནས་ན་བཞུགས་བཞིན་དུ་སྒྲུབ་པ་པོ་གང་སྤྱན་རས་ཀྱིས་འཚོ་བ་དེ་ལ་གསང་སྔགས་མངོན་དུ་ཕྱོགས་པའམ་གསང་སྔགས་ཉེ་བར་འགྱུར་བ་ཞེས་བྱ་
ལ༑ དེའི་ཚེ་སྒྲུབ་པ་པོས་ཀྱང་བསམ་གཏན་དང་བཟླས་བརྗོད་ལ་ཞེན་ཅིང་མ་རྨོངས་པར་མངོན་པར་བརྩོན་ཞིང་འགྲུས་པ་བསྐྱེད་པས། གསང་སྔགས་ཀྱི་བསམ་གཏན་དང་། བཟླས་བརྗོད་ལས་༩

༄༅། །བྱུང་བའི་དགེ་བའི་བག་ཆགས་དེས་ནི་འབྲས་བུ་དང་རྟག་ཏུ་སྦྱོར་བ་ལས་གྱུར་པའི་ཕྱིར་སྟོབས་དང་ལྡན་ནོ། །དེ་བས་ན་དེའི་རྣམ་པར་སྨིན་པ་དེ་མ་ཐག་ཉིད་དུ་མངོན་
པར་སྐྱེའོ། །རྣམ་པར་སྨིན་པ་དེའང་བག་ཡོད་པས་རིག་པ་འཛིན་པ་ལ་སོགས་པ་ཐུན་མོང་གི་སྒྲུབ་པ་ཆེན་པོ་གསང་སྔགས་ཀྱི་སྦྱོར་བའི་འབྲས་བུར་གྱུར་པ་རྣམས་གྲུབ་པར་འགྱུར་ལ། དེ་ནས་
རིམ་གྱིས་གསང་སྔགས་ཀྱི་སྤྱོད་པ་ལས་བྱུང་བའི་བྱང་ཆུབ་སེམས་དཔའམ་འཕགས་པ་རྡོ་རྗེ་ཅན་གྱི་ཏིང་ངེ་འཛིན་གྱིས་ཡུལ། སྐུ་དང་གསུང་དང་ཐུགས་ཀྱི་གསང་བ་ཐོབ་པའི་རིམ་པས་རྒྱུད་ཕྱི་མ་
༈ སངས་རྒྱས་པའི་བར་དུ་འགྱུར་རོ། །དེ་བས་ན་སྡིག་པའི་བག་ཆགས་བཀྲུས་པས་འབྲས་བུ་རྣམ་པར་སྨིན་པ་འབྱིན་པའི་སྐབས་མི་རྙེད་པས་ན་སྡིག་པ་བྱང་བ་དང་སྡུག་བསྔལ་མེད་པ་ཞེས་བྱའོ།
དེ་ལྟར་བཟླས་བརྗོད་དང་བསམ་གཏན་བསྒོམས་པས་སྒྲུབ་པ་པོའི་ཡོན་ཏན་འབྱུང་བ་གསང་སྔགས་མངོན་དུ་ཕྱོགས་པའི་རྒྱུར་བསྟན་ན། དེ་ལྟ་བུའི་བཟླས་བརྗོད་དང་བསམ་གཏན་ཡང༌། དཀྱིལ་
༈ འཁོར་ལེགས་པར་མ་མཐོང་བར། །གང་ཞིག་ཅི་སྟེ་སྔགས་ཟློས་ན། །དེ་ནི་དངོས་གྲུབ་ཐོབ་མི་ི་འགྱུར། །ཞེས་གསུངས་ལ། དཀྱིལ་འཁོར་མ་མཐོང་བ་དང་དབང་མ་ཐོབ་པ་ལ་སྟོན་པའི་པྨ་

སྐབས་མེད་པའི་ཕྱིར་དང༌། དབང་བསྐུར་བའང་། བསྒྲུབ་པ་དང༌། བསྒྲུབ་པ་ཆེན་པོའི་དཀྱིལ་འཁོར་ལ་རག་ལས་པའི་ཕྱིར། བསྒྲུབ་པ་དང་བསྒྲུབ་པ་ཆེན་པོའི་ཆོ་ག་བཤད་པར་བཞེད་
ནས༑ རྒྱུད་དོ་ཅོག་གི་རྩ་བ་སྟེ། །ཞེས་གསུངས་ལ། དེ་ལའང་། ལྟ་བ་རྣམ་པར་དག་པ་དང་། སྤྱོད་པ་རྣམ་པར་དག་པ་གཉིས་དགོས་པ་ཡིན་ལ། ལྟ་བ་ནི། མུ་སྟེགས་བྱེད་དང་། བྱེ
བྲག་ཏུ་སྨྲ་བ་དང༌། མདོ་སྡེའི་རྗེས་སུ་འབྲང་བ་དང་། ནང་གིར་ཡིན་པར་འདོད་པ་དག་གིས་སྨྲས་པ་རྣམས་ཀྱི་བཤད་པ་ལྟར་ནི་མ་ཡིན་ཏེ། ཕུལ་དུ་བྱུང་བའི་རིགས་ལས་གནོད་པའི་ཕྱིར་རོ།
འོ་ན༑ གང་ཞེ་ན། ཁྱད་པར་དུ་འཕགས་པའི་དབུ་མའི་གཞུང་ཁོ་ན་ལ་གནས་པ་ཡིན་ཏེ། བདེན་པ་གཉིས་ཀྱི་ཚུལ་ལས་མ་འདས་ཤིང་མི་འགལ་བར་གནས་པའི་ཕྱིར་རོ། །སྤྱོད་པ་ནི་གསུམ་
སྟེ༑ བདེན་པ་དང༌། ཕ་རོལ་ཏུ་ཕྱིན་པ་དང་། གསང་སྔགས་ཀྱི་སྤྱོད་པ་ལ་བརྟེན་པའོ། །དེའི་ནང་ནས་མཆོག་ཏུ་གྱུར་པ་ནི་གསང་སྔགས་ཀྱི་སྤྱོད་པ་ཡིན་ལ། དེའང་ལས་དང་པོ་པ་དག་ཆོ་
ག་ཕུན་སུམ་ཚོགས་པ་ལ་བརྟེན་ན་འགྲུབ་པའི་ཕྱིར། ཆོ་གའི་ཡན་ལག་ཚང་བ་བྱའོ་ཞེས་སྟོན་པ་ལ། དཔལ་ཀུན་གྱིས་ནི་ལེགས་པར་བརྒྱན། །ཅེས་སོ། །ཆོ་གའི་ཡན་ལག་ཀྱང་རྒྱུད་

༄༅། །དུ། དང་པོ་སྟ་གོན་གནས་པ་ཡིས། །ས་ཡི་ཆོ་ག་རྫོགས་བྱས་ཏེ། །འབྱོར་པས་དཀྱིལ་འཁོར་བྲིས་བྱས་ལ། །དེ་ལ་བརྟེན་ཏེ་བསྒྲུབ་པར་བྱ། །ཞེས་གསུངས་
པས་སོ། །དེ་དག་གི་རྣམ་པར་གཞག་པ་རྒྱས་པ་ནི་སྤྱིའི་རྒྱུད་རྣམས་སུ་བསྟན་པའི་ཕྱིར་ཟློས་པ་མ་མཛད་པར་འདིར་མདོ་ཙམ་ཞིག་བསྟན་པ་ཡིན་ནོ། །དེ་ལྟར་བསྒྲུབས་པས་ན་གནས་སྐབས་
སུའང་༑ སེམས་ཅན་དབང་པོ་ཉམས་པ་དང་། སེམས་ཅན་གང་དག་གི་དབང་པོ་དྲུག་ལ་སྐྱོན་བྱུང་བ་དེ་དག་ཀྱང་ཕྱིར་སྐྱོན་མེད་པར་འགྱུར་བ་དང་། ཚེ་ཟད་པ་དང་། ཚེའི་མཐའ་གཏུགས་པ་
དག་གི་ཚེ་ཕྱིར་འཐུད་པ་དང༌། ཚེ་ཉམས་དང༌། རྐྱེན་འགའ་ཞིག་གིས་ཚེ་ལ་བར་དུ་བཅད་པས་ཉམས་དམས་ཏེ་ཚད་ལས་ཐུང་དུ་སོང་བ་ཕྱིར་བསྲིང་བ་དང༌། ཕུན་སུམ་ཚོགས་མིན་གངཆགས་
དང་༑ །བཀྲ་མི་ཤིས་པའི་དངོས་པོ་ཉེ་བར་གནས་པ་ཞི་ནས་མེད་པར་བྱེད་པ་དང་། ལྷ་རྣམས་རྒྱབ་ཀྱིས་ཕྱོགས་པ་དང་། །ལྷ་ནི་འཇིག་རྟེན་དང་འཇིག་རྟེན་ལས་འདས་པའི་ལྷའོ། །དེ་ལས་དང་
༈པོ་ནི། བདག་གིས་ནོངས་པ་ལ་ཁྲོ་བས་སྟོངས་གྲོགས་མི་བྱེད་པའོ། །འཇིག་རྟེན་ལས་འདས་པའི་ལྷ་རྒྱབ་ཀྱིས་ཕྱོགས་པ་ནི། དབང་བསྐུར་བའི་དུས་སུ་སློབ་དཔོན་གྱི་སྔགས་དང་ཕྱག་རྒྱ་དང་ ཱ

ཏིང་ངེ་འཛིན་གྱིས་ཡེ་ཤེས་སེམས་དཔའ་བསྟིམ་ནས་བཞག་པ་བདག་ཉིད་དམ་ཚིག་ཉམས་པའི་དབང་གིས་སྙིང་ག་དྲལ་ཏེ་གཤེགས་པའོ། །དེ་དག་ཀྱང་འདིས་དམ་ཚིག་སྐོང་བར་འགྱུར་ཏེ་སླར་
བྱིན་གྱིས་རློབ་པར་བྱེད་དོ། །མཛའ་སྔག་སྐྱེ་བོ་སྡང་བ་དང་། །ཡིད་གཅུགས་པས་ཡིད་དུ་འོང་བ་ནི་མཛའ་སྡུག བདེན་པ་མ་མཐོང་པས་སྐྱེ་བོ། དེ་དག་བདག་གིས་ཉེས་པ་མ་བྱས་པར་སྡང་བ་
སྟེ་འབྱུང་པོའི་མཐུས་བྱས་པའོ། །བྲན་བཟའ་ལ་སོགས་གཙེས་པ་དང་། །བྲན་ནི་གཡོག བཟའ་ནི་ཆུང་མ། སོགས་པ་བུ་ལ་སོགས་པའི་ཉེ་བ་རྣམས། འབྱུང་པོས་གཙེས་པ་དང༌། ཕན་
ཚུན་མཐུནཔ་མ་ཡིན་དང༌། །བདག་དང་གཞན་སེམས་མི་གཅུགས་པས་ངག་དང་ལུས་འཐབ་པ་དང་། ནོར་འགྲིབ་པས་ནི་གནོད་པ་དང་། །ལོངས་སྤྱོད་ཟད་པ་དང་། མྱ་ངན་ངལ་དང་གནོད་
པ་དང༌། །གདུང་བའི་ཁྱད་པར་གང་ཅིའང་རུང་བས་གཙེས་པ་དང་། འཇིགས་པ་དང་ནི། འཇིགས་པ་ཆེན་པོ་བརྒྱད་ལ་སོགས་པའོ། །ཕོངས་པ་དང་ནི་དབུལ་བའོ། །གཟའ་དང་རྒྱུ་སྐར་
ནི༑ གཟའ་ཉི་མ་སོགས་དང་སྐར་མ་སྨིན་དྲུག་སོགས་ཀྱིས་གནོད་པའོ། །བྱད་སྟེམས་དང་ཞེས་པ། སངས་རྒྱས་གསང་བས། བྱད་ནི་མཁའ་འགྲོ་ལ་སོགས་པའི། །རིག་སྔགས་གང་ཡིན་ཟླ

།དེ་ཡི་མཐུ། །རྣལ་འབྱོར་གསོད་པ་སྟེམ་པ་སྟེ། །ཞེས་བཤད་པ་ཉིད་དོ། །མི་བཟད་གདོན་གྱིས་ཉེན་པ་དང་། །མ་རུངས་པའི་གདོན་གདོན་པ་དང་། མྱ་ངན་
༄༅།གཟུངས་
ངལ་ལས་བྱུང་བ་ཡི། རྨི་ལམ་སྡིག་པ་མཐོང་ན། ཞེས་པ་གདུང་བས་དལ་ནས་དྲན་པ་མྱོས་པས། འབྱུང་པོས་བརླམས་པའམ། དེའི་དབང་གིས་གཉིད་ལོག་པ་ལ་རྨི་ལམ་ངན་པ་མཐོང་བ་ཟེ་
དང་༑ ཡང་ཞེས་པ་རྒྱུ་དེ་ཙམ་དུ་མ་ཟད་སྤྱིར་རྨི་ལམ་ངན་པ་སུམ་ཅུ་རྩ་གཉིས་ལ་སོགས་པ་ཐམས་ཅད་དོ། །དེ་དག་ཐམས་ཅད་དཀྱིལ་འཁོར་ཆེན་པོ་མཆོད་པས་དག་པར་འགྱུར་ཞེས་པ་
སྟེ༑ མཚོན་པ་ཙམ་ཡིན་གྱི་རྒྱས་པར་བསམ་གྱིས་མི་ཁྱབ་བོ། །གཉིས་པ་དབང་བསྐུར་བ་ཕན་ཡོན་དང་བཅས་པ་ལ། དབང་དངོས་ཕན་ཡོན་དང་བཅས་པ་དང༌། བསྐུར་རྫས་ཀྱི་གཙོ་བོ་བུམ
པའི་ཆོ་ག་བྱེ་བྲག་ཏུ་བཤད་པ་གཉིས་ལས། དང་པོ་ནི། དེས་ནི་རབ་བཀྲུས་གཙང་མ་ཡིན། །ཞེས་པའི་དེས་ནི་སྒྲུབ་པ་པོ་དང་། རབ་བཀྲུས་ཞེས་པ་ཕྱི་དང་ནང་དང་གསང་བ་དང་དེ་ཁོ་ན་ཉིད་
བྷཾ ཀྱི་ཁྲུས་བཞིའི་སྒོ་ནས་བསམ་གཏན་གྱི་ཆོ་ག་བྱ་བ་ནི་དོན་གྱི་དབང་ཡིན་ལ། གཙང་མ་ཞེས་པ་དེའི་འབྲས་བུ་ཆོས་ཀྱི་དབྱིངས་གློ་བུར་གྱི་སྒྲིབ་པས་དག་པའི་ངང་དུ་འཇུག་པ་བཤད་པ་ཡིན་ནོ། །g

སྤྲོས་པ་ཅན་ལ་ནི། མདོ་སྡེ་དམ་པ་ཉན་པར་གྱིས། །དོན་ཟབ་མོ་སྡེར་སྟོན་ཅིང་ཚིག་མདོ་ཙམ་དུ་གསུངས་པས་མདོ་སྡེའོ། །ཉན་པར་གྱིས་ཞེས་པས། སློབ་མ་དང་སློབ་དཔོན་འབྲེལ་བརྟག་པ་
ནས་སྟ་གོན་ལ་གནས་པའི་བར་བསྟན་ནོ། །གང་དག་ཡིད་དགེ་སེམས་དང་ཞིང་། །གཙང་མའི་གོས་ཀྱིས་རབ་བརྒྱན་ཏེ། །སློབ་མ་གང་དག་ཀུན་ལ་ཕན་པར་ཞུགས་པས་ཡིད་དགེ་ལ། ཆོས་
ལ་གུས་པ་དང་སྤྲོ་བས་འཇུག་པ། སེམས་དང་བ། བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ལ་གནས་པས་གཙང་མའི་གོས་ཀྱིས་རབ་ཏུ་བརྒྱན་པའོ། །དེ་ལྟ་བུའི་སློབ་མ་དཀྱིལ་འཁོར་དུ་
འཇུག་པ་བསྟན་ནོ། །གྲངས་ཅི་ཙམ་ཞེ་ན་གསང་བ་སྤྱི་རྒྱུད་ལས་གསུངས་པ་བཞིན་དུའོ། །དཀྱིལ་འཁོར་དེར་བྱིན་གྱིས་བརླབས་པ་འབའ་ཞིག་གིས་འཇུག་པར་བྱའི་གཞན་གྱིས་ནི་ནུས་པ་མེད་དོ་
ཞེས་སྟོན་པ་ལ་ཟབ་མོ། དེར་ཞུགས་ནས་ཅི་བྱ་ཞེ་ན། སངས་རྒྱས་ཞེས་པ། སངས་རྒྱས་རྣམས་ཀྱིས་བཤད་པའི་དབང་བསྐུར་བ་ལེན་ནོ་ཞེས་པའི་དོན་ཏེ། སངས་རྒྱས་རྣམས་ཀྱིས་ཇི་ལྟར་
བཤད་ཅེ་ན། སྤྱི་རྒྱུད་ལས། དེ་བཞིན་གཤེགས་པ་ཐམས་ཅད་ཀྱི། །སློབ་དཔོན་གོ་འཕང་ཐོབ་བྱའི་ཕྱིར། །དངཔོའི་དབང་དུ་བསྒྲགས་པ་ཡིན། །རིག་སྔགས་ཐམས་ཅད་གྲུབ་པའི་ཕྱིར།

༄༅། །གཉིས་པའི་དབང་དུ་བཤད་པ་ཡིན། །བགེགས་ནི་རབ་ཏུ་གཞོམ་པའི་ཕྱིར། །གསུམ་པ་རབ་ཏུ་བསྒྲགས་པ་ཡིན། །བཞི་པ་འབྱོར་བ་ཐོབ་པའི་ཕྱིར། །ཆོ་ག་བཟང་༴
པོ་དེ་བཤད་དོ། །ཞེས་པས་གསུངས་སོ། །སྤྱོད་ཡུལ་བ་ཞེས་པ་ནི། དེ་དག་སློབ་མའི་སྤྱོད་ཡུལ་དུ་གྱུར་པར་བྱའོ། །ཅི་ཞིག་གམ། དོན་དབང་བསྐུར་རོ་ཞེས་བྱ་བ་ཉིད་དོ། །མདོ་སྡེ་འདི་
ནི་ཉན་བྱེད་ན། ཞེས་ཚུལ་དེ་ལྟ་བུར་ནོད་པར་བྱའོ་ཞེས་པའི་དོན་ཏེ། སུ་ལས་ནོད་ན་རྡོ་རྗེའི་སློབ་དཔོན་ལའོ། །ཅིའི་ཕྱིར་རྡོ་རྗེ་སློབ་དཔོན་ལས་ལེན་ཞེ་ན།ྋ གཞན་གྱི་རྗེས་སུ་མ་གནང་བར།
གསང་སྔགས་གཟུང་བར་མི་བྱའོ། །ཞེས་པའོ། །དེ་ལྟར་ནོད་པས་ཕན་ཡོན་ཅི་ཐོབ་ཅེ་ན། མདོ་སྡེ་འདི་ཡི་གཟི་བརྗིད་ཀྱིས། །སྲོག་ཆགས་དག་ནི་ཐམས་ཅད་ཀྱི། །མི་བཟད་པ་ཡི་ནད་རྣམས་
ཀྱང་༑ །དེ་དག་ཐམས་ཅད་ཞི་བར་བལྟ། །གསོ་བར་མི་བཟོད་པ་ཙམ་གྱི་ནད་མཛེ་ལྟ་བུའང་དག་པར་འགྱུར་ན། གཞན་གནོད་པ་ཐམས་ཅད་ཡུད་ཀྱིས་ཞི་བར་ལྟ་ཞོག ཚེ་དང་བསོད་ནམས་
༈ འཕེལ་བར་འགྱུར། །ཚེ་འདི་ལའོ། །སྡིག་པ་ཀུན་ལས་རྣམ་པར་ཐར། །རྣམ་པར་སྨིན་པ་ཡིད་དུ་མི་འོང་བ་འབྱིན་པར་བྱེད་པས་ན་སྡིག་པའོ། །དེ་ལས་ཚེ་འདིར་མ་ཟད་དེང་ནས་ཚེ་རབས་༴

ཐམས་ཅད་དུ་ཐར་བར་འགྱུར་རོ། །དེ་ནི་ཡོན་ཏན་ཟུར་ཙམ་སྟེ་དཔག་ཏུ་མེད་པའི་ཕྱིར་རྒྱས་པར་ནི་མ་གསུངས་སོ། །གཉིས་པ་བསྐུར་རྫས་ཀྱི་གཙོ་བོར་བུམ་པའི་ཆོ་ག་བསྟན་པ་ནི། རྒྱུ་བསྟན་
པར་བཞེད་ནས་གསེར་རམ་ཡང་ན་ནི། དངུལ་གྱི་བུམ་པ་དག་ཀྱང་རུང༌། གསེར་ནི་རབ། ཡང་ན་དངུལ་ཏེ་འབྲིང་། ཀྱང་རུང་ཞེས་པ། ཐ་མ་ཟངས་སམ་ས་ལ་བུམ་པ་དམར་པོར་བཅས་
པ་གཞན་དུ་ལས་མ་སོང་བའོ། །མཚན་ཉིད་ནི་ཤུགས་ལས་ཏེ། རྩ་བ་ནག་ནོག་མེད་པ། ཁ་གྱེས་པ། མཆུ་འཕྱང་བ། མགྲིན་པ་རིང་བ། གསུས་པ་ལྡིར་བ། ཞབས་ཞུམ་པའོ། །
སྙིང་པོ་དང་རྒྱན་ནི། ནོར་བུ་སྟེ་མུ་ཏིག་མིག་མེད་པ་ལ་སོགས་པ་ལྔ་ནི་དཀོན་པས་ན་རིན་ཆེན་ཏེ། དེ་དག་རྨ་མེད་པ་ནི། མ་སྤྱད་ཅིང་མ་རྙིང་པའི་གསར་པའོ། །ཡུངས་ཀར་ནི། བསྒྲུབ་པའི་
རྫས་བགེགས་སྐྲོད་པ་སྣོད་དམ་པར་བླུགས་ཏེ་སྟེང་དུ་བཞག་གོ །དུརླ་དང་ནི། རམ་པ་སྟེ་བཀྲ་ཤིས་པ་ལོ་མ་དང་བཅས་པ་དང་། ཀུ་ཤ་དང་རྨ་བྱའི་སྒྲོ་བདུན་དང་བཅས་ཏེ་ཁ་བརྒྱན་ནོ།ྋ །ཙན་
དན་ནི། དྲི་དང་ལྡན་པ་དཀར་པོའོ། །བཅས་ཞེས་པས། དྲི་ལྷག་མ་བཞི་དང༌། འབྲུ་ལྔ་དང༌། ཧ་ས་དེ་ཝ་ལ་སོགས་པའི་སྨན་ལྔ་དང་། བུ་རམ་ལ་སོགས་པའི་སྙིང་པོ་ལྔ་གསང་བ་སྤྱི་༔

།རྒྱུད་བཞིན་དང༌། ཁྱད་པར་ཤེལ་དང༌། རྡོ་རྗེ་ཕ་ལམ་དང༌། མེ་ཏོག་དང་ནི་སྔོན་པོའོ། །འཕྲེང་བས་ནི་ཁ་ལ་བརྒྱན་དུའང་བྱའོ། །ཆུ་ཡིས་དགང་ཞེས་སྦྱར་༄༅།
རྒྱུན་དང་བཅས་པ་སྲོག་ཆགས་མེད་པའི་ཆུ། སྤོས་དང་འོ་མ་བཏབ་པས་སུམ་གཉིས་དགང་ངོ་། །དེའི་ཁར་བཀྲ་ཤིས་པའི་ཤིང་མྱ་ངན་མེད་པའམ། འབྲས་བུ་ཅན་དང་། རྡོ་རྗེ་བཞག་
སྟེ༑ དེེ་ལ་གཟུངས་ཐག་གདགས་སོ། །གཙང་མའི་གོས་ཀྱིས་དཀྲི་ཞིང་ཞེས་པ། གཞན་དུ་ལོངས་མ་སྤྱད་པའི་རས་སམ་དར་གཙང་མས་ཐོར་ཅོག་གསུམ་གྱི་ཚུལ་དུ་དཀྲིའོ། །དེ་ལྟར་བུམ་པ་
བསྙེན་པ་ལ་གཅིག་དང་། དབང་གི་ལས་ལ་ལྔ་དང་། ལས་ཐམས་ཅད་པའི་གཅིག་སྟེ་དྲུག་གམ། ཡང་ན་བཅུ་གཉིས་སོ། །དེ་ཡང་། དཔུང་བཟང་ལས། དཀྱིལ་འཁོར་ཁོར་ཡུག་བུམ
པ་བཞག་པར་བྱ། །ཞེས་པས། སྤྱི་རྒྱུད་ལས། གྲྭ་དང་སྒོ་ནི་མ་ལུས་པར། །བུམ་པ་དག་ཀྱང་བཞག་ནས་ནི། །བར་སྒོ་ཆེན་པོར་གཉིས་གཉིས་གཤིབ། །ཁྱད་པར་དུ་ནི་བཞག་པར་
འགྲེལ་༈ བྱ༑ །བུམ་པ་གཅིག་ནི་ཕྱི་སྒོ་ཡི། །དྲུང་དུ་མངོན་པར་བཞག་པར་བྱ། །བཅུ་གཉིས་ཡོད་ན་གྲྭར། བརྒྱད་དམ་ལྔ་ཡིན་ན་སྒོ། ལས་ཐམས་ཅད་པ་ནི་ཕྱི་སྒོའི་དྲུང་དུ་བཞག་པར་བྱའོ། །དེར་

བསམ་གཏན་བྱས་ནས། བཟླས་བརྗོད་ཇི་ལྟར་བྱ་བའི་གྲངས་སྟོན་པ་ནི། ལན་གྲངས་ཉི་ཤུ་རྩ་གཅིག་གམ། །ཡང་ན་ལན་གྲངས་བརྒྱ་རྩ་བརྒྱད། །རྡོ་རྗེ་རྣམ་འཇོམས་བཟླས་ནས་ནི། །ཡང་
དང་ཡང་དུ་བསྐྱར་བས་ལན་གྲངས་སོ། །གཟུངས་རིང་ལ་ཉི་ཤུ་རྩ་གཅིག སྙིང་པོ་དང་ཡང་སྙིང་ནི་བརྒྱ་རྩ་བརྒྱད་དུ་བཟླའོ། །དེ་ནས་གདུལ་བྱ་ཉེ་བར་མཚོན་པ་དང་བཅས་ཏེ་བཤད་པ
ནི༑ རྒྱལ་པོ་རྟག་ཏུ་ཁྲུས་གྱིས་ཤིག །རྒྱལ་པོ་ལ་སོགས་པ་ཐམས་ཅད་ཅེས་སྦྱར་ཏེ། རྒྱལ་རིགས་གཙོ་བོ་ཡིན་ལ། རིགས་གཞན་གསུམ་འཁོར་ཡིན་པའི་ཕྱིར་དེའི་ཁོངས་སུ་བསྡུའོ། །རྟག་
ཏུ་ནི། ཉིན་ཞག་ཐམས་ཅད་དུ་དུས་གསུམ་དུའོ། །བུམ་པའི་ཆུ་དེས་ཁྲུས་གྱིས་ཤིག་ཅེས་གདམས་པའོ། །དེ་ལྟར་བྱས་ན་གོང་གི་ཕན་ཡོན་ཐམས་ཅད་ཐོབ་པར་འགྱུར་ཏེ། རྒྱུད་ལས། རྟེན་
མཆོག་དག་དང་ལྡན་བྱས་ནས། །མཁས་པས་གང་ལ་བཀྲུས་བྱས་ན། །མངོན་མཐོ་ངེས་ལེགས་འབྱུང་བར་འགྱུར། །ཞེས་གསུངས་པའོ། །དེ་ལྟར་བུམ་པའི་རྫས་གསུངས་པ་དེ་དག་
ཀྱང་༑ ངེས་པའི་དོན་དུ་ནི། ཟག་བཅས་ཀྱི་ཕུང་པོ་ལྔ་དང་། ཁམས་ལྔ་དང༌། སྐྱེ་མཆེད་ལྔ་དང༌། ཡུལ་ལྔ་དང་ཉོན་མོངས་པ་ལྔ་ཡོངས་སུ་དག་ནས། ཟག་པ་མེད་པའི་ཕུང་པོ་ལྔ་༔

༄༅། །དང་། ཡེ་ཤེས་ལྔ་དང་། དེ་བཞིན་གཤེགས་པའི་ཡོན་ཏན་འཕྲིན་ལས། དེ་དག་གི་དོན་རྟོགས་ཤིང་ཐོབ་པར་བྱ་བའི་ཕྱིར་རོ། །རིན་པོ་ཆེ་ལྔ་ལ་སོགས་པ་དབུལ་
པོས་མི་འབྱོར་རོ་སྙམ་པ་ལ། སྐུ་གསུང་ཐུགས་མཚོན་བྱེད་དུ་རྫས་གསུམ་གསུངས་ཏེ། དེས་ལུས་དང་ངག་དང་ཡིད་ཡོངས་སུ་དག་པའི་རང་བཞིན་སྐ་གསུམ་འཐོབ་བོ། །ཡང་ན་གསེར་ཏེ་
བྱང་ཆུབ་ཀྱི་སྙིང་པོ་མཚོན་པའི་བརྡའོ། །དེ་དག་རིན་པོ་ཆེའི་བུམ་པ་དྲི་མ་མེད་པ་ལ་བརྟེན་པ་ལྟར། བྱང་ཆུབ་ཀྱི་སེམས་འགྲོ་བ་ཀུན་ལ་ཁྱབ་པའི་དོན་གྱི་སྙིང་པོ་སྒྲིབ་པ་གཉིས་ཀྱི་དྲི་མ་དག་པ་ལ་
བརྟེན་པ་དང༌། གཙང་མའི་གོས་ཀྱིས་སྐྱོབ་པ་ལྟར། རྣལ་འབྱོར་པ་ཡིད་ངེས་སྐྱོབ་པར་བྱེད་པས་སོ། །དེའི་དོན་རྟོགས་པ་བཟླས་པ་དང་། དེ་ལྟར་བཟླས་པའི་ཆུས། སེམས་ཀྱི་རྒྱལ་པོ་ཉོན་
ཡིད་ཀྱི་བློན་པོས་ཁ་བསྒྱུར་ནས་ཚོགས་དྲུག་གི་འབངས་ལ་ལོངས་སྤྱོད་པ་དེ་བཀྲུས་པས། སྒྲིབ་པ་ཐམས་ཅད་དང་བྲལ་ནས་མ་བཅོས་གཉུག་མའི་ངང་དུ་གནས་ནས་ཡོན་ཏན་ཐམས་ཅད་རྫོགས་
༈ པར་འགྱུར་ཏེ། བསམ་གཏན་ཕྱི་མར། གང་ཞིག་ཐོབ་ནས་བདེར་གྱུར་པ། །ཡོངས་སུ་རྫོགས་པ་རྒྱལ་བ་བཞིན། །ཞེས་གསུངས་སོ། །རྡོ་རྗེ་རྣམ་པར་འཇོམས་པའི་གཟུངས་རྫོགས་༔

སོ༑༑ །། ཉག་ཉོག་ནག་པོ་བརྩེགས་བརྗོད་ཚིག །མིག་གསུམ་མགྲིན་པར་འབྲེལ་མེད་ངོམ། །དེ་ཡི་ཤ་ལོ་ཀ་མང་མདངས། །བླུན་པོས་ཡ་མཚན་འཕྲེང་བར་བཟུང་། །ཨེ་མ་
སྙིང་ལ་མི་འབབ་ཅིང་། །ལུང་རིག་དཔྱད་བརྡར་མི་བཟོད་པའི། །པུསྟ་ཀ་དེ་སྣག་ཤོག་གི །མཐར་བྱེད་མིན་ན་གཞན་པ་སུ། །རྨོངས་པ་དགའ་བའི་བྷོ་མ་སེ། །མཁས་པའི་བརྒྱ་བྱིན་རྣམས་
མི་བརྒྱུད། །ཕུན་ཚོགས་གཏམ་གཞི་མུ་ཏིག་གི །འཕྲེང་བ་མཚར་པོ་འདི་ཡིས་སོ། །ཨེ་མཚིག་སྦྱོར་རྨད་བྱུང་བཀྲ། །དོན་འདྲི་བརྟགས་ན་རྙེད་དཀའ་བ། །ལེགས་བཤད་ཆུན་པོ་བློ་གསལ་
གྱི༑ །མགུལ་རྒྱན་མིན་ན་གཞན་པ་སུ། །ཟློས་པའི་སྒྲ་གཅན་རིང་དུ་དོར། །བཤད་བྱ་དེ་བསྙད་ཚིག་ཟེར་གྱིས། །ངེས་དོན་བདུད་རྩི་སྤྲོ་བས་ན། །མཁས་པའི་བཤད་པ་ཟླ་བ་འདྲ། །ཆུ་
གཏེར་འཐུངས་པའི་རྒོད་མ་ཁ། །ད་དུང་མེ་ལྕེའི་ཚོགས་སུ་འབར། །གཞུང་ལུགས་རྒྱ་མཚོ་འཐུངས་པའི་ཡིད། །ད་དུང་ཟབ་རྒྱས་འདོད་པས་གདུངས། ། ཨེ་མ་ཟླ་བས་ཀུ་མུ་ཏར། །ཀུ་མུ་
ཏས་ཀྱང་ཟླ་བ་ལ། །གང་བྱས་བདག་གིས་དམ་ཆོས་དང༌། །དམ་པའི་ཆོས་ཀྱིས་བདག་ལ་མཛད། །རྡོ་རྗེ་ཅན་གྱིས་གསང་བའི་ཡུལ་དེར་སྐལ་པ་བཟང་པོས་དགེར་བྱས་རྣམས། །མངོན་པར་

།བགྲོད་པའི་གོམ་པ་བསྩར་ལ་ངལ་བསོའི་སྟེགས་བུ་འདི་ན་བཞག །ཚིག་དང་དོན་དཀར་བཤད་པའི་རྡོ་ལེབ་པཎ་གྲུབ་བརྒྱ་བྱིན་མདུན་ས་ནས། །དེ་རིང་འོངས་འདིར༄༅།
ཟས་གཙང་བུ་རྣམས་རྒྱུན་དུ་དགའ་བས་རོལ་གྱུར་ཅིག །དེ་ལྟར་རྡོ་རྗེ་རྣམ་པར་འཇོམས་པའི་གཟུངས་ཀྱི་འགྲེལ་པ་སྔགས་དོན་རྣམ་པར་བཤད་པ་ཞེས་བྱ་བ། བཅོམ་ལྡན་འདས་རྣམ་པར་འཇོམས་
པ་དངོས་ཀྱི་སློབ་མ་བླ་མ་དམ་པ་མཐུ་སྟོབས་ཞབས་སམ། ཡོན་ཏན་ཡེ་ཤེས་དཔལ་བཟང་པོའི་བཀའ་དྲིན་སྙིང་ལ་གཏིགས་པའི་རིག་སྔགས་འཆང་པདྨ་དཀར་པོས། སློབ་དཔོན་ཆེན་པོ་པདྨ་
འབྱུང་གནས་དང་། བི་མ་ལ་མི་ཏྲ་དང༌། སངས་རྒྱས་གསང་བ་དང༌། ཡེ་ཤེས་རྡོ་རྗེ་དང་། སྨྲི་ཏི་ཛྙཱ་ན་ལ་སོགས་པའི་ལེགས་པར་བཤད་པ་བསྡུས་ཏེ། ཡུལ་དབུས་ཀྱི་རི་ཁྲོད་གྲྭ་དར་ལུང་
དགོན་པར་བྲིས་པ་དགེ་ལེགས་ཀྱི་དཔལ་རྒྱས་པར་གྱུར་ཅིག །མངྒ་ལཾ་ཤྲཱི་ཛྭ་ལ་ཛམྦུ་དཱི་པ་ཨ་ལཾ་ཀཱ་རབྷ་ཝནྟུ།།
284(B)

BlankPage AsPerOriginalDocument
284(B)

བྱབས་
ཧ
གཅིག་༄༅། །རྡོ་རྗེ་རྣམ་འཇོམས་མཐིང་གར་བསྟེན་པའི་བྱབ་ཁྲུས་ཀྱི་ཆོ་ག་བཀླགས་ཆོག་ལྟ་བུར་བཀོད་པ་བཞུགས་སོ།།
285

། བླ་མ་དམ་པའི་ཞབས་ལ་ཕྱག་འཚལ་ལོ།། འདིར་སློབ་མའམ་ཡོན་གྱི་བདག་པོ་ལ་ཕན་གདགས་པའི་ཕྱིར་བཀྲུ་བྱབ་བསྲུང་གསུམ་བྱ་བར་འདོད་༄༅།
པས༑ ཁྲུས་ལྷ་ལྔ་པོ་གང་ལ་བསྟེན་ཀྱང་རུང་མོད། འདིར་རྡོ་རྗེ་རྣམ་འཇོམས་ལ་དཔེར་མཚོན་ན། དེ་ཡང་ཐོག་མར་བཅའ་གཤོམས་ལ་རིན་པོ་ཆེའི་བུམ་པ་མཚན་ཉིད་དང་ལྡན་པར་རྒྱུན་འབབ་ཀྱི་
ཆུ་བླུགས། ལྔ་ཚན་ལྔའི་རྫས་བཏབ། །ལྔ་ཚན་ལྔའི་རྫས་ནི། སླེ་ཏྲེས། རྒྱ་མཚོའི་ཝུ་བ། ཀཎྚ་ཀ་རི། ཆུ་སྲིན་སྡེར་མོ། དབང་ལག་སྟེ་སྨན་ལྔ། ནས། གྲོ། འབྲས།
བ༑ ཏིལ། སྲན་མ་སྟེ་འབྲུ་ལྔ། གསེར། དངུལ། ཤེལ། བྱི་རུ། མུ་ཏིག་སྟེ་རིན་ཆེན་ལྔ། ཙན་དན་དཀར་དམར་གཉིས། ག་བུར། གུར་གུམ། ཛ་ཏི། ལི་ཤི་སྟེ་དྲི་ལྔ། བུ་

བྱབས་
༄༅། །རམ། སྦྲང་རྩི། མར། ལན་ཚྭ། ཀ་ར་སྟེ་སྙིང་པོ་ལྔ། ཞེས་བུམ་རྫས་ཉེར་ལྔ་ངོས་འཛིན་ལུགས་གཅིག་སྟེ་དེ་ལྟར་བུམ་རྫས་བཏབ་པ་སྟེགས་གཙང་མར
བཀོད༑ ཀུ་ཤ་རྨ་བྱའི་སྒྲོ་ཆུན་གྱིས་ཁ་བརྒྱན། རྡོ་རྗེའི་གཟུངས་ཐག་བཀོད། ཁྲུས་ལྷའི་གཏོར་མ་ཟླུམ་པོ་དཀར་པོ་པད་འདབ་དྲུག་པ། དཀར་རྒྱན་གསུམ་བརྩེགས་དང༌། ཆུ་གཉིས་སྔོན་
287འགྲོའི་ཉེར་མཆོད་ལྔ་བཅས་བཤམས། དེ་ནས་ཐོག་མར་སྒྲུབ་པ་བདག་བསྐྱེད་ལ་འཇུག་པ་ནི། རང་ཉིད་སྐད་ཅིག་གིས་ཁྲོ་བོའི་རྒྱལ་པོ་བཅོམ་ལྡན་འདས་རྡོ་རྗེ་རྣམ་པར་
འཇོམས་པ་གསལ་བའི་སྙིང་ཁར་ཉི་དཀྱིལ་ལ་གནས་པའི་ཧཱུཾ་མཐིང་ནག་རབ་ཏུ་འབར་བའི་འོད་ཟེར་གྱིས། བླ་མ་དང་བཅོམ་ལྡན་འདས་རྡོ་རྗེ་རྣམ་པར་

འཇོམས་པ་གཉིས་སུ་མེད་པ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་བཛྲ་ས་མཱ་ཛཿན་མོ་གུ་རུ་ཙ་ར་ཎཱ་ཡ། ན་མོ་བུདྡྷ་ཡ། ན་མོ་དྷ་རྨཱ་ཡ། ན་མོ་
ཨཱུ སངྒྷ་ཡ། ཨཾ་ཨཀྶཾ་པྲ་ཏཱིཙྪ་ཡེ་སྭཱ་ཧཱ། པཱ་ཏྱཾ། པུཥྤ། དྷུ་པེ། ཨཱ་ལོ་ཀེ གནྠེ། ནཻ་ཝི་དྱ། ཤཔྟ་པྲ་ཏཱིཙྪ་ཡེ་སྭཱ་ཧཱ། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་མི་དགེ་སོ་
སོའྀ་བཤགས། །འགྲོ་བའི་དགེ་ལ་རྗེས་ཡི་རང་། །སངས་རྒྱས་བྱང་ཆུབ་ཡིད་ཀྱིས་བཟུང་། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་བདག་སྐྱབས་མཆི། །རང་གཞན་
དོན་གཉིས་རབ་སྒྲུབས་ཕྱིར། །བྱང་ཆུབ་སེམས་ནི་བསྐྱེད་པར་བགྱིད། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཆད་བདག་གིས་མགྲོན་དུ་གཉེར། །བྱང་ཆུབ་
སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག། ལན་གསུམ། བཛྲ་མུ ཚོགས་རྟེན་རང་བཞིན་གྱིས་གནས་སུ་གཤེགས་པར་གྱུར། སེམས་ཅན་
ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག། སོགས་ལན་གསུམ། ཨོཾ་སྭ་བྷཱ་ཝ་ཤུདྡྷསརྦ་དྷརྨཿསྭཱ་བྷཱ་ཝ་ཤུདྷོ྅ཧཾ། སྟོང་པ་ཉིད་ཀྱི་ངང་ལས། སྣ་ཚོགས་པདྨ་དང་ཉི་མའི་དཀྱིལ་
288

#| ༄༅། །འཁོར་གྱི་སྟེང་དུ་ཧཱུཾ་ཡིག་མཐིང་ནག་འོད་ཟེར་གྱི་དོན་གཉིས་བྱེད་པ་ཡོངས་སུ་གྱུར་པ་ལས། རང་ཉིད་བཅོམ་ལྡན་འདས་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་སྐུ་
མདོག་མཐིང་ནག་དྲག་ཤུལ་ཆེན་པོའི་བྱིན་གྱིས་སྒེག་པ་གསུས་ཁྱིམ་ཆེ་ཞིང་ཉྭ་སུལ་རགས་པ། གནམ་ས་ཙམ་དུ་གདངས་པའི་ཁྲོ་བོའི་ཞལ་ནས་ཁམས་གསུམ་ཟ་བར་བྱེད་པའི་མཆེ་བ་གཙིགས་
པ༑ ལྗགས་སྒྲིལ་ནས་རྐན་སྒྲ་བརྡབས་པས་སྲིད་པ་གསུམ་གཡོ་ཞིང་བསྒྲལ་བ། ཨག་ཚོམ་མེ་དམར་འུར་འུར་འབར་བའི་ཁྲོད་ནས་རྡོ་རྗེའི་མེ་སྟག་འཕྲོ་བ། ཁྲོ་གཉེར་བསྡུས་པའི་ཤངས་ནས་
དུས་མཐའི་རླུང་འཚུབ་ཅིང་སྨིན་མ་འཁྱོག་པོ་ལས་བསྐལ་པའི་མེ་འབར་བ།ྋ དམར་བའི་སྤྱན་གསུམ་སྡང་མིག་ཏུ་གཟིགས་པ། རྡོ་རྗེའི་ཐོད་ཉིས་རིམ་དུ་བཅིངས་པའི་རལ་པ་དམར་སེར་གྱེན་དུ་
གཟིངས་པ་རྟ་གདོང་གི་རི་ལངས་པ་ལྟ་བུ། ཕྱག་གཡས་སངས་རྒྱས་ཐམས་ཅད་ཀྱི་མཐུ་སྟོབས་ཀྱིས་རྡོ་རྗེ་མ་རུངས་པའི་སྙིང་ལ་གསོར་ཞིང་། གཡོན་འགྱིང་བག་དང་བཅས་པས་དྲིལ་བུ་དཀུར་
༣ བརྟེན་པ། སྦྲུལ་ཆེན་པོ་རིགས་ལྔའི་རྣཆ་དང་། མགུལ་རྒྱན་དང་། སེ་རལ་ཁ་དང་། དོ་ཤལ་དང༌། གདུ་བུ་བྱས་པ། དར་སྔོན་པོས་སྟོད་གཡོགས་ཤིང་། སྟག་གི་པགས་པ་རློན་པའི་༔

ཤམ་ཐབས་ཀྱིས་སྨད་དཀྲིས་པ། ཞབས་གཡས་བསྐམ་གཡོན་བརྐྱང་བའི་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པར་གྱུར། དེའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་
དེ་གསུམ་ལས་འོད་ཟེར་འཕྲོས་པས་སྒོམ་པ་དང་འདྲ་བའི་ཡེ་ཤེས་པ་བཛྲ་ས་མཱ་ཛཿགོང་བཞིན་མཆོད། དེ་བཞིན་གཤེགས་པ་ཐམས་ཅད་ཀྱི། །མཐུ་སྟོབས་གཅིག་ཏུ་བསྡུས་པ་ཡི། །རྡོ་རྗེའི་ཁྲོ་
བོའི་སྐུར་སྟོན་པ། །རྣམ་པར་འཇོམས་ལ་ཕྱག་འཚལ་བསྟོད། །ཛཿ ཧཱུཾ་བཾ་ཧོཿ དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་འོད་ཟེར་གྱིས་དབང་ལྷ་འཁོར་བཅས་སྤྱན་
དྲངས༑ ཨོཾ་པཉྩ་ཀུ་ལ་ས་པ་རི་ཝཱ་ར་ཨརྒྱུ་སོགས་ཀྱིས་མཆོད། དེ་བཞིན་གཤེགས་པ་ཐམས་ཅད་ཀྱིས་བདག་ལ་དབང་བསྐར་དུ་གསོལ། ཞེས་གསོལ་བ་བཏབ་པས། དབང་ལྷ་རྣམས་ཀྱིས་བཀྲ་
ཤིས་ཀྱི་གླུ་ལེན། རོལ་མོའི་སྒྲ་སྒྲོགས། མེ་ཏོག་གི་ཆར་འབེབས་བཞིན་དུ། ཡེ་ཤེས་ཀྱི་ཆུས་གང་བའི་བུམ་པ་ཐོགས་ནས། ཇི་ལྟར་བལྟམས་པ་ཙམ་གྱིས་ནི།། ནས། ཤྲཱི་ཡེ་ཧཱུཾ་ཞེས་
གསུང་ཞིང་སྤྱི་བོ་ནས་དབང་བསྐུར། ཆུས་ལུས་གང༌། དྲི་མ་དག་ཆུའི་ལྷག་མ་ཡར་ལུད་པ་ལས་མི་བསྐྱོད་པ་སྤྲུལ་སྐུའི་ཆ་ལུགས་ཅན་གྱིས་དབུ་བརྒྱན་པར་གྱུར། སྙིང་ཁའི་ཧཱུྃ་ལ་སྔགས་ཕྲེང་༔

༄༅། །གིས་བསྐོར་བ་ལ་དམིགས་ཏེ། ན་མོ་རཏྣ་ཏྲ་ཡཱ་ཡ། ན་མ་ཤྩཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། ཨོཾ་ཏྲུ་ཊ་ཏྲུ་ཊ། ཏྲོ་ཊ་ཡ་ཏྲོ་ཊ་ཡ། སྦུ་ཊ་
བྱབས་
སྦུ་ཊ། སྤོ་ཊ་ཡ་སྤོ་ཊ་ཡ། གྲཱ་ཎཱ་གྲཱ་ཎཱ། གྲཱ་ཎཱ་པ་ཡ། གྷ་ཎྞུ་པ་ཡ། མ་མ་སརྦ་སཏྭཱ་ནཾ། བོདྷ་བོདྷ། སཾ་བོདྷ་ཡ་སཾ་བོདྷ་ཡ། ཏྲ་ས་ཏྲ་ས། ཏྲ་སཱ་ཡ་ཏྲ་སཱ་ཡ། བྷྲ་མ་བྷྲ་མ། སཾ་བྷྲ་མ་
ཡ་སཾ་བྷྲ་མ་ཡ། སརྦ་བྷཱ་ཏཱ་ནི། ཀུཾཏྲྰཾ་ཀུཊྚ། སཾ་ཀུཎྚ་ཡ་སཾ་ཀུཎྚ་ཡ། སརྦ་ཤ་ཏྲཱན། གྷ་ཊ་གྷ་ཊ། སཾ་གྷ་ཊ་ཡ་སཾ་གྷ་ཊ་ཡ། སརྦ་བིདྱཱ་བཛྲ་བཛྲ། སྤོ་ཊ་ཡ་བཛྲ་བཛྲ། ཀ་ཊ་བཛྲ་
བཛྲ༑ མ་ཊ་བཛྲ་བཛྲ། མ་ཐ་བཛྲ་བཛྲ། བཛྲ་ཨཊྚ་ཧཱ་ས་ནཱི་ལ་བཛྲ། སུ་བཛྲ་ཡཱ་སྭཱ་ཧཱ། ཧེ་ཕུལླཱ། ནི་རུ་ཕུ་ལླཱ། གྲྀཥྞ་ཀུ་ལླུ། མི་ལི་ཙུ་ལླཱ། གྲུ་ནུ་ཕུལ་ལུ། ཀུ་རུ་ཀུལ་ལུ་བཛྲ་བི་ཛཱ་ཡེ་
སྭཱ་ཧཱ། ཀཱི་ལི་ཀཱི་ལཱ་ཡཱ་སྭཱ་ཧཱ། ཀ་ཊ་ཀ་ཊ། མ་ཊ་མ་ཊ། ར་ཊ་ར་ཊ། མོ་ཊ་ན་པྲ་མོ་ཊ་ནཱ་ཡ་སྭཱ་ཧཱ། ཙ་ར་ནི་ཙ་ར། ཧ་ར་ཧ་ར། ས་ར་ས་ར། མཱ་ར་ཡ། བཛྲ་བི་དཱ་ར་ཎཱ་ཡ་སྭཱ་
ཨཱཿ ཧཱ༑ ཙྪིནྡ་ཙྪིནྡ། བྷིནྡ་བྷིནྡ། མ་ཧཱ་བཛྲ་ཀཱི་ལི་ཀཱ་ལཱ་ཡ་སྭཱ་ཧཱ། བནྡྷ་བནྡྷ། ཀྲོ་དྷ་ཀྲོ་དྷ་མཱ་ཧཱ་ཀཱི་ལི་ཀཱི་ལཱ་ཡ་སྭཱ་ཧཱ། ཙུ་རུ་ཙུ་རུ། ཙཎྜ་ཀཱི་ལི་ཀཱི་ལཱ་ཡ་སྭཱ་ཧཱ། ཏྲཱ་ས་ཡ་ཏྲཱ་ས་ཡ། བཛྲ་ཀཱི་ལི་

ཀཱི་ལཱ་ཡ་སྭཱ་ཧཱ། ཧ་ར་ཧ་ར། བཛྲ་དྷ་རཱ་ཡ་སྭཱ་ཧཱ། པྲ་ཧ་ར་པྲ་ཧ་ར། བཛྲ་པྲ་བྷཉྫནཱ་ཡ་སྭཱ་ཧཱ། མ་ཏི་སྦི་ར་བཛྲ། ཤྲུ་ཏིསྠི་ར་བཛྲ། པྲ་ཏིསྠི་ར་བཛྲ། མ་ཧཱ་བཛྲ། ཨ་པྲ་ཏི་ཧ་ཏ་
བཛྲ༑ ཨ་མོ་གྷ་བཛྲ། ཨེཧྱ་ཨེ་ཧི་བཛྲ། ཤཱི་གྷཾ་བཛྲ་དྷ་རཱ་ཡེ་སྭཱ་ཧཱ། དྷ་ར་དྷ་ར། དྷི་རི་ངྷི་རི། དྷུ་རུ་དྷུ་རུ། སརྦ་བཛྲ་ཀུ་ལཾ་ཨཱ་བརྟ་ཡ་སྭཱ་ཧཱ། སརྦ་བིགྷནྣ་ཤ་ཏྲུན་མཱ་ར་ཡ་ཕཊཿ ན་
མཿས་མནྟ་བཛྲ་ཎཱཾ། སརྦ་བཛྲ་ཀུ་ལཾ་ཨཱ་ཝརྟ་ཡ། མ་ཧཱ་བ་ལེ། ཀ་ཏ་བེ། ཏ་ཏ་ལེ་ཨ་ཙ་ལེ། མཎྜ་ལ་མ་ཡེ། ཨ་ཏི་བཛྲ། མ་ཧཱ་བ་ལེ། བེ་ག་ར་ཎ་ར་ཎ། ཨ་ཛི་ཏེ། ཛྭ་ལ་ཛྭ་
ལ༑ ཏི་ཊི་ཏི་ཊི། སངྒ་ཏེ། ད་ཧ་ད་ཧ། ཏེ་ཛོ་བ་ཏི། ཏི་ལི་ཏི་ལི། བནྡྷ་བནྡྷ། མ་ཧཱ་བ་ལེ། སརྦ་བཛྲ་ཨངྐུ་ཤ་ཛྭ་ལཱ་ཡ་སྭཱ་ཧཱ། ན་མོ་རཏྣ་ཏྲ་ཡཱ་ཡ། ན་མ་ཤྩཎྜ་བཛྲ་པཱ་ཎ་ཡེ། མ་ཧཱ་
ཡཀྵ་སེ་ནཱ་པ་ཏ་ཡེ། ཏདྱ་ཐཱ། ཨོཾ་ཧ་ར་ཧ་ར་བཛྲ། མ་ཐ་མ་ཐ་བཛྲ། དྷུ་ན་དྷུ་ན་བཛྲ། ཧ་ན་ཧ་ན་བཛྲ། ད་ཧ་ད་ཧ་བཛྲ། པ་ཙ་པ་ཙ་བཛྲ། དྷ་ར་དྷ་ར་བཛྲ། དྷཱ་ར་ཡ་དྷཱ་ར་ཡ་བཛྲ། དཱ་
རུ་ཎ་དཱ་རུ་ཎཱ་བཛྲ། ཙྪིནྡ་ཙྪིནྡ་བཛྲ། བྷིནྡ་བྷིནྡ་བཛྲ་ཧཱུྃ་ཕཊཿ ན་མ་ཤྩཎྜ་བཛྲ་ཀྲོ་དྷ་ཡ། ཧུ་ལུ་ཧུ་ལུ། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། ཨ་མྲྀ་ཏེ་ཧཱུྃ་ཧཱུྃ་ཕཊ། ཇི་ཙམ་ནུས་པ་བགྲང༌། དེ་ནས་

# ༄༅། །བུམ་བསྐྱེད་ལ་འཇུག་སྟེ། རྡོ་རྗེའི་གཟུངས་ཐག་ནས་འཛིན་བཞིན་དུ། ཨོཾ་སྭ་བྷཱ་ཝ་ཤུདྡྷསརྦ་དྷ་རྨཱསྭབྷཱ་ཝ་ཤུདྡྷེ྅ཧཾ། བུམ་པ་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ཇཱ
ངང་ལས། པད་ཟླའི་གདན་ལ་བྷཾ་ཡོངས་སུ་གྱུར་པ་ལས་རིན་པོ་ཆེའི་བུམ་པ་ལྟོ་བ་ལྡིར་བ། ཞབས་ཞུམ་པ། མགྲིན་པ་རིང་བ། ཁ་གཡེལ་བ། མཆུ་འཕྱང་བ། བཙའ་བ་དང་ནག་པོ་མེད་
པ༑ མགུལ་པར་རས་ཟུང་གིས་དཀྲིས་ཤིང༌། དཔག་བསམ་ཤིང་གིས་ཁ་བརྒྱན་པའི་ནང་དུ། རིན་ཆེན་ལྔ། སྨན་ལྔ། དྲི་ལྔ། འབྲུ་ལྔ། སྙིང་པོ་ལྔ་དང་ལྡན་པའི་ལྷའི་ཆུ་བོས་བུམཔའི་
2
སུམ་གཉིས་གང་བའི་ནང་དུ། པད་ཉི་ལ་ཧཱུཾ་མཐིང་ནག་འོད་ཟེར་གྱི་དོན་གཉིས་བྱེད་པ་ཡོངས་སུ་གྱུར་པ་ལས་བཅོམ་ལྡན་འདས་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་སྐུ་མདོག་མཐིང་
ནག དྲག་ཤུལ་ཆེན་པོའི་བྱིན་གྱིས་སྒེག་པ། ཞེས་པ་ནས་དབུ་བརྒྱན་པར་གྱུར་བར་བདག་བསྐྱེད་བཞིན་ལ་དབང་བསྐུར་གྱི་སྐབས་བུམ་བསྐྱེད་ཀྱི་ལྷ་ལ་དབང་བསྐུར་དུ་གསོལ་ཞེས་འདོན་པ་བསྒྱུར། དེ་ནས་མཆོད་པ། ༀ་ཨཉྙཾ་
(v)
ཨཱཿ པྲ་ཏཱིཙྪ་ཡེ་སྭཱ་ཧཱ། ནས། པཱ་ཏྱཾ། པུཥྤ། དྷུ་པེ། ཨཱ་ལོ་ཀེ གནྡྷ། ནཻ་ཝིདྱ། ཤཔྟ་པྲ་ཏཱིཙྪ་ཡེ་སྭཱ་ཧཱ། དེ་བཞིན་གཤེགས་པ་ནས་ཕྱག་འཚལ་བསྟོད་བར། སྔགས་གཟུངས་ཐག་ལ་འཁྲིལ་སྨེ

ནས་བུམ་པའི་ལྷའི་ཐུགས་ཀར་ཐིམ་ཞིང་སྐུ་ལས་ཟགས་པའི་ཡེ་ཤེས་ཀྱི་ཆུས་བུམ་པ་གང་བར་གྱུར། ཞེས་གཟུངས་སྔགས་བཟླ། མཐར་ལྷ་འོད་དུ་ཞུ་ནས་བུམ་ཆུ་དང་དབྱེར་མེད་དུ་གྱུར། ཨོཾ་
བཛྲ་ཨུ་ད་ཀ་ཧཱུཾ། ཞེས་པ་ཉེར་གཅིག་བཟླའོ། །གཏོར་མ་འབུལ་བར་འདོད་ན། གཏོར་མ་བསངས་སྦྱངས། སྟོང་པའི་ངང་ལས། ཨོཾ་ལས་རིན་པོ་ཆེའི་སྣོད་ཀྱི་ནང་དུ་བཅུད་ཡེ་ཤེས་ཀྱི་བདུད་རྩིའི་རང་བཞིན་དུ་
གྱུར༑ ཨོཾ་ཨཱཿ ཧཱུྃ། ལན་གསུམ་གྱིས་བྱིན་གྱིས་བརླབ། རང་གི་སྙིང་ག་ནས་འོད་ཟེར་འཕྲོས། ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པའི་ལྷ་ཚོགས་མདུན་གྱི་ནམ་མཁར་སྤྱན་དྲངས། གཏོར་མ་
ལྗགས་འོད་ཀྱི་སྦུ་གུ་ཅན་གྱིས་དྲངས་ནས་གསོལ་བར་གྱུར། ༀ་ཨ་ཀཱ་རོ་མུ་ཁཾ་སརྦ་དྷ་རྨཱ ཎཾ་ཨཱ་དྱ་ནུཏྤནན་ཏྭཏ་ཨོཾ་ཨཱཿ ཧཱུྃ ཕཊ་སྭཱ་ཧཱ། ལན་གསུམ་གྱིས་ཕུལ། མཆོག་དང་ཐུན་མོང་གི་དངོས་གྲུབ
སྩལ་དུ་གསོལ།། ཞེས་བརྗོད། དེ་ནས་སྒྲུབ་བྱ་འགའ་ཞིག་ལ་བཀྲུ་བྱབ་བསྲུང་གསུམ་བྱ་དགོས་ན། ཐོག་མར་བགེགས་སྦྱངས་སྡིག་སྦྱངས་སྤྲོ་ན་བྱ་སྟེ། དེ་ལ་གཏོར་མ་མཐེབ་ཀྱུ་ཏིང་ལོ་ཆང་བུ་གསུམ་གསུམ་ལ། ཆབ་བཏང་། རྡོ་རྗེ་
གནོད་སྦྱིན་གྱི་ཕྱག་རྒྱ་དང༌། ཨོཾ་བཛྲ་ཡཀྵ་ཧཱུཾ། གིས་བགེགས་སྦྱངས། རྡོ་རྗེ་མེའི་ཕྱག་རྒྱ་དང་། ཧཱུྃ་བཛྲ་ཛྭ་ལ་ཨ་ན་ལ་ཧ་ན་ད་ཧ་པ་ཙ་མ་ཐཱ་བྷཉྩ་ཎ་ཧཱུྃ་ཕཊ་ཀྱིས་མ་དག་པ་བསྲེགས་ཤིང་། གཟི་བརྗིད་རྒྱས་པར་བྱས། རྡོ་རྗེ་

།བསྡམ་པ་འདེབས་ཚུལ་བྱ་ཞིང་། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ ཎཾ་ཨ་དྱནུཏྤནྣ་ཏྭཏ་ཨོཾ་ཨཱཿ ཧཱུྃ་ཕཊ་སྭཱ་ཧཱ། ཞེས་པས་བདུད་རྩིའི་རྒྱ་མཚོར་བྱིན་གྱིས་རླབས། གཏོར་མ་བསྐོར་ཞིང་། ཨོཾ་
༄༅ སརྦ་བིགཾ་བྷྱཿན་མཿསརྦ་ཏ་ཐཱ་ག་ཏ་བྷྱོཿ༔བི་ཤྭ་མུ་ཁེ་བྷྱཿསརྦ་ཐཱ་ཁཾ་ཨུདྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲྀཧྞ་ཨི་དཾ་བ་ལིངྷ་ཡེ་སྭཱ་ཧཱ། སེ་གོལ་གྱི་སྒྲ་དང་བཅས་པ་ལན་གསུམ་གྱིས་ཞི་བས་སྦྱངས་པ་དང་། ཏིང་ལོ་དང་ཆང་
བུ་སྦྱར་ལ་བསྐོར་ཞིང་རྡོ་རྗེ་གསོར་བཞིན་པས། ༀ་སུཾ་བྷ་ནི་སུཾ་བྷ་ནི་ཧཱུྃ། གྲྀ་ཧྞ་གྲྀ་ཧྞ་ཧཱུྃ། གྲྀ་ཧྞ་པཱ་ཡ་གྲྀ་ཧྞ་པཱ་ཡ་ཧཱུྃ། ཨཱ་ན་ཡ་ཧོ་བྷ་ག་ཝཱ་ན་བིདྱཱ་རཱ་ཛ་ཧཱུྃ་ཕཊ། ལན་གསུམ་གྱི་མཐར། ཚེ་དང་ལྡན་པའམ་
དགེ་བའི་བཤེས་གཉེན་ནམ། རྡོ་རྗེའི་སློབ་མའམ། སྦྱིན་པའི་བདག་པོའམ། སྒྲུབ་བྱ་འདི་ཞེས་བགྱི་བ་ལ། བར་དུ་གཅོད་པར་རྩོམ་པའི་གདོན་བགེགས་ཀྱི་རིགས་གང་ཡིན་པ་དེ་དག་ཐམས་ཅད་
གཏོར་མ་འདི་ལམ་བརྔན། ཏིང་ལོ་འདི་ལམ་སྒྲོན། ཆང་བུ་འདི་ལམ་བརྒྱགས་ཀྱིས་ཚུལ་དུ་ཁྱེར་ལ། སའི་ཕྱོགས་འདིར་མ་གནས་པར་གཞན་དུ་སོང་ཤིག ཅེས་བརྗོད་དེ་ཞི་དྲག་ཕྱད་མས་སྦྱངས་པ་
ཨཱཿ དང་༑ རང་གི་སྙིང་ཁ་ནས་འོད་ཟེར་འཕྲོས། ཁྲོ་བོའི་ཚོགས་འཁོར་དང་བཅས་པ་བཛྲ་ས་མཱ་ཛཿ ཧཱུཾ། ཡེ་ཤེས་བསྐལ་པའི་མེ་ལྟར་འབར་བའི་འོད།ྋ །མ་རིག་འདོད་པའི་མུན་ཁམས་ཐམས་ཅད་✖

བསྲེག །ཞེ་སྡང་གཤིན་རྗེའི་འཇིགས་པ་ཐམས་ཅད་འཇོམས། །ལོག་འདྲེན་སྲིན་པོའི་མཐའ་གནོན་དགྲ་འདུལ་བ། །དཔའ་བོ་ཆེན་པོ་དཔའ་མཚན་སྟག་ཤམ་ཅན། །རིག་པའི་རྒྱལ་པོ་ཁྲོ་རྒྱལ་
བཞུགས་སོ་འཚལ། །ལོག་འདྲེན་འདུལ་བའི་སླད་དུ་སྤྱན་འདྲེན་ན། །འགྲོ་བའི་དོན་དུ་མཆོད་ཀྱིས་གཤེགས་སུ་གསོལ།། ཞེས་ཁྲོ་བོའི་ཚོགས་སྤྱན་དྲངས་པ་ལ། བཛྲ་ཀྲོ་དྷ་རཱ་ཛ་ས་པ་རི་ཝཱ་ར་ཨཉྙཾ་
པྲ་ཏཱིཙྪ་སྭཱ་ཧཱ། ནས་ཤཔྟའི་བར་གྱིས་མཆོད། ཧཱུཾ། ཆོས་ཉིད་སྟོང་པ་གཉིས་མེད་ངང་ཉིད་ལས། །འཇིག་རྟེན་སྤྱོད་པའི་ཚུལ་ཡང་མི་སྤོང་ཞིང་། །ཐབས་ལ་མཁས་པ་ཁྲོ་བོའི་སྐུར་སྟོན་པ། ཁྲོ་
ཆེན་འབར་བའི་ཚོགས་ལ་ཕྱག་འཚལ་བསྟོད།ྋ ། ཡེ་ཤེས་ཞི་བའི་ངང་ལས་མ་གཡོས་ཀྱང༌། །སྐུ་ཡི་ཆ་ལུགས་ཟ་བྱེད་རྔམ་སྟབས་ཅན། །གསུང་གི་ང་རོ་འབྲུག་སྟོང་ལྡིར་བའི་སྒྲས། །མ་ལུས་
དབང་དུ་སྡུད་ལ༴ ལྷག་པའི་ཡེ་ཤེས་རོལ་པ་སྟོན་མཛད་ཅིང༌། །བསྡིགས་པའི་མཚོན་ཆ་སྣ་ཚོགས་ཕྱག་ན་བསྣམས། །ཉོན་མོངས་དུག་གསུམ་རྩད་ནས་གཅོད་མཛད་པའི། །སྦྲུལ་གདུག་
རྒྱན་གྱིས་བརྒྱན་ལ༴ བསྐལ་བའི་མེ་ལྟར་འབར་བའི་ཀློང་དཀྱིལ་ནས། །དཔའ་བོའི་སྟང་སྟབས་བརྐྱང་བསྐུམ་ཚུལ་གྱིས་བཞུགས། །ཉི་ཟླ་འབར་བའི་སྤྱན་གྱི་སྡང་མིག་གིས། །བགེགས་༔

| ༄༅། །དཔུང་བསྲེག་པར་མཛད་ལ༴ གཏུམ་ཆེན་དུས་མཐའི་མེ་ལྟར་གཟི་བརྗིད་འབར། །གློག་སྟོང་འགྱུ་འདྲའི་ཁྲོ་གཉེར་མཆེ་བ་གཙིགས། །རྔམ་པའི་ང་རོ་འབྲུག་སྒྲ་
སྟོང་གསུམ་སྒྲོག །ཁྲོ་རྒྱལ་བགེགས་ཚོགས་འདུལ་ལ༴ ཧཱུཾ། འཇིགས་པའི་ཧཱུཾ་སྒྲ་ངེས་སྒྲོག་ཅིང༌། །བགེགས་རྣམས་མ་ལུས་འཇོམས་མཛད་པ། །དངོས་གྲུབ་མ་ལུས་སྩོལ་བའི་ལྷ། །
བགེགས་ཀྱི་དགྲ་ལ་ཕྱག་འཚལ་བསྟོད།། ཧཱུཾ་མཛད་ཀྱི་ཕྱག་རྒྱ་བྱས་ཏེ། ན་མོ། རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་རྒྱས་
ཀྱི༴ ཆོས་ཀྱི༴ དགེ་འདུན་གྱི༴ གསང་སྔགས་ཀྱི་རྒྱལ་པོ་ཁྲོ་བོ་རྣམས་ཀྱི༴ གཟུངས་སྔགས་ཀྱི་རྒྱལ་མོ་ཁྲོ་མོ་རྣམས་ཀྱི༴ བདེན་པ་ཆེན་པོས་བྱིན་གྱིས་བརླབས་ཀྱི། སྒྲུབ་བྱ་འདི་ཞེས་བགྱི་
བ་ལ་བར་དུ་གཅོད་པར་རྩོམ་པ་གདོན་བགེགས་ལོག་པར་འདྲེན་པའི་ཚོགས་ཐམས་ཅད་ཡེ་ཤེས་ཆེན་པོའི་རང་བཞིན་རྡོ་རྗེ་ཁྲོ་བོའི་བཀའ་ཐོས་པས་སའི་ཕྱོགས་འདིར་མ་གནས་པར་གཞན་དུ་སོང་ཤིག་
༣ གང་དག་མི་འགྲོ་བ་དེ་དག་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ལས་བྱུང་བའི་ཁྲོ་བོའི་རྡོ་རྗེ་འབར་ཞིང་རབ་ཏུ་འབར་བ་འདིས་ཁྱེད་རྣམས་ཀྱི་མགོ་བོ་297

ཚལ་པ་བརྒྱར་འགས་པར་འགྱུར་རོ།། ཞེས་ལྷའི་ང་རྒྱལ་ཤུགས་དྲག་པོས་རྡོ་རྗེ་གསོར་ཞིང་ཡུངས་ཀར་གྱིས་བྲབ། གུ་གུལ་སོགས་ཀྱིས་བདུག་ཅིང་། བདུད་རྩི་འཁྱིལ་པའི་སྔགས་རིང་ཐུང་རྣམས་དྲག་ཏུ་བཟླ་ལ་རྣམ་འཇོམས་ཀྱི་སྙིང་པོ་
དང་ཉེ་སྙིང་བཟླ་བའི་སྲོལ་སྣང་བ་ཡང་འགལ་བ་མེད་པར་སེམས། སྡིག་སྦྱངས་ནི། སྒྲུབ་བྱ་རང་ཉིད་ཀྱི་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་སྙིང་ཁར་ཡི་གེ་ཀཾ་ནག་པོའི་རྣམ་པར་
གནས་པ་སྣ་སྒོར་སྡིག་པ་རྭ་ཅན་གྱི་རྣམ་པར་གྱུར་ནས་མདུན་གྱི་ཏིལ་ལམ་ཡུངས་ཀར་ལ་ཐིམ། དེ་ཉིད་གཡས་སུ་ཡེ་ཤེས་ཀྱི་མེས་བསྲེགས། གཡོན་དུ་ཆོས་ཉིད་ཀྱི་རྒྱ་མཚོར་དོར་བར་
གྱུར༑ ཨོཾ་སརྦ་པཱ་པཾ་ད་ཧ་ན་བྷསྨིཾ་ཀུ་རུ་ཡེ་སྭཱ་ཧཱ། ལན་གསུམ་བཟླས། ཏིལ་ལམ་ཡུངས་ཀར་བསྐོར་ཞིང་མེ་དང་ཆུར་དོར། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷ་ཝ་ཤུདྩོ྅ཧཾ། ཁྱེད་རང་རྣམས་མི་དམིགས་ཏེ་
སྟོང་པ་ཉིད་དུ་གྱུར། སྟོང་པའི་ངང་ལས་སྣ་ཚོགས་པདྨ་དང་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ཡིག་མཐིང་ནག་འོད་ཟེར་གྱི་དོན་གཉིས་བྱེད་པ་ཡོངས་སུ་གྱུར་པ་ལས། བཅོམ་ལྡན་འདས་ཁྲོ་བོའི་
རྒྱལ་པོ་རྡོ་རྗེ་རྣམ་པར་འཇོམས་པ་ཞེས་པ་ནས་མངོན་རྟོགས་གོང་བཞིན་གྱིས་ཐུགས་ཀར་ཧཱུཾ་གིས་མཚན་པའི་མོས་པ་མཛོད་ཅེས་སྦྱར། དེ་ནས་བུམ་པ་ཐོགས་ཏེ། གང་ལ་སེར་སྣ་རྣམ་ཆགས་པ། །རྣམ་སྦྱོང་དྲི་མ་

ཊྛ ༄༅། །སེལ་མཛད་ཅིང་། །ཐུགས་ཞི་གནོད་པ་མི་མངའ་དེས། ཁྱེད་ལ་བདེ་ལེགས་མཛད་པར་ཤོག །འདྲེན་པ་གང་ཞིག་འགྲོ་བ་རྣམས། །ཐར་པའི་ལམ་དུ་འཛུད་རྫ་
མཛད་ཅིང༌། །ཆོས་རྣམས་ཐམས་ཅད་སྟོན་པ་དེས། ཁྱེད་ལ་བདེ་ལེགས་མཛད་པར་ཤོག །སྟོན་པ་བཞུགས་པ་རྣམས་ཀྱི་རྟེན། །སེམས་ཅན་ཀུན་གྱི་དོན་གྱི་ཕྱིར། །གང་གིས་བདེ་བ་མངའ་
མཛད་དེས། ཁྱེད་ལ་བདེ༴ སྐྱོབས་པ་གང་གི་བྱམས་པ་ཡི། །ཐུགས་ཀྱིས་འགྲོ་བ་འདི་དག་ཀུན། །བུ་གཅིག་བཞིན་དུ་རྟག་སྐྱོང་དེས། ཁྱེད་ལ་བདེ༴ གང་ཞིག་འཁོར་བར་འཁོར་བ་
ཡི༑ །སེམས་ཅན་ཀུན་གྱི་རྟེན་གྱུར་ཅིང༌། །གླིང་དང་དཔུང་གཉེན་གྱུར་པ་དེས། ཁྱེད་ལ་བདེ༴ གང་ཞིག་ཆོས་ཀུན་མངོན་སུམ་གྱུར། །གཙང་ཞིང་བསླུ་བ་མི་མངའ་ལ། །གསུང་གཙང་
གཙང་མར་མཛད་པ་དེས། ཁྱེད་ལ་བདེ༴ དཔའ་བོ་ཆེན་པོ་གར་སྐྱེས་པར། །ཕུན་སུམ་ཚོགས་དོན་འབྱོར་གྱུར་ཅིང་། །དོན་གྲུབ་ཚོགས་ཀྱང་གྲུབ་པ་དེས། ཁྱེད་ལ་བདེ༴ གང་ཞིག་སྐྱེས་
༣ པས་ས་རྣམས་ནི། །ནགས་ཚལ་བཅས་པ་རབ་གཡོས་ཤིང་། །སེམས་ཅན་ཐམས་ཅད་རབ་དགའ་དེས། ཁྱེད་ལ་བདེ༴ བྱང་ཆུབ་སྙིང་པོར་གང་ཞིག་གིས། །ས་དག་རྣམ་དྲུག་གཡོས་གྱུར་8

ཅིང་༑ །བདུད་ཡིད་མི་བདེར་གྱུར་པ་དེས། ཁྱེད་ལ་བདེ༴ ཆོས་ཀྱི་འཁོར་ལོ་བསྐོར་བ་ན། །འཕགས་པའི་བདེན་པ་རྣམ་གསུང་བ། །ཐུབ་པའི་སྙན་པ་གང་བྱུང་དེས། ཁྱེད་ལ་
བདེ༴ ཡིད་འཕྲོག་གང་ཞིག་མུ་སྟེགས་བྱེད། །ཐམས་ཅད་ཆོས་ཀྱིས་ཕམ་མཛད་ཅིང་། །ཚོགས་ཀུན་དབང་དུ་མཛད་པ་དེས། ཁྱེད་ལ་བདེ༴ སངས་རྒྱས་ཁྱེད་ལ་བདེ་ལེགས་མཛད།
བརྒྱ་བྱིན་བཅས་པའི་ལྷ་རྣམས་དང་། །འབྱུང་པོ་ཀུན་གྱི་བདེ་ལེགས་ནི། །ཁྱེད་ལ་རྟག་ཏུ་སྦྱིན་གྱུར་ཅིག །སངས་རྒྱས་བསོད་ནམས་མཐུ་དག་དང་། །ལྷ་རྣམས་ཀྱིས་ནི་བསམས་པ་ཡིས། །
ཁྱེད་ཀྱི་འདོད་དོན་གང་ཡིན་པའི། །དོན་དེ་དེ་རིང་འགྲུབ་པར་ཤོག །རྐང་གཉིས་ཁྱེད་ཅག་བདེ་ལེགས་ཤོག །རྐང་བཞི་ཁྱེད་ཅག་བདེ་ལེགས་ཤོག །ཁྱེད་ཅག་ལམ་འགྲོ་བདེ་ལེགས
ཤོག །ཕྱིར་འོང་དག་ཀྱང་བདེ་ལེགས་ཤོག །ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ལའང་བདེ་ལེགས་ཤོག །ཁྱེད་ཅག་ཀུན་ཏུ་བདེ་ལེགས་གྱུར། །ཁྱེད་ཅག་སྡིག་པར་མི་
གྱུར་ཅིག། ཞེས་བདེ་ལེགས་སུ་བྱེད་པའི་ཚིག་བཅད་རྫོགས་མཚམས། དེ་བཞིན་གཤེགས་པ་ཤཱཀྱ་ཐུབ་པ་ལ་ཕྱག་འཚལ་ལོ། །ཕྱག་ན་རྡོ་རྗེ་ལ༴ བདུད་རྩི་ཐལ་སྦྱོར་ལ༴ ཁྱེད་ཐམས་ཅད་ཀྱིས་མཐུ་

# |༄༅། །དང་བྱིན་གྱིས་རློབས་ཀྱིས། རྡོ་རྗེའི་སློབ་མའམ་ཡོན་བདག་འདི་ཞེས་བྱ་བའི། སརྦ་པཱ་པཾ་ཤནྟིཾ་ཀུ་རུ་སྭཱ་ཧཱ། ཐོག་མཐའ་འདྲ་བ་ལ། སརྦ་བིག་ན༴ སརྦ་རོ་ག་
ན༴ སརྦ་དུཥྛཿ སརྦ་ཛྭ་ར༴ སརྦ་ཨུ་པ་དྲ་ཝེ༴ སརྦ་གྲ་ཧེ༴ སརྦ་ཨ་ཀཱ་ལ་མྲྀ་ཏུ༴ སརྦ་དུརྻ་པནྣཱ༴ སརྦ་དུམྲྀ་ཏེ སརྦ་ཀུཤ་ལ་བྷྱཤནྟིཾ་ཀུ་རུ་སྭཱ་ཧཱ། ཞེས་ལན་བདུན་བཟླས་པའི་ཆུ་
སྤྱི་བོར་ནས་བླུགས་པས་མགྲིན་སྙིང་ཡང་།ཁྱབ་པར་བྱ)ཞིང༌། སློབ་མའམ་ཡོན་གྱི་བདག་པོའི་སྡིག་པ་དང་སྒྲིབ་པ་ཐམས་ཅད་ཤནྟི་ཀུ་རུ་སྭཱ་ཧཱ། ནད་ཐམས་ཅད༴ རིམས་ཐམས་ཅད༴ ཉེ་བར་འཚེ་བ་ཐམས་
ཅད༴ དུས་མ་ཡིན་པར་འཆི་བ་ཐམས་ཅད༴ འཁོན་ཐམས་ཅད༴ གྲིབ་ཐམས་ཅད༴ བྱད་ཐམས་ཅད༴ བྱུར་ཐམས་ཅད༴ སྐལ་པ་ངན་པ་ཐམས་ཅད༴ ལྟས་ངན་པ་ཐམས་
ཅད༴ རྨི་ལམ་ངན་པ་ཐམས་ཅད༴ རྒྱལ་བསེན་གྱི་གནོད་པ་ཐམས་ཅད༴ མཚན་མོ་ནག་མོ་བདུད་ཀྱི་གནོད་པ་ཐམས་ཅད༴ བཀྲ་མི་ཤིས་པ་ཐམས་ཅད༴ བགེགས་དང་ལོག་པར་འདྲེན་པ་
ཨཱུ ཐམས་ཅད་ཤནྟི་ཀུཾ་རུ་སྭཱ་ཧཱ། ཞེས་བརྗོད་ཅིང།ཁ་གདོང་སོགས་ལུས་ཀྱི་ཆ་ཤས་ཐམས་ཅད་བཀྲུ་བར་བྱའོ། །བྱབ་པ་ནི་རྨ་བྱའི་སྒྲོ་མདོངས་ཀྱི་དབུས་སུ་ཟླ་བ་ལ་སྔགས་ཀྱི་འཕྲེང་བ་འཁོད། དེ་ལས་འོད་ཟེར་དྷ

འཕྲོས༑ སྒྲུབ་བྱའི་ནད་གདོན་སྡིག་སྒྲིབ་ཐམས་ཅད་རྡོ་ཁབ་ལེན་གྱིས་ལྕགས་ཕྱེ་ལེན་པ་ལྟར་བླངས་ཏེ་ཕྱིར་དོར་བར་མོས་ལ། སྒྲུབ་བྱའི་གཡས་གཡོན་མདུན་རྒྱབ་རྨ་བྱའི་སྒྲོ་ཆུན་གྱིས་བྱབ་ཅིང་། རྫོགས་སངས་
རྒྱས་ཀྱིས་བསྔགས་པ་ཡི། །གོ་འཕང་འདི་ནི་ཐོབ་བྱའི་ཕྱིར། །འཁོར་བའི་རྒྱ་མཚོ་མ་རུངས་པའི། །དགྲ་དང་བགེགས་ཀྱང་མེད་པར་ཤོག །རྐུན་པོ་ལ་སོགས་མེད་པར་ཤོག །མུ་སྟེགས་
ཅན་ལས་རྒྱལ་གྱུར་ཅིག །བྱང་ཆུབ་སྙིང་པོ་མ་ཐོབ་པར། །བདུད་སྡེ་བཞི་ཡིས་མི་ཐུབ་ཅིང༌། །ཕོ་ཉ་མངགས་གཞུག་ཕོ་ཉ་མོ། །བྲན་ལ་སོགས་པ་བསྲུང་བར་ཤོག །གཅོང་རོང་གཡང་ལ་
སོགས་པ་དང༌། །གདོན་དང་རིམས་ནད་མེད་པར་ཤོག། ཞེས་པའི་ཚིག་བཅད་སྔོན་དུ་འགྲོ་བས། དེ་བཞིན་གཤེགས་པ་ཤཱཀྱ་ཐུབ་པ་ལ་ཕྱག་འཚལ་ལོ། །ཕྱག་ན་རྡོ་རྗེ་ལ༴ བདུད་རྩི་ཐལ་སྦྱོར་
ལ༴ ཁྱེད་ཐམས་ཅད་ཀྱི་མཐུ་དང་བྱིན་གྱིས་བརླབས་ཀྱིས་རྡོ་རྗེའི་སློབ་མའམ་ཡོན་གྱི་བདག་པོའི་སརྦ་པཱ་པཾ་ཤནྟིཾ་ཀུ་རུའི་ཚབ་ཏུ་ཨ་པ་ན་ཡེ་བཏགས་ལ་བྱབ་པས་སྡིག་སྒྲིབ་ཐམས་ཅད་ས་འོག་ཏུ་ཞུགས་པར་
བསམ༑ དེ་ནས་རྣམ་འཇོམས་ཀྱི་གཟུངས་མདོའི་མགོ་ནས་བརྗོད་དེ། རྒྱ་གར་སྐད་དུ། ཨཱརྻ་བཛྲ་བི་དཱ་ར་ཎ་ན་མ་མཧཱ་ཡ་ན་སུ་ཏྲ། བོད་སྐད་དུ། འཕགས་པ་རྡོ་རྗེ་རྣམ་པར་འཇོམས་པ་ཞེས་བྱ་བའི་ཐེག་པ་༔

༄༅། །ཆེན་པོའི་མདོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་རྡོ་རྗེ་ལ་
རབ་ཏུ་བཞུགས་ཏེ། སངས་རྒྱས་ཀྱི་མཐུས་ལག་ན་རྡོ་རྗེའི་ལུས་ཐམས་ཅད་རྡོ་རྗེར་བྱིན་གྱིས་བརླབས་ནས་རྡོ་རྗེའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ནས་ལག་ན་རྡོ་རྗེ་སངས་རྒྱས་ཀྱི་མཐུ་
དང་༑ སངས་རྒྱས་ཀྱི་བྱིན་གྱིས་བརླབས་དང༌། བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱིས་བརླབས་ཀྱི་རྡོ་རྗེ་ཁྲོ་བོ་ལས་བྱུང་བ། །རྡོ་རྗེའི་དམ་ཚིག་སྨྲས་ཏེ། མི་ཆོད་པ། མི་ཤིགས་
པ༑ བདེན་པ། བསྲ་བ། བརྟན་པ། ཐམས་ཅད་དུ་ཐོགས་པ་མེད་པ། ཐམས་ཅད་དུ་མ་ཕམ་པ། སེམས་ཅན་ཐམས་ཅད་སྐྲག་པར་བྱེད་པ། སེམས་ཅན་ཐམས་ཅད་འཇིགས་པར་བྱེད་
པ༑ རིགས་སྔགས་ཐམས་ཅད་གཅོད་པར་བྱེད་པ། རིགས་སྔགས་ཐམས་ཅད་གནོན་པར་བྱེད་པ། ལས་ཐམས་ཅད་འཇོམས་པར་བྱེད་པ། གཞན་གྱི་ལས་འཇིགས་པར་བྱེད་པ། གདོན་
╗ ཐམས་ཅད་བརླག་པར་བྱེད་པ། གདོན་ཐམས་ཅད་ལས་རྣམ་པར་ཐར་པར་བྱེད་པ། འབྱུང་པོ་ཐམས་ཅད་འགུགས་པར་བྱེད་པ། འབྱུང་པོ་ཐམས་ཅད་ཚར་གཅོད་པར་བྱེད་པ། རིགས་སྔགས་

ཀྱི་ལས་ཐམས་ཅད་བྱེད་དུ་འཇུག་པ། མ་གྲུབ་པ་རྣམས་གྲུབ་པར་བྱེད་པ། གྲུབ་པ་རྣམས་ཆུད་མི་ཟ་བར་བྱེད་པ། འདོད་པ་ཐམས་ཅད་རབ་ཏུ་སྦྱིན་པ། སེམས་ཅན་ཐམས་ཅད་བསྲུང་བ།
བ༑ རྒྱས་པ། སེམས་ཅན་ཐམས་ཅད་རེངས་པར་བྱེད་པ། སེམས་ཅན་ཐམས་ཅད་རྨུགས་པར་བྱེད་པ། སེམས་ཅན་ཐམས་ཅད་རྨོངས་པར་བྱེད་པ། གསང་སྔགས་ཀྱི་ཚིག་ཆེན་པོ་འདི
སངས་རྒྱས་ཀྱི་མཐུས་གནོད་སྦྱིན་གྱི་དབང་པོ་ལག་ན་རྡོ་རྗེས་རབ་ཏུ་སྨྲས་སོ། །ན་མོ་རཏྣ་ཏྲ་ཡཱ་ཡ་ནས་སྭཱ་ཧཱ་ཞེས་གཟུངས་ལན་གཉིས་གསུམ་འདོན་ཅིང་བཟང་ཁྲུས་བྱ། སླར་གོང་བཞིན་ལྷ་གང་ཡིན་པ་དེར་
བསྐྱེད། ཨོཾ་སྭ་བྷཱ་ཝ་ཤུདྡྷསརྦ་དྷ་རྨཱ་སྭ་བྷཱ་ཝ་ཤུདྡྷེ྅ཧཾ། ཁྱེད་རང་རྣམས་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ངང་ལས་སྣ་ཚོགས་པདྨ་དང་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ཡིག་
མཐིང་ནག་འོད་ཟེར་གྱིས་དོན་གཉིས་བྱེད་པ་ཡོངས་སུ་གྱུར་པ་ལས། ཁྱེད་རང་རྣམས་བཅོམ་ལྡན་འདས་ཁྲོ་བོའི་རྒྱལ་པོ་རྡོ་རྗེ་རྣམ་པར་འཇོམས་པ་ཞེས་པ་ནས་མེ་འབར་བའི་དབུས་ན་བཞུགས་པར་
གྱུར༑ དེའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ་གིས་མཚན་པའི་མོས་པ་མཛོད། དེ་ནས་མི་མཐུན་པའི་ཕྱོགས་ལས་བསྲུང་བའི་ཕྱིར་བསྲུང་བར་བྱ་བ་ནི། ཁྱེད་རང་གི་སྤྱི་བོ། མདུན་༔

#I ༄༅། །རྒྱབ། དཔུང་པ་གཡས་གཡོན། དཔྱི་གཡས་གཡོན་ཏེ་གནས་བདུན་དུ་རྡོ་རྗེ་རྒྱ་གྲམ་རེ་རེ། དེ་ལས་དེ་འདྲ་བའི་རྡོ་རྗེ་དཔག་ཏུ་མེད་པ་སྤྲོས་ནས་ལུས་ལ་རྡོ་རྗེའི་གོ་
བསྐོན་པར་གྱུར་པའི་མོས་པ་མཛོད། ཅེས་བརྡའ་སྦྱར་ལ། སྒྲུབ་བྱའི་གནས་རྣམས་སུ་རྡོ་རྗེ་རྒྱ་གྲམ་དུ་རེག་པས། གཟུངས་སྔགས་སྙིང་པོའི་མཐར། སརྦ་པཱ་པཾ་རཀྵ་སོགས་བྱ། མཐར་སྤྱི་བོར་རྡོ་རྗེ་རྒྱ་གྲམ་དུ་རེག་ལ། རྒྱལ་
བ་སྲས་བཅས་བདེན་པའི་བྱིན་རླབས་དང་། །རྡོ་རྗེ་རྣམ་པར་འཇོམས་པའི་ནུས་མཐུ་ཡིས། །འགྲོ་བ་འདི་ལ་བདག་གིས་བསྲུང་ཟིན་གྱིས། །འདི་ལ་སུས་ཀྱང་གནོད་པར་མ་བྱེད་ཅིག། གཟུངས་
༈ སྔགས་སྙིང་པོའི་མཐར་བཛྲ་རཀྵ་བཏགས་པས་བསྲུང༌། དེ་ནས་རྣམ་འཇོམས་གཟུངས་མདོའི་ཕན་ཡོན་རྣམས་ཚར་གཅིག་བཀླགས་ཏེ། སྡིག་པ་ཐམས་ཅད་བྱང་བ་དང༌། །སྡུག་བསྔལ་ཐམས་ཅད་མེད་པར་བྱེད། །རྒྱུད་
དོ་ཅོག་གི་རྩ་བ་སྟེ། །དཔལ་ཀུན་གྱིས་ནི་ལེགས་པར་བརྒྱན། །སེམས་ཅན་དབང་པོ་ཉམས་པ་དང༌། །ཚེ་ཟད་པ་དང་ཚེ་ཉམས་དང༌། །ཕུན་སུམ་ཚོགས་མིན་གང་ཆག་དང༌། །ལྷ་རྣམས་
༣ རྒྱབ་ཀྱིས་ཕྱོགས་པ་དང༌། །མཛའ་སྡུག་སྐྱེ་བོ་སྡང་བ་དང་། །བྲན་བཟའ་ལ་སོགས་གཙེས་པ་དང༌། །ཕན་ཚུན་མཐུན་པ་མ་ཡིན་དང༌། །ནོར་འགྲིབ་པས་ནི་གནོད་པ་དང་། །མྱ་ངན་ངལ་དང་༔

གནོད་པ་དང༌། །འཇིགས་པ་དང་ནི་འཕོངས་པ་དང༌། །གཟའ་དང་རྒྱུ་སྐར་བྱད་ལྟེམ་དང༌། །མི་བཟད་གདོན་གྱིས་ཉེན་པ་དང༌། །མྱ་ངན་ངལ་ལས་བྱུང་བ་ཡི། །རྨི་ལམ་སྡིག་པ་མཐོང་ན་
ཡང་༑ །དེས་ནི་རབ་བཀྲུས་གཙང་མ་ཡིས། །མདོ་སྡེ་དམ་པ་ཉན་པར་གྱིས། །གང་དག་ཡིད་དགེ་སེམས་དྭངས་ཤིང་། །གཙང་མའི་གོས་ཀྱིས་རབ་བརྒྱན་ཏེ། །ཟབ་མོ་སངས་རྒྱས་སྤྱོད
ཡུལ་བ། །མདོ་སྡེ་འདི་ནི་ཉན་བྱེད་ན། །མདོ་སྡེ་འདི་ཡི་གཟི་བརྗིད་ཀྱིས། །སྲོག་ཆགས་དང་ནི་ཐམས་ཅད་ཀྱི། །མི་བཟད་པ་ཡི་ནད་རྣམས་ཀྱང་། །དེ་དག་ཐམས་ཅད་ཞི་བར་བལྟ།
དང་བསོད་ནམས་འཕེལ་བར་འགྱུར། །སྡིག་པ་ཀུན་ལས་རྣམ་པར་ཐར། །ནོར་བུ་ཡུངས་ཀར་དུར་བ་དང༌། །རིན་ཆེན་རྨ་མེད་ཙན་དན་བཅས། །ཤེལ་དང་རྡོ་རྗེ་མེ་ཏོག་དང༌། །ཆུ་ཡི་
༈ གསེར་རམ་ཡང་ན་ནི། །དངུལ་གྱི་བུམ་པ་དག་ཀྱང་རུང་། །གཙང་མའི་གོས་ཀྱིས་དཀྲི་ཞིང་དགང་། །ལན་གྲངས་ཉི་ཤུ་རྩ་གཅིག་གམ། །ཡང་ན་ལན་གྲངས་བརྒྱ་རྩ་བརྒྱད། །རྡོ་རྗེ་རྣམ་
འཇོམས་བཟླས་ནས་ནི། །རྒྱལ་པོ་རྟག་ཏུ་ཁྲུས་གྱིས་ཤིག །དེས་ནི་ཀུན་ཏུ་དགེ་བར་འགྱུར།། དེ་ནས་ཤིས་བརྗོད། ཕུན་སུམ་ཚོགས་པ་མངའ་བ་སོགས་དཀོན་མཆོག་གསུམ་གྱི་ཤིས་བརྗོད་དང༌། དེ

ཨཱུ| ༄ ༅། །བཞིན་གཤེགས་པ་ཐམས་ཅད་ཀྱི་ནས་རྣམ་པར་འཇོམས་པའི་བཀྲ་ཤིས་ཤོག། ཞེས་དང་། མི་འགྱུར་ལྷུན་པོ་སོགས་བཀྲ་ཤིས་སྐབས་སྦྱར་བྱའོ། །དེ་ལྟར་རྣམ་འཇོམས་ལ་བསྟེན་པའི་
བུམ་སྒྲུབ་བྱབ་ཁྲུས་ཀྱི་རིམ་པ་ཆོག་འཁྲིགས་བཀླགས་ཆོག་ལྟ་བུར། ཆོས་ཀྱི་སྣང་བས་བྲིས་པ་དགེ། །།
308 (B)

BlankPage AsPerOriginalDocument
308(B)

༄༅། །སྒྲུབ་ཐབས་རིན་འབྱུང་ལུགས་ཀྱི་སངས་རྒྱས་རབ་བདུན་གྱི་རིག་གཏད་བྱབས་ཁྲུས་དང་བཅས་པ་བཞུགས་སོ།།

། ཨོཾ་སྭ་སྟི། འདྲེན་པ་སངས་རྒྱས་རྣམ་གཟིགས་སོགས། །དཔའ་བོ་བདུན་ལ་རབ་བཏུད་ནས། །གང་དེའི་སྒྲུབ་ཐབས་རྨད་༄༅།
བྱུང་བ། །ཤིན་ཏུ་རྙེད་དཀའ་དགོད་པར་བྱ།། འདིའི་རིག་གཏད་བྱ་ཚུལ་ནི། དང་པོ་བཅས་གཤོམ་གྱི་རིམ་པ་ལ། བསྒོམ་བྱ་དང་མཐུན་པའི་དཀྱིལ་འཁོར་རས་བྲིས་རྡུལ་ཚོན་
སོགས་གྲུབ་ན་རབ། མིན་ན་རྒྱ་གར་བའི་ལུགས་ཀྱི་མཎྜལ་མེ་ཏོག་གསར་པའི་ཚོམ་བུ་ཅན་བཤམ། དེ་ཡང་དབུས་སུ་གཅིག དེའི་ཕྱིར་བརྒྱད། ཕྱི་རོལ་ནས་ཕྱོགས་བཞིར་རེ་རེ་སྟེ་བཅུ་གསུམ་
བཀོད༑ བུམ་པ་གཙང་མ་བུམ་རྫས་ཀྱིས་གང་བ་གཉིས་བཤམ། མཆོད་གཏོར་པད་འདབ་བཞི་པའི་ཟླུམ་གཏོར་གསུམ་སྣོད་སོ་སོར་བཤམ། མཆོད་པ་རྒྱས་པ་བྱེད་ན་བྱང་ཤར་མཚམས་འཛིན་མེ་

༄༅། །ཏོག་ནང་མཆོད་ཡོན་ཞབས་བསིལ་ནས་ཞལ་ཟས་ཀྱི་བར་ལྷ་གྲངས་དང་མཉམ་པ་བཅུ་གསུམ་རེ་གཡས་བསྐོར་གྱིས་བཤམས་པའམ། བསྡུས་པར་སྤྱི་མཐུན་ལ་
བདུན་ཚར་གསུམ་འགོད་ཀྱང་རུང༌། སློབ་མ་རྗེས་འཛིན་སྐབས་དགོས་རྒྱུ་བགེགས་གཏོར་སྤྱི་མཐུན། ཡུངས་ཐུན། སློབ་མར་གཏད་རྒྱུའི་མེ་ཏོག ཆོ་ག་ལ་བདག་མདུན་བུམ་སྒྲུབ་གསུམ་ལས་
ཐོག་མར་བདག་བསྐྱེད་ནས་འཇུག་པ་སྟེ་སྐྱབས་འགྲོ་ནས་བརྩམས་བསྟོད་ཚོགས། སྟོན་པ་སངས་རྒྱས་རྗེ་བཙུན་ནས། དཔལ་ལྡན་ཨ་ཏི་ཤ་ལ་གསོལ་བ་འདེབས།། དེ་
ནས༑ འཇིག་རྟེན་དབང་ཕྱུག་ནས་མཚམས་རོལ་བར་སྔོན་དུ་བཏང་། ཇི་ལྟར་བལྟམས་པས་ཁྲུས་བྱ། སངས་རྒྱས་ཆོས་དང་སོགས་སྐྱབས་སེམས་ཚད་མེད་བཞི་དང་བཅས་

པ་སྔོན་དུ་འགྲོ་བས། ཤཱ་ནྱ་ཏཱས་སྟོང་པར་སྦྱངས། སྟོང་པའི་ངང་ལས། གཞལ་མེད་ཁང་གི་དབུས་སུ་རིན་པོ་ཆེ་དང་པད་ཟླའི་གདན་དགུ་ལ་ཧཱུཾ་རེ་རེ་ཡོངས་སུ་གྱུར་པ་ལས། དབུས་སུ་རང་ཉིད་རྒྱལ་
བ་ཤཱ ཀྱ་ཐུབ་པ་ཆོས་འཆད་ཀྱི་ཕྱག་རྒྱ་མཛད་པ། ཤར་དུ་རྣམ་གཟིགས་ས་གནོན་དང་མཉམ་བཞག་མཛད་པ། བྱང་ཤར་དུ་གཙུག་ཏོར་ཅན་མཆོག་སྦྱིན་མཉམ་བཞག ཤར་ལྷོར་ཐམས་ཅད་སྐྱོབ་
སྐྱབས་སྦྱིན་མཉམ་བཞག ནུབ་ཏུ་འཁོར་བ་འཇིག་ཏིང་ངེ་འཛིན་གྱི་ཕྱག་རྒྱ་མཛད་པ། ལྷོ་ནུབ་ཏུ་གསེར་ཐུབ་ཆོས་འཆད་མཉམ་བཞག ནུབ་བྱང་དུ་འོད་སྲུང་གཡས་མཆོག་སྦྱིན་དང་གཡོན་ཆོས་
གོས་ཀྱི་གྲྭ་རི་དྭགས་ཀྱི་རྣ་བ་ལྟ་བུ་འཛིན་པ། ཐམས་ཅད་ཀྱང་གསེར་མདོག་མཚན་དཔེས་སྤྲས་པ། ན་བཟའ་ཆོས་གོས་རྣམ་གསུམ་གསོལ་ཞིང་། རྡོ་རྗེའི་སྐྱིལ་ཀྲུང་གིས་རང་རང་གི་བྱང་ཆུབ་
ཤིང་དྲུང་དུ་བཞུགས་པ། ལྷོ་རུ་ཁྲོ་བོ་ཆེན་པོ་སྔོན་པོ་མཆན་ཁུང་དུ་རལ་གྲི་དང་ཞགས་པ་བཅུག་ཅིང་ཐལ་མོ་སྦྱར་བ། ཁྲོ་བོའི་ཆ་བྱད་རྫོགས་པ། བྱང་དུ་ཕྱག་ན་རྡོ་རྗེ་ཞི་བ་ལྗང་ཁུ་གཡས་རྡོ་རྗེ
ཐུགས་ཀར་གཏོད་ཅིང་། གཡོན་གདན་ལ་བརྟེན་པ་རོལ་པས་བཞུགས་པ་དར་དང་རིན་པོ་ཆེས་བརྒྱན་པའོ། །སྒོ་བཞིར་རྒྱལ་པོ་ཆེན་པོ་བཞི་དང་བཅས་པ་གསལ་བར་གྱུར། གཙོ་བོའི་ཐུགས་ཀ་

༄༅། །ནས་འོད་འཕྲོས། ཡེ་ཤེས་སེམས་དཔའ་འཁོར་དང་བཅས་པ་བཛྲ་ས་མཱ་ཛཿ ཛཿ ཧཱུྃ་བཾ་ཧོཿ ཐམས་ཅད་ཀྱི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་
ཧཱུྃ༑ མཆོད་པ་ནི། ཨོཾ་ཨཱཿ བཛྲ་ཨཉྙཾ་པྲ་ཏཱི་ཙྪ་སྭཱ་ཧཱ། པཱཏྱཾ་ནས་ཤཔྟའི་བར་གྱིས་མཆོད། མགོན་པོ་ཐུགས་རྗེ་ཆེ་ལྡན་པ།། ནས། དགེ་འདུན་ལ་ཡང་ཕྱག་འཚལ་ལོ།། ཞེས་པའི་བར་གྱིས་
བསྟོད༑ དཀར་གཏོར་ཞིག་སྔགས་དྲུག་ལན་གསུམ་གྱིས་བྱིན་གྱིས་རླབས། དཀར་ཕྱོགས་ཀྱི་ལྷ་རྣམས་ཡིད་ཀྱིས་བཀུག་སྟེ། ཨ་ཀ་རོ་ལན་བཅུ་གཅིག་གིས་བསྔོ། རིགས་ལྔའི་རྒྱ་དྲིལ་གསིལ་དང་བཅས། སངས་རྒྱས་རྣམ་
གཟིགས་མྱ་ངན་འཚང་ལ་གནས། །རྒྱལ་བ་གཙུག་ཏོར་པདྨ་དཀར་པོའི་དྲུང་། །ཐམས་ཅད་སྐྱོབས་པ་སཱ་ལའི་དྲུང་ན་གནས། །བྲམ་ཟེ་འཁོར་བ་འཇིག་ནི་ཤིང་རྟའི་དྲུང་། །སངས་རྒྱས་གསེར་
ཐུབ་ཨུ་དུམ་ཝ་རའི་དྲུང༌། །འོད་སྲུང་ནྱ་གྲོ་ད་ཡི་དྲུང་ན་གནས། །ཤཱ ཀྱ་ཐུབ་མཆོག་ཨ་ཤྭཏྠ་དྲུང་དུ། །ཕྱིས་ནས་བྱང་ཆུབ་ཐོབ་གྱུར་གོའུ་ཏམ། །སངས་རྒྱས་རྫུ་འཕྲུལ་ཆེན་པོ་དེ་དག་ལ།
མངོན་པར་དད་པའི་ལྷ་གང་འཁོད་པ་བདག །ལྷ་རྣམས་དེ་དག་ཡིད་དགའ་མགུ་གྱུར་ནས། །རྟག་ཏུ་དགྱེས་ཞིང་ཞི་བར་འགྱུར་བར་མཛོད།། ཅེས་བརྗོད་ལ་གཏོར་མ་དོར། གཙྪ་གཙྪ་སྭ་བྷཱ་ཝ་

ནཾ༑ ཞེས་མགྲོན་རྣམས་གཤེགས། འཕྲེང་བ་བྱིན་བརླབ་བྱ། ན་མཿསརྦ་ཏ་ཐཱ་ག་ཏ་ཧྲི་ད་ཡ། ཨ་ནུ་ག་ཏེ། ཨོཾ་ཀུ་རུཾ་གི་ནི་སྭཱ་ཧཱ། ཞེས་དེ་བཞིན་གཤེགས་པ་བདུན་གྱི་སྤྱི་སྔགས་དང་། མཚན་སྔགས་ནི། ༀ་ན་མོ་
བི་པ་ཤྱེ་ཏ་ཐཱ་ག་ཏ་ཡ་སྭཱ་ཧཱ། ཨོཾ་ན་མཿ ཤི་ཁི་ནི་ཏ་ཐཱ་ག་ཏ་ཡ་སྭཱ་ཧཱ། ཨོཾ་ན་མོ་བི་ཤྭ་བྷུ་ཛེ་ཏ་ཐཱ་ག་ཏ་ཡ་སྭཱ་ཧཱ། ཨོཾ་ན་མཿ ཀྲ་ཀུ་ཏ་ཚནྟེ་ཏ་ཐཱ་ག་ཏ་ཡ་སྭཱ་ཧཱ། ཨོཾ་ན་མ་ན་ཀ་ན་ཀ་མུ་ན་ཡེ་ཏ་ཐཱ་ག་ཏ་
ཡ་སྭཱ་ཧཱ། ཨོཾ་ན་མཿ ཀ་ཤྱ་པ་ཏ་ཐཱ་ག་ཏ་ཡ་སྭཱ་ཧཱ། ཨོཾ་ན་མཿ ཤཱཀྱ་མུ་ན་ཡེ་ཏ་ཐཱ་ག་ཏ་ཡཾ་སྭཱ་ཧཱ། ཏདྱ་ཐཱ། ཨོཾ་མུ་ནེ་མུ་ནེ་མ་ཧཱ་མུ་ནེ་ཡེ་སྭཱ་ཧཱ། ཞེས་སངས་རྒྱས་བདུན་པའི་གཟུངས་ལས་བྱུང་བ་ལྟར་སོ་སོའི་
གཟུངས་ཀྱང་ཅི་ནུས་བཟླའོ། །ཐུན་འཇོག་པའི་ཚེ། དཀྱིལ་འཁོར་གྱི་འཁོར་ལོ་རང་ལ་བསྡུ། རང་ཡང་སྙིང་གའི་ས་བོན་ལ་ཅུང་ཟད་མཉམ་པར་བཞག དགེ་བ་བསྔོ། ཐུན་མཚམས་སུ་ལྷའི་སྣང་བ་དང་མ་བྲལ་བ་དང་། བཅོམ་ལྡན་འདས་ཤཱཀྱ་
ཐུབ་པའི་མཚན་བརྒྱ་རྩ་བརྒྱད་པ་དང༌། སངས་རྒྱས་བདུན་པའི་གཟུངས་ཀློག་པའམ། འདོན་པ་ཅི་ནུས་སུ་བྱ་ཞིང༌། དེ་བཞིན་གཤེགས་པ་བདུན་གྱི་སྐུ་གཟུགས་ལ་ཕྱག་མཆོད་རྒྱ་ཆེར་བྱ་བ་བདག་བསྐྱེད་དོ། །བསྙེན་པ་བྱེད་ཀྱང་དེ་བཞིན་ནོ། །
མདུན་བསྐྱེད་ནི་ཚོམ་བུ་སོགས་ལ་དམིགས་ཏེ། ཤཱུ་ནྱ་ཏཱས་སྟོང་པར་སྦྱངས། སྟོང་པའི་ངང་ལས། གཞལ་མེད་ཁང་གི་དབུས་སུ་རིན་པོ་ཆེ་དང་པད་ཟླའི་གདན་དགུ་ལ་ཧཱུཾ་རེ་རེ་ཡོངས་སུ་གྱུར་པ་

༄༅། །ལས། དབུས་སུ་བཅོམ་ལྡན་འདས་རྒྱལ་བ་ཤཱཀྱ་ཐུབ་པ་ཆོས་འཆད་ཀྱི་ཕྱག་རྒྱ་མཛད་པ་སོགས་ནས། གཙྪ་གཙྪ་སྭ་བྷཱ་ཝ་ནཾ། ཞེས་མགྲོན་རྣམས་གཤེགས་གསོལ་གྱི་བར་བདག་
བསྐྱེད་བཞིན་ནོ། །དེ་ནས་བུམ་པར་དམིགས་ཏེ། ཨོཾ་ཤཱ་ནྱ་ཏཱ༴ སྟོང་པའི་ངང་ལས། བུམ་པ་དང་པོའི་སྟེང་དུ་གཞལ་ཡས་ཁང་གི་དབུས་སུ་རིན་པོ་ཆེ་དང་པད་ཟླའི་གདན་བདུན་ལ་ཧཱུཾ་རེ་རེ་ཡོངས་སུ་
གྱུར་པ་ལས། དབུས་སུ་རྒྱལ་བ་ཤཱཀྱ་ཐུབ་པ་ཆོས་འཆད་ཀྱི་ཕྱག་རྒྱ་མཛད་པ། མདུན་ནས་གཡས་བསྐོར་གྱི་རྣམ་གཟིགས་ས་གནོན་དང་མཉམ་བཞག་མཛད་པ། གཙུག་ཏོར་ཅན་མཆོག་སྦྱིན
མཉམ་བཞག ཐམས་ཅད་སྐྱོབ་སྐྱབས་སྦྱིན་མཉམ་བཞག འཁོར་བ་འཇིག་ཏིང་ངེ་འཛིན་གྱི་ཕྱག་རྒྱ་མཛད་པ། གསེར་ཐུབ་ཆོས་འཆད་མཉམ་བཞག འོད་སྲུང་གཡས་མཆོག་སྦྱིན་དང་གཡོན་
ཆོས་གོས་ཀྱི་གྲྭ་རི་དྭགས་ཀྱི་རྣ་བ་ལྟ་བུ་འཛིན་པ། ཐམས་ཅད་ཀྱང་གསེར་མདོག་མཚན་དཔེས་སྤྲས་པ། ན་བཟའ་ཆོས་གོས་རྣམ་གསུམ་གསོལ་ཞིང༌། རྡོ་རྗེའི་སྐྱིལ་ཀྲུང་གིས་རང་རང་གི་བྱང་
ཆུབ་ཤིང་དྲུང་དུ་བཞུགས་པ། སྒོ་བཞིར་རྒྱལ་པོ་ཆེན་པོ་བཞི་རྒྱན་དང་ཆ་ལུགས་ཕུན་སུམ་ཚོགས་པ་དང་ལྡན་པས་གནས་པ། བུམ་པ་གཅིག་ཤོས་ཀྱི་སྟེང་དུ་རིན་པོ་ཆེ་དང་པད་ཟླའི་གདན་གཉིས་

ལ་ཧཱུཾ་རེ་རེ་ཡོངས་སུ་གྱུར་པ་ལས་ཁྲོ་བོ་ཆེན་པོ་སྔོན་པོ་མཆན་ཁུང་དུ་རལ་གྲི་དང་ཞགས་པ་བཅུག་ཅིང་ཐལ་མོ་སྦྱར་བ། ཁྲོ་བོའི་ཆ་བྱད་རྫོགས་པ། ཕྱག་ན་རྡོ་རྗེ་ཞི་བ་ལྗང་ཁུ་གཡས་རྡོ་རྗེ་ཐུགས་
ཀར་གཏོད་ཅིང་། གཡོན་གདན་ལ་བརྟེན་པ་རོལ་པས་བཞུགས་པ། དར་དང་རིན་པོ་ཆེས་བརྒྱན་པའོ། །གཙོ་བོའི་ཐུགས་ཀ་ནས་འོད་འཕྲོས། ཡེ་ཤེསྭ་སེམས་དཔའ་འཁོར་དང་བཅས་པ་བཛྲ་
ས་མཱ་ཛཿ ཛཿ ཧཱུྃ་བཾ་ཧོཿ ཐམས་ཅད་ཀྱི་དཔྲལ་བར་ཨཾ། མགྲིན་པར་ཨཱཿ ཐུགས་ཀར་ཧཱུཾ་གིས་མཚན་པར་གྱུར། ཅེས་བརྗོད། དེ་ནས་མདུན་བསྐྱེད་དང་བུམ་པ་དང་པོའི་ལྷའི་ཐུགས་རྒྱུད་བསྐུལ་བར་
དམིགས་ཏེ། ན་མཿསརྦ་ཏ་ཐཱ་ག་ཏ་ཧྲི་ད་ཡ། ཨནུ་ག་ཏེ། ཨོཾ་ཀུ་རུཾ་གི་ནི་སྭཱ་ཧཱ། ཞེས་པའི་སྤྱི་སྔགས་བརྒྱ། ཨོཾ་ན་མོ་བི་པ་ཤྱེ་ཏ་ཐཱ་ག་ཏ་ཡ་སྭཱ་ཧཱ། ཨོཾ་ན་མཿ ཤི་ཁི་ནི་ཏ་ཐཱ་ག་ཏ་ཡ་སྭཱ་ཧཱ། ཨོཾ་ན་
མོ་བི་ཤྭ་བྷུ་ཛེ་ཏ་ཐཱ་ག་ཏ་ཡ་སྭཱ་ཧཱ། ཨཾ་ན་མཿ ཀྲ་ཀུ་ཏ་ཚནྟེ་ཏ་ཐཱ་ག་ཏ་ཡ་སྭཱ་ཧཱ། ཨོཾ་ན་མོ་ན་ཀ་ན་ཀ་མུ་ན་ཡེ་ཏ་ཐཱ་ག་ཏ་ཡ་སྭཱ་ཧཱ། ཨོཾ་ན་མཿ ཀ་ཤྱ་པ་ཏ་ཐཱ་ག་ཏ་ཡ་སྭཱ་ཧཱ། ཨོཾ་ན་མཿ ཤཱཀྱ་མུ་ན་ཡེ་ཏ་
ཐཱ་ག་ཏ་ཡ་སྭཱ་ཧཱ། ཏདྱ་ཐཱ། ཨོཾ་མུ་ནེ་མུ་ནེ་མ་ཧཱ་མུ་ནེ་ཡེ་སྭཱ་ཧཱ། ཞེས་མཚན་སྔགས་རང་སར་བཅད་དེ་ཅི་ནུས་བཟླས། དེ་ནས་བུམ་པ་ཅིག་ཤོས་ཀྱི་ལྷ་ལ་དམིགས་ཏེ། ཨཾ་བཻ་ཀྲི་ཏ་དཥྚེ། ཨ་མོ་གྷ་ས་མ་

སྐྲ| ༄༅། །ཡེ། ཨ་བྷི་ཥིཉྩ་མཾ། སརྦ་བི་དྱ་ཨ་མོ་གྷ། ཨ་བི་ཥེ་ཀཻ ཧཱུཾ་མི་ལི་མི་ལི་སྭཱ་ཧཱ། ཞེས་ཉེར་གཅིག་སོགས་བརྒྱ་རྩའི་བར་བཟླས་ཤིང་། མཐར་ལྷ་དེ་དག་གི་སྐུ་ལས་བྱུང་
བའི་བདུད་རྩིས་བུམ་པ་གང་བར་གྱུར་པར་བསམ། དེ་ནས་ལྷ་རྣམས་ལ་མཆོད་བསྟོད། ཨོཾ་ཨཱཿ བཛྲ་ཨཧཱུྃ་པྲ༴ པཱ་དྱ༴ མགྲོན་རྣམས་གཤེགས་པར་གྱུར་གྱི་བར་སྔར་བཞིན་ནོ། །དེ་ནས་སློབ་མ་རྗེས་འཛིན་བྱ་སྟེ།
མ་ཇི་ཡོད་འདུ་བར་བྱས་ནས་གྲལ་དུ་བཀོད། ལག་ཏུ་མེ་ཏོག་གཏད་ནས་འདི་སྐད་བརྗོད་པར་བྱའོ། །འོ༑ ཁྱེད་རང་རྣམས་གཞན་ཕན་བྱང་ཆུབ་ཀྱི་སེམས་དང་ལྡན་པའི་སྒོ་ནས་སྣོད་ཀྱི་སྐྱོན་གསུམ་མངོན་པར་སྤངས་
ཤིང་༑ འདུ་ཤེས་བཞི་ལྡན་གྱི་སྒོ་ནས་སློབ་དཔོན་དང་ཐུབ་པའི་དབང་པོ་གཉིས་སུ་མི་ཕྱེད་པའི་དད་པ་དང་མོས་གུས་ལྡན་པའི་ངང་ནས་བདེ་བར་གཤེགས་པ་རབས་བདུན་གྱི་རིག་གཏད་ཟབ་མོ་བཀྲུ་
བྱབས་བསྲུང་གསུམ་དང་བཅས་ཞུ་བའི་ཕྱིར་མཎྜལ་འབུལ་བར་མཛོད། ཕུལ་ཚར་ནས། གསོལ་བ་གདབ་པ་འདིའི་རྗེས་ཟློས་མཛོད། སློབ་དཔོན་དགོངས་སུ་གསོལ། སློབ་དཔོན་གྱིས་བདག་
༈ ལ་བདེ་བར་གཤེགས་པ་མཆེད་བདུན་གྱི་རིག་སྔགས་དམ་པ་སྩལ་དུ་གསོལ། ཞེས་པ་ལན་གསུམ་གྱིས་གསོལ་བ་བཏབ་ཏུ་བཅུག” དེ་ནས། ཇི་སྙེད་སུ་དག་ནས། ཕྱིར་བསྔོའོ འི་བར་ཚར་གཅིག་དང་། སངས་

རྒྱས་ཆོས་དང་མའི་སྐྱབས་སེམས་ཚར་གསུམ་དཔོན་སློབ་ལྷན་ཅིག་བྱས། དེ་ནས་སློབ་དཔོན་གྱིས་སྔགས་ཀྱི་ཆེ་བ་འདི་ལྟར་བརྗོད་པར་བྱ་སྟེ། འོ༑ དེ་ཡང་རྒྱལ་བའི་བསྟན་པ་མཆོག་ཏུ་གྱུར་པ་ཐེག་པ་ཆེན་པོ་
འབའ་ཞིག་ཏུ་ངེས་པས། ཐེག་ཆེན་དེ་ཡང་མདོ་སྔགས་གཉིས་སུ་དབྱེ་བ་ལས། སྤྱིར་མདོ་རྒྱུད་ཅེས་མིང་ཐ་དད་པར་གྲགས་ཀྱང་འགལ་བ་ནི་མ་ཡིན་ཏེ། གསང་སྔགས་ཀྱི་རྒྱུད་སྡེ་ཐམས་ཅད་
ཀྱང་མདོ་སྡེ་ཡིན་པར་གྲགས་ཏེ། དཔུང་བཟང་ལས། གསང་སྔགས་མདོ་སྡེའི་ཚུལ་དུ་ངས་བཤད་ཉོན། །ཞེས་དང༌། མདོ་སྡེ་འདི་ནི་ཉན་བྱེད་ན། །ཞེས་གསུངས་ཤིང༌། ཆ་ཤས་ཙམ་
སྟོན་པའི་དབང་དུ་བྱས་ནས་སྡེ་སྣོད་གསུམ་ཅར་དུ་གཏོགས་པ་དང༌། རིག་པ་འཛིན་པའི་སྡེ་སྣོད་ཅེས་ཀྱང་བྱ་བ་ཡིན་ཏེ། སློབ་དཔོན་ཨ་བྷ་ཡ་ཀ་ར་ནི་སྔགས་བསླབ་པ་གསུམ་ཀ་སྟོན་པས་སྡེ་
གསུམ་ཀའོ། །ཞེས་པ་དང་། སློབ་དཔོན་ཨརྻ་དེ་ཝ་ནི། རྒྱུད་སྡེ་རྣམས་རིག་པ་འཛིན་པའི་སྡེ་སྣོད་ཅེས་བཞི་པ་ཡིན་ནོ། །ཞེས་གསུངས་སོ། །འོན་ཀྱང་། རྒྱུ་ཕ་རོལ་ཏུ་ཕྱིན་པའི་ཐེག་པ་
དང་༑ འབྲས་བུ་སྔགས་ཀྱི་ཐེག་པའི་ཁྱད་པར་ནི། སྔགས་དང་ཆོ་ག་ལམ་གྱི་གཙོ་བོར་བྱེད་པ་དང་མི་བྱེད་པའི་ཁྱད་པར་ཡིན་གསུངས། དེས་ན་མདོ་སྔགས་གཉིས་དོན་གཅིག་ན་

༄༅། །ཡང༌། ཐབས་མང་བ་སོགས་མདོ་ལས་སྔགས་ཁྱད་པར་དུ་འཕགས་ཚུལ་རྒྱ་བོད་ཀྱི་སློབ་དཔོན་སོ་སོའི་བཞེད་ཚུལ་མང་དུ་ཡོད་ཀྱང༌། གཙོ་བོ་ནི། ལམ་མྱུར་བ་
དང་༑ ལམ་བདེ་བ་དང༌། ཐབས་ལ་མཁས་པའི་ཁྱད་པར་ཏེ་ཁྱད་ཆོས་གསུམ་ལྡན་གྱི་སྒོ་ནས་གསང་སྔགས་ཟབ་པར་བཞག་གོ །གསང་སྔགས་ཀྱི་རྒྱུད་སྡེ་རྣམས་ལས་ལམ་གྱི་རྩ་བ་ལྷའི་རྣལ་
འབྱོར་བསྟན་ཅིང༌། དེ་ཡང་མོས་པ་ཐ་དད་པ་འདུལ་བའི་ཕྱིར་ཞི་བ་དང་། ཆགས་པ་དང༌། ཁྲོ་བོའི་རྣམ་པ་སྣ་ཚོགས་པ་དང༌། སྒྲུབ་ཐབས་རྒྱས་པ་དཀྱིལ་འཁོར་གྱི་བཀོད་པ་དང་འབྲེལ་བ་
དང་༑ བསྡུས་པ་གཙོ་རྐྱང་གི་ཚུལ་ཅན་སོགས་མཐའ་ཡས་པ་གསུངས་པ་སྟེ། ཀུན་མཁྱེན་རྗེ་བཙུན་དམ་པ་སྒྲོལ་བའི་མགོན་པོའི་གསུང་གི་གསང་བ་ལས། སྲིད་ནིའི་གནས་ན་ཕུནཚོགས་ཀུན་
གྱི་ཕུལ། །བླ་མེད་བྱང་ཆུབ་སྒྲུབ་པར་བྱེད་པའི་ལམ། །རྡོ་རྗེའི་ཐེག་པ་ལས་གཞན་ཡོད་མིན་ན། །ལམ་དེའི་རྩ་བ་ལྷ་ཡི་རྣལ་འབྱོར་ཡིན། །སྲིད་ལམ་འཁྱམས་ཤིང་དུབ་པའི་སྡུག་བསྔལ
རྣམས༑ །ཀུན་གྱི་རྩ་བ་ཐ་མལ་སྣང་ཞེན་ཏེ། །དེ་ཉིད་སྦྱོར་བར་བྱེད་པའི་ཐབས་མང་ཡང༌། །ལྷ་སྐུའི་རྣལ་འབྱོར་ཁོ་ན་གཙོ་བོ་ཡིན། །ལྷག་པའི་ལྷ་ཀུན་ཡེ་ཤེས་ངོ་བོར་གཅིག །སྐུ་ཡི་རྣམ་

འགྱུར་གཅིག་པུ་ཁོ་ནས་ནི། །མོས་པ་ཐ་དད་དྲང་བར་མི་ནུས་པས། །དཀྱིལ་འཁོར་དུ་མ་སྤྲུལ་ཞིང་བཤད་པ་འཛིན། །དེ་ཕྱིར་འོ་སྐོལ་རྒྱལ་བའི་རྗེས་འཇུག་ཀྱང༌། །གཅིག་པུ་ཁོ་ནས་ཆོག
སེམས་མི་བྱ་བར། །ཐབས་ཚུལ་དུ་མ་མ་ཉམས་སྐྱོང་བར་རིགས། །དེས་ནི་རྒྱལ་བའི་དགོངས་པ་བསྐང་བར་འགྱུར། །ཞེས་རིགས་ཤིང་འཐད་པའི་གསུང་གིས་ལེགས་པར་འདོམས་པར་
མཛད་པ་ལྟར་ཡི་དམ་རྒྱ་མཚོའི་སྒྲུབ་ཐབས་རིན་འབྱུང་འདི་ལྟ་བུ་བཀའ་དྲིན་མཛད་པ་ཡིན་ལ། དེ་ལས་འདིར་སློབ་དཔོན་པུརྞ་བཛྲ་ལས་ཉེ་བར་བརྒྱུད་པ་ཤཱཀྱ་རཀྵི་ཏའི་མན་ངག་ལྷ་ཉེར་དྲུག་ཡོད་
པའི་ནང་ནས་དང་པོར་གྱུར་པ་སངས་རྒྱས་དཔའ་བོ་བདུན་གྱི་རིག་གཏད་ལ། སོ་སོ་ཐར་པའི་མདོ་ལས། སངས་རྒྱས་རྣམ་གཟིགས་གཙུག་ཏོར་ཐམས་ཅད་སྐྱོབ། །འཁོར་བ་འཇིག་དང་གསེར་
ཐུབ་འོད་སྲུང་དང༌། ཤཱཀྱ་ཐུབ་པ་གཽ་ཏམ་ལྷ་ཡི་ལྷ། །མི་འདུལ་ཁ་ལོ་བསྒྱུར་བ་བླ་ན་མེད། །འཇིག་རྟེན་མགོན་པོ་སྐྱོབས་པའི་མཆེད། །སངས་རྒྱས་དཔའ་བོ་བདུན་པོ་སྟེ། །གྲགས་ལྡན་
རྣམས་ཀྱི་སོ་སོ་ཐར། །འདི་ནི་རབ་ཏུ་རྒྱས་པར་སྟོན། །ཞེས་གསུངས་པ་ལྟར་བསྐལ་པ་འདིའི་སྔོན་རོལ་བསྐལ་པ་དགུ་བཅུ་རྩ་གཅིག་པར་སངས་རྒྱས་རྣམ་པར་གཟིགས་འཇིག་རྟེན་དུ་

།བྱོན། དེའི་རྗེས་ཀྱི་དྲུག་ཅུ་པ་ལ་གཙུག་ཏོར་ཅན། དེའི་རྗེས་བཞི་བཅུ་པ་ལ་ཐམས་ཅད་སྐྱོབས་བྱོན། བསྐལ་པ་བཟང་པོ་འདི་ཉིད་ལ། མི་རྣམས་ཀྱི་ཚེ་ལོ་བཞི་ཁྲི་༄༅།
ཐུབ་པ་ལ། བཅོམ་ལྡན་འདས་འཁོར་བ་འཇིག་འཇིག་རྟེན་དུ་བྱོན། གསུམ་ཁྲི་པ་ལ་གསེར་ཐུབ། ཉི་ཁྲི་པ་ལ་འོད་སྲུང་། ཚེ་ལོ་བརྒྱ་པའི་ཚེ་དེ་བཞིན་གཤེགས་པ་ཤཱཀྱ་ཐུབ་པ་འཇིག་རྟེན་དུ་
བྱོན༑ དེ་ལྟར་ན་སངས་རྒྱས་དཔའ་བོ་བདུན་པོ་དེ་དག་སྔོན་ཐུགས་བསྐྱེད་པའི་གནས་སྐབས་ནས་བཟུང༌། འགྲོ་བའི་དོན་ལ་མཆོག་ཏུ་དཔའ་བའི་ཕྱིར་སངས་རྒྱས་དཔའ་བོ་བདུན་ཞེས་
གྲགས༑ དེ་ཡང་སྤྱིར་དེ་དང་འདྲ་བའི་དེ་བཞིན་གཤེགས་པ་བདུན་པོ་འདི་དག་ནི། འདུལ་བའི་བསྟན་པ་བསླབ་བྱ་ཕྲ་མོ་ཐམས་ཅད་ཀྱང་གཅིག་པ་ཡིན་གསུངས་ལ། གཞན་དག་ནི་གནད་ཀྱི་
དགོངས་དོན་གཅིག་ཀྱང་། ཡུལ་དུས་གདུལ་བྱའི་བསམ་པའི་ཁྱད་པར་ལས་མང་ཉུང་སྣ་ཚོགས་གསུངས་ཡོད་པར་གྲགས། མདོར་ན་འཕགས་པའི་ཡུལ་དུའང་དེ་བཞིན་གཤེགས་པ་བདུན་གྱི་
སྐུ་གཟུགས་བཞེངས་པ་དང་། གསོལ་བ་འདེབས་པའི་སྲོལ་ཀ་ཤིན་ཏུ་དར་བ་ཡིན་པར་འདུག དེས་ན་སངས་རྒྱས་དཔའ་བོ་བདུན་གྱི་སྒྲུབ་ཐབས་རྙེད་པར་དཀའ་བ་ཟབ་མོ་འདིའི་རིག་གཏད་ཀྱི་་

བརྒྱུད་པ་ནི། སྟོན་པ་བདེ་བར་གཤེགས་པ་མཆེད་བདུན་ནས་གྲུབ་པའི་སློབ་དཔོན་ཆེན་པོ་ཤཱཀྱ་རཀྵི་ཏ་ཉེ་བར་བརྒྱུད་པའི་མན་ངག་ལས་བྱུང་བ་པཎྜི་ཏ་གང་བའི་རྡོ་རྗེ་ནས་རྗེ་བཙུན་སྒྲོལ་བའི་མགོན་
པོའམ་ཏཱ་རཱ་ནཱ་ཞེས་གྲགས་པ་ཉིད་ཀྱིས་གསན། དེ་ནས་རིམ་པར་ངོར་ཆོས་སྡེ་ཨེ་ཝཾ་གི་མཁན་པོ་ན་རིམ་ལས་རྗེ་བཙུན་བྱམས་པ་བསྟན་པའི་རྒྱལ་མཚན་ལ་བབ། དེ་ལས་དཀར་བརྒྱུད་ཆོས་ཀྱི་
དབང་ཕྱུག་འཇིགས་མེད་ཆོས་ཀྱི་རྒྱལ་མཚན་གྱིས་གསན་ཏེ་ཕྱོགས་འདིར་དར་རྒྱས་སུ་མཛད། དེ་ནས་ཡོན་ཏན་རྒྱལ་མཚན་ལ། དེས་བཤད་འོད་དང་། ཕྲིན་རྒྱལ་གཉིས་ལ། དེ་གཉིས་ཀས་
རྗེ་དཔལཾ་ལྡན་སེངྒེ་ལ། དེས་འཇིགས་རྡོར་ལ། དེས་ཡེ་ཤེས་སེངྒེ་ལ། དེས་བདག་ལའོ། །དེ་ནས་ཆོས་ལ་འཇུག་པའི་འགལ་རྐྱེན་དུ་གྱུར་པའི་གདོན་བགེགས་རྣམས་བསྐྲད་པར་བྱ་བ་ཡིན་
པས་མོས་པ་འདི་བཞིན་མཛོད། འབྱུང་གཏོར་མར་མེ་ཆང་བུ་བཅས་བཤམས་ཏེ། འབྲུ་གསུམ་གྱིས་བྱིན་གྱིས་བརླབ་ལ། ཨ་ཀ་རོ་ལན་གསུམ་ཕྱག་རྒྱ་བཅས་བསྔོ། མཆོད་སྦྱིན་གྱི་གཏོར་མ་གཟུགས་སྒྲ་དྲི་རོ་སོགས
ནས༑ འདིས་ཚིམ་པར་གྱིས་ལ་རང་རང་སོ་སོའི་གནས་སུ་དེངས་ཤིག སུམྦྷ་ནི་སོགས་བརྗོད་དེ་ཡུངས་ཐུན་གྱིས་བྲབ་ནས་བསྐྲད། འོག་ཐམས་ཅད་རྡོ་རྗེའི་ས་གཞི་སོགས་བླ་མཆོད་བཞིན་སྲུང་འཁོར་བསྒོམ། དེ་

།ནས་སློབ་མ་རྣམས་ལ་འདི་སྐད་བསྒོ། འོ༑ ད་ལམ་ཁྱེད་རང་རྣམས་དམིགས་པ་འདི་བཞིན་མཛོད། མདུན་གྱི་ནམ་མཁར་རིན་པོ་ཆེ་སྣ་ཚོགས་པའི་རང་བཞིན་ལས་གྲུབ་༄༅།
པའི་དག་པའི་ཞིང་ཁམས་རྒྱན་དང་བཀོད་པ་ཕུན་སུམ་ཚོགས་པས་བརྒྱན་པའི་དབུས་སུ་གཞལ་མེད་ཁང་མཚན་ཉིད་ཐམས་ཅད་ཚང་བའི་ནང་དུ། རིན་པོ་ཆེའི་ཁྲི་པདྨ་ཟླ་བའི་གདན་གྱི་སྟེང་དུ་བདེ་
བར་གཤེགས་པ་བདུན་རང་རང་གི་བྱང་ཆུབ་ཀྱི་ཤིང་གི་རྒྱབ་ཡོལ་དང་བཅས་པ། སེམས་དཔའ་ཆེན་པོ་ཕྱག་ན་རྡོ་རྗེ་དང་ཁྲོ་བོ་ཆེན་པོ་སྔོན་པོས་གཡས་གཡོན་ནས་བརྟེན་པ། སྒོ་བཞིར་རྒྱལ་པོ་
བཞི་འཁོར་དང་བཅས་པ་ཁྲ་ལམ་མེར་མངོན་སུམ་དུ་སྣང་བའི་མོས་པ་མཛོད། དེ་ཡང་དང་པོར་ཁྲོ་བོ་ཆེན་པོའི་སྔགས་ཀྱིས་དབང་བསྐར་བར་བྱ་སྟེ། བུམ་པ་གཉིས་པ་ཐོགས་ཏེ། རྒྱས་པར། གང་ལ་
སེར་སྣའི་ཚིགས་སུ་བཅད་པའི་མཐར་སྔགས་བརྗོད་ནས་དབང་བསྐུར་ཞིང་འཐུང་དུ་བཅུག་ཅིང་ཁྲུས་བྱ། ཡང་ན། འདི་ནི་སྦྱིན་པའི་རང་བཞིན་ནས། ཤེས་རབ་ཀྱི་བར་བརྗོད་དེ། གྲལ་དུ་སྔ་མར་ཁྲུས་ཆབ་ཚར་གཉིས་འདྲ་ཞིག་
བཏང་༑ གཞན་དེང་དབང་བྱས་པའི་ཤེར་དབང་གི་མཐར་བཏང་བས་ཆོག སྔགས། ཨོཾ་བཻ་ཀྲི་ཏ་དཾ ཥྚེ། ཨ་མོ་གྷ་ས་མ་ཡེ། ཨ་བྷི་ཥི ཉྩ་མཾ། སརྦ་བིདྱ་ཨ་མོ་གྷ། ཨ་བི་ཥེ་ཀཾ ཧཱུཾ་མི་ལི་མི་ལི་སྭཱ་ ེ

ཧཱ༑ ཞེས་བརྗོད་བཞིན་པར་དབང་བསྐུརཞིང་ཁྲུས་བྱར་གཞུག དེ་ནས་བུམ་པ་དེ་རང་གིས་བཀྲུ་བར་བྱ་སྟེ། སྔགས་བརྗོད་པའི་མཐར། ཨོཾ་སརྦ་པཱ་པཾ་ཤནྟིཾ་ཀུ་རུ་སྭཱ་ཧཱ། སོགས་ཀྱིས་བཀྲུ་བ་དང་དེ་བཞིན་བྱབས་པ་དང་
སྲུང་བ་ཡང་མི་འཁྲུགས་པའི་ནང་བཞིན་བྱའོ། །དེ་ནས་སློབ་མ་རྣམས་ལ། ༑ ཁྱེད་རང་རྣམས་གཞལ་ཡས་ཁང་གི་ཤར་སྒོ་ནས་ཞུགས་ཏེ་ནང་ཁྱམས་སུ་འདུག་པའི་མོས་པ་མཛོད། དེ་ནས་སློབ་དཔོན་གྱིས་བུམ་
པ་གཙོ་བོ་དེ་ཐོགས་ཏེ། ན་མཿ སརྦ་ཏ་ཐཱ་ག་ཏ་ཧྲི་ད་ཡ། ཨ་ནུ་ག་ཏེ། ཨོཾ་ཀུ་རུཾ་གི་ནི་ཨ་བྷིཥིཉྩཱ་སྭཱ་ཧཱ། ཞེས་དབང་བསྐུར། ཡང་སྤྲོ་ན་སོ་སོའི་མཚན་སྔགས་ཀྱིས་ཀྱང་དབང་བསྐུར་ཏེ། ཨོཾ་ན་
མོ་བི་པ་ཤྱེ་ཏ་ཐཱ་ག་ཏ་ཡ་ཨ་བྷི་ཥིཉྩ་སྭཱ་ཧཱ། ཨོཾ་ན་མཿ ཤི་ཁི་ནི་ཏ་ཐཱ་ག་ཏ་ཡ་ཨ་བྷི་ཥིཉྩ་སྭཱ་ཧཱ། ཨོཾ་ན་མཿ ཤི་ཁི་ནི་ཏཐཱ་ག་ཏ་ཡ་ཨ་བྷི་ཥིཉྩ་སྭཱ་ཧཱ། ཨོཾ་ན་མོ་བི་ཤྭ་བྷུ་ཛེ་ཏ་ཐཱ་ག་ཏ་ཡ༴ ཨོཾ་ན་མཿ ཀྲ་
ཀུ་ཏ་ཚནྟ་ཏཿ༴ ཨོཾ་ན་མོ་ཀ་ན་ཀ་མུ་ན་ཡེ༴ ཨོཾ་ན་མཿ ཀ་ཤྱ་པ༴ ཨོཾ་ན་མཿ ཤཱཀྱ་མུ་ན་ཡེ༴ ཏདྱ་ཐཱ། ཨོཾ་མུ་ནེ་མུ་ནེ་མ་ཧཱ་མུ་ནེ་ཡེ་ཨ་བྷི་ཥིཉྩ་སྭཱ་ཧཱ། ཞེས་བརྗོད་བཞིན་པར་དབང་བསྐུར་ཞིང་ཁྲུས་ཚར་
གཅིག་བྱེད། དེ་ནས་མངོན་རྟོགས་བསྒོམ་ལུང་ཕོག་ལ་སྔགས་ཀྱི་བཟླས་ལུང་སྦྱིན་ཏེ། དེ་ཡང་འདི་ནས་ཤཱུ་ནྱ་ཏཱའི་སྔགས་བརྗོད་པས་ཁྱེད་རང་གི་ཕུང་ཁམས་སྟོང་པར་སྦྱངས། དེའི་ངང་ལས་

རབ་༄༅། །མངོན་རྟོགས་ཀྱི་ཚིག་བརྗོད་པ་དང་བསྟུན། རྟེན་གཞལ་ཡས་ཁང་དང་བརྟེན་པ་ལྷའི་སྐུར་གསལ་བར་མཛོད། ཨོཾ་ཤཱུ་ནྱ་ཏཱ༴ སྟོང་པའི་ངང་ལས། གཞལ་ཡས་
བདུན
ཁང་གི་དབུས་སུ་རིན་པོ་ཆེ་དང་པད་ཟླའི་གདན་དགུ་ལ་ཧཱུཾ་རེ་རེ་ཡོངས་སུ་གྱུར་པ་ལས། དབུས་སུ་རྒྱལ་བ་ཤཱ ཀྱ་ཐུབ་པ་ཆོས་འཆད་ཀྱི་ཕྱག་རྒྱ་མཛོད་པ། ཤར་དུ་རྣམ་གཟིགས་ས་གནོན་དང་
མཉམ་བཞག་མཛད་པ། བྱང་ཤར་དུ་གཙུག་ཏོར་ཅན་མཆོག་སྦྱིན་མཉམ་བཞག ཤར་ལྷོར་ཐམས་ཅད་སྐྱོབ་སྐྱབས་སྦྱིན་མཉམ་བཞག ནུབ་ཏུ་འཁོར་བ་འཇིག་ཏིང་ངེ་འཛིན་གྱི་ཕྱག་རྒྱ་མཛད་
པ༑ ལྷོ་ནུབ་ཏུ་གསེར་ཐུབ་ཆོས་འཆད་མཉམ་བཞག ནུབ་བྱང་དུ་འོད་སྲུང་གཡས་མཆོག་སྦྱིན་གཡོན་ཆོས་གོས་ཀྱི་གྲྭ་རི་དྭགས་ཀྱི་རྣ་བ་ལྟ་བུ་འཛིན་པ། ཐམས་ཅད་ཀྱང་གསེར་མདོག་མཚན་
དཔེས་སྤྲས་པ། ན་བཟའ་ཆོས་གོས་རྣམ་གསུམ་གསོལ་ཞིང༌། རྡོ་རྗེའི་སྐྱིལ་ཀྲུང་གིས་རང་རང་གི་བྱང་ཆུབ་ཤིང་དྲུང་དུ་བཞུགས་པ། ལྷོ་རུ་ཁྲོ་བོ་ཆེན་པོ་སྔོན་པོ་མཆན་ཁུང་དུ་རལ་གྲི་དང་
ཞགས་པ་བཅུག་ཅིང་ཐལ་མོ་སྦྱར་བ། ཁྲོ་བོའི་ཆ་བྱད་རྫོགས་པ། བྱང་དུ་ཕྱག་ན་རྡོ་རྗེ་ཞི་བ་ལྗང་ཁུ་གཡས་རྡོ་རྗེ་ཐུགས་ཀར་གཏོད་ཅིང་། གཡོན་གདན་ལ་བརྟེན་པ་རོལ་པས་བཞུགས་པ་དར་

དང་རིན་པོ་ཆེས་བརྒྱན་པའོ། །སྒོ་བཞིར་རྒྱལ་པོ་ཆེན་པོ་བཞི་དང་བཅས་པ་སྒོམས་པར་མཛོད། དེ་ནི་དཀྱིལ་འཁོར་གྱི་འཁོར་ལོ་སྒོམ་པའི་ལུང་ཕོག་པ་ཡིན། ད་ནི་སྔགས་ཀྱི་བཟླས་ལུང་སྦྱིན
པར་བྱ་བ་ཡིན་པས། ཁྱེད་རང་རྣམས་དམིགས་པ་འདི་བཞིན་མཛད་པར་ཞུ། སློབ་དཔོན་དང་ཐུབ་པའི་དབང་པོ་དབྱེར་མེད་པར་བཞུགས་པའི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་
བདེ་བར་གཤེགས་པ་འཁོར་དང་བཅས་པའི་ཐུགས་ཀར་ཕོག་སྟེ་ཐུགས་རྒྱུད་བསྐུལ། དེ་དག་གི་ཐུགས་ཀ་ནས་སྔགས་ཀྱི་འཕྲེང་བ་གསེར་གཙོ་མའི་མདོག་དང་མཚུངས་པ་ཉི་མའི་འོད་ཟེར་བཞིན་
ཁྱེད་རང་གི་སྙིང་ཁར་ཐིམ་པས་བདེ་བར་གཤེགས་པ་ཐམས་ཅད་ཀྱི་མཁྱེན་བརྩེ་ནུས་པའི་ཡེ་ཤེས་མ་ལུས་པ་ཐོབ་ནས་རྒྱུད་བྱིན་གྱིས་བརླབས་པའི་མོས་འདུན་དང་བཅས་སྔགས་འདི་
རྣམས་རྗེས་ཟློས་ལན་གསུམ་མཛོད། ¸ན་མཿསརྦ་ཏ་ཐཱ་ག་ཏ་ཧྲི་དཱ་ཡ། ཨ་ནུ་ག་ཏེ། ཨོཾ་ཀུ་རུཾ་གི་ནི་སྭཱ་ཧཱ། སྤྱི་སྔགས་དང་། ཨོཾ་ན་མོ་བི་པ་ཤྱེ་ཏ་ཐཱ་ག་ཏ་ཡ་སྭཱ་ཧཱ། ཨོཾ་ན་མཿ ཤི་ཁི་ནི་ཏ་ཐཱ་གཱ་
ཏ་ཡ༴ ཨོཾ་ན་མོ་བི་ཤྭ་བྷུ་ཛེ༴ ཨོཾ་ན་མཿ ཀྲ་ཀུ་ཏ་ཚནྟེ༴ ཨོཾ་ན་མ་ན་ཀ་ན་ཀ་མུ་ན་ཡེ༴ ཨོཾ་ན་མཿ ཀ་ཤྱ་པ༴ ༀ་ན་མཿ ཤཱཀྱ་མུ་ན་ཡེ༴ ཏདྱ་ཐཱ། ཨོཾ་མུ་ནེ་མུ་ནེ་མ་ཧཱ་མུ་ནེ་ཡེ་སྭཱ་ཧཱ། ཨོཾ་

༄༅། །བྃ་ཀྲི་ཏ་དཾ ཥྚེ། ཨ་མོ་གྷ་ས་མ་ཡེ། ཨ་བྷི་ཥི ཉྩ་མཾ། སརྦ་བིདྱ་ཨ་མོ་གྷ། ཨ་བི་ཥེ་ཀེ ཧཱུཾ་མི་ལི་མི་ལི་སྭཱ་ཧཱ། ལན་གསུམ་བརྗོད་པའི་དང་པོས་བྱིན་གྱིས་
རླབས༑ གཉིས་པས་དབྱེར་མེད་དུ་འདྲེས། གསུམ་པས་བརྟན་པར་བྱས་པ་ཡིན་ནོ། །དེ་ནས་ཁྱེད་རང་རྣམས་སློབ་དཔོན་ལ་མེ་ཏོག་འཐོར་བཞིན་དུ། བཅོམ་ལྡན་བདག་གིས་བཟུང་ལགས་
ཀྱིས༑ །བདག་ལ་འགོ་བར་མཛད་དུ་གསོལ། །ཞེས་ལན་གསུམ་བརྗོད་པར་མཛོད། དེ་ལྟར་ཕུལ་བའི་མེ་ཏོག་དེ་ཉིད་སླར་ཡང་བྱིན་གྱིས་བརླབས་ཏེ། ཁྱེད་རང་གི་སྤྱི་བོར་དངོས་གྲུབ་ཀྱི་ཚུལ་
དུ་སྦྱིན་པའི་མོས་པ་མཛོད། སློབ་དཔོན་གྱིས་མེ་ཏོག་གཏོར་ཞིང༌། བཅོམ་ལྡན་འདི་ལ་སྩལ་ལགས་ཀྱིས། །འདི་ལ་འགོ་བར་མཛད་དུ་གསོལ། །བརྟུལ་ཞུགས་བརྟན་པར་མཛད་དུ་གསོལ།
སྔགས་ཀྱི་དངོས་གྲུབ་སྩལ་དུ་གསོལ། །རིག་པ་འཛིན་པ་འདི་རྣམས་ལ་བདེ་བར་གཤེགས་པ་བདུན་འཁོར་དང་བཅས་པའི་སྐུ་གསུང་ཐུགས་ཀྱི་བྱིན་རླབས་མ་ལུས་པ་འཇུག་པར་གྱུར་ཅིག། ཅེས་
བརྗོད༑ དེ་ནི་རིག་པ་གཏད་པ་སྔགས་ཀྱི་བཟླས་ལུང་ཞེས་བྱ་བ་སྦྱིན་པ་ཡིན་ནོ། །དེ་ལྟར་བདེ་བར་གཤེགས་པ་རབས་བདུན་གྱི་རིག་གཏད་བཀྲུ་བྱབས་སྲུང་བའི་རིམ་པ་ཟབ་མོ་འདི་ཉིད་ཐོབ་པའི

དམ་ཚིག་རྣམས་ཚུལ་བཞིན་དུ་བསྲུང་བར་བྱ་སྙམ་པའི་སྒོ་ནས་ཚིག་འདི་དག་ལན་གསུམ་རྗེས་ཟློས་མཛོད། གཙོ་བོས༴ དེ་དག༴ དེ་ལྟར་བདེ་བར་གཤེགས་པ་རབས་བདུན་གྱི་རིག་གཏད་
ཟབ་མོ་བཀྲུ་བྱབས་སྲུང་བའི་རིམ་པ་དང་བཅས་པ་ལེགས་པར་གྲུབ་པའི་སྐ་དྲིན་གཏང་རག་གི་ཡོན་དུ་མཎྜལ་འབུལ་དུ་བཅུག དེང་ནས་བརྩམས་ཏེ་སོགས་ཚར་གསུམ་གྱི་རྗེས་ཟློས་བྱར་གཞུག དེ་
ནས༑ བསོད་ནམས་འདི་ཡིས་སོགས་བརྗོད། དེ་ནས་རྗེས་ཀྱི་བྱ་བ་ནི། དཀོན་མཆོག་རྗེས་དྲན། ཇི་སྙེད་སུ་དག་མས་མཆོད། མགོན་པོ་ཐུགས་རྗེ་སོགས་ཀྱིས་བསྟོད་པའི་མཐར་ཡིག་བརྒྱ་བཟོད་གསོལ་བྱས་ནས། ཚོམ་
བུའི་ལྷར་དམིགས་ཏེ། ཨཾ་ཁྱེད་ཀྱི་སེམས་ཅན་སོགས། ཇི་ལྟར་བདེ་བ་བཞུགས་སུ་གསོལ།། ཞེས་གཤེགས་གསོལ་བྱ། དཀྱིལ་འཁོར་གྱི་འཁོར་ལོ་རང་ལ་བསྡུ། རང་ཡང་སྙིང་གའི་ས་བོན་ལ་བསྟིམ་ལ་ཅུང་ཟད་མཉམ་པར་
བཞག དགེ་བ་འདི་ཡིས༴ བདེ་གཤེགས་འཁོར་བཅས༴ ཅེས་བསྔོ་བ་བྱ། བཟང་སྤྱོད་དང་བྱམས་སྨོན་སོགས་འདོན། སྟོན་མཆོག་དམ་པ་སོགས་དང༌། ཕུན་སུམ་ཚོགས་པ་མངའ་བ་སོགས་ཀྱིས་ཤིས་པ་
བརྗོད་པར་བྱའོ། །སངས་རྒྱས་ཀུན་ལས་དཔའ་བོའི་སྐུ། །ཆོས་འདུལ་གཅིག་ཏུ་རབ་དགའ་བ། །རྣམ་བདུན་སྒྲུབ་ཐབས་རྨད་བྱུང་འདི། །ཉམས་ལེན་སྙིང་པོར་བྱེད་ན་འོ། །པཎྜི་ཏ་གང་བའི་རྡོ་རྗེའི་གསུང་ལས་བྱུང་བ། ཤཱཀྱ་རཀྵི་ཏའི་

རབ་༄༅། །མན་ངག་སངས་རྒྱས་དཔའ་བོ་བདུན་གྱི་སྒྲུབ་ཐབས་ཀྱི་ལེ་ཚན་ནོ།། གང་ལ་སེར་སྣ་རྣམ་ཆགས་པ། །རྣམ་འཇོམས་དྲི་མ་མེད་མཛད་ཅིང༌། །ཐུགས་ཞི་གནོད་པ་མི་མངའ་
བདུན
དེས༑ །ཁྱེད་ལ་བདེ་ལེགས་མཛད་པར་ཤོག །འདྲེན་པ་གང་ཞིག་འགྲོ་བ་རྣམས། །ཐར་པའི་ལམ་དུ་འཇུག་མཛད་ཅིང༌། །ཆོས་རྣམས་ཐམས་ཅད་སྟོན་པ་དེས། །ཁྱེད་ལ་བདེ་ལེགས་མཛད་
ཧ
པར་ཤོག །སྟོན་པ་བཞུགས་པ་རྣམས་ཀྱི་བསྟན། །སེམས་ཅན་ཀུན་གྱི་དོན་གྱི་ཕྱིར། །གང་གི་བདེ་བར་མངའ་མཛད་དེས། །ཁྱེད་ལ༴ སྐྱོབ་པ་གང་ཞིག་བྱམས་པ་ཡི། །ཐུགས་ཀྱིས་འགྲོ་
བཅུ་གཅིག་
བ་འདི་དག་ཀུན། །བུ་གཅིག་བཞིན་དུ་རྟག་བསྐྱངས་དེས། །ཁྱེད་ལ༴ གང་ཞིག་འཁོར་བར་འཁོར་བ་ཡིས། །སེམས་ཅན་ཀུན་གྱི་བརྟེན་གྱུར་ཅིང་། །གླིང་དང་དཔུང་གཉེན་གྱུར་པ་སྟེ། །
བྱོན
ཁྱེད་ལ༴ གང་ཞིག་ཆོས་ཀུན་མངོན་སུམ་གྱུར། །གཙང་ཞིང་བསླུ་བ་མི་མངའ་ལ། །གསུང་ཡང་གཙང་བར་མཛད་པ་སྟེ། །ཁྱེད་ལ༴ དཔའ་བོ་ཆེན་པོ་གར་སྐྱེས་པར། །ཕུན་སུམ་
ཚོགས་དོན་འབྱོར་གྱུར་ཅིང་། །དོན་གྲུབ་ཚོགས་ཀྱང་འགྲུབ་པ་སྟེ། ྋ།ཁྱེད་ལ༴ གང་ཞིག་སྐྱེས་པས་ས་རྣམས་ནི། །ནགས་ཚལ་བཅས་པ་རབ་གཡོས་ཤིང་། །སེམས་ཅན་ཐམས་ཅད་རབ་ ཾ

དགའ་བྱེད། །ཁྱེད་ལ༴ བྱང་ཆུབ་སྙིང་པོར་གཤེགས་པ་ནི། །ས་དག་རྣམ་དྲུག་གཡོས་གྱུར་ཅིང༌། །བདུད་ཡིད་མི་བདེར་གྱུར་པ་དེས། །ཁྱེད་ལ༴ ཆོས་ཀྱི་འཁོར་ལོ་བསྐོར་བ་ན།
འཕགས་པའི་བདེན་པ་རྣམས་གསུངས་པ། །ཐུབ་པའི་བསྟན་པ་གང་བྱུང་དེས། །ཁྱེད་ལ༴ ཡིད་འཕྲོག་གང་ཞིག་མུ་སྟེགས་བྱེད། །ཐམས་ཅད་ཆོས་ཀྱིས་ཕམ་མཛད་ཅིང༌། །ཚོགས་ཀུན་
དབང་དུ་མཛད་པ་དེས། །ཁྱེད་ལ་བདེ་ལེགས་མཛད་པར་འགྱུར། །སངས་རྒྱས་ཁྱེད་ལ་བདེ་ལེགས་མཛད། །བརྒྱ་བྱིན་བཅས་པའི་ལྷ་རྣམས་དང་། །འབྱུང་པོ་ཀུན་གྱི་བདེ་ལེགས་ནི། །ཁྱེད་
ལ་རྟག་ཏུ༴ སངས་རྒྱས་བསོད་ནམས་མཐུ་དག་དང༌། །ལྷ་རྣམས་ཀྱི་ནི་བསམ་པ་ཡིས། །ཁྱེད་ཀྱི་འདོད་དོན་གང་ཡིན་པ། །དོན་དེ་དེ་རིང་འགྲུབ་པར༴ རྐང་གཉིས་ཁྱེད་ཅག་བདེ
ལེགས༴ རྐང་བཞི་ཁྱེད་ཅག༴ ཁྱེད་ཅག་ལམ་འགྲོ་བདེ་ལེགས་འགྱུར། །ཕྱིར་འོག་དག་ཀྱང་བདེ་ལེགས་འགྱུར། །ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ལའང་བདེ་
ལེགས་ཤོག །ཁྱེད་ཅག་ཀུན་ཏུ་བདེ་ལེགས་འགྱུར། །ཁྱེད་ཅག་སྡིག་པར་མ་གྱུར་ཅིག། །།

༄༅། །ཐུབ་དབང་གནས་བཅུའི་རིག་གཏད་ཀྱི་ཆོ་ག་ཁྲིགས་སུ་བསྡེབས་པ་དགེ་ལེགས་ཆར་འབེབས་ཞེས་བྱ་བ་བཞུགས་སོ།།

༄༅། །སྟོན་མཆོག་ཤཱཀྱའི་རྒྱལ་པོ་དང༌། །རྒྱལ་ཚབ་གནས་བརྟན་འཁོར་བཅས་ཀྱི། །ཞབས་ཀྱི་པདྨོ་ལ་བཏུད་དེ། །རིག་གཏད་
བཟླས་ལུང་སྦྱིན་ཐབས་དབྱེ།། ཞེས་བརྗོད་པས་སྐབས་ཕྱེ་ནས། ཐུབ་དབང་གནས་བཅུའི་རིག་གཏད་སྔགས་ཀྱི་བཟླས་ལུང་སྦྱིན་ཚུལ་ཁྲིགས་སུ་བསྡེབས་པ་ལ། དེ་ཡང་རང་ལུགས་
མཁན་ཆེན་ཤཱཀྱ་རཏྣས་མཛད་པའི་གཞུང་ཆོག་གཏོར་བསྔོས་འདོད་གསོལ་བཅས་ཀྱི་བར་སྔོན་དུ་བཏང་ནས། དོན་གཉེན་ཅན་རྣམས་མདུན་འཁོད་པ་ལ། ཇི་ལྟར་བལྟམས་པ་སོགས་ཀྱིས་
ཁྲུས་བྱས། ཆ་གསུམ་ལ་ཆབ་བྲན་ཏེ། ཨོཾ་ཨཱཿ ཧཱུཾ། ཞེས་བྱིན་རླབས་དང་། ཨོཾ་ཨ་ཀ་རོ་སོགས་ལན་གསུམ་གྱིས་བསྔོས་ཏེ་ཆ་གསུམ་སྤྱི་ལྟར་བཏང་། དེ་ནས། སྐུ་ཉིད་

རིག་
ཧ
།རྣམས་བླ་མ་དང་ཐུབ་དབང་འཁོར་བཅས་དབྱེར་མ་མཆིས་པའི་དྲུང་དུ་རིག་གཏད་གསན་པའི་ཡོན་དུ་མཎྜལ་འབུལ་བར༄༅།
ཞུ༑ ཞེས་ཕུལ་དུ་བཅུག་ཟིན་པ་དང་། འོ༑ མར་གྱུར་ནམ་མཁའ་དང་མཉམ་པའི་སེམས་ཅན་ཐམས་ཅད་རྫོགས་པའི་སངས་རྒྱས་ཀྱི་གོ་འཕང་མཆོག་ལ་
འགོད་པར་བྱ། དེའི་ཆེད་དུ་ཐུབ་དབང་གནས་བཅུའི་རིག་གཏད་ཟབ་མོ་གསན་ནས་ཚུལ་བཞིན་བསྒྲབ་པར་བགྱིའོ་སྙམ་པའི་ཐུགས་བསྐྱེད་གསལ་བཏབ་སྟེ་
གསན་འཚལ། དེ་ཡང་ཐོག་མར་རྒྱུ་མཚན་ཤེས་པའི་དད་པ་བསྐྱེད་སླད་ཐུབ་དབང་གནས་བཅུའི་མཛད་རྣམ་ལས་བརྩམས་ཏེ་ཞུ་བ་སྐབས་སུ་བབས་

པས༑ འདི་ལྟར་ཕྱོགས་བཅུའི་ཞིང་ཁམས་མཐའ་ཡས་ཤིང་མུ་མེད་པ་རྣམས་ན་སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པ་བྱང་ཆུབ་མཆོག་ཏུ་ཐུགས་བསྐྱེད་དེ་ཞིང་ཁམས་ཡོངས་སུ་
བཟུང་ཚུལ་ཇི་སྙེད་ཅིག་མཆིས་པ་ལས། སྔོན་བསྐལ་པ་འཛིན་པ་ཞེས་བྱ་བ་ལ། འཁོར་ལོ་བསྒྱུར་བའི་རྒྱལ་པོ་རྩིབས་ཀྱི་མུ་ཁྱུད་དང་། བློན་པོ་བྲམ་ཟེ་རྒྱ་མཚོའི་རྡུལ། དེའི་སློབ་མ་བྲམ་ཟེ་
སྟོང་ཡོད་པ་ཞིག་བྱུང་། དེའི་ཚེ་སངས་རྒྱས་རིན་ཆེན་སྙིང་པོ་ཞེས་བྱ་བ་འཇིག་རྟེན་དུ་བྱོན་ཏེ་ཆོས་ཀྱི་འཁོར་ལོ་བསྐོར་ནས་བཞུགས་པའི་སྤྱན་སྔར། རྒྱལ་བློན་བྲམ་ཟེ་དེ་རྣམས་མར་མེ་མཛད་དང་
བསྐལ་བཟང་གི་འདྲེན་པ་སྟོང་དུ་ཐུགས་བསྐྱེད་དེ་ཞིང་ཁམས་འདམ་པར་མཛད་པ་ན། རང་རེ་སྙིགས་མ་ལྔ་བདོའི་སེམས་ཅན་རྒྱུདཤིན་ཏུ་མི་བསྲུན་པོ་རྣམས་འདུལ་བ་ལ་སངས་རྒྱས་གཞན་རྣམས་
ཐུགས་ཉམ་ང་བར་གྱུར་པའི་ཚེ། འོ་སྐོལ་གྱི་སྟོན་པ་བྲམ་ཟེ་རྒྱ་མཚོའི་རྡུལ་ཞེས་བྱ་བར་གྱུར་པ་དེས་སྨོན་ལམ་ཆེན་པོ་ལྔ་བརྒྱ་བཏབ་ནས་བདག་གིར་བཞེས་ཏེ་དང་པོ་བྱང་ཆུབ་མཆོག་ཏུ་ཐུགས་
བསྐྱེད༑ བར་དུ་བསྐལ་ཆེན་གྲངས་མེད་གསུམ་དུ་ཚོགས་གཉིས་བསགས། མཐར་རྩོད་ལྡན་ཚེ་ལོ་བརྒྱ་པའི་དུས་འདིར་དགའ་ལྡན་ནས་འཕོས་ཏེ། རྒྱལ་པོ་ཟས་གཙང་གི་བཙུན་མོ་སྒྱུ་འཕྲུལ་ལྷ་
334

།མོའི་ལྷུམས་སུ་ཞུགས་ནས་དུས་ལ་བབས་པ་ན་ལུམྦི་ནིའི་ཚལ་དུ་སྐུ་བལྟམས་ཤིང་དོན་ཐམས་ཅད་གྲུབ་པར་མཚན་གསོལ། དེ་ནས་གཞལ་ཡས་ཁང་དུ་མ་མ་བརྒྱད་༄༅།
ཚན་དུ་མས་མཆོད་དེ་མཚན་དཔེའི་མེ་ཏོག་གི་ཆ་ཤས་མྱུར་དུ་རྫོགས་ཤིང་རིག་པའི་གནས་མཐའ་དག་ལ་མཁས་པའི་རྩེར་བྱོན། སྒྱུ་རྩལ་དྲུག་ཅུ་རྩ་བཞིས་ཤཱ ཀྱ་གཟུ་ལུམ་ཅན་མཐའ་དག་ཞུམ་པ་
མཛད་དེ་གྲགས་འཛིན་མ་སོགས་བཙུན་མོ་དྲུག་ཁྲི་ཁབ་ཏུ་བསུས་ནས་རྒྱལ་སྲིད་བསྐྱངས། དགུང་གྲངས་ཉི་ཤུ་རྩ་དགུ་ལ་རྒྱལ་སྲིད་མཆིལ་མའི་ཐལ་བ་བཞིན་བོར་ཏེ་ཁྱིམ་ནས་ཁྱིམ་མེད་པ་རབ་ཏུ་
བྱུང་ནས་ལོ་དྲུག་ཏུ་དཀའ་སྤྱད་མཛད། སོ་ལྔ་ལ་རྡོ་རྗེ་གདན་དུ་གཤེགས་ཏེ་མངོན་པར་རྫོགས་པར་སངས་རྒྱས་ནས་གདུལ་བྱ་རིགས་ཅན་གསུམ་ལ་ཆོས་ཀྱི་འཁོར་ལོ་རིམ་པ་གསུམ་དུ་བསྐོར་ནས་
སྐུ་དངོས་ཀྱི་འགྲོ་དོན་མཐར་ཕྱིན་པར་མཛད། བརྒྱད་ཅུ་རྩ་གཅིག་ལ་མྱ་ངན་ལས་འདའ་བའི་ཚུལ་སྟོན་པ་སྟེ། དེ་ཡང་གསེར་འོད་ལས། སངས་རྒྱས་མྱ་ངན་ཡོངས་མི་འདའ། །ཆོས་ཀྱང་
༈ ནུབ་པར་མི་འགྱུར་ཏེ། །སེམས་ཅན་རྣམས་ལ་ཕན་གདགས་ཕྱིར། །སངས་རྒྱས་མྱ་ངན་འདའ་བར་སྟོན། །ཞེས་གསུངས་པ་ལྟར་གདུལ་བྱ་རྟག་འཛིན་ཅན་རྣམས་གདུལ་བའི་སླད་དུ་གཟུགས་

སྐུའི་བཀོད་པ་ཆོས་ཀྱི་དབྱིངས་སུ་བསྡུས་པར་མཛད་དོ། །རྣམ་འདྲེན་དེའི་རྒྱལ་ཚབ་གནས་བརྟན་ཆེན་པོ་རྣམས་ཀྱང་སྒྲུབ་ཡིག་ཆེན་མོ་ལས། །སྤངས་དང་ཡེ་ཤེས་ཕུན་ཚོགས་སངས་རྒྱས་
།གདུལ་བྱའི་དབང་གིས་ཉན་ཐོས་ཚུལ་འཛིན་ཅིང༌། ཞེས་གསུངས་པ་ལྟར་ངོ་བོ་སྤངས་རྟོགས་མཐར་ཕྱིན་གྱི་སངས་རྒྱས་ཡིན་ཀྱང་། རྣམ་པ་ཉན་ཐོས་དགྲ་བཅོམ་པའི་ཚུལ་བཟུང་བ་
སྟེ༑ དེ་ཡང་དགའ་བའི་བཤེས་ཀྱི་རྟོགས་བརྗོད་དང་། བྱམས་པ་ལུང་བསྟན་པའི་མདོ་སོགས་ལས་འདི་ལྟར་གསུངས་ཏེ། དང་པོ་གནས་བརྟན་ཆེན་པོ་ཡན་ལག་འབྱུང་ནི། རྒྱ་གར་འཕགས་
པའི་ཡུལ་གྱི་གྲོང་ཁྱེར་ཆེན་པོ་རྒྱལ་པོའི་ཁབ་ན་ཁྱིམ་བདག་རབ་ཏུ་བཟང་པོ་ལ་ཆུང་མ་བུད་མེད་བཟང་མོ་ཞིག་ཡོད་པའི་མངལ་དུ་སྲིད་པ་ཐ་མ་པ་འདི་ཉིད་ཞུགས་པ་ན།ྋ ཁྱིམ་བདག་གིས་སྟོན་པ་
མཆོད་དེ་ཇི་ལྟར་འབྱུང་བ་ཞུས་པས། སྟོན་པས་བུ་ཕོར་བཙའ་ཞིང་། རིགས་གསལ་བར་བྱེད་པ། ལྷ་མིའི་དཔལ་ཉམས་སུ་མྱོང་སྟེ། ངའི་བསྟན་པ་ལ་རབ་ཏུ་བྱུང་ནས་དགྲ་བཅོམ་ཐོབ་བོ་ཞེས་
ལུང་བསྟན་ཏོ། །ལུང་དོན་ཕལ་ཆེར་ཉེ་ལོགས་ན་གནས་པའི་གཅེར་བུ་ཞིག་གིས་ཕྱིན་ཅི་ལོགས་ཏུ་བཀྲལ་བས་ཁྱིམ་བདག་གིས་ཆུང་མ་མངལ་བཅས་བསད་དེ་རོ་དུར་ཁྲོད་ག་ལ་བར་བསྐྱལ་ཏེ་མེར་

།སྲེག་པ་ན། བཅོམ་ལྡན་འདས་འཁོར་བཅས་དེར་གཤེགས་པའི་མོད་ལ་རྒྱལ་པོ་གཟུགས་ཅན་སྙིང་པོ་སོགས་ཀྱང་འདུས་སོ། །སྟོན་པས་རྒྱལ་པོ་ལ་མ་རོའི་མངལ་རིག་
ཧ
ནས་ཁྱེའུ་དེ་ལོངས་ཤིག་གསུངས། རྒྱལ་པོས་ཁྱེའུ་ལེན་ནས་མིང་མེ་སྐྱེས་སུ་བཏགས། དེ་མ་མ་བརྒྱད་ལ་གཏད་དེ་བསྐྱེད་བསྲིངས་ཏེ་སྲས་བཞིན་བསྐྱངས། མེ་སྐྱེས་ཀྱི་ཞང་པོས་ཕ་ལ་གཞོན་
ནུ་མི་ལེན་ན་གཉེན་དུ་མི་རྩི་བའི་དྲིལ་བསྒྲགས་པ་སོགས་བྱའོ་ཞེས་བསྡིགས་པས། ཕ་དེས་རྒྱལ་པོ་ལ་གཞོན་ནུ་སྩལ་དུ་གསོལ་བས་ཐོབ། ཕ་འདས་པའི་འོག་ཏུ་ཁྱིམ་བཟུང་བ་ན་ལྷ་མིའི་དཔལ་
འབྱོར་དང་ལྡན་པར་གྱུར་ནས། དེས་སྟོན་པ་འཁོར་བཅས་མཆོད་ཅིང་རྒྱལ་པོ་གཟུགས་ཅན་སྙིང་པོ་ཡང་ལྷ་མིའི་དཔལ་གྱིས་མཉེས་པར་བྱས། ནམ་ཞིག་ན་མ་སྐྱེས་དགྲས་ཡབ་བཀྲོངས་ནས་མེ་
སྐྱེས་ལའང་ནོར་རྣམས་བགོའོ་ཟེར་བས། མེ་སྐྱེས་ཀྱིས་ནོར་རྣམས་མ་སྐྱེས་དགྲ་ལ་སོགས་སློང་མོ་བ་ལ་སྦྱིན་པ་བཏང་སྟེ་རང་ཉིད་བཅོམ་ལྡན་འདས་ཀྱི་སྤྱན་སྔར་ཕྱིན་ནས་རབ་ཏུ་བྱུང་ཞིང་བསྙེན་
གཏད་པར་རྫོགས་པའི་མོད་ལ་བདེན་པ་མཐོང་ནས་མི་རིང་བར་དགྲ་བཅོམ་པར་གྱུར། སྟོན་པའི་བཀའ་ལུང་བཞིན་དུ་ད་ལྟའང་སྐུ་མྱ་ངན་ལས་མི་འདའ་བར་ཕྱག་གཉིས་ན་སྤོས་ཕོར་དང་རྔ་ཡབ་འཛིན་

ནས་ཕྱོགས་བཅུའི་སངས་རྒྱས་དང་བྱང་སེམས་རྣམས་ལ་མཆོད་པ་འབུལ་བཞིན་པར། འཁོར་དགྲ་བཅོམ་པ་སྟོང་དང་སུམ་བརྒྱས་བསྐོར་ནས་གངས་རི་ཆེན་པོ་ཏེ་སེར་འཚོ་ཞིང་གཞེས་པར་མཛད་
དོ༑ །གཉིས་པ་གནས་བརྟན་ཆེན་པོ་མ་ཕམ་པ་ནི། རྒྱ་གར་གྱི་གྲོང་ཁྱེར་ཆེན་པོ་མཉན་དུ་ཡོད་པ་ན་ཁྱིམ་བདག་ལེགས་པ་རབ་སད་ཁྱོ་ཤུག་གི་སྲས་སུ་འཁྲུངས། དེ་རྫིང་ནང་གི་པདྨ་བཞིན་དུ་
ལང་ཚོ་བརྟས་ནས་སྐྱེད་ཚལ་ལྟ་རུ་ཕྱིན་པ་ན་རྒྱལ་པོ་གསལ་རྒྱལ་གྱི་བུ་མོ་ཆོས་གོས་ཅན་དང་མཛའ་བར་གྱུར། ཁྱེའུ་དེས་རང་གི་གླང་པོ་ཆེའི་མཆེ་བ་བྱུང་ཚད་རྒྱལ་པོ་ལ་ཕུལ་ཏེ་ཐུགས་མགུ་བར་
བྱས་ནས་བུ་མོ་ཆོས་གོས་ཅན་སྩོལ་ཅིག་ཅེས་ཞུས་པས། རྒྱལ་པོས་གནང་སྟེ་ཆུང་མར་བླངས་ནས་ཁྱིམ་བཟུང་བ་ན་གླང་པོ་རིན་པོ་ཆེ་དེ་ལས་ཅི་འདོད་པ་འབྱུང་བས་ལོངས་སྤྱོད་གང་གིས་ཀྱང་
གཞན་ལས་ཕམ་པ་མེད་པར་འགྱུར་བས་མཚན་ཡང་མ་ཕམ་པར་གྲགས། དུས་ནམ་ཞིག་གི་ཚེ་རྒྱལ་པོས་མ་ཕམ་པ་ཁྱོ་ཤུག་གཉིས་ཀ་ཁྲིད་དེ་སྟོན་པ་ལ་ཕུལ། སྟོན་པས་ཚུར་ཤོག་གིས་བསྙེན་
པར་རྫོགས་པའི་མོད་ལ་གཉིས་ཀས་བདེན་པ་མཐོང་ཞིང་མ་ཕམ་པ་དགྲ་བཅོམ་པར་གྱུར། སྟོན་པའི་བཀའ་ལུང་བཞིན་དུ་ད་ལྟའང་སྐུ་མྱ་ངན་ལས་མི་འདའ་བར་ཕྱག་གཉིས་མཉམ་པར་བཞག་པའི་

རིག་།ཕྱགརྒྱ་བཅིངས་ཏེ་མཐོང་རེག་དྲན་པ་ཐམས་ཅད་ཚུལ་ཁྲིམས་དང་ཏིང་ངེ་འཛིན་དང་ཤེས་རབ་དཔག་མེད་ཐོབ་པར་བྱེད་བཞིན་དུ་འཁོར་དགྲ་བཅོམ་པ་བརྒྱ་ཕྲག་གཅིག་
ཧ
གིས་བསྐོར་ནས་དྲང་སྲོང་རི་ཡི་ཤེལ་ངོས་ན་ད་ལྟའང་འཚོ་ཞིང་གཞེས་པར་མཛད་དོ། །གསུམ་པ་གནས་བརྟན་ཆེན་པོ་ནགས་ན་གནས་ནི། རྒྱ་གར་གྱི་གྲོང་ཁྱེར་ཆེན་པོ་ཀོ་ས་ལར་བྲམ་ཟེའི་
རིགས་སུ་འཁྲུངས། ཅུང་ནར་སོན་ནས་བྲམ་ཟེའི་རིག་བྱེད་ཡན་ལག་དང་བཅས་ལ་མཁས་པར་བྱས། དེ་ནས་ཁྱིམ་གྱི་གནས་ནི་ནོར་གསོག་སྲུང་སོགས་ཉེས་པ་དུ་མའི་འབྱུང་ཁུངས་སུ་གཟིགས་
j
ནས༑ མཉན་ཡོད་ཀྱི་ཤིང་ལོ་མ་བདུན་པའི་ནགས་ན་དྲང་སྲོང་མང་པོ་གནས་པའི་ཁྲོད་དུ་བསྒོམས་ནས་བསམ་གཏན་དངོས་གཞི་ཐོབ་པས་མཚན་ནགས་ན་གནས་པར་གྲགས། བཅོམ་ལྡན་འདས་
དེར་བྱོན་པའི་ཞབས་ལ་ཕྱག་འཚལ་དུ་འོངས་པ་ཚུར་ཤོག་གིས་བསྙེན་པར་རྫོགས་ནས་སྡེ་སྣོད་ཀྱི་དོན་བསྒོམས་པས་ཁམས་གསུམ་གྱི་ཆགས་པ་དང་བྲལ་བའི་དགྲ་བཅོམ་པར་གྱུར། སྟོན་པའི་
༉ བཀའ་ལུང་བཞིན་དུ་ད་ལྟའང་སྐུ་མྱ་ངན་ལས་མི་འདའ་བར་ཕྱག་གཡས་ཞི་བའི་སྡིགས་མཛུབ་དང་གཡོན་རྔ་ཡབ་བསྣམས་ཏེ་སེམས་ཅན་དཔག་ཏུ་མེད་པ་གནས་སྐབས་དང་མཐར་ཐུག་གི་ཕན་བདེ་ལ་

འགོད་བཞིན་པར། འཁོར་དགྲ་བཅོམ་པ་སྟོང་དང་བཞི་བརྒྱས་བསྐོར་ནས་ཤིང་ལོ་མ་བདུན་པའི་རི་ཕུག་ན་འཚོ་ཞིང་གཞེས་པར་མཛད་དོ །བཞི་པ་གནས་བརྟན་ཆེན་པོ་དུས་ལྡན་ནི། རྒྱ་གར་གྱི་
གྲོང་ཁྱེར་ཆེན་པོ་མཉན་ཡོད་ན་ཁྱིམ་བདག་འབྱོར་ལྡན་ཞིག་གི་ཆུང་མའི་མངལ་དུ་སྲིད་པ་ཐ་མ་བ་ཞིག་ཞུགས་པར་འཕགས་པ་མ་འགགས་པས་མཐོང་ངོ༌། །དེ་སུས་འདུལ་བར་འགྱུར་ཞེས་
གཟིགས་པས་ཁོ་བོས་འདུལ་བར་ཤེས་ནས་དེར་ཟླ་གྲོགས་མེད་པར་ཕྱིན་པ་ན། ཁྱིམ་བདག་གིས་འཕགས་པ་ཁྱོད་ལ་ཞབས་འབྲིང་བགྱིད་པ་མ་མཆིས་སམ་ཞེས་དྲིས་པ་ལ། མ་འགགས་པས་
ཁྱོད་ལྟ་བུ་འབའ་ཞིག་ལས་རྙེད་པར་ཟད་དོ་སོགས་གསུངས་པས། ཁྱིམ་བདག་དེ་ན་རེ། བདག་གི་མཆིས་འབྲང་ལ་བུ་ཆགས་པ་མཆིས་ཀྱིས། དེ་ཁྱེའུ་བཙའ་བར་འགྱུར་ན་ཁྱོད་ཀྱི་ཞབས་
འབྲིང་དུ་འབུལ་ལོ། །ཞེས་དམ་བཅས་སོ། །དེ་ནས་ཟླ་དགུ་ངོ་བཅུ་སོང་བ་ན་ཁྱེའུ་གཟུགས་བཟང་ཞིང་བལྟ་ན་སྡུག་པ་བཙས་དུས་ཁྱིམ་དེར་སྣ་མའི་མེ་ཏོག་གི་ཆར་བབས་པ་ཞིག་བྱུང་བས་མིང་
ཡང་སྣ་མའི་མེ་ཏོག་ཅེས་བཏགས། དེ་ཆེར་སྐྱེས་ཏེ་ཡིག་རྩིས་སོགས་བརྟག་པ་རྣམ་པ་བརྒྱད་ལ་བྱང་ཞིང་ཆུབ་པར་བྱས།དུས་ལ་བབས་པ་ན་མ་འགགས་པས་ཁྱིམ་བདག་ལ་སྨྲས་པ། ཁྱེའུ་དེ་མ་

རིག་༄༅། །བཙས་པའི་སྔ་རོལ་ནས་བདག་ལ་སྦྱིན་པར་དམ་བཅས་སམ་ཞེས་དྲིས་པས། ཁྱིམ་བདག་གིས་སྨྲས་པ། འཕགས་པ་དེ་ཁོ་ན་ལྟར་དམ་བཅས་པ་ལགས་སོ་ཞེས་ཁྱེའུ་
ཧ
དེ་ཞབས་འབྲིང་དུ་ཕུལ་བས། ཁྱེའུ ས་སྨྲས་པ། དེ་ནི་བདག་ལ་ཕན་འདོགས་པ་ལགས་སོ་ཞེས་མ་འགགས་པའི་ཕྱི་བཞིན་དུ་འབྲང་ངོ་། །ཁྱེའུ་དེ་མ་འགགས་པས་དེ་རབ་ཏུ་བྱུང་ཞིང་སྡེ་སྣོད་
གསུམ་ལ་སྦྱོང་དུ་བཅུག ལོ་ལོན་པ་ན་བསྙེན་པར་རྫོགས་ཏེ་མཐར་གྱིས་ཁམས་གསུམ་གྱི་ཉོན་མོངས་པ་སྤངས་པའི་དགྲ་བཅོམ་པ་ཐོབ། བདག་གིས་བཅོམ་ལྡན་འདས་ཀྱི་བཀའ་དྲིན་ཇི་ལྟར་
བསབ་པར་བྱ། སངས་རྒྱས་དེ་དག་ཐམས་ཅད་ནི་སེམས་ཅན་ལ་ཕན་པའི་ཕྱིར་འབྱུང་བར་ཟད་ཀྱིས། བདག་གིས་ཀྱང་སེམས་ཅན་ལ་ཕན་གདགས་པར་བྱ་སྙམ་ནས། ཐོག་མར་ཕ་མ་ལ་རྫུ་
འཕྲུལ་སྣ་ཚོགས་བསྟན་ནས་སྐྱབས་སུ་འགྲོ་བ་དང་བསླབ་པའི་གཞི་ལ་བཀོད་དེ་བདེན་པ་མཐོང་བར་བྱས། དེ་ནས་དུར་ཁྲོད་དུ་གནས་མལ་བཅས་ཏེ་རོ་རས་བཀྲུས་ཏེ་ཁ་བསྒྱར་བའི་ཆོས་གོས་
འཆང་ཞིང་རོ་ཟས་བོར་བས་འཚོ་བ་མཛད་པས་མཚན་ཡང་དགེ་སློང་དུར་ཁྲོད་པ་ནག་པོར་གྲགས། ནག་པོའི་སྐད་དོད་ཀཱ་ལ་ཞེས་པ་དུས་ལའང་འཇུག་པས་དུས་ལྡན་དུ་བསྒྱུར་བརཾ་བཤད། དེ་ལྟ་✖

བུའི་སྦྱངས་པའི་ཡོན་ཏན་ལ་གནས་པ་དེས་སྟོན་པའི་བཀའ་དྲིན་བསབ་པའི་ཕྱིར་ད་ལྟའང་སྐུ་མྱ་ངན་ལས་མི་འདའ་བར་ཕྱག་གཉིས་ན་རྒྱལ་ཆེན་རིས་བཞིའི་ལྷས་ཕུལ་བའི་རྒྱན་ཆ་རྣམས་གསེར་གྱི་རྣ་
ཀོར་དུ་བྱིན་གྱིས་བརླབས་ཏེ་བསྣམས་ནས། དེ་མཐོང་བར་གྱུར་པའི་སེམས་ཅན་ཐམས་ཅད་སངས་རྒྱས་དང་བྱང་ཆུབ་སེམས་དཔའི་སྤངས་རྟོགས་ཀྱི་ཡོན་ཏན་རྒྱུད་ལ་སྐྱེ་བ་སོགས་མཛད་
དེ༑ འཁོར་དགྲ་བཅོམ་པ་སྟོང་དང་ཆིག་བརྒྱས་བསྐོར་ནས་འཛམ་བུའི་གླིང་གི་ཟངས་གླིང་ན་འཚོ་ཞིང་གཞེས་པར་མཛད་དོ། །ལྔ་པ་གནས་བརྟན་ཆེན་པོ་རྡོ་རྗེ་མོའི་བུ་ནི། རྒྱ་གར་གྱི་གྲོང་ཁྱེར་ཀོ་
ཤམྦྷིར་ཡབ་རྒྱལ་པོ་ཤར་པ་དང་ཡུམ་རྡོ་རྗེ་མོའི་སྲས་སུ་འཁྲུངས། དེ་ལ་མིང་ས་ར་ཎ་བྱ་བར་བཏགས་ཤིང་བསྐྱེད་བསྲིངས་ཏེ་ཡི་གེ་དང་བཟོའི་གནས་སོགས་ལ་མཁས་པར་བསླབས། དེ་ཉིད་
འཕགས་པ་ཀཱ་ཏྱ་ནའི་བུ་ལ་དད་དེ་སྐྱབས་འགྲོ་དང་བསླབ་གཞི་རྣམས་བླངས། རྒྱལ་སྲིད་སྤངས་ཏེ་རབ་ཏུ་བྱུང་ཞིང་བསྙེན་པར་རྫོགས། དུས་ནམ་ཞིག་གི་ཚེ་བསོད་སྙོམས་ཀྱི་ཆེད་དུ་རྒྱལ་པོ་
གཏུམ་མོ་རབ་སྣང་གི་ཕོ་བྲང་དུ་ཕྱིན་པ་ན། དེའི་མཚན་དཔེའི་མཛེས་སྡུག་དང་ལང་ཚོ་ལ་བཙུན་མོ་རྣམས་དགའ་བར་གྱུར་ནས་ཆོས་ཉན་པ་ལ་འདུན་ཆེས་པའི་སྐབས་སུ། རྒྱལ་པོ་བྱོན་པ་ལ་བཙུན་༔

རིག་༄ ༅། །མོ་རྣམས་ཀྱིས་སྟན་ལས་ལངས་ཏེ་བསུ་བ་མ་བྱས་པས། རྒྱལ་པོས་ས་ར་ཎ་ལ། ཅི་ཁྱོད་དགྲ་བཅོམ་པ་ཡིན་ནམ་ཞེས་སོགས་དྲིས་པ་ལ། ས་ར་ཎས་མ་ཡིན་ནོ་
ཧ
ཞེས་ལན་བཏབ་པས། རྒྱལ་པོ་ཁྲོས་ཏེ་དགེ་སློང་འདི་ལ་མཁན་སློབ་ཀྱིས་མ་བསླབ་ཀྱིས། ངས་བསླབ་པར་བྱའོ་སྙམ་དུ་བསམས་ནས་ཞབས་འབྲིང་པ་ལ་བཀའ་བསྒོས་ཏེ་ལྕགས་གིས་ཞུན་པར་
བཞུས་ཏེ་པགས་པ་རལ་བར་བྱས་སོ། །དགེ་སློང་ས་ར་ཎ་འདི་སྙམ་དུ་བདག་ལ་ཉེས་པ་ཅི་ཡང་མེད་པར་འདིས་བརྡབས་ཀྱིས། ཕ་ཡུལ་དུ་སོང་ནས་དམག་དྲངས་ཏེ་འཐབ་པར་བྱ་སྙམ་དུ་བསམ་
ནས༑ མཁན་པོ་ལ་བསླབ་པ་བཞེས་སུ་གསོལ། བདག་ཕ་ཡུལ་དུ་ཕྱིན་ནས་དཔུང་ཚོགས་ཡན་ལག་བཞི་དྲངས་ཏེ་གཡུལ་བཤམ་པ་ཡིན་ཞེས་ཞུས་པ་ལ། མཁན་པོས་བུ་ཁྲོ་བའི་དབང་དུ་མ་
གཏང་ཞིག་སོགས་ཇི་ལྟར་གསུངས་ཀྱང་འགྲོ་བར་ཞུས་པ་ལ། ཅིས་ཀྱང་འགྲོ་ན་དོ་ནུབ་འདིར་འདུག་ལ་སང་ནང་པར་སོངས་ཤིག་གསུངས། དེ་བཞིན་འཚལ་ལོ་ཞེས་གནས་ཁང་གཅིག་ཏུ་ཉལ་
༈ བ་ན། མཁན་པོས་དེ་བཟློག་པའི་ཕྱིར་བྱིན་གྱིས་བརླབས་པའི་མཐུས། དེས་རྨི་ལམ་དུ་བསླབ་པ་ཕུལ་ཏེ་ཕ་ཡུལ་དུ་སོང་ནས་དཔུང་ཚོགས་ཡན་ལག་བཞི་དྲངས་ཏེ་འཐབ་ནས་ཕམ་པར་

མཐོང་༑ དེས་ས་ར་ཎ་ཡིད་སྐྱོ་བ་ལ་མཁན་པོས་དེ་དང་མཐུན་པའི་ཆོས་བསྟན་པས་ཉོན་མོངས་པ་ཐམས་ཅད་སྤངས་ནས་དགྲ་བཅོམ་པར་གྱུར། དེ་ལྟར་སྲིད་པའི་རྙེད་བཀུར་ལ་རྒྱབ་ཀྱིས་ཕྱོགས་
པ་འདི་ཉིད་སྟོན་པའི་བཀའ་ལུང་བཞིན་དུ་སྐུ་མྱ་ངན་ལས་མི་འདའ་བར་ཕྱག་གཡས་ཞི་བའི་སྡིགས་མཛུབ་དང་གཡོན་དྲི་ཟ་རྣམས་ཀྱིས་ཕུལ་བའི་རྔ་ཡབ་བསྣམས་ནས། དེ་མཐོང་བ་དང་ཡིད་ལ་
བྱས་པ་ཐམས་ཅད་ཡང་དག་པ་རྫོགས་པའི་བྱང་ཆུབ་ཏུ་རིགས་ངེས་པར་བྱས་ཏེ། འཁོར་དགྲ་བཅོམ་པ་སྟོང་ཕྲག་གཅིག་གིས་བསྐོར་ནས་སིངྒ་ལ་ཡི་གླིང་ན་འཚོ་ཞིང་གཞེས་པར་མཛད་དོ། །དྲུག་
པ་གནས་བརྟན་ཆེན་པོ་བཟང་པོ་ནི། རྒྱ་བལ་གྱི་གྲོང་ཁྱེར་ཆེན་པོ་སེར་སྐྱར་རྒྱལ་པོ་ཟས་གཙང་གི་ཁ་ལོ་པ་རབ་ཏུ་བཟང་པོ་ཁྱོ་ཤུག་གིས་སྟོན་པ་བཅོམ་ལྡན་འདས་འཁོར་བཅས་མཆོད་ནས་འདི་སྐད་
ཅེས་གསོལ་ཏེ། ཀྱེ་མ་བདག་ལ་བུ་ཞིག་སྐྱེ་ན་བཅོམ་ལྡན་འདས་ཀྱི་ཞབས་འབྲིང་དུ་དབུལ་བར་འཚལ་ལོ་ཞེས་ཞུས་པ་ལ། སྟོན་པས་ཁོང་དམ་བཅའ་བརྟན་པོ་ཡིན་ནོ་ཞེས་གསུངས་ནས་གཤེགས་
སོ༑ །དེ་ནས་ཁ་ལོ་པ་བཟང་པོའི་ཆུང་མ་ལ་བུ་ཆགས་ནས་ཟླ་དགུ་ངོ་བཅུ་ལོན་དུས་ཁྱེའུ་གཟུགས་བཟང་ཞིང་བལྟ་ན་སྡུག་པ་ཞིག་བཙས་པ་དེ་ལ་ཕའི་མིང་ལས་དྲས་ཏེ་བཟང་པོ་ཞེས་བཏགས་སོ།

།དེ་ནས་གྱ་ནོམ་པའི་ཟས་ཀྱིས་བསྐྱེད་བསྲིངས་ནས་ཡིག་རྩིས་སོགས་བརྟག་པ་རྣམ་པ་བརྒྱད་ལ་མཁས་པར་གྱུར། དེ་འདུལ་བའི་དུས་ལ་བབ་པ་ན་སྟོན་པས་བཀའ་
སྩལ་པ། རབ་ཏུ་བཟང་པོ་ཁྱོད་ཀྱིས་ཁྱེའུ་འདི་མ་བཙས་པའི་སྔ་རོལ་ནས་ང་ལ་ཕུལ་བར་དམ་བཅས་སམ་ཞེས་གསུངས་པས། རབ་བཟང་གིས་གསོལ་པ། བཅོམ་ལྡན་འདས་དེ་ཁོ་ན་ལྟར་དམ་
བཅས་པ་ལགས་སོ་ཞེས་ཞབས་འབྲིང་དུ་ཕུལ་བ་ན། ཁྱེའུས་སྨྲས་པ། དེ་ནི་བདག་ལ་ཕན་འདོགས་པ་ལགས་སོ་ཞེས་བཅོམ་ལྡན་འདས་ཀྱི་ཕྱི་བཞིན་དུ་སོང་ངོ་། །བཅོམ་ལྡན་འདས་ཀྱིས་ཁྱེའུ་
དེ་ཁྲིད་ནས་གཙུག་ལག་ཁང་དུ་གཤེགས་ཏེ་རབ་ཏུ་བྱུང་ནས་ཀུན་སྤྱོད་བསླབས་ཤིང་སྡེ་སྣོད་ཀློག་ཏུ་བཅུག་སྟེ་བསྙེན་པར་རྫོགས། དེས་ཀྱང་བརྩོན་པ་དང་སྒྲུབ་པ་དང་འབད་པས་ཉོན་མོངས་པ་
སྤངས་པའི་དགྲ་བཅོམ་པར་གྱུར། གསེར་དང་བོང་བ་མཉམ་པར་གཟིགས་པའི་འཕགས་པ་འདིས་སྟོན་པའི་བཀའ་དྲིན་བསབ་པའི་ཕྱིར་སྐུ་མྱ་ངན་ལས་མི་འདའ་བར་ཕྱག་གཡས་ཆོས་འཆད་དང་
༈ གཡོན་མཉམ་བཞག་མཛད་དེ་སྡེ་སྣོད་གསུམ་གྱི་ཆོས་བསྟན་ནས་གདུལ་བྱ་ཐམས་ཅད་རྣམ་གྲོལ་ལ་འགོད་བཞིན་པར། འཁོར་དགྲ་བཅོམ་པ་ཆིག་སྟོང་ཉིས་བརྒྱས་བསྐོར་ཏེ་ཆུ་བོ་ཡ་མུ་ནའི་གླིང་ན་

འཚོ་ཞིང་གཞེས་པར་མཛད་དོ། །བདུན་པ་གནས་བརྟན་ཆེན་པོ་གསེར་བེའུ་ནི། རྒྱ་གར་དབུས་འགྱུར་འཆང་མ་ག་དྷར་ཁྱིམ་བདག་འབྱོར་ལྡན་ཞིག་གི་སྲས་སུ་འཁྲུངས། དེ་བཙས་མ་ཐག་ཏུ་
མཛོད་ནང་དུ་གསེར་གྱི་གླང་པོའི་ཕྲུའུ་གཅིན་རྟུག་ཐམས་ཅད་གསེར་དུ་དོར་བ་ཞིག་བྱུང་བས་མིང་ཡང་གླང་པོ་སྐྱོང་ཞེས་བཏགས། ཁྱེའུ་དེ་ཆེར་བསྐྱེད་རིམ་བཞིན་གླང་པོའི་ཕྲུ་གུ་ཡང་སྐྱེས་ཏེ་མཉམ་
འདུག་བྱེད། ནམ་ཞིག་གི་ཚེ་གླང་པོ་སྐྱོང་གྲོགས་པོ་ལྔ་བརྒྱ་དང་ལྷན་ཅིག་རྩེ་ཞིང་གཏམ་བྱས་པ་ན། དེ་དག་རང་རང་གི་ཁྱིམ་ན་ངོ་མཚར་ཅན་གྱི་ནོར་ཡོད་ལུགས་གླེང་དུས་གླང་པོ་སྐྱོང་གིས་
གསེར་གྱི་གླང་པོ་ཆེ་ཡོད་ཚུལ་སྨྲས་པ་མ་སྐྱེས་དགྲས་ཐོས་ནས་ནམ་ཞིག་དབྲོག་གོ་སྙམ་དུ་བསམ། ཕྱིས་མ་སྐྱེས་དགྲ་རྒྱལ་པོར་གྱུར་དུས་གླང་པོ་སྐྱོང་ལ་གསེར་གྱི་གླང་པོ་ཆེ་འོན་ཅིག་ཅེས་བསྒོས་
པ་ལྟར་སྦྱིན་ན་ཡང༌། གླང་པོ་ཆེ་སྦྱིན་དུ་མེད་པར་གླང་པོ་སྐྱོང་རང་གི་ཕྱི་བཞིན་དུ་འབྲང་བྱུང་བས་མ་སྐྱེས་ལ་འཇིགས་ནས་རྒྱལ་བྱེད་ཚལ་ག་ལ་བ་དེར་སོང་བ་ན། སྟོན་པས་ཚུར་ཤོག་གིས་བསྙེན་
པར་རྫོགས་ནས་བདེན་པ་མཐོང་ཞིང་ཁམས་གསུམ་གྱི་ཉོན་མོངས་པ་སྤངས་པའི་དགྲ་བཅོམ་པར་གྱུར། བཅོམ་ལྡན་འདས་ཀྱིས་གླང་པོ་སྐྱོང་ལ་གླང་ཆེན་སྤོངས་ཤིག་ཅེས་བཀའ་སྩལ་པ་༔

།དང་། དེས་གསོལ་པ། བདག་གིས་ཀྱང་སྤང་བར་བསམ་ཀྱང་འགྲོར་མ་བཏུབ་ལགས་ཞེས་ཞུས་པས། སྟོན་པས་གླང་པོ་སྐྱོང་ལ། ཁྱོད་རང་གླང་པོ་ཆེ་ལ་ང་ནི་རིག་
ཧ
སྐྱེ་བའི་ཕྱོགས་ཟད་དོ་ད་ཕྱིན་ཆད་མི་དགོས་སོ་ཞེས་ལན་གསུམ་དུ་བསྒོ་ཞིག་དང་མེད་པར་འགྱུར་རོ་ཞེས་གསུངས་པ་ལྟར་བྱས་པས་གསེར་གྱི་གླང་ཆེན་ས་ནང་དུ་ནུབ་བོ། །རྒྱུ་མཚན་དེ་ལ་བརྟེན་
ནས་མཚན་ཡང་གསེར་བེའུ་ཞེས་གྲགས་སོ། །བདག་ཉིད་ཆེན་པོ་འདིས་ཀླུ་ཡུལ་དུ་བྱོན་ནས་ཆོས་གསུངས་ཤིང་བྱང་ཆུབ་ཏུ་སེམས་བསྐྱེད་དུ་བཅུག་པ་སོགས་མཛད། སྟོན་པའི་བཀའ་བཞིན་སྐུ་
མྱ་ངན་ལས་མི་འདའ་བར་ཕྱག་གཉིས་ན་ཀླུ་རྣམས་ཀྱིས་ཕུལ་བའི་རིན་པོ་ཆེའི་ཞགས་པ་འཛིན་ནས། དེ་མཐོང་རེག་ཡིད་ལ་བྱས་པའི་སེམས་ཅན་ཐམས་ཅད་ཅི་འདོད་པ་འབྱུང་ཞིང་ཆོས་ཀྱི་ཚིག་དོན་
མི་བརྗོད་པའི་གཟུངས་དང་ཆོས་རབ་ཏུ་རྣམ་པར་འབྱེད་པའི་ཤེས་རབ་ཐོབ་པར་བྱིན་གྱིས་བརླབས་ཏེ། འཁོར་དགྲ་བཅོམ་པ་ལྔ་བརྒྱས་བསྐོར་ནས་གནས་མཆོག་དམ་པ་ཁ་ཆེ་ན་འཚོ་ཞིང་གཞེས་པར་
༈ མཛད་དོ། །བརྒྱད་པ་གནས་བརྟན་ཆེན་པོ་བ་ར་དྷ་ཛ་གསེར་ཅན་ནི། གྲོང་ཁྱེར་ཆེན་པོ་མཉན་ཡོད་ན་ཁྱིམ་བདག་རྣམ་ཐོས་ཀྱི་བུའི་ནོར་ལ་འགྲན་བཟོད་པ་ཞིག་བུ་ཕོ་ལྟ་ཅི་བུ་མོ་ཡང་མེད་པས་སེམས་

ཁོང་དུ་ཆུད་ཅིང་འདུག་པ་ལ། དགེ་སློང་དང་། བྲམ་ཟེ་དང་། ལྟས་མཁན་རྣམས་ཀྱིས་ལྷ་ལ་གསོལ་བ་ཐོབ་ཅིག་ཟེར་བ་ལྟར་བྱས་པས་ཆུང་མ་ལ་མངལ་ཆགས་པར་གྱུར། དེ་ནས་ཟླ་དགུ་ངོ་
བཅུ་ན་ཁྱེའུ་གཟུགས་མཛེས་ཤིང་བལྟ་ན་སྡུག་པ་ལག་གཉིས་ལ་གསེར་གྱི་དོང་རྩེའི་མཚན་མ་ཡོད་པ་ཞིག་བཙས་པས་མཚན་ཡང་གསེར་ཅན་ཞེས་བཏགས་སོ། །དེ་མ་མ་བརྒྱད་ཀྱིས་བསྐྱངས་པས་
བསྐྱེད་དྲག་པར་གྱུར་ཅིང༌། དད་པ་དང་གཞན་ཕན་གྱི་བསམ་པས་དགེ་སྦྱོང་དང་བྲམ་ཟེ་དང་བཀྲེན་པ་སོགས་མཐོང་བ་ན་གསེར་ཅན་གྱི་ལག་གཉིས་བརྐྱངས་ཏེ་ཇི་ཙམ་དགོས་པ་སྦྱིན་པའི་གྲགས་
པས་མཉན་ཡོད་ན་ཁྱབ་ཅིང༌། དུས་ནམ་ཞིག་གི་ཚེ་ཁྱེའུ་གསེར་ཅན་རྒྱལ་བྱེད་ཚལ་དུ་སོང་བ་ན་སྟོན་པ་བཅོམ་ལྡན་འདས་མཇལ་ཏེ་དགའ་བའི་ཞབས་ལ་ཕྱག་འཚལ་ནས་ཆོས་ཉན་ཞིང་བཤོས་
གསོལ་བའི་ཕྱིར་ལག་ཟུང་བརྐྱངས་པས་གསེར་དངུལ་གྱི་ཕུང་པོ་ཞིག་བྱུང༌། དེས་བཟའ་བཏུང་བསྒྲུབས་ནས་སངས་རྒྱས་འཁོར་བཅས་ལ་བཤོས་གསོལ་ཏེ་ཆོས་ཉན་པའི་ཕྱིར་འདུག་པ་
ལ༑ སྟོན་པས་དེའི་བསམ་པ་དང༌། བག་ལ་ཉལ་དང་། ཁམས་དང་རང་བཞིན་ཇི་ལྟ་བའི་ཆོས་བསྟན་པས། གསེར་ཅན་གྱི་འཇིག་ཚོགས་ལ་ལྟ་བའི་རིའི་རྩེ་མོ་ཉི་ཤུ་ཡེ་ཤེས་རྡོ་རྗེས་བཅོམ་༔

རིག་༄༅། །ནས་རྒྱུན་དུ་ཞུགས་པའི་འབྲས་བུ་མངོན་དུ་བྱས། རབ་ཏུ་བྱུང་ནས་སྡེ་སྣོད་ལ་བརྩོན་ཞིང་བསྒྲུབས་པས་འཁོར་བའི་འཁོར་ལོ་ཆ་ལྔ་པ་ཕོལ་མིག་ལྟ་བུར་རིག་ནས་
ཧ
ཁམས་གསུམ་གྱི་ཉོན་མོངས་པ་སྤངས་པའི་དགྲ་བཅོམ་པ་ཐོབ། སྟོན་པའི་བཀའ་ལུང་བཞིན་དུ་མྱ་ངན་ལས་མི་འདའ་བར་སྐ་དྲང་པོར་བསྲངས་ཤིང་ཕྱག་གཉིས་མཉམ་པར་བཞག་པའི་ཕྱག་རྒྱ་
བཅིངས་ནས་གདུལ་བྱ་རྣམས་ལ་ལམ་སྒོམ་པའི་སྟོབས་ཀྱིས་གྲོལ་བར་འདོམས་བཞིན་པར། འཁོར་དགྲ་བཅོམ་པ་བདུན་བརྒྱས་བསྐོར་ནས་ནུབ་བ་གླང་སྤྱོད་ཀྱི་གླིང་ན་འཚོ་ཞིང་གཞེས་པར་མཛད་
དོ༑ །དགུ་པ་གནས་བརྟན་ཆེན་པོ་བ་ཀུ་ལ་ནི། གྲོང་ཁྱེར་ཆེན་པོ་མཉན་ཡོད་ན་བྲམ་ཟེའི་རིགས་སུ་འཁྲུངས། དེ་ལ་མིང་གལ་པོ་ཞེས་གྲགས་ཤིང་ནར་སོན་པ་ན། ཁྱིམ་གྱི་གནས་ནི་སྡུག་
བསྔལ་གྱི་རང་བཞིན་དུ་གཟིགས་ནས་ཡུལ་སློ་མ་ཅན་གྱི་ཡ་གྱལ་གཏུན་རིར་ཕྱིན། དེར་ནགས་ཁྲོད་ན་དྲང་སྲོང་མང་པོ་གནས་པ་དང་ལྷན་ཅིག་རྩ་དང་ལོ་མ་དང་ཤིང་ཐོག་རྣམས་ཟས་སུ་བཟའ་
༈ ཞིང་༑ ཤིན་ཤུན་གོས་སུ་གྱོན་ནས་དཀའ་ཐུབ་ལ་གནས་ཏེ་བསམ་གཏན་བསྒོམས་པས་མིང་དྲང་སྲོང་ཤིང་ཤུན་ནམ་བ་ཀུ་ལར་གྲགས། ཅི་ཞིག་ན་སྟོན་པ་འཇིག་རྟེན་དུ་བྱོན་ཏེ་གདུལ་བྱའི་དོན་

མཛད་དེ་སློ་མ་ཅན་དུ་ཕེབས་ཤིང་རིམ་གྱིས་བ་ཀུ་ལའི་གནས་སུ་གཤེགས། དེས་མཐོང་སྟེ་སངས་རྒྱས་མཆོད་པར་རིངས་ནས་རི་ལས་མཆོངས་པ་ན། སངས་རྒྱས་རྣམས་བསྙེལ་བ་མི་མངའ་
བའི་ཆོས་ཅན་ཡིན་པས་རྫུ་འཕྲུལ་གྱིས་བླངས་ཏེ་ཆོས་བསྟན་པས་བ་ཀུ་ལ་ཕྱིར་མི་འོང་བར་གྱུར། སྟོན་པས་ཚུར་ཤོག་གིས་བསྙེན་པར་རྫོགས་པས་དགྲ་བཅོམ་པའི་གོ་འཕང་མངོན་དུ་བྱས། ཆོས་
ཀྱི་རྗེའི་བཀའ་ལུང་བཞིན་དུ་སྐུ་མྱ་ངན་ལས་མི་འདའ་བར་ཕྱག་གཉིས་ན་ནེའུ་ལེ་བསྣམས་ནས་གདུལ་བྱ་འཚོ་བས་ཕོངས་པ་སོགས་ལ་ཕོངས་པ་མེད་པར་མཛད་དེ་ཆོས་སྟོན་བཞིན་པར། འཁོར་
དགྲ་བཅོམ་པ་ཆེན་པོ་དགུ་བརྒྱས་བསྐོར་ནས་བྱང་གི་སྒྲ་མི་སྙན་ན་ད་ལྟའང་འཚོ་ཞིང་གཞེས་པར་མཛད་དོ། །བཅུ་པ་གནས་བརྟན་ཆེན་པོ་སྒྲ་གཅན་འཛིན་ནི། གྲོང་ཁྱེར་སེར་སྐྱར་བྱང་ཆུབ་སེམས་
དཔའ་དོན་ཐམས་ཅད་གྲུབ་པ་སྟེ་སྟོན་མཆོག་ཤཱཀྱའི་རྒྱལ་པོ་དང་ཡུམ་གྲགས་འཛིན་མའི་སྲས་སུ་འཁྲུངས། དེ་ཡང་སངས་རྒྱས་ལོ་དྲུག་དཀའ་སྤྱད་མཛད་པའི་རིང་ལ་ཡུམ་གྱི་ལྷུམས་སུ་བཞུགས་
ཏེ་མངོན་པར་རྫོགས་པར་སངས་རྒྱས་པ་དང་ཟླ་བ་སྒྲ་གཅན་གྱིས་འཛིན་དུས་འཁྲུངས་པས་མཚན་ཡང་དེ་སྐད་དུ་བཏགས་སོ། །དེ་ལ་བྱང་ཆུབ་སེམས་དཔའི་སྲས་མ་ཡིན་ནོ་ཞེས་སྐུར་པ་བཏབ་པ་ ྨ

།ན། ཡུམ་གྲགས་འཛིན་མས་སྐྱེ་བོ་ཀུན་ཡིད་ཆེས་པར་བྱ་བའི་ཕྱིར་ཡབ་ཀྱིས་པང་ཚད་དུ་བཞེས་པའི་རྡོ་བ་ལ་སྲས་ཞོན་དུ་བཅུག་ཅིང་བདེན་ཚིག་བརྗོད་དེ་རོལ་པའི་རྫིང
ནང་དུ་འཕངས་པས། སྲས་སྒྲ་གཅན་འཛིན་རྡོ་བ་ལ་ཞོན་པ་ཆུ་ལ་མ་ནུབ་པར་ཕ་རོལ་དུ་གཤེགས་ཤིང་སླར་ཚུར་རོལ་ཏུ་འོངས་པས་ཐམས་ཅད་ཡིད་ཆེས་ཤིང་ངོ་མཚར་དུ་གྱུར། དེ་ཅུང་ཞིག་ནར་
སོན་ནས་ལོ་དྲུག་བཞེས་པ་ན་སྟོན་པ་ཐུབ་པའི་དབང་པོ་སེར་སྐྱར་བྱོན་ནས་ཡབ་སྲས་མཇལ། ཐོག་མར་སྟོན་པ་འཁོར་བཅས་རྒྱལ་པོའི་ཕོ་བྲང་དུ་སྤྱན་དྲངས་ཏེ་མཆོད། ཉིན་གཅིག་བཙུན་མོའི་ཕོ་
བྲང་དུ་སྤྱན་དྲངས་པ་ན། གྲགས་འཛིན་མས་སྐྱེས་པ་དབང་དུ་བྱ་བའི་ལ་དུ་ཞིག་སྦྱར་ནས་སྒྲ་གཅན་འཛིན་ལ་བསྐར་ཏེ་ཡབ་ལ་ཕུལ་ཅིག་བྱས་པས། སྟོན་པས་སངས་རྒྱས་ལྔ་བརྒྱར་སྤྲུལ་ནས་
བཞུགས་པ་ལ་སྒྲ་གཅན་འཛིན་གྱིས་བརྟགས་ནས་རྒན་པའི་གྲལ་མཐར་བཞུགས་པ་ལ་ཕུལ་བ་སླར་དེ་རིང་ལ་སྩལ་བཟོས་པའི་མཐུས། སྟོན་པ་ཡོན་བསྔོ་མཛད་དེ་གཤེགས་པའི་ཕྱི་བཞིན་སྲས་ཀྱང་
སོང་བས་གྲགས་འཛིན་མ་ལ་མི་སྙན་པ་མེད་པར་གྱུར། དེའི་ཚེ་ཡབ་རྒྱལ་པོ་ཟས་གཙང་གིས་སྒྲ་གཅན་འཛིན་གྱི་དུས་སྟོན་ཆེན་པོའང་བྱས་སོ། །དེ་ནས་སྟོན་པས་ཤཱ་རིའི་བུ་ལ་གཞོན་ནུ་རབ་ཏུ་

ཕྱུངས་ཤིག་ཅེས་བཀའ་སྩལ་པ་ལྟར། ཤཱ་རིའི་བུས་གཞོནནུ་སྒྲ་གཅན་འཛིན་རབ་ཏུ་ཕྱུང་ཞིང་སྡེ་སྣོད་གསུམ་ཀློག་ཏུ་བཅུག་སྟེ་ལོ་ཚོད་ལོན་པ་ན་བསྙེན་པར་རྫོགས་ཤིང་བསྒོམས་པས་འཁོར་བའི་
འཁོར་ལོ་ཆ་ལྔ་པ་གཡོ་བའི་རང་བཞིན་དུ་རིག་ནས་ཁམས་གསུམ་གྱི་འདོད་ཆགས་དང་བྲལ་བའི་དགྲ་བཅོམ་པར་གྱུར་ཏོ། །དེ་ནས་སྟོན་པ་དགུང་གྲངས་བརྒྱད་ཅུའི་ཐོག་ཏུ་ཕེབས་ནས་སྐུ་དངོས་ཀྱི་
གདུལ་བྱ་རྣམས་རྫོགས་ཏེ་མྱ་ངན་ལས་འདའ་བར་དགོངས་པ་ན། སྒྲ་གཅན་འཛིན་འདི་སྙམ་དུ་བསམས་ཏེ། བཅོམ་ལྡན་འདས་ཡོངས་སུ་མྱ་ངན་འདའ་བ་མངོན་སུམ་དུ་མཐོང་བ་མི་བཟོད་
ཀྱིས༑ འདི་ནས་བྱང་ཤར་གྱི་ཕྱོགས་སུ་འཇིག་རྟེན་གྱི་ཁམས་བཅུ་འདས་པ་ན་འོད་ཟེར་ཅན་གྱི་ཞིང་དེར། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བསྙེན་པར་
དཀའ་བ་ཞེས་བྱ་བ་འཚོ་ཞིང་གཞེས་པའི་དྲུང་དུ་འགྲོའོ་སྙམ་ནས་ཕྱིན་པ་ན། དེ་བཞིན་གཤེགས་པ་དེས་སྒྲ་གཅན་འཛིན་ལ་ཁྱོད་མྱ་ངན་མ་བྱེད་པར་སླར་སོངས་ཤིག་ཅེས་མངགས་ཤིང་། དེ་བཞིན་
དུ་སངས་རྒྱས་གཞན་དག་གི་དྲུང་དུ་ཕྱིན་ཀྱང་སླར་མངགས་པར་མཛད་ནས། མཐར་གྱད་ཀྱི་ཡུལ་ཀུ་ཤའི་གྲོང་གི་ཤིང་སཱ་ལའི་ཚལ་ན་སྟོན་པ་བཞུགས་པའི་སྤྱན་སྔར་འོང་ནས་ཞབས་ལ་ཕྱག་✖

རིག་༅། །འཚལ་ཏེ་ངུ་ཞིང་ཕྱོགས་གཅིག་ཏུ་འདུག་གོ །སྟོན་པས་སྒྲ་གཅན་འཛིན་ཁྱོད་མ་ངུ་ཞིག་སྨྲེ་སྔགས་མ་འདོན་ཞིག་སོགས་མྱ་ངན་སེལ་བར་མཛད་ཅིང་བསྟན་པ་གཏད་
ཧ
དོ༑ །དེས་ཀྱང་སྟོན་པའི་བཀའ་ལུང་བཞིན་དུ་སྐུ་མྱ་ངན་ལས་མི་འདའ་བར་ཕྱག་གཉིས་ཀྱིས་རིན་པོ་ཆེའི་པྲོག་ཞུ་བསྣམས་ནས་སེམས་ཅན་ཐམས་ཅད་ལ་ཕན་བདེ་བླ་ན་མེད་པ་སྦྱིན་བཞིན་
a པར༑ འཁོར་དགྲ་བཅོམ་པ་སྟོང་དང་ཆིག་བརྒྱས་བསྐོར་ཏེ་པྲི་ཡང་ཀུ་ཡི་གླིང་ན་ད་ལྟའང་འཚོ་ཞིང་གཞེས་པར་མཛད་དོ། །བཅུ་གཅིག་པ་གནས་བརྟན་ཆེན་པོ་ལམ་ཕྲན་བསྟན་ནི། གྲོང་ཁྱེར་
༈་ཆེན་པོ་མཉན་ཡོད་ན་བྲམ་ཟེ་བཟའ་མི་གཉིས་ལ་བུ་བྱུང་ངོ་ཅོག་ཤི་བ་ལས། ཕྱིས་བུ་ཞིག་བཙས་པ་དེ་ལམ་ཆེན་པོ་ལ་ཁྱེར་ནས་སྟོན་པ་འཁོར་བཅས་ལ་ཕྱག་འཚལ་བ་ན། སྟོན་པས་རིང་དུ་འཚོ་
བར་གྱུར་ཅིག་ཅེས་གསུངས་ཤིང་བྱིན་གྱིས་བརླབས་པས་མ་ཤི་བར་འཚོ་བ་ལ་མིང་ལམ་ཆེན་པོ་ཞེས་བཏགས། ཡང་བུ་ཞིག་བཙས་པ་ན་དེའི་ཁ་ཞུན་མར་གྱིས་བཀང་སྟེ་བུ་མོ་ཞིག་ལ་བསྐུར་ནས་
༉ སྔར་བཞིན་ཕྱག་འཚོལ་ཅིག་བྱས་པས། བུ་མོ་དེ་ལེ་ལོ་ཆེ་བས་ལམ་ཆེན་ལ་མ་ཕྱིན་པར་ལམ་ཕྲན་ཞིག་ཏུ་སོང་སྟེ་དགེ་སྦྱོང་དང་བྲམ་ཟེ་ལ་ཕྱག་འཚལ་བ་ན། དེ་རྣམས་ཀྱིས། ཡུན་རིང་དུ་འཚོ་ ྨ

བར་གྱུར་ཅིག ཚེ་རིང་བར་གྱུར་ཅིག ཕ་མའི་ཡིད་ལ་བསམ་པ་རྫོགས་པར་གྱུར་ཅིག་ཟེར་བས། དེ་ལ་མིང་ལམ་ཕྲན་དུ་བཏགས་ཏེ་བསྐྱེད་བསྲིངས་ནས་ཡི་གེ་ཀློག་ཏུ་གཞུག་པ་ན་ཡིག་འབྲུ་
གཅིག་ཀྱང་མ་ཤེས། ཡང་རིག་བྱེད་ཀློག་ཏུ་གཞུག་ཀྱང་མ་ཤེས། དེ་ནས་ཕས་རང་ཉིད་གར་འགྲོའི་སར་འཁྲིད་དེ་གཅེས་པར་བསྐྱངས། མཐར་འཆི་ཁར་ལམ་ཆེན་པོ་ལ་སྨྲས་པ། ཁོ་ངེ
འདས་པའི་འོག་ཏུ་ཁྱོད་ཀྱིས་ལམ་པ་ལ་མཁོ་བ་སྟོབས་ཤིག་ཅེས་བསྒོ་བ་ལྟར་བྱས་སོ། །ནམ་ཞིག་གི་ཚེ་ཕུ་བོ་ལམ་ཆེན་པ་སྟོན་པ་ལ་འཚལ་ཞིང་རབ་ཏུ་བྱུང་བས་ལམ་ཕྲན་པ་དཀའ་ཚེགས་ཆེན་པོས་
འཚོའོ༑ །དེ་ནས་ལམ་ཕྲན་པའང་དེར་སོང་བ་ན། ཕུ་བོས་མཐོང་ནས་ལམ་པ་འཚོའམ་ཞེས་དྲིས་པ་ལ། དེས་འཚོའོ་ཟེར། ཕུ་བོས་ཇི་ལྟར་འཚོ་ཞེས་དྲིས་པ་ལ། དེས་ཚེགས་ཆེན་པོས་
འཚོའོ་བྱས་པས། ཕུ་བོས་སྟོན་པའི་བསྟན་པ་ལ་རབ་ཏུ་མི་འབྱུང་ངམ་ཟེར་བ་ལ། ལམ་པ་ན་རེ། བདག་ཀློག་ཏུ་མི་དུས་པ་ལགས་ན་རབ་ཏུ་འབྱུང་བར་འགྱུར་རམ་བྱས་པས། ཕུ་བོ་ན་
རེ༑ ཐུབ་པའི་བསྟན་པ་ལ་རིགས་དང་རུས་དང་ཐོས་པ་གཅེས་པ་མ་ཡིན་ལ་སྒྲུབ་པ་གཅེས་པ་ཡིན་པས་རབ་ཏུ་ཕྱུངས་ཤིག་ཅེས་བསྒོས་ཏེ་རབ་ཏུ་བྱུང་ཞིང་ལོ་ཚོད་ལོན་པ་ན་བསྙེན་པར་རྫོགས་

རིག ༄༅། །སོ། ཀློག་ཏུ་གཞུག་པ་ན་ཚིགས་བཅད་གཅིག་ཟླ་བ་གསུམ་དུ་མ་ཤེས་པས་ཕུ་བོས་དེ་འདུལ་བའི་ཐབས་སུ་རྒྱལ་བྱེད་ཚལ་གྱི་ཕྱི་རོལ་ཏུ་བསྐྲད་པ་ན། ལམ་ཆུང་པ་
ཧ
འདི་སྙམ་དུ་བདག་ནི་དགེ་སྦྱོང་ཡང་མ་ཡིན་ལ་བྲམ་ཟེ་ཡང་མ་ཡིན་ནོ་སྙམ་དུ་བསམ་ནས་ངུས་པ་ན། སྟོན་པ་དེར་བྱོན་ནས་ཁྱོད་ཅིའི་ཕྱིར་ངུ་ཞེས་དྲི་བའི་ཚུལ་མཛད་པ་ན། ལམ་པས་གསོལ་
པ༑ བདག་མཁན་པོས་སྨད་ནས་བསྐྲད་དོ་ཞུས་པས། སྟོན་པས་ཀུན་དགའ་བོ་ལ་ཁྱོད་ཀྱིས་ལམ་པ་ཀློག་ཏུ་ཆུག་ཅིག་གསུངས། དེས་ཀློག་ཏུ་བཅུག་པས་མ་ནུས། སྟོན་པས་རྡུལ་སྤང་
ངོ་༑ །དྲི་མ་སྤང་ངོ་། །ཞེས་པ་ཙམ་སྩལ་བའང་མ་ཟིན་པས། འདིའི་ལས་སྦྱང་བར་བྱའོ་སྙམ་དུ་དགོངས་ཏེ། དགེ་འདུན་གྱི་མཆིལ་ལྡུམ་དབྱེ་བར་ནུས་སམ་ཞེས་གསུངས་པ་ལ། དེས་རྔོ་
ཐོགས་སོ་ཞེས་ཁས་བླངས་ཏེ་ཕྱི་བར་བརྩམས་པ་ན། དགེ་སློང་རྣམས་ཀྱིས་མཆིལ་ལྷམ་མ་སྟེར་བས། སྟོན་པས་འཕྱིར་ཆུག་ལ་ཚིག་གཉིས་པོ་ཡང་སློབས་ཤིག་གསུངས། དེ་ནས་ལམ་པས་
༈ མཆིལ་ལྷམ་དབྱི་ཞིང་ཕྱག་བདར་བྱེད་པ་དེ་ལ་དགེ་སློང་རྣམས་ཀྱིས་བསླབས་པས་ཤེས་སོ། །ཡང་ལམ་པ་འདི་སྙམ་དུ་བསམ་སྟེ་སྟོན་པས་རྡུལ་སྤང་ངོ༌། །དྲི་མ་སྤང་ངོ་། །ཞེས་པ་འདི། ནང་355

གི་རྡུལ་ལ་དགོངས་སམ་ཕྱིའི་རྡུལ་ལ་དགོངས་སྙམ་པ་ན། རྡུལ་འདི་འདོད་ཆགས་དེ་ནི་ས་རྡུལ་མིན། །མཁས་པ་དག་གིས་རྡུལ་དེ་རྣམ་སྤངས་པ། །དེ་དག་བདེ་གཤེགས་བསྟན་ལ་བག་ཡོད་
འགྱུར༑ །ཞེས་སོགས་སྔོན་ཆད་ཐོས་པའི་ཚིགས་བཅད་གསུམ་བློ་ལ་ཝལ་གྱིས་ཤར་ཞིང་དེའི་དོན་ལ་གཞིག་པས། སྤྱིར་འཁོར་བའི་རྩ་བ་དུག་གསུམ་དང་ལྷག་པར་བདག་འཛིན་གཏི་མུག་ཏུ
ངེས་པ་རྙེད་དེ་བདེན་པ་མཐོང་ཞིང་དགྲ་བཅོམ་པར་གྱུར་ཏོ། །སྟོན་པས་ཀུན་དགའ་བོ་ལ་ལམ་པ་དགེ་སློང་མ་རྣམས་ལ་ཆོས་སྟོན་ཅིག་ཅེས་བསྒོར་བཅུག་པས། དགེ་སློང་མ་གསོ་སྦྱོང་འབུལ་དུ་
འོངས་པ་གཉིས་ན་རེ། ལམ་ཆེན་པའམ་ཟེར། ཀུན་དགའ་བོས། མ་ཡིན་ཏེ་ལམ་པའོ། །དེ་དག་ན་རེ། དེ་ནི་ཟླ་བ་གསུམ་དུ་ཚིགས་བཅད་གཅིག་ཀྱང་མ་ལོབས་པ་ཞིག་ན། དེས་དགེ་
སློང་མ་སྡེ་སྣོད་གཉིས་པ་དང་གསུམ་པ་རྣམས་ལ་ཇི་ལྟར་སྟོན། འོན་ཀྱང་ཇི་ལྟར་བྱེད་པ་ལྟ་ཡི་འདོང་ངོ་ཟེར་ནས་དེ་ལ་ཕྱག་འཚལ་ཞིང་སྙུན་གསོལ་ཏེ་དབྱར་ཁང་དུ་ཞུགས་སོ། །དགེ་སློང་མ་
གཞན་དག་ན་རེ། སྟོན་པ་སུ། ལམ་པའོ། །ལམ་ཆེན་པའམ། མིན་ཏེ་ལམ་ཆུང་པའོ། །བཅུ་གཉིས་སྡེ་ན་རེ་ལམ་པ་དེ་མི་དགའ་བར་བྱའོ་ཞེས་དྲུག་གིས་སེངྒེའི་ཁྲི་གཤོམ་ཞིང་དྲུག་གིས་
Image AsPerOriginalDocument

༄༅། །ལམ་པོ་ཆེ་སོགས་སུ་ཕྱིན་ནས་སང་ཉན་ཐོས་ཆེན་པོ་ཞིག་བདག་ཅག་ལ་ཆོས་སྟོན་པར་འགྱུར་གྱིས་སོགས་བསྒྲགས་སོ། །དེ་ནས་སང་ཉིན་སྐྱེ་བོའི་ཚོགས་མང་པོ་དེར་
འདུས་པ་ན། ལམ་པས་མཐོ་འཚམ་པར་ཤེས་ནས་ཁྲི་ལ་འདུག་ཅིང་ཏིང་ངེ་འཛིན་ལ་མཉམ་པར་བཞག་སྟེ། ཕྱོགས་བཞིའི་ནམ་མཁའ་ལ་འཕགས་ཏེ་སྤྱོད་ལམ་བཞི་བྱེད་པ་སོགས་རྫུ་འཕྲུལ་སྣ་
ཚོགས་བསྟན་ནས། སྲིང་མོ་དག ཁོ་བོས་ཟླ་བ་གསུམ་དུ་ཚིགས་གཅད་གཅིག་བཟུང་པ་དེ་ཉིད། ཉིན་མཚན་བདུན་གྱི་བར་དུ་ཚིག་གཞན་དང་ཡི་གེ་གཞན་གྱིས་འབྱེད་པར་སྤྲོའོ་ཞེས་སོགས་ཀྱི་
ཆོས་བསྟན་པས་སྲོག་ཆགས་ཁྲི་ཉིས་སྟོང་གིས་བདེན་པ་མཐོང་ཞིང་འབྲས་བུ་བཞི་མངོན་དུ་བྱས་སོ། །དེ་ནས་ལམ་པ་རྒྱལ་བྱེད་ཚལ་དུ་འོངས་པ་ན། དེའི་ཕྱི་བཞིན་འབྲང་བ་དག་ལ་སྒོ་ཁང་ན་
འཆག་པ་དག་གིས་སྨྲས་པ། ལམ་པས་སྐྱེ་བོའི་ཚོགས་མ་དད་པར་བྱས་སམ་ཟེར་བ་ལ། དེ་དག་ན་རེ། སྟོན་པས་ཝ་ར་ཎཱ་སིར་ཆོས་ཀྱི་འཁོར་ལོ་བསྐོར་བ་ལྟར་དེང་ལམ་པས་ཀྱང་བསྐོར་རོ་
༈ ཞེས་བརྗོད་དོ། །དེ་ནས་སྟོན་པས། ལམ་པ་འདི་སེམས་བསྒྱུར་བ་ལ་མཁས་པ་རྣམས་ཀྱི་མཆོག་ཏུ་ལུང་བསྟན་ཏོ། །དེས་སྟོན་པའི་བཀའ་དྲིན་བསབ་པ་དང་སེམས་ཅན་རྣམས་ལ་སྙིང་བརྩེ་བས་
ImageAsPerOriginalDocument

ད་ལྟའང་སྐུ་མྱ་ངན་ལས་མི་འདའ་བར་ཕྱག་གཉིས་མཉམ་པར་བཞག་པའི་ཕྱག་རྒྱ་བཅིངས་ཏེ། འཁོར་དགྲ་བཅོམ་པ་ཆིག་སྟོང་དྲུག་བརྒྱས་བསྐོར་ནས་བྱ་རྒོད་ཕུང་པོའི་རི་ལ་འཚོ་ཞིང་གཞེས་པར་
མཛད་དོ། །བཅུ་གཉིས་པ་གནས་བརྟན་ཆེན་པོ་བྷ་ར་ངྷ་ཛ་བསོད་སྙོམས་ལེན་ནི། གྲོང་ཁྱེར་ཆེན་པོ་རྒྱལ་པོའི་ཁབ་ན་རྒྱལ་པོའི་མདུན་ན་བྲམ་ཟེ་ཞིག་གི་སྲས་སུ་འཁྲུངས། དེ་ནར་སོན་ནས་སྟོན་
པའི་ཞབས་ལ་ཕྱག་འཚལ་བ་ན་སྟོན་པས་ཚུར་ཤོག་གིས་བསྙེན་པར་རྫོགས་པའི་མོད་ལ་བསྙེན་པར་རྫོགས་ནས་ལོ་བརྒྱ་ལོན་པའི་སྤྱོད་ལམ་ལྟ་བུར་གྱུར། དེས་འབད་པ་དང་རྩོལ་བས་འཁོར་བའི་
འཁོར་ལོ་ཆ་ལྔ་པ་དེ་ཉིད་གཡོ་བ་དང་འཇིག་པའི་ཆོས་ཅན་དུ་རིག་ནས་ཁམས་གསུམ་གྱི་ཉོན་མོངས་པ་ཐམས་ཅད་སྤངས་པའི་དགྲ་བཅོམ་པ་ཐོབ་བོ། །དེ་ནས་སྟོན་པས་གནས་བརྟན་ཆེན་པོ་འདི་ཉིད་
སེངྒེའི་སྒྲ་སྒྲོག་པའི་མཆོག་ཏུ་ལུང་བསྟན་ཏོ། །དེས་ཀྱང་སྟོན་པའི་བསྟན་པ་ལ་བྱ་བ་བྱེད་ཅིང་སྐྱེ་བོའི་ཚོགས་རྣམས་ཀྱི་བསོད་ནམས་སྤེལ་བར་བཞེད་དེ་སྦྱངས་པའི་ཡོན་ཏན་བཅུ་གཉིས་ཀྱི་ནང་ནས་
བསོད་སྙོམས་པ་མཛད་པས་བྷ་ར་ངྷ་ཛ་བསོད་སྙོམས་ལེན་དུ་གྲགས་སོ། །སྟོན་པས་ཇི་ལྟར་བཀའ་བསྒོས་པ་བཞིན་དུ་སྐུ་མྱ་ངན་ལས་མི་འདའ་བར་ཕྱག་གཡས་གླེགས་བམ་འཛིན་ཅིང༌། གཡོན་
ImageAsPerOriginalDocument

༄ ༅། །མཉམ་བཞག་གི་སྟེང་ན་བདུད་རྩིས་གང་བའི་ལྷུང་བཟེད་བསྣམས་ནས་སེམས་ཅན་ཐམས་ཅད་ཀྱི་སྡུག་བསྔལ་ཞི་ཞིང་ཕན་བདེ་བླ་ན་མེད་པ་ལ་འགོད་བཞིན་
པར༑ འཁོར་དགྲ་བཅོམ་པ་སྟོང་ཕྲག་གཅིག་གིས་བསྐོར་ནས་ཤར་ལུས་འཕགས་པོའི་གླིང་ན་འཚོ་ཞིང་གཞེས་པར་མཛད་དོ། །བཅུ་གསུམ་པ་གནས་བརྟན་ཆེན་པོ་ལམ་བསྟན་ནི། གྲོང་ཁྱེར་
ཆེན་པོ་མཉན་ཡོད་ན་བྲམ་ཟེ་ཁྱོ་ཤུག་གཉིས་ལ་བུ་བྱུང་ངོ་ཅོག་ཤི་བ་ལས། ཡང་བུ་ཞིག་བཙས་པ་ན་ཁྲུས་བྱས་ཏེ་རས་དཀར་པོས་དཀྲིས་ཤིང་ཁ་ཞུན་མར་གྱིས་བཀང་ནས་བུ་མོ་ཞིག་ལ་གཏད་དེ
INZ
རྒྱལ་བྱེད་ཚལ་གྱི་ལམ་པོ་ཆེར་སོང་ནས་སྟོན་པ་འཁོར་བཅས་ལ་ཕྱག་འཚལ་བ་ན། སྟོན་པས་ཁྱེའུ་འདི་ཡུན་དུ་འཚོ་བར་གྱུར་ཅིག ཚེ་རིང་དུ་སྐྱོང་བར་གྱུར་ཅིག ཕ་མའི་ཡིད་ལ་བསམ་པ་
རྫོགས་པར་གྱུར་ཅིག ཅེས་གསུངས་ནས་བྱིན་རླབས་མཛད་པས་མ་ཤི་བར་འཚོ་ཞིང་ནར་སོན། དེ་རིག་བྱེད་ཡན་ལག་དང་བཅས་བསླབ་ཏུ་བཅུག་པས་མཁས་པར་གྱུར་ནས་བྲམ་ཟེ་ཁྱེའུ་ལྔ་བརྒྱ་
༈ ལ་གསང་ཚིག་སྟོན་པའི་སློབ་དཔོན་དུ་གྱུར། ནམ་ཞིག་གི་ཚེ་ཤཱ་རི་བུ་དང་མོའུ་འགལ་གྱི་བུ་གཉིས་ཀོ་ས་ལ་ནས་མཉན་ཡོད་དུ་བྱོན་པའི་ཚེ་སྐྱེ་བོ་མང་པོ་ལྟར་ཕྱིན་པ་ན།ྋ ལམ་ཆེན་བསྟན་པས་ཁྱེད་ ྨ
Image As Per Original Document

རྣམས་གར་འདོང་ཞེས་དྲིས་པ་ལ། དེ་དག་ན་རེ། མཆོག་ཟུང་གཅིག་མཇལ་དུ་འགྲོ་བ་ཡིན་ཟེར། དེ་ལ་ལམ་ཆེན་བསྟན་པ་ན་རེ། དེ་གཉིས་རིགས་མཆོག་སྤངས་ནས་གོའུ་ཏ་མ་ལས་རབ་ཏུ་
བྱུང་བ་ཞིག་སྟེ་མཐོང་བས་ཅི་བྱ་ཟེར་བ་ལ། བྲམ་ཟེའི་ཁྱེའུ་དད་པ་ཅན་ཞིག་ན་རེ། དེ་གཉིས་བདག་ཉིད་ཆེན་པོ་ལགས་པས་ཆོས་གསན་ན་མཁན་པོ་ཡང་དད་པར་འགྱུར་རོ་ཞེས་སྨྲས་པ་
ན༑ ལམ་ཆེན་པས་རེ་ཞིག་བརྟགས་པར་བྱ་སྙམ་ནས་ཕྱིན་པ་ན་རྒྱལ་བྱེད་ཚལ་གྱི་སྒོ་དྲུང་དུ་དགེ་སློང་ཞིག་འཆག་པས་གནས་པ་མཐོང་ནས། དེ་ལ་སངས་རྒྱས་ཀྱི་བཀའ་ཅུང་ཞིག་སྨྲོས་ཤིག་བྱས་
པས༑ དེས་དེ་ལ་དགེ་མི་དགེའི་ལས་ལམ་རྒྱ་ཆེར་བསྟན་ཏོ། །ཡང་ཕྱིས་ཤིག་དེར་ཕྱིན་པ་ན་དགེ་སློང་དེས་རྟེན་འབྲེལ་ལུགས་འབྱུང་ལྡོག་གི་ཆོས་བསྟན་པས་ལམ་ཆེན་བསྟན་པ་དད་དེ་རབ་ཏུ་
བྱང་ཞིང་བསྙེན་པར་རྫོགས། དེ་ནས་ཉིན་མོ་ཀློག་པ་ཐོས་བསམ་ལ་འབད་པས་སྡེ་སྣོད་གསུམ་སྨྲ་བའི་སྤོབས་པ་ཅན་དུ་གྱུར་ཅིང་། མཚན་མོ་སྤོང་བ་བསམ་གཏན་ལ་མཉམ་པར་བཞག་པས་ཉོན
མོངས་པ་ཐམས་ཅད་སྤངས་པའི་དགྲ་བཅོམ་པ་ཐོབ་བོ། །དེ་ནས་འདི་སྙམ་དུ་བསམ་སྟེ། བདག་གིས་སྤང་བར་བྱ་བ་ནི་སྤངས། ཐོབ་པར་བྱ་བ་ནི་ཐོབ་ཀྱི། དེ་ཆོས་ཀྱི་རྗེ་སྟོན་པ་ཐུགས་རྗེ་ཅན་

རིག་༄༅། །ལ་བསྙེན་བཀུར་བྱའོ་སྙམ་ནས་འཁོར་ལྔ་བརྒྱ་དང་བཅས་སོང་སྟེ་བསྙེན་བཀུར་བགྱིས་པ་ལ་སྟོན་པས་བཀའ་ལུང་སྦྱིན་པ་དང་དུ་བླངས་ཏེ་སྐུ་མྱ་ངན་ལས་མི་འདའ་བར་
ཧ
ཕྱག་གཡས་ཆོས་འཆད་གཡོན་སྡེ་སྣོད་གསུམ་གྱི་གླེགས་བམ་བསྣམས་ཏེ་གདུལ་བྱ་ལ་ཆོས་སྟོན་བཞིན་པར། འཁོར་དགྲ་བཅོམ་པ་ཆེན་པོ་དགུ་བརྒྱས་བསྐོར་ནས་ད་ལྟའང་ལྷ་གནས་སུམ་ཅུ་རྩ་
གསུམ་ན་འཚོ་ཞིང་གཞེས་པར་མཛད་དོ། །བཅུ་བཞི་པ་གནས་བརྟན་ཆེན་པོ་ཀླུའི་སྡེ་ནི། ཡུལ་བྱང་ཕྱོགས་སྲེག་མའི་གྲོང་གི་རྒྱལ་རིགས་སུ་འཁྲུངས། མཐུན་པའི་ཡོ་བྱད་དག་གིས་བསྐྱེད་
བཅུ་དྲུག་
བསྲིངས་ཏེ་ཆེན་པོ་གྱུར་པ་ན་རྒྱལ་སྲིད་ལ་དབང་བསྐུར། དེར་རྒྱལ་སྲིད་བསྐྱངས་དུས་ཕ་རོལ་རྣམ་པར་གནོན་པའི་གཡུལ་བཤམས་པ་དང་། དཔྱ་ཁྲལ་བསྡུ་བ་དང་། ཉེས་ཅན་བཙོན་རར་
འཇུག་པ་སོགས་ཀྱི་བགྱི་བས་ཐུགས་ངེས་པར་འབྱུང་ནས་རྒྱལ་སྲིད་སྤངས་ཏེ།ྋ སྟོན་པའི་སྤྱན་སྔར་སོང་ནས་རབ་ཏུ་འབྱུང་བར་ཞུས་པས། སྟོན་པས་ཀྱར་དགྱེས་བཞིན་དུ་གནང་སྟེ་རབ་ཏུ་བྱུང་
༈ ཞིང་བསྙེན་པར་རྫོགས་སོ། །དེས་སྡེ་སྣོད་གསུམ་ལ་སྦྱངས་ཤིང་ལམ་བསྒོམས་པས་འཁོར་བའི་འཁོར་ལོ་ཆ་ལྔ་པ་འདི་ཉིད་གཡོ་ཞིང་མི་བརྟན་པ་རྣམ་པར་འཇིག་པའི་ཆོས་ཅན་དུ་རིག་སྟེ་ཉོན་

མོངས་པ་ཐམས་ཅད་སྤངས་པའི་དགྲ་བཅོམ་པར་གྱུར་ཏོ། །སྟོན་པས་ངའི་དགེ་སློང་འཁོར་ལ་མ་ཆགས་པའི་མཆོག་ནི་ཀླུའི་སྡེ་འདི་ཡིན་ནོ་ཞེས་བསྔགས་བརྗོད་མཛད་ཅིང་། དེས་ཀྱང་སྟོན་པའི་
བཀའ་བཞིན་དུ་སྐུ་མྱ་ངན་ལས་མི་འདའ་བར་ཕྱག་གཡས་ཀྱིས་བུམ་པ་འཛིན་ཅིང་གཡོན་པས་འཁར་གསིལ་བསྣམས་ནས། འཁོར་དགྲ་བཅོམ་པ་སྟོང་དང་ཉིས་བརྒྱས་བསྐོར་ནས་ད་ལྟའང་རིའི་
རྒྱལ་པོ་རི་རབ་ཀྱི་བང་རིམ་དང་གསེར་རི་རོལ་མཚོ་རྣམས་ན་གནས་པའི་སེམས་ཅན་གྱི་དོན་མཛད་དེ་རི་ཡི་རྒྱལ་པོའི་ངོས་ན་འཚོ་ཞིང་གཞེས་པར་མཛད་དོ། །བཅོ་ལྔ་པ་གནས་བརྟན་ཆེན་པོ་སྦེད་
བྱེད་པ་ནི། གྲོང་ཁྱེར་སློ་མ་ཅན་དུ་ཁྱིམ་བདག་འབྱོར་པ་རྣམ་ཐོས་ཀྱི་བུ་ལྟ་བུ་ཞིག་གི་རིགས་ཀྱི་མྱུ་གུར་བཙས། དེ་སྐྱེས་མ་ཐག་ཏུ་ལུས་ཐམས་ཅད་ལ་ཕོལ་མིག་བྱུང་སྟེ་རྡོལ་བ་ན་རྣག་ཁྲག་འཛག་
ཅིང་དྲི་ངན་མནམ་པ་ལ། ཕས་སྔགས་དང་སྨན་སོགས་ཐབས་ཇི་ལྟར་བསྟེན་ཡང་ཞི་བར་མ་གྱུར་བས། ངོ་ཚ་སྟེ་གོས་ཀྱིས་སྦེད་པར་བྱེད་པས་མིང་ཡང་སྦེད་པར་བཏགས་སོ། །དེ་ནར་སོན་པ་
ན་ཕས་ན་ཟླ་མང་པོ་དང་ལྷན་ཅིག་མཉན་ཡོད་དུ་ཁྲིད་ནས་སྨན་སོགས་བསྟེན་ཡང་བྱས་ཤིང་བསགས་པའི་ལས་ནད་དེ་གསོ་བར་མ་ནུས་སོ། །ནམ་ཞིག་གི་ཚེ་སྦེད་པ་རྒྱལ་བྱེད་ཚལ་དུ་སོང་ནས་

།བཅོམ་ལྡན་འདས་མཇལ་མ་ཐག་ཏུ་དད་དེ་ཞབས་ལ་ཕྱག་འཚལ་ནས་ཆོས་ཉན་པ་ལ། སྟོན་པས་དེའི་བསམ་པ་དང༌། བག་ལ་ཉལ་དང༌། ཁམས་དང༌། རང་རིག་
ཧ
བཞིན་ཇི་ལྟ་བའི་ཆོས་གསུངས་ཏེ་རབ་ཏུ་བྱུང་ཞིང་བསྙེན་པར་རྫོགས་པས་ནད་ལས་གྲོལ། དེ་ནས་ཀློག་སྤོང་ལ་འབད་དེ་ཉོན་མོངས་པ་ཐམས་ཅད་སྤངས་ནས་དགྲ་བཅོམ་པའི་གོ་འཕང་མངོན་དུ་
གྱུར་རྗེས་དེས་སྔར་གྱི་ན་ཟླ་དག་ཀྱང་ཆོས་ཀྱི་མིག་རྡུལ་དང་བྲལ་བར་བྱས་པ་སོགས་གཞན་དོན་ཅི་རིགས་པ་མཛད། དེ་ནས་སྟོན་པའི་བཀའ་ལུང་བཞིན་དུ་སྐ་མྱ་ངན་ལས་མི་འདའ་བར་ཕྱག་གཉིས་
ན་སྡེ་སྣོད་ཀྱི་གླེགས་བམ་བསྣམས་ནས་སེམས་ཅན་མང་པོ་ལ་ཆོས་སྟོན་བཞིན་པར། འཁོར་དགྲ་བཅོམ་པ་སྟོང་དང་བཞི་བརྒྱས་བསྐོར་ནས་ད་ལྟའང་རི་ཡི་རྒྱལ་པོ་བི་ཧུ་ལར་འཚོ་ཞིང་གཞེས་པར་
མཛད་དོ། །བཅུ་དྲུག་པ་གནས་བརྟན་ཆེན་པོ་མི་ཕྱེད་པ་ནི། གྲོང་ཁྱེར་ཆེན་པོ་རྒྱལ་པོའི་ཁབ་ན་བྲམ་ཟེ་པི་ལིང་ངམ་སྲུང་དབང་ཞེས་བྱ་བའི་ཆུང་མ་མངལ་ལྡན་དུ་གྱུར་ཏེ། ཟླ་དགུ་ངོ་བཅུ་ན་ཁྱེའུ་
༈ གཟུགས་མཛེས་ཤིང་བལྟ་ན་སྡུག་པ་མིག་གི་བདུད་རྩི་ལྟ་བུ་ཞིག་བཙས་ཏེ། ཕས་དཀོན་མཆོག་མཆོད་ཅིང་། དབུལ་ཕོངས་རྣམས་ལ་སྦྱིན་པས་ཚིམ་པར་བྱ་བ་སོགས་བཙས་སྟོན་རྒྱ་ཆེར་བྱས་ཤིང་

མིང་པི་ལིང་ངའི་བུའམ་མི་ཕྱེད་པར་བཏགས་སོ། །ཁྱེའུ་དེ་ནར་སོན་པ་ན་རང་བཞིན་གྱིས་བག་མེད་པའི་གནས་ལས་ལོག་སྟེ་སྒོ་གསུམ་ཞི་དུལ་བག་ཡོད་དང་ལྡན་ཞིང་། སྙིང་རྗེ་ཆེ་ཞིང་དགེ་བའི་
ལས་ལ་དགའ་བ། རིག་བྱེད་ཡན་ལག་དང་བཅས་པ་ལ་མཁས་པར་ཞིག་ཏུ་གྱུར་ཏོ། །ནམ་ཞིག་གི་ཚེ་བཅོམ་ལྡན་འདས་མཇལ་ནས་མངོན་པར་དད་དེ་རབ་ཏུ་འབྱུང་བར་ཞུས་པས། སྟོན་པས་
ཚུར་ཤོག་གིས་བསྙེན་པར་རྫོགས་མ་ཐག་ཏུ་བསྙེན་པར་རྫོགས་ནས་ལོ་བརྒྱ་ལོན་པ་ལྟ་བུར་གྱུར་ཏོ། །དེ་ནས་སྡེ་སྣོད་གསུམ་ཀློག་པ་དང་སྤོང་བ་བསམ་གཏན་སྒོམས་པས་སྲིད་པའི་འཁོར་ལོ་འདི་
གཡོ་ཞིང་མི་བརྟན་པར་རིག་ནས། འདུ་བྱེད་ཀྱི་རྣམ་པ་ཐམས་ཅད་ཉམས་པ་དང༌། ལྟུང་བ་དང་། རྣམ་པར་འཐོར་བ་དང༌། རྣམ་པར་འཇིག་པའི་ཆོས་ཅན་ཡིན་པར་རྩད་ཆོད་དེ། ཉོན་མོངས་
པ་ཐམས་ཅད་སྤངས་ནས་དགྲ་བཅོམ་པའི་གོ་འཕང་མངོན་དུ་བྱས་སོ། །སྟོན་པས་མི་ཕྱེད་པ་འདི་སྙིང་རྗེ་ལ་གནས་པའི་མཆོག་ཏུ་བསྔགས་པར་མཛད་དོ། །དེས་ཀྱང་སྟོན་པའི་བཀའ་བཞིན་དུ་སྐ་
ངན་ལས་མི་འདའ་བར་ཕྱག་གཉིས་ཐལ་མོ་སྦྱར་བའི་བར་དུ་བྱང་ཆུབ་ཆེན་པོའི་མཆོད་རྟེན་བསྣམས་ནས་སེམས་ཅན་ཐམས་ཅད་ལ་གང་ལ་གང་འདུལ་གྱི་ཆོས་སྟོན་བཞིན་དུ། འཁོར་དགྲ་བཅོམ་པ་༔

རིག་༄༅། །སྟོང་ཕྲག་གཅིག་གིས་བསྐོར་ནས་རི་ཡི་རྒྱལ་པོ་གངས་ཅན་ལ་འཚོ་ཞིང་གཞེས་པར་མཛད་པའོ། །ཐུབ་དབང་གནས་བཅུའི་ཕྱི་བཞིན་འབྲང་བའི་དགེ་བསྙེན་དྷརྨཱ་ཏ་
ཧ
ལའམ་ཆོས་འཕེལ་ཞེས་བྱ་བ་ནི། སྙིང་རྗེ་པདྨ་དཀར་པོའི་མདོ་ལས། དེའི་ཚེ་ཡང་རྒྱལ་པོའི་ཕོ་བྲང་རྒྱས་ལྡན་དེ་ན་དགེ་བསྙེན་ཆོས་འཕེལ་ཞེས་བྱ་བ། རྫུ་འཕྲུལ་ཆེ་བ། དབངཆེ་བར་གྲགས་
aཔ༑ གསལ་བ། དུལ་བ། འཇིགས་པ་མེད་པ། མང་དུ་ཐོས་པར་བྱེད་པས་མཁས་པ་ཞིག་བྱུང་སྟེ། ཞེས་སོགས་གསུངས་པ་ལྟར་སྟེ། དེ་ཡང་སྙིང་རྗེའི་རང་གཟུགས་འཕགས་པ་སྤྱན་
༈ རས་གཟིགས་དེ་ཉིད་འགྲོ་བའི་དོན་ལ་རྣམ་པར་འཕྲུལ་པ་ཆུ་ཟླའི་རོལ་པར་འཆར་ཚུལ་ཇི་སྙེད་ཅིག་མཆིས་པ་ལས། འདིར་ཡང་སྟོན་མཆོག་ཤཱཀྱའི་རྒྱལ་པོ་དང་རྒྱལ་ཚབ་གནས་བརྟན་ཆེན་པོ་བཅུ་
དྲུག་ལ་སོགས་པའི་ཞབས་འབྲིང་པ་དགེ་བསྙེན་ཆོས་འཕེལ་ཞེས་བྱ་བར་སྤྲུལ་ཏེ་ཐུབ་དབང་འཁོར་བཅས་ལ་བླ་མར་བྱ་བ་དང་། བསྟི་སྟང་དུ་བྱ་བ་དང་། བྱིན་ལེན་སྟོབ་པ་དང༌། ན་བཟའ་དང་
༈ ཞལ་ཟས་འབུལ་བ་སོགས་མཛད་ཅིང་། རང་ཉིད་ཀྱི་རིགས་ཀྱི་བདག་པོ་སངས་རྒྱས་སྣང་བ་མཐའ་ཡས་རྟག་ཏུ་མདུན་གྱི་ནམ་མཁར་བཞུགས་པ་མཆོད་ཅིང་ཆོས་གསན་པ་དང་། གཞན་ཡང་ལྷ

འཇམ་དབྱངས་ཀྱི་སྤྲལ་པ་ཐང་ཧུའི་རྒྱལ་པོས་གནས་བརྟན་ཆེན་པོ་དེ་རྣམས་རྒྱ་ནག་གོང་མའི་ཁབ་ཏུ་སྤྱན་དྲངས་ནས་དབྱར་གནས་ཤིང་དགག་དབྱེ་མཛད་རྗེས། ཧ་ལ་ཤན་གྱི་རི་ལ་འབྱོན་པར་བཞེད་
དུས་དགེ་བསྙེན་འདྀས་ཕྱག་བདར་མཛད་ཅིང་སྲོག་ཆགས་གདུག་པ་ཅན་གྱི་འཚེ་བ་སྲུང་ཕྱིར་རང་གི་པུས་མོ་གཡས་པ་ལས་སྟག་སྤྲུལ་པ་དང་། ཤཱཀྱའི་བསྟན་པ་ཇི་སྲིད་གནས་ཀྱི་བར་དུ་རྒྱལ་ཚབ་
གནས་བརྟན་ཆེན་པོ་བཅུ་དྲུག་གི་ཞབས་འབྲིང་བདག་གིར་བཞེས་ཤིང་སྡེ་སྣོད་གསུམ་གྱི་གླེགས་བམ་ཁུར་དུ་བསྣམས་ནས་བསྟན་པ་འཛིན་སྐྱོང་མཛད་པ་སོགས་ཟག་པ་མེད་པའི་ཐར་པའི་བདག་ཉིད་
ཅན་དེ་ཡང་སྐུ་མྱ་ངན་ལས་མི་འདའ་བར་ད་ལྟའི་བར་དུ་འཚོ་ཞིང་གཞེས་པར་གྲགས་ལ། གཞན་ཡང་སྔོན་སངས་རྒྱས་འོད་སྲུང་གི་སྤྱན་སྔར་རྒྱལ་པོ་ཆེན་པོ་བཞི་པོས་སྐྱབས་སུ་འགྲོ་ཞིང་བསླབ་
པའི་གཞི་རྣམས་བླངས་ཏེ་བྱང་ཆུབ་ཏུ་སེམས་བསྐྱེད། བདག་ཅག་གི་སྟོན་པའི་སྤྱན་སྔར་རྒྱལ་བའི་བསྟན་པ་དེ་འཛིན་དང་བཅས་སྐྱོང་བར་ཞལ་གྱིས་བཞེས་པའི་རྒྱུས་ད་ལྟའང་རི་རབ་ཆེན་པོའི་
ཕྱོགས་བཞིར་བཞུགས་ནས་དགེ་འདུན་གྱི་སྡེ་གང་ན་མཆིས་པ་དེ་དག་ལ་གཅེས་སྤྲས་མཛད་པར་གྲགས་སོ། །རྒྱུ་མཚན་དེ་དག་ལ་བསྟེན་ནས་སྔོན་གྱི་དུས་སུ་རྒྱ་གར་རྒྱ་ནག་དག་ཏུ་ཐུབ་དབང་

།གནས་བཅུ་ཕྱིར་འབྲང་བཀའ་སྡོད་དང་བཅས་པའི་སྐུ་རི་མོར་བྲི་བ། ཐགས་སུ་འཐག་པ། འབུར་སྐུ་བཞེངས་པ་སོགས་བྱུང་ཞིང༌། དེ་བཞིན་གངས་ཅན་བོད་དངརིག་| ༄༅།
ཧ
ལྷོ་ཕྱོགས་ཀྱི་རྒྱུད་དུ་ཡང་རྒྱ་དཀར་ནག་གི་བྲི་རྒྱུན་སོ་སོར་བྱས་ནས་རི་མོར་བྲི་བ་དང༌། འབུར་སྐུ་བཞེངས་པ་དང་སྒྲབ་ཅིང་མཆོད་པའི་ཕྱག་བཞེས་ཅི་ཡང་ཞིག་བྱུང་བ་ལས། འདིར་ནི་མཉམ་མེད་
ཇོ་བོ་ཡབ་སྲས་ལས་བརྒྱུད་པ་སྟེ། དེས་ན་རིག་གཏད་འདིའི་བརྒྱུད་རིམ་ཡང་། སྟོན་པ་ཐུབ་པའི་དབང་པོ། རྒྱལ་ཚབ་གནས་བརྟན་བཅུ་དྲུག དགེ་བསྙེན་དྷ་རྨཱ་ཏ། ཇོ་བོ་རྗེ་ལྷ་གཅིག་དཱི་པཾ་
༉ ཀ་ར། རྣམ་རྫུན་པཎ་ཆེན་སཱརྻ་ཤྲཱི། རྔོག་བྱང་ཆུབ་འབྱུང་གནས། པོ་ཏོ་བ་རིན་ཆེན་གསལ། ཤ་ར་བ། འཆད་ཀ་བ། སེ་སྦྱིལ་བུ་བ། ལྷ་སྤྱིལ་བུ་བ། སྙེ་མོ་ལྷས་པ། གྲུབ་ཐོབ་ཧཱུྃ་
འབར༑ མཆིམས་ནམ་མཁའ་གྲགས། སྐྱོ་སྟོན་སྨོན་ལམ་ཚུལ་ཁྲིམས། ཟེའུ་གྲགས་པ་བཙན། ཟེའུ་གྲགས་ཤེར། མཆིམས་བློ་བཟང་གྲགས། གྲོ་སྟོན་ཀུན་དགའ་རྒྱལ་མཚན། སྤང་
ཪེ
༈ སྟོན་གྲུབ་ཤེར། མཁན་ཆེན་དཔལ་ལྡན་དོན་གྲུབ། རྭ་སྟོན་ཡོན་ཏན་དཔལ་བཟང༌། རྗེ་བཙུན་ཀུན་དགའ་མཆོག་གྲུབ། མཁན་ཆེན་ལུང་རིགས་རྒྱ་མཚོ། ལུང་རིགས་ཀུན་དགའ་རྒྱ་

མཚོ༑ འཇམ་དབྱངས་དཔལ་ལྡན་རྒྱ་མཚོ། རྗེ་བཙུན་གྲགས་པ་རྒྱ་མཚོ། སེམས་དཔའ་གསུང་དབང་སྤྲིན་དབྱངས། ཐུབ་དབང་ཤཱ ཀྱ་རིན་ཆེན། མཉམ་མེད་ཤེས་རབ་སེངྒེ། ངག་དབང་
འཇམ་དཔལ་གྲགས་པ། རྗེ་བཙུན་ཡོན་ཏན་རྒྱལ་མཚན་གྱི་བར་རམ། ཡང་ན་དཔལ་ལྡན་རྒྱ་མཚོ་ནས་པད་དཀར་ལྷུན་གྲུབ། མཁན་ཆེན་དམ་ཆོས་པད་དཀར། གྲུབ་བརྙེས་བསྟན་འཛིན་དོན་
གྲུབ་པཎ་ཆེན་བསྟན་འཛིན་ཆོས་རྒྱལ། མཁན་ཆེན་འཇམ་དབྱངས་རྒྱལ་མཚན། ངག་དབང་འཇིགས་མེད་རྒྱལ་མཚན། དེས་ཀྱང་ཡོན་ཏན་རྒྱལ་མཚན་ལ། དེས་ཕྲིན་ལས་རྒྱལ་མཚན་
ལ༑ དེས་དཔལ་ལྡན་སེངྒེ་དང་ཆོས་ཀྱི་དབང་ཕྱུག་གཉིས་ལ། རྗེ་བཙུན་ཆོས་ཀྱི་དབང་ཕྱུག་གིས་བདག་ལའོ། །ཡང་ན། དཔལ་སེང་དང་ཆོས་དབང་གཉིས་ཀས་མཁན་ཡེ་ཤེས་
སེངྒེར༑ དེས་ཀྱང་བདག་ལའོ། །ད་བརྒྱུད་པ་དེ་ལས་བྱུང་བའི་རིག་གཏད་ཀྱི་གདམས་པ་འབུལ་བ་ལ། ཡིད་ཆེས་ཀྱི་དད་པའི་ཀུན་ནས་བསླངས་ཏེ་གསོལ་བ་འདེབས་དགོས་ཏེ། ཏིང་ངེ་
འཛིན་རྒྱལ་པོའི་མདོ་ལས། མི་གང་ཐུབ་པའི་ཟླ་བ་དྲན་བྱས་པ། །དེ་ཡི་མདུན་ན་རྟག་ཏུ་སྟོན་པ་བཞུགས། །ཞེས་དང༌། ཇི་སྐད་དུ། དད་པའི་ཆུ་ཀླུང་གང་ན་ལྡན་པ་དེར། །སངས་རྒྱས་

༞ ༄༅། །ཐུགས་རྗེའི་ཟླ་བ་འགོག་མེད་འཆར། །ཞེས་གསུངས་པའི་ཕྱིར་སྐུ་ཉིད་རྣམས་བླ་མ་དང་མདུན་བསྐྱེད་ཀྱི་སྟོན་པ་ཐུབ་པའི་དབང་པོ་དབྱེར་མི་ཕྱེད་པར་མོས་པའི་བློས་
གསོལ་བ་འདེབས་པ་འདིའི་རྗེས་ཟློས་མཛོད། ཐུབ་པ་མཆོག་དང་འཕགས་པའི་ཚོགས། །འགྲོ་བའི་མུན་སེལ་དགྲ་བཅོམ་གྱི། །ཚོགས་ལའང་བདག་ནི་སྐྱབས་སུ་མཆི། །རྗེས་སུ་གནང་བ་
སྩལ་དུ་གསོལ།། ཅེས་ལན་གསུམ། དེ་ནས་མདུན་བསྐྱེད་ཀྱི་གཞིར་བཅོམ་ལྡན་འདས་ཐུབ་པའི་དབང་པོ་ལ་སངས་རྒྱས་དང་བྱང་ཆུབ་སེམས་དཔའ་གནས་བརྟན་ཆེན་པོ་བཅུ་དྲུག་དང་བཅས་པས
བསྐོར་ནས་ལྷམ་མེར་བཞུགས་པ་ལ་དམིགས་ཏེ་ཡན་ལག་བདུན་པ་འདི་ཉིད་ལྷན་ཅིག་ཏུ་ལན་གསུམ་གནང་བར་ཞུ། ཇི་སྙེད་སུ་དག་སོགས་བཟང་པོ་སྤྱོད་པ་ལས་བྱུང་བ་ལྟར་ལན་གསུམ་བྱ། ཡང་དེ་དག་གི་
སྤྱན་སྔར་སྐྱབས་སུ་འགྲོ་བ་དང་སེམས་བསྐྱེད་པ་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི།། ཞེས་སོགས་ལན་གསུམ་བྱ། དེ་ནས་སྐུ་ཉིད་རྣམས་བཅོམ་ལྡན་འདས་ཐུབ
༈ པའི་དབང་པོ་གནས་བརྟན་བཅུ་དྲུག་དང་བཅས་པ་ལ་སྙིང་ཐག་པ་ནས་དད་པས་བརྣངས་པའི་གདུང་ཤུགས་ཀྱིས་གསོལ་བ་འདེབས་པ་འདིའི་རྗེས་ཟློས་མཛོད། བཅོམ་ལྡན་འདས་དེ་བཞིན་ ེ

གཤེགས་པ་སོགས་སྒྲུབ་ཐབས་ཀྱི་གསོལ་འདེབས་ཡོངས་སུ་རྫོགས་པས་གསོལ་བ་འདེབས་སུ་བཅུག དེ་སྐབས་ཕྱག་འཚལ་ལོ་མཆོད་དོ་ཞེས་པའི་ཚིག་བརྗོད་དུས་འབྲུ་དང་མེ་ཏོག་འཐོར་དུ་བཅུག སྐུ་ཉིད་རྣམས་སྐད་ཅིག་གིས་བཅོམ་
ལྡན་འདས་ཐུབ་དབང་གསེར་སྦྱངས་བཙོ་མའི་མདོག་ཅན་གྱི་སྐུར་གསལ་ཐོབ་ལ། སློབ་དཔོན་དང་མདུན་བསྐྱེད་ཀྱི་ལྷ་ཚོགས་ཐམས་ཅད་ཀྱི་ཐུགས་ཀ་ནས་སྔགས་ཕྲེང་གསེར་གྱི་ཕྲེང་བ་ལྟ་བུ་
འཕྲོས་ཏེ་ཞལ་ནས་ཐོན་པ་སྐུ་ཉིད་རྣམས་ཀྱི་སྙིང་གར་ཐིམ་པའི་མོོ ས་པ་དང་བཅས་སྔགས་འདིའི་རྗེས་ཟློས་མཛོད། ཨཾ་མུ་ནེ་མུ་ནེ་མཧཱ་མུ་ནེ་ཤཱཀྱ་མུ་ནེ་ཡེ་སྭཱ་ཧཱ། ཞེས་ལན་གསུམ་བྱ། དེས་ཐོག་
དྲངས་ཏེ་བརྒྱ་དང་རྩ་བརྒྱད་བཟླ་བར་ཞུ། ཞེས་ཕྲེང་བ་གཏད་དེ་འདྲེན་དུ་བཅུག དང་པོས་བྱིན་གྱིས་རློབས། གཉིས་པས་དབྱེར་མེད་དུ་འདྲེས། གསུམ་པ་མན་ཆད་ཀྱིས་བརྟན་པར་བྱས་པའི་མོས
འདུན་གྱིས། དེ་ནས་སྐུ་ཉིད་རྣམས་སློབ་དཔོན་ལ་མེ་ཏོག་འཐོར་བཞིན་དུ་འདིའི་རྗེས་ཟློས་མཛོད། བཅོམ་ལྡན་བདག་གིས་བཟུང་ལགས་ཀྱིས། །བདག་ལ་འགོ་བར་མཛད་དུ་གསོལ།། ཅེས་
ལན་གསུམ་བྱ། དེ་ལྟར་ཕུལ་བའི་མེ་ཏོག་འདི་ཉིད་བྱིན་གྱིས་བརླབས་ནས་སླར་སྐུ་ཉིད་རྣམས་ཀྱི་སྤྱི་བོར་དངོས་གྲུབ་ཀྱི་ཚུལ་དུ་སྦྱིན་པའི་མོས་པ་མཛོད། སློབ་དཔོན་གྱིས་མེ་ཏོག་གཏོར་བཞིན་དུ། བཅོམ་

༄༅། །ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །བརྟུལ་ཞུགས་བརྟན་པར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ།
བཅོམ་ལྡན་འདས་ཐུབ་པའི་དབང་པོ་གནས་བརྟན་བཅུ་དྲུག་དང་བཅས་པའི་བྱིན་རླབས་མ་ལུས་པ་སྐལ་ལྡན་འདི་རྣམས་ཀྱི་རྒྱུད་ལ་འཇུག་པར་གྱུར་ཅིག ཅེས་བརྗོད། དེས་ཐུབ་དབང་གནས་བརྟན་
བཅུ་དྲུག་དང་བཅས་པའི་རིག་པ་གཏད་སྔགས་ཀྱི་བཟླས་ལུང་ལེགས་པར་ཕུལ་གྲུབ་པ་ཡིན་པས་སླར་ཡང་སྐུ་དྲིན་གཏང་གི་ཡོན་དུ་མཎྜལ་འབུལ་བར་ཞུ། ཞེས་ཕུལ་དུ་བཅུག ཟིན་པ་དང་། དེ་ལྟར
རིག་གཏད་ཕུལ་བ་ལས་བྱུང་བའི་དགེ་བའི་རྩ་བ་རྫོགས་བྱང་དུ་བསྔོ་སྨོན་ལྷན་ཅིག་ཏུ་གསུང་བར་ཞུ། ཞེས་བསྐུལ་ཏེ། བསོད་ནམས་འདི་ཡིས་སོགས་བརྗོད་པར་བྱའོ། །དེ་ནས། རྗེས་ཀྱི་བྱ་བ་མཆོད་བསྟོད་
དང་བསྔོ་སྨོན་ཤིས་བརྗོད་རྣམས་མཁན་ཆེན་ཤཱཀྱ་རཏྣའི་གཞུང་བཞིན་མཐར་དབྱུང་བྱའོ། །ཞེས་པ་འདིའང་གོང་མའི་ལུང་བཞིན་ཤཱཀྱའི་དགེ་སློང་ཡོན་ཏན་འོད་ཀྱིས་བྲིས་བ་དགེའོ།། །།
370(B)

BlankPage AsPerOriginalDocument
370(B)

༄༅། །སྨན་བླའི་བྱིན་རླབས་རྗེས་གནང་བདུད་རྩིའི་བུམ་བཟང་ཞེས་བྱ་བ་བཞུགས་སོ།།

།བཅོམ་ལྡན་འདས་སངས་རྒྱས་སྨན་གྱི་བླ་མ་ལ་ཕྱག་འཚལ་ལོ།། རྟེན་གྱི་གང་ཟག་སྙིང་རྗེའི་རྒྱུད་བརླན་ཞིང་། བྱང་ཆུབ་ཀྱི་སེམས་ཤིན་ཏུ་༄༅།
བརྟན་པས། བསོད་ནམས་ཀྱི་ཚོགས་བསགས་པ་ནི། མཎྜལ་དང་རྟེན་བཤམས་པ་ལ་སོགས་པ་སྔོན་དུ་འགྲོ་བའི་ཆོ་ག་བྱ་བ་ནི། མདུན་གྱི་ནམ་མཁར་བླ་མ་དང་སངས་རྒྱས་སྨན་བླ་
འཁོར་བཅས་བཞུགས་པར་གྱུར་པར་བསམ་སྟེ། ཇི་སྙེད་སུ་དག་སོགས་ཡན་ལག་བདུན་པ་བྱ། བླ་མ་དང་སངས་རྒྱས་འཁོར་བཅས་རང་ལ་ཐིམ་ཞིང་བརྟན་པར་
ར༑ ཚད་མེད་བཞི་བསྒོམ་ཞིང་བྱང་ཆུབ་ཀྱི་སེམས་བརྟན་པོར་བཟུང་། ཡེ་ཤེས་ཀྱི་ཚོགས་བསགས་པ་ནི། ཨོཾ་ཨ་ཀཱ་རོ་སོགས་བརྗོད་པས་ཚིག་དོན་རྗེས་སུ་དྲན་པ་ནི། ཆོས་ཐམས་

སྨན་
བླའི་
༄༅། །ཅད་གདོད་མ་ནས་རྣམ་པར་དག་པའི་སྒོ་ཅན་ཡིན། ཞེས་པ་ཅི་ཡང་མི་འཛིན་མི་རྟོག་པའི་ངང་ལ་ཅི་ནུས་ལ་ངལ་གསོ་བར་
བྱའོ༑ །སྟོང་པའི་ངང་ལས་མི་སྐྱོ་བཞིན་དུ་སྔོན་དུ་སེམས་བསྐྱེད་པའི་དམ་བཅའ་དྲན་པ་ལས། སེམས་ཉིད་དེ་ཨཾ་ལས་ཟླ་བའི་སྟེང་དུ་སྒྲ་ཡི་རྣམ་པར་ཨོཾ་
དཀར་པོ་གཅིག་ཏུ་བསམ། དེ་ལས་འོད་འཕྲོས་པས་དོན་གཉིས་བྱས་ཚུར་འདུས་པས་ཨཱ་དམར་པོ་ཞིག་ཏུ་གྱུར་པར་མོས། དེ་ཡང་འོད་ཟེར་འཕྲོས་དོན་
གཉིས་བྱས་ཚུར་འདུས་པ་ལས་ཧཱུཾ་མཐིང་ནག་ཞིག་ཏུ་གྱུར་པར་བསམ། དེ་ལས་འོད་ཟེར་འཕྲོས་པས་དོན་གཉིས་བྱས། སེམས་ཅན་ཐམས་ཅད་སྨན་གྱི་

བླ་མར་གྱུར་པར་བསམ། དེ་རྣམས་ཧཱུཾ་ལ་འདུས་ཏེ་ཡོངས་སུ་གྱུར་པ་ལས། བཅོམ་ལྡན་འདས་སྨན་གྱི་བླ་མའི་གཟུགས་ཀྱི་སྐུ་མངོན་པར་གྱུར་ཏེ། སྐུ་མདོག་སྔོན་པོ་ཞལ་གཅིག་ཕྱག་གཉིས་པ་
གཡས་ཨ་རུ་ར། གཡོན་ལྷུང་བཟེད་བསྣམས་པ། དར་དམར་པོའི་ན་བཟའ་གསོལ་བ། སྤྱི་བོར་ན་བླ་མ་དང་སངས་རྒྱས་མི་བསྐྱོད་པ་ཐ་མི་དད་པའི་ངོ་བོ་ཡིད་བཞིན་གྱི་ནོར་བུ་དབང་གི་རྒྱལ་པོ་
བཞུགས་པར་གྱུར་སྙམ་པ་ནི་གཙོ་བོར་བསྐྱེད་པའོ། །གཡས་སུ་མཾ་ཡིག་དམར་པོ་ལས་ཉི་མ་ལྟར་སྣང་བྱེད་སེར་པོ་ཕྱག་ན་པདྨའི་སྟེང་དུ་ཉི་མ་བསྣམས་པ། གཡོན་དུ་ཨཱ་ལས་ཟླ་བ་ལྟར་སྣང་བྱེད་
དཀར་པོ་པདྨའི་སྟེང་དུ་ཟླ་བ་བསྣམས་པ། སེམས་དཔའ་དེ་གཉིས་པོ་གཙོ་བོ་ལ་འདུད་པར་བྱེད་པའོ། །དེ་ནི་འཁོར་བསྐྱེད་པའོ། །དེ་ནས་ཐུགས་ཀའི་ས་བོན་ལས་འོད་ཟེར་འཕྲོས་པས་བཅོམ་
ལྡན་འདས་སྨན་བླ་ཡེ་ཤེས་པ་སྤྱན་དྲངས་ནས་བྱོན་པ་ལ། ཛཿ ཧཱུཾ་བཾ་ཧོཿ དམ་ཚིག་པ་ལ་གཉིས་མེད་དུ་ཐིམ། ཡང་ས་བོན་ལས་འོད་ཟེར་འཕྲོས་པས་རིགས་ལྔ་སྤྱན་དྲངས་པས་ལྷ་ལྔའི་བུམ་
པའི་ཆུས་དབང་བསྐུར། ཆུའི་དྭངས་མ་ཡར་ལུད་པ་ལས་རིགས་ཀྱི་བདག་པོ་མི་བསྐྱོད་པ་ལ་རིགས་བཞིས་བསྐོར་བར་གྱུར། དེ་ནི་ཡེ་ཤེས་པ་བསྟིམ་ཞིང་དབང་བསྐུར་ལ་རྒྱས་གདབ་

སྨན་༄༅། །པའོ། །དེ་ལྟར་རྣམ་པར་དག་པའི་ཆོ་ག་རྫོགས་པར་བྱས་ལ། བླ་མ་དམ་པའི་གདམ་ངག་གིས་སྤྱི་བོར་ཨཾ་དཀར་པོ་ཡོངས་སུ་གྱུར་པ་ལས་རྣམ་སྣང་ལ་རྒྱལ་བ་
བླའི་
ཧ རིགས་བཞིས་བསྐོར་བ། མགྲིན་པར་ཨཱ་དམར་པོ་ཡོངས་སུ་གྱུར་པ་ལས་འོད་དཔག་མེད་ལ་རྒྱལ་བ་རིགས་བཞིས་བསྐོར་བ། ཐུགས་ཀར་ཧཱུཾ་མཐིང་ནག་ཡོངས་སུ་གྱུར་པ་ལས་མི་བསྐྱོད་པ་ལ་
རྒྱལ་བ་རིགས་བཞིས་བསྐོར་བ། དེ་རྣམས་ཀྱི་ཐུགས་ཀར་བཅོམ་ལྡན་འདས་སྨན་གྱི་བླ་མ་རེ་རེ། དེའི་ཐུགས་ཀར་ཨཱཿ ལས་ཟླ་བའི་སྟེང་དུ་ཧཱུྃ་ལས་རྩ་བའི་སྔགས་ཨོཾ་བྷཻ་ཥ་ཛྱེ་སོགས་ཀྱིས་བསྐོར་
བར་བསམ། དེ་རྣམས་ལས་འོད་ཟེར་འཕྲོས་པས་སེམས་ཅན་ཐམས་ཅད་བྱང་ཆུབ་ལ་བཀོད་ནས་ཚུར་འདུས་པར་གྱུར། དེ་ལྟར་སྤྲོ་བསྡུ་ལ་དམིགས་ནས་རྩ་སྔགས་བཟླ། དེའི་སྙིང་པོ་སྔགས་བཟླ་བའོ། །མདོ་
ཆོག་དང་མཐུན་པའི་མཆོད་བསྟོད་འདི་ལྟར་བྱའོ།། བཅོམ་ལྡན་འདས་ཡེ་ཤེས་བསྟིམ་པ་དེ་སྐད་ཅིག་གིས་བྱུང་ནས་མདུན་གྱི་ནམ་མཁར་བཞུགས་པར་གྱུར། གཏོར་མ་ཕུལ་ལ་མཆོད་བསྟོད་བྱ། སྨོན་ལམ་རྒྱ་ཆེན
པོ་བཅུ་གཉིས་ལན་གཅིག་བརྗོད། དེ་ལས་སྐྱོ་ན་འཁོར་གཉིས་པོ་གཙོ་བོ་ལ་ཐིམ། དེ་ཡང་རིམ་གྱིས་ཧཱུཾ་ལ། དེ་ཐིག་ལེ་ལ། དེ་ཡང་ཡལ་ནས་ཅི་ཡང་མ་གྲུབ་པར་བསྒོམ་པ་ནི་སངས་རྒྱས་ཀྱི་ཆོས་སྐུ་

དྲན་པ་བརྟེན་པའོ།། དེ་ནི་རྫོགས་རིམ་མོ། །གཞན་ཡང་དགེ་བ་ལ་འབདཔ་དང༌། བཟོད་པར་གསོལ་བ་དང༌། དགེ་བའི་རྩ་བ་བསྔོ་བར་བྱའོ། །ཐུན་མཚམས་སུ་གཏོར་མ་དང༌། མདོ་ཀླག་པ་དང༌། ཁ་ཏོན་ལ་སོགས་པའང་
བྱའོ༑ །དེ་དག་ནི་རྗེས་ཀྱི་རིམ་པའོ། །འདིའི་རྗེས་གནང་བྱེད་ན། སྦྱོར་དངོས་རྗེས་གསུམ་སྟེ། གོང་དུ་བཤདཔའི་ཆོ་ག་རྫོགས་པའི་རིམ་པར་བྱས་པ་ནི་སྦྱོར་བའོ། །དངོས་གཞི་ལ་ལོ་རྒྱུས་བརྗོདཔ། གསོལ་བ་གདབ་པའི་རྗེས་སུ་གནང་བ་བྱིན་
གྱིས་རླབས་པ་སོགས་དང༌། རྗེས་སུ་བཟླས་པ་དང་བཅའ་བའོ། །དང་པོ་ནི་ལོ་རྒྱུས་བཤད་པ་སྤྲོ་བ་བསྐྱེད་དོ། །གཉིས་པ་གསོལ་བ་གདབ་པའི་རྗེས་གནང་ལ། སློབ་དཔོན་སྨན་བླར་གསལ་བར་མོས་གུས་དང་བཅས་པས་
གསོལ་བ་གདབ་པ་འདིའི་རྗེས་ཟློས་མཛོད། བླ་མ་རྡོ་རྗེ་འཛིན་པ་ལ་སོགས་པ་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། སློབ་དཔོན་བདག་
ལ་དགོངས་སུ་གསོལ། བདག་མིང་འདི་ཞེས་བྱ་བས་དུས་འདི་ནས་བཟུང་སྟེ་བྱང་ཆུབ་སྙིང་པོ་ལ་མཆིས་ཀྱི་བར་དུ་བཅོམ་ལྡན་འདས་སྨན་གྱི་བླ་མ་བཻ་ཌཱུརྻ་འོད་ཀྱི་རྒྱལ་པོ་ཡི་དམ་དུ་སློབ་དཔོན་གྱིས་
བདག་ལ་ལུང་སྩལ་དུ་གསོལ། ཞེས་ལན་གསུམ་གྱི་རྗེས་ཟློས་གཞུག །གསུམ་པ་བྱིན་གྱིས་རླབས་པ་ལ་དམིགས་པ་འདི་བཞིན་དུ་མཛོད། མདུན་དུ་བདེ་བར་འདུག་བཅུག་ལ། ཁྱེད་རང་གི་

།ལུས་ཐ་མལ་པའི་སྤྱི་བོར་པདྨ་དང་ཟླ་བའི་གདན་ལ་སངས་རྒྱས་སྨན་གྱི་བླ་མ་སྐུ་མདོག་མཐིང་ཀ་ཞེས་པ་ནས་དབང་གི་རྒྱལ་པོ་བཞུགས་པར་བསྒོམ་ཞེས་པའི་བར༄༅།
:བསྐྱེད༑ དེའི་སྤྱི་བོར་པདྨ་དང་ཟླ་བའི་སྟེང་དུ་ཆོས་རྒྱ་མཚོ་མཆོག་གི་བློ་གྲོས་རྣམ་པར་རོལ་པ་མངོན་པར་མཁྱེན་པ་སྐུ་མདོག་དམར་པོ་གཡས་མཆོད་སྦྱིན་གཡོན་མཉམ་བཞག དེའི་སྤྱི་བོར་པདྨ་
དང་ཟླ་བའི་སྟེང་དུ་ཆོས་གྲགས་རྒྱ་མཚོ་སྐ་མདོག་དཀར་དམར་གཡས་ཆོས་འཆད་གཡོན་མཉམ་བཞག དེའི་སྤྱི་བོར་པད་ཟླའི་སྟེང་དུ་མྱ་ངན་མེད་མཆོག་དཔལ་སྐྱ་མདོག་དམར་པོ་ཕྱག་གཉིས་
མཉམ་བཞག དེའི་སྤྱི་བོར་པད་ཟླའི་སྟེང་དུ་གསེར་བཟང་དྲི་མེད་སྐུ་མདོག་དཀར་པོ་ཕྱག་གཉིས་ཆོས་འཆད་མཛད་པ། དེའི་སྤྱི་བོར་པད་ཟླའི་སྟེང་དུ་སྒྲ་དབྱངས་རྒྱལ་པོ་སྐུ་མདོག་དམར་སེར་
གཡས་མཆོད་སྦྱིན་གཡོན་མཉམ་བཞག དེའི་སྤྱི་བོར་པད་ཟླའི་སྟེང་དུ་མཚན་ལེགས་ཡོངས་གྲགས་དཔལ་སྐུ་མདོག་སེར་པོ་གཡས་སྐྱབས་སྦྱིན། གཡོན་མཉམ་བཞག་མཛད་པ། ཀུན་
ཀྱང་སྐུ་ལ་དར་དམར་པོའི་ཆོས་གོས་གསོལ་བ། དབུ་གཙུག་ཏོར་ཞབས་འཁོར་ལོ་སོགས་སྤྲུལ་སྐུའི་མཚན་དཔེ་ཡོངས་སུ་རྫོགས་པར་བསྒོམ། དེ་ལ་གདུང་ཤུགས་དྲག་པོས་མོས་གུས་རྩེ་

གཅིག་ཏུ་བགྱིས་པས་གོང་མ་གོང་མ་འོག་ཏུ་ལྟེམ་གྱིས་ཞུ་ནས་འོག་མ་འོག་མར་ཐིམ་པ་རང་གི་སྤྱི་བོ་ཚངས་པའི་བུ་གར་ཐིམ་པས་འོད་ཀྱི་ཕྱི་ནང་གི་ནད་གདོན་སྡིག་སྒྲིབ་ཐམས་ཅད་དག་ནས་བཤང་
ལམ་དང་རྐང་མཐིལ་གཉིས་ནས་ནུ་རུ་རུ་ཕྱིར་སོང་སྟེ་སོང་བས། ལུས་ཤེལ་གོང་ངམ་ཕྲུ་མ་ཕུས་བཏབ་པ་ལྟར་སྒྲིབ་མེད་དྭངས་པར་དཀར་སང་ངེ་སོང་བར་སྒོམས་ཅིག དེ་བཞིན་དུ་ལན་གཉིས་
གསུམ་བསྒོམ། དེ་ནས་ཁྱེད་རང་སྨན་བླ་སྔར་སྤྱི་བོར་བསྒོམ་པ་དེ་ལྟ་བུ་གཅིག་ཏུ་གྱུར་པ་སྟེ་ཐུགས་ཀར་ཧཱུཾ་མཐིང་ཁ་ཞིག་བསམ། སློབ་དཔོན་སྨན་བླར་གསལ་བའི་ཐུགས་ཀའི་ཧཱུཾ་ལས་འོད་ཟེར་
འཕྲོས་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས་ནས། ཁྱེད་རང་སྨན་བླར་གསལ་བའི་སྤྱི་བོར་ནས་ཞུགས། ཐུགས་ཀའི་ཧཱུཾ་ལ་ཐིམ་པར་སྒོམས་
ཅིག ཤེས་པ་མ་ཡེངས་པར་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱི་བོར་ཐིམ་ནས་ཐུགས་ཀའི་ཧཱུཾ་ལ་གཉིས་སུ་མེད་པར་ཐིམ་སོང་བར་སྒོམས་ཅིག ཡང་ཁྱེད་རང་གི་སྤྱི
བོའི་སྟེང་གི་ཆ་ལ་མཚན་ལེགས་བཞུགས་པའི་འོག་རིམ་དུ་སྤྱི་བོའི་སྨན་བླ་ཐུག་གི་བར། དེ་བཞིན་གཤེགས་པ་བདུན་ཐོ་བརྩེགས་སུ་བཞུགས་པ་རྣམས་ཀྱི་ཐུགས་ཀར་པད་ཟླའི་སྟེང་དུ་རང་རང་གི་

།མདོག་དང་མཐུན་པའི་ཧཱུཾ་རེ་རེ་བཀོད་ནས་ཕྱོགས་བཅུའི་སངས་རྒྱས་བྱང་སེམས་ཀྱི་སྐུ་གསུང་ཐུགས་ཀྱི་བྱིན་རླབས་ཡོན་ཏན་ཐམས་ཅད་མཚན་ལེགས་སོགས་ལ་སྨན་༄༅།
བླའི་
ཧ ཐིམ༑ སླར་ཡང་སློབ་དཔོན་དང་ཁྱེད་རང་སྨན་བླར་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས་ཁྱེད་རང་གི་སྤྱི་བོར་
བྱོན༑ བདེ་གཤེགས་བདུན་དང་བཅས་འོད་དུ་ཞུ་བ་ཁྱེད་རང་གི་སྙིང་གའི་ཧཱུཾ་ལ་ཐིམ་པའི་མོས་པ་གྱི། བྱས་ལ་བདེ་གཤེགས་བདུན་གྱི་ཙཀླི་སྤྱི་བོར་འཇོག ཡང་ན་མེ་ཏོག་གི་ཚོམ་བུ་སྤྱི་བོར་དགོད་བཞིན་པ་
J
ནི༑ བཟླས་ལུང་གི་བྱིན་རླབས་ཞུ་བ་ལ་དམིགས་པ་འདི་བཞིན་དུ་མཛོད། བླ་མ་དང་ཁྱོད་རང་གཉིས་ཀ་སངས་རྒྱས་སྨན་བླར་གསལ་བའི་ཐུགས་ཀའི་ཧཱུཾ་གི་མཐར་སྔགས་ཀྱིས་བསྐོར་བར་བསམ། དུས་གསུམ་
བདེ་གཤེགས་ཐམས་ཅད་ཀྱི། །གསུང་གི་བྱིན་རླབས་སྔགས་ཀྱི་དབང༌། །བདག་གི་ངག་ལ་སྩལ་ལགས་པས། །ངག་ལ་བརྟན་པར་མཛད་དུ་གསོལ། །ཞེས་གསོལ་བ་བཏབ་པས་སློབ་དཔོན་
གྱི་ཐུགས་ཀའི་སྔགས་འབྲུ་རེ་རེ་ནས་ཆད། ཞལ་ནས་ཐོན་ཏེ་ཁྱེད་རང་གི་ངག་ལམ་དུ་བརྒྱུད། སྙིང་གའི་སྔགས་འབྲུ་སོ་སོར་ལ་ཐིམ་པར་གྱུར་པའི་མོས་པ་གྱིས། བྱས་ནས། འཕྲེང་བ་གཏད། རྩ་g

སྔགས་བཟླས་བཅུག་པའི་གྲངས་བརྒྱ་རྩ་བརྒྱད་སོགས་བཟླས་སུ་གཞུག་གོ །ལྔ་པ་དམ་བཅའ་བ་ནི། ཁྱོད་འདི་ནས་བཟུང་སྟེ་བྱང་ཆུབ་སྙིང་པོ་ལ་མ་མཆིས་ཀྱི་བར་དུ་སངས་རྒྱས་སྨན་བླ་འདི་ཉིད་ཡི་དམ་དུ་བཟུང་བར་
བྱ་དགོས་པས་དེ་བཟུང་ཕྱིར་འདིའི་རྗེས་ཟློས་མཛོད། བཅོམ་ལྡན་བདག་གིས་བཟུང་ལགས་ན། །བདག་ལ་འགོ་བར་མཛད་དུ་གསོལ། །ལན་གསུམ། དེ་ཉིད་བརྟན་པར་བྱ་བའི་ཕྱིར་མེ་ཏོག་
སྤྱི་བོར་འཁོད་པར་སྒོམས་ཤིག བཅོམ་ལྡན་འདི་ལ་སོགས་གློཀ་བརྗོད། མེ་ཏོག་བཀོད། དྲུག་པ་ནི་སླར་ཡང་འདི་ཉིད་ཀྱི་རྗེས་སུ་འབྲེལ་བ་ཐུགས་ཀྱི་བྱིན་རླབས་ནི། རང་སེམས་དང་སངས་རྒྱས་
སྨན་བླའི་ཐུགས་རྣམ་པར་མི་རྟོག་པའི་ཡེ་ཤེས་ཆེན་པོ་གཉིས་སུ་མེད་པར་བདེ་བ་ཆེན་པོའི་ཀློང་དུ་མཉམ་པར་འཇོག་པར་བགྱིས། བདུན་པ་ནི། ཡོན་ཏན་འཕྲིན་ལས་ཀྱི་བྱིན་རླབས་ཕྱག་མཚན་
གྱི་སྒོ་ནས་རྗེས་སུ་གནང་བ་ལ་དམིགས་པ་འདི་བཞིན་དུ་མཛོད། སློབ་དཔོན་སྨན་བླར་གསལ་བའི་ཕྱག་གཡས་སུ་སྨན་མཆོག་རྒྱལ་པོ་ཨ་རུ་རྣམ་པར་རྒྱལ་བ་གསེར་གྱི་མདོག་ཅན་རིགས་ལྔ་དང་
བཅས་པ། རོ་དྲུག་ནུས་བརྒྱད་ཞུ་རྗེས་གསུམ་དང་ཡོན་ཏན་བཅུ་བདུན་ལྡན་པ་བསྣམས་པ་དེ། ཁྱེད་རང་སྨན་བླར་གསལ་བའི་གཡས་སུ་གཏད་པས། འགྲོ་བའི་དུག་གསུམ་དང་རླུང་མཁྲིས་༔

།བད་ཀན་ལྡན་འདུས་ནད་གདོན་སོགས་ཞི་བར་བྱེད་པའི་ཡོན་ཏན་གྱི་མཐུ་དང་ལྡན་པའི་མོས་པ་གྱིས་བྱས་ལ། གཏད། སླར་ཡང་སློབ་དཔོན་སྨན་བླར་གསལ་བའི་ཕྱག་
སྨན་
བླའི་
གཡོན་གྱི་ལྷུང་བཟེད་རིན་ཆེན་བཻ་ཌཱུརྻའི་སྣོད་ཟག་བཅས་ཟག་མེད་ཀྱི་བདུད་རྩི་མཆོག་ཐུན་མོང་གི་དངོས་འགྲུབ་འདོད་དགུ་འབྱུང་བ་ཁྱེད་རང་སྨན་བླར་གསལ་བའི་གཡོན་དུ་གཏད་པ། འགྲོ་བ་ཀུན་
ལ་ཚེ་བསོད་དཔལ་འབྱོར་ཐུན་མོང་དང་མཆོག་གི་ཡེ་ཤེས་མཐའ་ཡས་སྟེར་བས་སྨིན་གྲོལ་ལ་འགོད་པར་བྱེད་པ་ཕྲིན་ལས་ཀྱི་མཐུ་དང་ལྡན་པའི་མོས་པ་གྱིས། བྱས་ལ་གཏད། དེ་ནས་གསུམ་པ་རྗེས་
ནི༑ དེ་ལྟར་སྨན་གྱི་བླ་མའི་རྗེས་གནང་བྱིན་རླབས་ལེགས་པར་ཐོབ་པའི་དགེ་བ་རྫོགས་བྱང་སུ་བསྔོ་བ་འདི་བཞིན་འཚལ། བསོད་ནམས་འདིའི་སོགས་བརྗོད། དགེ་བ་ལ་འབད་པ་སོགས་གྲངས་
འདི་ཙམ་ཞེས་པའི་དམ་བཅའ་ཁས་ལན་དུ་གཞུག་གོ། དེ་ནས་མཆོད་བསྟོད་དང་བཟོད་གསོལ་བསྔོ་བ་ཤིས་བརྗོད་སོགས་ཀྱིས་མཐའ་དགེ་བར་བྱའོ།། ཅེས་སྨན་བླའི་རྗེས་གནང་ཇོ་བོ་ལུགས་ཀྱི་ཟིན་བྲིས་རིག་
འཛིན་ཆེན་པོས། བང་རི་བཀྲ་ཤིས་འོད་འབར་དུ་མཛདཔ་ལས། དགེ་བཤེས་བསྟན་འཛིན་ཕུན་ཚོགས་ཀྱི་ངོར་སླར་ཡང་༧ དཔལ་ལྡན་བླ་མ་དམ་པ་ངག་དབང་ཀུན་དགའ་བསྟན་འཛིན་གྱིས། བླ་མའི་ཞལ་བརྒྱུན་གྱིས་ཁ་བཀང་བའི་བཀའ་་

མཆན་ཕྱག་བྲིས་སུ་གནང་བའི་འཁྲུག་སྡེབ་པར་མཛད་པ་ལས། ཕྱིས་ཁ་བཀང་ལྷན་ཐབས་ཀྱིས་ལྗགས་བཀོད་གནང་བ་ཐོབ་བཞིན་དུ་བསྐུལ་པོས་ཡི་གེ་པ་བགྱིས་པས་དགེ་བས་འགྲོ་ཀུན་དུག་གསུམ་ཉེས་པའི་རྒྱུ་འབྲས་ལས་ཁྲོལ་བའི་རྒྱུར་གྱུར་
ཅིག ། ༄༅། །སྨན་་བླའི་རྗེས་གནང་བྱིན་རླབས་བུམ་བཟང་གི་ཁ་བསྐང་ཟུར་འདེབས་བཞུགས་སོ།། བླ་མ་དང་སངས་རྒྱས་སྨན་གྱི་བླ་བཻ་ཌཱུརྻའི་འོད་ཀྱི་རྒྱལ་པོ་ལ་ཕྱག་འཚལ་ལོ།། སྙིང་པོ་རྩ་བའི་
སྔགས་ནི། ༀ་བཀྲ་ཤིས་ན་མོ་ཕྱག་འཚལ་ལོ། བྷ་ག་ཝབཅོམ་ལྡན་འདས། ཏེ། བྷཻ་ཥ་.སྨན་གྱི་བླ། ཛྱེ་གུ་རུ། བཻབེེབཻཌཱུརྻ་འོད་ཀྱི་རྒྱལ་པོ་ལ། ཌཱརྻ་པྲ་བྷ་རཱ་ཛཱ་ཡ། ཏ་ཐཱ་.དེ་བཞིན་གཤེགས་པ། ག་ཏ་
ཡ༑ ཨརྷ་ཏེ་སམྱཀྶཾ་ཡང་དག་པར་རྫོགས་པའི་སངས་རྒྱས་ལ་བུདྡྷ་ཡ། ཏདྱ་¸འདི་ལྟ་སྟེ། ཐཱ། ཨོཾ་བྷེ་.སྨན་པ།ཥཛྱེ་བྷེ་སྨན་པ། ཥ་ཛྱེ་མ་ཧཱ་བྷེ་ཥཾསྨན་པ་ཆེན་པོ། ཛྱེ་སྨན་པའི་རྒྱལ་པོ་ཡང་དག་པར་འཕགས་པ་
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻ་ལེགས་པའི་གཞིཚུག རཱ་ཛ་ས་མུངྒ་ཏེ་སྭཱ་ཧཱ། སྔགས་དེ་ཡང་འཁྲུག་སྡེབ་པ་ན་འདི་ལྟར་འཇུག
ཌཱུརྻའི་འོད་ཀྱི་རྒྱལ་པོ་ལ་ཕྱག་འཚལ་ལོ། །འདི་ལྟ་སྟེ། རབ་བསྔགས་སྨན་པ་སྨན་པ་ཆེན་པོ་སྨན་པའི་རྒྱལ་པོ་ཡང་དག་པར་འཕགས་པ་ལེགས་པའི་གཞི་ཚུག ཅེས་པའོ། །མཆོད་པ་ནི། རབ་✖

།འབྱམས་རྒྱ་མཚོ་དཔག་མེད་ན། །མཆོད་ཡོན་ཞབས་བསིལ་མེ་ཏོག་དང༌། །བདུག་སྤོས་སྣང་གསལ་དྲི་ཆབ་དང༌། །ཞལ་ཟས་རོལ་མོ་ལ་སོགས་པ། །མཆོད་རྫུ
སྨན་༄༅།
བླའི་
སྤྲིན་ཇི་སྙེད་མཆིས་པ་རྣམས། །བདག་གི་འབྱོར་བའི་དངོས་བཤམས་འདི། །ཇི་སྙེད་རྒྱལ་བ་སྲས་བཅས་དང༌། །དེ་སྙེད་སྨན་གྱི་བླ་མར་འབུལ། །ཐུགས་རྗེ་མངའ་བས་མཉེས་བཞེས་
ནས༑ །བདག་དང་སེམས་ཅན་ཐམས་ཅད་ཀྱི། །དུག་གསུམ་ཉེས་པའི་ནད་ཞི་ནས། །དངོས་གྲུབ་རྣམ་གཉིས་སྩལ་དུ་གསོལ། །ཨོཾ་བྷེ་ཥ་ཛྱེ་གུ་རུ་སརྦ་ཏ་ཐཱ་ག་ཏཱ་ཨཉྙཾ་། པཱ་
ཏྱཾ༑ པུཥྤ། དྷུ་པེ། ཨཱ་ལོ་ཀེ། གནྠཾ། ནེ་ཝི་དྱ། ཤཔྟ་ཨཱཿ ཧཱུཾ། བསྟོད་པ་ནི། མགོན་པོ་ཐུགས་རྗེའི་གཏེར་ཆེན་བཅོམ་ལྡན་འདས། །མཚན་ཐོས་ཙམ་གྱིས་སྲིད་པའི་སྡུག་བསྔལ་
དང་༑ །དུག་གསུམ་ནད་འཇོམས་སངས་རྒྱས་སྨན་བླ་མཆོད། །ཐུགས་བསྐྱེད་སྨོན་ལམ་¸དབང་གི་སྐབས་ལྷག་པའི་དབང་ཐོབ་ཤོག ལྡན་ལ་ཕྱག་འཚལ་སྟོད། །མཐོན་མཐིང་བཻ་ཌཱིར་མདངས་འཛིན་
སྤྲུལ་པའི་སྐུ། །མཚན་དཔེའི་གཟི་འབར་ཕྱག་གཡས་ཨ་རུ་ར། །རྣམ་པར་རྒྱལ་བས་བདུད་བཞིའི་འཇིགས་སྐྱོབ་པའི།། དངོས་གྲུབ་མཆོག་མཆོག་ཐུན་ཟུང་གི་དབང་ཐོབ་ཤོག སྦྱིན་མཛད་ལ་ཕྱག་✖

འཚལ་སྟོད། །གསུང་དབྱངས་ཡན་ལག་དྲུག་ཅུ་ཞི་བའི་ཉམས། །སྲིད་པའི་འཁྲུལ་མུན་འཇོམས་མཛད་ཕྱག་གཡོན་པས། །བཻ་ཌཱུར་ལྷུང་བཟེད་བདུད་རྩིའི་ཚེ་ཡེ་ཤེས། །སྤེལ་མཛད་བྱིན་རླབས་
སྦྲེ མཆོག་གི་དབང་ཐོབ་ཤོག བླ་མ་མཆོག་ལ་ཕྱག་འཚལ་སྟོད། །མཆོག་ཟུང་སོགས་འདུས་བྱེ་བྲག་དགུ་བཅུ་གཉིས། །ཉན་ཐོས་རང་རྒྱལ་དགྲ་བཅོམ་བྱང་སེམས་ཀུན། །གང་འདུལ་ཉིད་ལས་སྤྲུལ་པ་
ཤ་སྟག་དང༌། །བྱང་སེམས་ཉི་ཟླ་གཉིས་ལ་ཕྱག་འཚལ་སྟོད། །གཏོར་འབུལ་ནི། སྭ་བྷ་ཝས་སྦྱངས། སྟོང་པའི་ངང་ལས་རིན་པོ་ཆེ་བཻཌཱུརྻའི་སྣོད་རབ་ཏུ་ཡངས་པའི་དབུས་སུ་ཁཾ་ལས་གཏཾར་མ་
ཟག་མེད་བདུད་རྩིའི་རང་བཞིན་དུ་གྱུར། ཨོཾ་ཨཱཿ ཧཱུྃ་ལན་གསུམ། ཨ་ཀཱ་རོ་སོགས་དང༌། ཨོཾ་བྷཻ་ཥ་ཛྱེ་གུ་རུ་སབྟ་སུ་ག¸.སྨན་བླ་བདེ་གཤེགས་བདུན་བྱང་ཆུབ་སེམས་དཔའི་འཁོར་དང་བཅས་པས་གཏོར་མ་འདི་བཞེས་
ཤིག ཏི་བོ་དྷི་ས་ཏྭ་ས་པ་རི་ཝ་ར་ཨི་དཾ་བ་ལིང་ཏ་ཁཱ་ཧི། ལན་བདུན་ཕུལ། བདག་དང་སེམས་ཅན་ཐམས་ཅད་ཀྱི་ནད་དང་སྡུག་བསྔལ་ཞི་བ་དང་མཆོག་ཐུན་མོང་གི་དངོས་གྲུབ་མ་ལུས་པ་སྩལ་
བར་མཛད་དུ་གསོལ། ཅེས་བརྗོད། སྨོན་ལམ་ཆེན་པོ་བཅུ་གཉིས་ནི། རྒྱས་པར་མདོ་ལྟར་རམ། བསྡུས་པ་རིགས་མང་ཡང་། སྨན་བླའི་མཆོད་ཕྲེང་ཆེན་མོ་ནས་བཏུས་པ་འདིས་འཐུས་གསུངས། ཁྲོ་དང་སེར་སྣ་ཉོན་མོངས་

སྨན་།གཞན་གྱི་དབང་། །འདུ་བྱེད་ལས་ཀྱི་སྲིད་པའི་མཚོར་ལྟུང་བའི། །སྡུག་བསྔལ་རྦ་རླབས་འཁྲུག་པའི་སྐྱེ་བོ་ལ། །བདེ་བ་དཔག་ཏུ་མེད་པ་བསྐྱེད་གྱུར་ཅིག །རྩོད་
བླའི་
བཅས་རྨི་ལམ་ངན་དང་མཚན་མ་ངན། །སྡུག་བསྔལ་ཡིད་མི་བདེ་བ་ཇི་སྙེད་པ། །ཏིང་འཛིན་ཐབས་དང་ལྡན་པའི་བྱིན་རླབས་ཀྱིས། །སྐད་ཅིག་ཉིད་ལ་ཞི་བར་མཛད་དུ་གསོལ། །ཉིན་གཅིག་
པ་དང་གཉིས་དང་གསུམ་ལ་སོགས། །ལྡང་དུབ་པ་དང་ལྷག་པའི་རིམ་རྣམས་ཀྱིས། །ལུས་ཅན་ཀུན་ལ་གནོད་པར་མི་འགྱུར་ཞིང༌། །ཉམས་དང་འཚེ་བ་མེད་པར་གནས་གྱུར་ཅིག །འགྲོ་
བའི་ནད་རྣམས་གང་དང་གང་དུ་ཡང༌། །ཅུང་ཟད་ཙམ་ཡང་འབྱུང་བར་མི་འགྱུར་ཞིང༌། །འཐབ་རྩོད་དབུལ་འཕོང་ཐམས་ཅད་ཞི་བ་དང༌། །ཕན་ཚུན་དགའ་ཞིང་མཐུན་པར་མཛད་གྱུར་
ཅིག །དབང་པོ་འཁྲུག་དང་ཡིད་མི་བདེ་བ་དང༌། །མྱོས་ཤིང་འཐིབ་དང་དྲན་པ་མི་གསལ་སོགས། །འགྲོ་བའི་ཡིད་གྱི་མུན་པ་ཀུན་བསལ་ཏེ། །མ་ནོར་རྟོགས་པའི་ཤེས་རབ་བསྐྱེད་དུ་
གསོལ༑ །རླུང་མཁྲིས་བད་ཀན་ལྡན་འདུས་ནད་རྣམས་དང་། །གདོན་དང་མཁའ་འགྲོ་ཤ་ཟའི་ཚོགས་རྣམས་ཀྱིས། །ལུས་ཅན་ཀུན་ལ་གནོད་པར་མི་འགྱུར་ཞིང༌། །མདངས་སྟོབས་ལྡན་པའི་ ྨ

ལུས་བཟང་རྟག་ཐོབ་ཤོག །ལོ་དང་ཟླ་བ་ཞག་དང་ཟ་མ་དང༌། །གཟའ་དང་རྒྱུ་སྐར་ལེགས་པར་རྒྱུ་བ་དང༌། །ཕྱོགས་རྣམས་ཐམས་ཅད་རྟག་ཏུ་བདེ་བ་ཡིས། །ལོ་ཐོག་ཐམས་ཅད་འཕེལ་བར་
མཛད་དུ་གསོལ། བདག་ཅག་གང་དུ་གནས་པ་དེ་དག་ཏུ། །བཅོམ་ལྡན་འཁོར་དང་བཅས་པའི་བྱིན་རླབས་ཀྱིས། །ནད་དང་འཐབ་རྩོད་དབུལ་འཕོང་ཞི་བ་དང༌། །ཆོས་དང་བཀྲ་ཤིས་འཕེལ་
བར་མཛད་དུ་གསོལ། །ཤར་ཕྱོགས་བཻ་ཌརྻ་སྣང་ཞིང་ཁམས་ན། །བཅོམ་ལྡན་རྒྱལ་པོ་སྨན་པའི་བླ་མ་བཞུགས། །སྐལ་ལྡན་དུག་གསུམ་སྤང་ཀུན་སྐྱེད་པ་ཡིན། །འགྲོ་ཀུན་ཞིང་མཆོག་དེ་རུ་
སྐྱེ་བར་ཤོག །ཁྱོད་ལ་གསོལ་བཏབ་མཆོད་བསྟོད་བདེན་པའི་མཐུས། །བདེ་གཤེགས་མཆེད་བདུན་ཞབས་དྲུང་དེར་སྐྱེས་ནས། །མཆོད་པ་རྒྱ་ཆེན་རྟག་ཏུ་མཆོད་བྱེད་ཅིང༌། །ཁྱེད་བཞིན་འགྲོ་
བ་མ་ལུས་སྨིན་བྱེད་ཤོག །དེང་ནས་བཟུང་སྟེ་ཟག་མེད་ཆོས་སྐུ་དང༌། །དབྱེར་མེད་གཅིག་ཏུ་མ་གྱུར་བར་དུ་ནི། །བདེ་གཤེགས་བརྒྱད་དང་ནམ་ཡང་མི་འབྲལ་ཞིང༌། །སྒྲུབ་པའི་སྒོ་ནས་
མཉེས་པར་བྱེད་གྱུར་ཅིག །བླ་མ་དཀོན་མཆོག་སྐྱབས་གནས་རིན་པོ་ཆེ། །སྔར་ཡང་ཐུགས་རྗེའི་རབ་བཟུང་དལ་འབྱོར་ཐོབ། །ད་ཡང་བརྩེ་བའི་ཐུགས་རྗེའི་གཟིགས་མཛོད་ལ།། འགྲོ་དོན

སྨན་༄༅། །མྱུར་དུ་འཕེལ་བར་མཛད་དུ་གསོལ།། ཅེས་ཡིད་རྩེ་གཅིག་པས་ཕུར་ཚུགས་སུ་གདབ་བོ། །བཟོད་པར་གསོལ་བ་ནི། གང་ཡང་བདག་བློ་གཏི་མུག་པས། །ལེགས་བྱས་འདི་ལ་
བླའི་
ཧ ཉེས་གྱུར་གང༌། །གང་ཕྱིར་ལུས་ཅན་སྐྱབས་གྱུར་པས། །དེ་ཀུན་བཟོད་པར་མཛད་དུ་གསོལ། །དུས་ངན་སེམས་ཅན་བསོད་ནམས་དམན། །མ་རིག་ཉོན་མོངས་དང་འདྲེས་
ཤིང་༑ །འཕགས་པའི་ཐུགས་དགོངས་མ་རྫོགས་པ། །དེ་ཡང་བཟོད་པར་མཛད་དུ་གསོལ། །སེར་སྣའི་དབང་གྱུར་མི་མཁས་པས། །མཆོད་པ་དམན་དང་བཤམས་ཉེས་པ། །མགོན་པོ་
ཐུགས་རྗེ་ཆེ་ལྡན་པ། །འདི་ཡང་བཟོད་པར་མཛད་དུ་གསོལ། །བག་མེད་སྤྱོད་པ་མ་དག་པས། །མདོ་ལས་བྱུང་བའི་ཆོ་ག་བཞིན། །མ་ལྕོག་འཁྲུལ་པ་ཅི་མཆིས་པ། །འདི་ཡང་བཟོད་པར་
མཛད་དུ་གསོལ། །དེང་ནས་བྱང་ཆུབ་སྙིང་པོའི་མཆོག། མ་ཐོབ་བར་དུ་དེ་བཞིན་གཤེགས། །ཀུན་དང་ནམ་ཡང་མི་འབྲལ་ཞིང་། །ཁྱེད་ཀྱི་སྤྱད་པ་སྤྱོད་གྱུར་ཅིག། དགེ་བ་བསྔོ་བ་ནི། དགེ་བ་
འདི་མཐུས་མྱུར་དུ་བདག །དེ་བཞིན་གཤེགས་པ་འགྲུབ་གྱུར་ནས།། སོགས་བརྗོད། རྗེས་གནང་དངོས་ཀྱི་ས་བཅད་དང་པོ་ལོ་རྒྱུས་བརྗོད་པ་ལ། དང་པོ་སློབ་མ་གྲལ་དུ་འཁོད་ལ། དེ་རིང་ཕན་ཆད་ཚེ་རབས་དུ་མ་✖

ནས་བསགས་པའི་ལས་ཀྱི་རྣམ་པར་སྨིན་པ་བག་ཆགས་དང་བཅས་པས་དེ་དག་པར་མ་བགྱིས་པར་དབང་གི་གྲལ་དུ་འཛུད་བར་མི་རུང་བས་དེ་འཁྲུད་པའི་ཕྱིར་ཡེ་ཤེས་བུམ་པར་ཕྲིན་ལས་ཀྱི་ལྷ་འོད་
དུ་ཞུ་བའི་ཆུས་ལུས་ངག་ཡིད་གསུམ་གྱི་སྒྲིབ་པ་བཀྲུས་པས་ཡོངས་སུ་དག་པའི་མོས་པ་གྱིས་པར་བྱས་ལ། ཇི་ལྟར་བལྟམས་པ་ཙམ་གྱིས་ནི།། སོགས་ཀྱི་ཁྲུས་བྱས། མནྜལ་ཕུལ་དུ་བཅུག་ལ། ལོ་རྒྱུས་
དངོས་ནི། ནམ་མཁའ་དང་མཉམ་པའི་སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་མྱུར་དུ་བསྒྲལ་ཏེ་རྣམ་པ་ཐམས་ཅད་མཁྱེན་པའི་སངས་རྒྱས་ཀྱི་གོ་འཕང་ལ་མྱུར་དུ་འགོད་
པར་བྱ་བའི་ཕྱིར་བྱིན་རླབས་རྗེས་གནང་གི་རིམ་པ་ཞུ་སྙམ་པའི་མ་ཡེངས་པར་གསན་པར་འཚལ། དེ་ཡང་གསན་བྱའི་དེ་ཉིད་འཆད་པར་བྱེད་པ་པོ་ནི་བརྟག་གཉིས་ལས། བསྐྱེད་པ་ཡིས་ནི་རིམ་པ་
དང་༑ །དེ་ནི་རྫོགས་པའི་རིམ་པ་སྟེ། །རིམ་གཉིས་མཉམ་པར་བཞག་ནས་ནི། །རྡོ་རྗེ་ཅན་གྱིས་ཆོས་འཆད་དོ། །ཞེས་གསུང་བཞིན་རིམ་པ་གཉིས་ལ་མཉམ་པར་གནས་པའི་ངང་ནས་འཆད་
དགོས་ལ། ཉན་པ་པོ་ཡང༌། རྒྱུད་ལས། ཁ་སྦུབ་ཞབས་རྡོལ་དྲི་མ་ཅན། །སྣོད་གསུམ་སྐྱོན་ནི་སྤང་གྱིས་ལ། །རྩེ་གཅིག་གཡོ་མེད་ཉན་པར་བྱོས། །ཞེས་པས། ཉན་མི་ཤེས་པའི་ཁ་༔

སྨན་།སྦུབ་ལྟ་བུ་དང༌། བརྗེད་ངེས་པ་ཞབས་རྡོལ་ལྟ་བུ། ཉོན་མོངས་པ་དང་འདྲེས་པའི་དུག་ཅན་ལྟ་བུ་སྤང་ནས་ཉན་དགོས་ལ། འཆད་བྱའི་ཆོས་དེ་བཤད་པའི་ཕན་ཡོན་
བླའི་
ུ བསམ་གྱིས་མི་ཁྱབ་པར་གསུང་པ་ནི། བྱམས་པ་སེང་གེའི་མདོ་ལས། གངྒཱའི་བྱེ་སྙེད་འཇིག་རྟེན་གསེར་དག་གིས། །བཀང་སྟེ་གང་ལ་སྦྱིན་པ་བྱིན་པ་བས། །དུས་ངན་ཚེ་ན་ཚིགས་བཅད་ཧ
གཅིག་བརྗོད་པ། །དེ་ཡི་ཕན་ཡོན་ཅི་འདྲ་སྔ་མར་མེད། །ཅེས་གསུང༌། བཤད་པའི་ཆོས་དེ་ཐོས་པའི་དགོས་ཆེད་ཀྱང་། བྱང་ཆུབ་སེམས་དཔའི་སྡེ་སྣོད་ལས། ཐོས་པས་ཆོས་རྣམས་ཤེས་
པར་འགྱུར། །ཐོས་པས་སྡིག་ལས་ལྡོག་པར་འགྱུར། །ཐོས་པས་དོན་མེད་སྤང་བར་འགྱུར། །ཐོས་པས་མྱ་ངན་འདས་པ་ཐོབ། །ཅེས་གསུངས་ལ། ཐོས་བྱ་དེ་ཡང་ཡིད་རྩེ་གཅིག་པས་ཉན་
པའི་ཕན་ཡོན་ནི། རྣམ་བཤད་རིག་པ་ལས། བཅོམ་ལྡན་འདས་ཀྱིས་ཆོས་ཉན་པ་ལས་ཕན་ཡོན་ལྔ་གསུངས་ཏེ། མ་ཐོས་པས་ཐོས་པར་འགྱུར་བ་དང༌། ཐོས་པ་ཡོངས་སུ་བྱང་བར་འགྱུར་བ་
དང་༑ སོམ་ཉི་སྤང་བ་དང༌། ལྟ་བ་དྲང་པོར་བྱེད་པ་དང༌། ཤེས་རབ་ཀྱི་ཚིག་དང་དོན་ཟབ་མོ་རྟོགས་པར་འགྱུར་བའོ། །ཞེས་གསུངས་སོ། །དེ་ལྟར་འཆད་ཉན་གྱི་རྒྱུ་མཚན་དགོས་ཆེད་༔

ཤེས་པར་བྱས་ནས། འཆད་པར་བྱ་བ་དངོས་ནི། རང་ཅག་གི་སྟོན་པ་ཡང་དག་པར་རྫོགས་པའི་སངས་རྒྱས་ཀྱིས་ཐམས་ཅད་མཁྱེན་པའི་གོ་འཕང་བླ་ན་མེད་པ་ཉིད་མཉེས་པས། གདུལ་བྱ་
ཀྟྲི ཆགས་བྲལ་དང་རྒྱ་ཆེ་བ་དང༌། ཟབ་པ་ལ་མོས་པའི་ཁྱད་པར་ཇི་ལྟ་བ་བཞིན་དམ་པའི་ཆོས་ཀྱི་འཁོར་ལོ་རིན་པོ་ཆེ་རིམ་པ་གསུམ་སོགས་བསྐོར་བ་ནི། བདེན་པ་དེ་ཉིད་ཀྱི་ཚུལ་དང༌། ཕ་རོལ་ཏུ་
ཕྱིན་ཚུལ་དང་། གསང་སྔགས་ཀྱི་ཚུལ་དང་གསུམ་སྟེ། དེ་དག་ཀྱང་སྡེ་སྣོད་བཞིར་འདུས་པ་སྟེ། སློབ་དཔོན་སངས་རྒྱས་གསང་བས། སངས་རྒྱས་མཆོག་གི་ཆོས་གསུངས་པ། །འདུལ་
བ་མདོ་སྡེ་མངོན་པ་དང༌། །རིག་པ་འཛིན་པའི་སྡེ་བཞིར་གནས། །ཞེས་གསུང་པ་ལས་སྐབས་དོན་འདི་ནི་མདོ་སྡེའི་སྡེ་སྣོད་ལས་བཤད་པའི་སྨན་བླའི་རྗེས་གནང་སྟེ། འགའ་ཞིག་གིས་འདི་རིག
པ་འཛིན་པའི་སྡེ་ཡི་བྱ་རྒྱུད་དེ་བཞིན་གཤེགས་པའི་རིགས་ཀྱི་གཙོ་བོར་ངོས་འཛིན་པར་སྣང་བ་ནི། དོན་ལ་མི་འགལ་བའི་དབང་དུ་བཏང་ཀྱང་རུང་སྟེ། རྒྱ་ཆེ་རོལ་པའི་མདོ་ལས། ཚངས་པ་མི་
རྣམས་ལ་ནི་གྱ་ནོམ་ཆོས། །ཀླན་ཀ་མི་འཚལ་མདོ་ཙམ་བཤད་པར་བྱ། །ཞེས་གསུངས་པས་བློ་གྲོས་ཆེན་པོའི་ངོར་མདོ་སྔགས་ཁྱད་པར་མེད་པ་དང་། བློ་ཆུང་གི་ངོར་ཁྱད་པར་ཅན་དུ་སྣང་བ་ ྨ་

།ཡིན་ལ། སློབ་དཔོན་ཤཱདྷྱ་ཀ་རས། གསུང་རབ་ཡན་ལག་དགུ་ནི་ཐེག་པ་ཆེན་པོའི་སྡེ་སྣོད་ཡིན་ལ། སྔགས་ཀྱི་སྡེ་སྣོད་ཀྱང་གསུང་རབ་ཡན་ལག་དགུར་འདུས་༄༅།
ཤིང་བསླབ་པ་གསུམ་སྟོན་པའི་ཕྱིར་སྡེ་སྣོད་གསུམ་དུ་བཞག་གོ །ཞེས་གསུངས། སློབ་དཔོན་སངས་རྒྱས་གསང་བས། རྒྱུད་ཆེན་དེ་ཡི་དོན་རྣམས་ཀུན། །མདོ་བསྡུས་ཟབ་མོར་སྟོན་པས་
a ན༑ །མདོ་སྡེ་དེ་བཞིན་གཤེགས་པས་གསུང་། །ཞེས་ཤིན་ཏུ་རྒྱས་པའི་སྡེ་ཐེག་པ་ཆེན་པོ་མཐའ་དག་བསྡུ་བ་དང་མཚུངས་སོ།ྋ །དོན་ཤིནྟ་པས་ཀྱང་གསང་སྔགས་མདོ་སྡེ་གསུང་པས་འགལ་བ་
༈ མ་དམིགས་རུང་། སྤྱིའི་འགྲོ་ལྟར་ན་ཐེག་པ་ཆེན་པོ་མདོ་སྡེའི་ཆོ་ག་དང་འབྲེལ་བ་སྨན་བླའི་བྱིན་རླབས་ཏེ། དེ་ཡང་ངེས་པའི་དོན་དུ་ཤར་ཕྱོགས་བཻ་ཌཱུརྻའི་སྣང་ཞིང་གི་སྟོན་པ་སངས་རྒྱས་སྨན་གྱི་
བླ་མི་བསྐྱོད་རྒྱལ་པོ་དང་། འཇམ་དཔལ་སྒྱ་འཕྲུལ་དྲྭ་བ་ལས་བཤད་པའི་སྨན་བླ་དང་། སྨན་མདོ་བརྒྱད་བརྒྱ་པ་ཆེ་ཆུང་གཉིས་སུ་འཇམ་དཔལ་སངས་རྒྱས་ཀྱི་ཞིང་འདི་ནས་ཤར་ཕྱོགས་སུ་སངས་
རྒྱས་ཀྱི་ཞིང་གང་གཱའི་ཀླུང་གི་བྱེ་མ་སྙེད་འདས་པ་ན།ཞེས་པ་ནས། ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་བཻ་ཌཱུརྻའི་འོད་ཀྱི་རྒྱལ་པོ་ཞེས་བྱ་བ་བཞུགས་སོ། །ཞེས་གསུངས་

པའི་བདེ་གཤེགས་བདུན་གྱི་གཙོ་བོ་སྨན་བླ་དང་། སྙིང་རྗེ་པདྨ་དཀར་པོའི་མདོ་ལས། བསྐལ་བཟང་གི་སངས་རྒྱས་སྟོང་དང་ལྔ་བྱོན་པར་བཤད་པའི་ནང་གི་སྨན་བླ་དང་། གསང་བ་བསམ་
4 གྱིས་མི་ཁྱབ་པ་ལས་སངས་རྒྱས་སྟོང་བྱོན་པར་བཤད་པའི་ནང་གི་སྨན་བླ་དང་། དཀོན་མཆོག་འབྱུང་གནས་དང༌། དཔའ་བར་འགྲོ་བའི་ཏིང་ངེ་འཛིན་གྱི་མདོ་དང༌། ཐེག་ཆེན་གྱི་མདོ་སྡེ་ཕལ་
ཆེར་ལས་ཕྱོགས་མཚམས་སུ་སངས་རྒྱས་ཀྱི་ཞིང་བསམ་གྱིས་མི་ཁྱབ་པ་རྣམས་སུ་བྱོན་པའི་སངས་རྒྱས་ཕལ་པོ་ཆེ་རྣམས་ནི། ཉིད་ཡིན་ནོ་གསུང་ཕ་ལྟར། གསང་བ་རྣལ་འབྱོར ཆེན་པོ་
ལས༑ རྣམ་པར་སྣང་མཛད་ཆེན་པོ་ནི་ཡང་དག་པར་རྫོགས་པའི་སངས་རྒྱས་ཤཱ ཀྱ་ཐུབ་པར་གྱུར་ཏེ་ཞེས་པས་གཞི་དང་སྙིང་པོ་མེ་ཏོག་གིས་བརྒྱན་པའི་ཞིང་ཁམས་རྒྱ་མཚོ་ཞེས་བྱ་བ་དེའི་ནང་དུ་མ་
འཐུས་པའི་སངས་རྒྱས་ཀྱི་ཞིང་གི་རྣམ་བཞག་མེད་ཅིང་། དེ་དག་ཐམས་ཅད་དུ་བཞུགས་པའི་སྐུ་ཡི་བཀོད་པ་མཐའ་ཡས་པ་རྣམས་ནི་ལོངས་སྤྱོད་རྫོགས་སྐུ་གཅིག་པུ་དེ་ལས་འཕྲོས་པའི་ཕྱིར་སྟོན་པ་
ཉིད་ཀྱི་རྣམ་འཕྲུལ་འབའ་ཞིག་ལས་སྨན་བླ་མཆེད་བདུན་སོགས་ཐ་དད་དུ་དབྱེ་བའི་ཀུན་རྟོག་གི་འཇུག་པ་མ་དགོས་མོད། དོན་དུ་འགྲོ་བ་ནད་ཀྱི་གདུང་བས་ཚེ་ལ་བར་དུ་གཅོད་པ་ལྡང་བའི་ཚོགས་ལ་༔

༄༅། །མི་འཇིགས་པ་སྐྱབས་ཀྱི་སྦྱིན་པས་འཚོ་བའི་སྨན་གྱིས། སྡུག་བསྔལ་བསལ་ཞིང་ཚེ་སྤེལ་བ་དང་། ཞི་བ་ཆོས་ཀྱི་སྦྱིན་པས་ཡང་དག་པའི་ལམ་དུ་འགོད་པའི་ཕྱིར་
སྤྲལ་པ་ཟད་མི་ཤེས་པའི་ཐ་དད་དུ་སྣང་བར་མཛད་པ་ཡིན་ལ། དྲང་བའི་དོན་དུ་མདོ་སྡེ་བསྐལ་པ་བཟང་པོ་ལས། བདེ་གཤེགས་སྨན་པའི་རྒྱལ་པོ་ཚོང་དཔོན་གྱི་བུར་གྱུར་ཚེ། དེ་བཞིན་
གཤེགས་པ་ལྷུན་པོ་དེ་ལ་ནི། །ལྷ་ཡི་ཁང་བཟང་དག་ནི་ཕུལ་ནས་ཀྱང༌། །དང་པོར་བྱང་ཆུབ་མཆོག་ཏུ་སེམས་བསྐྱེད་དོ། །ཞེས་གསུང་པ་བཞིན་ཐུགས་བསྐྱེད་ཚོགས་བསགས་སྨོན་ལམ་དཔག་
ཏུ་མེད་པ་སྔོན་དུ་སོང་ནས། འགྲོ་ལ་བརྩེ་བས་སྤྲལ་པའི་སྣང་བ་བསྟན་པར་མཛད་པ་ནི། མདོ་སྡེ་ཉིད་ལས། དེ་བཞིན་གཤེགས་པ་སྨན་པའི་རྒྱལ་པོ་སྐྱེ་བའི་ཡུལ་ནི་ཀུན་ནས་གནས། རིགས་
ནི་བྲམ་ཟེ་འོད་ནི་དཔག་ཚད་ཉེར་བཞིའོ།། ཡབ་ནི་ཡུལ་འཁོར་བཟང་པོ། ཡུམ་ནི་མདངས་ལྡན་མ། སྲས་ནི་ལྷ་ལེགས། རིམ་གྲོ་པ་ནི་འགྲོ་ལྡན། ཤེས་རབ་ཅན་རྣམས་ཀྱི་མཆོག་ནི་དགའ་
ལྡན་མ། རྫུ་འཕྲུལ་ཅན་རྣམས་ཀྱི་མཆོག་ནི་མི་བཟད་བློ་གྲོས། འདུས་པ་ནི་བྱེ་བ་ཕྲག་དགུ་བཅུ་རྩ་གཉིས། སྐུ་ཚེའི་ཚད་ནི་ལོ་བདུན་ཁྲི། སངས་རྒྱས་མྱ་ངན་ལས་འདས་ནས་དེའི་དམ་པའི་ ྨ

ཆོས་ནི་ལོ་སྟོང་ཕྲག་བཅོ་བརྒྱད་གནས་པ་དང་། སྐུ་གདུང་ནི་མཆོད་རྟེན་དཔག་ཚད་གསུམ་པ་གཅིག་ཏུ་འགྱུར་བར་གསུང་པའོ། །དེ་ཉིད་ཐུགས་རྗེ་དང་སྨོན་ལམ་རླབས་ཆེ་བའི་དབང་གིས་ད་ལྟ་
སྙིགས་མའི་སེམས་ཅན་ལས་འབྲས་སྤང་བླང་མི་ནུས་པའི་དབང་གིས་སྒྲིབ་པ་ཆེ་ཞིང༌། གདུག་པ་ཅན་ཁ་དར་བའི་དབང་ལས་ནད་ཀྱི་བསྐལ་པ་དར་བའི་ཚེ་སྨན་བླ་ལྷག་ཏུ་བྱིན་རླབས་ཆེ་བ་འདིའི་ཆོ་
ག་དང༌། ཞིང་བཀོད་སོགས་མདོ་སྔགས་ཐ་དད་པ་དང་། རྗེས་གནང་ཀྱང་སྤྲུལ་སྐུ་ལ་བརྟེན་པ་དང་། ལོངས་སྐུའི་དཀྱིལ་འཁོར་ལ་བརྟེན་པ་གཉིས་ལས།ད་ལམ་སྤྲུལ་སྐུ་ལ་བརྟེན་པའི་བྱིན་
རླབས་རྗེས་གནང་གི་བརྒྱུད་པ་ནི། བཅོམ་ལྡན་ཐུབ་པའི་དབང་པོ་འཇམ་དཔལ་དབྱངས། བོ་དྷི་ས་ཏྭ་ཆེ་ཆུང་གཉིས། རྒྱལ་པོ་དགེ་བའི་དཔལ། ཇོ་བོ་ཨ་ཏི་ཤ། ལྷ་བཙུན་པ་ཡེ་ཤེས
འོད༑ ཏི་པེ་པ་ཆེན་པོ།ྋ བྱང་སེམས་ཟླ་བ་རྒྱལ་མཚན། ཨོང་པོ་ལོ་ཆེན། དགྲ་བཅོམ་རྒྱལ་མཚན། གྱ་པ་དབང་མཛེས། ཡོན་ཏན་དབང་ཕྱུག །བླ་མ་ཇོ་གདན་པ། ཤངས་པ་འདུལ་
འཛིན༑ བསོད་ནམས་གྲགས་པ། བཀའ་བཞི་རིག་པའི་སེངྒེ། མཁན་པོ་དཀོན་མཆོག་རྒྱལ་མཚན། འདུལ་འཛིན་གྲགས་པ་སེངྒེ། བློ་བཟང་པ་མཁྱེན་རབ་ཆོས་རྗེ། ངག་དབང་ཆོས་

༄༅། །གྲགས། བྱམས་པ་ཆོས་འབྱོར། རྗེ་བཙུན་རྣམ་རྒྱལ་དཔལ་བཟང༌། སྟག་ལུང་པ་ངག་དབང་རྣམ་རྒྱལ། ཐང་པ་རིན་པོ་ཆེ། ངག་དབང་བཀྲ་ཤིས་དཔལ་
གྲུབ༑ སྤྲུལ་སྐུ་མི་ཕམ་བློ་གྲོས། ཡོངས་འཛིན་ཀུན་དགའ་ལྷུན་གྲུབ། མི་ཕམ་ཆོས་ཀྱི་དབང་ཕྱུག རིགས་བརྒྱའི་ཁྱབ་བདག་དམ་པ་ངག་དབང་ཀུན་དགའ་བསྟན་འཛིན་དགེ་ལེགས་
དཔལ་བཟང་པོ་རྣམས་ལ་རིམ་པས་བརྒྱུད་པ་ཡིན་ལ། དཔལ་ལྡན་བླ་མ་དམ་པ་དེ་ཡི་བཀའ་དྲིན་མཉམ་པ་མེད་པ་ལས་ལེགས་པར་ཐོབ་པས་བྱིན་རླབས་ཀྱི་རྒྱུན་མ་ཉམས་པའོ།། དེ་ལྟར་ཇོ་ལུགས་ཀྱི་
སྨན་བླའི་མདོ་ཆོག་རྗེས་གནང་བྱིན་རླབས་བུམ་བཟང་གི་ཁ་བསྐང་ཟུར་འདེབས་དགོས་རིགས་ཞོལ་བསྒྲིག་སྔ་ནས། ༧ དཔལ་ལྡན་བླ་མ་དམ་པ་དེ་ཉིད་ནས་གྱིས་ཤིག་པས་གནང་བ་ཕེབ་ཀྱང་། སྤོབས་པ་དམན་པས་བར་སྐབས་བཏང་སྙོམས་སུ་
ལུས་པས། ད་ལམ་འདི་ལྟར་ལོ་རྒྱུས་གསར་དུ་དགོས་ཞེས། ༧ སྐྱབས་གནས་མཆོག་སྤྲུལ་དམ་པ་མི་ཕམ་སྒྲུབ་བརྒྱུད་བསྟན་འཛིན་རབ་རྒྱས་ཀྱིས་བཀའ་བསྐུལ་གནང་ནན་དུ་ཕེབས་པའི་ཞབས་འདེགས་བཅས་སློབ་འབངས་ཐ་ཤལ་པ་མི་ཕམ་ངག་
དབང་བསྟན་འཛིན་ཕུན་ཚོགས་ཀྱིས་བྲིས་པ་ལ་འཁྲུལ་པའི་དྲི་མ་གང་མཆིས་མཐོལ་ཞིང་བཤགས་ལ། ལྷག་པའི་བསམ་པ་དགེ་རྩ་རྣམ་དཀར་གང་མཆིས་མཁའ་ཁྱབ་འགྲོ་ལ་ཡོངས་སུ་སྨིན་པའི་རྒྱུར་གྱུར་ཅིག །སརྦ་མངྒ་ལཾ། སྤྲོས་པ་རྒྱས་པ་དག་

གིས༑ བདེ་གཤེགས་བདུན་བསྟིམ་བཞུགས་སྐབས། བསྟོད་པའི་ཚིག་བཅད་གོང་མའི་མཐའི་ཚིག་བསྒྱུར་ལ་སྨོན་ལམ་ལྡན་པའི་དབང་ཐོབ་ཤོག ཅེས་བདེ་གཤེགས་བདུན་གྱི་ཙ་ཀླི་མགོར་འཇོག་པ་དང༌། དེ་བཞིན་ཚིག་བཅད་གཉིས་པར་
དངོས་གྲུབ་མཆོག་ཐུན་ཟུང་གི་དབང་ཐོབ་ཤོག་ཅེས་ཨ་རུ་ར་གཏད་པ་དང་། ཚིག་བཅད་གསུམ་པར་སྤེལ་མཛད་བྱིན་རླབས་མཆོག་གི་དབང་ཐོབ་ཤོག་ཅེས་བསྒྱུར་ལ་ལྷུང་བཟེད་གཏད་པ་སོགས་བགྱིས་ཀྱང་མི་འགལ་ལམ་སྙམ།

གནས་
ཧ
གཅིག་༄༅། །འཕགས་པའི་གནས་བརྟན་བཅུ་དྲུག་གི་ཆོ་ག་རྗེས་གནང་དང་བཅས་པ་འཕགས་པའི་ཞལ་ལུང་བཞུགས་སོ།།
397

།བཅོམ་ལྡན་འདས་ཐུབ་པའི་དབང་པོ་ལ་ཕྱག་འཚལ་ལོ།། འཕགས་པ་གནས་བརྟན་བཅུ་དྲུག་ཐུབ་དབང་གཙོ་བོར་གྱུར་མཆོད་པར་འདོད་
པས༑ ཁྲུས་དང་གཙང་སྦྲ་ལེགས་པར་བྱས་ལ། །སྒོམ་དོན་དང་མཐུན་པའི་དཀྱིལ་འཁོར་རམ། །དྲི་བཟང་གི་མཎྜལ་ཚོམ་བུ་ལྷ་གྲངས་བགྱིས་ཀྱང་རུང་ངོ་། །མཆོད་པ་དང་གཏོར་མ་
བཤམས༑ །སྐྱབས་སེམས་སྔོན་དུ་བཏང་ལ། །གནས་བྱིན་གྱིས་རླབས་པ་ནི།། ས་གཞི་རིན་པོ་ཆེ་སྣ་ཚོགས་ཀྱི་རང་བཞིན་ལག་པའི་མཐིལ་ལྟར་མཉམ་པ། །འཕགས་
པ་བཞུགས་གདན་དྭངས་ཤིང་བདེ་ལ་ཡིད་ཆགས་པ། །ཡ་ང་བ་ཐམས་ཅད་དང་བྲལ་བ། །ཡངས་ཤིང་རང་དབང་དུ་གྱུར་པ། །དཔག་བསམ་གྱི་ཤིང་

གནས་
༄༅། །དང༌། །རིན་པོ་ཆེའི་སྐྱེད་མོས་ཚལ་སྣ་ཚོགས་ཀྱིས་མཛེས་པ། །སྤང་ལྗོངས་དང༌། ནེའུ་གསིང་དང༌། མེ་ཏོག་སྣ་
ཚོགས་པ་རྣམ་པར་བཀྲ་བ། །བྱ་སྣ་ཚོགས་པ་སྐད་སྙན་པར་སྒྲོག་པ་ལས་དམ་ཆོས་ཀྱི་སྒྲ་འབྱུང་བ་དང་ལྡན་པ། །ཡན་ལག་བརྒྱད་དང་ལྡན་པའི་ཁྲུས་ཀྱི་
རྫིང་བུ་དང༌། འབབ་ཆུ་དང༌། སྟེང་ཀ་དང་། ཝ་ཏི་ཀ་ལ་སོགས་པའི་མཁོ་བའི་ཡོ་བྱད་ཐམས་ཅད་ཀྱིས་བརྒྱན་ཅིང་དྲི་བསུང་སྣ་ཚོགས་དང་ལྡན་པའི་
ས་གཞིར་བསམ། །མདུན་བསྐྱེད་རྟེན་བསྐྱེད་པ་ནི། དེའི་དབུས་སུ་རིན་པོ་ཆེ་སྣ་ཚོགས་ལས་གྲུབ་པའི་གཞལ་མེད་ཁང་དགེ་བདུན་གྱི་ཀུན་དགའ་རྭ་བ་ཡངས་ཤིང་

རྒྱ་ཆེ་བ། །དྭངས་ཤིང་ཐོགས་པ་མེད་པ། ལྷ་རྫས་ཀྱི་རྒྱན་བཀོད་ཚད་མེད་པ་སྤྲས་པ། །གྲུ་བཞི་པ། སྒོ་བཞི་དང་ལྡན་ཞིང་འོད་ཟེར་ཆེན་པོ་རབ་ཏུ་འབར་བར་གྱུར།། གདན་བསྐྱེད་པ་
ནི༑༑ དབུས་སུ་རིན་པོ་ཆེའི་ཁྲི་པདྨ་དང་ཟླ་བའི་གདན་མཐོ་ཞིང་ཡངས་ལ་དག་ཅིང་འབོལ་བ་རེག་ན་བདེ་བ། དེ་ཡི་མཐའ་སྐོར་དུ་པདྨའི་གདན་ཁ་དོག་དྲི་བསུང་ཕུན་སུམ་ཚོགས་པ་བཅུ་དྲུག་
དང་༑ །སྒོ་བཞིའི་ནང་དུ་རིན་པོ་ཆེའི་ཁྲི་འབེལ་དང་གདན་དང་བཅས་པ་རེ་རེ།། མཆོད་པ་བྱིན་གྱིས་བརླབས་པ་ནི།། ཕྱི་ནང་ཀུན་ཏུ་མཆོད་པའི་སྤྲིན་གཙང་ཞིང་ཡིད་དུ་འོང་བ། །ཀུན་ཏུ་བཟང་པོའི་རྣམ་
པར་ཐར་པ་ལས་བྱུང་བ་ལྟར་དང་མཚུངས་པའི་མཆོད་སྤྲིན་བསམ་གྱིས་མི་ཁྱབ་པ་དང་ལྡན་པར་གྱུར་ཅིག། ལན་གསུམ་བརྗོད། མཆོད་པ་སྤྱི་མཐུན་མཆོད་པའི་སྤྲིན་གྱི་གཟུངས་ཀྱིས་བྱིན་གྱིས་བརླབས། །སྤོས་དང་
རོལ་མོ་དང་བཅས་པས་སྤྱན་འདྲེན་པ་ནི།། མ་ལུས་སེམས་ཅན་ཀུན་གྱི་མགོན་གྱུར་ཅིང༌། །སོགས་ཤྭ་ལོ་ཀ་དང༌། །འགྲོ་བའི་མགོན་པོ་ཤཱཀྱ་སེང་གེ་ཡིས། །སངས་རྒྱས་བསྟན་པ་གང་གི་ཕྱག་ཏུ་
བཞག །གསུང་རབ་རིན་ཆེན་སྒྲོམ་གྱི་ཁ་འབྱེད་པ། །ཆོས་སྐྱོང་དགྲ་བཅོམ་ཆེན་པོར་བཞུགས་གསོལ་འཚལ། །དམ་ཆོས་སྤེལ་བའི་སླད་དུ་སྤྱན་འདྲེན་གྱིས། །འགྲོ་བའི་དོན་དུ་མཆོད་ཀྱིས་

༄༅། ། གཤེགས་སུ་གསོལ། །སྤངས་དང་ཡོན་ཏན་ཕུན་ཚོགས་སངས་རྒྱས་ཏེ། །གདུལ་བྱའི་དབང་གིས་ཉན་ཐོས་ཚུལ་འཛིན་ཅིང་། ཁྱད་པར་ཅན་གྱི་ཕྲིན་ལས་ཆོས་
གནས་
སྐྱོང་བ། །གནས་བརྟན་བཅུ་དྲུག་འདིར་བྱོན་གདན་ལ་བཞུགས། །བདེ་གཤེགས་བཀའ་ལུང་གཙོར་མཛད་བསྟན་པ་སྲུངས། །རང་དོན་དོར་ནས་འཁོར་བའི་ནགས་ཚལ་དུ། །གཞན་དོན་ལྷུར་
མཛད་གནས་བརྟན་བཅུ་དྲུག་པོ། །དམ་བཅས་ཐུགས་རྗེའི་དབང་གིས་གནས་འདིར་གཤེགས།། ཞེས་བརྗོད།། རང་བཞིན་གྱི་གནས་ནས་ཐུབ་པ་གནས་བརྟན་འཁོར་དང་བཅས་པ་ཕྱི་བཞིན་འབྲང་
བ་དགེ་བསྙེན་དྷརྨ་ཏཱ་ལ། །རྒྱལ་པོ་ཆེན་པོ་སྡེ་བཞི་དང་བཅས་པ་རང་རང་གི་འཁོར་དང་བཅས་པ་སོ་སོའི་ཕྱོགས་ཀྱི་གདན་ལ་བཞུགས་པར་གྱུར། པདྨ་ཀ་མ་ལ་ཡ་ཧཱུྃ། ཨཉྙཾ་སོགས་ཀྱིས་
མཆོད༑ རྟེན་བསྐྱེད་པ་ནི། །དབུས་སུ་བཅོམ་ལྡན་འདས་ཤཱཀྱ་ཐུབ་པ་སྐུ་མདོག་གསེར་བཙོ་མ་ལྟ་བུ་ཕྱག་གཡས་ས་གནོན་གཡོན་མཉམ་བཞག་མཛད་པ། །མཚན་དཔེས་བརྒྱན་ཅིང་སྐྱིལ་ཀྲུང་
ཝཱ གིས་བཞུགས་པ། །ཕྱི་སྐོར་གྱི་པད་གདན་བཅུ་དྲུག་ལ་ཤར་ནས་གཡས་བསྐོར་གྱི་རིམ་པ་བཞིན་ཕྱོགས་རེར་བཞི་རེ་བཞུགས་པ་ནི། །སྒྲ་གཅན་འཛིན་རིན་པོ་ཆེའི་པྲོག་ཞུ། ལམ་ཕྲན་བརྟན་

མཉམ་བཞག །བྷ་ར་ངྷ་ཛ་བསོད་སྙོམས་ལེན་གླེགས་བམ་དང་ལྷུང་བཟད། །ལམ་བསྟན་གླེགས་བམ་དང་ཆོས་འཆད་དོ། །ཀླུའི་སྡེ་བུམ་པ་དང་མཁར་བསིལ། །རྦད་བྱེད་གླེགས་
༑ །མི་ཕྱེད་པ་བྱང་ཆུབ་མཆོད་རྟེན། །ཡན་ལག་འབྱུང་སྤོས་ཕོར་དང་རྔ་གཡབ་བོ། །མ་ཕམ་པ་མཉམ་བཞག །ནགས་ལ་གནས་སྡིག་མཛུབ་དང་རྔ་ཡབ། །དུས་ལྡན་གསེར་གྱི་རྣ་བམ༑
སྐོར༑ །རྡོ་རྗེ་མོ་ཡི་བུ་སྡིག་མཛུབ་དང་རྔ་གཡབ་བོ། །བཟང་པོ་ཆོས་འཆད་དང་མཉམ་བཞག །གསེར་བེའུ་རིན་པོ་ཆེའི་ཞགས་པ། །བྷ་རཱ་ངྷུ་ཛ་གསེར་ཅན་མཉམ་བཞག །བ་ཀུ་ལ་ནེའུ་ལེ་
འཛིན་པའོ། །ཤར་གྱི་སྒོ་ནང་དུ་དྷརྨ་ཏ་ལ་རྔ་གཡབ་དང་བུམ་པ་འཛིན་ཅིང༌། །རལ་པ་སྤྱི་བོར་བཅིངས་ཏེ་གླེགས་བམ་གྱི་སྒྲོམ་ཁུར་ནས་སངས་རྒྱས་སྣང་བ་མཐའ་ཡས་མདུན་གྱི་ནམ་མཁར་
གཟིགས་པ། །པུས་མོ་གཡས་པ་ལས་སྟག་སྤྲུལ་ནས་འགྲོག་པ། །ཤར་སྒོར་ཡུལ་འཁོར་སྲུང་དཀར་པོ་པི་ཝང་འཛིན་པ། །ལྷོ་སྒོར་འཕགས་སྐྱེས་པོ་སྔོན་པོ་རལ་གྲི་འཛིན་པ། །ནུབ་སྒོར་
སྤྱན་མི་བཟང་དམར་པོ་སྦྲུལ་ཞགས་དང་མཆོད་རྟེན་འཛིན་པ། །བྱང་སྒོར་རྣམ་ཐོས་སྲས་སེར་པོ་རྒྱལ་མཚན་དང་ནེའུ་ལེ་འཛིན་པ། །ཀུན་ཀྱང་རང་རང་གི་འཁོར་བསམ་གྱིས་མི་ཁྱབ་པ་

# |༄༅། །དང༌། །སྟེང་གི་མཁའ་ལ་བརྒྱུད་པའི་བླ་མ་སངས་རྒྱས་བྱང་སེམས་འཁོར་དང་བཅས་ཏེ་ཚོགས་ཞིང་གིས་གང་བ་བཅས་བཞུགས་པར་གྱུར།། མཆོད་སྔགས་ཀྱིས་
མཆོད༑ །ཇི་སྙེད་སུ་དག་སོགས་ཡན་ལག་བདུན་པ་དང༌། །བདུན་རྣམ་དག་བྱ། །དཀོན་མཆོག་རྗེས་དྲན་འདོན། །སྤྲོ་ན་གནས་བརྟན་ཕྱག་མཆོད་བྱ།། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ་བདེ་བར་གཤེགས་པ་འཇིག་རྟེན་མཁྱེན་པ་སྐྱེས་བུ་འདུལ་བ་ཁ་ལོ་བསྒྱར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ། སངས་རྒྱས་
བཅོམ་ལྡན་འདས་ཤཱཀྱ་ཐུབ་པའི་ཞབས་ལ་དུས་ཐམས་ཅད་དུ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །བྱིན་གྱིས་རླབས་ཏུ་གསོལ། །སངས་རྒྱས་བཅོམ་ལྡན་འདས་ཀྱི་བསྟན་པ་དམ་པའི་
ཆོས་སྐྱོང་ཞིང༌། །ལྷ་མི་ཀུན་གྱི་་བསོད་ནམས་ཀྱི་དཔལ་ཞིང་དུ་གྱུར་པ་དེ་བཞིན་གཤེགས་པ་ཤཱ ཀྱ་ཐུབ་པས་བཀའ་བསྒོས་ཏེ་མྱ་ངན་ལས་མི་འདའ་བར་འཇིག་རྟེན་ན་མངོན་སུམ་དུ་བཞུགས་ཤིང་
ཝཱ བཀའ་ལུང་གི་རྗེས་སུ་བསྒྲུབ་པ། །འཕགས་པའི་ཚིག་གིས་ངེས་པར་ཞལ་གྱིས་བཞེས་པ་འཕགས་པའི་གནས་བརྟན་བཅུ་དྲུག་དགེ་བསྙེན་ཆོས་ཉིད་བཅས་འཁོར་ཚོགས་ཀྱི་སྡེ་དང་ཆོས་སྲུང་རྒྱལ་

ཆེན་སྡེ་བཞི་འཁོར་བཅས་རྣམས་ལ་དུས་ཐམས་ཅད་དུ་ཕྱག་འཚལ་ལོ། །མཆོད་དོ། སྐྱབས་སུ་མཆིའོ། །བྱིན་གྱིས་བརླབ་ཏུ་གསོལ་ལོ།། སྤྲོ་ན་རེ་རེ་བཞིན་ཚིག་ལྷུག་པའི་གསོལ་འདེབས་བྱའོ། །མཆོད་
ཚིགས་རྒྱས་པ་དང་བསྟོད་པ་བགྱིས་ནས། །བཟླས་པ་ནི། ༀ་མུ་ནི་མུ་ནི་མ་ཧཱ་མུ་ནི་ཡེ་སྭཱ་ཧཱ། ཞེས་ཅི་ནུས་བཟླས། དེ་ནས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་དཔལ་རྒྱལ་བ་ཤཱ ཀྱ་ཐུབ་པ་འཕགས་པ་གནས་བརྟན་བཅུ་དྲུག་འཁོར་དགྲ་བཅོམ་རང་རྒྱལ་ཉན་ཐོས་དགེ་བསྙེན་རྒྱལ་ཆེན་བསྲུངས་མ་འཁོར་བཅས་བདག་ལ་དགོངས་སུ་
གསོལ༑ །གཞན་ཡང་ཕྱོགས་བཅུའི་ཞིང་ན་དུས་གསུམ་དུ་བྱོན་པའི་སངས་རྒྱས་དང་བྱང་ཆུབ་སེམས་དཔའ་འཁོར་བཅས་ཐམས་ཅད་བདག་ལ་དགོངས་སུ་གསོལ། །བདག་དང་སེམས་ཅན་
ཐམས་ཅད་ཀྱི་འཁོར་བ་ཐོག་མ་མ་མཆིས་པ་ནས། །འཁོར་བ་ནས་འཁོར་བའི་ཚེ་རབས་ཐམས་ཅད་དུ་སྡིག་པ་མི་དགེ་བའི་ལས་ཀྱི་ཚོགས་ཆེ་ཕྲ་བགྱི་བར་མི་འོས་པ་བགྱིས་པ་དང་དགེ་བའི་ཚོགས
བགྱི་བར་འོས་པ་མ་བགྱིས་པ་ལ་སོགས་པའི་སྡིག་ལྟུང་བགྱིས་པ་དང་བགྱིད་དུ་སྩལ་བ་དང༌། །བགྱི་བ་ལ་ཡི་རང་པ་ཐམས་ཅད་མཐོལ་ལོ་བཤགས་སོ། །གནོང་ངོ༌། འགྱོད་དོ། མི་འཆབ་

།བོ། མི་རྦད་དོ། །དུས་གསུམ་གྱི་འཕགས་པ་དང་སོ་སོའི་སྐྱེ་བོའི་ཚོགས་གཉིས་ཀྱི་བསོད་ནམས་དང་དགེ་བ་མཐའ་དག་ལ་རྗེས་སུ་ཡི་རང་ངོ་། །རྒྱལ་བ་སྲས་༄༅།
དང་བཅས་པ་ཐམས་ཅད་ལ། །ཆོས་འཁོར་བླ་ན་མེད་པ་བསྐོར་བར་གསོལ་བ་འདེབས་སོ། །འཇིག་རྟེན་གྱི་སྒྲོན་མེ་གང་དེ་དག་མྱ་ངན་ལས་མི་འདའ་བར་འཇིག་རྟེན་དུ་སེམས་ཅན་གྱི་དོན་མཛད་
ཅིང་ཡུན་དུ་བཞུགས་པར་གསོལ་ལོ། །བདག་དང་གཞན་གྱི་དུས་གསུམ་དུ་བསགས་པའི་དགེ་བ་ཐམས་ཅད་མཁའ་མཉམ་འགྲོ་བ་མ་ལུས་པ་བྱང་ཆུབ་དམ་པ་ཐོབ་པའི་ཕྱིར་དུ་ཡོངས་སུ་
བསྔོའོ༑༑ སྨྲེ་སྔགས་གསོལ་བ་ནི། སངས་རྒྱས་སྤྲུལ་པ་དགྲ་བཅོམ་འཕགས་པའི་ཚོགས། །འགྲོ་བའི་དོན་དུ་བསྟན་པ་སྐྱོངས་མཛད་པའི། །དཀོན་མཆོག་གསུམ་དང་གནས་བརྟན་བཅུ་དྲུག་
གིས༑ །བསྟན་པ་ཡུན་རིང་གནས་པར་བྱིན་གྱིས་རློབས། །ཐུགས་རྗེའི་བདག་ཉིད་གནས་བརྟན་བཅུ་དྲུག་གིས། །འཁོར་ཚོགས་སྲིད་མཚོ་ལས་བསྒྲལ་ཉོན་མོངས་མེད། ཁྲི་དང་དྲུག་སྟོང་
ཝཱ བཞི་བརྒྱའི་ཚོགས་རྣམས་ཀྱིས། །བསྟན་པ་ཡུན་རིང་གནས་པར་བྱིན་གྱིས་རློབས། །སེམས་ཅན་ཀུན་གྱི་གསོས་གྱུར་དགྲ་བཅོམ་པ། །རིགས་དང་ཞབས་ལྡན་སྐྱེ་རྒུའི་སྦྱིན་གནས་

འཕགས་པའི་གང་ཟག་ཆེན་པོ་ཁྱེད་རྣམས་ཀྱིས། །བསྟན་པ་ཡུན་རིང་གནས་པར་བྱིན་གྱིས་རློབས།། གཙང་གཏོར་བྱིན་རླབས་ལ།། ཨོཾ་སརྦ་བུདྡྷ་བོ་དྷི་སཏྭ་ཨཱརྻ་སྠཱ་བི་ར་ཨརྣ་ཏེ་ཨཱ་
རྒྱལ་ཆེན་བཞི་ལ་གཏོར་མ་སྤྱི་མཐུན་ཕུལ་ལ་སྨྲེ་སྔགས་གསོལ། །བསྔོ་སྨོན་ནི། བདག་གི་དགེ་བའི་རྩ་བ་འདི་ཡིས་ནི། །ཕན་བདེའི་འབྱུང་གནས་བསྟན་པ་འཕེལ་གྱུར་ཅིག །སྡུག་བསྔལ་ཀུན་འབྱུང་མ་
ལུས་རབ་སྤངས་ནས། །སྲིད་པའི་རྒྱ་མཚོ་མ་ལུས་སྐེམས་པར་ཤོག །སངས་རྒྱས་འཕགས་པའི་ཚོགས་ཀུན་འགྲུབ་གྱུར་ནས། །མཁའ་མཉམ་འགྲོ་ཀུན་འཕགས་པའི་སར་འགོད
ཅིང་༑ །རྒྱལ་བསྟན་སྤྱི་དང་བྱེ་བྲག་འཛིན་སྤེལ་བཞིན། །ཐུབ་པའི་བསྟན་པ་སྲིད་མཐར་རྒྱས་གནས་ཤོག །མ་འབྱོར་པ་དང་སོགས་བྱ།། ཨཾ་ཁྱོད་ཀྱིས་སེམས་ཅན་དོན་ཀུན་མཛོད། སོགས་ཀྱིས་
གཤེགས་གསོལ་བྱ། བཀྲཤིས་བརྗོད། འདིའི་རྗེས་གནང་བྱེད་ན། མདུན་བསྐྱེད་གཏོར་འབུལ་ཡན་ཆད་སོང་བར་བྱས་ནས། །སློབ་མ་ལ་ཁྲུས་བྱས། གྲལ་དུ་འཁོད། མཎྜལ་ཕུལ་དུ་བཅུག །སྟོན་པ་གནས་བརྟན་བཅས་པའི་ལོ་རྒྱུས་དང་
ཕན་ཡོན་བརྒྱུད་ཚུལ་བཤད་པས་སྤྲོ་བ་བསྐྱེད། མདུན་བསྐྱེད་ཐུབ་དབང་གནས་བརྟན་གཙོ་འཁོར་བཅས་ལ་རྩེ་གཅིག་གུས་པའི་སྒོ་ནས་གསོལ་བ་འདེབས་པ་འདིའི་རྗེས་ཟློས་ཀྱིས། །ཐུབ་དབང་མཆོག་དང་

# ༄༅། །འཕགས་པའི་ཚོགས། །འགྲོ་བའི་མུན་སེལ་དགྲ་བཅོམ་གྱིས། །ཚོགས་ལ་བདག་ནི་སྐྱབས་སུ་མཆི། །རྗེས་སུ་གནང་བ་སྩལ་དུ་གསོལ། ཅེས་ལན་གསུམ་གསོལ་བ་
གདབ༑ གཞུང་བཞིན་མདུན་བསྐྱེད་གསལ་བཏབ་ནས། །ཇི་སྙེད་སུ་དག་སོགས་ཡན་ལག་བདུན་པ་འབུལ། །སྐྱབས་སེམས་རྒྱས་བསྡུས་གང་རུང་དང༌། །ཚིག་ལྷུག་པའི་གསོལ་འདེབས་རྒྱས་བསྡུས་གང་རུང་བྱེད་དུ་འཇུག །སློབ་མ་ཐུབ་པའི་
དབང་པོར་བསྐྱེད་ལ། མདུན་བསྐྱེད་ཐུབ་དབང་གནས་བརྟན་དང་བཅས་པའི་ཐུགས་ཀ་ནས་སྔགས་ཀྱི་ཕྲེང་བ་འཕྲོས་པས་ཞལ་ནས་ཐོན། ཁྱེད་རང་གི་ངག་ལམ་ནས་བརྒྱུད་དེ་སྙིང་ཁར་ཐིམ་པའི་མོས་
པ་གྱིས། །ཏདྱ་ཐཱ་ཨོཾ་མུ་ནི་མུ་ནི་མ་ཧཱ་མུ་ནི་ཡེ་སྭཱ་ཧཱ། ཞེས་ཉེར་གཅིག་སོགས་བཟླས་སུ་འཇུག། ཕྲེང་བ་གཏད། དེས་ངག་སྔགས་བཟླ་བ་ལ་དབང་བ་གསུང་གི་རིག་གཏད་སོང་བ་ཡིན་པས། །སྐུ་ཡི
ཆེད་དུ་དམིགས་པ་འདི་བཞིན་མཛོད། །ཡང་མདུན་བསྐྱེད་གཙོ་འཁོར་རྣམས་ཀྱི་ཐུགས་ཀ་ནས་ལྷ་སོ་སོའི་སྐུ་འོད་ཀྱི་རང་བཞིན་རྡུལ་ཕྲན་ཙམ་དཔག་མེད་འཕྲོས་ནས་ཁྱེད་རང་གི་སྤྱི་བོ་ནས་ཞུགས་ཏེ་
ཝཱ་ལུས་ཡོངས་སུ་ཁྱབ་པར་ཐིམ་པའི་མོས་པ་གྱིས། གཙོ་འཁོར་གྱི་སྐུ་སྤྱི་བོར་འཇོག །དེས་ལུས་ལྷར་བསྒོམ་པ་ལ་དབང་བ་སྐུ་ཡི་རྗེས་གནང་སོང་ནས། །ཐུགས་ཀྱི་ཆེད་དུ་དམིགས་པ་འདི་བཞིན་

མཛོད༑ །ཡང་མདུན་བསྐྱེད་ལྷ་ཚོགས་རྣམས་ཀྱི་ཐུགས་ཀ་ནས་ལྷ་ཚོགས་རྣམས་ཀྱི་ཐུགས་ཀྱི་བྱིན་རླབས་སོ་སོའི་ཕྱག་རྒྱ་དང་ཕྱག་མཚན་རྣམས་འོད་ཀྱི་གཟུགས་བརྙན་དུ་འཕྲོས་པས་ཁྱེད་རང་གི་
སྙིང་ཁར་ཐིམ་པའི་མོས་པ་གྱིས། །ཕྱག་མཚན་རྣམས་སྙིང་ཁར་འཇོག །དེ་ནས་ཡིད་དམ་དུ་འཛིན་པའི་དམ་བཅའ་འདི་ལྟར་ཁས་འཆེ་བར་མཛོད་ཅིག བྱས་ལ། བདག་གི་དུས་གསུམ་འདི་
ནས་བྱང་ཆུབ་ཀྱི་བར་དུ། སེམས་ཅན་ཐམས་ཅད་ཀྱི་དོན་དུ། ཐུབ་དབང་གནས་བརྟན་འཁོར་དང་བཅས་པ། ཡིད་དམ་དུ་བཟུང་བར་བགྱིའོ། །ཞེས་བརྗོད་དུ་གཞུག །ལྷ་ཚོགས་དེ་རྣམས་ཀྱི་
སྐུ་གསུང་ཐུགས་དང་ཁྱེད་རང་གི་ལུས་ངག་ཡིད་གསུམ་དབྱེར་མེད་པར་བསམ་པའི་ཀློང་དུ་རིག་པ་བཟོ་མེད་དྲན་ཐོག་ཏུ་མཉམ་པར་ཞོག དེས་ཡིད་ཏིང་ངེ་འཛིན་བསྒོམ་པ་ལ་དབང་བ་ཐུགས་ཀྱི་
རྗེས་གནང་ཐོབ་པའོ། །དེ་ལྟར་རྣམས་ཀྱི་ཐུབ་དབང་གནས་བརྟན་གཙོ་འཁོར་རྣམས་ཀྱི་བྱིན་རླབས་རྗེས་གནང་ལེགས་པར་ཐོབ་པའི་དགེ་བ་རྫོགས་བྱང་དུ་བསྔོ་བ་འདི་བཞིན་འཚལ། །བསོད་
ནམས་འདི་ཡི་ཐམས་ཅད་གཟིགས་པ་ཉིད། སོགས་བརྗོད། དེ་ནས་མཎྜལ་ལྷ་ལ་མཆོད་བསྟོད་བྱ་ཞིང་མུ་ནིའི་མཐར་བཛྲ་མུ༔ ཡེ་ཤེས་པ་གཤེགས། །བདག་གི་དགེ་བའི་རྩ་བ་སོགས་བསྔོ། དམིགས་མེད་ཀྱི་རྒྱས་

སྭཱ ༄༅། །གདབ། དེ་ལྟར་ཐུབ་པ་གནས་བརྟན་བཅས་པའི་མདོ་ཆོག་བྱིན་རླབས་དང་འབྲེལ་བ་ཇོ་བོ་ལུགས་བཙུན་པ་ཤེས་རབ་རྒྱལ་མཚན་གྱི་མདོར་བྱས་ལ། དགེ་བཤེས་བསྟན་འཛིན་ཕུན་ཚོགས་ཀྱིས་བསྐུལ་ནན་
ངོར །ངག་དབང་ཀུན་དགའ་བསྟན་འཛིན་གྱིས་སྔ་ཆར་བླ་མའི་ཕྱག་ལེན་མཆན་བུ་དང་རྗེས་སུ་ཚིགས་ཚོགས་བསྡུ་སྤེལ་ཅུང་ཟད་ཙམ་སྦྱིན་པར་བྱས་པའི་ཡི་གེ་པ་ནི་བསྐུལ་བ་པོ་ཉིད་ཀྱིས་བགྱིས་དགེ་བས་རྒྱལ་བསྟན་སྤྱི་དང་བྱེ་བྲག་དར་ཞིང་རྒྱས་ལ་ཡུན་
རིང་གནས་པའི་རྒྱུར་གྱུར་ཅིག སརྦ་མངྒ་ལཾ། ཀུར་ཝནྟུ། ༄༅། །རྒྱལ་བ་ཉི་མའི་གཉེན་གཅིག་འཁོར་དང་བཅས་པ་ལ་ཕྱག་འཚལ་ལོ། །གནས་བརྟན་ཆོ་ག་རྗེས་གནང་བཅས་འཕགས་པའི་
ཞལ་ལུང་ལས། །གཞན་དུ་ཞལ་འཕངས་པ་རྣམས་ཁ་བསྐོང་བ་ནི། །སྐྱབས་སེམས་ནི། རྒྱས་པ་གུར་ལས་བཤད་པའི་རྒྱུན་བཤགས་སམ་བསྡུས་པ། སངས་རྒྱས་ཆོས་དང་ཚོགས་ཀྱི་མཆོག་རྣམས་
ལ༑ སོགས་སོ། མཆོད་པ་སྤྱི་མཐུན་བྱིན་གྱིས་རླབས་པ་ནི། སྭ་བྷ་ཝས་སྦྱངས། སྟོང་པའི་ངང་ལས་རིན་པོ་ཆེའི་སྣོད་དུ་ཨཾ་ཞུ་བ་ལས། །ལྷ་རྫས་ལས་བྱུང་བའི་མཆོད་ཡོན་ཞབས་བསིལ། །མེ་
ཝཱ ཏོག །བདུག་སྤོས། མར་མེ། དྲི་ཆབ། ཞལ་ཟས། རོལ་མོ་དྭངས་ཤིང་ཐོགས་པ་མེད་པ་རྒྱ་ནམ་མཁའ་དང་མཉམ་པར་གྱུར་ཅིག ཨཎྷཾ། པཱ་ཏྱཾ་ནས། ཤཔྟ་ཨཱཿ ཧཱུྃ། མཆོད་པའི་སྤྲིན་རྒྱུ

གྱི་གཟུངས་ནི། ན་མོ་རཏྣ་དཀོན་མཆོག་གསུམ་ལ་ཕྱག་འཚལ་ལོ། ཏྲ་ཡཱ་ཡ། ན་མོ་ཕྱག་འཚལ་ལོ། བྷ་.བཅོམ་ལྡན་འདས། ག་ཝ་ཏེ། །བཛྲ་སཱ་.རྡོ་རྗེ་སྙིང་པོ་རབ་ཏུ་འཇོམས་པ། ར་པྲ་མརྡ་ནི། ཏ་ཐཱ་ག་.དེ་བཞིན་
གཤེགས་པ། ཏ་ཡ། ། ཨ་དགྲ་བཅོམ་པ། རྡ་ཏེ། སམྱཡང་དག་པ། ཀྶཾ་བུ.རྫོགས་པའི་སངས་རྒྱས་ལ། དྡྷ་ཡ། ཏདྱ་ཐཱའདི་ལྟ་སྟེ། ༀ་བཛེརབ་སྔགས་རྡོ་རྗེ་མ། བཛྲ། མ་ཧཱ་·རྡོ་རྗེ་ཆེན་མོ། བཛྲ་མ་ཧཱ་
གཟི་བརྗིད་ཆེན་མོ་རྡོ་རྗེ་མ། ཏེ་ཛྭ་བཛྲ། མ་ཧཱ་རིག་པཆེན་པོ་རྡོ་རྗེ་མ། བིརྻ་བཛྲ། མ་ཧཱ་བྱང་ཆུབ་ཆེན་པོ་རྡོ་རྗེ་མ། བོ་དྷི་ཙིཏྟ་བཛྲ། མ་བྱང་ཆུབ་ཆེན་པོའི་སྙིང་པོར་ཉེ་བར་བསྒྲོད་པའི་རྡོ་རྗེ་མ། ཧཱ་བོ་དྷི་མཎྜོ་པ་སཾ་ཀྲ་མ་
ན་བཛྲ། སརྦ་ལས་ཀྱི་སྒྲིབ་པ་ཐམས་ཅད་རྣམ་པར་སྦྱོངས་བའི་རྡོ་རྗེ་མ། ཀརྨ་ཨ་ཝ་ར་ཎ་བི་ཤྭ་དྷ་ནི་བཛྲ་སྭཱ་གཞི་ཚུགས། ཧཱ། སྔགས་འདི་ཡི་ཕན་ཡོན་དཔག་ཏུ་མེད་པ་མདོ་ལས་གསུངས། མཆོད་སྔགས་ནི། ན་ཕྱག་
འཚལ་ལོ། མཿ སརྦ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ། བུདྡྷ་བོ་དྷི་ས་ཏྭ་བྷྱ སཀུན་རིག་བདུད་རྩི་གང་བ། རྦ་བིད་སུ་ར་སུ་ར་ཨ :ཀུནྟུ་ཞུགས་ཤིག །ཝརྟ་ཡ། ཨ་བྷ་ཡེ་མི་འཇིགས་པའི་གཞི་
ཚུགས༑ སྭཱ་ཧཱ། །ཞེས་བརྗོད་པས་དེ་བཞིན་གཤེགས་པ་རྣམས་ལ་མཆོད་པ་དང་ཉེ་གནས་དང་ཞབས་སྤྱི་བོས་ཕྱག་བྱས་པར་འགྱུར་རོ། །ཞེས་མདོ་ལས་བཤད་དོ། སྤྲོ་ན་རེ་རེ་བཞིན་ཚིགས་ལྷུག་པའི་གསོལ་

ཟྭ༄༅། །འདེབས་བྱ་ཞེས་པ་ནི། བཅོམ་ལྡན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པའི་ཞབས་ལ་དུས་ཐམས་ཅད་དུ་ཕྱག་འཚལ་
ལོ༑ །མཆོད་དོ། །སྐྱབས་སུ་མཆིའོ། །གསོལ་བ་འདེབས་སོ་བྱིན་གྱིས་བརླབ་ཏུ་གསོལ། དེ་བཞིན་དུ་ཀུན་ལ་དུས་ཐམས་ཅད་དུ་མན་ཆད་སྦྱར་རོ། པྲི་ཡང་ཀུའི་གནས་ན་བཞུགས་པ་འཕགས་པའི་
གནས་བརྟན་ཆེན་པོ་སྒྲ་གཅན་འཛིན་ལ་འཁོར་དགྲ་བཅོམ་སྟོང་དང་ཆིག་བརྒྱས་བསྐོར་བའི་ཞབས་ལ༴ བྱ་རྒོད་ཕུང་པོའི་རི་བོ་ལ་བཞུགས་པ་སོགས་གོང་ལྟར་ལས། ལམ་ཕྲན་བརྟན་ལ༴ སྟོང་དང་
དྲུག་བརྒྱས་བསྐོར་བའི༴ ཤར་གྱི་ལུས་འཕགས་གླིང་ན༴ བྷ་ར་ངྷུ་ཛ་བསོད་སྙོམ་ལེན་ལ༴ སྟོང་གི༴ ལྷ་གནས་སུམ་ཅུ་རྩ་གསུམ་ན༴ ལམ་བསྟན་ལ༴ དགུ་བརྒྱས༴ རི་ཡི་རྒྱལ
པོའི་ངོས་ཡང་ལ༴ ཀླུའི་སྡེ་ལ༴ སྟོང་ཉིས་བརྒྱས༴ རི་ཡི་རྒྱལ་པོ་བི་ཧུ་ལ་ན༴ རྦད་བྱེད་ལ༴ སྟོང་བཞི་བརྒྱས༴ གངས་ཅན་རི་ཡི་རྒྱལ་པོ་ལ༴ མི་ཕྱེད་པ་ལ༴ སྟོང་ཕྲག་གཅིག་
ཝཱགིས༴ གངས་རི་ཆེན་པོ་ཏི་སེ་ལ༴ ཡན་ལག་འབྱུང་ལ༴ སྟོང་སུམ་བརྒྱས༴ དྲང་སྲོང་རི་ཡི་ངོས་ཤེད་ན༴ མ་ཕམ་པ་ལ༴ ཆིག་བརྒྱས༴ ལོ་མ་བདུན་པའི་རི་ཕུག་ན༴ ནགས་ན་༴

གནས་ལ༴ སྟོང་བཞི་བརྒྱས་བསྐོར༴ གནས་མཆོག་དམ་པ་ཟངས་གླིང་ན༴ དུས་ལྡན་ལ༴ སྟོང་ཆིག་བརྒྱས༴ སིང་གྷ་ལ་ཡི་གླིང་ན༴ རྡོ་རྗེ་མོའི་བུ་ལ༴ སྟོང་གིས༴ ཆུ་བོ་ཡ་མུ་
ན་གླིང་ན༴ བཟང་པོ་ལ༴ སྟོང་ཉིས་བརྒྱས༴ ཁ་ཆེའི་ཡུལ་ན༴ གསེར་བེའུ་ལ༴ ལྔ་བརྒྱས༴ ནུབ་ཀྱི་བ་གླང་སྤྱོད་ན༴ བྷ་ར་ངྷུ་ཛ་གསེར་ཅན་ལ༴ བདུན་བརྒྱས༴ བྱང་གི་སྒྲ་མི་
སྙན་གྱི་གནས་ན་བཞུགས་པ་འཕགས་པའི་གནས་བརྟན་ཆེན་པོ་བ་ཀུ་ལ་འཁོར་དགྲ་བཅོམ་པ་དགུ་བརྒྱས་བསྐོར་བའི་ཞབས་ལ་དུས་ཐམས་ཅད་དུ༴ འཕགས་པའི་དགེ་བསྙེན་དྷརྨཱ་ཏཱ་ལ་འཁོར་དགེ་
བསྙེན་ཚོགས་ཀྱིས་བསྐོར་བའི་ཞབས་ལ༴ རི་རབ་ཆེན་པོའི་ངོས་ཕྱོགས་བཞིར་བཞུགས་པ་རྒྱལ་བའི་བསྟན་སྲུང་རྒྱལ་པོ་བཞི་ལ་འཁོར་རང་རིགས་དཔག་ཏུ་མེད་པའི་ཞབས་ལ་དུས་ཐམས་ཅད་
དུཿ༴ ཞེས་གསོལ་བ་བཏབ་བོ། མཆོད་ཚིག་རྒྱས་པས་མཆོད་པ་ནི། བླ་རེ་གཞལ་མེད་ཁང་དང་གདུགས་རྒྱལ་མཚན། །བ་དན་ཕྱེ་ཕུར་ལྔ་ལྡི་མཆོད་སྤྲིན་ཚོགས། །ཀུན་ཏུ་སྣང་བས་ནམ་མཁའི་ཁམས་
ཁྱབ་པ། །ལྷ་རྫས་མཆོད་ཡོན་བཟང་པོས་མཆོད་པར་བགྱི། ། ཨོཾ་སརྦ་ཏ་ཐཱ་ག་ཏ་ཨཉྙཾ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་༝དེ་བཞིན་གཤེགས་པ་ཐམས་ཅད་ལ་མཆོད་ཡོན་མཆོད་སྤྲིན་རྒྱ་མཚོ་འཕྲོ་བ་མཉམ་པས་

།མཆོད། ཧཱུཾ། དེ་བཞིན་ཚིག་རྐང་སྔ་མ་གསུམ་འདྲ་བར་མཆོད་ཡོན་གྱི་ཚབ་ཏུ་ཞབས་བསིལ་སོགས་བཅུག་དེ་ལ། ཨཉྙཾ་ཀྱི་ཚབ་ཏུ། པ་གྱྀ་.ཞབས་བསིལ། སོགས་བཅུག་པས་མཆོད།
༄ པེ་དཱི་པཾ་གནྠེ་ནཻ་ཝི་དྱ་ཤཔྟ་བསྟོདཔ་ནི། ཐབས་མཁས་ཐུགས་རྗེ་ཤཱཀྱའི་སོགས་དང་། དུས་གསུམ་རྒྱལ་བ་སྲས་བཅས་ཐུགས་རྗེའི་བདག །མེ་ཏོག །བདུག་སྤོས་མ་མཻ་དྲི་ཆབ་
ཞལ་ཟས་རོལ་མོ་ཉན་ཐོས་ཚུལ་དུ་སྲིད་པ་ཇི་སྲིད་བར། །བསྟན་པ་སྐྱོངས་ཤིང་འགྲོ་བའི་དོན་མཛད་པའི། །གནས་བརྟན་ཆེན་པོ་རྣམས་ལ་ཕྱག་འཚལ་སྟོད། །འཕགས་པ་འདུས་ཚོགས་དགྲ་
བཅོམ་དགེ་བསྙེན་དང༌། །བསྟན་པའི་མཐའ་སྐྱོངས་རྒྱལ་པོ་ཆེན་པོ་བཞི། །རྒྱལ་བའི་སྤྱན་སྔར་ཞལ་བཞེས་ཆོས་སྐྱོང་བའི། །སྲུང་མ་དམ་ཅན་ཚོགས་ལ་ཕྱག་འཚལ་བསྟོད། །ཅེས་
བསྟོད༑ གཙང་གཏོར་བྱིན་གྱིས་རླབས་གསུངས་པ་ལ་གསུམ་ལས། །དང་པོ་སྦྱོངས་བ་ཆོས་ཉིད་རྣམ་དག་སྔགས་ནི། ཨོཾ་¸རང་བཞིན་དུ་དག་པས་ཆོས་ཐམས་ཅད་རང་བཞིན་གྱི་དག་པའི་བདག་ཉིད་དུ་འོང་། སྭ་བྷཱ་ཝ་ཤུདྡྷ་སརྦ་དྷརྨ་སྭ་བྷཱ་
ཐྭ ཝ་ཤུདྡྷེ་྅ཧཾ། གཉིས་པ་སྤེལ་བའི་ནམ་མཁའ་མཛོད་ཀྱི་སྔགས་ནི། ན་མཿསདེ་བཞིན་གཤེགས་པ་ཐམས་ཅད་ལ་སྒོ་སྣ་ཚོགས་ནས་ཕྱག་འཚལ་ལོ། རྦ་ཏ་ཐཱ་ག་ཏེ་བྷྱོཿ་བི་ཤྭ་མུ་ཁེ་བྷྱ སརྦ་ཐཱ་ཁཾ་ཨུངྒ་ཏེ་སྥ་ར་ཎ་ཨི་མཾ་ག་ག་

ན་ཁཾ་སྭཱ་ཐམས་ཅད་དུ་ནི། ནམ་མཁར་འཕགས་པས་ཁྱབ་པ་འདི་ནི་ནམ་མཁའ་གདལ་བར་གཞི་ཚུགས། ཧཱ། གསུམ་པ་སྦར་བྱེད་ཤུགས་ལྡན་ཀྱི་སྔགས་ནི། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་དེ་བཞིན་གཤེགས་པ་ཐམས་ཅད་ཀུན་ཏུ་
གཟིགས་ལ་ཕྱག་འཚལ་ལོ། ཨོཾ་སམྦྷ་ར་སམྦྷ་ར་ཧཱུྃ ཡང་དག་པར་རྒྱས་པ་ཡང་དག་པར་རྒྱས་མཛོད། ཞེས་ལན་གསུམ་རེ་བཟླས་པས་བརླབ་བོ། རྒྱལ་ཆེན་བཞི་ལ་གཏོར་མ་སྤྱི་མཐུན་འབུལ་བ་ནི། །དཀར་གཏོར་བཞི་ཆབ་ཀྱི་སྦྲན་ལ། ཨོཾ་སྭ་བྷཱ་ཝས་
སྦྱངས༑ ཨོཾ་ཨཨཞེས་པ་གདོད་ནས་མ་སྐྱེས་པའི་ཕྱིར་ཆོས་ཐམས་ཅད་ཀྱི་སྒོའོ། ཀཱ་རོ་མུ་ཁཾ་སརྦ་དྷརྨཱ་ནཱཾ། ཨ་དྱནུཔྤནྣ་ཏཏ་ཨོཾ་ཨཱཿ ཧཱུྃ ཕཊ་སྭཱ་ཧཱ། སྨྲེ་སྔགས་ནི། གཏོར་མ་ཡེ་ཤེས་ཀྱི་བདུད་རྩིའི་རྒྱ་མཚོར་
གྱུར་པ་འདི་ཉིད་ཆོས་སྐྱོངས་བའི་སྲུང་མ་རྒྱལ་ཆེན་བཞི་འཁོར་དང་བཅས་པ་ལ་འབུལ་ལོ། །དགྱེས་པར་བཞེས་ལ་རྒྱལ་བའི་བསྟན་པ་རིན་པོ་ཆེ་སྤྱི་དང་བྱེ་བྲག་དར་ཞིང་རྒྱས་ལ་ཡུན་རིང་དུ་གནས་
པ་དང་། །དེའི་མཐུས་སེམས་ཅན་ཐམས་ཅད་དམ་པའི་ཆོས་ལ་སྤྱོད་ཅིང་བདེ་གཤེགས་ཕུན་སུམ་ཚོགས་པའི་ཕྲིན་ལས་མཛད་དུ་གསོལ། ཁྲུས་བྱ་བ་ནི། ཁྱེད་རང་སྔོན་ཆད་སྔར་བསགས་ཀྱི་རྣམ་
པར་སྨིན་པ་དང་བཅས་པས། ད་ལམ་བྱིན་རླབས་རྗེས་གནང་གི་སྣོད་དུ་རུང་བར་བྱ་བའི་ཕྱིར་བདུད་རྩིའི་ཕྱི་ནང་ཐམས་ཅད་བཀྲུས་པས་ལས་ཉོན་ཤེས་བྱའི་སྒྲིབ་པ་ཐམས་ཅད་ཡོངས་སུ་དག་པའི་

# |༄༅། །མོས་པ་གྱིས། བྱས་ལ། ཇི་ལྟར་བལྟམ་པ་ཙམ་གྱི་ནི། སོགས་ཁྲུས་ཆུ་སྦྱིན། སྟོན་པ་གནས་བརྟན་བཅས་པའི་ལོ་རྒྱུས་དང་ཕན་ཡོན་བརྒྱུད་ཚུལ་བཤད་པས་སྤྲོ་བ་བསྐྱེད་གསུངས་པ་ནི། ནམ་
གནས་
མཁའི་མཐའ་དང་མཉམ་པའི་སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་བསྒྲལ་ཏེ། རྫོགས་པའི་སངས་རྒྱས་ཀྱི་གོ་འཕང་ལ་འགོད་པར་བྱ། །དེའི་ཆེད་དུ་སྟོན་པ་ཐུབ
པའི་དབང་པོ་གནས་བརྟན་བཅས་པའི་སྐུ་གསུང་ཐུགས་ཀྱི་རྗེས་སུ་འཇུག་པར་གནང་བའི་རིམ་པ་ལེགས་པར་ཞུ་སྙམ་པས་མ་ཡེངས་པར་གསན་འཚལ། །དེ་ཡང་མདོ་སྡེ་ལང་ཀར་གཤེགས་པ
ལས༑ །འདོད་པའི་ཁམས་དང་གཟུགས་མེད་དུ། །སངས་རྒྱས་རྣམས་ནི་འཚང་མི་རྒྱ། །གཟུགས་ཁམས་གནས་པའི་འོག་མིན་དུ། །འདོད་ཆགས་བྲལ་བ་ཁྱོད་འཚང་རྒྱ། །ཞེས་གསུངས་
པ་བཞིན། ཡང་དག་པར་སྟོན་པ་འདི་ཉིད་བསྐལ་པ་དཔག་ཏུ་མེད་པའི་སྔོན་རོལ་ནས་གནས་འོག་མིན་དུ་ལོངས་སྤྱོད་རྫོགས་པ་ཆེན་པོའི་སྐུར་སངས་རྒྱས་ནས་ས་བཅུ་ལ་གནས་པའི་བྱང་ཆུབ་
ཆོག་སེམས་དཔའ་རྣམས་ཀྱི་སྟོན་པ་མཛད་དོ། །ཐེག་པ་ཆེན་པོ་ཁོ་ནའི་ཆོས་ལ་ལོངས་སྤྱོད་ནའང༌། ཁ་སྦྱོར་ཐིག་ལེའི་རྒྱུད་ལས། །གཙང་མའི་གནས་ནི་རབ་ཡངས་ནས། །ཡང་དག་རྫོགས་

སངས་དེར་སངས་རྒྱས། །སྤྲུལ་པ་པོ་ནི་འདིར་སངས་རྒྱས། །ཞེས་དང༌། ལང་ཀར་གཤེགས་པར་ཡང༌། །རིན་ཆེན་སྣ་ཚོགས་མཛེས་པ་ཡི། །འོག་མིན་གནས་ནས་ཉམས་དགའ་
བར༑ །གཙང་མའི་གནས་ནི་སྟེང་ཞུགས་ནས། །ཡང་དག་སངས་རྒྱས་དེར་སངས་རྒྱས། །སྤྲུལ་པ་པོ་དེ་འདིར་འཚང་རྒྱ། །ཞེས་གསུངས་ལྟར་འདིར་སངས་རྒྱས་པའི་ཚུལ་ཡང༌། །མདོ་
སྡེ་བསྐལ་པ་བཟང་པོ་ལས། །ང་ཉིད་སྔོན་ཚེ་དམན་པར་གྱུར་པ་ན། །དེ་བཞིན་གཤེགས་པ་ཤཱཀྱ་ཐུབ་དེ་ལ། །འཇམ་གང་ཞིག་ནི་ཕུལ་བར་བྱས་ནས་ཀྱང༌། །དང་པོར་བྱང་ཆུབ་ཏུ་ནི་སེམས་
བསྐྱེད་དོ། །ཞེས་སོགས་མདོ་སྡེ་རྣམས་ལས་འབྱུང་བ་ལྟར་དང་པོ་བྱང་ཆུབ་མཆོག་ཏུ་ཐུགས་བསྐྱེད། །བར་དུ་བསྐལ་པ་གྲངས་མེད་གསུམ་དུ་ཚོགས་བསགས་པའི་མཐར་དགའ་ལྡན་གནས་སུ་
ལྷའི་བུ་དམ་པ་ཏོག་དཀར་པོར་གྱུར་ཚེ་མི་ཕམ་མགོན་པོ་རྒྱལ་ཚབ་ཏུ་བཀོད་ནས་འཛམ་བུ་གླིང་འདིར་བསྐལ་པ་ཆེན་པོ་བཞིར་ཕྱེ་བའི་ཕྱི་མ་རྩོད་པའི་དུས་འདིར་གཟིགས་པ་ལྔས་ཤཱཀྱའི་རྒྱལ་པོའི་སྲས་
སྤྲུལ་པ་སྐུ་ཡི་སྐྱེ་བ་བཞེས་ཏེ་མཛད་པ་བཅུ་གཉིས་ཀྱི་ཚུལ་གྱིས་སངས་རྒྱས་པ་ཡིན་ལ། དེ་ཡང་སྔོན་བྱུང་འདས་པའི་དུས་ན་བསྐལ་པ་ཆེན་པོ་འཛིན་པ་ཞེས་བྱ་བ་འཁོར་ལོས་བསྒྱུར་བ་རྩིབས་ཀྱི་མུ་

ཞཱ ༄༅། །ཁྱུད་ཀྱིས་སྲིད་པ་བསྐྱེད་པའི་ཚེ། །སངས་རྒྱས་བཅོམ་ལྡན་འདས་རིན་ཆེན་སྙིང་པོ་ཞེས་བྱ་བ་བྱོན་པས་མེ་ལོང་བཀོད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་
ཞུགས་ནས་སངས་རྒྱས་ཀྱི་ཞིང་གི་བཀོད་པ་བསམ་གྱིས་མི་ཁྱབ་པ་བསྟན་པས། །རྒྱལ་བཙུན་སྲས་བློན་འབངས་བཅས་ཀྱིས་སངས་རྒྱས་བསྙེན་བཀུར་དཔག་མེད་མཛད། སེམས་བསྐྱེད་པས་དེ་
དག་མ་འོངས་ཡན་སངས་རྒྱས་པར་ལུང་བསྟན་པའི་ཚེ། །སངས་རྒྱས་དེ་ཉིད་ཡབ་བྲམ་ཟེ་རྒྱ་མཚོའི་རྡུལ་དེ་ནི་སྟོན་པ་ཤཱཀྱ་ཐུབ་པ་འདི་ལྟར་སྟེ། བསྐལ་བཟང་གི་སངས་རྒྱས་སྟོང་ལྔ་འབྱོན་པའི་
དང་པོའི་བཞི་པར་ལུང་བསྟན་པར། ྋ སྙིང་རྗེ་པདྨ་དཀར་པོའི་མདོ་ལས་བཤད་པ་དང་། ཡང་སྔོན་བསྐལ་པ་མཛེས་པར་སྣང་བ་ཞེས་བྱ་བར་འཇིག་རྟེན་གྱི་ཁམས་རྣམ་པར་བརྒྱན་པ་ན་ྋ སངས་
རྒྱས་སྟོན་པ་རིན་ཆེན་སྣ་ཚོགས་བཀོད་པའི་རྒྱལ་པོ་ཞེས་བྱ་བ་བྱོན་ཚེ། འཁོར་ལོས་བསྒྱུར་རྒྱལ་ཡུལ་འཁོར་སྲུངས་བྱ་བར་བཙུན་མོ་བདུན་འབུམ་དང་སྲས་སྟོང་ཡོད་པ་འཁོར་བཅས་
ཝཱཨཱ ཀྱིས༑ སངས་རྒྱས་འཁོར་བཅས་ལ་ལོ་བྱེ་བ་བཅུ་གཅིག་ཏུ་བསྙེན་བཀུར་བྱས་ཤིང་དགེ་སློང་རེ་ལ་གཡོག་གསུམ་རེ་ཕུལ་ཏེ་ཆོས་ཉན་པས། སྲས་སྟོང་དེ་བསྐལ་བཟང་གི་སངས་རྒྱས་སྟོང་དུ་

ལུང་བསྟན་པའི་བཞི་པ་སངས་རྒྱས་ཤཱཀྱ་ཐུབ་པ་འདི་ཉིད་ཡིན་པར་གསང་བ་བསམ་གྱིས་མི་ཁྱབ་པ་ལས་བཤད་པ་འདི་ལས། མདོ་བསྐལ་པ་བཟང་པོ་ལས། ང་སྐྱེ་བའི་ཡུལ་ནི་སེར་སྐྱའི་གནས་
ཞེས་བྱའོ། །རིགས་ནི་རྒྱལ་རིགས་སོ། །གདུང་ནི་གོའུ་ཏ་མའོ། །འོད་ནི་འདོམ་གང་ངོ༌། །ཡབ་ནི་ཟས་གཙང་མ་ཞེས་བྱའོ། །ཡུམ་ནི་སྒྱུ་འཕྲུལ་མ་ཞེས་བྱའོ། །སྲས་ནི་སྒྲ་གཅན་འཛིན་
ནོ༑ །རིམ་གྲོ་པ་ནི་ཀུན་དགའ་བོའོ། །ཤེས་རབ་ཅན་རྣམས་ཀྱི་མཆོག་ནི་ཉེ་རྒྱལ་ལོ། །རྫུ་འཕྲུལ་ཅན་རྣམས་ཀྱི་མཆོག་ནི་སྤངས་ནས་སྐྱེས་ཞེས་བྱའོ། །འདུས་པ་དང་པོ་ལ་དགེ་སློང་ཉིས་བརྒྱ་
ལྔ་བཅུའོ། །སྐྲ་ཚེའི་ཚད་ནི་ལོ་བརྒྱའོ། །དམ་པའི་ཆོས་ནི་ལོ་ལྔ་བརྒྱའོ། །ལོ་ལྔ་བརྒྱའི་བར་དུ་དམ་པའི་ཆོས་ལྟར་སྣང་ངོ༌། །སྐུ་གདུང་ནི་རྒྱས་པར་འགྱུར་རོ། །ཞེས་གསུངས་པ་ལྟར་སྐུ་
འཁྲུངས་ནས་ཉི་ཤུ་རྩ་དགུའི་སྟེང་རྒྱལ་སྲིད་སྤངས་ཏེ་ཁབ་ནས་ཕྱུང་ལ་ལོ་དྲུག་དཀའ་བ་སྤྱད་པའི་མཐར་མངོན་པར་སངས་རྒྱས་ནས། གདུལ་བྱའི་བློ་ཁམས་དང་མཐུན་པར་ཆོས་ཀྱི་འཁོར་ལོ་རིམ་
པ་གསུམ་དུ་བསྐོར་ཏེ་དགུང་ལོ་བརྒྱད་ཅུར་མྱ་ངན་ལས་འདས་པར་བཞེད་པས། མྱ་ངན་ལས་འདས་ཁར་འཁོར་ཉན་ཐོས་དང་རང་རྒྱལ་དགྲ་བཅོམ་བྱང་སེམས་དཔག་ཏུ་མེད་པ་རྣམས་ཀྱི་ནང་

།ནས། ཐུགས་བསྐྱེད་ཁྱད་པར་འཕགས་པ་ཉན་ཐོས་ཀྱི་ཚུལ་བཟུང་ཡང་བྱང་ཆུབ་སེམས་དཔའི་ཕྲིན་ལས་དབང་བ་གནས་བརྟན་ཆེན་པོ་བཅུ་དྲུག་དང་། ལྷ་དབང་བརྒྱ་
གནས་༄༅།
བྱིན་རྒྱལ་ཆེན་སྡེ་བཞི་རྣམས་ལ་བསྟན་པའི་གཉེར་གཏད་དོ། །དབང་པོ་དག་དེ་བཞིན་གཤེགས་པ་ནི་རིང་པོར་མི་ཐོགས་པར་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་
མྱ་ངན་ལས་འདའ་བར་འགྱུར་གྱིས། ང་ཡོངས་སུ་མྱ་ངན་ལས་འདས་པའི་འོག་ཏུ་ང་ཡི་བསྟན་པ་ཁྱེད་རྣམས་ཀྱིས་བསྲུངས་བར་གྱིས་ཤིག་ཅེས་གསུངས་པས། །གནས་བརྟན་ཆེན་པོ་འདི་རྣམས་
སྤངས་རྟོགས་གི་ཡོན་ཏན་ཕུན་སུམ་ཚོགས་པས་དགྲ་བཅོམ་པ་བརྙེས་ཏེ་དོན་དུ་སངས་རྒྱས་པ་ཉིད་ནའང༌། གདུལ་བྱའི་དབང་ལས་ཉན་ཐོས་ཀྱི་ཚུལ་བཟུངས་ནས། དེ་བཞིན་གཤེགས་པའི་
བཀའི་ལུང་གཙོ་བོར་མཛད་དེ། རང་དོན་སྤངས་ནས་གཞན་དོན་དུ་རྒྱལ་བའི་བསྟན་པ་ཇི་སྲིད་ཀྱི་བར་དེ་སྲིད་དུ་མྱ་ངན་ལས་མི་འདའ་བར་བསྟན་པ་བསྲུང་ཞིང་སྤེལ་ལ་མཐའི་སྡད་པ་པོར་ཞལ་གྱིས་
བཞེས་ཏེ། ཐ་ནའང་དགེ་བསྙེན་དང་སྐྱབས་སུ་འགྲོ་ཞིང་གསོལ་བ་འདེབས་པ་ཡན་ཆད་ཀྱི་ཕྱི་བཞིན་གཟིགས་པ་དང༌། དུས་དང་གང་ཟག་རབ་འབྲིང་ཐ་མའི་དབང་གིས། དགེ་འདུན་པ་བདུན་

ཕྲག་གཅིག་གམ་གསུམ་མམ་ལྔ་ཡན་ཚོགས་པའི་ནང་དུ་གནས་བརྟན་གྱི་སྤྲུལ་པ་རེ་རེ་འབྱོན་པ་དང༌། ནམ་ཡང་དཀོན་མཆོག་གི་ཞབས་འབྲིང་མཛད་ཅིང་སྦྱིན་བདག་དང་སྦྱིན་པ་པོའི་སྦྱིན་པ་ཡོངས་
སུ་དག་པར་མཛད་པ་དེ་དག་གནས་པའི་ཚུལ་དང་རྫོགས་དུས་ནི། །གླིང་འདིར་དང་པོ་ཚེ་ལོ་དཔག་ཏུ་མེད་པ་ཐུབ་པ་ནས་རིམ་པས་འགྲིབ་པའི་ཚེ་ལོ་བརྒྱ་པར་ཐུབ་དབང་འཁྲུངས་པ་དེ་མྱ་ངན་ལས་
འདས་ནས་བསྟན་པའི་གནས་ཚད་བགྲངས་པ་སྟེ། རིམ་པས་འགྲིབ་པའི་ཚེ་ལོ་བཅུ་པ་ནས་ཡར་གྱི་ཡ་ཐོག་རིགས་མོ་རྫོགས་པ་ཡིན་ལ། དེ་ནས་རིམ་པས་འཕེལ་བའི་ཐོག་མ་ནས་བར་གྱི་ཁུག་
པའི་མགོ་ཚུགས་པ་འདི་ཡི་ཚེ་ལོ་བརྒྱ་བར་མ་སླེབ་བར་དུ་གནས་བརྟན་འདི་རྣམས་ཡུལ་སོ་སོར་བཞུགས་པའི་གནས་ནི། པྲི་ཡང་ཀུའི་གླིང་ན་སྒྲ་གཅན་འཛིན། བྱ་རྒོད་ཕུང་པོའི་རི་ལ་ལམ་ཕྲན
བསྟན༑ ཤར་ལུས་འཕགས་གླིང་ན་བྷ་ར་དྷྭ་ཛ་བསོད་སྙོམས་ལེན། ལྷ་གནས་སུམ་ཅུ་རྩ་གསུམ་ན་ལམ་བསྟན། རི་རྒྱལ་ངོས་ཡངས་ན་ཀླུ་ཡི་སྡེ། རི་རྒྱལ་བྷི་ཧུ་ན་རྦད་བྱེད། གངས་ཅན་རི་
ཡི་རྒྱལ་པོ་ན་མི་ཕྱེད་པ། གངས་རི་ཆེན་པོ་ཏི་སེ་ན་ཡན་ལག་འབྱུང་། དྲང་སྲོང་རི་ཡི་ངོས་ཤད་ན་མ་ཕམ་པ། ལོ་མ་བདུན་པའི་རི་ཕུག་ན་ནགས་ན་གནས། ཟང་གླིང་ན་དུས་ལྡན། སིང་གྷ་

ཟླ༄༅། །ལའི་གནས་ན་རྡོ་རྗེ་མོ་ཡི་བུ། ཆུ་བོ་ཡ་མུན་གླིང་ན་བཟང་པོ། ཁ་ཆེའི་ཡུལ་ན་གསེར་བེའུ། ནུབ་བ་ལང་སྤྱོད་ན་བྷ་ར་དྷྭ་ཛ་གསེར་ཅན། བྱང་སྒྲ་མི་སྙན་ན་བ་ཀུ་
ལ་སྟེ་དེ་ལྟར་སོ་སོར་བཞུགས་པ་དེ་རྣམས་ཚེ་ལོ་བརྒྱ་པའི་ཐོག་མ་ནས་འཛམ་བུ་གླིང་འདིར་འདུས་ནས་སེམས་ཅན་རྣམས་ལ་དམ་པའི་ཆོས་ཡང་དག་པར་སྟོན་ཅིང་རབ་ཏུ་བྱུང་བའི་ཚོགས་
སྤེལ༑ གཞན་ཚེ་ལོ་དྲུག་བརྒྱའི་མཐར་མ་ཐུག་བར་བསྟན་པ་སྤེལ་ལ། །ཚེ་ལོ་བདུན་བརྒྱ་པ་ནས་གནས་བརྟན་རྣམས་ཀྱི་སའི་སྟེང་ན་བཅོམ་ལྡན་འདས་ཤཱཀྱ་ཐུབ་པའི་བསྟན་པའི་ཚོགས་ཇི་སྙེད་པ་
དེ་དག་ཕྱོགས་གཅིག་ཏུ་བསྡུས་ནས་སྡོམ་སྟེ་རིན་པོ་ཆེ་སྣ་བདུན་གྱི་མཆོད་རྟེན་གཅིག་བྱས་ཏེ་དེ་ལ་ཀུན་གྱི་བསྐོར་ནས་ཞབས་སྐྱིལ་ཀྲུང་བཅས་ནས་འདུག་སྟེ་འདི་སྐད་དུ། །བཅོམ་ལྡན་འདས་དེ་
བཞིན་གཤེགས་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དེ་ལ་འདུད་པས་ཕྱག་འཚལ་ལོ། །ཞེས་བརྗོད་ལ་ཕྱག་བྱས་ནས་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་
ཡོངས་སུ་མྱ་ངན་ལས་འདའ་བར་འགྱུར་རོ། །མཆོད་རྟེན་དེ་ཡངནུབ་ནས་འོག་གི་གསེར་གྱི་ས་གཞི་གང་ཡིན་པ་དེ་ལ་གནས་སོ། །དེ་ལྟར་ལ་ཐུག་གི་བར་སངས་རྒྱས་བསྟན་པ་གནས་ཚེ་ཇི་ཙམ་

ཡིན་པ་ནི། གྲངས་ངེས་སྐྱེ་ཚུལ་མང་བ་སྟེ། དང་པོ་ནི་མདོ་སྡེ་བསྐལ་པ་བཟང་པོ་ལས། བསྟན་པ་ཡང་དག་ལོ་ལྔ་བརྒྱ་དང༌། ལྟར་སྣང་ལྔ་བརྒྱ་སྟེ་སྟོང་དུ་གནས་པར་བཤད་པ་དང༌།
བཞིན་དྲིན་ལན་བསབས་པ་ལས། བསྟན་པ་འཕེལ་བའི་དུས་ལྔ་བརྒྱ་འགྲིབ་པའི་རིང་ལྔ་བརྒྱ་སྟེ་སྟེང་དུ་གནས་པར་གསུངས་པ་དང་། མངོན་པའི་འགྲེལ་པ་རྣམས་སུའང་སྟོང་དུ་བཤད། སྙི
རྗེ་པད་དཀར་ལས། དམ་པའི་ཆོས་ལོ་སྟོང་དང་ཆོས་ཀྱི་གཟུགས་བརྙན་ཙམ་ལྔ་བརྒྱར་གནས་པར་བཤད། ངེས་པར་ནི། དགེ་འདུན་འཕེལ་ལུང་བསྟན་པ་དང་། ཟླ་བའི་སྙིང་པོས་ཞུས་པའི་
མདོ་ལས་ལོ་ཉིས་སྟོང་གནས་པར་བཤད་པ་དང༌། རྡོར་གཅོད་འགྲེལ་པ་དང་ཐུབ་དགོངས་སུ་ལྔ་བརྒྱ་ཕྲག་ལྔར་གནས་པར་བཤད་ལ། དེ་བཞིན་དུ་འདུལ་བ་ལུང་ཕྲན་ཚེགས་ལས། ལོ་བདུན་
སྟོང་གནས་པ་ལས་སྐྱེ་དགུ་བདག་མོ་སོགས་བུད་མེད་རབ་ཏུ་བྱུང་བས་ཉིས་སྟོང་འགྲིབ་སྟེ་ལྔ་སྟོང་གནས་པར་བཤད་ལ། །དེ་ཡང་ལྔ་བརྒྱ་ཕྲག་བཅུར་ཕྱེ་བའི་དང་པོ་གསུམ་ལ་རིམ་པས་དགྲ་བཅོམ་
པ་དང་ཕྱིར་མི་འོང་བ་དང་རྒྱུན་དུ་ཞུགས་པ་གསུམ་གྱི་འབྲས་བུ་ཐོབ་པ་མང་དུ་བྱུང་བས་འབྲས་བུ་དུས་གསུམ་དང་། དེ་འོག་གསུམ་ལ་ལྷག་མཐོང་བསྒོམ་པའི་ཏིང་ངེ་འཛིན་བསྒོམ་པ་ཚུལ་ཁྲིམས་

།པ་ལ་གནས་པ་གསུམ་མང་དུ་འབྱུང་བས་བསྒྲུབ་པའི་དུ་གསུམ་དང༌། དེ་འོག་གསུམ་ལ་མངོན་པ་མདོ་སྡེ་འདུལ་བ་གསུམ་ལ་སྤྱོད་པ་འབྱུང་བས་ལུང་གི་དུས་ཟ ༄༅།
གསུམ༑ ལྔ་བརྒྱ་ཕྲག་ཐ་མ་བཅུ་པ་ནི་རྟགས་ཙམ་འཛིན་པའི་དུས་སུ་བཤད་པ་ནི་ཡུན་དེ་དག་ནི་གནས་བརྟན་རྣམས་ཀྱི་ཕྲིན་ལས་ཀྱི་དུས་ཡུན་རིང་ལ། དྲང་ངེས་ཀྱི་དགོས་པ་དེ་དག་ལ་བསྟན་པའི་
བར་ཆད་སོགས་ལ་དགོངས་པའོ། །དད་པའི་ཞིང་ས་ཡང་ད་ལྟ་འཕགས་པའི་ཡུལ་དུ་ལྷ་ཁང་ཀ་བ་བརྒྱ་ཚུགས་པའི་ནང་དུ་གནས་བརྟན་གྱི་འདྲ་སྐུ་མེད་ན་གཙུག་ལག་ཁང་དུ་མི་བརྩི་ལ། གཟན་
འཕྱར་འདོམ་གང་བའི་ས་འོག་ཏུ་གནས་བཅུའི་སྐ་འདྲ་བཞུགས་ན་གཙུག་ལག་ཁང་དུ་འཛིན་ཞེས་ཇོ་བོས་གསུངས་པ་དང༌། སངས་རྒྱས་མྱ་ངན་ལས་འདས་ནས་ལོ་ལྔ་བརྒྱ་ན་རྒྱ་ནག་ཏུ་འཕགས་པ་
སྤྱན་རས་གཟིགས་ཀྱི་སྤྲལ་པ་ཐན་ཇུའི་རྒྱལ་པོ་སྙན་ནས་གྲུབ་ཐོབ་ཆེན་པོ་ཧ་ཤང་ཕོ་ཉར་བཏང་སྟེ་གནས་བརྟན་རྣམས་ལ་ཕོ་བྲང་བཀྲ་ཤིས་ཁྲི་སྒོར་སྤྱན་དྲངས་ཚེ། ནམ་མཁའི་སྤྲིན་ཀློང་འབྲུག་གི་
གི
ཝཱ༽ རྒྱབ་སྟེང་དུ་བཞེངས་བཞིན་ཕེབས་པས་རྒྱལ་བའི་བཀའ་འགྱུར་རོ་ཅོག་ཆར་དུ་བསྙིལ་བའི། རྫོགས་འགའ་ཞིག་ཆུར་ལྷུང་བ་ཉ་བོ་ཆེས་མིད་པས་ཉ་སྐམ་སར་དུ་ཕྱུང་སྟེ་བརྡུངས་པས་ལྷག་མ་ཉ་སྐད་

དུ་བསྒྲག་པས། །ད་ལྟའང་ཆོས་ཀྱི་ལྷག་ཆད་བསྐང་ཕྱིར་རོལ་མོར་ཉ་ཁོག་འཆོས་ནས་བརྡུངས་བ་དང་། །ཡང་རྒྱལ་པོས་རྒྱ་ཡུལ་དུ་ཡུན་དུ་བཞུགས་པར་གསོལ་བ་བཏབ་ཀྱང་མ་གནང་
སྐུའི་འདྲ་འབག་བཞེངས་ན་བཞུགས་པ་དང་ཁྱད་མེད་པར་ཞལ་གྱི་བཞེས་པས་བཀོདཔ་ཡང་འབྲུག་རྒྱབ་མ་དང་། །རྒྱ་མཚོའི་ལམ་ནས་ཕེབ་པའི་བཀོད་པ་ཆུ་འབྱམས་མ་ཞེས་གྲགས་པ་དག་
ལ་མཆོད་པ་ཕུལ་བས་དངོས་སུ་བཞེས་པ་བྱུང་བས་རྒྱ་ནག་ལོངས་སྤྱོད་མངའ་ཐང་ཆེ་བ་དེའི་མཐུ་ལས་བྱུང་སྐད། །རྒྱལ་པོས་ཟླ་བ་གསུམ་དུ་བསྙེན་བཀུར་ཕུལ་ཚེ་ཙན་དན་དང་ཨ་ཀ་རུའི་བཞུགས་
ཁྲི་དང་དར་གོས་ན་བཟའ་ལྷབ་ལྷུབ་ཕུལ་བའི་བཀོད་པ་རྒྱ་ཆེས་ཅན་དར་རོ། །ལི་ཡུལ་དུ་རྒྱལ་པོ་མནུ་མ་ནུ་བའི་བུ་ཡེའུ་ལ་ཞེས་པས་སྟོན་པ་གནས་བརྟན་འཁོར་བཅས་སྤྱན་དྲངས་ཚེ་འཁོར་བཅས་
ཀྱི་བྲག་ལ་ཞབས་རྗེས་བཞག ྋ།གནས་བརྟན་རྣམས་ལ་རིན་པོ་ཆེའི་བཤོས་ཆ་རེ་ཕུལ་བ་གཏེར་དུ་སྦས་ནས་ལི་ཡུལ་དུ་བསྟན་པ་ནུབ་ཁར་དགེ་འདུན་གྱི་ཆ་རྐྱེན་དུ་བསྒྱར་དགོས་གསུངས། །དེར་
རྒྱལ་པོས་གནས་བཅུའི་དུས་མཆོད་དར་བར་མཛད། །དེ་བཞིན་བོད་སོགས་ཡུལ་དྲུག་ཐམས་ཅད་ཚོགས་ཞིང་གི་གཙོ་བོར་འཛིན་པ་འདི་རྣམས་ཀྱི་ཡོན་ཏན་བསམ་གྱིས་མི་ཁྱབ་པ་ནི། །ཐུབ་པ་

༈༄༅། །གནས་བརྟན་བཅས་པའི་རྟེན་གསུམ་བཞེངས་པ་དང་ཕྱག་མཆོད་བསྟོད་དབང་ལུང་འཆད་ཉན་མཛད་པ་པོ་རྣམས་ནི་གླིང་འདིར་གནས་བརྟན་འདུས་ནས་ཆོས་འཆད་པའི་
འདུས་པ་དང་པོར་གྲོལ་བ་ཐོབ་པ་དང༌། །རྒྱལ་བའི་བསྟན་པ་རྫོགས་ནས་ཀྱང་ཤཱཀྱའི་བསྟན་པ་ལ་མོས་པས་ཐེག་འབྲིང་དུ་ཞུགས་པའི་རང་རྒྱལ་བྱེ་བ་ཕྲག་བདུན་འབྱུང་བས་སློབ་དཔོན་མེད་ཀྱང་ཡེ་
ཤེས་མངོན་དུ་བྱས་ནས་རྫུ་འཕྲུལ་གྱི་འདུལ་སྤྱོད་སྙོམས་སྤྱོད་པས་གཞན་གྱི་དགེ་ཚོགས་སྤེལ་བར་མཛད་པ་རྣམས་ཀྱི་གཙོ་བོར་འགྱུར་བ་དང༌། །སྐ་དང་མཆོད་རྟེན་གསར་དུ་བཞེངས་དང་ཉམས་པ་
གསོ་བ་རྣམས་ནི་ཚེ་ལོ་བརྒྱད་ཁྲིའི་དུས་བྱམས་མགོན་འབྱོན་པའི་འཁོར་འདུས་པ་དང་པོར་གྲོལ་བ་དང་། གསུང་རབ་བཞེངས་ཤིང་ཀློག་པ་རྣམས་ནི་འདུས་པ་གཉིས་པར་གྲོལ་བ་དང༌། དགེ་
སློང་དགེ་འདུན་མཆོད་པར་བྱེད་པ་ནི་འདུས་པ་གསུམ་པར་གྲོལ་བ་ཐོབ་པར་བཤད་པའོ། །གནས་བརྟན་གྱི་སྐུ་བཞེངས་པ་རྣམས་ད་ལྟ་འོ་སྐོལ་ལ་འདྲ་སྐུ་འཆར། ཚོགས་ལམ་ཆེན་པོའི་དུས་སུ་
* སྤྲུལ་སྐུར་འཆར། དྲོད་ཐོབ་ཚེ་ཐུན་མོང་གི་ཐེག་པ་གསུངས། རབ་དགའི་ས་ཐོབ་ནས་ལོངས་སྐུར་སྟོན། སྒོམ་ལམ་དུས་ཐེག་ཆེན་གསུངས། ས་བཅུ་རྒྱུན་མཐར་ཆོས་སྐུའི་ངོ་བོར་འབྱོན་པར་

གསུངས་སོ། །དེ་ལྟར་དུས་ཇི་ལྟར་སྙིགས་བཞིན་ཐུགས་རྗེ་བྱིན་རླབས་ཡོན་ཏན་ནུས་མཐུ་ཇེ་ཆེར་འཕེལ་བར་འགྱུར་བ། ཐུགས་བསྐྱེད་དང་སྨོན་ལམ་དུས་སུ་སྨིན་པས་རྒྱལ་སྲས་ཀུན་ལས་ཁྱད་
པར་དུ་འཕགས་པ། བསྟན་པའི་མངའ་བདག་གནས་བརྟན་ཆེན་པོ་བཅུ་དྲུག་ཚོགས་པའི་གཙོ་བོར་ཏེ་ཐུབ་པའི་དབང་པོ་བཞུགས་པ་རྣམས་ཀྱི་སྐུ་གསུང་ཐུགས་ཀྱི་རྗེས་སུ་འཇུག་པར་གནང་བའི་བྱིན་
རླབས་ཀྱི་ཚན་ཁ་མ་ཉམས་པའི་བརྒྱུད་པ་ནི། སྟོན་མཆོག་ཐུབ་པའི་དབང་པོ། །འཕགས་པ་གནས་བརྟན་བཅུ་དྲུག །དགེ་བསྙེན་དྷརྨཱ་ཏཱ་ལ་ཇོ་བོ་དཱི་པཾ་ཀཱ་ར། །རྣམ་རྫུན་་པཎྜི་ཏ། རྔོག་བྱང་
ཆུབ་འབྱུང་གནས། པོ་ཏོ་བ་རིན་ཆེན་གསལ་བ། ཤ་ར་བ། འཆད་དཀའ་བ། སི་བསིལ་ཕུ་པ། ལྷ་བསིལ་ཕུ་པ། སྙེ་མོ་ལྷས་པ། གྲུབ་ཐོབ་ཧཱུཾ་འབར། འཆིམས་ནམ་མཁའ་
གྲགས༑ སྐྱོ་སྟོན་སྨོན་ལམ་ཚུལ་ཁྲིམས། ཟེའུ་གྲགས་བཙུན། ཟེའུ་གྲག་ཤེ། འཚིམས་བློ་བཟང་གྲགས་པ། །གྲོ་སྟོན་ཀུན་དགའ་རྒྱལ་མཚན། །སྤང་སྟོན་གྲུབ་པ་ཤེས་རབ། མཁན་
ཆེན་དཔལ་ལྡན་དོན་གྲུབ། ར་སྟོན་ཡོན་ཏན་དཔལ་བཟང༌། །རྗེ་ཀུན་དགའ་མཆོག་གྲུབ། མཚུངས་མེད་ཀུན་དགའ་གྲོལ་མཆོག །མཁན་ལུང་རིགས་རྒྱ་མཚོ། །ཀུན་མཁྱེན་ཀུན་དགའ་

ཟླ| ༄༅། །སྙིང་པོ། གྲུབ་མཆོག་བློ་གྲོས་རྒྱ་མཚོ། རྟོགས་ལྡན་བློ་ལྡན་རབ་འཕེལ། །ཐམས་ཅད་མཁྱེན་གཟིགས་ངག་དབང་ཀུན་དགའ་བསྟན་འཛིན་རྣམས་ལས་རིམ་པར་
བརྒྱུད་པ་སྟེ། །མཚན་ལྡན་བླ་མ་དམ་པ་དེའི་བཀའ་དྲིན་མཉམ་པ་མེད་པ་ལས་ལེགས་པར་ཐོབ་པའི་བར་བྱིན་རླབས་ཀྱི་རྒྱུད་མ་ཉམས་པར་རིམ་པས་བརྒྱུད་པའོ། །བརྒྱུད་པ་དེ་ལས་བྱུང་བ་ལ་
བསྟན་པ་འདི་ཡི་བདག་པོ་འཁོར་གནས་བརྟན་བཅས་པའི་སྐུ་གསུང་ཐུགས་ཀྱི་བྱིན་རླབས་ལུང་གི་རྗེས་སུ་གནང་བ་ཟབ་མོ་ཞུ་བའི་སྐབས་རྙེད་པ་འདི་ལྟ་བུ་ནི་སྐལ་པ་མཆོག་དང་ལྡན་པའི་ངེས་པ་ཤེས་
པ་དང་། །དགའ་སྤྲོ་མོས་གདུང་བཅས་པས་མདུན་བསྐྱེད་ཐུབ་དབང་གནས་བརྟན་གཙོ་འཁོར བཅས་ལ་རྩེ་ཅིག་གུས་པའི་སྒོ་ནས། །ཞེས་སོགས་ཀྱུས་ལ་འཇུག་གོ །དེ་ལྟར་གནས་བརྟན་ཆོ་ག་
རྗེས་གནང་བཅས་པའི་ཞལ་འཕོང་ཁ་བསྐང་རྣམས་གང་འབྲེལ་སྔ་ནས། ༧རྗེ་བླ་མ་དམ་པའི་ཞལ་སྐྱིན་ལས་ཞུགས་པ་དང་། །འཕྲལ་ལོ་རྒྱུས་ཞིབ་པ་འདི་ལྟར་གྱིས་ཞེས། ༢སྐྱབས་གནས་
ཝཱ མཆོག་སྤྲུལ་མི་ཕམ་སྒྲུབ་བརྒྱུད་བསྟན་འཛིན་རབ་རྒྱས་ཀྱིས་བཀའ་ཡིས་བསྐུལ་གནང་གི་ཅོད་པཎ་སྤྱིར་བོར་ཕེབ་པའི་ཞབས་ཏོག་ཏུ་བཀའ་འབངས་ཐ་ཆུང་པ་དགེ་བསྙེན་ཕུན་ཚོགས་ཀྱིས། རྒྱ་ཆེ་

རོལ་པ་དང་མངོན་འབྱུང་ལུང་སྡེ་བཞི། དཀོན་བརྩེགས། ལང་ཀར་གཤེགས་པ་འཛང་བླུན། ཕལ་པོ་ཆེ། དྲན་པ་ཉེར་བཞག མྱང་འདས། ཡབ་སྲས་མཇལ་བ། བྱམས་པ་ལུང་
བསྟན་པ། མདོ་སྡེ་ལས་བརྒྱ་པ།དགའ་བའི་བཤེས་གཉེན་གྱི་རྟོགས་པ་བརྗོད་པ། གནས་བརྟན་སྤྱན་དྲངས་པའི་མདོ། གནས་བརྟན་ལུང་བསྟན་པའི་མདོ། རྒྱ་ནག་ཡིག་ཚང་ཀླུ་མེས་ཀྱི་
ཕྱུངས་བ་རྣམས་ལས་བཤད་པའི་མདོ་དོན་རག་བསྡུས་འདི་བཞིན་བསྒྲིག་པར་འགལ་འཁྲུལ་གང་མཆིས་ནོངས་པ་ཆོས་སྤྱན་རབ་ཡང་རྣམས་ལ་བཟོད་གསོལ་མཐོལ་ལོ་བཤགས་ཤིང་དག་པར་གྱུར་
པའི་དམ་བཅའི་དགེ་བས་རྒྱལ་བསྟན་རིན་པོ་ཆེ་ཕྱོགས་མཐར་རྒྱས་པའི་རྒྱུར་གྱུར་ཅིག །བཀྲ་ཤིས་པར་གྱུར་ཅིག །།

༄༅། །ཡིད་བཞིན་འཁོར་ལོའི་སྒྲུབ་ཐབས་དགོས་འདོད་འབྱུང་བ་བཞུགས་སོ།།

༄༅། །བླ་མ་འཇམ་པའི་དབྱངས་ལ་ཕྱག་འཚལ་ལོ། །གང་གི་ཡིད་ལ་ཅི་དགོས་སློང་རྣམས་ཀྱི། །རེ་བ་སྦྱིན་པས་འདོད་པ་གང་
མཛད་ལ། །དཔག་བསམ་ཤིང་ལས་ཡོན་ཏན་ཆེས་ལྷག་པའི། །བཅོམ་ལྡན་སྒྲོལ་མ་དེ་ལ་ཕྱག་འཚལ་ལོ།། བཅོམ་ལྡན་འདས་མ་ལ་དདཔས་འཆི་བདག་གི་བདུད་
གཞོམ་པར་འདོད་པ་དག་གིས། དང་པོར་རྗེས་སུ་གནང་བ་ཐོབ་པར་བྱས་ནས། དབེན་པའི་གནས་སུ་ཡར་ངོའི་ཚེས་བརྒྱད་ནས་ཟླ་བ་དྲུག་གི་བར་གྱི་ཆ་རྐྱེན་ཚང་བར་བསགས། རྗེ་བཙུན་མའི་སྐ་
གཟུགས་ལ་མཆོད་པའི་ཡོ་བྱད་ཅི་འབྱོར་པ་དང་། ཆུ་གསུམ་རྣམ་ལྔ་རོལ་མོ་དང་བཅས་པ་ཡིད་བཞིན་དུ་བཤམ་ནས།ཐོ་རངས་བདེ་བའི་སྟན་ལཁ་ལྷོར་བལྟས་ཏེ། རང་ཉིད་སྐད་ཅིག་གིས་རྗེ་

སྒྲོལ་
ཧ
༄༅། །བཙུན་ཡིད་བཞིན་འཁོར་ལོར་གསལ་བའི་སྙིང་གར་པད་དཀར་ཟླ་བས་བརྒྱན་པའི་དབུས་སུ་ཏཱཾ་ཡིག་དཀར་པོ། དེ་ལས་འོད་
ཟེར་འཕྲོས་པས་བཅོམ་ལྡན་འདས་མ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་དཔག་ཏུ་མེད་པས་བསྐོར་བ་མདུན་གྱི་ནམ་མཁར་བཛྲ་ས་མཱ་ཛཿ
ལྷ་དང་ལྷ་མིན་ཅོད་པན་གྱིས། །ཞབས་གཉིས་པདྨོ་ལ་བཏུད་ཅིང་། །འཕོངས་པ་ཀུན་ལས་སྒྲོལ་མཛད་མ། །སྒྲོལ་མ་ཡུམ་ལ་ཕྱག་འཚལ་ལོ༑ ༀ་ཏཱ་
རེ་ས་པ་རི་ཝཱ་རེ་ཨཉྙཾ་པྲ་ཏཱི་ཙྪ་སྭཱ་ཧཱ། པཱ་ཏྱཾ། པུཥྤ། དྷཱཔེ། ཨཱ་ལོ་ཀེ གརྦྷེ། ནི་ཝིདྱེ། ཤཔྟས་མཆོད། དཀོན་མཆོག་གསུམ་ལ་བདག་སྐྱབས་

མཆི་ལ་སོགས་པ་བདུན་རྣམ་དག་ལན་གསུམ་བྱ། བཛྲ་མུ ཚོགས་ཞིང་རང་གནས་སུ་གཤེགས། སེམས་ཅན་ཐམས་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སྡུག་བསྔལ་དང་སྡུག་བསྔལ་གྱི་རྒྱུ་
དང་བྲལ་བར་གྱུར་ཅིག སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག བདེ་སྡུག་གི་རྒྱུ་ཆགས་སྡང་ཉེ་རིང་དང་བྲལ་བའི་བཏང་སྙོམས་ཆེན་པོ་ལ་ཡུན་རིང་དུ་གནས་པར་གྱུར་
ཅིག ཅེས་ཚད་མེད་པ་བཞི་ཡིད་དང་འདྲེ་བར་བསྒོམས་ནས། ཨོཾ་སྭ་བྷཱ་ཝ་ཤུདྡྷསརྦ་དྷརྨ སྭ་བྷཱ་ཝ་ཤུ་དྫོ་྅་ཧཾ། ཆོས་ཐམས་ཅད་མི་དམིགས་པ་སྟོང་པ་ཉིད་དུ་གྱུར་པའི་ངང་ལས། པཾ་ལས་པདྨ་
དཀར་པོ་དང༌། ཨ་ལས་ཟླ་བའི་གདན་གྱི་སྟེང་དུ། སྔོན་གྱི་སྨོན་ལྀམ་དང་ཐུགས་རྗེ་ཆེན་པོས་སྤྲལ་བའི་ཏཱཾ་ཡིག་དཀར་པོ། དེ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་དུས་མ་ཡིན་
པའི་འཆི་བ་བསལ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་མཆོད། འོད་ཟེར་ཚུར་འདུས་ཡོངས་སུ་གྱུར་པ་ལས། རང་ཉིད་བཅོམ་ལྡན་འདས་སྒྲོལ་མ་ཡིད་བཞིན་འཁོར་ལོ་སྟོན་
ཀའི་ཟླ་བའི་འོད་ལྟར་དཀར་བ། བལྟ་བས་མི་ངོམས་པར་མཛེས་པའི་སྐུ། །ཞལ་གཅིག་ཕྱག་གཉིས། ཕྱག་ཞབས་བཞིའི་མཐིལ་དང་བཅས་པའི་སྤྱན་བདུན་མ། ཕྱག་གཡས་མཆོག་སྦྱིན་
432

HI ༄༅། །དང་། གཡོན་པའི་མཐེབ་སྲིན་གྱིས་ཨུཏྤལ་དཀར་པོའི་རྩ་བ་ཐུགས་ཀར་བཟུང་བ། རྩེ་མོ་གསུམ་དུ་གྱེས་པའི་དབུས་མེ་ཏོག་ཁ་བྱེ་བ། གཡས་བུད་པ། གཡོན་
མ་བྱེ་བ། རིན་པོ་ཆེའི་དབུ་རྒྱན། སྙན་རྒྱན། མགུལ་རྒྱན། ཕྱག་གདུབ། ཞབས་གདུབ། ལྷའི་དར་ཟབ་ཀྱི་སྟོད་གཡོགས་སྨད་གཡོགས། རིན་པོ་ཆེའི་སྐེ་རགས་ལ་སོགས་པའི་རྒྱན་
ཐམས་ཅད་ཀྱིས་བརྒྱན་པ། དབུ་སྐྲ་ཐོན་མཐིང་ལྟག་པར་བཅིངས་པའི་ལན་བུ་ཐུར་དུ་འཕྱང་བ། བརྒྱད་གཉིས་ལོན་པའི་ལང་ཚོ་ཅན། ཟླ་བའི་རྒྱབ་ཡོལ་ཅན་གྱི་པད་ཟླའི་གདན་ལ་རྡོ་རྗེ་སྐྱིལ་མོ་
གསུམ་
ཀྲུང་གིས་བཞུགས་པ། དྲི་མ་མེད་པའི་འོད་ཟེར་དཀར་པོའི་དབུས་ན་བརྗིད་པའི་སྙིང་གར་ཟླ་བའི་འཁོར་ལོ་འོད་ཟེར་དཀར་པོ་འཕྲོ་ཞིང་འདུ་བ། ལྟེ་བར་ཏཱཾ་ཡིག་དང༌། ཨོཾ་ཧཱ། བར་དུ་བདག་
ཉིད་ཀྱི་མིང་སྤེལ་ཚིག་དང་བཅས་པས་བསྐོར་བ། རྩིབས་བརྒྱད་ལ། ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཡི་གེ་རྣམས་ཀུན་ད་ལྟར་དཀར་ཞིང་གྱེན་དུ་ལངས་པས་གང་བར་བསམས་ལ། ཇི་སྲིད་ཡིད་མི་སྐྱོ་བ་དེ་
༈ སྲིད་དུ་རྩེ་གཅིག་ཏུ་བསྒོམ་པར་བྱའོ། །དེ་ནས། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཞེས་པའི་སྔགས་སྒྲ་ཧ་ཅང་མི་ཆེ་མི་ཆུང་རིང་ཐུང་ལྷག་ཆད་མེད་པ་མ་ཡེངས་པར་བཟླས་ཤིང་། འཁོར་ལོ་ལས་འོད་ཟེར་འཕྲོས། ལུས་ཀྱི་ནང་ ྴ

ཐམས་ཅད་གང༌། སྡིག་སྒྲིབ་དུས་མ་ཡིན་པའི་འཆི་བ་ཐམས་ཅད་དག འོད་ཟེར་ཕྱིར་འཐོན་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། ཐམས་ཅད་སྒྲོལ་མར་གྱུར། སངས་རྒྱས་དང་བྱང་
ཆུབ་སེམས་དཔའ་ཐམས་ཅད་དང་། བཅོམ་ལྡན་འདས་མའི་ཐུགས་རྒྱུད་བསྐུལ། སྐུ་གསུང་ཐུགས་དང་། མཁྱེན་བརྩེ་ནུས་པའི་བྱིན་རླབས་ཐམས་ཅད་འཆི་མེད་ཚེའི་དངོས་གྲུབ་ཀྱི་རང་བཞིན་
འོད་ཟེར་དཀར་པོའི་རྣམ་པར་བྱོན་ནས། ཡིག་འབྲུ་རྣམས་ལ་ཐིམ་པར་བསམས་པས། ཇི་ཙམ་རྣམ་པར་རྟོག་པ་མི་འཕྲོ་བ་དེ་སྲིད་དུ་བཟླས་ནས། མཐར་མདུན་གྱི་སྐུ་གཟུགས་བཅོམ་ལྡན་འདས་མར་དམིགས་ལ། ༀ་ཨཱརྻ་
ཏཱ་རེ་ཨཉྙཾ་པྲ་ཏཱི་ཙྪ་སྭཱ་ཧཱ་ནས་ཤཔྟའི་བར་གྱིས་མཆོད། །འཁོར་བ་ལས་སྒྲོལ་ཏཱ་རེ་མ། ཏུ་ཏྟཱ་རེ་ཡིས་འཇིགས་བརྒྱད་སྒྲོལ། །ཏུ་རེས་ན་བ་རྣམས་ལས་སྒྲོལ། །སྒྲོལ་མ་ལ་ཡང་ཕྱག་འཚལ་ལོ། །
པདྨ་དཀར་པོའི་དབུས་གནས་པ། །ཟླ་བའི་གཟུགས་ཀྱི་གདན་སྟེང་དུ། །རྡོ་རྗེ་སྐྱིལ་ཀྲུང་བཅས་མཛད་མ། །མཆོག་སྦྱིན་མ་ལ་ཕྱག་འཚལ་ལོ། །སྟོན་ཀའི་ཟླ་བའི་མདངས་བཀྲ་ཞིང་། ཟླ་བ
ལ་ནི་རྒྱབ་བརྟེན་མ། །རྒྱན་རྣམས་ཐམས་ཅད་ཡོངས་སུ་རྫོགས། ཨུཏྤལ་བསྣམས་ལ་ཕྱག་འཚལ་ལོ། །བཅུ་དྲུག་ལོན་པའི་ལུས་དང་ལྡན། །རྫོགས་སངས་རྒྱས་ཀུན་དེ་ཡི་སྲས། །འདོད་

སྒྲོལ་༄༅། །སྦྱིན་ཀུན་ནི་འཆང་བའི་ཡུམ། །འཕགས་མ་སྒྲོལ་མ་ལ་ཕྱག་འཚལ། །འཁོར་ལོ་དཀར་པོ་འོད་ཟེར་དཀར། །རྩིབས་བརྒྱད་ལ་ནི་ཡི་གེ་བརྒྱད། །ཡོངས་སུ་
ཧ
བསྐོར་བའི་རྣམ་པ་ཅན། །འཁོར་ལོ་ཅན་ལ་ཕྱག་འཚལ་ལོ། །ཞིང་ཁམས་ཐམས་ཅད་ཡོངས་སུ་དག་པ་ལ། །རིན་ཆེན་མེ་ཏོག་མང་པོ་གཅལ་དུ་བཀྲམ། །དུས་གསུམ་བདེ་གཤེགས་ཐམས་
ཅད་བསྐྱེད་པའི་ཡུམ། །ཡུམ་གྱུར་སྒྲོལ་མ་ཁྱེད་ལ་ཕྱག་འཚལ་ལོ། །འཕགས་མ་སྒྲོལ་མ་སྒྲོལ་མཛད་ཡུམ། །ཡིད་བཞིན་འཁོར་ལོ་ཚེ་འཕེལ་མ། །ལྷ་མོ་ཁྱེད་ལ་གསོལ་བ་ནི། །བདག་གི་
ཚེ་ཡི་བར་ཆད་དང་། ནད་དང་སྡུག་བསྔལ་ཐམས་ཅད་ལས། །ནུས་ལྡན་ཁྱེད་ཀྱིས་བསྐྱབ་ཏུ་གསོལ། མཆོག་དང་ཐུན་མོང་དངོས་གྲུབ་ཀུན། །མ་ལུས་བདག་ལ་གནང་བར་མཛོད།
འཕགས་མ་ཁྱེད་ལ་དད་བྱེད་པ། ྋ །དེ་ལ་རྟག་ཏུ་བུ་བཞིན་དགོངས། །བདག་ཀྱང་ཁྱེད་ལ་གསོལ་འདེབས་ཀྱིས། །ཐུགས་རྗེའི་ལྕགས་ཀྱུས་བཟུང་དུ་གསོལ། །ལྷ་མོ་སྐུ་མདོག་ཟླ་བའི་
༈ མདོག །སྒེག་ཅིང་དུལ་བའི་ཆ་བྱེད་ཅན། །གཟུགས་ལྡན་རིན་ཆེན་རྒྱན་གྱིས་སྤྲས། །མཛེས་པའི་དར་གྱི་སྨད་གཡོགས་ཅན། པདྨ་ཟླ་བའི་དབུས་གནས་སུ། །ཞབས་གཉིས་རྡོ་རྗེ་སྐྱིལ་ཀྲུང་་

མཛད༑ །ཞལ་གཅིག་ཕྱག་གཉིས་འཛུམ་བག་ཅན། །དུས་གསུམ་སངས་རྒྱས་སྐྱེས་པའི་ཡུམ། །ལྷ་མོ་ཁྱོད་ལ་རྟག་ཏུ་འདུད། །ཁྱེད་ལ་ཆ་ཙམ་བསྟོད་པ་འདིས། བདག་ཅག་བྱང་ཆུབ་
བསྒྲུབ་པ་ལ། །དུས་འདི་ནས་གཟུང་བྱང་ཆུབ་བར། །མི་མཐུན་ཕྱོགས་རྣམས་ཞི་བ་དང༌། །མཐུན་རྐྱེན་ཕུན་སུམ་ཚོགས་པར་ཤོག། ཅེས་དངོས་གྲུབ་བླངས་ལ་ཐུན་མཚམས་ཀྱི་བྱ་བ་ལ་འཇུག་གོ །དེ་
ཡང་༑ རྨི་ལམ་དུ། དཀོན་མཆོག་མཆོད་པ་དང༌། ཆོས་ཐོས་པ་དང༌། དགེ་སློང་གི་དགེ་འདུན་དང་མཇལ་བ་དང༌། །ཆུ་བོ་ལས་ཐར་བ་དང༌། གོས་དཀར་པོ་གྱོན་པ་དང་། ཁྲུས་བྱས་པ་དང༌། བུད་མེད་མཛེས་མའི་དབུས་ན་འདུག་པ་
དང་༑ ཚ་ཚ་འདེབས་པ་དང༌། མཆོད་རྟེན་བརྩིག་པ་དང༌། མཆོད་རྟེན་ལ་བསྐོར་བ་དང་། ཉི་ཟླ་ཤར་བ་དང་། ཨུཏྤལ་དཀར་པོ་འཐུབ་དང༌། སྒྲོལ་མའི་སྐུ་གཟུགས་རྙེད་པ་དངམཇལ་བ་ལ་སོགས་པ་འབྱུང་བ་ནི་མཚན་མ་ཡིན་ལ། མཚན་
མ་རྙེད་ནས་བསྙེན་པའི་ཁ་སྐོང་སྦྱིན་སྲེག་བྱས་པས་མྱུར་དུ་འགྲུབ་པར་འགྱུར་ཞིང་། གྲུབ་པའི་མཚན་མ་ནི། ཚངས་པ་ཁྱབ་འཇུག་ཉི་ཟླ་དང༌། །དྲག་པོ་ཕྱོགས་སྐྱོང་འདོད་ལྷས་ཀྱང་། །བ་སྦུའི་རྩེ་མོའང་བསྐྱོད་མི་ནུས། །འཆི་བདག་ལས་ཀྱང་
གྲོལ་བས་ན། །སྐྲ་དཀར་གཉེར་མ་སྐལ་ངན་ནད། །དབུལ་བ་ལ་སོགས་སྐལ་ངན་དང་། །སེང་སོགས་འཇིགས་པ་ཆེ་བརྒྱད་ཀྱི། །དུཿ ཁ་རབ་ཏུ་འཇོམས་བྱེདཔ། །བསྐུལ་བ་མེད་པར་གོས་བཏུང་བ། ཁ་ཟས་རིན་ཆེན་དག་ཀྱང་འདུ། །རལ་སྐྱུ

།གྲི་དང་ནི་མིག་སྨན་དང་། རྐང་མགྱོགས་བུམ་པ་བཟང་སོགས་འགྲུབ། །ཚིགས་བཅད་མཁས་དང་སྙན་དངགས་དང་། །བློ་རྣོ་ཤེས་རབ་ཆེན་པོར་འགྱུར། །གཞན་ཡང་ཅི་འདོད་དངོས་གྲུབ་ནི། །འཁོར་ལོ་
ཨཱ ༄༅།
h
དེ་ལས་འབྱུང་བར་འགྱུར། ཞེས་གསུངས་སོ། །གཞན་རྗེས་སུ་འཛིན་པར་འདོད་པས། དབེན་པའི་གནས་སུ་པདྨ་དཀར་པོ་འདབ་མ་བརྒྱད་པ་བྲིས་ལ། དབུས་སུ་ཚོམ་བུ་བཀོད། བུམ་པ་ཚད་ལྡན་བུམ་སྨན་སྦྱར་བའི་ཆུས་སུམ་གཉིས་བཀང་
པ
བ༑ དར་དཀར་པོས་མགུལ་བཅིངས་པ་དབུས་སུ་བཞག མཆོད་གཏོར་གྱིས་མཐའ་བསྐོར། བདག་བསྐྱེད་བྱས། དཀྱིལ་འཁོར་དང་བུམ་པ་སྭ་བྷཱ་ཝའི་སྔགས་ཀྱིས་སྦྱངས། རྡུལ་ཚོན་གྱི་དབུས་དང་བུམ་པའི་ནང་དུ།
r²
ལས་པདྨ་དཀར་པོ་ནས། འོད་ཟེར་དཀར་པོའི་དབུས་ན་བརྗིད་པའི་སྤྱི་བོར་ཨཾ། མགྲིན་པར་ཨཱཿ ཐུགས་ཀའི་ཆ་སྟོད་དུ་ཧཱུཾ། ཆ་སྨད་ཡིད་བཞིན་གྱི་འཁོར་ལོ་ཏཱཾ་ཡིག་གིས་མཚན་པ་ལས་འོད་
འཕྲོས༑ སངས་རྒྱས་དང་ཆུབ་སེམས་དཔའ་ཐམས་ཅད་སྒྲོལ་མ་དཀར་མོའི་རྣམ་པར་བཛྲ་ས་མཱ་ཛཿ སྟེང་གི་ནམ་མཁར་སྤྱན་དྲངས། ཨོཾ་པདྨ་ཀ་མ་ལ་ཡ་སཾ་གྱིས་གདན་ཕུལ། ཨོཾ་ཨཱརྻ་ཏཱ་རེ་
༉ ཨཉྙཾ་པྲ་ཏི་ཙྪ་སྭཱ་ཧཱ་ནས་ཤཔྟའི་བར་གྱིས་མཆོད། བཛྲ་ཨངྐུ་ཤ་ཛཿབཛྲ་པ་ཤ་ཧཱུཾ། བཛྲ་སྤོ་ཊ་བཾ། བཛྲ་ཨཱ་བེ་ཤ་ཡ་ཨ། དམ་ཚིག་པ་དང་དབྱེར་མེད་དུ་བསྲེས། སླར་ཡང་ཐུགས་ཀའི་ས་བོན་ ི

གྱིས་དབང་གི་ལྷ་ཚོགས་སྤྱན་དྲངས། ཨོཾ་པཉྩ་སྭཱ་ཧཱ་ནས་ཤའི་བར་གྱིས་མཆོད། བཛྲ་ཨངྐུ་ཤ་ཛཿབཛྲ་པ་ཤ་ཧཱུཾ། བཛྲ་སྤོ ཊ་བཾ། བཛྲ་ཨཱ་བེ་ཤ་ཡ་ཨ། དམ་ཚིག་པ་དང་དབྱེར་མེད་དུ་
བསྲེས༑ སླར་ཡང་ཐུགས་ཀའི་ས་བོན་གྱིས་དབང་གི་ལྷ་ཚོགས་སྤྱན་དྲངས། ༀ་པཉྩ་ཀུ་ལ་ས་པཱ་རི་ཝཱ་ར་ཨཉྙཾ་སོགས་ཀྱིས་མཆོད། སརྦ་ཏ་ཐཱ་ག་ཏ་ཨ་བྷི་ཥིཉྩ་ཏུ་མཱཾ་གྱིས་གསོལ་བ་བཏབ། ལྷ་རྣམས་
ཀྱིས༑ ཇི་ལྟར་བལྟམས་པ་ལ་སོགས་ཀྱིས་དབང་བསྐྱར། ཆུ་ལྷག་མ་ལུད་པ་ལས། འོད་དཔག་ཏུ་མེད་པས་དབུ་བརྒྱན་པར་གྱུར། དེ་ནས་གོང་གི་མདུན་བསྐྱེད་བཞིན་མཆོད་བསྟོད་བྱས། བསྙེན་པ་ཇི་ལྟར་
རིགས་པ་བྱས་པའི་སྔགས་འཕྲེང་བུམ་པའི་ལྷའི་ཐུགས་ཀར་ཐིམ་པར་བསམ་ཞིང་། མཐར་འོད་དུ་ཞུ་བས་བདུད་རྩིའི་རང་བཞིན་དུ་གྱུར་པར་བསམ་མོ། །དེ་ནས་རིན་པོ་ཆེའི་སྣོད་དུ་གཏོར་མ་དཀར་གསུམ་མངར་གསུམ ཨོཾ་ཨཱཿ ཧཱུྃ་གིས་བདུད་
རྩིའི་རྒྱམཚོར་བྱིན་གྱིས་བརླབས་ནས། སྙིང་པོའི་མཐར། ཨི་དཾ་བ་ལིཾ་ཁ་ཁ་ཁཱ་ཧི་ཁཱ་ཧི་བཏགས་ལ་ལན་བདུན་གྱིས་ཕུལ། དེ་ནས། སློབ་མས་ཁྲུས་བྱས། གྲལ་ལ་འཁོད། མཎྜལ་ཕུལ་ནས། ཀུན་མཁྱེན་ཡེ་ཤེས་ཕུང་པོ་
ཅན་གྱིས་གསོལ་བ་བཏབ། བླ་མ་སྒྲོལ་མ་དཀར་མོ་གསལ་བའི་སྤྱན་སྔར། དཀོན་མཆོག་གསུམ་ལ་བདག་སྐྱབས་མཆི་སོགས་ཀྱིས་སྐྱབས་འགྲོ་དང་སེམས་བསྐྱེད་ཀྱི་སྡོམ་པ་བླངས། དུས་གསུམ་གྱིས་སངས་རྒྱས་ཐམས་

།ཅད་ཀྱི་ངོ་བོ་བླ་མ་རིན་པོ་ཆེས་དུས་མ་ཡིན་པའི་འཆི་བ་ཐམས་ཅད་བསལ་ནས། རྗེ་བཙུན་མའི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་བྱིན་གྱིས་བརླབ་ཏུ
༄༅། 25/1/01
གསོལ༑ །ཞེས་གསོལ་བ་བཏབ། སྭ་བྷ་ཝ་ནས་གྱེན་དུ་ལངས་པས་གང་བར་བསམས་ལ་ཞེས་པའི་བར་གྱིས་སློབ་མ་ལྷར་བསྐྱེད། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། སངས་རྒྱས་དང་བྱང་ཆུབ་
སེམས་དཔའ་ཐམས་ཅད་དང༌། རྗེ་བཙུན་སྒྲོལ་མའི་སྐུ་གསུང་ཐུགས་གཉིས་སུ་མེད་པའི་ཡེ་ཤེས་འཁོར་ལོ་དང་ཡིག་འབྲུའི་རྣམ་པར་བྱོན། སློབ་དཔོན་གྱི་ཐུགས་ཀ་ནས་འཕྲོས་པ་དང་བཅས་པ
ཁྱེད་རང་རྣམས་ཀྱི་སྙིང་གར་ཐིམ་ཡིག་འབྲུའི་འོད་ཀྱིས་ལུས་ཐམས་ཅད་གང་། སྡིག་སྒྲིབ་དང་དུས་མ་ཡིན་པའི་འཆི་བ་ཐམས་ཅད་དག་པར་བསམས་ལ་རོལ་མོའི་སྒྲ་བསྒྲོག་གོ། དེ་ནས་སློབ་དཔོན་གྱི་
ཐུགས་ཀ་ནས་འོད་ཟེར་འཕྲོས། དབང་གི་ལྷ་ཚོགས་སྤྱན་དྲངས། དེ་རྣམས་ཀྱིས་ཡེ་ཤེས་ཀྱི་བུམ་པའི་ཆུས་དབང་བསྐུར་བའི་མོས་པ་གྱིས། ཇི་ལྟར་བལྟམས་པ་སོགས་ཀྱིས་དངོས་སུ་བུམ་པའི་ཆུས་
ཪེ
→ དབང་བསྐུར། དྲི་མ་དག འཆི་མེད་ཚེའི་དངོས་གྲུབ་ཐོབ། ཆུ་ལྷག་མ་ཡར་ལུད་པ་ལས་འོད་དཔག་མེད་ཀྱིས་དབུ་བརྒྱན། ཨོཾ་ཨཱརྻ་ཏཱ་ར་ལ་སོགས་པས་མཆོད། སུ་པྲ་ཏིཥྛ་བཛྲ་ཡེ་སྭཱ་ཧཱས་མེ་ཏོག་ ཻ

གཏོར་བ་སྐུའི་རྗེས་གནང་ངོ་།། དེ་ནས་སློབ་དཔོན་བཅོམ་ལྡན་འདས་མར་གསལ་བའི་ཐུགས་ཀའི་འཁོར་ལོ་ལས་སྔགས་ཀྱི་འཕྲེང་བ་བྱུང་བ་ཞལ་ནས་འཐོན། ཁྱེད་རང་རྣམས་ཀྱི་ཞལ་ནས་
ཞུགས༑ སྙིང་གའི་ཡིག་འབྲུ་ལ་ཐིམ་པའི་མོས་པ་གྱིས། སྙིང་པོའི་སྔགས་རྗེས་ཟློས་ཀྱི་མཐར། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་
དུ་གསོལ། །ནུས་པ་བརྟན་པར་མཛད་དུ་གསོལ། །དེ་ནས། བཅོམ་ལྡན་བདག་ལ་བསྩལ་ལགས་ཀྱིས། །བདག་ལ་འགོ་བར་མཛད་དུ་གསོལ། །ཞེས་གསོལ་བ་བཏབ་པ་གསུང་གི་རྗེས་
གནང་ངོ༌།། པདྨའི་སྟེང་གི་ཚོམ་བུ་སློབ་མའི་སྤྱི་བོར་བཞག བཅོམ་ལྡན་འདས་མ་ཁྱེད་རང་རྣམས་ཀྱི་སྤྱི་བོར་ཐིམ་པས། སྐུ་གསུང་ཐུགས་དང་དབྱེར་མི་ཕྱེད་པའི་ངང་ལ་མཉམ་པར་གཞོག་ཅིག ཐུགས་
ཀྱི་རྗེས་གནང་ངོ་།། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱིད།། ཅེས་ཟློས་སུ་གཞུག གཏང་རག་གི་མཎྜལ་འབུལ་ལོ། །དེ་ལྟར་སྒྲོལ་དཀར་ཡིད་བཞིན་འཁོར་ལོའི་སྒྲུབ་ཐབས། ངག་གི་
དབང་ཕྱུག་གྲགས་པའི་མཐུ་བོའི་རྒྱ་གཞུང་དང༌། རྗེས་གནང་བླ་མའི་ཕྱག་བཞེས་སོར་བཞག་པ། དགེ་སློང་པདྨ་དཀར་པོས་དབེན་གནས་མཁར་ཆུར་སྦྱར་བའོ།། །།མངྒ་ལཾ།། །།..

༄༅། །རྗེ་བཙུན་ཡིད་བཞིན་འཁོར་ལོའི་སྒྲུབ་ཐབས་འཆི་མེད་དངོས་གྲུབ་ཀྱི་འདོད་འཇོ་ཞེས་བྱ་བ་བཞུགས་སོ།།
441

།ན་མ་ཨཱརྻ་ཏཱ་རཱ་ཡཻ། བླ་མ་ཡིད་བཞིན་འཁོར་ལོའི་ཐུགས་རྗེ་ཡིས། །བྱང་ཆུབ་བསྒྲབ་ལ་བར་དུ་གཅོད་བྱེད་པ། །འཆི་༄ ༅།
བདག་ལས་རྒྱལ་གནས་སྐབས་མཐར་ཐུག་གི །དངོས་གྲུབ་མཆོག་སྩོལ་རྗེ་བཙུན་མ་ལ་འདུད།། འདིར་དུས་མ་ཡིན་པར་འཆི་བའི་འཇིགས་པ་བསལ་ཏེ་འཆི་མེད་ཚེའི་
དངོས་གྲུབ་ཐོབ་པར་འདོད་པ་རྣམས་ཀྱིས། ཡིད་བཞིན་འཁོར་ལོ་འདི་ཉིད་བསྒྲུབ་ཅིང་བསྙེན་པར་བྱེད་པ་ལ། ཡིད་ཆེས་པར་བྱེད་པ་བླ་མ་བརྒྱུད་པའི་ལོ་རྒྱུས་དང༌། བརྒྱུད་པ་དེ་ཉིད་ལས་བྱུང་
བའི་སྒྲུབ་ཐབས་གཉིས་ལས། དང་པོ་ནི། བཅོམ་ལྡན་འདས་མ་ཉིད་ཀྱིས་རྗེས་སུ་བཟུང་བ་པཎ་ཆེན་ངག་གི་དབང་ཕྱུག་གྲགས། དེས་བླ་མ་གསེར་གླིང་པ། དེས་པཎྚི་ཏ་དཱི་པཾ་ཀ་ར། དེས་

སྒྲོལ་
ཧ
།འབྲོམ་སྟོན་པ་རྒྱལ་བའི་འབྱུང་གནས། དེས་སྤྱན་སྔ་ཚུལ་ཁྲིམས་འབར། དེས་སྒྲེས་པ་རིན་པོ་ཆེ། དེས་རྗེ་སྒམ་པོ་པ། དེས་དཔལ་ཕག་མོ་གྲུ་པ། དེས་༄ ༅།
སྟག་ལུང་ཐང་པ། དེས་བླ་མ་བ་ལམ་པ། དེས་སློབ་དཔོན་ཚལ་པ། དེས་ཤཀ་གཞོན་པ། དེས་དོན་ཞགས་པ་སངས་རྒྱས་རིན་ཆེན། དེས་བླ་མ་བསོད་ནམས་རྡོ་རྗེ། དེས་འཁྲུལ་ཞིག་བློ་
བཟང་གྲགས་པ། དེ་ལ་སྐྱེས་མཆོག་སྨོན་ལམ་པ་དང་། གྲུབ་ཆེན་རྡོ་རྗེ་དཔལ་ལྡན་གཉིས་ཀྱིས་གསན། དེ་གཉིས་ལ་གྲུབ་ཆེན་བློ་གྲོས་ཆོས་རྒྱལ་གྱིས་གསན། དེ་ལ་ཡོངས་འཛིན་དམ་པ་ངག་
དབང་ཆོས་ཀྱི་རྒྱལ་པོ་གསན། དེས་དཔལ་ལྡན་བླ་མ་དམ་པ་ངག་གི་དང་ཕྱུག་གྲགས་པ་རྒྱལ་མཚན་ལའོ། །གཉིས་པ་བརྒྱུད་པ་དེ་ཉིད་ལས་བྱུང་བའི་སྒྲུབ་ཐབས་ལ། བདག་བསྐྱེད། མདུན་

བསྐྱེད༑ བུམ་སྒྲུབ། རྗེས་སུ་གནང་བ་དང་གསུམ་ལས། དང་པོ་ནི། ཡིད་དུ་འོང་བའི་གནས་སུ་མཐུན་རྐྱེན་འཛོམ་པར་བྱས་ལ། ར་བ་བཞིའམ་རྟག་པར་ཡང་རུང་སྟེ། ས་བྱི་དོར་བྱས། །གནས་བརྒྱན། བཅོམ་ལྡན་འདས་མའི་སྐུ་
བཞུགས་སུ་གསོལ་བའི་སྤྱན་སྔར། མཆོད་རྫས་བཟང་པོ་ཁ་ན་མ་ཐོ་བའི་སྐྱོན་དང་བྲལ་བ་དང་། གཏོར་མ་དཀར་གསུམ་རིན་པོ་ཆེའི་སྣོད་དུ་བཤམས། ཁྲུས་བྱས་གཙང་སྦྲ་དང་ལྡན་པས་སྟན་བདེ་བ་ལ་སེམས་སྐྱིལ་གྱིས་འདུག་ལ། མདུན་དུ་ཉེར་འབྲུག་
ལུགས་སྤྱོད་རྡོ་རྗེ་དྲིལ་བུ་དང་བཅས་པ་བཞག ཐོག་མར་བར་ཆད་བསྲུང་བའི་ཆེད་དུ། ཆོས་སྐྱོང་དང་གཞི་བདག་ལ་གཏོར་མ་ཕུལ་ལ། ཕྲིན་ལས་བཅོལ་ནས་བསྙེན་བསྒྲུབ་ལ་འཇུག་པ་ནི། སངས་རྒྱས་ཆོས་དང་ཚོགས་མཆོག་དངོས།
ཆོས་
བཅོམ་ལྡན་འདས་མའི་ཞབས་པད་ལ། །བདག་དང་མཁའ་མཉམ་འགྲོ་ཚོགས་ཀུན། །བྱང་ཆུབ་བར་དུ་སྐྱབས་སུ་མཆི། །ཞེས་ལན་ཅི་རིགས་ཀྱི་རྗེས་སུ། འགྲོ་ཀུན་སྡུག་བསྔལ་ལས་བསྒྲལ་
མཛོད་
ཆེན་ཞིང་༑ །བདེ་བ་མཆོག་ལ་རབ་བཀོད་དེ། །བླ་མེད་བྱང་ཆུབ་ལ་བཞག་ཕྱིར། །སྒོ་གསུམ་དགེ་ལ་བསྐུལ་བར་བྱ། །རང་ཉིད་སྐད་ཅིག་གིས་པད་དཀར་ཟླ་བའི་གདན་ལ་རྗེ་བཙུན་འཕགས་མ་
མོ།
སྒྲོལ་མར་གསལ་པའི་ཐུགས་ཀར་ཟླ་བའི་གདན་གྱི་དབུས་སུ་ཏཾ་ཡིག་དཀར་པོ་ལས་འོད་འཕྲོས་པས། རང་བཞིན་གྱི་གནས་ནས་བཅོམ་ལྡན་འདས་མ་ལ་སངས་རྒྱས་དང་བྱང་ཆུབ་སེམས་དཔའ

།དཔག་ཏུ་མེད་པས་བསྐོར་བ་མདུན་གྱི་ནམ་མཁར་སྤྱན་དྲངས། ཨོཾ་ཨཱརྻ་ཏཱ་རེ་ས་པཱ་རི་ཝཱ་ར་ཨཀྶཾ་པྲ་ཏཱིཙྪ་སྭཱ་ཧཱ། དེ་བཞིན་དུ་ཐོག་མཐའ་འདྲ་བ་ལས་ཨཉྙཾ་གྱི་དོད་དུ།༄༅། 7
ས
ཏྱཾ༑ པུཥྤ། དྷཱུ་པེ། ཨཱ་ལོ་ཀེ གནྠེ། ནཻ་ཝི་དྱ། ཤཔྟ་ཞེས་བཀོད་པ་རྣམས་ཀྱིས་མཆོད་ནས། ཕྱག་འཚལ་བ་དང་མཆོད་ཅིང་བཤགས་པ་དང༌། རྗེས་སུ་ཡི་རང་བསྐུལ་ཞིང་གསོལ་བ་
ཡིས༑ །དགེ་བ་ཅུང་ཟད་བདག་གིས་ཅི་བསགས་པ། །ཐམས་ཅད་བདག་གིས་བྱང་ཆུབ་ཕྱིར་བསྔོའོ། །ཚོགས་ཞིང་རྣམས་རང་ལ་ཐིམ་པར་གྱུར། སེམས་ཅན་ཐམས་ཅད་བདེ་བ་དང་བདེ་བའི་
གསུམ་
རྒྱུ་དང་ལྡན་པར་གྱུར་ཅིག སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག བདེ་སྡུག་གི་རྒྱུ་ཆགས་སྡང་ཉེ་རིང་དང་བྲལ་
བའི་བཏང་སྙོམས་ཚད་མེད་པ་ལ་གནས་པར་གྱུར་ཅིག ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། ཆོས་ཐམས་ཅད་རང་བཞིན་མེད་པའི་སྟོང་པ་ཉིད་དུ་གྱུར། སྟོང་པའི་དང་ལས་པཾ་ལས་པདྨ་
༉ དཀར་པོ་འདབ་མ་མཆོག་ཏུ་ཡངས་པའི་སྟེང་དུ། ཨ་ལས་ཟླ་བའི་གདན་གྱི་དབུས་སུ་ཏཱཾ་དཀར་པོ་གནས་པ་དེ་ལས་འོད་ཟེར་འཕྲོས། སངས་རྒྱས་མཆོད། སེམས་ཅན་རྣམས་ཀྱི་དུས་མ་ཡིན་

པར་འཆི་བའི་འཇིགས་པ་བསལ་འོད་ཟེར་ཚུར་འདུས་ཡོངས་སུ་གྱུར་པ་ལས།རང་ཉིད་ཚེ་དཔལ་བསོད་ནམས་མཐའ་དག་རབ་ཏུ་འཕེལ་བར་བྱེད་པའི་རྗེ་བཙུན་སྒྲོལ་མ་སྟོན་ཟླའི་འོད་དང་མཚུངས་
པའི་སྐུ་མདོག་དཀར་མོ་ཞལ་གཅིག་ཕྱག་གཉིས། སྤྱན་དཀྱུས་རིང་ཞིང་འཛུམ་པའི་བཞིན་རས་ཡིད་དུ་འོང་བ། ཕྱག་གཡས་མཆོག་སྦྱིན་གྱི་ཕྱག་རྒྱ་དང༌། གཡོན་པའི་མཐེབ་སྲིན་སྦྱར་བས་
ཨུཏྤ་ལཾ་དཀར་པོ་ཡལ་འདབ་རྒྱས་པ་ཐུགས་ཀར་བསྣམས་པ། དབུ་སྐྲ་མཐོན་མཐིང་ཐོར་ཚུགས་སུ་བཅིངས་པའི་ལྷག་མ་གཡས་གཡོན་དུ་འཕྱང་བ་ལོ་བཅུ་དྲུག་ལོན་པའི་ལང་ཚོ་ཅན་ནུ་འབུར་ཟུང་
གིས་མཛེས་ཤིང་སྒེག་པའི་ཉམས་དང་ལྡན་པ། དར་གྱི་ཤམ་ཐབས་དང་རིན་པོ་ཆེའི་རྒྱན་སྣ་ཚོགས་པས་བརྒྱན་པ་ཞབས་སྐྱིལ་ཀྲུང་གིས་བཞུགས་པ། ཟླ་བའི་རྒྱབ་ཡོལ་མངའ་བའི་སྤྱི་བོར
ཨོཾ༑ མགྲིན་པར་ཨཱཿ ཐུགས་ཀའི་ཆ་སྨད་དུ་ཧཱུཾ། ཐུགས་ཀའི་དབུས་སུ་ཟླ་གདན་ལ་ཏཱཾ། དེ་ལས་འོད་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་སེམས་དཔའ་
ལ་སངས་རྒྱས་དང་བྱང་ཆུབ་སེམས་དཔས་བསྐོར་བ་མདུན་གྱི་ནམ་མཁར་སྤྱན་དྲངས་ལ། ཨཉྙཾ་སོགས་ཀྱིས་མཆོད། ལྷ་དང་ལྷ་མིན་ཅོད་པཎ་གྱིས། །ཞབས་ཀྱི་པདྨོ་ལ་བཏུད་དེ། །ཕོངས་པ་

༄༅། །ཀུན་ལས་སྒྲོལ་མཛད་མ། །སྒྲོལ་མ་ཡུམ་ལ་ཕྱག་འཚལ་ལོ། །ཞེས་བརྗོད། ཛཿ ཧཱུཾ་བཾ་ཧོཿ ཡེ་ཤེས་པ་དང་དམ་ཚིག་པ་གཉིས་སུ་མེད་པར་གྱུར། སླར་ཡང་
ཐུགས་ཀའི་ས་བོན་ལས་འོད་འཕྲོས། དབང་གི་ལྷ་རིགས་ལྔ་སྤྱན་དྲངས། པཉྩ་ཀུ་ལ་ས་པཱ་རི་ཝཱ་ར་ཨཉྙཾ་སོགས་ཀྱིས་མཆོད། སརྦ་ཏ་ག་ཏ་ཨ་བྷི་ཥི་ཉྩ་ཏུ་མཾ། ཞེས་གསོལ་བ་བཏབ་
པས༑ རིགས་ལྔས་བདུད་རྩིའི་བུམ་པས་དབང་བསྐུར། སྐུ་གང་དྲི་མ་དག ཆུའི་ལྷག་མ་ཡར་ལུད་པ་ལས། སྤྱི་བོར་རིགས་ཀྱི་བདག་པོ་འོད་དཔག་མེད་ཀྱིས་དབུ་བརྒྱན་པ་གྱུར། བཅོམ་
ལྡན་འདས་མའི་ཐུགས་ཀའི་དབུས་སུ་འཁོར་ལོ་དཀར་པོ་རྩིབས་བརྒྱད་མུ་ཁྱུད་འབུམ་གྱི་ནང་མ་ལ། ཨཱ་ལི་བཅུ་དྲུག་གཡོན་བསྐོར བར་པ་ལ། ཀཱ་ལི་སོ་བཞི་གཡས་བསྐོར། ཕྱི་མ་
ལ༑ ཡེ་དྷརྨཱ་གཡས་སུ་འཁོར་བའི་ཡིག་འབྲུ་རབ་ཏུ་དཀར་བ་ལས་འོད་ཟེར་དཀར་སེར་དམར་ལྗང་མཐིང་དང་མཆིན་ཁ་དྲུག་རིམ་གྱིས་སྤྲོས་པས། ལུས་གང༌། ཕྱི་རོལ་ཏུ་བར་ཐག་འདོམ་རེ་
༈ ཙམ་ནས་འོད་ཀྱི་གུར་ཁྱིམ་གྱི་རྣམ་པ་དྲུག་ཏུ་གྱུར་པའི་བར་མཚམས་ཐམས་ཅད་ཨུཏྤ་ལ་སྔོན་པོ་གསར་དུ་ཁ་བྱེས་གང་བ། འོད་ཀྱི་ཁ་དོག་གི་དབྱེ་བས་ཞི་རྒྱས་དབང་དྲག་ལས་ཐམས་ཅད་བརྟན་བྱེད་

ཀྱི་ནུས་ལྡན་དུ་བསྒོམ། དེ་ལྟར་བུའི་དམིགས་པས་ཅུང་ཟད་ངལ་བའི་ཚེ། ཡི་གེ་བཅུ་པའི་སྔགས་ཅི་ནུས་སུ་བཟླ་བ་དང་། ༀ་ཏཱ་རེ་ཏུཏྟཱ་རེ་ཏུ་རེ་མ་མ་ཨ་ཡུ་ཛྙཱ་ན་པུ་ནྱ་པུཥྚི་ཀུ་སུ་རུ་སྭཱ་ཧཱ། ཞེས་པ་ངག་ཐུན་དུ་བཅད་ནས
བརྒྱ་སྟོང་ཁྲི་འབུམ་ལ་སོགས་པ་གང་འགྲུབ་བཟླའོ། །དེ་ཡང་བགྲང་ཕྲེང་ནི། པདྨའི་རིགས་ལ་པདྨའི་སྙིང་། ཞེས་པ་དང་མཐུན་པ་གྲངས་བརྒྱ་རྩ་བརྒྱད། གཞོན་ནུ་མས་བཀལ་བའི་སྐུད་པ་གསུམ་བསྒྲིལ་ལ་བརྒྱུས་པ། དྲི་བཟང་གི་ཆུས་བཀྲུས་
ཏེ་སྙིམ་པར་བཟུང་ནས། ཨོཾ་བ་སུ་མ་རི་ཤྲཱི་ཡེ་སྭཱ་ཧཱ། ཞེས་ལན་བདུན་གྱི་བྱིན་གྱིས་བརླབས་པ། ཐུན་གྱི་ཐོག་མར་ལན་རེ་བྱ་ཡི། ཐམས་ཅད་དུ་ནི་མི་དགོས་སོ། །ཐུན་མཚམས་སུ་གཏོར་མ
འབུལ་བ་ནི། རང་གི་ཐུགས་ཀའི་ས་བོན་ལས་འོད་འཕྲོས། བཅོམ་ལྡན་འདས་མ་ལ་སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པས་བསྐོར་བ་མདུན་གྱི་ནམ་མཁར་སྤྱན
དྲངས༑ གཏོར་མ། ཨོཾ་ཨཱཿ པདྨནཏ་ཀྲྀ་ཏ་ཧཱུྃ་ཕཊ་ཀྱིས་བསངས། ཤུ་ནྱ་ཏཱས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ། ཨོཾ་ཨཱཿ ཧཱུཾ་འོད་དུ་ཞུ་བ
ལས་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པའི་བདུད་རྩིའི་རྒྱ་མཚོར་གྱུར། ཨོཾ་ཨཱརྻ་ཏཱ་རེ་ས་པ་རི་ཝཱར་ཨི་དཾ་བ་ལྱ་དི་ཁ་ཁ་ཁཱ་ཧི་ཁཱ་ཧི། གསུམ་གྱིས་ཕུལ་ལ་འདོད་གསོལ་ནི།

སྭཱ|༄༅། །བདག་གི་ཚེ་ཡི་བར་གཅོད་ནི། །ནད་དང་སྡུག་བསྔལ་ཐམས་ཅད་ལས། །ནུས་ལྡན་ཁྱོད་ཀྱིས་བསྐྱབ་ཏུ་གསོལ། །མཐུན་རྐྱེན་ཚེ་དང་བསོད་ནམས་
དང་༑ མཆོག་རྣམས་སྦྱིན་པར་མཛད་དུ་གསོལ། ཞེས་གསོལ་བ་གདབ་བོ། །ཚུལ་དེས་ཞག་ཉེར་གཅིག་གམ་བདུན་ལ་སོགས་པར་བསྙེན་པར་བྱས་ན། རྨི་ལམ་དུ་མཆོད་རྟེན་གྲངས་ངེས་
ཅན་ནམ། ངེས་མེད་གང་བྱུང་ཡང་འཆི་བདག་བཟློག་པར་འགྱུར་རོ། །གཉིས་པ་མདུན་སྐྱེད་བུམ་བསྒྲུབ་ནི། ཡིད་དང་མཐུན་པར་གནས་སུ་བླ་བྲེ་ཡོལ་བ་སོགས་བཀོད་པའི་ཁྱད་པར་དང་ལྡན་
12
པས༑ བདག་བསྐྱེད་བཟླས་པའི་བར་བྱ། བསངས་སྦྱངས་སྟོང་པའི་ངང་ལས་མདུན་དུ་ཞིང་ཁམས་ཕོ་བྲང་བཀོད་པ་ཚད་མེད་པའི་དབུས་སུ། ཚེ་དཔལ་བསོད་ནམས་རབ་ཏུ་འཕེལ་ཞེས་པ་ནས་
རྒྱས་གདབ་ཀྱི་བར་བདག་བསྐྱེད་བཞིན་ལ། མཆོད་རྫས་བྱིན་གྱིས་བརླབ་པ་ནི་བསངས་སྦྱངས། སྟོང་པའི་ངང་ལས་མཆོད་རྫས་རྣམས་ཀུན་ཏུ་བཟང་པོའི་མཆོད་པའི་སྤྲིན་གྱི་ཕུང་པོ་རབ་འབྱམས་
༈ བསམ་གྱིས་མི་ཁྱབ་པར་གྱུར། ཨོཾ་བཛྲ་སྥ་ར་ཎ་ཁཾ། ལྷ་དང་ལྷ་མིན་ཅོད་པན་གྱིས། །ཞེས་པའི་གློག་བརྗོད་པས་ཕྱག་འཚལ། མཆོད་ཡོན་མེ་ཏོག་མཁའ་ཁྱབ་དྲི་ཞིམ་སྤོས། །མར་མེ་དྲི་ཆབ་449

ཞལ་ཟས་རོལ་མོའི་ཚོགས། །རབ་འབྱམས་ནམ་མཁའི་ཁྱོན་རྣམས་བཀང་བྱས་ཏེ། །བླ་མ་བཅོམ་ལྡན་མ་ལ་འབུལ་བར་བགྱི། ཨོཾ་གུ་རུ་ཨཱརྻ་ཏཱ་རེ་ཨགྷཾ་པྲ་ཏཱི་ཙྪ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་
ཡེ་ཧཱུཾ། དེ་བཞིན་དུ་ཐོག་མཐའ་འདྲ་བ་ལས་ཨཉྙཾ་གྱི་གནས་སུ། པུཥྤ། དྷཱུ་པེ། ཨཱ་ལོ་ཀེ གནྡྷ། ནཻ་ཝི་དྱེ། ཤཔྟ། མཛེས་པའི་གཟུགས་མཆོག་སྒྲ་སྙན་དྲི་ཞིམ་དང་། རོ་བརྒྱ་ལྡན་
དང་སྲབ་འཇམ་རེག་མཆོག་སོགས། །ཀུན་བཟང་མཆོད་སྤྲིན་དང་མཚུངས་སྣ་ཚོགས་ཀྱིས། །ཆོས་དབྱིངས་ཀུན་བཀང་བཅོམ་ལྡན་མ་ལ་འབུལ། སྔགས་ཀྱི་ཐོག་མཐའ་སྔར་བཞིན་ལས་ཨཉྙཾ་
གྱི་གནས་སུ། རཱུ་པ། ཤཔྟ། གཉཱེ། རཱ་སེ། སྤརྴ། བི་ཤྭ། ཞེས་བརྗོད། རི་རབ་གླིང་བཞི་གླིང་ཕྲན་ནི། །མཆོད་རྫས་དུ་མས་ཡོངས་བཀང་སྟེ། །བླ་མ་བཅོམ་ལྡན་འདས་མ་
ནི༑ །དུས་རྣམ་རྟག་ཏུ་མཆོད་པར་བགྱི། །ཨོཾ་གུ་རུ་ཨཱརྻ་ཏཱ་རེ་ས་པ་རི་ཝཱ་ར་མཎྜལ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡེ་ཧཱུཾ། རྗེ་བཙུན་བཅོམ་ལྡན་འདས་མ་ཐུགས་རྗེ་ཅན། ཞེས་པ་
ནས༑ ཡར་ངོའི་ཟླ་ལྟར་འཕེལ་ཞིང་རྒྱས་པར་མཛོད། །ཅེས་པའི་བར་གྱིས་གསོལ་བ་གདབ། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་

༄༅། །བའི་དགེ་ལ་རྗེས་ཡི་རང༌། །སངས་རྒྱས་བྱང་ཆུབ་ཡིད་ཀྱིས་གཟུང༌། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་བདག་སྐྱབས་མཆི། །རང་
གཞན་དོན་གཉིས་རབ་བསྒྲབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གི་མགྲོན་དུ་གཉེར། །བྱང་
ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་པའི་བདུན་རྣམ་དག་བྱ། གཏོར་མ་བསངས་བྱིན་གྱིས་བརླབས་ནས་དབུལ། གསོལ་གདབ་
སྔར་བཞིན་བྱ། སྐུ་གསུམ་རྒྱལ་བ་མ་ལུས་ཀུན་གྱི་ཡུམ། །ཁམས་གསུམ་འགྲོ་བ་ཀུན་གྱི་གཉེན་གཅིག་མ། །དུས་གསུམ་བླ་མ་མཆོག་གི་ངོ་བོ་ཉིད། །རིགས་གསུམ་འཕགས་མའི་ཚོགས་ལ་
ཕྱག་འཚལ་ལོ། །ལྷ་དང་ལྷ་མིན་ཅོད་པན་གྱིས། །ཞེས་ཤློ་ཀ་བརྗོད་པས་ཕྱག་འཚལ། བསྟོད་པ་ནི། འཁོར་བ་ལས་སྒྲོལ་ཏཱ་རེ་མ། །ཏུཏྟཱ་རེ་ཡིས་འཇིགས་བརྒྱད་སྒྲོལ། །ཏུ་རེས་ནད་
༈ རྣམས་ཀུན་ལས་སྒྲོལ། །སྒྲོལ་མ་ལ་ཡང་ཕྱག་འཚལ་ལོ། །པདྨ་དཀར་པོའི་དབུས་གནས་པའི། །ཟླ་བའི་གཟུགས་ཀྱི་གདན་སྟེང་དུ། །རྡོ་རྗེ་སྐྱིལ་ཀྲུང་བཅས་མཛད་མ། །མཆོག་སྦྱིན་མ་ལ་ ྷ

ཕྱག་འཚལ་ལོ། །སྟོན་ཀའི་ཟླ་བའི་མདངས་ལྡན་ཞིང༌། །ཟླ་བ་ལ་ནི་རྒྱབ་བརྟེན་མ། །རྒྱན་རྣམས་ཐམས་ཅད་ཡོངས་སུ་རྫོགས། །ཨུཏྤལ་བསྣམས་ལ་ཕྱག་འཚལ་ལོ། །བཅུ་དྲུག་ལོ་ལོན་
ལུས་དང་ལྡན། །རྫོགས་སངས་རྒྱས་ཀུན་དེ་ཡི་སྲས། །འདོད་སྦྱིན་སྐུ་ནི་འཆང་བའི་ཡུམ། །འཕགས་མ་སྒྲོལ་མར་ཕྱག་འཚལ་ལོ། །འཁོར་ལོ་དཀར་པོ་འོད་ཟེར་དཀར། །རྩིབས་བརྒྱད་
ལ་ནི་ཡེ་གེ་བརྒྱད། །ཡོངས་སུ་བསྐོར་བའི་རྣམ་པ་ཅན། །འཁོར་ལོ་ཅན་ལ་ཕྱག་འཚལ་ལོ། །འཕགས་མ་སྒྲོལ་མ་སྒྲོལ་མཛད་ཡུམ། །ཡིད་བཞིན་འཁོར་ལོ་ཚེ་འཕེལ་མ། །ལྷ་མོ་ཁྱོད་ལ་
གསོལ་བ་ནི། །བདག་གི་ཚེ་ཡི་བར་གཅོད་དང༌། །ནད་དང་སྡུག་བསྔལ་ཐམས་ཅད་ལས། །ནུས་ལྡན་ཁྱོད་ཀྱིས་བསྐྱབ་ཏུ་གསོལ། །མཆོག་དང་མཐུན་མོང་དངོས་གྲུབ་ཀུན། །མ་ལུས་
བདག་ལ་གནང་བར་མཛོད། །མདུན་བསྐྱེད་ཀྱི་ལྷའི་ཐུགས་ཀའི་སྔགས་འཕྲེང་ལས་འོད་འཕྲོས། སྣོད་བཅུད་ལ་ཕོག་པས་ཚེ་དང་དཔལ་འབྱོར་ཐམས་ཅད་རྒྱས་པར་གྱུར། དམིགས་པ་དང་ལྷན་
ཅིག་ཏུ་བཟླས་པ་བྱ། རིན་པོ་ཆེའི་བུམ་པ་བཀྲུས། སྤོས་ཀྱིས་བདུགས། སྲོག་ཆགས་མེད་པའི་ཆུས་བཀང༌། བུམ་རྫས་བཅུག་པའི་སྟེང་དུ་མཆོད་ཡོན་གཟུངས་ཐག་སོགས་

༄༅། །བཤམས། བསངས་སྦྱངས་སྟོང་པའི་ངང་ལས་པཾ་ལས་པདྨ། ཨ་ལས་ཟླ་བའི་གདན་ལ། བྷཾ་ལས་རིན་པོ་ཆེའི་བུམ་པ་མཚན་ཉིད་ཐམས་ཅད་ཡོངས་སུ་རྫོགས་
པའི་ནང་དུ། ཚེ་དཔལ་བསོད་ནམས་ཐམས་ཅད་རབ་ཏུ་འཕེལ་ཞེས་པ་ནས་རྒྱས་གདབ་ཀྱི་བར་བདག་བསྐྱེད་བཞིན་ལ་སྔགས་ཀྱིས་མཆོད། འཁོར་བ་ལས་སྒྲོལ་སོགས་ཀྱིས་བསྟོད། བཅོམ་
ལྡན་འདས་མའི་ཐུགས་ཀར་ཡིད་བཞིན་གྱི་འཁོར་ལོའི་འོད་ཀྱིས། བརྟན་གཡོ་མ་ལུས་པའི་ཚེ་དཔལ་བསོད་ནམས་ཐམས་ཅད་བསྡུས་ཏེ་ཐིམ་པར་གྱུར། བཟླས་པ་ཅི་རིགས་གྲུབ་ནས་མཆོད་པ་
འབུལ༑ བཅོམ་ལྡན་འདས་མ་བདུད་རྩིའི་རང་བཞིན་དུ་ཞུ་བ་བུམ་པའི་ཆུ་དང་དབྱེར་མེད་དུ་གྱུར། གསུམ་པ་རྗེས་སུ་གནང་བ་ནི། དུས་དགེ་བ་གཟའ་སྐར་བཟང་པོ་དང་དང་ལྡན་པའི་ཚེ།
གཟུགས་བཤམས། མཆོད་པའི་བཀོད་པས་གནས་བརྒྱན། དྲི་བཟང་གི་བྱུགས་པའི་མཎྜལ་ལ་རྡུལ་ཚོན་གྱིས་པདྨ་འདབ་བརྒྱད་དཀར་པོ་ལྟེ་བ་ལྗང་སེར། མུ་ཁྱུད་གོང་རས་ཇི་ལྟར་མཛེས་པའྀ་
༈ དབུས་སུ་ཏཱཾ་ཡིག་གེ་མེ་ཏོག་དཀར་པོའི་ཚོམ་བུ་བཀོད། མཆོད་གཏོར་གྱིས་བསྐོར། དུང་ཆོས་སུ་དྲི་ཆབ་ལ་སྔགས་བཟླས་པ་དང༌། བདག་སྐྱེད་མདུན་བསྐྱེད། བུམ་བསྒྲུབ་རྣམས་སྔོན་དུ་

འགྲོ་བས་སློབ་མ་རྣམས་ལ་དུང་ཆོས་ཀྱི་ཆབ་ཀྱིས་ཁྲུས་བྱ་མཎྜལ་ཕུལ་ནས། སེམས་ཅན་གྱི་དོན་དུ་བླ་ན་མེད་པའི་སངས་རྒྱས་ཀྱི་གོ་འཕང་ཐོབ་པ་དང་ཚེའི་དངོས་གྲུབ་ཀྱི་ཆེད་དུ་བཅོམ་ལྡན་འདས་
མའི་རྗེས་སུ་གནང་བ་ཞུ་སྙམ་པའི་མོས་པས་རྗེས་ཟློས་ཀྱི། འཁོར་བ་ལས་སྒྲོལ་ཞེས་པ་ནས། མ་ལུས་བདག་ལ་གནང་བར་མཛོད་ཅེས་པའི་བར་ལན་གསུམ་གྱིས་གསོལ་བ་གདབ། བླ་མ་
འཕགས་མ་ཡིད་བཞིན་འཁོར་ལོར་གསལ་བ་ལ། སངས་རྒྱས་བྱང་སེམས་དཔག་ཏུ་མེད་པས་བསྐོར་བའི་སྤྱན་སྔར་ཡན་ལག་བདུན་པ་འབུལ་སྙམ་པས། དཀོན་མཆོག་གསུམ་ལ་བདག་སྐྱབས་
མཆི༑ །ཞེས་སོགས་ལན་གསུམ་བརྗོད། སློབ་མ་བསངས་སྦྱངས་སྟོང་པའི་ངང་ལས་ཁྱེད་རང་རྣམས་ཚེ་དཔལ་བསོད་ནམས་ཞེས་པ་ནས་ཐུགས་ཀའི་འཁོར་ལོ་དང་བཅས་པ་བསྒོ། སློབ་
དཔོན་བཅོམ་ལྡན་འདས་མ་དང་ཐ་མི་དད་པར་མོས་ཏེ། དུས་གསུམ་སངས་རྒྱས་ཐམས་ཅད་ཀྱི་ངོ་བོ བླ་མ་རིན་པོ་ཆེས་བདག་གི་དུས་མ་ཡིན་པར་འཆི་བ་ཐམས་ཅད་བསལ་ནས། རྗེ་བཙུན་
མའི་སྐུ་གསུང་ཐུགས་ཡོན་ཏན་འཕྲིན་ལས་ཀྱི་བྱིན་གྱིས་བརླབ་ཏུ་གསོལ། ཞེས་ལན་གསུམ་གསོལ་བ་གདབ། སློབ་དཔོན་གྱི་ཐུགས་ཀའི་ཡིག་འབྲུ་ལས་འོད་འཕྲོས། སངས་རྒྱས་བྱང་སེམས་

༥ ༄༅། །རྣམས་ཀྱི་ཐུགས་རྒྱུད་བསྐུལ། ཐུགས་གཉིས་སུ་མེད་པའི་ཡེ་ཤེས་ཀྱི་འཁོར་ལོ་ཡིག་འབྲུའི་རྣམ་པར་བྱོན། སློབ་དཔོན་གྱི་ཐུགས་ཀར་ཐིམ། སློབ་དཔོན་གྱི་ཐུགས་
ཀའི་འཁོར་ལོ་ཡིག་འབྲུ་ལས། འཁོར་ལོ་ཡིག་འབྲུ་དང་བཅས་པ་དེ་འདྲ་བ་དཔག་མེད་བྱུང་དེ་ཁྱེད་རང་རྣམ་པའི་སྙིང་ཀའི་འཁོར་ལོ་ལ་ཐིམ། ཐོག་མ་མེད་པ་ནས་བསགས་པའི་སྡིག་སྒྲིབ་དང་
དུས་མ་ཡིན་པར་འཆི་བ་ལ་སོགས་པའི་བར་ཆད་ཐམས་ཅད་དག །འཆི་མེད་ཚེའི་དངོས་གྲུབ་ཐོབ་པའི་མོས་པ་གྱིས། སྤོས་ཀྱིས་བདུག རོལ་མོ་བྱ། དེ་ནས་ཨོཾ་ཨཱརྻ་ཏཱ་རེ་ས་པ་རི་ཝཱ་ར་བཛྲ་
ས་མཱ་ཛཿ འཕགས་མ་ཡིད་བཞིན་འཁོར་ལོ་ལ་སངས་རྒྱས་བྱང་སེམས་དཔག་ཏུ་མེད་པས་བསྐོར་བ་སྤྱན་དྲངས། སྔགས་ཀྱིས་མཆོད། དེ་བཞིན་གཤེགས་པ་རྣམས་ཀྱིས་འདི་ལ་མངོན་པར་
དབང་བསྐུར་དུ་གསོལ། ཞེས་གསོལ་བ་བཏབ་པས། །དེ་རྣམས་ཀྱིས་རིན་པོ་ཆེའི་བུམ་པ་བདུད་རྩིས་གང་བ་བསྣམས་མ། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་
༈ ལྟར༑ །ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་སྐུ་ཁྲུས་གསོལ། །ཨཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏས་མ་ཡེ་ཤྲཱི་ཡེ་ཧཱུཾ། ཞེས་གསུང་ཞིང་དབང་བསྐུར། ལུས་གང་དྲི་མ་དག འཆི་

མེད་ཚེའི་དངོས་གྲུབ་ཐོབ། ཆུའི་ལྷ་ག་མ་ཡར་ལུད་པ་ལས་འོད་དཔག་མེད་ཀྱི་དབུ་བརྒྱན་པར་གྱུར། ཨོཾ་ཨཱརྻ་ཏཱ་རེ་ས་པ་རི་ཝཱ་ར་ཨཎྷཾ་སོགས་ཀྱི་མཆོད། ཡང་དཔོན་སློབ་གཉིས་ཀ་རྗེ་བཙུན་
མར་གསལ་བའི་བླ་མའི་ཞལ་ནས་སྔགས་མུ་ཏིག་གི་འཕྲེང་བ་ལྟ་བུ་འཐོན། ཁྱེད་རང་རྣམས་ཀྱི་ཞལ་དུ་ཞུགས། ཐུགས་ཀར་ཐིམ། རྗེ་བཙུན་མའི་གསུང་གི་བྱིན་རླབས་དངོས་གྲུབ་
ཐོབ༑ ངག་སྔགས་ཀྱི་མཐུ་ལྡན་དུ་བསྒོམ། ཡི་གེ་བཅུ་པ་བརྒྱ་བཟླས། སློབ་མས། བཅོམ་ལྡན་བདག་ལ་སྩལ་ལགས་ཀྱིས། །བཅོམ་ལྡན་བདག་ལ་བྱིན་གྱིས་རློབས། ལན་གསུམ་
དང་༑ སློབ་དཔོན་གྱིས་བཅོམ་ལྡན་འདི་ལ་སྩལ་ལགས་ཀྱིས། །འདི་ལ་འགོ་བར་མཛད་དུ་གསོལ། ཞེས་བརྗོད་ཅིང་པདྨའི་སྟེང་གི་མེ་ཏོག་སློབ་མའི་སྤྱི་བོར་བཞག ཡང་སློབ་དཔོན་གྱི་
ཐུགས་ཀའི་འཁོར་ལོ་ཡིག་འབྲུ་དང་བཅས་པ་ལས་འོད་འཕྲོས། སངས་རྒྱས་ཀུན་གྱི་ཐུགས་ཀ་ནས་སྔགས་འཕྲེང་མང་པོ་སྤྱན་དྲངས་ལ་ཁྱེད་རང་རྣམས་ཀྱི་སྙིང་ཀར་ཐིམ་པས། ཕྲིན་ལས་ཐམས་
ཅད་བསྒྲུབ་པའི་ནུས་ལྡན་གྱི་ཡེ་ཤེས་མངོན་དུ་བྱས་སྙམ་པའི་མོས་པ་གྱིས། ཞེས་བརྡ་སྤྲད། དེ་ནས་དེ་ཕྱིན་ཆད་སྙིང་པོ་ཡི་གེ་བཅུ་པ་སྤེལ་ཚིག་དང་བཅས་པ་ཆགས་མེད་དུ་བཟླ་བའི་ཡི་དམ་

ཨཱ| ༄༅། །ལོང་། ཞེས་བསྒོམ། ཇི་ཙམ་ནུས་པའི་དམ་བཅའ་འབུལ་དུ་བཅུག་ལ་འདིའི་རྗེས་ཟློས་གྱིས། དེང་ནས་བརྩམས་ཏེ་བདག་བྲན་དུ།ཁྱེད་ལ་བདག་ནི་འབུལ་
ལགས་ན། །ཁྱེད་ཀྱི་སློབ་མར་གཟུང་བ་དང༌། ཆ་ཡིས་ཀྱང་ནི་སྤྱད་དུ་གསོལ། ཞེས་ལན་གསུམ་བརྗོད། ཕྱག་གཡོན་འབུལ། དེ་ལྟར་རྗེས་སུ་གནང་བ་གྲུབ་ནས། ཨོཾ་ཨཱརྻ་ཏཱ་རེ་ས་པ་
རི་ཝཱ་ར་ཨཉྙཾ་སོགས་ཀྱིས་མཆོད། འཁོར་བ་ལས་སྒྲོལ་སོགས་ཀྱིས་བསྟོད། ཨོྃ་བཛྲ་ཏཱ་རེ་ས་མ་ཡ་ཞེས་སོགས་ཡི་གེ་བརྒྱ་པས་ལྷག་ཆད་བསྐང་། ཁྱེད་ཀྱིས་སེམས་ཅན་དོན་ཀུན་མཛོད། །
རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང༌། །སླར་ཡང་འབྱོན་པར་མཛད་དུ་གསོལ། །མདུན་བསྐྱེད་ཀྱི་ཡེ་ཤེས་པ་འཁོར་བཅས་བཛྲ་མུ༔ དམ་ཚིག་པ་
རང་གི་སྙིང་གར་ཐིམ་པར་གྱུར། རྒྱལ་མཆོག་ཚེ་དཔག་མེད་པའི་ཡུམ། འཆི་མེད་ངེས་པར་སྟེར་བ་མོ། །རིག་པ་འཛིན་མ་བཅོམ་ལྡན་འདས། །ཡིད་བཞིན་འཁོར་ལོའི་བཀྲ་ཤིས་ཤོག །
༉ བདག་དང་སྐྱེ་དགུ་ཐམས་ཅད་ལ། །འཇིགས་པ་ཀུན་ལས་རབ་གྲོལ་ཞིང༌། །ཕན་དང་བདེ་བ་རབ་འཕེལ་བས། །འདོད་དོན་ཀུན་འགྲུབ་བཀྲ་ཤིས་ཤོག །འཇིགས་པ་ཀུན་ལས་ཐར་བ་

དང་༑ །ཐུན་མོང་དངོས་གྲུབ་སྣ་ཚོགས་པ། །བདེ་བླག་ཉིད་དུ་འགྲུབ་གྱུར་སྟེ། །རང་གཞན་རྣམས་ལ་ཕན་བྱེད་ཤོག །ཅེས་བཀྲ་ཤིས་སྨོན་ལམ་རྒྱས་བསྡུས་ཅི་རིགས་པར་བྱའོ། །རྗེ་བཙུན་
ཡིད་བཞིན་འཁོར་ལོའི་སྒྲུབ་ཐབས་འཆི་མེད་དངོས་གྲུབ་ཀྱི་འདོད་འཇོ་ཞེས་བྱ་བ་འདི་ཉིད་ཆོས་མཆོག་རྒྱལ་པོ་དང་ནོར་བུ་རབ་འཕེལ་གྱིས་བསྐུལ་བའི་ངོར།ྋ རང་གཞན་འཇུག་པ་བདེ་བའི་ཕྱིར་
དུ༑ །སྤྱན་སྔ་ཐམས་ཅད་མཁྱེན་པ་བཞི་པ་ཆོས་ཀྱི་གྲགས་པ་ཡེ་ཤེས་དཔལ་བཟང་པོ་དང་། ཡོངས་འཛིན་དམ་པ་རྡོ་རྗེ་འཆང་ཆེན་པོ་ངག་གི་དབང་པོས་མཛད་པ་ལས་ཉུང་ངུར་བསྡུས་ཏེ། ངག་
དབང་ནོར་བུས་གདན་ས་ཆེན་པོར་ལུང་ཐེལ་གྱི་ཀུན་དགའ་ར་བར་སྦྱར་བའི་ཡི་གེ་པ་ནི་བླ་མ་རྒྱ་མཚོས་བགྱིས་པ་འདིས་ཀྱང་། སེམས་ཅན་ཐམས་ཅད་དུས་མ་ཡིན་པར་འཆི་བའི་འཇིགས་པ་དང་
བྲལ་ནས་རྣམ་མཁྱེན་སངས་རྒྱས་ཐོབ་པར་གྱུར་ཅིག །སརྦ་མངྒ་ལཾ།། །།

༄༅། །སྒྲོལ་མ་དཀར་མོ་ཡིད་བཞིན་འཁོར་ལོའི་སྒྲུབ་ཐབས་ཉུང་བསྡུས་ཤིག་བཞུགས།།

༄༅། །བླ་མ་དང་ནི་སྒྲོལ་མ་ལྷ། །ཐ་དད་མེད་པར་ཕྱག་བྱས་ནས། །གང་གི་སྒྲུབ་ཐབས་ཟབ་མོ་གང༌། །བདག་གཞན་འཆི་མེད་
ཐོབ་ཕྱིར་བྲི།། འདིར་རྗེ་བཙུན་སྒྲོལ་མ་ཡིད་བཞིན་འཁོར་ལོ་བསྙེན་པར་འདོདཔས་རྗེས་སུ་གནང་བ་སོགས་ཐོབ་པའི་སྒྲུབ་པ་པོས་ནམ་སྔ་བར་བདེ་བའི་སྟན་ལ་འདུག་སྟེ་འདི་ལྟར་བརྗོད་ཅིང་དོན་
460
བསམ་མོ། །སྐྱབས་སེམས།། སྐུ་གསུམ་བདག་ཉིད་སངས་རྒྱས་ལུང་རྟོགས་ཆོས། །ཚོགས་མཆོག་རྒྱལ་བའི་སྲས་གྱུར་དགེ་འདུན་ཏེ། །མཆོག་གསུམ་
ངོ་བོ་བླ་མ་འཕགས་མ་ལྷར། ྋ།བྱང་ཆུབ་བར་དུ་སྐྱབས་མཆི་སེམས་བསྐྱེད་དོ།། འདི་ནས་ཡན་ལག་བདུན་པ། རྗེ་བཙུན་སྒྲོལ་མ་སངས་རྒྱས་ཚོགས། །

ངང
སྒྲོལ་
ཧ
༄༅། ། ཀུན་ལ་རྟག་པར་ཕྱག་འཚལ་ཞིང༌། །མཆོད་འབུལ་སྡིག་བཤགས་དགེར་ཡི་རངས། །ཆོས་སྟོན་མཛད་ཕྱིར་བརྟན་
བཞུགས་གསོལ། །དགེ་བ་སེམས་ཅན་ཐམས་ཅད་པ། །བྱང་ཆུབ་ཆེན་པོ་ཐོབ་ཕྱིར་བསྔོ། །ཚོགས་ཞིང་དཀོན་མཆོག་རབ་འབྱམས་ལྷ། །རང་བཞིན་
གནས་གཤེགས་བཛྲ་མུ ཨོཾ་ཤུནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། ཆོས་ཀུན་གདོད་ནས་སྤྲོས་བྲལ་སྟོང་པ་ཉིད། །མ་བཅོས་རང་སེམས་ཧཱུཾ་གི་སྒྲར་
སྣང་ལས། །རྡོ་རྗེའི་བསྲུང་བའི་འཁོར་ལོར་གྲུབ་པའི་ནང་། །པཾ་ལས་པདྨ་ཨ་ལས་ཟླ་བའི་སྟེང་། །རང་སེམས་ཏཱཾ་ལས་ཨུཏྤལ་ཏཱཾ་ཡིག་མཚན། །དེ་

ལས་འོད་འཕྲོས་འཕགས་ཊ་ཆོད་ནུས་བྱིན་བསྡུས། །སེམས་ཅན་དོན་བྱས་ཚུར་འདུས་ཡོངས་གྱུར་ལས། །རང་ཉིད་རྗེ་བཙུན་སྒྲོལ་མ་སྐུ་མདོག་དཀར། །ཆུ་ཤེལ་ལྟར་དྭངས་འོད་དང་འོད་ཟེར་
འཕྲོ༑ །ཞི་འཛུམ་དགྱེས་པའི་སྤྱན་བདུན་མངའ་བ་དང་། །ཕྱག་གཡས་མཆོག་སྦྱིན་གཡོན་པས་མཐེབ་སྲིན་གྱིས། །རབ་རྒྱས་ཨུཏྤལ་སྡོང་བུ་ཐུགས་ཀར་འཛིན། །མུ་ཏིག་དཀར་པོ་གཙོར་གྱུར་
རིན་ཆེན་གྱི། །དབུ་བརྒྱན་གདུ་བུ་ལ་སོགས་རྒྱན་གྱིས་བརྒྱན། །རྡོ་རྗེ་སྐྱིལ་ཀྲུང་འགྱིང་ཚུལ་གྱིས་བཞུགས་ཤིང༌། །རི་བོང་འཛིན་པའི་རྒྱབ་ཡོལ་ཅན་དུ་གྱུར། །གནས་གསུམ་རྡོ་རྗེ་གསུམ་
གྱུར་ཡིག་འབྲུའི་མཚན། །འོད་འཕྲོས་ཡེ་ཤེས་སེམས་དཔའ་སྤྱན་དྲངས་བསྟིམ། །སླར་ཡང་འོད་འཕྲོས་དབང་ལྷ་རིགས་ལྔ་ཡིས། །དབང་བསྐུར་སྒྲིབ་སྦྱངས་རིགས་བདག་དབུ་བརྒྱན་
གྱུར༑ །ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཞེས་སྙིང་པོ་དང་། ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ཨཱ་ཡུཿ པུཎྱེ་ཛྙཱ་ན་པུཉྫིཾ་ཀུ་རུ་སྭཱ་ཧཱ། ཞེས་སྤེལ་ཚིག་ཅན་བཟླས་རྗེས་དབྱངས་གསལ་ཡིག་བརྒྱ་བརྗོད། སྣང་སྲིད་ཐམས་
ཅད་འོད་ཞུ་རང་ལ་ཐིམ། །རང་ཡང་ཐུགས་ཀའི་ཏཱཾ་ཡིག་ངོ་བོར་བསྡུ། །ཏཱཾ་ཡང་གྱེན་རྫོགས་དམིགས་མེད་ཀློང་དུ་བཞག །སླར་ཡང་ལྷ་སྐུ་སྒྱུ་མ་ལྟ་བུར་བསྐྱེད། །དགེ་བ་འདི་ཡིས་མྱུར་དུ་
462

སྭཱ༞ ༄༅། །བདག་གཞན་ཀུན། །ཡིད་བཞིན་འཁོར་ལོ་ལྷ་མོ་མཆོག་འགྲུབ་ནས། །འཆི་མེད་རྟག་པ་རྒྱལ་བའི་གོ་འཕང་ཆེར། །ནམ་མཁའི་མཐའ་ཀླས་འགྲོ་བ་འདྲེན་ནུས
ཤོག༑ ཅེས་སོགས་བསྔོ་སྨོན་བརྗོད་དོ། །དེ་ལྟར་རྗེ་བཙུན་སྒྲོལ་མ་ཡིད་བཞིན་འཁོར་ལོའི་སྒྲུབ་ཐབས་ཁྱེར་བདེ་དོན་ཚང་དུ་བཀོད་པ་འདི་ཉིད་མི་རྗེ་མངའ་དབོན་རམ་པའི་ལྷ་ཡུམ་ཚེ་རིང་བུ་འཁྲིད་ཀྱི་ཉམས་བཞེས་རྒྱུར་གསུང་གིས་བསྐུལ་ངོར།
༧བཀའ་བརྒྱུད་བསྟན་པའི་རྒྱལ་མཚན་གྱིས་བརྗོད་པ་དགེའོ།། ༸སྒྲུབ་ཐབས་ཤིན་ཏུ་བསྡུས་པ་བྱེད་ན། སྐྱབས་སེམས་ཀྱི་རྗེས། ཨོཾ་ཤུནྱ་སོགས་དང་ཀོཉཧཾ། སྟོང་པའི་ངང་ལས་ཧཱུཾ་ལས་སྲུང་འཁོར་
ནང་༑ །པད་ཟླའི་གདན་ལ་ཏཱཾ་ཡིག་ཡོངས་གྱུར་ལས། །རང་ཉིད་རྗེ་བཙུན་སྒྲོལ་མ་སྐུ་མདོག་དཀར།། སོགས་བཟླས་པའི་བར། དེ་ནས་ཐུན་བསྡུ་དགེ་བསྔོ་སོགས་བྱའོ།།

BlankPage AsPerOriginalDocument 464(B)

༄༅། །སྒྲོལ་དཀར་ཡིད་བཞིན་འཁོར་ལོའི་རྗེས་གནང་གི་ཆོ་ག་འཆི་མེད་བདུད་རྩིའི་རྦ་རླབས་ཞེས་བྱ་བ་བཞུགས་སོ།།

༄༅། །དུས་གསུམ་རྒྱལ་བ་ཐམས་ཅད་ཀྱི། །འཕྲིན་ལས་གཅིག་བསྡུས་ལྷ་མོའི་སྐུ། །ཡིད་བཞིན་འཁོར་ལོར་གུས་བཏུད་ནས།
རྗེས་གནང་བྱ་ཚུལ་མདོ་ཙམ་བཤད།། འཕགས་མ་སྒྲོལ་མ་དཀར་མོ་ཡིད་བཞིན་འཁོར་ལོའི་རྗེས་གནང་གི་སྒོ་ནས་གཞན་རྗེས་སུ་འཛིན་པར་འདོད་ན། བཅའ་གཤོམ་གྱི་ལག་ལེན་
466དང་༑ སློབ་དཔོན་གྱི་བྱ་བའི་རིམ་པ་བདག་བསྐྱེད། མདུན་བསྐྱེདམཐའ་དག་བསྙེན་སྒྲུབ་ཀྱི་ཡི་གེ་ཀུན་མཁྱེན་པུཎྜ་རི་ཀའི་མན་ངག་དགོས་འདོད་ཀུན་འབྱུང་ངམ། མཐུ་ཆེན་ངག་དབང་རྣམ་རྒྱལ་
གྱིས་ཆོག་བསྒྲིགས་གནང་བའི་བདག་མདུན་དབྱེར་མེད་སྒྲུབ་པའི་ཆོ་ག་གང་རུང་གི་གཞུང་བཞིན་བདག་མདུན་བུམ་སྒྲུབ་ལེགས་པར་གྲུབ་ནས། སློབ་མ་རྗེས་འཛིན་བྱ་སྟེ། སློབ་མ་རྣམས་སྒོ་དྲུང་དུ་

༄༅། །ཁྲུས་བྱ་བའམ། མ་གྲུབ་ན་ཁ་བཤལ་བའི་ཆབ་བཏང་གྲལ་ལ་འཁོད་པ་ལ་མེ་ཏོག་བཀྱེ་བསྡུ་བྱས་ཏེ་མནྜལ་ཕུལ་ནས། སློབ་དཔོན་གྱིས་འདི་སྐད་ཅེས་བརྗོད་
པར་བྱ་སྟེ། འོ༑ འགྲོ་བ་མར་གྱུར་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ། བླ་ན་མེད་པ་རྣམ་པ་ཐམས་ཅད་མཁྱེན་པ་སངས་རྒྱས་
ཀྱི་གོ་འཕང་རིན་པོ་ཆེ་ཐོབ་པར་བྱ། དེ་མ་ཐོབ་ཀྱི་བར་དུ་སྤྱིར་འཇིགས་བརྒྱད་བར་ཆད་ཐམས་ཅད་ཞི་བ་དང༌། བསམ་པའི་དོན་ཐམས་ཅད་གེགས་མེད་དུ་
གྲུབ་ཅིང༌། ཁྱད་པར་ཚེའི་འགལ་རྐྱེན་མཐའ་དག་ཞི་ནས་འཆི་མེད་ཚེའི་དངོས་གྲུབ་ཐོབ་པར་བྱ། དེའི་ཕྱིར་དུ་དུས་གསུམ་རྒྱལ་བ་སྲས་དང་བཅས་པ་

ཐམས་ཅད་བསྐྱེད་པར་མཛད་པའི་ཡུམ་ཆེན་མོ། བཅོམ་ལྡན་འདས་རྗེ་བཙུན་མ་འཕགས་མ་སྒྲོལ་མ་དཀར་མོ་ཡིད་བཞིན་འཁོར་ལོའི་རྗེས་གནང་ཟབ་མོ་ཞུ་སྙམ་པས་བྱང་ཆུབ་མཆོག་ཏུ་སེམས་
བསྐྱེད་པ་དང་། ཆོས་གསན་པའི་ཀུན་ཏུ་སྤྱོད་པ་ཡང་སྣོད་ཀྱི་སྐྱོན་གསུམ་སྤོང་བ་སོགས་མདོ་རྒྱུད་རིན་པོ་ཆེ་རྣམས་ནས་ཇི་སྐད་བཀའ་སྩལ་པ་ལྟར་ལེགས་པར་གསལ་བཏབ་སྟེ་གསན་པར་མཛད་
འཚལ༑ འདིར་གང་འཆད་པར་བྱ་བ་ནི། བཅོམ་ལྡན་འདས་རྗེ་བཙུན་ཡིད་བཞིན་འཁོར་ལོའི་རྗེས་གནང་བྱེད་པ་སྐབས་སུ་བབ་སྟེ། གང་ལས་བྱུང་བའི་ཁུངས་ནི་བདག་ཅག་གི་སྟོན་པ་མཉམ་
མེད་ཡང་དག་པར་རྫོགས་པའི་སངས་རྒྱས་ཐམས་ཅད་མཁྱེན་ཅིང་གཟིགས་པ་ཤཱཀྱའི་དབང་པོ་དེ་ཉིད་ཀྱིས། བསྐལ་པ་གྲངས་མེད་པ་མང་པོར་བྱང་ཆུབ་ཀྱི་སྤྱོད་པ་རྒྱ་མཚོ་ལྟ་བུ་ཡང་དག་པར་
བསྒྲབས་པར་མཛད་པའི་ཆོས་ཀྱི་འཁོར་ལོ་ཟབ་ཅིང་རྒྱ་ཆེ་བ་རིམ་པ་གསུམ་དུ་བསྐོར་བ་མཛད་པ་ཡིན་ལ། དེ་ཡང་སྤྱོད་པས་རྣམ་པར་དབྱེ་བ་ཡིན་ཏེ། འདོད་ཆགས་དང་བྲལ་བའི་སྤྱོད་པ་
དང་༑ ས་དང་ཕ་རོལ་ཏུ་ཕྱིན་པའི་སྤྱོད་པ་དང༌། འདོད་ཆགས་ཀྱི་སྤྱོད་པ་དང་གསུམ་དུ་ཡོད་པ་ལས་འདིར་ཕྱི་མ། དེ་ལ་ཡང་གདུལ་བྱ་སོ་སོའི་མོས་པ་དང་སྐལ་པའི་ཁྱད་པར་གྱི་དབང་ལས་

༄༅། །རྒྱུད་སྡེ་རྣམ་པ་བཞིར་ཕྱེ་ནས་གསུངས་པ་ལས་འདི་བྱ་བའི་རྒྱུད་དུ་གཏོགས་པ་ཡིན་ཅིང༌། གང་ལས་བྱུང་བ་བརྒྱུད་པའི་ལོ་རྒྱུས་ནི། རྒྱ་གར་འཕགས་པའི་ཡུལ་དུ་
གྲུབ་པའི་སློབ་དཔོན་ཆེན་པོ་ངག་གི་དབང་ཕྱུག་གྲགས་པ་ཞེས་བྱ་བ་ཞིག་བྱུང་སྟེ། སློབ་དཔོན་ཆེན་པོ་དེ་ལ་རྗེ་བཙུན་འཕགས་མ་སྒྲོལ་མས་ཞལ་རྟག་ཏུ་གཟིགས་ཤིང་། གདམས་པ་དང་རྗེས་སུ་
བསྟན་པ་ཡང་ཐོབ་པར་གྱུར་ལ། སློབ་དཔོན་དེ་ཉིད་ཀྱིས། རྒྱུད་སྡེ་མང་པོ་ནས་གསུངས་པའི་ཚེ་སྒྲབ་སྐོར་རྣམས་ཕྱོགས་གཅིག་ཏུ་བསྒྲིགས་པའི་མན་ངག་འཆི་བསླུ་ཆེན་མོ་ཞེས་བྱ་བ་ཤློ་ཀ་བཞི་
བརྒྱ་ལྔ་བཅུ་ཡོད་པ་ཞིག་མཛད་ཅིང༌། དེའི་ནང་ཚན་དུ་སྒྲོལ་དཀར་ཡིད་བཞིན་འཁོར་ལོའི་སྒྲུབ་ཐབས་འདི་ཡང་བཞུགས་པ་ཡིན་ལ། སློབ་དཔོན་ངག་དབང་གྲགས་པའི་སློབ་མ་པཎྜི་ཏ་ཐུ་བོ་ཞེས་
བྱ་བས་འཆི་བསླུ་ཆེན་མོ་ནས་སྒྲུབ་ཐབས་འདི་ཉིད་ལོགས་སུ་ཕྱུང་བའི་ཡིག་ཆ་མཛད་པ་དེ་ཉིད་ཆོས་འདིའི་གཞུང་ངམ་རྩ་བ་ཡིན་ཅིང་། སྤྱིར་ཁ་བ་ཅན་གྱི་ཕྱོགས་འདིར་སྒྲོལ་དཀར་གྱི་ཆོས་སྐོར་
ལུགས་ལྔ་ཙམ་བྱོན་པར་གྲགས་ཏེ། སྔ་འགྱུར་ཇོ་བོ་རྗེའི་ལུགས་དང་། བར་འགྱུར་གཉན་ལོ་ཙཱ་བའི་ལུགས་དང་། བ་རི་ལོ་ཙཱ་བའི་ལུགས་གཉིས། ཕྱི་འགྱུར་ཉེ་བརྒྱུད་པཎ་ཆེན་ནགས་རིན་གྱི་

ལུགས་དང་། པཎ་ཆེན་ཤཱཀྱ་ཤྲཱིའི་ལུགས་ཏེ་ལྔ་ཡིན་ལ། སྔ་མ་བཞི་པོ་དེ་སློབ་དཔོན་ངག་དབང་གྲགས་པའི་གདམས་པ་དང་འབྲེལ་བ་ཡིན་ལ། ནང་ཚན་མི་འདྲ་བའི་ཁྱད་པར་ཅུང་ཟད་རེ་ཡོད་
ཅིང་༑ པཎ་ཆེན་ཤཱཀྱ་ཤྲཱིས་ཀྱང་ངག་དབང་གྲགས་པའི་ལུགས་འདི་ཅུང་ཟད་གསུངས་ཤིང་བསྐྱར་བར་ཡང་མཛད་མོད་ཀྱི། པཎ་ཆེན་ཉིད་ཀྱི་ལུགས་སུ་གྲགས་པའི་ཞལ་གཟིགས་ཀྱི་སྒྲོལ་མ་ནི་ལྷ་
དགུ་མ་ཡིན་ལ། སྔགས་ཀྱང་གཞན་ཡིན་པའི་ཕྱིར་ངག་དབང་གྲགས་པའི་ལུགས་དང་འབྲེལ་བཾ་མ་ཡིན་ཅིང་། སློབ་དཔོན་ངག་དབང་གྲགས་པའི་ལུགས་དང་འབྲེལ་བའི་སྒྲབ་སྐོར་བཞི་ཡོད་པ
ལས༑ ད་ལམ་འདིར་སྟོན་པར་བྱ་བ་ནི་སྔ་འགྱུར་ཇོ་བོ་རྗེའི་ལུགས་སུ་གྲགས་པ་ཡིན་ལ། དེ་ཡང་སློབ་དཔོན་ངག་དབང་གྲགས་པའི་ཞལ་སྔ་ནས་གསེར་གླིང་པ་ཆོས་ཀྱི་གྲགས་པས་གསན་ནས་ཇོ་
བོ་རྗེ་ལ་གནང༌། ཇོ་བོས་བོད་དུ་སྤྱན་དྲངས་ནས་མང་དུ་གནང་ནའང་། འདི་འཕགས་པ་སྤྱན་རས་གཟིགས་དབང་ཕྱུག་གི་ཡེ་ཤེས་ཀྱི་སྒྱ་མ་འབྲོམ་སྟོན་རྒྱལ་བའི་འབྱུང་གནས་ཞེས་མཚན་ཉི་ཟླ་
ལྟར་གྲགས་པ་དེ་ཉིད་ལས་བརྒྱུད་པ་ཡིན་ཅིང་། དེས་ན་བླ་མ་བརྒྱུད་པའི་རིམ་པ་ནི། རྗེ་བཙུན་སྒྲོལ་མ། སློབ་དཔོན་ངག་དབང་གྲགས་པ། གསེར་གླིང་པ་ཆོས་ཀྱི་གྲགས་པ། ཇོ་བོ་

༄༅། །རྗེ། འབྲོམ་སྟོན་པ། དགེ་བའི་བཤེས་གཉེན་ཆེན་པོ་སྤྱན་སྔ་བ། དགེ་བཤེས་སྤྲེ་པ། ཆོས་ཀྱི་རྒྱལ་པོ་དཔལ་ཟླ་འོད་གཞོན་ནུ། བདེ་གཤེགས་ཕག་མོ་གྲུ་
པ༑ དགེ་བཤེས་གླང་རི་ཐང་པ་ཆེན་པོ། བླ་མ་ལམ་པ། སློབ་དཔོན་ཚལ་པ། རྗེ་ཤཱཀ་གཞོན་པ། རྗེ་བཙུན་དོན་ཞགས་པ། སངས་རྒྱས་རིན་ཆེན། བླ་མ་བསོད་ནམས་རྡོ་རྗེ། འཁྲུལ་
ཞིག་བློ་བཟང་པ། སྐྱེས་མཆོག་སྨོན་ལམ་པ། གྲུབ་ཆེན་བློ་གྲོས་ཆོས་རྒྱལ། ངག་དབང་ཆོས་ཀྱི་རྒྱལ་པོ། རྒྱལ་ཚབ་ངག་གི་དབང་ཕྱུག ཀུན་མཁྱེན་པདྨ་དཀར་པོ། དེས་མི་ཕམ་བསྟན་
པའི་ཉི་མ་དང་མཁས་གྲུབ་ལྷ་དབང་བློ་གྲོས་གཉིས་ཀ་ལ། དེ་གཉིས་ནས་ཞབས་དྲུང་རིན་པོ་ཆེ་ངག་དབང་རྣམ་པར་རྒྱལ་བས་གསན་ཞིང་། དེ་ལས་རིན་པོ་ཆེ་བསྟན་འཛིན་རབ་རྒྱས། བྱང
སེམས་ངག་དབང་པད་དཀར། ཐུབ་དབང་ཤཱ ཀྱ་རིན་ཆེན། བསྟན་འཛིན་རྣམ་རྒྱལ། འཇིགས་མེད་རྒྱལ་མཚན། ཡོན་ཏན་རྒྱལ་མཚན་ནམ། ཡང་ན་ཤཱ ཀ་རིན་ནས་ཡོན་ཏན་མཐའ་
ཡས༑ དེ་ནས་འཇམ་དབྱངས་རྒྱལ་མཚན། འཇམ་དཔལ་གྲགས་པ། འཇམ་དཔལ་རྒྱ་མཚོ། དེས་ཀྱང་ཡོན་ཏན་རྒྱལ་མཚན་ལ། དེས་འཕྲིན་ལས་རྒྱལ་མཚན་ལ། དེས་སྲིད་ཞི་རྣམ་

རྒྱལ་ལ། དེས་ཡེ་ཤེས་སེངྒེར། དེ་ལས་བདག་གིས་ཞུས་པ་སྟེ་ཡིད་ཆེས་ཤིང་ཁུངས་བཙུན་པར་བྱེད་པ་བརྒྱུད་པའི་ལོ་རྒྱུས་ཡིན་ལ། བརྒྱུད་པ་དེ་ལས་བྱུང་བའི་གདམས་པ་ལ་གཉིས་
ལས༑ སྔོན་འགྲོ་རྒྱུད་སྦྱང་གི་རིམ་པ་དང༌། དངོས་གཞི་གནད་ཀྱི་གདམས་པ་གཉིས་ལས། དང་པོ་ནི། དལ་འབྱོར་གྱི་ཡོན་ཏན་བཅོ་བརྒྱད་དང་ལྡན་པའི་ལུས་རྟེན་ནི་ཤིན་ཏུ་རྙེད་པར་དཀའ་
ཞིང་༑ རྙེད་ན་ཕན་ཡོན་ཆེ་བ་སྟེ། སློབ་སྤྲིངས་ལས། གང་ཞིག་ཐོབ་ན་སྐྱེ་བའི་རྒྱ་མཚོ་མཐར་བྱེད་ཅིང༌། །བྱང་ཆུབ་མཆོག་གི་ས་བོན་དགེ་བའང་འདེབས་བྱེད་ལ། །ཡིད་བཞིན་ནོར་བུ་བས་
ཀྱང་ཡོན་ཏན་ཆེས་ལྷག་པའི། །མི་ཉིད་དེ་ནི་སུ་ཞིག་འབྲས་བུ་མེད་པར་བྱེད། །ཅེས་གསུངས་པ་ལྟར་ཡིན་ལ། ཁྱད་པར་འཛམ་གླིང་ལས་ཀྱི་ས་པ་ཡིན་པས་དགེ་སྡིག་གི་སྟོབས་འགྲོ་བ་གཞན་
དུ་སྐྱེས་པ་ལས་ལྷག་པར་ཆེ་བ་སྟེ། དེ་ཉིད་ལས། བདེ་གཤེགས་ལམ་བསྟན་འགྲོ་བ་འདྲེན་པར་ཆས་གྱུར་ཅིང༌། །སེམས་ཀྱི་སྟོབས་ཆེན་མི་ཡིས་རྙེད་པ་གང་ཡིན་པ། །ལམ་དེ་ལྷ་དང་ཀླུ་
ཡིས་མི་རྙེད་ལྷ་མིན་དང༌། །མཁའ་ལྡིང་རིག་འཛིན་མིའ མ་ཅི་དང་ལྟོ་འཕྱེས་མིན། །ཞེས་གསུངས། དེ་ལྟར་རྙེད་པར་དཀའ་ཞིང་སངས་རྒྱས་སྒྲུབ་པའི་རྟེན་ཆེས་བཟང་བ་ཞིག་སྔོན་བསགས་ ུ

སྒྲོལ་༄༅། །ལེགས་སྤྱད་ཀྱི་མཐུ་ལས་ད་ལྟ་ཐོབ་ཏུ་ཟིན་ཀྱང༌། དམ་པའི་ཆོས་ལ་ཕྱི་བཤོལ་དུ་བཞག་པའི་ལོང་ཡོད་པ་མ་ཡིན་ཏེ། སློབ་སྤྲིངས་ལས། མར་མེའི་མེ་ལྕེ་ཤུགས་
དཀཪ་དྲག་རླུང་གིས་བསྐྱོད་པ་ལྟའི། །ཚེ་འདི་སྐད་ཅིག་གནས་པའི་གདེང་ཡང་ཡོད་མ་ཡིན། །ཅེས་གསུངས་པ་ལྟར། མི་རྟག་པའི་རང་བཞིན་ཅན་ཡིན་ལ། དེ་བས་ན་རྨི་ལམ་ཐུན་ཅིག་དང་འདྲ་
བའི་མི་ཚེའི་གནས་སྐབས་ཡུད་ཙམ་པ་འདི་ལ་གཏན་དུ་བདེ་བའི་ལམ་བཙལ་བར་བྱ་དགོས་ཤིང་། དེ་ཡང་ཆོས་ཐམས་ཅད་ཀྱི་རྩ་བ་ནི་སྡིག་སྤོང་དགེ་སྒྲབ་ཀྱི་ལས་ཡིན་པས་དེ་ལ་འབད་དགོས་
བཤེས་སྤྲིངས་ལས། ཁྱོད་ཀྱིས་བྲམ་ཟེ་དགེ་སློང་ལྷ་དང་ནི། །མགྲོན་དང་ཡབ་ཡུམ་སྲས་དང་བཙུན་མོ་དང༌། །འཁོར་གྱི་སླད་དུའང་སྡིག་པ་མི་བགྱི་སྟེ། །དམྱལ་བའི་རྣམ་སྨིན་སྐལ་
ནོད་འགའ་མ་མཆིས། །ཞེས་གསུངས། ལས་དཀར་ནག་གི་བླང་དོར་ལ་ཞིབ་ཏུ་འབད་ཀྱང་མངོན་མཐོའི་བདེ་བ་ཙམ་ལས་སྦྱིན་པར་མི་ནུས་ལ། དེར་མ་ཟད་རང་ཉིད་ཞི་བདེ་དོན་གཉེར་གྱིས་
སྟོང་ཉིད་ཕྱོགས་གཅིག་པ་སྒོམ་པའི་འབྲས་བུ་ནི་ཇི་ལྟར་བཟང་ཡང་ཉན་རང་གི་བྱང་ཆུབ་ཙམ་ལས་འཕགས་མི་ནུས་པས། རྣམ་མཁྱེན་གྱི་སངས་རྒྱས་སྒྲུབ་པ་ལ། ཅི་བྱེད་གཞན་ཕན་གྱི་ལྷག་473

བསམ་རྣམ་དག་གི་ཀུན་ནས་སློང་བ་ཞིག་གལ་ཆེ་བ་ཡིན་ཏེ། མདོ་སྡེ་རྒྱན་ལས། རྒྱལ་སྲས་སྤྱོད་ཚེ་ཇི་ལྟ་ཇི་ལྟ་བུར། །དབང་པོའི་སྤྱོད་ཡུལ་སྣ་ཚོགས་འཇུག་འགྱུར་བ། །དེ་ལྟ་དེ་ལྟར་རིགས་
པ་མཐུན་ཚིག་གིས། །སེམས་ཅན་ཕན་ཕྱིར་དེ་མངོན་འདུ་བྱེད་དོ། །ཞེས་གསུངས། མདོར་ན་རྗེ་བཙུན་བྱམས་པས། མི་གཙང་བ་ལ་དྲི་ཞིམ་མེད་བཞིན་འགྲོ་ལྔ་དག་ན་བདེ་བ་མེད། །ཅེས་
གསུངས་པ་ལྟར། ཁམས་གསུམ་འཁོར་བ་ཐམས་ཅད་སྡུག་བསྔལ་གསུམ་གྱི་མེ་ལྕེ་གཅིག་ཏུ་འབར་བ་ཡིན་ལ། སྡུག་བསྔལ་མྱོང་མཁན་གྱི་སེམས་ཅན་ཐམས་ཅད་རང་གི་ཕ་མར་མ་གྱུར་པ
གཅིག་ཀྱང་མེད་ཅིང་། དེ་བས་ན་རང་ལ་གཅིག་ཏུ་དྲིན་ཆེ་བའི་མར་གྱུར་མཁའ་མཉམ་ཀྱི་སེམས་ཅན་ཐམས་ཅད་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་མཆོག་ལ་འགོད་པར་བྱ་བའི་སླང
དུ༑ རྗེ་བཙུན་སྒྲོལ་དཀར་ཡིད་བཞིན་འཁོར་ལོའི་རྗེས་སུ་གནང་བ་ཡང་དག་པར་ནོད་དེ་ལྷའི་རྣལ་འབྱོར་ལ་གཅིག་ཏུ་གཞོལ་བ་ལ་སོགས་པའི་ཐབས་མཁས་ཀྱི་སྒོ་ནས་ཚེ་འདི་ཉིད་ལ་རྫོགས་པའི
སངས་རྒྱས་ཀྱི་གོ་འཕང་ཐོབ་པར་བྱའོ་སྙམ་པའི་བྱང་ཆུབ་ཀྱི་སེམས་ནན་ཏན་དུ་གསལ་བཏབ་པ་ནི་སྔོན་འགྲོ་རྒྱུད་སྦྱང་བའི་རིམ་པ་ཡིན་ནོ། །གཉིས་པ་དངོས་གཞི་གནད་ཀྱི་གདམས་པ་ལ། བླ་མ་་

།བཅོམ་ལྡན་འདས་མ་རྗེ་བཙུན་སྒྲོལ་དཀར་ཡིད་བཞིན་འཁོར་ལོ་དངོས་ཡིན་སྙམ་པའི་མོས་པ་དང་། གནས་ཁང་འདི་དག་ཀྱང་བཅོམ་ལྡན་འདས་མའི་ཡེ་ཤེས་རང་སྣང་སྒྲོལ་༄༅།
དཀཪ་ལས་གྲུབ་པའི་ཐར་པ་ཆེན་པོའི་གཞལ་མེད་ཁང་ཡིན་སྙམ་པ་དང་། ཆོས་ཉན་དུ་ཚོགས་པ་འདི་རྣམས་ཀྱང་ཉོན་མོངས་རྒྱུད་ལྡན་གྱི་གང་ཟག་མ་ཡིན་པར་དག་པའི་ས་ལ་གནས་པའི་བྱང་ཆུབ་སེམས་
དཔའ་འབའ་ཞིག་ཡིན་སྙམ་པའི་དག་སྣང་རབ་འབྱམས་ཀྱི་སྒོ་ནས་གསོལ་བ་གདབ་པ་འདིའི་རྗེས་ཟློས་མཛོད། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམ་སྦྱོང་བ། །དེ་རིང་
བཤད་པའི་རིན་ཆེན་གཏེར། །གཙོ་བོས་བདག་ལ་བཀའ་དྲིན་སྩོལ།། ཅེས་ལན་གསུམ། རྒྱུན་བཤགས་སྔོན་དུ་འགྲོ་བའི་སེམས་བསྐྱེད་པ་ནི། སློབ་དཔོན་འཕགས་མ་སྒྲོལ་མ་དཀར་མོར་གསལ་
བ་དང༌། མདུན་བསྐྱེད་ཀྱི་རྗེ་བཙུན་མ་སྣང་སྟོང་སྒྱ་མ་ལྟ་བུའི་འོད་སྐུར་བཞུགས་པའི་སྟེང་གི་ཆ་དང་མཐའ་བསྐོར་དུ། བརྒྱུད་པའི་བླ་མ་རྣམས་དང་ཡི་དམ་དཀྱིལ་འཁོར་གྱི་ལྷ་ཚོགས་སངས་རྒྱས
བྱང་སེམས་ཐམས་ཅད་སྤྲིན་ཕུང་འཁྲིགས་པ་ལྟར་ཁྲ་ཕུང་ངེར་བཞུགས་པར་མོས་ལ། སྐྱབས་འགྲོ་སེམས་བསྐྱེད་ཀྱི་འདུན་པ་དང་བཅས་པས་འདིའི་རྗེས་ཟློས་མཛོད། སངས་རྒྱས་ཆོས་དང་475

སོགས་ལན་གསུམ། དེ་ནས་ཡང་སྡིག་པ་བཤགས་པ་དང་།དགེ་བ་ལ་ཡི་རང་བ་དང་། སྐྱབས་འགྲོ་དང་། སྨོན་པ་སེམས་བསྐྱེད་དང་། འཇུག་སྡོམ་ལེན་པ་དང༌། དགེ་བ་བསྔོ་བ་རྣམས་
བགྱི་སྙམ་པས་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི།། སོགས་ལན་གསུམ། དུས་གསུམ་སངས་རྒྱས་ཐམས་ཅད་ཀྱི་ངོ་བོ་བླ་མ་རིན་པོ་ཆེ་བདག་ལ་དགོངས་སུ་
གསོལ༑ དུས་མ་ཡིན་པའི་འཆི་བ་ཐམས་ཅད་བསལ་ནས། རྗེ་བཙུན་སྒྲོལ་མའི་སྐ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱིས་བྱིན་གྱིས་བརླབ་ཏུ་གསོལ། ཅེས་ལན་གསུམ་གྱིས་གསོལ་བ་
བཏབ་ནས། རྗེས་གནང་དངོས་ལ་དམིགས་པ་འདི་བཞིན་དུ་མཛོད། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་ཐུགས་བརྒྱུད་བསྐུལ། དེའི་ཐུགས་ཀ་ནས་འོད་ཟེར་
འཕྲོས༑ ཁྱེད་རང་རྣམས་ཀྱི་ལུས་ལ་ཕོག་པས། རྣམ་སྨིན་ཤ་ཁྲག་གདོས་བཅས་ཀྱིས་མཚོན་པའི་མ་དག་པའི་སྣང་བ་ཐམས་ཅད་མི་དམིགས་པའི་སྟོང་པར་སྦྱངས། ཨོཾ་སྭ་བྷ་ཝ་སོགས། སྟོང་
པའི་ངང་ལས། པཾ་ལྗང་ཁུ་ལས་པདྨའི་སྡོང་པོ་ཡལ་ག་དང་ལོ་འདབ་རབ་ཏུ་རྒྱས་པའི་མེ་ཏོག་པདྨ་དཀར་པོ་འདབ་མ་འབུམ་དང་ལྡན་པ་གསར་དུ་ཁ་བྱེ་མ་ཐག་པའི་མདོག་ཅན་ནོར་བུའི་གེ་སར་གྱིས་

།མཛེས་པའི་ལྟེ་བར། ཨ་ལས་ཟླ་བའི་དཀྱིལ་འཁོར་དཀར་ཞིང་དྲི་མ་མེད་པ་ཉ་ཡོངས་སུ་གང་བའི་སྟེང་དུ། ཁྱེད་རང་རྣམས་ཀྱི་སེམས་ཉིད་རང་བཞིན་གྱིས་རྣམ་པར་༄༅།
དག་པའི་འོད་གསལ་བ། གློ་བུར་འཁྲུལ་པའི་དྲི་མ་མཐའ་དག་དང་བྲལ་བའི་ངོ་བོ་དེ་ཉིད་ཏཱཾ་ཡིག་དཀར་པོའི་རྣམ་པར་སྣང་ཞིང་། དེ་ཡོངས་སུ་གྱུར་པ་ལས་མེ་ཏོག་ཨུཏྤལ་དཀར་པོའི་སྡོང་པོ་ཟེའུ་
འབྲུ་ལ་ཏཱཾ་ཡིག་དཀར་པོས་མཚན་པར་གྱུར། དེ་ལས་འོད་ཟེར་ནམ་མཁའི་ཁམས་ཁྱབ་པར་འཕྲོས། ཕྱོགས་བཅུ་རབ་འབྱམས་རྒྱ་མཚོའི་རྒྱལ་བ་སྲས་དང་བཅས་པའི་སྤྱན་སྔར་མཆོད་པའི་སྤྲིན་
བསམ་གྱིས་མི་ཁྱབ་པས་མཆོད། སེམས་ཅན་ཐམས་ཅད་ལ་རེག་པས་སྒྲིབ་གཉིས་བག་ཆགས་དང་བཅས་པ་དྲུང་ནས་ཕྱུང་སྟེ་འཕགས་མའི་གོ་འཕང་ལ་བཀོད། ཕྱོགས་བཅུའི་རྒྱལ་བ་སྲས་དང་
བཅས་པའི་མཁྱེན་བརྩེ་ནུས་པའི་བྱིན་རླབས་ཐམས་ཅད་འོད་ཟེར་གྱི་རྣམ་པར་བསྡུས་ཏེ་སླར་འདུས་ཤིང་ཐིམ་པ་ཡོངས་སུ་གྱུར་པ་ལས། ཁྱེད་རང་རྣམས་སྐད་ཅིག་གིས་དག་པ་གཉིས་ལྡན་གྱི་བཅོམ་
ལྡན་འདས་འཕགས་མ་སྒྲོལ་མ་ཡིད་བཞིན་འཁོར་ལོ་སྐུ་མདོག་ཟླ་བ་འབུམ་ཕྲག་བརྩེགས་པའི་ལྷུན་པོ་ལྟར་དཀར་བ། སྲིད་པའི་གདུང་བ་མ་ལུས་པ་རབ་ཏུ་ཞི་བར་མཛད་པའི་འཛུམ་ཞལ་

ཅན༑ ཞལ་གཅིག་ཕྱག་གཉིས། ཕྱག་ཞབས་བཞིའི་མཐིལ་དང་བཅས་པ་རྣམས་སུ་ཨུཏྤ་ལའི་འདབ་མ་ལྟར་རབ་ཏུ་རྒྱས་པའི་སྤྱན་བདུན་དང་ལྡན་པ། ཕྱག་གཡས་སྒྲུབ་པ་པོ་ལ་དངོས་གྲུབ་ཀྱི་
མཆོག་སྦྱིན་པར་མཛད་པའི་ཕྱག་རྒྱ་དང་། གཡོན་པའི་མཐེབ་སྲིན་གྱིས་སྲིད་པའི་ཉེས་པ་མཐའ་དག་དྲུངས་ནས་འབྱིན་པ་མཚོན་པའི་ཨུཏྤལ་དཀར་པོའི་སྡོང་བུའི་རྩ་བ་ཐུགས་ཀར་འཛིན་ཅིང་།
མོ་གསུམ་དུ་གྱེས་པའི་དབུས་མེ་ཏོག་རབ་ཏུ་རྒྱས་པ། གཡས་འབུས་པ། གཡོན་མ་བྱེ་བ་སྟེ་དུས་གསུམ་གྱི་སངས་རྒྱས་མཚོན་པས་སྙན་གྱི་ཐད་ཀར་མཛེས་པར་བསྣམས་པ། ཟག་པ་མེད་པའི་
ཡེ་ཤེས་ཀྱི་རང་ཉམས་རྫོགས་པས་སྒེག་ཅིང་འགྲོ་བ་རྣམས་ལ་བུ་བཞིན་དུ་བརྩེ་བའི་རྗེས་ཆགས་ཀྱི་ཉམས་དང་ལྡན་པ། འཇམ་ཞིང་འཁྲང་བའི་ནུ་འབུར་ཟུང་གིས་མཛེས་པ། མུ་ཏིག་དཀར་པོ་གཙོ་
བོར་གྱུར་པའི་རིན་པོ་ཆེ་རྣམ་པ་སྣ་ཚོགས་ཀྱི་དབུ་རྒྱན། སྙན་རྒྱན། མགུལ་རྒྱན། དོ་ཤལ། སེ་མོ་དོ། དཔུང་རྒྱན། ཕྱག་གདུབ། སྐེད་རྒྱན། ཞབས་གདུབ་གཡེར་ཁའི་འཕྲེང་བ་དང་
བཅས་པ། ལྷ་རྫས་ཀྱི་མེ་ཏོག་དུ་མས་མཛེས་པ། དར་དཀར་པོའི་སྟོད་གཡོགས་དང་། དར་སྣ་ཚོགས་ཀྱི་སྨད་དཀྲིས་གསོལ་བ། དབུ་སྐྲ་མཐོན་མཐིང་ལྟག་པར་བཅིངས་པའི་ཟུར་ཕུད་རྣམ་༤

༄༅། །པར་གཡོ་ཞིང་ཐུར་དུ་འཕྱང་བ། གཞོན་ནུའི་ལུས་ཅན་བརྒྱད་གཉིས་ལོན་པའི་ལང་ཚོ་ཅན། པདྨ་དང་ཟླ་བའི་གདན་ལ་རྡོ་རྗེ་སྐྱིལ་མོ་ཀྲུང་གིས་འགྱིང་ཚུལ་དུ་
བཞུགས་ཤིང་། རི་བོང་འཛིན་པའི་རྒྱབ་ཡོལ་ཅན་དུ་གྱུར་པའི་སྐ་ལས། ནོར་བུ་ཆུ་ཤེལ་ལྟར་དྭངས་ལ་དྲི་མ་མེད་པའི་འོད་ཟེར་ལྔ་མཁའ་ཁྱབ་ཏུ་འཕྲོ་བར་གྱུར། དཔྲལ་བར་ཟླ་བ་ལ་ཨཾ་དཀར་
པོ༑ མགྲིན་པར་པདྨ་ལ་ཨཱཿ དམར་པོ། ཐུགས་ཀར་ཉི་མ་ལ་ཧཱུཾ་སྔོན་པོ། ཧཱུཾ་གི་ཆ་སྨད་དུ་པད་ཟླ་ལ་ཡིད་བཞིན་འཁོར་ལོ་ཏཱཾ་ཡིག་དཀར་པོས་མཚན་པར་གྱུར་པའི་མོས་པ་མཛོད། དེ་ནས་སློབ་
དཔོན་ལ་མོས་གུས་དུངས་པ་བྱས་པས། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྒྲོལ་དཀར་ཡིད་བཞིན་འཁོར་ལོའི་རྣམ་པར་སྤྱན་
དྲངས༑ ཁྱེད་རང་རྣམས་ཀྱི་ལུས་ལ་ཐིམ། ལྷོ་ཕྱོགས་པོ་ཊ་ལའི་རི་བོ་ནས། རྗེ་བཙུན་འཕགས་མ་སྒྲོལ་མ་དཀར་མོ་ལ། བླ་མ་ཡི་དམ་སངས་རྒྱས་བྱང་ཆུབ་སེམས་དཔས་བསྐོར་བ་སྤྱན་
དྲངས༑ ཁྱེད་རང་རྣམས་ལ་ཐིམ། སློབ་དཔོན་དང་མདུན་བསྐྱེད་ཀྱི་སྒྲོལ་དཀར་ཡིད་བཞིན་འཁོར་ལོའི་ཐུགས་ཀ་ནས། སྒྲོལ་དཀར་ཡིད་བཞིན་འཁོར་ལོའི་སྐུ་ཆེ་བ་རི་རབ་ཙམ། ཆུང་བ་

ཡུངས་འབྲུ་ཙམ། ཡང་ཆུང་རྡུལ་ཕྲན་ཙམ་བསམ་གྱིས་མི་ཁྱབ་པ་ཁ་བ་བུ་ཡུག་འཚུབས་པ་བཞིན་དུ་བྱུང་སྟེ། ཁྱེད་རང་རྣམས་ཀྱི་ལུས་ལ་མཚོ་ཆེན་པོ་ལ་ཁ་ཆར་བབ་པ་བཞིན་སིབ་སིབ་ཐིམ་པའི་
མོས་པ་མཛོད་བྱོས་ལ། དྲི་ཞིམ་པའྀ་སྤོས་དུད་དང་། འཇམ་རོལ་རྒྱུན་རིང་བས་བྱིན་དབབ། སློབ་དཔོན་གྱིས་རྡོ་རྗེ་གསོར་ཞིང་དྲིལ་བུ་འཁྲོལ་བཞིན་པས། ཨོཾ་ཨཱརྻ་ཏཱ་རེ་བཛྲ་ཨ་བེ་ཤ་ཡ་ཨ་ཨ། ཞེས་ལན་ཉེར་གཅིག་ནས་བརྒྱ་
རྩའི་བར་གང་འོས་བརྗོད། དེ་ནས་ཡང་སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། དབང་གི་ལྷ་ཚོགས་སྤྱན་དྲངས། དེ་རྣམས་ཀྱི་ཡེ་ཤེས་ཀྱི་བུམ་པའི་ཆུས་དབང་བསྐུར་བའི་མོས་པ་གྱིས། ཇི་
ལྟར་བལྟམས་པ་སོགས་ཀྱི་དངོས་སུ་བུམ་པའི་ཆུས་དབང་བསྐུར། དེ་ལྟར་དབང་བསྐུར་བས་སྒོ་གསུམ་གྱི་དྲི་མ་བག་ཆགས་དང་བཅས་པ་ཐམས་ཅད་དག སྐུ་ལུས་ཐམས་ཅད་ཡེ་ཤེས་ཀྱི་བདུད་རྩིས་
གང་༑ འཆི་བ་མེད་པ་ཚེའི་དངོས་གྲུབ་ཐོབ། ཆུ་ལྷག་མ་ཡར་ལུད་པ་ལས་འོད་དཔག་ཏུ་མེད་པས་དབུ་བརྒྱན་པར་གྱུར་པ་ལ། སློབ་དཔོན་གྱི་ཐུགས་ཀ་ནས་སྤྲོས་པའི་མཆོད་པའི་ལྷ་མོ་རྣམས་
ཀྱིས་མཆོད་པར་གྱུར་པའི་མོས་པ་མཛོད། ཨོཾ་ཨཱརྻ་ཏཱ་རེ་སོགས་ཨཉྙཾ་ནས་ཤཔྟའི་བར་གྱིས་མཆོད། དབང་གི་ལྷ་རྣམས་ཀྱང་ཁྱེད་རང་རྣམས་ལ་ཐིམ་པར་གྱུར། ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། ཞེས་མེ་

།ཏོག་གཏོར་རོ།། དེ་སྐུའི་རྗེས་གནང་གྲུབ་པ་ལགས། དེ་ནས་གསུང་གི་རྗེས་གནང་ལ་དམིགས་པ་འདི་བཞིན་དུ་མཛོད། ཁྱེད་རང་རྣམས་སྒྲོལ་དཀར་ཡིད་བཞིན་སྒྲོལ་༄༅།
དཀཪ་འཁོར་ལོར་གསལ་བའི་ཐུགས་ཀར་པད་ཟླ་ལ་འཁོར་ལོ་དཀར་པོ་རྩིབས་བརྒྱད་པའི་ལྟེ་བར་ཟླ་བའི་དཀྱིལ་འཁོར་གྱི་སྟེང་དུ་ཏཱཾ་ཡིག་དཀར་པོ། མཐའ་བསྐོར་དུ་ཨཾ་མ་མ་ཨ་ཡུར་པུཎྱ་ཛྙཱ་ན་པུཥྞཱི་ཀུ་རུ་
ཧཱ༑ རྩིབས་བརྒྱད་ལ། ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཞེས་པའི་སྔགས་ཀྱི་ཡིག་འབྲུ་རྣམས་ཁ་དོག་དཀར་པོ་མགོ་གྱེན་བསྟན། ཁ་ནང་དུ་ཕྱོགས་པ་འོད་ཟེར་དཀར་པོ་འབར་བའི་རྣམ་པ་ཅན་དུ་
བཞུགས་པར་མོས་མཛོད། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་ཐུགས་རྒྱུད་བསྐུལ། ཐུགས་ཀའི་འཁོར་ལོ་ལས་སྔགས་འཕྲེང་གཉིས་པ་ཆད། ཞལ་ནས་
ཐོན༑ ཁྱེད་རང་རྣམས་ཀྱི་ཞལ་ནས་ཞུགས། སྙིང་གའི་འཁོར་ལོའི་ལྟེ་བ་དང་། རྩིབས་རྣམས་ལ་དཔར་བཏབ་པ་བཞིན་དུ་འཁོར་བའི་ཡིག་འབྲུའི་འོད་ཀྱིས་ལུས་ཐམས་ཅད་གང་། སྡིག་
ཪེ
དུས་མ་ཡིན་པའི་འཆི་བ་ཐམས་ཅད་དག་པར་བསམ་ལ་འདིའི་རྗེས་ཟློས་མཛོད། ཡི་གེ་བཅུ་པ་ལན་བདུན། སྔགས་སྤེལ་ཚིག་ཅན་ལན་གསུམ་རྗེས་བྱར་གཞུག དེས་སྔགས་ཀྱི་བཟླས་ལུང་ཐོབ། འོན་ཀྱང་༔

བཟླས་བརྗོད་མ་བྱས་ན། ལུང་ཐོབ་པ་ཙམ་གྱིས་དངོས་གྲུབ་མི་ཐོབ་པས། བཟླས་བརྗོད་ཀྱི་དོན་དུ་དམ་བཅའི་ལུང་ནི། དུས་འདི་ནས་བཟུང་སྟེ། ཇི་སྲིད་བྱང་ཆུབ་མ་ཐོབ་བར་དུ། རྗེ་བཙུན་
འཕགས་མ་སྒྲོལ་དཀར་ཡིད་བཞིན་འཁོར་ལོ་ཡི་དམ་གྱི་ལྷར་བཟུང་ནས། དེའི་གཟུངས་སྔགས་ཉིན་རེ་ལ་རང་གི་བློ་དང་འཚམས་པ་འདི་ཙམ་རེ་མ་ཆག་པར་བཟླ་སྙམ་པས་འདིའི་རྗེས་ཟློས་
མཛོད༑ ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་། སློབ་དཔོན་བདག་ལ་དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་
སྟེ༑ ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ། སྒྲོལ་དཀར་ཡིད་བཞིན་འཁོར་ལོ་ཡི་དམ་གྱི་ལྷར་བཟུང་ནས། དེའི་གཟུངས་སྔགས་ཉིན་རེ་ལ་ཅི་འགྲུབ་རེ་འདོན་པར་དམ་འཆའ་བ་ལགས་
སོ།། ཞེས་ལན་གསུམ། དེ་ལྟར་སྔགས་བཟླས་པས་ཀྱང་དངོས་གྲུབ་ཙམ་ཐོབ་པར་འགྱུར་བ་ཡིན་མོད་ཀྱི། ལོ་དང་ཟླ་བ་མང་པོར་བསྒྲུབ་པས་མཐར་གྱིས་དངོས་གྲུབ་ཐོབ་པ་ཞིག་ཀྱང་། བླ་མ་
དང་ལྷའི་བྱིན་རླབས་ཀྱི་སྟོབས་ཀྱིས་ཉིན་ཞག་ཙམ་གྱིས་ཀྱང་འགྲུབ་པའི་ཕྱིར། བྱིན་གྱིས་རླབས་པའི་ལུང་བྱ་དགོས་པས། སློབ་དཔོན་ལ་མེ་ཏོག་འཐོར་བཞིན་དུ་འདིའི་རྗེས་ཟློས་མཛོད། བཅོམ་

།ལྡན་བདག་ལ་སྩལ་ལགས་ཀྱིས། །བདག་ལ་འགོ་བར་མཛད་དུ་གསོལ།། ཅེས་ལན་གསུམ། དེ་ལྟར་ཕུལ་བའི་མེ་ཏོག་དེ་ཉིད་སྔགས་འཕྲེང་དུ་བྱིན་གྱིས་བརླབས་
ཏེ༑ ཁྱེད་རང་རྣམས་ཀྱི་སྤྱི་བོར་གཏོར་བས། སྤྱི་གཙུག་གི་སྒོ་ནས་ཞུགས་ཏེ། སྙིང་གར་སྔགས་འཕྲེང་ལ་ཐིམ་ཞིང་བྱིན་གྱིས་རློབས་པའི་མོས་པ་མཛོད། མེ་ཏོག་སྤྱི་བོར་གཏོར་ཏེ། བཅོམ་ལྡན་
འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ།། ཅེས་ལན་གསུམ། སྙིང་གར་གཏོར་ཏེ། སྔགས་ཀྱི་དངོས་གྲུབ་སྩལ་དུ་གསོལ། །བརྟུལ་ཞུགས་བརྟན་པར་མཛད་དུ་གསོལ། །རྡོ་
རྗེ་སློབ་མ་འདི་རྣམས་ཀྱི་རྒྱུད་ལ་རྗེ་བཙུན་འཕགས་མ་སྒྲོལ་མ་དཀར་མོའི་གསུང་རིག་སྔགས་ཀྱི་ནུས་མཐུ་ཐམས་ཅད་ཐོགས་མེད་དུ་འཇུག་པར་གྱུར་ཅིག དེས་གསུང་གི་རྗེས་གནང་ཐོབ་པ་
ལགས༑ །དེ་ནས་ཐུགས་ཀྱི་རྗེས་གནང་ལ་དམིགས་པ་འདི་བཞིན་དུ་མཛོད། ཡང་སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་ཐུགས་རྒྱུད་བསྐུལ། ཐུགས་ཀ་ནས་འོད་
ཟེར་འཕྲོས། སངས་རྒྱས་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཐམས་ཅད་ཕྱག་མཚན་ཨུཏྤལ་དཀར་པོ་དྲི་མ་མེད་པའི་འོད་ཟེར་འཕྲོ་བའི་རྣམ་པར་སྤྱན་དྲངས། མདུན་བསྐྱེད་ཀྱི་

ཐུགས་ཀར་ཐིམ། མདུན་བསྐྱེད་ལ་མོས་གུས་དུངས་པ་བྱས་པས། དེ་ཉིད་ཁྱེད་རང་རྣམས་ཀྱི་སྤྱི་བོར་བྱོན།འོད་ཀྱི་གོང་བུར་ཞུ་བ་སྤྱི་བོ་ནས་ཞུགས་ཏེ་སྙིང་གར་ཐིམ། བཅོམ་ལྡན་འདས་མ་
དང་སྐུ་གསུང་ཐུགས་དབྱེར་མེད་པའི་ངང་དེར་སེམས་དུས་གསུམ་གྱི་རྣམ་པར་རྟོག་པའི་སྤྲོས་པ་ཐམས་ཅད་སྤངས་ཏེ། ཅུང་ཟད་མཉམ་པར་ཞོག་མཛོད། ཅེས་པདྨའི་སྟེང་གི་ཚོམ་བུ་སློབ་མའི་སྤྱི་བོར་བཞག་
ནས་དབང་བསྐུར་ཞིང༌། ཅུང་ཟད་མི་རྟོག་པ་སྒོམ་དུ་གཞུག དེས་ཐུགས་ཀྱི་རྗེས་གནང་ཐོབ་པ་ལགས། དེ་དག་གི་གནས་སྐབས་སུ་ཐོབ་པའི་དམ་ཚིག་དང་སྡོམ་པ་བསྲུང་སྙམ་པས་འདིའི་རྗེས་ཟློས
མཛོད༑ གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི།། ཞེས་ལན་གསུམ། སླར་བཀའ་དྲིན་གཏང་རག་གི་ཡོན་དུ་མཎྜལ་འབུལ་བར་ཞུ། ཞེས་བརྗོད་ལ། སློབ་མས་
མཎྜལ་ཕུལ། ཁྱེད་རང་རྣམས་ཀྱི་ལུས་དང་ལོངས་སྤྱོད་དུས་གསུམ་གྱི་དགེ་བའི་དངོས་པོ་ཐམས་ཅད་ལྷ་དང་བླ་མ་ལ་འབུལ་བ། ཆ་ཤས་ནས་ཀྱང་ལོངས་སྤྱོད་དུ་གསོལ་སྙམ་པས་འདིའི་རྗེས་
ཟློས་མཛོད། དེང་ནས་བརྩམས་ཏེ་སོགས་ལན་གསུམ། དེ་ནས་བླ་སློབ་ལྷན་ཅིག་ཏུ། བསོད་ནམས་འདི་ཡིས་ཐམས་ཅད་གཟིགས་པ་ཉིད།། སོགས་དང་། རྗེས་ཆོག་བསྔོ་སྨོན་སོགས་གཞུང་བཞིན་བྱའོ། །ཞེས་པ་

༄༅། །འདི་ཡང་བྷིཀྵུ་ཤྲཱི་ཤཱཀྱ་རཏྣས་དཔལ་གྱི་ན་ལེནྡྲར་སྦྱར་བའོ།། །།སརྦ་མངྒ་ལཾ།། །།
486 (B)

BlankPage AsPerOriginalDocument
486(B)

༄༅། །སྒྲོལ་མ་དཀར་མོའི་སྦྱིན་སྲེག་བཞུགས་སོ།།
487

།འཇིགས་པ་མ་ལུས་པ་བསྐྱབ་ཅིང་འཆི་བ་མེད་པ་དང་བསོད་ནམས་བློ་གྲོས་ཀྱི་དཔལ་སྩོལ་བར་མཛད་པའི་འཕགས་མ་སྒྲོལ་མ་དཀར་པོ་ལ་ཕྱག་འཚལ་ལོ། །༄༅།
རིག་པ་མཆོག་གི་རྒྱུད་ལས། གསང་སྔགས་མ་བཟླས་མི་འགྲུབ་ཅིང་། །སྦྱིན་སྲེག་མ་བྱས་འབྲས་མི་འབྱིན། །བཟླས་བརྗོད་འབུམ་ཕྲག་གཅིག་ལ་ནི། །སྦྱིན་སྲེག་ཁྲི་ཕྲག་བྱེད་པར་བཤད། །
ཅེས་བཤད་པ་ལྟར། བཟླས་པ་ཇི་ཙམ་སོང་བའི་བཅུའི་ཆའི་སྦྱིན་སྲེག་བྱ་དགོས་ཤིང་། དེ་བས་ན་སྒྲོལ་མ་དཀར་མོའི་སྦྱིན་སྲེག་བྱ་བར་འདོད་པས། རྒྱལ་བའི་དུས་ཆེན་བཞི་དང་། ཉི་ཟླ་གཟས་
གཟུང་བའི་དུས་སམ། གཟའ་ཚེས་སྐར་སྦྱོར་བྱེད་པ་བཟང་པོ་ལ་འཕགས་མའི་བསྙེན་པ་སྔོན་དུ་སོང་བས། བདག་བསྐྱེད་མཆོད་བསྟོད་སྒྲུབ་ཐབས་བཞིན་ཚར་ནས། འཆི་བླུ་ལས། ཞོ་དང་

༄ ༅། །སྦྲང་རྩི་ལ་མར་བསྐུས། །དཱུར་བའི་མྱུ་གུ་ཤར་དང་ནི། །བྱང་དུ་རྩེ་བསྟན་སྦྱིན་སྲེག་བྱ། །སྔོན་གྱི་ལས་མཐུ་ལས་བྱུང་བའི། །འཆི་བ་ངེས་པར་བཟློག་པར་
བྱེད༑ །ཅེས་པས། སྲོག་ཆགས་མེད་པའི་ས་དཀར་པོ་ལ་རྐྱང་ནུལ་ལེགས་པར་བྱས། ཚངས་ཟུར་གྱི་ཐིག་བཏབ་ནས། དེའི་དབུས་ནས་སོར་བཅུ་གཉིས་བཅལ་བའི་མཐའ་ནས་ཟླུམ་པོར་
བསྐོར༑ དེའི་ཕྱི་ནས་ཡང་ཟླམ་སྐོར་སོར་བཞི་པ་གསུམ་གྱིས་བསྐོར། དབུས་སུ་པདྨ་འདབ་བརྒྱད་དཀར་པོ་མུ་ཁྱུད་དང་བཅས་པ་བྲི། ཕྱིའི་སོར་བཞི་པ་གསུམ་ལ་མུ་རན་ཁ་ཁྱེར་ཁོར་ཡུག་རྣམས་
ཀྱང་དཀར་པོར་བྱ། དེ་དག་གི་བཅད་ཀྱི་རེ་ཁཱ་དམར་པོ། ཕྱིའི་གྲྭ་བཞིར་ཟླ་ཕྱེད་རྡོ་རྗེ་རྣམས་བྲི། པདྨའི་ལྟེ་བར་ཟླ་བ་ལ་ལྷ་མཚན་འགོད། ཞོ་ཅན་གྱི་བུད ཤིང་སོར་བཅུ་གཉིས་པའམ། དགོན་

པའི་བ་ལང་གི་ལྕི་བ་སྐམ་པོ་སྲོག་ཆགས་མེད་པ་ལ་དྲི་བཟང་གི་ཆུས་སྦགས་ཏེ། མུ་རན་གྱི་ནང་ནས་ཚགས་དམ་པར་སོར་བཅུ་གཉིས་ཀྱི་ཚད་དུ་བརྩིག། མཐའ་མཆོད་པས་བསྐོར། སྒྲུབ་པ་པོ་ཁ་ཤར་དུ་བལྟས་ཏེ་སྐྱིལ་ཀྲུང་ངམ་ཙོག་པུར་
འདུག རང་གི་གཡས་སུ་སྲེག་རྫས། གཡོན་དུ་མཆོད་རྫས། མདུན་དུ་རྡོར་དྲིལ་དང༌། དགང་གཟར་དགང་བླུགས་ཁ་སྦྱར་ལ་བཞག འདས་གཏོར་དང་མེ་ལྷའི་དཀར་གཏོར་ཡང་བཤམ། ལྷའི་ང་རྒྱལ་དང་ལྡན་པས་ཏལ་འབར་ལ་མེ་སྦར་བ་
བཟུང་སྟེ། ཨོཾ་ཏཱ་རེའི་སྔགས་ལན་གསུམ་གྱིས་གཡས་སུ་གསུམ་བསྐོར། རྩྭ་སྐམ་དང་བཅས་པས་མེ་ཐབ་ཏུ་བཅུག་ལ། ཨོཾ་བཛྲ་ཛྙཱ་ན་ཧཱུྃ་ཞེས་པ་དང་། སྙིང་པོ་བཟླ་ཞིང་དགང་བླུགས་ཀྱིས་མར་ལན་བདུན་ཕུལ་ལ་མེ་གསོ། ༀ་ཨ་
མྲྀ་ཏ་ཨུད་བྷ་ཝ་ཨུད་བྷ་ཝ་ཧཱུྃ་ཕཊ། ཅེས་ལས་སྔགས་བཟླས་པའི་ཆུས་ཡོ་བྱད་བསང་ཞིང་། ཨོཾ་སྭ་སྭཱ་ཧཱ། ཨོཾ་ཨཱཿ སྭཱ་ཧཱ། ཨོཾ་ཤྲཱི་སྭཱ་ཧཱ། ཨོཾ་ཛྫིཾ སྭཱ་ཧཱ། ཨོཾ་ཀུ་རུ་ཀུ་རུ་སྭཱ་ཧཱ། ཐབ་བསངས། སྭ་བྷཱ་
ཝས་སྟོང་པའི་ངང་ལས། ཐབ་པཾ་ལས་པདྨ། རཾ་ལས་ཉི་མའི་སྟེང་དུ་ཧཱུཾ་ལས་ཐབ་ཁུང་དཀར་པོ་དྭངས་ཤིང་ཐོགས་པ་མེད་པ། རྒྱར་ཁྲུ་གང་བ། དཔངས་སུ་ཁྲུ་ཕྱེད་པ། ཁ་ཁྱེར་ལ་རྡོ་རྗེ་
འཕྲེང་བས་བསྐོར་བ། ཕྱིའི་གྲྭ་བཞིར་རྡོ་རྗེ་ཕྱེད་པས་མཚན་པ། དབྱིབས་ཟླུམ་པོ་མཚན་ཉིད་ཡོངས་སུ་རྫོགས་པར་གྱུར། ཡང་མཆོད་རྫས་སྲེག་རྫས་རྣམས་རིན་པོ་ཆེའི་སྣོད་ཡངས་ཤིང་རྒྱ་ཆེ་

༄༅། །བའི་ནང་དུ་ལྷ་རྫས་ལས་གྲུབ་པའི་མཆོད་རྫས་དང་སྲེག་རྫས་དྭངས་ཤིང་ཐོགས་པ་མེད་པ་ནམ་མཁའ་དང་བར་སྣང་ཐམས་ཅད་ཁྱབ་པ་ཀུན་ཏུ་བཟང་པོའི་རྣམ་འཕྲུལ་ལས་
བྱུང་བའི་མཆོད་པའི་སྤྲིན་ཕུང་ལྟ་བུ་བསམ་གྱིས་མི་ཁྱབ་པར་གྱུར། ཨོཾ་ཨཉྙཾ་སྭཱ་ཧཱ་ནས་ཤཔྟའི་བར་དང་། ཨོཾ་བོ་ངྷི་བྲྀ ཀྵ་ཡ་སྭཱ་ཧཱ་སོགས་སོ་སོའི་སྔགས་ཀྱིས་བྱིན་གྱིས་བརླབ། དེ་ནས་ཐབ་ཀྱི་
ནང་དུ་པཾ་ལས་པདྨ་རཾ་ལས་ཉི་མའི་སྟེང་དུ་རཾ་ལས་བགྲང་འཕྲེང་རཾ་གྱིས་མཚན་པ་ལས་འོད་འཕྲོས། ཚུར་འདུས་གཅིག་ཏུ་གྱུར་པ་ལས་མེ་ལྷ་སྐུ་མདོག་དཀར་པོ་འོད་ཟེར་དཀར་པོ་འཕྲོ་ཞིང་འདུ་
བ༑ ར་སྐྱེས་ལ་ཞོན་པ། ཞལ་གཅིག་ཕྱག་གཉིས་གཡས་བགྲང་འཕྲེང་དང་གཡོན་སྤྱི་བླུགས་འཛིན་པ། གསུས་ཁྱིམ་ཆེ་བ། རལ་པའི་ཐོར་ཚུགས་དངཨག་ཚོམ་ཅན། དྲང་སྲོང་གི་ཚོགས་
ཀྱིས་བསྐོར་བའི་དཔྲལ་བར་ཨཾཨོཾ། མགྲིན་པར་ཨཱཿ ཐུགས་ཀར་ཧཱུཾ་བསམ། རང་གི་ས་བོན་ལས་འོད་འཕྲོས། ཤར་ལྷོ་ནས་མེ་ལྷ་སྤྱན་དྲངས་པར་མོས་ཏེ། དབྱུག་གུ་གསུམ་པའི་ཕྱག་རྒྱ་རྣ་དྲུང་དུ་
ལྷབཅས་ལ། ཨཾ་ཚུར་སྤྱོན་ཚུར་སྤྱོན་འབྱུང་པོ་ཆེ། །མེ་ལྷའི་རྒྱལ་པོ་དྲང་སྲོང་མཆོག །སྲེག་བླུགས་ཞལ་ཟས་བཞེས་སླད་དུ། །འདི་ཉིད་དུ་ནི་བཞུགས་སུ་གསོལ། །གཟི་བརྗིད་ཆེན་པོ་མེ་ཡི་

ལྷ༑ །འདོད་པ་ཐམས་ཅད་སྒྲུབ་པ་པོ། །ཐུགས་རྗེས་སེམས་ཅན་དོན་མཛད་པ། །འདི་ཉིད་དུ་ནི་བཞུགས་སུ་གསོལ། །ཨོཾ་ཨསྣེ ཏེ་ཛཿ སརྦ་ཀརྨ་པྲ་སཱ་དྷ་ཀ་ཀཱ་རུ་ཎཱ་ཀྲྀ་ཏེ་ཛ་ས་ཏྭ་ཀཾ་ཨཉྩིན་
སནྣི་ཧེ་ཏུ་བྷ་ཝ། ཞེས་པས་སྤྱན་དྲངས་ལ། པདྨ་ཀ་མ་ལ་ཡ་སཾ་ཞེས་མེ་ཏོག་དོར་ལ་གདན་ལ་བཞུགས་པར་བསམ། ༀ་ཨསྣེ་ཡེ་ས་པ་རི་ཝཱ་ར་ཨཉྙཾ་པྲ་ཏཱི ཙྪ་སྭཱ་ཧཱས་མཆོད་ཡོན། པཱ་ཏྱཾ་གྱིས་ཞབས་བསིལ་ཕུལ་
ནས༑ ཨོཾ་རཏྣ་ཨ་བྷི་ཥིཉྩ་མཱཾ་ཞེས་རིན་པོ་ཆེའི་ཅོད་པན་གྱིས་དབང་བསྐུར། རྡོ་རྗེ་རྩེ་ལྔ་པའི་ཕྱག་རྒྱབཅས་ཏེ། ཨོཾ་བཛྲ་ཨ་ན་ལ་མ་ཧཱ་བྷ་ཏ་ཛཱ་ལཱ་ཡ་སརྦ་བྷིསྨིཾ་ཀུ་རུ་སརྦ་དུཥྞཱི་ཧཱུཾ་ཕཊ། ཛྭ་ཥྱ་ཛཿ ཧཱུཾ་བཾ་ཧོཿ ས་མ་
ཡ་སྟཱཾ། ཨ་ཧཾ་གིས་དམ་ལ་བཞག ཨོཾ་བཛྲ་ཨངྐུ་ཤ་ཛཿལ་སོགས་པས་དགུག་གཞུག་བཅིངས་དབང་དུ་བྱས་སྔར་ལྟར་དབང་བསྐུར། ༀ་ཀུ་ཤ་འདི་ནི་གཙང་ཞིང་དགེ །ས་ལས་སྐྱེས་པའི་སྙིང་པོ་
མཆོག །དཀོན་མཆོག་གསུམ་གྱི་དག་བྱེད་དེ། ྋ།ཚངས་པ་ཡི་ཡང་དག་བྱེད་ཡིན། །འདི་ཡིས་བདག་གི་བགེགས་ཞི་ཞིང་། །མི་མཐུན་ཕྱོགས་རྣམས་ཞི་གྱུར་ཅིག །ཨོཾ་བཛྲ་ས་ཏྭ་ཨཱཿ ཞེས་
པས་ཀུ་ཤའི་རྩེ་མོ་གཡས་སུ་བསྟན་ཏེ་ཐབས་ཀྱི་ཕྱོགས་བརྒྱད་དུ་བསྐོར་ཞིང༌། སྔར་གྱི་ལས་སྔགས་ཀྱི་ཆུས་བསངས་ནས། མེ་ལྷའི་ལྕེ་ཧཱུཾ་ལས་རྡོ་རྗེ་རྩེ་ལྔ་པར་གྱུར་པའི་ཁ་དང་གཟར་བུ་གཉིས་ཀྱི་ཁ་ལ་རཾ་གྱིས་མཚན་པར་ལྩ

།གྱུར། ཨོཾ་ཨགྣ་ཡེ་སྭཱ་ཧཱ། ལན་བདུན་གྱིས་བཀང་སྟེ་ཁ་སྦྱར་ལ། ཨོཾ་ཨགྣི་ཡེ་ཨ་ངྷི་བྱ་ཨ་ཏི་བྱ། ཨ་བི་ཤ ཨ་བི་ཤ མ་ཧཱ་ཤྲཱི་བྱ། ཧ་བྱ། ཀ་བྱ། མ་ཧཱ་ན་ནྡྲ༄ ༅།
ཡེ་སྭཱ་ཧཱ། ཞེས་པའི་སྔགས་ཀྱིས་དགང་བླུགས་གསུམ་གྱིས་བྱོན་ཟས་ཕུལ་ལ། མེ་ལྷ་ལ་ཨཉྙཾ་སོགས་ཀྱིས་མཆོད་ནས། འཇིག་རྟེན་དབང་ཕྱུག་ཚངས་པ་མགོན་གྱི་སྲས། །མེ་ལྷའི་རྒྱལ་པོ་ཊཱ ཀྐིས་དབང་བསྐུར
བ༑ །ཤེས་རབ་མཆོག་གིས་ཉོན་མོངས་ཐམས་ཅད་སྲེག །འཛིན་བྱེད་མེ་ལྷ་ཉིད་ལ་རྣམ་པར་འདུད།། ཅེས་པས་བསྟོད། སྲེག་རྫས་འབུལ་བ་ནི། ཨཾ་ཨགྣ་ཡེ་སྭཱ་ཧཱ། འབའཞིག་གིས་ཕུལ་ནས། རེ་རེའི་
མཇུག་ཏུ་སྤེལ་ཚིག་བརྗོད་དེ། ཡཾ་ཤིང་ལ། གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་སྭཱ་ཧཱ། མར་ལ། འབྱོར་པ། ཏིལ་ལ། དགེ་བ། ཟས་མཆོག་ལ། བདེ
བ༑ འབྲས་ལ། བསོད་ནམས་རྒྱས་པ། སོ་བ་ལ། ནོར་དང་འབྲུ། ནས་ལ། ཤུགས། སྲན་མ་ལ། སྟོབས། གྲོ་ལ། ནད་མེད་པ། དཱུར་བ་ལ། ཚེ། ཀུཤ་ལ། བསྲུང་བ་ཕུན་སུམ་
༈ ཚོགས་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་སྭཱ་ཧཱ། སྲེག་རྫས་སོ་སོའི་སྔགས་ཀྱིས་འབུལ་ན། རིམ་བཞིན། ཨོཾ་བོ་དྷི་པྲྀ ཀྱཱ་ཡ་སྭཱ་ཧཱ། ཨོཾ་ཨགྣ་ཡེ་སྭཱ་ཧཱ། ཨོཾ་སརྦ་པཱ་པཾ་ད་ཧ་ན་བཛྲ་ཡེ་སྭཱ་

ཱ༑ ཨོཾ་སརྦ་སཾ་པ་དེ་སྭཱ་ཧཱ། ཨོཾ་བཛྲ་པུཥྤ་ཡ་སྭཱ་ཧཱ། ཨོྃ་བཛྲ་བི་ཛ་ཡེ་སྭཱ་ཧཱ། ཨོཾ་མ་ཧཱ་བེ་གཱ་ཡ་སྭཱ་ཧཱ། ཨོཾ་མ་ཧཱ་བ་ལཱ་ཡ་སྭཱ་ཧཱ། ཨོཾ་བཛྲ་གྷསྨ་རི་སྭཱ་ཧཱ། ཨོཾ་བཛྲ་ཨཱ་ཡུ་ཥེ་སྭཱ་ཧཱ། ཨོཾ་
ཨ་པྲ་ཏི་ཧ་ཏ་བཛྲ་ཡེས་འབུལ་ལོ། །དེ་ནས་སྔར་བཞིན་མཆོད་བསྟོད་བསངས་གཏོར་ཞབས་བསིལ་ཕུལ་ནས། ཨོཾ་བཛྲ་ཛྭ་ལ་རཾ་གྱིས་མེ་ལྷ་འབར་བའི་རྣམ་པར་གྱུར། ཐབ་ཀྱི་དབུས་སུ། ལྷ་མཚན་པཾ་ལས་
པདྨ༑ ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཏཱཾ་ཡིག་དཀར་པོ་ནས་ཧཱུཾ་ལས་འོད་འཕྲོས། པོ་ཊ་ལ་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་འདྲེན་པར་མོས་པས། དམིགས་མེད་མཁའ་
ལྟར་དག་ཅིང་ཁྱབ་པའི་སྐུ། །ཆོས་སྐུ་ནམ་མཁའ་ལྟ་བུར་དབྱེར་མེད་ཀྱང་། །ཐབས་དང་ཤེས་རབ་གཟུགས་ཅན་སྐར་སྟོན་པ། །བཅོམ་ལྡན་འཁོར་བཅས་འདིར་ནི་གཤེགས་སུ་གསོལ། །མ་
ལུས་སེམས་ཅན་ཀུན་གྱི་མགོན་གྱུར་ཅིང༌། །བདུད་སྡེ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཇི་བཞིན་མཁྱེན་གྱུར་པའི། །བཅོམ་ལྡན་འཁོར་བཅས་འདིར་ནི་
གཤེགས་སུ་གསོལ།། ཞེས་པས་ཡེ་ཤེས་པ་སྤྱན་དྲངས་པ་ནས། རྒྱས་བཏབ་པའི་བར་སྒྲུབ་ཐབས་བཞིན་བྱས་ནས་ལྷའི་ཞལ་ཅུང་ཟད་གདངས་པར་བསམས་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། མར་ལ་སྔགས་ཏེ། ཨོཾ་ཨགྣ་

།ཡེ་སྭཱ་ཧཱ། ཞེས་ལན་བདུན་གྱིས་བཀང་ལ། ཨོཾ་ཨགྣི་ཡ་ཨ་ངྷི་བྱའི་སྔགས་ཀྱི་མཐར། བདག་ཅག་དཔོན་སློབ་ཡོན་མཆོད་རྣམས་ཀྱི་ཉེ་བར་འཚེ་བ་དང་། དུས་མ་ཡིན་པའི་༄༅།
དཀཪ་འཆི་བ་ཐམས་ཅད་ཤཱནྟིཾ་ཀུ་རུ་སྭཱ་ཧཱ། ཞེས་མེར་བླུགས་པ་ལན་གསུམ་བྱ། སྒྲུབ་ཐབས་བཞིན་མཆོད་ཅིང་བསྟོད་ལ། དེ་ནས་རྫས་ཐམས་ཅད་ༀ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱས་ཕུལ་ལ། སྤེལ་ཚིག་མེ་ལྷའི་སྐབས་བཞིན་ལ་ཏིལ་སུམ་
བརྒྱ་ལ་སོགས་པ་མང་དུ་ཕུལ། གཞན་རྣམས་བརྒྱ་རྩ་རེ་རེ་འབུལ། སྒྲུབ་ཐབས་བཞིན་མཆོད་བསྟོད། གཏོར་མ། འདོད་དོན་གསོལ་བ་འདེབས་པ། ཡིག་བརྒྱ་བཟླ་བ། བཟོད་གསོལ་གཤེགས་སྐྱེམས་མར་ཁུ་ལན་བདུན་འབུལ་བ་གོང་བཞིན་
J
བྱས་ལ། ཡེ་ཤེས་པ་གཤེགས། དམ་ཚིག་པ་རང་ལ་བསྡུ། སླར་ཡང་བཛྲ་ཛཱ་ལའི་སྔགས་ཀྱིས་མར་དགང་བླུགས་ལན་གསུམ་གྱིས་མརཐབ་ཏུ་བླུགས་ལ། མེ་ལྷའི་སྐུར་བཞེངས་པར་བསམས་ནས། སྔར་གྱི་མེ་ལྷའི་
སྐབས་བཞིན་སྲེག་རྫས་ལྷག་མ་རྣམས་ཉི་ཤུ་རྩ་རེ་དང་། གཤེགས་སྐྱེམས་བདུན་དང་། མཆོདཔ་ཕུལ། གཏོར་མ་ཨསྣེ་ཡ་ས་པ་རི་ཝཱ་ར་ཨ་ཀཱ་རོ་ཞེས་སོགས་ཀྱིས་གཏོར་མ་ཕུལ།ྋ ཚངས་པ་འཇིག་རྟེན་མགོན་གྱི་སྲས།
༈ མེ་ལྷའི་རྒྱལ་པོ་དྲང་སྲོང་མཆོག །འབྱུང་པོ་ཡོངས་སུ་བསྐྱབ་པ་དང༌། །ཐུགས་རྗེའི་དབང་གིས་སྐུ་སྤྲུལ་པ། །རིག་སྔགས་གྲུབ་པའི་དྲང་སྲོང་མཆོག །ཉོན་མོངས་སྲེག་པའི་ཤེས་རབ་

འོད༑ །བསྐལ་པའི་མེ་ལྟར་གཟི་བརྗིད་འབར། །མངོན་ཤེས་རྫུ་འཕྲུལ་ཞབས་དང་ལྡན། །ཐབས་ཀྱི་སྤྲུལ་པའི་ཐེག་པ་བཅིབས། །རིག་སྔགས་གསུང་གི་བགྲང་འཕྲེང་འཛིན། །བདུད་རྩི་
བཅུད་ལྡན་གྷཉཱེ་བསྣམས། །ཆོས་ཀྱི་བདུད་རྩི་ཡོངས་ལ་བསིལ། །ཉེས་པའི་སྐྱོན་བྲལ་ཚངས་པར་སྤྱོད།ྋ །འཇིག་རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །དེ་བས་
བསྟོད་དེ་ཕྱག་ཀྱང་འཚལ།། ཞེས་པས་བསྟོད། འདོད་དོན་ལ་གསོལ་བ་གདབ། བསང་གཏོར་སྔར་བཞིན་དང༌། འཐོར་འཐུང་པྲོ ཀྵ་ཎཾ་པྲ་ཏཱིཙྪ་སྭཱ་ཧཱས་ཕུལ་ལ། བདག་གི་དོན་དང་གཞན་གྱི་དོན། །བྱིན་ཟ་ཁྱོད་
ཀྱིས་བསྒྲུབས་ཀྱིས་གཤེགས། །ཇི་ལྟར་གནས་སུ་སླར་གཤེགས་ཏེ། །བདག་གི་འདོད་པ་ཐམས་ཅད་སྒྲབས། །ཨོཾ་ཨསྣེ་ཡ་ཡ་ཧི། ཞེས་པས་མེ་ལྷ་ཡེ་ཤེས་པ་གཤེགས། དམ་ཚིག་པ་རང་
ལ་བསྡུ། ཁ་བསྐང་བའི་ཕྱིར་ཡིག་བརྒྱ་བཟླ། བཀྲ་ཤིས་བརྗོད། མེ་མ་ཤི་བར་མི་བརྡལ། མི་འགོང༌། གལ་ཏེ་མེ་གསོད་ན་འོ་མས་བྲན་ལ་ཐལ་བ་རི་མཐོན་པོའི་རྩེའམ་རྒྱ་མཚོར་འབབ་པའི་ཆུར་གདན་དྲངས་ན་བསོད་ནམས་ཆེའོ། །དེ་
ལྟར་རྗེ་བཙུན་མའི་སྦྱིན་སྲེག་འདི་ནི། རྒྱལ་བ་ཀུན་གྱི་ཡེ་ཤེས་ཀྱི་སྐུ་གཅིག་ཏུ་བསྡུས་པ་དཔལ་ལྡན་བླ་མ་དམ་པ་ངག་གི་དབང་ཕྱུག་གྲགས་པ་རྒྱལ་མཚན་དཔལ་བཟང་པོའི་བཀས་གྱིས་ཤིག་གསུང་བ་ལ་བརྟེན་ནས། ཤཱཀྱའི་དགེ་སློང་མི་ཕམ་པདྨ་༔

།དཀར་པོས། སྒྲུབ་པའི་སྐྱེད་ཚལ་ཕུན་ཚོགས་ནོར་བུའི་གླིང་དུ་སྦྱར་བ། གོང་མའི་ཡིག་ཆ་གཞིར་བཞག་བྱ་རྒྱུད་ཀྱི་སྦྱིན་སྲེག་གཞན་མས་ཁ་བསྐང་སྟེ་དེག་པར་བྱས་པའོ།། སརྦ་མངྒ་༄༅།
498(B)

BlankPage AsPerOriginalDocument
498(B)

༄༅། །རྗེ་བཙུན་སྒྲོལ་མ་དཀར་མོའི་སྒྲུབ་ཐབས་ཉུང་ངུའི་དམིགས་ཁྲིད་བརྗེད་བྱང་ཚེ་ཡི་མཆོག་སྦྱིན་ཞེས་པ་བཞུགས།།
B

༄༅། །འཆི་མེད་འཕགས་མ་ལྷར་གུས་པས། །འདུད་དོ་བྱིན་རླབས་དགའ་ཆར་སྩོལ། །སྒྲུབ་ཐབས་དམིགས་པའི་གནད་ཉུང་
བསྡུས༑ །རང་གཞན་དྲན་པའི་གསོས་སུ་འགོད། །དེ་ཡང་འཆི་མེད་ལྷ་མོ་ཡིད་བཞིན་འཁོར་ལོ་འདི་ཉིད་རྣལ་འབྱོར་མའི་རྒྱུད་ལས། འཆི་བ་བསླུ་བྱེད་(q)
00śདཀར་མོ་ཡི། །ཞེས་པས། བསྟན་པས་མ་རྒྱུད་ཀྱི་ཁོངས་སུ་གཏོགས་པར་གསུངས་པ་དང༌། འགའ་ཞིག་གིས་བྱ་རྒྱུད་དུ་བཞེད་མོད། གང་ལྟར་
རྒྱུད་སྡེ་གོང་འོག་ནས་སྒྲུབ་ཐབས་གསུངས་པའི་བཅོམ་ལྡན་འདས་མ་སྒྲོལ་མ་དཀར་མོའི་སྒྲུབ་ཐབས་དམིགས་ཁྲིད་རགས་བསྡུས་བྲི་བ་ལ། ཐོག་མར་

དམིགས་
ཧ ༄༅། །སྐྱབས་འགྲོ་དང་སེམས་བསྐྱེད་སྐབས་སྐྱབས་ཡུལ་གསལ་གདབ་དགོས་པར། སངས་རྒྱས་སྐུ་གསུམ་གྱི་བདག་ཉིད་ཆོས་
ལོངས་སྤྲལ་པའི་སྐྱའི་ངོ་བོ་སྟེ་དག་པ་གཉིས་ལྡན་མཐར་ཐུག་པ་དོན་གཉིས་ཕུན་ཚོགས། ཆོས་ལུང་རྟོགས་གཉིས་ལྡན་ཏེ་རྟོགས་པའི་དམ་ཆོས་བརྗོད་བྱར་
ན་པའི་རྗོད་བྱེད་ཀྱི་ལེགས་བཤད་གསུང་རབ་མིང་ཚིག་ཡི་གེར་སྣང་བ། དགེ་འདུན་རིག་གྲོལ་གྱི་ཡོན་ཏན་མངའ་བ་ཞེས་རྒྱལ་སྲས་འཕགས་པའི་
ཚོགས་ཏེ་ས་ཐོབ་པའི་བྱང་སེམས་རྣམས་ཡིན་ལ། རྗེས་མཐུན་ཙམ་ཐེག་ཆེན་ཚོགས་སྦྱོར་པ་དང་ཉན་རང་འཕགས་པ་རྣམས་ཀྱང་ངོ་། །སྔགས་སུ་ནི་
TA

དཀོན་མཆོག་གསུམ་འདུས་པའི་ངོ་བོ་བླ་མ་ཉིད་ཡིན་ཅིང་། ཡི་དམ་མཁའ་འགྲོ་ཆོས་སྐྱོང་བ་ཐམས་ཅད་དེའི་ཡེ་ཤེས་ཀྱི་རོལ་པ་གང་འདུལ་དུ་ཤར་བ་ཡིན་པར་ངེས་པས། དེས་ན་མདུན་གྱི་ནམ་
མཁར་རྩ་བའི་བླ་མ་རྗེ་བཙུན་སྒྲོལ་མ་དཀར་མོ་ལ་སངས་རྒྱས་ཆོས་དང་འཕགས་པའི་ཚོགས་ཀྱིས་བསྐོར་བ་གསལ་ཏེ་སྐྱབས་འགྲོའི་ཚིག་ངག་ཏུ་བརྗོད་ཅིང་། བདག་གཞན་ཐམས་ཅད་དུས་འདི་
ནས་བཟུང་བྱང་ཆུབ་བར་དུ་སྐྱབས་སུ་མཆིའོ་སྙམ་པས་དང་། སྐྱབས་ཡུལ་རྣམས་དཔང་པོར་བཞུགས་པ་ལ་སྨོན་འཇུག་གི་སེམས་བསྐྱེད་དེ། དེ་ཡང་སེམས་ཅན་ཐམས་ཅད་ཀྱི་དོན་དུ་སངས་
རྒྱས་ཐོབ་འདོད་ནི་སྨོན་པ་དང༌། དེར་བགྲོད་པའི་ཐབས་ཀྱི་ལམ་ཉམས་སུ་ལེན་པ་དངོས་ནི་འཇུག་པ་སེམས་བསྐྱེད་ཡིན་ལ་དེ་ལྟ་བུའི་སྨོན་འཇུག་གི་སེམས་བསྐྱེད་ཅིང༌། དེ་རྗེས་སུ་རང་ལུས་
དཔག་ཏུ་མེད་པ་སྤྲུལ་ཏེ་སྐྱབས་ཡུལ་རྣམས་ལ་ཕྱག་བྱ་བ་དང༌། དངོས་དང་ཡིད་སྤྲལ་གྱི་མཆོད་པ་ཕྱི་ནང་མང་པོས་མཆོད་པ་དང་། རང་གཞན་ཀུན་གྱིས་ཐོག་མེད་ནས་བསགས་པའི་སྡིག་པ་མ་
ལུས་པ་མཐོལ་ཞིང་བཤགས་པ་དང༌། འཁོར་འདས་ཀྱི་དགེ་བ་ཀུན་ལ་རྗེས་སུ་ཡི་རང་བ་དང་། འགྲོ་བ་སྡུག་བསྔལ་གྱི་མུན་པར་འཐོམས་པ་ལ་ཆོས་ཀྱི་སྒྲོན་མེ་སྦར་བར་བསྐུལ་བ་དང༌། རྒྱལ་
502

༄༅། །བ་རྣམས་དོན་དམ་མི་ཤིགས་པའི་སྐུ་བརྙེས་ཀྱང་གཞན་སྣང་དུ་གཟུགས་ཀྱི་སྐུ་མྱ་ངན་ལས་མི་འདའ་བར་གསོལ་བ་དང༌། དེ་ལྟ་བུའི་དགེ་བ་རྫོགས་བྱང་དུ་བསྔོ་བ་སྟེ་
ཡན་ལག་བདུན་པ་སོང་རྗེས། ཚོགས་ཞིང་འཁོར་རྣམས་གཙོ་བོ་ལ་ཐིམ། གཙོ་བོ་མི་དམིགས་པར་བཞག་པའི་རང་ཉིད་ལ་ཐིམ་པས་སྤྲོས་བྲལ་ཡེ་ཤེས་སུ་རོ་མཉམ་པར་མོས་ཏེ། ཨོཾ་ཤུ་ནྱ་ཏཱ་ཛྙ་
ན་བཛྲ་སྭ་བྷཱ་ཝ་ཨཱ ཏྨ་ཀོ྅ ཧཾ། ཞེས་པའི་སྔགས་དོན་བོད་སྐད། སྟོང་ཉིད་ཡེ་ཤེས་རྡོ་རྗེའི་རང་བཞིན་བདག་ཉིད་ངའོ་ཞེས་པར་འགྱུར་བས་འཁོར་འདས་ཀྱི་དངོས་པོ་ཐམས་ཅད་གདོད་ནས་སྟོང་ཞིང་
གཟུང་འཛིན་གྱི་སྤྲོས་པས་དབེན་པ་རང་རིག་པའི་ཡེ་ཤེས་ཀྱི་ངོ་བོ་ཙམ་དུ་མཉམ་པར་བཞག དེའི་ངང་ལས་ཧཱུཾ་གི་སྒྲ་གདངས་ནམ་མཁའ་གང་བ་ཧཱུཾ་ལས་རྡོ་རྗེའི་ས་གཞི་རྭ་གུར་བླ་བྲེ་མེ་ཕུང་འབར་བ་
དང་བཅས་པའི་བསྲུང་བའི་འཁོར་ལོའི་དབུས་སུ། པཾ་ལས་པདྨ་དཀར་པོ་འདབ་མ་རབ་ཏུ་རྒྱས་པ། དེའི་སྟེང་དུ་ཨ་ལས་ཟླ་བ་ལ་ཏཱཾ་ཡིག་དཀར་པོ་ལས་ཨུཏྤལ་དཀར་པོ་ཏཱཾ་གིས་མཚན་པ། དེ་
ལས་འོད་འཕྲོས་རབ་འབྱམས་ཞིང་གི་རྒྱལ་བ་མཆོད་མཁྱེན་བརྩེ་ནུས་པའི་བྱིན་མཐུ་འོད་ཟེར་གྱི་རྣམ་པར་སྤྱན་དྲངས་ཏེ་ཐིམ། སླར་ཡང་འོད་དེས་འཁོར་བའི་གནས་ལ་རེག་པས་དེ་དག་གི་སྡུག་

བསྔལ་སྒྲིབ་ཚོགས་སྦྱངས་ཏེ་ཚུར་འདུས་ཐིམ་པ་ལས་རང་ཉིད་རྗེ་བཙུན་སྒྲོལ་མའི་སྐུར་གྱུར་པ་སོགས་རྒྱན་ཆ་བྱད་མངོན་རྟོགས་བཞིན་གསལ་གདབ་པའི་དག་དྲན་སོགས་བསམ་དགོས་ཏེ།
ཡང་འཁོར་བའི་སྐྱོན་གྱིས་མ་གོས་པའི་པདྨའི་གདན། སྲིད་པའི་གདུང་སེལ་ཟླ་གདན། ཆོས་དབྱིངས་རང་བཞིན་རྣམ་པར་དག་པའི་ཕྱིར་སྐུ་མདོག་དཀར་པོ། ཆོས་ཅན་ཐམས་ཅད་ཆོས་ཉིད་
གཅིག་ཏུ་རོ་གཅིག་པར་སྟོན་པས་ཞལ་གཅིག ཐུགས་རྗེའི་རང་བཞིན་མཆོག་ཏུ་མངའ་བས་ཞལ་འཛུམ་པ། གྲུབ་གཉིས་འདོད་པ་འཇོ་བས་ནུ་འབུར་ཟུང་གིས་མཛེས་པ་ཐབས་ཤེས་ཟུང་དུ་འཇུག་
པས་ཕྱག་གཉིས། འགྲོ་ལ་འཆི་མེད་ཀྱི་ཚེ་དཔལ་སོགས་དགོས་འདོད་ཡིད་བཞིན་དུ་སྩོལ་བས་ཕྱག་གཡས་མཆོག་སྦྱིན་དང༌། ཟུང་འཇུག་གི་ཡེ་ཤེས་མཚོན་པས་ཕྱག་གཡོན་མཐེབ་སྲིན་སྦྱར་
ཞིང་༑ མཛུབ་མོ་ལྷག་མ་སྒྲེང་བས་དཀོན་མཆོག་གསུམ་འདུས་པའི་ངོ་བོ་ཉིད་ཡིན་པ་མཚོན་པས་ཨུཏྤལ་དཀར་པོའི་སྡོང་བུ་ལོ་འདབ་རྒྱས་པ་འཛིན་པ་འཇིག་རྟེན་བདུན་ལ་གཟིགས་པས་སྤྱན་
བདུན༑ འཇིག་རྟེན་བདུན་ནི་ངན་འགྲོ་གསུམ། མི། འདོད་ཁམས། གཟུགས་ཁམས། གཟུགས་མེད་རྣམས་སོ། །སངས་རྒྱས་ཀྱི་ཡོན་ཏན་ཡོངས་སུ་རྫོགས་པའི་བརྡར་དབུ་སྐྲ་ལི་བཞེས་

༄༅། །པ་སྐྲ་འཇམ་ཞིང་རྩེ་མོ་ཅུང་ཟད་འཁྱིལ་བའི་རྣམ་པ་ཡོད་པ་དེ་ཡིན་གསུངས་ལི་བ་ལྟག་པའི་ཕྱོགས་སུ་ཅུང་ཟད་བཅིངས་ཤིང་གདུལ་བྱ་རྗེས་སུ་འཛིན་པའི་ཕྱིར་ལྷག་མ་སིལ་བུར་འགྲོལ་
དམིགས་
བ༑ སངས་རྒྱས་ལྔའི་རང་བཞིན་གྱི་དབུ་རྒྱན་རིན་པོ་ཆེ་ལས་གྲུབ་པ། འདོད་ཡོན་ཡེ་ཤེས་ཀྱི་རྒྱན་དུ་འཆར་བས་རིན་པོ་ཆེའི་རྒྱན་དུ་མས་མཛེས་པ། སྲིད་ཞིའི་མཐའ་གཉིས་ལ་མི་གནས་པས་
ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། བསམ་གྱིས་མི་ཁྱབ་པའི་ཡེ་ཤེས་ཀྱི་རང་མདངས་གདུལ་བྱའི་དོན་སྤྱོད་ཀྱི་མཛད་པས་འོད་དང་འོད་ཟེར་འཕྲོ་བ། གནས་གསུམ་དུ་རྡོ་རྗེ་གསུམ་གྱི་ངོ་
བོའི་ༀ་ཨཱཿ ཧཱུྃ་གིས་མཚན་པ། དེ་ལྟར་ལྷ་སྐའི་གསལ་སྣང་དེ་ཡང་མེ་ལོང་གི་གཟུགས་བརྙན་ལྟར་སྣང་ཡུལ་དུ་གྲུབ་པ་བཟུང་བའི་ཡུལ་དུ་མ་གྲུབ་པ་རང་སེམས་ཀྱི་རང་རྩལ་དུ་ཤེས་པ་ལེགས་
པར་གསལ་བཏབ། དེ་ནས་སྐུ་གསུང་ཐུགས་ལས་འོད་འཕྲོས་རང་འདྲའི་ཡེ་ཤེས་པ་བསམ་མི་ཁྱབ་པ་སྤྱན་དྲངས་གཉིས་མེད་དུ་བསྟིམ། སླར་ཡང་འོད་འཕྲོས་དབང་ལྷ་རིགས་ལྔའི་རྣམ་པར་
༈ སྤྱན་དྲངས་པ་རྣམས་ཀྱིས་བདུད་རྩིས་གང་བའི་བུམ་པས་སྤྱི་བོ་ནས་དབང་བསྐུར་བྱས། བདུད་རྩིའི་ཆུས་ལུང་གང་སྒྲིབ་པའི་དྲི་མ་ཐམས་ཅད་དག ཆུ་རྒྱུན་སྤྱི་བོར་ལུད་པ་ལས་རིགས་བདག་འོད་

དཔག་མེད་སྤྲུལ་སྐུའི་ཆས་ཅན་གྱིས་དབུ་བརྒྱན་པར་གྱུར་པར་བསམ་ལ། སྤྲོ་ན་མཆོད་བསྟོད་བྱ། གཞན་སྔགས་འཁོར་གསལ་བཏབ་སྟེ་སྔགས་བཟླ་བ་ལ་འདུག་པ་ཡིན་པ་ལས་སྙིང་གའི་འཁོར་
ལོ་ནི། རང་སྒྲོལ་མར་གསལ་བའི་ཐུགས་ཀར་པད་ཟླའི་གདན་ལ་འཁོར་ལོ་དཀར་པོ་རྩིབས་བརྒྱད་མུ་ཁྱུད་དང་བཅས་པའི་ལྟེ་བར་ཏཱཾ་ཡིག་ཡེ་ཤེས་ལྔ་ལྡན་ཏེ་རིང་ཆ་བྱ་གྲུབ་ཡེ་ཤེས། ཁོག་པ་
སོར་རྟོག མགོ་བོ་མཉམ་ཉིད། ཟླ་ཚེས་མེ་ལོང་། ཐིག་ལེ་ནཱ་དར་བཅས་པ་ཆོས་དབྱིངས་ཡེ་ཤེས་ཏེ། དེའི་མདུན་དུ་ཨོཾ། རྒྱབ་ཏུ་ཧཱ། ཡང་ན་ཏཱཾ་གི་གཡས་སུ་ཨཾ། གཡོན་དུ་ཧཱ་གཉིས་
ཀྱི་བར་དུ་བདག་མིང་འདི་ཞེས་བྱ་བའི་ཚེ་དང་བསོད་ནམས་ཡེ་ཤེས་རྒྱས་པར་མཛོད་ཅིག་ཞེས་པ་རྣམས་གཡས་བསྐོར་དང༌། རྩིབས་བརྒྱད་ལ་མདུན་ནས། ཏཱ་རེ་ཏུཏ་ཏཱ་རེ་ཏུ་རེ་སྭཱ་རྣམས་མདུན་
ནས་ཁ་ནང་བསྟན་གཡས་བསྐོར་དུ་བཀོད། དེའི་ཕྱིར་མུ་འཁྱུད་རིམ་པ་ལྔ་བསྐོར་བའི་ནང་མར་དབྱངས་ཀྱི་འཕྲེང་བ། དེའི་ཕྱིར་གསལ་བྱེད། དེའི་ཕྱིར་ཡེ་དྷརྨ། དེའི་ཕྱིར་རྡོ་རྗེའི་འཕྲེང་
བ༑ དེའི་ཕྱིར་འོད་འཕྲེང་ངོ་། །འཁོར་ལོའི་དཔེ་རྒྱན་ཕལ་ཆེར་དུ་མུ་འཁྱུད་རིམ་སུམ་ཙམ་བཀོད་པ་ལ་དབྱངས་གསལ་འགོད་པ་ཤས་ཆེ་ཡང་། འདི་ནི་ཐམས་ཅད་མཁྱེན་པ་ཆེན་པོ་ཆོས་ཀྱི་༔

༄༅། །འབྱུང་གནས་ཀྱི་གསུང་ལྟར་ཡིན་པས་འདི་བཞིན་ལེགས་སོ། །དེ་ལྟར་འཁོར་ལོ་སྔགས་བཅས་ལས་འོད་ཟེར་དཀར་པོ་བསམ་མི་ཁྱབ་པའི་རྩེ་མོར་མཆོད་ཚོགས་
མཐའ་ཡས་པ་ཡོད་པ་འཕྲོས། ཕྱོགས་བཅུའི་བླ་མ་ཡི་དམ་སངས་རྒྱས་བྱང་སེམས་ཐམས་ཅད་ལ་མཆོད་ཅིང་ཐུགས་རྒྱུད་བསྐུལ། རྒྱལ་བའི་བྱིན་མཐུ་ཐམས་ཅད་འོད་ཟེར་གྱི་རྣམ་པར་རང་དང་
སྔགས་འཁོར་ལ་ཐིམ་པས་བཀྲག་མདངས་གཟི་བརྗིད་འོད་དུ་འབར། ཚེའི་དངོས་གྲུབ་ཐོབ་པར་བསམ། ཡང་འོད་འཕྲོས། སེམས་ཅན་ཐམས་ཅད་ལ་ཕོག དུས་མ་ཡིན་པའི་འཆི་བའི་
Ju2
འཇིགས་པ་བསལ་བྱང་ཆུབ་ལ་བཀོད། འོད་ཟེར་ཚུར་འདུས་པར་བསམ་ལ་དོན་གཉིས་སྤྲོ་བསྡུ་སྟེ་བཟླས་དམིགས་དངོས་གཞི་དང༌། སྲུང་འཁོར་སྤྲོ་བ་ལ་དམིགས་པ། རང་ལྷའི་འཁོར་ལོ་ས་
བོན་སྔགས་བཅས་ལས་འོད་ཟེར་དཀར་པོ་དཔག་མེད་འཕྲོས་རྒྱལ་བ་མཆོད་ཅིང་། བྱིན་རླབས་སྤྱི་དང་བྱེ་བྲག་སྐུ་རྡོ་རྗེའི་ནུས་བྱིན་ཐམས་ཅད་འོད་ཟེར་དཀར་པོའི་རྣམ་པར་སྤྱན་དྲངས། འོད་དེས་
༈སྣོད་བཅུད་ཀྱི་འཇིག་རྟེན་ལ་རེག་པས་སྣོད་ཐམས་ཅད་དག་པར་བསྒྱུར། བཅུད་ཀྱི་སེམས་ཅན་ཐམས་ཅད་ཀྱི་སྡིག་སྒྲིབ་སྤྱི་དང་བྱེ་བྲག་ལུས་ཀྱི་སྒོ་ནས་བསགས་པའི་ཉེས་སྒྲིབ་དང་གཏི་མུག་སྦྱངས་

ཏེ་འོད་ཟེར་རང་ལ་ཐིམ་པས་བདག་གཞན་ཐམས་ཅད་ཞི་བའི་ལས་ལ་མངའ་བརྙེས་རྗེ་བཙུན་སྒྲོལ་མའི་སྐུ་རྡོ་རྗེའི་དངོས་གྲུབ་ཐོབ་པར་བསམ། འོད་ཟེར་དཀར་པོའི་ལྷག་མ་ཕྱིར་ལུས་པ་རྣམས་འོད་
དཀར་གྱི་གུར་ཁང་སྲུབ་མེད་པའི་རྣམ་པས་ཕུབ་པར་བསམ། དེ་བཞིན་འཁོར་ལོ་སྔགས་བཅས་ལས་འོད་ཟེར་སེར་པོ་འཕྲོས། རྒྱལ་མཆོད། བྱིན་བསྡུས། སྣོད་བཅུད་སྦྱང་བ་སོགས་གོང་
འདྲ་ལ། སེམས་ཅན་གྱི་སྡིག་སྒྲིབ་སྤྱི་དང་ཉོན་མོངས་པ་ང་རྒྱལ་སྦྱངས། རྒྱས་པའི་ལས་འགྲུབ། ཡོན་ཏན་རྡོ་རྗེའི་དངོས་གྲུབ་ཐོབ་པར་བསམ། འོད་ཟེར་ལྷག་མ་རྣམས་འོད་གུར་སེར་པོ་ཕུབ་
པར་བསམ། དེ་བཞིན་འོད་དམར་པོ་འཕྲོས། རྒྱལ་བ་མཆོད་ཅིང་སྣོད་བཅུད་སྦྱངས། གསུང་གི་ནུས་བྱིན་བསྡུས་ཉོན་མོངས་པ་འདོད་ཆགས་དག གསུང་གི་རྡོ་རྗེའི་དངོས་གྲུབ་
ཐོབ༑ དབང་གི་ལས་འགྲུབ། འོད་དམར་པོའི་གུར་ཁྱིམ་ཕུབ། དེ་མཚུངས་རིགས་འགྲེ་བས། འོད་ཟེར་མཐིང་། ལྗང་། ལྕགས་ཁ་སྤྲོ་བ་རིམ་བཞིན་གྱིས་རྒྱལ་བ་མཆོད་ཅིང་། ཐུགས་
དང་༑ འཕྲིན་ལས་ཀྱི་ནུས་བྱིན། རྡོ་རྗེ་རྣམ་ལྔ་ཆ་མཉམ་གྱི་བྱིན་རླབས་བསྡུས། སྣོད་བཅུད་དག་པར་སྦྱངས། ཉོན་མོངས་པ་ཞེ་སྡང་། ཕྲག་དོག དུག་ལྔ་ཆ་མཉམ་གྱི་ལས་སྒྲིབ་

༄༅། །སྦྱངས། འཕྲིན་ལས་ཡེ་ཤེས་ལྔ་ཡི་ངོ་བོར་གྱུར་པར་བསམ། འོད་ཟེར་ལྷག་མ། མཐིང་ལྗང་ལྕགས་ཁའི་གུར་ཕུབ་པར་བསམ་ཏེ། འོད་གུར་ཀྱང་འོད་གུར་
དམིགས་
དཀར་པོའི་ཕྱིར་འདོམ་གང་ཙམ་ནས་ཕྱིར་སེར་པོ། དེའི་ཕྱིར་དམར་པོ། དེ་བཞིན་མཐིང་ལྗང་ལྕགས་ཁ་སོགས་ཀྱང་དེ་བཞིན་ནོ། །འོད་གུར་གྱི་བར་མཚམས་སུ་ཨུཏྤལ་སྔོན་པོས་གཏམས་པར་ཧ
བསྒོམ་པའང་གསུངས། དེ་ལྟར་དམིགས་པ་དང་སྔགས་བཟླས་ཟུང་འཇུག་གི་སྙིང་པོ་བརྒྱ་སྟོང་ཅི་འགྲུབ་བཟླས་རྗེས། སྤེལ་ཚིག་ཅན་ཀྱང་གང་མང་བཟླ་སྐབས་ཕྱོགས་བཅུའི་བླ་མ་ཡི་དམ་རྣམས་
ཀྱིས་ཀྱང་སྔགས་བཟླ་གྲོགས་མཛད་ཅིང༌། སེམས་ཅན་ཀུན་ནས་འབྱུང་བའི་སྒྲ་ཀུན་ཀྱང་སྔགས་སྒྲར་བསམ་ཏེ། རང་ཉིད་སྒྲོལ་མ་དཀར་མོ་དངོས་ཡིན་སྙམ་པའི་ང་རྒྱལ་དང་སྐུའི་རྣམ་ཆ་རེ་རེ་
བཞིན་གསལ་ཅི་ནུས་གདབ། བཟླས་པའི་རྗེས་དབྱངས་གསལ་རྟེན་སྙིང་རྣམས་ཀྱང་བདུན་ཙམ་རེ་ཉུང་མཐར་བཟླ། བཟླས་དམིགས་སྐབས་དམིགས་བསལ་བླ་མའི་སྐུ་ཚེའི་སྒྲུབ་པ་ལྟ་བུར་
དམིགས་པ་ཡིན་ན། ཐུགས་ཀའི་ས་བོན་ཏཱཾ་གི་ཀླད་ཀོར་གྱི་ནང་དུ་རྩ་བའི་བླ་མ་ཉིད་སྣང་མཐའ་རྣམ་པར་གསལ་བ་ལ་རྒྱལ་བའི་བྱིན་མཐུའི་འོད་ཟེར་སོགས་ཕུད་ཀྱི་རྣམ་པ་དེ་ལ་ཤས་ཚོར་བསྟིམ་པ་༔

དང་༑ གཞན་བླ་མ་ཕལ་དང་ཆོས་བྱེད་དམ་ལྡན། ཡོན་བདག་དམ་གཙང་གལ་ཆེ་བ་རྣམས་ཀྱི་ཚེ་སྒྲུབ་ལ་དམིགས་ན། ཏཱཾ་ཡིག་གི་འོག་ཙམ་དུ་ཚུད་པར་སྒོམ་ཞིང་། དེ་ཀུན་ཀྱང་ལྷར་སྒོམ་ཏེ་
འོད་ཟེར་བསྟིམ་པ་ཡིན། གཞན་སྐྱ་སེར་ཕལ་པའི་རིགས་ལ་བྱེད་ན་བསྲུང་འཁོར་གྱི་ནང་ལོགས་དང་བར་མཚམས་ལྟ་བུར་སྒོམ་མོ། །མཐར་ཐུན་བསྡུ་བའི་སྐབས་སུ། སྣོད་བཅུད་ལྷར་གསལ་
བ་ཀུན་ཀྱང་ཚུར་ཐིམ། སྲུང་འཁོར་གྱི་འོད་གུར་ཕྱི་མ་རྣམས་ནང་མ་ཚོར་རིམ་བཞིན་ཐིམ། རང་ཉིད་ལྷར་གསལ་བ་ཡང་འོད་དུ་ཞུ་ནས་ཐུགས་ཀའི་འཁོར་ལོ་སྔགས་བཅས་ལ་ཐིམ། སྔགས་
ཀྱང་རིམ་བཞིན་ཏཱཾ་ཡིག་ལ་ཐིམ། དེ་ཡང་ཁོག་པ། མགོ་བོ་ཟླ་ཚེས་ཐིག་ལེ་ནཱ་དར་ཐིམ། ནཱ་ད་ཡང་འོད་གསལ་དུ་བསྡུས། སླར་འོད་གསལ་ལས་རྗེ་བཙུན་སྒྲོལ་མའི་སྐུར་སྔར་བཞིན་གསལ་
ཏེ༑ བསྔོ་སྨོན་བཀྲ་ཤིས་བྱའོ། །ཐུན་མཚམས་སུ་མཆོད་གཏོར་འབུལ་བར་འདོད་ན་མཆོད་ཆོག་གཞན་ལས་འབྱུང་ལྟར་བྱ་ཞིང་ཐུན་མཚམས་སུ་སྒྲོལ་བསྟོད་འདོན་པ་དང་། སྒྲོལ་མས་དམ་
བཅས་པའི་གཟུངས་འདོན་པ་སོགས་ཆོས་སྤྱོད་ཀྱང་སྤྱི་བྱེ་བྲག་ལ་འབད་པར་བྱ་དགོས་སོ། །དེ་ལྟར་སྒྲོལ་དཀར་སྒྲུབ་ཐབས་ཉུང་ངུའི་དམིགས་ཁྲིད་མདོ་ཙམ་འདི་བཞིན། རམ་པ་ནས་དད་དང་༔

།མཁྱེན་པའི་དཔལ་ལྡན་ལྷ་ཡུམ་ཚེ་རིང་བུ་འཁྲིད་ཀྱི་ཉམས་བཞེས་བསྙེལ་བྱང་ཙམ་དུ། ༧བསྟན་པའི་རྒྱལ་མཚན་ཆོས་ཀྱི་སྣང་བས་རམ་པ་གཟིམ་ཆུང་བདེ་བ་ཅན་དུ་
སྦྱར་བའོ།། །།དགེའོ།། །།
512(B}

BlankPage AsPerOriginalDocument
512 (B)

། ཨོཾ་སྭ་སྟི། རྗེ་བཙུན་སྒྲོལ་མ་དཀར་མོའི་སྒྲུབ་ཐབས་བཟླས་བསྙེན་གྲངས་བསོག་རིན་ཆེན་འཕྲེང་བའི་འདུས་སྡེ་རྣམས་„ནས་ཟླ་གཅིག་ཞག་གི་རིང་གནང་ཟིན་༄༅།
ཧ
རྒྱུར༑ ཉིན་རེར་འཚོགས་ཐེངས་ལྔ་རེ་བྱས་པའི་ཞོགས་འཚོགས་དང་པོར། སྐུ་སྟོད་ཡན་ལག་བདུན་ཅི་རིགས་བྱས་རྗེས། སྐྱབས་སེམས་ནས་བརྩམས་བདག་བསྐྱེད་བཟླས་པ་རྫོགས་པའི་ ེ
བར་བྱ་རྒྱུར། བཟླས་པའི་དངོས་གཞི་ཡི་གེ་བཅུ་པ་འཚོགས་ཐེངས་རེར་སྟོང་ཕྲག་ལྔ་རེ་འགྲོ་བ་དང་། སྤེལ་ཚིག་ཅན་གྲངས་བཅས་གནད་སྨིན་གྲངས་འགྲོ་ངེས་དགོས་ཤིང༌། ཐུན་འཇོག་ཁར་
དབྱངས་གསལ། ཡེ་དྷར་ཡིག་བརྒྱ་བརྗོད། དེ་རྗེས་སྣང་ཞིང་སྲིད་པས་བསྡུས་པའི་ཆོས་སོགས་རྫོགས་རིམ་བསྔ་ཚིག་དགེ་བཅས་ནས་འཚོགས་གྲོལ། འཚོགས་ཐེངས་གཉིས་
པར༑ སྐྱབས་སེམས་ནས་བདག་བསྐྱེད་བཟླས་པ་བཅས་གྲངས་.གོང་བཞིན། ྋབཟླས་པ་གྲུབ་རྗེས་དབྱངས་གསལ་རྟེན་སྙིང་བརྗོད། དེ་ནས་མདུན་བསྐྱེད་མཆོད་གཏོར་འབུལ་བའི་ཆོ་གར་
ལྷ་འཇུག་དགོས་པར། དང་པོར་བསངས་ཆུ་སྒྲུབ་པ་སོགས་ཆོ་ག་འཁྲིགས་ལྟར། མཆོད་པ་བྱིན་རླབས། མདུན་བསྐྱེད་མཆོད་བསྟོད་གཏོར་འབུལ་དང་གཤེགས་གསོལ་རྫོགས་པའི་བར་གཞུང་

བཞིན་རྗེས། སྣང་ཞིང་སྲིད་པས་བསྡུས་པའི་སོགས་རྫོགས་རིམ་བསྡུས་ནས་དགེ་བསྔོ་བཀྲ་ཤིས་བརྗོད། འཚོགས་ཐེངས་གསུམ་པ་བདག་བསྐྱེད་བཟླས་པ་ཁེར་རྐྱང་ཞོགས་འཚོགས་དང་པོ་ཇི་
བཞིན༑ དགོང་འཚོགས་དང་པོ་ཡང་དེ་དང་འདྲ། དགོང་འཚོགས་རྗེས་མར་ཞོགས་འཚོགས་གཉིས་པ་ཇི་བཞིན་བདག་བསྐྱེད་བཟླས་པ་དང༌། བཟླས་པ་གྲུབ་མཚམས། མདུན་བསྐྱེད་
མཆོད་གཏོར་འབུལ་བ་སོགས་ནས་དགེ་བསྔོ་བཀྲ་ཤིས་པར་བྱའོ། །དེ་ལྟར་སྒྲུབ་ཐབས་ཉམས་སུ་ལེན་པའི་སྐབས་སེམས་མ་ཡེངས་པར་བསྐྱེད་རིམ་སོགས་དམིགས་པ་རྩེ་གཅིག་
པས༑ གསལ་བ་གསུམ་ལྡན་དང་། གསང་སྔགས་བཟླ་བ་ཡང་བཟླས་སྐྱོན་ལྔ་སྤང་སྟེ་སྒྲ་དག་གིས་འདོན་པ་གལ་ཆེ་སྟེ། དེ་ལྟར་འབད་ན་རང་གཞན་ཀུན་ལ་ཕན་ཡོན་མཆོག་ཏུ་ཐོབ་པར་ངེས་
པའོ༑༑ །། ༈ སྤར་བྱང་སྨོན་ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་གྱིས། །མ་རིག་མུན་སྟུག་གདུང་བ་གཏན་
བཅོམ་ནས། །རྣམ་མཁྱེན་ཉམས་དགའི་གྲོང་གི་དཔལ་སྤྱོད་ཤོག །ལེགས་བྱས་སྣང་བའི་ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་ཉེར་དྲངས་པས། །མཁྱེན་གཉིས་འོད་

ཟིན་༄༅། ། སྟོང་འབར་བའི་ཕྲིན་ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་རྨད། །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་རྒུ་འཇོ་
ཧ
བའི་བསམ་འཕེལ་དབང་། །དད་གསུམ་རྒྱལ་མཚན་ཏོག་ཏུ་ལེགས་བཀོད་པས། །ཐུབ་བསྟན་རྣམ་པར་རྒྱལ་བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་རྡུལ་བརྩེགས་སྤོར། །
ཟབ་དོན་ཆོས་མཛོད་རྣམ་རྒྱལ་གནྡྷོ་ལར། །འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་ཟབ་དུནྡྷ་བྷིའི་སྒྲ་དབྱངས། །ཆོས་སྐའི་རིང་བསྲེལ་ཟད་མེད་སྲིད་
༈ མཐའི་བར། །མི་ཟད་འཇོ་བའི་རྣམ་དཀར་ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་ཀྱང་དབང་བཅུའི་དཔལ་སྤྱོད་རྒྱུར་གྱུར་ཅིག། །།ཅེས་མཆོག་
གཟིགས་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན། །མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོ་ཡིས། །
བྲིས་གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། །དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་

ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་བསྐྲན་ཞིང་། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་རྒྱལ་བའི་བསྟན་རྣམས་ཕྱོགས་བཅུ་ཡི། །ཡངས་པའི་
འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་བས་སྐ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་མཛོད་ཅིག། །།ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་
གླིང་གི་གྲལ་མཐའ་པ་ཤཱཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།། །། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

