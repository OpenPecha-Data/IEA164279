༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2740
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogsgnyis rgyamtsho, ed.
Descriptor
OriginalPublication
Place [kathmandu]
Publisher
drukpakagyuheritageproject
Date
[200?]
TotalVolumes 101
CurrentVolume(ofTotal) 83
NumberofTBRCIntroductoryPages 2
NumberofIntroductoryPages 4
NumberofTextPages 566
TBRCScanningInformation ScannedbyM/sSatluj SitiEnterprises, 63-F SujanSinghPark,
NewDelhi, India, fortheTibetanBuddhistResourceCenter, 115
5thAve. 7thFloor, NewYork,NY 10003USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

ཟ| ༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼འུ༽ པའི་ནང་བཞུགས་པ་ལ། མཐུ་ཆེན་
༧
ཆོས་ཀྱི་མགོན་པོའི་སྐུ་བསྟོད་ལ་ལྡེབ། ༣ 1-6 དཔལ་ཡེ་ཤེས་ཀྱི་མགོན་པོ་བསྙེན་པའི་ཚེ་དགོས་པའི་གོང་གནོན་ལ་ལྡེབ། 7-20 བདུད་ཀྱི་གཡུལ་ལས་རབ་ཏུ་རྒྱལ་བར་
བྱེད་པའི་བསྙེན་པའི་མན་ངག་ལ་ལྡེབ། ༢༣ 21-66 བདུད་ཀྱི་གཡུལ་ལས་རབ་ཏུ་རྒྱལ་བར་བྱེད་པའི་དམ་ཅན་རྒྱ་མཚོའི་མཆོད་སྤྲིན་ལ་ལྡེབ། 67-74 དཔལ་ནག་པོ་ཆེན་
པོའི་བསྟོད་པ་དང་རྐང་པ་བརྒྱད་པ་བཅས་ལ་ལྡེབ། ༣ 75-80 དཔལ་ཡེ་ཤེས་ཀྱི་མགོན་པོའི་བསྟོད་པ་ཡིག་རྙིང་ནས་ཁོལ་དུ་ཕྱུངས་བ་ལ་ལྡེབ། ༧ 81-94 བདུད་ཀྱི་གཡུལ་
ལས་རབ་ཏུ་རྒྱལ་བར་བྱེད་པའི་དམ་ཅན་རྒྱ་མཚོའི་བསྟོད་པ་ལ་ལྡེབ། ༡༣ 95-120 མགོན་པོའི་སྔགས་བྱང་ལ་ལྡེབ། ༢ 121-124 མགོན་པོའི་ཚོགས་མཆོད་ལ་ལྡེབ།
༦125-128 དཔལ་ཡེ་ཤེས་ཀྱི་མགོན་པོ་ཕྱག་བཞི་པའི་བསྐང་བཤགས་ཕྲིན་ལས་མྱུར་མགྱོགས་དངོས་གྲུབ་གཏེར་མཛོད་ལ་ལྡེབ། ༦ 129-140 རྟེན་འབུལ་གྱི་ཀཱ་རི་ཀ་ཉེར་<
ཝཱ ༢

བཞི་པ་ལ་ལྡེབ། ༣ 141-146 མགོན་པོའི་བསྐང་བ་ལ་ལྡེབ། ༢ 147-150 བསྒྲལ་ལས་གསེར་སྐྱེམས་ལ་ལྡེབ། ༧ 151-164. དཔལ་ཡེ་ཤེས་ཀྱི་མགོན་པོའི་ལས་
ཤྲཱྀ མཐའ་བསྟན་དགྲ་འཇོམས་པའི་སྤུ་གྲི་ལ་ལྡེབ། ༡༧ 165-198 དཔལ་ཡེ་ཤེས་ཀྱི་ལྷ་མོ་དུད་སོལ་མའི་གསང་སྒྲུབ་ཕྲིན་ལས་ཀྱི་འདོད་འཇོ་ལ་ལྡེབ། ༢༨ 199-254 ལྷ་མོའི་
བསྟོད་པ་ལ་ལྡེབ། ༡ 255-256 དཔལ་ལྡན་དུད་སོལ་ལྷ་མོར་འདོད་པའི་་ཕྲིན་བཅོལ་ལ་ལྡེབ། ༢ 257-260 དཔལ་ལྡན་དུད་སོལ་ལྷ་མོའི་རྟེན་འབུལ་མངའ་གསོལ་ཉུང་ངུ་ལྷ་
མོ་དགྱེས་བྱེད་སྒྱུ་འཕྲུལ་གསང་བ་རྣམ་པར་བཀོད་པའི་དོ་ར་ལ་ལྡེབ། 261-268 དམ་ཅན་མ་མོ་མཁའ་འགྲོའི་འཁྲུགས་བསྐང་ཕན་བདེའི་སྙེ་མའི་འབྲས་བཟང་ལ་ལྡེབ།
269-274 དཔལ་ལྡན་ལྷ་མོ་དུད་པའི་སོལ་བ་མའི་རྟེན་འབུལ་གྱི་ཚིགས་སུ་བཅད་པ་ལ་ལྡེབ། 275-282 ལས་མགོན་གྱི་གཏོར་ཆོག་ཉུང་ངུ་ལ་ལྡེབ། 283-290
ལས་མགོན་གྱི་བསྐང་བ་ཉུང་ངུ་ལ་ལྡེབ། ༡ 291-292 སྙན་བརྒྱུད་མགོན་པོའི་སྒྲུབ་ཐབས་འཕྲིན་ལས་ཀུན་འགྲུབ་ལ་ལྡེབ། ༧ 293-306 ྋ སྙན་རྒྱུད་མགོན་པོའི་གསོལ་ཁ་ཁྱེར་༔

1 ༄༅། །བདེ་ལ་ལྡེབ། ༡ 307-308 དཔལ་མགོན་ཞལ་བཞི་པའི་སྒྲུབ་ཕྲིན་ཉུང་ངུར་བསྡུས་པ་བདུད་དགྲའི་དཔུང་འཇོམས་ལ་ལྡེབ། ༡༠ 309-328
༠ དཔལ་རྡོ་རྗེ་ནག་པོ་གུར་གྱི་མགོན་པོའི་གསོལ་ཕྲིན་ཁོལ་ཕྱུང་དམ་ཅན་དགྱེས་རོལ་ལ་ལྡེབ། ༤ 3ž9-336 གུ་རུ་ཚོས་དབང་གི་ཟབ་གཏེར་ལས་བྱོན་པའི་ལྷ་ཆེན་མ་ནིང་གི་རྒྱུན་གཏོར་ལ་
345-374 གཟའ་མཆོག་ཁྱབ་འཇུག་337-344 རྒྱལ་ཆེན་རྣམ་ཐོས་སྲས་ཀྱི་མཆོད་ཆོག་ཁྲིགས་སུ་སྡེབས་པ་ལོངས་སྤྱོད་ཆར་དུ་སྙིལ་བའི་སྤྲིན་ཕུང་ལ་ལྡེབ། ༡༥ལྡེབ།
375-410 དཔལ་ལྡན་ཞིང་སྐྱོང་དབང་པོའི་མཆོད་སྤྲིན་བདུད་དགྲ་ཚར་གཅོད་ལ་
ཆེན་པོའི་གསོལ་ཕྲིན་ཆོག་ཁྲིགས་སུ་བཀོད་པ་ཕྲིན་ལས་མྱུར་མགྱོགས་གློག་གི་ཞགས་པ་ལ་ལྡེབ། ༡༨
ལྡེབ། ༡༡ 411-432 བཀྲ་ཤིས་ཚེ་རིང་མ་མཆོད་པའི་ཐབས་ཡིད་བཞིན་འདོད་འཇོ་ལ་ལྡེབ། ༡༧ 433-466 ཚེ་རིང་མཆེད་ལྔའི་གཏོར་བསྔོས་མདོར་བསྡུས་ལ་ལྡེབ།
467-468 བོད་སྐྱོང་བརྟན་མ་བཅུ་གཉིས་ཀྱི་གསོལ་མཆོད་སྒྲུབ་ཐབས་ལ་ལྡེབ། ༡༠ 469-488 ཐང་ལྷའི་གསོལ་ཁ་ལ་ལྡེབ། ༣ 489-494 ལྷ་ཡི་དགེ་བསྙེན་ཆེན་པོ་

༧རྡོ་རྗེ་ཀུན་སྐྱོབ་དཔལ་པོ་ཆེའི་གསོལ་མཆོད་དམ་ཅན་མཉེས་པའི་གཏེར་མཛོད་ལ་ལྡེབ། 495-508 ཇོ་བོ་མཐུ་ཆེན་དཔལ་འབར་དགེ་བསྙེན་རྡོ་རྗེ་ཀུན་སྐྱོབ་ཀྱི་གསོལ་ཕྲིན་ཕྲིན་ལས་མྱུར་
འགྲུབ་ལ་ལྡེབ། ༥ 509-518 གསོལ་བསྡུས་རིན་ཆེན་སྙེ་མ་ལ་ལྡེབ། ༢ ༥༡༩་༥༢༢ རྡོ་རྗེ་གཡུ་སྒྲོན་མའི་གསོལ་ཁ་ལ་ལྡེབ།། ༢ 523-526 ལས་གཤིན་གྱི་གསོལ་ཁ་
ལ་ལྡེབ། ༢ 527-530 དགེ་བསྙེན་ཆེན་པོ་སྨོ་ཁའི་གསོལ་ཁ་ལ་ལྡེབ། ༢
531-534 དོན་བརྒྱུད་བསྟན་སྲུང་དབང་པོ་དགེ་བསྙེན་རྡོ་རྗེ་དགྲ་འདུལ་གྱི་གསོལ་ཕྲིན་དུས་ཀྱི་མེ་
དཔུང་ལ་ལྡེབ། ༩ 535-552 ཇག་མེའི་གསོལ་ཀ་ཧཱུཾ་སྒྲ་བཅུ་དྲུག་ལ་ལྡེབ ༢ 553-556 ཆོས་སྐྱོང་དགེ་བསྙེན་ཆེན་པོའི་གསོལ་ཁ་ལོག་འདྲེན་ཚར་གཅོད་ལ་ལྡེབ།
༥ 557-566 དཀར་ཆག་ལ་ལྡེབ། ༢ བཅས་བསྡོམས་ལྡེབ། ༢༨༥ བཞུགས།། །། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

༄༅། །མཐུ་ཆེན་ཆོས་ཀྱི་མགོན་པོའི་སྐུ་བསྟོད་བཞུགས་སོ།།
ImageAsPerOriginalDocument

༄༅། །དཔལ་འབྲུག་པ་ཞེས་སྙན་པར་གྲགས་པའི་ཕྲིན་ལས་ཀྱི་གདུགས་སྲིད་པ་གསུམ་དུ་བསྒྲེང་བའི་རྡོ་རྗེ་འཛིན་པ་མཐུ་ཆེན་དཔའ་བོའམ། མཚན
དངོས་ཆོས་ཀྱི་མགོན་པོ་འཇམ་པའི་རྡོ་རྗེ་དགའ་བའི་བཤེས་གཉེན་གྱི་རྣམ་པར་ཐར་པ་ལ་གསོལ་བ་འདེབས་པ་དངོས་གྲུབ་ཀྱི་བྱིན་འབེབས་ཞེས་བྱ་བ། བླ་མ་དམ་པ་དེ་ཉིད་ཀྱི་
ཞབས་ཀྱི་པདྨོ་ལ་ཕྱག་འཚལ་ལོ།། ཆོས་ཀྱི་དབང་ཕྱུག་ཆེན་པོ་རྣམས་ཀྱི་མདུན། །མགོན་པོ་འཇམ་པའི་རྡོ་རྗེ་ཇི་བཞིན་དུ། །ཐུགས་བསྐྱེད་འགྲོ་བ་འདྲེན་
པའི་བཤེས་གཉེན་གང༌། །གང་ལ་གང་འདུལ་སྟོན་ལ་གསོལ་བ་འདེབས། །བྱར་ཡུལ་ས་ཡི་རྒྱན་འཁྲུངས་མེ་ཏོག་ནི། །མཚར་བས་ཐུགས་མགུ་སྐྱེ་

༄༅། །བའི་རིགས་བདག་གིས། །མ་འོངས་ཆེན་པོའི་གཙུག་རྒྱན་འོས་གཟིགས་ནས། །ཆོས་ཀྱི་བུམ་པར་བཅུག་དེར་གསོལ་བ་
འདེབས༑ །སྒྲུབ་བརྒྱུད་རྒྱུ་སྐར་རྣམས་ཀྱི་ཐིག་ལེའི་དབང་། །དཔལ་ལྡན་འབྲུག་པའི་ཟླ་ཤེལ་བདུད་རྩིའི་རྒྱུན། །ཅི་དགར་འཐུང་བས་ཐོས་པའི་མ་
ཕམ་གྱི། །ཕ་མཐའ་ཡངས་པོར་བརྡལ་དེར་གསོལ་བ་འདེབས། །དབེན་གནས་རྣམས་སུ་དབེན་པ་ཡིད་བྱེད་ཀྱི། །བསམ་གཏན་གྲུབ་པའི་བསམ་པ་
ཆེན་པོའི་གཟུགས། །བདུད་ཉོན་ཕུང་པོའི་བདུད་ཀུན་འཇོམས་བྱེད་པའི། །སྟོབས་ལྡན་དཔུང་པའི་སྟོབས་དེར་གསོལ་བ་འདེབས། །ལྷག་པའི་ལྷ་
སྐུབསྟོད་

མང་བསྙེན་པའི་གཟི་བརྗིད་ཀྱིས། །ཆོས་སྐྱོང་ཆེན་པོའི་ཚོགས་དང་སྲིད་པའི་མ། །དྲེགས་པའི་ལྷ་སྲིན་ཀུན་གྱི་ཁེངས་བསྐྱང་ནས། །ཅི་བསྒོས་བྲན་དུ་བཀོལ་དེར་གསོལ༴ རྗེ་བཙུན་བཀའ་
ནན་མྱུར་བའི་རྟ་བདུན་གྱིས། །བསྟན་པ་ཤར་རིར་འཛིན་ལ་བཀོད་གྱུར་པའི། །ཕྲིན་ལས་འོད་ཟེར་འབུམ་ཕྲག་འགྱེད་བ་ཅིན། །རྡོ་རྗེ་འཛིན་པའི་ཉི་མར་གསོལ༴ ཁྱོད་ཞབས་པདྨོའི་བཀའ་
དྲིན་དམ་པའི་ཚོན། །ཆེན་པོའི་ཟུར་ཕུད་རྣམས་ཀྱི་རྒྱན་བྱས་ཚེ། །ལྷ་དང་བཅས་པར་སྙན་པའི་གྲགས་པས་ཀྱང་། །ཕྱོགས་བཅུའི་འཇིག་རྟེན་བཀང་དེར་གསོལ༴ སངས་རྒྱས་བསྟན་པའི་རཱུ་
ཏྲ་གར་སྣང་ཡང་། །ཐུགས་རྗེ་ཁྲོས་པའི་ཚར་གཅོད་ལ་འཇིགས་པ། །དབང་དྲག་པདྨའི་གཟུགས་གཞན་བསྒྱུར་བ་ལྟའི། །མཐུ་ཆེན་དཔའ་བོའི་ཞབས་ལ༴ རང་མཐུས་བརྗོད་པར་མ་ནུས་
ཉིད་ལགས་ཀྱིས། །དམ་པའི་ངོ་མཚར་ཟད་པ་ག་ལ་སྲིད། །དེ་བས་ཁྱོད་ཉིད་འཆི་མེད་མཐུ་བརྙེས་པའི། ྋ།ཞབས་ཕྱིར་རྟག་ཏུ་བཏུད་པར་སྨོན་ལགས་སོ། །དེ་ཕྱིར་ཐུགས་རྗེས་གཟིགས་
ཤིག་རྡོ་རྗེ་འཛིན། །བར་ཆད་སོལ་ཅིག་མཐུ་ཆེན་དཔའ་བོའི་དབང་། །བྱིན་གྱིས་རློབས་ཤིག་བླ་མ་རིན་པོ་ཆེ། །དངོས་གྲུབ་སྩོལ་ཅིག་འདི་ཕྱིའི་སྐྱབས་གཅིག་པུ།། ཞེས་གྲུབ་པའི་དབང་ཕྱུག་

།འབྲུག་པ་ཀུན་ལེགས་ཀྱི་དབོན། དབང་འཛིན་དུ་གྲགས་པའི་གཞུང་ལུགས་པ་དེས་ཇི་ལྟར་བསྐུལ་བ་ལྟར། པདྨ་དཀར་པོས་རས་ཆུང་ཕུག་ཏུ་ཐུན་བར་གྱི་གསེང་ལ་བྲིས་པའོ།། །།
ཡང་གསོལ་འདེབས་བསྡུས་པ། རྒྱ་ཆེན་ཆོས་ཀྱི་དེ་ཉིད་ལེགས་མཐོང་ཞིང༌། །ཐར་འདོད་བློ་དང་འཚམས་པར་ལུང་སྟོན་པའི། །མཐུ་སྟོབས་མགོན་པོ་དཔལ་ལྡན་བཀའ་བརྒྱུད་
།རིང་ལུགས་རྒྱས་པར་མཛད་དེར་གསོལ་བ་འདེབས།། ཅེས་དང་། ཡང་། བསྐྱེད་དང་རྫོགས་པའི་ཉམས་ལེན་ལ་བརྩོན་ཞིང་། །ཡི་དམ་ལྷ་ཡིས་རྗེས་བཟུང་རང་རྒྱུད་གྲོལ། །དམ་
ཅན་སྲུང་མས་ཅི་བཅོལ་བཀའ་བཞིན་བསྒྲབ། །རྡོ་རྗེ་འཛིན་པའི་ཞབས་ལ་གསོལ་བ་འདེབས།། ༈ །རྗེ་ངག་དབང་བཟང་པོའི་གསོལ་འདེབས་ཡིད་ཀྱི་མུན་སེལ་བཞུགས་སོ།། དུས་གསུམ་རྒྱལ་
བ་ཀུན་གྱི་ཐུགས་རྗེའི་འཕྲུལ། །སྐྱེ་དགུའི་མོས་པ་ཇི་ལྟར་དེར་ཤར་ནས། །གདུལ་བྱ་ཀུན་མཁྱེན་ས་ལ་འགོད་མཛད་པའི། །རྗེ་བཙུན་བླ་མའི་ཞབས་ལ་གསོལ་བ་འདེབས། །གནས་ཚུལ་
གདོད་མའི་དབྱིངས་དེར་ཁྱབ་གདལ་བ། །སྣང་ཚུལ་གདུལ་བྱའི་ངོ་ན་སྡོམ་གསུམ་ལྡན། །ཉེས་ལྟུང་དྲི་མས་མ་གོས་བཙུན་པའི་མཆོག །རྗེ་བཙུན་བླ་མའི་ཞབས༴ ཀུན་མཁྱེན་འབྲུག་པའི་
·LO

ཞབས་པད་ཐོད་བཞིན་དུ། །མཛད་པས་བྱིན་རླབས་འཕོ་བའི་དབང་ཐོབ་ནས། །སྙིང་པོའི་དོན་ལ་སྐྲག་པ་མི་མངའ་བའི། །རྗེ་བཙུན་བླ་མའི༴ སྤང་བྱ་འཁོར་བའི་ཆོས་དང་མྱ་ངན་
འདས༑ །དབྱེར་མེད་རོ་མཉམ་གྱུར་པའི་བརྟུལ་ཞུགས་ཀྱིས། །ཉོན་མོངས་བདུད་བཞིའི་དཔུང་རྣམས་འཇོམས་མཛད་པའི། །རྗེ་བཙུན་བླ་མའི༴ དེ་ལྟར་རྩེ་གཅིག་གུས་པས་གསོལ་
འདེབས་ན། །གདུལ་བྱའི་འཁོར་གྱི་རེ་བ་མ་རྫོགས་བར། །རྗེ་བཙུན་བླ་མས་རྗེས་སུ་ཉེར་བཟུང་ནས། །ཆོས་ཉིད་མངོན་སུམ་རྟོགས་པའི་བཀའ་དྲིན་སྩོལ།། །།
གསོལ་འདེབས་བསྡུས་པ། རྒྱལ་བ་ཀུན་གྱི་ཐུགས་རྗེའི་གཏེར་ཆེན་པོ། །འཁོར་འདས་ཡོངས་ཀྱི་འདྲེན་པ་ཆོས་ཀྱི་རྗེ། །གཅིག་ཆོག་རྒྱལ་པོ་ངག་དབང་བཟང་པོ་
ལ༑ །གསོལ་བ་འདེབས་སོ་བྱིན་གྱིས་བརླབ་ཏུ་གསོལ།། །།

༄༅། །དཔལ་ཡེ་ཤེས་ཀྱི་མགོན་པོ་བསྙེན་པའི་ཚེ་དགོས་པའི་གོང་གནོན་བཞུགས་སོ།།

།གང་གི་བསྙེན་བྱེད་ཤར་རིའི་ཕྲག་༄༅། མཐོན་པོར། །འཁོར་ལོ་སྡོམ་པ་ཉི་མའི་གདུང་བྱེད་འཛིན།
དེ་ནས་མགོན་པོའི་པདྨོ་རྣམ་རྒོད་པས། །འཕྲིན་ལས་དྲི་བཟང་ཕྱོགས་ཀྱི་ཁོང་འདིར་རྒྱས།། དཔལ་ཡེ་ཤེས་ཀྱི་མགོན་པོའི་བསྙེན་
དུས་དགོས་པའི་ཡི་གེ་ཉུང་དུ་ཞིག་དགོད་པར་བྱ་སྟེ། ཕྱོགས་བཅུར་བཞུགས་པའི་བླ་མ་དང༌། །སངས་རྒྱས་བྱང་ཆུབ་
སེམས་དཔའ་ཆེ། །དཔའ་བོ་རྣལ་འབྱོར་མ་ཚོགས་
ཀུན། །ཐམས་ཅད་བདག་ལ་དགོངས་སུ་གསོལ།
༅། །གསང་བདག་དངོས་སྣང་ཆོས་ཀྱི་མགོན་པོའི་ཞབས།

༄༅། །དེང་ནས་བརྩམས་ཏེ་མགོན་མེད་བདག །བྱང་ཆུབ་སྙིང་པོ་མ་ཐོབ་བར། །འཁོར་བའི་འཇིགས་པ་ཆེན་པོ་ལས།
བདག་དང་འགྲོ་རྣམས་སྐྱབས་པའི་ཕྱིར། །རྐང་གཉིས་གཙོབོ་སྐ་གསུམ་བདག །བཅོམ་ལྡན་འདས་ལ་སྐྱབས་སུ་མཆི། །འདོད་ཆགས་བྲལ་ཞིང་མྱ་
ངན་འདས། །ཞི་བའི་ཆོས་ལ་སྐྱབས་སུ་མཆི། །ཚོགས་ཀྱི་མཆོག་གྱུར་ས་ལ་བཞུགས། །ཕྱིར་མི་ལྡོག་ལ་སྐྱབས་སུ་མཆི། །སངས་རྒྱས་ཀུན་གྱི་
རང་བཞིན་སྐུ། །བླ་མ་མཆོག་ལ་སྐྱབས་སུ་མཆི། །དངོས་གྲུབ་སྟེར་བའི་ཡི་དམ་ལྷ། །དཀྱིལ་འཁོར་ལྷ་ལ་སྐྱབས་སུ་མཆི། །དཔའ་བོ་དཔའ་མོ་

རྣལ་འབྱོར་མ། །མཁའ་འགྲོའི་ཚོགས་ལ་སྐྱབས་སུ་མཆི། །སྟོང་ཉིད་སྙིང་རྗེ་དབྱེར་མེད་པའི། །གཉུག་མའི་སེམས་ལ་སྐྱབས་སུ་མཆི། །བདག་གི་ལུས་ངག་ཡིད་གསུམ་གྱིས། །སྔོན་
ཆད་སྡིག་པ་ཅི་བགྱིས་པ། །མགོན་པོ་ཁྱོད་ཀྱི་སྤྱན་སྔར་བཤགས། །ཕྱིན་ཆད་སྡིག་ལས་ལྡོག་པར་བགྱི། །དེང་ནས་ཁྱོད་ཀྱི་འབངས་སུ་མཆི། །ཁྱོད་ཀྱི་བསླབ་བྱ་རྗེས་སུ་སློབ། །ཁྱོད་ཀྱི་
བཀའ་ལས་མི་འདའ་བས། །ཀུན་ནས་ཡོངས་སུ་བསྐྱབ་ཏུ་གསོལ།། ཞེས་སྐྱབས་འགྲོ་ལན་གསུམ། ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་ལྟར། །བྱང་ཆུབ་
སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཚུལ་ཁྲིམས་ཀྱི་ནི་བསླབ་པ་དང༌། །དགེ་བའི་ཆོས་རྣམས་སྡུད་པ་དང༌། །སེམས་ཅན་དོན་བྱེད་ཚུལ་ཁྲིམས་གསུམ། །
བདག་གིས་བརྟན་པོར་བཟུང་བར་བགྱི། །བླ་ན་མེད་པའི་བྱང་ཆུབ་སེམས། །དམ་པ་བདག་གིས་བསྐྱེད་བགྱིས་ནས། །སེམས་ཅན་ཀུན་གྱི་དོན་གྱི་ཕྱིར། །བདག་གིས་སྡོམ་པ་མ་ལུས་
(q
གཟུང་༑ །མ་བསྒྲལ་བ་རྣམས་བདག་གིས་བསྒྲལ། །མ་གྲོལ་བ་རྣམས་བདག་གིས་དགྲོལ། །དབུགས་མ་ཕྱིན་པ་དབུགས་དབྱུང་ཞིང༌། །སེམས་ཅན་མྱ་ངན་འདས་ལ་འགོད།། ཅེས་)
0L

བསྙེན་༄༅། །སེམས་བསྐྱེད་ལན་གསུམ། རང་གི་ཕུང་ཁམས་སྐྱེ་མཆེད་ཐམས་ཅད་ལྷར་གསལ་བའི་སྤྱི་བོར་སེང་གེས་བཏེག་པ་རིན་པོ་ཆེའི་ཁྲི། པདྨ་དང༌། ཟླ་བ་དང་། ཉི་
1/1/01
མ་དང༌། དར་གྱིས་ཀླུབས་པའི་གདན་གྱི་སྟེང་དུ། བླ་མ་དུས་གསུམ་སངས་རྒྱས་ཐམས་ཅད་འདུས་པའི་བདག་ཉིད་རྡོ་རྗེ་འཆང་ཆེན་པོའི་རྣམ་པར་བཞུགས་པའི་སྤྱི་བོ་ནས་ཡར་བརྒྱུད་པའི་བླ་མ་
རྣམས་མཐོ་བརྩེགས་ཀྱི་ཚུལ་དུ་བཞུགས་ཤིང༌། སངས་རྒྱས་དང་བྱང་ཆུབ་སེམས་དཔའི་ཚོགས་དཔག་ཏུ་མེད་པ་སྤྲིན་གཏིབས་པའི་ཚུལ་དུ་བཞུགས་པར་གྱུར། བདག་གི་ལུས་དང་ལོངས་
02AU.P
སྤྱོད་ཐམས་ཅད་དང༌། མཁའ་དང་མཉམ་པའི་འགྲོ་བ་མ་ལུས་ཀུན། །སྐྱེས་མཆོག་ཁྱེད་ཀྱི་འབངས་སུ་འབུལ་ལགས་ན། །ཐུགས་རྗེས་དགོངས་ཏེ་བཞེས་ནས་སྐྱབས་ཏུ་གསོལ། །སྟོན་པ་
གསང་བདག་ཨིནྡྲ་བྷུ་ཏི་དང༌། །ཀླུ་ཡི་རྣལ་འབྱོར་མ་དང་སཱ་ར་ཧ། །ཀླུ་སྒྲུབ་འཕགས་པ་ལྷ་དང་ཀླུའི་བྱང་ཆུབ། །དུས་ཞབས་ཆེ་ཆུང་རྡོ་རྗེ་གདན་པ་དང༌། །ཨ་བྷ་ཡ་དང་ཙ་མི་དཔལ་ལྒ་
།ཚུལ་ཁྲིམས་འབྱུང་གནས་རྡོ་རྗེ་དབང་ཕྱུག་དང་། །ཕག་གྲུ་ཞང་དང་གླིང་རས་གཙང་པ་རྒྱ། ྋ །སེང་གེའི་མཚན་དགུ་བསམ་རྒྱལ་ཁ་ཆེ་དང༌། །རིགས་གསུམ་རྣམ་འཕྲུལ་རྒྱལ་དབང་

རྗེ་ཡབ་སྲས། །ཆོས་ཀྱི་གྲགས་པ་ཡོན་ཏན་ཡེ་ཤེས་ཞབས། །ཆོས་རྒྱལ་ལྷུན་གྲུབ་མཐུ་ཆེན་རྒྱལ་བའི་མཚན། །བདུད་འཇོམས་དཔའ་བོ་པདྨ་དཀར་པོ་དང་། །ངག་དབང་བཟང་དང་མི་ཕམ་
ཆོས་ཀྱི་རྗེ། །དཔག་བསམ་དབང་པོ་ཀུན་དགའ་ལྷན་གྲུབ་དང་། །ཆོས་ཀྱི་དབང་ཕྱུག་ཀུན་དགའ་བསྟན་འཛིན་རྗེ། །ཆོས་རྒྱལ་རྒྱ་མཚོ་ཁྱབ་བདག་མཐུ་སྟོབས་དབང༌། །དགེ་ལེགས་རིན་
ཆེན་སྒྲུབ་བརྒྱུད་ཤིང་རྟའི་སྡེ། །གཞན་ཡང་མགོན་པོའི་དབང་རྒྱུད་མན་ངག་གི །བླ་མ་ཀུན་ལ་སྙིང་ནས་གསོལ་བ་འདེབས། །བསྟན་སྲུང་མཐུ་དང་དངོས་གྲུབ་རྣམ་གཉིས་སྩོལ། །ཞེས་
གསོལ་བ་བཏབ་པས་བླ་མ་རྣམས་འོད་དུ་ཞུ་རང་གི་སྤྱི་བོར་ཐིམ་པར་གྱུར། སེམས་ཅན་ཐམས་ཅད་བདེ་བ་དང་ཕྲད་ན་ཅི་མ་རུང་སྙམ་པའི་བྱམས་པ་དང༌། སེམས་ཅན་ཐམས་ཅད་སྡུག་
བསྔལ་དང་བྲལ་ན་ཅི་མ་རུང་སྙམ་པའི་སྙིང་རྗེ་དང༌། སེམས་ཅན་ཐམས་ཅད་བདེ་བ་དེ་ཡང་རྒྱུན་བརྟན་ན་ཅི་མ་རུང་སྙམ་པའི་དགའ་བ་དང་། སེམས་ཅན་ཐམས་ཅད་ཡང་དག་པའི་ལམ་ལ་
གནས་ན་ཅི་མ་རུང་སྙམ་པའི་བཏང་སྙོམས་ལ་གནས་པར་བྱའོ། ། ཨོཾ་སྭ་བྷཱ་ཝ་ཤུདྡྷསརྦ་དྷརྨཱ༔སྭ་བྷ་ཝ་ཤུདྷོ྅ ཧཾ། བདག་དང་དངོས་པོའི་ཆོས་ཐམས་ཅད་རང་བཞིན་གྱིས་སྟོང་པ་ཉིད་དུ་

།གྱུར། སྟོང་པའི་ངང་ལས་རི་རབ་ཀྱི་སྟེང་དུ་སྣ་ཚོགས་པདྨ་དང་ཉི་མའི་དཀྱིལ་འཁོར་གྱི་གདན་ལ། རང་ཉིད་སྐད་ཅིག་གིས་དཔལ་འཁོར་ལོ་སྡོམ་པ་ལྷན་
༄༅།བསྙེན་
པའི་སྐྱེས་པ་སྐུ་མདོག་སྔོན་པོ་ཞལ་གཅིག་ཕྱག་གཉིས་པ། ཞབས་གཡས་བརྐྱང་བས་དུས་མཚན་དམར་མོའི་སྙིང་ག་མནན་པ། གཡོན་ཅུང་ཟད་བསྐུམ་པས་འཇིགས་བྱེད་སྔོན་པོའི་དཔྲལ་བ་མནན་
པ༑ ཕྱག་གཡས་རྡོ་རྗེ་དང་གཡོན་དྲིལ་བུ་འཛིན་པས་ཡུམ་ལ་འཁྱུད་པ། མཆེ་བ་ཅུང་ཟད་གཙིགས་ཤིང་སྤྱན་གསུམ་དང་ལྡན་པ། ནོར་བུ་དང༌། སྣ་ཚོགས་རྡོ་རྗེ་དང༌། ཟླ་བ་ཕྱེད་པས་
མཚན་པའི་རལ་པའི་ཐོར་ཚུགས་ཅན། མི་མགོ་སྐམ་པོ་ལྔའི་དབུ་བརྒྱན་དང༌། རློན་པ་ལྔ་བཅུའི་དོ་ཤལ་བྱས་པ། རུས་པའི་ཕྱག་རྒྱ་དྲུག་གིས་བརྒྱན་ཅིང༌། སྟག་གི་པགས་པའི་ཤམ་ཐབས་
ཅན༑ གར་གྱི་ཉམས་དགུ་དང་ལྡན་པའོ། །དེའི་པང་ན་ཡུམ་རྡོ་རྗེ་རྣལ་འབྱོར་མ་སྐ་མདོག་དམར་མོ་ཞལ་གཅིག་ཕྱག་གཉིས་སྤྱན་གསུམ་མ། གཅེར་བུ་སྐྲ་གྲོལ་ཞིང༌། ཐོད་པ་སྐམ་པོ་ལྔའི་
༴༔ དབུ་རྒྱན་དང༌། ཐོད་སྐམ་ལྔ་བཅུའི་དོ་ཤལ་བྱས་པ། རུས་པའི་ཕྱག་རྒྱ་ལྔས་བརྒྱན་ཅིང༌། ཁ་ཊཱཾ་ག་དང་ཐོད་པས་མཚན་པའི་ཕྱག་གཡོན་པས་ཡབ་ཀྱི་མགུལ་ནས་འཁྱུད་ཅིང་། གཡས་རྡོ་རྗེ་

དང་བཅས་པའི་སྡིགས་མཛུབ་སྟེང་གི་ནམ་མཁའ་ལ་འཕྱར་བ། ཞབས་གཡས་ཡབ་ལ་འཁྱུད་ཅིང་གཡོན་ཡབ་དང་ལྷན་ཅིག་ཏུ་བརྐྱང་བ། གཉིས་ཀའང་ཡེ་ཤེས་ཀྱི་མེ་འབར་བའི་དབུས་ན་
བཞུགས་པར་གྱུར་པའི་སྤྱི་བོར་པད་ཟླའི་གདན་ལ་བླ་མ་མི་བསྐྱོད་པའི་གཟུགས་ཅན་གྱིས་དབུ་བརྒྱན་ཅིང་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ཡིག་སྔོན་པོས་མཚན་པར་གྱུར། ཐུགས་
ཀའི་ཧཱུཾ་ལས་འོད་འཕྲོས། འགྲོ་བ་མ་ལུས་པའི་དོན་བྱས། ཚུར་འདུས་ཧཱུཾ་ལ་ཐིམ། ཧཱུཾ་ལ་སྔགས་ཀྱི་ཕྲེང་བས་ཡོངས་སུ་བསྐོར་བར་གྱུར། ཅེས་ཆུ་ལས་ཆུ་སྦུར་ལྟ་བུར་སྟོང་པ་ཉིད་ལས་ས་བོན་མེད་པར་
སྐད་ཅིག་གིས་ལྡང་བར་བྱའོ། །དེ་ལྟར་བསྒོམས་ནས་སླར་སྣོད་བཅུད་རྣམས་རང་གི་ལུས་ལ། ལུས་ཡས་མས་ནས་རིམ་གྱིས་སྙིང་གའི་ཧཱུཾ། དེ་ཡེ་ཤེས་ལྔའི་རང་བཞིན་ཡིན་ལ། དེ་ཡང་ཞབས་ཀྱུ་ཧ། ཟླ་ཚེས། ཐིག་ལེ། ནཱ་དམེ་ལོང་
ལ་ཧས་བཏབ་པ་འདུ་བ་ལྟར་བསྒོམས་ནས་ཐམས་ཅད་སྟོང་པ་འོད་གསལ་ལ་མཉམ་པར་བཞག་ཅིང༌། མི་གནས་ན་འོད་གསལ་དེ་ལས་ཆུ་ལས་ཉ་ལྡང་བ་ལྟ་བུར་སྔར་ཇི་ལྟ་བར་ལངས་ཏེ་སྙིང་གའི་ས་བོན་གྱི་མཐར། ༀ་ཧྲཱིཿ ཧ་ཧ་ཧཱུྃ་ཧཱུྃ་
ཕཊ༑ ཅེས་པས་བསྐོར་ཏེ་ངག་ཏུ་བཟླ་ལ། དེའི་ཚེ་སྔགས་བཅས་འོད་ཟེར་གྱི་རྩེ་ལ་དཔལ་འཁོར་ལོ་སྡོམ་པ་ཡབ་ཡུམ་གྱི་སྐུ་བཞུགས་པ། འཇིག་རྟེན་གསུམ་ན་སྤྲོས། འགྲོ་བ་ཐམས་ཅད་ཀྱི་སྡིག་པ་སྦྱངས། དགེ་བ་ལ་བཀོད་པའི་མཐར་

༄༅། །འཁོར་ལོ་སྡོམ་པའི་གོ་འཕང་གྲུབ་སྟེ་འོད་ཟེར་སླར་འདུས་པར་བསམ་མོ། །དེ་ནས། ཨོཾ་སུམྦྷ་ནི་སུམྦྷ་ཧུཾ་ཧཱུྃ་ཕཊ། ཨོཾ་གྲྀཧྞ་གྲྀཧྞ་ཧུཾ་ཧཱུྃ་ཕཊ། ༀ་གྲྀཧྞ་པ་ཡ་གྲྀཧྞ་པ་ཡ་ཧུཾ་ཧཱུྃ་
བསྙེན་
ཕཊ༑ ཨོཾ་ཨཱཿ ན་ཡ་ཧོཿ བྷ་ག་ཝན་བཛྲ་ཧུཾ་ཧཱུྃ་ཕཊ། ཅེས་ལན་གསུམ། ཐུགས་ཀ་ནས་ཁྲོ་བོའི་ཚོགས་དཔག་ཏུ་མེད་པ་འཕྲོས་ཏེ་སྤོས་ཆུ་ལ་ཐིམ་པས་ཁྲོ་བོ་རྣམས་ཆུའི་རྣམ་པར་གྱུར་པ་དེསས་
དངོས་པོ་གང་ལའང་གཏོར་ཞིང་རེག་པས་ཉེས་སྐྱོན་གྱི་དྲི་མ་དག་པར་བྱེད་པ་རྣམ་པར་མི་རྟོག་པའི་ཆུར་གྱུར། བསང་ཆུ་བྱིན་རླབས། ཧ་ཧོ་ཧྲཱིཿ ལྷན་སྐྱེས་དཀར་པོའི་ཐུགས་ཀར་ཧ་དཀར་པོ་དེ་
ལས་འོད་འཕྲོས། ཡེ་ཤེས་ཀྱི་བདུད་རྩི་བཀུག །ཧ་ལ་ཐིམ། ཧ་ལྷ་དང་བཅས་པ་འོད་དུ་ཞུ་ནས་ཁ་དོག་ཕུན་སུམ་ཚོགས་པ་དང་ལྡན་པར་གྱུར། ཧ་ཧོ་ཧྲཱིཿ ལྷན་སྐྱེས་དམར་པོའི་ཐུགས་
ཀར་ཧོ་དམར་པོ་དེ་ལས་འོད་འཕྲོས། ཡེ་ཤེས་ཀྱི་བདུད་རྩི་བཀུག །ཧོ་ལ་ཐིམ། ཧོ་ལྷ་དང་བཅས་པ་འོད་དུ་ཞུ་ནས་དྲི་ཕུན་སུམ་ཚོགས་པ་དང་ལྡན་པར་གྱུར། ཧ་ཧོ་ཧྲཱིཿ ལྷན་སྐྱེས་སྔོན་པོའི་
ཐུགས་ཀར་ཧྲཱིཿ སྔོན་པོ་དེ་ལས་འོད་འཕྲོས། ཡེ་ཤེས་ཀྱི་བདུད་རྩི་བཀུག །ཧྲཱིཿ ལ་ཐིམ། ཧྲཱིཿ ལྷ་དང་བཅས་པ་འོད་དུ་ཞུ་ནས་རོ་བཅུད་ཕུན་སུམ་ཚོགས་པ་དང་ལྡན་པར་གྱུར།

ཨཱཿ ཧཱུཾ༑ བདུད་རྩི་བྱིན་རླབས། ཕཊ། དཀོན་མཆོག་གསུམ་ལ་ཕྱག་འཚལ་ལོ། རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་
རྒྱས་ཀྱི་བཀའ་བདེན་པ་དང་། ཆོས་ཀྱི་བཀའ་བདེན་པ་དང་། དགེ་འདུན་གྱི་བཀའ་བདེན་པ་དང༌། ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི་བཀའ་བདེན་པ་དང་། མ་གནས་གསུམ་གྱི་
མཁའ་འགྲོ་མ་རྣམས་ཀྱི་བཀའ་བདེན་པ་དང་། དཔལ་མགོན་དམ་པ་ཆོས་སྐྱོང་བའི་སྲུང་མ་རྣམས་ཀྱི་བཀའ་བདེན་པ་དང༌། བདེན་པ་ཡང་དག་པ་དང༌། བདེན་པ་ཆེན་པོ་འདིའི་བྱིན་གྱིས་
བརླབས་ཀྱིས་རྣལ་འབྱོར་པ་བདག་གི་ལྷག་པའི་བསམ་པ་རྣམ་པར་དག་པའི་མཐུ་ལ་བརྟེན་ནས་བདག་རྡོ་རྗེ་འཛིན་པ་འདི་ཞེས་བགྱི་བ་དཔོན་སློབ་ཡོན་མཆོད་རྣམས་ཀྱིས་བླ་མ་རྒྱལ་བ་སྲས་དང་བཅས་པ་
མ་ལུས་པའི་མཐུ་སྟོབས་ཀྱི་སྤྱི་གཟུགས། དཔལ་ཡེ་ཤེས་ཀྱི་མགོན་པོ་མ་ཧཱ་ཀཱ་ལ་ལྕམ་དྲལ་འཁོར་དང་བཅས་པ་རྣམས་ལ་མཆོད་པ་འབུལ་ཞིང་འཕྲིན་ལས་གཉན་པོ་བཅོལ་བའི་དུས་
འདིར༑ འབྱུང་པོ་མི་དང་མི་མ་ཡིན་པ་སྔགས་ཉན་པ་ལ་མི་མོས་ཤིང་ཕྱག་རྒྱ་བལྟ་བ་ལ་མི་དབང་བའི་བདུད་བགེགས་བར་དུ་གཅོད་པར་བྱེད་པ་ཐམས་ཅད་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་ཱ

།ཁྱེར་ལ་མྱུར་བ་ཉིད་དུ་ཕྱིར་དེངས་ཤིག །གང་དག་མི་འགྲོ་བ་དེ་དག་ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བས་མགོ་བོ་ཚལ་པ་བརྒྱར་འགས་པར་གྱུར་ཏ་
༄༅།བསྙེན་
པའི་ཧཱུཾ། ཉོན་ཅིག་བགེགས་དང་ལོག་འདྲེན་ཚོགས། །ང་ཡི་བཀའ་ལས་མ་འདའ་ཞིག །གལ་ཏེ་བཀའ་ལས་འདས་པ་ན། །རྡོ་རྗེ་མེ་ལྟར་འབར་བ་ཡིས། །མགོ་བོ་ཚལ་པ་
བརྒྱར་འགས་ཤིང༌། །བརླག་པར་འགྱུར་བ་གདོན་མི་ཟ། །དེ་ཡི་ཉེན་ལ་མ་བསྡོ་བར། །མཆོད་སྦྱིན་གཏོར་མ་འདི་ཁྱེར་ལ། །མྱུར་བ་ཉིད་དུ་ཕྱིར་དེངས་ཤིག །ཨོཾ་སུམྦྷ་ནི་སུམྦྷ་ཧུཾ་ཧཱུྃ་
ཕཊ༑ ཨོཾ་གྲྀཥྞ་གྲྀཧྞ་ཧུཾ་ཧཱུྃ་ཕཊ། ཨོཾ་གྲྀ ཧྞ་པ་ཡ་གྲྀཧྞ་པ་ཡ་ཧུཾ་ཧཱུྃ་ཕཊ། ཨོཾ་ཨཱཿ ན་ཡ་ཧོཿ བྷ་ག་ཝན་བཛྲ་ཧུཾ་ཧཱུྃ་ཕཊ། ཧཱུཾ། བདག་ཉིད་དཔལ་ཆེན་སྐུར་གྱུར་ཏེ། །དཔལ་
འབར་ཁྲོས་པའི་ཐུགས་ཀ་ནས། །ཧཱུཾ་ལས་སྤྲོས་པའི་མེ་དཔུང་འབར། །ཁ་དོག་སྣ་ལྔ་ཆེར་འབར་བས། །སྟེང་ཡང་མེ་ཡི་བླ་བྲེ་ལ། །མེ་ཡི་ཐོག་དང་སེར་ཆེན་འབབ། ྋ །འོག་ཀྱང་མེ་ཡི་
༈ས་གཞི་ལ། །མེ་ཡི་རྡོ་རྗེ་གཅལ་དུ་བཀྲམ། །ཕྱོགས་མཚམས་མེ་ཡིས་གཏམས་པ་ལ། །མེ་ཡི་འདུ་འཕྲོ་སྐར་ལྟར་འཁྲུག །མེ་ཕུང་འབར་བའི་ཚྭ་ཚྭ་རྣམ་པར་འཕྲོ། །འདོད་ཆགས་

འཇོམས་པའི་མེ་ནི་དམར་ནག་འབར། །ཞེ་སྡང་འཇོམས་པའི་མེ་ནི་མཐིང་ནག་འབར། །གཏི་མུག་འཇོམས་པའི་མེ་ནི་སྨུག་ནག་འབར།།ང་རྒྱལ་འཇོམས་པའི་མེ་ནི་སེར་ནག་འབར།
ཕྲག་དོག་འཇོམས་པའི་མེ་ནི་ལྗང་ནག་འབར། །ཡེ་ཤེས་ལྔ་ལྡན་ལོག་འདྲེན་འཇོམས་མཛད་པའི། །འབར་བ་མེ་ཡི་མཚམས་ལས་མ་འདའ་ཞིག། དེ་ནས་ཆུ་དང་བདུད་རྩི་དཀྱིལ་འཁོར་ལ་གཏོར་ཏེ་བསྙེན་
པའི་ཡི་གེ་ལ་འཇུག་པར་བྱའོ། །པདྨ་དཀར་པོས་སོ།། །། ༈ །དཔལ་མགོན་པོའི་གསང་བའི་གསོལ་འདེབས་ནི། ཧོཿ དགོངས་སུ་གསོལ་ལོ། དཔལ་རྡོ་རྗེ་མགོན་པོ་འཇིགས་བྱེད་
ཆེན་པོ་ཧེ་རུ་ཀ་དང་རང་བཞིན་ཆོས་ཉིད་དུ་གཅིག་པ། ངོ་བོ་ཡེ་ཤེས་སུ་མཚུངས་པ། མཚན་ཉིད་འཕྲིན་ལས་ཐོགས་མེད་དུ་མཉམ་པ། མི་མཐུན་པའི་ཕྱོགས་ཐམས་ཅད་འཇོམས་པའི་དཔའ་
བོ༑ སྣང་སྲིད་ལྷ་འདྲེ་ཀུན་གྱི་ཡང་རྗེ། ཞིང་སྐྱོང་དྲག་པོ་ལས་གཉན་གྱི་དེད་དཔོན། མི་ཕམ་རྡོ་རྗེ་གཟི་བརྗིད་ཀྱི་རྒྱལ་པོ། རིག་འཛིན་གྱི་རྣལ་འབྱོར་བུ་བཞིན་དུ་སྐྱོང་བ། དམ་ཅན་སྒྲབ་པ་
པོའི་བསམ་གཏན་གྱི་དྲོད་ཉུལ་བ། ཞི་བའི་མདངས་དང་ལྡན་པ། རྒྱས་པའི་བྱིན་ཆགས་པ། དབང་སྡུད་ལས་ཀྱི་རྩལ་མངའ་བ། དྲག་པོ་དགྲ་བགེགས་སྒྲོལ་བའི་ལས་ལ་མྱུར་

༄༅། །བ། བསྟན་པ་བསྲུང་བ་ལ་རྩལ་འབྱིན་པ། མཐུ་དང་སྟོབས་ཀྱི་དབང་ཕྱུག་རྡོ་རྗེ་དྲག་རྩལ་ཅན་བདག་ལ་དགོངས་སུ་གསོལ། བདག་རྡོ་རྗེ་འཛིན་པས་མིང་འདི་ཞེས་
བགྱི་བས་བཙུགས་པའི་ཕྱི་ནང་གསང་གསུམ་གྱི་རྟེན་འདི་ལ་བརྟན་པར་བཞུགས་ལ། རྣལ་འབྱོར་པ་བདག་བླ་ན་མེད་པའི་བྱང་ཆུབ། བདེ་བ་ཆེན་པོའི་ཞིང་ཁམས་བགྲོད་པའི་ལམ་གྱི་བར་ཆད་
བདུད་བཞིའི་འཇིགས་པ་ལས་སྒྲོལ་བའི་སྐྱེལ་མ་མཛོད་ཅིག ཡང་དག་པའི་ལམ་ལ་འཁྲིད་པའི་ཏིང་ངེ་འཛིན་གྱི་བསུན་མ་དང་ཕྲད་པར་མཛོད་ཅིག དེ་ལྟར་བྱང་ཆུབ་མ་ཐོབ་བར་དུ་ཡང་ལུས་
ངག་ཡིད་གསུམ་ལོག་པའི་ལམ་ལ་མི་འཇུག་ཅིང༌། ཐར་པ་བྱང་ཆུབ་ཀྱི་ཕྱོགས་སུ་བློ་འགྲོ་བར་མཛད་དུ་གསོལ། འཇིག་རྟེན་འདིར་ཡང་མི་མཐུན་པའི་ཕྱོགས་ཐམས་ཅད་ལས་རྒྱལ་
ཞིང་༑ བཀྲ་ཤིས་དང་བདེ་ལེགས་ཀྱིས་གནས་ནས། ཅི་བསམས་པ་ལྷུན་གྱིས་གྲུབ་པར་མཛད་དུ་གསོལ་ལོ། །མཆོག་ཐུན་མོང་གི་དངོས་གྲུབ་ཐོགས་པ་མེད་པར་ཐོབ་ནས། འགྲོ་བ་
ཡོངས་ཀྱི་དཔལ་དང་མགོན་དུ་འགྱུར་བར་མཛད་དུ་གསོལ། དུས་དང་གནས་སྐབས་ཐམས་ཅད་དུ་འཕྲིན་ལས་ཀྱི་བྱ་བ་ལ་གསོལ་བ་ཇི་ལྟར་བཏབ་པ་བཞིན་དུ་འགྲུབ་པར་མཛད་དུ་གསོལ་

ལོ།། དཔལ་ཆེན་པོ་ལྒ་ལོས་ནྱ་གྲོ་དྷའི་ཚལ་དུ་བསམ་གཏན་ལ་མཉམ་པར་བཞག་པའི་དུས་སུ། རྡོ་རྗེ་མགོན་པོ་ཞལ་གཟིགས་པའི་ཚེ་གསང་བའི་གསོལ་འདེབས་འདི་མཛད་པས་བྱིན་རླབས་ཁྱད་པར་འཕགས་པའོ། །ཡེ་དྷརྨ་ཧེ་ཏུ་པྲ་བྷ་ཝཱ་ཧེ་ཏུནྟེ་
ཥཱནྟ་ཐཱ་ག་ཏོ་ཧྱ་ཝ་དཏ། ཏེ་ཥཉྩ་ཡོ་ནི་རོ་དྷ་ཨེ་ཝཾ་ཝཱ་དཱི་མ་ཧཱ་ཤྲ་མ་ཎཿ བཀྲཤིས། །།

༄༅། །བདུད་ཀྱི་གཡུལ་ལས་རབ་ཏུ་རྒྱལ་བར་བྱེད་པའི་བསྙེན་པའི་མན་ངག་བཞུགས་སོ།།

༄༅། །བླ་མ་དང་ཡེ་ཤེས་མགོན་པོ་གཉིས་སུ་མེད་པ་ལ་ཕྱག་འཚལ་ལོ། །ནག་པོ་བདུད་ཀྱི་རྒྱལ་མཚན་ཀུན་སྙོལ་ཞིང་། །དཀར་པོ་ཆོས་ཀྱི་བ་དན་
སྐྱོང་བའི་གཉེན། །བསྟན་སྲུང་བྱ་རོག་མིང་ཅན་འདི་འདྲའི་རྫི། །བསྟན་པའི་བར་སྣང་གར་ཡང་གཞན་མ་ལངས། །དེ་ལྟར་ཤེས་ནས་ཕྱག་བྱས་དེ་བསྙེན་ཐབས།
གང་གི་ལག་སོན་མོད་ལ་གང་ལེགས་པ། །ཆར་རྒྱས་དབྱར་ཀའི་ཡིད་འོང་མཚོ་དག་དང༌། །གོང་དུ་འཕེལ་ལ་འགྲན་པས་དགའ་བ་སྐྱེས།། དེ་ཡང་འོ་སྐོལ་གྱི་སྟོན་པའི་
བདུད་ཀྱི་གཡུལ་ལས་རབ་ཏུ་རྒྱལ་བ་ཞེས་བྱ་བའི་ཆོས་ཀྱི་རྣམ་གྲངས་ཆེན་པོའི་བསྙེན་པའི་མན་ངག་བཤད་པར་བྱ་སྟེ། འཁོར་ལོ་སྡོམ་པའི་རྣལ་འབྱོར་ལ་གནས་པའི་མཐར་བགེགས་ལ་གཏོར་མ་

༄༅། །བྱིན་ནས་བསྐྲད་ལ། དཀྱིལ་འཁོར་རྟེན་རྫས་རྣམས་སྦྱང་བའི་ཕྱིར། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། སྟོང་པའི་
དབྱིངས་སུ། ཡཾ་ལས་རླུང་གི་དཀྱིལ་འཁོར་ནག་པོ་ཟླ་གམ། རཾ་ལས་མེའི་དཀྱིལ་འཁོར་དམར་པོ་གྲུ་གསུམ། བཾ་ལས་ཆུའི་དཀྱིལ་འཁོར་དཀར་པོ་
ཟླུམ་པོ། ལཾ་ལས་སའི་དཀྱིལ་འཁོར་སེར་པོ་གྲུ་བཞི། བྷཾ་ལས་རི་མཚོ་གླིང་རྣམས་ཀྱིས་བསྐོར་བའི་རི་རབ་ཀྱི་རྩེར། པཾ་ལས་པདྨ་འདབ་མ་སྟོང་དང་
ལྡན་པའི་གེ་སར་ལ་ཧ་ལས་སྣ་ཚོགས་རྡོ་རྗེ་གདོང་བཞི་པའི་ལྟེ་བར་ཉི་མ་ལ་ཧཱུཾ། དེ་གསུམ་གྱི་འོད་ཟེར་གཅིག་ཏུ་འདྲེས་པ་འཕྲོས་པས། འོག་དང་སྟེང་

ལོགས་ཕྱིར་རིམ་པ་བཞིན་རྡོ་རྗེའི་ས་གཞི་གུར་བླ་བྲེ་ར་བ་དང་དྲྭ་བ། བར་ཆད་ཀྱི་བདུད་ཐམས་ཅད་ཀྱིས་མི་ཕྱེད་པ། དེའི་ཕྱི་རོལ་དུ་རལ་གྲི་འཁོར་ལོ་མདའ་ཕུར་བུ་གྲི་གུག་ཁ་ཊཾ་ག་རྡོ་རྗེ་རྩེ་མོ་
གཅིག་པ་དང་གསུམ་པ་ཉི་ཤུ་རྩ་ལྔ་པ་སོགས་མཚོན་ཆ་སྣ་ཚོགས་པ་དང༌། མེ་ཁ་དོག་ལྔས་ཡོངས་སུ་བསྐོར་བའི་དབུས་སུ་ཨཾ་དཀར་པོ་རྣམ་པར་སྣང་མཛད་ཀྱི་རང་བཞིན་ཞུ་བ་ལས་དུར་ཁྲོད་
བརྒྱད་དང་བཅས་པའི་སྐའི་དཀྱིལ་འཁོར་རྩིག་པ་རྡོ་རྗེ་རིན་པོ་ཆེ་དཀར་སེར་དམར་ལྗང་སྔོ་བ་ལས་གྲུབ་པ་གྲུ་བཞི་པ་རྨང་གི་ཕྱིར་པདྨ་རཱ་གའི་སྣམ་བུ། ཁ་ཁྱེར་ལ་གསེར་གྱི་ཕ་གུ། མུན་པར་
གསེར་གདུང་ལས་མུ་ཏིག་གི་དྲྭ་བ་དྲྭ་ཕྱེད། བྱ་འདབས་ལས་ཐུར་དུ་བ་ཀུ་ལཱའི་སྟེང་དུ་མདའ་ཡབ་དཀར་པོ། བར་བར་དུ་གདུགས་དང་འཕན་རྒྱལ་མཚན་གྱིས་བརྒྱན་པ། ཁང་པ་བརྩེགས་པ་
དབུས་འཕྱུར་བུ་ཡིད་བཞིན་གྱི་ནོར་བུ་རིན་པོ་ཆེའི་ཏོག་བྱས་པ། སྒོ་བཞི་རྟ་བབས་བཞི་དང་ལྡན་པའི་སྟེང་གི་པདྨ་ལ་གསེར་གྱི་འཁོར་ལོ་གདུགས་ཀྱིས་ཕུབ་པ་ལ་རི་དྭགས་ཟུང་ལྟ་བ། ཕྱི་ཀུན་ཏུ་
བཟང་པོའི་རྒྱན་བཀོད་པའི་གཞལ་མེད་ཀྱི་ཁང་ཆེན་པོ་ཇི་ལྟ་བ། ནང་ཞག་གི་རྒྱ་མཚོ། དེའི་ནང་དུ་ཚུད་ཅིང་ཕྱེད་ཀྱི་ཚད་དབྱིབས་དེ་ལྟ་བུའི་གསུང་གི་དཀྱིལ་འཁོར་རྩིག་པ་ནོར་བུ་དཀར་དམཪ་སྔོ་་

།བ། ནང་ཁྲག་གི་རྒྱ་མཚོ། དེའི་ནང་དུ་ཚུད་ཅིང་ཕྱེད་ཀྱི་ཚད་ཐུགས་ཀྱི་དཀྱིལ་འཁོར་ཐོད་པ་སྐམ་རྙིད་རློན་གསུམ་གནམ་ལྕགས་ཀྱི་ཞུན་དང་ཁྲག་ཞག་གི་འདམ་
གྱིས་བརྩེགས་པ་དུར་ཁྲོད་ཀྱི་ཁང་པའི་མཚན་ཉིད་ཚང་བ། ནང་ཀླད་པའི་རྒྱ་མཚོ། དེའི་ནང་དུ་བདེ་ཆེན་གྱི་འཁོར་ལོ་རལ་གྲིའི་ཕྲེང་བས་གྲུ་བཞི་གླིང་དགུར་བཅད་པའི་ལྟེ་བར། གྲི་གུག་དང་
རྡོ་རྗེས་ཟླུམ་པོར་བསྐོར་བའི་ཕྱི་མ་དྲག་པོ་ཨེ། ནང་མ་པདྨ་འདབ་མ་བརྒྱད་པའི་ཟེའུ་འབྲུར་ཉི་མའི་གདན་དང༌། འཁོར་གནས་ཐམས་ཅད་དུ་ཧཱུཾ་མཐིང་ནག་འབར་བ་རེ། དབུས་ཀྱི་ཧཱྃ་
གསུམ་
ཡོངས་སུ་གྱུར་པ་ལས། དཔལ་ཡེ་ཤེས་ཀྱི་མགོན་པོ་ཆེན་པོ་བྱ་རོག་གི་མིང་ཅན། བདུད་དང་བདུད་ཀྱི་ཕྱོགས་ལ་དྲག་ཤུལ་ཆེན་པོར་ཁྲོས་པ།ྋཟ་བྱེད་སྲིན་པོའི་གཟུགས། མཐིང་ནག་སྦོམ་ཊྛཾ
ཞིང་ཐུང་ལ་གསུས་པ་འཕྱང་བ། ཡན་ལག་རགས་པ། ཞལ་གདངས་ཤིང་མཆེ་བ་རྣོ་དཀར་གངས་རི་འདྲ་བ་གཙིགས་པའི་བར་ནས་སྲིད་པ་བཤོལ་བའི་ཆུ་འབྲུབ་པ། ལྗགས་གློག་ལྟར་རྣམ་
གྱུར་བ། ཧ་ཧ་དང་ཧཱུྃ་ཧཱུྃ་ལ་སོགས་པའི་ང་རོ་འབྲུག་སྟོང་དུས་གཅིག་ཏུ་ལྡིར་བ་ལྟ་བུར་བསྒྲག་པས་ཁམས་གསུམ་གྱི་དབང་པོ་ཐམས་ཅད་མྱོས་སུ་འཇུག་པ། ཁྲོ་གཉེར་བསྡུས་པའི་ཤངས་

ནས་འཐོར་བྱེད་ཀྱི་རླུང་འཚུབས་པས་མ་རུངས་པ་ཐམས་ཅད་བརླག་པར་བྱེད་པ། གདུག་པ་ཅན་ཐམས་ཅད་གཟིར་བའི་སྤྱན་གསུམ་ཉི་མ་འབུམ་བཞིན་འབར་ལ་སྨ་ར་ཨག་ཚོམས་སྨིན་མའི་མེ་
འཁྱོག་པོར་འཁྱིལ་བ། བདུད་བཞི་འདུལ་བའི་ཕྱག་བཞིའི་དང་པོ་གཉིས་ཀྱིས་བཻ་ཏའི་འབྲས་བུ་སྙིང་འདྲ་བ་དང་། ལྷ་མ་ཡིན་གྱི་ཐོད་པ་བདུད་བཞིའི་ཁྲག་གིས་གང་བ་ཐུགས་ཀའི་སྟེང་འོག་ཏུ་
བཟུང་ནས་ཡུམ་ལ་འཁྱུད་པ། འོག་མ་གཉིས་རོ་ལངས་ཀྱི་ལྕེ་ལས་གྲུབ་པའི་རལ་གྲི་འབར་བ་དང་དབང་ཕྱུག་གི་རྩེ་གསུམ་དར་དཔྱངས་ཌཱ་མ་རུ་དང་ལྡན་པ་འཕྱར་བ། རཱུ་ཏྲ་བཏུལ་བའི་རུས་
པའི་རྒྱན་དྲུག །ཐོད་པ་དང་རིན་པོ་ཆེའི་ཅོད་པན། རྣ་ཆ། མགུལ་རྒྱན། སེ་མོ་དོ། ཕྱག་ཞབས་ཀྱི་གདུ་བུ། འོག་པག་ཕུད་ཀྱི་སྒྲ་དང་དུག་གི་རླངས་པ་མི་ཟད་པ་འབྱིན་པའི་ཀླུ་
བརྒྱད༑ རཀྟའི་ཐིག་ལེ། ཞག་གི་སོར་རིས། ཁྲག་སྦར་འཛག་པའི་མགོ་བོ་ལྔ་བཅུ་རྒྱུ་མར་བརྒྱུས་པའི་དོ་ཤལ་རྣམས་ཀྱིས་སྤྲས་པ། སྐྲ་མཚམས་སུ་སྤྲུལ་པའི་ཁྱུང་ནག །སྤྱི་གཙུག་ཏུ་
དཔལ་ལྡན་ལྷན་ཅིག་སྐྱེས་པ་དང་ཡིད་བཞིན་གྱི་ནོར་བུ་གནས་པ། གླང་པོ་ཆེ་ས་སྲུང་གི་པགས་པ་དང་དར་དཔྱངས་ཀྱིས་སྟོད་གཡོགས་པ། མ་ཏྲཾ་དང་སྟག་མི་ཟན་སྟོང་གི་ཞིང་ཤམ་ཐབས་སུ་

།མཛད་དེ། སྐུའི་བ་སྤུའི་ཁུང་ནས་སྤྲོས་པའི་བསྐལ་པ་སྲེག་པའི་མེ་མི་བཟད་པའི་དུ་བ་འཁྲུག་པའི་དབུས་ན་རྒྱལ་པོ་ཆེན་པོའི་རོལ་པས། རྡོ་རྗེའི་ཐོག མཚོན་ཆ
སྣ་ཚོགས་པའི་འཁྱུག ཁྲོ་བོ་འཆོལ་བའི་སེར་བ་འབེབས་བཞིན་དུ་འཇིགས་བྱེད་དང་དུས་མཚན་བསྒྲལ་བའི་བཾ་ཆེན་པོ་བརྫིས་ཏེ་བཞུགས་པའི་པང་དུ། ཙཎྜི་ཀ་སྐུ་མདོག་ནག་མོ་ཁྲོ་བའི་
ཞལ༑ སྤྱན་གསུམ་དམར་ལ་ཟླུམ་པ། ཕྱག་གཡས་གཤིན་རྗེའི་ལྕེ་འདྲ་བའི་གྲི་གུག་དང་། གཡོན་མུ་སྟེགས་བསྒྲལ་བའི་ཐོད་པ་ཁྲག་གིས་གང་བ་ཡབ་ལ་སྟོབ་པ།ྋ དབུ་སྐྲ་སེར་པོ་ཐུར་དུ་
གྲོལ་བ། གཅེར་བུ་ཐོད་པ་དང་སྦྲལ་དང་ཕྱག་རྒྱ་ལྔས་བརྒྱན་ཅིང་ཡབ་དང་རྡོ་རྗེ་པདྨ་གཉིས་སུ་མེད་པར་སྙོམས་པར་ཞུགས་པ། གཡས་སུ་དབྱིངས་ཡུམ་ཨེ་ཀ་ཛཱ་ཊི་ཁྲོ་མོ་མཆེ་གཅིག་སྤྱན་
གཅིག་མ། གཡས་ཞིང་དབྱུག་དང་གཡོན་སྙིང་དང་ལྕགས་སྤྱང་ཁྲ་ཐབས་སུ་འགྱེད་པ། འཇའ་ཚོན་གྱི་བེར་གྱོན་ཏེ་རལ་པ་རྟིང་པར་དྲུད་ནས་གཡས་བརྐྱང་གིས་རོའི་ཁར་བཞུགས་
པ༑ གཡོན་དུ་སྒྲོལ་ཡུམ་འདོད་ཁམས་ཀྱི་དབང་ཕྱུག་དུད་པའི་སོལ་བ་མ་ནག་མོ་སྐེམ་ཞིང་སྦེག་ལ་ཤིན་ཏུ་གཏུམ་པ་ཞལ་གདངས་ནས་མཆེ་བ་བཞི་གཙིགས་པའི་བར་དུ་མི་རོ་གསོལ་བ། སྤྱན་

གསུམ་ལྡོག་ནས་གཟིགས་པ། ཕྱག་གཡས་རལ་གྲི་དང་བྷུ ཉྫ། གཡོན་ཤཱཏྟི་དང་ཏྲི་ཤཱ་ལ། མ་མོའི་ཆས་བརྒྱད་ཀྱིས་སྤྲས་ཏེ་བོང་བུ་གྭ་དམར་གྱི་སྟེང་ན་ཙན་འཁྱིལ་གྱིས་བཞུགས་
པ༑ ཤར་གྱི་འདབ་མར་འཕྲོག་མ་དཀར་མོ། ལྷོར་གླང་སྣ་མ་སེར་མོ། ནུབ་ཏུ་སྲིན་མོ་རལ་པ་ཅན་དམར་མོ། བྱང་དུ་མྱོས་བྱེད་སའི་གཙུག་ལྗང་ཁ། ཞལ་གཅིག་ཤིན་ཏུ་ཁྲོས་
པ༑ ཕྱག་བཞིའི་གཡས་ཀྱི་དང་པོ་རྣམས་སུ་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ། འོག་མ་རྣམས་རལ་གྲི། གཡོན་ཐམས་ཅད་ལ་ཐོད་ཁྲག་དང་རྩེ་གསུམ། ཡེ་ཤེས་ཀྱི་མ་རེ་ཏི་མཆེད་
བཞི་ཀའང་གཅེར་བུ་ཐོད་པ་དང་སྦྲལ་དང་ཕྱག་རྒྱ་ལྔས་བརྒྱན་ཏེ་གཡས་བརྐྱང་གིས་རོའི་ཁར་བཞུགས་པ། མཚམས་བཞིར་ཐོད་པ་བདུད་རྩིས་གང་བ། ཆོས་འབྱུང་གི་གྲུ་མདུན་ནས་
གཡས་སྐོར་དུ། ཧཱུཾ་མཛད་ཡེ་ཤེས་ཀྱི་མགོན་པོ་ནག་པོ་ཞལ་གཅིག་ཕྱག་གཉིས་པ་སྲིན་པོའི་གཟུགས་ཅན་རང་གི་ཤ་ལ་ཟ་བ་ཙམ་དུ་གཏུམ་པ། གད་རྒྱངས་དང་བཅས་པའི་སོ་དང་མཆུ་ལས་ཁྲག་
འཛག་ཅིང་སྤྱན་གསུམ་དམར་པོ། དབུ་སྐྲ་སེར་པོ་ཐོད་ཕྲེང་གིས་བཅིངས་ཤིང་ཕྱག་གཡས་འབར་བའི་གྲི་གུག་འཕྱར་ཞིང༌། གཡོན་ཐོད་ཁྲག་ཐུགས་ཀར་བཟུང་བ། དུར་ཁྲོད་ཀྱི་ཆས་ཀྱིས་

༄༅། །བརྒྱན་ཏེ་གཡོན་བརྐྱང་གིས་རོའི་ཁར་བརྗིད་པར་བཞུགས་པ། མྱུར་མཛད་ཡེ་ཤེས་ཀྱི་མགོན་པོ་ནག་པོ་ཞལ་གཅིག་ཕྱག་དྲུག་པ། གཡས་གསུམ་གྲི་གུག་ཐོད་ཕྲེང་
བསྙེན་
ཌཱ་མ་རུ། གཡོན་གསུམ་ཐོད་ཁྲག་རྩེ་གསུམ་ཞགས་པ། འཇིགས་སུ་རུང་བའི་བཞིན་རས་ཅན། དཔྲལ་བར་སིན་དྷུ་རས་བྱུགས་པ། དུར་ཁྲོད་ཀྱི་ཆས་ཐམས་ཅད་ཀྱིས་བརྒྱན་ཏེ་གྱད་ཀྱི་དོར་
སྟབས་སུ་ལོག་འདྲེན་གླང་པོ་ཆེའི་གདོང་པ་ཅན་བརྫི་བ། གསང་བ་ཡེ་ཤེས་ཀྱི་མགོན་པོ་ནག་པོ་གདོང་བཞི་པ། རྩ་ཞལ་སྟེང་མ་གཉིས་ནག་པོ། གཡས་གཡོན་གཉིས་ལྗང་ནག ཕྱག་
JU
བཞིའི་དང་པོ་གཉིས་གྲི་གུག་དང་ཐོད་ཁྲག་ཐུགས་ཀར་སྟེང་འོག་ཏུ་འཛིན་པ། འོག་མ་གཉིས་རལ་གྲི་དང་རུས་ཕྲེང་འཕྱར་བ། སྤྱན་བཅུ་གཉིས་མེ་ལྟར་འབར་བ། ཞལ་མཆེ་བ་གཙིགས་ཤིང་
མཆུ་འཕྱང་བ། ཚངས་སྐད་དུར་ཁྲོད་ཀྱི་ཆས་ཀྱིས་བརྒྱན་ཏེ་གཡས་བརྐྱང་གིས་རོའི་གདན་ལ་བཞུགས་པ། ཟླ་གམ་གསུམ་ལ་དེ་དག་གི་ཡུམ་མཁའ་འགྲོ་ནག་མོ། ཞི་བྱེད་དཀར་
(v)
མོ༑ སྲུང་བྱེད་སེར་མོ་སྟེ་ཡེ་ཤེས་ཀྱི་མ་གསུམ། གྲུ་བཞིར་དཔལ་ལས་ཀྱི་མགོན་པོ་དང་། ཡུམ་ཙཎྜི་ཀ་དམར་མོ་འབར་བའི་གདོང༌། སྐུའི་སྤྲུལ་པ་ཚེ་བདག་དང་ཤ་ཟ་མ། གསུང་གི་
6Z

སྤྲལ་པ་སྲོག་བདག་དང་ཁྲག་འཐུང་མ། ཐུགས་ཀྱི་སྤྲལ་པ་འཆི་བདག་དང་རྩ་འཇིབ་མ་སྟེ་ལས་ཀྱི་མ་གསུམ། ཡབ་རྣམས་ཐུང་ལ་གེལ་བས་མིའུ་ཐུང་ལྟ་བུ། ཁྲོ་བོའི་བཞིན་ལ་བྱ་རོག་གི་
མཆུ༑ རྔམ་ཞིང་རྐན་སྒྲ་ཏོག་པས་སྲིད་པ་གསུམ་ལྡེག་པ། གཡས་འབར་བའི་གྲི་གུག་འཕྱར་ཞིང་གཡོན་ཐོད་ཁྲག་ཐུགས་ཀར་འཛིན་པ། སྐུ་ལས་གདུག་པའི་མེ་ཕུང་འཕྲོ་ཞིང་དུར་ཁྲོད་ཀྱི་
ཆས་ཐམས་ཅད་འཆང་བ། ཁྲོས་པའི་ཞབས་བརྡབས་པས་ས་གཞི་གཡོ་ཞིང་བདུད་ཀྱི་སྡེ་ཐམས་ཅད་བརླག་པར་བྱེད་པ། རྡོ་རྗེའི་གཤོག་པ་བརྒྱངས་པས་དྲག་པོའི་ལས་ལ་རྒོད་པ། མ་མོ་
བདུན་ཀའང་ཤིན་ཏུ་གཏུམ་ཞིང་སྦེག་པ། རལ་གྲི་དང་ཐོད་ཁྲག་ཅན་མ་མོའི་ཆས་ཐམས་ཅད་ཀྱིས་བརྒྱན་ཏེ་རོལ་པའི་སྟབས་ཀྱིས་རོའི་ཁར་བཞུགས་པ། ལིང་རྩེར་སྐྲའི་མགོན་པོ་སྟག་
ཞོན་ནག་པོ་ཕྱག་གཡས་ཙནྡན་གྱི་བེང་དགྲ་བོའི་ཀླད་དུ་གསོར་ཞིང་། གཡོན་ཉམས་པའི་སྐེ་ནས་བཏགས་ཏེ་ཁྲིད་པའི་ཞགས་པ་དང་བཅས་པས་པར་བུ་ཁྲག་གིས་གང་བ་ཐུགས་ཀར་འཛིན་
པ༑ ཀླད་དུ་བྱ་ཁྲ་གཞུང་བ། རོལ་དུ་སེངྒེ་དོམ་དྲེད་ཅེ་སྤྱང་ཁྲིད་ཅིང་གཏུམ་མོ་ནག་མོ་ཁྲམ་བཾ་དང་ནད་རྐྱལ་འཛིན་པ་དང་རྩེ་བ། དམོད་པ་དྲག་སྔགས་ཀྱི་མགོན་པོ་བེང་དམར་སྨུག ཕྱག་

། གཡས་དམག་གི་གཏེར་ཙནྡན་གྱི་བེང་བསྒྲེང་བ། གཡོན་ཞགས་པ་དང་བཅས་པའི་ཕུར་པ་ཐུགས་ཀར་འཛིན་པ། ཀུན་ཏུ་དགྱེས་མ་ནག་མོ་གྲི་ཐོད་འཛིན་པ་དང་རྩེ་ཇཱ༄༅།བསྙེན་
བ༑ ཡོན་ཏན་གྱི་མགོན་པོ་ལེགས་ལྡན་མཐིང་ནག ཕྱག་གཉིས་ཐུགས་ཀར་གྲི་གུག་གིས་ཐོད་ཁྲག་དཀྲུག་ཅིང༌། ཙནྡན་གྱི་བེང་མཆན་གཡས་སུ་གཟེར་བ། དབུ་ལ་ཁྱུང་ལྡིང་བ། སྟ་
ཟུར་ལ་སེངྒེ་འཁྲབ་པ། རྩིབ་ལོགས་ལ་འཕར་དྲེད་འཁྱུག་པ། ཞབས་ལ་སྟག་འཕྲོ་བ། ནད་མཚོན་གྱི་བསྐལ་པ་དགྲ་ལ་འགྱེད་ཅིང༌། ཀྲོ་དྷི་ཤྭ་རི་སྔོ་སྐྱ་སྦྲུལ་ཞགས་དང་ཐོད་པ་འཛིན་པ་
དང་རྩེ་བ། རྦོད་གཏོང་གི་མགོན་པོ་མ་ནིང་ནག་པོ། ཕྱག་གཡས་ཁ་ཊཱཾ་རུ་མཚོན་ཅན་འཕྱར་ཞིང་། གཡོན་ཞགས་པ་དང་སྙིང་འཛིན་པ་ཨུ་མ་དཀར་མོ་གྲི་ཐོད་འཛིན་པ་དང་རྩེ་བ། གསུང་
གི་མགོན་པོ་ཚོགས་བདག་ཆེན་པོ་ཨ་གྷོ་ར་མཐིང་ནག ཕྱག་གཡས་ཙནྡན་གྱི་བེང་འཕྱར་ཞིང༌། གཡོན་བདུད་རྩི་ལྔས་གང་བའི་ཐོད་པ་ཐུགས་ཀར་བཟུང་ནས། ཟློག་བྱེད་མ་ནག་མོ་གྲི་ཐོད་
འཛིན་པ་དང་རྩེ་བ། དེ་ཐམས་ཅད་ཀྱང་མི་བཟད་པའི་ཁྲོ་བོ་ཤིན་ཏུ་འཇིགས་པའི་ཞལ་གདངས་ཤིང་མཆེ་བ་གཙིགས་པ། སྤྱན་གསུམ་གྱེན་ཐུར་ཐད་ཀར་གཟིགས་པ། སྨ་ར་ཨག་ཚོམས་སྨིན་ཚེ

མ་མེར་འབར་བ། དབུ་སྐྲ་སེར་པོ་གྱེན་དུ་བརྫེས་པ་ལ་རིན་པོ་ཆེའི་པར་ཁབ་དང་ཐོད་སྐམ་ལྔས་བརྒྱན་ཅིང༌། མགོ་དང་སྙིང་སྦྲེལ་བ་རྒྱུ་མའི་ཐག་པས་བརྒྱུས་པ་དང་སྦྲུལ་སྦྲམ་ག་ཤར་བྱས་པ་ཟ་
འོག་གི་བེར་སུམ་བརྩེགས་སྣྲེལ་ཞིར་གྱོན་ནས་གསེར་གྭ་ཕྲ་མང་མགུལ་ལ་བཅིངས་པ། སག་རིའི་ལྷམ་པོ་ཆེ་གསོལ་ནས་གཡོན་བརྐྱང་གིས་དགྲ་བོ་བསྒྲལ་བའི་བམ་ལ་བཞུགས་
པ༑ ཐུགས་ཀྱི་མགོན་པོ་རྡོ་རྗེ་ནག་པོ་འབར་བ་ཞལ་གཅིག་ཕྱག་གཉིས་གྲི་གུག་དང་ཐོད་ཁྲག་ཐུགས་ཀར་སྟེང་འོག་ཏུ་འཛིན་ཞིང༌། དབུས་ན་རྣམ་འཕྲུལ་གྱི་གཎྜི་བསྣམས་པ། སྤྱན་
གསུམ་དང་ལྡན་པ། ཞལ་མཆེ་བ་གཙིགས་པ། དབུ་སྐྲ་སེར་པོ་གྱེན་དུ་བརྫེས་པ་ལ་མི་མགོ་སྐམ་པོ་ལྔའི་དབུ་རྒྱན། རློན་པ་ལྔ་ཅུའི་དོ་ཤལ། རུས་པའི་རྒྱན་དྲུག་དང་སྦྲུལ་གྱིས་བརྒྱན་
པ༑ སྟག་གི་ཤམ་ཐབས་ཅན། མིའུ་ཐུང་གེལ་བའི་སྟངས་སྟབས་ཀྱིས་རོའི་གདན་ལ་བཞུགས་པ། གཡས་སུ་བྱ་ནག གཡོན་དུ་ཁྱི་ནག རྒྱབ་ན་ཅེ་སྤྱང༌། མདུན་ན་མི་ནག སྟེང་
ན་ཕོ་ཉ་འགྱེད་པ། ཙཱ་མུ ཎྜི་ནག་མོ་གྲི་ཐོད་འཛིན་པ་དང་རྩེ་བ། ཕྲིན་ལས་ཀྱི་མགོན་པོ་ནག་པོ་གྲི་གུག་ཞལ་གཅིག་ཕྱག་གཉིས་གཡས་གྲི་གུག་ནམ་མཁའ་ལ་འཕྱར་ཞིང༌། གཡོན་ཐོད་ཁྲག་

༄༅། །ཐུགས་ཀར་འཛིན་པ། བདུད་ཀྱི་བེར་ནག་པོ་གསོལ་ཞིང༌། སྤྱན་གསུམ་མེ་ཕུང་ལྟར་དམར་བ། ཁྲོ་གཉེར་བསྡུས་ཤིང་སྨིན་མ་དང་སྨ་ར་དམར་སེར་འཁྱུག་ལ་
མེ་ལྟར་འབར་བ། ཞལ་གདངས་ཤིང་མཆེ་བ་ཟླ་ཚེས་ལྟ་བུ། དབུ་སྐྲ་ཁམ་པ་གྱེན་དུ་བརྫེས་པ་ལ་རིན་པོ་ཆེ་དང་ཐོད་སྐམ་གྱི་དབུ་རྒྱན་དང༌། མི་མགོ་ལྔ་བཅུའི་སྐྲ་ལན་བུར་ལྷས་པ་གཅིག་ལ་
གཅིག་བརྒྱུས་པས་དོ་ཤལ་བྱས་པ། གསུས་ཁྱིམ་ཆེ་ཞིང་སྐུ་ཤ་རྒྱས་པ། ཤིན་ཏུ་འཇིགས་པའི་ཆ་བྱད་ཅན། ཞབས་གཡས་བསྐུམ་གཡོན་བརྐྱང་བས་མི་རོ་མནན་ནས་ང་རོ་ཕེ་སྐད་དུ་སྒྲོག་
པ༑ དཔའ་མོ་ནག་མོ་གྲི་ཐོད་འཛིན་པ་དང་རྩེ་བ། འཇིག་རྟེན་དྲེགས་པའི་མགོན་པོ་ཏྲག་ཤད་ནག་པོ་ཆིབས་སུ་བྲ་ནག་རྟིང་དཀར་ལ་ཆིབས་པ། སྐ་ལ་བདུད་ཀྱི་བེར་ནག་གསོལ་ཞིང་སྐེད་ལ་
གསེར་གྭ་དང་རིན་པོ་ཆེ་བཅིངས་པ། སྟག་རལ་གཡས་དང་གཟིག་ཤུབས་གཡོན་དུ་བཏགས་པ། ཕྱག་གཡས་མདུང་དར་ནག་པོ་འཕྱར་ཞིང་། གཡོན་དགྲ་སྙིང་སྲོག་རྩ་གསུམ་དང་མ་བྲལ་
བར་ཁྱེར་བ། བདུད་ཞབས་ནག་པོ་མཐེའུ་ཆུང་གིས་བཟུང་ཞིང་གཞུ་གྲུ་མོ་ལ་བཀལ་བ། མདའ་བྱ་རྒོད་མ་དང་བདུད་ཀྱི་ཁྲམ་ཤིང་སྐེད་ལ་བཙུགས་པ། རལ་པ་ཁམ་ནག་ཞུ་ལུགས་སུ་བྱས་

པ༑ སྤྱན་གསུམ་དམར་ལ་ཟླུམ་ཞིང་འཁྲུག་པ། ཞལ་ཨམ་གཙིགས་བསྡམས་པ། སྲིང་མོ་དུང་སྐྱོང་སྣ་ཚོགས་གདོང་མས་རྟ་མཐུར་ནས་ཁྲིད་པ། སྒོ་མཚམས་བརྒྱད་ལ་བྱ་རྒོད་གདོང་མ་
དང་༑ ཕག་གདོང་མ་དང༌།ྋ འུག་གདོང་མ་དང༌། ཁྱི་གདོང་མ་དང༌། ཁྭ་གདོང་མ་དང༌། སྤྱང་གདོང་མ་དང༌། ཁྱུང་གདོང་མ་དང༌། སྟག་གདོང་མ་ཐམས་ཅད་ཀྱང་གཅེར་བུ་
མཐིང་ནག་ཕྱག་རྒྱ་ལྔས་བརྒྱན་ཅིང་གྲི་ཐོད་བཟུང་ནས་རོའི་སྟེང་དུ་གར་གྱིས་རོལ་པ། ནང་ཐམས་ཅད་འབར་བའི་ཕྲེང་བ་འཁྲིགས་པ། གཞན་ཡང་དཔལ་གྱི་མགོན་པོ། ཡེ་ཤེས་ཀྱི་
མ༑ ལས་བྱེད་ཀྱི་ཁྲོ་བོའི་རིགས་ཐམས་ཅད་ཚོགས་པ། མཐོང་ན་སྐྱི་ཟིང་བ། གསུང་དཀྱིལ་གྱི་གྲྭ་ནང་མའི་ཤར་གྱི་གཡས་ནས་རིམ་པ་བཞིན། ཙརྩི་ཀ་དྲག་པོས་འཁྱུད་པ་
ལ༑ རྒན་བྱེད་མ་དང༌། དྲག་མོ་དང༌། འཇིགས་མ་དང༌། ཨུ་མས་བསྐོར་བ། ཁྱབ་འཇུག་མ་རྩིགས་པ་ཅན་གྱིས་འཁྱུད་པ་ལ། འཕྲོག་བྱེད་མ་དང༌། འབར་བྱེད་མ་
དང་༑ འཇིགས་བྱེད་མ་དང༌། ཡུལ་འཁོར་སྐྱོང་མ། ཕག་མོ་དྲག་པོ་ཆེན་པོས་འཁྱུད་པ་ལ། རྒྱལ་མ་དང༌། རྣམ་པར་རྒྱལ་མ་དང༌། མི་ཐུབ་མ་དང༌། གཞན་གྱིས་མི་ཐུབ་

༄༅། །མ། གཞོན་ནུ་མ་མི་སྡུག་པས་འཁྱུད་པ་ལ། འཇིགས་བྱེད་མ་དང༌། གཟུགས་ཅན་མ་དང་། མཆེ་གཙིགས་མ་དང༌། ཐོད་པ་ཅན་མ། དྲག་མོ་ལྷས་བྱིན་རྩྭ
གྱིས་འཁྱུད་པ་ལ། ནག་མོ་ཆེན་མོ་དང་། ནག་སྦོམ་དང་། བཟང་མོ་དང༌། མཆེ་བ་ཅན་མ། དཔའ་མོ་དགའ་བར་ལྡན་པས་འཁྱུད་པ་ལ། ཐོད་འཕྲེང་འཛིན་མ་དང༌། འཕྲེང་འཛིན་
མ་དང༌། ཏྲི་ཤཱ་ལ་འཛིན་མ་དང༌། སྦྲུལ་འཛིན་མ། དབང་མོ་ནག་མོ་ཁྱབ་བྱེད་ཀྱིས་འཁྱུད་པ་ལ། དབང་མོ་དང༌། ཟླ་བ་མོ་དང༌། དྲག་ཏུ་སྡང་བ་མོ་དང༌། རྣ་བ་འཕྱང་
མ༑ ཚངས་མ་ལོག་སྲེད་ཅན་གྱིས་འཁྱུད་པ་ལ། རལ་གྲི་མ་དང་། དགྲ་སྟ་མ་དང་།ྋ མདའ་ཐོགས་མ་དང༌། གཞུ་ཅན་མས་བསྐོར་བ། ཡབ་ཡུམ་རྣམས་མཐིང་ནག་ཞལ་གཅིག་མི་
བཟད་པར་ཁྲོས་པ། ཕྱག་བཞིའི་དང་པོ་གཉིས་གྲི་གུག་དང་ཐོད་པ། ལྷག་མ་གཉིས་ཌཱ་མ་རུ་དང་ཏྲི་ཤཱ་ལ། དུར་ཁྲོད་ཀྱི་ཆས་ཅན་རོའི་གདན་ལ་འགྱིང་བ། འཁོར་གྱི་མ་མོ་རྣམས་མདུན་
ནས་གཡས་བསྐོར་གྱིས་ནག་སེར་དམར་ལྗང་བ་གྲི་ཐོད་ཅན་གཅེར་མོ་ཕྱག་རྒྱ་ལྔས་བརྒྱན་ཏེ་གར་མཛད་པ།ྋ ལྷ་ཁྱམས་ཕྱི་མར་ཞིང་སྐྱོང་ཞི་བའི་གདོང་མ་དང་དྲིལ་བུ་ཆེན་པོ། དཔལ་ཆེན་མོ་དང་

མེའི་གདོང༌། བདེ་བྱེད་མ་དང་གྱེན་དུ་འབར་སྐྲ། སྣ་མོ་ཆེ་དང་མཆོག་གི་དབང་ཕྱུག མེ་འབར་མ་དང་སྒྲ་ཆེན། མེ་ལྕེའི་ཁ་མ་དང་དྲིལ་བུའི་སྒྲ། དམར་སེར་མ་དང་བྱིན། བོང་ཞོན་
མ་དང་གླང་ཆེན་རྣ་བ། བ་ལང་རྣ་མ་དང་བུ་གུའི་བྱིན་ཅན། རིམ་པ་མོ་དང་རྩིག་པ། མཐོང་གཤོལ་མ་དང་སྤུའི་བྱིན་པ། ཙཱ་མུ ཎྜི་དང་བུམ་པ། བཞིན་མདངས་མ་དང་རལ་པ་གསུམ་
པ༑ གློག་གི་གདོང་མ་དང་དྲིལ་བུའི་སྒྲ་ཆེན། མེ་ལྕེའི་གདོང་མ་དང་བྱ་བ་ཀུན་མཛེས། ཀ་རཉྫ་གནས་མ་དང་དྲིལ་ཆེན། ལྷ་མོ་ཆེན་མོ་དང་སྒྲ་ཆེན་པོ། གཏུམ་མོ་དང་བསྐྱེད་པ། སྐྱེ་
བོ་མ་དང་ལྷུན་པོ་ཆེན་པོ། འདོད་མ་དང་འཇིགས་པ། ཨ་མྲ་ཀོ་དང་བརྟུལ་ཞུགས་ཆེན་པོ། ཛི་ལིའི་སྒྲ་འབྱིན་མ་དང་སྣ་ཆེན། ལྷན་ཅིག་སྐྱེས་མ་དང་ཐུབ་དཀའ། དབང་བསྐུར་མ་དང་སྣ་
ཚོགས་དབང་ཕྱུག ཐམས་ཅད་གྲྭ་ནང་མའི་གཙོ་བོ་ལྟ་བུ། ཤར་སྒོར་རང་བྱུང་སྲིད་རྒྱལ་མཐིང་ནག་ཁྲོས་པའི་ཞལ་གཅིག་ཕྱག་བཞི་ཁ་ཊཾ་ཕུར་བུ་མེ་ལོང་སྦྲུལ་ཞགས་འཛིན་པ། མ་
མོའི་ཆས་ཀྱིས་བརྒྱན་པ། ཙན་འཁྱིལ་གྱིས་དྲེའུའི་སྟེང་དུ་བཞུགས་པའི་ཕང་དུ། ཟ་བྱེད་ཀྱི་མགོན་པོ་བེར་ནག་པོ་མི་སྡུག་པའི་བཞིན་ཅན་མིའུ་ཐུང་གེལ་བའི་གཟུགས། མཐིང་ནག་གཡས་

༈,༄༅། །ཟངས་གྲི་འཕྱར་ཞིང་གཡོན་ཐོད་ཁྲག་ཐུགས་ཀར་འཛིན་པ། ཐོད་རུས་སྦྲུལ་གྱིས་བརྒྱན་ཅིང༌། ཞབས་གཡོན་བརྐྱང་གིས་བཞུགས་པ། ལྷོ་སྒོར་སེངྒེ་དཀར་མོ་
ལ་ཆིབས་པའི་ཇོ་མོ་བཀྲ་ཤིས་ཚེ་རིང་མ་སྐུ་མདོག་དཀར་མོ་ཕྱག་གཡས་གསེར་གྱི་རྡོ་རྗེ་རྩེ་དགུ་པ་ནམ་མཁའ་ལ་འཕྱར་ཞིང༌། གཡོན་ཚེའི་བུམ་པ་འཛིན་པ། གཟུགས་མཛེས་ཤིང་ལྟ་ན་སྡུག་
ལྷའི་བུ་མོ་བཅུ་དྲུག་ལོན་པའི་ལང་ཚོ་དང་ལྡན་ཞིང་དབུ་སྐྲ་མཐོན་མཐིང་ལྷས་མ་རྒྱབ་ཏུ་འཕྱང་ཞིང་ཅུང་ཟད་བཅིངས་པའི་ཟུར་ཕུད་ཡིད་བཞིན་གྱི་ནོར་བུས་བརྒྱན་པ། སྙན་གོང་གསེར་དང་
ཨུཏྤ་ལའི་ཕྲེང་བ་དང་རྣ་ལྟག་ཏུ་དར་གྱི་ཅོད་པན་གཡོ་བ། ནོར་བུའི་རྣ་ཆ་གདུབ་ཀོར་དང༌། མགུལ་རྒྱན་དང༌། དཔུང་རྒྱན་དང༌། ཕྱག་ཞབས་གསེར་གྱི་གདུ་བུས་སྤྲས་ཤིང༌། མུ་ཏིག་
གི་དོ་ཤལ་དང་རིན་པོ་ཆེའི་སྐ་རགས་ཅན། དར་དཀར་པོ་ཡིད་དུ་འོང་བའི་སྟོད་གཡོགས་དང༌། ཀ་ཙ་ལིནྡའི་སྨད་གཡོགས་འཆང་བ་མཚར་སྡུག་འོད་དུ་ཆགས་པ། ཤིན་ཏུ་སྒེག་ཅིང་འགྱིང་
བ༑ གཡས་ལོགས་སུ་ཤཱནྟ་པུ་རིར་གནས་པའི་ཚོགས་ཀྱི་བདག་པོ་ཟླ་བའི་འོད་ཅན་གླང་པོ་ཆེའི་དབུ་མཆེ་བ་གཅིག་གཙིགས་པ། སྤྱན་གསུམ་ཆགས་པས་གཟིགས་པ། དབུ་སྐྲ་ནག་པོ་ཟུར་

ཕུད་ལྔ་བཅིངས་པ་ལ་ཡིད་བཞིན་གྱི་ནོར་བུ་དང་ཟླ་ཚེས་ཀྱིས་བརྒྱན་པ། སྦོམ་ཞིང་ཐུང་ལ་གསུས་པ་འཕྱང་བ། ཕྱག་བཞིའི་དང་པོ་གཉིས་ལ་ཕུག་དང་ཟས་ཀྱི་གཞོང་པ། ལྷག་མ་གཉིས་
བགྲང་ཕྲེང་དང་དགྲ་སྟ། རིན་པོ་ཆེ་དང་མེ་ཏོག་གི་རྒྱན་ཐམས་ཅད་ཀྱིས་བརྒྱན་ཏེ། ནོར་བུ་སྐྱག་པའི་བྱི་བའི་ཁར་གེལ་བའི་སྟབས་ཀྱིས་བཞུགས་པ། ནུབ་སྒོར་རྡོ་རྗེ་གཡུའི་སྒྲོན་མ་
ཁྲོས་མ་དམག་ཟོར་གྱི་རྒྱལ་མོ་གཅེར་བུ་མཐིང་ནག་དབུ་དགུ་རཀྵ་སིའི་གདོང་པ་ཅན། སྲིད་པ་གསུམ་ཤར་ཟ་བའི་ཁ་མོ་ཆེ་དགུ་གདངས་ནས་མཆེ་བ་རི་ལྟར་དུ་གཙིགས་པའི་འགྲམ་དང་མིག་ནས་
ནད་རིགས་ཐམས་ཅད་ཁྲག་གི་རྒྱན་དུ་འཛག་པ། ལུས་ལས་མེ་དཔུང་འཕྲོ་ཞིང་ལྟས་ངན་པ་དང༌། ཆོ་འཕྲུལ་ཐམས་ཅད་དགྲ་ལ་གཏོང་བ། སྣ་རྣམས་ནས་ཐལ་བའི་རླུང་དམར་འཚུབ་
པ༑ དབུ་རེ་རེ་ལས་སྤྱན་གསུམ་གསུམ་དགྲ་ལ་གཟིར་ནས་གློག་ལྟར་འཁྱུག་པ། གཡུ་ཡི་རལ་པས་སྟོང་གསུམ་ཁེངས་པ། ནུ་མ་འཕྱང་བ། བྷ་ག་བསྒྲད་པ། ཕྱག་བརྒྱད་ཀྱི་དང་པོ་
གཉིས་གྲི་ཐོད། ལྷག་མ་གཡས་གསུམ་རལ་གྲི་དགྲ་སྟུ་ལྕགས་ཀྱུ། གཡོན་གསུམ་རྩེ་གསུམ་ཞགས་པ་ཅང་ཏེའུ་བརྡུང་བ། ཁྲག་ཞག་ཐལ་བས་བྱུགས་པ། ལྕགས་ཀྱི་སྤྱང་མོ་མགོ་དགུ་ལ་
ཚུ

༄༅། །ཆིབས་པ། གཡས་སུ་རྟ་ནག་དྲེགས་པ་ཆེན་པོ་སྤྱི་གཙུག་ཏུ་རྟ་མགོ་ལྗང་ནག་རྟ་སྐད་ནམ་མཁའི་དབྱིངས་སུ་འཚེར་བ། རྩ་བའི་ཞལ་མི་བཟད་པར་ཁྲོས་པ། ཕྱག་རྫུ
བསྙེན་
པའི་གཡས་རལ་གྲི་རེག་གཅོད་ཀྱི་སྤུ་གྲིའི་སོ་ཅན་འཕྱར་ཞིང༌། གཡོན་བྷཉྫ་ཀླད་ཁྲག་སྙིང་གིས་གང་བ་ཐུགས་ཀར་འཛིན་པ་དར་ནག་གི་འཇོལ་བེར་གསོལ་བའི་སྟེང་དུ་དུར་ཁྲོད་ཀྱི་ཆས་བརྒྱད་ཚང་
བར་མནབས་པ། གསེར་གྭ་སྐེད་ལ་བཅིངས་ནས་སྭག་རིའི་ལྡུམ་དང་བཅས་ཏེ་སྟག་མོ་དྲུས་མ་ལ་ཆིབས་པ། བྱང་སྒོར་དུར་ཁྲོད་ཀྱི་བདག་མོ་ཤིན་ཏུ་ཁྲོས་པ་ཀེང་རུས་གར་བྱེད་པའི་གཟུགས་
ཅན་ཕྱག་གཡས་དབྱུག་ཐོ་འཕྱར་ཞིང་། གཡོན་བྷན་དམར་ཁྲག་གིས་གང་བ་ཐུགས་ཀར་འཛིན་པ། དར་གྱི་ཤམ་ཐབས་ཅན་རང་འདྲ་བའི་ཡབ་གཡས་སུ་གནས་པ། གཞན་ཡང་གནས་
གསུམ་དང༌། ཕོ་ཉ་དང༌། འཇིག་རྟེན་དང༌། དམ་ཚིག་དང་། ཤ་ཟའི་མཁའ་འགྲོ་མ་རྗེ་མོ་བཅུ་བཞི། སྲིད་པའི་སྨན་མོ་ལྔ་ཅུ་རྩ་བརྒྱད་ལ་སོགས་པ་འཇིགས་བྱེད་མ་མོའི་ཚོགས་སྲིད་ཚད་
སྤྲིན་ལྟར་དུ་འཁྲིགས་པ། སྐུ་དཀྱིལ་གྱི་ལྷ་ཁྱམས་ནང་མའི་ཤར་གྱི་གཡས་སུ། ལྷའི་མགོན་པོ་གུ་ལང་དབང་ཕྱུག་ཆེན་པོ་སྐུ་མདོག་དམར་པོ་གར་དགུའི་ཉམས་དང་ལྡན་

པ༑ གཡས་སྐྱེ་འགྲོ་འགུགས་པའི་ལྕགས་ཀྱུ། གཡོན་སྲིད་པ་གསུམ་ཟིལ་གྱིས་གནོན་པའི་རླུང་གི་ཞགས་པ་དང་བཅས་པའི་ལིངྒ་བསྣམས་པ། དར་དང་རིན་པོ་ཆེས་བརྒྱན་ཅིང་རལ་པ་ཟླ་
ཚེས་ཀྱིས་སྤྲས་པ། འོད་དང་ལྡན་པའི་རྟགས་གྱེན་དུ་བསྒྲེང་ཞིང་ཕྱེད་སྐྱིལ་གྱིས་བཞུགས་པ། གཡོན་དུ་ལྷ་མོ་ཨུ་མ་འཕྲུལ་གྱི་མེ་ལོང་དང་བུམ་པ་བཟུང་སྟེ་ཡབ་ཀྱི་ཕྱེད་དུ་བཞུགས་
པ༑ འཁོར་ཚངས་པ་དང༌། འདོད་ལྷ་དང༌། དབངཔོ་དང༌། ཁྱབ་འཇུག་དང་། ཉེ་དབང་དང་། གཞོན་ནུ་དང༌། བྷྲ་གི་རི་དང་། ཚོགས་ཀྱི་བདག་པོ་ལ་སོགས་ཏེ་གཟུགས་དང་
འདོད་ལྷ་གྲུབ་པ་དང་རིག་པ་འཛིན་པ་ཐམས་ཅད་ཀྱིས་བསྐོར་བ། གཡོན་དུ་བདུད་ཀྱི་མགོན་པོ་སེངྒེའི་གདོང་པ་ཅན་སྐུ་མདོག་ཆར་སྤྲིན་ལྟར་གནག་ཅིང་བཟོད་པར་དཀའ་བའི་གཟི་བརྗིད་འབར་
བ༑ སེངྒེའི་ཞལ་རྔམ་ཞིང་ཁྲོས་པའི་ཉམས་ཅན། དམར་ལ་ཟླུམ་པའི་སྤྱན་གསུམ་སྡང་མིག་ཏུ་གཟིགས་པ། མཆེ་བ་རྣོན་པོ་གཙིགས་པའི་ཞལ་གདངས་ཤིང་ལྗགས་གློག་ལྟར་འཁྱུ
པ༑ རལ་པ་སྔོ་སྐྱ་གྱེན་དུ་བརྫེས་པའི་གསེབ་ནས་སེང་ཆུང་མང་པོ་འཕྲོ་བ་ཁམས་གསུམ་ལས་རྣམ་པར་རྒྱལ་བའི་སེངྒེའི་ང་རོ་འབྲུག་ལྟར་དུ་སྒྲོག་པ། ཕྱག་གཡས་མདུང་དར་ནག་པོ་སྲིད་རྩེའི་

༄༅། །བར་དུ་འཕྱར་ཞིང༌། གཡོན་ཐོད་པ་གློ་སྙིང་གི་གཏོར་མས་གང་བ་བསྣམས་པ། དར་ནག་གི་འཇོལ་བེར་བརྩེགས་མར་གསོལ་བའི་ནང་མར་རིན་པོ་ཆེའི་སྐ་རགས་
དང་གསེར་གྭ་མཛེས་པར་བཅིངས་པ། ཞབས་གཉིས་དྲག་ཤུལ་ཆེན་པོའི་སྟོབས་ཀྱིས་གུང་གཉིས་ལ་གླིང་བཞི་ཁྱབ་པར་རྒྱུ་བའི་བདུད་རྟ་ནག་པོ་རླུང་གི་ཤུགས་ཅན་ལ་ཆིབས་པ། མེའི་ཕུང་པོ་
གཅིག་ཏུ་འབར་བ། གཡོན་དུ་བདུད་མོ་སེང་གདོང་མ་སྐུ་མདོག་དམར་མོ་རབ་ཏུ་ཁྲོས་པའི་སྤྱན་བསྒྲད་ཅིང་ཞལ་གདངས་པ། རལ་པ་དམར་པོ་འབར་བའི་ནང་ནས་ཁྲོ་ཆུང་མེ་སྟག་ལྟར་འཕྲོ་
བ༑ དར་དམར་གྱི་བེར་གྱོན་ཞིང་སྟག་གི་པགས་པས་སྨད་དཀྲིས་པ། ཕྱག་གཡས་ཏྲི་ཤཱ་ལ་འདེབས་པའི་ཚུལ་དུ་བསྣམས་པ། གཡོན་པ་མི་སྙིང་དྲོན་མོ་བར་མ་ཆད་པར་གསོལ་བ། མྱུར་
མགྱོགས་ཀྱི་རྩལ་དང་ལྡན་པའི་རྟ་དམར་ལ་ཞོན་པ། ཡབ་ཡུམ་དེ་དག་གི་གཡས་དང་གཡོན་དུ་ལས་མཁན་འཇིགས་བྱེད་དུས་མཚན་ནག་པོ་ཡབ་ཡུམ་ཁ་དོག་སེར་བ་སྤྲེའུའི་གདོང་པ་
ཅན༑ ལག་གཉིས་བྱ་སྡེར་ས་ལ་བཙུགས་ནས་སྤྱིའུ་ཚུགས་སུ་འགྲོ་ཞིང༌། རྐང་པས་ཐོད་པ་གཏོར་མས་གང་བ་ཐོགས་པ། མི་ལྤགས་ཀྱིས་སྐེད་དཀྲིས་ཤིང་ལུས་སྟོད་ཀྱི་ཐད་དུ་རླུང་ནག་

འཚུབ་པ། སྐེད་པར་མེ་དཔུང་མཆེད་ཅིང་འབར་བ། རྐང་པའི་ཐད་སོར་གློག་གི་ཕྲེང་བ་དང་བཅས་པའི་སྤྲིན་འཁྲིགས་པའི་ཆོ་འཕྲུལ་གཏོང་བ། འཁོར་དུ་དམག་དཔོན་བཛྲ་སཱ་དྷུ་ནག་
པོ༑ དར་དཀར་གྱི་རལ་གུ་གྱོན་པ། གཡས་ལྕགས་ཀྱི་ཐོ་ཆེན་འབར་བ་འཕྱར་ནས་དགྲ་བགེགས་ཀྱི་མགོ་བོ་འགེམས་ཞིང་། གཡོན་སྦུད་པ་ནག་པོ་དྲག་ཏུ་འབུད་པས་མྱོས་པར་བྱེད་པ།ྋ ར་
སྐྱེས་ཁམ་པ་ལ་ཞོན་པ། གཤིན་རྗེ། ཀླུ། བདུད། སྲིན་པོ། སྲོག་བདག བཙན། མ་མོ་སྟེ་བདུད་ཀྱི་སྡེ་དཔོན་ཆེན་པོ་བརྒྱད། ཕོ་བདུད་ཉི་ཤུ་རྩ་གཅིག ནག་པོ་སྟོང་ལ་
སོགས་པ་བདུད་ཀྱི་རིགས་ཐམས་ཅད་དང༌། སྨྱོ་བྱེད་ལ་སོགས་པ་འབྱུང་པོ་དང༌། བརྗེད་བྱེད་ལ་སོགས་པ་གདོན་དང༌། ཟ་བྱེད་ལ་སོགས་པ་ཤ་ཟའི་ཚོགས་ཐམས་ཅད་ཀྱིས་བསྐོར
ལྷོའི་གཡས་སུ་གཤིན་རྗེ་ཆོས་ཀྱི་རྒྱལ་པོ་དམར་ནག་ཁྲག་གི་རྒྱ་མཚོ་རུལ་བ་ལྟ་བུ། གཅེར་བུ་རྒྱན་མེད་རྟགས་བསྒྲེང་བ། མ་ཧེ་ཁྲོས་པའི་ཞལ་གདངས་ཤིང་མཆེ་བ་རྣམ་པར་
གཙིགས་པ་ལྗགས་བསྒྲིལ་ནས་ངར་སྒྲ་འབྲུག་ལྟར་དུ་སྒྲོག་པ། སྤྱན་གསུམ་དམར་པོ་གཟིར་བ། སྨ་ར་ཨག་ཚོམ་སྨིན་མ་འབར་ཞིང་འཁྱིལ་བ། རལ་པ་གསིགས་པའི་གསེབ་ནས་གཤིན་ ༷

༈༄༅། །རྗེའི་ཕོ་ཉ་ཐམས་ཅད་སྤྲོ་བ། གནམ་ལྕགས་ཀྱི་རྭ་རྩེས་སྲིད་པ་གསུམ་གྱི་ལྟོ་བ་འབིགས་པ། ཕྱག་གཡས་རལ་གྲི་འཕྱར་ཞིང་གཡོན་ཐོད་ཁྲག་འཆང་བ། ཞབས་
གཡོན་བརྐྱང་གིས་སྲིན་གྱི་མ་ཧེ་ཁྲོས་པའི་སྟེང་དུ་བཞུགས་ཤིང༌། ཙཱ་མུ ཎྜི་མ་ཧེ་མོའི་གདོང་ཅན་དམར་ནག་ཏྲི་ཤཱ་ལ་དང་ཐོད་ཁྲག་འཛིན་པ་དང་རྩེ་བ། གཡས་སུ་སྲོག་བདག་མོན་པ་དམར་པོ་
བསྭེའི་ཞུབ་ཅན་དཔའ་བོའི་ངར་སྐད་སྒྲོག་ཅིང༌། བསེ་མདུང་དང་མདའ་གཞུ་ཁྱེར་ཏེ་རྟ་རྒོད་མི་ཟན་ལ་ཞོན་པ། ྋདགྲ་ལ་ཇག་པར་ཆས་ནས་སྲོག་དབུགས་མེ་ལྟར་དུ་ལེན་པ། གཡོན་དུ་སྐྱེ་
དགུའི་སྲོག་གི་སྒོར་གཟའི་ཟེར་ལ་ཞོན་ནས་རྒྱུ་བའི་འཆི་བདུད་ནག་པོ་མདའ་གཞུ་ཁྱེར་བ། འཁོར་དུ་གཤིན་རྗེ་ཡ་བ་ཏི། མིག་དམར། ཆོས་རྒྱལ། ཕྱ་སང༌། ཏེལ་པ། རྨིག་
པ༑ ཨ་བ། རལ་པ་ཚར་དགུ་སྟེ་གཤིན་རྗེའི་སྡེ་དཔོན་ཆེན་པོ་བརྒྱད། ལོ་ཟླ་ཞག་ཟ་མའི་གཤེད་ལ་སོགས་པ་གཤིན་རྗེའི་ཚོགས་ཐམས་ཅད་ཀྱིས་བསྐོར་བ། གཡོན་དུ་སྲིན་པོའི་མགོན་པོ་
ཁྱབ་འཇུག་ཆེན་པོ་རཱ་ཧུ་ལ་ལུས་པོ་གཅིག་ལ་མགོ་བོ་དགུ་ཡོད་པ་སྟེང་ཕྱོགས་བྱ་རོག་གི་ཞལ་དང་བཅུ། དབུ་དགུ་ནི་རྩ་བའི་ཞལ་གསུམ་གཤིན་རྗེའི་ཞལ་གཡས་ལྗང་། གཡོན་ནག དབུས་

དུད་ཁ་འབར་བ། སྤྱན་དགུ་ཐུར་དུ་གཟིགས་པ། བར་གྱི་ཞལ་གསུམ་བདུད་ཀྱི་ཞལ་གཡས་མཐིང་། གཡོན་དམར། དབུས་ལྗང་ནག སྤྱན་དགུ་བར་སྣང་ལ་གཟིགས་པ། སྟེང་གི་
ཞལ་གསུམ་ལྷའི་ཞལ་གཡས་ལྗང་གཡོན་དམར། དབུས་དཀར་བ། ཞི་བའི་སྤྱན་དགུ་སྟེང་དུ་གཟིགས་པ། ཤིན་ཏུ་རྔམ་པའི་རང་བཞིན་ཅན།ྋ མཆེ་བ་གཙིགས་ཤིང་སྨིན་མ་དང་སྨ་རའི་
བར་ནས་བསྐལ་པའི་མེ་སྟག་འཕྲོ་བ། མགོ་ལུས་ཐམས་ཅད་མིག་གིས་གང་ཞིང་ཁྲོ་བ་དང་འཁྲུགས་པ་དང་ལྡན་པ། ཕྱག་གཡས་ན་ཆུ་སྲིན་གྱི་ཞགས་པ་བསྣམས་པས་ས་བདག་གདུག་པའི་
སྙིང་ནས་འདྲེན་ཞིང་ཐལ་བར་རློག་པ། གཡོན་རྭའི་མདའ་གཞུ་བསྣམས་པས་དམ་ཉམས་པའི་དགྲ་བོ་སྒྲོལ་བ། སྐུ་སྨད་སྦྲུལ་དུ་ཡོད་པ། ཀླུ་རྒྱལ་རིགས་དང༌། རྗེའུ་རིགས་
དང་༑ དམངས་རིགས་དང༌། བྲམ་ཟེ་དང་། གདོལ་པའི་རིགས་ཀྱིས་ཕྱག་དང་རྒྱན་རྣམས་ལ་ཕྲ་མིག་ཏུ་མཛེས་པ། སྐུ་མདོག་དུད་ཁ་འཇིགས་པའི་མདངས་དང་ལྡན་པ། སྐྲ་སྟོད་ནམ་
མཁའི་དབྱིངས་ན་བཞུགས་པ། སྐུ་སྨད་རྒྱ་མཚོའི་གཏིང་ན་འཁྱིལ་བ། སྣང་སྲིད་ཀྱི་ལྷ་འདྲེ་གཞན་རྣམས་ཀྱིས་མཐོང་ན་འཇིགས་ཤིང་སྐྲག་པར་འགྱུར་བ། སྟག་སྲིན་ཟོར་བའི་གདོང་པ་ཅན་

༄༅། །སེར་ནག་སྟག་ལྤགས་གྱོན་པ་ཉི་མ་ལ་ཆིབས་ནས་ཟོར་བ་བསྣམས་པ། བཾ་སྲིན་དྲེད་མོའི་གདོང་པ་ཅན་སྔོ་ནག་དྲེད་ལྤགས་གྱོན་པ་ཟླ་བ་ལ་ཆིབས་ནས་སྦྲུལ་ཞགས་
བསྣམས་པ། ཀོང་སྲིན་བ་ལང་གི་གདོང་པ་ཅན་དམར་ནག་གླང་ལྤགས་གྱོན་པ་སྡིག་པ་ལ་ཆིབས་ནས་ཟངས་གྲི་བསྣམས་པ། འབྲོག་སྲིན་ཆུ་སྲིན་གྱི་གདོང་པ་ཅན་ལྗང་ནག་ཆུ་སྲིན་གྱི་གཡང་
གཞི་གྱོན་པ་རྨིག་བུ་ལ་ཆིབས་ནས་བེ་ཅོན་བསྣམས་པ། འཁོར་ལྗང་སྔོན་དྲག་པོ། དྲང་སྲོང་དཀར་སེར། བདུད་པོ་རོག་ཏི། བིཥྚི་པ་ཏྲ། བྱི་ནུ་རཱ་ཛ། དུ་བ་མཇུག་
བཅུ་གསུམ་
རིང་༑ བིཥྞཱ། སྒྲ་གཅན་ཏེ་ལྷ་ཆེན་བརྒྱད་ཀྱིས་དྲེགས་པ་ལས་ལ་བཀོལ་བ། གཟའ་དང་རྒྱུ་སྐར་རྣམས་ཀྱིས་ཉམས་པ་བྱད་དུ་སྟེམས་པ། ལྷ་མ་ཡིན་གཏུམ་པོ་རྣམས་ཀྱིས་མཚོན་ཆའི་ཆར་
འབེབས་པ།ྋ ལངྐའི་བདག་པོ་ལ་སོགས་པ་སྲིན་པོའི་ཚོགས་སྲོག་དབུགས་ཟ་བ་རྣམས་ཀྱིས་བསྐོར་བ། ནུབ་ཀྱི་གཡས་སུ་ཀླུའི་མགོན་པོ་ནཱ་ག་རཀྴ་ནག་པོ་སྐུ་སྟོད་སྲིན་པོའི་གཟུགས་
ཅན༑ རྒྱབ་རི་རབ་ལ་གཏད་པ། སྐུ་སྨད་རྒྱ་མཚོའི་གཏིང་དུ་འཁྱིལ་བ། རྩ་ཞལ་སྲིན་པོ་ཤིན་ཏུ་ཁྲོས་པ། ལྷག་མ་སྦྲུལ་ནག་བརྒྱད་བར་སྣང་ལ་འཕྱོ་བའི་དབུས་མར་རིན་པོ་ཆེའི་པྲོག་ཞུ་

ཅན༑ ཕྱག་བཅུ་དྲུག་གི་གཡས་བརྒྱད་གྲི་གུག་འཕྱར་ཞིང༌། གཡོན་བརྒྱད་སྦྲུལ་ཞགས་འཕེན་པའི་དང་པོ་གཉིས་ཐུགས་ཀར་བསྣོལ་བ། ཞལ་ནས་ཨིཀ་ཤ་ཨིཀ་ཤ་ཞེས་པའི་སྒྲ་སྒྲོག་
པ༑ སྲིད་པ་གསུམ་པོ་ལྟོ་ན་ཆུག་པ། ཡུམ་ཀླུ་མོ་ཁྲོས་མ་སྦལ་མགོ་དགུ་པ། ཕྱག་གཉིས་སྦྲལ་ལྤགས་དང་ནད་རྐྱལ་བསྣམས་པ། འཁོར་སྟོབས་ཀྱི་རྒྱུ། དུང་སྐྱོང༌། པདྨ། ནོར་
རྒྱས༑ མཐའ་ཡས། རིགས་ལྡན། འཇོག་པོ། པད་ཆེན་ལ་སོགས་པའི་ཀླུ། གཉན་ཆེན་སྡེ་བཞི་ལ་སོགས་པའི་གཉན། ཐེ་སེ་ལ་སོགས་པའི་ས་བདག་སྟེ་ལྟོ་འཕྱེའི་ཚོགས་ཐམས་
ཅད་ཀྱིས་བསྐོར་བ། གཡོན་དུ་བཙན་གྱི་མགོན་པོ་བེག་རྩེ་དམར་པོ་ཞལ་བསྒྲད་ཅིང་མཆེ་བ་གཙིགས་པ། རྐན་སྒྲ་རྡེབ་པ། སྡང་མིག་གིས་བགེགས་དཔུང་སྲེག་པ། ཕྱག་གཡས་ཟངས་གྲི་
རྣོན་པོ་འཕྱར་ཞིང༌། གཡོན་དགྲ་བོའི་གློ་སྙིང་མདའ་གཞུ་བསྭེ་མདུང་རྣམས་འཛིན་པ། དཔའ་བ། ཟངས་ཀྱི་ཡ་ལད་ཅན། ཁྲག་འཛག་པའི་མགོ་བོའི་དོ་ཤལ། སྭག་རིའི་ལྷུམ་གསོལ་
ཞིང་སྤྲལ་པའི་ཕོ་ཉ་འགྱེད་པ། གཡོན་དུ་སྲིན་མོ་གདོང་དམར་མ་མི་ལྤགས་ཀྱི་རལ་གུ་དང༌། མགོ་བོའི་དོ་ཤལ་ཅན་ཟངས་གྲི་དང་ཕུར་བུ་བསྣམས་པ། གཡས་སུ་ལས་མཁན་དམག་དཔོན་

༣༄༅། །ཆེན་པོ་ཅེ་སྤྱང་ལ་ཞོན་པ་ཟངས་ཀྱི་ཞུབ་ཅན་བཙན་ཞགས་མདའ་ལྟར་དུ་འཕེན་པ། དེའི་མཐའ་སྐོར་དུ་གྲི་ཐོགས་ཀྱི་གིང་སྡེ་བརྒྱད། སྲོག་གཅོད་ཀྱི་བཤན་པ་ཉི་ཤུ་རྩ་
གཅིག་ལ་སོགས་པ་བཙན་གྱི་རིགས་ཐམས་ཅད་ཀྱིས་བསྐོར་བ། བྱང་གི་གཡས་སུ་གནོད་སྦྱིན་གྱི་མགོན་པོ་ཞང་འོན་ནག་པོ་ཁྲག་རལ་ཅན། ཐུང་ཞིང་སྦོམ་ལ་གསུས་ཁྱིམ་ཆེ་
བ༑ ཞལ་གདངས་ཤིང་མཆེ་བ་གཙིགས་པ། དམར་ལ་ཟླུམ་པའི་སྤྱན་གསུམ་འབུར་ཚུགས་སུ་ལྟ་བ། དབུ་ལ་རིན་པོ་ཆེའི་པྲོག་ཞུ་འབར་བ། ཕྱག་གཡས་དགོས་འདོད་སྩོལ་བའི་ནོར་བུ་
རིན་པོ་ཆེ་དང་། གཡོན་ནད་ཐམས་ཅད་སེལ་བའི་བདུད་རྩིའི་བུམ་པ་བསྣམས་པ། འདོད་དགུ་འབྱུང་བའི་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། བརྗིད་ཅིང་རབ་ཏུ་བརྗིད་པའི་སྐུ་ལ་དར་
ནག་གི་བེར་ཆེན་སུམ་བརྩེགས་གསོལ་བའི་འོག་མ་ལ་སྐ་རགས་གསེར་གྭ་རིན་ཆེན་འབར་བ་བཅིངས་པ། སྒེག་ཅིང་དཔའ་བའི་ཆ་བྱད་ཡོངས་སུ་རྫོགས་པ། སྭག་ལྷམ་རིན་པོ་ཆེའི་འབུར་ཅན་
གྱོན་པའི་ཞབས་གཉིས་རྒྱལ་པོ་རོལ་པའི་སྟབས་ཀྱིས་སྲིན་པོ་ཕོ་མོ་བྱི་ཆིངས་སུ་བསྣོལ་བའི་གདན་ལ་བཞུགས་པ། གཡོན་དུ་སྲིང་མོ་གནོད་སྦྱིན་ནག་མོ་དགྲ་ལ་འོ་དོད་འབོད་པའི་ཁ་ནས་ཁྲག་དང་

དུག་ཆུ་འབབ་པ། ཕྱག་གཡས་ནད་ཀྱི་རྐྱལ་པ་དང༌། གཡོན་རིན་པོ་ཆེའི་གཞོང་པ་ཞལ་ཟས་སྣ་ཚོགས་ཀྱིས་གང་བ་ཡབ་ལ་སྟོབ་པ། འཁོར་གང་བ་བཟང་པོ། ནོར་བུ་བཟང་པོ། ཡང་
དག་ཤེས། ཀུ་བེ་ར། འབྲོག་གནས། ལྔས་རྩེན། པི་ཙི་ཀུཎྜ་ལི། ཛམྦྷ་ལ་སྟེ་གནོད་སྦྱིན་གྱི་སྡེ་དཔོན་ཆེན་པོ་བརྒྱད། ནག་པོ་འབར་བ་ལ་སོགས་པ་ལྕགས་ཁྲབ་ཅན་དྲག་པོའི་ལས་
སྒྲུབ་པ། གཏུམ་པོ་ཉི་མའི་གཟི་བརྗིད་ལ་སོགས་པ་གསེར་ཁྲབ་ཅན་རྒྱས་པའི་ལས་སྒྲུབ་པ། ཧ་ལ་འབར་བྱེད་ལ་སོགས་པ་སྨུག་པོ་བསྭེ་ཁྲབ་ཅན་དབང་གི་ལས་སྒྲུབ་པ། འབྲོག་གནས་མཆེད་
ལྔ་ལ་སོགས་པ་གཡུའི་ཁྲབ་ཅན་ཞི་བའི་ལས་སྒྲབ་པའི་གནོད་སྦྱིན་གཏུམ་པོའི་ཚོགས་ཐམས་ཅད་ཀྱིས་བསྐོར་བ། གཡོན་དུ་གིང་གི་མགོན་པོ་མཐིང་ནག་རྔམ་ཞིང་ཁྲོས་པ། ཟ་འོག་གི་འཇོལ་
བེར་དང་དོམ་གྱི་སླག་པ་གྱོན་པ། དར་ནག་གི་ཐིབས་ཞུ་ཅན། གཡས་སྤུ་གྲི་འཕྱར་ཞིང་གཡོན་བདུད་ཞགས་འཛིན་པ། བ་གླང་སྣ་རིང་ལ་ཞོན་པ། ཡུམ་ཤཱནྟི་རོ་ཟན་མ་དར་དང་རིན་པོ་
ཆེས་བརྒྱན་པ། རལ་གྲི་འཕྱར་ཞིང་ནེའུ་ལེ་དཀུར་བརྟེན་པ་དང་རྩེ་བ། ནང་བློན་པུ་ཏྲ་ནག་པོ་རལ་གྲི་དང་ཐོད་པ་ཅན་དར་གྱི་ཨང་ག་རག་དང་དར་ནག་གི་གོས་ཅན། བྷ་ཏྲ་ནག་པོ་སྟག་སླག་

#,༄༅། །ཅན་དམ་ཤིང་དང་མི་སྙིང་བཟུང་བ། སྲིང་མོ་གསེར་གྱི་སྤུ་གྲི་དང་རྒྱུ་མ་འཛིན་པ། གསུམ་ཀའང་རུས་པའི་རྒྱན་དང་མི་མགོའི་དོ་ཤལ་ཅན། རྩི་མ་ར་བསྭེའི་ཁྲབ
བསྙེན་
རྨོག་བགོས་ཤིང་མདུང་དམར་དང་ཞགས་པ་བཟུང་ནས་རྟ་རྒོད་བྲ་བོ་གཡུ་རྔོན་ལ་ཞོན་པ།ྋ གཡས་ཀྱི་རུ་འདྲེན་སྐྱེས་པ་སྟག་ཆས་ཅན་བརྒྱ། གཡོན་གྱི་རུ་འདྲེན་དགེ་སློང་བརྒྱ། སླད་ཀྱི་རྗེས
འབྲང་སྔགས་པ་ནག་པོ་བརྒྱ། མདུན་གྱི་ཤུལ་འདྲེན་པ་བུད་མེད་ནག་མོ་བརྒྱ། གར་མཁན་སྐྱོ་བསངས་འབག་ལ་སོགས་པ་སྐྱེས་བུ་གིང་གི་ཚོགས་ཐམས་ཅད་ཀྱིས་བསྐོར་བ། ལྷ་
བཅོ་ལྔ་
ཁྱམས་ཕྱིའི་ཕྱོགས་མཚམས་སྟེང་འོག་ཏུ། བརྒྱ་བྱིན་དཀར་པོ་རྡོ་རྗེ་འཆང་བ། མེ་ལྷ་དམར་པོ་བགྲང་ཕྲེང་འཆང་བ། གཤིན་རྗེ་ནག་པོ་བེ་ཅོན་འཆང་བ། སྲིན་པོ་ནག་པོ་རལ་གྲི་འཆང་
བ༑ ཆུ་བདག་དཀར་པོ་སྦྲལ་ཞགས་འཆང་བ། རླུང་ལྷ་ནག་པོ་བ་དན་འཆང་བ། གནོད་སྦྱིན་སེར་པོ་དབྱུག་ཐོ་འཆང་བ། དབང་ལྡན་དཀར་པོ་རྩེ་གསུམ་འཆང་བ། གདོང་བཞི་སེར་པོ་
འཁོར་ལོ་འཆང་བ། ས་འཛིན་སེར་པོ་བུམ་པ་འཆང་བ་དང༌། ཤར་སྒོར་རྒྱལ་པོ་ཆེན་པོ་ཡུལ་འཁོར་སྲུང་དཀར་པོ་བཻ་ཌཱུརྻའི་རྒྱུད་མངས་སྦྲེང་བ། ལྷོ་སྒོར་རྒྱལ་པོ་ཆེན་པོ་འཕགས་སྐྱེས་པོ་

སྔོན་པོ་རལ་གྲི་འཆང་བ། ནུབ་སྒོར་རྒྱལ་པོ་ཆེན་པོ་སྤྱན་མི་བཟང་དམར་པོ་སྦྲལ་ཞགས་དང་མཆོད་རྟེན་བསྣམས་པ། བྱང་སྒོར་རྒྱལ་པོ་ཆེན་པོ་རྣམ་ཐོས་སྲས་སེར་པོ་གཡས་རྒྱལ་མཚན་དང་
གཡོན་ནེའུ་ལེ་བཟུང་ནས་སེངྒེའི་སྟེང་ན་བཞུགས་པ་བཞི་ཀའང་གཟི་བརྗིད་ཚད་མེད་པ། ལྷའི་གོ་ཁྲབ་དང་རྒྱན་གྱིས་ལེགས་པར་བརྒྱན་པ། ཕྱོགས་བཅུའི་མགོན་པོ་འཇིག་རྟེན་སྐྱོང་བ་བཞི་
ཀའང་བཙུན་མོ་ནང་མི་སྣག་གི་གཉེན་མངག་གཞུག་རང་རང་གི་སྡེ་དཔུང་ཐམས་ཅད་ཀྱིས་བསྐོར་བ། རོ་ལངས་བརྒྱ་ཕྱོགས་མཚམས་ཐམས་ཅད་དུ་རྒྱུ་བ། སྤྲུལ་པའི་དྲེགས་པ་བཅོ་བརྒྱད་ལས་
ལ་རྒྱུག་པ། སྡེ་དཔོན་སུམ་ཅུ་བཀའ་ལ་ཉན་པ། ཕྱི་ནང་གསང་བ་སྦས་པ་སྔགས་བསྟན་པ་སྐྱོང་བ། ལས་བྱེད་རྟགས་ཆགས་ཀྱི་ལྷ་མ་སྲིན་སྡེ་བརྒྱད་ཐམས་ཅད་ལུས་མི་སྡུག་པའི་གཟུགས་
བྲེད་དགུར་ཚོགས་པ། ངག་མི་སྙན་པའི་སྒྲས་འཁོལ་བ། ཡིད་སྙིང་རྗེ་མེད་པར་གཏུམ་པས་སྲིད་པ་གསུམ་པོ་ཟ་བར་ཆས་པ། དེ་རྣམས་ཀྱི་སྤྱི་བོར་ཨོཾ། མགྲིན་པར་ཨཱཿ སྙིང་
གར་ཧཱུཾ། ལྟེ་བར་ཧོཿ གཙོ་བོའི་ཧཱུཾ་ལས་འོད་ཟེར་འཕྲོས་པ་ལྷ་མོ་བཞི་ལ་ཕོག་པས། ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་འཛིན་པ་དཔག་ཏུ་མེད་པ་འཇིག་རྟེན་གྱི་ཁམས་ཐམས་ཅད་དུ་

༄༅།། ། སྤྲོས། དཔལ་ཡེ་ཤེས་ཀྱི་མགོན་པོ་ཆེན་པོ་སངས་རྒྱས་ཀྱི་ཞིང་ཐམས་ཅད་ཀྱི་མ་ཧཱ་ཀཱ་ལ་ལྕམ་དྲལ། རྡོ་རྗེའི་ཕོ་ཉ་མོ་དང་ཕོ་ཉ། བཀའ་སྡོད་ཀྱི་མགོན་པོ་ལྷ་མ་
བསྙེན་
སྲིན་དྲེགས་པ་སྡེ་བརྒྱད། ཕྱོགས་དང་འཇིག་རྟེན་སྐྱོང་བ་འཁོར་བཅས་ཞི་བའི་མདངས་དང་ལྡན་པ། རྒྱས་པའི་བྱིན་ཆགས་པ། དབང་སྡུད་ལས་ཀྱི་རྩལ་མངའ་བ། བདུད་དང་བདུད་ཀྱི་
ཕྱོགས་ཐམས་ཅད་སྒྲོལ་བའི་ལས་ལ་མྱུར་བ་ཤ་སྟག་གི་ཚོགས་ཀྱིས་མདུན་དུ་བདར་བ། ལྟས་ཆེན་པོ་བཅོ་བརྒྱད་དང་བཅས་པས། ཕྱོགས་མཚམས་ཐམས་ཅད་དུ་མི་ཟད་པའི་གནམ་རྡོ་ལྟུང་
བཅུ་དྲུག་
བཞིན་པར་མདུན་གྱི་ནམ་མཁར་བཛྲ་ས་མཱ་ཛཿ ཧཱུཾ། ཆོས་དབྱིངས་འགྱུར་བ་མེད་པའི་ཀློང་། །ཕ་མཐའ་གདལ་བ་ཡུམ་གྱི་མཁའ། །མ་ལུས་རྒྱལ་བ་བགྲོད་པའི་ཡུལ།
གསང་བ་མཆོག་གི་དགྱེས་པ་ནས། །ཡེ་ཤེས་མགོན་པོ་སྤྱན་འདྲེན་གྱིས། །འཇིག་རྟེན་འཇིག་རྟེན་འདས་རྣམས་ཀྱི། །རང་བཞིན་འཇིགས་བྱེད་ཧེ་རུ་ཀར། །མངོན་པར་བཞེངས་ནས་
གཤེགས་སུ་གསོལ། །ཁམས་གསུམ་ཡོངས་ལས་ཆེར་འཕགས་པའི། །འོག་མིན་གནས་མཆོག་ཉམས་དགའ་བ། །ཕྱིར་མི་ལྡོག་པའི་གཏན་གྱི་ཡུལ། །ཀུན་བཟང་འབྱོར་པ་རྒྱས་པ་

ནས༑ །དམ་ཚིག་མགོན་པོ་སྤྱན་འདྲེན་གྱིས། །སྐུ་གསུང་ཐུགས་ཀྱི་དཀྱིལ་འཁོར་ཆེར། །གཅིག་པུ་སྣ་ཚོགས་ལྷར་འཆར་བ། །ཆུ་ཟླའི་གར་གྱིས་གཤེགས་སུ་གསོལ། །སྟོང་གསུམ་
ཆེན་པོའི་འཇིག་རྟེན་དབུས། །རྡོ་རྗེ་གདན་གྱི་ཛམ་བུའི་དྲུང་། །དཔའ་བོ་སངས་རྒྱས་བརྙེས་པའི་ཡུལ། །ཆོས་ཀྱི་གཡེ་ཡི་དགོན་པ་ནས། །སྤྲུལ་པའི་མགོན་པོ་སྤྱན་འདྲེན་གྱིས། །སངས་
རྒྱས་ཀུན་གྱི་མཐུ་སྟོབས་བདག །དམ་པ་ཆོས་ཀྱི་སྲོག་ཤིང་ཆེ། །བྱ་རོག་མིང་ཅན་གཤེགས་སུ་གསོལ། །ནཱ་ལེནྡྲ་དང་རྣམ་གནོན་ཚལ། །ཤྲཱི་དྷ་ནྱ་ཀ་ཊ་ཀ །པདྨ་གེ་སར་རྒྱས་པའི་
ཡུལ༑ །ཆོས་ཀྱི་འབྱུང་གནས་ཆེན་པོ་ནས། །བཀའ་སྲུང་མགོན་པོ་རྣམས་འབོད་ཀྱིས། །བདུད་དང་བདུད་ཀྱི་ཕྱོགས་འཇོམས་ཤིང་། །དཀར་པོ་སྐྱོང་བ་དགྲ་ལྷའི་རྒྱལ། །ལེགས་ལྡན་
ཐམས་ཅད་གཤེགས་སུ་གསོལ། །བྱ་རྒོད་ཕུང་པོའི་རི་བོའི་འདབས། །འཇིགས་སུ་རུང་བ་བསིལ་བའི་ཚལ །དུར་ཁྲོད་བརྒྱད་དང་ཉེར་བཞིའི་ཡུལ། །ལངྐ་གདོང་དམར་རྒྱ་ནག་
ནས༑ །རྡོ་རྗེ་ཕོ་ཉ་རྣམས་འབོད་ཀྱིས། །ཕྱི་དང་ནང་དང་གསང་བ་ཡི། །མཁའ་འགྲོ་མ་ཡི་དྲྭ་བཆེ། །ཞིང་སྐྱོང་ཐམས་ཅད་གཤེགས་སུ་གསོལ། ། ཧཱུཾ། ནམ་མཁའི་དབྱིངས་
སྐྱ

༄༅། །ནས་ལྷ་ཆེན་པོ། །མུན་པའི་ཀློང་ནས་བདུད་ཀྱི་མགོན། །ས་འོག་དགུ་ནས་ཆོས་ཀྱི་རྒྱལ། །བར་སྣང་ཁམས་ནས་གདུག་པ་གཟའ། །རྒྱ་མཚོའི་བྱིངས་ནས་ཀླུ་
ཡི་སྲིན། །མྱ་ངན་མེད་ནས་བེག་རྩེ་ཅན། །རི་རབ་རྩེ་ནས་ཞང་འོན་དང༌། །ཆོས་འཁོར་རྣམས་ནས་ལི་བྱིན་ཧར། །ཕྱོགས་མཚམས་རྣམས་ནས་སྐྱོང་བ་བཅུ། །བང་རིམ་ངོས་ནས་རྒྱལ་
འུབ ཆེན་བཞི། །འཇིག་རྟེན་མགོན་པོ་མ་ལུས་པ། །བཙུན་མོ་ནང་མི་སྣག་གི་གཉེན། །མངག་གཞུག་དམག་གི་སྡེར་བཅས་པ། །བདག་གི་དད་པས་སྤྱན་འདྲེན་གྱིས། །མཐུ་སྟོབས་ཆེན་པོས་
གཤེགས་སུ་གསོལ། །ཨོཾ་བཛྲ་མ་ཧཱ་ཀཱ་ལ་སུ་ཏྲི་ཡ་མ་དུ་ཛཿ ཞེས་པས་སྤྱན་དྲངས། བཞུགས་སུ་གསོལ་བ། ཧཱུཾ། དཔལ་ལྡན་མགོན་པོ་ནག་པོ་ནི། །བཀའ་སྡོད་མང་པོའི་འཁོར་གྱིས་
བསྐོར༑ །སྲིད་པ་མ་མོའི་ཚོགས་དང་བཅས། །འདིར་བཤམས་འབར་བའི་གདན་ལ་བཞུགས། །ཐུན་མོང་ཁྱད་པར་བླ་ན་མེད། །ཕྱི་ནང་གསང་བའི་མཆོད་པ་ནི། །དངོས་དང་ཡིད་ལས་
བྱུང་བ་དག །ནམ་མཁའ་མཉམ་པ་སྙེད་ཀྱིས་མཆོད། །ཛཿ ཧཱུཾ་བཾ་ཧོཿ དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས་པས་གདན་གསུམ་

ཚང་བའི་དབང་གི་ལྷ་ཚོགས་རྣམས་སྤྱན་དྲངས། དེ་བཞིན་གཤེགས་པ་རྣམས་ཀྱིས་དབང་བསྐུར་བའི་དགོངས་པ་མཛད། · རིག་པའི་ལྷ་མོ་རྣམས་ཀྱིས་རིན་པོ་ཆེའི་བུམ་པ་བདུད་རྩི་ལྔའི་ཆུས་
གང་བས་དབང་བསྐུར། མཆོད་པའི་ལྷ་མོ་རྣམས་ཀྱིས་མཆོད་པ་འབུལ། བྱང་ཆུབ་སེམས་དཔའ་རྣམས་ཀྱིས་བཀྲ་ཤིས་བརྗོད། ཁྲོ་བོའི་རྒྱལ་པོ་རྣམས་ཀྱིས་བགེགས་སྐྲོད་པའི་རྣམ་པ་དུ་མ་
དང་ལྡན་པས་དཀྱིལ་འཁོར་གྱི་ལྷ་ཚོགས་རྣམས་ལ་དབང་བསྐུར། སྐུ་གང་དྲི་མ་དག ཆུའི་ལྷག་མ་སྤྱི་བོར་འཁྱིལ་བ་ལས་གཙོ་བོ་ལ་བདེ་མཆོག་དང་། གཞན་རྣམས་ལ་རྡོ་རྗེ་སྲིན་པོ་ཡེ་ཤེས་
ཀྱི་མགོན་པོ་ཕྱག་བཞི་པས་དབུ་བརྒྱན་པར་གྱུར། · ཨཾ་བཛྲ་མ་ཧཱ་ཀཱ་ལ་ས་མ་ཡ་ཧ་ན་ཧ་ན་ཧཱུྃ་ཕཊ། ཅེས་རྡོ་རྗེ་སྤྱི་བོར་བཞག དམ་ཆུ་ལྗགས་ལ་བྱིན། དུས་གསུམ་སངས་རྒྱས་ཐམས་ཅད་ཀྱི། །
* བསྟན་པ་སྲུང་ཞིང་བཀའ་ལ་གནས། །དམ་ཚིག་འཛིན་པའི་ནག་པོ་ཆེ། །འཁོར་དང་བཅས་ལ་ཕྱག་འཚལ་ལོ། །ན་མཿ ཏེ་ཧཱུཾ། ན་མཱ་མི་ཧཱུཾ། ན་མོ་ན་མ་ཧཱུཾ། མཆོད་རྫས་ཐམས་
ཅད༑ ཨོཾ་སྦྱངས། ཨཱཿ ས་སྤེལ། ཧཱུཾ་སྦར་བས། ཤར་དུ་ཞི་བ་ཀུན་ཏུ་བཟང་པོའི་མཆོད་སྤྲིན། ལྷོར་རྒྱས་པ་ནམ་མཁའི་མཛོད། ནུབ་ཏུ་དབང་ཁམས་གསུམ་འགུགས་པའི་ལྕགས་

༄༅། །ཀྱུ། བྱང་དུ་དྲག་པོ་གཤིན་རྗེའི་ཁབ་ཀྱི་འབྱོར་པ་ཐམས་ཅད་པར་གྱུར། ཨོཾ་བཛྲ་མ་ཧཱ་ཀཱ་ལ་ས་པ་རི་ཝཱ་ར་ཨཉྙཾ་པྲ་ཏཱི ཙྪ་ཧཱུྃ་སྭཱ་ཧཱ། པཱ་ཏྱཾ༴ པུཥྤ༴
པེ.. ཨཱ་ལོ་ཀེ གཏྗེ༴ ནི་ཝི་དྱ༴ ཤཔྟ་པྲ་ཏཱིཙྪ་ཧཱུྃ་སྭཱ་ཧཱ། ཨོཾ་བཛྲ་མ་ཧཱ་ཀཱ་ལ་ས་པ་རི་ཝཱ་ར་ཨ་མྲྀ་ཏ་པཱུ་ཛ་ཁཱ་ཧི། ༀ་བཛྲ་མ་ཧཱ་ཀཱ་ལ་ས་པ་རི་ཝཱ་ར་རཀྟ་པཱུ་ཛ་ཁཱ་ཧི། ༀ་མ་ཧཱ་སུ་ཁཾ
བཛྲ་སཏྭ་ཛཿ ཧཱུྃ་བཾ་ཧོཿ སུ་ར་ཏཻ་སྟཱཾ། རྒྱས་པར་སྔགས་ཀྱི་སྔོན་དུ་ཕྲིན་ལས་བཞིན་དུ་བྱེད་ལ། གཏོར་མ་ཨོཾ་ཨཱཿ ཧཱུྃ། དག་པ་རབ་འབྱམས་ཀྱི་མདངས། ནམ་མཁའི་སྣོད་ཆེན་པོར་ཕྱི་ནང་གསང་བར་
༈ འབྱུང་བའི་དཀྱིལ་འཁོར་གྱི་ཁར། བདུད་དང་བདུད་ཀྱི་ཕྱོགས་དང་དགྲ་བོ་ཐམས་ཅད་བསྒྲལ་བའི་ཤའི་ཁོར་ཡུག་ཆེན་པོས་བསྐོར་བ། ཁྲག་ཞག་ཀླད་པའི་རྒྱ་མཚོ་རྦ་ཀློང་འཁྲུག་པ། རུས་པ་
སྣ་ཚོགས་པའི་རི་བོ། ལྷ་བ་དང་དྭངས་མའི་རོལ་པའི་ཆུ་གཏེར་ཆེན་པོས་དཀྲིགས་པ། སྙིང་དང༌། གློ་བ་དང༌། མཆིན་པ་དང༌། མཚེར་པ་དང༌། མཁལ་མ་དང༌། རྒྱུ་མ་
དང་༑ ནང་ཁྲོལ་གཞན་དང༌། མགོ་ལག་དང༌། མིག་ལ་སོགས་པ་དབང་པོ་ཐམས་ཅད་སྤུངས་པའི་ལྷུན་པོ། མཐོང་ན་བྲེད་པའི་གཟུགས་ཐམས་ཅད་པར་འཆར་བ། མི་སྡུག་པའྀ་སྒྲ་

ཐམས་ཅད་ཀྱིས་ཁོལ་བ། བཾ་ཞིང་མྱགས་པ། རུལ་ཞིང་སུམས་པ་ལ་སོགས་པའི་དྲི་ང་བ་ཐམས་ཅད་འཚུབ་པ། ཕྱོགས་བཅུའི་བཾ་ཕོ་མོ་ཐམས་ཅད་སིང་ང་རོ་ལེན་མ་རྣམས་ཀྱིས་དེར་འདོར་
བ༑ པགས་པ་ཁྲག་གིས་སྦགས་པ་ཐམས་ཅད་གཡབ་མོ་དང་བཅས་ཏེ་རེག་བྱར་འཐིབས་པ། གཞན་ཡང་འཇིག་རྟེན་གསུམ་གྱི་བཟའ་བ་དང་བཏུང་བ་དང་བཅའ་བ་དང་མྱང་བ་དང་བལྡག་པ་
དང་གཞིབ་པའི་ཟས་ཀྱི་གནས་ཐམས་ཅད་སྣང་བ། ཡོངས་འདུ་དང་འཛམ་བུ་དང་དཔག་བསམ་གྱི་ཤིང་ལ་སོགས་པའི་འབྲས་བུ། མ་རྨོས་པ་ལ་སོགས་པའི་འབྲུ། བི་ཛ་པཱུ་ར་ལ་སོགས་པའི་
སྨན༑ འཆི་མེད་ཀྱི་བདུད་རྩི་ལ་སོགས་པའི་བཅུད་ཐམས་ཅད་ཆགས་པ། དབང་དུ་བྱེད་པའི་ལ་དུ། ཉམས་པའི་སྲོག་དབུགས་བླ་ཚེ་ཁ་རྗེ་དབང་ཐང་ཀླུང་རྟ་ལ་སོགས་པ། ཁྱིམ་གྱི་འཁོར་
ལོ་སྒང་གཤོང་དུ་འཁོར་བ། རྨང་སྲིད་པའི་གཏིང་དུ་བཅས་པ། མཐོ་དགུང་སྔོན་གྱི་དབྱིངས་སུ་སླེབས་པ། རྒྱ་ནམ་མཁའི་མཐའ་ཚུན་ཆད་དུ་བརྡལ་བ། དཔལ་ཡེ་ཤེས་ཀྱི་མགོན་པོ་ནས་
འཇིག་རྟེན་སྐྱོང་བ་བཞིའི་བར་གྱི་དཀྱིལ་འཁོར་ཆེན་པོའི་དམ་ཅན་རྒྱ་མཚོ་ཐམས་ཅད་ཧབ་ཧབ་རྒྱུག་ཅིང་དུངས་དུངས་འཁྲུངས་ནས་རྔམ་རྔམ་པོར་རྐན་སྒྲ་ཏོག་བཞིན་པས་དུར་ཁྲོད་ཀྱི་རོ་ལ་བྱ་རྒོད་

།ཀྱིས་རུབ་པ་ལྟ་བུར་ཐུགས་ཀྱི་རེ་ཁ་མ་རྫོགས་ཀྱི་བར་དུ་གསོལ་བར་གྱུར། ཐུགས་དཀྱིལ་གྱི་མགོན་པོ་རྣམས་ལ། ༀ་མ་ཧཱ་ཀཱ་ལ་ཡ་ཤཱ་ས་ན་ཨུ་པ་ཧཱ་རི་ཎི་ཨེ་ཥ་ཨ་པཥྚི་མ་༄༅།བསྙེན་
ཀཱ་ལོ་ཨ་ཡཾ། ཨི་དཾ་རཏྣ་ཏྲ་ཡཱ་ཡ། ཨ་པ་ཀཱ་རི་ཎཾ། ཡ་དི་པྲ་ཏཱིཛྙ་སྨ་ར་སི་ཏ་དཱ། ཨི་དཾ་དུཊྚཾ་སཏྭ་ན། ཁ་ཁ་ཁཱ་ཧི་ཁཱ་ཧི། མ་ར་མ་ར། གྲྀཧྞ་གྲྀཧྞ། བནྡྷ་བནྡྷ། ཧ་ན་ཧ་ན། ད་
ཧ་ད་ཧ། པ་ཙ་པ་ཙ། དི་ན་མེ་ཀེ་ན་ཧཱུྃ་ཕཊ་ཧཱུཾ། གསུང་གི་དཀྱིལ་འཁོར་རྣམས་ལ། ཨཾ་ཀ་ཀ་ཀ་དྷྱ་ན། བ་བ་བནྡྷ་ན། ཁ་ཁ་ཁ་ད་ན། སརྦ་དུཋཱན། ཧ་ན་ཧན། ྋགྲཱ་ཏ་ཡ་གྲཱ་ཏ་ཡ་ཨ་མུ་
ཀ་སྱ། ཤཱིནྟཾ་ཀུ་རུ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ་ཛཿསྭཱ་ཧཱ། སྐུ་དཀྱིལ་རྣམས་ལ། ༀ་ཨ་ཀཱ་རོ་མུ་ཁཾ་སརྦ་དྷརྨཱ་ཎཾ་ཨ་དྱ་ནུཏྤནྣ་ཏྭཏྟ་ཨཾ་ཨཱཿ ཧཱུྃཕཊ་སྭཱ་ཧཱ། ཅེས་ལན་གསུམ་གྱིས་འབུལ། ྋརྒྱས་པར་སྤྲོ་ན་རང་རང་གི་
སྲོག་གམ་མིང་སྔགས་ཀྱི་མཐར་ཨི་དམ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བཏགས་པས་འབུལ། དེ་ནས། དཔལ་མ་ཧཱ་ཀཱ་ལ་ཁྲག་འཐུང་གི་རྒྱལ་པོ་བདུད་དང་བདུད་ཀྱི་ཕྱོགས་ཐམས་ཅད་སྒྲོལ་བའི་དཔའ་
བོ༑ གཙུག་ལག་ཁང་གི་སྲུང་མ། སངས་རྒྱས་ཐམས་ཅད་ཀྱི་བསྟན་པ་སྐྱོང་བ། དུག་གསུམ་ནད་ཀྱི་སྨན་པ། རྣལ་འབྱོར་གྱི་དགྲ་ལྷ་ཆེན་པོ།ྋ ལེགས་ལྡན་རྡོ་རྗེ་སྲིན་པོ་བྱ་རོག་གི་མིང་

ཅན༑ ཡུམ་ཆེན་པེ་ཏཱ་ལི། ཨེ་ཀ་ཛཱ་ཊི། དུད་པའི་སོལ་བ་མ། རེ་མ་ཏི་མཆེད་བཞི། ཧཱུཾ་མཛད་ཡེ་ཤེས་ཀྱི་མགོན་པོ། མྱུར་མཛད་དམ་ཚིག་གི་མགོན་པོ། གསང་བའི་མགོན་
པོ༑ འཇིགས་བྱེད་ཀྱི་མགོན་པོ། ལས་མཁན་ཆེན་པོ། གསོད་བྱེད་ཀྱི་མགོན་པོ། རྔམ་བྱེད་ཀྱི་མགོན་པོ། སྒྲོལ་བྱེད་ཀྱི་མགོན་པོ། ཡེ་ཤེས་ཀྱི་མ་གསུམ། ཙཎྜི་ཀ་འབར་བའི་
གདོང་༑ ལས་ཀྱི་མ་མོ་གསུམ། སྐའི་མགོན་པོ་སྟག་ཞོན་ཡབ་ཡུམ། གསུང་གི་མགོན་པོ་ཨ་གྷོ་ར་ཡབ་ཡུམ། ཐུགས་ཀྱི་མགོན་པོ་ནག་པོ་ཆེན་པོ་འབར་བ་ཡབ་ཡུམ། ཡོན་ཏན་གྱི་
མགོན་པོ་ལེགས་ལྡན་ཡབ་ཡུམ། ཕྲིན་ལས་ཀྱི་མགོན་པོ་གྲི་གུག་ཡབ་ཡུམ། དམོད་པ་དྲག་སྔགས་ཀྱི་མགོན་པོ་བེང་ཡབ་ཡུམ། རྦོད་གཏོང་གི་མགོན་པོ་མ་ནིང་ཡབ་ཡུམ། འཇིག་རྟེན་
དྲེགས་པའི་མགོན་པོ་ཏྲཀ་ཤད་ཡབ་ཡུམ་སྟེ་མགོན་པོ་བཀའ་བརྒྱད། སྒོ་མཚམས་སྐྱོང་བའི་ལྷ་མོ་བརྒྱད། རྡོ་རྗེ་ཕོ་ཉ་མོ་དྲུག་ཅུ་རྩ་བཞི། ཞིང་སྐྱོང་ཆེན་པོ་སོ་གཉིས། སྲིད་པའི་རྒྱལ་མོ་དང་
བེར་ནག་ཅན། བཀྲ་ཤིས་ཚེ་རིང་མ་དང་ཚོགས་ཀྱི་བདག་པོ། རལ་གཅིག་གཡུ་སྒྲོན་མ་དང་རྟ་ནག་དྲེགས་པ་ཆེན་པོ། དུར་ཁྲོད་བདག་མོ་ཡབ་དང་བཅས་པ། ལྷའི་མགོན་པོ་གུ་ལང་

༄༅། །དབང་ཕྱུག་ཆེན་པོ། བདུད་ཀྱི་མགོན་པོ་ནག་པོ་སེངྒེའི་གདོང་། གཤིན་རྗེའི་མགོན་པོ་དམ་ཅན་ཆོས་ཀྱི་རྒྱལ་པོ། སྲིན་པོའི་མགོན་པོ་གཟའ་བདུད་དུག་གི་སྤུ་
ལྟོ་འཕྱེའི་མགོན་པོ་ཀླུ་བདུད་ནཱ་ག་རཀྴ། བཙན་གྱི་མགོན་པོ་སྒྲོལ་གིང་ཆེན་པོ་བེག་རྩེ། གནོད་སྦྱིན་གྱི་མགོན་པོ་ཞང་འོན་ནག་པོ་ཁྲག་རལ་ཅན། གིང་གི་མགོན་པོ་རྒྱལ་པོ་ཆེན་པོ་པེ་ཧ་
ཕྱོགས་བཅུའི་མགོན་པོ། རྒྱལ་པོ་ཆེན་པོ་སྡེ་བཞི། བཙུན་མོ་ནང་མི་སྣག་གི་གཉེན་མངག་གཞུག་དམག་གི་སྡེ་དང་བཅས་པ་དམ་པ་ཆོས་བྱེད་པའི་བཀའ་སྡོད་ཐམས་ཅད་ལ་མཆོད་སྦྱིན་
ཆེན་པོ་འདི་འབུལ་ལོ། །སྤྱིར་སངས་རྒྱས་ཀྱི་བསྟན་པ་དར་བ་དང༌། སེམས་ཅན་ལ་བདེ་སྐྱིད་འབྱུང་བ་དང༌། ཁྱད་པར་དུ་དཔལ་ལྡན་འབྲུག་པའི་བཤད་སྒྲུབ་ཀྱི་བསྟན་པ་ཟླ་བ་ཡར་
གྱི་ངོ་ལྟར་གོང་ནས་གོང་དུ་འཕེལ་བར་མཛོད་ཅིག སྒོས་རྣལ་འབྱོར་པ་བདག་ཅག་རྒྱུ་སྦྱོར་བ་འཁོར་དང་བཅས་པ་ཐམས་ཅད་ལ་སྔོན་གྱི་ལས་འཕྲལ་གྱི་རྐྱེན་ངན་པ་ཐམས་ཅད་ཞི་བ་དང༌། ཕས་
ཀྱི་སྔགས་བོན་མུ་སྟེགས་ནག་པོས་ཕྱག་རྒྱ་སྔགས་ཏིང་ངེ་འཛིན་ཅི་དང་ཅིས་བྱད་དུ་སྟེམས་པ། ས་ལ་མནན་པ། ཆུ་ལ་གཏད་པ། མེ་ལ་བསྲེག་པ། རླུང་ལ་བསྐོར་བ་ལ་སོགས་པ་ཐམས་

ཅད་བྱེད་པ་པོ་རང་ལ་གཤེད་དུ་ཕོབ་ཅིག སྣང་སྲིད་ཀྱི་ལྷ་འདྲེས་ཟ་བའི་ཁ་གཏད་པ། གནོད་པའི་དབལ་འཛུགས་པ། མཐོའི་རྒྱན་གཞི་གཏིངས་པ། ཤྭའི་རྡེའུ་སྤུངས་པ། བྱད་ཀྱི་ཁྲམ་
ལ་འདེབས་པ་ཐམས་ཅད་དགྲ་ལ་སྦྱར་ཅིག ཞི་བ་དང༌། རྒྱས་པ་དང༌། དགུག་པ་དང༌། དྲག་པོའི་ལས་ཐམས་ཅད་ལ་དབང་དང་ལྡན་པ། གྲུབ་པ་བརྒྱད་དང༌། ཕྱག་རྒྱ་ཆེན་པོ་
དངོས་གྲུབ་ཀྱི་མཆོག་སྦྱིན་པར་མཛད་དུ་གསོལ། དེ་ནས་བསྟོད་པ་རྐང་བརྒྱད་དང་ཏིལ་མར་མའི་རྗེས་ལ། ཐུགས་དཀྱིལ་བ་ལ། ཧཱུཾ། བདེ་གཤེགས་ཐུགས་རྗེས་སྐུ་སྤྲལ་པ། །སེམས་ཅན་རྣམས་ལ་
མགོན་སྐྱབས་མཛད།ྋ །འོག་མིན་གནས་ན་བཞུགས་པ་ལ། །རབ་ཏུ་བཏུད་དེ་གུས་ཕྱག་འཚལ། གསུང་དཀྱིལ་བ་ལ། བཅོམ་ལྡན་འདས་ཀྱི་སྐར་བསྟན་པ། །འདྲེན་པ་འཇིག་རྟེན་མཁའ་
འགྲོའི་གཙོ། །དྲག་པོ་མ་རུངས་འདུལ་མཛད་པ། །མ་ཧཱ་ཀཱ་ལིར་ཕྱག་འཚལ་བསྟོད།། སྐུ་དཀྱིལ་བ་རྣམས་ལ། འཇིག་རྟེན་ལ་གནས་གདུག་པ་འདུལ། །དུར་ཁྲོད་མ་མོ་རྣམས་ཀྱི་གཙོ། །
ལྷ་ཆེན་དྲག་པོའི་སྐུར་སྟོན་པའི། །འཇིག་རྟེན་མགོན་ལ་ཕྱག་འཚལ་བསྟོད།། ཅེས་པས་སམ། རྒྱས་པར་ཕྲིན་ལས་ཀྱི་གཞུང་བཞིན་དུ་གྱེར་ཞིང་། འཛབ་བྱང་བཞིན་དུ་བཟླས་པ་བྱས་ནས། མདོར་བསྡུས་པས་སླར

༄༅། །མཆོད་ཅིང་བསྟོད་དེ། རྟེན་ཡོད་ན་དམ་ཚིག་ཡེ་ཤེས་གཉིས་སུ་མེད་པར་དེ་ལ་བསྟིམ། མེད་ན་ཡེ་ཤེས་པ་གཤེགས། དམ་ཚིག་པ་བཛྲ་མུས་ཐམས་ཅད་རང་ལ་བསྟིམ། དགེ་བ་འདི་ཡིས་ཞེས་
སོགས་ཀྱིས་བསྔོ། །བཀྲ་ཤིས་བརྗོད། ཚིག་གི་སྤུན་པས་མ་རྙོགས་ཤིང་། །དོན་མིན་ལྷད་ཀྱིས་མ་བསླད་པ། །མྱངས་ན་ཞིམ་པའི་ཆོས་ཀྱི་རོ། །སུས་འཐུང་ཁ་དེ་ལྷ་ཡི་ཞལ། །གང་ཞིག་རྒྱུད་ལུང་རྒྱ་མཚོ་
ཆེ༑ །བསྲུབས་པའི་བདུད་རྩི་མ་མཐོང་བར། །ཕྱོགས་རེའི་ཆང་བུམ་ལ་འཐུངས་པའི། །མྱོས་སྤྱོད་བཟང་པོར་ཕལ་ཆེར་རློམ། །ཆོས་ཀྱི་རྒྱལ་པོ་རྣམ་རྒྱལ་ལྷའི། །རྒྱལ་མཁར་རྩེར་འོས་འདི་ཤེས་ནས། །པད་
དཀར་རྣམ་དཔྱོད་མཐའ་ཡས་ཀྱིས། །ངལ་བས་སྟོན་འདི་དར་གྱུར་ཅིག །གདགས་ཕུ་ཞེས་བྱའི་ཤུག་གསེབ་ཏུ། །བླ་མའི་ལུང་གི་རྗེས་འབྲངས་ནས། །གཞན་གྱིས་མ་རྙེད་འདི་རྒྱུད་བཞིན། །རྙེད་པ་ངོ་མཚར་
དག་གི་གཏེར། །དགེ་ལེགས་འཕེལ།། །། ༈ མགོན་པོའི་སྔགས་བྱང་བཞུགས་སོ།། ༀ་མ་ཧཱ་ཀཱ་ལ་ཧཱུྃ་ཕཊ། སྙིང་པོ། ཨོཾ་བཛྲ་མཧཱ་ཀཱ་ལཱ་ཡ་ཧཱུྃ་ཧཱུྃ་ཕཊ། ཉེ
སྙིང༌། ཨོཾ་བཛྲ་ཀ་ཝུ་ཝ་ཝ་པ་ཤཱ་ཡ་མ་ཧཱ་ཀཱ་ལ་ཡ་ཧཱུྃ་ཧཱུྃ་ཕཊ། སྲོག་སྔགས། ༀ་ཧཱུྃ་ཤྲཱི་ཡ་དྨེ་ཝི་ཀཱ་ལི་ཀཱ་ལི་མཧཱ་ཀཱ་ལི་ཧཱུཾ་བྷྱོཿ། ཡུམ་རྣམས་ཀྱི་སྙིང་པོའོ། ཨོཾ་མཧཱ་ཀཱ་ལ་གུ་ཎཱ་ཧྲི་ད་ཧཱུྃ་ཕཊ། ལས་

ཐམས་ཅད་པའི་སྔགས་སོ། །ཨོཾ་མཧཱ་ཀཱ་ལ་ཡ། ཤཱ་ས་ན་ཨུ་པ་ཧཱ་རི་ཎི་ཨེ་ཥ་ཨ་པཉྩི་མ་ཀ་ལོ་ཨ་ཡཾ། ཨེ་དཾ་རཏྣ་ཏྲ་ཡ་ཡ་ཨ་པ་ཀ་རི་ཎཾ། ཡ་དི་པྲ་ཏཱི་ཛྙཱ་སྨ་ར་སི་ཏ་དཱ། ཨི་དཾ་དུË་ས་ཏྭ་
ན༑ ཁ་ཁ་ཁཱ་ཧི། མ་ར་མ་ར། གྲྀ་ཧྣ་གྲྀ་ཧྣ། . བནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། དི་ན་མེ་ཀེ་ན་ཧཱུྃ་ཕཊ་ཧཱུྃ། མགོན་པོ་ཐམས་ཅད་ཀྱི་རྩ་བའི་སྔགས་སོ། །ཨོཾ་ཨཾ་མ་ཧཱ་ཀཱ་
ལི་དཱ་ཝི་ཀཱ་ལི་བི་ཀྲནྟ་ཀཱ་ལ་རཱ་ཏྲི་ཙནྜ་རཱུ་པི་ཎི་ཧཱུྃ་ཕཊ་ཧཱུྃ། ྋ སྦྱོར་ཡུམ། མ་མ་ཏྲཀ་རཀྴ། ཨེ་ཀ་ཛཱ་ཊི་ཛཿཛཿདབྱིངས་ཡུམ། ཨོཾ་རུ་རུ་རོ་རུ་བི་ཏི ཥྛ་བ་དྷཱ་སི་ཀ་མ་ལ་རཀྴ་སི་ཧཱུཾ་བྷྱོཿ་ཧཱུཾ། སྒྲོལ་
ཡུམ། ཨོཾ་ཨཾ་མཾ་ཧྲོ་རཾ། རེ་ཏི་བཞིའི། ཨོཾ་བཛྲ་མཧཱ་ཀཱ་ལ་ཡཧཱུྃ་ཧཱུྃ་ཕཊ། རྒྱུད་གུར། ཨོཾ་བཛྲ་མ་ཧཱ་ཀཱ་ལ་ཀྵི་ཀྵེ་ཊ་བིགྷན་བི་ནཱ་ཡ་ཀ་ཧཱུྃ་ཧཱུྃ་ཕཊ་སྭཱ་ཧཱ། ཕྱག་དྲུག་པའི། ༀ་མ་ཧཱ་ཀཱ་ལ་ཀཱ་ལ་བི་
ཀཱ་ལ། རཱ་ཏྲི་ཏ་ཛཿ ཛཿགདོང་བཞི་པ། ཌཱ་ཀི་ནི་རཱ་ཀི་ནི་ལཱ་ཀི་ནི། ཡེ་ཤེས་ཀྱི་མ་མོ་གསུམ་གྱིའོ། །ལས་མགོན་ཆེན་པོའི་ནི་སྔར་གྱི་ལས་ཐམས་ཅདཔ་ཉིད་དོ། །ཙཎྜི་ཀ་ཛཿ ཛཿ ཙཎྜི་ཀ་འབར་མའི་གདོང་། ༀ་མ་ཧཱ་
ཀཱ་ལ་ཀཱ་ཀ་མུ་ཁ་ཏྲི་ཛཿ ཚེ་བདག་གི། ༀ་མཧཱ་ཀཱ་ལ་ཏྲག་ཤད་ཛཿ སྲོག་བདག་གི། ༀ་མཧཱ་ཀཱ་ལ་སུ་ཏྲི་ཡ་མ་དུ་ཛ འཆི་བདག་གི། ཀ་ཀི་ནི་ས་ཀི་ནི་ཧ་ཀི་ནི། ལསཀྱི་མ་གསུམ་གྱི། ༀ་མ་ཧཱ་

།ཀཱ་ལ་ཏྲི་ཡཾ་ཛཿཛཿད གྲ་བོ་མཱ་ར་ཡ་ཕཊཿ སྟག་ཞོན་གྱི། ཨོཾ་ཨ་གྷོ་ར་མཧཱ་ཀཱ་ལ་དུ་རེ་སྭཱ་ཧཱ་ཧཱུཾ་ཧཱུྃ། ཨ་གྷོརའི། ཨོཾ་མ་ཧཱ་ཀཱ་ལ་ཡ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ནག་པོ་༄༅།
འབརབ། ཨོཾ་བྷཱ་རུ་ཀུ་རུ་ཨི་ཙི་ཀི་བྱི་ཨུ་ཙུཥྨ་ཀྲོ་ཏ་ཧཱུྃ་ཕཊ། ལེགས་ལྡན། ཨོཾ་ཀརྨ་མ་ཧཱ་ཀཱ་ལ་གུ་ཎཱ་ཧྲི་དཧཱུྃ་ཕཊ། གྲི་གུག ཨོཾ་ཤྲཱི་མ་ཧཱ་ཀཱ་ལ་དུ་བེང་ནི་ཛཿདགྲ་བོ་རུ་ཏྲ་ཧཱུྃ་བྷྱོཿ་ཧཱུྃ བེང་། ཨོཾ་ཤྲཱི་
མ་ཧཱ་ཀཱ་ལ་གྷ་ན་གུཾ་ཡ་རཾ་སིདྡྷི་ཧཱུྃ་ཕཊ། མ་ནིང་གི། ཨོཾ་མ་ཧཱ་ཀཱ་ལ་ཏྲག་ཤད་མ་ཧཱ་ཀཱ་ལ་སུ་ཏྲི་ཡ་མ་དུ་ཏྲི་ཛཿ ཏྲཾགཤད། མ་མ་རུ་ལུ་རུ་ལུ་བྷོ་ཛཿམཁའ་འགྲོ་བརྒྱད་ཀྱི། ཨོཾ་ཀ་ཀ་ཀ་དྷྱ་ན། བ་བ་
བནྡྷ་ན། ཁ་ཁ་ཁ་ད་ན། སརྦ་དུཥྚན། ཧ་ན་ཧ་ན། གྲཱ་ཏ་ཡ་གྲཱ་ཏ་ཡ། ཨ་མུ་ཀ་སྱ་མཱ་ར་ཡ་ཕཊ། རྡོ་རྗེ་ཕོ་ཉ་མོ་རྣམས་ཀྱི། ཨོཾ་མ་ཧཱ་ཀཱ་ལ་ཏྲཀ་རཀྴ་ཐུན་བྷྱོཿ། ༀ་མ་ཧཱ་ཀཱ་ལི་ཧཱུྃ་
ཕཊ༑ སྲིད་རྒྱལ་ལྕམ་དྲལ། ཨཾ་ཀ་ན་ཝ་ཏི་མེ་ཐུ་ནི་པྲེ་མེ་རི་ཡེ་སྭཱ་ཧཱ། ཨོཾ་གྷ་ན་པ་ཏི་ཡེ་སྭཱ་ཧཱ། ཚེ་རིང་མ་ལྕམ་དྲལ། ཀྲོ་དྷི་ཤྭ་རི་ཨེ་ཀ་ཛཱ་ཊི་བྷྱོཿ ཛཿ ཨོཾ་ཀརྨ་ཀྲོ་དྷ་ཧ་ཡ་གྲི་བ་ཧཱུྃ་ཕཊ། གཡུ་སྒྲོན་མ་
ལྕམ་དྲལ། ༀ་གྲཱ་རཱ་ཛཿགྲཱ་རཱ་ཛཿ ཀུ་མ་ཀུ་མ། ཁུཾ་ཐིས་སྭཱ་ཧཱ། དུར་ཁྲོད་བདག་མོ་ལྕམ་དྲལ། ༀ་མ་ཧཱ་དེ་ཝ་ཧཱུཾ། དབང་ཕྱུག་ཆེན་པོ་ཧྲི། ཨེ་མཉྫུ་ཀུཔྟ་ཧཱུཾ། ལྷའི་མགོན་པོའི། ༀ་མ་ཧཱ་ཀཱ་

ལ་སིཾ་ཧ་མུ་ཁ། སི་ན་ར་མ་ཏྲི་ཧྲི། ཡ་མ་ར་ཙ་དུ་ཏྲི་ཕུ་ཏྲི། བདུད་ཀྱི་མགོན་པོའི། ཨོཾ་ཧྲིཥྚི་ཝི་ཀྲི་ཏཱ་ན་ན་ཧཱུྃ་ཕཊ། གཤིན་རྗེའི་མགོན་པོའི། ཧྲི་ཥཀ་རུ་རཀ་རཾ་ན་གེ་ཙིཏྟ་ཏྲཾ་མ་མ་ཡོ་ཟ་འགྲམ་ཧ་ཧ
ག་ཤ་ལ་ཛཿ ཛཿསྲིན་པོའི་མགོན་པོའི། ཨོཾ་ནག་པོ་ཏི་པ་རཱ་ཙ་ནཱ་ག་རཀྴ་ཨོཾ་ཕེ་ལཾ་ཧཱུཾ། ཀླུའི་མགོན་པོའི། ཨོཾ་པྲ་ཎ་ཨཱཏྨ་ཀྵེ་རུ་པུ་རུ་ཥ་ཧཱུྃ་ཕཊ། བཙན་གྱི་མགོན་པོའི། ཨོཾ་བཛྲ་རཏྣ་ཙིཏྟ་རཱ་ག་ར་གེ་ཧཱུྃ་ཕཊ་
སྭཱ་ཧཱ། གནོད་སྦྱིན་གྱི་མགོན་པོའི། རཱ་ཛ་སིདྡྷི་ས་མ་ཡ་ཐིབ་ཛཿགིང་གི་མགོན་པོའི། ཨོཾ་སརྦ་ལོ་ཀ་པཱ་ལ་ཏྲི་ཛཿའཇིག་རྟེན་སྐྱོང་བ་རྣམས་ཀྱི། ཨོཾ་བཻ་ཤྲ་བ་ཎ་ཡ་སྭཱ་ཧཱ། རྣམ་ཐོས་སྲས་ཀྱི། ཨོཾ་བཛྲ་མ་ཧཱ་ཀཱ་
ལ་སུ་ཏྲི་ཡ་མ་དུ་ཛཿའབོདཔ། ཨོཾ་མ་ཧཱ་ཀཱ་ལ་ནི་པུཾ་ལཾ་ཐུ་རིལ་རྦད་སུ་ནི་ཛཿ ཆེ་གེ་མོའི་ཙིཏྟ་ལ་ཡ་ཏྲག་རཀྴ་ཡ་ཐཾ་རིལ་རྦད། ཙིཏྟ་ཁ་རཀ་ཛཿནྲ་ཛཿ ཙིཏྟ་ལ་ཡ་ཐུ་རིལ་རྦད། ནི་ཤག་ཤག་ཆེ་གེ་
མོའི་ཙིཏྟ་ལ་ཡ། རྦད་པ། ༀ་མ་ཧཱ་ཀཱ་ལ་གིངྐ་ར་གིངྐ་ར། སྲོག་ལ་ཡ། སྙིང་ལ་ཡ། རུ་རུ་ཙ་ལ་ཡ། མ་ཧཱ་ཀཱ་ལ་ཧཱུཾ་བྷྱོཿ། མ་ཧཱ་ཀཱ་ལ་སྙིང་ཁྲག་འཇིབས་འཇིབས། ཆོད་
(q
ཆོད༑ སྲོག་རྩ་ཆོད། ཐུ་རིལ་སྦུད། བསད་པ། ༀ་མ་ཧཱ་ཀཱ་ལ་ཤག་ཕྱེ་ཤག་ཕྱེ་མ་མ་ཏྲག་རུ་ཊ་མཱ་ར་ཡ་ཕཊ། དབྱེ་བ། བཞི་སྙིང་གཅིག་ཏུ་སྒྲིལ་བ་དྲག་པོའི་སྔགས་རྒོད་དོ།། ༀ་མ་ཧཱ་ཀཱ་ལ་སརྦ་)
ཅ9

༄ ༅། །ཤ་ཏྲཱན། ཆེ་གེ་མོ་རཱུ་པ།. ད་ཧ་ད་ཧ། པ་ཙ་པ་ཙ། ཚིནྡ་ཚིནྡ། བྷིནྡྷ་བྷིནྡྷ། སྟམྦྷ་ཡ་སྟམྦྷ་ཡ། མོ་ཧ་ཡ་མོ་ཧ་ཡ། མཱ་ར་ཡ་མཱ་ར་ཡ། མརྡ་ཡ་མརྡ་ཎྜཱ
ཡ༑ ནན་ནན་ཧཱུྃ་ཧཱུྃ་ཕཊ། མནཾན་གཏད་ཀྱི་སྔགས། ཨོཾ་མ་ཧཱ་ཀཱ་ལ་སརྦ་ཤ་ཏྲཱན་རཱུ་པ་དཧ་དཧ། པ་ཙ་པ་ཙ། དྷི་ན་ཆེ་གེ་མོ་མཱ་ར་ཡ་ཕཊ། ཛྭ་ལ་རཾ་མཱ་ར་ཡ་ཆེ་གེ་མོའི་སྲོག་ལ་རཾ་རཾ།
ལ་སྲེག་པའི་སྔགས་སོ།། །།
66(B)

66(B)
BlankPageAsPerOriginalDocument

༄༅། །བདུད་ཀྱི་གཡུལ་ལས་རབ་ཏུ་རྒྱལ་བར་བྱེད་པའི་དམ་ཅན་རྒྱ་མཚོའི་མཆོད་སྤྲིན་བཞུགས་སོ།།

༄༅། །ཚིག་དོན་རྣམ་བཀྲའི་མཆོད་སྤྲིན་ཡིད་འོང་འདིས། །མགོན་པོའི་དཀྱིལ་འཁོར་རྣམ་པར་བརྒྱན་པའི་ཚེ། །ཐུབ་ཆེན་གངས་ཅན་མཚོ་ཡི་
འདུན་ས་ཉིད། །འདིར་འོངས་སྙམ་དུ་དཔྱོད་ལྡན་སྙིང་ཀ་འཛིན། ཤར་ནས་ཞི་བའི་མཆོད་པ་ནི། ཧཱུཾ མཆོད་ཡོན་བསིལ་ཟེར་ཁེངས་པའི་ག་པུར་སྡེ། །ཁྲུས་
ཆབ་སྦྲུལ་གྱི་སྙིང་པོའི་རྫབ་ལྡན་རྫིང༌། །མེ་ཏོག་འཇའ་མདངས་སོ་སོར་ཕོན་བྱས་པ། །བདུག་སྤོས་ཡོངས་འདུའི་དྲུང་ནས་འཐུལ་བའི་ངད། །མར་
མེ་ཉིན་མོར་བྱེད་པའི་གཟུགས་གསར་པ། །བྱུག་པ་ཡིད་འོང་ལྷ་ཡི་ཆུ་བོའི་རྒྱུན། །ཞལ་ཟས་བདུད་རྩིའི་རྩེར་འཐོན་རོ་བརྒྱ་པ། །རོལ་མོ་ཡན་ལག་

།འབུམ་ལྡན་སྙན་པའི་སྒྲ། །རེ་རེའ ང་མཆོད་པའི་ཡོ་བྱད་མ་ལུས་པ། །རབ་འབྱམས་ནམ་མཁའི་ཁྱོན་རྣམས་ཀུན་བཀང་༄༅།
ཞིང༌༑ །ཐམས་ཅད་ཚོགས་པས་བདོག་པ་མ་མཆིས་པའི། །ངོ་མཚར་ཀུན་བཟང་མཆོད་པའི་སྤྲིན་འབུལ་ལོ།། ལྷོ་ནས་རྒྱས་པའི་མཆོད་པ་
ནི། ཧཱུཾ བརྟན་གཡོ་བཀོད་པ་རྒྱ་མཚོའི་དཀྱིལ་ཆེན་པོར། །ཀླུ་དབང་རིན་ཆེན་ཐམས་ཅད་ལེགས་པར་བསྟར། །མཐོ་རིས་འབྱོར་པ་ལྷུན་དུ་
ཆགས་པའི་རྩེར། །བཀྲ་ཤིས་ལྷ་མོ་བརྒྱད་ཀྱིས་ཟློས་གར་སྦྱར། །གཏེར་བུམ་མ་རྨོས་སྙེ་མ་བརྡལ་བའི་སར། །མཐའ་བཞི་རྣམ་གནོན་རྒྱལ་སྲིད་སྣ་

བདུན་བཤམས། །དཔག་བསམ་ནགས་སུ་འདོད་འཇོའི་བ་ཡི་ཁྱུ། །ཕྱོགས་ལས་རྣམ་རྒྱལ་རྒྱལ་མཚན་བསྒྲེང་བའི་རྩེར། །བསམ་འཕེལ་མཐུ་སྟོབས་རྔོམ་བརྗིད་བགྱིད་པ་དང༌། །གཞན་
ཡང་སྲིད་ཞིའི་ཚར་དུ་དངར་བ་ཡི། །དབང་ཕྱུག་ཆེན་པོའི་ལོངས་སྤྱོད་མ་ལུས་པ། །མི་ཟད་ནམ་མཁའི་མཛོད་དུ་འབུལ་གྱིས་བཞེས།། ནུབ་ནས་དབང་གི་མཆོད་པ་ནི། ཧཱུྃ༑ མཛེས་སྡུག་
མཚན་དཔེའི་དཔལ་གྱིས་འགུག་བྱེད་མ། །རྒྱུད་མང་སྒྲེང་ཞིང་གླུ་སྒྲས་འཆིང་བྱེད་མ། །རྡུལ་ཐིགས་ངད་པ་ཞིམ་པོས་དབང་བྱེད་མ། །ཟླ་བཞིན་བདུད་རྩི་སྦྱིན་པས་མྱོས་བྱེད་མ། །པད་ཅན་
ཟེ་བའི་རེག་པས་ལྟུང་བྱེད་མ། །ལུས་ཅན་ཡིད་འགུགས་འདོད་པའི་མེ་ཏོག་མདའ། །སྔགས་རྒྱ་ཏིང་འཛིན་གཞུ་ནས་འཕང་བ་རྣམས། །དཀྱིལ་འཁོར་ཀུན་ཏུ་མཆོད་པ་དམ་པར་
འབུལ།། བྱང་ནས་དྲག་པོའི་མཆོད་པ་ནི། ཧཱུཾ༑ དགྲ་བོ་མཐར་བྱེད་འཚུབ་མས་དཀྲུགས་པའི་ཁྲག །མི་བཟད་བསྒུལ་བ་ཀློང་འཁོར་རལ་པའི་བྱིངས། །བསད་པའི་རོ་ཚོགས་ལང་ལོང་རྒྱུ་བ་
ཅན༑ །དམར་གྱི་ཨཉྙཾ་ཆེན་པོ་ཀུན་ནས་བསྒྲེང༌། །ནག་པོ་ཧ་ལ་ཧ་ལ་ཞུ་བའི་ཆུ། །དུག་རླངས་འཁྲུགས་པས་དགྲ་བོ་རྨོངས་རེངས་དང༌། །སྨྱོ་འབོག་བརྒྱལ་དང་འཆི་བར་བྱེད་པའི་༉

།རྦས། །མ་ལུས་བརྫིས་པའི་ཞབས་ཟུང་རྣམ་པར་བཀྲུ། །མི་རོ་ལས་བཏོན་རྒྱུ་མའི་ཐག་པ་ལ། །གཡུལ་ངོར་སྣ་ཚོགས་མཚོན་བསྣན་བསད་གཏུབས་པའི།
མགོ་ལག་དབང་པོ་དོན་ལྔ་སྣོད་བརྒྱུས་པ། །དུར་ཁྲོད་ཆེན་པོའི་མེ་ཏོག་ཕྲེང་བར་སྦྲེལ། །ངད་པ་དྲེགས་པ་རྔམས་ནས་འཁོལ་འགྱུར་བའི། །རབ་འཇིགས་དུ་བ་འཚུབས་པའི་མུན་པའི་
མཐིངས༑ །མེ་སྟག་སྐར་མདའ་ལྟུང་དང་རྒྱུག་བྱེད་པའི། །གདུག་པའི་དྲི་ཅན་ཐམས་ཅད་སྤོས་སུ་སྦྱར། །ཉིན་མོར་བྱེད་པ་བསད་པ་དམར་བའི་ཁྲག །ཕྱོགས་ཀྱི་གདོང་ལ་མཐུག་པོར་བྱུག་
འདོད་པའི། །རོ་རས་སྦྲང་ཆེན་གྱིས་སྦངས་སྦར་བའི་མེ། །མ་ལུས་མུན་ལ་མཐར་བྱེད་གཏུམ་པོར་བཏང༌། །གླང་ཆེན་ཟླ་བོར་ཞེ་སྡང་མེས་བཞུ་ཞིང༌། །མྱོས་བྱེད་ཀྱིས་རྦད་འགྲམ་པ་ནས་
ཟགས་པའི། །གིའུ་ཝང་དྲི་བཟང་བུང་བའི་གཏེར་འཛིན་པ། །སིམ་པ་སྐྱེད་པའི་བྱུག་པ་མཆོག་ཏུ་བྱས། །ཕྱོགས་རྣམས་དཔུང་བཞིའི་སྤྲིན་གྱིས་བཀབ་ནས་སུ། །མཚོན་ཆའི་གློག་གཡོ་
" མདའ་རྣོན་ལྕེ་འབབ་པས། །བདུད་བཞི་ཁ་བཏགས་བླ་ཚེ་སྲོག་དབུགས་སོགས། །གཡུལ་ངོར་རྒྱལ་བའི་དགའ་སྟོན་ཆེན་པོར་སྒྲིག །སྡིག་སྤྱོད་རྣམས་ལ་ཆད་ལས་བཟོད་དཀའ་བ། །ལྟུང་

བས་གཡོ་ཅན་རང་དང་དེ་ཡི་ཕྱོགས། །དཔའ་འཁུམས་ཅི་བྱ་གཏོལ་མེད་ངུ་བའི་སྒྲ། །ཆོས་ཀྱི་དར་ཆེན་འཕྱར་བའི་རོལ་མོར་འབུལ།། དེ་ནས་ནང་གི་མཆོད་པ་ནི། ཧཱུཾ དཔག་བསམ་ཤིང་
བཅུད་ཛ་གད་དཔའ་བོའི་ཕུད། །པདྨའི་ཟིལ་དངར་རྩ་བརྒྱད་ཡན་ལག་སྟོང༌། །ལྷ་མིན་ཁྲག་གིས་སྦགས་པའི་དྲི་རོནུས། །འཆི་མེད་བདུད་རྩིའི་ཁེངས་པ་འཕྲོག་པས་མཆོད།། གསང་བའི་
མཆོད་པ་ནི། ཧཱུྂ བྱང་ཆུབ་སེམས་འབྱོངས་རཀྟ་འོ་མའི་མཚོ། །འདོད་འཇོའི་ཞོ་ལ་འབྱུང་བའི་རྩི་ཁྲག་བཏབ། །མཚན་ལྡན་མ་དང་གཟུགས་འཚོང་བྷ་གའི་རྡུལ། །བསྒྲལ་བའི་དམར་ཆེན་
རྦ་རུ་འཛག་པས་མཆོད། དེ་ཁོ་ན་ཉིད་ཀྱི་མཆོད་པ་ནི། ཧཱུཾ༑ དབྱིངས་ཕྱུག་ཀུ་མུད་རྒོད་པའི་ཟེ་བའི་རྩེར། །བསིལ་ཟེར་བྱེད་པ་ལྷུང་བས་རྟབ་རྟབ་པོར། །ཉིན་བྱེད་འོད་ཀྱིས་བསུས་ནས་སླར་
ཡང་ནི། །བདེ་ཆེན་འཁོར་ལོའི་མཁའ་ལ་འཛེག་དེས་མཆོད།། ༈ །གཏོར་འབུལ་གྱི་ཀཱ་རི་ཀ་ཕྱེད་བཅས་བཅུ་གཉིས་པ། ཧཱུཾ༑ ཆོས་ཀྱི་དབྱིངས་ནས་ཁྲོས་ཏེ་འོངས་།།
པའི་ལྷ། །རྡོ་རྗེ་སྲིན་པོ་མི་བཟད་དྲག་ཤུལ་ཅན། །ཡེ་ཤེས་མགོན་པོ་བྱ་རོག་མཚན་ཅན་ལ། །འཁོར་དུ་གུར་མགོན་ཕྱག་དྲུག་གཉན་མགོན་ཞལ། །ལས་མཁན་བྱ་རོག་གདོང་ཅན་སྡེ་བཞི་དང༌།

༄༅། །སྟག་ཞོན་ཨ་གྷོ་ར་དང་ལེགས་ལྡན་ཆེ། །གྲི་གུག་གཎྜི་འཆང་དང་བེང་འཛིན་པ། །མ་ནིང་ཏྲག་ཤད་ཕོ་རྒྱུད་མགོན་པོ་ཀུན། །སྔགས་སྲུང་ཨེ་ཀ་ཛཱ་ཊི་ཙཎྜི་ཀ །འདོད་
དབང་དུད་སོལ་རེ་མ་ཏི་བཞི་དང༌། །འབར་གདོང་མཁའ་འགྲོ་དྲུག་དང་སྒོ་མཚམས་མ། །མ་ཧཱ་ཀཱ་ལི་བརྒྱད་དེ་མོ་རྒྱུད་ཀུན། །རྡོ་རྗེ་ཕོ་ཉ་ཆེན་མོར་མངའ་གསོལ་བའི། །ས་གསུམ་གནས་པའི་ཞིང་
སྐྱོང་མཁའ་འགྲོའི་ཚོགས། །གུ་ལང་ཆེན་པོ་སེང་གདོང་ལས་གཤིན་དང༌། །གཟའ་མཆོག་ཀླུ་བདུད་བེག་རྩེ་ནང་འོན་གིང༌། །ཕྱོགས་བཅུ་སྐྱོང་བ་རྒྱལ་པོ་ཆེན་པོ་བཞི། །ཀུན་ཀྱང་རང་རང་བཀའ་
ཉན་བསམ་ཡས་པའི། །སྡེ་དཔུང་གནམ་སའི་ཁྱོན་རྣམས་གང་གྱུར་པ། །ཀླད་དུ་ལྡིང་དང་བཤུལ་དུ་འབྲང་བར་བཅས། །རབ་དད་དྭངས་བས་གནས་འདིར་སྤྱན་འདྲེན་གྱིས། །ཚུར་གཤེགས་ཚུར་
གཤེགས་དམ་ཅན་རྒྱ་མཚོའི་ཚོགས། །ཧཱུཾ༑ གཏིང་ངོགས་གསེར་ཕྱེའི་འདབ་རྫབ་མི་ཟད་པའི། །དཔའ་བོའི་ཛ་གད་རྒྱ་མཚོར་འཁྱིལ་བ་ནི། །དངུལ་དཀར་སྐྱོགས་ཀྱིས་ཁོར་ཡུག་ཆེར་གཟུང་
བ༑ །དགའ་སྟོན་ཆེན་པོའི་སླད་དུ་འབུལ་བར་བགྱི། །ཉམས་པ་བདུན་ལ་ཁ་སྦྱར་གསུམ་ཕྱེ་ནས། །སྙིང་རྗེས་བསྒྲལ་བའི་དམར་ཆོལ་ཆེན་པོ་ནི། །རྟ་གདོང་མེ་འབར་རྒྱ་མཚོའི་ཆུ་ལྟ་བུ། །དགའ

སྟོན༴ ཁྲག་སྣ་མི་བཟད་བརླན་ཆགས་ཞག་གིས་བྲན། །ངོས་བཞི་ཤ་ཡི་རྩིགས་པས་དམར་གྱུར་པའི། །རུས་པ་ཁ་ཟས་ཀུན་གྱི་བ་ལི་ྟ། །དགའ་སྟོན་ཆེན་པོའི་སླད་དུ་འབུལ་བར་བགྱི།
རྨད་བྱུང་དགྱེས་པའི་མཆོད་སྤྲིན་ཆེན་པོ་འདི། །སྔར་བཅོལ་ལེགས་པར་མཛད་པའི་བརྔན་ལགས་ཤིང༌། །ད་དུང་བསྟན་པ་འཛིན་ལ་འཕྲིན་ལས་བཞིས། །ཕྱོགས་ལས་རྣམ་རྒྱལ་ཞུ་བའི་རྟེན་
ལགས་སོ།།ྋ གཏོར་མའི་གཤམ་ནས་ཅུང་ཟད་ཕུད་ཀྱིས་བཤལ་བ། ཧཱུཾ༑ གང་གི་མཛེས་པས་མཚར་བྱས་དེ་དང་དེར། །ཐུབ་བསྟན་ཀུ་མུཏ་ཐམས་ཅད་འཛུམ་དམུལ་ཞིང༌། །པདྨ་དབང་གི་བཀའ་རྟགས་
འཆང་བྱེད་པ། །ཟླ་བ་གསར་པ་ལྟ་བུའི་བུ་མོའི་སྡེ། །ཚུར་གཤེགས་ཚུར་གཤེགས་བསྟན་མ་བཅུ་གཉིས་པོ། །བ་ལིང་གཏོར་མའི་ཕམ་ཕབས་ཆེན་པོ་ལོངས། །བདུད་རྩི་སྨན་གྱི་བཤལ་ཆུ་འདི་
བཞེས་ནས། །དབང་མཚན་ཐིག་ལེ་རཀྟས་བྲན་པར་བགྱི། །བོད་ཁམས་མུན་པར་རྙོག་པའི་མ་རུངས་པ། །ཐམས་ཅད་རྫུ་འཕྲུལ་འོད་བརྒྱས་ཚར་ཆོད་ལ། །རྫོགས་ལྡན་ཉིན་མོའི་གནས་སྐབས་དང་
འདྲ་བས། །ཐུབ་བསྟན་རྩེ་དགའ་ཐམས་ཅད་རྒྱས་པ་མཛོད།། །།

༄༅། །རྒྱ་གར་སྐད་དུ། ཤྲཱི་མ་ཧཱ་ཀཱ་ལ་སྱ་ན་པ་དྭ་ཨསྠ་སྟོ་ཏྲ་ན་མ། བོད་སྐད་དུ། དཔལ་ནག་པོ་ཆེན་པོའི་བསྟོད་པ་རྐང་པ་བརྒྱད་པ་ཞེས་བྱ་བ། དཔལ་ཧེ་རུ་ཀ་ལ་ཕྱག་འཚལ་
ལོ།། ༀ་འགྲུབ་པར་གྱུར་ཅིག །ཧ་ཧ་ཧཱུཾ་དང་ཀཱི་ལི་ཀཱི་ལི་ཞེས་སྒྲོགས་འབྱུང་པོ་རོ་ལངས་ཚོགས་རྣམས་མྱུར་བསད་ནས། །སྐུ་ལ་མི་ཡི་ཤ་དང་རྒྱུ་མས་སྦྲེལ་བའི་ཕྲེང་བས་ཀུན་ནས་བརྒྱན་ཅིང་ཞལ་དུ་
གསོལ༑ །འདོད་པའི་གཟུགས་དང་མི་སྡུག་གཟུགས་ཅན་ཕྱག་གཡོན་ཁཊཱཾ་གར་བཅས་མི་ཡི་ཐོད་པ་བསྣམས། །སྨིན་མ་སེར་ཞིང་སྤྱན་དམར་རོ་ཡི་གདན་ལ་དགྱེས་པའི་ཞིང་སྐྱོང་ཁྱོད་ཀྱིས་ཞིང་སྐྱོང་
མཛོད༑ །ཕེ་ཕེ་ཕེ་ཞེས་སྒྲོགས་པས་སོ་སོར་བསྐྱོད་པའི་མེ་དཔུང་ཆེན་པོའི་དབུས་སུ་རབ་བཞུགས་ནས། །རབ་ཏུ་གསལ་ཞིང་མགོ་བོ་རྣམས་ཀྱི་ཕྲེང་བས་འཇིགས་པའི་སྐུ་རྒྱན་གཤིན་རྗེ་དང་མཚུངས་
པ༑ །དྲག་ཤུལ་ཕྱག་གིས་བསད་པ་རྣམས་ཀྱིས་མི་མགོ་མ་ལུས་བཟུང་ནས་ཁྲག་རྒྱུན་འབབས་པ་གསོལ། །རོལ་པས་རོལ་པ་སེལ་ཞིང་མི་ཡི་གང་བའི་ས་ལ་ཞིང་སྐྱོང་ཁྱོད་ཀྱིས་ཞིང་སྐྱོང་མཛོད། །
ཤཱ ཀླྀ་ཀླྀ་ཀླྀ་ཞེས་བརྗོད་པའི་སྐུ་ཅན་ཅ་ཅོ་སྒྲོགས་པར་བྱེད་པའི་གདུག་པ་རྣམས་བཟུང་སྟེ། །གཅིག་པུས་སྣ་ཚོགས་འཇིག་རྟེན་མནན་ནས་ཀ་ཧ་ཀ་ཧ་བརྗོད་མཛད་ཆར་སྤྲིན་སྔོན་པོའི་མདོག །ཧྲི་ཧྲི་ཤྲཱི་ཞེས་

སྔགས་ཀྱི་གསུང་ཅན་པ་ཙ་པ་ཙའི་སྔགས་ཀྱིས་བགེགས་ཀྱི་ལུས་ཅན་བསྲེགས། །སྒྲུབ་པོ་རྣམས་ཀྱི་བགེགས་རྣམས་མྱུར་དུ་སྐྲོད་པར་མཛོད་ཅིག་ཞིང་རྣམས་ངེས་པར་ཞིང་སྐྱོང་མཛོད། །ཧཱུྃ་ཧཱུྃ་ཕཊ་ཅེས་
དྲག་པོའི་སྒྲ་ཡིས་སྲིད་པ་གསུམ་གྱི་ཁོང་རྣམས་མ་ལུས་འགེངས་ནུས་ཤིང༌། །ཧ་ཧ་ཌ་ཌ་ཞེས་བཞད་གང་ཞིག་དུས་ཀུན་དུ་ནི་ཤིན་ཏུ་རབ་ཏུ་འཇིགས་མཛད་པ། །ཕྱུག་རྣམས་ཀྱིས་ནི་ཉིན་རེ་བཞིན་དུ་
བདུད་དང་བགེགས་འཇོམས་དྲི་མེད་བརྙེས་པ་ཆུ་ཟླ་བཞིན། །དབུ་སྐྲ་དང་ནི་སྨ་ར་ཆེས་སེར་ཉེ་བར་བསྐྱོད་པའི་ཞིང་སྐྱོང་ཁྱོད་ཀྱིས་ཞིང་སྐྱོང་མཛོད། །རཾ་རཾ་རཾ་ཞེས་སྤྱན་དམར་འཁྲུགས་ཅིང་བསྒྱུར་མཛད་
ཀྲུ་ཀྲུ་ཀུཾ་ཞེས་ཁྲོས་པའི་སྤྱན་གྱིས་གཟིགས། །ཁཾ་ཁཾ་ཁཾ་ཞེས་གཏུམ་པའི་ཤུགས་ཀྱིས་ཕྱག་གཡས་གྲི་གུག་རལ་གྲིས་བགེགས་རྣམས་ལ་ནི་རོལ་མཛད་ཅིང༌། །རུ་རུ་རུ་ཞེས་ཁྲག་ནི་ཕྱག་གིས་བསྣམས་
ཤིང་ཞལ་དུ་གསོལ་མཛད་འཐུང་བ་ལ་དགྱེས་པ། །ཌཾ་ཌཱི་ཌཾ་ཞེས་ཌཱ་མ་རུ་ཅན་འདི་ཡིས་འདུལ་མཛད་འཁོར་བཅས་ཞིང་སྐྱོང་ཁྱོད་ཀྱིས་བསྲུང༌། །ཀཾ་ཀཾ་ཀཾ་ཞེས་བརྗོད་ཅིང་ཐོད་པའི་ཕྲེང་བས་དབུ་ལ་བརྒྱན་
ཅིང་ནག་པོ་ཆུ་དང་འདྲ་བའི་སྐུ། །ཙཾ་ཙི་ཙི་ཞེས་གཏུམ་པའི་ཤུགས་ཀྱིས་རབ་གཡོས་རྨད་བྱུང་འོད་ཀྱིས་འཇིག་རྟེན་སྣང་མཛད་པ། །ཀྲྀ་ཀྲྀ་ཀྲྀ་ཞེས་གཤེགས་པས་དགྲ་བོ་ཉོན་མོངས་པ་རྣམས་མ་ལུས་ངེས་

༣ ༄༅། །པར་འཇོམས་མཛད་པ། །སཾ་སཾ་སཾ་ཞེས་ཚངས་པའི་བདག་ཉིད་དམ་ཚིག་ཐོས་འཛིན་ཞིང་སྐྱོང་གང་ཡིན་ཁྱོད་ཀྱིས་སྐྱོང་། །བཾ་བཾ་བཻ་ཞེས་སྣ་ཚོགས་གཤིན་རྗེ་ལྟར་འགྲོ་དྲི་མ་
མེད་པའི་ཆུ་བཞིན་གཟིགས་མཛད་ཅིང༌། །ཡཾ་ཡཾ་ཡཾ་ཞེས་རླུང་གི་ཤུགས་ཀྱིས་མྱུར་དུ་རྒྱུ་ཞིང་ཉོན་མོངས་འཇིག་རྟེན་གནོད་བྱེད་མཁྱེན། །བྷཾ་བྷཾ་བྷཾ་ཞེས་ནུས་པ་མཆོག་གིས་ཁྲོ་གཉེར་གཟིགས་མཛད་
འཇིགས་པའི་ཁ་གདངས་ཤ་ཟ་ཞིང་། །ཀླྀ་ཀླྀ་ཀྵི་ཞེས་ཕན་པར་མཛད་ཅིང་གནོད་པ་སྐད་ཅིག་གིས་སེལ་ཞིང་སྐྱོང་ཁྱོད་ཀྱིས་ཞིང་སྐྱོང་མཛོད། ྋ ཀླ་ཀླྀ་ཀླུ་ཞེས་སྒྲོགས་གདུག་པའི་གཟུགས་ཅན་སྲིད་
གསུམ་ཉིན་མཚན་དུས་ཀུན་ཉོན་མོངས་གྱུར་པ་གང༌། །པཾ་པཾ་པཾ་ཞེས་ཐུགས་རྗེའི་ཞགས་པས་བྱོལ་སོང་རྣམས་འཛིན་ཕྱག་གིས་གདུལ་བྱ་རྣམས་སྐྱོང་བ། །སྔགས་བདག་སྔགས་ཀྱི་སྐུ་ཅན་ཐུགས་ཀྱི་
བསྔགས་པ་རྣམས་ལ་བློ་གྲོས་འབྲས་བུ་མཚུངས་མེད་སྟེར། །ཞིང་རྣམས་སྐྱོང་བར་མཛད་པ་ཁྱོད་ཀྱིས་འགྲོ་བ་མ་ལུས་པ་རྣམས་ཡུན་རིང་བསྐྱང་དུ་གསོལ། །སྒྲུབ་པ་པོའ མ་སློབ་དཔོན་གང་ཞིག་དམ་
ཚིག་ཐོས་འཛིན་བློ་ལྡན་གུས་པ་དང་བཅས་པ། །ཐུན་གསུམ་དུ་ནི་སྔགས་རྣམས་བརྒྱད་པོ་འདི་ནི་ཀློག་བྱེད་བསོད་ནམས་ལྡན་པར་གྱུར་པ་གང་། ྋ །ཚེ་དང་དཔལ་དང་གྲགས་དང་མཐུ་སྟོབས་འབྱོར་པ་

འཛིན་ལྡན་གཟི་བརྗིད་མཚུངས་མེད་རྒྱས་པ་དང༌། །ས་སྟེང་དང་ནི་མཐོ་རིས་སུ་ཡང་འདི་ཡིས་བགེགས་ཀྱི་ཚོགས་རྣམས་རྟག་ཏུ་ཉམས་པར་གྱུར། །དཔལ་ནག་པོ་ཆེན་པོའི་བསྟོད་པ་རྐང་པ་བརྒྱད་པ་ཞེས་བྱ་བ་
སློབ་དཔོན་ཆེན་པོ་འཕགས་པ་ཀླུ་སྒྲུབ་ཀྱིས་མཛད་པ་རྫོགས་སོ།། ཝཱ དཔལ་ལྷ་མོ་ཆེན་མོ་ལ་བསྟོད་པ་བརྒྱད་པ་བཞུགས་སོ། རྒྱ་གར་སྐད་དུ། ཤྲཱི་མ་ཧཱ་ཀཱ་ལི་དེ་ཝི་སྕོ་ཏྲ་ཨཥྚ་ན་མ། བོད་སྐད་
དུ༑ དཔལ་ལྷ་མོ་ནག་མོ་ལ་བསྟོད་པ་བརྒྱད་པ་ཞེས་བྱ་བ། དཔལ་ཕྱག་ན་རྡོ་རྗེ་ལ་ཕྱག་འཚལ་ལོ།། བྷྱོཿ ཏིལ་མར་གྱིས་བཀུས་ལན་བུ་གཅིག་འཕྱང་རོ་ཉེའི་རྣ་ཆས་སྒེག་ཅིང་རྒྱན་རྣམས་མ་ལུས་
འཆང༌༑ །རྒྱན་དུ་རྐང་སྒྲོག་ལྕགས་ལས་བྱས་པ་གཅིག་གིས་རང་གི་རྐང་པ་མཛེས་པར་བྱས་པ་སྟེ། །གཅེར་བུ་བོང་བུ་ཞོན་ནས་འགྲོ་བ་འདི་ན་རྒྱུ་བ་འདི་ནི་ལྷ་མོ་ཁྱོད་ཉིད་ཀྱིས། །བདག་ཉིད་མཛེས་
པར་ཤེས་ཀྱི་གཞན་ལྟས་ཁྱོད་ཀྱི་སྤྱོད་པའི་མཚོ་ཆེན་དོན་དག་སུ་ཡིས་ཤེས། །འཁོར་བ་འཇིགས་པའི་ཚེ་ན་མི་ལུས་དག་ལ་ཁྲག་དང་ཞག་འཛག་དུད་པ་འཐུལ་བ་ན། །ལྷ་མོ་མཆེ་བ་གཙིགས་པ་ཁྱོད་ཀྱི་
ཞལ་དུ་འགྲོ་ཀུན་སྐད་ཅིག་ཙམ་གྱིས་ཞུགས་པར་འགྱུར། །ནག་མོ་མི་ཐོད་ཐོགས་པ་ཁྱོད་ནི་རྣལ་འབྱོར་གྲུབ་པའི་སྤྱོད་ཡུལ་ཅན་དེ་དུར་ཁྲོད་རྒྱུ། །ཁྱོད་ནི་གཡོ་ཅན་མནན་ཅིང་ནད་དང་འཆི་བའི་འཇིགས་པ་

༄༅། །སེལ་ཞིང་མི་བཟད་དྲིལ་ཡང་སྒྲོགས། །ཁྱོད་ནི་དཔའ་བོ་དག་གི་མགོ་བོའི་ཅོད་པན་ལེགས་སྤྲས་གཡུལ་དུ་མཚོན་གྱིས་བཅད་པ་ཡི། །ཕྲེང་བ་ཐོགས་ཤིང་གར་བྱེད་ལག་པ་
མཉེན་བརྐྱང་སྐུབ་ཚོས་ཆེ་ལ་ཀླུ་དབང་གཤིབ་པ་ཡིས། །སྐ་རགས་འཆིང་ཞིང་ལག་ཏུ་མདུང་དང་རལ་གྲི་ཐོགས་པ་ཁྲག་དང་ཆང་གིས་མྱོས་གྱུར་པ། །མིག་རྩ་དམར་པོར་གྱུར་ཅིང་མཚན་མོ་དུར་ཁྲོད་
རྒྱུ་བ་འབྱུང་པོ་ཕལ་ཆེར་རྣམས་ཀྱིས་མཐོང༌། །ཀོ་རློན་ཆེན་པོ་དྲལ་ཏེ་བརྒྱངས་པའི་གོས་ཀྱིས་སྟོད་གཡོགས་སྨད་ནི་རེ་ལྡེ་སེར་པོས་དཀྲིས། །མི་ཡི་རྒྱུ་མ་གསར་པའི་སྦུབས་ཀྱིས་ཞལ་གྱི་ཟླ་བ་བརྒྱན་
05AU.P
ཅིང་དྲིལ་བུ་འགྲམ་པར་འཁྲོལ། །ལུས་ནི་སྣུམ་གྱིས་གསར་དུ་བྱུག་ཅིང་ཁྲག་དང་ཞག་མང་འཛག་པའི་ཐིག་ལེ་ཚོམ་བུར་བྲིས། །མི་ཡི་ཤ་ལ་སོ་ཡིས་ཆེམ་ཆེམ་གཅོད་བྱེད་ཐོད་པ་ཅན་གྱིས་བདག་ལ་སྐྱོང་
གྱུར་ཅིག །དྲག་པོ་དྲག་མོ་མི་བཟད་མི་ཤ་ཁ་ན་ཐོགས་པ་སྔོན་ཆད་མ་བྱུང་ཁྱོད་མཐོང་ན། །མ་མོ་རྣམས་ཀྱང་སྐྲག་ཅིང་བསྟབས་ལ་རྔམས་པ་འཐོན་ཅིང་མིག་རྩ་རིག་རིག་ཁྱོད་ལ་འདུད། །ནག་མོ་
་བཟང་མོ་ལུས་མདོག་གནག་ཅིང་བཟོད་པར་དཀའ་བ་ཁྱོད་ལ་བརྒྱ་བྱིན་ལ་སོགས་ཀྱང༌། །ཞབས་ལ་ཉིན་རེ་བཞིན་དུ་བསྟོད་པ་བྱེད་ཅིང་གཤིན་རྗེའི་རྒྱལ་པོ་ཉིད་ཀྱང་རྟག་ཏུ་འདར་ཞིང་འདུད། །མི་རྣམས་

དང་ནི་འགྲོ་བ་མ་ལུས་མཇུག་བཏུལ་ནས་ནི་ཁྱོད་ཀྱི་རྣ་བ་ཡ་གཅིག་ལ། །བྲང་གིས་འགྲོ་བའི་གདེངས་ཀ་སྟོང་དང་ལྡན་པ་གཅིག་གིས་རྒྱབ་ནས་ཁྱོད་ལ་རྒྱན་དུ་བྱས། །ཡ་གཅིག་ལ་ནི་སེང་གེ་མཚུངས་
མེད་ཐོགས་ཤིང་རྒྱ་མཚོའི་མཐའ་སྐོར་ས་གཞི་མ་ལུས་གནོན། །སྟེང་ནས་རྒྱུ་བའི་ཉི་མ་འོད་ཟེར་སྟོང་ལྡན་དེ་ནི་ཁྱོད་ཀྱི་ལྟེ་བའི་ཕྱོགས་སུ་ཤར། བྷྱོཿ རྒྱ་མཚོའི་ཀློང་ནས་མེ་འབར་ཁྱོད། །མཚོ་
རྣམས་སྐེམ་པར་ནུས་མ་སྟེ། །བུད་མེད་ཐམས་ཅད་ཞི་མཛད་ཕྱིར། །ལྷ་ཆེན་སྐ་ཡི་ཕྱེད་དུ་བཞུགས། །རྫོངས་དང་དཀའ་བཟློག་ནག་མོ་ཆེ། །ལྷ་དང་ལྷ་མིན་ཕྱག་བྱས་མ། །མི་ནད་གང་ཡིན་ཁྱོད་
མིང་ཤེས། །དེ་ལ་འཇིགས་པ་མེད་པར་འགྱུར། །གཤིན་རྗེའི་ལྕམ་ལ་བདུད་ཀྱི་ཡུམ། །འདོད་པ་ཁམས་ཀྱི་དབང་ཕྱུག་མ། །ནད་དོ་ཅོག་གི་བདག་མོ་སྟེ། །སངས་རྒྱས་བསྟན་པ་སྲུང་བ་
ཡི༑ །དཔལ་ལྡན་ལྷ་མོ་ཁྱོད་ལ་བསྟོད། །ཅེས་དཔལ་ལྷ་མོ་ནག་མོ་ལ་བསྟོད་པ་བརྒྱད་པ་ཅེས་བྱ་བ་བྲམ་ཟེ་ཆེན་པོ་མཆོག་སྲེད་ཀྱིས་མཛད་པ་རྫོགས་སོ།

༄༅། །དཔལ་ཡེ་ཤེས་ཀྱི་མགོན་པོའི་བསྟོད་པ་ཡིག་རྙིང་ནས་ཁོལ་དུ་ཕྱུངས་བ་བཞུགས་སོ།།

༄ ༅། །ཧཱུཾ དུས་གསུམ་སངས་རྒྱས་ཀུན་གྱི་བསྟན་སྲུང་ཞིང་། །འཇིགས་བྱེད་མི་བཟད་དྲག་པོའི་ཕྲིན་ལས་མཛད། །རྔམས་
པའི་ང་རོས་སྲིད་གསུམ་ཐལ་བར་རློག །མགོན་པོ་བྱ་རོག་མཚན་ལ་ཕྱག་འཚལ་བསྟོད། །ཧཱུཾ མ་རུངས་གདུག་པ་འདུལ་བའི་སྐུ་མདོག་ནག
(q)
རྣམ་བཞིའི་ཕྲིན་ལས་མཛད་པའི་ཕྱག་བཞི་པ། །ཁྲོས་པའི་ཉམས་ལྡན་དཔའ་བོ་བརྗིད་པའི་སྐུ། །གདུག་པ་ཚར་གཅོད་ཁྱོད་ལ་ཕྱག་འཚལ་བསྟོད། 78
ཧེ་རུ་ཀ་དཔལ་མཆོག་གི་རྣམ་འཕྲུལ་ཁྱོད། །ཞིང་སྐྱོང་ཆེན་པོ་མཁའ་འགྲོའི་ཚོགས་དང་རོལ། །བདུད་བཞིའི་ཁྲག་གསོལ་བྷནྡྷའི་སྣོད་བསྣམས་

།ཤིང་། །འཆི་བདག་བགེགས་འཇོམས་ཁྱོད་ལ་ཕྱག་འཚལ་བསྟོད། །བསྟན་པ་རྒྱས་པར་མཛད་པའི་དབང་ཕྱུག་གཙོ།༄༅།
ཕོངས་པའི་དབུལ་སེལ་སྦྱིན་པའི་ལོ་འདབ་རྒྱས། །སྲིན་པོའི་གཟུགས་ཀྱིས་དགྲ་བགེགས་གསོད་པར་བྱེད། །དངོས་གྲུབ་ཀུན་སྟེར་ནག་པོ་ཁྱོད་ལ་
བསྟོད།། ཞེས་སློབ་དཔོན་ཆེན་པོ་ཨཱརྻ་དེ་ཝས་མཛད་པ་ཙ་མི་ལོ་ཙཱས་བསྒྱུར་བའོ།། ཧཱུཾ༑ འཇིག་རྟེན་གསུམ་ན་གྲགས་པའི་མགོན་པོ་ཁྱོད། །ལྷ་སྲིན་སྡེ་བརྒྱད་
འཁོར་གྱི་གཙོ་བོར་བཞུགས། །འཇིག་རྟེན་དཔག་མེད་གཟིགས་པའི་མགོན་པོ་ཁྱོད། །ཞལ་གྱི་དཀྱིལ་འཁོར་རྒྱས་ཤིང་དྲི་མེད་པ། །ནག་པོ་ཟིལ་
ཡིག་
རྙིང་

གནོན་ཁྱོད་ལ་ཕྱག་འཚལ་བསྟོད། །དཔའ་བོ་དྲག་ཤུལ་སྟོབས་དང་ལྡན། །ཡོངས་སུ་དགའ་ལྡན་ཆེན་པོའི་ལྷ། །སེངྒེ་བཞིན་དུ་སྟོབས་དང་ལྡན། །དཔའ་བོ་སྲིད་གསུམ་འདུལ་བའི་
།གཙོ་བོ་ཆེན་པོར་ཆེར་གྲགས་པ། །ནག་པོ་ཆེན་པོའི་སྐུ་ལ་བསྟོད། །ཞལ་གདངས་དྲག་པོའི་མཆེ་བ་གཙིགས། །དབུ་སྐྲ་རལ་པ་གྱེན་དུ་བརྫེས། །ཧ་ཧ་ཞེས་པའི་སྒྲ་ཆེན་
སྒྲོགས༑ །དྲག་པོའི་སྟོབས་ཀྱིས་སྲིད་གསུམ་འདུལ། །སྐུ་ལ་ན་བཟའ་སྔོན་པོ་གསོལ། །སྐུ་མདོག་ནག་པོ་མུན་པའི་མདངས། །ནག་པོ་ཆེན་པོའི་སྐུ་ལ་བསྟོད། །གཡས་ཀྱི་དང་པོས་བེ་
ཏཱའི་འབྲས་བུ་བསྣམས། །རལ་གྲི་འབར་བས་དམ་ཉམས་སྲོག་རྩ་གཅོད། །གཡོན་གྱི་དང་པོ་ཐོད་པ་ཁྲག་གིས་བཀང༌། །ཁ་ཊཾ་རྩེ་གསུམ་རྩུབ་པའི་མཚོན་ཆ་བསྣམས། །སྨིན་མ་དམར་པོ་
སྤྱན་གསུམ་གློག་སྟོང་འཁྱུག །མི་མགོ་རློན་པའི་ཕྲེང་བས་དོ་ཤལ་བྱས། །ཕྱག་དང་ཞབས་གཉིས་སྦྲུལ་གྱི་གདུ་བུས་བརྒྱན། །དཔའ་བོའི་འདུག་སྟངས་ཉི་ཟླའི་གདན་ལ་བཞུགས། །ནག་
པོ་འགྱིང་བག་ཅན་ལ་ཕྱག་འཚལ་བསྟོད། །མེ་ཏོག་མཚོན་ཆར་ཐོགས་པའི་མགོན་པོར་གྲགས། །ལྷ་དང་ལྷ་མིན་དབང་ཆེན་རྣམས་ཀྱང་སྡུད། །བྱ་རོག་སྤྱན་གསུམ་སྲིད་གསུམ་ས་ལེར་

།གཟིགས། །ཀ་ལ་པིང་ཀའི་སྐད་ཀྱིས་གནོད་བྱེད་འདུལ། །མཚུངས་པ་མེད་པའི་མཐུ་རྩལ་ཆེན་པོ་མངའ། །ཞལ་ནས་འོད་ཟེར་དྲག་པོ་རབ་ཏུ་འབར། །ནག་
པོ་མཐུ་རྩལ་ཅན་ལ་ཕྱག་འཚལ་བསྟོད། །དབང་ཆེན་ཐོག་འབེབས་འཇིགས་པའི་ཧཱུཾ་སྒྲ་ཅན། །སྟོབས་ཆེན་གློག་འཕྲོ་མགོན་པོ་ནག་པོའི་སྐ། །གཟི་བརྗིད་ཆེན་པོ་དྲག་པོའི་སྟོབས་དང་
ལྡན༑ །དུས་གསུམ་སངས་རྒྱས་རྣམས་དང་སྤྱོད་ཡུལ་གཅིག །ནག་པོ་འགྲོ་བ་འདུལ་ལ་ཕྱག་འཚལ་བསྟོད། །གཏུམ་ཆེན་ཐོག་འབེབས་ཕས་ཀྱི་རྦོད་གཏོང་བཟློག །བདུད་ཀྱི་སྡེ་འཇོམས་
མགོན་པོ་ནག་པོ་སྟེ། །སངས་རྒྱས་བསྟན་པ་གཉན་པོ་བསྲུང་བར་མཛད། །ནག་པོ་བར་ཆད་སེལ་ལ་ཕྱག་འཚལ་བསྟོད། །རྡོ་རྗེ་འཇིགས་བྱེད་ཁྲག་འཐུང་རྒྱལ་པོ་ཁྱོད། །ནག་པོ་ཆེན་པོ་
སྟོང་གི་ཚོགས་ཀྱིས་བསྐོར། །ཤ་ཟ་འབུམ་དང་མ་མོ་བྱེ་བའི་འཁོར། །བསྟན་པའི་བཀའ་སྲུང་ལས་བྱེད་ཕོ་ཉ་ནི། །བྱ་རོག་གདོང་ཅན་ཉམས་པའི་སྲོག་ལ་འགྱེད། །རྣལ་འབྱོར་དགྲ་ལྷ་དུག་
གསུམ་ནད་ཀྱི་སྨན། །བསྟན་པ་བཤིག་པའི་དགྲ་བགེགས་འདུལ་མཛད་པ། །ཁྲོས་པའི་ང་རོའི་སྒྲ་ཆེན་རབ་ཏུ་སྒྲོགས། །ནག་པོ་དྲག་ཤུལ་ཅན་ལ་ཕྱག་འཚལ་བསྟོད། །བདག་འདྲའི་སྐྱེ་

བོས་བསྟོད་པར་མི་འོས་ཀྱང༌། །གུས་པའི་ཚུལ་གྱིས་ཁྱོད་ལ་བསྟོད་འབུལ་ན། །ཐུགས་རྗེའི་སྟོབས་ཀྱིས་བདག་གི་འཁོར་རྣམས་སྲུངས། །ལྷ་ཆེན་ལེགས་ལྡན་མགོན་པོ་ནག་པོ་ཁྱོད།
སྒྲུབ་མཆོག་རྣལ་འབྱོར་བདག་གི་རེ་བ་སྐོངས། །ནག་པོ་མི་འགྱུར་སྐུ་ལ་ཕྱག་འཚལ་བསྟོད།། ཅེས་ཡེ་ཤེས་ཀྱི་མགོན་པོ་ལ་གནོད་སྦྱིན་གྱི་རྒྱལ་པོ་རྣམ་ཐོས་སྲས་ཀྱིས་བསྟོད་པའོ།། ཧཱུཾ བསྐལ་པ་མེ་ལྟར་
འབར་བ་ཡི། །དུར་ཁྲོད་ཆེན་པོའི་ཀློང་དཀྱིལ་ནས། །གདུག་པ་མ་ལུས་འདུལ་བྱེད་པའི། །འདུལ་མཛད་མགོན་པོ་ནག་པོ་ནི། །སྐུ་ནི་མཐིང་ནག་འཇིགས་པ་ལ། །བྱ་རོག་མིང་ཅན་ནག་
པོ་ཆེ། །སྣ་ཚོགས་པདྨ་ཉི་སྟེང་དུ། །དཔའ་བོའི་འདུག་སྟངས་ཙནྡན་འཁྱིལ། །ཞལ་གཅིག་ཕྱག་ནི་བཞི་པ་སྟེ། །ཕྱག་གཡས་ཤིང་ཏོག་རལ་གྲི་བསྣམས། །གཡོན་པ་ཐོད་པ་ཁཊཾ་
འཛིན༑ །སྤྱན་གསུམ་རིན་ཆེན་སྦྲུལ་གྱིས་བརྒྱན། །དབུ་སྐྲ་ཨག་ཚོམས་སྨིན་མ་སེར། །མཆེ་བ་གཙིགས་ཤིང་འཇིགས་བྱེད་པ། །ཐོད་རློན་ཕྲེང་བའི་དོ་ཤལ་ཅན། །སྐུ་སྨད་སྟག་ལྤགས
ཤམ་ཐབས་དཀྲིས། །ཤ་ཟ་བྱ་རོག་འུག་པའི་ཚོགས། །གཅན་གཟན་མཆེ་བ་ཅན་གྱི་ཚོགས་ཀྱིས་བསྐོར། །མ་གཡེལ་མ་འདའ་དཔལ་ཆེན་ཐུགས་ཀྱི་སྲས། །མ་ཧཱ་ཀཱ་ལ་ལྷ་ཡི་གཙོ་བོ་ ༷

།སྟེ། །ཚོགས་ཀྱི་བདག་པོ་མཐུ་བོ་ཆེ། །དཔལ་ཆེན་ཁྲག་འཐུང་སྤྱན་སྔ་རུ། །ཇི་ལྟར་ཁས་བླངས་དམ་བཅས་བཞིན། །མ་ཧཱ་ཀཱ་ལ་མཐུ་བོ་ཆེ། །དམ་ལས་མ་L0༄༅། /L/
འདའ་ད་ཚུར་བྱོན། །མཐུན་པའི་དམ་རྫས་འདི་གསོལ་ལ། །བསྟན་པའི་གཙུག་ལག་བསྲུང་བར་མཛོད། །ལས་སུ་སངས་རྒྱས་བསྟན་པ་སྲུང་། །ཟས་སུ་ཤ་དང་ཁྲག་ལ་དགའ། །ཁྱོད་LI
ལ་མཆོད་པ་འབུལ་བ་ནི། །བསད་པའི་ཤ་དང་མྱོས་པའི་ཆང༌། །བསྲེགས་པའི་གསུར་དང་བཙོས་པའི་ཞག །ཁུ་བ་ཁྲག་དང་ལྷ་བ་རྐང༌། །ནང་ཁྲོལ་གློ་སྙིང་མཁལ་མར་བཅས།
མགོན་པོ་ནག་པོའི་ཐུགས་དམ་བསྐང་། །གསོལ་ལོ་མཆོད་དོ་དགྱེས་པར་མཛོད། །ཁྱོད་ལ་ཕྲིན་ལས་བཅོལ་བ་ནི། །བསྟན་པ་གཉན་པོ་བསྲུང་བའི་ཕྱིར། །དམ་ཚིག་གཉན་པོ་རལ་བ་
དང་༑ །བདག་ལ་བརྙས་བྱེད་བསྒྲལ་བ་དང༌། །ལྟ་སྤྱོད་ལོག་པའི་སེམས་ཅན་རྣམས། །གནོད་པར་བྱེད་པའི་དགྲ་དང་བགེགས། །ཐམས་ཅད་གཅིག་ཏུ་བསྡུས་ནས་ཀྱང༌། །གཏོགས་
ཤིང་སྲོག་དང་ཕྲོལ་ལ་ཤོག །དུས་ལ་བབ་པོ་ས་མཱ་ཡ། །ཕྲིན་ལས་མཛོད་ཅིག་མགོན་པོའི་ཚོགས། །ད་ལྟའི་རྡོ་རྗེ་སློབ་དཔོན་དང༌། །སྔོན་གྱི་སློབ་དཔོན་བཀའ་མ་བཅག །ད་ལྟའི་རིག་

འཛིན་དམ་མ་དྲལ། །ཕྱི་རབས་རྣལ་འབྱོར་སུན་མ་ཕྱུང༌། །ཡོན་བདག་རྒྱུ་རྐྱེན་ཆུད་མ་གསན། །བཅོལ་བའི་ཕྲིན་ལས་སྒྲུབ་པར་མཛོད།། ཁྲག་མཚོ་ཁོལ་མའི་ལེའུ་དོན་བཞི་པ་ནས་གསུངས་
པའོ།། ཧཱུཾ་ལས་སྐྱེས་པའི་ནག་པོ་ཆེ། །པདྨ་ཉི་མའི་གདན་ལ་བཞུགས། །གདུག་པ་ཟིལ་གནོན་མེ་དཔུང་ནང༌། །མཐུ་ཆེན་ཁྱོད་ལ་བདག་བསྟོད་དོ། །ཧཱུཾ བྱ་རོག་མིང་ཅན་ནག་པོ་
ཆེ༑ །ཞལ་གཅིག་ཕྱག་བཞི་ཁྲོས་པའི་གཟུགས། །ཞབས་གཉིས་གྱད་ཀྱི་སྟངས་སྟབས་བཞུགས། །སྟོབས་ཆེན་ཁྱོད་ལ་བདག་བསྟོད་དོ། །ཧཱུཾ༑ ཆ་ལུགས་འཆང་བའི་ནག་པོ་ཆེ།
སྦྲུལ་དང་ཐོད་པ་རིན་ཆེན་བརྒྱན། །སྟག་ལྤགས་ཤམ་ཐབས་སྐུ་ལ་གསོལ། །དཔའ་བོ་ཁྱོད་ལ་བདག་བསྟོད་དོ། །ཧཱུཾ༑ ཕྲིན་ལས་མཛད་པའི་ནག་པོ་ཆེ། །འབྲས་བུ་ཐོད་ཁྲག་ཞལ་དུ་
གསོལ༑ །གདུག་པའི་མཚོན་ཆ་ཕྱག་ན་བསྣམས། །གསོད་བྱེད་ཁྱོད་ལ་བདག་བསྟོད་དོ། །ཧཱུཾ གཟི་མདངས་ལྡན་པའི་ནག་པོ་ཆེ། །དབུ་སྐྲ་ཁམ་ནག་གྱེན་དུ་བརྫེས། །ཨག་ཚོམ་
སྨིན་མ་མེ་ལྟར་འབར། །བརྗིད་པ་ཁྱོད་ལ་བདག་བསྟོད་དོ། །ཧཱུཾ སྙིང་རྗེས་ཁྲོས་པའི་ནག་པོ་ཆེ། །སྤྱན་གསུམ་སྡང་མིག་གློག་སྟོང་འཁྱུག །རབ་ཏུ་འཁྲུག་པའི་ཁྲོ་གཉེར་ཅན། ། 888

།གཏུམ་ཆེན་ཁྱོད་ལ་བདག་བསྟོད་དོ། །ཧཱུཾ འཇིགས་པའི་གཟུགས་ཅན་ནག་པོ་ཆེ། །ཞལ་གདངས་དྲག་པོའི་མཆེ་བ་གཙིགས། །ལྗགས་འདྲིལ་ང་རོ་ཧཱུཾ་སྒྲ་༄༅།
སྒྲོགས༑ །ཟ་བྱེད་ཁྱོད་ལ་བདག་བསྟོད་དོ། །ཧཱུཾ བྱང་ཆུབ་སེམས་ལྡན་ནག་པོ་ཆེ། །སངས་རྒྱས་སྤྱན་སྔར་ཁས་བླངས་པའི། །བསྟན་པ་བསྲུང་བར་ཞལ་གྱིས་བཞེས། །དམ་ཅན་
ཁྱོད་ལ་བདག་བསྟོད་དོ། །ཧཱུཾ དམ་ལས་མ་འདའ་ནག་པོ་ཆེ། །བསྟན་པ་སྲུངས་ཤིག་ནག་པོ་ཆེ། །རྣལ་འབྱོར་སྐྱོངས་ཤིག་ནག་པོ་ཆེ། །བཀའ་བཞིན་སྒྲུབས་ཤིག་ནག་པོ་ཆེ།
ཧཱུྃ གལ་ཏེ་བཀའ་ལས་འདས་གྱུར་ན། །དུས་གསུམ་སངས་རྒྱས་ཁྱོད་ཀྱིས་བསླུས། །ཁྱོད་ནི་ཉམས་པར་འགྱུར་ཏ་རེ། །དེ་བས་དམ་ལས་མ་འདའ་བར། །བཅོལ་བའི་ཕྲིན་ལས་སྒྲུབ་
པར་མཛོད།། ཅེས་ཕག་མོ་གྲུ་པས་མཛད་པའོ།། ཧཱུཾ༑ བྱང་ཤར་ནགས་ཚལ་དུར་ཁྲོད་ཆེན་པོ་ནས། །མ་མོ་རབ་འབར་གཅེར་བུའི་དཀྱིལ་འཁོར་ན། །ཕྱོགས་བཅུའི་དུས་གསུམ་སངས་རྒྱས་
ཐམས་ཅད་ཀྱི། །ཐུགས་ཀྱི་སྤྲུལ་པ་མ་ཧཱ་ཀཱ་ལ་ནི། །སྐུ་མདོག་མཐིང་ནག་ཞལ་གཅིག་ཕྱག་བཞི་པ། །སྟོབས་ཆེན་རབ་འབར་འགྱིང་བའི་ཆ་བྱད་ཅན། །ཁྲོ་གཉེར་རབ་འཇིགས་མཐིང་ནག་

རྔམས་པའི་ཞལ། །དམར་ལ་ཟླུམ་པའི་སྤྱན་གསུམ་མེ་འོད་འཕྲོ། །ཤངས་ནས་རླུང་འབྱུང་འཇིག་རྟེན་གཡོ་བར་བྱེད། །རབ་འབར་འཇིགས་པའི་ལྗགས་ལ་ཧཱུཾ་སྒྲ་འཁྱིལ། །རྡོ་རྗེ་འབར་བའི་
མཆེ་གཙིགས་ཚེམས་བསྒྲད་པའི། །བར་ནས་རྡོ་རྗེ་ཁྲག་གི་སེར་ཆེན་འབེབས། །སྨིན་མ་ཨག་ཚོམས་བསྐལ་པའི་མེ་ལྟར་འབར། །དྲག་པོའི་དབུ་སྐྲ་དམར་སེར་གྱེན་དུ་བརྫེས། །ཐོང
ལྔས་བརྒྱན་མི་བསྐྱོད་དབུ་ལ་བཞུགས། །སྒེག་པའི་ཉམས་ལྡན་དར་གྱི་ཅོད་པན་མཛེས། །མགུལ་གྱི་བུམ་པ་གསང་བའི་བཤུག་གླུ་ལེན། །རྡོ་རྗེ་དྲག་པོའི་གླུ་སྒྲ་དི་རི་རི། །རོ་སྟོད་སེངྒེའི་
སྟོད་ལྟར་འགྱིང་བ་ལ། །དཔའ་གཏུམ་ཆེན་པོའི་གྱད་ལས་རབ་ཏུ་འཕགས། །ཐུགས་ཀྱི་དཔལ་བེའུ་གཡུང་དྲུང་འཁྱིལ་བ་ལས། ྋ །ཕྱི་ནང་གསང་བའི་ཆོས་ཀྱི་ཆར་ཆེན་འབེབས། །ཐུགས་
རྗེའི་ཉི་འོད་སེམས་ཅན་ཡོངས་ལ་གསལ། །གསུས་པ་ཀ་མ་རུ་ཡི་སྙིང་པོ་ལྟར། །འཁྱིལ་ཞིང་བརྗིད་པས་ཁམས་གསུམ་ཡངས་པར་ཤོང༌། །ལྟེ་བ་ཟབ་ཅིང་གཡས་སུ་འཁྱིལ་བ་ལ།
ཨུཏྤལ་སྔོན་པོའི་དྲི་བསུང་ངད་དང་ལྡན། །ལྷ་དམག་འབུམ་གྱི་རྫོང་ཡང་དེ་ན་འཆའ། །སྐེད་པ་གཞུ་ཡི་ཆང་བཟུང་ལྟར་འགྲིལ་ཞིང༌། །གཞན་གྱིས་མི་ཐུབ་དབང་ཕྱུག་སྲ་མཁྲེགས་ཅན།

།རབ་ཏུ་སྲ་མཁྲེགས་རྡོ་རྗེ་ཕ་ལམ་འདྲ །བརླ་གཉིས་རབ་བརྟན་གླང་ཆེན་བཟུར་བ་འདྲ། །ཁྱད་པར་འཕགས་པའི་དབང་ཕྱུག་སྟོབས་པོ་ཆེ། །གསང་བའི་སྦུ་གུ་མ་
ཉམས་སྦུབས་སུ་ནུབ། །ཅུང་ཟད་མཐོང་བས་འཁོར་བའི་མུན་པ་སེལ། །རི་དྭགས་རྒྱལ་པོ་ལྟ་བུའི་བྱིན་པ་ནི། །བ་སྤུ་བཅས་ཤིང་དྲང་སྲོང་ཀུནྜ་མོ། །ཞབས་ཀྱི་སེན་མོ་ཙཎྜ་སྨིན་པ་
འདྲ༑ །དམར་ལ་འདྲིལ་ཞིང་སྣུམ་པའི་ལྷུན་དང་བཅས། །ཕྱག་གི་སེན་མོ་ཀང་ཀའི་བྱ་མཆུ་འདྲ། །རྣོ་ཞིང་མྱུར་ལ་འདྲིལ་བས་དགྲ་བགེགས་སྒྲོལ། །བ་སྤུ་སེངྒེའི་སྤུ་ལྟར་འགྲིལ་བ་
ལ༑ །རྩེ་མོ་གྱེན་དུ་སྐྱེས་ཤིང་གཡས་སུ་འཁྱིལ། །ཐལ་བས་ལུས་བྱུག་ཁྲག་གི་ཐིག་ལེས་བརྒྱན། །ཕ་རོལ་ཕྱིན་དྲུག་རྫོགས་པའི་ཕྱག་རྒྱ་དྲུག །འཁོར་བའི་ཉེས་པ་བཅོམ་པས་མགོ་ཕྲེང་
འཆང་༑ །ཀླུ་རྣམས་དབང་སྡུད་གདུག་པ་སྦྲུལ་གྱིས་བརྒྱན། །རྣམ་རྟོག་སྤངས་པས་མི་རོའི་གདན་ལ་བཞུགས། །བདུད་བཞི་བསྲེག་ཕྱིར་མེ་རིའི་འོབས་ཀྱིས་བསྐོར། །ཁམས་གསུམ་
༈ གཡུལ་ལས་རྒྱལ་བའི་དཔའ་རྟགས་སུ། །སྟག་གི་པགས་པས་སྐུ་ཡི་རྣམ་ཕྱེད་དཀྲིས། །ཁྱུང་གི་སྤྲལ་པས་ནམ་མཁའི་མཐའ་ཁྱབ་པས། །དཀར་པོ་ལྷ་ཡི་རྒྱལ་སྲིད་སྐྱོང་བར་བྱེད། །གྲི་

གུག་རབ་ཏུ་འབར་བས་སྲོག་རྩ་གཅོད། །ཐོད་རློན་རབ་ཏུ་འབར་བས་སྙིང་ཁྲག་འཐུང༌། །རལ་གྲི་གློག་ལྟར་འཁྱུག་པས་དགྲ་བགེགས་སྒྲོལ། །རྩེ་གསུམ་མྱུར་བས་ལྷ་མིན་གཡུལ་ལས་
རྒྱལ༑ །ཞགས་པས་ཐེའུ་རང་འབྱུང་པོའི་སྐེ་ནས་བཏགས། །བ་སུ་ཏ་ཡིས་ལྕགས་སུ་བཅུག་ནས་ཀྱང༌། །ཞབས་ཀྱི་འོག་ཏུ་མནན་ཏེ་འགུལ་མི་ནུས། །ཧཱུཾ ཐུགས་ཀྱི་སྤྲུལ་པ་ཙནྡན་བེང་
ཆེན་བསྣམས། །བདུད་འདུལ་ཙནྡན་བེང་གི་ཁོང་སེང་ནས། །སྤྲུལ་པའི་དམག་ཚོགས་མང་པོ་འབྱུང་བ་ནི། །བརྒྱད་ཁྲི་བཞི་སྟོང་སེར་པོ་གསེར་ཁྲབ་ཅན། །བ་དན་ནག་པོ་མུན་ལྟར་
གཏིབས་པ་ཐོགས། །ཉི་ཁྲི་ཆིག་སྟོང་དཀར་པོ་དུང་ཁྲབ་ཅན། །བ་དན་སྔོན་པོ་རླུང་ལྟར་འཕྱོ་བ་ཐོགས། །སུམ་སྟོང་ལྔ་བརྒྱ་དམར་པོ་ཟངས་ཁྲབ་ཅན། བ་དན་དཀར་པོ་ཤེལ་ལྟར་འཚེར་བ་
ཐོགས༑ །སུམ་བརྒྱ་དྲུག་ཅུ་སྨུག་པོ་བསྭེ་ཁྲབ་ཅན། །བ་དན་དམར་པོ་མེ་ལྟར་འབར་བ་ཐོགས། །ལྕགས་ཀྱི་སྤྱང་མོ་འབུམ་ནི་སྔུན་ལ་རྒྱུག །གླང་ཆེན་སྨྱོན་པ་འབུམ་ནི་ཕྱི་ན་འགྲོ། །
གསེར་གྱི་སེངྒེ་འབུམ་ནི་ཟུར་ན་འགྱིང༌། །ལྕགས་ཀྱི་བྱ་ཁྲ་འབུམ་ནི་ཀླད་ལ་ལྡིང༌། །བསྭེ་ཡི་བྱ་གླག་འབུམ་ནི་མཆུ་སྡེར་བདར། །དུང་གི་སྐྱེས་བུ་འབུམ་ནི་མདའ་གཞུ་འགེངས། །བྱེ་རུའི་ན་

།ཆུང་འབུམ་ནི་གཡབ་མོ་སྡེབ། །ལྕགས་ཀྱི་མོན་པ་འབུམ་ནི་ཐོ་བ་གདེངས། །ཁྲོ་ཆུའི་ཁྲོ་བོ་འབུམ་ནི་རལ་གྲི་འཕྱར། །རྡོ་ཡི་བྱི་བ་འབུམ་ནི་ས་གཞི་སློག
ལྕགས་ཀྱི་ཕག་རྒོད་འབུམ་ནི་དུར་སྒྲ་འབྱིན། །ཤ་ཟ་མ་མོ་བྱ་རོག་འུག་པའི་ཚོགས། །གཅན་གཟན་མཆེ་བ་ཅན་གྱི་ཚོགས་ཀྱིས་བསྐོར། །ལྷ་ཀླུ་ལ་སོགས་སྡེ་བརྒྱད་བྲན་དུ་ཁོལ། །དེ་ལྟར་
འདུས་པའི་དམག་ཚོགས་ཐམས་ཅད་ཀྱང་། །སྟོབས་ཀྱང་ཆེ་ཞིང་དཔུང་ཡང་རབ་ཏུ་ཆེ། །ལ་ལས་མི་བཟད་རྡོ་རྗེ་འཁོར་ལོ་འཕེན། །ལ་ལས་རལ་གྲི་དགྲ་སྟུ་གཏུན་ཤིང་འཕེན། །ལ་ལས་
གྲི་གུག་མེ་དང་རི་རབ་འཕེན། །ལ་ལས་རྩེ་གསུམ་མདའ་དང་ཐོག་མདའ་འཕེན། །སྟོབས་ཆེན་གཞན་གྱིས་མི་ཐུབ་ཐུབ་པར་དཀའ། །དཔལ་ལྡན་མགོན་པོ་ནག་པོ་མཐུ་ཆེན་ཁྱོད། །དཀོན་
མཆོག་གཙུག་ལག་ཁང་རྣམས་བསྲུང་སླད་དུ། །དུས་ངན་གདུལ་དཀའི་འགྲོ་བ་འདུལ་བར་བྱེད། །བདག་གིས་ཡུན་དུ་ནག་པོ་ཁྱོད་བསྟེན་ཅིང་། །རྟག་ཏུ་ཕྱག་འཚལ་བསྟོད་པ་རབ་ཏུ
༈ འབུལ༑ །ཐུགས་རྗེས་གཟིགས་ལ་བསྟན་པའི་ཞིང་དུ་དགོངས།ྋ །རྣལ་འབྱོར་དབང་ཕྱུག་ཕུ་ནས་ཁུས་འདེབས་ན། །ཆོས་སྐྱོང་མདའ་ན་བཞུགས་ཀྱང་སྙན་མ་སྲ། །རྣལ་འབྱོར་དབང་ཕྱུག་

མདའ་ནས་གཡབ་དོར་ན། །ཆོས་སྐྱོང་ཕུ་ན་བཞུགས་ཀྱང་སྤྱན་མ་བརྟུལ། །བདག་གི་རེ་འདོད་བཅོལ་བའི་ཕྲིན་ལས་རྣམས། །ནག་པོ་ལྷ་མཆོག་ཁྱོད་ཀྱིས་སྒྲུབ་པར་མཛོད།། །།དགེའོ།།

༄༅། །བདུད་ཀྱི་གཡུལ་ལས་རབ་ཏུ་རྒྱལ་བར་བྱེད་པའི་དམ་ཅན་རྒྱ་མཚོའི་བསྟོད་པའི་རིམ་པ་བཞུགས་སོ།། $

༄༅། །དྷུཔཾ འཇིག་རྟེན་གསུམ་གྱིས་མི་ཐུབ་ཅིང༌། །གདུག་པ་བདུད་ཀྱི་སྡེ་འཇོམས་
པར༑ །སངས་རྒྱས་ཀུན་གྱི་ནུས་པའི་འཕྲུལ། །མཧཱ་ཀཱ་ལ་ཐམས་ཅད་ཀྱི། །འཁོར་ལོས་སྒྱར་བ་སྟོབས་པོ་ཆེ།
རྡོ་རྗེ་སྲིན་པོ་མཐིང་ནག་སྐུ། །འཆི་བདག་ཁྲོས་པའི་གདོང་འདྲ་བའི། །ཞལ་གྱི་ང་རོས་སྟོང་གསུམ་ཁོལ། །བར་
ནས་བསྐལ་པའི་ཆུ་ཆེན་བྲུབ། །ཁྲོ་གཉེར་སུམ་བརྩེགས་ཤངས་བུག་ནས། །འཇིག་རྟེན་འཐོར་བའི་རླུང་དམར་
༅། །བསྟན་སྲུང་རྒྱ་མཚོའི་སྡེ་དཔོན་ཕྱག་བཞི་པ།

བསྟོད་
།གཡོ། །སྐུ་དང་སྨ་ར་སྨིན་མ་སྤྱན། །འབར་བའི་མེ་དཔུང་ཀུན་ཏུ་སྣང་། །སྐྲ་མཚམས་ཁྱུང་དང་རལ་པའི་རྩེར། །ལྷན་༄༅།
སྐྱེས་ཡིད་བཞིན་ནོར་བུས་བརྗིད། །བདུད་བཞི་འདུལ་བའི་ཕྱག་བཞིའི་གཡས། །དངོས་གྲུབ་སྟེར་བའི་འབྲས་བུ་དང༌། །ལྷ་མིན་གཡུལ་ཟློག་རལ་གྲི་
འཕྱར༑ །གཡོན་པས་ཁམས་གསུམ་དབང་སྡུད་པའི། །ཐོད་ཁྲག་བགེགས་འཇོམས་ཁ་ཊཾ་བསྣམས། །ཀླུ་བརྒྱད་རིན་ཆེན་ཕྱག་རྒྱ་དྲུག །ཐོད་སྐམ་མགོ་
རློན་དོ་ཤལ་འཕྱང༌། །ཁྲག་དང་ཞག་གི་བྱུག་པས་བརྒྱན། །གླང་ལྤགས་ཞིང་དང་སྟག་སླག་ཅན། །ཞབས་གཉིས་བརྗིད་པའི་བརྐྱང་བསྐུམ་གྱིས།

འཇིགས་བྱེད་དུས་མཚན་རྣམ་པར་བརྫིས། །དྲག་ཤུལ་ཆེན་པོའི་ཆོ་འཕྲུལ་འཆང༌། །ཡེ་ཤེས་མགོན་ལ་ཕྱག་འཚལ་ལོ།། ཡུམ་པེ་ཏཱ་ལིའི་བསྟོད་པ། ཧཱུྃ་ཡུམ་ཆེན་ནག་མོ་པེ་ཏཱ་ལི། །དཔལ་གྱི་ལྷ་
མོ་ཙཎྜི་ཀ །མཐིང་ནག་གཅེར་བུ་འཇིགས་པའི་སྐུ། །ཐོད་སྐམ་ཕྱག་རྒྱ་ལྔ་ཡིས་བརྒྱན། །ཕྱག་གཉིས་གྲི་གུག་ཐོད་ཁྲག་འཛིན། །གཙོ་བོ་ཉིད་དང་གཉིས་མེད་ཀྱང་། །རྣམ་ཐར་སྒོར་གཞོལ་ཐ་དད་
པ༑ །ལྷ་མོའི་གཙོ་ལ་ཕྱག་འཚལ་བསྟོད།། དབྱིངས་ཡུམ་ཨེ་ཀ་ཛཱ་ཊིར་བསྟོདཔ། བྷྱོཿ སྔགས་སྲུང་ནག་མོ་མཐུ་མོ་ཆེ། །སྲིད་པ་ཆེན་མོ་ཆགས་བྱེད་མ། །ཁྲག་འཐུང་ཆེན་པོ་ཀུན་གྱི་ཡུམ། །དང་
པོའི་ལྷ་མོ་ཆེན་མོ་སྟེ། །མཆེ་གཅིག་སྤྱན་གཅིག་རལ་གཅིག་མ། །ཕྱག་གཡས་ཞིང་ཆེན་གཡབ་མོ་རྡེབས། །གཡོན པ་དགྲ་སྙིང་ལྕགས་སྤྱང་འགྱེད། །དིང་ཕོན་སླག་པ་གྱོན་ལ་བསྟོད།། སྒྲོལ་ཡུམ་
དཔལ་ལྷ་མོ་ལ་བསྟོད་པ། ཧཱུཾ དཔལ་ལྡན་ལྷ་མོ་དུད་སོལ་མ། །བདུད་ཀྱི་ཡུམ་ལ་གཤིན་རྗེའི་ལྕམ། །འདོད་པ་ཁམས་ཀྱི་བདག་མོ་སྟེ། །སྲིད་པ་གསུམ་ལ་དབང་སྒྱུར་མ། །ཞལ་གཅིག་མ་ལ་
ཕྱག་བཞི་སྟེ། །སྤྱན་གསུམ་དམར་ལ་ཁ་དོག་ནག །གཡས་ཀྱི་དང་པོ་རལ་གྲི་འཕྱར། །འོག་མ་བྷཉྫ་ཁྲག་བཀང་བཟུང༌། །གཡོན་གྱི་དང་པོ་ཤཱཀྵི་དང༌། །འོག་མ་ཏྲི་ཤཱུ་ལ་བསྣམས་པ། །སྐྲ་
98

༄༅། ། སེར་མཆེ་གཙིགས་ཐོད་སྦྲལ་དང༌། །རུས་རྒྱན་གླང་ལྤགས་སྟོད་གཡོགས་དང༌། །བ་ལང་རེ་ལྡེའི་ཤམ་ཐབས་ཅན། །བོང་བུ་གྭ་དམར་སྟེང་ན་ནི། །ཙན་འཁྱིལ་
བཞུགས་ལ་ཕྱག་འཚལ་བསྟོད།། རེ་ཏི་མཆེད་བཞི་འགུགས་བྱེད་སོགས་ཁྲོ་མོ་བཞི་ལ་བསྟོད་པ། ཧཱུཾ༑ དཀར་མོ་ལྷ་མོ་རེ་མ་ཏི། །ལྕགས་ཀྱུས་འགུགས་པའི་ལས་མཛད་མ། །སངས་རྒྱས་ཡུམ་ཆེན་ཁྲོས་
པའི་གཟུགས། །ཁྲག་འཐུང་འཕྲོག་མར་ཕྱག་འཚལ་བསྟོད། །སེར་མོ་གནོད་སྦྱིན་རེ་མ་ཏི། །ཞགས་པས་འཆིང་བའི་ལས་མཛད་མ། །རིན་ཆེན་ཡུམ་ཆེན་ཁྲོས་པའི་གཟུགས། །གླང་སྣ་མ་ལ་
ཕྱག་འཚལ་བསྟོད། །དམར་མོ་ཀླུ་མོ་རེ་མ་ཏི། །ལྕགས་སྒྲོག་སྡོམ་པའི་ལས་མཛད་མ། །པདྨ་ཡུམ་ཆེན་ཁྲོས་པའི་གཟུགས། །སྲིན་མོ་རལ་པ་ཅན་ལ་བསྟོད། །ལྗང་ནག་བདུད་མོ་རེ་མ་ཏི།
དྲིལ་བུས་མྱོས་པའི་ལས་མཛད་མ། །ལས་ཀྱི་ཡུམ་ཆེན་ཁྲོས་པའི་གཟུགས། །ས་ཡི་གཙུག་ལ་ཕྱག་འཚལ་བསྟོད།། རྡོ་རྗེ་གུར་ལ་སོགས་པ་ནས་གསུངས་པའི་ཧཱུྃ་མཛད་ནག་པོ་ཕྱག་གཉིས་པ་ལ་བསྟོད་
༈ པ། ཧཱུྃཧཱུཾ༑ སྲིན་པོའི་གཟུགས་ཀྱིས་གདུག་པ་ཅན། །ཚར་གཅོད་བྱང་ཆུབ་སེམས་དཔའ་སྟེ། །གྲོང་ཁྱེར་གསུམ་བརྩེགས་འཇིགས་བྱེད་པ། །གཏུམ་པོ་ཁྱོད་ལ་བདག་བསྟོད་དོ། ཧཱུཾ མདོག་

ནག་གཟུགས་ཐུང་གཟི་བརྗིད་ཆེ། །གདུག་པ་ཚར་གཅོད་གྲི་གུག་གཡས། །གཡོན་པ་ཐོད་པ་ཁྲག་བཀང་སྣོད། །ཐོད་འཕྲེང་ཅན་ལ་ཕྱག་འཚལ་བསྟོད། །ཧཱུཾ ཁྲོས་པས་ཞབས་བརྡབ་ས་གཞི་
གཡོ༑ །འཇིགས་པའི་གད་མོས་རི་རབ་སྒྱེལ། །དམ་ཚིག་ཉམས་པའི་སྙིང་འབྱིན་པ། །དམ་ཚིག་ཅན་ལ་ཕྱག་འཚལ་བསྟོད།། ཕྱག་དྲུག་པ་ལ་བསྟོད་པ། ཧཱུཾ༑ ཞབས་གདུབ་དང་བཅས་བི་ནཱ་ཡ་ཀ་
མནན༑ །ནག་པོ་ཆེན་པོ་སྟག་གི་ཤམ་ཐབས་ཅན། །ཕྱག་རྒྱ་སྦྲུལ་གྱི་རྒྱན་གྱིས་རྣམ་པར་བརྒྱན། །གཡས་པས་གྲི་གུག་བར་པས་འཕྲེང་བ་འཛིན། །ཐ་མས་ཌཱ་མ་རུ་ནི་དྲག་ཏུ་འཁྲོལ། །གཡོན་པས་
ཐོད་ཁྲག་དང་ནི་མདུང་རྩེ་གསུམ། །དེ་བཞིན་ཞགས་པས་བཟུང་ནས་འཆིང་བར་བྱེད། །དྲག་པོའི་ཞལ་གདངས་མཆེ་བ་རྣམ་པར་གཙིགས། །སྤྱན་གསུམ་དམར་པོ་དབུ་སྐྲ་གྱེན་དུ་འབར། །དཔྲལ་
བར་སིན་དྷུ་ར་ཡི་ཐིག་ལེས་བརྒྱན། །སྤྱི་བོར་མི་བསྐྱོད་རྒྱལ་པོའི་ཅོད་པན་ཅན། །ཤིང་ལས་བྱོན་ནས་གཏོར་མ་ལེན་པར་མཛོད།། ཞལ་བཞི་པའི་བསྟོད་པ། ཧཱུཾ༑ སྐུ་མདོག་ནག་པོ་ཞལ་བཞི་མཆེ་བ་
གཙིགས༑ །བྱིས་པའི་ལུས་ཅན་ཤུགས་འཆང་སྲོག་ལ་རྔམ། །དྲིལ་བུའི་སྒྲ་སྒྲོག་དྲག་པོའི་འཕྲེང་བས་བརྒྱན། །རྣམ་གྲངས་མང་པོའི་མིང་ཅན་འཁྱོག་འགྲོ་ཞིང༌། །གཡས་ཀྱི་དང་པོ་འབར་བའི་གྲི་

༽༄༅། །གུག་འཕྱར།།གཡོན་གྱི་དང་པོ་ཐོད་ནང་ཁྲག་རྒྱུན་གསོལ། །གཡས་འོག་རལ་གྲིས་དགྲ་གཤག་ཕྱེ་མར་རློག །གཡོན་འོག་རུས་འཕྲེང་བདེ་ཆེན་ཡེ་ཤེས་
འགུགས། །རྒྱན་དྲུག་གིས་བརྒྱན་མགོ་བོའི་དོ་ཤལ་མཛེས། །སྟག་གི་པགས་པའི་ན་བཟའ་སྨད་གཡོགས་ཅན། །བརྐྱང་བསྐུམ་གར་གྱིས་སྣ་ཚོགས་པད་ཉིའི་སྟེང་། །དུས་མཐའི་མེ་ལྟར་འབར་ལ་
ཕྱག་འཚལ་བསྟོད། །ཧཱུཾ མཁའ་འགྲོ་ཞི་བྱེད་སྲུང་བྱེད་གསུམ། །ཕྱག་གཉིས་གྲི་ཐོད་རྣམ་པར་འཛིན། །འཇིགས་བྱེད་མ་མོའི་གཙོ་མོར་ནི། །ཡེ་ཤེས་དབྱིངས་ལས་འོངས་ལ་བསྟོད།། ལས་ཀྱི་
མགོན་པོ་རྣམས་ལ་བསྟོདཔ། ྋ ཧཱུཾ༑ དཔལ་ལྡན་མགོན་པོ་བྱ་རོག་གདོང་། །ཐུང་ལ་སྦོམ་པའི་གསུས་པོ་ཆེ། །གནམ་ལྕགས་འབར་བའི་མཆུ་སེན་ཅན། །ཁ་ནས་ཁྲག་གི་རྒྱུན་འཛག་ཅིང༌། །རྣོ་ལ་
འཁྱོག་པའི་མཆེ་བ་གཙིགས། །ཧ་ཧ་ཞེས་སྒྲོག་འཇིགས་པར་བྱེད། །གཏུམ་པོ་སྤྱན་གསུམ་དམར་བ་སྟེ། །གཡས་པ་འབར་བའི་གྲི་གུག་འཕྱར། །ཉམས་པའི་མགོ་བོ་ཚལ་པར་འགེམས། །
༈ གཡོན་པ་མ་རུངས་བསྒྲལ་བའི་ཐོད། །སྙིང་དང་ཁྲག་གིས་བཀང་བ་འཐུང༌། །འཇིགས་བྱེད་དཔལ་གྱི་ཆས་ཀྱིས་བརྒྱན། །ཉི་མ་འབུམ་གྱི་འོད་ཟེར་འཕྲོ། །སྤྲུལ་པས་ནམ་མཁའ་ས་གཞི

བཀང་༑ །ཐམས་ཅད་སྒྲོལ་ཞིང་ཚར་གཅོད་པ། །ནག་པོ་ཆེ་ལ་ཕྱག་འཚལ་བསྟོད། །སྐྱེ་འགྲོ་ཡོངས་ཀྱི་མ་གཅིག་མ། །ཞལ་གཅིག་ཕྱག་གཉིས་དབང་གི་མདོག །གཡས་པ་རལ་གྲིས་དགྲ་སྲོག་
གཅོད༑ །གཡོན་པའི་བྷཉྫས་བདུད་ཁྲག་གསོལ། །རྨ་བྱའི་ཐོར་ཚུགས་དུག་ལྔ་འཇོམས། །སྦྲུལ་དང་ཐོད་པ་རིན་ཆེན་བརྒྱན། །གཏུམ་མོ་འབར་བའི་གདོང་ལ་བསྟོད། །ཧཱུཾ ལས་མཛད་ཆེན་
པོའི་སྐུ་ཡི་འཕྲུལ། །ཚེ་བདག་ནག་པོ་མཐུ་བོ་ཆེ། །འཇིགས་བྱེད་ཁྲོ་བོ་འཇིགས་པའི་གཟུགས། །ཤ་ཟ་མ་དང་རྩེ་ལ་བསྟོད། །ཧཱུཾ༑ གསུང་གི་སྤྲུལ་པ་སྲོག་གི་བདག །ཁྲག་འཐུང་མ་མོའི་
དགའ་བ་སྟེ། །གསང་བ་སྔགས་ཀྱི་ང་རོ་ཡིས། །ཐམས་ཅད་འདུལ་ལ་ཕྱག་འཚལ་བསྟོད། །ཧཱུཾ ཐུགས་ཀྱི་སྒྱ་མ་ཆེན་པོའི་རྩལ། །འཆི་བདག་ཆེན་པོ་ཁྲོས་པའི་བྱིན། །མ་རུངས་ལས་སྤྱོད་
གཤེད་དུ་འབབ། །རྩ་འཇིབ་མ་དང་རོལ་ལ་བསྟོད། །ཧཱུཾ ཀུན་ཀྱང་སྐུ་མདོག་མཐིང་ནག་ལ། །རྡོ་རྗེའི་གཤོག་པ་དག་དང་ལྡན། །ཁྲོ་བོ་བྱ་རོག་དག་གི་ཞལ། །ཐམས་ཅད་དུར་ཁྲོད་ཆས་
བཅང་བ། །ཁྲག་འཐུང་རྒྱལ་པོའི་ཕོ་ཉའི་གཙོ། །དྲེགས་པའི་སྡེ་དཔོན་ཡོངས་ཀྱི་དཔོན། །གདུག་པ་འདུལ་བའི་དཔའ་བོ་ཆེ། །བསྟན་པ་སྲུང་ལ་ཕྱག་འཚལ་བསྟོད།། སྟག་ཞོན་གྱི་བསྟོད་

༄༅། །པ། ཧཱུྃ དཔལ་ལྡན་སྐུ་ཡི་མགོན་པོ་ནི། །སྐུ་མདོག་ནག་པོ་སྟག་ལ་བཅིབས། །དར་ནག་གོས་དང་བེར་ཆེན་གསོལ། །གསེར་གྭ་རིན་ཆེན་སྐུ་ལ་བཅངས།
༦ གཡས་ན་ཙན་དན་བེང་ཆེན་གྱིས། །དགྲ་བོ་རྣམས་ཀྱི་མགོ་ལུས་གཤག །གཡོན་པ་པར་བུ་ཁྲག་བཀང་དང༌། །བདུད་ཀྱི་ཞགས་པ་ནག་པོ་ཡིས། །ཉམས་པ་སྐེ་ནས་བཏགས་ཤིང་འཁྲིད། །བྱ་ཁྲ་
ཀླད་ལྡིང་སེང་གེ་དང༌། །དོམ་དྲེད་ཅེ་སྤྱང་རོལ་དུ་འབྲང༌། །གཏུམ་པོ་སྔོ་བསངས་བཅས་ལ་བསྟོད།། བེང་གི་བསྟོད་པ། ཧཱུཾ༑ སྨག་ནག་ཞལ་བགྲད་ཕཊ་དང་ཧཱུཾ་སྒྲ་ཅན། །ཤིན་ཏུ་རྣོ་དཀར་མཆེ་བ་
Ju:
བཞི་གཙིགས་ཤིང༌། །སྤྱན་གསུམ་འབར་བས་འོད་ཟེར་གློག་སྟོང་འཁྱུག །གཏུམ་པོ་རབ་ཁྲོས་ཁྱོད་ལ་བདག་བསྟོད་དོ། །ཙན་དན་བེང་ལས་ལྷ་དམག་རྫོང་བཅས་ནས། །ལྷ་མིན་གྲོང་ཁྱེར་སུམ་
བརྩེགས་འཇིག་པ་དང༌། །གཡོན་པ་བེང་ཞགས་ཕུར་བུ་བཟློག་པའི་ཕྱིར། །དགྲ་བགེགས་སྙིང་དུ་བསྒྲིལ་ལ་བདག་བསྟོད་དོ། །སྐུ་ལ་མཐོན་ཐི་ནག་པོའི་འཇོལ་བེར་གསོལ། །གསེར་གྭ་རིན་ཆེན་
ཪེ
༈ མཛེས་པས་སྐེད་ལ་བཅིངས། །སག་རི་ཡུ་རིང་ཁྲ་བོས་ལྷམ་དུ་མཛད། །ཀུན་ཏུ་དགྱེས་མར་བཅས་ལ་བདག་བསྟོད་དོ།། ལེགས་ལྡན་ལ་བསྟོད་པ། ཧཱུཾ༑ ཡོན་ཏན་མགོན་པོ་ལེགས་ལྡན་ཆེ། །

མཐིང་ནག་ཞལ་གདངས་མཆེ་བ་གཙིགས། །དམར་བའི་སྤྱན་གསུམ་རལ་པ་བརྫེས། །ཐོད་ཁྲག་གྲི་གུག་དག་གིས་དཀྲུག །ཙན་དན་བེང་ཆེན་མཆན་གཡས་གཟེར། །ཟ་འོག་བེར་ཆེན་གསུམ་
བརྩེགས་གསོལ། །ཐོད་འཕྲེང་མགོ་བོའི་དོ་ཤལ་འཕྱང༌། །སག་རིའི་ལྷམ་གསོལ་བམ་ཆེན་སྟེང༌། །ཁྱུང་དང་སེང་གེ་འཕར་དྲེད་དང༌། །སྟག་སྤྲོ་ནད་མཚོན་དགྲ་ལ་དགྱེད། །བདུད་འདུལ་དུར་
ཁྲོད་སྒྲོལ་བའི་གིང༌། །རྡོ་རྗེ་སྒྲོལ་བྱེད་དྲག་པོ་རྩལ། །ཀྲོ་ཏི་ཤྭ་རི་ཐལ་བའི་མདོག །སྦྲུལ་ཞགས་ཐོད་པ་འཛིན་དང་རྩེ། །མ་རུངས་པ་རྣམས་འདུལ་མཛད་པ། །ཅིང་ཡང་བརྫུ་ལ་ཕྱག་འཚལ་
བསྟོད།། མ་ནིང་ལ་བསྟོད་པ། ཧཱུཾ འཆོལ་བའི་ཁྲོ་རྒྱལ་མ་ནིང་བྱད་མའི་གཤེད། །སྐུ་མདོག་མཐིང་ནག་ཞལ་གཅིག་ཕྱག་གཉིས་པ། །སྐུ་གསུམ་ལྡན་ཕྱིར་སྤྱན་གསུམ་གྱེན་ཐུར་གཟིགས། །རབ་
འཇིགས་ཁྲོ་གཉེར་གསུམ་ལྡན་གཏུམ་ལ་རྔམ། །ཞལ་གདངས་མཆེ་གཙིགས་དྲག་པོའི་རྐན་སྒྲ་རྡེབ། །རིན་ཆེན་ཐོད་སྐམ་ལྔ་ཡིས་དབུ་ལ་བརྒྱན། །སྦྲུལ་གྱི་རལ་པ་ནག་པོས་ས་གཞི་ཁྱབ། །གཡས་
པས་རུ་མཚོན་གཡོན་པས་སྙིང་ཞགས་བསྣམས། །ཙན་དན་བེང་ཆེན་སྐེད་བཙུགས་ལྷ་དམག་འགྱེད། །ཐོད་པ་སྐམ་རློན་སྙིང་འཕྲེང་སྦྲུལ་ཆུན་སྤྲས། །དར་ནག་བེར་གསོལ་གསེར་གྭ་སྐེད་ལ་

༄༅། །བཅིངས། །ཡུམ་ཆེན་ཨུ་མར་སྦྱོར་ལ་ཕྱག་འཚལ་བསྟོད།། ཨ་གྷོ་རའི་བསྟོད་པ། ཧཱུཾ༑ སྐུ་མདོག་མཐིང་ནག་ཁྲོ་གཉེར་བརྗིད་པའི་ཞལ། །དབུ་སྐྲ་ཁམ་ནག་ཐོར་
བསྟོད 1/1/01
འུ ཚུགས་གྱེན་དུ་བཅིངས། །དར་དཔྱངས་ཅོད་པན་རིན་ཆེན་འབར་བས་བརྒྱན། །རིགས་ལྔས་དབུ་ལ་བརྒྱན་ལ་བདག་བསྟོད་དོ། །སྤྱན་གསུམ་བཟློག་ཅིང་ཞལ་གདངས་མཆེ་བ་གཙིགས། །སྨིན་མ་
ཨག་ཚོམ་དམར་སེར་མེ་ལྟར་འབར། །ལྗགས་འདྲིལ་ཧ་ཧ་བཞད་པའི་ང་རོ་སྒྲོག །འཇིགས་བྱེད་ནག་པོ་ཁྱོད་ལ་བདག་བསྟོད་དོ། །ཕྱག་གཡས་ཙན་དན་བེང་ཆེན་སྨུག་པོ་ལས། །ལྷ་དམག་ཉི་ཁྲི་
ཆིག་སྟོང་སྤྲལ་པ་འགྱེད། །ལྷ་མིན་གྲོང་ཁྱེར་བརླག་པར་མཛད་པ་པོ། །བསྟན་པའི་འཕྲིན་ལས་སྐྱོང་ལ་བདག་བསྟོད་དོ། །ཕྱག་གཡོན་ཐོད་པར་བདུད་རྩིས་བཀང་བ་འཐུང༌། །ཐུན་རྫས་མཚོན་ཆ་
གཟས་པའི་སྙིང་ལ་བརྡེག །དཔའ་བོ་སྲིད་གསུམ་བདག་པོ་ཆེན པོ་སྟེ། །མ་རུངས་འཇོམས་མཛད་ཁྱོད་ལ་བདག་བསྟོད་དོ། །ཞབས་གཉིས་གར་སྟབས་བགྲད་པའི་འགྱིང་བག་ཚུལ། །སྟག་ལྤགས་
༈ ཤམ་ཐབས་མི་མགོའི་འཕྲེང་བ་འཕྱང༌། །བདུད་དཔུང་རྩད་ནས་གཅོད་བྱེད་ཚོགས་ཀྱི་བདག །ཟློག་བྱེད་མ་དང་རྩེ་ལ་བདག་བསྟོད་དོ།། ནག་པོ་འབར་བ་ལ་བསྟོད་པ། ཧཱུཾ༑ བསྟན་ལ་རབ་དགའ་མཐུ་༔

སྟོབས་བསམ་མི་ཁྱབ། །དཀོན་མཆོག་གསུམ་ལ་གནོད་བྱེད་ཚར་གཅོད་ཅིང༌། །རྣམ་འཕྲུལ་གཎྜི་ཕྱག་གི་དབུས་ན་བསྣམས། །ནག་པོ་ཆེན་པོ་ཁྱོད་ལ་ཕྱག་འཚལ་བསྟོད། །རྒྱུ་མ་མི་མགོའི་འཕྲེང་
བའི་དོ་ཤལ་བྱས། །གཡས་པའི་ཕྱག་ན་ཟངས་གྲི་རྣོན་པོ་བསྣམས། །གཡོན་པའི་ཕྱག་ན་ཐོད་པ་ཁྲག་བཀང་འཛིན། །ནག་པོ་ཆེན་པོ་ཙཱ་མུནྜིར་བཅས་པ། །སྔོན་ཚེ་བདེ་གཤེགས་སྤྱན་སྔར་བཀའ་བསྒོ་
སྟེ༑ །བསྟན་པ་བསྲུང་དང་འགྲོ་ལ་ཕན་གདགས་ཕྱིར། །དེ་ལས་མ་འདའ་དམ་ཚིག་རྗེས་དགོངས་ལ། །གསོལ་བཏབ་ལས་མཛོད་བདག་དོན་སྒྲིབ་པར་མཛོད།། གྲི་གུག་ལ་བསྟོད་པ། ཧཱུཾ༑ ལས་
རྣམས་རྫོགས་མཛད་མགོན་པོ་ནག་པོའི་སྐུ། །མཐིང་ནག་མེ་རིའི་འོད་ཀྱིས་ཀུན་ནས་བསྐོར། །སྐུ་ལ་བེར་ནག་གསོལ་བ་སྟོང་གསུམ་འདུལ། །ནག་པོ་ཆེན་པོ་ཁྱོད་ལ་ཕྱག་འཚལ་བསྟོད། །ཕྱག་
གཡས་གྲི་གུག་འབར་བ་བསྣམས་ནས་ནི། །སྲོག་རྩ་དམར་པོ་གཅོད་ཅིང་དོན་སྙིང་འབྱིན། །ཐོད་པ་དམར་པོ་གཡོན་ན་བསྣམས་ནས་ནི། །ཆོས་འཁོར་བཤིག་པའི་སྙིང་ཁྲག་འཐུང་ལ་བསྟོད། །སྤྱན
གསུམ་མེ་འབར་སྲིད་གསུམ་གདུག་པ་སྲེག །ཤངས་ནས་རླུང་ཕྱུང་འཇིག་རྟེན་རླུང་ནག་འཚུབ། །ཞལ་ནས་ཁྲག་འཛག་ས་གསུམ་ནད་ཀྱིས་འགེངས། །འཇིགས་པ་ཆེན་པོ་ཁྱོད་ལ་ཕྱག་འཚལ་

༄༅། །བསྟོད། །ཁྲོས་པས་ལྷ་མིན་གཡུལ་ཟློག་ཁྲོ་བོ་ཆེ། །འཇིག་རྟེན་ལྷ་སྲིན་ཚོགས་རྣམས་དབང་དུ་སྡུད། །བསྟན་པ་གཉན་སྲུང་བཀའ་ཡི་བྱ་ར་མཛད། །ཚོགས་བདག་
a དཔའ་མོས་འཁྱུད་ལ་ཕྱག་འཚལ་བསྟོད།། ཏྲགཤད་ལ་བསྟོདཔ། ཧཱུཾ༑ ལྷ་ཆེན་བདུད་པོ་མ་རུངས་པ། །གཏུམ་པོ་མཐུ་ཆེན་དགྲ་བོའི་གཤེད། །མངོན་ཤེས་རྫུ་འཕྲུལ་བྱིན་རླབས་ཅན། །རྔམ་པའི་
ཞལ་ལ་གཏུམ་བའི་སྐུ། །བརྗིད་པའི་ན་བཟའ་འོད་དུ་འབར། །གསེར་གྭ་རིན་ཆེན་སྐེད་ལ་བཅིངས། །གཡས་ན་དར་ནག་རུ་མཚོན་འཕྱར། །གཡོན་ན་སྙིང་དང་ཞགས་པ་བསྣམས། །སྟག་རལ་
གཡས་ལ་གཟིགས་ཤུབས་གཡོན། །མཆོག་དཀར་གཞུ་མོ་ར་ཁུག་ལ། །བདུད་མདའ་སྟོང་དམར་དགྲ་ལ་འཕེན། །ཆིབས་སུ་བྲ་ནག་རྟིང་དཀར་བཅིབས། །སྤྲུལ་པ་རྒྱ་ནག་ཡུལ་དུ་འགྱེད།
སྲོག་བདག་བོད་ཡུལ་དབུས་སུ་བྱོན། །དམ་སྲི་འདུལ་བའི་མཐུ་བོ་ཆེ། །བདུད་རྒྱལ་མགོན་པོ་དགྲ་བོའི་གཤེད། །སྲིང་མོ་དུང་སྐྱོང་མར་བཅས་པ། །རྒྱན་གྱི་གཏོར་མ་འདི་བཞེས་ལ། །རྣལ་
སར་འབྱོར་བདག་ཅག་འཁོར་བཅས་ཀྱིས། །བཅོལ་བའི་འཕྲིན་ལས་སྒྲབ་པར་མཛོད།། སྒོ་མཚམས་མའི་བསྟོདཔ། ཧཱུཾ༑ རེངས་པར་བྱེད་པ་བྱ་རྒོད་གདོང༌། །སྨྱོ་བར་བྱེད་པ་ཕག་གི་གདོང་། །ཁྲག་107

འདྲེན་བྱེད་པ་འུག་པའི་གདོང༌། །རྣམ་པར་རྨོངས་བྱེད་ཁྱི་ཡི་གདོང༌། །གནོན་པའི་ལས་བྱེད་ཁྭ་ཏའི་གདོང༌། །དབྱེ་བའི་ལས་བྱེད་ཅེ་སྤྱང་གདོང༌། །བརྒྱལ་བའི་ལས་བྱེད་ཁྱུང་གི་གདོང༌། །བསྐྲད་
པའི་ལས་བྱེད་སྟག་གི་གདོང༌། །ཀུན་ཀྱང་ཞལ་གཅིག་ཕྱག་གཉིས་མ། །གྲི་ཐོད་གར་གྱིས་རྣམ་པར་རོལ། །རང་འདྲ་འབུམ་ནི་ཕོ་ཉར་འགྱེད། །གདུག་པ་འདུལ་ལ་ཕྱག་འཚལ་བསྟོད།། དུརཁྲོད་
ཀྱི་ཞིང་སྐྱོང་བ་ལྕམ་དྲལ་བརྒྱད་ལ་བསྟོད་པ། ཧཱུཾ༑ དུར་ཁྲོད་ཆེན་པོ་བརྒྱད་ཀྱི་ཤིང་ལ་བརྟེན། །འཇིག་རྟེན་སྐྱོང་བ་རྣམས་ཀྱི་གཙོ་བོ་སྟེ། །སྲིད་པ་གསུམ་གྱི་དབང་པོ་ཁྲོས་པའི་གཟུགས། །འཇིགས་བྱེད་
ཆེན་པོའི་ཚོགས་ཀྱིས་འཁྲིལ་ཞིང་བསྐོར། །མཐིང་ནག་འབར་བའི་འཕྲེང་བ་འཁྲུག་པའི་ཞལ། །མཆེ་གཙིགས་རྐན་རྡེབ་སྐྱེ་གནས་ང་རོ་སྒྲོག །ཕྱག་བཞི་གྲི་ཐོད་ཅང་ཏེའུ་ཏྲི་ཤཱལ་འཛིན། །དུར་ཁྲོད་
ཆས་བརྒྱན་རྣམས་ལ་བདག་བསྟོད་དོ།། ཞིང་སྐྱོང་ཉེར་བཞི་ལྕམ་དྲལ་ལ་བསྟོདཔ། ཧཱུྃཧཱུཾ༑ སྐུ་གསུང་ཐུགས་ཀྱི་འཁོར་ལོ་ཆེར་གྲགས་པ། །ཉི་ཤུ་རྩ་བཞིའི་གནས་ཀྱི་ཤིང་ལ་བརྟེན། །དྲག་ཤུལ་ཆེན་པོའི་
གཟུགས་འཆང་གཏུམ་པོའི་གདོང༌། །ཤུགས་ཆེན་དཔའ་མོ་ལས་ལ་བརྟུལ་ཕོད་པ། །སྟོང་ཟིལ་བཅག་འདྲ་གྲི་གུག་ཅང་ཏེའུ་དང༌། །ཐོད་ཁྲག་རྩེ་གསུམ་འབར་བ་ཕྱག་བཞིར་འཛིན། །རང་རང་འདྲ་

།བའི་ཡབ་དང་ལྷན་ཅིག་རོལ། །འཇིགས་བྱེད་མ་མོའི་ཚོགས་ལ་ཕྱག་འཚལ་བསྟོད།། སྲིད་རྒྱལ་ལྕམ་དྲལ་ལ་བསྟོད་པ། བྷྱོཿKa གསང་སྔགས་རྣལ་འབྱོར་ཀུན་གྱི་བཀའ་༄༅།
སྲུང་མཛད། །ཡ་མཚན་རྨད་བྱུང་ལུས་ལ་ཏིལ་མར་བྱུགས། །དབང་ཕྱུག་ནག་མོ་གསང་བའི་རེ་མ་ཏི། །མཁའ་འགྲོ་ཀུན་ཀྱི་གཙོ་ལ་ཕྱག་འཚལ་བསྟོད། །སྲས་མཆོག་མ་ཧཱ་ཀཱ་ལ་འཇིགས་པ་
།སྐུ་མདོག་མཐིང་ནག་ཨ་རཱ་ལི་སྒྲོག་ཅིང་། །དར་ནག་འཇོལ་བེར་དགུ་བརྩེགས་ན་བཟའ་གསོལ། །ནོར་བུ་མིག་ཚངས་ཡིད་འོང་གསེར་སྐེད་བཅིངས། །མཁའ་འགྲོ་ཀུན་གྱི་གཙོ་བོ་མཛད་པའི་
ཚེ༑ །གཡས་པ་ཟངས་གྲིས་དགྲ་བོའི་སྲོག་རྩ་གཅོད། །གཡོན་པ་བྷཉྫ་ཉམས་པའི་སྙིང་ཁྲག་འཐུང༌། །འཇིགས་བྱེད་དྲེགས་པས་བསྐོར་ལ་ཕྱག་འཚལ་བསྟོད།། ཚེ་རིང་མ་ལྕམ་དྲལ་ལ་བསྟོད་
པ༑ ཧཱུཾ༑ དཔལ་མོའི་གཟུགས་གསར་མཚར་སྡུག་བྲིས་པ་འདྲ། །ཟླ་ཤེལ་མདངས་ཅན་ཡིད་སྲུབས་རྩེ་དགའི་དཔྱིད། །ལྷ་རྫས་རྒྱན་དང་གོས་འཆང་བཅོམ་ལྡན་མ། །ཕྱག་གཉིས་རྡོ་རྗེ་ཚེ་ཡི་བུམ་
པ་འཛིན། །གངས་རིར་གནས་པའི་སྟེང་ན་སྒེག་མོའི་ཚུལ། །ཆགས་ལྡན་སྙིང་ལ་འབབ་པ་ཅི་ཡང་གི །མཆེད་བཅས་འཁོར་ཚོགས་དབུས་ན་ལྷམ་མེ་བ། །ཁྱོད་ལ་ཕྱག་འཚལ་བསམ་འཕེལ་དངོས་༔

གྲུབ་སྩོལ། །ཧཱུྃ༑ སྐུ་མདོག་རབ་དཀར་ཟླ་བ་ཀུན་དར་མཚུངས། །མཆེ་བ་གཅིག་གཙིགས་སྣ་ཞགས་རབ་དམར་བ། །རིན་ཆེན་རྒྱན་བཟུང་ཟུར་ཕུད་ལྔ་ཡི་རྩེར། །མཐོན་ཀ་བཻ་ཌཱུ རྻ་ཡིས་རབ་
བརྒྱན་པ། །ནོར་བུའི་བྲག་སྟེང་བྱི་བའི་གདན་ཁ་ན། །མིའུ་ཐུང་གེལ་བའི་སྟབས་ཅན་སྦོམ་ལ་ཐུང༌། །ཕྱག་བཞི་གཡས་གཉིས་ལ་ཕུག་བགྲང་འཕྲེང་དང༌། །གཡོན་པས་ཟས་གཞོང་དགྲ་སྟ་འཕྱར་ལ་
བསྟོད།། དུར་ཁྲོད་བདག་མོ་ཡབ་ཡུམ་ལ་བསྟོད་པ། ཧཱུཾ༑ རབ་འཇིགས་དུར་ཁྲོད་ཀུན་གྱི་བདག་མོ་སྟེ། །ཁྱད་པར་སོ་ས་གླིང་གི་ཞིང་སྐྱོང་བ། །ཀེང་རུས་ཆེན་མོ་གར་བྱེད་མཆེ་བ་གཙིགས། །རབ་
འདྲའི་ཡབ་བཅས་ཁྲོ་མོ་ཁྲོ་བོའི་སྐུ། །རབ་གཏུམ་དབྱུག་ཐོ་འཕྱར་ཞིང་ཐོད་ཁྲག་འཛིན། །དར་དང་རིན་ཆེན་རྒྱན་གྱིས་ལེགས་པར་བརྒྱན། །ཤ་ཟ་ཕོ་མོའི་ཁྲོམ་གྱིས་ལེགས་བསྐོར་ནས། །མཚ
བཞིན་དུར་ཁྲོད་མྱུལ་ལ་ཕྱག་འཚལ་བསྟོད།། གཡུའི་སྒྲོན་མ་ལྕམ་དྲལ་ལ་བསྟོད་པ། ཧཱུཾ སྨན་བཙུན་ཆེན་མོ་གཡུ་སྒྲོན་མ། །དང་པོར་སྲིད་པ་ཆགས་བྱེད་མ། །ཨེ་ཀ་ཛཱ་ཊི་མཐུ་མོ་ཆེ། །བོད་སྐྱོང་
ལྷན་ཅིག་སྐྱེས་མ་སྟེ། །ཞི་མཛད་དཀར་མོ་འོད་ལྡན་མ། །དྲག་མོར་བཞེངས་ཚེ་དམག་ཟོར་མ། །ལས་མཛད་ཆེན་མོ་རེ་མ་ཏི། །ཤིན་དུ་ཁྲོས་ཚེ་རཀ་གདོང་མ། །སྲིད་གསུམ་ཤ་ཟ་ཁ་མོ་ཆེ།

།མཆེ་བ་གཙིགས་པའི་ཞལ་དགུ་མ། །ཁམས་གསུམ་སྒྲོལ་བའི་ཕྱག་བརྒྱད་ཅན། །སྲིན་མོ་མཐིང་ནག་གཅེར་བུ་མ། །ཁོང་ནས་མེ་འབར་བར་སྣང་འགེངས། །སྣ་ནས་༄༅།
ཐལ་བའི་རླུང་དམར་འཚུབས། །མིག་ནས་ཁྲག་འཛག་ཡམས་ནད་གཏོང་། །ཁ་ནས་དུག་ཆུའི་རྦ་ཀློང་འཁྲུག །རལ་པ་ནག་པོས་ས་གཞི་ཁྱབ། །སྲིན་གྱི་སྤྱང་མོ་མགོ་དགུ་བཅིབས། །མུན་པ་
སྲོས་ཚེ་སྟོང་གསུམ་མྱུལ། །ཉམས་པ་གཟིར་བའི་དབང་མོ་ཆེ། །དགྲ་ལ་རྦད་ཚེ་གཅན་གཟན་མགོ །དབལ་གྱི་གཟེ་མ་ཐམས་ཅད་འཁོལ། །གདུག་པ་ཐམས་ཅད་ཚར་གཅོད་མ། །འཁོར་དུ་
དམོད་པའི་མཚོན་ཆ་ཅན། །ངན་སྔགས་ཀུན་གྱི་ཕྲ་མེན་མ། །ཕོ་རྒྱུད་རྣམས་ཀྱི་སྲོག་གཅོད་མ། །མོ་རྒྱུད་རྣམས་ཀྱི་མངལ་སྐེམ་མ། །སྲིད་པའི་མ་མོ་ཡོངས་ཀྱིས་བསྐོར། །ཤ་དང་ཁྲག་ལ་ཟས་སུ་
བྱེད༑ །དབུགས་ལེན་བླ་རྐུ་སྲོག་འཕྲོག་མ། །ཆེ་ཞེ་ཆེན་མོ་ཁྱོད་ཀྱི་ཁྱོ། །ཧཱུཾ དྲེགས་པ་མཐིང་ནག་ཁྲོ་བོའི་གདོང༌། །རྟ་ཞལ་ལྗང་ནག་གཙུག་ན་འཚེར། །རལ་གྲི་འཕྱར་ཞིང་བྷྱཉྫ་འཛིན། །
༈ དར་གྱི་འཇོལ་བེར་བརྩེགས་མར་གསོལ། །གསེར་གྭ་སྐེད་བཅིངས་དུར་ཁྲོད་བརྒྱན། །སག་རིའི་ལྷམ་གསོལ་སྟག་ལ་ཆིབས། །སྟོབས་ཆེན་པདྨ་དབང་གི་སྐུ། །དྲག་ཤུལ་ཅན་ལ་ཕྱག་འཚལ་

བསྟོད།། དབང་ཕྱུག་ཆེན་པོའི་བསྟོད་པ། ཧཱུྃ སྤྱན་རས་གཟིགས་ཀྱི་སྤྲུལ་པའི་སྐུ། །དབང་ཕྱུག་ཆེན་པོ་ལྷག་པའི་ལྷ། །སངས་རྒྱས་འབྱུང་བའི་སྔ་གོང་ནས། །ལམ་གོལ་ལྟ་བ་སྟོན་བྱེད་
པའི༑ །འཇིག་རྟེན་མེས་པོ་གུལང་ཆེ། །ཕྱི་རོལ་ཀུན་ཏུ་རྒྱུ་རྣམས་ཀྱི། །གནས་གྱུར་ཐུན་མོང་གྲུབ་སྟེར་བ། །སྐུ་མདོག་དམར་པོ་ཁྲོ་བོའི་ཞལ། །ཕྱག་གཉིས་འགུགས་པའི་ལྕགས་ཀྱུ་འཕྱར།
སྲིད་པའི་ལིངྒ་རྒྱས་པར་བསྒྲེང༌། །རླུང་གི་ཞགས་པས་སྲིད་གསུམ་སྡུད། །ཟུར་ཕུད་ཟླ་བ་ཚེས་པས་བརྒྱན། །པདྨའི་ཁྲག་རལ་མི་བཟད་པའི། །གསང་བའི་རྟགས་བསླང་ཕྱེད་སྐྱིལ་གྱིས།
དཀའ་བཟློག་མ་དང་དགའ་མགུར་སྤྱོད། །ཁྲོ་བས་བདུད་ཀྱི་ལུས་བསྲེགས་ཤིང༌། །གུས་ནས་རྒྱལ་བ་སྲས་བཅས་མཆོད། །སྡེ་བརྒྱད་ཐམས་ཅད་ཟིལ་གྱིས་གནོན། །ཕས་ཀྱི་ནུས་པ་བཟློག་པ་
དང་༑ །གྲུབ་པ་བརྒྱད་ཀྱི་དངོས་གྲུབ་སྩོལ།། ཞིང་སྐྱོང་ལ་བསྟོད་པ། ཧཱུཾ༑ མདོག་ནག་གཟུགས་ཐུང་སེང་གེའི་ཞལ། །ཞལ་གདངས་མཆེ་གཙིགས་སྤྱན་རྩ་དམར། །གཡུ་རལ་སེང་ཆུང་སྐར་
ལྟར་འཁྲུག །དར་ནག་འཇོལ་བེར་སྐུ་ལ་གསོལ། །ཕྱག་གཉིས་རུ་དར་དམར་གཏོར་ཁྱེར། །བདུད་དམག་གཡོབ་ཅིང་དམ་ཅན་སྡུད། །བདུད་རྟ་ནག་པོ་རླུང་གཤོག་ཆིབས། །སྤྲུལ་པ་སྣ་ཚོགས་ཎྜཱ

༄༅། །ཕྱོགས་བཅུར་འགྱེད། །གུང་གཉིས་རྒྱུག་ཅིང་མེ་རླུང་འཚུབ། །ཡུམ་ཆེན་བདུད་མོ་སེང་གེའི་གདོང༌། །རབ་འཇིགས་དམར་ནག་ཁྲག་རལ་ཅན། །ཞལ་གདངས་མཆེ་
གཙིགས་རྐན་སྒྲ་རྡེབ། །ཕྱག་གཉིས་ཁ་ཊཱཾ་དགྲ་སྙིང་འཛིན། །སྐུ་ལ་དར་དམར་འཇོལ་བེར་གསོལ། །བདུད་རྟ་དམར་པོ་རླུང་གཤོག་ཆིབས། །ལས་མཁན་དུས་མཚན་ཕོ་མོ་གཉིས། །ལག་
གཉིས་བཙུགས་ནས་སྤྱིའུ་ཚུགས་རྒྱུག །རྐང་པས་དམར་གཏོར་དགྲ་ལ་འཕེན། །ཕྱི་བློན་རྡོ་རྗེ་ལེགས་པ་ཆེ། །མཐིང་ཁཁྲོས་པ་བེར་ནག་གྱོན། །ཕྱག་གཡས་ཁྲོ ཆུའི་ཐོ་བ་ཐོགས། །གཡོན་པ་
མགར་གྱི་སྦུད་པ་འབུད། །ལས་མཛད་བདུད་ཀྱི་སྡེ་བརྒྱད་དང་། །ཡང་སྤྲུལ་འཁོར་ཚོགས་དྲག་ཤུལ་ཅན། །ཞུབ་ཅན་སྟོབས་ལྡན་སི་ལི་ལི། །མཚོན་ཆ་མང་པོ་དགྲ་ལ་རྡེག །ཁྱོད་ཀྱིས་དམར་
གཏོར་འདི་བཞེས་ལ། །དམ་ཉམས་དགྲ་བོ་སོད་ལ་ཤོག། ལས་ཀྱི་གཤིན་རྗེ་ལ་བསྟོད་པ། ཧཱུཾ༑ འདི་ནས་ལྷོ་ཡི་ཕྱོགས་རོལ་ན། །དཔག་ཚད་བརྒྱད་ཁྲིའི་འོག་རོལ་ན། །ཐོད་པ་ལྕགས་ཀྱི་གྲོང་ཁྱེར་
༈ ན༑ །ཡི་དྭགས་ཀུན་གྱི་སྡེ་དཔོན་པོ། །མ་མོ་ཀུན་གྱི་ཚོགས་རྗེ་བོ། །གསོན་གཤིན་ཀུན་གྱི་ཟམ་ཁ་བ། །གསོན་པོ་རྐོས་ལ་འདེབས་པ་པོ། །ཤི་བ་ཀུན་གྱི་གཤིན་བུ་རྗེ། །དགེ་བ་ཀུན་གྱི་སྟངས་

འཛིན་པ། །སྡིག་པ་ཀུན་གྱི་ཆད་པ་མཁན། །ལེགས་ཉེས་ཆོས་བཞིན་སྤྱོད་པ་པོ། །ཆོས་རྒྱལ་གཤིན་རྗེ་ཞེས་བྱ་བ། །མངོན་ཤེས་རྫུ་འཕྲུལ་མཐུ་རླབས་ཅན། །ཕྱོགས་སྐྱོང་མཛད་དུས་རྩ་རི་
ཏྲར༑ །ཁྲག་གི་རྒྱ་མཚོ་རུལ་བའི་མདོག །ཤིན་ཏུ་བརྗིད་ཅིང་སྒེག་པའི་གཟུགས། །མ་ཧེ་རབ་ཏུ་ཁྲོས་པའི་གདོང༌། །རལ་གྲི་འཕྱར་ཞིང་ཐོད་ཁྲག་འཐུང༌། །གཅེར་བུ་རྒྱན་མེད་རྟགས་བསྒྲེང་
ནས༑ །ཙཱ་མུཎྜི་དང་ལྷན་ཅིག་ཏུ། །བརྐྱང་བསྐུམ་རོལ་པའི་གར་སྟབས་ཀྱིས། །སྲིན་གྱི་མ་ཧེ་ཆེན་པོ་བརྫིས། །ས་གསུམ་ཐམས་ཅད་སྤྲུལ་པས་བཀང་། །སྲོག་བདག་འཆི་བདག་ཕོ་ཉར་
འགྱེད༑ །གཤིན་རྗེའི་ཕོ་ཉ་གཤེད་དུ་འབེབས། །དྲེགས་པའི་སྡེ་དཔོན་ལས་ལ་འཁོལ། །མཆོད་སྦྱིན་གཏོར་མ་འདི་བཞེས་ལ། །བཅོལ་བའི་འཕྲིན་ལས་འགྲུབ་པར་མཛོད།། ཁྱབ་འཇུག་ཆེན་པོ་ལ་
བསྟོད་པ། ཧཱུྃ ཁྱབ་འཇུག་ཆེན་པོ་ཀུན་ཏུ་རྒྱུ། །འཇིགས་བྱེད་རོག་ཏི་སྤྲུལ་པའི་སྐུ། །ཕ་ནི་སྲིན་ལ་མ་ནི་ཀླུ། །ཀླུ་སྲིན་འདུས་པའི་མཐུ་བོ་ཆེ། །ལུས་པོ་གཅིག་ལ་མགོ་བོ་དགུ །མགོ་ལུས་
ཐམས་ཅད་མིག་གིས་གང༌། །སྐུ་མདོག་འཇིགས་པའི་དུད་ཁ་འོ། །ཕྱག་གཡས་ཆུ་སྲིན་ཞགས་པ་སྟེ། །གཡོན་པས་རྭ་ཡི་མདའ་གཞུ་བསྣམས། །སྐུ་སྟོད་མི་ལ་སྐུ་སྨད་སྦྲུལ། །སྐུ་སྟོད་ནམ་

།མཁའི་དབྱིངས་ན་བཞུགས། །སྐྲ་སྨད་རྒྱ་མཚོའི་གཏིང་ན་འཁྱིལ། །གཟའ་བདུད་ཆེན་པོ་རཱ་ཧུ་ལ། །ལྷོ་ནུབ་མཚམས་ནས་སྐུ་བཞེངས་ལ། །ཟླ་བའི་རྗེས་སྤྱོད་ཤར་དུ་༄༅།
རྒྱུ༑ །བྱང་ཤར་མཚམས་ནས་སྐུ་བཞེངས་ལ། །ཉི་མའི་རྗེས་སྤྱོད་ནུབ་ཏུ་རྒྱུ། །ཉིན་མོ་རྒྱུ་བས་མཚམས་བཞི་འཇོམས། །མཚན་མོ་རྒྱུ་བས་ཕྱོགས་བཞི་འཇོམས། །བར་སྣང་ཁམས་སུ་རྒྱུ་
ན༑ །འཇིག་རྟེན་ཁམས་ཀུན་འཁྲུག་ཅིང་སྲེག །ལོ་ཉེས་འཁྲུག་པ་རིམས་ནད་གཏོང༌། །ཐོག་དང་སེར་བ་ས་གཡོས་འབེབས། །ཉི་མ་ཟླ་བ་ལྟོ་རུ་ཟ། །སྔུན་དུ་སུ་ཕྲད་ཁྱུར་མིད་བྱེད། །འཇིགས་
བྱེད་ཆེན་པོ་མི་བསྲུན་པ། །མིག་མང་པོ་ལ་ཁ་གདངས་པོ། །དུས་ཚོད་ཚེས་གྲངས་ཀུན་གྱི་བདག །ལྷ་འདྲེ་ཀུན་གྱི་ནང་དཔྱད་མཁན། །འབྱུང་བ་ལྔ་ཡི་བདུད་པོ་སྟེ། །ལྷ་སྲིན་སྡེ་བརྒྱད་དམག་
དཔོན་ཆེ། །སྟེང་འོག་ཕྱོགས་མཚམས་ཀུན་རྒྱུ་ཞིང༌། །ཀིཾ་ཀང་སྣ་ཚོགས་འབེབས་པའི་བདག །འཇིག་རྟེན་འདི་ན་མཐུ་ཆེ་ཞིང༌། །དྲག་རྩལ་ཁྱོད་ལས་ཆེ་བ་མེད། །སངས་རྒྱས་སྔ་རབས་བསྟན
༈ པ་ལ། །འཇིག་རྟེན་འཕུང་བྱེད་དྲག་ཤུལ་ཅན། །ཕྱག་ན་རྡོ་རྗེའི་སྤྱན་སྔ་རུ། །ཇི་ལྟར་ཁས་བླངས་དམ་བཅས་བཞིན། །ཤ་རུལ་ཁྲག་རུལ་མཆོད་པ་བཞེས། །བཅོལ་བའི་འཕྲིན་ལས་འགྲུབ་པར་115.

མཛོད༑ །ཧྲཱིཿ ཕྱོགས་བཞི་ནམ་མཁའ་ཡངས་པའི་དཀྱིལ་འཁོར་ནས། །སྦས་ཤིང་གབ་པའི་གདོང་མོ་བཞི་རྣམས་ནི། །ཤར་གྱི་ཕྱོགས་ནས་སྟག་སྲིན་ཟོར་བའི་གདོང༌། །ནམ་མཁའི་དབྱིངས་
ནས་འབྲུག་གི་སྒྲ་སྒྲོག་མ། །ལྷོ་ཡི་ཕྱོགས་ནས་བམ་སྲིན་དྲེད་མོའི་གདོང༌། །བར་སྣང་ཁམས་ནས་དྲག་པོའི་གློག་འགྱུ་མ། །ནུབ་ཀྱི་ཕྱོགས་ནས་ཀོང་སྲིན་བ་ལང་གདོང༌། །རི་རབ་རྩེ་ནས་གནམ་
ལྕགས་ཐོག་འབེབས་མ། །བྱང་གི་ཕྱོགས་ནས་འབྲོག་སྲིན་ཆུ་སྲིན་གདོང༌། །རྒྱ་མཚོའི་གཏིང་ནས་ཁྲག་གི་སེར་འབེབས་མ། །སྲིང་མོ་གདོང་མོ་བཞི་ཡི་དུས་ལ་བབ། །རྣལ་འབྱོར་བཅོལ་བའི་འཕྲིན་
ལས་འགྲུབ་པར་མཛོད།། ཀླུ་བདུད་ནཱ་ག་རཀྴ་ལ་བསྟོདཔ། ཧཱུཾ༑ ཀླུ་བདུད་ནག་པོ་ཏི་པ་ཙ། །ནཱ་ག་རཀྴ་མཐུ་བོ་ཆེ། །དབུ་ནི་བར་སྣང་ཁམས་སུ་སླེབ། །རྒྱབ་ནི་རི་རབ་ཆེ་ལ་གཏད། །མཇུག་མ་
རྒྱ་མཚོའི་གཏིང་ན་འཁྱིལ། །གདོང་གཅིག་སྲིན་པོ་ཁྲོས་པའི་ཞལ། །ནག་པོར་དགའ་བའི་ཀླུ་རྣམས་ཟ། །ཨིཀཤ་ཨི ཀ་ཤའི་སྒྲ་ཆེན་སྒྲོག །མགོ་བརྒྱད་སྦྲུལ་ཏེ་སྟེང་དུ་གདེངས། །དགྲ་བོ་ཁ་
རླངས་མཛེ་ཡིས་འཛིན། །གཡུ་རྣ་རིན་ཆེན་ཅོད་པན་འཆང་། །སུས་བསྒྲུབས་པ་ལ་དགོས་དགུ་སྟེར། །རལ་པ་བར་སྣང།ཁམས་སུ་གསིག །སྡོམ་སྡིག་རྟ་ཟེར་ཆར་བཞིན་སྙིལ། །ཕྱག་བརྒྱད་གྲི་

།གུག་འབར་བ་འཛིན། །བརྒྱད་ནི་སྦྲལ་ཆེན་ཞགས་པ་སྟེ། །འཇམ་དཔལ་གཤིན་རྗེའི་སྤྲུལ་པར་གྲགས། །དམ་ལྡན་ཀླུ་ནད་སེལ་བའི་སྨན། །དངོས་ནི་རྒྱ་མཚོ་ཆེ་ན་
བཞུགས༑ །སྤྲུལ་པ་དེ་ཝི་ཀོ་ཊར་འཆར། །སྨྱོ་ཁའི་རྗེ་བཙན་མཐུ་བོ་ཆེ། །ཀླུ་འབུམ་གཉན་ཁྲི་ས་བདག་སྟོང༌། །ལྟོ་འཕྱེ་ཐམས་ཅད་འཁོར་དུ་སྡུད། །ཀླུ་མོ་ནག་མོ་སྦལ་མགོ་ཅན། །གསང་བའི་
གཟུངས་མ་ཆེན་པོར་བསྟན། །སྲོག་བདག་ལྷ་འདྲེའི་འཁོར་གྱིས་བསྐོར། །གཏད་ཁྲམ་ནག་པོའི་གཉེར་ཁ་འཛིན། །ཉམས་པའི་དགྲ་བོ་བསྒྲལ་དུ་གསོལ།། བེག་རྩེ་ལ་བསྟོད་པ། ཧཱུཾ་བེག་རྩེ་
ཆེན་པོ་ཁྲག་མདོག་རལ་པ་ཅན། །ཞལ་གཅིག་ཕྱག་གཉིས་རྔམ་འགྱིང་ཁྲོས་པའི་སྐུ། །ཞབས་གཉིས་གར་དང་དཔའ་བའི་གོམ་སྟབས་ཀྱིས། །བདུད་བཞི་གནོན་ཞིང་འཇོམས་པ་ཁྱོད་ལ་བསྟོད། །
དར་དམར་ན་བཟའ་རིན་ཆེན་ཡ་ལད་དང༌། །ཉིན་མོར་བྱེད་པའི་འོད་ཅན་ཟངས་ཀྱི་རྨོག །དམར་ནག་དར་གྱི་ཅོད་པན་དང་བཅས་པ། །སག་རིའི་ལྷམ་ཆེན་གསོལ་ལ་ཕྱག་འཚལ་བསྟོད། །ཕྱག་
༈ གཡས་རབ་ཏུ་འབར་བའི་ཟངས་གྲི་འཕྱར། །གཡོན་པས་དགྲ་བོའི་གློ་སྙིང་སྤར་བས་འདེབས། །བསེ་མདུང་ལྕགས་ཀྱི་མདའ་གཞུ་ལེགས་བསྣམས་པས། །སྐྱེ་འགྲོའི་སྲོག་གཅོད་གཤན་པ་ཁྱོད་ལ

བསྟོད༑ །རྣོ་བའི་མཚོན་གྱིས་དགྲ་བོའི་མགོ་ལུས་གཤོག །གནམ་ལྕགས་ཕུར་བུ་བགེགས་ཀྱི་སྙིང་ལ་འདེབས། །རང་འདྲའི་སྤྲུལ་པས་སྟོང་གསུམ་མ་ལུས་ཁྱབ། །ཆོ་འཕྲུལ་ཡོངས་ཀྱི་སྣ་འདྲེན་མ་
ལ་བསྟོད། །ལས་མཁན་ཆེན་པོ་སྲོག་བདག་མ་རུངས་པ། །བཀའ་ཉན་ལས་བྱེད་གྲི་ཐོགས་གིང་སྡེ་བརྒྱད། །བཙན་གྱི་གཤན་པ་མི་བསྲུན་དྲེགས་པའི་ཚོགས། །མཆོད་པ་བཞེས་ལ་དངོས་གྲུབ་རྒྱ་
ཆེར་སྩོལ།། གནོད་སྦྱིན་ནག་པོ་ཁྲག་རལ་ཅན་ལ་བསྟོད་པ། ཧཱུཾ༑ གོས་སྔོན་འཆང་བ་ལག་ན་རྡོ་རྗེའི་སྲས། །གཏེར་བདག་བྱེ་བའི་ཅོད་པན་གྱིས་བཏུད་པ། །ཞང་འོན་བན་ཆེན་རྡོ་རྗེ་བདུད་འདུལ་ཏེ།
གནོད་སྦྱིན་ནག་པོ་ཁྲག་རལ་ཅན་ཞེས་བྱ། །འཇིག་རྟེན་འཇིག་རྟེན་འདས་པའི་ལས་རྣམས་ཀུན། །ཐོགས་མེད་བསྒྲུབ་ལ་རྫུ་འཕྲུལ་མཛད་པའི་སྐུ། །དུས་མཐའི་ཆར་སྤྲིན་དཀྲིགས་འདྲ་ཆེར་གནག་
ཅིང་༑ །ཐུང་ཞིང་སྦོམ་ལ་ཡན་ལག་རགས་པ་ཅན། །ཁྲོས་པའི་མིག་དམར་གཙིགས་ཞལ་གད་རྒྱངས་ཅན། །སྨིན་མ་ཨག་ཚོམས་དམར་སེར་འབར་ལ་འཁྲུག །སྒྲུབ་པོའི་རེ་སྐོང་ཡིད་བཞིན་ནོར་བུ་
དང་༑ །ལུས་ཅན་ནད་འཇོམས་བདུད་རྩིའི་བུམ་པ་འཛིན། །པྲོག་ཞུ་རིན་ཆེན་རྒྱན་དང་ཟ་འོག་བེར། །གསེར་སྐེད་སག་ལྷུམ་གསོལ་ནས་དོར་སྟབས་ཀྱིས། །སྲིང་མོ་རྡོ་རྗེ་ཀུན་འགྲུབ་མར་བཅས་

༧
༄༅། །ནས། །ས་གསུམ་རྣམ་པར་གནོན་ལ་ཕྱག་འཚལ་བསྟོད།། གིང་ལི་བྱིན་ཧཱ་ར་ལ་བསྟོད་པ། ཧཱུཾ༑ ཚངས་པའི་གིང་ཆེན་ཐོར་ཚུགས་ཅན། །སྲིད་པའི་རྒྱལ་པོ་ལི་བྱིན་
ཧཱར༑ །ཁུ་ལེ་ལག་དགུ་དམུ་རྗེ་བཙན། །སྐུ་ལྔར་བརྫུས་པའི་བརྒྱ་བྱིན་ཏེ། །མཐིང་ནག་ཤིན་ཏུ་ཁྲོས་པའི་བཞིན། །མི་སྡུག་དགྲ་བོའི་ཕྱོགས་སུ་སྟོན། །ཞགས་པས་འཆིང་ཞིང་སྤུ་གྲིས
གསིལ༑ །བེར་དང་དོམ་གྱི་སླག་པ་གྱོན། །དར་ནག་ཐིབས་ཞུ་དབུ་ལ་མནབས། །བ་ལང་ཆེན་པོ་སྣ་རིང་བཅིབས། །དཔལ་གྱི་ལྷ་མོ་འཆར་ཀའི་མདོག །ཤཱིནྟི་རོ་ཟན་མ་དང་རོལ། །གཙུག་
ལག་ཁང་གི་སྲུང་མ་མཛད། །དམ་པ་ཆོས་ཀྱི་ཁུར་རྩ་བ། །དགེ་འདུན་ཡོངས་ཀྱི་འབངས་གཅིག་པུ། །ནང་བློན་མོན་བུ་པུ་ཏྲ་དང་། །བྷ་དྲ་སྲིང་མོ་ནག་མོ་དང༌། །མངག་གཞུག་མཛད་པ་རྩི་མ་
ར༑ །རུ་འདྲེན་ཆེན་པོ་སྡེ་བཞིས་བསྐོར། །གདུག་པ་ཐལ་བར་རློག་ལ་བསྟོད།། སྐྱོང་བ་རྣམས་ལ་བསྟོདཔ། ཧཱུཾ དུས་གསུམ་རྒྱལ་བ་རྣམས་ཀྱི་བཀའ་བཞིན་དུ། །གདོང་བཞི་དབང་པོ་རྡོ་རྗེ་འཆང་
༈ བ་དང༌། །དྲང་སྲོང་གཤིན་རྗེ་སྲིན་པོ་ཆུ་བདག་དང༌། །རླུང་ལྷ་གནོད་སྦྱིན་དབང་ལྡན་ས་འཛིན་ལག །རྒྱལ་ཆེན་ཡུལ་འཁོར་སྲུང་དང་འཕགས་སྐྱེས་པོ། །སྤྱན་མི་བཟང་སྟེ་ལྷ་ཆེན་དཔལ་འབར་ ེ

བ༑ །ཟབ་ཅིང་རྒྱ་ཆེ་གཟིགས་པའི་སྤྱན་ཡངས་པོ། །འཇིག་རྟེན་སྐྱོང་བ་རྣམས་ལ་ཕྱག་འཚལ་བསྟོད། །ཧཱུཾ ངལ་བསོས་དགེ་བ་སྟོབས་ཆེན་རྣམ་ཐོས་སྲས། །གསེར་མདོག་གོ་དང་རྒྱན་ཆ་དར་
གྱིས་ཀླུབས། །རྒྱལ་མཚན་ནེའུ་ལེ་འཛིན་ཅིང་སེང་གེའི་ཁར། །ཕྱེད་སྐྱིལ་བརྗིད་འཆང་གནོད་སྦྱིན་ཐུ་བོའི་བྱིན། །བཙུན་མོ་ནང་མི་མངག་གཞུག་སྡེར་བཅས་པ། །མི་ཟད་ནམ་མཁའི་མཛོད་ལ་
ལོངས་སྤྱོད་ཕྱིར། །ཁྱོད་ལ་འདུད་ཀྱིས་དཔག་བསམ་ཡོངས་འདུ་བཞིན། །བསམ་པའི་རེ་བ་གང་བའི་མཆོག་སྦྱིན་མཛོད།།

༈ ༄༅། །སྔགས་བྱང་བཞུགས་སོ།། ཨོཾ་མ་ཧཱ་ཀཱ་ལ་ཧཱུྃ་ཕཊ། སྙིང་པོ། ཨོཾ་བཛྲ་མ་ཧཱ་ཀཱ་ལཱ་ཡ་ཧཱུྃ་ཧཱུྃ་ཕཊ། ཉེ་སྙིང་། ཨོཾ་བཛྲ་ཀ་ཝུ་ཝ་ཝ་པ་ཤཱ་ཡ་མ་ཧཱ་ཀཱ་ལཱ་ཡ་ཧཱུྃ་ཧཱུྃ་
ཕཊ༑ སྲོག་སྔགས། ༀ་ཧཱུྃ་ཤྲཱི་ཡ་དེ་ཝཱི་ཀཱ་ལི་ཀཱ་ལི་མ་ཧཱ་ཀཱ་ལི་ཧཱུཾ་བྷྱོཿ། ཡུམ་རྣམས་ཀྱི་སྙིང་པོ། ༀ་མ་ཧཱ་ཀཱ་ལ་གུ་ཎ་ཧྲི་ད་ཧཱུཾ་ཕཊ། ལས་ཐམས་ཅད་པའི་སྔགས་སོ།། ༀ་མ་ཧཱ་ཀཱ་ལཱ་ཡ། ཤཱ་
ནཱ་ཨུ་པ་ཧཱ་རི་ཎི་ཨེ་ཥ་ཨ་པཥཱི་མ་ཀཱ་ལོ་ཨ་ཡཾ། ཨི་དཾ་རཏྣ་ཏྲ་ཡཱ་ཡ་ཨ་པ་ཀ་རི་ཎཾ། ཡ་དི་པྲ་ཏཱི ཛྙཱ། སྨ་ར་སི་ཏ་དཱ། ཨི་དཾ་དུ ཥྚཱ་སཏྭ་ན། ཁ་ཁ་ཁཱ་ཧི་ཁཱ་ཧི། མ་ར་མ་ར།
གྲྀཧྞ༑ བནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། དི་ན་མེ་ཀེ་ན་ཧཱུཾ་ཕཊཱ་ཧཱུྃ། མགོན་པོ་ཐམས་ཅད་ཀྱི་རྩ་བའི་སྔགས་སོ།། ཨོཾ་ཨཾ་མ་ཧཱ་ཀཱ་ལི་དེ་ཝཱི་ཀཱ་ལི་བི་ཀྲནྟ་ཀཱ་ལ་རཱ་ཏྲི་ཙཎྜ་རཱུ་པི་ཎཱི་
ཧཱུྃ་ཕཊ་ཧཱུྃ། སྦྱོར་ཡུམ། མ་མ་ཏྲཀ་རཀྵ། ཨེ་ཀ་ཛཱ་ཊི་ཛ་ཛཿ དབྱིངས་ཡུམ། ཨོཾ་རུ་རུ་རོ་རུ་བི་ཏིཥྛ་བ་དྷཱ་སི་ཀ་མ་ལ་རཀྵ་སི་ཧཱུཾ་བྷྱོཿ་ཧཱུཾ། སྒྲོལ་ཡུམ། ཨོཾ་ཨཾ་མཾ་ཏྲཾ་རཾ། རེ་ཏི་བཞིའི། ༀ་
བཛྲ་མ་ཧཱ་ཀཱ་ལཱ་ཡ་ཧཱུྃ་ཧཱུྃ་ཕཊ། རྒྱུད་གུར། ༀ་མ་ཧཱ་ཀཱ་ལ་ཀཱ་ལ་བི་ཀཱ་ལ། རཱ་ཏྲི་ཏ་ཛཿ ཛཿ གདོང་བཞི་པ། ཨོཾ་བཛྲ་མ་ཧཱ་ཀཱ་ལ་ཀྵི་ཀྵེ་ཊ་བི་གྷན་བི་ནཱ་ཡ་ཀ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ཕྱག་དྲུག་

པའི། ཌཱ་ཀི་ནི་རཱ་ཀི་ནི་ལཱ་ཀི་ནི། ཡེ་ཤེས་ཀྱི་མ་མོ་གསུམ་གྱིའོ། །ལས་མགོན་ཆེན་པོའི་ནི་སྔར་གྱི་ལས་ཐམས་ཅད་པ་ཉིད་དོ།། ཙཎྜི་ཀ་ཛཿ ཛཿ ཙཎྜི་ཀ་འབར་བའི་གདོང༌། ༀ་མ་ཧཱ་ཀཱ་ལ་ཀ་ཀ་མུ་ཁ་ཏྲི་ཛཿ
ཚེ་བདག་གི ༀ མ་ཧཱ་ཀཱ་ལ་ཏྲག་ཤད་ཛ སྲོག་བདག་གི ཨོཾ་མ་ཧཱ་ཀཱ་ལ་སུ་ཏྲི་ཡ་མ་དུ་ཛཿ འཆི་བདག་གི ཀཱ་ཀི་ནཱི་སཱ་ཀི་ནཱི་ཧཱ་ཀི་ནཱི། ལས་ཀྱི་མ་གསུམ་གྱི ༀ་མ་ཧཱ་ཀཱ་ལ་ཏྲི་ཡཾ་ཛ་ཛཿདགྲ་
བོ་མཱ་ར་ཡ། སྟགཞོན་གྱི ཨཾ་ཨ་གྷོ་ར་མ་ཧཱ་ཀཱ་ལ་དུ་རེ་སྭཱ་ཧཱ་ཧཱུཾ་ཧཱུཾ། ཨ་གྷོ་རའི། ཨོཾ་མ་ཧཱ་ཀཱ་ལཱ་ཡ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ནག་པོ་འབར་བ། ཨོཾ་བྷཱ་རུ་ཀུ་རུ་ཨི་ཙི་ཀི་བྱི་ཨུ་ཙུཥྨ་ཀྲོ་ཏ་ཧཱུྃ་
ཕཊ༑ ལེགས་ལྡན། ༀ་ཀརྨ་མ་ཧཱ་ཀཱ་ལ་གུ་ཎ་ཧྲྀ་ད་ཧཱུྃ་ཕཊ།གྲི་གུག ༀ་ཤྲཱི་མ་ཧཱ་ཀཱ་ལ་དུ་བེེ་ནི་ཛཿདགྲ་བོ་རུ་དྲ་ཧཱུཾ་བྷྱོཿ། བེང༌། ཨོཾ་ཤྲཱི་མ་ཧཱ་ཀཱ་ལ་གྷ་ན་གྲཱ་ཡ་རཾ་སིདྡྷི་ཧཱུྃ་ཕཊ། མ་ནིང་
གཻ ༀ་མ་ཧཱ་ཀཱ་ལ་ཏྲཀྵད་མ་ཧཱ་ཀཱ་ལ་སུ་ཏྲི་ཡ་མ་དུ་ཛཿ ཏྲཀྵད། མ་མ་རུ་ལུ་རུ་ལུ་བྷོ་ཛཿ མཁའ་འགྲོ་བརྒྱད་ཀྱི། ༀ་ཀ་ཀ་ཀ་དྷྱན། བ་བ་བནྡྷ་ན། ཁ་ཁ་ཁ་དན། སརྦ་དུཥྚཱ་ནཾ། ཧ་
ན་ཧ་ན། གྲཱ་ཏ་ཡ་གྲཱ་ཏ་ཡ། ཨ་མུ་ཀ་སྱ་མཱ་ར་ཡ་ཕཊ། རྡོ་རྗེ་ཕོ་ཉརྣམས ཀྱི། ༀ་མ་ཧཱ་ཀཱ་ལི་ཏྲཀ་རཀྵ་ཐུན་བྷྱོཿ། ཨོཾ་མ་ཧཱ་ཀཱ་ལ་ཧཱུྃ་ཕཊ། སྲིད་རྒྱལ་ལྕམ་དྲལ། ཨོཾ་ཀ་ན་ཝ་ཏེ་མི་ཐུ་ནི་པྲི་མེ་

༄༅། །རི་ཡེ་སྭཱ་ཧཱ། ཨོཾ་ག་ན་པ་ཏི་སྭཱ་ཧཱ། ཚེ་རིང་མ་ལྕམ་དྲལ། ཀྲོ་ངྷི་ཤྭ་རཱི་ཨེ་ཀ་ཛཱ་ཊི་བྷྱོཿ ཛཿ ཨཾ་ཀརྨ་ཀྲོ་དྷ་ཧ་ཡ་ཤྲཱི་བ་ཧཱུྃ་ཕཊ། གཡུ་སྒྲོནམ་ལྕམ་དྲལ། ༀ་ཤྲཱི་རཱ་མགོན་
པོའི་ཛཿགྲཱ་རཱ་ཛཿ ཤྲཱི་རཱ་ཛཿ ཀུ་མ་ཀུ་མ། ཁུཾ་ཐི་སྭཱ་ཧཱ། དུར།ཁྲོད་བདག་མོ་ལྕམ་དྲལ། ཨོཾ་མ་ཧཱ་དེ་ཝ་ཧཱུཾ། དབང་ཕྱུག་ཆེན་པོ་ཧྲཱི། ཨེ་མཉྫུ་ཀུཔྟ་ཧཱུཾ། ལྷའི་མགོན་པོའི། ༀ་མ་ཧཱ་ཀཱ་ལ་སིཾ་ཧ་མུ་
ཁ། སིང་ན་ར་མ་ཏྲི་ཧྲི། ཡ་མ་རཱ་ཙ་དུ་ཏྲི་ཕུ་ཏྲི། བདུད་ཀྱི་མགོན་པོའི། ཨོཾ་ཧྲིཥྚི་ཝི་ཀྲི་ཏཱ་ན་ན་ཧཱུྃ་ཕཊ། གཤིན་རྗེའི་མགོན་པོའི། ཧྲི་ཤ་རུ་རག་རཾ་ན་གེ་ཙིཏྟ་ཏྲཾ་མ་མ་ཡོང་ཟ་འགྲམ་ཧ་ཧ་ག་ཤ་ལ་
ཛཿཛཿསྲིན་པོའི་མགོན་པོའི། ཨོཾ་ནག་པོ་ཏི་པ་རཱ་ཙནཱ་ག་རཀྴ། ཨོཾ་ཕེ་ལཾ་ཧཱུཾ། ཀླུའི་མགོན་པོའི། ཨོཾ་པྲ་ཎ་ཨཏྨ་ཀྵེ་རུ་པུ་རུ་ཥ་ཧཱུྃ་ཕཊ། བཙན་གྱི་མགོན་པོའི། ཨོཾ་བཛྲ་རཏྣ་ཙིཏྟ་རཱ་ག་ར་གེ་ཧཱུྃ་ཕཊ་
སྭཱ་ཧཱ། གནོད་སྦྱིན་གྱི་མགོན་པོའི། རཱ་ཛ་སིདྡྷི་ས་མ་ཡཐི་ཛཿ གིང་གི་མགོན་པོའི། ཨོཾ་སརྦ་ལོ་ཀ་པཱ་ལ་ཏྲི་ཛཿ འཇིག་རྟེན་སྐྱོང་བ་རྣམས་ཀྱི ཨོཾ་དྷྲྀཥྚ་རཏྣ་ཡ་སྭཱ་ཧཱ། ཡུལ་འཁོར་སྲུང་གི ཨོྃ་བེ་རུ་
ཌྷ་ཀཱ་ཡ་སྭཱ་ཧཱ། འཕགས་སྐྱེས་པོའི། ཨོཾ་བི་རུ་པཀྵ་ཡ་སྭཱ་ཧཱ། མིག་མི་བཟང་གི ༀ་བཻ་ཤྲ་བ་ཎཱ་ཡ་སྭཱ་ཧཱ། རྣམ་ཐོས་སྲས། ཨོཾ་བཛྲ་མ་ཧཱ་ཀཱ་ལ་སུ་ཏྲི་ཡ་མ་དུ་ཛ འབོདཔ། ༀ་མ་ཧཱ་ཀཱ་ལ་༔

ནྲ་ཐོུ་ལཾ་ཐྲི་རིལ་རྦད་སུ་ནཱི་ཛཿ ཆེ་གེ་མོའི་ཙིཏྟ་ལ་ཡ་ཏྲག་རཀྴ་ཡ་ཐུ་རིལ་རྦད། ཙིཏྟ་ཁ་རསྠཿཛཿ ཎི་ཛཿ ཙིཏྟ་ལ་ཡ་ཐཾ་རིལ་རྦད། ནྲྀ་ཤག་ཤག་ཆེ་གེ་མོའི་ཙིཏྟ་ལ་ཡ། རྦད་པ། མ་ཧཱ་ཀཱ་ལ་
གིངྒ་ར་གིངྐ་ར། སྲོག་ལ་ཡ། སྙིང་ལ་ཡ། རུ་རུ་ཙ་ལ་ཡ། མ་ཧཱ་ཀཱ་ལ་ཧཱུཾ་བྷྱོཿ། མ་ཧཱ་ཀཱ་ལ་སྙིང་ཁྲག་འཇིབས་འཇིབས། ཆོད་ཆོད། སྲོག་རྩ་ཆོད། ཐུ་རིལ་སྦུད། བསད་
པ། མ་ཧཱ་ཀཱ་ལ་ཤག་ཕྱེ་ཤག་ཕྱེ་མ་མ་ཏྲག་རུ་ཊ་མཱ་ར་ཡ་ཕཊ། དབྱེ་བ། བཞི་སྙིང་གཅིག་ཏུ་བསྒྲིལ་བ་དྲག་པོའི་སྔགས་རྒོད་དོ།། ༀ་མ་ཧཱ་ཀཱ་ལ་སརྦ་ཤ་ཏྲཱན། ཆེ་གེ་མོ་རཱུ་པ་དཱཧ་ད་ཧ། པ་ཙ་པ་
ཙ། ཙིནྡ་ཙིནྡ། བྷིནྡྷ་བྷིནྡྷ། སྟམྦྷ་ཡ་སྟམྦྷ་ཡ། མོ་ཧ་ཡ་མོ་ཧ་ཡ། མཱ་ར་ཡ་མཱ་ར་ཡ། མརྡ་ཡ་མརྡ་ཡ། ནན་ནན་ཧཱུྃ་ཧཱུྃ་ཕཊ་ཕཊ། མཽནན་གཏད་ཀྱི་སྔགས། ཨོཾ་མ་ཧཱ་ཀཱ་ལཱ་ཡ་སརྦ་
ཤ་ཏྲཱན་རཱུ་པ་ད་ཧ་ད་ཧ། པ་ཙ་པ་ཙ། དྷི་ན་ཆེེ་གེ་མོ་མཱ་ར་ཡ་ཧཱུྃ་ཧཱུྃ་ཕཊ། །ཛྭ་ལ་རཾ་མཱ་ར་ཡ་ཆེ་གེ་མོའི་སྲོག་ལ་རཾ་རཾ། མེ་ལ་བསྲེག་པའི་སྔགས་སོ།། །།

N
༄༅། །ཚོགས་རྫས་རྣམས་བདུད་རྩི་རིལ་བུས་བསང་གཏོར་བྱས་ནས། ལག་པ་གཡོན་པ་གདེངས། ཨོཾ་ཡིག་ཏུ་སོང་བས་སྦྱངས། གཡས་པ་གདེངས། ཨཱཿ ཡིག་གིས་རྟོགས་པ་སྟེ་མང་མགོན་
འུ པོར་སྤེལ། སྙིམ་པ་བཀན་སྟེ། ཧཱུྃ་ཡིག་གིས་སྦར་བ་སྟེ་ཁ་དོག་དྲི་རོ་ནུས་པ་ཕུན་སུམ་ཚོགས་པར་བྱས། མཁའ་ལྡིང་གི་ཕྱག་རྒྱ། ཧོཿ ཟག་མེད་ཡེ་ཤེས་ཀྱི་བདུད་རྩིའི་རྒྱ་མཚོར་ཞུ་བར་བསམས་
ལ། ཧཱུཾ དབྱིངས་སྲིད་ཞི་ཀུན་ཏུ་འཆར་བའི་མ། །དཔལ་རྡོ་རྗེ་ཡན་ལག་མ་མོའི་འཕྲུལ། །མཚན་ཀུན་ལྡན་ཡེ་ཤེས་ཀ་པཱ་ལ། །དེ་བསམ་གྱིས་མི་ཁྱབ་ནམ་མཁའ་ཙམ། །ཨ་རཱ་ལི་
རྣལ་འབྱོར་གྱི་འདུས་པ་ལ། །འདོད་ཡོན་གྱི་ལོངས་སྤྱོད་མི་ཟད་པ། །ཧ་ཧོཿཧྲི ཁ་དོག་དྲི་རོའི་ཚོགས། །མཆོག་རྣམ་པ་ཀུན་ལྡན་སྟོང་པའི་དཔྱིད། །ཨོཾ་ཨཱཿ ཧཱུྃ སྦྱངས་རྟོགས་སྦར་བས་
ན༑ །དཔལ་མི་འགྱུར་བདེ་བ་ཆེན་པོའི་གནས། །ས་ཧ་ཛ་སོ་སོ་རང་རིག་གིས། །ཁ་སྦྱོར་གྱི་འཁོར་ལོ་གཅིག་ཏུ་བསྡོམ།། ཚོགས་ལ་སྤྱན་དྲང་བ། ཧཱུཾ༑ ཐུགས་ཟུང་འཇུག་རྒྱལ་བ་ཀུན་གྱི་
༈ དངོས༑ །གསུང་ཆོས་ཀྱི་འཁོར་ལོ་ཐམས་ཅད་པ། །སྐུ་རྣམ་པ་ཀུན་ལྡན་ཚོགས་ཀྱི་མཆོག །སྐྱབས་གསུམ་གྱི་འདུས་པ་བླ་མ་རྗེ། །འཁོར་བརྒྱུད་པའི་བླ་མ་ཉི་ལི་ལི། །སྐུ་མཛེས་པའི་

རུས་རྒྱན་ཁྲོ་ལོ་ལོ། །གསུང་ཐེག་ཆེན་ཆོས་སྒྲ་འུ་རུ་རུ། །ཐུགས་དགྱེས་པའི་གར་སྟབས་ལིང་ངེ་ངེ་། །ངེད་བུ་སློབ་ཚོགས་ཀྱི་དཔོན་ལ་གཤེགས། །བཅུད་དམ་རྫས་རྣམས་ལ་བྱིན་རླབས་
ཞུ༑ །མཆོག་ཐུན་མོང་དངོས་གྲུབ་གནང་ནས་ཀྱང༌། །ཡབ་ཁྱེད་དང་མཉམ་པར་བྱིན་གྱིས་རློབས། །དཀྱིལ་འཁོར་ཀྱི་པདྨའི་སྙིང་པོ་ཀུན། །རིས་མེད་པ་རྒྱལ་བའི་ཟེའུ་འབྲུས་གང༌།
དངོས་གྲུབ་ཀྱི་ཟིལ་དངར་ཅི་དང་ཅི། །ཡིད་བཞིན་དུ་འབྱུང་བ་ལྷག་པའི་ལྷ། །འཁོར་ཡི་དམ་ལྷ་ཚོགས་ཉི༴ སྐུ༔ གསུང༴ ཐུགས༴ ངེད༴ བཅུད༴ མཆོག༴ ལྷ་
༥ ནང་ཡེ་ཤེས་ཉི་མ་ཟླ་བའི་རྫུ། །བར་ཆད་ཀྱི་མུན་པ་མཐར་བྱེད་ཅིང༌། །ཡིད་སྐྱོབ་ཀྱི་སྣང་བ་ཀུན་སྟོན་པ། །ཡུམ་རྡོ་རྗེ་བཙུན་མོ་རིགས་ལྔའི་སྡེ། །འཁོར་དཔའ་བོ་དང་@
ཀི༴ སྐ གསུང༴ ཐུགས༴ ངེད༴ བཅུད༴ མཆོག༴ ལྷ་ཁྱེད༴ ཁོང་བདུད་བཞིའི་གཡུལ་ངོ་བརླག་བྱེད་དུ། །དཔལ་རྒྱལ་བ་རྒྱ་མཚོའི་སྙིང་རྗེའི་སྟོབས། །ལྷ་མི་
བཟད་ཁྲོས་པ་དཔའ་བོའི་སྡེ། །མགོན་མ་ཧཱ་ཀཱ་ལ་ལྕམ་དྲལ་རྣམས། །འཁོར་དྲེགས་པའི་ལྷ་སྲིན༴ སྐུ གསུང༴ ཐུགས༴ ངེད༴ བཅུད༴ མཆོག༴ མགོན༴ ཚོགས་

༄༅། །ཀྱིས་མཆོད་པ། རྗེ་སྲིད་ཞིའི་ཕན་པ་ཐམས་ཅད་དུ། །ཆུ་ཟླ་བཞིན་འགོག་པ་མེད ཤར་བ། །དཔལ་དང་པོའི་མགོན་པོ་བླ་མའི་ཞབས། །བཀའ་བརྒྱུད་ཀྱི་རྗེ་བཙུན་
རྒྱ་མཚོ་ལ། །མི་བདག་གི་ལུས་དགེ་ལོངས་སྤྱོད་ཀུན། །སྔགས་གསང་བ་ཆེན་པོའི་དམ་ཚིག་རྫས། །ཅི་སྤྱད་ཀྱང་མི་ཟད་ནམ་མཁའི་མཛོད། །འདོད་ཡོན་གྱི་དཔྱིད་དུ་སྦར་ཏེ་འབུལ།
ཚོགས་གཉིས་ཀྱི་ལང་ཚོ་རབ་གང་ཞིང༌། །སྒྲིབ་གཉིས་ཀྱི་སྤྲིན་ལས་རྣམ་གྲོལ་བའི། །དཔལ་ཀུན་ཏུ་བཟང་པོའི་འོད་ཟེར་གྱིས། །ནམ་མཁའ་སྲིད་འགེངས་པའི་ནུས་པ་ཞུ། །ཞི་བ་དང་ཁྲོ་
ཅི༴
ཆགས་ཐམས་ཅད་པ། །སྒྱུ་འཕྲུལ་གྱི་ཟློས་གར་ལ་ཤར་ནས། །དཀྱིལ་འཁོར་གྱི་འཁོར་ལོའི་མགོན་མཛད་པ། །ཡི་དམ་གྱི་ལྷ་ཚོགས་རྒྱ་མཚོ་ལ། །མི་བདག་གི༴ སྔགས༴
འདོདཿ༴ ཚོགས༴ སྒྲིབཿ༴ དཔལ༴ ནམ་མཁའ༴ འཁོར་འདས་ཀྱི་ངོ་མཚར་མ་ལུས་པ། །གཉིས་མེད་ལས་གཉིས་སུ་སྟོན་བྱེད་པའི། །སྲས་རྒྱལ་བ་ཐམས་ཅད་སྐྱེད་པའི་
ཎྜཱ ཡུམ། །དཔའ་བོ་དང་ཌཱ་ཀི་རྒྱ་མཚོ་ལ། །མི༴ སྔགས༴ ཅི༴ འདོད༴ ཚོགས༴ སྒྲིབ༴ དཔལ༴ ནམ་མཁའ༴ བདུད་ཚོགས་ལ་བདུད་དང་ཆོས་པར་གཉེན། །

སྙིང་རྗེ་ལས་རྣམ་པ་ཐམས་ཅད་པ། །ཁྲག་འཐུང་གི་རྒྱལ་པོ་དགའ་མར་བཅས། །དམ་ཅན་གྱི་ཆོས་སྐྱོང་རྒྱ་མཚོ་ལ། །མི༴ སྔགས༴ ཅི༴ འདོདཿ༴ ཚོགས༴ སྒྲིབཿ༴
དཔལ༴ ནམ་མཁའ་སྲིད་འགེངས་པའི་ནུས་ཞུ།། བཤགས་པ་ནི། ཀྱཻ། མ་ཧཱ་ཀཱ་ལ་གསན་ཅིང་དགོངས་སུ་གསོལ། །ནག་པོ་ཆེན་པོའི་དཀྱིལ་འཁོར་སྒོར་ཞུགས་ནས༑ །བཀའ་ཡི་
དམ་ཚིག་གཉན་པོ་བསྲུང་རྒྱུ་ལ། །བཀའ་ལྟར་མ་ལྕོག་གཞུང་བཞིན་རྔོ་མ་ཐོགས། །བསྙེན་སྒྲུབ་དུས་འདས་ཕུད་དང་གཏོར་མ་ཆག །རྩ་བ་ཡན་ལག་དམ་ཚིག་ཉམས་པ་ཀུན། །རྡོ་རྗེ་སྲིན་
པོ་འཁོར་དང་བཅས་ལ་བཤགས།། །།

༄༅། །དཔལ་ཡེ་ཤེས་ཀྱི་མགོན་པོ་ཕྱག་བཞི་པའི་བསྐང་བཤགས་ཕྲིན་ལས་མྱུར་མགྱོགས་དངོས་གྲུབ་གཏེར་མཛོད་ཅེས་བྱ་བཞུགས་སོ།།

༄༅། །དཔལ་རྡོ་རྗེ་ནག་པོ་ཆེན་པོ་ལ་ཕྱག་འཚལ་ལོ། །ཧཱུཾ། འོག་མིན་ཆོས་དབྱིངས་ཕོ་བྲང་དང༌། །བསིལ་བ་ཚལ་གྱི་
དུར་ཁྲོད་དང༌། །ནཱ་ལེནྡྲ་ཡི་གཙུག་ལག་དང༌། །ཕྱི་ཡི་རྒྱ་མཚོའི་འགྲམ་དག་དང༌། །རང་བཞིན་གར་བཞུགས་གནས་མཆོག་ནས། །ཆོས་སྐྱོང་མ་
ཧཱ་ཀཱ་ལའི་ཚོགས། །དཔལ་ལྡན་མགོན་པོ་འཁོར་བཅས་རྣམས། །སྤྱན་འདྲེན་མཆོད་ཀྱིས་ད་ཚུར་བྱོན། །སྔོན་གྱི་བདེ་གཤེགས་སྤྱན་སྔ་རུ། །ཁས་
བླངས་དམ་ཚིག་དྲན་གྱིས་ལ། །བཀའ་བཞིན་སྒྲུབ་པའི་དམ་ཚིག་ཅན། །ཐུགས་ལ་དགོངས་ནས་གཤེགས་སུ་གསོལ། ཧཱུཾ། ནག་པོ་ཆེན་པོ་ཁྲོ་

བསྐང་
༄༅། །བོའི་རྒྱལ། །བྱ་རོག་མཚན་ཅན་གནས་འདིར་བྱོན། །ལས་མཁན་མ་མོ་ཁྱབ་འཇུག་བཙན། །ཡུམ་མཆོག་རྩ་འཇིབས་
གནས་འདིར་བྱོན། །ལས་མགོན་ནག་པོ་འཇིགས་པའི་གཟུགས། །བྱ་རོག་གདོང་ཅན་གནས༴ །གསོད་བྱེད་བདུད་མོ་སེངྒེའི་གདོང༌། །མཁའ་
འགྲོ་དྲུག་བསྐོར་གནས༴ །མོན་མོ་ནག་མོ་དབང་མོ་ཆེ། །ལྷ་མོ་ཙཎྜི་གནས༴ དགྲ་བགེགས་ཆམ་ལ་འབེབས་མཛད་པའི། །ནག་པོ་སྟོང་ཚོགས་
གནས༴ གནོད་བྱེད་ཚེ་སྲོག་གཅོད་མཛད་པའི། །མ་མོ་བྱེ་བ་གནས༴ །བཅོལ་བའི་ལས་རྣམས་བསྒྲུབ་མཛད་པའི། །ཤ་ཟ་འབུམ་ཚོགས་

གནས །དཔལ་ལྡན་རྡོ་རྗེ་འཆང་ཆེན་གྱི། །བཀའ་དང་དམ་ལས་མ་འདའ་བར། །མ་འགྱིང་མ་འགྱིང་ཤད་ཀྱིས་བྱོན། །མ་འགོར་མ་འགོར་ལ་འུར་བྱོན། །རིངས་པའི་ཚུལ་གྱིས་
གནས་འདིར་བྱོན། །འདིར་བྱོན་གདན་ལ་བཞུགས་སུ་གསོལ། །འདིར་བྱོན་ཚོགས་གཏོར་བཞེས་སུ་གསོལ། །འདིར་བྱོན་བྱིན་གྱིས་བརླབ་ཏུ་གསོལ། ཨཾ་ཨེ་ཧྱ་ཧི་བཛྲ་མ་ཧཱ་ཀཱ་ལ་ཡ་ས་
མ་ཛཿཧཱུྃ། ཧཱུཾ། ཁྲག་འཐུང་རྒྱལ་པོ་མི་བཟད་པའི། །མཁའ་འགྲོ་འབུམ་གྱི་ཚོགས་དང་བཅས། །ཉིང་སྤྲལ་མགོན་པོ་བྱ་རོག་གདོང༌། །རང་འདྲ་སྟོང་གི་ཚོགས་དང་བཅས། །
ཡང་སྤྲལ་བྱ་རོག་མཁའ་ལྡིང་དང༌། །ཁྱི་ནག་ས་ཡའི་ཚོགས་དང་བཅས། །ཁྱོད་ཀྱི་སྤྲུལ་པ་བསམ་མི་ཁྱབ། །དུར་ཁྲོད་བདག་པོ་འཁོར་བཅས་ལ། །ཆུ་གཙང་འོ་མ་ཁྲག་སྦྱར་བའི།
ཡིད་འོང་མཆོད་ཡོན་ཕྱག་ཏུ་འབུལ། ཨོཾ་བཛྲ་མ་ཧཱ་ཀཱ་ལ་ཡ་ཨཧཱུྃ་པྲ་ཏཱི ཙྪ་སྭཱ་ཧཱ། ཙནྡན་ག་པུར་སྦྱར་བ་ཡི། །ཞབས་བསིལ་དམ་པའི་སྐུ་ཁྲུས་གསོལ། །ཨོཾ་བཛྲ་མ་ཧཱ་ཀཱ་ལ་ཡ་པྲ་རཾ་སད་རཾ་༔
པྲ་ཏཱི ཙྪ་སྭཱ་ཧཱ། ཞིང་ཆེན་པད་ཉིའི་གདན་སྟེང་དུ། །དགྱེས་པའི་ཚུལ་གྱིས་བཞུགས་སུ་གསོལ། ཨོཾ་བཛྲ་མ་ཧཱ་ཀཱ་ལ་ཡ་པདྨ་ཀ་མ་ལཱ་ཡ་སྟཱཾ། ཧཱུཾ། དུར་ཁྲོད་ཆེན་པོའི་གནས་བརྒྱད་

༈ | ༄༅། །དང༌། །ཁྱད་པར་བསིལ་བ་ཚལ་གྱི་ཡུལ། །ཆོས་སྐྱོང་མ་མགོན་ཐམས་ཅད་དང༌། །ཁྱད་པར་མགོན་པོ་བྱ་རོག་མཚན། །སྤྱན་དྲངས་དུས་སུ་མྱུར་དུ་
བྱོན༑ །དོ་ནུབ་ཁྱད་པར་གནས་འདིར་བྱོན། །བདག་ཅག་གུས་པས་ཕྱག་ཅིག་འཚལ། །དང་བའི་སེམས་ཀྱིས་མཆོད་ཅིང་བསྟོད། །གཡག་ལུག་ནག་པོ་ཕྱི་ཡི་རྟེན། །ཞྭ་ནག་གོས་ནག་
ནང་གི་རྟེན། །དགྲ་སྙིང་ཐོད་པ་གསང་བའི་རྟེན། །དཔལ་ལྡན་མགོན་པོའི་རྟེན་དུ་འབུལ། །ཡན་ལག་བརྒྱད་ལྡན་སྨན་གྱི་ཆབ། །མི་ཁྲག་གྲི་ཁྲག་དང་འདྲེས་པའི། །དུག་ཆུ་ཁོལ
མའི་མཆོད་ཡོན་འདི། །དཔལ་ལྡན་མགོན་པོའི་མདུན་དུ་འབུལ། །པདྨ་ཨུཏྤལ་སྔོན་པོ་དང༌། །བཙན་དུག་ར་དུག་དུག་ཤིང་གི །མེ་ཏོག་སྔོན་པོ་དྲི་མ་ཅན། །དཔལ་ལྡན་མགོན་པོའི་དབུ་
ལ་འབུལ། །གུ་གུལ་ཨ་ཀ་རུ་ནག་དང༌། །རྔ་མོང་བོང་བུའི་བདུད་རྩི་དང༌། །ཤ་ཆེན་ཚིལ་ཆེན་བདུག་སྤོས་འདི།ྋ །དཔལ་ལྡན་མགོན་པོའི་ཤངས་ལ་འབུལ། །རྩི་མར་འབྲུ་མར་སྣང་
གསལ་དང་། །ར་ཚིལ་ཁྱི་ཚིལ་ཕག་ཚིལ་དང་། །ཞུན་ཆེན་སྣང་གསལ་སྒྲོན་མེ་འདི། །དཔལ་ལྡན་མགོན་པོའི་སྤྱན་ལ་འབུལ། །ཙནྡན་ག་པུར་གླ་རྩི་དང༌། །ཤ་རུལ་ཁྲག་རུལ་དུག་སྦྱར

བའི༑ །དམར་ནག་འཁྲུག་པའི་དྲི་ཆབ་འདི། །དཔལ་ལྡན་མགོན་པོའི་ཐུགས་ལ་འབུལ། །རོ་བརྒྱ་ལྡན་པའི་ཞལ་ཟས་མཆོག །ནས་ནག་ཏིལ་ནག་བྲ་བོ་ནག །ཚིག་མ་ནག་པོའི་ལྷ་
བཤོས་འདི། །དཔལ་ལྡན་མགོན་པོའི་ཞལ་དུ་འབུལ། །རྔ་དང་རྔེའུ་ཆུང་ཏིང་ཏིང་ཤག །མི་རྐང་དུང་དང་ཌཱ་མ་རུ། །རོལ་མོ་སིལ་སྙན་གྱེར་མ་དབྱངས། །དཔལ་ལྡན་མགོན་པོའི་སྙན་
ལ་འབུལ། །ཤེས་རབ་མ་དཱ་ན་ཡི་ཆང་། །ཐབས་ཀྱི་མཱཾ་ས་བ་ལིང་ཟན། །དམ་རྫས་བདུད་རྩིའི་ཚོགས་ཕུད་འདི། །དཔལ་ལྡན་མགོན་པོའི་ལྗགས་ལ་འབུལ། །ཧཱུཾ། དམ་ཚིག་
ལྡན་པའི་ཚོགས་ཁང་ན། །ས་ནག་སྟེགས་ལ་ཐོད་ནག་སྣོད། །འབྲུ་ནག་ཆང་ལ་ནས་ནག་ཟན། །མི་ནག་ཤ་ལ་ཁྲག་ནག་ཆུ། །གསུར་ནག་དྲི་དང་དར་ནག་ཕོད། །དཀར་གསུམ་མངར་
གསུམ་རྒྱན་གྱིས་མཛེས། །སྨན་དང་དྲི་ལྔ་སྤོད་ཀྱིས་བྲན། །ཤ་ལྔ་བདུད་རྩི་ལྔ་ལྡན་པའི། །དམ་རྫས་རྒྱན་གྱི་གཏོར་མ་འདི། །ཏིང་འཛིན་སྔགས་དང་ཕྱག་རྒྱ་ཡིས། །གཉིས་མེད་བདུད་
རྩིར་བྱིན་བརླབས་ནས། །མགོན་པོ་ནག་པོའི་ཐུགས་དམ་བསྐང༌། །མཆོད་དོ་བསྟོད་དོ་དགྱེས་པར་མཛོད། །རྣལ་འབྱོར་བཅོལ་བའི་ཕྲིན་ལས་སྒྲུབས། །བར་ཆད་བདུད་ཀྱི་འགལ་རྐྱེན་

།སྤོངས། །མཐུན་རྐྱེན་ཡིད་བཞིན་དངོས་གྲུབ་སྩོལ། །འགྲོ་དོན་ཕྲིན་ལས་རྒྱས་པར་མཛོད། །དཀོན་མཆོག་གསུམ་གྱི་དབུ་འཕང་བསྟོད། །སངས་རྒྱས་བསྟན་
¢aཔ་བསྲུང་དུ་གསོལ། ཨོཾ་བཛྲ་མ་ཧཱ་ཀཱ་ལ་ཡ་པུ ཥྤ། དྷཱ་པེ། ཨཱ་ལོ་ཀེ གྷནྟེ། ནཻ་ཝི་དྱ། ཤཔྟ་གྷ་ན་ཙཀྲ་བ་ལིངྐ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། །ཧཱུཾ། པདྨ་ཉི་མའི་
དབུས་གནས་པའི། །ཧཱུཾ་ལས་བྱུང་བའི་ནག་པོ་ཆེ། །ཞྀལ་གདངས་མཆེ་གཙིགས་གད་མོ་སྒྲོགས། །འཇིགས་བྱེད་ཁྱོད་ལ་བདག་ཕྱག་འཚལ། །གཡས་པ་གཉིས་ན་བཻ་ཏཱ་ཡི། །འབྲས་བུ་
དམར་ནག་རལ་གྲི་དང་། །གཡོན་པ་གཉིས་ན་ཐོད་ཁྲག་དང༌། །ཁཊཾ་བསྣམས་ལ་བདག་ཕྱག་འཚལ། །སྟག་གི་པགས་པས་སྨད་དཀྲིས་ཤིང་། །དབུ་སྐྲ་ཨག་ཚོམས་སྨིན་མ་སེར། །
སྤྱན་གསུམ་མཆེ་གཙིགས་འཇིགས་བྱེད་པ། །ཐོད་སྦྲུལ་བརྒྱན་ལ་བདག་ཕྱག་འཚལ། །འཇིག་རྟེན་ཀུན་ན་དབང་ཕྱུག་ཆེ། །ནག་པོ་ཁྱོད་ནི་ཡིན་པ་སྟེ། །འོད་ཕུང་དུག་ལྔ་སྲེག་པའི་མེ། །
ཧཱུྃ་སྒྲ་ཕཊ་སྒྲོགས་ཁྱོད་ཕྱག་འཚལ། །མཆེ་གཙིགས་རྩེ་ལ་མེ་སྟག་འཕྲོ། །བརྐྱང་བསྐུམ་འུར་འུར་ཐུག་ཆོམ་ནི། །ཐུགས་རྗེས་གནམ་ས་མ་ལུས་གཡོ། །བརྩེ་བ་རྨད་བྱུང་ཁྱོད་ཕྱག 135

འཚལ༑ །གཏུམ་ཆེན་ཁྲོ་བོ་མང་འཕྲོ་བས། །འགྲན་ཟླ་མེད་པར་སྣ་ཚོགས་སྟོན། །ཕྲིན་ལས་རྒྱ་མཚོ་ལྷུན་གྱིས་གྲུབ། །ཁམས་གསུམ་ཀུན་འདུལ་ཁྱོད་ཕྱག་འཚལ། །བླ་མ་རྣམས་དང་
ཐེག་ཆེན་དང༌། །བདག་ཅག་དཔོན་སློབ་འཁོར་བཅས་ལ། །འབྱུང་པོ་གང་དག་འཚེ་བྱེད་པ། །སྐད་ཅིག་གཅིག་གིས་བརླག་པར་མཛད། །ནག་པོ་ཆེན་པོ་ཁྱོད་ཕྱག་འཚལ། ཨོྃ་བཛྲམ་ཧཱ་
Heritage
ཀཱ་ལཱ་ཡ། ན་མ་ཏེ་ཧཱུཾ། ན་མ་མི་ཧཱུཾ། ན་མོ་ན་མ་ཨཱ་ཧཱུཾ། ཧཱུཾ། བཅོམ་ལྡན་འཁོར་ལོ་སྡོམ་པའི་ལྷ་ཚོགས་དང་། །ཆོས་སྐྱོང་མགོན་པོ་འཁོར་བཅས་དགོངས་སུ་གསོལ། །གསང་
སྔགས་ཐེག་ཆེན་བླ་མེད་སྒོར་ཞུགས་ནས། །དུས་གསུམ་རྒྱལ་བ་རྣམས་ཀྱི་སྤྱན་སྔ་རུ། །ཐུན་བཞིའི་རྣལ་འབྱོར་བསྒོམ་པར་ཁས་བླངས་ནས། །ཐ་མལ་ལས་ལ་གཡེང་བ་མཐོལ་ལོ་
བཤགས༑ །བདེ་གཤེགས་ཐུགས་རྒྱུད་བསྐུལ་བར་ཁས་བླངས་ནས། །དོན་མེད་ལོང་གཏམ་བྱས་པ་མཐོལ་ལོ་བཤགས། །གཉིས་མེད་ཡེ་ཤེས་བསྒོམ་པར་ཁས་བླངས་ནས། །ཆགས་
སྡང་རྟོག་པ་འཕྲོས་པ༴ །ཕྱི་ནང་གསང་རྟེན་འཛུགས་པར་ཁས་བླངས་ནས། །དགོས་པའི་དམ་རྫས་མ་ཚངས༴། །དགྱེས་པའི་མཆོད་གཏོར་འབུལ་བར་ཁས་བླངས་ནས། །སྙོམས་ལས་

3| ༄༅། །ལེ་ལོར་གྱུར་པ༴ །མན་ངག་གསང་ནས་བསྒྲུབ་པར་ཁས་བླངས་ནས། །གསང་སྔགས་ཁྲོམ་དུ་བསྒྲགས་པ༴ །ཅི་གསུང་བཀའ་བཞིན་བསྒྲུབ་པར་ཁས་བླངས་
ནས༑ །རས་ཆོད་གཟུ་ལུམ་བྱས་པ་མཐོལ༴ །དམ་རྫས་ཕུད་ཀྱིས་མཆོད་པར་ཁས་བླངས་ནས། །འབགས་བཙོག་ཉམས་པ་ཤོར་བ་མཐོལ༴ དམ་ཚིག་གཙང་མར་བསྲུང་བར་ཁས་
ནས༑ །ཉམས་ཆག་གྲིབ་ཀྱིས་གོས་པ་མཐོལ༴ ལས་བཞིའི་གཏོར་མ་འབུལ་བར་ཁས་བླངས་ནས། །ཐུགས་དམ་དུས་སུ་མ་བསྐང་མཐོལ༴ །དགྱེས་པའི་གཏང་རག་གཏོང་བར་ཁས
r²
བླངས་ནས། །ཚོགས་གཏོར་འབྱོར་པ་ཆུང་བ་མཐོལ་ལོ༴ དཔལ་ལྡན་མགོན་པོ་འཁོར་བཅས་སྤྱན་སྔ་རུ། །ཁས་བླངས་ནོངས་པ་ཤོར་བ་མཐོལ༴ །དམ་ཚིག་ཉམས་ཆག་བྱུང་ཚད་མཐོལ་
ལོ༴ །གསང་སྔགས་འཆལ་བར་སྤྱད་ཚད་མཐོལ༴ །ཉམས་ལེན་གཞུང་དང་འགལ་ཚད་མཐོལ༴ །ཕྲིན་ལས་གོང་འོག་ནོར་ཚད་མཐོལ༴ །རང་འདོད་དྲི་མས་གོས་ཚད༴ྋ།ཐུགས་དང་
འགལ་བ་ཅི་མཆིས་བཟོད་པར་གསོལ། ཧཱུཾ། ཆོས་སྐྱོང་མ་ཧཱ་ཀཱ་ལའི་ཚོགས། །དཔལ་ལྡན་མགོན་པོ་བྱ་རོག་མཚན། །བགེགས་དང་ལོག་འདྲེན་ཀུན་གྱི་གཤེད། །མཚན་ནས་ ེ

འབོད་ཀྱི་ད་ཚུར་བྱོན། ཕ་གཅིག་ནག་པོ་དཔལ་འབར་ནི། །ཆོས་ཀྱི་དབྱིངས་ནས་བསྐྱོད་པའི་ཚེ། །བྱ་ནག་འབུམ་གྱི་སྤྲུལ་པ་འགྱེད། །དམ་སྲི་ཕོ་མོ་འདུལ་པའི་ཚེ། །ཁྱི་ནག་འབུམ་ནི་
རོལ་དུ་ཁྲིད། །དགྲ་བོའི་བླ་སྲོག་འགུགས་པའི་ཚེ། །སྐུ་ལ་དར་ནག་བེར་ཆེན་གསོལ། །བྱ་བའི་ལས་རྣམས་སྒྲུབ་པའི་ཚེ། །མཚོན་ཆ་སྣ་ཚོགས་ཕྱག་ན་བསྣམས། །ཚོགས་གཏོར་
མཆོད་པ་བཞེས་པའི་ཚེ། །ཀེང་རུས་བརྩེགས་པའི་ཁྲི་ལ་བཞུགས། །བདག་གིས་ཕྲིན་ལས་བཅོལ་བའི་ཚེ། །ཧཾ་ཧ་ཞེས་སྒྲོགས་འཇིགས་པར་བྱེད། །བསྐང་ངོ་བསྐལ་པའི་ཐུགས་དམ་
བསྐང་༑ །འཇིགས་བྱེད་ཐོད་པའི་ཕྲེང་བ་ཅན། །དཔའ་བོ་སྟག་གི་ཤམ་ཐབས་ཅན། །ལས་མཛད་ནག་པོ་གཟི་མདང་ས་ཅན། །གསང་སྔགས་རྒྱུད་ཀྱི་བཀའ་གཉེར་མཛད། །ཁྱོད་ཀྱི་
འཁོར་ཚོགས་མི་བསྲུན་པ། །བྱ་རོག་གདོང་ཅན་འཇིགས་པའི་གཟུགས། །ཤ་ཟ་སྟག་དང་སྤྱང་ཀིའི་མགོ །ཟིལ་གནོན་སེངྒེའི་མགོ་བོ་ཅན། །དུར་བྱ་ཁྲ་དང་འུག་པའི་མགོ །ཤ་ཟ་ཟ་བྱེད་
མཐུ་རྩལ་ཅན། །ཡིད་འཕྲོག་མཁའ་འགྲོ་ཆེན་མོ་དྲུག །སྐྱེས་བུ་ཆེན་པོ་གིང་གི་ཚོགས། ། ལྷ་སྲིན་སྡེ་བརྒྱད་འཁོར་གྱིས་བསྐོར། །འཁོར་བཅས་ཁྱོད་ཀྱི་ཐུགས་དམ་བསྐང་། །བསྐང་ངོ་

༄༅། །བསྐལ་པའི་ཐུགས་དམ་བསྐང༌། །ཁྱོད་ཀྱི་ཐུགས་དམ་བསྐང་བ་ནི། །ཤ་ཁྲག་དམར་གྱི་གཏོར་ཆེན་དང༌། །མཐིང་ནག་དར་གྱི་རྒྱལ་མཚན་དང༌། །དམར་ཆེན་
ཙིཏྟའི་ཕྲེང་བ་དང༌། །བཤོས་བུ་དམར་ནག་ཟུར་གསུམ་དང༌། །གཡག་ནག་ལུག་ནག་བྱ་ནག་དང་། །ཛ་གད་སྨན་དང་རཀྟ་ཡིས། །མགོན་པོ་ནག་པོའི་ཐུགས་དམ་བསྐང༌། །ཡུམ་
མཆོག་རྩ་འཇིབ་ཐུགས༴ །བྱ་རོག་གདོང་གི༴ །ཕྱག་བརྙན་ནག་པོའི༴ །སེངྒེའི་གདོང་གི༴ །ནག་པོ་སྟོང་གི༴ །ཤ་ཟ་འབུམ་གྱི༴ །མ་མོ་བྱེ་བའི༴ །གནོད་སྦྱིན་ཁྲི་ཡི༴
བཀའ་སྡོད་བརྒྱད་ཀྱི༴ །མགོ་བརྙན་བཅོ་ལྔའི༴ །ཁྲོ་ཞལ་བཞི་ཡི༴ །སྲིང་མོ་བཞི་ཡི༴ །དམག་དཔོན་བཞི་ཡི༴ །རོ་ལངས་བརྒྱ་ཡི༴ །དོ་ནུབ་ཚོགས་གཏོར་མཆོད་པ་འབུལ།
ནུབ་ཐུགས་དམ་གཉན་པོ་བསྐང༌། །དོ་ནུབ་ཞིག་རལ་མ་ལུས་གསོ། །དོ་ནུབ་དམ་ཚིག་ཉམས་ཆག་བསྐང༌། །དོ་ནུབ་སྔ་མའི་གཏང་རག་གཏོང༌། །དོ་ནུབ་ཕྱི་མའི་ཞུ་དོན་འབུལ། །དོ་ནུབ་
བཤགས་རྒྱན་གྱི་གཏོར་མ་འབུལ། །བདག་གིས་བཅོལ་བའི་ཕྲིན་ལས་སྒྲུབ། །བསྟན་པ་གཉན་པོ་བསྲུང་དུ་གསོལ། །རྦོད་གཏོང་ཐམས་ཅད་བཟློག་ཏུ་གསོལ།ྋ །མཐུན་རྐྱེན་ཐམས་ཅད་བསྒྲུབ་ཏུ

གསོལ༑ །བར་ཆད་ཐམས་ཅད་ཞི་བར་མཛོད། །འཁོར་དང་ལོངས་སྤྱོད་རྒྱས་པར་མཛོད། །ཁམས་གསུམ་སྲིད་གསུམ་དབང་དུ་སྡུད། །གནོད་བྱེད་དགྲ་བགེགས་ཐམས་ཅད་སྒྲོལ།
མཆོག་དང་ཐུན་མོང་དངོས་གྲུབ་སྩོལ། ། ཨོཾ་བཛྲ་མ་ཧཱ་ཀཱ་ལ་ཡ་ཡ་བདག་གི་ནད་གདོན་སྡིག་སྒྲིབ་བཀྲ་མི་ཤིས་པའི་དངོས་པོ་ཐམས་ཅད་ཤཱིནྟཾ་ཀུ་རུ་ཡེ་སྭཱ་ཧཱ། དགྲ་བགེགས་མཱ་ར་ཡ་ཐུན་བྷོ་
ཟློགཿ ཅེས་དཔལ་ཡེ་ཤེས་ཀྱི་མགོན་པོ་ཕྱག་བཞི་པའི་བསྐང་བཤགས་རྫོགས་སོ། །དཔལ་ཡེ་ཤེས་ཀྱི་མགོན་པོ་ཕྱག་བཞི་པའི་བསྐང་བཤགས་ཕྲིན་ལས་མྱུར་མགྱོགས་དངོས་གྲུབ་གཏེར་མཛོད་ཅེས་བྱ་ཐམས་ཅད་མཁྱེན་པ་སྤྱན་སྔ་རིན་པོ་ཆེ་
གྲགས་པ་འབྱུང་གནས་ཀྱིས་མཛད་པའོ།། །།

༄ ༅། །རྟེན་འབུལ་གྱི་ཀཱ་རི་ཀ་ཉེར་བཞི་པ་ནི། ཧཱུྃ སྒྱུ་འཕྲུལ་རྡོ་རྗེའི་གར་མཛད་ནག་པོ་ཆེ། །ཉིད་དང་སྦྱོར་ཕྱིར་ཤེས་རབ་ཡུམ་འབྲི་མཁན། །གང་མོས་དེ་ཀའི་
ལས་ཁས་འདུལ་མཛད་པས། །འགྲོ་མང་དེ་གྲངས་ཁྱོད་ཀྱི་གསང་བ་གསུམ། །དམ་ཅན་རྒྱ་མཚོ་འདི་ཀུན་དེ་ཁ་འོ། །དེ་ཕྱིར་གཙོ་འཁོར་གཅིག་དང་ཐ་དད་པ། །འགལ་མེད་བསམ་གཏན་
རྡོ་རྗེའི་པྲ་སེ་ནས། །བསྒྲགས་པ་མིན་གྱིས་ཀུན་གྱི་བློར་མི་འཆེལ། །དེས་ན་ཁྱོད་དང་རང་སེམས་རྒྱུ་མི་རྒྱུ། །མཉམ་ཉིད་ཡིན་པ་སྔོན་ཆད་མ་འཚལ་བ། །དེ་ནི་བདག་གི་ཉེས་པ་ཁོ་ནར་
ཟད༑ །སོ་སོ་རང་རིག་ཉིད་དུ་ད་བཤགས་སོ། །ཚངས་པར་གྱུར་མོད་ཁམས་གསུམ་དག་པའི་ངང་། །དག་པ་དེ་ཉིད་སྟོང་པ་ཉིད་ལགས་པས། །གང་ལ་སྟོང་ཉིད་རུང་དེར་དངོས་རུང་
བའི༑ །རྟེན་ཅིང་འབྲེལ་འབྱུང་རིག་པའི་དཔྱད་འདི་ཀས། །མ་བརྟགས་ངོས་ན་མཆོད་བྱ་མཆོད་བྱེད་བདེན། །བརྟགས་པའི་ངོ་ན་ཅིར་ཡང་མ་གྲུབ་པས། །ཀུན་རྫོབ་ཐབས་དང་དོན་དམ་
173 ཐབས་བྱུང་དུ། །ཁྱེར་ཤེས་ལམ་གྱི་སྙིང་པོར་ད་ཞུགས་ཕྱིར། །ཁྱེད་རྣམས་གསང་བ་ཆེན་པོ་རིག་པའི་ལྷ། །དངོས་གྲུབ་ཀུན་གྱི་འབྱུང་གནས་དམ་པ་ཡིན། །བདག་ནི་རིག་པ་དེ་འཛིན་

སྒྲུབ་པ་པོ། །བསྙེན་དང་སྒྲུབ་པས་དངོས་གྲུབ་ཞུ་མཁན་ཏེ། །ཁྱེད་ནི་རྒྱལ་བ་ཀུན་གྱི་འཕྲིན་ལས་པ། །གང་བསྒོའི་ལས་ནི་གང་ཡང་ཐོགས་མེད་སྒྲུབ། །བདག་ནི་རྒྱལ་བའི་རིགས་ཀྱི་བུ་
ལགས་ཏེ། །འདོད་པའི་འཕྲིན་ལས་ཁྱེད་ལ་འཆོལ་བ་པོ། །ཁྱེད་ནི་སངས་རྒྱས་བསྟན་པའི་སྲུང་མ་ཆེ། །དམ་པ་ཆོས་ཀྱི་སྲོག་ཤིང་སློང་ལ་མངགས། །བདག་ནི་བསྟན་པ་དེ་འཛིན་སྐྱེས་བུ་
།ཚུལ་གནས་བཤད་སྒྲུབ་དར་ལ་འབད་པ་པོ། །ཁྱོད་ནི་རྣལ་འབྱོར་ཡོངས་ཀྱི་དགྲ་ལྷ་སྟེ། །དྲེགས་པའི་མགོན་པོ་ཡོངས་ཀྱི་དམག་དཔོན་ནོ། །བདག་ནི་དམ་ཚིག་ལྡན་པའི་རྣལ་འབྱོར་
པ༑ །སྡང་བའི་དགྲ་ལ་ཁྱོད་དཔུང་སྐུལ་བ་པོ། །དེ་ཕྱིར་ཁྱོད་དགྱེས་སྲོག་ལ་བརྡོས་ནས་བསྒྲུབ། །བདག་གིས་བསྒོ་བའང་མྱུར་དུ་སྒྲུབ་པར་འཚལ། །དེ་སྐད་མ་མཛད་རྒྱལ་བའི་དམ་ཚིག་
ཆུས༑ །ཕན་ཚུན་སྦྲེལ་བ་འདས་པར་མི་འགྱུར་རམ། །ཁྱེད་རྣམས་ཡེ་ཤེས་སྤྱན་ལྡན་དམ་མི་འདའ། །བདག་ནི་མ་རིག་དབང་གྱུར་ཉམས་པའང་སྲིད། །ཚོར་ན་འགྱོད་པས་བཤགས་པ་
ཅིས་མི་བགྱིད། །མ་ཚོར་མ་རིག་ཅིས་ཀྱང་བཟོད་པར་གསོལ། །ཧཱུཾ བསོད་ནམས་སྟོབས་ལས་འོངས་པའི་ཕུན་ཚོགས་ནོར། །སྔགས་དྲུག་ཕྱག་རྒྱ་དྲུག་གིས་མི་ཟད་ཅིང༌། །སོ་

༄༅། །སོའི་ཐུགས་ལ་ཅི་བཞེད་དེ་ཁོ་ནར། །འཆར་བྱས་ཐུགས་དམ་དེས་བསྐང་གཟིགས་མོ་ཞུ། །ཁྲབ་རྨོག་བགོས་པ་ལུས་ཀྱི་ལྕགས་རིའི་བརྗིད། །ཕུབ་ཆེན་རྔ་མང་
â
དར་གྱིས་འཇའ་ཚོན་བཀྲག །རུ་མཚོན་སྟག་ཆས་ཞུད་ཀྱིས་སྲིན་པོའི་ཁ། །དཔུང་པས་དགྲ་རྣམས་གནོན་པ་བྱེ་བ་བསྒྲིགས། །འཇིག་རྟེན་འཐོར་བྱེད་རླུང་གི་གཤོག་པ་ཅན། །བང་ངམ་
གསར་གྱིས་དབུགས་ཐེངས་གཅིག་རིང་ལ། །ཁོར་ཡུག་ཆེན་པོའི་ཤར་ནས་ནུབ་སྙོགས་པའི། །ཅང་ཤེས་ནག་པོ་གངྒཱའི་རྡུལ་ཙམ་བསྟར། །རྭ་བརྡར་མེ་འཕྲོ་ངར་བའི་རླངས་པ་
འཚུབས༑ །རྨིག་བརྡབས་ཐུག་ཆོམ་མཇུག་མའི་རླུང་འཁྲུག་པས། །འཇིགས་རུང་གནམ་ལྕགས་འབབ་པའི་དུས་ངོ་མ། །ཁྱུ་མཆོག་ཆེན་པོའི་ཁྱུ་ཡང་མང་པོ་གཉེར། །ཟུར་ཕུད་བཤིག་
པའི་རལ་པས་ལུས་གནག་ཅིང༌། །མགྲིན་པའི་སྔོ་ཆ་པ་ཏྲ་གཉིས་བྱས་ནས། །རྣ་བར་འཁྲིལ་བ་ཟླ་བ་སྤྱི་དཀར་དུ། །སོང་བ་འདོད་དགུའི་དབང་ཕྱུག་ལུག་ཁྱུ་བརྡལ། །ལུས་ཀྱི་སྤུ་ཞོལ་
4 སྲོད་ཀྱི་མུན་ནག་དང༌། །དཀར་གོང་གསུམ་འཁྱོགས་དགུ་ཚིགས་འཁྱོག་པོ་རུ། །འཁྲུལ་ནས་མཚན་མོ་རྒྱུ་བའི་ཚོགས་ཀུན་གྱིས། །རྩེ་དགའི་འཁྲི་ཤིང་དུ་བསམ་ར་མི་ཟད།ྋ །ཀླུ་ཡི་དུག་

སྦགས་གཤིན་རྗེའི་མཚོན་རྣོན་པོ། །ཁར་བསྲེལ་ཟུག་པའི་སྒྲས་ཀྱང་སྙིང་འབྱིན་པའི། །ཟ་བྱེད་སྲིན་པོ་ཆེན་པོ་གཟུགས་གཞན་པ། །ཁྱི་ནག་དོམ་བུ་སྟོང་གསུམ་གང་བ་ཙམ། །ལྡིང་ཞིང་
གཞུངས་ནས་དགྲ་བོའི་སྤྱི་བོ་ལ། །རྡོ་རྗེ་ལྟར་གཏུམ་སྡེར་མོ་ལྕགས་ཀྱུའི་རྩེས། །དྲག་པོར་སྣུན་བྱེད་གནམ་གྱི་གཤན་པ་ནི། །བྱ་ནག་བྱེ་བ་ས་ཡས་ཐུགས་དམ་བསྐང༌། །མུ་ཏིག་ཐོད་དང་
གཡུ་རྣ་སྐེ་ཆའི་བར། །བཞིན་མཚར་ངོམ་ཞིང་ལང་ཚོ་ནུ་རྒྱས་དང༌། །སྨད་ཀྱི་ཞེང་ཆེའི་བར་དུ་སྐེད་དོར་བ། །ཚོལ་ལ་ལྗང་ཁྲའི་དོ་ཤལ་འོངས་འདྲའི་ཁྲོམ། །རྨིག་པའི་འདེགས་འཇོག་རི་
གླིང་མཚོ་ཡི་དགྲ །སྟོབས་ཀྱིས་ལྷུན་པོ་ཡང་བར་བྱེད་པས་ན། །འདི་ཅི་མགྲིན་བཟང་བུ་མིན་ས་སྲུང་ཚལ། །སྙན་ངག་མཁན་དང་དྲེའུ ས་ས་གཞི་བཀང་། །ཐུ་བས་དགྲ་བསད་དེ་ཡི་ཁྲག
གིས་ལུས། །ཀླད་པས་གདོང་བཤེར་མིག་འཛུམ་ཙམ་རེ་ལ། །གར་ཡང་སླེབ་པ་སྐྲ་སྒྲོག་དབང་པོ་དེའི། །དུང་མཁན་དངོས་ཀྱང་དཔག་ཏུ་མེད་པ་འབུལ། །རེ་རེའང་གང་དགྱེས་སྲོག་
ཆགས་དེར་འཆར་ཞིང་། །ཡིད་སྲུབས་ལོངས་སྤྱོད་ཀུན་གྱི་གཟུགས་འཛིན་ལ། །ལྷག་པར་དྲག་པོ་ཨེ་ཡི་དོ་རར་བྱས། །ནག་པོ་ཆེན་པོ་དཔོན་གཡོག་འཁོར་བཅས་ཀུན། །དགྲ་བོ་སྒྲོལ་

༈༄༅། །པའི་ཟློས་གར་དེར་རྩེན་ལ། །ཕྱོགས་དང་དུས་དང་རྣམ་པ་ཐམས་ཅད་དུ། །བདག་གི་རེ་བ་ཐམས་ཅད་སྐོང་བ་དང༌། །ཐུབ་པའི་བསྟན་པ་མཆོག་ཏུ་རྒྱས་པར་
མཛོད།། །།
146(B)

146(B)
BlankPageAsPerOriginalDocument

༄༅། །བསྐང་བ། ཧཱུཾ༑ དམ་ཅན་འདིར་སྨྱོན་འབོད་རྫས་རླུང་ཆེན་གཡོ། །དབྱངས་སྙན་རོལ་སྒྲ་ཁོལ་བའི་མཆོད་སྤྲིན་འཐིབས། །དམ་ཚིག་གིས་བརྣངས་གདུང་བའི་
མགོན་
པོའི་གྲུ་ཆར་སོགས། །འདུ་བའི་དམ་རྫས་བསགས་པས་ཐུགས་དམ་བསྐང་། །ཆོས་དང་རྗེས་སུ་མཐུན་པའི་ཆོས་བསྒྲུབ་ལ། །དགྱེས་ནས་འཁོར་བ་དེ་ཙམ་གཞན་དག་གིས། །ཅི་ལྟར་མཆོད་
ལའང་མི་མཛད་དེས་མགུ་ནས། །བསྟོད་བཀུར་བསྔགས་པ་ཕྱག་གིས་ཐུགས་དམ་བསྐང༌། །གདུགས་ཕྱོགས་བླ་རེ་རྒྱལ་མཚན་འཕན་འཕུར་གདུགས། །བར་སྣང་ལྡ་ལྡི་ལྷབ་ལྷུབ་མདའ་
དར་བར། །གཞུ་ཅན་འདོད་དགུར་འཆར་བ་དབང་པོའི་གཞུ། །བསྐང་ཆེད་ཕན་ཚུན་སྦྲེལ་བས་ཐུགས་དམ་བསྐང་། །རྔམ་རྔམ་གཤིན་རྗེའི་མཛོད་རྫས་དགྲ་ཆའི་སྡེ། །མཚར་མཚར་
འདོགས་པར་རིངས་པའི་རྒྱན་ཆ་དང༌། །ལྷག་ལྷག་རྔོམ་བརྗིད་འོས་པའི་ནོར་སྣ་སོགས། །ཕུང་ཕུང་བཀོད་པ་རྒྱ་མཚོས་ཐུགས་དམ་བསྐང༌། །སྣ་ཚོགས་གཡང་གཞིའི་རྒྱལ་མཚན་ཆོས་
འབྱུང་དུ། །སྲུབ་མཐོང་ཕྲག་དོག་གིས་རྦད་རུ་མཚོན་རྩེ། །མཐོར་བསྙེགས་སྔོ་བསངས་མ་ལ་བསྣུན་ལ་ཁད། །འཕྱར་དར་ལག་པས་བཟློག་འདྲས་ཐུགས་དམ་བསྐང༌། །ནམ་མཁའ་

འདབ་ཆགས་འཕུར་དགུས་མུན་པར་གཏིབས། །ས་གཞི་རྨིག་ཆགས་རྣམས་ཀྱིས་བརྫིས་པའི་ཁར། །མི་བཟད་སྡེར་ཆགས་ཁྱུ་ཆེན་བརྡལ་ནས་སུ། །སོ་སོའི་རྟེན་དུ་ཕུལ་བས་ཐུགས་དམ་
བསྐང་༑ །སྣ་ཚོགས་གཟི་མདངས་ལྷུན་དུ་ཆགས་པའི་ཚེ། །དཀར་དམར་ཟླ་ཉི་ཏོག་ཏུ་ཆས་གྱུར་ཅིང༌། །མཐུན་རྫས་རྒྱུ་སྐར་མཛེས་པའི་རྒྱན་བྱས་པ། །བ་ལི་ཕོ་བྲང་ཆེན་པོས་ཐུགས་དམ་
བསྐང༌༑ །དུར་ཁྲོད་ཆས་བརྒྱད་སྦྲུལ་བརྒྱད་རུས་རྒྱན་ལྔ། །མ་མོའི་ཆས་ཀ་ཕོད་ཀ་ནག་པོའི་ཞྭ། །སྟག་གཟིགས་དོམ་རལ་མ་རལ་གདོང་བརྙན་དང་། །ཆས་བཅུག་འཆམས་ཀྱི་གཟིགས་
མོས་ཐུགས་དམ་བསྐང༌། །ཡས་ཐགས་ལས་ཀྱི་མེ་ལོང་ཆེན་པོ་དེར། །སྣང་ཞིང་སྲིད་གཟུགས་སྣང་བ་འདི་གཟིགས་ནས། །གཤིས་ལུགས་བདེན་མེད་བསྒྱར་ལ་བརྫུན་མིན་གླད། །ལོང་
ཞུའི་སྨྲེང་དང་བཅས་པས་ཐུགས་དམ་བསྐང་། །རང་རང་སྲོག་གིས་ལེགས་བསྡམས་བླ་རྡོ་ཡི། །གཽ་རཱིར་འཁྱུད་པས་འབྲལ་བར་མ་ཕོད་པས། །སྐུ་གཟུགས་གླེགས་བམ་ཕྱག་མཚན་བརྙན་
པོའི་རྟགས། །ཅི་དགའ་བཞིན་དུ་སྤེལ་བས་ཐུགས་དམ་བསྐང༌། །ཧཱུཾ གནོད་བྱེད་དགྲ་བོའི་གཤེད་དུ་མངག་པའི་ཚེ། །བསྲུང་བའི་གོ་བགོས་ཟློག་པའི་བཀོད་བཤམས་ནས། །བསད་

།པའི་གཡུལ་ཞུགས་མནན་སྲེག་འཕང་ལ་སོགས། །དྲག་པོ་ནག་པོའི་མཐུ་ཡིས་ཐུགས་དམ་བསྐང་། །སངས་རྒྱས་བསྟན་པའི་གཉེར་ཁ་འཛིན་པའི་ཚེ། །ལམ་
གོལ་སུན་ཕྱུང་རྒྱུ་འབྲས་ཡིད་ཆེས་པས། །སྡིག་སྤོང་དགེ་བསྒྲུབ་རང་གི་སེམས་འདུལ་བ། །ཞི་བ་དཀར་པོའི་ཆོས་ཀྱིས་ཐུགས་དམ་བསྐང༌། །དུག་གསུམ་ནད་ཀྱི་སྨན་པ་མཛད་པའི་
ཚེ༑ །བསྐྱེད་པའི་རིམ་གསལ་དག་དྲན་ང་རྒྱལ་གྱིས། །ཐ་མལ་སྣང་ཞེན་ན་བའི་སྐབས་ཕྲལ་ནས། །རང་བྱིན་རླབས་གསོ་ཕྱག་རྒྱས་ཐུགས་དམ་བསྐང་། །དམ་པ་ཆོས་ཀྱི་སྲོག་ཤིང་མཛད་
པའི་ཚེ། །དགྲ་དང་གྲོགས་བརྩིས་རྣལ་ཟློག་དཀྲུག་དབྱུང་བསྡེབ། །འཕྲུལ་བསྐོར་སྒྲ་ཚུལ་བསམ་གྱིས་མི་ཁྱབ་པའི། །ཆོས་ཀྱི་གཎྜི་བརྡུངས་བས་ཐུགས་དམ་བསྐང༌། །བདུད་བཞི་
འཇོམས་པའི་དཔའ་བོར་ཞུགས་པའི་ཚེ། །རིག་པའི་རལ་གྲིས་བདེན་པའི་སྲོག་བཅད་ཅིང་། །སྟོང་ཉིད་མདུང་རྩེར་སྣ་ཚོགས་རོ་འཐོར་བས། ྋ།དཔལ་མཆོག་དང་པོའི་སྐྱེས་བུས་ཐུགས་དམ་
བསྐང་༑ །ཞིང་སྐྱོང་ལེགས་ལྡན་ཆེན་པོར་སྤྲལ་པའི་ཚེ། །ཕྱི་ནང་སྲེག་བླུགས་འོག་ཞལ་ཧོ་མར་དང༌། །ཕྱུགས་བསད་ཁྲག་གིས་སྟེང་གི་ཞལ་བཀང་ནས། །ཚངས་པའི་སྲིན་པོར་བསྙེན་

པས་ཐུགས་དམ་བསྐང༌།། །།

༄༅། །གསེར་སྐྱེམས་ནི། བླ་མ་ཡི་དམ་ཡེ་ཤེས་མཁའ་འགྲོ་མ། །ཁྲག་འཐུང་རྒྱལ་པོ་རྣམ་ཐར་གསུམ་གྱི་ཡུམ། །བདེ་ཆེན་གཅིག་ཏུ་འཆར་བའི་ལྷ་ཚོགས་ལ།
གསེར་སྐྱེམས་འབུལ་ལོ་གཟུ་དང་དཔང་མཛོད་ཅིག །མ་ཧཱ་ཀཱ་ལ་ལྕམ་དྲལ་ཐམས་ཅད་དང༌། །རེ་ཏི་མཆེད་བཞི་སྒོ་མཚམས་ལྷ་མོ་བརྒྱད། །ཆོས་ཀྱི་དབྱིངས་ལས་འཆར་བའི་ཁྲག་འཐུང་
ལ༑ །གསེར་སྐྱེམས༴ འཇིགས་བྱེད་ཆེན་མོ་བརྒྱད་དང་ཉི་ཤུ་བཞི། །སྒོ་བཞི་ཞིང་སྐྱོང་མ་མོ་མཁའ་འགྲོའི་ཚོགས། །རྩ་རླུང་ཁམས་ལས་འཆར་བའི་ལྷ་ཚོགས་ལ། །གསེར་
སྐྱེམས༴ བཀའ་སྡོད་སྡེ་བརྒྱད་ཕྱོགས་སྐྱོང་རྒྱལ་པོ་བཞི། །བཙུན་མོ་ནང་མི་གཉེན་དང་དམག་གི་ཚོགས། །འཇིག་རྟེན་ལས་ལ་གྲུབ་པའི་དྲེགས་པ་ལ། །གསེར་སྐྱེམས་འབུལ་ལོ་གཟུ་
དང་དཔང་མཛོད་ཅིག། གཟུ་དཔང་ནི། སོ་ཐར་རྫིངས་ཞུགས་ཐོས་བསམ་རྒྱ་མཚོ་ནས། །སྒོམ་བྱུང་རིན་ཆེན་ལེན་དུ་ཕྱིན་པ་ལ། །དགྲ་བགེགས་མི་མཐུན་རླུང་གི་གནོད་པ་བྱུང༌། །སྐྱོབ་
༔ པའི་སྲུང་མ་མེད་དམ་ར་མདའ་སློག །བྱམས་པའི་ཆུ་བ་རབ་བརྟན་སྙིང་རྗེས་བརླན། །སེམས་ཀྱི་དམ་པའི་པདྨོ་འཛུམ་པ་ལ། །དགྲ་བོ་སྐྱིན་ཐང་འབབ་པའི་གནོད་པ་བྱུང༌། 151

པའི༴ དབང་གི་ཆུས་བཀྲུས་བསྐྱེད་རྫོགས་ཟླ་བཞིན་མ། །དམ་ཚིག་ཆས་བཅུག་སྐྱོབ་པའི་གར་རྩེ་ལ། །དགྲ་བོ་འབོད་སྒྲོགས་སྟོབས་ཀྱིས་འཕྲོག་མཁན་བྱུང༌། །སྐྱོབ་པའི༴ ཚེ་འདི་
བློས་བཏང་དབེན་པའི་ཞིང་རྣམས་སུ། །གཞན་ཕན་ལོ་ཏོག་རྩེ་གཅིག་བསྒྲུབ་པ་ལ། །དགྲ་བོའི་མཐུ་སྟོབས་སད་ཀྱིས་མནར་དུ་བྱུང༌། ། སྐྱོབ༴ འཆད་པའི་ཁྲིར་འཛེགས་རྩོད་པའི་རྒྱལ་རྔ་
བརྡུངས༑ །ལུང་བཞིན་རྩོམ་པའི་དྲིལ་ཆེན་བསྒྲགས་པ་ལ། །དགྲ་བོས་མཐོས་དོགས་བསྙད་བཙུགས་གཏོར་དུ་བྱུང༌། །སྐྱོབ༴ དགེ་འདུན་མཐུན་བསྡུས་ཀློག་པའི་ཆོས་སྡེ་བཙུགས།
ཚུལ་བཞིན་སྤོང་བའི་གྲྭ་ས་བགྱིས་པ་ལ། །དགྲ་བོས་དཀོར་འཕྲོག་ཆོས་འཁོར་བཤིག་ཏུ་བྱུང༌། །སྐྱོབ་པའི༴ བཟོད་པས་ཝ་ལྟར་ཞུམ་པ་བྱས་གྱུར་ཀྱང༌། །དགྲ་བོ་སེང་ལྟར་འགྱིངས་ནས་
སྲོག་ལ་གཟན། །ཡུལ་ངན་རྐྱེན་ལ་རི་དྭགས་ལྟར་བྲོས་ཀྱང༌། །དགྲ་བོ་ཚོད་མེད་ཁྱི་ལྟར་འདེད་དུ་བྱུང༌། །མངོན་ཆུང་ཉ་མོ་ལྟ་བུར་གབ་གྱུར་ཀྱང༌། །དགྲ་བོ་སྲམ་ལྟར་མཆོངས་ནས་
འཚོལ་དུ་བྱུང༌། །བདེན་པའི་ཚིག་གིས་ཇི་ཙམ་སྦྱངས་གྱུར་ཀྱང༌། །དགྲ་བོ་བསྙོན་རྟོལ་བསྐྱེད་པས་དག་མ་ཐུབ། །བཟོད་ཀྱང་མ་འཚེངས་བྲོས་ཀྱང་མ་ཐུབ་ཅིང༌། །གབ་པས་མ་ཐུབ་

།སྦྱངས་པས་མ་དག་པ། །འདི་འདྲ་ཡེ་ཤེས་སྤྱན་གྱིས་མ་གཟིགས་ན། །སྔོན་ཚེ་རྒྱལ་བའི་སྤྱན་སྔར་ཞལ་བཞེས་པའི། །དམ་ཚིག་གཉན་པོས་བསྡམས་པ་དྲལ
ཞཱ ༄༅།
བར་འགྱུར། །བདག་གི་ལུས་སྲོག་ཡིད་ལ་མ་བབ་ན། །ངུ་ཞིང་བྲང་བརྡུང་སྨྲེ་སྔགས་ཐམས་ཅད་ཀྱིས། །ར་མདའ་ཅི་ཞུ་དེ་ཕྱིར་སྙིང་རྗེའི་བློས། །བདག་གི་རོགས་ཀྱིས་དགྲ་བོ་སྒྲོལ་བར་
མཛོད།། ལས་ཕུར་སོགས་བསྐྱེད་པ་ནི། ཧཱུཾ་ལས་དམ་ཚིག་གི་རྡོ་རྗེ་ཕུར་པ་སྐུ་སྟོད་ལས་ཀྱི་མགོན་པོ་འཇིགས་སུ་རུང་བ་མཐིང་ནག་གྲི་ཐོད་ཅན། ལྟེ་བ་མན་ཆུ་སྲིན་ཁྲོས་པའི་ཁ་ནས་གནམ་ལྕགས་
་དབལ་གསུམ་རྩེ་མོ་གཅིག་པ། ཁོང་སེང་དུ་དམ་ཅན་རྒྱ་མཚོ་ལས་ལ་རྔམ་པར་ཞུགས་པ། ཡུངས་ཐུན་ནག་པོའི་ཚོགས་ལས་ལ་འཇུག་པ། ཁྲག་ཐུན་མ་མོའི་ཚོགས་ནད་ཀྱི་རྐྱལ་
པ་འབྱེད་པ། ཀོང་ཟོར་ལྷའི་ཚོགས་དམོད་པ་འདོར་བ། མཚེ་ཐུན་བདུད་ཚོགས་ཁྲམ་དང་རྐོས་ལ་འདེབས་པ། མཚོན་ཆ་གཤིན་རྗེའི་ཚོགས་དགེ་སྡིག་གི་ཤན་ཐང་འབྱེད་པ། མདའ་ཐུན་
༈ གཟའ་སྲིན་གྱི་ཚོགས་ཐོག་འབེབས་པ། དུག་ཐུན་ལྟོ་འཕྱེའི་ཚོགས་དུག་གི་ཁ་རླངས་འཕྲོ་བ། རྩང་ཐུན་བཙན་གྱི་ཚོགས་མཚོན་ཆ་འཕང་བ། རྡོ་ཐུན་གནོད་སྦྱིན་གྱི་ཚོགས་རི་རབ་ཕང་དུ་ ེ

བཏེག་ནས་བརྡེག་པ། མི་ཁའི་རྫས་རྒྱལ་འགོང་གི་ཚོགས་ཕུང་བའི་སྲི་རུ་ལྡང་བ་ཅིག་ཏུ་གྱུར། ཨོཾ་བཛྲ་མ་ཧཱ་ཀཱ་ལ་སུ་ཏྲི་ཡ་མ་དུ་ཛཿ དབྱིངས་ནས་ཡེ་ཤེས་ཀྱི་རྡོ་རྗེ་གཞོན་ནུ་འཇིག་རྟེན་ལས་
ཀྱི་སྣང་བ་ནས་དམ་ཅན་རྒྱ་མཚོ་ཐམས་ཅད་བུ་ཡུག་འཚུབས་པ་ལྟར་འོངས་ནས་དམ་ཚིག་ཡེ་ཤེས་གཉིས་སུ་མེད་པར་གྱུར་པས། བདུད་དང་བདུད་ཀྱི་ཕྱོགས་ཐམས་ཅད་བསྒྲལ་བ་ལ་ནུས་པ་
ཐོགས་པ་མེད་པ་ཅིག་ཏུ་གྱུར། ཨཾ་ཀརྨ་མ་ཧཱ་ཀཱ་ལ་ས་པ་རི་ཝཱ་ར་ཨཉྙཾ་པྲ་ཏཱིཙྪ་ཧཱུཾ་སྭཱ་ཧཱ། སོགས་ཆུ་གཉིས་སྔོན་དུ་འགྲོ་བའི་ཉེར་སྤྱོད་ལྔ་རོལ་མོ་དང་བཅས་པའི་སྔགས་ཀྱིས་མཆོད། བདེ་གཤེགས་ཐུགས་རྗེ་
མས་བསྟོད། དེ་ནས་བྲུབ་ཁུང་ཨེ་ལས་ལྕགས་བསྲེགས་ཀྱི་ཁང་སྒྲོམ་ཟུར་གསུམ་པ། ངམ་ལ་མཐུག་པ། ཚ་ལ་རྩུབ་པ། ནག་ལ་འཇིགས་པ། གཤིན་རྗེའི་གསད་ཁང་། བདུད་ཀྱི་
བཤན་ཁང༌། དམྱལ་བའི་བཙོན་ཁང༌། སྡེ་བརྒྱད་ཀྱི་ལས་ཁང་། ཞེ་སྡང་གི་མེ་འབར་བ། ང་རྒྱལ་གྱི་བྲག་རི་འཁྲུག་པ། འདོད་ཆགས་ཀྱི་ཆུ་འབྲུབ་པ། ཕྲག་དོག་གི་རླུང་འཚུབ་
པ༑ གཏི་མུག་གི་མུན་པ་གཏིབས་པ། རྒྱ་ཆེ་བ། གཏིང་ཟབ་པ། ཁ་རུབ་པ། དཔག་པའི་ཡུལ་ལས་འདས་པ། སྟེང་ནས་མཚོན་ཆ་ཐམས་ཅད་དང་ཐོག་ཆར་དུ་འབབ་པ། འོག་

༄༅། །ནས་ནད་དང་དུག་གི་རླངས་པ་འཐུལ་བ། དེའི་ནང་དུ་དགྲ་བོའི་རྣམ་པར་ཤེས་པ་ནྲྀ་ཁམ་ནག་གམ་བགེགས་ཀྱི་རྣམ་པར་ཤེས་པ་ཏྲི་ལྗང་ཁ་གནས་པ། སེམས་ཅན་
ཐམས་ཅད་ཀྱི་ལས་ངན་སྡིག་སྒྲིབ་ཐམས་ཅད་སྦུར་མ་རླུང་གིས་བསྐྱོད་པ་ལྟར་ལངས་ནས་འུབ་ཀྱིས་དེ་ལ་ཐིམ་པས། དེ་ཉིད་དམ་ཉམས་པའི་དགྲ་བོའ མ། གནོད་བྱེད་ཀྱི་བགེགས་ལུས་གཅེར་
བུ་རིད་པ། དྲན་པ་ཉམས་པ། འགུལ་མི་ཤེས་པ། ཡན་ལག་ལྕགས་སྒྲོག་གིས་བསྡམས་པ། བུ་ག་དགུ་ནས་ཁྲག་འཛག་པ། མིག་ཤི་མིག་ཏུ་ལྟ་བ་ཅིག་ཏུ་གྱུར། ན་མོ། སངས་
རྒྱས་ཀྱི་བཀའ་བདེན་པ་དང༌། ཆོས་ཀྱི༴ དགེ་འདུན་གྱི༴ ཡི་དམ་ཞི་བ་དང་ཁྲོ་བོ་རྣམས་ཀྱི༴ མ་གནས་གསུམ་གྱི་མཁའ་འགྲོ་དང་མཁའ་འགྲོ་མ་རྣམས་ཀྱི༴ དཔལ་ལྡན་ཁྲག་འཐུང་
གི་རྒྱལ་པོ་བྱ་རོག་མིང་ཅན་ཡབ་ཡུམ་གྱི༴ ནག་པོ་ཆེན་པོ་ལྕམ་དྲལ་ཞིང་སྐྱོང་མ་མོ་མཁའ་འགྲོའི༴ ལྷ་མ་སྲིན་དྲེགས་པ་སྡེ་བརྒྱད་ཀྱི་བཀའ་བདེན་པ་དང༌། བདེན་པ་ཆེན་པོ་འདིའི་བྱིན་གྱིས་
༈ བརླབས་ཀྱིས། རྣལ་འབྱོར་པ་བདག་ཅག་ལ་སྔ་དགྲ་ལག་ལ་བདར་བ། ད་དགྲ་དངོས་སུ་བྱེད་པ། ཕྱི་དགྲ་ཡིད་ལ་སེམས་པའི་གཟུགས་ཅན་སྡང་བར་བྱེད་པའི་དགྲ་ཞེས་སམ། གཟུགས་

མེད་གནོད་པར་བྱེད་པའི་བགེགས། ལེན་པ་མེད་པར་སྲོག་ལ་རྒོལ་བ། བསྡོས་པ་མེད་པར་ནོར་འཕྲོག་པ། མཐུ་བུ་ལོན་བཞིན་དུ་སྙེག་པའི་ལས་ངན་སྡིག་ཅན་མཐོ་སྲིད་པའི་རྩེ་མོ་ནས་
དམའ་རླུང་གི་གཞི་ཡན་གར་གནས་གར་བྲོས་ཀྱང༌། ལྕགས་ཀྱུ་ཅན་གྱིས་སྙིང་ནས་དྲོངས། ཞགས་པ་ཅན་གྱིས་སྐེ་ནས་ཆིངས། ལྕགས་སྒྲོག་ཅན་གྱིས་ཡན་ལག་སྡོམས། དྲིལ་བུ་ཅན་
གྱིས་མྱོས་སུ་ཆུག ལས་ཀྱི་རླུང་དམར་གྱིས་རྒྱབ་ནས་འཕུལ། འཇིགས་པའི་མུན་ནག་གིས་མདུན་ནས་བསུས་ལ། སྐད་ཅིག་ཡུད་ཙམ་གྱིས་དཀར་བྱང་དུ་བྲིས་པ་འདི་ལ་ཁུག་
ཅིག དམར་བྱང་དུ་བཏབ་པ་འདི་ལ་ཁུག་ཅིག ཨ་མུ་ཀ་ནྲྀ་འམ་ཏྲི་ཨཾ་ཀུ་ཤ་ཛཿ ཛཿ དམ་ཅན་སྤྱི་བསྐུལ་བ། ཛཿདམ་ཚིག་ཆེན་པོའི་དུས་ལ་བབ། །དབྱིངས་ནས་ཁྲོ་བོའི་དུས་ལ་བབ།
བདུད་འདུལ་དཔའ་བོའི་དུས་ལ་བབ། །ཁྲག་འཐུང་རྒྱལ་པོའི་དུས་ལ་བབ། །མགོན་པོ་ལྕམ་དྲལ་དུས་ལ་བབ། །རྡོ་རྗེ་ཕོ་ཉའི་དུས་ལ་བབ། །ལས་མགོན་སྡེ་བརྒྱད་དུས་ལ་བབ། །དགྲ་
བགེགས་བསྒྲལ་བའི་དུས་ལ་བབ། སྤྲུལ་པའི་དམག་ཚོགས་དགྲ་ལ་ཁྱེ། །བླ་རྐུན་ཇག་པ་དགྲ་ལ་ཁྱེ། །སྡང་བའི་དགྲ་དང་གནོད་པའི་བགེགས། །གང་ལ་བྱ་བ་ཁྱོད་ཀྱིས་ཤེས། །བླ་

།འཁྱམས་མ་ཤོར་ཁུག་ལ་ཤོག སྲོག་རྩ་དམར་པོ་ཆོད་ལ་ཤོག །སྙིང་ཁྲག་ཧུབ་ཀྱིས་འཐུངས་ལ་ཤོག །ནང་ཁྲོལ་སྤར་གྱིས་ཆུས་ལ་ཤོག །བསད་རྟགས་༄༅།
དོན་སྙིང་ཁྱེར་ལ་ཤོག། ཅེས་དང༌། སྒོས་བསྐུལ། ལས་མཁན་རྣམས་ཀྱི་དུས་ལ་བབ། །དམ་ཉམས་ལས་ངན་སྡིག་ཅན་འདི། །སྟོང་གསུམ་འཇིག་རྟེན་གར་གནས་ཀྱང་། །དུག་གསུམ་
གཤིན་རྗེའི་བཙོན་ཁང་འདིར། །ལྕགས་ཀྱུ་འབར་བས་སྙིང་ནས་བཟུང༌། །ཞགས་པ་འབར་བས་སྐེ་ནས་ཆིངས། །ལྕགས་སྒྲོག་འབར་བས་ཡན་ལག་བསྡམས། །དྲིལ་བུ་འབར་བས་མྱོས་
དཱི,
སུ་ཆུག །འཁོར་ལོ་འབར་བས་རྩིབས་ལ་སྐོར། །བེ་ཅོན་འབར་བས་རྒྱབ་ནས་དེད། །མུན་པ་འཐིབས་པས་མདུན་ནས་བསུས། །ལས་ཀྱི་རླུང་གིས་འོག་ནས་ཁྱོག །རི་རབ་ཆེན་པོས་
སྟེང་ནས་ནོན། །སྲེག་པའི་མེ་དཔུང་མཐའ་ནས་སྦོར། །རྡོ་རྗེའི་ཐོག་སེར་དྲག་པོས་སྙོལ། །རཀྟའི་རྒྱ་མཚོའི་ཀློང་དུ་དཀྲུགས། །མཚོན་ཆ་སྣ་ཚོགས་ཆར་ལྟར་ཕོབ། །གནམ་གྱི་འཇུ་
༈ ཐག་ཡས་ནས་ཆོད། །ས་ཡི་རྟེན་ཕུར་མས་ནས་ཕུད། །བཙོན་ཁང་སྒོ་མེད་ནང་དུ་ཆུག །བསྐལ་པའི་མེ་འབར་དབུས་སུ་རྒྱོབ། །ལྷན་ཅིག་སྐྱེས་པའི་ལྷ་དང་ཕྲོལ། །མཉམ་པར་འོངས་

པའི་བདུད་དང་སྤྲོད། །མྱུར་དུ་བསྒྲལ་བའི་ལས་མཛོད་ཅིག ། ཨོཾ་མཧཱ་ཀཱ་ལ་ནི་ཐུ་ལཾ་ཐུ་རིལ་རྦད་སུ་ནི་ཛཿ ཆེ་གེ་མོའི་ཙིཏྟ་ལ་ཡ་ཏྲག་རཀྴ་ཡ་ཐུ་རིལ་རྦད། ཙིཏྟ་ཁ་རསྠཿཛཿནི་ཛཿ ཙིཏྟ་ལ་ཡ་ཐཾ་
རིལ་རྦད། ནྲ་ཤག་ཤག་ཆེ་གེ་མོའི་ཙིཏྟ་ཡ་ལ། ལིངྒ་ལ་སྡིག་པ་བསྒོ་བ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང༌། ཁོ་རང་གང་ལ་མོས་པའི་སློབ་དཔོན་དང༌། ཕ་མ་དང་གཉེན་རྣམས་མདུན་ན་ཡོད་
པ༑ ཁོ་ཞེ་སྡང་ཟིང་ལངས་ལག་ན་མཚོན་ཆ་ཐོགས་ཏེ་ཐམས་ཅད་བཀྲོངས་ཤིང་བསད་པར་བསམས་ལ། ཧཱུཾ༑ བསྟན་པ་འཇིག་པར་བྱེད་པ་ཡི། །དགྲ་བོ་སྲུང་བྱེད་ལྷ་ཁྱོད་ཉོན། །གདུག་པའི་སེམས་ལྡན་དགྲ་
བོ་འདིས། །བླ་མ་དཀོན་མཆོག་ལ་སྨོད་ཅིང༌། །བསྟན་ལ་སྡང་ཞིང་སེམས་ཅན་འཚེ། །རྣལ་འབྱོར་པ་ལ་བརྙས་གྱུར་པས། །དཔག་ཚད་སྟོང་དུ་ལྷུང་བ་ཡི། །དམྱལ་བའི་སྡུག་བསྔལ་
མྱོང་འགྱུར་བས། །བདག་གིས་མྱུར་དུ་བསྒྲལ་ནས་ནི། །གཟུགས་ཀྱི་ལྷ་ནི་མཆོད་པ་ཡིན། །ཁྱོད་ཀྱིས་སྲུང་བར་མ་བྱེད་ཅིག །སྡིག་ཅན་དགྲ་འདི་མྱུར་དུ་སྤོངས།། དེ་ནས་ལིངྒ་གུ་གུལ་ནག་
པོས་བདུག ཡ་བདུད་མ་བདུད་ཀྱི་ཟོར་མདས་འབྱེད་ཅིང༌། ཛ༔ བྱང་ཆུབ་མཆོག་ཏུ་སེམས་བསྐྱེད་ནས། །སངས་རྒྱས་བསྟན་པ་སྐྱོང་བའི་ཕྱིར། །བདུད་དང་བདུད་ཀྱི་ཕྱོགས་ཀུན་ལ། །སྙིང་

།རྗེས་ཁྲོས་ནས་བསྒྲལ་བར་འདོད། །བདུད་འདུལ་ཁྲོ་བོ་ཐམས་ཅད་ཀྱི། །མཐུ་སྟོབས་ནུས་པའི་རྩལ་ཕྱུང་ལ། །སྲུང་བ་བྱིན་རླབས་ཁ་སྦྱར་ཕྱེ། །སྐྱོབ་པའི་ལྷ་༄༅།
ལྔ་དག་དང་ཕྲོལ། །ཨོཾ་མཧཱ་ཀཱ་ལ་ཤག་ཕྱེ་ཤག་ཕྱེ་མ་མ་ཏྲག་རུ་ཊ་མཱ་ར་ཡ་ཕཊ། སྐྱབས་དང་བྲལ་བའི་ལིངྒ་རང་བཞིན་གྱིས་ཁ་སྦྱར་དབྱེ་བའི་ཕྱིར་ཕུར་སྐོར་བྱེད་ཅིང༌། ཧཱུཾ༑ ཕྲིན་ལས་མགོན་པོ་ཕུར་པ་
ཆེ༑ །སྐུ་སྟོད་འཇིགས་པ་ཁྲོ་བོའི་གཟུགས། །མི་བཟད་ཕྱག་རྒྱས་ས་གསུམ་འཆིང༌། །ལྟེ་བ་ཆུ་སྲིན་རྔམ་ཞལ་ཅན། །བདུད་འདུལ་ཕོ་ཉྭ་ལས་ལ་འགྱེད། །སྐུ་སྨད་གནམ་ལྕགས་ཟུར་
གསུམ་དབལ། །བྱད་མ་འབུམ་གྱི་སྙིང་ལ་གཟིར། །འདྲིལ་བས་བདུད་སྡེ་དཔའ་འཁུམས་ཤིང༌། །བཏབ་པས་མྱུར་དུ་བརླག་པར་བྱ། །ཕུར་པ་ལས་འོད་ཟེར་འཕྲོས། ཁོའི་སྤྱི་བོ་
ན༑ ལྷའི་བུའི་བདུད་བུང་བ་མེ་ཏོག་འཇིབ་པ་འདྲ་བ་དེ་ལ་ཕོག བདུད་ཡེད་ཀྱིས་དངངས་ཤིང་སྐྲག་པས་ཚངས་པའི་རྩ་རྦད་ཀྱིས་བཅད། ཁོའི་ཀླད་པ་ཞོ་ལྟར་ལུག དེ་ནས་མགྲིན་པའི་ཉོན་
༔ མོངས་པའི་བདུད་སྡིག་པ་བྲག་ལ་འཛེག་པ་འདྲ་བ་དེ་ལ་ཕོག་ཡེད་ཀྱིས་དངངས་ཤིང་སྐྲག མགྲིན་པའི་རྩ་ཆུང་བཅད་ནས་ཁོང་ཁྲག་སྐྱག་པར་བསམ། ལྟེ་བའི་ཕུང་པོའི་བདུད་སྡོམ་ཚང་ན་ཉལ་

བ་འདྲ་བ་དེ་ལ་ཕོག ཡེད་ཀྱིས་དངངས་ཤིང་སྐྲག ལྟེ་བའི་རྩ་འཁོར་ཐམས་ཅད་རྦད་ཀྱིས་བཅད། ཁོང་ཁྲག་ཐམས་ཅད་ལྷད་ཀྱིས་ལུད་པར་བསམ། དེ་ནས་སྙིང་ཀའི་འཆི་བདག་གི་
བདུད་ལྕགས་ཀྱི་སྡིག་པ་མགོ་དགུ་རྭ་བགྲད་པ་འདྲ་བ་དེ་ལ་ཕོག ཡེད་ཀྱིས་དངངས་ཤིང་སྐྲག སྲོག་པ་རྩ་རྦད་ཀྱིས་བཅད་དེ་བུ་ག་དགུ་ནས་ཁྲག་འཛག ཁོའི་གཟུགས་ཕུང་གི་འབྱུང་བ་
ལྔའི་སའི་དྭངས་མ་ཆུ་ལ་འདུས། ཆུའི་དྭངས་མ་མེ་ལ། མེའི་དྭངས་མ་རླུང་ལ། རླུང་གི་དྭངས་མ་སྙིང་ལ་འདུས། དེ་ཕུར་པའི་རྩེས་གཟིར་བས། རླུང་གི་དྭངས་མ་དེ་
གཏོར༑ ཆུའི་དྭངས་མ་དེ་བསྐམས། ཁྲག་གི་དྭངས་མ་དེ་ཡལ། ཚེ་རྟེན་ཨ་དང་རླུང་རྟེན་རྣམ་ཤེས་རྣཾ་འམ་ཏྲི་ལུས། ཕུར་རྩེའི་ཧཱུཾ་གིས་རྡོ་ཁབ་ལེན་གྱི་ཁབ་ལྟར་བླངས། རྩེ་ལ་ཡེ་རེ་
ཊྛཾ ཡོད་པ་དེ་རང་ལ་བསྟན་པས། ཨ་དཀར་པོ་འོད་ཀྱི་རང་བཞིན་རང་གི་ཐུགས་ཀའི་ཧཱུཾ་ལ་ཐིམ། རང་ཚེ་སྲོག་དཔལ་དང་གཟི་བརྗིད་འབར།  ྣ་དེ་ཕཊ་ཀྱིས་ཡར་འཕངས། དབལ་གྱི་ཁོང་
གསེང་ནས་ཞུགས། ལས་ངན་བདུད་རྩིས་བཀྲུས། ཡེ་ཤེས་ཀྱི་མེས་སྦྱངས། ཧཱུཾ་དུ་གྱུར་པ་རྒྱ་མདུད་ཀྱི་མགོ་ནས་འཐོན་ཏེ་རྣམ་པར་སྣང་མཛད་ཀྱི་ཐུགས་ཀར་ཐིམ་པར་གྱུར། ཅེས་པས་

།ལིངྒའི་གནས་ལྔར་བརྡེག དེ་ནས་ཐུན་རྫས་རྣམས་རིམ་པ་བཞིན་བརྡེག་པ། ཛཿ རྣམ་ཤེས་ཆོས་ཀྱི་དབྱིངས་བསྒྲལ་ནས། །ཕོ་ཉ་ཁྲོས་པའི་མཚོན་ཆ་ཎྜ# |༄༅།
ནི༑ །རྡོ་རྗེ་མེ་འདྲས་རྣམ་པར་གཟིར། །ལུས་ངག་རྡུལ་དུ་བརླག་པར་བྱ། །རྦབ་ལྟར་འགྲིལ་བ་ཡུངས་ཀར་ཐུན། །མགོན་པོའི་དྲག་སྔགས་དམོད་པའི་མཚོན། །ལུས་སྲོག་འབྲེལ་ལ་
འཁྱུག་ལྟར་རྒྱུག །དོ་ནུབ་དགྲ་བགེགས་སྟེང་དུ་ཡ། །རྦ་ཀློང་འཁྲུག་པ་ཁྲག་གི་ཐུན། །མ་མོའི༴ ལུས༴ དོ༴ གྲུ་གསུམ་གདུག་པ་ཀོང་གི་ཐུན། །ལྷ་
ཆེན༴ ལུས༴ དོ༴ བྲག་ལྟར་གཟིངས་པ་མཚེ་ཡི་ཐུན། །བདུད་ཀྱི ལུས༴ དོ༴ དུམ་བུར་གཏུབ་པ་དགྲ་ཆའི་ཐུན། །གཤིན་རྗེའི༴ ལུས༴ དོ༴ ཐོག་ཏུ་
འབབ་པ་མདའ་ཡི་ཐུན། །གཟའ་ཡི༴ ལུས༴ དོ༴ འཇའ་འོད་འཁྱུག་པ་དུག་གི་ཐུན། །ལྟོ་འཕྱེའི༴ ལུས༴ དོ༴ མེ་དཔུང་འབར་བ་རྩང་གི་ཐུན། །བཙན་
ཋཱགྱི༴ ལུས༴ དོ༴ རི་བོ་ཉིལ་བ་རྡོ་ཡི་ཐུན། །གནོད་སྦྱིན༴ ལུས༴ དོ ༴ ཆུ་ལྟར།ཁོལ་བ་མི་ཁའི་ཐུན། །རྒྱལ་པོའི༴ ལུས༴ དོ༴ ༀ་མཧཱ་ཀཱ་ལ་གིངྐ་ར་གིངྐ་ར་སྲོག

ལ་ཡ། སྙིང་ལ་ཡ། རུ་རུ་ཙ་ལ་ཡ། མ་ཧཱ་ཀཱ་ལ་ཧཱུྃ་བྷྱོཿ། མཧཱ་ཀཱ་ལ་སྙིང་ཁྲག་འཇིབས་འཇིབས། ཆོད་ཆོད། སྲོག་རྩ་ཆོད། ཐུ་རིལ་རྦུད། བརྡུང་བ། གནོད་པར་བྱེད་པའི་
དགྲ་བོ་རྣམས། །གདུག་པའི་མཚོན་ཆས་བསྒྲལ་ནས་ནི། །ཁྲོ་མོ་འབར་བའི་གཏུན་ཁུང་དུ། །ཁྲོ་བོའི་གཏུན་གྱིས་བརྡུང་བར་བྱ།། སྟོབ་པ་ནི། ཧཱུྃ༑ དགྲ་བགེགས་གདུག་པ་བསྒྲལ་
བའི་ཤ་ཁྲག་རུས། །དུག་གསུམ་དབྱིངས་སུ་སྦྱངས་པ་མཆོད་པར་འབུལ། །ཕྱི་ནང་གསང་བའི་མཆོད་སྤྲིན་དུ་སྤེལ་བ།ྋ། ཡེ་ཤེས་བདུད་རྩིར་ཞུ་ནས་བཞེས་སུ་གསོལ། ཡ། དམ་
ཉམས་དགྲ་བོ་ལས་ངན་སྡིག་ཅན་འདིའི། །ཕྱི་ཡི་ཕུང་པོ་ཁམས་དང་སྐྱེ་མཆེད་དང༌། །ནང་གི་བླ་ཚེ་སྲོག་དབུགས་ཐམས་ཅད་དང༌། །གསང་བའི་ཁ་རྗེ་དབང་ཐང་རླུང་རྟ་རྣམས། །ཁྲག་
འཐུང་རྒྱལ་པོ་ཡབ་ཡུམ་ཞལ་དུ་བཏབ། །བཞེས་ཤིག་རོལ་ཅིག་ལྷག་མེད་ཁ་རཾ་ཁ་ཧི། །ནག་པོ་ཆེན་པོའི་ཚོགས་ཀྱི་ཞལ་དུ་བཏབ། ། བཞེས༴ འཇིགས་བྱེད་ལྷ་མོ་རྣམས་ཀྱི་ཞལ་དུ་
བཏབ༑ །བཞེས༴ ཞིང་སྐྱོང་མ་མོ་མཁའ་འགྲོའི་ཞལ་དུ་བཏབ། །བཞེས༴ ལས་མཛད་སྡེ་བརྒྱད་རྣམས་ཀྱི་ཞལ་དུ་བཏབ། །བཞེས༴ འཇིག་རྟེན་སྐྱོང་བ་རྣམས་ཀྱང་ཞལ་དུ་

༄༅། །བཏབ། །བཞེས་ཤིག་རོལ་ཅིག་ལྷག་མེད་ཁ་རཾ་ཁ་ཧི།། སློབ་དཔོན་ལ་སོགས་པ་ལ་བཟའ་བ་གང་ལ་གང་འོས་པའི་སྡེར་དུ་འབུལ་ཞིང༌། བཏུང་བ་པདྨའི་སྣོད་དུ་ཕུལ་ཏེ་མཆོད་གཡོག་པས་
བསྐོར་བ་བྱས་མཆོད་ཅིང༌། བསོད་ནམས་འདིས་སེམས་ཅན་ཐམས་ཅད་ཕྱག་རྒྱ་ཆེན་པོའི་ཡེ་ཤེས་ཐོབ་པར་གྱུར་ཅིག། ཅེས་གསོལ་བ་གདབ། ཚོགས་ལ་འདོད་པ་ལྔ་ལྡན་དུ་རོལ། །ལྷག་མ་བསྡུས་ཁ་ཕྲུ་བཏབ་
སྟེ། ཧཱུཾ། མ་རྡོ་རྗེ་བཙུན་མོ་ཁྲོས་པའི་གཟུགས། །འཁོར་གནས་དང་ཕོ་ཉ་འཇིག་རྟེན་པ། །དམ་ཚིག་དང་ཤ་ཟའི་ཌཱ་ཀི་མ། །མདངས་དཀར་སེར་དམར་ལྗང་སྔོ་དང་ཁྲ། །ལུས་གློག་
འཁྱུག་མེ་དཔུང་འུ་རུ་རུ། །ངག་བཤུགས་གླུ་ཞུད་པོ་དི་རི་རི། །ཡིད་སངས་རྒྱས་བསྟན་ལ་དུང་ངེ་ངེ༌། །ལས་སྲིད་གསུམ་མྱུལ་ལ་ཤ་ར་ར། །མཐོ་ནམ་མཁའི་དབྱིངས་ནས་བྱ་ར་
བྱེད༑ །དམ་ཉམས་པའི་སྟེང་དུ་ཐོག་ཏུ་འབབ། །བར་དུར་ཁྲོད་ཀུན་ཏུ་རྒྱུ་ཞིང་འཕུར། །དགྲ་ཐོ་ལུམ་འབར་བའི་རོ་རུ་ཟ། །དམའ་རྒྱ་མཚོའི་ཀློང་ནས་གྱེན་ལ་རྒྱུ། །མི་དམ་ཉམས་
༔ བསྒྲལ་ནས་ཁྲག་ལ་འཐུང་། །ནད་བརྒྱད་ཁྲི་བཞི་སྟོང་ཀུན་གྱི་བདག །ཕོ་མཚར་པོ་ཀུན་གྱི་སྙིང་ལ་འཇུག །མོ་འཕྱོར་མོ་ཐམས་ཅད་ཞེ་ཡིས་གནོན། །གནས་དབེན་པར་སྒོམ་པའི་དྲོད་ཚད་

།ཁྱེད་དགྱེས་པའི་ལྷག་གཏོར་བཤམས་ནས་འབུལ། །ངེད་སྐལ་ལྡན་དགའ་བའི་དངོས་གྲུབ་ཞུ། ། ཨོཾ་ཨུ ཙྪིཥྚ་བ་ལིངྷ་བྷཀྵ་བྷྱ་སྭཱ་ཧཱ། ཞེས་ཕྱི་རོལ་ཏུ་དོར་རོ། །རྣམ་པར་རྒྱལ་བའི་ལྷ་ཡི་
མྱུལ༑
འཕྲིན་ལས་ལ། །ལས་བྱང་འདི་འདྲ་དཔག་བསམ་ཤིང་ཆེན་ཏེ། །གང་འདོད་བསླང་པ་ཐོག་མེད་སྟེར་བ་མཚར། །པད་དཀར་བློ་གྲོས་ལྷུན་པོའི་རྩེ་མོས་ངོམས། །ཕྱོགས་ལྷུང་ལྷ་མིན་ཕྲག་དོག་གིས་བརྒལ་ན། །ལུང་རིགས་ལེགས་ལྡན་
ཁྲོས་པའི་གཡུལ་ཤོམ་སྙམ། །ལན་གཅིག་བྲོད་ཀྱང་ཁོ་བོའི་མདུན་ཚུགས་པའི། །སྨྲ་བའི་བྱིན་སྐྱེས་གང་ཡང་མེད་ནས་བཤོལ། །ཕལ་ཆེར་སངས་རྒྱས་ཉིད་དུ་སྒྲོ་བཏགས་པས། །བླུན་པོ་དར་ཟབ་དབུས་སུ་མཆོད་འདོད་ཕྱིར། །ལེགས་
བཤད་བློ་གསལ་ང་འདྲ།ཁོ་ནའི་མདུན། །འོང་བར་རིགས་མོད་གཞན་ལ་དེས་ཅི་བྱ། །རང་གི་བག་མེད་སྤྱོད་ལ་མི་འཚེར་བར། །གཞན་གྱིས་བསྒྲལ་འོས་ནག་པོའི་མཐུས་བསད་ཅེས། །སྨོད་ཕྱིར་བསྒྲགས་པ་བརྟགས་ན་གླེང་ཡུལ་དེས། །
ཐུབ་པའི་ལུགས་ལས་མ་འགོངས་བསྟོད་པར་སོང༌། དཀར་པོའི་ཆོས་ཤེས་ནག་པོའི་མཐུ་སྒྲུབ་པས། །ཐུབ་བསྟན་འཛིན་སྐྱོང་སྲུང་ལ་མཐུ་སྟོབས་ཅན། །ད་ལྟ་ས་ལ་པད་དཀར་ཁོ་བོ་ཙམ། །ཨེ་ཡིན་དྲང་པོའི་མིག་གིས་བརྟགས་པས་
ཤེས།། །།

༄༅། །དཔལ་ཡེ་ཤེས་ཀྱི་མགོན་པོའི་ལས་མཐའ་བསྟན་དགྲ་འཇོམས་པའི་སྤུ་གྲི་ཞེས་བྱ་བ་བཞུགས་སོ།།

༄ ༅། །གང་ཞིག་ཁྲོ་བས་དགྲ་དང་ནི། །གནག་པས་བདུད་སྡེ་ཚར་གཅོད་པ། །སངས་རྒྱས་ཀུན་གྱིས་གསང་བ་བྱིན། །བྱ་རོག་མིང་ཅན་དེ་ལ་
འདུད༑ །གང་ཞིག་སྐྱེ་བོ་མི་བསྲུན་པ། །མཐུ་ནི་བུ་ལོན་ལྟར་སྙེག་པ། །དེ་ལ་མངོན་སྤྱོད་ལས་ཀྱི་མཐུ། །གནམ་ལྕགས་འདྲ་བ་འདི་ཕོབ་ཅིག། སྲུང་དང་བཟློག་དང་
བསད་པའི་མཐའ། །འཕང་དང་བསྲེག་དང་མནན་པས་བསྡུ། །སྒྲུབ་པའི་དཀྱིལ་འཁོར་ཆེན་པོའི་གཡོན་ལོགས་སུ་ལས་དཀྱིལ་གྲུ་གསུམ་རྡོ་རྭ་མཚོན་ཆ་མེ་རིས་བསྐོར་བའི་ནང་གཞལ་ཡས་ཁང་
འཁོར་ལོ་རིམ་པ་གསུམ་ལྟེ་བར་ཨེ་པད་འདབ་བརྒྱད་ལྟེ་བ་དང་བཅས་པའི་ཁར་ལྕགས་སམ་རུསྦལ་ཆེན་པོའི་ཁོག་པའི་ནང་དུ་དབང་ཕྱུག་ཆེན་པོ་བསྒྲལ་བའི་སྙིང་ལྟ་བུའི་གཏོར་མ་རྩེར་ཞལ་ཕྱུང་ཞིང་

།བཤོས་བུ་བརྒྱད་ཀྱིས་བསྐོར་བ། མཚམས་སུ་ཁྲམ་བྱང༌། ཟོར་ཀོང་མཚེ་ཡུངས། རྩང་སྲིན་མོ་འགྲོས་སུ་བཙུགས་པ། རྩེར་བཟློག་པའི་འཁོར་
ལོ༑ དེའི་སྟེང་དུ་ཁྱུང་གི་འཁོར་ལོ། བཤོས་ཕྲན་བརྒྱད་ལ་དུར་ཁྲོད་ཀྱི་ཞིང་སྐྱོང་ཕོ་མོའི་འཁོར་ལོ། སྟེང་དུ་ཁྱུང་གི་འཁོར་ལོ་རེ་བཙུགས་པ། ཕྱོགས་མཚམས་བརྒྱད་དུ་སྡེ་བརྒྱད་མགོན་
པོའི་གཏོར་ཆེན་བཤོས་ཕྲན་བརྒྱད་ཀྱིས་བསྐོར་བ་རེ་ལ་རང་རང་གི་འཁོར་ལོ་དང་ཁྲམ་བྱང་སོགས་སྔར་བཞིན་བརྒྱན། སྟེང་དུ་སྲུང་བའི་འཁོར་ལོ་གདུགས་སུ་ཕུབ། མཐའ་མར་རྡོ་རའི་སྟེང་དུ་
ཟོར་རྫས་རྣམས་བཤམས། གྲུ་གསུམ་ལ་ཕུང་ཤུལ་ལ་སོགས་པ་གདུག་པའི་ས་ལས་བྱས་པའི་བྲུབ་ཁུང་རེ། ཐོད་པ་ནག་པོ། མདུན་དུ་བསད་པའི་ལིང་འཁོར། གཡས་གཡོན་དུ་

ཐུན༑ གཡས་སུ་བསྲེག་པའི་འཁོར་ལིང་། ཧོ་རྫས། གཡོན་དུ་མནན་པའི་འཁོར་ལིང་། མནན་རྫས་དང་བཅས་པ་བཀོད། མཐའ་མར་མཆོད་པ་ཕྱི་ནང་གསང་བ། གཏོར་མ། ཤ་ཁྲག་རུས་པ་དོན་སྙིང་སོགས་ནང་ཁྲོལ་ལས་བྱས་པ་
ཕྱོགས་བཞིར་བཤམ། སྤྱན་གཟིགས་མི་མགོ་དོན་སྣོད་ཀྱི་ཕྲེང་བ་མིག་སོགས་དབང་པོའི་ཕྲ་ཚོམ་ཅན། མཚོན་ཆ་ལ་སོགས་པ་གཤིན་རྗེའི་འདུན་སར་ཡོད་སྐད་པ་ལྟར་དུ་བྱའོ། །དེ་ནས་ཕྲིན་ལས་གྱེར་བའི་དུས། ལས་དཀྱིལ་དེ་དུར་ཁྲོད་ཀྱི་
གཞལ་ཡས་འཇིགས་སུ་རུང་བ། འཆི་བདག་གཤིན་རྗེའི་ཁ་ལྟ་བུར་བྲེད་པའི་དབུས་ཀྱི་ལྟེ་བར་གཙོ་བོ་ཡབ་ཡུམ། འདབ་མ་ལ་སྲས་མཆོག་མགོན་པོ་བཞི། མཚམས་ལ་རེ་ཏི་བཞི། ཟླ་གམ་ལ་ཉིད་སྤྲུལ་གསུམ་ཡུམ་བཅས། རྩིབས་བརྒྱད་
ལ་མགོན་པོ་བཀའ་བརྒྱད་ལྕམ་དྲལ། རྩིབས་མཆན་ལ་ལྷ་མོ་བརྒྱད། དེའི་ཕྱི་རོལ་གྱི་རྩིབས་ལ་དུར་ཁྲོད་ཀྱི་ཞིང་སྐྱོང་ཕོ་མོ་བརྒྱད་ཕྱོགས་མཐུན་གྱི་ཞིང་སྐྱོང་གསུམ་སྟེ་ཕོ་ཉ་དང་བཅས་པ། རྩིབས་མཆན་ལ་སྒོ་སྐྱོང་ཕོ་མོ། དེའི་ཕྱི་རོལ་གྱི་རྩིབས་
ལ་སྡེ་བརྒྱད། ཕྱོགས་མཚམས་ལ་སྒོ་སྐྱོང་བ།བར་བར་དུ་ཡེ་ཤེས་མགོན་པོ་ལྕམ་དྲལ་ལས་བྱེད་ཀྱི་མ་མོ་མཁའ་འགྲོ། བཀའ་སྡོད་ཀྱི་དྲེགས་པའི་སྡེ་དཔོན་སུམ་ཅུས་གཙོས་པའི་དཀར་པོའི་ཆོས་ལ་སྲིད་ཞུར་བྱེད་པའི་སྡེ་བརྒྱད་མ་ཚང་བ་མེད་པ་རྣམ་
ཐོས་སྲས་ཀྱི་དམག་ཚོགས་ལྟ་བུར་མཐོང་ན་སྐྱི་བུང་བྱེད་ཅིང་བརྒྱལ་བའི་བརྒྱལ་བ་ལ་ཐུག་སྟེ་ཁྲག་དྲོན་མོ་སྐྱུག་ཉེ་བ་ཙམ་དུ་བྲེད་པ་བསྒོམ་སྟེ་མདུན་བསྐྱེད། དམིགས་པས་གཉིས་སུ་སྒོམ་པ་མ་གཏོགས་འདོན་པ་གཅིག་གིས་འགྲུབ་བོ། །དེ་ནས་༈

།བསྙེན་པ་བྱེད་དུས་རང་ཉིད་ལྷར་གསལ་བའི་སྙིང་ཟུར་གསུམ་དུ་རྣོ་བའི་ནང་གནམ་ལྕགས་ཀྱི་རྡོ་རྗེ་གྲི་གུག་གི་ལྟེ་བའི་ནང་དུ་སེམས་ཉིད་ཀྱི་ངོ་བོརྣ་མིང་ཡིག་དང་བཅས་པ་འོད་ཀོར་རྡོ་རྗེའི་རྭ་གུར་དུ་ཡོད་པ་ཞི་ཁྲོའི་ལྷའི་༄༅།མགོན་
ནུས་པའི་རང་བཞིན་ཅིས་ཀྱང་མི་ཤིགས་པ་ཞིག་ཏུ་གྱུར། ལུས་སྲིད་པའི་རྩེ་ནས་རླུང་རྡོ་རྗེ་རྒྱ་གྲམ་ལ་ཐུག་གི་བར་ཐམས་ཅད་ཤིན་ཏུ་འཇིགས་པ་སྲིད་པ་གསུམ་ཁོང་ན་གནས་པར་བསམ་པའི་ཡུམ་གྱི་བྷ་གའི་ནང་དུ་བྲུབ་ཁུང་བསྐྱེད་ཆོག་བཞིན་གསལ་
བཏབ༑ ལིངྒ་དེ་བྱད་མ་ལྷ་སྲུང་དང་བཅས་པ་དཀྱིལ་འཁོར་གྱི་ལྷ་ཚོགས་ཀྱིས་བཀུག་ནས་དེར་བཅུག ཐུན་རྫས་ཀྱིས་གཟིར་ལ་ཁ་སྦྱར་གསུམ་ཕྱེ། ལུས་རྡུལ་ལྟར་དུ་བརླག རང་ལུས་མེ་དཔུང་གི་ནང་དུ་ཚུད་པ། རྡོ་རྗེའི་མཁར་དུ་
གསུམ་
གྱུར༑ སྲུང་བའི་ཏིང་ངེ་འཛིན་ནོ། །བདག་གི་ཐུགས་ཀ་དང་བ་སྤུའི་བུ་ག་ཐམས་ཅད་ནས་སྤྲུལ་པའི་ཕོ་ཉ་བསྒོམས་པ་དང་འདྲ་བ་ནམ་མཁའ་གང་བར་སྤྲོས། མཚོན་ཆ་སྣ་ཚོགས་སུ་གྱུར་ནས་བྱད་མཁན་མེ་ལྕེ་ཁའི་སྦྲང་བུ་བཞིན་དུ་གཞོབ་ཐུལ་གྱིས་
བསྲེགས༑ དེའི་ལྷ་སྲུང་ཤིང་ལོ་རླུང་གིས་ཁྱེར་བ་ལྟ་བུར་བསྐྲད་ནས་རྒྱ་མཚོའི་ཕ་རོལ་ཏུ་སོང་བར་བསམ་པའམ། ཤིན་ཏུ་འཚུབ་ན་བུང་བ་ཁྲག་འཐུང་གི་ཏིང་ངེ་འཛིན་བཟློག་སྔགས་གསུང་མི་ཆད་བཟླ་བའོ། །བཟློག་པའོ། །དེ་ནས་དམ་ཅན་
བསྐུལ་ནས་དགྲ་བོ་ཁུག་རྟགས་མ་བྱུང་བར་དུ་དགུག ཁུག་ནས་ལྷ་དང་དབྱེ། དེ་ནས་ཐུན་འཕང་ཞིང་ཁ་སྦྱར་དབྱེ་བས་བསད། ལིངྒ་བཏུབ་པའི་བར་བསྙེན་དུས་ཀྱི་གདབ་ལས་ལ་སོ་སོར་རུས་འདོན་པ་ཙམ་ལས་ཁྱད་པར་མེད་དོ། །དེ་ནི་བསད་

པའོ༑ །ཤིན་ཏུ་མི་བསྲུན་ན་ལིང་ཚབ་བམ་ལ་བྱེད་ཅིང་དངོས་སུ་བཏུབ་པའི་ཤ་ཁྲག་གིས་མཆོད་པར་ཡང་གསུངས་སོ། །དེ་ནས་འཕང་བའི་ཕྱིར་ལིང་རོ་དེ་ལ་ལིངྒ་བརྒྱ་དང་བརྒྱད། ཉེར་གཅིག་པ་བརྒྱད་ཚན། བཤོས་བུ་དེ་དང་མཉམ་པ་ཟོར་གྱི་
ཕྱིར་བཀོད་པ། ཉིན་ཕྱེད་ནས་བརྩམས་ཚོགས་ལས་བྱས་ནས་ནམ་ཕྱེད་དུ་ཉེ་བ་ཙམ་ན། སློབ་དཔོན་དང་ལས་མཁན་ཆས་གོས་ནག་པོ་དུག་ཁྲག་གིས་བྱུགས་པ་བྱས་ནས་ཁྲིའུ་ཤིང་གི་ཁར་འདུག ལས་དཀྱིལ་གྱི་ཐུགས་གསུང་གི་ལྷ་རྣམས་ལ་
མཆོད་པ་བྱས། ལིངྒ་རེ་ལ་འབོད་རྦད་ཀྱི་སྔགས་ཀྱིས་དམ་ཅན་བསྐུལ། དགྲ་བགེགས་བཀུག་ནས་བསྟིམ། ལྷ་དང་ཕྱེ། ཕུར་ཐུན་གྱིས་བསད་ནས་ཤ་ཁྲག་རུས་པ་ཐུན་རྫས་འབྲུ་ནག་ལ་སོགས་པའི་བཤོས་བུ་སྟེ། ཐུགས་གསུང་གི་ལྷ་ཚོགས་
རྣམས་ནལ་གནམ་སའི་བར་ཙམ་དུ་གདངས་པ། མཆེ་བ་གངས་རི་ཙམ་གཙིགས་པ། ལྗགས་གློག་ལྟར་འཁྱུག་པས་གསོལ་བར་བསམས་ལ་ཤཱ་ས་ན་དང་གསུང་དཀྱིལ་པའི་སྔགས་བརྒྱ་རྩ་བརྒྱད་ཀྱིས་འབུལ། བསྟོད། དེ་ནས་སྡེ་བརྒྱད་མགོན
པོ་རེ་རེའི་གཙོ་འཁོར་ལ་མཆོད། ཉེར་གཅིག་གིས་འབུལ། སོ་སོའི་བསྟོདཔ་བྱས་ནས། ཆད་མདོ་འདི་ལྟར་བསྒྲག་གོ། ཧཱུཾ། སྔོན་ཚེ་རྫོགས་པའི་སངས་རྒྱས་ཀྱིས། །བྱང་ཆུབ་སྙིང་པོའི་ནགས་ཚལ་དུ།
ལྟར་རྟགས་གཏད་བསྙེལ་ལམ་ཅི། །བདུད་སྡེ་འདུལ་བའི་གྲོགས་མཛོད་ཅིག །བར་དུ་རིག་འཛིན་བླ་མའི་སྡེས། །རྒྱ་བོད་ཆོས་འཁོར་ཐམས་ཅད་དུ། །ཇི་ལྟར་རྟགས་གཏད་བསྙེལ་ལམ་

སྦྱ༄༅། །ཅི། །གདུག་པ་འདུལ་བའི་གྲོགས་མཛོད་ཅིག །ཐ་མར་སྔགས་འཆང་བདག་ཅག་གིས། །སྒྲབ་ཅིང་མཆོད་པའི་དཀྱིལ་འཁོར་དུ། །ཇི་ལྟར་རྟགས་གཏད་
བསྙེལ་ལམ་ཅི། །དགྲ་བགེགས་བསྒྲལ་བའི་གྲོགས་མཛོད་ཅིག། དེ་ནས་ཕོ་རྒྱུད་མགོན་པོ་རྣམས་བསྐུལ་བ། ཧཱུཾ། ཁྲག་འཐུང་མ་ཧཱ་ཀཱ་ལའི་སྡེ། །ཚོགས་རྗེ་ཚོགས་བདག་དབང་ལྡན་པ།
འཁོར་ལོས་སྒྱུར་བ་བྱ་རོག་མཚན། །རྡོ་རྗེ་སྲིན་པོ་འཇིགས་བྱེད་ཆེ། །མཐིང་ནག་ཞལ་གཅིག་ཕྱག་བཞི་པ། །དཔལ་གྱི་ཆས་ཀྱིས་ལུས་བརྒྱན་ནས། །འཇིགས་བྱེད་དུས་མཚན་བསྒྲལ་བའི་
ཁར༑ །རྒྱལ་པོ་ཆེན་པོའི་རོལ་པས་འགྱིང༌། །ཁྱོད་ནི་སངས་རྒྱས་ཐམས་ཅད་ཀྱིས། །གཡོན་ཅན་འདུལ་བར་སྤྲལ་ལགས་ཀྱིས། །ཕྲིན་ལས་མཛད་པའི་དུས་ལ་བབ། །ནག་པོ་བདུད་
རྣམས་ཚར་ཆོད་ཅིག །ཧཱུཾ། དཔལ་ལྡན་མགོན་པོ་ནག་པོའི་གསུང་། །དྲག་ཤུལ་ཆེ་ལ་སྟོབས་ཆེ་བ། །མྱུར་མཛད་ནག་པོ་ཕྱག་དྲུག་པ། །ཁྱོད་ཀྱི་ཐུགས་དམ་དུས་ལ་བབ། །བདུད་
དང་ལོག་འདྲེན་ཚར་ཆོད་ཅིག །ཧཱུཾ། དཔལ་ལྡན་མགོན་པོ་ཆེན་པོའི་སྐུ། །དབང་ཕྱུག་ཆེ་ལ་ཤུགས་འཆང་བ། །གསང་བའི་བདག་པོ་ཞལ་བཞི་པ། །ཁྱོད་ཀྱི་ཐུགས་དམ་དུས་ལ་

བབ༑ །བསྟན་ལ་གནོད་བྱེད་ཚར་ཆོད་ཅིག །ཧཱུཾ། དཔལ་ལྡན་མགོན་པོ་ཆེན་པོའི་ཐུགས། །གཏུམ་པོ་ཆེ་ལ་འཇིགས་བྱེད་པ། །ཧཱུཾ་མཛད་ནག་པོ་ཕྱག་གཉིས་པ། །ཁྱོད་ཀྱི་ཐུགས་དམ་
དུས་ལ་བབ། །གནོད་པའི་དགྲ་བོ་ཚར་ཆོད་ཅིག །ཧཱུཾ། དཔལ་ལྡན་མགོན་པོའི་ཕྲིན་ལས་ནི། །གཞན་གྱིས་མི་ཐུབ་དཔའ་བོ་ཆེ། །ལས་མཛད་ནག་པོ་བྱ་རོག་གདོང༌། །ཁྱོད་ཀྱི་ཐུགས་
དམ་དུས་ལ་བབ། །མི་མཐུན་གནོད་པ་ཚར་ཆོད་ཅིག །ཧཱུཾ། ལས་ཀྱི་མགོན་པོ་ཆེན་པོ་ཡི། །དུག་གསུམ་གདུག་པའི་སྤྲལ་པ་ནི། །ཚེ་བདག་སྲོག་བདག་འཆི་བདག་སྟེ། །རྡོ་རྗེ་ཁྲོ་བོ་
བྱ་རོག་གདོང༌། །སྐུ་ལས་སྤྲལ་པའི་ཁྲོ་བོ་ཆེ། །སྟག་ཞོན་ནག་པོ་མཐུ་རྩལ་ཅན། །གསུང་ལས་སྤྲལ་པའི་ཁྲོ་བོ་ཆེ། །ཚོགས་བདག་ནག་པོ་ཨ་གྷོ་ར། །ཐུགས་ལས་སྤྲལ་པའི་ཁྲོ་བོ་
ཆེ༑ །ནག་པོ་ཆེན་པོ་འབར་བ་སྟེ། །ཡོན་ཏན་སྤྲུལ་པའི་ཁྲོ་བོ་ཆེ། །ལེགས་ལྡན་ནག་པོ་དུར་ཁྲོད་བདག །ཕྲིན་ལས་སྤྲུལ་པའི་ཁྲོ་བོ་ཆེ། །དཔལ་ལྡན་གྲི་གུག་བརྩེགས་པ་ཆེ། །དམོད་
པར་སྤྲུལ་པའི་ཁྲོ་བོ་ཆེ། །དཔའ་བོ་ཁྲག་འཐུང་ནག་པོ་བེང༌། །རྦོད་གཏོང་སྤྲུལ་པའི་ཁྲོ་བོ་ཆེ། །མ་ནིང་སྔགས་བཟློག་མཁན་གྱི་གཤེད། །དྲེགས་པར་སྤྲུལ་པའི་ཁྲོ་བོ་ཆེ། །བདུད་མགོན་ ྗ

༄༅། །ནག་པོ་ཏྲག་ཤད་ཀུན། །ཧཱུཾ། འཇིགས་པའི་གཟུགས་ཀྱིས་ཐམས་ཅད་དངངས། །ཁྲོས་པའི་སྤྱན་གྱིས་ཕྱོགས་བཅུར་བལྟ། །རྔམ་པའི་ང་རོས་སྟོང་གསུམ་མགོན་1/1/01
པོའི་འགེངས༑ །མགྱོགས་པའི་བང་གིས་ཁམས་གསུམ་བསྐོར། །དྲག་པོའི་སྟོབས་ཀྱིས་རི་རབ་བཤིག །གདུག་པའི་འོད་ཀྱིས་རྒྱ་མཚོ་སྐེམ། །སྤྲུལ་པའི་དམག་གིས་བར་སྣང་ཁྱབ།
འུ
ཐུགས་དམ་བསྐུལ་ལོ་དམ་ཅན་ཚོགས། །ཧཱུཾ། སངས་རྒྱས་བསྟན་པ་བཤིག་པ་དང༌། །དཀོན་མཆོག་དབུ་འཕང་སྨོད་པ་དང་། །ཟབ་མོའི་བཀའ་ལ་བགྲང་བ་དང༌། །དམ་ཚིག་ཁྱད་དུ་
r2
གསོད་པ་དང༌།ྋ །སེམས་ཅན་ཡོངས་ལ་འཚེ་བ་དང༌། །རྣལ་འབྱོར་བར་དུ་གཅོད་པ་དང༌། །བདག་ལ་གནོད་པའི་སེམས་ཅན་རྣམས། །ཧཱུཾ། རིངས་པར་དེད་ལ་དྲག་ཏུ་སོད།
བར་ཟུངས་ལ་དམ་དུ་ཆིངས། །མགྱོགས་པར་ཁུག་ལ་ངེས་པར་སོད། །མཚོན་ཆ་རྣམས་ཀྱིས་དུམ་བུར་གཏུབས། །རྔམ་རྔམ་རྔམ་རྔམ་ཤ་ལ་ཟོ། །ཧབ་ཧབ་ཧབ་ཧབ་ཁྲག་ལ་འཐུང་། ྋ།
ཆེམ་ཆེམ་ཆེམ་ཆེམ་རུས་ལ་ཟོ། །བཞེས་ཤིག་ལྷག་མ་མེད་པར་མཛོད།། མོ་རྒྱུད་རྣམས་ལ་བསྐུལ་བ། ཧཱུཾ། དབྱིངས་ཀྱི་ཨེ་ཀ་ཛཱ་ཊི་མ། །རྣམ་པར་གཏུམ་པའི་དབང་ཕྱུག་མོ། །བྱེད་པའི་

ལས་ལ་འདོད་དབང་མ། །སྐུ་ནི་སྲིད་པ་ཡོངས་ཀྱི་ཁྱོན། །བྷ་ག་ནམ་མཁའི་ཕ་མཐར་བསྒྲད། །ཁམས་གསུམ་སྲིད་པ་དེ་ལས་འཆར། །ངེས་པའི་བདེ་ཀློང་གཅིག་ཏུ་འཁྱིལ། །འགག་པ་
མེད་པའི་འཕྲོ་འདུ་ལས། །དཀར་མོ་སེར་མོ་དམར་མོ་ལྗང་། །ཡེ་ཤེས་མ་མོ་རེ་མ་ཏི། །ཁྲག་འཐུང་ཆེན་པོ་རིགས་ལྔའི་ཡུམ། །སྐུ་གསུང་ཐུགས་ལས་གྲུབ་པའི་མ། །ཌཱ་ཀི་ར་ཀི་ལ་ཀི་
ནི༑ །ཕྲིན་ལས་ཆ་ལས་ཙཎྜི་ཀ །བར་སྣང་ཁམས་ཀྱི་གློག་མ་སྤྲིན། །དམར་མོ་འབར་བའི་གདོང་པ་ཅན། །ཁྱོད་ཀྱི་ཐུགས་དམ་དུས་ལ་བབ། །དམ་ཚིག་ཉམས་པ་ཚར་ཆོད་ཅིག
ལས་མཁན་མ་དེའི་དུག་གསུམ་ཆ། །ཀ་ཀི་ས་ཀི་ཧ་ཀི་ནི། །དེ་ཡི་རྣམ་པར་ཤེས་པ་བརྒྱད། །མགོན་པོ་བརྒྱད་ཀྱི་ལྕམ་དུ་བསྟན། །སྒོ་བརྒྱད་ལྷ་མོ་བརྒྱད་སྤྲལ་ཀུན། །ཁྲག་མཚོ་ཁོལ་
མའི་ནང་ན་གནས། །སྐྱེ་འགྲོའི་སྲོག་ལ་དབང་བྱེད་མ། །ཟ་བྱེད་ཤ་ཟ་ཁྲག་འཐུང་མ། །ཤིན་ཏུ་འཇིགས་པའི་གཟུགས་འཆང་མ། །གར་ཡང་ཐོགས་མེད་རྫུ་འཕྲུལ་ཅན། །ཕོ་རྒྱུད་ཀུན་གྱི་
དབང་ཁྱེར་ཞིང༌། །མོ་རྒྱུད་ཀུན་གྱི་གཙོ་མོ་མཛད། །ངན་སྔགས་ཀུན་གྱི་ཕྲ་མེན་ཏེ། །སྔོ་རཀ་གདོང་མ་མི་བསྲུན་མ། །མུན་པའི་ནང་ན་མེ་རུ་འབར། །རླུང་ནག་འཚུབ་པའི་ཀློང་ན་

།རྒྱུག །ནད་ཡམས་གཏོང་ཞིང་དལ་ཁ་འགྱེད། །ཁ་ནས་དྲག་པོ་ཧཱུྃ་གི་འབྲུག །བར་སྣང་ཁམས་ཀུན་ལྡིར་བྱེད་ཅིང༌། །རལ་པ་ཁམ་ནག་གསིག་པའི་
མགོན་༄༅།
པོའི་སྤྲིན༑ །ནམ་མཁའི་དབྱིངས་རྣམས་འཚུབས་པར་བྱས། །སྤྲུལ་པའི་ཕོ་ཉའི་སེར་བ་ཡིས། །དགྲ་བགེགས་ཐམས་ཅད་བརླག་པར་བྱེད། །དོ་ནུབ་སྡང་བའི་དགྲ་ལ་རྦད། ཧཱུཾ། ཕུ་ནས་དེ་
ནི་ཁུས་བཏབ་ཀྱང༌། །རྡོ་རྗེའི་སྙན་གྱིས་མ་གསན་ནམ། །མདའ་ནས་དེ་ནི་གཡབ་དོར་ཡང༌། །ཡེ་ཤེས་སྤྱན་གྱིས་མ་གཟིགས་སམ། །ཅི་ནོངས་གཡེལ་ལམ་ཐུགས་དམ་ཅན། །བདག་
གི་ལུས་ལ་མ་བབ་ན། །ཤ་ཁྲག་གཟན་དུ་ཅི་ལ་འབོར། །བདག་གི་ངག་ལ་མ་བབ་ན། །གདུང་བའི་ང་རོས་ཅི་ལ་འབོད། །བདག་གི་སེམས་ལ་མ་བབ་ན། །ལུས་སེམས་འབེན་དུ་ཅི་ལ་
འཛུགས༑ །ལས་ལ་བབ་བོ་མཐུ་མ་ཆུང་། །དུས་ལ་བབ་བོ་ས་མ་ཡ། །ཡལ་ཡོལ་ཁྱད་གསོད་མ་མཛད་ཅིག །བཏང་སྙོམས་ལེ་ལོ་མ་མཛད་ཅིག །སྐྱེ་བོའི་ཡ་གར་མ་བཏང་ཅིག
༈ སེམས་ལ་བཅངས་པ་མ་བཏང་ཅིག །ཡིད་ལ་བརྣག་པ་མ་དོར་ཞིག །མིང་དུ་བྲིས་པ་མ་བཏང་ཞིག །འདི་ཡི་ཤ་ཟོ་ཁྲག་ལ་འཐུང་། །རུས་པ་ནང་ཁྲོལ་ཀླད་པ་ཟོ། །ཕོ་རྒྱུད་རྩད་ནས་ཆོད་

ལ་བྱོན། །མོ་རྒྱུད་མངལ་ནས་སྐེམ་པར་གྱིས། །མཛའ་བ་ཀུན་དང་མྱུར་དུ་ཕྲོལ། །བདག་གིས་བསྒོ་བ་མ་ཉན་ན། །མ་རྣམས་དམ་ཚིག་རལ་བར་འགྱུར། །མིང་པོའི་དམག་སྣ་སྲིང་གིས་
དྲོངས༑ །བདག་གི་རེ་བ་འགྲུབ་པར་མཛོད།། དེ་ནས་ཞིང་སྐྱོང་རྣམས་བསྐུལ་བ། བྷྱོཿ༔ དུར་ཁྲོད་ཆེན་པོ་བརྒྱད་དང་ནི། །ཉེར་བཞིའི་ས་ན་གནས་བཅས་ནས། །ཁམས་གསུམ་མ་ལུས་
དབང་དུ་སྡུད། །སྲིད་གསུམ་མ་ལུས་ཟིལ་གྱིས་གནོན། །འཇིགས་བྱེད་མ་མོ་མཁའ་འགྲོའི་ཚོགས། །ཐོགས་པ་མེད་པའི་རྫུ་འཕྲུལ་ཅན། །ལྷ་སྲིན་སྡེ་བརྒྱད་བྲན་དུ་ཁོལ། །ནམ་མཁའི་
དབྱིངས་ནས་བྱ་ར་བྱེད། །དམ་ཚིག་ལྡན་པའི་སྟངས་འཛིན་ནོ། །བར་སྣང་ཁམས་ནས་མྱུར་དུ་རྒྱུག །དམ་ཉམས་ཐམས་ཅད་སྡུག་གྲིར་གསོད། །ས་ཆེན་འདི་ལ་རྟག་ཏུ་མྱུལ།
འགྲོའི་སྲོག་ལ་ཧམ་ཟས་བྱེད། །སྟོང་གསུམ་ཀུན་ལ་མི་ཐོགས་པས། །ཆོས་མཛད་སྒྲུབ་པོའི་རེ་བ་སྐོང་། །ལས་ལ་རྒྱུག་ཅིག་ཕོ་ཉའི་ཚོགས། །དགྲ་སྲོག་གཅོད་པའི་དུས་ལ་བབ།
།བར་
ཆད་བཟློག་པའི་དུས་ལ་བབ། །དམ་ཚིག་ཆེན་པོའི་དུས་ལ་བབ།། དེ་ནས་སྒོ་མ་རྣམས་བསྐུལ་བ། ཧཱུཾ། སྲིད་པའི་རྒྱལ་མོ་བདེ་འགྲོ་མ། །ཁམས་གསུམ་ཐམས་ཅད་ཁྱེད་ཀྱིས་ཕྱུངས།

༄༅། །པ་མ་མོའི་གཙོ་མོ་སྟེ། །ཟ་བྱེད་ཆེན་པོ་བེར་ནག་ཅན། །ཁྱེད་ཀྱི་ཐུགས་དམ་དུས་ལ་བབ། །དོ་ནུབ་དགྲ་ལ་ཕྲིན་ལས་མཛོད། ཧཱུཾ། རྡོ་རྗེ་མི་འགྱུར་དཔལ་གྱི་
* ཡུམ༑ །དཀར་མོ་ཉི་ཟླའི་ཐོད་ཕྲེང་ཅན། །མུ་སྟེགས་ཚོགས་ཀྱི་བདག་དང་རྩེ། །དུས་བཞིའི་དབང་མོ་བཞི་ལ་སོགས། །རྗེ་མོ་བཅུ་བཞི་ཁྱོད་ཀྱི་འཁོར། །ཁྱེད་ཀྱི་ཐུགས་དམ་དུས་ལ་
བབ༑ ཧཱུཾ། དཔལ་གྱི་ཕྱག་བརྙན་ཤ་ཟ་མོ། །དུར་ཁྲོད་བདག་པོར་བཅས་པ་ནི། །འཇིག་རྟེན་ལས་ཀྱི་མ་མོས་བསྐོར། །ཁྱེད་ཀྱི་ཐུགས་དམ་དུས་ལ་བབ། ཧཱུཾ། སྲིད་པ་ཆགས་བྱེད་
75
གཡུ་སྒྲོན་མ། །འཇིགས་པའི་མགོ་དགུ་ཕྱག་བརྒྱད་མ། །རྟ་ནག་དྲེགས་པ་ཆེན་པོར་བཅས། །གྲུ་འདེགས་དམག་གི་རྒྱལ་མོ་དང༌། །སྲིན་མོ་བདུན་དང་སྲིང་མོ་བཞི། །སྲིད་པའི་སྨན་མོ་
ཡོངས་ཀྱིས་བསྐོར། །སྤྲུལ་པའི་ཚོགས་ཀྱིས་བར་སྣང་ཁེངས། །ལས་ཀྱི་མ་མོ་སྲོག་ལེན་མ། །དགྲ་བགེགས་སྒྲོལ་བའི་དུས་ལ་བབ།། དེ་ནས་སྡེ་བརྒྱད་མགོན་པོ་རྣམས་བསྐུལ་བ། ཧཱུཾ ། གུ་
ལང་ཆེན་པོ་ལྷ་ཡི་ལྷ། །མུ་སྟེགས་ནག་པོའི་སྟོན་པ་ཆེ། །དབང་ཕྱུག་ཤྲཱི་ཁྲག་རལ་ཅན། །ཨུ་མ་དེ་ཝིས་རྟག་འཁྱུད་པ། ྋ།ཚངས་པ་འདོད་ལྷ་དབང་པོ་དང༌། །ཉེ་དབང་ཁྱབ་འཇུག་རདྨ་
177

ཎ༑ །གཞོན་ནུ་ཚོགས་ཀྱི་བདག་པོ་སོགས། །སྲིད་པའི་དབང་པོ་མ་ལུས་པ། །ཁྱོད་ཀྱི་བཀའ་ལས་གཞན་མི་འདའ། །འཇིག་རྟེན་གསུམ་ན་གནས་གྱུར་པ། །དཀའ་ཐུབ་གྲུབ་པ་ཁྱོད་ཀྱི་
མཐུས༑ །ཟིལ་གྱིས་མི་གནོན་གང་ཡང་མེད། །རྒྱལ་བའི་སྤྱན་སྔར་དམ་བཅས་པ། །ད་ལྟ་རྣལ་འབྱོར་བདག་བསྐལ་གྱིས། །ཕྱི་ཡི་སྡེ་བརྒྱད་དམག་ཆས་ནས། །ཁམས་གསུམ་སྲིད་པ་
ཐམས་ཅད་ལ། །འགུགས་པར་བྱེད་པའི་ལྕགས་ཀྱུས་ཐོབ། །རླུང་གི་ཞགས་པས་ཡིད་བཅིངས་ནས། །བདག་གི་དབང་དུ་འགྱུར་བར་མཛོད། །བདུད་དང་བདུད་ཀྱི་ཕྱོགས་ལྷུང་བའི།
དགྲ་བོ་དམོད་པ་དྲག་པོས་གཟིར། །ལུས་ངག་ཡིད་སུམ་ཕུང་བར་མཛོད། ཧཱུཾ། བདུད་ཀྱི་མགོན་པོ་སེངྒེའི་གདོང༌། །མདོག་ནག་ལྕགས་ཀྱི་གཉའ་རལ་ཅན། །བདུད་མོ་སེངྒེའི་
གདོང་མར་རྩེ། །ཁ་ནས་དུག་ནད་བུ་ཡུག་འཚུབ། །ཕྱག་གཉིས་རུ་མཚོན་དམར་གཏོར་འཕེན། །ཁྱོད་ཀྱི་གཡས་གཡོན་ཕོ་ཉ་ནི། །འཇིགས་བྱེད་དུས་མཚན་ལྕམ་དྲལ་ཏེ། །གཞན་གྱིས་
མི་ཐུབ་དཔའ་བོ་ཆེ། །རྫུ་འཕྲུལ་ཆེ་ཞིང་མཐུ་དང་ལྡན། །བཟློག་པར་དཀའ་བའི་དྲག་ཤུལ་ཅན། །རྡོ་རྗེ་འཛིན་པའི་ཕོ་ཉ་བ། །སྐྱེས་བུ་རྡོ་རྗེ་ལེགས་པ་སོགས། །མགར་བ་ཐོ་ཐོགས་ཡེ་རེ་

།རེ། །གཤིན་རྗེ་ཁྲམ་ཐོགས་ཉི་ལི་ལི། །ཀླུ་བདུད་དུག་འགྱེད་ཁོ་ལོ་ལོ། །བདུད་ཀྱི་མཚོན་ཐོགས་ཟེང་ངེ་ངེ༌། །བཙན་གྱི་བཤན་པ་སྤུངས་སེ་སྤུང༌། །སྲིན་མགོན་
པོའི་འོ་དོད་ལྷང་ལྷང་གྲགས། །སྲོག་བདག་རྔམ་ཤུགས་འུ་རུ་རུ། །མ་མོའི་ནད་སྤྲིན་ཐིབས་སི་ཐིབ། །ཤ་ཟ་འབུམ་སྡེ་ཀླད་དུ་ལྡིང༌། །ནག་པོ་སྟོང་སོགས་ལས་བྱེད་པ།ྋ །ལྷ་སྲིན་སྡེ་
བརྒྱད་དམག་གི་ཚོགས། །ཁྱེད་ཀྱི་ཐུགས་དམ་དུས་ལ་བབ། །གདུག་པའི་དགྲ་བོ་ཁྱོད་ལ་གཏད། །ཞག་དང་ཟ་མར་བཞག་མི་ཁོམ། །ད་ལྟ་ཉིད་དུ་སོད་ལ་ཤོག །ཧཱུཾ། ས་འོག་རིམ་པ་
བརྒྱད་
དགུ་ཡི་འོག །འཇིགས་སུ་རུང་བའི་མུན་པའི་ཀློང་། །དུག་གསུམ་སྤྱོད་པ་འགྲིམ་པའི་འཕྲང༌། །ཐོད་པ་ལྕགས་ཀྱི་གྲོང་ཁྱེར་ནི། །གཤིན་རྗེའི་རྒྱལ་ཁམས་ཆེན་པོའི་ཁབ། །དམྱལ་སྲུང་
གདུག་པ་རྣམས་ཀྱི་ཡུལ། །དྲེགས་པ་ཀུན་གྱི་བཤན་ཁང་ནས། །འཇིགས་བྱེད་ལས་ཀྱི་གཤིན་རྗེ་ནི། །རབ་ཏུ་ཁྲོས་པ་མ་ཧེའི་གདོང༌། །ཙཱ་མུཎྜི་དང་ལྷན་ཅིག་རོལ། །སྲིད་པར་དགེ་སྡིག་
ཅི་སྤྱད་པའི། །ཤན་ཐང་འབྱེད་པའི་མཐུ་བོ་ཆེ། །ཁྱོད་ཀྱི་ནུས་པ་གློག་ལྟར་འཁྱུག །ཤུགས་ནི་ནམ་མཁའི་ཐོག་བས་ཆེ། །རྫུ་འཕྲུལ་སྣ་ཚོགས་ཅིར་ཡང་རྫུ། །དགྲ་བོ་ཆམ་ལ་འབེབས་

པར་འཚལ། །སྲོག་བདག་འཆི་བདག་གཤེད་དུ་ཡ། །ཆོས་རྒྱལ་དགྲ་བོའི་སྲོག་ལ་ཡ། །ཡ་བ་ཏི་ནི་ཚེ་ལ་ཡ། །གླང་མགོ་ཅན་ནི་གཟུགས་ལ་ཡ། །རལ་པ་ཚར་དགུ་དབུགས་ལ་
ཡ༑ །ཕྱྭ་སངས་མདངས་དང་བཀྲག་ལ་ཡ། །ཏེལ་པ་རྣམ་པར་ཤེས་ལ་ཡ། །རྨིག་པ་དགྲ་བོའི་བླ་ལ་ཡ། །མིག་དམར་ཤ་རུས་ཁྲག་ལ་ཡ། །ཁྱེད་ཀྱི་ཐུགས་དམ་དུས་ལ་བབ། །ལོ་ཟླ་
ཞག་དང་ཟ་མའི་གཤེད། །ལས་ཀྱི་གཤིན་རྗེ་ཐམས་ཅད་དང༌། །སྔགས་ཀྱི་ལྷ་སྲིན་སྡེ་བརྒྱད་དམག །དོ་ནུབ་སྡང་བའི་དགྲ་ལ་བྷྱོཿ། །དགྲ་བོའི་མདུན་མ་རླུང་ལ་བསྐུར། །བཅས་པའི་
དམག་དཔུང་མཐའ་ལ་སྐྲོད། །གདུག་པའི་བསམ་སྦྱོར་ཀུན་སྦྱིན་ནས། །བསོད་ནམས་གང་འདུག་བསྐམས་སུ་ཆུག །ཅི་བྱེད་མཚང་བརླག་ལས་ཆོལ་ནས། །མི་ནོར་ས་ཁང་ཕུང་བར་
གྱིས། །ཛ་ཡཿ ཁྱབ་འཇུག་ཆེན་པོ་རཱ་ཧུ་ལ། །ནུབ་ནས་ཤར་དུ་རྒྱུ་བའི་ཚེ། །མ་མོ་ཀུན་གྱི་དམག་དཔོན་མཛད། །མ་མོའི་ཀིཾ་ཀང་དགྲ་ལ་ཕོབ། །ལྗང་སྔོན་དྲག་པོའི་དུས་ལ་
བབ༑ །མཐུ་རྩལ་ཕྱུང་ལ་དགྲ་སྲོག་ཆོད། །ཁྱབ་འཇུག་ཆེན་པོ་རཱ་ཧུ་ལ།ྋ །ལྷོ་ཤར་མཚམས་ནས་ནུབ་བྱང་རྒྱུ། །དགྲ་ལྷའི་རྒྱལ་པོའི་དམག་དཔོན་མཛད། །དགྲ་ལྷའི་ཀིཾ་ཀང་དགྲ་ལ་

༈༄༅། །ཕོབ། །རཱ་ཧུ་ལ་ཡི་དུས་ལ་བབ། །མཐུ་རྩལ་ཕྱུངས་ལ་དགྲ་སྲོག་ཆོད། །ཁྱབ་འཇུག་ཆེན་པོ་རཱ་ཧུ་ལ། །བྱང་ནས་ལྷོ་རུ་རྒྱུ་བའི་ཚེ། །བདུད་པོ་འབུམ་གྱི་མགོན་1/1/01
པོའི་དམག་དཔོན་མཛད། །བདུད་ཀྱི་ཀིཾ་ཀང་དགྲ་ལ་ཕོབ། །རོག་ཏི་ནག་པོའི་དུས་ལ་བབ། །མཐུ་རྩལ་ཕྱུང་ལ་དགྲ་སྲོག་ཆོད། །ཁྱབ་འཇུག་ཆེན་པོ་རཱ་ཧུ་ལ། །ལྷོ་ནུབ་མཚམས་ནས་བྱང་
འུ
ཤར་རྒྱུ། །སྲིན་པོ་ཡོངས་ཀྱི་དམག་དཔོན་མཛད། །སྲིན་པོ་ཀི་ཀང་དགྲ་ལ་ཕོབ། །བིཥྚི་པཱ་ཊའི་དུས་ལ་བབ། །མཐུ་རྩལ་ཕྱུང་ལ་དགྲ་སྲོག་ཆོད། །ཁྱབ་འཇུག་ཆེན་པོ་རཱ་ཧུ་ལ། །ཤར་
ནས་ནུབ་ཏུ་རྒྱུ་བའི་ཚེ། །དམུ་བདུད་ཡོངས་ཀྱི་དམག་དཔོན་མཛད། །དམུ་བདུད་ཀིཾ་ཀང་དགྲ་ལ་ཕོབ། །བི་ནུ་རཱ་ཛའི་དུས་ལ་བབ། །མཐུ་རྩལ་ཕྱུང་ལ་དགྲ་སྲོག་ཆོད། །ཁྱབ་
འཇུག༴ ནུབ་སྨད་མཚམས་ནས་ཤར་ལྷོར་རྒྱུ། །གཤིན་རྗེ་ཀུན་གྱི༴ གཤིན་རྗེའི་ཀིཾ་ཀང༴ དུ་བ་མཇུག་རིང་དུས་ལ་བབ། །མཐུ་རྩལ་ཕྱུང་ལ༴ ཁྱབ་འཇུག༴ ལྷོ་ནས་བྱང་དུ་རྒྱུ་
བའི་ཚེ། །ཀླུ་བཙན་ཡོངས་ཀྱི༴ ཀླུ་བཙན་ཀིཾ་ཀང༴ ཁྱབ་འཇུག་ཆེན་པོའི་དུས་ལ་བབས། །མཐུ་རྩལ་ཕྱུང་ལ་དགྲ་སྲོག་ཆོད། །ཁྱབ་འཇུག༴ བྱང་ཤར་མཚམས་ནས་ལྷོ་ནུབ་རྒྱུ།

བགེགས་རྣམས་ཀུན་གྱི༴ བགེགས་ཀྱི་ཀིཾ་ཀང༴ བི་ན་ཡ་ཀའི་དུས་ལ་བབ། །མཐུ་རྩལ་ཕྱུང་ལ་དགྲ་སྲོག་ཆོད། །ཤར་ནས་སྟག་སྲིན་ཟོར་བའི་གདོང༌། །སེར་ནག་སྟག་མགོ་སྟག་ཤམ་
ཅན༑ །ཉི་མ་ཆིབས་ནས་ཟོར་བ་བསྣམས། །ཤར་གྱི་ཕྱོགས་ཀྱི་དགྲ་རྣམས་སྒྲོལ། །ལྷོ་ནས་བཾ་སྲིན་དྲེད་མོའི་གདོང༌། །སྔོ་ནག་དྲེད་མགོ་དྲེད་ལྤགས་གྱོན། །ཟླ་བ་ཆིབས་ནས་སྦྲལ་
ཞགས་བསྣམས། །ལྷོ་ཡི་ཕྱོགས་ཀྱི་དགྲ་རྣམས་སྒྲོལ། །ནུབ་ནས་ཀོང་སྲིན་བ་ལང་གདོང༌། །དམར་ནག་གླང་མགོ་གླང་ལྤགས་གྱོན། །སྡིག་པ་ཆིབས་ནས་ཟངས་གྲི་བསྣམས། །ནུབ་ཀྱི་
ཕྱོགས་ཀྱི་དགྲ་རྣམས་སྒྲོལ། །བྱང་ནས་འབྲོག་སྲིན་ཆུ་སྲིན་གདོང་། །ལྗང་ནག་ཆུ་སྲིན་གཡང་གཞི་གྱོན། །རྨིག་བུ་ཆིབས་ནས་བེ་ཅོན་བསྣམས། །བྱང་གི་ཕྱོགས་ཀྱི་དགྲ་རྣམས་སྒྲོལ།
མཐུན་པའི་དམ་རྫས་འདི་བཞེས་ལ། །དགྲ་བོའི་སྲོག་དབུགས་རྔམ་ཟས་གྱིས། །དགྲ་བོའི་ཡུལ་མཁར་རྨང་ནས་བསྒྱེལ། །དགྲ་བོའི་ལོ་ཏོག་བརླག་པར་མཛོད། ཧཱུཾ། འཇིག་རྟེན་
འདས་དང་མ་འདས་མཚམས་ཤེད་ན། །རྒྱ་མཚོ་ཀློང་ཡངས་འཁྲུག་པའི་ནང་ཤེད་ན། །བསྐལ་པ་སྦྲུལ་དང་མུན་ནག་གཏིབས་པ་ན། །དུག་གསུམ་རང་གཟུགས་འཆི་བདག་མགོ་དགུ་

༄༅། །པ། །བདུད་ཀྱི་བདུད་དེ་གདུག་པ་ཀླུ་ཡི་བདུད། །དེ་དང་གཉིས་མེད་གདུག་པའི་བུད་མེད་ཆེ། །སྦལ་མགོ་ཁྲག་གི་མིག་དགུ་སྦྲུལ་མཇུག་ཅན། །དགྲ་བོ་
གསོད་ལ་ཁྱོད་ལས་ལྷག་པ་མེད། །སྐ་ནི་དཔའ་བརྗིད་ནམ་མཁའི་ཁམས་དང་མཉམ། །སྟེང་གི་ས་བདག་ཐམས་ཅད་ཁ་ལོ་སྦྱར། །སྤྱན་གྱིས་ཧུར་ཧུར་ས་དང་བར་སྣང་གཟིགས། །གདུག་
པ་ཅན་གྱི་གཉན་རིགས་ཐམས་ཅད་ཁོལ། །སྐུ་ནི་རི་རབ་ཆེན་པོའི་ངོགས་ལ་བརྟེན། །ནང་གི་ལྷ་སྲིན་སྡེ་བརྒྱད་དམག་ཏུ་ཁོལྀ། །མཇུག་མ་རྒྱ་མཚོ་ཆེན་པོའི་ཀློང་ན་འཁྱིལ། །གདུག་པ་ཀླུ་
ཚོགས་ཐམས་ཅད་ཕོ་ཉར་འགྱེད། །དོ་ནུབ་བསྐུལ་ལོ་སྡང་བའི་དགྲ་སྟེང་དུ། །ཕོ་རྒྱུད་སོད་ལ་མོ་རྒྱུད་མངལ་སྐེམ་ཤིང་། །ཆུང་རྒྱུད་རྩད་ཆོད་འཁོར་འབངས་ཡུལ་མི་དཀྲུགས། །ནོར་རྫས་
རླུང་བསྐུར་ཁང་ཁྱིམ་འཇིག་ཏུ་ཆུག །ཕུང་བྱེད་ལས་ཀྱི་རིམ་པ་གཉེར་དུ་གཏད། །ཕུང་བྱེད་འཆི་བདག་འཁོར་དང་བཅས་པ་རྣམས། །དུས་བཞིར་སངས་རྒྱས་བསྟན་པའི་མེལ་ཚེ་
མཛོད༑ །ཧཱུཾ། ཧ་ཧར་རྒོད་པའི་དུར་ཁྲོད་ཆེན་པོ་ཡི། །སྒྲོལ་གིང་ཚོགས་པའི་གྲོང་ཁྱེར་མ་རུ་ཙེ། །རབ་འཇིགས་གནས་ཀྱི་རཀྟའི་རྒྱ་མཚོ་ནས། །དྲེགས་པའི་གཙོ་བོ་འཇིགས་པའི་

བེག་རྩེ་ཅན། །ཟངས་ཀྱི་ཡ་ལད་རྣོ་བའི་མཚོན་ཆ་བསྲེལ། །མ་མོ་ཆེན་མོ་ཁྲག་གི་མདའ་འཕེན་མ། །ནམ་མཁའི་མདོག་ཅན་བསྭེ་གདོང་མེ་རལ་ཅན། །སྲོག་བདག་བློན་པོ་ལྷ་སྲིན་མྱུར་
མགྱོགས་དམག །མི་བསྲུན་ལས་ལ་གློག་ལྟར་མྱུར་བའི་སྡེ། །སྟོབས་ལྡན་དྲག་ཤུལ་ཅན་རྣམས་དགྲ་ལ་བྷྱོཿ། །ཁྲོ་བའི་ཤུགས་ཀྱིས་དགྲ་བོ་ཚར་བཅད་ནས། །དཔའ་བའི་བྱིན་གྱིས་བསྟན་པ་
སྲུང་བ་དང་། །བརྗིད་པའི་བག་གིས་བདག་གི་རེ་བ་སྐོང་། །དགའ་བའི་ཉམས་ཀྱིས་ཕྲིན་ལས་མ་ལུས་མཛོད། ། ཧཱུཾ། དྲེགས་པ་ཕྱག་ན་རྡོ་རྗེའི་སྲས། །གོས་སྔོན་ཅན་གྱི་སྡེ་དཔོན་
ཆེ༑ །ཞང་འོན་ནག་པོ་ཁྲག་རལ་ཅན། །རྡོ་རྗེ་བདུད་འདུལ་བན་ཆེན་པོ། །འཇིགས་པའི་མཚོན་ཆ་ཅི་ཡང་འཛིན། །རྔམ་པའི་འགྱུར་བ་རྣམ་མང་པོའི། །གནོད་སྦྱིན་གཏུམ་པོ་གཟི་བརྗིད་
ཅན༑ །དངུལ་དང་ཟངས་དང་བསྭེ་དང་གསེར། །རིན་ཆེན་བཻ་ཌཱུརྻ་དང་ཤེལ། །རྡོ་རྗེའི་ཡ་ལད་བགོས་པ་ནི། །ཚོགས་ཡང་ཆེ་སྟེ་ཁམས་གསུམ་ཁྱབ། །རྩལ་ཆེ་རི་རབ་པང་དུ་
འདེགས༑ །དཔའ་སྟེ་སུས་ཀྱང་མི་ཐུབ་པ། །གཏུམ་སྟེ་སྲིད་གསུམ་ཁ་རུ་ཟ། །རྟུལ་ཕོད་དེ་དག་བཟོ་སྦྱངས་པ། །དོ་ནུབ་སྡང་བའི་དགྲ་ལ་རྦད། །གནོད་བྱེད་ཐམས་ཅད་ཁ་བཏགས་

།མཛོད། །དོ་ནུབ་གདུག་པའི་བགེགས་ལ་བསྐྱལ། །ལོག་འདྲེན་ཐམས་ཅད་ཚར་ཆོད་ཅིག །ཧཱུཾ། སྟེང་གི་ཚངས་པ་གིང་གི་གཙུག །བར་གྱི་ཁུ་ལེ་
ལག་དགུ་པ། །འོག་གི་ས་བདག་དམུ་རྗེ་བཙུན། །ཆོས་འཁོར་སྐྱོང་བའི་པེ་ཧ་ར། །དགྲ་ལྷའི་རྒྱལ་པོ་རྫུ་འཕྲུལ་ཅན། །སྣ་ཚོགས་སྐུ་ལྔར་རྫུ་བའི་འཕྲུལ། །ཤཱནྟི་རོ་ཟན་མས་དགའ་
བ༑ །མོན་བུ་པུ་ཏྲ་བྷ་དྲ་དང་། །སྲིང་མོ་གནོད་སྦྱིན་ཙེའུ་མ་ར། །རུ་འདྲེན་གར་མཁན་སྐྱོ་བསངས་འབག །འགོང་པོ་དམ་སྲི་དམུ་ཐེའུ་རང་། །རྟགས་ཆགས་ལྷ་མ་སྲིན་ཐམས་ཅད།
ཁྱོད་ཀྱི་འཁོར་དུ་བསྡུས་ནས་སུ། །ཆོས་འཁོར་བཤིག་པའི་དགྲ་ལ་རྦད། །འགོང་པོའི་ཕུང་སྲི་ཁ་གཏོད་ལ། །དབུལ་ཕོངས་འཆོས་ནས་བརླག་པར་གྱིས། །དོ་ནུབ་བྱད་མ་མཁན་ལ་
རྦད༑ །དམ་སྲི་ཕུག་ནས་སློངས་ནས་སུ། །ལུས་ངག་ཡིད་ལ་རང་གཤེད་ཕོབ། །དོ་ནུབ་དགྲ་བོའི་སྟེང་དུ་རྦད། །རྒྱལ་པོའི་ཁ་གཏོད་འཕུང་དཀྲུགས་ལ། །ནང་འཁྲུག་དམེ་འཐབ་ལས་
ཧཱུཾ། ཕྱོགས་བཅུ་སྐྱོང་བའི་མགོན་པོའི་ཚོགས། །ཁྱོད་ཀྱི་འཁོར་ཚོགས་མི་བཟད་པ། །འཇིག་རྟེན་མི་ལ་གདོན་དུ་འཚེ། །དམ་ཚིག་ཅན་ལ་དབལ་མི་གཟུགས། །རྒྱལ་
ལ་སྦྱོར། 185

བའི་བཀའ་ལས་མི་འདའ་བས། །བསྟན་པ་བཤིག་པའི་དགྲ་ལ་གདོན། །བར་ཆད་བདུད་ཀྱི་སྐྱོང་བ་ཆོམ། །ནག་པོ་ལས་ཀྱི་སྤྱོད་པ་གཏུབས། །ཧཱུཾ། ཤར་ཕྱོགས་ནས་ནི་ཡུལ་འཁོར་
སྲུང་༑ །ལྷ་ཆེན་དཔལ་འབར་མཐུ་བོ་ཆེ། །ཤར་ཕྱོགས་གནམ་ས་ཕྱེད་ཀྱི་བདག །ཐུགས་དམ་བསྐུལ་ལོ་རུ་དར་ཕྱོར། །འཇིགས་པའི་དཔུང་ཚོགས་དགྲ་ལ་ཁྱེ། །བདུད་ཀྱིས་སྐྱོང་བའི་
མཐུ་རྩལ་ཤིག །ཧཱུཾ། ལྷོ་ཕྱོགས་ནས་ནི་འཕགས་སྐྱེས་པོ། །ལྷ་ཆེན་དཔལ་འབར་མཐུ་བོ་ཆེ། །ལྷོ་ཕྱོགས་གནམ་ས་ཕྱེད་ཀྱི་བདག །ཐུགས་དམ་བསྐུལ་ལོ་རུ་དར་ཕྱོར། །
འཇིགས་པའི་དཔུང་ཚོགས་དགྲ་ལ་ཁྱེ། །བདུད་ཀྱིས་སྐྱོང་བའི་མཐུ་རྩལ་ཤིག །ཧཱུཾ། ནུབ་ཕྱོགས་ནས་ནི་སྤྱན་མི་བཟང་། །ལྷ་ཆེན་དཔལ་འབར་མཐུ་བོ་ཆེ། །ནུབ་ཕྱོགས་གནམ་ས་
ཕྱེད་ཀྱི་བདག །ཐུགས་དམ་བསྐུལ་ལོ་རུ་དར་ཕྱོར། །འཇིགས་པའི་དཔུང་ཚོགས་དགྲ་ལ་ཁྱེ། །བདུད་ཀྱིས་སྐྱོང་བའི་མཐུ་རྩལ་ཤིག །ཧཱུཾ། བྱང་ཕྱོགས་ནས་ནི་རྣམ་ཐོས་སྲས། །
ལྷ་ཆེན་དཔལ་འབར་མཐུ་བོ་ཆེ། ྋ།བྱང་ཕྱོགས་གནམ་ས་ཕྱེད་ཀྱི་བདག །ཐུགས་དམ་བསྐུལ་ལོ་རུ་དར་ཕྱོར། །འཇིགས་པའི་དཔུང་ཚོགས་དགྲ་ལ་ཁྱེ། །བདུད་ཀྱིས་སྐྱོང་བའི་མཐུ་རྩལ་

།ཤིག། དེ་ནས་སྒོ་དབྱེ་བ། ཧཱུཾ། ད་ནི་དམར་ཆེན་གཏོར་མ་གཏོང༌། །ད་ནི་ཐུན་དང་ཟོར་ཅིག་འཕེན། །སྣང་སྲིད་ལྷ་འདྲེ་གཉན་པོ་ཀུན། །གང་ལ་བྱ་བ་ཁྱེད་
ཀྱིས་ཤེས། །རྣལ་འབྱོར་བདག་གི་ཟོར་ལམ་ཕྱེས། །མཐོ་བ་ལྷ་ཡི་ཞབས་བསྡུས་ཤིག །དམའ་བ་ལྟོ་འཕྱེའི་མགོ་བསྐམ་ཞིག །བར་གྱི་ཀིཾ་ཀང་སྐུ་བཟུར་ཞིག །ཕྱོགས་སྐྱོང་ཆེན་པོ་སྐུ་
བྱོལ་ཅིག །སྒོ་བ་རྣམས་ཀྱིས་སྒོ་ཕྱེ་ཞིག །འཕྲང་བ་རྣམས་ཀྱིས་འཕྲང་སོལ་ཞིག །ཡུལ་ལྷ་རེ་ཞིག་གཞན་དུ་བྱོལ། །གདོང་དུ་སུ་ཡང་མ་སྡོད་ཅིག །དོ་ནུབ་དམར་ཆེན་གཏོར་མ་
འདི༑ །ཡུངས་སོགས་ཟོར་དུ་འགྲེམ་པ་འདི། །སྡང་བ་དགྲ་ཡི་སྟེང་དུ་འཕེན། །གནོད་བྱེད་བགེགས་ཀྱི་སྟེང་དུ་བྷྱོཿ། །དགྲ་བོའི་མདུན་མ་བཤིག་པར་འཕེན། །ལེགས་པའི་བྱ་བ་བཤོལ་
བར་འཕེན། །ཉེས་པའི་ལས་ལ་བསྐལ་བར་འཕེན། །ཕོ་རྒྱུད་མོ་རྒྱུད་གཅོད་པར་འཕེན། །ཡུལ་འཁོར་ལོ་ཏོག་འཇོམས་པར་འཕེན། །མངའ་འབངས་བསོད་ནམས་བརླག་པར་འཕེན། །
ནག་པོ་མཐུ་ནི་བུ་ལོན་ལྟར། །བསྙེགས་པའི་ཞིང་བཅུ་བསྒྲལ་ལ་འཕེན།། ལམ་བསྟན་པ། ཧཱུཾ། གཏོར་ཆེན་ལམ་བསྟན་ཤར་དུ་བསྟན། །མགོན་པོའི་དམག་ཚོགས་ཤར་དུ་ཁྱེ། །དབང་✖

པོ་རྡོ་རྗེ་འཆང་བ་ཡང༌། །སྐུ་བཟུར་དེ་ནི་སྤྱན་བྱོལ་ལ། །རྣལ་འབྱོར་བདག་གི་དམག་ལམ་ཆོས། །ཡུལ་འདིར་ཆེ་གེ་མོ་ཞེས་པས། །སངས་རྒྱས་བསྟན་པ་བཤིག་པར་བརྩོན། །དཀོན
མཆོག་དབུ་འཕང་སྨད་པར་བྱེད། །ཁྱད་པར་སེམས་ཅན་ཡོངས་ལ་འཚེ། །བདེན་པ་གཉན་པོ་ཁྱད་དུ་གསོད། །ཕན་གདགས་ལན་དུ་གནོད་བྱེད་པས། །དམ་ཚིག་གིས་བསྡམས་རལ་བར་
བྱས༑ །ཆོས་གཞིའི་དཀོར་བརྐུ་ཕྲོགས་ནས་ཟ། །རྡོ་རྗེ་སློབ་དཔོན་ལ་བརྙས་ཤིང༌། །མཆེད་གྲོགས་རྣམས་ལ་བསྡོ་བྱེད་པ། །ཤི་སྲོག་དམར་པོ་ཕོད་བཙུགས་ནས། །ཁྱོད་ལ་མཐུ་དང་
རྩལ་ཡོད་ན། །ང་ལ་སྟོན་ཞེས་བསྡོ་ཞིང་སྨོད། །ཆོས་སྐྱོང་སྲུང་མར་བརྙས་བྱེད་པ། །དེ་ལ་རྣལ་འབྱོར་ངས་རྦད་དོ། །ཁམས་གསུམ་སྲིད་པ་གཡོ་ཞིང་བསྒུལ། །རི་རབ་བརྡེག་ཅིང་
རྒྱ་མཚོ་འཁྲུག །ཕྱོགས་མཚམས་མེ་ཡི་སྤྲིན་འཐིབས་ཤིང་། །སྐར་མདའ་ལྟུང་ཞིང་ཐོག་སེར་འབེབས། །ཀུན་ཏུ་གནམ་རྡོ་ལྷུང་བ་དང༌། །དཔའ་བའི་ངར་སྒྲས་ཁོལ་གྱུར་པའི། །དམག་
ཚོགས་ཆེན་པོ་དེར་བྱོན་ཅིག །གཡུལ་ངོ་ཆེན་པོ་དེར་སྤྱོད་ཅིག །དགྲ་བོ་ཐམས་ཅད་ཁ་བཏགས་ནས། །སངས་རྒྱས་བསྟན་པ་རྒྱས་མཛོད་ཅིག །གཏམ་སྙན་ཀུན་གྱིས་ཐོས་པར་

།སྒྲོགས། །དཔའ་བའི་དར་ཆེན་ངས་འབུལ་ལོ།། དེ་བཞིན། གཏོར་ཆེན་ལམ་བསྟན་ཤར་ལྷོར་བསྟན། །མགོན་པོའི་དམག་ཚོགས་ཤར་ལྷོར་ཁྱེ། །དྲང་སྲོང་
བགྲང་ཕྲེང་འཆང་བ་ཡང༌། །སྐུ་བཟུར་དེ་ནི་སྤྱན་བྱོལ་ལ། །རྣལ་འབྱོར་བདག་གི་དམག་ལམ་སོགས། །གཏོར་ཆེན་ལམ་བསྟན་ལྷོ་རུ་བསྟན། །མགོན་པོའི་དམག་ཚོགས་ལྷོ་རུ་ཁྱེ། །
གཤིན་རྗེ་བེ་ཅོན་འཆང་བ་ཡང་། ྋ།སྐུ་བཟུར་དེ་ནི་སྤྱན་བྱོལ་སོགས། །གཏོར་ཆེན་ལམ་བསྟན་ལྷོ་ནུབ་བསྟན། །མགོན་པོའི་དམག་ཚོགས་ལྷོ་ནུབ་ཁྱེ། །སྲིན་པོ་རལ་གྲི་འཆང་བ་ཡང་། །སྐུ་
བཅུ་གསུམ་
བཟུར་དེ་ནི་སྤྱན་བྱོལ་སོགས། །གཏོར་ཆེན་ལམ་བསྟནནུབ་ཏུ་བསྟན། །མགོན་པོའི་དམག་ཚོགས་ནུབ་ཏུ་ཁྱེ། །ཆུ་བདག་སྦྲུལ་ཞགས་འཆང་བ་ཡང༌། །སྐུ་བཟུར་དེ་ནི་སྤྱན་བྱོལ་སོགས།
གཏོར་ཆེན་ལམ་བསྟན་ནུབ་བྱང་བསྟན། །མགོན་པོའི་དམག་ཚོགས་ནུབ་བྱང་ཁྱེ། །རླུང་ལྷ་བ་དན་འཆང་བ་ཡང༌། །སྐུ་བཟུར་དེ་ནི་སྤྱན་བྱོལ་སོགས། ྋ །གཏོར་ཆེན་ལམ་བསྟན་བྱང་དུ་
བསྟན༑ །མགོན་པོའི་དམག་ཚོགས་བྱང་དུ་ཁྱེ། །གནོད་སྦྱིན་དབྱུག་ཐོ་འཆང་བ་ཡང་།ྋ །སྐུ་བཟུར་དེ་ནི་སྤྱན་བྱོལ་སོགས། ྋ།གཏོར་ཆེན་ལམ་བསྟན་བྱང་ཤར་བསྟན། །མགོན་པོའི་དམག་

ཚོགས་བྱང་ཤར་ཁྱེ། །དབང་ལྡན་རྩེ་གསུམ་འཆང་བ་ཡང་། །སྐུ་བཟུར་སོགས་ཕྱོགས་གར་བྱ་བ་དེའི་འདོན་པ་བསྒྱུར་བའོ།། དེ་ནས་བཟློག་པ་བྱ་བ་ནི། ཧཱུཾ། སྔོན་གྱི་བསྐལ་པའི་དང་པོ་ལ།
འབྲུག་བདུད་རྒྱལ་ལྷ་ཆེན་འཇིགས་བྱེད་དུ། །རིམ་པར་སྤྲུལ་ནས་རྒྱལ་བའི་ཞིང་། །དུག་གསུམ་ལས་ཀྱི་རླུང་དམར་གྱིས། །འཇིགས་པའི་མུན་པར་ཕྱོགས་བཅུག་ཚེ། །རྒྱལ་བ་ཞི་བའི་འོད་ཀྱིས་
ལུགས་སྦྲན༑ །ཁྲག་འཐུང་ཆེན་པོའི་སྦྱོར་མཚམས་ནས།ྋ །མགོན་པོ་ཆེན་པོ་ཁྱོད་འོངས་ཏེ། །དྲག་པོ་འཇིགས་བྱེད་ཁྱོ་ཤུག་བསད། །ལྷ་ཆེན་བཀའ་ཉན་འཁོར་དུ་བསྡུས། །དགའ་རབ་དབང་
ཆོས་
ཕྱུག་མྱ་ངན་གྱི། །ཁང་བུའི་ནང་དུ་བཅིངས་ཏེ་བཞག །དེ་བཞིན་ལྔ་བརྒྱ་ཐ་མ་འདིར། །བདུད་དང་བདུད་ཀྱི་ལས་རྣམས་ཟློག །དེ་ནས་ལྷ་དབང་བརྒྱ་བྱིན་ལ། །ལྷ་མིན་ཕྲག་དོག་
མཛོད་
ཆེན་དམག་བསགས་ནས། །རི་རབ་རི་ཡི་རྩེ་མོར་འཐབས། །དེ་ཚེ་ལྷ་རྒྱལ་གྱིས་སྦྲན་པས། །ཁྱོད་ཀྱིས་སྤྲུལ་པའི་དམག་བཀྱེས་ནས། །ལྷ་མིན་གཡུལ་དུ་བརླག་པར་བྱས། །དེ་བཞིན་དུས་མོ།
ཀྱི་སྙིགས་མ་འདིར། །མཐའ་མིའི་དམག་ལྷགས་ནང་རྩོད་པའི། །འཁྲུག་སློང་བྱེད་པ་ཐམས་ཅད་ཟློག །ཐ་མ་བསྐལ་པ་བཟང་པོ་འདིར། །རྩོད་པའི་དུས་སུ་ཤཱཀྱ་ཐུབ། །བྱང་ཆུབ་

༄༅། །སྙིང་པོའི་ཤིང་དྲུང་དུ། །རྫོགས་པའི་སངས་རྒྱས་བསྒྲུབ་པ་ལ། །གཡོན་ཅན་བདུད་ཀྱིས་གཡུལ་བཤམས་ཚེ། །སེམས་དཔའ་མཆོག་དེས་ཁྱོད་སྦྲན་པས།
བདུད་སྡེ་ཕམ་ནས་ཕྱོགས་བཅུར་བྱེར། །ཐུབ་པ་མངོན་པར་སངས་རྒྱས་གྱུར།ྋ །དེ་བཞིན་ཀློག་དང་སྤོང་བ་པར། །བར་ཆད་རྩོམ་པ་ཐམས་ཅད་ཟློག །དེ་ནས་རྒྱ་གར་ཆོས་ཀྱི་
གླིང་༑ །ཀླ་ཀློ་གདུག་པའི་འཚེ་བ་བྱུང༌། །ཁྱད་པར་མུ་སྟེགས་ནག་པོ་རྒྱས། །ཆོས་འཁོར་ཐམས་ཅད་འཇིག་ཉེའི་ཚེ། །པཎ་གྲུབ་རྣམས་ཀྱིས་ཁྱོད་སྦྲན་པས། །ཀླ་ཀློ་ཐམས་ཅད་ཐལ་བར་
བཏང་༑ །མུ་སྟེགས་ནག་པོ་ཆོས་ལ་བསྒྱུར། །དེ་བཞིན་ཆོས་མིན་ལྷད་ཞུགས་པའི། །བསྟན་ལ་གནོད་པ་ཐམས་ཅད་ཟློག །དེ་ནས་བོད་ཡུལ་མུན་པའི་གླིང་། །ཐུབ་བསྟན་ཉི་མས
ཉིན་བྱེད་ལ། །ནག་པོ་ལྷ་འདྲེས་མུན་པར་བསྒྲུབས། །དེ་ཚེ་སློབ་དཔོན་པདྨ་ཡིས། །ཁྱོད་སྦྲན་ལྷ་འདྲེ་བཀར་བཏགས་པས། །ཆོས་ཀྱི་རྒྱལ་པོའི་བཞེད་པ་འགྲུབ། །དེ་བཞིན་དགེ་བའི་
ལས་བརྩམ་པར། །གཞན་གྱིས་འཚེ་བ་ཐམས་ཅད་ཟློག །ཧཱུཾ། རིགས་ཀྱི་བདག་པོ་སྐུ་གསུམ་གྱིས། །ཡེ་ཤེས་ལྷ་ཡི་བཀའ་ཆད་ཟློག །སྤྲུལ་པའི་ཁྱུང་ཆེན་འབར་བ་ཡིས།

རྒྱུད་མོ་རྒྱུད་ས་བདག་གི །གནོད་པའི་དུག་སྦལ་ནག་པོ་ཟློག །དཔལ་ལྡན་ནག་པོ་ཆེན་པོ་ཡིས། །བདུད་དང་བདུད་ཕྱོགས་གནོད་པ་ཟློག །སྲས་མཆོག་བཞི་དང་ཡུམ་གསུམ་གྱིས།
དགྲ་བགེགས་གདུག་པའི་བསམ་སྦྱོར་ཟློག །བཀའ་སྡོད་མགོན་པོ་ཡབ་ཡུམ་གྱིས། །ཕས་ཀྱིས་བརྩམས་པའི་བྱད་ཁ་ཟློག །ཡེ་ཤེས་ལས་ཀྱི་མ་མོ་ཡིས། །བར་ཆད་བདུད་ཀྱི་ཕྱག་བརྙན་
ཟློག །ཞིང་སྐྱོང་མ་མོ་མཁའ་འགྲོ་ཡིས། །དམ་ཚིག་ཉམས་པའི་རྒྱུ་རྐྱེན་དང༌། །ཆད་པ་ནད་ཡམས་དལ་ཁ་ཟློག །དབང་ཕྱུག་ཁྲག་རལ་འཁོར་བཅས་ཀྱིས། །མུ་སྟེགས་ནག་པོའི་
ངན་བྱད་ཟློག །བདུད་ཀྱི་མགོན་པོ་འཁོར་བཅས་ཀྱིས། །རིག་སྔགས་དམོད་པའི་མཚོན་ཆ་ཟློག །ཆོས་ཀྱི་རྒྱལ་པོ་འཁོར་བཅས་ཀྱིས། །གཤིན་རྗེས་གཤེད་དུ་དབབ་པ་ཟློག །གཟའ་
བདུད་ཆེན་པོ་འཁོར་བཅས་ཀྱིས། །སྡེ་བརྒྱད་ཀིཾ་ཀང་ཕབ་པ་ཟློག །ནཱ་ག་རཀྴ་འཁོར་བཅས་ཀྱིས། །གཏད་ཁྲམ་ནག་པོའི་གནོད་པ་དང༌། །དུག་གི་སྦྱོར་བ་གཡོས་པ་ཟློག །བེག་རྩེ་ཆེན་
པོ་འཁོར་བཅས་ཀྱིས། །ལྷ་འདྲེའི་ཤྭ་རྡེལ་སྤུངས་པ་ཟློག །གནོད་སྦྱིན་ནག་པོ་འཁོར་བཅས་ཀྱིས། །དབུལ་ཕོངས་ཉམས་ཐག་ཐམས་ཅད་ཟློག །རྒྱལ་པོ་གིང་ཆེན་འཁོར་བཅས་ཀྱིས།

།དམ་སྲི་ཕུང་སྲི་ལངས་པ་དང་། །འགོང་པོའི་ཟ་ཁ་ཟུག་པ་ཟློག །ཕྱོགས་སྐྱོང་རྣམས་ཀྱི་འཁོར་གདོན་དང༌། །རྒྱལ་པོ་བཞི་ཡི་བདུད་བློན་གྱིས། །ཐབས་
སོགས་སྦྱོར་བ་ཐམས་ཅད་ཟློག །ཧཱུཾ། སྲིད་པའི་ཁྲམ་ཁ་ཐམས་ཅད་དགྲ་ལ་སྦྱར། །ལྷ་འདྲེའི་དམག་ཚོགས་ཐམས་ཅད་དགྲ་ལ་དྲོངས། །ཕ་རོལ་བསམ་སྦྱོར་ངན་པའི་ལས་བརྩམས
པ༑ །བྱད་ཁ་ཕུར་ཁ་རྦོད་གཏོང་དྲག་པོ་དང༌། །མཚེ་ཟོར་རྦད་འདྲེ་ཡུངས་ཟོར་འཕེན་པ་སྦྱར། །ས་བདག་ཀླུ་ཡིས་བྱད་དུ་བཅུག་པ་དང༌། །ཐེའུ་རང་འབྱུང་པོས་སྲི་རྐུན་ཐམས་ཅད་
སྦྱར༑ །གཤིན་རྗེའི་འཁོར་ལོ་བདུད་ཀྱིས་རྐོས་འདེབས་དང༌། །མུ་སྟེགས་ངན་པས་བར་ཆད་བྱེད་པ་སྒྱུར། །རྒྱལ་བསེན་རྣམས་ཀྱིས་སྨྱོ་འབོགས་གཏོང་བ་དང༌། །དྲང་སྲོང་གཟའ་དང་ཀླུ་
གདོན་གནོད་པ་སྦྱར། །ཞང་ཞུང་ཇོ་ཟོར་སུམ་པའི་གླང་ཟོར་དང༌། །བོན་པོ་རྣམས་ཀྱིས་ལྟ་ཟོར་འཕེན་པ་སྦྱར། །བནྡེའི་སྔགས་ཟོར་སྐྱེ་བོའི་མདའ་ཟོར་དང༌། །བུད་མེད་རྣམས་ཀྱིས་དམོད་
༈ ཟོར་འཕེན་པ་སྦྱར། །བདུད་ཀྱི་གཤེད་ལངས་རྗེད་བྱེད་འབྱུང་པོ་དང་། །མ་མོ་རྣམས་ཀྱིས་ཁྲག་ཟོར་འཕེན་པོ་སྦྱར། །མོ་རྩིས་ངན་དང་རྨི་ལམ་མཚན་མ་ངན། །ལྟས་ངན་མི་རུང་བརྒྱད་ཅུ་རྩ་

གཅིག་སྒྱུར། །བཞི་བརྒྱ་རྩ་བཞིའི་མི་ནད་ཕྱུགས་ནད་དང༌། །གདོན་རིགས་ཉི་ཁྲི་ཆིག་སྟོང་གནོད་པ་སྒྱུར། །སྟོང་ཕྲག་བརྒྱད་ཅུའི་བགེགས་རྣམས་མ་ལུས་དང༌། །ཡེ་འདྲོག་ཆེན་པོ་སུམ་
༧ཞཱི བརྒྱ་དྲུག་ཅུ་དང༌། །གདོན་ཆེན་བཅོ་ལྔ་ལོ་ཟླ་ཞག་དུས་སྐེག །མི་མཐུན་ཕྱོགས་རྣམས་དགྲ་བགེགས་སྟེང་དུ་སྒྱུར། །དུས་མིན་འཆི་དང་འཇིགས་པ་བརྒྱད་རྣམས་དང༌། །ལྟས་ངན་ཆོ་འཕྲུལ་
དགྲ་བོའི་སྟེང་དུ་སྐྱར།། ཞེས་བཟློག་སྔགས་འདོན། །དེ་ནས་ཕྱིར་བཏེག་ལ་དྲག་པོའི་ཟོར། བསྙེན་པའི་ཐུན་ཟེར་བའི་ཚབ་ཏུ་ཟོར་བཅུག་པའི་ཚིག་དང་དམིགས་པ་རྦད་སྔགས་བཅས་གཏོར་ཆེན་འཕངས་ནས། ཧོ་གྲུ་གསུམ་པ་གདུག་པ་
ཅན་གྱི་ཤིང་བརྩེགས་པར་འཇིག་རྟེན་པའི་མེ་ལྷ་ཁྲོས་པའི་ལྟོ་བར་དམ་ཅན་རྣམས་ཞལ་གདངས་པར་ཕུལ་བར་བསམ་ཞིང་བསྲེག་སྔགས་ཀྱིས་སྲེག མནན་རྒྱུ་རྣམས་མཆོད་རྟེན་ནམ་ལམ་རྒྱ་གྲམ་དུ་དོང་གྲུ་གསུམ་པ་བྲུས་པར་བྲུབ་ཁུང་བཅས་
བཅུག སྟེང་རོ་གཡམ་རྡོ་རྗེ་རྒྱ་གྲམ་བྲིས་པས་བཀབ། གཤིན་རྗེའི་བཙོན་ཁང་དུ་ཐར་དུས་མེད་པར་སྟེང་རི་རབ་ཀྱིས་མནན་པར་བསམས་ནས་མནན་སྔགས་བགྲང་། ལས་ཀྱི་གཤིན་རྗེ་ལ་གཏད་པ་དང་བྲོ་གཞུང་བཞིན་དུ་བྱའོ།། དེ་ནས་ནང་དུ་
ལོག་ནས་གཏང་རག་གི་མཆོད་བསྟོད་བསྡུས་པ་བྱས་ནས་མངའ་གསོལ་བ་ནི། ཧཱུཾ། གསང་བ་མཆོག་གི་དགྱེས་པ་ནས། །སྙིང་རྗེས་འཇིག་རྟེན་ལ་ཁྲོས་པའི། །རྡོ་རྗེ་སྲིན་པོ་ཁྱོད་འོང་ཚེ། །ཞི་ཁྲོ་

༄༅། །རྒྱལ་བ་རབ་འབྱམས་ཀྱིས། །ཡུམ་ཆེན་རྣམས་དང་ལྷན་ཅིག་ཏུ། །མ་ཧཱ་ཀཱ་ལ་ཐམས་ཅད་ཀྱི། །འཁོར་ལོས་སྒྱུར་བར་དབང་བསྐུར་ཞིང་། །སྐུ་གསུང་ཐུགས་
མགོན་
པོའི་ཀྱི་གསང་བའི་བྱིན། །ཐམས་ཅད་ཕུལ་ནས་བདུད་འདུལ་བའི། །དཔའ་བོ་ཆེན་པོར་མངའ་གསོལ་བ། །དེ་བཞིན་བདག་ཀྱང་མངའ་གསོལ་ལོ། །སེམས་དཔའ་སེམས་མ་རྒྱ་མཚོ་
ཡིས༑ །རྣམ་པར་ཐར་པ་ཀུན་ཕུལ་ནས། །ཀུན་ཏུ་བཟང་པོའི་རོལ་པ་ཡིས། །ཀུན་ཏུ་སྤྱོད་པར་མངའ་གསོལ་བ། །དེ་བཞིན་བདག་ཀྱང་མངའ་གསོལ་ལོ། །ཁྲོ་བོ་ཁྲོ་མོ་ཐམས་ཅད་
ཀྱིས༑ །འཇིགས་པའི་ཕྱག་ཆ་ཀུན་ཕུལ་ནས། །ཕྲིན་ལས་མཛད་པར་མངའ་གསོལ་བ། །དེ་བཞིན་བདག་ཀྱང་མངའ་གསོལ་ལོ། །མ་ཧཱ་ཀཱ་ལ་ཀཱ་ལི་རྣམས། །གར་འཆམས་ཕྱག་ཀུན་
ཕུལ་ནས། །ཚོགས་བདག་ཆེན་པོར་མངའ་གསོལ་བ། །དེ་བཞིན་བདག་ཀྱང་མངའ་གསོལ་ལོ། །ཞིང་སྐྱོང་མ་མོ་མཁའ་འགྲོའི་སྡེས། །དཔལ་གྱི་ཆས་རྣམས་ཀུན་ཕུལ་ནས། །ལེགས་
ལྡན་ཆེན་པོར་མངའ་གསོལ་བ། །དེ་བཞིན་བདག་ཀྱང་མངའ་གསོལ་ལོ། །བཀའ་སྡོད་དྲེགས་པ་སྡེ་བརྒྱད་ཀྱིས། །ཁས་བླངས་རང་སྲོག་ཀུན་ཕུལ་ནས། །མགོན་པོ་ཆེན་པོར་མངའ

གསོལ་བ། །དེ་བཞིན་བདག་ཀྱང་མངའ་གསོལ་ལོ། །དཀར་པོ་ལྷ་ཡི་ཚོགས་རྣམས་ཀྱིས། །ཕྱི་ནང་གསང་བའི་མཆོད་ཕུལ་ནས། །དམག་དཔོན་ཆེན་པོར་མངའ་གསོལ་བ། །དེ་བཞིན་
བདག་ཀྱང་མངའ་གསོལ་ལོ། །རིག་འཛིན་བླ་མ་ཐམས་ཅད་ཀྱིས། །དམ་ཚིག་གཙང་མའི་རྟེན་ཕུལ་ནས། །བསྟན་པ་བསྲུང་བར་མངའ་གསོལ་བ། །དེ་བཞིན་བདག་ཀྱང་མངའ་གསོལ་
ལོ༑ །ཐ་མར་ཆོས་བྱེད་ཐམས་ཅད་ཀྱིས། །མ་ཏྲཾ་བསྒྲལ་བའི་བཾ་ཕུལ་ནས། །དགྲ་གསོད་བཤན་པར་མངའ་གསོལ་བ། །དེ་བཞིན་བདག་ཀྱང་མངའ་གསོལ་ལོ།། ལས་རྗེས་བསྡུ་བ་གཞུང་
བཞིན་དུ་བྱའོ། །འདིས་ཕས་ཀྱི་བྱད། དམག་གི་དཔུང་། བསམ་པ་ངན་པ་བརྩམས་པ་ཐམས་ཅད་ཁོ་རང་ལ་བཟློག་པར་འགྱུར་ཞིང་། བདུད་ཀྱི་མཐུ་སྟོབས་ཉམས་སྨད། ཆོས་ཀྱི་མཐུན་རྐྱེན་ཡར་ངོའི་ཟླ་ལྟར་འཕེལ་བ་ལ་སོམ་ཉི་མེད་པ་མང་
དུ་བརྗོད་ཅི་དགོས། ནག་པོ་ཆེན་པོ་མཉེས་ན་སངས་རྒྱས་ཉིད་ཀྱང་ཚེ་འདི་ལ་ཐབས་འདི་ཁོ་ནས་སྟེར་རོ།། བསྟན་པའི་ཆེད་དུ་ནག་པོའི་མཐུ་སྒྲུབ་ཅིང་། །རང་དོན་དཀར་པོའི་ཆོས་ལས་མི་འདའ་བའི། །སྔགས་པ་དེ་འདྲ་མུ་
སྟེགས་ནང་འདུག་ཀྱང་། །སངས་རྒྱས་བསྟན་ལ་གཅེས་པའི་མིག་འབྲས་ཡིན། །ཟོང་སྒྲུབ་ཚོང་རྫས་ནག་པོའི་མཐུས་བྱེད་ཅིང་། །ཚེ་འདིའི་ཆགས་སྡང་ཁོང་དུ་འཚངས་གྱུར་པའི། །སྔགས་པ་དེ་འདྲ་བསྟན་འཛིན་

༄༅། །ཁྲོད་འདུག་ཀྱང༌། །ནག་པོ་བདུད་ཀྱི་བང་ཆེན་དང་པོ་ཡིན། །དེ་ཕྱིར་པད་དཀར་ཅོལ་རྒྱུག་མི་བྱེད་པར། །ནག་པོའི་མཐུ་ཡིས་འཁོར་བར་མི་འདོར་ཞིང༌། །དཀར་པོའི་ཆོས་ཀྱིས་
1/1/01
ངན་སོང་སྒོ་བཀག་སྟེ། །བསྟན་ལ་ཅི་ཕན་ཁོ་ན་སྒྲུབ་པ་ཡིན། །དགེའོ།། །།
198 (B)

198(B)
BlankPageAsPerOriginalDocument

༄༅། །དཔལ་ཡེ་ཤེས་ཀྱི་ལྷ་མོ་དུད་སོལ་མའི་གསང་སྒྲུབ་ཕྲིན་ལས་ཀྱི་འདོད་འཇོ་ཞེས་བྱ་བ་བཞུགས་སོ།།

།དཔལ་ཡེ་ཤེས་ཀྱི་ལྷ་མོ་དུད་སོལ་མའི་གསང་བའི་སྒབ་པ་ཕྲིན་ལས་ཀྱི་འདོད་འཇོ་ཞེས་བྱ་བ། བླ་༄༅།
དགྱེས་མཛད་ཁྱོད་ནི་དངོས་དང་དངོས་བྲལ་སྔོན་དང་ཕྱི་མའི་མཐའམ་དང་ལྷག་པའི་ལྷ་དབྱེར་མེད་པ་ལ་ཕྱག་འཚལ་ལོ། །རྒྱལ་བ་
རྣམས་སྤངས་པ་ཤེས་རབ་ཕ་རོལ་ཕྱིན་པའི་ཡེ་ཤེས་མཆོག་སྟེ་ཐུབ་དབང་སྲས་བཅས་སྐྱེད་པའི་ཡུམ། །དཔེ་མེད་དེ་ལས་ཐུགས་
རྗེའི་ཉམས་ཀྱིས་འགྲོ་བ་འདི་རྣམས་འཁོར་བའི་འཇིགས་ལས་ཡང་དག་སྒྲོལ་དང་བསྟན་པ་རིན་ཆེན་སྲུང་བར་བྱེད་ཕྱིར་རྨད་བྱུང་
༅། །རྒྱལ་ཀུན་བསྐྱེད་ཡུམ་ལྷ་མོ་དུད་སོལམ།

ལྷམོའི་
འུ ༄༅། །འཇིགས་མེད་གཟུགས་བརྙན་གྱིས། །བདུད་དང་བདུད་ཀྱི་ཕྱོགས་རྣམས་འཇོམས་པར་མཛད་ཅིང་ཧ་ཧ་ཧཱུྃ་བྷྱོཿ་ཕཊ་ཀྱི་ང་རོས་ནམ་མཁའ་ཀུན་
འགེངས་ལྷ་དང་ལྷ་མིན་དུ་མ་སྐྲག་བྱེད་མཁའ་འགྲོ་ཀུན་གྱི་གཙོ། །འཇིག་རྟེན་གསུམ་པོ་སྐད་ཅིག་གིས་བསྐོར་སྒྲུབ་པོ་རྣམས་ལ་ཕུན་སུམ་ཚོགས་པ་ཐམས་ཅད་སྟེར་བྱེད་ཡིད་
ཅན་ཀུན་གྱིས་མཆོད་པ་དུད་སོལ་ཞེས་བྱ་བཅོམ་ལྡན་འདས་མར་འདུད། །གང་དེ་མཆོད་ཅིང་དགྱེས་པར་བྱས་ན་ཕུན་ཚོགས་དགེ་ལེགས་བྱེ་བ་སྙེད། །རང་རང་ཡིད་བཞིན་
མངོན་སུམ་ཉིད་དུ་ཐོབ་པར་འགྱུར་བ་དེ་ཕྱིར་འདིར། །གྲུབ་དབང་བི་རུ་པཀྵ་ནག་པོ་ཏིལླི་ནཱ་རོ་མར་རྔོག་ཞབས། །གང་གསུང་ཇི་བཞིན་གསང་བའི་སྒྲུབ་པ་ཉིད་ལས་གནང་

བ་ཐོབ་ཕྱིར་བྲི། འདིར་དཔལ་ཡེ་ཤེས་ཀྱི་ལྷ་མོ་དུད་སོལ་མའི་གསང་བའི་སྒྲུབ་པ་ལ་གསུམ་སྟེ། བསྙེན་པ་དང༌། སྒྲུབ་པ་དང་། ལས་སྦྱོར་རོ། །དངཔོ་བསྙེན་པ་ལ་ལྔ་སྟེ། དཀྱིལ་འཁོར་རྟེན་གཏོར་རྟེན་རྫས་བཅའ་བ། མཚམས་
བཅད་སྲུང་འཁོར་ལྷག་པའི་ལྷ་བསྒོམ་པ། རྟེན་དང་བརྟེན་པ་བསྐྱེད་ནས་བྱིན་རླབས་དགུག་གཞུག་བྱ་བ། དམ་བསྒྲགས་མཆོད་གཏོར་འབུལ་ཞིང་བསྟོད་དེ་བཟླས་པ། བསྐང་བཤགས་གཉེར་གཏད་རྗེས་ཀྱི་བྱ་བའོ། །དང་པོ་དཀྱིལ་འཁོར་རྟེན་
གཏོར་རྟེན་རྫས་བཅའ་བ་ནི། གྲུབ་པའི་སློབ་དཔོན་ནཱ་རོ་པའི་ཞབས་ཀྱིས། དམ་ཚིག་ལྡན་པའི་སྒྲུབ་པ་པོས། །ཡིད་འོང་དབེན་པའི་གནས་དག་ཏུ། །གཟའ་སྐར་དུས་ཚེས་བཟང་པོ་ལ། །ཞེས་གསུངས་པས། འདི་ཉིད་ཀྱི་རྗེས་སུ་གནང་བ་
ཐོབ་པའམ་དབང་བཞི་རྫོགས་པར་ཐོབ་པའི་གང་ཟག་གིས། བླ་མ་གོང་མའི་གདན་སའམ། དུར་ཁྲོད་ལ་སོགས་པའི་གནས་ཁྱད་པར་ཅན་རྣམས་སུ་ཚེས་བརྒྱད་དམ་བཅོ་ལྔའམ། ཉི་ཤུ་གཉིས་དང་དགུའམ་གནམ་གང་སྟེ། མཁའ་འགྲོ་འདུ་བའི་
དུས་བཟང་པོ་གཟའ་དང་སྐར་མ་སྦྱོར་བ་ཕུན་སུམ་ཚོགས་པ་དང་ལྡན་པ་ལ། ནང་གཏོར་ཕྱི་གཏོར་བ་ཏང་ནས་ནི། །གསོལ་བ་གདབ་ཅིང་བདེན་པ་བདར། །ཞེས་པས་སྔོན་འགྲོ་གཏོར་མ་གཉིས་ཆབ་ཀྱིས་བྲན་ལ། བསངས་སྦྱངས། སྟོང་
པའི་ངང་ལས། བྷཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ། ཁཾ་ལས་གཏོར་མ་འདོད་པའི་ཡོན་ཏན་ལྔ་དང་ལྡན་པར་གྱུར། ཨཾ་ཨ་ཀཱ་རོ་ལན་གསུམ་གྱིས་བྱིན་གྱིས་བརླབས་ལ། བདེན་པ་

༄༅། །བདར་ཞིང་ནག་ཕྱོགས་ལ་དགའ་བའི་འབྱུང་པོ་རྣམས་ལ་བསྔོས་ནས་ཕྱི་རོལ་དུ་བསྐྲད་པ་ཕྱི་གཏོར་དང༌། ནང་གཏོར་དཀར་ཕྱོགས་དང་དེར་གནས་ཀྱི་གཞི་བདག་རྣམས་ལ་བསྔོ་ཞིང་མཐུན་རྐྱེན་སྒྲུབ་པའི་ཕྲིན་ལས་
བཅོལ་བའོ། །དེ་ལྟར་བྱས་ནས་དཀྱིལ་འཁོར་བཅའ་བ་ནི། སྟེགས་བུ་གྲུ་བཞི་མདའ་གང་བ། དཔངས་སུ་ཆག་གང་བ། དུག་དང་ཁྲག་དུར་ཁྲོད་ཀྱི་སོལ་བས་བྱུགས་པ་ལ། རྡུལ་ཚོན་གྱིས་དཀྱིལ་འཁོར་མཚན་ཉིད་དང་ལྡན་པ་བྲིས་
པའམ༑ རས་བྲིས་སམ། འབྲུ་དང་མེ་ཏོག་ནག་པོས་ལྷ་མཚན་གྲངས་དང་མཉམ་པ་དགོད་པར་བྱའོ། །དེ་ནས་རྟེན་གཏོར་ནི་རིན་པོ་ཆེ་ལ་སོགས་པའི་སྣོད་གཙང་མའི་ནང་དུ་བཤོས་བུ་ཟུར་གསུམ་ཁྲུ་གང་པ་ངོས་གསུམ་དུ་དེ་བས་ཆུང་བ་
གསུམ༑ དེའི་རྒྱབ་ཏུ་བཤོས་ཕྲན་བཞི། དེའི་རྒྱབ་ཏུ་བརྒྱད། དེའི་རྒྱབ་ཏུ་བཞི། དེའི་རྒྱབ་ཏུ་མཐེབ་ཀྱུས་བསྐོར་བ་བཤམས་ནས། རྟེན་རྫས་བཅའ་བ། ཕྱི་ནང་གསང་གསུམ་རྟེན་རྣམས་བཅའ། །ཞེས་པས། ཕྱིའི་རྟེན་སྔགས་པ་ལ་
དགོས་པའི་ཆས་གོས་ནག་པོ། མ་རལ་དང༌། བོང་བུ་བྱ་ནག་ལུག་ནག་ལ་སོགས་པའོ། །ནང་རྟེན་རྨ་བྱ་ནལ་བུའི་རྒྱལ་མཚན་བྷཉྫ་ལ་སོགས་པའོ། །གསང་བའི་རྟེན་གྲི་སྙིང་དང་ནལ་བུ་དགྲའི་སྙིང་ལ་སོགས་པའོ། །མཆོད་རྫས་
ཝཱ
ཀྱང་༑ མེ་ཏོག་ལ་སོགས་པ་རྣམ་ལྔ་རོལ་མོའི་ཚོགས་དང་། ཤ་སྣ་ཚོགས། ཁྲག་སྣ་ཚོགས། སྙིང་སྣ་ཚོགས། ཆང་སྣ་ཚོགས། བདུད་རྩི་ལྔ། ཚོགས་ཀྱི་ཡོ་བྱད་ལ་སོགས་མཆོད་པའི་རྫས་ཀྱི་བྱེ་བྲག་ཇི་སྐེད་པ་བཤམ་པར་བྱའོ།

རྒྱུན་གཏོར་རམ་མཆོད་གཏོར་ནི། དཔལ་གཏོར་འཁོར་གསུམ་གོང་དང་འདྲ་བ་ཤ་ཁྲག་ལ་སོགས་པས་བརྒྱན་པའོ། །གཉིས་པ་མཚམས་བཅད་སྲུང་འཁོར་ལྷག་པའི་ལྷ་བསྒོམ་པ་ནི། བདེ་དགྱེས་གདན་བཞི་ལ་སོགས་པ་ཧེ་རུ་ཀའི་རྣལ་འབྱོར་གང་
བསྒོམ་པའི་རང་གཞུང་གིས་བྱའོ། །རྒྱ་གཞུང་གཉིས་སུ་ལྷ་མོ་ཉིད་ཀྱི་བདག་བསྐྱེད་བཤད་པ་ནང་སྒྲུབ་གཙོ་ཆེ་བའི་དབང་དུ་བྱས་པའོ། །གསུམ་པ་རྟེན་དང་བརྟེན་པ་བསྐྱེད་ནས་བྱིན་རླབས་དགུག་གཞུག་བྱ་བ་ནི། མདུན་གྱི་དཀྱིལ་འཁོར་དང་རྟེན་
གཏོར་བསངས་སྦྱངས། སྟོང་པའི་ངང་ལས་ཨེ་ལས་ཆོས་ཀྱི་འབྱུང་གནས་ཡངས་ཤིང་རྒྱ་ཆེ་བའི་ནང་དུ། ཡཾ་རཾ་ཝཾ་ལཾ་སུཾ་ལས་བྱུང་བའི་འབྱུང་བ་རིམ་བརྩེགས་རི་རབ་དང་བཅས་པའི་སྟེང་དུ་ཧཱུྃ་
ལས་སྐྱེས་པའི་སྣ་ཚོགས་རྡོ་རྗེའི་ལྟེ་བར་ཏཱཾ་འོད་ཟེར་ཁ་དོག་ལྔ་འཕྲོ་བ་ཞུ་བ་ལས་བྱུང་བའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞི་དང་ལྡན་པ།ཕྱི་བསྲེའི་ཁང་པ་ལྟར་དམར་ལྷག་གེ་བར་
འདུག་པ། ནང་རིན་པོ་ཆེ་སྣ་ལྔ་ལས་གྲུབ་ཅིང་ཀ་བ་བརྒྱད་གདུང་བཞི་བྲེས་པའི་ཐོག་ཕུབ་པའི་དབུས་འཕྱུར་བུ་ཏོག་དང་བཅས་པ་དུར་ཁྲོད་བརྒྱད་ལ་སོགས་པས་བསྐོར་བའི་ཤར་དཀར། ལྷོ་
སེར༑ ནུབ་དམར། བྱང་ལྗང་། ལྟེ་བ་མཐིང་ཁ་དེའི་ནང་དུ་བཅུད་ཀྱི་གཞལ་ཡས་ཁང་ཐོད་མཁར་ཚར་གསུམ་གྱི་ཕྱི་སྐམ་པོ། བར་རྙིད་པ། ནང་རློན་པ། རྐང་དང་ཤ་ཁྲག་དག་གིས་

།སྤྱིན་བྱས་པའི་མཁར་ཟུར་གསུམ་པ། ལོགས་གསུམ་ལ་སྒོ་ཡོད་པ། ཕྱི་ནང་ཐམས་ཅད་མེ་རླུང་འཚུབ་པ། ཁྲག་མཚོ་ཁོལ་ཞིང་འཕྱོ་བའི་གནས་སུ་གྲུ་གསུམ
པའི་རིན་པོ་ཆེའི་ས་གཞིའི་དབུས་སུ། སྐད་ཅིག་ཙམ་གྱིས་ཏི་ལས་རླུང་གི་བོང་བུ་དམར་གྭ་ལ་ཞིང་ཆེན་གྱི་སྟན་དང་སྲིན་པོའི་ཐོད་པའི་ཡ་མགལ་གྱིས་སྔ་རུ་མ་མགལ་གྱིས་ཕྱི་རུ་བྱས་
པ༑ སྦྲུལ་དང་རྒྱུ་མས་གོང་སྨེད་དང་མཐུར། ཞིང་ཆུང་གིས་སྒ་གཡོགས་བྱས་པའི་སྟེང་དུ་ཉི་མ་ལ་གནས་པའི་ཧཱུཾ་མཐིང་ནག་དེ་ལས་འོད་འཕྲོས། གདུག་པ་ཅན་ཐམས་ཅད་ཚར་
དོ,
བཅད༑ ྋ མ་མོ་དང་མཁའ་འགྲོ་མ་ཐམས་ཅད་ཀྱི་ནུས་མཐུ་གཅིག་ཏུ་བསྡུས། །ཡོངས་སུ་གྱུར་པ་ལས་དཔལ་ལྡན་ལྷ་མོ་དུད་པའི་སོལ་བ་མ་སྐ་མདོག་ནག་མོ། ནག་པོའི་སྤྲིན་དང་བུང་བ་ལྟར་
༈ གནག་པ། ཤིན་ཏུ་སྦེག་པ་ཀེང་རུས་ཀྱི་ལུས་ཅན་ཞལ་གཅིག ག་བཞི། ཞབས་གཉིས། སྤྱན་གསུམ་པ། གཡས་ཀྱི་དང་པོ་ན་རལ་གྲི་མེ་འབར་བ། འོག་མ་ན་བྷཉྫ་དམར་གྱིས
༈ བསྐྱིལ་བ་སྐྲ་གྲོལ་བ། གཡོན་གྱི་དང་པོ་ན་ཤཱཀྟའི་མཚོན་ཆ། འོག་མ་ན་ཏྲི་ཤཱ་ལའི་མགུལ་ནས་དར་དཔྱངས་འཕྱར་བ། མི་རོ་རེངས་པ་ཞལ་དུ་བཅུག་ཅིང་མཆེ་བ་བཞི་གཙིགས་པ། སྤྱན 205

གསུམ་དམར་པོ་ལྡོག་ནས་བལྟ་བ། དབུ་སྐྲ་རལ་པ་གྱེན་དུ་བརྫེས་ཤིང་ལན་བུ་གཡོན་དུ་འཁྱིལ་བ། དེ་ལ་སྦྲུལ་དང་ཐོད་ཕྲེང་གིས་བརྒྱན་པ། རྨ་བྱའི་རྒྱལ་མཚན་གཙུག་ན་འཕྱར་བ། སྙན་
ཆ་གཡས་ན་སྦྲལ་གྱི་མགུལ་ནས་དྲིལ་བུ་གསིལ་བ། སྙན་ཆ་གཡོན་ན་སེངྒེ་རལ་དམར་ཅན་འཕྱོ་བ། རྣ་ལྟག་གཉིས་ན་མེ་ཏོག་དང་དར་ནག་པོའི་ཅོད་པན་འཕུར་བ། ལྷ་མ་ཡིན་ལ་སོགས་
པའི་མགོ་བོས་དོ་ཤལ་དུ་བྱས་པ། གླང་པོ་ཆེའི་ཀོ་རློན་གྱིས་སྟོད་གཡོགས་སུ་བྱས་པ། བ་གླང་གི་ཀོ་རློན་ཚལ་པར་དྲས་པ་ལ་རེ་ལྡེ་སེར་པོའི་ཤམ་བུ་བཏགས་པས་སྐ་སྨད་དཀྲིས་པ། ཁྲག་
དང་ཞག་གི་ཐིག་ལེས་ཚོམ་བུར་བྲིས་པ། རུས་པའི་ཕྱག་རྒྱ་ལྔས་བརྒྱན་པ། ཀླུ་ཆེན་བརྒྱད་ཀྱིས་སྐ་རགས་བྱས་པ། ཞབས་གཉིས་ལྕགས་སྒྲོག་གིས་བརྒྱན་པ། བོང་བུ་གྭ་དམར་གྱི་སྟེང་ན་
ཙན་འཁྱིལ་གྱིས་བཞུགས་པར་གྱུར། ཐོད་མཁར་གྱི་ཟུར་གསུམ་དུ་བྷྱོཿ་ནག་པོ་གསུམ་ལས། ནག་མོ་གཅེར་བུ་རལ་པ་ཅན་གསུམ་ཕྱག་གཡས་མི་སྙིང་རློན་པ་གཙོ་མོའི་ཞལ་དུ་སྟོབ་
ཅིང་༑ གཡོན་བྷཉྫ་ཁྲག་གིས་བཀང་བ་འཛིན་པ། ཐོད་ཕྲེང་སེ་རལ་ཁར་ཁུར་བ་ཞིང་ཆེན་དང་རེ་ལྡེ། རུས་པའི་རྒྱན་ལ་སོགས་པ་དུར་ཁྲོད་ཀྱི་ཆས་ཀྱིས་བརྒྱན་པ། རླུང་གི་བོང་བུ་གྭ་དམར་

།ལ་ཆིབས་པ། ཐོད་མཁར་གྱི་ཕྱིའི་ཕྱོགས་བཞིར་བྷྱོཿ་བཞི་ལས་རིགས་བཞིའི་ལྷ་མོ་དཀར་མོ་དང༌། སེར་མོ། དམར་མོ། ལྗང་ནག་བཞིའི་ཕྱག་གཡས་པར་རྡོ་༄༅།
རྗེ་རིན་པོ་ཆེ་པདྨ་རྒྱ་གྲམ་གྱིས་ཡུ་བ་བྱས་པའི་གྲི་གུག་དང་གཡོན་ཐོད་པ་ཁྲག་གིས་གང་བ་འཛིན་པ། དུར་ཁྲོད་ཀྱི་ཆས་བརྒྱད་ཀྱིས་བརྒྱན་ཅིང་བོང་བུ་ལ་ཆིབས་པ། དེའི་རྒྱབ་ཀྱི་ཤར་དུ་བྷྱོཿ་ལས་
སེངྒེའི་གདོང་ཅན། ལྷོར་བྷོ་ལས་སྟག་གི་གདོང་ཅན། ནུབ་ཏུ་བྷོ་ལས་སྤྱང་ཀིའི་གདོང་ཅན། བྱང་དུ་བྷོ་ལས་ཕག་གི་གདོང་ཅན། བྱང་ཤར་དུ་བྷྱོཿ་ལས་བྱ་རྒོད་ཀྱི་གདོང་ཅན། ཤར་ལྷོར་
n
བྩོ་ལས་སྐྱང་ཀའི་གདོང་ཅན། ལྷོ་ནུབ་ཏུ་བྷྱོཿ་ལས་དུར་བྱའི་གདོང་ཅན། ནུབ་བྱང་དུ་བྷྱོཿ་ལས་བྱ་རོག་གི་གདོང་ཅན། ཐམས་ཅད་ཀྱང་ནག་མོ་ཕྱག་གཉིས་གྲི་གུག་དང་ཐོད་པ་འཛིན་པ། དུར་
ཁྲོད་ཀྱི་ཆས་བརྒྱད་ཀྱིས་སྤྲས་ཤིང་དྲེལ་ནག་རྐང་གསུམ་ལ་ཆིབས་པའོ། །ཤར་སྒོར་བྷོ་ལས་སྟག་ལ་ཞོན་པ་ཀཾ་ཀའི་གདོང་ཅན། ལྷོ་སྒོར་བྷོ་ལས་སྤྱང་ཀི་ལ་ཞོན་པ་ཀཾ་ཀའི་གདོང་ཅན། ནུབ་
༈ སྒོར་བྷྱོཿ་ལས་སྤྲེའུ་ལ་ཞོན་པ་ཀཾ་ཀའི་གདོང་ཅན། བྱང་སྒོར་བྷོ་ལས་དྲེད་ནག་ལ་ཞོན་པ་ཀཾ་ཀའི་གདོང་ཅན། བཞི་ཀའང་ནག་མོ་ཕྱག་བཞིའི་དང་པོ་གསུམ་གྱི་གཡས་ན་རིམ་པ་བཞིན། མདའ་207

གཞུ་སྤུ་གྲི་སྦྲུལ་གྱི་ཞགས་པ་དང༌། གཡོན་རྣམས་བྷཉྫ་ཁྲག་གིས་བཀང་བ་འཛིན་པ། བཞི་པའི་གཡས་ན་རྒྱུ་ཞགས་དང་གཡོན་ནད་ཀྱི་རྐྱལ་པ་བསྣམས་པ། ཞིང་ཆེན་གྱི་སྐེད་དཀྲིས་རེ་ལྡེ་
སེར་པོས་ཤམ་བུར་བྱས་པ། ཐོད་ཕྲེང་གིས་བརྒྱན་པ། དེའི་ཕྱི་རོལ་དུ་སྤྲུལ་པའི་ལས་མཁན་བྱེ་བ་འབུམ་སྡེ།ྋ ཐུགས་ཀྱི་སྤྲུལ་པ་ནག་མོ་བྱེ་བ་འབུམ་སྡེ། དཀར་སེར་དམར་ལྗང་གི་སྤྲལ་པ་
མ་མོ་བྱེ་བ་འབུམ་སྡེའི་ཚོགས་དང༌། གཞན་ཡང་ཤ་ཟ་ནམ་གྲུ་སྲིན་མོ་གནོད་སྦྱིན་མོ་ལ་སོགས་པ་དམོད་པའི་མཚོན་ཆ་ཅན་རྣམས་དང༌། ཡེ་ཤེས་དང་ལས་ཀྱི་མཁའ་འགྲོ་ལ་སོགས་པ་ཐམས་
ཅད་ཀྱང་ནག་མོ་གཅེར་བུ་སྐྲ་བཤལ་བ་འཇིགས་སུ་རུང་བའི་རྒྱན་དང༌། སྣ་ཚོགས་པའི་མཚོན་ཆ་ཐོགས་པར་གྱུར། གཙོ་འཁོར་དེ་རྣམས་ཀྱི་སྤྱི་བོར་ཟླ་བའི་དཀྱིལ་འཁོར་ལ་ཨཾ་དཀར་
པོ༑ མགྲིན་པརཔདྨ་ལ་ཨཱཿ དམར་པོ། སྙིང་ཀར་ཉི་མ་ལ་ཧཱུཾ་ནག་པོ། འཁོར་རྣམས་ཀྱི་ཐུགས་ཀར་ཟླ་བ་ལ་བྷྱོཿས་མཚན་པ་གསལ་བར་གྱུར་པའི་རང་དང༌། མདུན་གྱི་གཙོ་འཁོར་རྣམས་ཀྱི་
ཐུགས་ཀ་ནས་འོད་ཟེར་ལྕགས་ཀྱུ་ལྟ་བུ་འཕྲོས་པས། ནག་པོ་དྲག་པོ། དྲག་པོ་ཆེན་པོའི་དུར་ཁྲོད། བྱང་པུཥྤ་ཧ་རི། མར་རྔོག་གི་གདན་ས་སོགས་ནས་དཔལ་ལྡན་ལྷ་མོ་དུད་པའི་སོལ་བ་

༄༅། །མ་འཁོར་ནག་མོ་འབུམ་སྡེའི་ཚོགས་ཀྱིས་བསྐོར་བ་བཛྲ་ས་མ་ཛཿ རི་རབ་ཆེན་པོའི་བྱང་ཤར་མཚམས། །གཡུ་མཚོ་མུ་ལེའི་དེང་གི་
དབུས༑ །རིན་ཆེན་ལྔ་ལྡན་གཞལ་ཡས་ཁང་། །དེ་དབུས་སྲིད་གསུམ་ཐོད་མཁར་ནང༌། །གྲུ་གསུམ་འབར་བའི་ཀློང་དཀྱིལ་ནས། །དཔལ་ལྡན་ལྷ་མོ་དུད་སོལ་མ། །སྐུ་མདོག་ནག་མོ་
འཇིགས་པའི་གཟུགས། །ཞལ་གཅིག་ཕྱག་བཞི་བོང་བུ་ཆིབས། །འཁོར་ཡང་མ་མོ་འབུམ་སྡེས་བསྐོར། །གནས་འདི་ཉིད་དུ་གཤེགས་སུ་གསོལ། །ད་ལྟ་སྙིགས་མའི་དུས་འདི་རུ།
དམ་ཅན་བཞུགས་པར་མི་འོས་ཀྱང་། །སྔོན་ཚེ་བྱང་ཆུབ་ཤིང་དྲུང་དུ། །ཐུབ་པ་ཆེན་པོའི་སྤྱན་སྔ་རུ། །ཇི་ལྟར་ཁས་བླངས་དམ་བཅས་ལྟར། །སངས་རྒྱས་བསྟན་པ་སྲུང་བ་དང༌། །འགྲོ་
ཀུན་བདེ་ལ་འགོད་པའི་ཕྱིར། །དཔལ་ལྡན་ལྷ་མོ་གཤེགས་སུ་གསོལ། །གསང་སྔགས་སྲུང་མ་དམ་ཚིག་ཅན། །འཁོར་བཅས་གཤེགས་ཤིང་བཞུགས་སུ་གསོལ།། ཞེས་པ་
དང་། བྷྱོཿ རང་བཞིན་རྣམ་དག་ཡེ་ཤེས་སྒྱུ་མའི་ཀློང༌། །བདེ་ཆེན་འདུ་འབྲལ་མེད་པའི་དཀྱིལ་འཁོར་ནས། །དུས་གསུམ་རྒྱལ་བའི་ཕྲིན་ལས་གཅིག་བསྡུས་པ། །དཔལ་འབར་

མཁའ་འགྲོའི་གཙོ་མོ་དབྱིངས་ནས་བཞེངས། །དུར་ཁྲོད་རྒྱུ་ཞིང་རྣལ་འབྱོར་ལས་ལ་འབྲེང༌། །མི་བཟད་རྣམ་པར་སྤྲལ་པའི་ཞིང་རྣམས་དང༌། །པུ ཥྤ་ཧ་རི་མར་རྔོག་གདན་ས་སོགས།
མཁའ་འགྲོ་འདུ་བའི་གནས་ནས་འདིར་གཤེགས་ཤིག། ཅེས་སྤྱན་དྲངས་ནས་དགུག་པ་དང་གཞུག་པ་དང་བཅིང་བ་དང་དབང་དུ་བྱ་བའི་སྔགས་འདི་བྱའོ།། ཥྱ་ཛཿ ཧཱུྃ བཾ་ཧོཿ ས་མ་ཡ་ཧོཿ ཞེས་བརྗོད་པས་ཡེ་ཤེས་པ་
དང་དམ་ཚིག་པ་དབྱེར་མེད་དུ་གྱུར། བཞི་པ་དམ་བསྒྲགས་མཆོད་གཏོར་འབུལ་ཞིང་བསྟོད་དེ་བཟླས་པ་ནི། དེ་ནས་གཟུགས་དངོས་སུ་སྟོན་པར་བསྒོམ། དེ་ལྟར་མི་སྟོན་ན། ཨཾ་ཧཱུཾ་བྷོ་ཨཱ་ར་ལི་ཧྲི་ཛཿ ཞེས་བརྗོད་ཅིང་
གཟིར། དུད་པའི་སོལ་བ་མ་ཁྱོད་ཀྱིས་བདག་གི་སེམས་ལ་ཅི་འདོད་པའི་དོན་ཐམས་ཅད་འགྲུབ་པར་གྱིས་ཤིག ཅེས་མངོན་སུམ་དུ་བྱུང་ན་བརྗོད་པར་བྱའོ། །དེ་ཡང་ལས་ལ་སྦྱར་བའི་ཚེ། རིགས་ཀྱི་དམ་ཚིག
སྦྱིན་ཏེ། དམ་ཚིག་ཀྱང་གུར་གུམ་གྱི་ཆུ་ལ་སྔགས་འདི་བཏབ་ལ་སྦྱིན་ནོ། །ཞེས་རྒྱ་གཞུང་དུ་འབྱུང་ཡང༌། རྡོ་རྗེ་འཆང་ཆེན་པོ་རྗེ་བཙུན་མར་རྔོག་གི་ཕྱག་བཞེས་ལ་ནང་མཆོད་གཏོར་ནས། ཨོྃ་བཛྲ་ཧ་ན་ཧ་ན་བཛྲ་ས་མ་ཡ་མ་ཏི་ཀྲ་མ་
ཕཊ། ཅེས་དམ་ཚིག་གི་ཆུ་སྦྱིན་ནས་བསྒོ་བར་བྱའོ།། ལྷ་མོ་ཁྱོད་དམ་ཚིག་འདི་ལས་འདས་ནས་བསྒོ་བ་བཞིན་དུ་མ་བྱས་ན་གཟིར་བ་ཆེན་པོ་བྱེད་པ་དང༌། དམ་ཚིག་གི་ཆུ་འདིའང་དུག་ཧ་ལ་ཧ་ལ་

༄༅། །ཆེན་པོར་འགྱུར་ཏེ། འཐུང་པས་ཁྲག་ཏུ་སྐྱག་པ་དང༌། རྡོ་རྗེ་ཟ་བྱེད་ཆེན་པོས་སྙིང་དྲལ་ཏེ་དུས་མ་ཡིན་པར་འཆི་བར་འགྱུར་བ་དང༌། གནོད་སྦྱིན་གྱིས་གསོད་
པར་འགྱུར་བ་དང༌། སྙིང་འགས་པ་དང༌། ཁྲོ་བོ་ཟ་བྱེད་ཆེན་པོ་དང་འཇིགས་བྱེད་ཆེན་པོར་འགྱུར་ཏེ། མེ་དབལ་རྡོ་རྗེ་འབར་བས་ཚིག་ནས་ལུས་ཐལ་བར་འགྱུར་ཏེ་སོ་སོ་རང་རང་གིས་མནའ་
བོར་བ་བཞིན་དུ་དམྱལ་བ་དང་འབོད་སྒྲོག་ཏུ་སྐྱེ་བར་འགྱུར་རོ།། ཞེས་དམ་ཚིག་བོར་རོ། །དེ་ནས་མཆོད་རྫས་རྣམས་བསངས་སྦྱངས་མི་དམིགས་པ་ལས། ཐོད་པའི་སྣོད་ཡངས་ཤིང་རྒྱ་ཆེ་བའི་ནང་དུ་ངོ་བོ་ཟག་
མེད་ཀྱི་བདུད་རྩི། རྣམ་པ་མཆོད་རྫས་བཟང་ཞིང་རྒྱ་ཆེ་བ་རྒྱལ་སྲས་ཀུན་ཏུ་བཟང་པོའི་མཆོད་པའི་སྤྲིན་གྱི་ཕུང་པོ་ཆེན་པོ་ལྟ་བུས་ནམ་མཁའི་དབྱིངས་ཁྱབ་པར་གྱུར། ཨོཾ་ཨཱཿ ཧཱུྃ་ཧ་ཧོ་ཧྲཱིཿ སྭཱ་
ཧཱ༑ ལན་གསུམ་གྱིས་བྱིན་གྱིས་བརླབས་ཤིང་འབུལ་བ་ནི། ཧཱུཾ་བྷྱོཿ ལྷ་མིན་རྣམས་དང་དགྲ་བགེགས་བསྒྲལ་བ་ཡི། །སྙིང་ཁྲག་དང་འདྲེས་དུག་ཆུ་ཁོལ་མའི་རྒྱུན། །རྒྱ་མཚོར་བསྐྱིལ་བའི་མི་
ཟད་ཨཉྙཾ་འདི། །མཁའ་འགྲོའི་དབང་ཕྱུག་འཁོར་དང་བཅས་ལ་འབུལ། །ཤྲཱི་མཱན་དེ་ཝི་དྷཱ་མཾ་གཱ་རི་ས་པ་རི་ཝཱ་རེ་བྷྱཿ ཨཉྙཾ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡཻ་ཧཱུཾ་ཕཊ། དྲི་མེད་ཡིད་འོང་ལྷ་

རྫས་བཟང་པོ་དང༌། །དྲག་པོའི་ཆུ་དང་རྡོ་རྗེ་དྲི་ཆུར་བཅས། །གདུག་པའི་དྲི་ལྡན་ཞབས་བཀྲུ་འདི་དག་ཀྱང༌། །མཁའ་འགྲོའི་དབང་ཕྱུག༴ སྔགས་ཐོག་མ་དང་ཐ་མ་འདྲ་བ་ལས་ཨཉྙཾ་གྱི་གནས་སུ་བཛྲ་
པཱ་ཏྱཾ་དང༌། ཉམས་པ་བསྒྲལ་བའི་དབང་པོ་རྣམ་ལྔ་ནི། །རི་ལྟར་སྤུངས་ཤིང་ཨུཏྤལ་ཆེར་འཛིངས་དུག །མཐུན་པའི་མཻ་ཏོག་ཕྲེང་བ་ལྟར་སྤེལ་བ། །མཁའ་འགྲོའི་དབང་
ཕྱུག༴ པུཥྤ༴ སྣ་ཚོགས་སྤོས་མཆོག་བསྲེགས་དང་གསུར་ཆེན་གྱི། །དུད་སྤྲིན་མཁའ་ལ་འཁྲིགས་པའི་དྲི་ཞིམ་ངད། །ཕྱོགས་བཅུའི་མཐར་འགྲོ་རྡོ་རྗེ་བདུག་སྤོས་ཀྱང༌། །མཁའ་འགྲོའི་
དབང་ཕྱུགཿ དྷུ་པེ༴ ཙནྡན་ག་པུར་ཟིལ་དངར་སྙིང་པོ་དང༌། །ཤ་ཁྲག་རུས་པ་དགྲ་བོའི་མཁྲིས་ཞག་དུག །བྱུག་པར་སྦྱར་བའི་མི་བཟད་དྲི་ལྡང་ཆབ། །མཁའ་འགྲོའི་དབང་
ཕྱུག༴ བགྲང་ཡས་རོ་དང་བཅུད་ལྡན་ཞལ་ཟས་མཆོག །བཟང་ཞིང་འཚལ་བ་མ་ཚངས་མེད་པ་རྣམས། །སྲིད་པའི་འདོད་དགུའི་གཏོས་དང་མཉམ་སྤེལ་བ། །མཁའ་འགྲོའི་
འང་ཕྱུག༴ྋ ནཻ་ཝི་དྱ༴ ལྷ་མིའི་སིལ་སྙན་རྔ་དང་མི་རྐང་དུང་། །དཀྲོལ་འབུད་བརྡུང་དང་གླུ་དབྱངས་རྒྱ་མཚོའི་སྒྲས། །ཞིང་རྣམས་ཤིག་ཤིག་གཡོ་བྱེད་འདི་དག་ཀྱང༌། །མཁའ་འགྲོའི་

། ༄༅། །དབང་ཕྱུག༴ ཤཔྟ༴ འབྲུ་ཚིལ་གཡུལ་དུ་བསད་པའི་ཞུན་ཆེན་ནི། །རོ་རས་ཀྱིས་སྦགས་སྣང་བྱེད་སྦར་བའི་མེས། །མ་ལུས་མཆོག་ཏུ་གསལ་བའི་སྒྲོན་མེ་
འདི༑ །མཁའ་འགྲོའི་དབང་ཕྱུག༴ ཨཱ་ལོ་ཀེ༴ ལྷ་མིའི་ལོངས་སྤྱོད་མཆོག་ཏུ་གྱུར་པ་ཡི། །ཉེར་སྤྱད་འོས་པ་མཛེས་ཤིང ཆེར་མཛེས་སྡུག །ཞིང་རྡུལ་གྲངས་མཚུངས་མཁོ་དགུ་ཇི་སྙེད་
པ༑ །མཁའ་འགྲོའི་དབང་ཕྱུག་འཁོར་དང་བཅས་ལ་འབུལ། །རཱུ་པ༴ བསམ་ཡས་སྙན་པའི་སྒྲ་དབྱངས་གང་དག་གིས། །ཕྱོགས་བཅུའི་ནམ་མཁའི་ཁམས་ཀུན་རྣམ་འགེངས་པ། །ལྷ་
རྫས་བཟང་པོའི་རོལ་མོ་འདི་དག་ཀྱང་། །མཁའ་འགྲོའི་དབང་ཕྱུག༴ ཤཔྟ༴ ལེགས་པར་སྦྱར་བའི་དྲི་མཆོག་དམ་པ་ཡིས། །སྲིད་པའི་གདུང་བ་མ་ལུས་ཞི་བྱེད་པ། །རབ་འབྱམས་དྲི་
ཞིམ་ཆར་བཞིན་འབབ་པའི་ཆབ། །མཁའ་འགྲོའི་དབང་ཕྱུག༴ གཏྗེ༴ རོ་དང་བདུད་རྩིའི་བཅུད་ལྡན་བཟའ་བ་དང༌། །བཏུང་དང་བལྡག་གཞིབ་འཛིན་མའི་ཁྱོན་འདི་ཉིད། །ཀུན་བཟང་
༈ མཆོད་པའི་ཕུང་པོ་ལྟར་བཀང་བ། །མཁའ་འགྲོའི་དབང་ཕྱུག༴ རཱ་སྱ༴ མཐའ་ཀླས་ནམ་མཁའི་གཏོས་དང་མཉམ་གྱུར་པའི། །དབང་པོའི་ཚོན་ལྟར་རྣམ་བཀྲའི་ན་བཟའ་ནི། །རེག་པའི་

བདེ་བས་དབང་པོ་ཚིམ་བྱེད་པ། །མཁའ་འགྲོའི་དབང་ཕྱུག་འཁོར༴ སྤརྴ༴ དགྲ་བོའི་ཤ་ཆེན་ཤ་སྣ་རི་ལྟར་སྤུངས། །ཉམས་པའི་སྙིང་ཆེན་སྙིང་སྣས་སྲིད་གསུམ་གཏམས། །གདུག་
པའི་དམར་ཆེན་དམར་སྣ་མཚོ་ལྟར་བསྐྱིལ། །ཞིང་བཅུའི་ཀླད་ཆེན་ཀླད་སྣས་སྟོང་གསུམ་བཀང༌། །རྒྱུད་ཆེན་ཕྲེང་བ་དཀྲིགས་པ་ནམ་མཁའི་མཐར། །འདོད་དགུའི་ཡོན་ཏན་རྣམས་ནི་སྤྲིན་
ལྟར་གཏིབས། །བ་ལིང་གཏོར་མའི་ཚོགས་ནི་སྐར་ལྟར་བཀྲམ། །མཁའ་འགྲོའི་དབང་ཕྱུག༴ ཨོཾ་མ་ཧཱ་མཱཾ་ས་ཁཱ་ཧི། མ་ཧཱ་ཙིཏྟ་ཁཱ་ཧི། མ་ཧཱ་རཀྟ་ཁཱ་ཧི། མ་ཧཱ་གོ་རོ་ཙ་ན་ཁཱ་
ཧི༑ མ་ཧཱ་བ་སུ་ཏ་ཁཱ་ཧི། ཨོཾ་ཨི་དཾ་བ་ལིངྷ་གྲྀཧྞ་གྲྀཧྞ་ས་མ་ཡ་ཧཱུྃ་ཕཊ་སྭཱ་ཧཱ། ནམ་མཁའ་ལྟར་ཡངས་ཐོད་པ་རྡོ་རྗེའི་སྣོད། །ཤ་ལྔ་བདུད་རྩི་ལྔ་སྦྱར་རྡོ་རྗེའི་རྫས། །མཆོག་གི་རྒྱལ་བ་
རྡོ་རྗེས་བྱིན་བརླབས་པ། །མཁའ་འགྲོའི་དབང་ཕྱུག་འཁོར་དང་བཅས་ལ་འབུལ། ཤྲཱི་མཱན་དེ་ཝི་དྷཱ་མཾ་གཱ་རི་ས་པ་རི་ཝཱ་རེ་བྷྱསརྦ་པཉྩ་ཨ་མྲྀ་ཏ་པཱུ་ཛ་ཁཱ་ཧི། དེ་ནས་གཏོར་མ་བདུད་རྩིས་བྲན
ལ། གཏོར་སྣོད་བྷཉྫ་ཡངས་ཤིང་རྒྱ་ཆེ་བའི་ནང་དུ་གཏོར་རྫས་རྣམས་ཧ་ཧོ་ཧྲཱིཿ༔ ཧ་སེར་པོས་གཏོར་མའི་ཁ་དོག་ངན་པ་བཅོམ་ནས་ཁ་དོག་ཕུན་སུམ་ཚོགས་པ་གསེར་ཞུན་མ་ལྟ་བུར་

༄༅། །གྱུར། ཧོཿཧཿདཀར་པོས་གཏོར་མའི་དྲི་ངན་པ་བཅོམ་ནས་དྲི་ཕུན་སུམ་ཚོགས་པ་དང་ལྡན་པར་གྱུར། ཧྲཱིཿ སྔོན་པོས་གཏོར་མའི་རོ་ངན་པ་བཅོམ་ནས་རོ་ཕུན་སུམ་
ཚོགས་པ་དང་ལྡན་པར་གྱུར། ཨོཾ་ཨཱཿ ཧཱུྃ་ཧ་ཧོ་ཧྲཱིཿ སྭཱ་ཧཱ། ལན་གསུམ་གྱིས་བྱིན་གྱིས་བརླབས་ལ། ཤྲཱི་མཱན་དེ་ཝི་དྷཱ་མཾ་གཱ་རི་ས་པ་རི་ཝཱ་རེ་བྷྱ ཨི་དཾ་བ་ལིང་གྲྀཥྞ་གྲྀཥྞ་ས་མ་ཡ་ཧཱུྃ་ཕཊ། གསུང་
རྒྱུན་ལྟར་ན་ས་པ་རི་ཝཱ་ར་ཨི་ད་བ་ལིངྐ་ཁ་ཁ་ཁཱ་ཧི་ཁཱ་ཧི། སྙིང་པོ། ཨོཾ་ཧཱུྃ་ཤྲཱི་ཡ་དེ་ཝི་ཀ་ལི་ཀ་ལི་མ་ཧཱ་ཀ་ལི་ཧཱུཾ་བྷྱོཿ་ཧྰུྃ། གསུང་རྒྱུན་དུ་ས་པ་རི་ཝཱ་ར་སོགས་སོ་སོར་ལན་གསུམ་མམ་ལྔ་དང་བདུན་ཉེར་གཅིག་
ལ་སོགས་པས་ཕུལ་བས། དཔལ་ལྡན་ལྷ་མོ་འཁོར་བཅས་རྣམས་ཀྱིས་ཧབ་དིར་གྱིས་གསོལ་བར་བསམས་ལ་ཕྲིན་ལས་བཅོལ་བ་ནི། མཁའ་འགྲོའི་དབང་ཕྱུག་དུད་པའི་སོལ་བ་མ་འཁོར་དང་བཅས་པ་ཁྱེད་རྣམས་ཀྱིས་
མཆོད་སྦྱིན་གྱི་གཏོར་མ་ཁ་དོག་དམ་པ། དྲི་དམ་པ། རོ་དམ་པ། རེག་བྱ་དམ་པ་འདི་བཞེས་ལ། རྣལ་འབྱོར་པ་བདག་ཅག་དཔོན་སློབ་ཡོན་མཆོད་འཁོར་དང་བཅས་པའི་ནད་ཀྱི་རིགས་སུ་
གྱུར་པ་རླུང་མཁྲིས་བད་ཀན་འདུས་པ་ལས་གྱུར་པའི་ནད་ཐམས་ཅད་ཞི་ཞིང་བཟློག་པར་མཛད་དུ་གསོལ།གདོན་གྱི་རིགས་སུ་གྱུར་པ་ལྷ་དང་ཀླུ་དང་གནོད་སྦྱིན་དང་། རྒྱལ་པོའི་གདོན་པ་ལ་

སོགས་པ་ཐམས་ཅད་ཞི་ཞིང་བཟློག་པར་མཛད་དུ་གསོལ། རྨི་ལམ་ངན་པ་དང་མཚན་མ་ངན་པ་ལ་སོགས་པ་སྤང་བྱ་མི་མཐུན་པའི་ཕྱོགས་ཐམས་ཅད་བཟློག་ཅིང་ཞི་བར་མཛད་དུ་
གསོལ༑ གཞན་ཡང་རྣལ་འབྱོར་པ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་ཐམས་ཅད་ཀྱི་གྲོགས་གྱིས། མཐུན་གྱིས། དཔུང་གྱིས། སྔུན་ནས་བསུས། ཕྱི་ནས་
སྐྱོར༑ བསམ་པ་སྒྲབས། རེ་བ་སྐོངས། ཇི་ལྟར་འདོད་པའི་དོན་ཐམས་ཅད་མཐར་ཕྱིན་པའི་ཕྲིན་ལས་མཛོད་ཅིག ཅེས་གསོལ་བས་དེ་ལྟར་བགྱིའོ་ཞེས་ཁས་བླངས་པར་བསམ་མོ། །དེ་
ལྟར་མཆོད་པ་རྫོགས་པར་ཕུལ་ནས་བསྟོད་དེ། རྒྱུད་ལས། དེ་ལྟར་བསྟོད་པ་བྱེད་པའི་རྣལ་འབྱོར་པས། །ཆོས་ཀྱི་སྲོག་ཤིང་ཆོས་ཀྱི་རྒྱལ་མཚན་བསྒྲེངས། །ཆོས་ཀྱི་དུང་འབུད་ཆོས་ཀྱི་
སྒྲོན་མེ་སྦར། །དགེ་ལ་མོས་ཤིང་དད་པས་ལྷ་མོ་ལ། །བོས་ཤིང་བསྟོད་པ་མཆོག་ནི་དུས་དྲུག་གམ། །ཡང་ན་མཚན་མོ་རེ་ལ་རྟག་པར་ནི། །གང་གིས་བསྟོད་པ་རྔ་གླིང་དབྱངས་དང་
བཅས༑ །བསྟོད་པ་ཙམ་གྱིས་ལྷ་མོས་རྟག་ཏུ་སྲུང་། །མཉེས་ནས་བསྟོད་པ་པོ་ཡི་གྲིབ་བཞིན་འབྲེང་། །བསམ་པའི་དགོས་པ་ཐམས་ཅད་ཡོངས་སུ་འགྲུབ། །ཅེས་གསུངས་པས། རྔ་དང་

༄༅། །སིལ་སྙན་ལ་སོགས་པའི་རོལ་མོ་དང་དབྱངས་སྙན་པོས་བསྟོད་པར་བྱ་བ་ཡིན་ལ། དེ་ལ་ཐོག་མར་སྐུ་གསུང་ཐུགས་ཡོན་ཏན་ཕྲིན་ལས་ཀྱི་སྒོ་ནས་བསྟོད་པ་
616 བྷྱོཿ དཔལ་ལྡན་ལྷ་མོ་མི་ཕམ་སྲིད་གསུམ་བདག །རང་དོན་སྒྲུབ་ཕྱིར་རྣམ་ཐར་གསུམ་གཞོལ་ཡང༌། །སྙིང་རྗེའི་དབང་གིས་རྗེས་ལ་ཐོབ་པ་ཡི། །ཤེས་རབ་སྣ་ཚོགས་
ཐབས་ཀྱིས་འགྲོ་དོན་མཛད། །ལྷ་མོ་ནག་མོ་སྐ་མདོག་ཆར་སྤྲིན་མདོག །མཚན་མོ་ནག་མོ་ཤིན་ཏུ་གཏུམ་པའི་གཟུགས། །ཤིན་ཏུ་སྦེག་ཅིང་ཀེང་རུས་གཟུགས་འཆང་མ། །ཞལ་གཅིག་
ཕྱག་བཞི་ཞབས་གཉིས་བརྗིད་པའི་སྐ། །རལ་པ་གྱེན་བརྫེས་ལན་བུ་གཡོན་དུ་འཁྱིལ། །སྐྲ་སེར་སྦྲུལ་དང་ཐོད་པའི་ཕྲེང་བས་བརྒྱན། །རྣ་ལྟག་མེ་ཏོག་དར་ནག་ཅོད་པན་ཅན། །ཁྲག་དང་
ཆང་གིས་ར་རོ་སྤྱན་རྩ་དམར། །མི་རོ་རེངས་པ་ཁར་བཅུག་མཆེ་བ་བཞི། །རྣམ་པར་གཙིགས་ནས་ཁྲག་ལ་ཤིན་ཏུ་དགྱེས། །སྙན་གཡས་སྦྲུལ་གྱི་མགུལ་ནས་དྲིལ་བུ་གསིལ། །གདུག་པ་
༈ བཏུལ་ནས་ཚངས་པའི་སྒྲ་སྒྲོག་མ། །སྙན་ཆ་གཡོན་ན་སེངྒེའི་རལ་དམར་འཕྱོ། །དཔའ་མོ་ཁམས་གསུམ་སེངྒེའི་སྒྲ་སྒྲོག་མ། །བྷྱོཿ ཕྱག་བཞིའི་གཡས་ཀྱི་དང་པོ་རལ་གྲི་

འཕྱར༑ །འོག་མ་བྷཉྫ་རཀྟ་དམར་བསྐྱིལ་འཛིན། །གཡོན་གྱི་དང་པོ་ཤཱཀྵིའི་མཚོན་ཆ་བསྣམས། །འོག་མ་ཏྲི་ཤཱའི་མགུལ་ནས་དར་དཔྱང་འཕྱར། །ཤཱཀྟི་རལ་གྲི་མཚོན་གྱིས་བཅད་པ
།ལྷ་མ་ཡིན་སོགས་མགོ་བོས་དོ་ཤལ་བྱས། །གླང་པོ་ཆེ་ཡི་ཀོ་རློན་སྟོད་གཡོགས་ཅན། །སྨད་ནི་བ་གླང་ཀོ་རློན་དྲས་པ་ལ། །ཕྱི་ནས་རེ་ལྡེ་སེར་པོའི་ཤམ་བུར་དཀྲིས། །ཀླུ་ཡི་
དབང་པོ་གཤིབས་པའི་སྐེད་བཅིངས་ཅན། །ཞབས་གཉིས་ལྕགས་སྒྲོག་དག་གིས་མཛེས་པར་བརྒྱན་།ཁྲག་ཞག་མང་པོས་ཐིག་ལེ་ཚོམ་བུར་བྲིས། །བྷྱོཿ བོང་བུ་གྭ་ཞོན་མཚན་མོ་
དུར་ཁྲོད་རྒྱུ། །བོང་བུའི་རྨིག་པ་རླུང་གི་ཤུགས་འཆང་མ། །ཁམས་གསུམ་སྐད་ཅིག་ཙམ་ལ་བསྐོར་བར་བྱེད། །སྐད་ནི་དུང་དང་འབྲུག་གི་སྒྲ་ལྟ་བུས། །མ་མོ་མཁའ་འགྲོ་ཤ་ཟ་དབང་དུ་
སྡུད༑ །ལྷོ་ཕྱོགས་གཤིན་རྗེའི་ཕོ་བྲང་རྟག་ཏུ་གནས། །དམ་པའི་ངང་ནས་གཟུགས་སྐུ་གཉིས་གཟིགས་མ། །ཏིང་འཛིན་དབང་ཐོབ་གཟུགས་ཁམས་གནས་སུ་བྱོན། །ཚངས་པའི་རྒྱལ་པོ་ལ་
སོགས་ཕྱག་བྱས་མ། །གཞན་ལ་དབང་སྒྱུར་འདོད་ཁམས་མཐར་ཡང་ཕྱིན། །དབང་ཕྱུག་ཆེན་པོའི་སྐུ་ལ་དགྱེས་འཁྲིལ་མ། །སུམ་ཅུ་རྩ་གསུམ་ཚལ་དུ་བྱོན་པའི་ཚེ། །ལྷ་རྣམས་དབུགས་

།ཕྱུང་བརྒྱ་བྱིན་ཕྱག་བྱས་མ། །ལྷ་མ་ཡིན་རྣམས་ཕུང་བར་བྱས་པའི་ཚེ། །ལྷ་མིན་དབང་པོ་ཀུན་གྱིས་ཕྱག་བྱས་མ། །སྐུ་མཆོག་རི་རབ་ཆེ་དང་འགྲན་པའི་ཚེ།༅།
ལྟེ་བའི་ཐད་ཀྱི་ཕྱོགས་ནས་ཉི་ཟླ་ཤར། །རྒྱལ་ཆེན་བཞི་ལ་སོགས་པས་ཕྱག་བྱས་མ། །རྒྱ་མཚོའི་གཏིང་ནས་མེ་འབར་མཚོ་སྐེམས་ནུས། །ས་འོག་ཀླུ་དབང་ཀུན་གྱིས་ཕྱག་བྱས་མ། །ལྷ་མོ་
ཁྱོད་ཀྱིས་ཆོ་འཕྲུལ་འདི་བསྟན་པས། །བདུད་དང་གཤིན་རྗེའི་རྒྱལ་པོ་འདར་ཞིང་འདུད། ྋ །མ་མོ་སྲིན་མོའི་ཚོགས་རྣམས་འདར་ཞིང་དངངས། །བྷྱོཿ ཙིཏྟ་རིན་ཆེན་གུར་ཕུབ་གཞལ་
ཡས་ནས། །ཉི་ཟླའི་དཀྱིལ་འཁོར་བརྩེགས་པའི་འོད་ཟེར་འབར། །ཕྱོགས་བཅུའི་འཇིག་རྟེན་དུག་གི་བཅུད་བསྡུས་ནས། །ཉི་མའི་དཀྱིལ་འཁོར་དག་ལ་ཐིམ་པར་མཛད། །དུག་གི་རླངས་
པས་ནག་པོའི་ཕྱོགས་རྣམས་ཀྱི། །བཞི་བརྒྱ་རྩ་བཞིའི་ནད་རྣམས་ལྷོང་མཛད་མ། །དེ་ཕྱིར་ནད་ཀྱི་བདག་མོ་དམ་ལ་འདུད། །ཕྱོགས་བཅུའི་འཇིག་རྟེན་བདུད་རྩིའི་བཅུད་བསྡུས་ནས། །ཟླ་
༣ བའི་དཀྱིལ་འཁོར་དག་ལ་ཐིམ་པར་མཛད། །བདུད་རྩིའི་རླངས་པས་དཀར་པོའི་ཕྱོགས་རྣམས་ཀྱི། །བཞི་བརྒྱ་རྩ་བཞིའི་ནད་རྣམས་རྩད་གཅོད་མ། །བདུད་རྩི་སྨན་གྱི་རྒྱལ་མོ་དམ་ལ་

འདུད༑ །གང་ཞིག་ཁྱོད་ལ་དད་ན་མ་བས་བྱམས། །དེ་ཕྱིར་མ་གཅིག་ནད་བདག་སྨན་གྱི་གཙོ། །ལྷ་མོ་ཁྱོད་ལ་བདག་གིས་རྟག་ཏུ་བསྟོད། །རྣལ་འབྱོར་བཅོལ་བའི་ཕྲིན་ལས་འགྲུབ་པར་
མཛོད།། ཅེས་དྲང་སྲོང་སེངྒེའི་ང་རོས་བསྟོད་པ་དངོས་གྲུབ་འབྱུང་བའི་རྒྱུད་ལས་གསུངས་སོ། །ལྷམོའི་རྟགས་ཀྱི་བསྟོད་པ་ནི། མ་བྷྱོཿ བསྐལ་པ་མེ་ལྟར་འབར་བའི་ཀློང་དཀྱིལ་ན། །རླུག་ནག་འཚུབ་ཆེན་
རབ་ཏུ་འཁྱིལ་བའི་དབུས། །འཕྲུལ་གྱི་གཞལ་ཡས་ཐོད་པའི་སྐུ་མཁར་ན། །འདོད་ཁམས་དབང་ཕྱུག་ལྷ་མོ་དུད་སོལ་མ། །ནག་མོ་ཆེན་མོ་རྔམ་པའི་མཆེ་བ་ཅན། །གཅེར་བུ་རལ་པའི་
གསེབ་ནས་མེ་སྟག་འཕྲོ། །ལྷ་མོ་སྐུ་མདོག་ནག་མོར་བཞུགས་པ་ནི། །དོན་དམ་དབྱིངས་ལས་བསྐྱོད་པ་མེད་པའི་རྟགས། །དབུ་སྐྲ་ཁམ་སེར་སྦྲུལ་གྱིས་བཅིངས་པ་ནི། །ཞེ་སྡང་གདུག་
པའི་བགེགས་དཔུང་འཇོམས་པའི་རྟགས། །རལ་པ་གཡས་ནས་གཡོན་དུ་འཁྱིལ་བ་ནི། །ཡུམ་གྱི་མཁའ་ལ་སྤྲུལ་པ་འགྱེད་པའི་རྟགས། །རལ་པ་སྤྱི་གཙུག་གཅིག་ཏུ་འཁྱིལ་བ་ནི། །སྐྱེ་
མེད་དོན་དམ་གཅིག་ཏུ་དགོངས་པའི་རྟགས། །རྨ་བྱའི་རྒྱལ་མཚན་གཙུག་ཏུ་འཕྱར་བ་ནི། །ཉོན་མོངས་དུག་གསུམ་རྩད་ནས་གཅོད་པའི་རྟགས། །ཐོད་སྐམ་ལྔ་ཡིས་དབུ་ལ་བརྒྱན་པ་ནི།

།བདེ་གཤེགས་རིགས་ལྔ་རྣམ་པར་དག་པའི་རྟགས། །སྙན་གཡས་སྦྲལ་ནག་གདེང་ཀ་འཕྱོ་བ་ནི། །ཞེ་སྡང་མ་སྤངས་གནས་སུ་དག་པའི་རྟགས། །སྙན་གཡོན་
སེངྒེ་རལ་དམར་འཕྱོ་བ་ནི། །གསུང་གི་ང་རོས་ཁམས་གསུམ་གཡོ་བའི་རྟགས། །སྙན་ཆ་གསེར་གྱི་དྲིལ་བུ་འཁྲོལ་བ་ནི། །སངས་རྒྱས་ཀུན་གྱི་བསྟན་གཉེར་མཛད་པའི་རྟགས། །རྣ་ལྟག་
མེ་ཏོག་དར་ནག་གཡོ་བ་ནི། །ལྷ་རྣམས་གཡུལ་ལས་རྒྱལ་བར་མཛད་པའི་རྟགས། །སྤྱན་རྩ་དམར་ལ་སྤྱན་གསུམ་བསྒྲད་པ་ནི། །སྒྲབ་པ་པོ་ལ་བུ་བཞིན་གཟིགས་པའི་རྟགས། །ཤངས་
ནས་ཁྲག་དང་ཞག་གི་དྲི་སྣོམ་པ། །གནོད་བྱེད་གདུག་པ་ཅན་རྣམས་མྱུལ་བའི་རྟགས། །ཞལ་དུ་མི་རོ་རེངས་པ་བཅུག་པ་ནི། །དམ་ཉམས་དགྲ་བོ་ཞལ་དུ་གསོལ་བའི་རྟགས། །རྣོ་གདུག་
མཆེ་བ་ཟུར་གསུམ་གཙིགས་པ་ནི། །དགྲ་བགེགས་ཤ་ལ་ཆེམ་ཆེམ་རོལ་པའི་རྟགས། །ཕྱག་གཡས་གཅོད་པའི་རལ་གྲི་འཕྱར་བ་ནི། །དམ་ཉམས་དགྲ་བོའི་སྲོག་རྩ་གཅོད་པའི་རྟགས། །
༈ འོག་མ་ཐོད་རློན་དམར་བསྐྱིལ་འཛིན་པ་ནི། །སྲིད་གསུམ་ཤ་ཁྲག་ཞལ་དུ་གསོལ་བའི་རྟགས། །ཕྱག་གཡོན་ཤཀྟའི་མཚོན་ཆ་འཛིན་པ་ནི། །ལྷ་མ་ཡིན་གྱི་དམག་དཔུང་སྒྲོལ་བའི་རྟགས།

འོག་མ་ཏྲི་ཤུ་དར་དཔྱངས་འཕྱར་བ་ནི། །བདུད་དཔུང་རྣམས་ཀྱི་རྒྱལ་མཚན་སྙོལ་བའི་རྟགས། །རུས་པའི་རྒྱན་ཆ་ལྔ་ཡིས་མཛེས་པ་ནི། །ཐུགས་རྗེ་སྤྲུལ་སྐུས་འགྲོ་དོན་མཛད་པའི་
རྟགས༑ ༑ཐལ་ཆེན་ཚོམ་བུས་སྐུ་ལ་བྱུགས་པ་ནི། །སྟོང་ཉིད་ཆོས་སྐུའི་དོན་དང་ལྡན་པའི་རྟགས། །ཁྲག་ཞག་ཐིག་ལེས་སྐུ་ལ་བརྒྱན་པ་ནི། །ཐུགས་རྗེའི་དོན་དམ་བཅུད་ལ་མངའ་བའི་
རྟགས༑ །གླང་པོ་ཆེ་ཡི་ཀོ་རློན་གསོལ་བ་ནི། །ཐེག་པ་མཆོག་གི་དོན་དང་ལྡན་པའི་རྟགས། །རེ་ལྡེ་སེར་པོའི་ཤམ་བུ་བཏགས་པ་ནི། །འཇིག་རྟེན་འདི་ན་ཆེ་བཙན་ལྡན་པའི་རྟགས། k
%ཆེན་བརྒྱད་ཀྱིས་སྐ་རགས་བྱས་པ་ནི། །ཀླུ་རིགས་ཐམས་ཅད་དབང་དུ་སྡུད་པའི་རྟགས། །ཐོད་རློན་ལྔ་བཅུས་དོ་ཤལ་བྱས་པ་ནི། །ལྷ་མིན་ཚོགས་རྣམས་སྐྲག་པར་བྱེད་པའི་རྟགས། i
བའི་ཐད་ནས་ཉི་ཟླ་འཆར་བ་ནི། །ཉོན་མོངས་མ་རིག་མུན་པ་སེལ་བའི་རྟགས། །རིན་ཆེན་ལྕགས་སྒྲོག་ཞབས་ལ་འཁྲིལ་བ་ནི། །འདོད་ཁམས་འདུལ་བའི་དབང་དང་ལྡན་པའི་རྟགས།
བོང་བུ་གྭ་པ་ཆིབས་སུ་ཆིབས་པ་ནི། །གཏི་མུག་དོན་དམ་ཆོས་ཉིད་བསྲེ་བའི་རྟགས། །དཔྱི་སྟེང་མིག་གིས་ཕྱོགས་བཅུར་བལྟ་བ་ནི། །གནོད་བྱེད་གང་ན་འདུག་ཀྱང་འགུགས་པའི་

།རྟགས། །ཞིང་ཆུང་ལྤགས་པས་སྒ་གཡོགས་བྱས་པ་ནི། །སངས་རྒྱས་བསྟན་པ་བསྲུང་བར་མཛད་པའི་རྟགས། །སྲིན་པོའི་ཐོད་པས་སྒ་རུ་བྱས་པ་ནི། །བདུད་༄༅།
མོའི་
དང་སྲིན་པོ་ཟིལ་གྱིས་གནོན་པའི་རྟགས། །སྦྲུལ་ནག་སྟོང་གིས་གོང་སྨེད་བྱས་པ་ནི། །ཉམས་པ་ཅན་ལ་མཛེ་ནད་གཏོང་བའི་རྟགས། །སྲིན་པོའི་ཐོད་པ་གོང་ལ་བཏགས་པ་ནི། །མ་མོ་སྲིན
མོ་ལས་ལ་འགྱེད་པའི་རྟགས། །ནད་ཀྱི་རྐྱལ་པ་སྨད་ལ་བཅིངས་པ་ནི། །དགྲ་བོའི་ཡུལ་དུ་ནད་རིམས་འགྱེད་པའི་རྟགས། །མེ་དཔུང་འབར་བའི་དབུས་ན་བཞུགས་པ་ནི། །ཡེ་ཤེས་ཆེན་
པོས་རྣམ་རྟོག་བསྲེག་པའི་རྟགས། །རླུང་ནག་འཚུབ་མ་ཕྱོགས་བཅུར་འཁྱིལ་བ་ནི། །ལྷ་སྲིན་སྡེ་བརྒྱད་དམ་ལ་འདུ་བའི་རྟགས། །ནག་མོ་འབུམ་ཕྲག་བྲན་དུ་འཁོལ་བ་ནི། །དགྲ་བགེགས་
གང་ཡིན་ཆམས་ལ་འབེབས་པའི་རྟགས། །བྷྱོཿ འཇིགས་གཟུགས་ཁྲག་འཐུང་ལྷ་མོ་དུད་སོལ་མ། །ནག་མོ་འབུམ་སྡེའི་ཚོགས་དང་བཅས་པ་ལ། །མཱཾ་ས་རཀྟ་ཙིཏྟས་བརྒྱན་པ་
63 །དམར་གྱི་གཏོར་མས་ཁྱོད་ཀྱི་ཐུགས་དམ་བསྐང་། །བ་ལིང་མཆོད་པར་བཞེས་ཤིག་དམ་ཚིག་ཅན། །གསོལ་ཞིག་བཞེས་ཤིག་ཆོས་སྐྱོང་སྲུང་མའི་གཙོ། །འཁོར་གྱི་ཚོགས་རྣམས་ཕོ་223

ཉར་ད་ཐོངས་ལ། །བསྟན་པ་འཇིག་པའི་དགྲ་བགེགས་རྡུལ་དུ་རློག །མ་གཅིག་རྒྱབ་ནས་མེ་འབར་རྒྱ་མཚོ་སྐེམ། །ཕྱག་ནས་འཇིགས་པའི་མཚོན་ཆས་རི་རབ་བསྙིལ། །དབུ་སྐྲ་རལ་པ་
འཐིབས་པས་སྟོང་གསུམ་འགེངས། །ཞལ་དུ་མི་ཤ་རློན་པ་རྟག་ཏུ་གསོལ། །ལྗགས་ལ་ཁྲག་དང་ཞག་གི་རྒྱ་མཚོ་འཁྱིལ། །གསུང་ནི་འབྲུག་གི་སྒྲ་ལྟར་ཕྱོགས་བཅུར་སྒྲོག བདག་གིས་
ཁྱོད་ལ་བསྟོད་པ་འབུལ་ལགས་ན། །བསྟན་པ་བསྲུང་བའི་ལས་འདི་མྱུར་དུ་སྒྲུབས།། ཞེས་བྲམ་ཟེ་ཆེན་པོ་མཆོག་སྲེད་ཀྱིས་མཛད་པའོ། །གཞན་ཡང་། བྷྱོཿ སྔོན་ཚེ་དཔག་བསམ་བྱང་ཆུབ་ཤིང་
གི་དྲུང༌། །རྒྱལ་བ་ཐུབ་པ་ཆེན་པོའི་སྤྱན་སྔ་རུ། །བསྟན་པ་གཉན་པོ་བསྲུང་བར་དམ་བཅས་པའི། །ཁྲག་འཐུང་དུད་སོལ་སྐུ་ལ་ཕྱག་འཚལ་བསྟོད། །ཁྱོད་ཀྱི་ཡོན་ཏན་སྟོབས་དང་གཟི་བརྗིད་
ལས༑ །མ་མོ་མཁའ་འགྲོ་བྱེ་བས་བསྐོར་བའི་དབུས། །གཏུམ་ཞིང་འགྱིང་བག་རྔམས་པའི་ཚུལ་དུ་བཞུགས། །སྲིད་གསུམ་ཟིལ་གྱིས་གནོན་ལ་ཕྱག་འཚལ་བསྟོད། །དོན་དམ་མི་གཡོ་སྐ་
མདོག་ཤིན་ཏུ་གནག །ཀླུ་རྣམས་འདུལ་ཕྱིར་དབུ་སྐྲ་སྦྲུལ་གྱིས་བཅིངས། །རིགས་ལྔ་རྣམ་དག་ཐོད་སྐམ་ལྔ་ཡིས་བརྒྱན། །ཐུགས་རྗེས་འགྲོ་དོན་མཛད་ལ་ཕྱག་འཚལ་བསྟོད། །ཡང་དག་་

༄༅། དོན་རྟོགས་ཐལ་ཆེན་ཚོམ་བུས་བརྒྱན། །དུག་གསུམ་སྤོང་ཕྱིར་རྨ་བྱའི་རྒྱལ་མཚན་བཙུགས། །དགྲ་བགེགས་སྒྲོལ་ཕྱིར་ཁྲག་ཞག་ཐིག་ལེར་བྲིས། །རྫུ་འཕྲུལ་
མཐུ་སྟོབས་ལྡན་ལ་ཕྱག་འཚེལ་བསྟོད། །ཞེ་སྡང་དག་ཕྱིར་སྙན་གཡས་སྦྲུལ་ནག་འཕྱོ། །ཁམས་གསུམ་སྒྲ་སྒྲོག་སྙན་གཡོན་སེངྒེས་བརྒྱན། །སྙན་པ་སྒྲོག་ཕྱིར་གསེར་གྱི་དྲིལ་བུ
འཆང་༑ །ཁམས་གསུམ་སྐད་ཅིག་ཁྱབ་ལ་ཕྱག་འཚལ་བསྟོད། །དགྲ་བགེགས་སྒྲོལ་ཕྱིར་སྤྱན་གསུམ་ཕྱོགས་བཅུར་གཟིགས། །ཤ་ཆེན་གསོལ་ཕྱིར་མི་རོ་ཞལ་དུ་བཅུག །བདུད་བཞི་
འཇོམས་ཕྱིར་རྣོ་གདུག་མཆེ་བ་གཙིགས། །མ་རུངས་རྡུལ་དུ་རློག་ལ་ཕྱག་འཚལ་བསྟོད། །ཆོས་ཉིད་དོན་ལྡན་ཞིང་ཆེན་ལྤགས་པ་གསོལ། །ཐེག་མཆོག་གསུམ་ལྡན་གླང་ཆེན་ཀོ་རློན་
བརྒྱན༑ །སྟོང་གསུམ་གྲགས་ལྡན་རེ་ལྡེའི་ཤམ་བུས་དཀྲིས། །སྨོན་ལམ་རྣམ་དག་ཁྱོད་ལ་ཕྱག་འཚལ་བསྟོད། །དགྲ་སྲོག་གཅོད་ཕྱིར་ཕྱག་གཡས་རལ་གྲི་འཕྱར། །བདུད་ཁྲག་གསོལ་
ཕྱིར་འོག་མ་ཐོད་རློན་འཛིན། །སྲིད་གསུམ་སྒྲོལ་ཕྱིར་གཡོན་པ་ཤཱཀྟ་བསྣམས། །གཡུལ་ངོ་བཟློག་ཕྱིར་འོག་མ་ཏྲི་ཤུལ་འཛིན། །ཆོས་ཉིད་དོན་རྟོགས་རུས་པའི་རྒྱན་གྱིས་སྤྲས། །ལྷ་མིན་225

འདུལ་ཕྱིར་ཐོད་རློན་དོ་ཤལ་བྱས། །རྫུ་འཕྲུལ་སྟོན་ཕྱིར་ལྕགས་སྒྲོག་འབར་བས་བརྒྱན། །བདུད་དཔུང་སྐྲག་པར་མཛད་ལ་ཕྱག་འཚལ་བསྟོད། །སྲིན་པོ་འདུལ་ཕྱིར་སྤྲལ་པའི་བོང་བུ་
ཆིབས༑ །སྟོང་གསུམ་ཁྱབ་ཕྱིར་འཚུབ་མའི་ནང་དུ་བཞུགས། །དུར་ཁྲོད་གནས་ཕྱིར་ཤ་ཟ་མང་པོས་བསྐོར། །སྣང་སྲིད་དབང་སྡུད་གསུང་ནི་འབྲུག་ལྟར་སྒྲོག །རྣམ་རྟོགཽ་སྲེག་མཛད་མེ་
དཔུང་དབུས་ན་བཞུགས། །སྟོབས་ཆེན་དམ་ཚིག་ཅན་ལ་ཕྱག་འཚལ་བསྟོད། །བྷྱོཿ ཁྱོད་ཀྱི་གཡས་ནས་སྤྲུལ་པའི་ལས་མཁན་ནི། །དམར་མོ་སྤྱན་གསུམ་ལྕགས་ཀྱི་རལ་པ་
ཅན༑ །ཕྱག་གཡས་ལྕགས་ཀྱུས་དགྲ་བགེགས་སྙིང་ནས་འགུགས། །དམ་ཉམས་འཆིང་བྱེད་ཞགས་པ་གཡོན་ན་ཐོགས། །སྟོང་ཁམས་རྒྱུ་ཕྱིར་ཆིབས་སུ་བོང་བུ་ཆིབས། །དྲག་མོ་
འགུགས་བྱེད་གསུམ་ལ་ཕྱག་འཚལ་བསྟོད། །ཁྱོད་ཀྱི་གཡོན་ནས་སྤྲལ་པའི་ལས་མཁན་ནི། །ནག་མོ་སྤྱན་གསུམ་ཁྲག་གི་རལ་པ་ཅན། ྋ།མ་རུངས་གསོད་བྱེད་ཕྱག་གཡས་རལ་གྲི་
འཕྱར༑ །གཙོ་ལ་སྟོབ་ཕྱིར་ཙིཏྟ་གཡོན་ན་ཐོགས། །དུར་ཁྲོད་ཆས་བརྒྱན་ཆིབས་སུ་བོང་བུ་ཆིབས། །དགྲ་བགེགས་གསོད་བྱེད་གསུམ་ལ༴ ཁྱོད་ཀྱི་མདུན་ནས་སྤྲུལ་པའི་ལས་མཁན་

༄༅། །ནི། །གཅེར་བུ་སྤྱན་གསུམ་དུང་གི་མཆེ་བ་ཅན། །གནོད་བྱེད་སུན་འབྱིན་ཕྱག་གཡས་དགྲ་སྙིང་ཐོགས། །གདུག་པ་སྐྲག་མཛད་གཡོན་ན་ཐོད་ཁྲག་འཛིན།ལྷམོའི་
འུ མཁའ་ལ་རྒྱུ་ཕྱིར་རླུང་གི་བོང་བུ་ཆིབས། །དམར་མོ་ཙ་མུཎྜི་ལ་ཕྱག ཁྱོད་ཀྱི་རྒྱབ་ནས་ལས་བྱེད་ཕོ་ཉ་ནི། །དམར་ནག་ཕུར་པའི་ལྷ་མོ་རེ་མ་ཏི། །སྤྱན་གསུམ་མཆེ་གཙིགས་གཏུམ་སྦེག་
དྲེ་འུ་ཞོན། ྋ །ཕྱག་གཡས་རལ་གྲིས་དམ་ཉམས་སྲོག་རྩ་གཅོད། །གཡོན་པ་ལྕགས་ཀྱུས་དགྲ་བོའི་སྙིང་ནས་འདྲེན། །ནག་མོ་ཐུན་ཁྲག་འབེབས་ལ་ཕྱག༴ ཁྱོད་ཀྱི་ཐུགས་ལས་སྤྲལ་པའི་
མཁའ་འགྲོ་ནི། །སྐུ་མདོག་དཀར་སེར་དམར་ལྗང་བོང་བུ་ཆིབས། །ཕྱག་གཉིས་གྲི་གུག་བྷཉྫ་ཁྲག་བཀང་བསྣམས། །ཕྲིན་ལས་སྒྲུབ་མཛད་བཞི་ལ་ཕྱག༴ ཁྲག་འཐུང་ནག་མོའི་སྤྱན་སྔར་
ཁས་བླངས་པའི། །ཤར་ནས་སྤྲུལ་པའི་ལས་མཁན་ཕོ་ཉ་ནི། །དཀར་མོ་ཞལ་གཅིག་ཕྱག་གཉིས་སེངྒེའི་གདོང༌། །དུར་ཁྲོད་ཆས་བརྒྱན་གྲི་དང་ཐོད་པ་འཛིན། །དྲེལ་ནག་རྐང་གསུམ་
༈ ཆིབས་ནས་ཕྱོགས་བཅུར་རྒྱུག །འགྱིང་ཞིང་དགྲ་བགེགས་རོལ་ལ་ཕྱག་འཚལ་བསྟོད། །ལྷོ་ནས་དམར་ནག་ཞལ་གཅིག་སྟག་གི་གདོང༌། །དུར་ཁྲོད་ཆས་བརྒྱན་གྲི་དང་ཐོད་པ་འཛིན།
227

དྲེལ་ནག་རྐང་གསུམ་ཆིབས་ནས་གནོད་བྱེད་ཀྱི། །ཁྲོ་ཞིང་ཤ་ལ་རོལ་ལ༴ ནུབ་ནས་སྔོ་ནག་ཞལ་གཅིག་སྤྱང་ཀིའི་གདོང༌། །དུར་ཁྲོད་ཆས་བརྒྱན༴ དྲེལ་ནག་རྐང་གསུམ་ཆིབས་ནས་
བགེགས་རྣམས་འཇོམས། །རྒྱུག་ཅིང་དགྲ་ཤ་རོལ་ལ༴ བྱང་ནས་མཐིང་ནག་ཞལ་གཅིག་ཕག་གི་གདོང་། །དུར་ཁྲོད་ཆས་བརྒྱན༴ དྲེལ་ནག་རྐང་གསུམ་ཆིབས་ནས་འབྱུང་པོའི་ཤ
འདུར་ཞིང་ཞལ་དུ་སྟོབ་ལ་ཕྱག༴ྋ བྱང་ཤར་མཚམས་ནས་སྨུག་ནག་བྱ་རྒོད་གདོང་། །དུར་ཁྲོད་ཆས་བརྒྱན༴ དྲེལ་ནག་ཞོན་ནས་དགྲ་བགེགས་ཤ་ཁྲག་རྣམས། །རྔམ་ཞིང་རྔམ་ཞིང་རོལ་
ལ༴ ཤར་ལྷོ་མཚམས་ནས་མུན་མདོག་སྐྱུང་ཀའི་གདོང༌། །དུར་ཁྲོད་ཆས་བརྒྱན༴ དྲེལ་ནག་ཞོན་ནས་དགྲ་བགེགས་མ་ལུས་པ། །མཆོང་ཞིང་མཆོང་ཞིང་གསོལ་ལ༴ ལྷོ་ནུབ་
མཚམས་ནས་ཁྲག་མདོག་དུར་བྱའི་གདོང༌། ྋ།དུར་ཁྲོད་ཆས་བརྒྱན༴ དྲེལ་ནག་ཞོན་ནས་ཉམས་པ་སྲོག་དང་འབྲལ། །རྒོད་ཅིང་རྒོད་ཅིག་འཇོམས་ལ༴ ནུབ་བྱང་མཚམས་ནས་དུད་མདོག་
བྱ་རོག་གདོང༌། །དུར་ཁྲོད་ཆས་བརྒྱན༴ དྲེལ་ནག་ཞོན་ནས་དགྲ་བགེགས་སྙིང་ནས་འདྲེན། །ལྡིང་ཞིང་ལྡིང་ཞིང་རོལ་ལ༴ ལས་མཁན་ཕོ་ཉ་ནག་མོ་ཀངྐའི་གདོང༌། །ཀུན་ཀྱང་མདའ་༔

༄༅། །གཞུ་སྤུ་གྲི་བྷཉྫ་དང༌། །སྦྲུལ་ཞགས་བྷཉྫ་རྒྱུ་ཞགས་ནད་རྐྱལ་བསྣམས། །མ་རུངས་འཆིང་བྱེད་རྣམས་ལ༴ ཞིང་ཆེན་སྟོད་གཡོགས་རེ་ལྡེའི་ཤམ་བུས་
དཀྲིས༑ །ཐོད་རློན་དོ་ཤལ་ཆིབས་སུ་སྟག་སྦྱང་དང༌། །སྤྲེའུ་དྲེད་ནག་ཞོན་ནས་ཕོ་ཉ་འགྱེད། །དགྲ་བགེགས་སྒྲོལ་བྱེད་བཞི་ལ༴ གཞན་ཡང་ལས་མཁན་བྱེ་བ་འབུམ་སྡེ་དང༌། མ་མོ་
མཁའ་འགྲོ་བདུད་མོ་བྱེ་བའི་ཚོགས། །ནག་མོ་གཅེར་བུ་འཇིགས་ཤིང་སྐྲ་བཤལ་བ། །ཞལ་གཅིག་ཕྱག་གཉིས་གྲི་དང་ཐོད་པ་འཛིན། །སྟོང་ཁམས་མ་ལུས་སྤྲིན་གྱི་ཚོགས་ལྟར་འཐིབས།
སྲིད་གསུམ་གཡོ་བར་མཛད་ལ་ཕྱག་འཚལ་བསྟོད། །དེ་ལྟར་བསྟོད་ཅིང་ཁྱོད་ལ་ཞུ་བ་ནི། །སྔོན་གྱི་ཐུགས་དམ་གཉན་པོ་བརྩེར་དགོངས་ལ། །བདག་ཅག་རྣལ་འབྱོར་དམ་ཚིག་ལྡན་པ་
དང་༑ །བསྟན་ལ་རབ་དད་དཀར་པོའི་ཕྱོགས་རྣམས་ལ། །བདུད་རྩིའི་རྒྱུན་ཕོབ་ནད་རྣམས་ཞི་བ་དང༌། །ལོངས་སྤྱོད་ཚེ་དང་འབྲུ་སོགས་འཕེལ་བར་མཛོད། །མ་རུངས་སེམས་འཛིན་ནག
ཪེ
༈ པོའི་ཕྱོགས་རྣམས་ལ། །དུག་གི་རླུང་བུས་ནད་ཀྱིས་གཟིར་ཞིང་སློང་། །ཁོང་ཁྲག་སྐྱུག་ཅིང་ཆོ་ངེས་གནམ་དུ་འདེབས། །སྨྱོ་འབོག་ཐོངས་ལ་བདུན་རྒྱུད་རྩད་ནས་ཆོད། །བདུད་དང་དགྲ་ ླ་

བགེགས་འབྱུང་པོ་རྡུལ་དུ་རློག །བསྟན་པ་སྲུང་མཛད་ལས་འདི་མྱུར་དུ་སྒྲུབས།། ཞེས་རྣལ་འབྱོར་གྱི་དབང་ཕྱུག་རྡོ་རྗེ་བི་རུ་བ་དཔལ་ལྡན་ཆོས་སྐྱོང་ཞབས་ཀྱིས་ཞལ་གཟིགས་དུས་སུ་མཛདཔའོ། །གཟུངས་ལས་ཕྱུང་བའི་
བསྟོད་པ་ནི། ཏིལ་མར་གྱིས་བསྐས་ལན་བུ་གཅིག་འཕྱང་རོ་ཉེའི་རྣ་ཆས་སྒེག་ཅིང་ཆ་ལུགས་མ་ལུས་འཆང༌། །རྒྱན་དུ་རྐང་སྒྲོག་ལྕགས་ལས་བྱས་པ་གཅིག་གིས་རང་གི་རྐང་པ་
མཛེས་པར་བྱས་པ་སྟེ། །གཅེར་བུ་བོང་བུ་ཞོན་ནས་འགྲོ་བ་འདི་ན་རྒྱུ་བ་འདི་ནི་ལྷ་མོ་ཁྱོད་ཉིད་ཀྱིས། །བདག་ཉིད་མཛེས་པར་ཤེས་ཀྱིས་གཞན་ལྟས་ཁྱོད་ཀྱི་སྤྱོད་པ་མཚོ་ཆེན་དོན་དག་སུ་ཡིས་
ཤེས༑ །འཁོར་བ་འཇིག་པའི་ཚེ་ན་མི་ལུས་དག་ལ་ཁྲག་དང་ཞག་འཛག་དུད་པ་འཐུལ་བ་ན། །ལྷ་མོ་མཆེ་བ་གཙིགས་པ་ཁྱོད་ཀྱི་ཞལ་དུ་འགྲོ་ཀུན་སྐད་ཅིག་ཙམ་གྱིས་ཞུགས་པར་གྱུར། །ནག་
མོ་མི་ཐོད་ཐོགས་པ་ཁྱོད་ནི་རྣལ་འབྱོར་གྲུབ་པའི་སྤྱོད་ཡུལ་ཅན་དེ་དུར་ཁྲོད་དགྱེས། །ཁྱོད་ནི་གཡོན་ཅན་མནན་ཅིང་ནད་དང་འཆི་བའི་འཇིགས་པ་སེལ་ཞིང་མི་ཟད་དྲིལ་ཡང་སྒྲོག །ཁྱོད་ནི་དཔའ་
བོ་དག་གི་མགོ་བོའི་ཅོད་པན་ལེགས་སྤྲས་གཡུལ་དུ་མཚོན་གྱིས་བཅད་པ་ཡི། །ཕྲེང་བ་ཐོགས་ཤིང་གར་བྱེད་ལག་པ་མཉེན་བརྐྱང་རྐུབ་ཚོས་ཆེ་ལ་ཀླུ་དབང་གཤིབས་པ་ཡི། །སྐ་རགས་འཆང་

༄༅ །ཞིང་ལག་ཏུ་མདུང་དང་རལ་གྲི་ཐོགས་པ་ཁྲག་དང་ཆང་གིས་མྱོས་གྱུར་པས། །མིག་རྩ་དམར་པོར་གྱུར་ཅིང་མཚན་མོ་དུར་ཁྲོད་རྒྱུ་བ་འབྱུང་པོ་ཕལ་ཆེར་རྣམས་ཀྱིས་
ལྷམོའི་
འུ མཐོང་༑ །ཀོ་རློན་ཆེན་པོ་དྲལ་ཏེ་བརྒྱངས་པའི་གོས་ཀྱིས་སྟོད་གཡོགས་སྨད་ནི་རེ་ལྡེ་སེར་པོས་དཀྲིས། །མི་ཡི་རྒྱུ་མ་གསར་པའི་སྦུབས་ཀྱིས་ཞལ་གྱི་ཟླ་བ་བརྒྱན་ཅིང་དྲིལ་བུ་འགྲམ་པར་
འཁྲོལ༑ །ལུས་ནི་སྣུམ་གྱིས་གསར་དུ་བྱུགས་ཤིང་ཁྲག་དང་ཞག་མང་འཛག་པའི་ཐིག་ལེས་ཚོམ་བུར་བྲིས། །མི་ཡི་ཤ་ལ་སོ་ཡིས་ཆེེམ་ཆེམ་གཅོད་བྱེད་ཐོད་པ་ཅན་གྱིས་བདག་ལ་སྐྱོང་གྱུར་
ཅིག །དྲག་པོ་དྲག་མོོ་མི་བཟད་མི་ཤ་ཁ་ན་ཐོགས་པ་སྔོན་ཆད་མ་བྱུང་ཁྱོད་མཐོང་ན། །མ་མོ་རྣམས་ཀྱང་སྐྲག་ཅིང་རྟབ་ལ་རྔམ་པ་འདོན་ཅིང་མིག་རྩ་རིག་རིག་ཁྱོད་ལ་འདུད། །ནག་མོ་བཟང་མོ་
ལུས་མདོག་གནག་ཅིང་བཟོད་པར་དཀའ་བ་ཁྱོད་ལ་བརྒྱ་བྱིན་ལ་སོགས་ཀྱང་། །ཞབས་ལ་ཉིན་རེ་བཞིན་དུ་བསྟོད་པར་བྱེད་ཅིང་གཤིན་རྗེའི་རྒྱལ་པོ་ཉིད་ཀྱང་རྟག་ཏུ་འདར་ཞིང་འདུད། །མི་རྣམས་
༩ དང་ནི་འགྲོ་བ་མ་ལུས་མཇུག་བརྟུལ་ནས་ནི་ཁྱོད་ཀྱི་རྣ་བ་ཡ་གཅིག་ལ། །བྲང་གིས་འགྲོ་བའི་གདེངས་ཀ་སྟོང་དང་ལྡན་པ་གཅིག་གིས་རྒྱབ་ནས་ཁྱོད་ལ་རྒྱན་དུ་བྱས། །ཡ་གཅིག་ལ་ནི་སེངྒེ་

མཚུངས་མེད་ཐོགས་ཤིང་རྒྱ་མཚོའི་མཐའ་བསྐོར་ས་གཞི་མ་ལུས་གནོན། །སྟེང་ནས་རྒྱུ་བའི་ཉི་མ་འོད་ཟེར་སྟོང་ལྡན་དེ་ནི་ཁྱོད་ཀྱི་ལྟེ་བའི་ཕྱོགས་སུ་ཤར། །བྷྱོཿ རྒྱ་མཚོའི་ཀློང་ནས་མེ་འབར་
ཁྱོད༑ །མཚོ་རྣམས་སྐེམ་པར་ནུས་མ་སྟེ། །བུད་མེད་ཐམས་ཅད་ཞི་མཛད་ཕྱིར། །ལྷ་ཆེན་སྐུ་ཡི་ཕྱེད་དུ་བཞུགས། །རྫོང་དང་དཀའ་བཟློག་ནག་མོ་ཆེ། །ལྷ་དང་ལྷ་མིན་ཕྱག་བྱས་མ། །
མི་ནད་གང་ཡིན་ཁྱོད་མིང་ཤེས། །དེ་ལ་འཇིགས་པ་མེད་པར་འགྱུར། །གཤིན་རྗེའི་ལྕམ་མོ་བདུད་ཀྱི་ཡུམ། །འདོད་པ་ཁམས་ཀྱི་དབང་ཕྱུག་མ། །ནད་དོ་ཅོག་གི་བདག་མོ་སྟེ། །སངས་
རྒྱས་བསྟན་པ་སྲུང་བ་ཡི། །དཔལ་ལྡན་ལྷ་མོ་ཁྱོད་ལ་འདུད། །དཔལ་ལྡན་གསང་ཆེན་མེ་འབར་དུད་སོལ་མ། །མི་ཕམ་ཁམས་གསུམ་ཟིལ་གནོན་འདོད་དབང་མ། །ཕྱི་ནང་གསང་བའི་
གདོན་བགེགས་རིམས་ལ་སོགས། །དྲན་པ་ཙམ་གྱིས་སྐྱོབ་ཅིང་རབ་ཞི་བའི། །གཡར་དམ་གཉན་པོ་དེང་འདིར་བརྩེར་དགོངས་ཤིག། དོན་གྱི་སྒོ་ནས་བསྟོད་པ་ནི། བྷྱོཿ གཡུ་མཚོ་མེར་D
བའི་འགྲམ་ཤེད་ན། །རླུང་འཚུབ་དམར་ནག་འཁྱིལ་བའི་དབུས། །སྲིན་པོའི་བོང་བུ་གྭ་དམར་ལ། །ཞིང་ཆེན་རྒྱུ་མའི་མཐུར་དུ་བྱས། །སྲིན་པོའི་ཡ་མགལ་སྔ་རུ་ལ། །མ་མགལ་དག་

3|༄༅། །གིས་ཕྱི་རུ་བྱས། །ཞིང་ཆེན་སྒ་སྟན་ཞིང་ཆུང་གི །སྒ་གཡོགས་སྦྲུལ་ནག་གོང་སྨེད་བྱས། །རུ་ཏྲ་ཕྲུ་གུའི་སྒ་གཡོགས་ཅན། །དེ་སྟེང་ལྷ་མོ་དུད་སོལ་མ།
སྐུ་མདོག་ནག་མོ་འཇིགས་པའི་གཟུགས། །ཞལ་གཅིག་ཕྱག་བཞི་སྤྱན་གསུམ་ཁྲོས། །ཞབས་གཉིས་ཙན་འཁྱིལ་བརྐྱང་བསྐུམ་བཞུགས། །རལ་པའི་ཐོར་ཚུགས་གཡོན་དུ་འཁྱིལ། །ལས་
སུ་ཁམས་གསུམ་དབང་དུ་སྡུད། །སྙན་གཡས་སྦྲལ་ནག་གདེངས་ཀ་འཕྱོ། །ཐོད་སྐམ་ལྔ་ཡིས་དབུ་ལ་བརྒྱན། །གཙུག་ན་རྨ་བྱའི་རྒྱལ་མཚན་བཙུགས། །ཐལ་ཆེན་ཚོམ་བུ་སྐ་ལ་
བྱུགས༑ །ཁྲག་ཞག་ཐིག་ལེས་ཟོ་རིས་བཏབ། །སྙན་གཡོན་སེངྒེ་རལ་དམར་འཕྱོ། །སྙན་གཉིས་གསེར་གྱི་དྲིལ་བུ་འཁྲོལ། །རྣ་ལྟག་མེ་ཏོག་ཆུན་པོས་བརྒྱན། །སྐུ་སྟོད་གླང་ཆེན་ཞིང་
ལྤགས་གསོལ། །སྐུ་སྨད་རེ་ལྡེ་སེར་པོ་དང༌། །སྟག་གཟིག་ལྤགས་པའི་ཤམ་ཐབས་གསོལ། །རིན་ཆེན་རུས་རྒྱན་སྦྲལ་གྱིས་སྤྲས། །མཆེ་བ་ཟུར་གསུམ་ཅུང་ཟད་གཙིགས། །ཁྲོ་གཉེར་
ཐོད་ཕྲེང་སེ་རལ་འཆང༌། །ཕྱག་གཡས་རལ་གྲི་མེ་འོད་འཕྱར། །འོག་མ་ཐོད་རློན་ཁྲག་བཀང་གསོལ། །ཕྱག་གཡོན་ཤཱཀྟ་རྨ་བྱ་ཅན། །འོག་མ་ཏྲི་ཤུལ་རྩེ་གསུམ་ཐོགས། །དཔྲལ་བའི་

དཀྱིལ་ནས་ཟླ་གསལ་ཞིང༌། །ལྟེ་བའི་དབུས་ནས་ཉི་མ་འཆར། །དབང་གི་ལྕགས་སྒྲོག་ཞབས་ལ་འཁྲིལ། །བོང་བུའི་སྟེང་ནས་ཕྱོགས་བཅུར་གཟིགས། །མེ་དཔུང་ནང་ན་འགྱིང་བག
བཞུགས༑ །ཤིན་ཏུ་སྦེག་པའི་ཆ་བྱད་ཅན། །སྲིད་པའི་མ་མོ་ཁྲི་ཕྲག་དང་། །ལས་ཀྱི་མ་མོ་ཁྲི་ཕྲག་ནི། །དྲུག་ཅུ་རྩ་བཞིས་རབ་ཏུ་བསྐོར། །དཔལ་ལྡན་ལྷ་མོ་ཁྱོད་ལ་བསྟོད།། ཅེས་སྲིན
པོའི་རྒྱལ་པོ་ལངྐ་མགྲིན་བཅུས་བསྟོད་པའོ། །རྒྱན་བསྟོད་ནི། བྷྱོཿ བྱང་ཤར་ཐོད་པ་འཕྲུལ་གྱི་གཞལ་ཡས་ནས། །ལྷ་མོ་ནག་མོ་མཐུ་དང་རྫུ་འཕྲུལ་ཅན། །དབང་ཕྱུག་སྲིད་པ་གསུམ་གྱི་བདག་
མོ་སྟེ། །ཁྱོད་ནི་ཁམས་གསུམ་ཀུན་གྱིས་མཆོད་ཅིང་བསྐུར། །ཚངས་པའི་རྒྱལ་པོས་རྨ་བྱའི་རྒྱལ་མཚན་ཕུལ། །ཁྱབ་འཇུག་ཆེན་པོས་ཉི་ཟླ་རྒྱན་དུ་ཕུལ། །རྣམ་ཐོས་སྲས་ཀྱིས་སེངྒེའི་རྣ་
རྒྱན་ཕུལ། །ནམ་མཁའི་ལྷ་བྲན་གསེར་གྱི་དྲིལ་བུ་ཕུལ། །ཀླུ་ཡི་རྒྱལ་པོས་སྦྲུལ་གྱི་གདེངས་ཀ་ཕུལ། །ལྷ་དབང་བརྒྱ་བྱིན་གླང་ཆེན་ཀོ་རློན་ཕུལ། །ལྷ་མ་ཡིན་གྱིས་དར་ནག་ཅོད་པན་
ཕུལ༑ །མ་མོ་རྣམས་ཀྱིས་རེ་ལྡེའི་ཤམ་བུ་ཕུལ། །ཤ་ཟ་རྣམས་ཀྱིས་ཁྲག་ཞག་ཐིག་ལེ་ཕུལ། །མཁའ་འགྲོ་རྣམས་ཀྱིས་རུས་པའི་རྒྱན་ཆ་ཕུལ། །གཤིན་རྗེའི་རྒྱལ་པོས་ཐོད་པའི་རྒྱན་ཕྲེང་✖

།ཕུལ། །སྲིན་པོའི་རྒྱལ་པོས་ལྕགས་སྒྲོག་སྔོན་པོ་ཕུལ། །འཁོར་ལོས་སྦྱར་རྒྱལ་ལྷ་མིའི་རྒྱལ་སྲིད་ཕུལ། །དེ་ལྟར་རྒྱན་གྱི་རྣམ་པ་དུ་མ་ཡིས། །དཔལ་ལྡན་ལྷ་༄༅།
།མོ་ཁྱོད་ལ་བསྟོད་འབུལ་ན། །རྣལ་འབྱོར་བདག་ཅག་འཁོར་དང་བཅས་པ་ཡི། །ཚེ་དང་བསོད་ནམས་ལ་སོགས་རྒྱས་པ་དང༌། །མཆོག་དང་ཐུན་མོང་དངོས་གྲུབ་མ་ལུས་སྩོལ།
བདག་ལ་རྟག་ཏུ་སྡང་བའི་སེམས་ལྡན་པའི། །དམ་ཉམས་དགྲ་བོའི་སྲོག་རྩ་མྱུར་དུ་ཆོད།། ཅེས་པ་དེ་ལྟར་བསྟོད་པ་རྣམས་ཀྱི་རྗེས་སུ། ཨོཾ་རུ་རུ་རོ་རུ་བི་ངྷིཥྛ་བ་ངྷུ་སི་ཀ་མ་ལ་རཀྵ་སི་ཧཱུཾ་བྷྱོཿ། ཆེ་
གེ་མོ་མཱ་ར་ཡ་ཕཊ། ཅེས་པ་བཟླ་ཞིང་དམར་བརླབ་གཏོར་མ་བསྒྲེང༌། བརྒྱ་རྩ་བརྒྱད་དམ་ཡང་ན་ཉི་ཤུ་རྩ་གཅིག་བཟླ་ཞེས་རྒྱ་གཞུང་དུ་འབྱུང༌། བཟླས་པ་བྱ་བ་ནི། ལྷ་མོ་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་
དེའི་མཐའ་མར་ༀ་ཧཱུྃ་ཤྲཱི་ཡ་དེ་ཝཱི་ཀཱ་ལི་ཀཱ་ལི་མ་ཧཱ་ཀཱ་ལི་ཧཱུཾ་བྷྱོཿ། ཞེས་པའི་སྔགས་ཀྱི་ཕྲེང་བ་ནག་པོས་བསྐོར་བར་བསམ། རང་གི་ཐུགས་ཀ་ནས་འོད་ཟེར་སྤྲོས་ལྷ་མོའི་ཐུགས་ཀར་
ཨཱཿ ཕོག །ཐུགས་དམ་གྱི་རྒྱུད་བསྐུལ་ཏེ་སྔོན་དམ་བཅས་པ་དྲན་པས་ལྷ་མོའི་ཐུགས་ཀ་ནས་འོད་ཟེར་འཕྲོས། འཁོར་དང་དྲེགས་པ་ཅན་ཐམས་ཅད་ཀྱི་སྙིང་ཀར་ཕོག །དེ་དག་གི་རྒྱུད་

བསྐུལ༑ མཐུ་དང་ནུས་པ་ཐམས་ཅད་གཙོ་མོའི་ཐུགས་ཀར་བསྡུས། སྐུ་གསུང་ཐུགས་ཀྱི་དངོས་གྲུབ་འོད་ཟེར་སྣ་ལྔའི་ཚུལ་དུ་བྱུང་བ་བདག་ཉིད་ཀྱི་ཐུགས་ཀར་ཐིམ་པར་བསམ་པས། །སྙིང་པོ་ཡི་ནི་
གསང་སྔགས་འདི། །རྟག་པར་བཟླས་པ་བྱ་བ་སྟེ། །མྱུར་བ་ཡང་ནི་མ་ཡིན་པ། །ཐོགས་པ་ཡང་ནི་མ་ཡིན་པ། །མི་གསལ་བ་ཡང་མ་ཡིནཔ། །གུག་ཀྱེད་ཉམས་པ་མ་ཡིན་པ། །གཡེང་བའི་རྟོག་པ་སྤངས་ལ་བཟླ། ཞེས་གསུངས་པ་
ལྟར་བཟླས་ལ། བསྙེན་པའི་མན་ངག་ཟབ་པའི་ཁྱད་པར་འགའ་བླ་མའི་ཞལ་ལས་ཇི་ལྟར་འབྱུང་བ་བཞིན་བྱའོ། །དེ་ལྟ་བུས་དུས་རྟགས་གྲངས་ཀྱི་བསྙེན་པ་བྱ་བ་སྟེ། རྒྱ་གཞུང་ལས། དེ་ལྟར་བྱས་པས་བདུན་ནམ་བཅུ་བཞི་ན། །ལྷ་མོ་གཙོ་
འཁོར་ཞལ་མཐོང་གསུང་ཡང་ཐོས། །འབྲིང་གིས་ཉམས་དང་ཐ་མས་རྨི་ལམ་སྟེ། །ལུས་དང་གྲིབ་མ་ལྟར་འཁོར་ཅི་བསམ་འགྲུབ། །ཅེས་གསུངས་པ་བཞིན་ནོ། །དེའང་སྔགས་ཁྲི་ཕྲག་རེ་རེ་བཟླས་ནས་གཏོར་མ་འོར་རེ་བཏང་ངོ༌། །ཁུ་ཚུར་
གཉིས་བཅིངས་མཛུབ་མོ་བསྒྲེང་སྟེ་ཁ་འགྲམ་གཡས་གཡོན་དུ་མཆེ་བ་ལྟར་བྱས་ལ། ༀ་བྷོ་བརྟ་ལི་བརྟ་ལི་ཚེ། ཞེས་ལན་གསུམ་མམ་བདུན་བཟླས་ནས་འདི་སྐད་དུ། ཧཱུྃ་བྷྱོཿ དུར་ཁྲོད་བདག་མོ་དངོས་གྲུབ་
ཞལ༑ །གཏུམ་མོ་གཙིགས་བྱེད་ཡི་དྭགས་ཁ། །དམ་ཚིག་སྲུང་མ་ཁྲག་དགའ་མོ། །ཀི་ལིའི་སྒྲ་སྒྲོག་སྦྱོར་ཟིན་མ། །དུར་ཁྲོད་རོ་ཡི་ཚལ་དབུས་ན། །ཚོགས་དང་ཕོ་ཉར་བཅས་པ་

།རུ། །གཙིགས་བྱེད་གཏུམ་མོ་དུད་སོལ་མ། །གསོལ་ཞིག་བཞེས་ཤིག་དམ་ཚིག་ལྷ། །གནས་ནས་གནས་པར་མཛད་དུ་གསོལ། །བདག་གི་སེམས་ལ་ཅི་༄༅།
མོའི་
འདོད་པ། །དེ་ནི་ཁྱོད་ཀྱིས་འགྲུབ་པར་མཛོད། །བདག་གི་ལས་ནི་ཅི་བྱེད་ཀྱང༌། །དེ་དག་ཀུན་གྱི་གྲོགས་གྱིས་ཤིག །གསོལ་བས་དགྱེས་ནས་ཞལ་དུ་ཐིམ་པར་མཛོད། ། ཨོཾ་གྲྀཧྞ་གྲྀ ཧྞ་
སརྦ་དུཏྠཾ་ཧ་ན་ཧ་ན་བྷཀྵ་བྷཀྵ་ཝྃ་པྲྀ་པྲེ་ཕེ་ཕཊ་སྭཱ་ཧཱ། ཞེས་བརྗོད་དེ་སེ་གོལ་ལན་གསུམ་བརྡབས་ཏེ་གཏོང་བ་ཛཔ་མ་རྫོགས་ཀྱི་བར་དུ་རྒྱུན་དུ་དེ་ལྟར་ཤེས་པར་བྱའོ། །ཞེས་གྲུབ་པའི་སློབ་དཔོན་ནཱ་རོ་པས་གསུངས་སོ། །ལྔ་པ་བསྐང་
བཤགས་གཉེར་གཏད་རྗེས་ཀྱི་བྱ་བ་ནི། རྒྱ་གཞུང་དུ། ཇི་སྲིད་སྐྱོ་བར་གྱུར་པ་དང༌། དེ་སྲིད་ཀྱི་བར་དུ་བཟླས་པ་ལ་སྐྱོ་བར་གྱུར་ན་བསྟོད་པ་བྱས་ལ་མཆོད་པ་ཕུལ། ཕྱག་བྱས་ཏེ་ལྷ་མོ་གཤེགས་སུ་གསོལ་ལོ། །ཞེས་གསུངས་པ་ལྟར་རྗེ་
བཙུན་གོང་མ་མར་པ་ཡབ་སྲས་ཀྱི་ཕྱག་བཞེས་ལ་འདི་ལྟ་སྟེ། ཚོགས་ཀྱི་འཁོར་ལོ་ཡི་དམ་རང་གཞུང་ལྟར་བྱིན་གྱིས་བརླབས་ནས་བསྐང་བ་བྱ་བ་དངོས་གྲུབ་ཀྱི་སྙེ་མ་ནི། བྷྱོཿ དགའ་བ་ཚལ་གྱི་དུར་ཁྲོད་ནས། །འདས་
དང་མ་བྱོན་ད་ལྟར་གྱི། །བསྟན་པ་སྲུང་བར་མངའ་གསོལ་བའི། །ཆོས་སྐྱོང་སྲུང་མ་དུད་སོལ་མ། །ཁྱོད་ཀྱི་ཐུགས་དམ་གཉན་པོ་དེ། །རིག་འཛིན་རྣལ་འབྱོར་བདག་གིས་བསྐང༌།

དམ་ཅན་སྲུང་མ་འདིར་སྤྱོན་ཅིག །རྣལ་འབྱོར་དགྲ་ལྷ་འདིར་བྱོན་ཞིག །འབོད་པའི་རྟེན་རྫས་ཡིན་པའི་ཕྱིར། །གཡབ་དར་ནག་པོས་ཐུགས་དམ་བསྐང༌། །སྒྲུབ་པའི་དམ་རྫས་ཡིན་པའི་
ཕྱིར༑ །གཏའ་གཏོར་ཆེན་པོས་ཐུགས་དམ་བསྐང༌། །མ་དང་མི་འབྲལ་འགྲོགས་པའི་ཕྱིར། །རྒྱུན་གྱི་གཏོར་མས་ཐུགས༴ དམ་ཚིག་གཉན་པོ་བསྲེ་བའི་ཕྱིར། །བདུད་རྩི་སྨན་གྱིས་
ཐུགས༴ བསྟེན་པའི་དམ་རྫས་ཡིན་པའི་ཕྱིར། །དགྲ་བགེགས་ཤ་དང་ནལ་བུའི་ཤ། །མཱཾ་སའི་བྱེ་བྲག་དཔག་མེད་ཀྱིས། །བསྐང་ངོ་ཁྱོད་ཀྱི་ཐུགས་དམ་བསྐང་། །དགྱེས་པའི་དམ་རྫས་
ཡིན་པའི་ཕྱིར། །ར་ནག་ཁྲག་དང་བྱ་ནག་ཁྲག །དགྲ་བགེགས་ཁྲག་ལ་སོགས་པ་ཡི། །རཀྟའི་རྒྱ་མཚོས༴ དགྲ་བགེགས་གསུར་ལ་རྔམས་པའི་ཕྱིར། །ཚིལ་ཆེན་དུད་པས༴ ཆུ་
དང་ཚལ་སྐྱེས་མེ་ཏོག་དང༌། །ཙནྡན་ཨ་ཀ་རུ་སྤོས་དང༌། །དྲི་བཟང་སྦྱར་བའི་ཡོན་ཆབ་ཀྱིས། །བསྐང་ངོ་ཁྱོད་ཀྱི༴ གྲོ་ནས་འབྲས་ཀྱི་བཤོས་གཙང་དང༌། །འབྲུ་ཚིལ་ཞུན་ཆེན་སྣང
གསལ་དང༌། །ཕྱི་ཡི་མཆོད་པ་རྣམ་ལྔ་ཡིས། །བསྐང་ངོ་ཁྱོད་ཀྱི༴ གཟུགས་སྡུག་སྒྲ་སྙན་དྲི་ཞིམ་དང༌། །རོ་མངར་རེག་བྱ་འཇམ་པ་དང༌། །འདོད་པའི་ཡོན་ཏན་ལྔ་རྣམས་ཀྱིས།

| ༄༅། །བསྐང་ངོ་ཁྱོད་ཀྱི༴ མི་རྟ་གླང་སོགས་ཤ་ལྔ་དང༌། །བྱང་སེམས་རཀྟ་རྒྱུངས་པ་དང༌། །བདུད་རྩི་ལྔ་ལ་སོགས་པ་ཡི། །གསང་བའི་མཆོད་པས༴ བཟའ་
བའི་དམ་ཚིག་ཡིན་པའི་ཕྱིར། །བཤོས་གཙང་མར་གྱིས་བརྒྱན་པ་དང་། །ཤ་ཆང་ཁུར་བ་སྒོག་བཙོང་སོགས། །ཚོགས་ཀྱི་མཆོད་པས༴ ཕྱི་ཡི་རྟེན་རྫས་ཡིན་པའི་ཕྱིར། །བོང་བུ་གྭ་
དམར་ལུག་ནག་དང༌། །དར་ནག་བ་དན་མ་རལ་གྱིས། །བསྐང་ངོ་ཁྱོད་ཀྱི་ཐུགས༴ ནང་གི་རྟེན་རྫས་ཡིན་པའི་ཕྱིར། །རྨ་བྱ་ནོར་བུའི་རྒྱལ་མཚན་དང༌། །ནལ་བུའི་རྒྱལ་མཚན་བྷ
ཡིས༑ །བསྐང་ངོ་ཁྱོད་ཀྱི༴ གསང་བའི་རྟེན་རྫས་ཡིན་པའི་ཕྱིར། །ཨ་མྲྀ་ཏ་དང་མྱོས་བྱེད་བཅུད། །གྲི་སྙིང་དགྲ་བགེགས་ནལ་བུའི་སྙིང་། །ཙིཏྟ་སྙིང་གིས༴ སྐུ་ཡི་རྟེན་རྫས་ཡིན་པའི་
ཕྱིར༑ །ལུགས་སྐུ་བཏགས་སྐུ་བྲིས་སྐུ་དང༌། །དར་སྐུ་སྐུ་འབག་ལ་སོགས་ཀྱིས། །བསྐང་ངོ་ཁྱོད་ཀྱི༴ གསུང་གི་རྟེན་རྫས་ཡིན་པའི་ཕྱིར། །རྔ་དངཐོད་རྔ་རྔ་ཆེན་དང༌། །འཁར་རྔ་
༈ དུང་དང་སིལ་ཆོལ་སོགས། །གདུང་བའི་དབྱངས་ཀྱིས༴ དམ་ཚིག་གཉན་པོ་བསྐུལ་བའི་ཕྱིར། །དམ་ཚིག་དྲིལ་བུས༴ ཕྲིན་ལས་གཉན་པོ་བསྐུལ་བའི་ཕྱིར། །ཅང་ཏེའུ་སྒྲ  ླ

ཡིས༴ འཇིག་རྟེན་དབང་དུ་སྡུད་པའི་ཕྱིར། །གསང་བའི་རྔེའུ་ཆུང༴ ཐུགས་དམ་གནད་ནས་བསྐུལ་བའི་ཕྱིར། །ཕྱག་རྒྱ་སྔགས་དང་ཏིང་འཛིན་དང༌། །སྙིང་པོ་ཛཔ་ཀྱི་བཟླས་པ་
ཡིས༑ །བསྐང་ངོ་ཁྱོད་ཀྱི་ཐུགས་དམ་བསྐང་། །བྷྱོཿ༔ གཞན་ཡང་ཐུགས་དམ་བསྐང་བ་ནི། །ཤ་ཁྲག་དམར་གྱི་གཏོར་མ་འདིས། །འགུགས་བྱེད་མ་དང་གསོད་བྱེད་མ། །ལས་མཁན་
རྣམས་ཀྱི་ཐུགས་དམ་བསྐང༌། །ཕྲིན་ལས་རྣམ་བཞི་སྒྲབ་བྱེད་པའི། །མཁའ་འགྲོ་བཞི་ཡི༴ དགྲ་བགེགས་མ་ལུས་སྒྲོལ་བྱེད་པའི། །གདོང་ཅན་བརྒྱད་ཀྱི༴ ཉམས་པའི་ཤ་ཁྲག་ཟ་བྱེད་
པའི༑ །སྒོ་མ་བཞི་ཡི༴ དྲག་པོའི་ལས་ལ་འགྱེད་པའི་ཕྱིར། །ནག་མོ་འབུམ་སྡེའི༴ གཞན་ཡང་སྤྲུལ་པའི་ཕོ་ཉ་ནི། །དཀར་མོ་སེར་མོ་དམར་མོ་དང་། · །ལྗང་ནག་ལ་སོགས་འབུམ་
སྡེའི་ཚོགས། །བསྐང་ངོ་ཁྱོད་ཀྱི༴ བདུད་ཀྱི་དམག་དཔུང་བཟློག་པའི་ཕྱིར། །ཡང་སྤྲུལ་བྱེ་བའི༴ མཉེས་པའི་རྟེན་རྫས་མ་ཉམས་ཕུད། །ཚོགས་དང་གཏོར་མ་རྒྱ་ཆེན་འདིས།
འདོད་ཁམས་མ་མོ་ཀུན་གྱི་གཙོ། །འཁོར་བཅས་ཐུགས་དམ་སྐོང་གྱུར་ཅིག །དེ་ལྟར་མ་མོ་འཁོར་བཅས་ཀྱི། །ཐུགས་དམ་བསྐང་བའི་བྱིན་རླབས་ཀྱིས། །རིག་འཛིན་རྣལ་འབྱོར་

།བདག་ཅག་ལ། །མཁའ་འགྲོའི་ཉམས་ཆག་བྱུང་བ་སྐོང་། །འཇིག་རྟེན་མཁའ་འགྲོའི་གནོད་པ་ཟློག །མ་མོའི་ཡམས་ནད་བྱུང་བ་ཟློག །གཤིན་རྗེའི་ཁྲམ་ལ་
བཏབ་པ་ཟློག །བདུད་ཀྱི་ཞགས་པ་ནག་པོ་ཆོད། །བརྗེའི་བྱད་ཁ་སླར་ལ་སྦྱར། །སྡེ་བརྒྱད་གནོད་པ་ཐམས་ཅད་ཟློག །གཞན་གྱིས་རྦད་འདྲེ་ཕུར་ཁ་ཟློག །རྨི་ལྟས་མཚན་མ་ངན་པ་
༈ སྒྱུར༑ །ལོ་སྐེག་ཟླ་སྐེག་ཞག་སྐེག་སྒྱུར། །སྡང་བའི་དགྲ་དང་གནོད་པའི་བགེགས། །བདུད་དང་བར་དུ་གཅོད་པའི་ཚོགས། །ཐམས་ཅད་ཐལ་བའི་རྡུལ་དུ་རློག །བདག་ཅག་རྣལ་འབྱོར་
༈ འཁོར་བཅས་ཀྱི། །དམ་ཚིག་ཉམས་པ་སྐོང་གྱུརཅིག །མཆོག་དང་ཐུན་མོང་ལ་སོགས་པའི། །དངོས་གྲུབ་མ་ལུས་སྩལ་དུ་གསོལ། །ཚེ་དང་དབང་ཕྱུག་སྤེལ་དུ་གསོལ། །དཔལ་དང་
གྲགས་པ་བསྒྲུབ་ཏུ་གསོལ། །འཁོར་དང་བསྟན་པ་བསྲུང་དུ་གསོལ། །ལེགས་དང་སྤྲོད་ལ་ཉེས་དང་བསྣོལ། །བསམ་པ་སྒྲུབ་ལ་རེ་བ་སྐོངས། ྋ །མཐུ་སྟོབས་སྐྱེད་ལ་དཔུང་གཉེན་
༈ མཛོད༑ །ལུས་དང་གྲིབ་མ་བཞིན་དུ་འགྲོགས། །ཉིན་དང་མཚན་མོ་བྱ་ར་མཛོད། །གཞན་ཡང་ཡིད་ལ་གང་འདོད་པ། །དེ་ནི་ཁྱོད་ཀྱིས་སྒྲུབ་པར་མཛོད།། ཅེས་བརྗོད་ནས་བཤགས་པ་བྱ་བ

ཧཱུཾ། འགྲོ་བའི་དོན་དུ་སྐ་མཆོག་འཇིགས་པ་ལས། །འཇིག་རྟེན་མ་ལུས་ཁྱབ་པར་གསལ་མཛད་ཅིང༌། །ང་རྒྱལ་དྲེགས་པ་ཅན་རྣམས་འཇོམས་མཛད་པའི། །ཡོན་ཏན་རྫོགས་པའི་
སྐུ་ལ་ཕྱག་འཚལ་ལོ། །འདའ་དཀའ་རྡོ་རྗེའི་དམ་ཚིག་གཉེར་གཏད་པས། །སྲུང་བར་དམ་བཅས་སྐུ་ཡི་དམ་ཚིག་ལ། །སྐུ་ཡི་སྤྱོད་པ་ཚུལ་བཞིན་མ་རྟོགས་ཏེ། །ཁམས་གསུམ་མ་ལུས་
ཁྱབ་ལ་བཟོད་པར་གསོལ། །རྣལ་འབྱོར་གདུང་གསོབ་བདག་ཅག་འདིར་འདུས་རྣམས། །སྤྱི་དང་ཁྱད་པར་དམ་ཚིག་མི་སྟོང་ཡང༌། །ཀློང་དུ་གྱུར་པའི་གོམས་ཤེས་རྩལ་ཆུང་བ། །མ་
གཅིག་ལྷ་མོའི་སྐུ་ལ་བཟོད་པར་གསོལ། །ཐུགས་རྗེས་ངེས་པར་གཟིགས་པའི་ལྷ་མོ་ལ། །དམ་རྫས་གཙང་མའི་མཆོད་པ་མ་བཤམས་ཏེ། །ཕོངས་སེམས་དབང་གིས་མཆོད་པ་རྒྱུ་ཆུང་
བ༑ །རྫོང་མོ་དཀའ་ཟློག་སྐུ་ལ༴ མ་གཅིག་སྐུ་མདོག་ཕྱག་མཚན་ཕྱག་རྒྱ་ལས། །དོན་དང་མཐུན་པ་ཚུལ་བཞིན་མ་བྲིས་ཏེ། །འཕགས་མའི་ཐུགས་རྗེ་གཡེལ་བར་གྱུར་པ་རྣམས། །
བདུད་ལས་རྒྱལ་བའི་སྐུ་ལ༴ྋ བུ་ཡི་ཚུལ་གྱིས་རྒྱུ་ཡི་དམ་ཚིག་ལ། །ལེ་ལོ་གཉིད་དབང་གཡེང་བྲེལ་གཏམ་ལ་སོགས། །ཐུགས་དང་འགལ་བར་གྱུར་པ་ཅི་མཆིས་པ། །ཐུགས་རྗེས་༔

| ༄༅། །ཚངས་པར་རབ་ཏུ་བཤགས་སུ་གསོལ།། ཞེས་དངོས་གྲུབ་འབྱུང་བའི་རྒྱུད་ལས་གསུངས་སོ། །གཞན་ཡང༌། བྷྱོཿ ཐོད་པ་དགུ་བརྩེགས་སྲིད་པའི་གཞལ་ཡས་
ནས༑ །དཔལ་ལྡན་ལྷ་མོ་གསན་ཅིང་དགོངས་སུ་གསོལ། །རང་ལ་རིག་པའི་ཡེ་ཤེས་རྒྱུན་ལྡན་ཡང་། །འཕྲལ་བྱུང་རྣམ་རྟོག་ཤིན་ཏུ་དབང་ཆེ་བས། །ལོག་རྟོག་མཚན་མ་གཉིས་ཀྱི་དབང་
གྱུར་ནས། །ཏིང་འཛིན་ཡི་དམ་རྩེ་གཅིག་མི་གསལ་ཞིང༌། །དཔལ་ལྡན་ལྷ་མོའི་བཀའ་ལས་འདས་གྱུར་པ། །བཟོད་པར་གསོལ་ལོ་ཚངས་པར་སྩལ་དུ་གསོལ། །འབད་པ་རྩལ་ཆུང་
བཟླས་བརྗོད་བསྙེན་པ་ཆག །མན་ངག་གཞུང་དང་འགལ་བ་བཟོད་པར་གསོལ། །འཆལ་ལ་གཡེང་བས་གསང་བའི་ཚིག་མ་ཐུབ། །ཟབ་མོའི་དོན་དང་འགལ་བ༴ ཐལ་མོ་རྔ་གླིང་དུས་སུ་
མ་ཚོགས་ཏེ། །བརྡ་ཡི་མཆོད་པ་ཆག་པ༴ བདུད་ཡུམ་ཡེ་ནས་གནག་པའི་ཚུལ་སྟོན་ཀྱང་། །བློ་ཞན་དོན་མ་རྟོགས་པ༴ སྦྱོར་བ་ཡེ་ནས་ལྷ་མོའི་ཆོས་སྤྱོད་ཀྱང༌། །སྦྱོར་བའི་མཆོད་པ་
ཆག་པ༴ བོང་བུ་ཡེ་ནས་ལྷ་མོའི་ཆིབས་ཡིན་ཀྱང་། །མ་བརྟེན་བརྡེག་པར་གྱུར་པ༴ གཤིན་རྗེ་ཡེ་ནས་ལྷ་མོའི་ཁྱོ་ཡིན་ཀྱང་། །ངན་སེམས་སྤང་སེམས་སྐྱེས་པཿ༴ རླུང་ནག་ཡེ་ནས་ལྷ་✖

མོའི་སྤྲལ་ཡིན་ཀྱང༌། །ངན་པའི་སེམས་ཀྱིས་སྨད་པ༴ ལེ་ལོ་སྙོམས་ལས་དབང་གྱུར༴ མཆོད་པ་ལོ་ཟླར་འདས་པ༴ ཞག་ནས་ཞག་ཏུ་ཆག་པ༴ ཉ་ཤི་དུས་དྲུག་ཆག་པ༴ སྔོན
ནས་རང་གི་བག་ཆགས་མ་སྦྱངས་པས། །དམ་རྫས་བརྟུལ་ཞུགས་ཆུང་བ༴ སྔོན་ནས་སེར་སྣའི་དབང་དུ་གྱུར་ལགས་པས། །ཚོགས་ལ་གཡོ་སྒྱ་བྱས་པ་བཟོད་པར༴ སྔོན་ནས་ཤིན་ཏུ
གསང་དབང་མ་ཐོབ་པས། ྋ །འདོད་ཆགས་ཆོས་ལ་སྤྱད་པ༴ བརྟུལ་ཞུགས་ལྟ་བ་ཟབ་མོ་མ་རྟོགས་པས། །རྣམ་སྨིན་མཐོང་ནས་མ་བསྒྲལ༴ ཏིང་འཛིན་ལྟ་བ་ཀློང་དུ་མ་གྱུར་པས། །ཕུད་
དང་ལྷག་མ་མ་ཕྱེད༴ ཞེ་སྡང་དབང་ལ་ང་རྒྱལ་འདྲེས་གྱུར་པས། ྋ །རྡོ་རྗེ་ནང་དམེ་བྱས་པ༴ ང་རྒྱལ་དབང་ལ་ཕྲག་དོག་འདྲེས་གྱུར་པས། །སློབ་དཔོན་སྐ་ལ་བརྡོས་པ༴ སྔོན་ནས་རང་
སེམས་ལྟ་བ་དཔངས་དམས་པས། །རྣལ་འབྱོར་ཉེ་ཕྱོགས་བྱས་པ༴ ལྟ་སྤྱོད་ཟབ་མོའི་མན་ངག་མ་རྟོགས་པས། །བློ་ལ་ཁུ་འཕྲིག་ཞུགས་པ༴ ལྟ་བ་དྲོད་ཀྱི་མན་ངག་མ་རྟོགས་པས།
ཉམས་ཀྱི་དྲོད་མ་སྐྱེས་པ་བཟོད་པར་གསོལ། །ༀ། ཡེ་ཤེས་ལྷ་དང་ལྷ་མོ་མི་ཕམ་བདག །དང་པོ་སྒྲུབ་དང་བསྒྲུབ་པར་བྱས་ནས་ནི། །མཐུན་པའི་དམ་རྫས་གཞུང་བཞིན་མ་ཚོགས་

༄༅། །པས། །དཔལ་ལྡན་ལྷ་མོའི་ཐུགས་དང་འགལ་གྱུར་པས། །བཀའ་ཡི་ཆད་པའི་གནས་སུ་གྱུར་ལགས་ན། །ཡེ་ཤེས་ཐུགས་རྗེ་ཅན་ལ་བཟོད་པར་གསོལ།
ཐུགས་དང་འགལ་བར་གྱུར་པ་མཐོལ་ལོ་བཤགས། །དམ་ཚིག་ཉམས་པར་གྱུར་པ་སྐོང་གྱུར་ཅིག། དེ་ལྟར་བཤགས་ནས་ཚོགས་མཆོད་ཕུལ། །ལོངས་སྤྱོད་པའི་ལྷག་མ་རྣམས་ཁ་ཆུས་བྲན་ལ་འབྱུང་པོ་ལ་སྟེར་
རོ༑ །དེ་ནས་ལས་ཀྱི་གཉེར་གཏད་པ་ནི། ལྷ་མོ་འཁོར་དང་བཅས་པ་ལ་རྩེ་གཅིག་པའི་མིག་དང་ཡིད་ཀྱིས་བསྙེན་ཅིང་ལྟ་བས་ཐལ་མོ་སྦྱར་ལ་སྨྲེང་གསོལ་བ་འདི་སྐད་དུ་བརྗོད་དོ།། བྷྱོཿ མཁའ་འགྲོ་ནག་མོ་དུད་པའི་སོལ་བ་
མ༑ མ་ལྟར་མཉེན་གཤིན། རྒྱ་མཚོ་ལྟར་དཀྱེལ་ཆེ། རི་བོ་ལྟར་ལྷུན་ཆགས། ཉི་ཟླ་ལྟར་འོད་གསལ། ནོར་བུ་ལྟར་རེ་བ་སྐོང་བ། ཅི་བགྱིའི་དབང་ཕྱུག་མ་འཁོར་དང་བཅས་པ་ལ་
རྣལ་འབྱོར་པ་བདག་གིས་གཏད་གཉེར་དུ་བྱ་བའི་འོས། དངོས་གྲུབ་རྣམ་པ་གཉིས། བཀའ་དང་བསྟན་པ། ཆོས་དང་དམ་ཚིག །ཚེ་དང་བསོད་ནམས། ྋ ནད་མེད་པ་དང་བདེ་བ་དམ་
པ༑ བསྐུལ་ཞིང་བཅོལ་བའི་ལས། ་སློབ་མ་དང་འཁོར། སྦྱིན་པོ་དང་འབངས། དཀོར་དང་ལོངས་སྤྱོད། མངའ་རིས་དང་དབང་ཕྱུག །སྡེ་དང་སྲིད། མཆོད་རྟེན་དང་གཙུག་ལག་

ཁང་༑ དགོན་གནས་དང་ཡུལ་འཁོར་དུ་བཅས་པ་ཐམས་ཅད་གཏད་ཀྱིས། མཐུན་ཞིང་དགྱེས་པའི་རྟེན་རྫས་དམ་ཚིག་གི་གཟུགས་སུ་གྱུར་པ་འདི་རྣམས་ལ་བརྟན་པར་བཞུགས་ཏེ། གནས་
ལུས་ལོངས་སྤྱོད་མཐུ་སྟོབས་རྫུ་འཕྲུལ་བསམ་གྱིས་མི་ཁྱབ་པར་གྱུར་པ། ལས་བཅོལ་ཞིང་གཏད་པ་འདི་མཐའ་དག་གི་གཉེར་ཁ་གྱིས་ལ། མི་མཐུན་པའི་ཕྱོགས་མཐའ་དག་ལས་
སྲུངས༑ མཐུན་རྐྱེན་ཐམས་ཅད་སྒྲུབས། གོང་ནས་གོང་དུ་སྤེལ། སྙིང་ལ་གཅེས་པ་དང་ཡིད་ལ་བརྣག་པ་མ་དོར་བར་བྱང་ཆུབ་ཀྱི་བར་དུ་བརྟན་པར་སྐྱོངས་ལ་ཡིད་བཞིན་དུ་འདོད་པ་འཇོ་བར་
བྱོས་ཤིག ཅེས་གཏད་གཉེར་རྩེ་གཅིག་ཏུ་བྱའོ། །སྐབས་འགའ་ཞིག་ཏུ་དྲག་པོའི་གཏོར་མ་འཕང་བར་འདོད་ན་འོག་ནས་བཤད་པ་བཞིན་འདིར་བྱའོ། །རྗེས་ཀྱི་བྱ་བ་ནི། རྣམ་ལྔ་ལ་སོགས་པས་མཆོད་ལ་འདིས་བསྟོད་པ་བྱ་
སྟེ། བྷྱོཿ ལྷ་མོ་ནག་མོ་མཐུ་མོ་ཆེ། །འཕགས་མ་ཁྱོད་ལ་ཕྱག་འཚལ་ལོ། །འཇིག་རྟེན་འདི་ན་མཐུ་རྩལ་ཆེ། །བདག་གིས་གུས་ཤིང་བསྟོད་ལགས་ན། །བཀྲ་ཤིས་མཆོག་གྲུབ་
གཏེར་གནས་མ། །ཡིད་མྱུར་རྫུ་འཕྲུལ་མཐུ་སྟོབས་ཅན། །མ་མོར་བྱེད་ཅིང་འཇིག་རྟེན་སྐྱོང་། །དཔའ་བརྟན་རྟགས་སྤྱོད་བརྩོན་འགྲུས་ཆེ། །འཐབ་མོའི་གཡུལ་ལས་ཤིན་ཏུ་རྒྱལ།

སྟ༄༅། །གཤིན་རྗེའི་སྲིང་མོ་ཡིན་པའི་རྟགས། །གོས་སུ་ཞིང་ཆེན་རེ་ལྡེ་གསོལ། །སྤྱན་རྩ་དམར་ལ་སྡང་མིག་ཅན། །སྤྱན་རྩ་མཐོང་ན་ཀུན་ཀྱང་འདར། །དད་ཅིང་
1/1/01
ཕྱོགས་རྣམས་ཀུན་སྡུད་ཅིང་། །དྲང་སྲོང་བདེན་པའི་ཚིག་གིས་ནི། །ལྷ་མོ་ཁྱོད་ལ་བདག་གིས་བསྟོད། །རྨ་བྱའི་སྒྲོས་ནི་རྒྱན་ཆ་བྱས། །རྟག་ཏུ་འཇིག་རྟེན་སྡུད་པར་བྱེད། །སེངྒེ་སྟག་དང་
སྤྱང་ཀི་དང་། །དོམ་དྲེད་ཝ་སྤྱང་འཕར་བ་སོགས། །རྟག་ཏུ་ཀུན་གྱིས་བསྐོར་བར་བྱེད། །རྡོ་རྗེ་དྲིལ་ཆེན་དཀྲོལ་བར་བྱེད། །ཁྱོད་ལ་བསྟོད་དེ་ཕྱག་འཚལ་བསྟོད།། ཅེས་རྒྱུད་ལས་གསུངས་
སོ། ་དེ་ནས། མ་འབྱོར་པ་དང་ཉམས་པ་དང༌། །གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིད་སྩལ་བ། །དེ་ཀུན་ལྷ་མོས་བཟོད་པར་གསོལ། །བཛྲ་ལཱ་སྱ་རཱ་ག་ཡ་
ཞེས་མེ་ཏོག་དང་བཅས་པས་དམ་ཚིག་གི་ལྷ་མོ་དང་ཡེ་ཤེས་ཀྱི་ལྷ་མོ་འཁོར་བཅས་རྟེན་རྫས་དང་སྐུ་གཟུགས་སམ་རང་གི་སྙིང་ཀར་བསྡུ་བའམ། བཛྲ་མུ༔ ཞེས་སེ་གོལ་དང་བཅས་པས་སྒྲུབ་པ་པོ་ཁྱོད་ཀྱིས་ཇི་ལྟར་བསྒོ་བ་བཞིན་
༣ བྱའོ་ཞེས་ཁས་བླངས་ཏེ་འཁོར་དང་བཅས་པ་ཤྭ་དིར་གྱིས་གྱེས་པར་བསམ་མོ། །མཆོད་གཏོར་དང་བསྐང་གཏོར་ས་གཙང་མར་མཚན་མོ་ཡིན་ན་ཏལ་འབར་བཙུགས་ཏེ་དུར་ཁྲོད་བདག་མོས་གཤེགས་པར་བྱའོ། །དེ་ནས་སྨོན་ལམ་གདབ་པ་
247

ནི། སེམས་ཅན་ཐམས་ཅད་ནད་མེད་ཅིང༌། །སེམས་ཅན་ཐམས་ཅད་བདེ་གྱུར་ཅིག །གང་གི་ལམ་གནས་གྲོལ་བ་ཡི། །སངས་རྒྱས་ཉིད་དང་ཕྲད་པར་ཤོག །མ་བསྒྲལ་བ་རྣམས་
བསྒྲལ་བ་དང༌། །མ་གྲོལ་བ་རྣམས་དགྲོལ་བ་དང༌། །ད་ལྟ་ཉིད་དུ་རྗེས་སྩོལ་བའི། །ལམ་དེ་ཉིད་ལ་གནས་པར་ཤོག། ཅེས་པ་གདན་བཞིའི་རྒྱུད་ལས་གསུངས་སོ། །དེ་ནས་བསྔོ་བ་བྱ་བ་སྟེ། བདག་
གི་དགེ་བའི་ལས་རྣམས་འདི་དག་གིས། །འཇིག་རྟེན་འདིར་ནི་མྱུར་དུ་འཚང་རྒྱ་ཤོག །འགྲོ་ལ་ཕན་ཕྱིར་ཆོས་ཀྱང་སྟོན་བྱེད་ཅིང༌། །སེམས་ཅན་སྡུག་བསྔལ་ཚོགས་ཀྱིས་གཟིར་ལས་
སྒྲོལ།། ཞེས་པའོ། །བཀྲ་ཤིས་བྱ་བ་ནི། རྡོ་རྗེ་འཆང་ཆེན་ཏིལླི་ནཱ་རོ་དང༌། །མར་པ་ཆོས་རྡོར་མདོ་སྡེ་ཀུན་དགའ་དང་། །གཟི་བརྗིད་གྲགས་པ་རིན་བཟང་ཆོས་ཀྱི་མཚན། །དོན་གྲུབ་བྱང་
ཆུབ་རིན་ཆེན་དཔལ་བཟང་སོགས། །བརྒྱུད་པའི་བླ་མ་རྣམས་ཀྱི་བཀྲ་ཤིས་ཤོག །ཟབ་མོ་རྒྱུད་ཀྱི་སྲུང་མ་མ་མོ་ནི། །ཞལ་གཅིག་ཕྱག་བཞི་ཕྲིན་ལས་རྣམ་བཞི་སྒྲུབ། །རྫུ་འཕྲུལ་མཐུ་ལྡན་
དགྲ་བགེགས་ཚར་གཅོད་པའི། །ཁྲག་འཐུང་དུད་སོལ་ལྷ་མོའི་བཀྲ་ཤིས་ཤོག །དེ་ཡི་སྐུ་གསུང་ཐུགས་སྤྲུལ་ཕོ་ཉ་ནི། །འགུགས་བྱེད་གསོད་བྱེད་གསུམ་དང་མཁའ་འགྲོ་བཞི། །གདོ

།ཅན་བརྒྱད་དང་སྒོ་མ་བཞི་ལ་སོགས། །ལས་བྱེད་མཁའ་འགྲོ་རྣམས་ཀྱི་བཀྲ་ཤིས་ཤོག། ཅེས་སྐབས་དང་བ་སྟུན་པའི་ཤིས་པ་བརྗོད་པ་ཅི་རིགས་པར་བྱའོ། །དེ་ལྟར་བསྙེན་པ་བྱས་༄༅།
ནས༑ གཉིས་པ་སྒྲུབ་པ། གསུམ་པ་ལས་སྦྱོར་རྣམས་བླ་མའི་མན་ངག་ལས་ཤེས་པར་བྱ་ལ། འདིར་ལས་སྦྱོར་ལས་དྲག་པོའི་གཏོར་མ་འཕང་བར་བཤདཔ་ནི། ལྕགས་ལ་སོགས་པའི་སྣོད་དུ་བཤོས་བུ་ཟུར་གསུམ་འཁོར་གསུམ་གྱིས་བསྐོར་
བ་བསད་པའི་ཤ་དང་ཁྲག་དང་སྙིང་གིས་བརྒྱན་པ་ནད་དང་མཚོན་ཆར་བྱིན་གྱིས་བརླབས་ཏེ་སྲུང་མ་བསྐུལ་བ་ནི། བྷྱོཿ༔ མ་གཡེལ་མ་གཡེལ་དམ་ཅན་ཚོགས། །བོས་པའི་དུས་ན་སྙན་མ་སྲ། །གཡབ་པའི་
དུས་ན་རྒྱང་མ་རིང་། །བསྒྲུབ་པའི་དུས་ན་གོང་མ་གཡེལ། །རྦད་པའི་ཚེ་ན་མཐུ་མ་ཆུང༌། །ཤ་ཁྲག་གཟན་དུ་བོར་ནས་ཁྱོད་བསྒྲུབ་བོ། །ལུས་སྲོག་འབེན་དུ་བཙུགས་ནས་ཁྱོད་བསྒྲབ་
བོ༑ །དམ་རྫས་རྟེན་དུ་བཙུགས་ནས་ཁྱོད་བསྒྲུབ་བོ། །ཕུག་པ་ཞྭ་ལྟར་གྱོན་ནས་ཁྱོད་བསྒྲུབ་བོ། །རྣལ་འབྱོར་བདག་ནི་གཙང་ཤས་ཉ་བཞིན་མྱུལ། །དམ་ཉམས་དགྲ་ནི་གངས་ཁོངས་སེང་
༈ ལྟར་རྒྱུ། །ས་སྟེང་འདི་ན་བདག་ལ་མགོན་མེད་པས། །མ་གཅིག་དམ་ཅན་ཐུགས་རྗེས་མི་དགོངས་སམ། །འཁོར་གྱི་ཚོགས་ལ་བཀའ་ནན་མི་མཛད་དམ། །དམ་ཉམས་དགྲ་ལ་ཕྲིན་ལས་

མི་མཛད་དམ། །ལྷ་མོ་མི་ཕམ་ཡི་དམ་སྲོག་གི་ལྷ། །རྣལ་འབྱོར་ཀུན་གྱི་དགྲ་ལྷ་མོ། །ནག་མོ་ཆེན་མོ་ཆར་སྤྲིན་མདོག །དཔལ་ལྡན་ལྷ་མོ་ཐུགས་དམ་ཅན། །རྡོ་རྗེ་ལྕམ་གཅིག་ལས་
མཁན་མ། །སྲོག་གཅོད་ནད་གཏོང་བོང་བུ་ཞོན། །རྣལ་འབྱོར་བདག་གི་སྟོང་གྲོགས་མཛོད། །དམ་ཉམས་ཀུན་གྱི་བདུད་གཅོད་མ། །དམ་ཚིག་ཅན་གྱི་ཚེ་འཛིན་མ། །ལེགས་ཉེས་ཀུན་
གྱི་སྟངས་གཅོད་མ། །འཁོར་རྣམས་ཕོ་ཉར་ད་ཐོངས་ལ། །བསྟན་པ་འཇིག་པའི་དམ་ཉམས་ཀྱི། །བདུན་རྒྱུད་རྩད་ནས་ཆོད་ལ་ཤོག །ལོ་དང་ཟླ་བར་མ་བཞག་པར། །ཞག་དང་ཟ་མ་ཉིད་
དུ་སྒྲོལ། །རྒྱན་གྱི་གཏོར་མ་འདི་བཞེས་ལ། །བཅོལ་བའི་ཕྲིན་ལས་འགྲུབ་པར་མཛོད། །བྷྱོཿ སངས་རྒྱས་ཤཱཀྱ་ཐུབ་པའི་སྤྱན་སྔ་རུ། །ཁྱོད་ཀྱིས་དེང་ནས་འཁོར་བ་ཇི་སྲིད་བར།
དཀར་པོའི་ཕྱོགས་ཀྱི་ནད་དང་སྡུག་བསྔལ་ཀུན། །ཞི་བར་བྱ་ཕྱིར་ཚེ་དང་བསོད་ནམས་སྤེལ། །ནག་པོའི་ཕྱོགས་ནི་འགུགས་འཆིང་དབང་དུ་སྡུད། །སྨྱོ་འབོག་བསད་ལ་སོགས་པའི་ལས་འདི་
དག །བསྟན་པ་བསྲུང་ཕྱིར་ལས་འདི་བསྒྲུབ་པར་བགྱི། །འདི་ལས་འདས་ན་རྒྱལ་བའི་བཀའ་བསླུས་པས། །དུས་གསུམ་རྒྱལ་བའི་རྡོ་རྗེས་མགོ་འགེམས་ཤོག །དེ་སྐད་རྒྱལ་བའི་སྤྱན་

ལྷ་༄༅། །སྔར་ཁས་བླངས་ཤིང་། །དམ་བཅས་བཞིན་དུ་ཕྲིན་ལས་སྒྲུབ་པར་མཛོད། །རྣལ་འབྱོར་བདག་དང་བདག་གི་འཁོར་བཅས་ལ། །ཞལ་ནས་བདུད་རྩིའི་ཆར་གྱི་
མོའི་
འུ རྒྱུན་ཕོབ་ལ། །ནད་སོགས་སྡུག་བསྔལ་ཚོགས་རྣམས་ཞི་བར་མཛོད། །ཚེ་དང་དབང་ཐང་ལོངས་སྤྱོད་རྒྱས་པར་མཛོད། །ཟང་ཟིང་ལོ་ཏོག་འབྲུ་ཡི་ཕུང་པོ་དང༌། །རིན་ཆེན་རྐང་འགྲོ་ཕྱུགས་
རྣམས་འཕེལ་བར་མཛོད། །ད་ཡང་ཁྱོད་ལ་ཕྲིན་ལས་བཅོལ་བ་ནི། །བླ་མ་ལ་སྨོད་དཀོན་མཆོག་དབུ་འཕང་སྨད། །བདག་གི་དགེ་བའི་བར་ཆད་བྱེད་པའི་དགྲ། །དམ་ཉམས་དགྲ་བོ་ཞེས་བྱ་
བའི་ལས་ངན་འདི། །ཁྱོད་ཀྱི་ཤངས་ནས་དུག་གི་རླུང་བུས་ལ། །འདུ་བ་རྣམ་བཞིའི་ནད་རྣམས་ཁོངས་ནས་སློང་། །པགས་བཞི་ས་ལ་ལྷུང་ནས་རྡེབ་ཏུ་ཆུག །དོན་སྙིང་རྣམ་ལྔའི་ཁོང་ཁྲག་
སྐྱག་ཏུ་ཆུག །ལས་ངན་འཁོར་བཅས་བྲང་ཆེན་རྡུང་དུ་ཆུག །སྨྲེ་སྔགས་ཆོ་ངེས་གནམ་དུ་འབོད་དུ་ཆུག །འཆི་བའི་དུས་མཐར་སྨྱོ་འབོག་ནད་ལ་སོགས། །གཅན་གཟན་མཁའ་ལྡིང་ལ་
སཽགས་ལྟས་ངན་ཕོབ། །བསྟན་པ་སྲུང་བའི་ལས་རྣམས་སྒྲུབ་པར་མཛོད།། དེ་ནས་གཏོར་མ་དགྲ་ཕྱོགས་སུ་འཕངས་བས་དགྲ་བོ་འཁོར་བཅས་བརླག་པར་འགྱུར་རོ། །འདིར་དྲག་པོའི་གཏོར་མ་ནི་སྒྲུབ་པ་དང་མ་འབྲེལ་བར་

འཕངས་བས་ཀྱང་རུང་བའི་ཕྱིར་བསྟན་པ་ཡིན་གྱི། གཞན་ལས་སྦྱོར་རྣམས་རྗེ་གོང་མ་རྣམས་ཀྱི་ཕྱག་བཞེས་ལས་འབྱུང་བ་བཞིན་ལས་འདིར་རྒྱས་པར་མ་བཤད། འདིར་ཡང་གོང་དུ་མི་སྟོན་པ་ལས་སྦྱོར་གྱི་ཆ་ལག་ཡིན་པས་སྐབས་འདིར་བཤད་པ་
ཡིན་ནོ། །ཞེས་དཔལ་ལྡན་ལྷ་མོའི་ཆོ་ག་ཕྲིན་ལས་ཀྱི་འདོད་པ་འཇོ་བར་བྱེད་པ་འདི་ཉིད། ལྷོ་ཕྱོགས་ནོར་འཛིན་གྱི་སྐྱེ་བོ་མ་ལུས་པ་བདེ་བར་སྐྱོང་ཞིང་། ལུགས་གཉིས་ཅིག་ཅར་གྱི་གཟིགས་པ་མི་དམན་པ་མིའི་དབང་པོ་མཚོ་སྐྱེས་རྡོ་རྗེས་བསྐུལ་
བའི་ངོར། སྐྱེ་བ་ནས་སྐྱེ་བར་ཡེ་ཤེས་ཀྱི་ལྷ་མོས་རྗེས་སུ་བཟུང་བ། ཤཱཀྱའི་དགེ་སློང་མི་ཕམ་པདྨ་དཀར་པོ་ཕྱོགས་ལས་རྣམ་པར་རྒྱལ་བའི་སྡེའམ། མིང་གཞན་མིའི་མཆོག་གིས། རྒྱ་གཞུང་གཉིས་གཞིར་བྱས། རྗེ་མར་རྔོག་ཡབ་སྲས་ཀྱི་
བཞེད་པས་ཁ་བཀང་སྟེ། རྒྱལ་སྲིད་ཆོས་བཞིན་དུ་སྐྱོང་བའི་མདུན་ས་ལ་ཉེ་བར་འཁོད་པ་པོ་ཊ་ལར། ཁྲོ་མོ་ཞེས་པ་ཤིང་ཕོ་འབྲུག་གི་ལོ། ཧོར་གྱི་ཟླ་བ་བདུན་པའི་ཡར་ཚེས་བཟང་པོ་ལ་སྦྱར་བའི་ཡི་གེ་པ་ནི་བླ་མ་རྒྱ་མཚོའོ། །དགེ་ལེགས་འོད་
སྟོང་འཕྲོ་བ་ཇི་སྙེད་དེས། །ཐུབ་བསྟན་འདབ་སྟོང་ཚོགས་རྣམས་རྒོད་པ་དང་། །བདུད་བགེགས་མུན་པའི་སྨག་རུམ་མཐར་བརླག་ནས། །རིས་མེད་བསྟན་པའི་རྩ་ལག་ཉིད་གྱུར་ཅིག །སརྦ་མངྒ་ལཾ།། ༈ འདིའི་བརྒྱུད་པ་
ནི། རྡོ་རྗེ་འཆང་ཆེན་དུད་སོལ་བིརྦ་པ། །ཙརྻ་རྣམ་རྒྱལ་ཞབས་དང་ཏིལླི་པ། ། ཤྲཱི་ཛྙཱ་ན་སིདྡྷི་མར་པའི་ཞབས། །རྔོག་སྟོན་ཆོས་རྡོར་མདོ་སྡེ་ཀུན་དགའ་དང༌། །གཟི་བརྗིད་གྲགས་པ་རིན་ ྤ

༄༅། །ཆེན་བཟང་པོ་དང༌། །ཆོས་ཀྱི་རྒྱལ་མཚན་དོན་གྲུབ་དཔལ་བ་དང༌། །རྡོ་རྗེ་འཆང་དངོས་བྱང་ཆུབ་དཔལ་བའི་ཞབས། །རྒྱལ་བའི་དབང་པོ་རིན་ཆེན་དཔལ་བཟང་
གཉིས༑ །དགེ་སློང་རིན་རྣམ་བྱང་ཆུབ་དཔལ་གྲུབ་གཉིས། །ཆོས་ཀྱི་གྲགས་པ་དྲུང་གནས་ནམ་ལྷུན་པ། །མཐུ་སྟོབས་ལྡན་པ་ཡོན་ཏན་ཡེ་ཤེས་དང༌། །རྒྱལ་དབང་པད་དཀར་བསྟན་པའི་ཉི་
མ་དང༌། །རྔོག་འབྲུག་བསྟན་འཛིན་ངོ་མཚར་རྡོ་རྗེའི་མཚན། །སྙིགས་དུས་འགྲོ་སྐྱོང་གདུང་འཛིན་སྤྲལ་པའི་སྐུ། །བསྟན་སྲུང་མོ་རྒྱུད་གཙོ་མོ་དུད་སོལ་མའི། །དབང་བརྒྱུད་མན་ངག་ཀུན་
འདུས་བླ་མར་འདུད། །ཅི་བསམ་དངོས་གྲུབ་བསྟན་སྲུང་ཕྲིན་ལས་ཀུན། །མཆོག་དང་ཐུན་མོང་ཚེ་འདིར་འབད་མེད་སྩོལ།། །། ཤུ་བྷམསྟུ་སརྦ་ཛ་ག་ཏཱཾ།། །།
254(B) 「 ?

254(B)
BlankPageAsPerOriginalDocument

།བྷྱོཿ འགྱུར་བ་མེད་པའི་སྐྲ་ནི་བུང་བ་ལྟ་བུར་གནག་ལ་སྐེམ་ཞིང་སྦེག །ཞལ་གཅིག་མི་བཟད་གནམ་སའི་ཁྱོན་འདྲ་མཆེ་གཙིགས་ལྗགས་ནི་གློག་ལྟར་༄༅།
བསྐྱོད༑ །མི་རོ་དང་བཅས་གདུག་པ་མ་ལུས་ཞལ་དུ་གསོལ་ཞིང་ཁྲག་གི་རྒྱུན། །རྒྱ་མཚོར་འཁྱིལ་བས་མཁུར་ཚོས་བརྒྱན་བྱས་ཞག་གིས་ལུས་བྱུག་མ་དེར་འདུད། །ཁྲོ་གཉེར་གྱིས་བཅིངས་
ཤངས་བུག་ནས་འོངས་རླུང་ནག་འཚུབས་མས་ཕྱོགས་ཀུན་བསྐོར། །དམར་ཞིང་ཟླུམ་ལ་རབ་ཁྲོས་སྤྱན་གསུམ་ལྡོག་གཟིགས་སྐྲ་མཚམས་ཐལ་བས་མཛེས། །གདོང་ལྔ་པ་དང་ལྟོ་འགྲོ་དར་
ནག་ཅོད་པན་དག་གིས་སྙན་གོང་བརྒྱན། །མདོངས་བཅས་རལ་པ་དམར་སེར་ལན་བུ་གཅིག་འཕྱང་ཐོད་པས་བཅིངས་དེར་འདུད། །རིན་ཆེན་རུས་བརྒྱན་སྦྲུལ་བརྒྱད་སྐ་རགས་ལྷ་མིན་མགོ་
བོའི་དོ་ཤལ་འཕྱང༌། །གླང་ལྤགས་སྟོད་གཡོགས་རེ་ལྡེས་སྨད་དཀྲིས་ཚ་ཟེར་ཅན་ནི་ལྟེ་བའི་དབུས། །ཕྲིན་ལས་བཞི་ལྡན་ཕྱག་བཞི་དང་པོ་གཉིས་ན་རལ་གྲི་ཤཱཏྟི་དང༌། །གཞན་པ་བྷཉྫ་ཏྲི་ཤཱ་
ལ་ཡིས་འགྲོ་ཀུན་འདུལ་མཛད་མ་དེར་འདུད། །རླུང་གི་ཤུགས་འཆང་བོང་བུའི་སྟེང་ན་ཕྱེད་སྐྱིལ་ཞབས་ལ་ལྕགས་སྒྲོག་བརྒྱན། །རབ་འབར་མེ་རླུང་ནང་ན་བཅོམ་ལྡན་མ་ཁྱོད་མ་མོའི་ཚོགས་

ཀྱིས་བསྐོར། །གང་ཞིག་དྲན་པས་ནད་དང་གདོན་འཇོམས་འདོད་པའི་དོན་ཀུན་སྟེར་མཛད་མ། །རྟག་པར་བུ་ལ་བརྩེ་བས་གཟིགས་ལ་མཆོག་གི་དངོས་གྲུབ་སྩལ་དུ་གསོལ། །རྒྱལ་བའི་
ཐུགས་རྗེ་ལས་འཁྲུངས་རྗེ་བཙུན་འབྲུག་པ་ཡབ་སྲས་བསྟན་འཛིན་གང་། །འགྲོ་མང་དོན་དུ་ཡངས་པའི་ས་འདིར་བསྐལ་བརྒྱར་འཚོ་གཞེས་ཕྲིན་ལས་མཛོད།ྋ །བསྟན་པ་འཛིན་ལ་ཕྱོགས་ལས་
རྣམ་རྒྱལ་ཞི་རྒྱས་དབང་དྲག་ཁྱོད་ཀྱིས་སྒྲབས། །མདོར་ན་བཞེད་པའི་དོན་ཀུན་ཁྱོད་ལ་རེའོ་གེགས་མེད་འགྲུབ་པར་མཛོད།། ཅེས་པ་འདི་རྒྱལ་བ་དཔག་བསམ་དབང་པོ་སྐུ་འཁྲུངས་པའི་ཚེ། དཔལ་ལྡན་ལྷ་མོ་
ལ་རྟེན་འཛུགས་པ་དང་འདོད་དོན་གསོལ་འདེབས་སུ་བགྱིས་པ་མཉམ་མེད་ངག་དབང་བཟང་པོས་མཛད་པའོ།། །།

༄༅། །དཔལ་ལྡན་དུད་སོལ་ལྷ་མོར་འདོད་པའི་་ཕྲིན་ལས་བཅོལ་བ་ནི། བྷྱོཿ འགྱུར་མེད་བདེ་བ་ཆེན་པོའི་མཁའ་དབྱིངས་ལས། །སྙིང་རྗེའི་འོད་སྟོང་ས་གསུམ་ཁྱབ་གདལ་
࿐ བ༑ །ཡེ་ཤེས་ལྷ་མོ་བརྩེ་བའི་ཉི་མ་ནི། །དུད་པའི་སོལ་བ་མ་ཁྱོད་དབྱིངས་ནས་དགོངས། ཁྱོད་ནི་རྒྱལ་བ་ཀུན་སྐྱེད་ཤེར་ཕྱིན་མ། །འདོད་ཁམས་དབང་ཕྱུག་སྲིད་གསུམ་བདག་མོ་
ཉིད༑ །རྣལ་འབྱོར་སྒྲུབ་པོའི་ཕྲིན་ལས་སྒྲུབ་པའི་གྲོགས། ཁྱོད་ལ་འདོད་པའི་ཕྲིན་ལས་བཅོལ་བ་ནི། །ཐུབ་བསྟན་དྲི་མེད་དར་རྒྱས་ཡུན་དུ་གནས། ཁྱད་པར་དོན་རྒྱུད་སྙིང་པོའི་རིང
ལུགས་དར། །བསྟན་འཛིན་ཐམས་ཅད་ཐུགས་མཐུན་སྐུ་ཚེ་བརྟན། །དགེ་འདུན་ཁྲིམས་གཙང་ཆོས་སྤྱོད་གོང་འཕེལ་མཛོད། །སྲིད་ཞིའི་གཙུག་རྒྱན་རྒྱལ་དབང་འབྲུག་པ་མཆོག །ཡབ་
སྲས་བརྒྱུད་པར་བཅས་པ་ཞབས་བརྟན་ཅིང༌། །འཁོར་ལོ་གསུམ་གྱི་མཛད་ཕྲིན་གོང་འཕེལ་བའི། །ཕྲིན་ལས་གཡེལ་བ་མེད་པར་བསྒྲུབ་ཏུ་གསོལ། །འཇིག་རྟེན་ཁམས་སུ་ནད་མུག་འཁྲུག་
༈ རྩོད་ཞི། །བདེ་སྐྱིད་རྫོགས་ལྡན་གསར་པའི་དཔལ་ལ་སྤྱོད། །ལོག་པར་འདྲེན་པའི་གཟུགས་ཅན་གཟུགས་མེད་རྣམས། །ཐལ་བར་བརླག་པའི་ཕྲིན་ལས་མཛད་དུ་གསོལ། ཁྱད་པར་སྙིང་

པོའི་བསྟན་ལ་རབ་ཞུགས་པའི། །རྡོ་རྗེ་འཆང་དབང་དཔལ་ལྡན་བླ་མ་མཆོག །མཁས་པའི་བྱ་བ་འཆད་རྩོད་རྩོམ་པའི་ལས། །བར་ཆད་མེད་པར་འགྲུབ་པའི་ཕྲིན་ལས་མཛོད། །རྩོལ་མེད་
འོད་གསལ་སྙིང་པོའི་དོན་རྟོགས་ནས། །ཤེས་རབ་བློ་གསལ་ལུང་རྟོགས་ཡོན་ཏན་ཀུན། །འབད་རྩོལ་མི་དགོས་རང་བྱུང་རྒྱུད་ལ་སྐྱེས། །མི་བརྗེད་གཟུངས་ཐོབ་ཕྱོགས་ལས་རྣམ་རྒྱལ་
བའི༑ །རེ་འབྲས་ཁྱོད་ལ་སློང་བས་སྩལ་དུ་གསོལ། །སོ་ཐར་ཚུལ་ཁྲིམས་རྣམ་དག་ཉམས་སུ་ལོངས། །སྨོན་འཇུག་བྱང་སེམས་མ་ནོར་རྒྱུད་ལ་འབྱོངས། །ལྷ་སྔགས་ཏིང་འཛིན་ཀུན་ལ་
དབང་ཐོབ་པའི། །དངོས་གྲུབ་ཐོགས་པ་མེད་པ་སྩལ་དུ་གསོལ། །མདོར་ན་བདག་གཞན་དོན་གཉིས་སྒྲུབ་པ་ལ། །བར་ཆད་མེད་པར་གོང་མ་རྗེ་རྣམས་དང༌། །བརྟུལ་ཞུགས་མཉམ་པའི་
རེ་འབྲས་གང་ཡིན་པ། །མ་གཅིག་ཡེ་ཤེས་མཁའ་འགྲོས་མཛད་དུ་གསོལ། །རླུང་མཁྲིས་བད་ཀན་འདུས་ནད་འགོ་བའི་རིམས། །གཟའ་ཀླུ་དམ་སྲི་ལ་སོགས་གདོན་བགེགས་རིགས། །
ཞི་ཞིང་རྟག་ཏུ་སྲུང་བའི་གྲོགས་མཛོད་ལ། །བདེ་སྐྱིད་དཔལ་ལ་དབང་བའི་ཕྲིན་ལས་མཛོད། །ཚེ་དང་བསོད་ནམས་འཁོར་སློབ་སྙན་གྲགས་དང༌། །ཉམས་རྟོགས་ཡོན་ཏན་གོང་འཕེལ་རྟག་

༄༅། །ཏུ་བརྟན། །ཆོས་མཐུན་བསམ་པའི་དོན་རྣམས་ལྷུན་འགྲུབ་པའི། །ཕྲིན་ལས་དངོས་གྲུབ་གཡེལ་བ་མེད་པར་མཛོད། །གནས་འདིར་དགེ་འདུན་འདུས་པའི་གྲྭ་
རྒྱས་ཤིང༌། །དེ་དག་ཁྲིམས་གཙང་ཆོས་སྤྱོད་བྱ་བར་བརྩོན། །སྐྱོན་བྲལ་ཡུན་དུ་འཚོ་བའི་དབང་ཐོབ་པའི། །ཕྲིན་ལས་གཉན་པོ་ཐོགས་པ་མེད་པར་མཛོད། །དུས་རྣམས་ཀུན་ཏུ་རེ་བའི་
འབྲས་ཅི་མཆིས། ཁྱོད་ལ་རེའོ་གེགས་མེད་མྱུར་འགྲུབ་པའི། །བཀའ་དྲིན་ཆེན་པོ་གཡེལ་བ་མེད་པ་རུ། །མཛོད་ཅིག་རྒྱལ་བའི་ཡུམ་གཅིག་དུད་སོལ་མ། །ས་དང་ལམ་གྱི་བར་ཆད་ཀུན་
ཞི་ནས། །རང་རིག་འོད་གསལ་གཉུག་མའི་དོན་ཉིད་རྟོགས། །འབྲེལ་ཚད་དོན་ལྡན་སྐུ་བཞིའི་ས་ཐོབ་པའི། །སྲུང་སྐྱོབ་ཕྲིན་ལས་མཛོད་ཅིག་ཌཱ་ཀི་མ།། ཞེས་པའི་འདོད་གསོལ་ཕྲིན་བཅོལ་གྱི་
ཚིགས་སུ་བཅད་པ་འདིའང་མདོ་ཁམས་དྲུག་པ་བསྟན་པའི་ཉི་མ་མཆོག་གི་སྤྲུལ་སྐུའི་སྐུ་ཚེའི་གེགས་རྐྱེན་ཞི་ཞིང༌། ཐུགས་བཞེད་ཡིད་བཞིན་འགྲུབ་ཆེད་ཟླ་བ་ངོ་རེར་མ་གཅིག་དཔལ་ལྡན་ལྷ་མོའི་གསོལ་ཀ་ཁ་འབར་རེ་གཏན་འཛུགས་སྦྱོར་འཇགས་
ཪེ
་དང་བཅས་ཏེ་མཐུ་ཆེན་རྡོ་རྗེ་འཛིན་པའི་སྐྱེ་སྲིད་པ་བཤད་སྒྲུབ་ཆོས་ཀྱི་ཉིན་བྱེད་དུ་འབོད་པས་དཔལ་ཕུན་ཚོགས་ཆོས་འཁོར་གླིང་གི་གཟིམས་སྤྱིལ་ཉི་འོད་འཁྱིལ་བར་ལེགས་པར་སྦྱར་བ་དགེ་ལེགས་འཕེལ།། ཤུ་བྷཾ ༎ །། 260(B) ཧྥི

BlankPageAsPerOriginalDocument 260(B)

༄༅། །དཔལ་ལྡན་དུད་སོལ་ལྷ་མོའི་རྟེན་འབུལ་མངའ་གསོལ་ཉུང་ངུ་ལྷ་མོ་དགྱེས་བྱེད་སྒྱུ་འཕྲུལ་གསང་བ་རྣམ་པར་
བཀོད་པའི་དོ་ར་ཞེས་པ་བཞུགས།།

༄༅། །སྭ་སྟི། དཔལ་ལྡན་ལྷ་མོ་རྟེན་རྫས་ཕྱི་ནང་གསང་བ་རྣམས་ཚང་བར་ཡོད་ཚེ། རྟེན་རྣམས་བསང་¸འཁོར་ལོ་གདགས་རྒྱུ། ཚུལ
བཞིན་སྒྲུབ་ནས་སྦྱངས། སྔགས་དྲུག་ཕྱག་རྒྱ་དྲུག་གིས་བྱིན་གྱིས་རླབས། བྷྱོཿ༔ འདོད་པའི་ལོངས་སྤྱོད་རྫས་འདི་རྣམས། །མི་ཟད་ནམ་མཁའི་མཛོད་
ངོ་མར༑ །བྱིན་རླབས་སོ་སོའི་ཐུགས་དགྱེས་པའི། །དངོས་པོ་གང་གང་འཆར་བཟོད་གྱུར། །ཞེས་བརྗོད་ལ། དུས་རྒྱུན་ཆོ་གར་དམིགས་པས་
བྱིན་གྱིས་རླབས་མོས་ཁོ་ནས་ཆོག གོང་གི་དེ་རྣམས་མི་དགོས། ཇི་ལྟར་ཡང་གསང་སྒྲུབ་འཕྲིན་ལས་འདོད་འཇོ་དང་འབྲེལ་སྐབས་བཤགས་པའི་

ལྷ་
མོའི་
འུ
༄༅། །མཇུག་ལྟ་བུར། རྔ་གླིང་རོལ་མོ་དབྱངས་དང་བཅས་པས། བྷྱོཿ རྒྱལ་བ་ཀུན་བསྐྱེད་ཤེར་ཕྱིན་ཡུམ་ཆེན་མོ། །ཡེ་
གྲོལ་ཡེ་དག་ཆོས་དབྱིངས་གཤིས་ཉིད་ཀྱང་། །འགྲོ་དོན་ཐུགས་རྗེའི་ཐབས་ལ་མཁས་པའི་ཕྱིར། །ཞི་ཆགས་ཁྲོ་བའི་ཉམས་ཀྱི་གར་མཛད་པ། །ཆུ་
ཟླའི་གར་བཞིན་རྣམ་པ་ཀུན་འགྲོ་ཡང་། །རང་ཚུལ་འགྱུར་མེད་ཕ་མཐའ་གདལ་བའི་ངང༌། །མི་གཡོ་དོན་དམ་ཡེ་ཤེས་བཅོམ་ལྡན་མ། །དུད་སོལ་ལྷ་
མོར་ཤེས་ནས་ཕྱག་འཚལ་བསྟོད། །དེ་བས་སྔོན་ཆད་གཉིས་སྣང་འཁྲུལ་པའི་བློས། །རང་རིག་བདེ་སྟོང་ངོ་བོར་མ་ཤེས་པ། །བདག་གི་ཉེས་པར་

ཟད་མོད་བཤགས་པར་བགྱི། །མ་རིག་འགྲོ་ལ་སྙིང་རྗེས་བཟོད་པར་མཛོད། །ངེས་པར་བཤགས་དང་བཤགས་བྱ་ཀུན་རྫོབ་བློ། །རྣམ་པར་རྟོག་སྟེ་ཆོས་ཉིད་རིག་ངོ་ན། །མ་གྲུབ་འཁོར་
གསུམ་ཡོངས་སུ་དག་པའི་ཀློང་། །ཉེས་དང་ཉེས་པའི་རྒྱུ་ཚོགས་ག་ལ་ཞིག །དེ་ཕྱིར་གསང་བ་ཀུན་གྱི་གསང་བ་དེ་ཁོ་ན་ཉིད་ཀྱི་མཆོད་པ་ཆེ། །མཐར་ཐུག་དོན་དམ་རྟོགས་པའི་མཆོད་པ་ནི། །
ལྷན་སྐྱེས་དབྱིངས་ཀྱི་ཡུམ་ཆེན་ཁྱེད་དགྱེས་པས། །མཆོད་པའི་ཁྱད་པར་ཉིད་དུ་དགོངས་པར་གསོལ། །རང་སྲོག་སྙིང་པོ་གསང་རྟེན་དམ་ཚིག་རྫས་ཚང་བ། །ཚུལ་བཞིན་བསྒྲུབ་པའི་འཁོར་
ལས་དཔའ་བའི་སྙིང༌། །གང་བའི་བློ་རྡོའི་མཁར་སོགས་རྟེན་རྫས་ཀྱི། །གསང་བ་སྙིང་ཐིག་མཆོག་གིས་ཐུགས་དགྱེས་སྐོང་།། ནང་མདོས་ཀྱི་བསྐང་བ་སྣང་སྲིད་དངོས་ཀུན་འཚར་བའི་འཕྲུལ་
རྩེད་ཀྱི། །བཀོད་པ་བྱིན་རླབས་ལོང་ཞུའི་སྨྲེང་བཅས་པ། །ཡས་ཐགས་མདོས་ཀྱི་འཕྲེང་བའི་མཆོད་པ་འདིས། །བསྐང་ངོ་འདོད་དབང་དུད་སོལ་དགྱེས་པའི་ཆེད། །ཧ་སྟ..ནང་གི་རྟེན་རྫས་
གཞན་གསུར་ཆེན་རྐང་གླིང་རོལ་སྒྲ་དང༌། །གདུང་བའི་དབྱངས་སྙན་སྨན་མཆོད་གཏོར་མ་སོགས། །རྨ་བྱ་ནལ་བུའི་རྒྱལ་མཚན་སྤྱན་གཟིགས་མང༌། །ནང་གི་རྟེན་པའི་རྫས་གཞན་ཀུན་ཀྱང་✖

ཟ༄༅། །འབུལ། །དགྲ་སྡེ་རྣམ་པར་གནོན་པའི་ཞུབ་ཅན་དང་། །བགྲངས་ཡས་ཅང་ཤེས་ནག་པོའི་གྲིབ་མས་ཀྱང་། །ཉིན་ཡང་མུན་དུ་བྱེད་ནུས་དེ་དག་དང༌། །ཁྱི་ནག
ཕྱེ་བ་སྟོང་ཚོགས་རྟེན་དུ་འབུལ།། འདི་མན་ཕྱི་ཡི་རྟེན་རྫས་མ་རུངས་གསད་བའི་དམར་བས་ལུས་སྦགས་ཞིང་། །གདོང་གི་ཟླ་ཚེས་རྔོམ་པའི་མགྲིན་བཟང་ཁྱུ། །རྨིག་བརྡབས་ཐུག་ཆོམ་རྭ་བདར་
ངར་བའི་སྒྲས། །ས་ཡང་འདར་ནུས་གཡག་ལུག་ར་ནག་འབུམ། །སྔོ་ལྗང་མདངས་བཀྲའི་མཛེས་པ་དབང་པོའི་ཚོན། །གཟུགས་གཞན་འོངས་ལྟར་མདོངས་མཐའ་ཅན་ཁྱུ་དང༌། །ཤ་ལ་
གཞུང་ཤིང་ལྡིང་བའི་བྱ་ཞུད་པ། །ཅི་མཆིས་བར་སྣང་དོག་པོར་བཀང་སྟེ་འབུལ། །གཞན་ཡང་འཇིག་རྟེན་འདི་ན་ཡོད་དགུའི་རྫས། །རེར་ཡང་གང་དགྱེས་དངོས་པོ་དེར་འཆར་བ། །འདོད་
ཡོན་མཆོད་པའི་ནམ་མཁའ་མཉམ་པའི་སྡེ། །ཀུན་བཟང་ཏིང་འཛིན་རྣམ་རོལ་མཚུངས་དམིགས་འདིས། །ཧཱུཾ། མངའ་གསོལ་རང་བཞིན་རྣམ་པར་དག་པའི་དབྱིངས། །འགྱུར་མེད་བདེ་
ཆེན་སྟོང་པའི་དངོས། །ཟུང་འཇུག་མཉམ་སྦྱོར་དོན་གྱི་མ། །ཡེ་ཤེས་ལྷ་མོ་མངའ་གསོལ་ལོ། །འཇིག་རྟེན་མ་མོ་འདུལ་བའི་ཕྱིར། །འཇིགས་བྱེད་དྲག་མོའི་རྣམ་འཕྲུལ་པ། །མཁའ་འགྲོ་

འདུ་བའི་གནས་ཀྱི་དབང༌། །དཔལ་ལྡན་ལྷ་མོ་མངའ་གསོལ་ལོ། །ཚངས་དང་བརྒྱ་བྱིན་བདེ་བྱེད་དང༌། །བདུད་དང་གཤིན་རྗེ་བདེན་བྲལ་བདག །ཀླུ་དབང་ཀུན་གྱིས་བསྟོད་ཅིང་
བཀུར༑ །འདོད་ཁམས་དབང་མོར་མངའ་གསོལ་ལོ། །རྡོ་རྗེ་འཆང་བས་སྔགས་རྒྱུད་ཀྱི། །སྲུང་མའི་མཆོག་ཏུ་མངོན་དབང་བསྐུར། །གསང་ཆེན་ཉེ་ལམ་བགྲོད་པའི་རྟེན། །སྔགས་
སྲུང་ཆེན་མོ་མངའ་གསོལ་ལོ། །གྲུབ་བརྙེས་ནཱ་རོ་མར་རྔོག་དང་། །དཔལ་ལྡན་འབྲུག་པའི་བཀའ་སྲུང་མཆོག །བསྟན་པའི་རྩ་ལག་སྐྱེས་བུ་ཆེ། །དམ་པའི་སྲུང་མར་མངའ་གསོལ་
ལོ༑ །གསང་བ་ཆེན་པོ་རིག་པའི་དཔྱིད། །འདུ་འབྲལ་མེད་པ་རྒྱལ་བའི་ཡུམ། །སྐྱེ་མེད་དབྱིངས་སུ་ཁྱེད་ངེས་པས། །ལྷག་པའི་ལྷ་རུ་མངའ་གསོལ་ལོ། །ཕྱོགས་དང་དུས་དང་རྣམ་པ་
ཀུན༑ །བདག་ཡིད་རེ་བ་འགྲུབ་པ་དང་། །བར་ཆད་བདུད་སྡེའི་དཔུང་བཅོམ་སྟེ། །རྣམ་པར་རྒྱལ་བའི་འཕྲིན་ལས་མཛོད།། ཅེས་ལྷ་མོའི་རྟེན་འབུལ་མངའ་གསོལ་ཉུང་བསྡུས་ཞིག་དགོས་ཞེས་སོག་རྩེ་སྤྲུལ་
སྐུ་རིན་པོ་ཆེ་མི་ཕམ་ཡོན་ཏན་རྒྱ་མཚོ་དཔལ་བཟང་པོའི་གསུང་གིས་རིང་མོ་ནས་བསྐུལ་བཞིན་ཐུགས་བཞེད་ལྟར། དཔལ་ལྡན་འབྲུག་པ་དཀར་བརྒྱུད་ཀྱི་རྗེ་བཙུན་བླ་མས་བྱིན་གྱིས་རླབས་ལས་སྤྲུལ་པའི་མིང་འཆང་ཐེག་པ་མཆོག་གི་རྣལ་འབྱོར་ལ་

།གནོལ་བ༧དཀར་བརྒྱད་བསྟན་པའི་རྒྱལ་མཚན་ནི། མི་ཕམ་ཀུན་གཟིགས་ཆོས་ཀྱི་སྣང་བ་འགྱུར་མེད་རྡོ་རྗེའི་སྙིང་པོ་མཆོག་ཏུ་གྲུབ་པས། ས་ཟླའི་མཁའ་འགྲོ་འདུ་བའི་དུས་ཚེས་བཅུ་བཟང་པོར་ཐུན་མཚམས་སུ་
༄༅།ལྷམོའི
འུ ཀུན་གྱི་གོ་བདེ་བར་བྲིས་པ་རང་གཞན་དམ་པའི་ཆོས་སྒྲུབ་པའི་འགལ་རྐྱེན་སེལ་ཞིང་། བཅོམ་ལྡན་འདས་མའི་གོ་འཕང་མྱུར་འགྲུབ་ཀྱི་རྒྱུ་རུ་གྱུར་ཅིག། །།
268 (B)

BlankPageAsPerOriginalDocument
268(B)

༄༅། །དམ་ཅན་མ་མོ་མཁའ་འགྲོའི་འཁྲུགས་བསྐང་ཕན་བདེའི་སྙེ་མའི་འབྲས་བཟང་ཡོངས་སུ་སྦྱིན་པ་ཞེས་བྱ་བ་བཞུགས་སོ།།

༄༅། །ན་མོ་གུ་རུ་ཤྲཱི་དེ་ཝཱི་ཀཱ་ལི་ཡེ། འདིར་དཔལ་ཡེ་ཤེས་ཀྱི་ལྷ་མོ་དུད་སོལ་མའི་ཆོག་དང་འབྲེལ་བའི་མ་མོའི་འཁྲུགས་བསྐང་བྱ་བར་འདོད་པས། མཆོད་རྫས་
རྟེན་རྫས་སྐོང་རྫས་སྒྲུབ་འབོད་ཀྱི་རྫས་སོགས་ཡོ་བྱད་རྣམས་ཚོགས་པར་བྱས་ཏེ་ཕྱག་ལེན་བཞིན་བཤམས་ལ། རང་ལྷའི་ང་རྒྱལ་དང་ལྡན་པས་གསང་སྒྲུབ་ཕྲིན་ལས་ཀྱི་གཞུང་བསྲང་ནས་བསྐང་བའི་
མཇུག་ཏུ་འདི་སྐད་གྱེར། བྷྱོཿ རྒྱལ་ཀུན་བདེ་ཆེན་དབྱིངས་ཡུམ་མཁའ་འགྲོ་མ། །ཞིང་རྣམས་སྐྱོང་ཞིང་ལྷ་མོ་སྒྱུ་འཕྲུལ་བདག །སྣ་ཚོགས་སྤྲུལ་270
བསྒྱུར་མ་མོ་མཁའ་འགྲོའི་སྡེ། །འཇིག་རྟེན་ལ་གནས་མཁའ་དང་དུར་ཁྲོད་བདག །ཞི་ལ་གནས་ཀྱང་ཐུགས་རྗེ་དྲག་མོའི་སྐུར། །ཡོངས་བཞེངས་

ཝཱམོ
འི་
འུ ༄༅། །རྣལ་འབྱོར་མ་ཚོགས་དགོངས་མཛོད་ལ། །དུས་ངན་མཐར་ཐུག་སེམས་ཅན་ཐབས་མི་མཁས། །བདེ་བར་འདོད་ཀྱང་མི་
འདོད་རྐྱེན་ངན་སློང༌། །དུག་ལྔས་རྒྱུད་དཀྲུགས་མ་དག་ལོག་རྟོག་མང་། །བླ་མའི་དམ་ལས་འགལ་ཞིང་གཤེ་སྐུར་འདེབས། །དབང་ལུང་ཁྲིད་ཀྱིས་
མ་སྨིན་གསང་སྔགས་སྒྲོག །སྣོད་ངན་མི་ཡིས་ཆོས་ལ་ལོག་པར་ལྟ། །འཕགས་པའི་དགེ་འདུན་ནང་དབྱེན་ཕན་ཚུན་དཀྲུགས། །སྡོམ་གསུམ་དང་
འགལ་མི་དགེའི་ཁེ་ཚོང་བསླུ། །ཆོས་མེད་སྡིག་ཏོས་སེམས་ཅན་མགོ་བསྐོར་ཞིང་། །དབང་བསྐུར་ཆོས་བཤད་དཀོར་ཟས་དུག་གིས་འཚོ། །སྔགས་

པ་དམ་མེད་ཉེས་མེད་མཐུ་ཡིས་གསོད། ཁྱིམ་པ་དགེ་མེད་སྡིག་པའི་འཁོར་ལོ་བསྐོར། །སྐྱེ་བོ་ཁྲེལ་མེད་མིང་སྲིང་ནལ་བུ་གསོད། །རི་དྭགས་སྲོག་གཅོད་ཕ་མར་དྲིན་མི་གསོབ། །སྡེ་
འཁྲུག་ནང་དམེ་མནའ་ཟ་འདི་ཕྱི་བསླུ། །དེ་ཚེ་མ་མོ་མཁའ་འགྲོ་ཐུགས་ཁྲོས་ནས། །དུག་གསུམ་འདུས་པའི་ནད་རིགས་སྣ་ཚོགས་གཏོང༌། །མི་རྣམས་ནད་བཏབ་འཚོ་བའི་གོ་སྐབས་
བྲལ༑ །མུ་གེ་ཡམས་ནད་སྣ་ཚོགས་རླུང་ལྟར་འཚུབས། །མཚོན་གྱིས་འཁྲུགས་པས་མི་རྣམས་གྲིར་ཤི་མང༌། །དེ་དག་ཀུན་ཀྱང་མ་མོའི་ཆོ་འཕྲུལ་ཏེ། །དེ་ཕྱིར་དམ་རྫས་གཏོར་མ་འདོད་
ཡོན་ལྔ། །བདུད་རྩི་སྨན་དང་རཀྟ་མཆོད་པའི་རྫས། །རྟེན་རྫས་སྐོང་རྫས་སྒྲུབ་འབོད་མ་ཚང་མེད། །མཁའ་འགྲོ་འཁོར་བཅས་ཐུགས་དམ་དབྱིངས་སུ་བསྐངས། །འཁྲུགས་པའི་མ་མོའི་
ཐུགས་དམ་གཉན་པོ་བསྐངས། །དེ་མཐུས་མ་མོ་མཁའ་འགྲོའི་འཁྲུགས་པ་འདུམ། །ལྷ་སྲིན་སྡེ་བརྒྱད་ཀླུ་གཉན་ཁྱེད་ཀྱི་འབངས། །ཁྱོད་ཀྱིས་མི་འདུལ་ལྷ་སྲིན་གང་ཡང་མེད། །སྤྱི་བདུད་
དལ་ཁ་རིམས་ཁ་དགྲ་ལ་སྤོས། ཁྲམ་ཁ་ཕྱེས་ལ་ཤྭ་རྡེལ་མཚོན་གྲུག་སྡུས། །དམ་ཚིག་ཅན་གྱི་གྲོགས་མཛོད་ས་མ་ཡ། །མཁའ་འགྲོ་དམ་ཅན་ཐུགས་ལ་ཁྲོ་མེད་ཀྱང་། །འཁོར་གྱི་མ་མོས་

༄༅། །སྐྱོན་མཐོང་དེ་མ་འགྲོག །བཀའ་ཡི་ཆད་པ་དྲག་པོས་མྱུར་དུ་འཇིགས། །དེ་ཕྱིར་དབྱིངས་ཀྱི་མཁའ་འགྲོས་བཟོད་མཛད་རིགས། །ཐུགས་དང་འགལ་བའི་ཉེས་
。ཚོགས་གང་མཆིས་པ། །གནོང་ཞིང་འགྱོད་པས་མཐོལ་ཞིང་བཤགས་པར་བགྱི། །དམ་ཅན་ལགས་པས་ཁྱེད་ཀྱིས་དང་དུ་བཞེས། །སེམས་ཅན་ལགས་པས་ནོངས་ཤིང་འཁྲུལ་པ་བྱུང༌། །
༔ སྒྱུ་མ་ལགས་པས་བཤགས་པ་གནང་བར་མཛོད། །ཐབས་མཁས་ལགས་པས་ཚངས་པར་སྩལ་དུ་གསོལ། །དེ་ལྟར་བསྐངས་ཤིང་གསོལ་བའི་བདེན་མཐུ་ཡིས། །ཕན་དང་བདེ་བ་མ་ལུས་
ཕུན་སུམ་ཚོགས། །སྒྲུབ་པོའི་ཚེ་བསོད་སྟོབས་འབྱོར་ཆེས་ཆེར་རྒྱས། །མཐར་ཐུག་བྱང་ཆུབ་ལམ་གྱི་སྡོང་གྲོགས་མཛོད། །མདོ་སྔགས་བསྟན་འཛིན་སྐྱེས་བུའི་སྐུ་ཚེ་སྤེལ། །འགྲོ་རྣམས་
བདེ་སྐྱིད་བསམ་དོན་ལྷུན་གྱིས་འགྲུབ། །སྔགས་འཆང་བདག་གི་བསམ་དོན་མཐར་ཕྱིན་ཞིང༌། །འཛམ་གླིང་བདེ་བའི་བཀྲ་ཤིས་དགེ་ལེགས་ཤོག། ཅེས་གང་མང་འདོན་ནས་དེ་ལྟར་མ་མོ་འཁོར་བཅས་
ཀྱི་སོགས་ལ་འཇུག་པར་བྱའོ། །ཞེས་མ་མོའི་འཁྲུགས་བསྐང་འདིའང་མདོ་ཁམས་དྲུག་པ་པདྨ་དགྱེས་པས་སྦྱར་བའོ།། །། 274(B)

BlankPageAsPerOriginalDocument 274(B)

༄༅། །དཔལ་ལྡན་ལྷ་མོ་དུད་པའི་སོལ་བ་མའི་རྟེན་འབུལ་གྱི་ཚིགས་སུ་བཅད་པ་བསྟན་སྲུང་དགྱེས་པའི་མཆོད་སྤྲིན་ཞེས་བྱ་བ་བཞུགས་སོ།།

༄༅། །བྷྱོཿ ཕ་མཐའ་གདལ་བ་རྡོ་རྗེ་བཙུན་མོའི་མཁའ། །གསང་བ་མཆོག་གིས་དགྱེས་པའི་དཀྱིལ་འཁོར་ནས། །རྣམ་པ་ཀུན་
ལྡན་གར་གྱིས་ཁྱོད་འོང་ཚེ། །ཁྲག་འཐུང་ཆེན་པོའི་ཚོགས་རྗེ་རོལ་པའི་ལྷ། །ནག་པོའི་སྤྲིན་འདྲ་བཅོམ་ལྡན་དུད་སོལ་མ། །རྣམ་མེད་དབྱིངས་ཀྱི་མ་
མོར་གབ་པའི་ཚེ། །གང་དུ་ཁྱོད་ཀྱི་རྣམ་ཐར་གསུམ་གྱི་སྒོ། །རང་སེམས་དག་པའི་རྡོ་རྗེར་མཉམ་ཉིད་ཀྱང༌། །སྣ་ཚོགས་མོས་ངོར་སྐྱ་འཕྲུལ་ཆེན་པོ་
ཡིས༑ །རྒྱལ་བ་རྒྱ་མཚོ་སྣང་བའི་དུས་འདི་ན། །ཁྱོད་ནི་བསྟན་སྲུང་ཀུན་གཙོ་འདོད་དབང་མ། །དངོས་གྲུབ་ཀུན་འབྱུང་རྒྱལ་བའི་ཕྲིན་ལས་མ། །

༄༅། །བདུད་དང་བདུད་ཀྱི་ཕྱོགས་ཀུན་འཇོམས་པ་དང༌། །གང་བསྒོས་ལས་ནི་དེ་ཀའི་མོད་སྒྲུབ་པའི། །རྣལ་འབྱོར་ཡོངས་ཀྱི་
དགྲ་ལྷར་དབང་བསྐུར་ཞིང༌། །སངས་རྒྱས་བསྟན་པ་གཉན་པོ་སྲུང་བར་བསྐོས། །སྒྲུབ་པོ་བདག་ནི་བཤད་དང་སྒྲུབ་པ་ཡིས། །རྒྱལ་བའི་བསྟན་
འཛིན་དམ་ཚིག་སྲོག་བཞིན་སྲུང་། །ཞི་སོགས་ལས་དང་འདོད་པའི་དངོས་གྲུབ་ནི། །སྲུང་མ་ཆེན་མོ་ཁྱོད་མཐུར་དགུག་ཅིང་སྡོད། །དེ་ལྟར་སངས་
རྒྱས་བསྟན་པའི་གཉེར་འཛིན་པར། །འདའ་ཀ་རྒྱལ་བའི་དམ་ཚིག་གཉན་པོ་ཡིས། །རྡོ་རྗེའི་ར་བ་གཅིག་ཏུ་བསྡམ་གྱུར་པ། །དེས་ན་དེང་འདི་སྙིགས་

མ་རྣམ་པ་ལྔས། །བསྟན་དང་འགྲོ་ལ་རྣམ་པར་མ་རུངས་བྱས། །རྒྱལ་རྣམས་ཕྲིན་ལས་ཆར་ཆེན་འབེབས་དུས་སུ། །ངས་ནི་མ་གཅིག་སྤྲིན་གྱི་ཕྲེང་བ་ཁྱོད། །དགྱེས་པ་སྐྱེད་ཕྱིར་ཕྱི་ནང་
གསང་བ་ཡིས། །མཐུན་པའི་རྟེན་རྫས་མ་ཚངས་མེད་ཐམས་ཅད། །མ་བརྟགས་ངོས་ན་རྣམ་པ་ཀུན་ཏུ་འཆར། །བརྟགས་ན་ཅིར་ཡང་མ་གྲུབ་སྤྲོས་བྲལ་དུ། །ཤེས་ནས་བདེན་གཉིས་མཉམ་
པར་འཁྱིལ་བ་ཡི། །དག་པ་ཏིང་འཛིན་ཆེན་པོའི་རང་རྩལ་ལས། །ཞིང་ཁམས་རྒྱ་མཚོ་རྣམ་པར་འཕྲུལ་བ་ཅན། །སྲིད་དང་ཞི་བའི་ཕུན་སུམ་ཚོགས་ཀུན་ཏུ། །འཆར་བར་འབུལ་གྱིས་དེང་
འདིར་བཞེས་སུ་གསོལ། །བརྟན་གཡོ་བཀོད་པ་ངོ་མཚར་གཟུགས་གསར་པ། །བཀྲ་ཤིས་རྫས་བཀོད་རྒྱལ་སྲིད་སྣ་བདུན་གྱིས། །མཐའ་བཞིའི་རྒོལ་བ་རྣམ་པར་གནོན་པས་ན། །དཔལ་
གྱི་བདག་པོའི་དཔལ་གྱིས་མཛེས་བྱས་གཞིར། །སྒྲུབ་མཆོག་རྣལ་འབྱོར་མོས་པའི་གདུང་ཤུགས་ཀྱིས། །དྲག་པོའི་རླུང་ཆེན་གཡོ་བ་རབ་བསྐྱོད་པ། །འབོད་པའི་རྫས་ཀྱི་གཡབ་དར་ནག་པོ་
ནི༑ །དུས་ལས་མི་འདའ་བསྐུལ་བའི་ལྕགས་ཀྱུར་སྣང༌། །ཤེས་རབ་ཕ་རོལ་ཕྱིན་པའི་ཡེ་ཤེས་མ། །ཁྱོད་ནི་ཕྱི་དང་ནང་དང་གསང་བ་ཡི། །སྒྲུབ་པའི་རྟེན་རྫས་གཏའ་གཏོར་ཆེན་པོ་ནི།

།གཡོ་བ་མེད་པ་རི་རབ་ལྷུན་པོའི་གཏོས། །སྲིད་པའི་ཁྱོན་འདིར་རྐང་བཀོད་ཁུལ་གྱིས་ནི། །ཡངས་བར་བྱེད་པ་རྨིག་པའི་འདེགས་འཇོག་ཅན། །ཉམས་པའི་ཁྲག
གིས་ལུས་བགོས་ཀླད་ཞག་གིས། །གདོང་པའི་བར་གཤེར་ལང་ཀའི་དུང་མཁན་ཁྱུ། །ལུས་ཀྱི་སྤུ་ཞོལ་མཚན་མོའི་མུན་ལྟར་གཏིབས། །ར་གཉིས་མགྲིན་པའི་པ་ཏྲར་འཁྱིལ་བ་ཅན།
གཙུག་ན་དཀར་བའི་ཟླ་བ་ཚེས་པས་བརྒྱན། །འདོད་དགུའི་མ་མ་ལུག་ཁྱུ་ཡངས་པར་བརྡལ། །གང་གྱི་བླ་ན་མཆིས་པར་ཕྲག་དོག་པས། །སྔོ་བསང་དགའ་མའི་ལྟོ་བ་འབིགས་པ་ལྟའི།
མཐོན་པོར་བསྙེགས་པའི་རུ་མཚོན་རྣོན་པོ་ཅན། །འཕྱར་དར་ནག་པོ་མཁའ་ལ་རླུང་ལྟར་གཡོ། །དགོས་དགུ་འདོད་པ་འཇོ་བའི་ཡིད་བཞིན་ནོར། །ཡིད་འོང་རྨ་བྱའི་མདོངས་སྒྲོ་མ་རལ་
དང་༑ །ནལ་བུའི་རྒྱལ་མཚན་བྷཉྫདང་བཅས་པ། །དགྱེས་པ་སྐྱེད་ཕྱིར་ནང་གྱི་རྟེན་དུ་དགྲམ། །ཨ་མྲྀ་ཏ་དང་མྱོས་པར་བྱེད་པའི་བཅུད། །དཔའ་བོ་གཡུལ་དུ་བསད་དང་ནལ་བུའི
སྙིང༌༑ །དགྲ་སྙིང་ཕུང་པོར་སྤུངས་པ་རི་ལྟ་བུ། །མཐུན་པ་གསང་བའི་རྟེན་གྱི་རྒྱ་མཚོ་བསྐྱིལ། །ལུགས་སུ་བླུགས་དང་བཏགས་པ་རི་མོར་བྲིས། །ཁྱད་པར་དྲི་མེད་བཟོ་བོའི་ཆོ་ག

ཡིས༑ །སྲིད་གསུམ་བདག་མོ་གཅིག་ལས་གཉིས་པ་བཞིན། །ལྷུན་དུ་ཆགས་པའི་གདོང་བརྙན་རི་ལྟར་བརྗིད། །རྔ་དང་ཐོད་རྔ་རྔ་ཆེན་འཁར་བའི་རྔ། །བརྡུང་བའི་སྒྲ་ཡིས་སྲིད་པའི་ཁྱོན་
འགེངས་ཤིང༌། །འབོད་པའི་དུང་དང་གདུང་བའི་དབྱངས་ཀྱི་ནི། །རོལ་སྒྲས་གནམ་ས་ཀུན་ཏུ་ཁོལ་བར་བྱེད། །ཁྱད་པར་རྣམ་པར་ཐར་པ་གསུམ་གྱི་སྒོ། །ཨཻ་གསང་ཆོས་ཀྱི་འབྱུང་གནས་
དོ་ར་ཆེར། །མ་གཅིག་བཅོམ་ལྡན་མ་ཁྱོད་འཁོར་དང་བཅས། །དགྱེས་པ་ཆེན་པོས་མི་འབྲལ་རྟེན་ཆོས་ལ། །ཐུབ་པའི་བསྟན་པ་སྤྱི་དང་བྱེ་བྲག་ནི། །དྭགས་པོ་བཀའ་བརྒྱུད་བསྟན་པ་ཡར་
ངོའི་ཟླ། །མི་ཉམས་གོང་ནས་གོང་དུ་འཕེལ་བ་དང༌། །བསྟན་འཛིན་སྐྱེས་བུའི་སྐུ་ཚེ་མཆོག་ཏུ་བརྟན། །ཁྱད་པར་བདག་ཅག་དཔོན་སློབ་འཁོར་བཅས་ལ། །ལུས་དང་གྲིབ་བཞིན་མི་འབྲལ་
འགྲོགས་པ་ཡིས། །ཕྱོགས་དུས་གནས་སྐབས་ཀུན་ཏུ་འདོད་པའི་དོན།ྋ །རེ་བ་མ་ལུས་ཡིད་བཞིན་སྐོང་བར་མཛོད།། ཅེས་པའང་རྟེན་འབུལ་གྱི་ཚིགས་སུ་བཅདཔ་ཀཱ་རི་ཀ་ཉི་ཤུ་རྩ་གཉིས་པ་འདིའང་དོན་དུ་གཉེར་
བ་མང་པོའི་རེ་སྐོང་དུ། མདོ་ཁམས་དགེ་རྒྱལ་སྨུག་པོ་གདོང་གི་རྒྱུད་དུ་བྱུང་བའི་བཙུན་པ་གཞོན་ནུ། ཆོས་ཀྱི་ཉི་མར་འབོད་པས་རང་ལོ་ཉི་ཤུར་སོན་པ་ཀརྨའི་ལྷ་སྟེང་དགོན་དུ་པཎ་ཆེན་ཆོས་ཀྱི་འབྱུང་གནས་ཀྱི་ཞབས་རྡུལ་བསྙེན་ཏེ་ཉེ་བར་གནས་པའི་

ལྷ་༄༅། །སྐབས་སུ་ལེགས་པར་སྦྱར་བ་བསྟན་སྲུང་འཁོར་བཅས་དགྱེས་ཤིང་མཉེས་ནས་བསྟན་པ་ཡུན་དུ་སྲུང་ཞིང་སྤེལ་བའི་དགེ་མཚན་དོན་དང་ལྡན་པར་སྨོན་ནོ། །དགེ་ལེགས་འཕེལ།།
མོའི་
འུ
282 (B)

BlankPageAsPerOriginalDocument
282(B)

༄༅། །ལས་མགོན་གྱི་གཏོར་ཆོག་ཉུང་ངུ་བཞུགས་སོ།།

༄ ༅། །དྲག་ཤུལ་མཐུ་སྟོབས་རྒྱ་མཚོ་ལས་འཁྲུངས་པ། །བདུད་སྡེར་དུག་བཞིན་རྩུབ་པའི་མ་ཧཱ་ཀཱ་ལར། །རབ་དང་དད་པའི་
ཡིད་ཀྱིས་གུས་ནས་འདིར། །ལས་ཀྱི་མགོན་པོ་མཆོད་པའི་ཚུལ་འདི་སྤྲོ།། དབེན་པའི་གནས་སུ་རྣལ་འབྱོར་གྱི་ཡོ་བྱད་ཚང་བར་བཤམ་ལ་རོལ་མོ་དབྱངས་སྙན་གྱི་སྤྱན་
འདྲེན་པ་ནི། ཧཱུཾ། རྒྱལ་བའི་བསྟན་སྐྱོང་འཇིགས་བྱེད་ཁྲག་འཐུང་ཆེ། །བདུད་དང་མུ་སྟེགས་མ་ལུས་འདུལ་མཛད་པ། །མ་ག་ངྷ་ལ་སོགས་པའི་
གནས་མཆོག་ནས། །དད་པས་སྤྱན་འདྲེན་གནས་འདིར་གཤེགས་སུ་གསོལ། །རྡོ་རྗེ་འཛིན་པ་རྣམས་ཀྱི་བཀའ་སྒྲུབ་ཅིང༌། ཆོས་མཛད་དམ་ལྡན་

བྱ་
གདོང༌
འུ ༄༅། །རྣལ་འབྱོར་ཕོ་ཉ་བ། །ཆོས་དབྱིངས་འགྱུར་བ་མེད་པའི་གནས་མཆོག་ནས། །དད་པས་སྤྱན་འདྲེན་གནས་འདིར་གཤེགས་
སུ་གསོལ། །དམ་ཉམས་བསྟན་ལ་འཚེ་བའི་གནོད་བྱེད་ཀུན། །སྒྲོལ་མཛད་ལས་ཀྱི་མགོན་པོ་བྱ་རོག་ཞལ། །བསིལ་བ་ཚལ་ལ་སོགས་པའི་དུར་
ཁྲོད་ནས། །དད་པས་སྤྱན་འདྲེན་གནས་འདིར་གཤེགས་སུ་གསོལ། །མཐུ་རྩལ་སྟོབས་ཀྱི་དབང་ཕྱུག་རྫུ་འཕྲུལ་ཅན། །གཙུག་ལག་ཁང་དང་ཆོས་
འཁོར་སྐྱོང་བའི་ཕྱིར། །ནག་པོ་སྟོང་གི་གཙོ་བོ་འཁོར་བཅས་པ། །དད་པས་སྤྱན་འདྲེན་གནས་འདིར་གཤེགས་སུ་གསོལ། །ཨོཾ་ཀརྨ་མ་ཧཱ་ཀཱ་ལ་གུ

ཎ་ཧྲི་ད་ས་མ་ཡ་ཛཿ ཛཿ ཛཿ ཧཱུྃ་བཾ་ཧོཿ སཱ་མ་ཡ་ཏིཥྛ་ལྷན། མཆོད་རྫས་རྣམས་བསང་སྦྱངས་བྱས། ཐོད་པའི་སྣོད་ཡངས་ཤིང་རྒྱ་ཆེ་བའི་ནང་དུ་ངོ་བོ་ཟག་མེད་ཀྱི་བདུད་རྩི་ལ་རྣམ་པ་མཆོད་རྫས་
བཟང་ཞིང་རྒྱ་ཆེ་བ་རྒྱལ་སྲས་ཀུན་ཏུ་བཟང་པོའི་མཆོད་པའི་སྤྲིན་གྱི་ཕུང་པོ་ཆེན་པོས་ནམ་མཁའི་དབྱིངས་ཁྱབ་པར་གྱུར། ཨཾ་ཨཱཿ ཧཱུཾ། ལན་གསུམ་གྱི་བྱིན་གྱིས་བརླབ། ཧཱུཾ། མ་རུང་བསྒྲལ་བའི་
དམར་གྱི་ཨཉྙཾ་ཆེ། །རབ་ཏུ་མི་བཟད་དུག་ཆུའི་ཞབས་བཀྲུ་ཅན། །དབང་པོ་དོན་ལྔའི་མེ་ཏོག་ཆུན་པོར་དཔྱངས། །ཤ་ཆེན་སྤོས་ཀྱི་དུད་སྤྲིན་བཅས་པས་མཆོད། །ཞུན་ཆེན་མར་མེ་ཉི་ཟླའི་
མདངས་ལས་གསལ། །སིམ་པ་བསྐྱེད་པའི་དྲི་ཞིམ་ཆབ་ཀྱི་གཏེར། །ཞལ་ཚུལ་གདུག་པའི་བླ་སྲོག་ཐམས་ཅད་པ། །རྐང་དུང་རོལ་མོ་དབྱངས་དང་བཅས་པས་མཆོད། །རྒྱལ་སྲིད་རིན་
ཆེན་སྣ་བདུན་ཉེ་བ་བདུན། །བཀྲ་ཤིས་རྫས་བརྒྱད་རྟགས་ཀྱི་རེ་ཁ་ཚང་། །བཅུ་དྲུག་རིག་མའི་འདོད་ཡོན་ཚོགས་བཅས་པ། །དངོས་སུ་འབྱོར་དང་ཡིད་ཀྱིས་སྤྲུལ་ནས་མཆོད། །མཚར་
་རྒྱན་ཆ་རྔམ་པའི་དགྲ་ཆ་དང་། བརྗིད་པའི་ནོར་ཆ་མཆེ་སྡེར་རྨིག་ཆགས་སོགས། །བསྟན་དགྲའི་ཤ་ཁྲག་ཕུང་ཁམས་བ་ལིངས། །ལས་ཀྱི་མགོན་པོ་འཁོར་བཅས་མཆོད་པར་བགྱི།

༄༅། །སུམྦྷ་ནིསབསངས། སྭ་བྷཱ་ཝས་སྦྱངས། ཀ་པཱ་ལའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་རྫས་རྣམས་དགྲ་བོའི་ཤ་ཁྲག་གི་ཕུང་པོ་ཆེན་པོར་གྱུར། ཨཾ་ཨཱཿ
བྱགདོང༌
ཧཱུཾ༑ གསུམ་གྱི་བྱིན་གྱིས་བརླབ།ཨོཾ་ཀརྨ་མ་ཧཱ་ཀཱ་ལ་གུ་ཎ་ཧྲི་ད་ས་པཱ་རི་ཝཱ་ར་ཨི་དཾ་བ་ལིངྐ་ཁ་ཁ་ཁཱ་ཧི་ཁཱ་ཧི། གསུམ་མམ་བདུན་གྱིས་ཕུལ། དཔལ་རྡོ་རྗེ་ནག་པོ། འཇིགས་བྱེད་ཆེན་པོ། སྣང་
སྲིད་ལྷ་འདྲེའི་ཡོངས་རྗེ། རིག་འཛིན་རྣལ་འབྱོར་བུ་བཞིན་དུ་སྐྱོང་བ། ཞི་བའི་མདངས་དང་ལྡན་པ། རྒྱས་པའི་བྱིན་ཆགས་པ། དབང་སྡུད་ལས་ཀྱི་རྩལ་མངའ་བ། བདུད་དང་བདུད་ཀྱི་
ཕྱོགས་ཐམས་ཅད་སྒྲོལ་བའི་ལས་ལ་མྱུར་བ། རྡོ་རྗེ་དྲག་རྩལ་ཅན་འཁོར་དང་བཅས་པ་ཁྱེད་རྣམས་ལ་མཆོད་སྦྱིན་གྱི་གཏོར་མ་འདི་འབུལ་ལོ། །སངས་རྒྱས་ཀྱི་བསྟན་པ་སྲུངས། དཀོན་
མཆོག་གི་དབུ་འཕང་བསྟོད། བླ་མའི་སྐུ་ཚེ་བསྲིང་། གཙུག་ལག་ཁང་རྣམས་སྐྱོང་། རྣལ་འབྱོར་པ་བདག་ཅག་ཐར་པ་དང་བྱང་ཆུབ་ཆེན་པོ་སྒྲུབ་པའི་ལམ་གྱི་སྐྱེལ་མ་དང༌། འཇིག་རྟེན་
འདིར་ཡང་འགལ་རྐྱེན་ཐམས་ཅད་སྲུངས། མཐུན་རྐྱེན་བསམ་དོན་ཐམས་ཅད་ཡིད་བཞིན་དུ་སྒྲབས། བསྟན་པ་ལ་གནོད་བྱེད་ཐམས་ཅད་ཚར་གཅོད་པའི་ཕྲིན་ལས་མཛོད་ཅིག། བསྟོད་པ་

ནི། ཧཱུཾ། བསྟན་པའི་དགྲ་བོ་བསྒྲལ་བའི་སྙིང་ཁྲག་རྒྱུན། །དམར་བས་སྦག་པའི་ཨག་ཚོམ་ཆེན་པོའི་ཕྲེང་། །རལ་པ་སྟུག་པོ་ལྟོ་འགྲོའི་རྒྱན་བཅས་པའི། །རྟ་གདོང་མེ་ལྕེ་ལྟར་འབར་ཁྱོད་
ལ་བསྟོད། །གནམ་སའི་བར་ཁྱོན་ཙམ་དུ་ཆེར་གདངས་པའི། །གནམ་ལྕགས་མཆུ་རྣོ་མཆེ་བ་རི་ལྟར་གཙིགས། །རོ་འཛིན་གློག་ཞགས་ལྟ་བུར་དམར་བསྐྱངས་ནས། །དམ་ཉམས་རྩ་ལག་
བཅས་པ་བཞེས་དེར་བསྟོད། །ཁྲོ་བོའི་བཞིན་ལ་འབར་བའི་སྤྱན་གསུམ་པོ། །གྲི་གུག་ཐོད་བཅས་གར་གྱི་རྣམ་འགྱུར་དགུ །དཔའ་བོའི་སྟངས་སྟབས་ཚོགས་ཀྱི་དབུས་སུ་ངོམ། །ལོག་
འདྲེན་སྲིན་པོ་འདུལ་བ་ཁྱོད་ལ་བསྟོད། །རྡོ་རྗེའི་གཤོག་པ་རྡེབ་ཅིང་འཕྱར་བ་ཡིས། །ཕྱོགས་ཀྱི་འཁོར་ལོ་གྲིབ་མས་རྣམ་པར་གནོན། །དཔལ་གྱི་ཆས་ལྡན་ཁྱོད་ལ་བདག་བསྟོད་ཀྱི། །ཡིད་
ལ་རེ་བའི་འབྲས་བུ་མཆིས་པར་མཛོད།། བསྐུལ་བ་ནི། ཧཱུཾ། སྙིང་རྗེས་ཁྲོས་པའི་ལེགས་ལྡན་ནག་པོ་ཆེ།། སོགས་བསྐུལ་མང་ནང་ལྟར། དགྲ་དང་བགེགས་ཀྱི་སྟེང་དུ་ཟློག་གྱུར་ཅིག། བར་
རོ༑ །སྙན་ཚིག་ངག་དང་རྗེས་སུ་མི་ལྡན་ཡང༌། །ལྷག་པའི་བསམ་པ་དང་འབྲེལ་བརྗོད་པའི་མཐུས། །མི་མཐུན་གནོད་པའི་རྐྱེན་རྣམས་ཞི་བ་དང༌། །བསམ་དོན་གེགས་མེད་གྲུབ་པའི་དངོས་གྲུབ་སྩོལ། །དེ་ལྟར་ལས་ཀྱི་མགོན་པོའི་གཏོར་

༄༅། །ཆོག་ཉུང་ངུ་འདི་ནི། བསིལ་བ་ཚལ་གྱི་རྡོ་ནག་ལ་མགོན་པོ་ཀླུ་སྒྲུབ་ཀྱི་ཕྱག་སོར་འདུ་བྱེད་ཀྱིས་སྒྲུབ་པའི་བྱ་རོག་གདོང་ཅན་མངོན་སུམ་པ་ངེད་རང་གི་ལག་ཏུ་ཕྱིས་བབ་པ་དེ་དང༌། མངྒ་ལའི་རི་བོ་མཐོང་ཚད་
མངོན་པའི་བི་ཧ་ར་གང་གི་ཉེ་ལོག་ན། རྗེ་གོང་མའི་གྲྭ་རིགས་མདོ་ཁམས་པ་ལས་ཀྱི་མགོན་པོར་གྱུར་ཏེ། གནས་དེ་ཉིད་ཀྱི་སྲུང་མར་མངག་པ་དག་གི་ཉམས་དམིགས་སུ་བསྐུལ་བ་ལས་བྲི་འོས་པའི་མཚན་མ་མཐོང་སྟེ་གསང་གླིང་གི་དབེན་གནས་སུ་
བྲིས་པ་འདིས་ཀྱང་། བདུད་ཀྱི་ཕྱོགས་ཐམས་ཅད་ཚར་གཅོད། རྒྱལ་བའི་བསྟན་པ་རིན་པོ་ཆེ་གོང་དུ་འཕེལ་བའི་རྒྱུར་གྱུར་ཅིག། །།
290(B) 「

290(B)
BlankPageAsPerOriginalDocument

།ལས་མགོན་གྱི་བསྐང་བ་ཉུང་ངུ༌། །ཧཱུཾ། འགྱུར་མེད་བདེ་བ་མཆོག་གི་ངོ་བོ་ཉིད། །རྡོ་རྗེ་སྒྱུ་མའི་གར་མཛད་ནག་པོ་ཆེ། །དུས་གསུམ་འདུ་འབྲལ་མེད་པར་བསྙེན་པ་
K
དང་༑ །ཕྱི་ནང་གསང་མཆོད་རྒྱ་མཚོས་ཐུགས་དམ་བསྐང་། །འཆི་མེད་བདུད་རྩིའི་ཕུལ་གྱུར་རཱ་ས་ཡ་ན། །དུག་གསུམ་དབྱིངས་སྒྲོལ་མ་ཧཱ་རཀྟའི་རྒྱུན། །བརྟན་གཡོ་ཡོངས་ཁྱབ་ཡེ་%སྦྱོར་
བ་ལིངྷ་། །བདེ་ཆེན་གསང་མཆོག་མཆོད་པས་ཐུགས་དམ་བསྐང༌། །དམ་ཚིག་གཙང་མའི་གཞི་ལ་ལེགས་སྨིན་པའི། །རིམ་གཉིས་རྣལ་འབྱོར་སྒོམ་སོགས་ཆོས་ཀྱི་སྒོ། །ཚུལ་©བཞིན་
སྒྲབ་འདི་དམ་ཅན་དགྱེས་པའི་མཆོག །གཞན་ཡང་རྟེན་རྫས་ཀུན་གྱིས་ཐུགས་དམ་བསྐང༌། །བདག་གི་མ་རིག་འཁྲུལ་པའི་ལས་དབང་གིས། །སྡོམ་དང་དམ་ཚིག་ལས་འགལ་ཅི་€མཆིས་
པ༑ །མཐོལ་ཞིང་བཤགས་ན་དག་ཚངས་སྩལ་གྱུར་ནས། །གནས་སྐབས་མཐར་ཐུག་འདོད་པ་ཀུན་འགྲུབ་ཤོག། ཅེས་ལས་མགོན་བྱ་རོག་གདོང་ཅན་གྱི་མཆོད་ཆོག་རྒྱལ་དབང་འབྲུག་པ་དཔག་བསམ་དབང་པོ་
n མཛད་པ་ལ། བསྐང་བ་འདི་བཞིན་ཁ་བསྐོང་སུ་སོག་རྩེ་དབུ་མཛད་དཀར་བརྒྱུད་མཁས་མཆོག་གི་འདོད་ངོར་༧ཆོས་ཀྱི་སྣང་བའི་མིང་གིས་བྲིས།། །། 292(B)『,。

292(B)
BlankPageAsPerOriginalDocument

༄༅། །སྙན་བརྒྱུད་མགོན་པོའི་སྒྲུབ་ཐབས་འཕྲིན་ལས་ཀུན་འགྲུབ་བཞུགས་སོ།།

།རྒྱལ་བ་ཀུན་གྱི་སྙིང་རྗེའི་ཐུགས། །ནག་པོའི་བདུད་ལས་ཁྲོས་ནས་སུ། །དྲག་པོའི་འཕྲིན་ལས་ཀུན་མཛད་པར།
བཏུད་དེ་དེ་བསྙེན་བྱེད་ཐབས་བྲི།། དཔལ་བདེ་མཆོག་མཁའ་འགྲོ་སྙན་བརྒྱུད་ཀྱི་བཀའ་བསྲུངས་མགོན་པོ་བསྒྲུབ་པར་འདོད་པས། བསྙེན་སྒྲུབ་ལས་སྦྱོར་གསུམ་མམ། ཅིག་ཅར་དུ་
འདོད་ན། ཕྱི་ཕོ་ཉ་ལྟར་བསྙེན་པ། ནང་སྲས་ལྟར་བསྙེན་པ། གསང་བ་རང་དང་གཉིས་མེད་དུ་བསྙེན་པ་གསུམ་ལས། དང་པོ་ནི། རང་ཉིད་དཔའ་འཁོར་ལོ་སྡོམ་པའམ་ལྷན་ཅིག་སྐྱེས་
མའི་བདག་བསྐྱེད་བསྒོམས་ནས། རྟེན་རྫས་རྣམས་སྭ་བྷཱ་ཝས་སྦྱངས་ནས། མདུན་དུ་པདྨ་དང་ཉི་མ་བམ་གྱི་ཁར། ཧཱུཾ་ལས་གྲི་གུག་ཧཱུཾ་གིས་མཚན་པ་དེ་ལས་འོད་

༄༅། །ཟེར་འཕྲོས་གདུག་པ་ཅན་ཐམས་ཅད་བཏུལ། དྲེགས་པ་ཐམས་ཅད་ཀྱི་སྲོག་བསྡུས་ཏེ་དེ་ལ་ཐིམ་པ་ལས་ཧཱུཾ་མཛད་ཡེ་ཤེས་ཀྱི་
མགོན་པོ་ཞལ་གཅིག་ཕྱག་གཉིས་པ་སྲིན་པོའི་གཟུགས་ཅན་རང་གི་ཤ་ལ་ཟ་བ་ཙམ་དུ་གཏུམ་པ། གད་རྒྱངས་དང་བཅས་བའི་སོ་དང་མཆུ་ལས་ཁྲག་
འཛག་ཅིང་སྤྱན་གསུམ་དམར་པོ་དབུ་སྐྲ་སེར་པོ་ཐོད་འཕྲེང་གིས་བཅིངས་ཤིང་ཕྱག་གཡས་འབར་བའི་གྲི་གུག་འཕྱར་བ། གཡོན་ཐོད་ཁྲག་ཐུགས་ཀར་
བཟུང་བ་དུར་ཁྲོད་ཀྱི་ཆས་ཀྱིས་བརྒྱན་ཏེ། གཡོན་བརྐྱང་གིས་རོ་རློན་པ་དང་ཀེང་རུས་ཀྱི་ཁར་བཞུགས་པ་ཡེ་ཤེས་ཀྱི་མེའི་ཕུང་པོ་མི་ཟད་པར་འཕྲོ་

བ༑ ཞིང་སྐྱོང་བའི་མ་མོའི་ཚོགས་འབུམ་ཕྲག་མང་པོས་བསྐོར་བའི་སྤྱི་བོར་ཨཾ། མགྲིན་པར་ཨཱཿ སྙིང་གར་ཧཱུཾ། དེ་ལས་འོད་ཟེར་འཕྲོས། ཨུ་རྒྱན་སྤྲུལ་པའི་ཞིང་ལ་སོགས་པ་ནས་དཔལ་
ཡེ་ཤེས་ཀྱི་མགོན་པོ་ཟ་བྱེད་མཁའ་འགྲོའི་ཆོགས་ཀྱིས་བསྐོར་བ་མདུན་གྱི་ནམ་མཁར་བཛྲ་ས་མཱ་ཛཿ ཧཱུཾ དད་པ་དང་ནི་དམ་ཚིག་གིས། །ཚུར་གཤེགས་ནག་པོ་ཆེན་པོའི་ཚོགས། །དཔལ་ལྡན
མགོན་པོ་འདིར་གཤེགས་ཤིག །ལྷ་ཆེན་དཔལ་འབར་འདིར་གཤེགས་ཤིག །རྣམ་འབྱོར་དགྲ་ལྷ༴ རིག་འཛིན་བསྲུངས་མ༴ བདུད་འདུལ་དཔའ་བོ༴ ལྷ་མིན་གཡུལ་བཟློག༴ ལྷ་
དམག་དབྱུགས་འབྱིན༴ སྡེ་དཔོན་ཆེན་པོ༴ ནག་པོ་མི་གཟན༴ ཁྱོད་ནི་ཆོས་ཉིད་རང་བཞིན་ཏེ། །དབྱིངས་ལས་བཞེངས་པ་མི་མངའ་ཡང་། །རབ་འབར་འཇིགས་པའི་སྐར་བསྟན་
ནས༑ །བསྟན་པ་བསྲུང་ཕྱིར་གཤེགས་སུ་གསོལ། །ཨེ་ཧྱ་ཧི་མ་མཧཱ་ཀཱ་ལ་ཧཱུཾ་ནི་ཧཱུཾ་ཛཿ ཛཿབྱོན་ནས། སྔར་བསྐྱེད་པ་དང་ཛཿ ཧཱུཾ་བཾ་ཧོཿ གཉིས་སུ་མེད་པར་གྱུར། སླར་ཡང་ཐུགས་ཀའི་ས་བོན་
ལས་འཕྲོས་པའི་འོད་ཟེར་གྱིས་དབང་གི་ལྷ་སྤྱན་དྲངས། དེ་རྣམས་ཀྱིས་རིན་པོ་ཆེའི་བུམ་པས་དབང་བསྐུར། ལུས་གང༌། དྲི་མ་དག །ཆུ་ལྷག་མ་སྤྱི་བོར་ལུད་པ་ལས་བཛྲ་ཧེ་རུ་ཀ་ཁྲོས་✖

།པས་དབུ་བརྒྱན་པར་གྱུར། མཆོད་པ་ནི་བདུད་རྩི་ཡཾ་རཾ་ཀཾ་ལས་རླུང་དང་མེའི་དཀྱིལ་འཁོར་ལ་ཐོད་པའིསྒྱེད་པུ་གསུམ་ལ་ཨ་ལས་པདྨའི་སྣོད། དེའི་སྟེང་དུ་བི་མུ་མ་ར་
1/1/01
ཤུ༑ གོ་ཀུ་ན་ད་ཧ་ལ་བདུད་རྩི་ལྔ་ཤ་ལྔ། ཨོཾ་སྦྱངས། ཨཱཿསྤེལ། ཧཱུཾ་སྦར་ཏེ་བདུད་རྩིར་ཞུ་བར་བསམ་ལ། ཧཱུཾ། ནག་པོ་ཆེན་པོ་དྲག་ཤུལ་ཅན། །འཇིག་རྟེན་པ་དང་མཐུན་པའི་
ཕྱིར༑ །ཕྱག་དང་ཞབས་གཉིས་བསིལ་མཛོད་ལ། །དགྱེས་པའི་མཐུན་རྫས་འདི་བཞེས་ཤིག །དམར་ཆེན་ཁྲག་སྣའི་ཨཉྙཾ་སྦྲེང་། །དབང་པོ་རྣམས་ཀྱི་མེ་ཏོག་བསྟར། །གསུར་ཆེན་སྤོས་
ཀྱི་དུད་སྤྲིན་འཐུལ། །ཞུན་ཆེན་མར་མེའི་འཕྲེང་བ་བསྒྲིགས། །ཁྲག་ཞག་ཐལ་བའི་བྱུག་པ་བཤམས། །བདུད་རྩི་ལྔར་བཅས་ཛ་གད་ཕུད། །སྒྲོན་མ་ལྔ་སོགས་བཟའ་བཅའི་རིགས།
སིལ་དུང་གླིང་རོལ་མོའི་ཚོགས། །ནག་པོ་ཆེན་པོ་ཁྱོད་པ་འབུལ། །དཔའ་ཆེན་ཐུགས་དམ་གཉན་པོ་སྐོང་། །རྣལ་འབྱོར་བར་ཆད་ཞི་གྱུར་ཅིག ། ༀ་མཧཱ་ཀཱ་ལ་ཡཀྵ་སརྦ་པཉྩ་ཨ་མྲྀ་ཏ་ཨཉྙཾ་
སྒྲུབ་
ཐབས་པྲ་ཏཱི་ཙྪ་ཁཱ་ཏི། བསྟོད་པ་ནི། ཧཱུཾ། སྲིན་པོའི་གཟུགས་ཀྱིས་གདུག་པ་འདུལ། །ཚར་གཅོད་བྱང་ཆུབ་སེམས་དཔའ་སྟེ། །གྲོང་ཁྱེར་སུམ་བརྩེགས་འཇིག་བྱེད་པ། གཏུམ་པོ་ཁྱོད་ལ་ཕྱག་

འཚལ་བསྟོད། །ཧཱུཾ། མདོག་ནག་གཟུགས་ཐུང་གཟི་བརྗིད་ཆེ། །གདུག་པ་ཚར་གཅོད་གྲི་གུག་གཡས། །གཡོན་པ་ཐོད་པ་ཁྲག་བཀང་སྣོད། །ཐོད་འཕྲེང་ཅན་ལ་ཕྱག་འཚལ་
བསྟོད༑ །ཧཱུཾ། ཁྲོས་པས་ཞབས་བརྡབས་ས་གཞི་གཡོ། །འཇིག་པའི་གད་མོས་རི་རབས་བསྒྱེལ། །དམ་ཚིག་ཉམས་པའི་སྙིང་འབྱིན་པ། །དམ་ཚིག་ཅན་ལ་ཕྱག་འཚལ་བསྟོད། །
ཧཱུཾ༑ དུར་ཁྲོད་ཆེན་པོའི་ཀློང་དཀྱིལ་དུ། །འཇིགས་བྱེད་མ་མོའི་ཚོགས་ལ་རོལ། །སངས་རྒྱས་བསྟན་པ་སྲུང་མཛད་པའི། །རིག་འཛིན་དགྲ་ལྷ་ཆེན་པོར་བསྟོད། །ཧཱུཾ། འཇིག་རྟེན་
འདིར་ནི་གང་ཞིག་གིས། །མཚན་ནས་བརྗོད་ཏེ་བསྒྲུབས་པ་ལ། །མྱུར་དུ་དངོས་གྲུབ་སྟེར་མཛད་པའི། །ནམ་མཁའི་མཛོད་པ་ཁྱོད་ལ་འདུད། །དེ་ནས་ཐུགས་ཁར་གྲི་གུག་གི་ལྟེ་བར་
སྔགས་ཀྱིས་བསྐོར་བ་དེ་ལས་འོད་ཟེར་འཕྲོས་པས་གདུག་པ་ཅན་བསྟན་པ་ལ་གནོད་པར་བྱེད་པ་རྣམས་ཚར་བཅད་དྲེགས་པ་ཐམས་ཅད་ཀྱི་ནུས་མཐུ་བསྡུས་ཏེ་སྙིང་པོའི་སྔགས་ས་བོན་དང་བཅས་པ་ལ་
ཐིམ༑ ཡང་སངས་རྒྱས་ཆོས་དེ་དག་གི་སྐུ་གསུང་ཐུགས་ཀྱི་བྱིན་བརླབས་བསྡུས་ཏེ་དེའི་སྐུ་གསུང་ཐུགས་ལ་ཐིམ་པས་མགོན་པོ་དེ་དཔའ་བ་རྔམ་པ། གཟི་བརྗིད་ཆེ་བ། ཅི་བསྒོ་བའི་ལས་ལ་

།ཐོགས་པ་མེད་པར་འཇུག་པ་སུས་ཀྱང་མི་ཐུབ་པ། ཅིས་ཀྱང་མི་ཤིགས་པ། ཁམས་གསུམ་ཟིལ་གྱིས་གནོན་པ། སྲིད་པ་གསུམ་དབང་དུ་སྡུད་པ་ཞིག་ཏུ༄༅།
བསམས་ཏེ། གཞན་ལས་མཐུན་གྱི་དམིགས་པ་བྱ། ཨོཾ་མཧཱ་ཀཱ་ལ་གུ་ཎ་ཧྲྀ་ད་ཧཱུཾ་ཞེས་བཟླའོ། །དེ་ནས་ཤ་ཁྲག་བཟའ་བཏུང་དང་བཅས་པའི་སྣོད། ཨེ་ལས་གནམ་ལྕགས་ཀྱི་རང་བཞིན། ལས་ཀྱི་གཤིན་རྗེའི་
ཁང་སྒྲོམ་ཟུར་གསུམ་གཏིང་རིང་ལ་ཁ་རུབ་པ། མུན་པ་མུན་ནག་ཏུ་འཐིབས་པའི་ནང་དུ། གཏོར་རྫས་རྣམས་གནོད་པར་བྱེད་པའི་དགྲ་བོ་དང་བགེགས་ལུས་རིད་པ་ཡན་ལག་ལྕགས་སྒྲོག་གིས་
བསྡམས་པ། བུ་ག་དགུ་ནས་ཁྲག་འཛག་པ། མིག་ཤི་མིག་ཏུ་ལྟ་བ་ཞིག་ཏུ་གྱུར། དཀོན་མཆོག་གསུམ་གྱི་བདེན་པ་དང་། བླ་མ་ཡི་དམ་མཁའ་འགྲོ་ཆོས་སྐྱོང་རྣམས་ཀྱི་བདེན་པ་
དང་༑ སྙིང་པོ་སྔགས་ཕྱག་རྒྱ་ཏིང་ངེ་འཛིན་གྱི་བདེན་པ་དང་བདེན་པ་ཆེན་པོའི་བྱིན་གྱིས་བརླབས་ཀྱིས། རྣལ་འབྱོར་པ་བདག་ལ་འཚེ། སངས་རྒྱས་ཀྱི་བསྟན་པ་ལ་གནོད། སེམས་ཅན་
ཐམས་ཅད་ལ་སྡང་བའི་དགྲ་བགེགས་ཐམས་ཅད་དམིགས་པའི་ཉའུ་འདི་རྣམས་ལ་ཁུག་ཅིག་ཅེས་བདེན་པ་བདར། ༀ་མ་ཧཱ་ཀཱ་ལ་གླིང་བྱིན་ནི་ཙིཏྟ་རྦད། མ་ཧཱ་ཀཱ་ལ་ཙིཏྟ་ཁ་རག་ཛ། ཞེས་རྦད

པས། དམིགས་བྱ་མགོན་པོ་ནག་པོ་འཁོར་བཅས་ཀྱིས་ལྕགས་ཀྱུས་སྙིང་ལ་བཏབ། ཞགས་པས་མགྲིན་པ་བཅིངས། ལྕགས་སྒྲོག་གིས་ཡན་ལག་བསྡམས་ཏེ་དྲིལ་བུས་མཉེད་ཅིང་འབྲུབ་ཁུང་
དུ་བཅུག །རྡོ་རྗེ་སློབ་དཔོན་ལ་སྡང་ཞིང༌། །རྡོ་རྗེ་སྤུན་ལ་འཁུ་བ་དང༌། །རྣལ་འབྱོར་བདག་ཅག་ལ་གནོད་བྱེད། །དེ་དག་མགོན་པོ་ནག་པོས་སྒྲོལ།། ཞེས་བསྒོ་ཞིང༌། ༀ་མཧཱ་ཀཱ་ལ་རྣི་ཐཾ་
པཾ་ཐུ་རིལ་རྦད་སུ་རྣི་ཛ་དགྲ་བོ་ཆེ་གེ་མོའི་སྙིང་ལ་ཏྲག་རཀྵ་ཐུམ་རིལ་རྦད། སྙིང་ཁ་རག་ཛ་ཞེས་བརྗོད། གཙོ་བོའི་ཐུགས་ཀའི་འོད་ཟེར་གྱིས་དེའི་བསྲུང་བ་བྱིན་རླབས་ཡེ་ཤེས་ཀྱི་ལྷའི་སྐྱབས་ལས་
ཀྱི་ཚེ་བསྲིང་བའི་ནུས་མཐུ་ཐམས་ཅད་བདག་ལ་བསྡུས། འཇིག་རྟེན་པའི་ལྷ་བྲོས་པས་དེ་ལྷ་ཡི་མགོན་སྐྱབས་དང་བྲལ་ནས་ནག་ཧྲུལ་སོང་བ་ལ་འཁོར་རྣམས་ཀྱིས་མཚོན་ཆས་བསྒྲལ་བསད་
གཏུབས་བྱེད་པར་བསམ། དེ་ནས། ཡན་ལག་རྣམས་ཀྱི་ཤ་ཆོད་ལ། །ནག་པོ་ཆེན་པོའི་ཞལ་དུ་གསོལ། །ཁྲག་གི་རྒྱུན་ཡང་བཏུང་བར་མཛོད། །དེ་ཡི་ཚེ་སྲོག་དབང་དུ་བསྡུས། །སྙིང་
ཁྲག་དྲོན་མོ་ཞལ་དུ་གསོལ། །དེ་ཡི་འཁོར་དུ་གནས་པ་རྣམས། །ཏིལ་ཙམ་དུ་ནི་མཛད་དུ་གསོལ། །ཞེས་བརྗོད་པས་དམ་ཅན་རྣམས་ཞལ་གནམ་ས་ཙམ་དུ་གདངས། མཆེ་བ་གངས་རི་

༈༄༅། །ཙམ་གཉེར། མིད་པ་སྟོང་གསུང་ཙམ་བརྒྱངས་ཏེ། རྔམ་རྔམ་ཧབ་ཧབ། ཆམ་ཆམ་ཆེམ་ཆེམ། ལྷག་མ་མེད་པར་གསོལ་བས་ཚིམ་པར་བསམ་ལ། ཨཾ་
1/1/01
ཙཎྜ་མཧཱ་ཀཱ་ལ་ཨི་དཾ་བྷ་ལིངྐ་ཁཱ་ཧི། ཧོ༔ དགོངས་སུ་གསོལ། དཔལ་ལྡན་ནག་པོ་ཆེན་པོ་རྣལ་འབྱོར་གྱི་དགྲ་ལྷ། དམ་ཉམས་ཀྱི་སྲོག་གཅོད། རིག་འཛིན་གྱི་སྲུང་མ། དཀར་པོའི་
ཆོས་སྐྱོང་། ནག་པོའི་དགྲ་འདུལ། ལྷའི་དམག་དཔོན། ལྷ་མིན་གྱི་གཤེད་མ། བདུན་འདུལ་གྱི་དབང་ཕྱུག །ཁྲོ་བོ་ཆེན་པོ་ལས་སུ་ཁྱོད་བསྒྲུབས་དོན་དུ་ཁྱོད་གཉེར་བ་ཡིན་པས། མ་
j
རུངས་པའི་དགྲ་བགེགས་འདི་ཚར་ཆོད་ཅིག་ཅེས་བརྗོད། བཟློག་ན་ཕས་ཀྱི་མཐུ། བགེགས་ཀྱིས་སྦྱར་བའི་ལྟས་ངན་པ། སྔོན་གྱི་ལས་ངན། འཕྲལ་གྱི་རྐྱེན། མིས་གཟོ་བ་ལས་བྱུང་
བའི་གནོད་པ་ཐམས་ཅན་ཟློག་པར་གྱུར་ཅིག ཡང་ཞི་བར་འདོད་ན། གཏོད་རྫས་བདུད་རྩི་བཞིན། རྒྱས་པ་འདོད་ན། གཏོར་རྫས་ཤིང་ཐོག་སྨན་ལྷའི་བཟའ་བཅའ་བཏུང་བར་དམིགས་ནས་ཕུལ། འདོད་གསོལ་གྱི་གཤམ་
བུ། ནད་དང་གནོད་པ་དང་སྡིག་སྒྲིབ་ཐམས་ཅད་ཞི་བ་དང༌། ལུས་དང་ཚེ་དང་དཔའ་དང་ལོངས་སྤྱོད་དང་སྟོབས་མངའ་ཐང་ཐམས་ཅད་རྒྱས་པར་མཛད་དུ་གསོལ། དབང་ལ་སྐྱེས་པའམ་བུད་

མེད་ནོར་གང་འདོད་པ་དེ་བདག་གི་མདུན་དུ་དགུག་པ་དང་བདག་ཅི་འདོད་པ་བྱེད་པའི་དབང་དུ་འགྱུར་བར་སོགས། དྲག་པོ་བསྐྲད་དམ་ནང་དབྱེའམ་རྨོངས་ལྐུག་གམ་རིམས་ཀྱིས་གདུངས་པ་
སོགས་ཀྱང་འདོད་གསོལ་གྱིས་བསྒྱུར་རོ།། དེ་ནས་ཐུན་མཐར་མགོན་པོ་འཁོར་བཅས་རྟེན་ལ་བསྟིམ་པའམ་རང་ཉིད་འདུག་གི་རིང་ལ་བར་ཆད་བསྲུང་ཕྱིར་བཞུགས་པར་གསོལ་ཏེ་དགེ་བ་བསྔོཤིས་པ་བརྗོད་པར་བྱའོ་གཉིས་པ་ནི། རང་
གི་ཐུགས་ཀ་ནས་ཧཱུཾ་འཕྲོས་པ་དེ་ལས་ལྷར་སློང་། གསུམ་པ་ནི། རང་ཉིད་ཀྱི་སེམས་ཧཱུཾ་དུ། གཏོར་མའི་དུས་ཐུགས་ཀ་ནས་འོད་ཟེར་འཕྲོས་པས་འཁོར་བཅས་སྤྱན་དྲངས་པར་བསམ། གཞན་འདྲ། དབང་པོ་རྟུལ་ན་བསྙེན་དུས་སུ་གཏོར་མ་
ཆང་བཞིན་དུ་བྱིན་གྱིས་བརླབས་ལ་ཕུལ། འདོད་གསོལ་གྱི་ཤམ་བུར་བདག་ལ་ཞལ་མྱུར་དུ་བསྟན་ནས་འཕྲིན་ལས་ཐམས་ཅད་ཐོགས་པ་མེད་པར་མཛད་དུ་གསོལ། དེ་ལྟར་མ་མཛད་ན་རྒྱལ་བ་རྣམས་ཀྱི་སྤྱན་སྔར་ཞལ་བཞེས་པའི་དམ་ཚིག་གཉེན་པོ་
བྲལ་བ་ཡིན་པས་ནག་པོ་ཆེན་པོ་ཁྱོད་འཁོར་དང་བཅས་པ་དམྱལ་བར་ལྟུང་བར་འགྱུར་རོ་ཞེས་བསྒྲག་གོ །དེ་ལྟར་བསྙེན་ནས་སྒྲུབ་པ་ལ་འཇུག་པའི་ཚེ། དྲག་པོའི་གནས་སུ་མཎྜལ་ཁྲུ་གང་གྲུ་བཞི། དེའི་སྟེང་དུ་གྲུ་གསུམ་བརྩེགས་ཁྲག་དང་དུག་རོ་
སོལ་གྱིས་ནག་པོར་བྱུག །མཐའ་ཟླུམ་པོར་བཏང་། དེའི་ཕྱི་རྩིབས་དྲུག་མེ་རི་རྩང་དམར་སྲིན་མོ་འགྲོས་སུ་གཟུག །དབུས་གྲུ་གསུམ་གྱི་ནང་དུ་འཁོར་ལོ་རྩིབས་དྲུག་རྩིབས་རེའི་ནང་དུ་ལིངྒ་རེ། དབུས་སུ་ཡང་གླིང་བཞི་དབུས་ཀྱི་ཕྱིར་ཟུར་དྲུག

།གི་འབྲུབ་ཁུང་ལ་ཕུར་པས་བསྡམས། ལིངྒའི་མཐའ་མ་བསད་སྔགས་ཀྱིས་བསྐོར་བའོ། །མཆོད་གཏོར་གྱི་མཐའ་སྐོར། དང་པོར་འབོདཔ། ཐུན་ལ་ཕོ་ཉ་བསྐྱེད་བསྟིམ། དེ་ནས་རྦད་པ། དེ་ནས་
མགོན་
བསད་པ་རྣམས་རྟགས་ཐོན་པར་བྱ་སྟེ། དམིགས་པ་དང་འདོན་བྱ་ནི་སྔར་བཤད་པ་དེ་ཁའོ། །མཐར་གཏོར་རྫས་དགྲ་ལ་འཕང་། འཕང་དུས། རྒྱལ་བའི་སྤྱན་སྔར་ཁས་བླངས་ཤིང༌། །རིག་འཛིན་རྣམས་ལ་དམ་བཅས་
པ༑ །ནག་བོ་ཆེན་པོ་ཁྱོད་ལ་སྦྲོན། །དམ་ཉམས་དགྲ་བོ་འཁོར་བཅས་རྣམས། །ཚར་གཅོད་ལས་ལ་ཁྱོད་བསྐལ་ལོ། །ནག་པོ་ཆེན་པོ་ལས་ལ་བྷྱོཿ། །ལས་མགོན་ནག་པོ་ལས་ལ་བྷོ།
ལྷ་མོ་ནག་མོ་ལས་ལ་བྷྱོཿ། །མ་མོ་ཐམས་ཅད་ལས་ལ་བྷོ། །ལྷ་སྲིན་སྡེ་བརྒྱད་ལས་ལ་བྷོ།། ཞེས་བསྐུལ་ཏེ་འཕང༌། འབྲུབ་ཁུང་སྟེང་གི་འཁོར་ལོ་དེ་དྲག་པོའི་གནས་སམ་ལམ་རྒྱ་གྲམ་གྱི་འོག་ཏུ་ལས་ཀྱི་གཤིན་རྗེ་ལ་
གཏད་པ་རི་རབ་ཀྱིས་མནན་པར་བསམ་སྟེ་བྱའོ། །གལ་ཏེ་བཟློག་པའི་རྟགས་བྱུང་ན། མགོན་པོའི་གཡས་སུ་མི་ནག་རྟ་ནོན་སྙིང་དང་མདའ་གཞུ་འཛིན་པ། གཡོན་དུ་ལྷ་མོ་ནག་མོ་དྲེལ་ཞོན་ཁྲམ་ཤིང་དང་ནད་རྐྱལ་འཛིན་པ་གཉིས་
བཀོད༑ སྔགས་གཙོ་བོའི་ཤམ་བུར། མཧཱ་ཀཱ་ལ་ཏྲག་ཤད་མཧཱ་ཀཱ་ལ་སིདྡྷི་ཡ་མ་དུ་ཛ་དང་། མཧཱ་ཀཱ་ལི་ཏྲག་རཀྵ་རཀ་མོ་ཐུན་བྷྱོཿ། ཛ་ཛ་ཛ་བཏགས་ལ་བཟླ། རྦད་དུས། མཧཱ་ཀཱ་ལི་རག་མོ་ཤ་

སོགས་བསྣན། བསད་ལས་ཀྱི་མཐར་བཏགས། གཏོར་མ་ཆེན་པོ་གཅིག་གཙོ་འཁོར་ཏུ་བསྐྱེད། དེ་ལ་རཀྟ་སྦྲན་པའི་ལིངྒ་གཏོར་ཆུང་བརྒྱ་རྩ། ཨོཾ་ཧེ་ཧི་ཀྲོངྷ་སོགས་ཀྱིས་འབུལ། མཐར་ཟོར་དུ་འཕང༌། སྦྱིན་སྲེག་མ་ཐུབ་ན་ཚེར
མའི་ཤིང་ལ་ཧོ་སྦར། དེ་མགོན་པོ་འཁོར་བཅས་ཀྱི་བསྟབ་པའི་དུས་ལྟ་བུར་བསམ་སྟེ་དགྲ་བོ་འཁོར་བཅས་ཞལ་དུ་གསོལ་བར་བསམ་མོ། །ཐལ་བ་ཕྱེད་མནན་ཕྱེད་རླུང་ལ་གཏོར། རྗེས་སུ་གནང་བ་བྱ་བར་འདོད་པས། མཎྜལ་ཕུལ། བླམ་
མགོན་པོར་གསལ་བའི་སྤྱན་སྔར། སྐྱབས་སེམས་ཕོག སངས་རྒྱས་བསྟན་པ་བསྲུང་བའི་ཕྱིར། །འཕྲིན་ལས་ཐམས་ཅད་སྒྲབ་མཛད་པ། །བདུད་འདུལ་ནག་པོ་ཆེན་པོ་ཡི། །རྗེས་གནང་བརྩེ་བས་
རྩལ་དུ་གསོལ།། ཞེས་གསོལ་བ་བཏབ། སློབ་མ་མགོན་པོར་བསྐྱེད། ཡེ་ཤེས་པ་བསྟིམ་དབང་ལྷ་སྤྱན་དྲངས། དེ་རྣམས་ཀྱིས་བུམ་པ་སྤྱི་བོར་བཀོད་དེ། དཔལ་ལྡན་ནག་པོ་ཆེན་པོའི་སྐུ། །ཡེ་ཤེས་བདུད་རྩི་ཞུ་
བའི་ཆུས། །རིགས་ཀྱི་བུ་ལ་དབང་བསྐུར་བས། །སྐུ་ཡི་དངོས་གྲུབ་ཐོབ་གྱུར་ཅིག སྙིང་པོའི་མཐར་ཀཱ་ཡ་སིདྡྷི་ཨཾ།། དེ་ནས་བདུད་རྩི་མགྲིན་པར་བཀོད། གསུང་། ཝ་ཀ་སིདྡྷི་ཨཱཿ སློབ་དཔོན་གྱི་
ཐུགས་ཀ་ནས་སྔགས་འཕྲེང་འཐོན། །སློབ་མའི་ཞལ་དུ་ཞུགས། སྙིང་པོ་ལན་གསུམ་བཟླ། ཐུགས་ཕྱག་རྒྱ་ཆེན་པོར་སྣང་བ་འདིས་ཐུགས། ཙིཏྟ་སིདྡྷི། དེ་ནས། ནུས་མཐུ་ཐོགས་མེད་བྷ་

།ལིངྷ། །ཡོན་ཏན་ཐམས་ཅད་འགྲུབ་གྱུར་ཅིག །ཀརྨ་སིདྡྷི་ཕ་ལ་ཧོཿ དེ་ནས། དཔལ་ལྡན་མགོན་པོ་ནག་པོ་ཁྱོད། །སྔགས་སྒྲུབ་ཕོ་ཉ་ལས་བྱེད་དུ། །མངའ་༄༅།
གསོལ་ཕུར་པའི་དབང་བསྐྱར་བས། འཕྲིན་ལས་ཐམས་ཅད་འགྲུབ་གྱུར་ཅིག །ཅེས་བསྟན། རྒྱས་པར་འདོད་ན་གདབ་ལས་གཏོར་མ་བཞིན། བསྡུས་ན་ཉའུ་ལ་བླ་མས་དགུག་གཞུག་བྱས་ལས་སྔགས་ཀྱིས་གནས་ལྔར་
བཏབ་པས་བསྒྲལ་ཅིང་རོ་ཟའོ། །རྟེན་ནི་དཔའ་བོའི་གྲི་སྙིང་དབུས་སུ་གཙོ་བོ། གཡས་སུ་ལས་མཁན། གཡོན་དུ་ཡུམ་སྔགས་བྲི། རིན་པོ་ཆེ། འབྲུ། སྙིང་པོ། །བདུད་རྩི་ལྔ་སོགས་དང་ལྷན་དུ་བཞག་གོ །རྟེན་གཏོར་བཅའ་
བ༑ དེ་བཞིན་འཕང་ནག་མདའ་གང་ནལ་བུའི་པགས་དང་མེ་ལོང་ལ་སྔགས་བྲིས་ལ། མཆོད་གཏོར་སྤྱི་དང་འདྲའོ། །པདྨ་དཀར་པོས་རིན་ཆེན་བསྟན་པ་རྒྱལ་མཚན་གྱིས་བསྐུལ་བ་ལྟར་དུ་བྱམས་པ་ཆོས་གླིང་དུ་སྦྱར་བའོ།། །།
306(B)

BlankPageAs PerOriginalDocument 306(B)

༄༅། །སྙན་རྒྱུད་མགོན་པོའི་གསོལ་ཁ་ཁྱེར་བདེ་བཞུགས་སོ།། བླ་མ་དང་དཔལ་འཁོར་ལོ་སྡོམ་པ་ལ་ཕྱག་འཚལ་བསྟོད། སྙན་བརྒྱུད་མགོན་པོ་ཧཱུཾ་མཛད་ཀྱི་གསོལ་ཁ་ཉུང་བསྡུས་ནི་མཆོད་རྫས་གང་འབྱོར་
བཤམས་ལ་བདག་བསྐྱེད་ཀྱི་རྣལ་འབྱོར་སྔོན་དུ་འགྲོ་བས། ༈ །ཧཱུཾ། བཅོམ་ལྡན་འཁོར་ལོ་སྡོམ་པ་ཆེར་ཁྲོས་པའི། །སྲིན་པོའི་གཟུགས་ཅན་ཧཱུཾ་མཛད་ནག་པོ་ཆེ། །འཁོས་བཅས་དད་དང་གདུང་
བས་སྤྱན་འདྲེན་གཤེགས། །བསྟན་པ་སྲུང་ཕྱིར་སྒྲུབ་པའི་གནས་མཆོག་འདིར། །དགྱེས་པར་བཞུགས་ལ་དངོས་བཤམས་བློ་ཡིས་སྤྲུལ། །ཕྱི་ནང་གསང་སོགས་མཆོད་སྤྲིན་རྒྱ་མཚོས་
མཆོད།། སྔགས་ནི། ༀ་ཙཎྜ་མ་ཧཱ་ཀཱ་ལ་ས་པཱ་རི་ཝཱ་ར་ཨི་དཾ་བ་ལིང་ཏ་ཁ་ཁ་ཁཱ་ཧི་ཁཱ་ཧི། ལན་གསུམ། ཨཾ་ཨ་ཀཱ་རོ༴ ལན་གསུམ། བསྟོདཔ་ནི། བདག་སོགས་རྣམས་ཀྱི་ཆོས་དང་མཐུན་
པའི་སོགས་ཤ་ལོ་ཀ་གཞན་ཡང་སྐྱེ་བ་འདི་ཉིད་དུ་སོགས་ཀྱིས་འདོད་གསོལ་བྱ། སྲིན་པོའི་གཟུགས་ཅན་གདུག་པ་ཅན། །ཚར་གཅོད་བྱང་ཆུབ་སེམས་དཔའ་སྟེ། །གྲོང་ཁྱེར་སུམ་བརྩེགས་འཇིགས་བྱེད་
༈ པ༑ །གཏུམ་པོ་ཁྱེད་ལ་བདག་བསྟོད་དོ། །མདོག་ནག་གཟུགས་ཐུང་གཟི་བརྗིད་ཆེ། །གདུག་པ་ཚར་གཅོད་གྲི་གུག་གཡས། །གཡོན་པས་ཐོད་པ་ཁྲག་བསྐང་སྣོད། །ཐོད་ཕྲེང་ཅན་ལ་

ཕྱག་འཚལ་བསྟོད། །ཁྲོས་པའི་ཞབས་བརྡབས་ས་གཞི་གཡོ། །འཇིགས་པའི་གད་མོས་རི་རབ་བསྒྱེལ། །དམ་ཚིག་ཉམས་པའི་སྙིང་འབྱིན་པ། །དམ་ཚིག་ཅན་ལ་ཕྱག་འཚལ་
བསྟོད༑ །དམ་རྫས་བདུད་རྩིའི་མཆོད་པ་འདི་བཞེས་ལ། །ཟབ་ལམ་སྙན་བརྒྱུད་ཡིད་བཞིན་ནོར་བུ་ཡིས། །བསྟན་པ་རིན་ཆེན་ནུབ་མེད་ཕྱོགས་བརྒྱར་སྤེལ། །བར་ཆད་སྡང་དགྲ་གནོད་
བྱེད་ཐལ་བར་རློགས། །མཐུན་རྐྱེན་རྣམ་དག་བསམ་དོན་འགྲུབ་པ་དང༌། །ཚེ་གཅིག་སྐུ་བཞིའི་གོ་འཕང་ལྷུན་གྲུབ་མཛོད། ཧཱུཾ། མ་ཧཱ་ཀཱ་ལ་གསན་ཅིང་དགོངས་སུ་
གསོལ།། སོགས། བཅས་ལ་བཤགས། །ཡིག་བརྒྱ་བརྗོད། བསྐང་བ་མགོན་མང་སྐབས་ལྟར་བྱའོ། །ཅེས་པ་འདི་ནི་༧ རྡོ་རྗེ་འཛིན་པ་བཤད་སྒྲུབ་ཆོས་ཀྱི་ཉིན་བྱེད་ཀྱིས་བྲིས་པའོ།། །།

༄༅། །དཔལ་མགོན་ཞལ་བཞི་པའི་སྒྲུབ་ཕྲིན་ཉུང་ངུར་བསྡུས་པ་བདུད་དགྲའི་དཔུང་འཇོམས་བཞུགས་སོ།།

༄༅། །ན་མོ་གུ་རུ་བཛྲ་དྷཱ་ར་མ་ཧཱ་ཀཱ་ལ་ཙ་ཏུར་མུ་ཁཱ་ཡ། ཡིད་མཐུན་དབེན་པའི་གནས་སུ་བླ་རྡོ་སྲོག་འཁོར་སོགས་རྟེན་དང་སྒྲུབ་རྫས་སྐུ་འབག་སོགས་ཇི་ལྟར་འབྱོར་བ་
བཤམས་པའི་མདུན། མཆོད་གཏོར་ཤ་ཁྲག་གི་རྒྱན་ལྡན། སྨན་རཀ་དང༌། སྐྱེམས་ཕུད། དཀོར་ནོར་བརྔན་ཆ། ཞི་དྲག་གི་ཆུ་གཉིས་ཉེར་སྤྱོད། སྤྱན་གཟིགས་སོགས་མཛེས་ཤིང་ཞུད་
པར་བཀྲམ། ཕྱི་རྟེན་གཡག་ནག་ཁྱི་ནག་ར་ནག་སོགས་ཀྱང་གཟུག རང་ཉིད་བདེ་མཆོག་སོགས་ཡི་དམ་གྱི་ང་རྒྱལ་ལ་གནས་པས། མཆོད་རྫས་བྱིན་གྱིས་བརླབ་པ་ནི། སྭ་བྷ་ཝས་
སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཡཾ་ལས་རླུང་། རཾ་ལས་མེ། ཀཾ་ལས་མི་མགོའི་སྒྱེད་པུ་གསུམ་གྱི་སྟེང་དུ་ཨ་ལས་པདྨའྀ་སྣོད་

༄༅། །ཡངས་ཤིང་རྒྱ་ཆེ་བའི་ནང་དུ་གཏོར་རྫས་རྣམས་དགྲ་བགེགས་བསྒྲལ་བའི་ཤའི་རི་བོ་ཁྲག་གི་རྒྱ་མཚོ་ལྦུ་བ་འཁྲིགས་པ་ཚངས
པའི་འཇིག་རྟེན་མན་ཆད་གང་བ་ཤ་ལྔ་བདུད་རྩི་ལྔའི་རང་བཞིན་ཟག་པ་མེད་པ་ཡེ་ཤེས་ཀྱི་བདུད་རྩི་རྒྱ་མཚོ་ཆེན་པོར་གྱུར། ༀ་ཨཱཿ ཧཱུྃ་ཧ་ཧོ་ཧྲཱིཿ ལྷ་
བསྐྱེད་ནི། མདུན་དུ་དུར་ཁྲོད་རོལ་པའི་གཞལ་ཡས་ཁང་ཆེན་པོའི་དབུས་སུ། པདྨ་དང་ཉི་མ་དང་རོའི་གདན་ལ་ཧཱུཾ་ལས་གྲི་གུག་སྔོ་ནག་ཡུ་བ་ལ་ཧཱུཾ་གིས
མཚན་པ་དེ་ལས་འོད་ཟེར་འཕྲོས། དགྲ་བགེགས་གདུག་པ་ཅན་ཐམས་ཅད་ཚར་བཅད། ཚུར་འདུས་ཡོངས་སུ་གྱུར་པ་ལས། དཔལ་མགོན་མ་ཧཱ་ཀཱ་

ལ་གདོང་བཞི་པ། རྩ་ཞལ་སྔོ་ནག་འཇིགས་སུ་རུང་བ། སྟེང་ཞལ་དུད་ཁ། གཡས་ཞལ་ནག་པོ། གཡོན་ཞལ་ལྗང་ག ཕྱག་བཞིའི་གཡས་ཀྱི་དང་པོ་ན་གྲི་གུག ་གཡོན་གྱི་དང་པོ་ན་
ཐོད་པ་ཁྲག་གིས་བཀང་བ་ཐུགས་ཀར་སྟེང་འོག་ཏུ་འཛིན་པ། གཡས་ཀྱི་འོག་མ་ན་རལ་གྲི། གཡོན་གྱི་འོག་མ་ན་མདུང་དང་མི་རུས་ཀྱི་ཕྲེང་བ་འཕྱར་སྟབས་སུ་བསྣམས་ཤིང་། །བདུད་རྩིས་
གང་བའི་བུམ་པ་མཆན་ཁུང་ན་ཐོགས་པ། པད་ཉི་དང་རོའི་གདན་ལ་ཞབས་གཡས་བསྐུམ་ཞིང་གཡོན་བརྐྱང་བས་བཞེངས་པ། སྐུ་མདོག་ནག་པོ། དབུ་སྐྲ་ཁམ་པ་གྱེན་དུ་འབར་བ། ཞལ་
རེ་རེ་ལ་དམར་ལ་ཟླུམ་པའི་སྤྱན་གསུམ་གསུམ་བསྒྲད་པ། ཞལ་མཆེ་བ་གཙིགས་ཤིང་མ་མཆུ་འཕྱང་བ། ཐོད་པ་སྐམ་པོ་ལྔའི་དབུ་རྒྱན་དང་རློན་པ་ཁྲག་འཛག་པ་ལྔ་ཅུའི་དོ་ཤལ་ཅན། རུས་
པའི་རྒྱན་དྲུག་དང་སྦྲལ་གྱིས་སྤྲས་པ། སྟག་གི་པགས་པའི་ཤམ་ཐབས་ཅན། ཚངས་པའི་སྐུད་པས་སེ་རལ་ཁར་བྱས་པ། དྲག་ལ་རྔམ་པའི་ཆ་ལུགས་ཅན། ངག་ཏུ་ཧ་ཧ་དང་ཧཱུྃ་ཧཱུྃ་གི་སྒྲ་
སྒྲོགས་པ། དེའི་གཡས་སུ་གཡུང་མོ་ནག་མོ། གཡོན་ཏུ་གཏུམ་མོ་ལྗང་གུ། མདུན་དུ་སྲིན་མོ་དམར་ནག རྒྱབ་ཏུ་སིངྒ་ལི་མ་སེར་ནག ཐམས་ཅད་ཀྱང་གཅེར་མོ་ཞལ་གཅིག་ཕྱག་

།གཉིས་མ། གཡས་གྲི་གུག་ནམ་མཁའ་ལ་འཕྱར་ཞིང་གཡོན་ཐོད་ཁྲག་གཙོ་བོ་ལ་སྟོབ་པ། ཁྲོ་མོའི་ཆ་ལུགས་ཅན་པད་ཉི་དང་རོའི་གདན་ལ་གར་གྱིས་རོལ་
པ༑ ལྔ་ཀའང་ཡེ་ཤེས་ཀྱི་མེ་འབར་བའི་དབུས་ན་བཞུགས་པར་གྱུར། དེ་རྣམས་ཀྱི་འཁོར་དུ་རུ་འདྲེན་གྱི་རྒྱལ་པོ་ཆེན་པོ་སྡེ་བཞི། དམ་ཅན་ཕྱོགས་སྐྱོང་བ་བཅུ། སྣང་སྲིད་ཀྱི་ལྷ་མ་སྲིན་སྡེ་
བརྒྱད༑ ལས་བྱེད་ནག་པོ་སྟོང་། མི་བསྲུན་ཤ་ཟ་འབུམ། མ་མོ་མཁའ་འགྲོ་བྱེ་བ། ལས་ཀྱི་བཤན་པ་ཉི་ཤུ་རྩ་གཅིགབདུད་དང་སྲིན་པོ་བྱ་གཅན་ས་ཡ་འབུམ་སྡེ། ལྷ་དམག་བྱེ་བ་དུང་
དམག་དཔུང་ཉི་ཁྲི་ཆིག་སྟོང་། འཁོར་ཚོགས་དམ་ཅན་རྒྱ་མཚོའི་ཚོགས་དང་བཅས་པ་ཐམས་ཅད་ཀྱི་སྤྱི་བོར་ཨཾ། མགྲིན་པར་ཨཱཿ ཐུགས་ཀར་ཧཱུཾ། ཧཱུཾ་ལས་འོད་འཕྲོས་ཏི་
སེ༑ བསིལ་བ་ཚལ། པོ་ཊ་ལ། ཧ་ཧར་རྒོད་པའི་དུར་ཁྲོད། དར་ལུང་གཉན་གྱི་ཕོ་བྲང་ལ་སོགས་པ་ནས་དཔལ་མགོན་མ་ཧཱ་ཀཱ་ལ་གདོང་བཞི་པ་འཁོར་དང་བཅས་པ་རྣམས་མདུན་གྱི་ནམ་
མཁར་བཛྲ་ས་མ་ཛཿ ཞེས་སྤྱན་དྲངས་པར་བསམས་ལ། སྦྱར་སྤོས་དང་གུ་གུལ་བདུག དར་ནག་དང་ཧསྟའི་གཡབ་མོ་གཡབ། མི་རྐང་གླིང་བུའི་རོལ་སྒྲ་དང་བཅས་པས། སྤྱན་འདྲེན་པ་དངོས་ནི། ཧཱུཾ། དུས་313

གསུམ་རྒྱལ་བའི་སྤྱན་སྔར་རང་རང་གི །སྲོག་གི་སྙིང་པོ་ཕུལ་ནས་དམ་བཅས་པའི། །དམ་ཚིག་ལྡན་པའི་བཀའ་སྲུང་ཡོངས་ཀྱི་གཙོ། །ལྷ་མཆོག་མ་ཧཱ་ཀཱ་ལ་གཤེགས་སུ་གསོལ། །ཏི་
སེའི་གངས་ལ་རྟག་པར་བཞུགས་པའི་ཚེ། །སྡེ་བརྒྱད་ཡུམ་བཞིའི་འཁོར་གྱིས་ཡོངས་སུ་བསྐོར། །རྣལ་འབྱོར་ཡོངས་ཀྱི་དགྲ་མཐུ་རྩལ་ཅན། །དམག་དཔོན་ཆེན་པོ་གནས་འདིར་གཤེགས་སུ་
གསོལ༑ །པོ་ཊ་ལ་ཡི་རི་ལ་བཞུགས་པའི་ཚེ། །གདོང་བཞིའི་སྤྲུལ་པ་ཕྱོགས་བཅུར་འགྱེད་པ་ཡིས། །དུས་དྲུག་ཏུ་ནི་བསྟན་པའི་བྱ་ར་མཛད། །ལྷ་ཆེན་ནག་པོ་ཞལ་བཞི་གཤེགས་སུ་
གསོལ༑ །བསིལ་བ་ཚལ་གྱི་དུར་ཁྲོད་གནས་ན་བཞུགས། །ཁ་སརྤ་ཎི་རི་སུལ་རྣལ་འབྱོར་མས། །གཉན་གྱི་སྲུང་མར་བཀའ་བསྒོས་རབ་བཞུགས་པའི། །བྲམ་ཟེའི་གཟུགས་ཅན་དཔའ་བོ་
གཤེགས་སུ་གསོལ། །ད་ལྟ་དར་ལུང་གཉན་གྱི་ཕོ་བྲང་ན། །བཀའ་བསྒོས་བཞིན་དུ་སྲུང་བའི་ལས་རྣམས་མཛད། །ཁྱོད་ཀྱི་བཞུགས་ས་ཁ་འུའི་བྲག་རྫོང་ནས། །བདག་གི་ལས་རྣམས་
བསྒྲུབ་ཕྱིར་གཤེགས་སུ་གསོལ། །ཤར་ཕྱོགས་ནམ་མཁའ་ཡངས་པའི་དཀྱིལ་འཁོར་ནས། །ཡུམ་ཆེན་གཡུང་མོ་ནག་མོ་གཤེགས༴ །ལྷོ་ཕྱོགས་ནམ་མཁའ་ཡངས་པའི་དཀྱིལ་འཁོར་

༄༅། །ནས། །ལས་མཛད་གཏུམ་མོ་ལྗང་གུ་གཤེགས༴ །ནུབ་ཕྱོགས་ནམ་མཁའ་ཡངས་པའི་དཀྱིལ་འཁོར་ནས། །དམར་ནག་སྲིན་མོ་ཆེན་མོ༴ །བྱང་ཕྱོགས་ནམ
མཁའ་ཡངས་པའི་དཀྱིལ་འཁོར་ནས། །སེར་ནག་སིངྒ་ལི་མ༴ །རྒྱལ་ཆེན་བཞི་ཡི་རུ་མཚོ་པུ་རུ་རུ། །ཕྱོགས་སྐྱོང་བཅུ་ནི་ནམ་མཁའི་སྤྲིན་ལྟར་གཏིབས། །ལྷ་སྲིན་སྡེ་བརྒྱད་བསྭ་སྒྲ་དི་རི་
རི༑ །ནག་པོ་སྟོང་གི་ལས་བྱེད་ཁྱུགས་སེ་ཁྱུག །ཤ་ཟའི་ཚོགས་རྣམས་བཞད་སྒྲ་ཆེམས་སེ་ཆེམ། །མ་མོ་བྱེ་བའི་གདུང་དབྱངས་ཀྱུ་རུ་རུ། །བདུད་དང་སྲིན་པོས་དུང་འབུད་ཏུམས་སེ་
ཏུམ༑ །དྲེགས་པའི་དམག་ཚོགས་མང་པོ་ཉེ་རེ་རེ། །ཨ་ཙ་ར་ཡིས་གྲི་སྐོར་ལིངས་སེ་ལིང་། །མོན་ནག་གིང་གིས་བྲོ་བརྡུང་ཤིགས་སེ་ཤིག །བྱ་རོག་ཁྭ་ཏ་མང་པོ་ཐིབས་སེ་ཐིབ། །སྟག་
སྤྱང་སེངྒེའི་དར་སྐད་དི་རི་རི། །བཞད་དང་ཀཾ་ཀའི་ཁ་རླངས་ཤ་ར་ར། །ཁྱུང་ཆེན་བྱ་ནག་གཤོག་སྒྲ་འུ་རུ་རུ། །འཁོར་ཚོགས་དམ་ཅན་རྒྱ་མཚོ་སྤུངས་སེ་སྤུང༌། །མ་ལུས་འཁོར་བཅས་
འདིར་བྱོན་བདག་ལ་དགོངས། །སྔོན་ཚེ་རྡོ་རྗེ་འཆང་གི་སྤྱན་སྔ་རུ། །གཏུམ་པོ་ཁྱོད་ཀྱིས་ཇི་ལྟར་ཁས་བླངས་བཞིན། །ཕྲིན་ལས་རྣམ་བཞིའི་ལས་ལ་སྤྱན་འདྲེན་ན། །སངས་རྒྱས་

བསྟན་པ་བསྲུང་ཕྱིར་གཤེགས་སུ་གསོལ། །ཨོཾ་མ་ཧཱ་ཀཱ་ལ་ཀཱ་ལ་བི་ཀཱ་ལ་ར་ཏྲི་ཏ་ཌོམྦི་ནཱི་ཙཎྜ་ལཱི་རཀྵ་སཱི་སིངྒ་ལཱི་བཛྲ་ས་མ་ཡ་ཛཿས་མགོན་པོ་འཁོར་བཅས་མདུན་དུ་སྤྲིན་ཕུང་ལྟར་གཏིབས་པར་གྱུར་པ་བསྒོམ་པའི་
བླློ དམ་ཚིག་པ་ལ།ྋ ཛཿ ཧཱུྃ་བཾ་ཧོཿ གཉིས་སུ་མེད་པར་གྱུར་པར་མོས། མཆོད་པ་ནི། ཧཱུཾ། འཇིག་རྟེན་ཁམས་ཀྱི་དགྲ་བགེགས་ཀུན། །བསྒྲལ་བའི་ཁྲག་གི་ཨཉྙཾ་འདི། །དཔལ་ལྡན་ཞལ་
བཞིའི་སྤྱན་སྔར་འབུལ། །ཕྲིན་ལས་མཛད་ཕྱིར་བཞེས་སུ་གསོལ། །འཇིག་རྟེན་ཁམས་ཀྱི་དགྲ་བགེགས་ཀུན། །བསྒྲལ་བའི་དབང་པོའི་མེ་ཏོག་འདི། །ཞལ་བཞི་གཉན་པོའི་དབུ་ལ་
འབུལ༑ །ཕྲིན་ལས་མཛད་ཕྱིར་བཞེས༴ །འཇིག་རྟེན་ཁམས༴ །བསྒྲལ་བའི་ཚིལ་ཆེན་བདུག་སྤོས་འདི། །ཞལ་བཞི་གཉན་པོའི་ཤངས་ལ་འབུལ། །ཕྲིན་ལས་མཛད༴ འཇིག་རྟེན་
ཁམས༴ །བསྒྲལ་བའི་ཞུན་ཆེན་མར་མེ་འདི། །ཞལ་བཞི་གཉན་པོའི་སྤྱན་ལ་འབུལ། །ཕྲིན་ལས་མཛད་ཕྱིར༴ །འཇིག་རྟེན་ཁམས༴ །བསྒྲལ་བའི་ཞག་གི་དྲི་ཆབ་འདི། །ཞལ་བཞི་
གཉན་པོའི་ཐུགས་ལ་འབུལ། །ཕྲིན་ལས་མཛད༴ །འཇིག་རྟེན་ཁམས༴ །བསྒྲལ་བའི་ཤ་རུས་དོན་སྙིང་ཚོགས། །ཞལ་བཞི་གཉན་པོའི་ལྗགས་ལ་འབུལ། །ཕྲིན་ལས་མཛད་ཕྱིར༴

།འཇིག་རྟེན་ཁམས༴ །བསྒྲལ་བའི་རྐང་གླིང་རོལ་སྒྲ་འདི། །ཞལ་བཞི་གཉན་པོའི་སྙན་ལ་འབུལ། །ཕྲིན་ལས་མཛད་ཕྱིར་བཞེས་སུ་གསོལ། །གདོང་བཞི
ཞལ་༄༅།
བཞིའི་དྲེགས་པ་འཁོར་དང་བཅས། །ཤ་རྗེན་ཟན་དང་མེ་ཏོག་སྤོས། །ཆང་ཕུད་ཤ་ཁྲག་ཚོགས་གཏོར་བཅས། །མཆོད་སྤྲིན་རྒྱ་མཚོ་འདི་བཞེས་ལ། །དཔལ་ལྡན་རྡོ་རྗེ་འཆང་དབང་དང༌། །རྡོ་རྗེ
བླ་མ་བརྒྱུད་པ་ཡིས། །བཀའ་དང་དམ་ལ་མ་འདའ་བར། །བཅོལ་བའི་ལས་འདི་མྱུར་དུ་སྒྲུབས། །བདག་ལ་གནོད་ཅིང་འཚེ་བའི་དགྲ། །སྟེང་འོག་ཕྱོགས་མཚམས་གར་འདུག་ཀྱང༌། །
J
གཏུམ་པོ་ཁྱོད་ཀྱིས་ཚར་ཆོད་ལ། །ཐལ་བའི་རྡུལ་དུ་བརླག་པར་མཛོད། །བདག་གི་ཚེ་དང་བསོད་ནམས་སྤེལ། །འཁོར་དང་བསྟན་པ་གཉན་པོ་སྲུངས། །རྣལ་འབྱོར་བདག་གི་ཕྱི་བཞིན་
འབྲོངས༑ །ལུས་དང་གྲིབ་མ་བཞིན་དུ་འགྲོགས། །མཐུན་རྐྱེན་བསྒྲབ་ལ་འགལ་རྐྱེན་སྤོང་། །ཞི་རྒྱས་དབང་གི་དངོས་གྲུབ་སྩོལ། །མདོར་ན་གང་དང་གང་བཅོལ་བ། །ཕྲིན་ལས་ཡིད་
བཞིན་འགྲུབ་པར་མཛོད།། བྱེ་བྲག་ཏུ་གཏོར་མ་འབུལ་ཞིང་འདོད་དོན་གསོལ་བ་ནི། ཨོཾ་མ་ཧཱ་ཀཱ་ལ་ཀཱ་ལ་བི་ཀཱ་ལ་ར་ཏྲི་ཏ་ཌོམྦི་ནཱི་ཙཎྜ་ལཱི་རཀྵ་སཱི་སིངྒ་ལཱི་དེ་ཝཱི་ས་པ་རི་ཝཱ་ར་ནམཿསརྦ་ཏ་ཐཱ་ག་ཏ་བྷྱོཿ་བི་ཤྭ་མུ་

ཁེ་བྷྱཿསརྦ་ཐཎཾ་ཨུ ཏྤ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲྀ ཧྞ་བ་ལིངྐ་ཁ་ཁ་ཁཱ་ཧི་ཁཱ་ཧི། ཞེས་ལན་གསུམ་དང་།།ཨ་ཀཱ་རོ་གསུམ་གྱིས་ཕུལ་བས། མགོན་པོ་འཁོར་བཅས་ལྗགས་འོད་ཟེར་སྦུ་གུས་གཏོར་མའི་བཅུད་དྲངས་ཏེ་གསོལ་
བས་མཉེས་ཤིང་ཚིམས་པས་བཅོལ་བའི་ལས་ལ་རིངས་པར་གྱུར་པ་ལ། དཔལ་སྟོབས་འཕྲོག་པའི་མགོན་པོ་ནག་པོ་གདོང་བཞི་པ། ལྕམ་དྲལ་བྲན་གཡོག་བཀའ་སྡོད་འཁོར་དང་བཅས་པ་ཁྱེད་རྣམས་ལ་
མཆོད་སྦྱིན་གྱི་གཏོར་མ་མཐུན་རྫས་མཆོད་པ་རྒྱ་ཆེན་པོ་འདི་འབུལ་ལོ། །མཆོད་དོ། བསྔོའོ། །མགྲོན་ནོ། སངས་རྒྱས་ཀྱི་བསྟན་པ་སྲུངས། དཀོན་མཆོག་གི་དབུ་འཕང་
བསྟོད༑ གཙུག་ལག་ཁང་དང་དགེ་འདུན་གྱི་སྡེ་སྐྱོངས། སྐུ་མ་གཡེལ། གསུང་མ་གཡེལ། ཐུགས་མ་གཡེལ། རྣལ་འབྱོར་པ་བདག་གི་སྡོང་གྲོགས་མཛོད་ལ། ཞི་བ་
དང་༑ རྒྱས་པ་དང༌། དབང་དང༌། དྲག་པོས་དགྲ་བགེགས་ཐམས་ཅད་ཚར་གཅོད་པའི་ཕྲིན་ལས་མཛད་དུ་གསོལ།། ཞེས་བཅོལ་བས་ཕྲིན་ལས་མ་ལུས་ཡིད་བཞིན་དུ་བསྒྲུབ་པར་མོས། བསྟོད་པ་
ནི། ཧཱུཾ ། དཔལ་ལྡན་དབང་ལྡན་སྲིད་གསུམ་དབང་བསྒྱར་ཞིང་། །མཆེ་བ་རབ་གཙིགས་མཆུ་འཕྱང་ཤུགས་ཆེ་བ། །སྒྲ་སྒྲོགས་དྲིལ་བུའི་ཕྲེང་བས་རབ་བརྒྱན་པ། །གཞོན་ནུའི་ལུས་ཅན་

ཞལ་༄༅། །བགེགས་འཇོམས་ཁྱོད་ལ་བསྟོད། །དུ་མའི་མིང་ཅན་དྲག་པོའི་ཕྲེང་བ་ཅན། །ཉི་ཟླ་འབར་བའི་མིག་གིས་བདུད་འཇོམས་ཤིང་། །བརྐྱང་བསྐུམ་གློག་སྟོང་འགྱུ་
བཞིའི་འདྲའི་ཁྲོ་གཉེར་ཅན། །མདུང་ཐུང་གྲི་གུག་བུམ་ཐོད་འཛིན་ལ་བསྟོད། །འཇིགས་བྱེད་མྱུར་འགྲོ་ཚངས་སྐུད་མི་མགོ་ཡི། །ཕྲེང་བ་འཛིན་ཅིང་ས་གསུམ་སྐྲག་མཛད་པའི། །ཀྵི་ཀྵི་སྒྲ་སྒྲོག་
སྲིན་པོའི་གཟུགས་འཛིན་པ། །དུས་མཐའི་མེ་ལྟར་འབར་བ་ཁྱོད་ལ་བསྟོད། །དཔལ་ལྡན་གྲུ་འཛིན་ཆེན་པོ་ནི། །ཁྱོད་བཞུགས་ཏི་སེའི་གངས་རི་ལ། ྋ །གདོང་བཞི་ལྡན་ཁྱོད་ཞིང་སྐྱོང་
མཛད༑ །ཀུན་སྲུང་ཁྱོད་ལ་བསྟོད་པར་བགྱི། །ཧ་ཧའི་གད་རྒྱངས་འབྲུག་སྒྲ་སྒྲོགས། །ཧཱུཾ་ཧཱུཾ་སྒྲོག་པའི་དཔལ་ཁྱོད་ཀྱིས། སྲིད་གསུམ་གནས་པའི་འབྱུང་པོ་ཀུན། །སྐྲག་མཛད་ཁྱོད་ལ་
བསྟོད་པར་བགྱི། །རྫོགས་པའི་སངས་རྒྱས་སྤྱན་སྔ་རུ། །དམ་བཅས་དོན་འདི་ད་ལྟ་འདིར། །སྒྲབ་ལ་ཐོགས་པ་མེད་གྱུར་པའི། །དམ་ཚིག་ལྡན་ཁྱོད་བསྟོད་པར་བགྱི། །ཤ་རྗེན་ཟན་དང་
མེ་ཏོག་སྤོས། །ཆང་ཕུད་ཤ་ཁྲག་ལ་དགའ་བའི། །ཁྱོད་ནི་བྱང་ན་རབ་བཞུགས་པ། །ས་བཅུའྀ་དབང་ཕྱུག་ཁྱོད་ལ་བསྟོད། །གཡུང་མོ་གཏུམ་མོ་སྲིན་མོ་དང༌། །སིངྒ་ལི་གནས་རྣལ་

འབྱོར་མ། །དམར་སེར་ལྗང་ནག་ཁྲོས་པའི་ཞལ། །གྲི་གུག་ཐོད་འཛིན་བསྟོད་པར་བགྱི། །ཁྱོད་ཀྱིས་རང་ཕྱོགས་ལེགས་བསྲུངས་ཤིང༌། །གཞན་ཕྱོགས་རྣམ་པར་སུན་འབྱིན་པ། །དོན་
གཉིས་སྒྲུབ་པའི་ཡབ་ཡུམ་ལ། །བདག་གིས་རྟག་ཏུ་བསྟོད་པར་བགྱི། །དེ་ལྟར་བསྟོད་ཅིང་རབ་བསྔགས་པས། །བདག་ཅག་འཁོར་བཅས་བསྲུང་བ་དང༌། །འདོད་པ་ཐམས་ཅད་བསྒྲུབ་པ་
དང་༑ ྋ།བགེགས་རྣམས་མ་ལུས་མེད་པར་མཛོད། །ཁྱོད་ཀྱི་བསྒྲུབ་ན་ལས་བྱེད་ཅིང༌། །རྗེས་སུ་བསྒྲུབ་ན་བརྩེ་བ་དང༌། །ཡོངས་སུ་བསྟེན་ན་དགྱེས་པ་དང༌། །སུན་འབྱིན་རྣམ་པར
འཇོམས་པར་མཛོད། །ཀློག་པ་རྣམས་ནི་རྒྱས་པ་དང༌། །ཁ་ཏོན་ཕུན་སུམ་ཚོགས་པ་དང༌། །སྒྲུབ་བརྒྱུད་དྲི་མ་མེད་པ་ཡི། །བསྟན་པ་དག་ཀྱང་དར་བར་མཛོད། །མདོར་ན་གང་དང་གང་
བཅོལ་བ། །དེ་དང་དེ་ཡི་ལས་རྣམས་ཀུན། །བཏང་སྙོམས་གཡེལ་བ་མ་མཛད་པར། །བདག་ལ་རྗེས་སུ་བརྩེ་བར་མཛོད།། ཅེས་དང༌། ཧཱུཾ། བསྐལ་པ་མེ་ལྟར་འབར་བའི་ཀློང་དཀྱིལ་
ནས༑ །ཞལ་བཞི་ཕྱག་བཞི་མཐིང་ནག་རྔམས་པའི་སྐུ། །རྩ་ཞལ་ནག་བརྩེགས་གཡས་དཀར་གཡོན་པ་དམར། །ཕྱག་གཡས་གྲི་གུག་གཡོན་པ་ཐོད་ནང་སྙིང༌། །འོག་མ་རལ་གྲི་མི་རུས་

།ཕྲེང་བ་འཛིན། །རྒྱལ་བའི་བཀའ་སྡོད་ནག་པོ་ཁྱོད་ལ་བསྟོད། །ལྷ་རྣམས་ཀུན་གྱི་སྡེ་དཔོན་དཔའ་བོ་ཆེ། །ལེགས་ལྡན་ནག་པོ་ཁྱོད་ལ་བདག་བསྟོད་དོ།༄༅།
བཞིའི་བཀའ་དང་བསྟན་པ་བསྲུང་མཛད་དམ་ཚིག་ཅན། །ཞིང་སྐྱོང་ཆེན་པོ་ཁྱོད་ལ་བདག་བསྟོད་དོ། །མ་མོ་ཀུན་གྱི་གཙོ་བོ་དབང་ཕྱུག་ཆེ། །དུར་ཁྲོད་བདག་པོ་ཁྱོད་ལ་བདག་བསྟོད་དོ། །ལོག་
འདྲེན་དགྲ་བགེགས་འདུལ་བའི་མཐུ་བོ་ཆེ། །མ་ཧཱ་ཀཱ་ལ་ཁྱོད་ལ་བདག་བསྟོད་དོ།། སྤྲོ་ན་བསྙེན་པ་བྱ་བར་འདོད་པས། རང་ཡི་དམ་དུ་གསལ་བའི་ཐུགས་ཀ་ནས་འོད་ཟེར་འཕྲོས། མདུན་གྱི་རྡོ་རྗེ
བདུན་ནག་པོ་ཆེན་པོ་གདོང་བཞི་པའི་སྙིང་གར་ཉི་སྟེང་ཧཱུཾ་མཐར་སྔགས་ཀྱིས་བསྐོར་བ་ལ་ཕོག་པས་ཐུགས་རྒྱུད་བསྐུལ། ལས་དང་དངོས་གྲུབ་རྣམས་ཐོགས་མེད་དུ་སྒྲུབ་ཅིང་སྩོལ་བར་བསམས་ལ། ཨོཾ་
མ་ཧཱ་ཀཱ་ལ་ཀཱ་ལ་བི་ཀཱ་ལ་ར་ཏྲི་ཏ་ཧཱུྃ་ཕཊ། ཅེས་གང་མང་དང༌། ༀ་མ་ཧཱ་ཀཱ་ལ་ཀཱ་ལ་བི་ཀཱ་ལ་ར་ཏྲི་ཏ་ཌོམྦྷི་ནཱི་ཙཎྜ་ལཱི། རཀྵ་སཱི་སིངྒ་ལཱི་དཱི་ཝི་ཧཱུྃ་ཕཊ། ཅེས་པའང་ཅུང་ཟད་བཟླ། ཐུན་མཐར་གོང་ལྟར་
གཏོར་མ་འབུལ་ཞིང་འདོད་དོན་གསོལ། དེ་ནས་བསྐང་བ་ནི། རྟེན་བསྐང་རྫས་རྣམས་སྔགས་དྲུག་ཕྱག་རྒྱ་དྲུག་གིས་བྱིན་བརླབས་ཤིང་མང་པོར་སྤེལ་བ་ནམ་མཁའ་མཛོད་ཀྱི་རང་བཞིན་དུ་བལྟས་ཏེ། ཧཱུཾ། ལྷ་མཆོག་མ་ཧཱ་ཀཱ་ལ་མཐུ་;

བོ་ཆེ། །ལྷ་ཆེན་ནག་པོ་ཞལ་བཞི་དྲག་ཤུལ་ཅན། །མྱུར་མགྱོགས་འཇིགས་གཟུགས་ནག་པོ་མཐུ་བོ་ཆེ། །ཁྱོད་ལ་མཆོད་པའི་དམ་རྫས་འབུལ་བ་ནི། །གཡག་རོག་ཞོལ་ཆེན་སྤྲིན་ལྟར་
གཏིབས་པ་དང༌། །རྟ་ནག་རྟིང་དཀར་རླུང་ལྟར་མགྱོགས་པ་དང་། །ལུག་ནག་སྤྱི་དཀར་ཤེལ་ལྟར་འཚེར་བ་དང༌། །ཁྱི་ནག་སྙིང་དཀར་དོམ་ལྟར་འཕྱོ་བ་ལ། །མཐིང་ནག་དར་གྱི་ཅོད་པན་
མང་པོས་བརྒྱན། །ལྷ་མཆོག་མ་ཧཱ་ཀཱ་ལའི་ཐུགས་དམ་བསྐང༌། །ལྷ་ཆེན་ནག་པོ་ཞལ་བཞིའི་ཐུགས་དམ་བསྐང་། །ཞིང་སྐྱོང་གཟི་ལྡན་དབང་ཕྱུག་ཐུགས༴ བྲམ་ཟེའི་གཟུགས་ཅན་དཔའ་
བོའི་ཐུགས༴ །ཡུམ་ཆེན་གཡུང་མོ་ནག་མོའི་ཐུགས༴ །ལས་མཛད་གཏུམ་མོ་ལྗང་གུའི༴ །དམར་ནག་སྲིན་མོ་ཆེན་མོའི༴ །སེར་ནག་སིངྒལཱི་མའི༴ །འཁོར་གྱི་ཞིང་སྐྱོང་ཚོགས་
།དྲེགས་པ་སྡེ་བརྒྱད་ཚོགས་ཀྱི །འཁོར་དང་བཅས་པའི་ཐུགས་དམ་བསྐངས་གྱུར་ནས། །རྣལ་འབྱོར་བདག་གི་ཉམས་ཆག་སོར་སྩོལ་ཅིག །རཀྟ་དམར་ཆེན་ཁྲག་གི་ཨཉྙཾ་
དང་༑ །དྲི་ལྡན་གསར་རྙིང་མེ་ཏོག་ནག་པོ་དང༌། །ཚིལ་ཆེན་མཱཾ་ས་སྤོས་ཀྱི་དུད་སྤྲིན་དང༌། །ཞུན་ཆེན་སྒྲོན་མེ་སྦར་བའི་སྣང་གསལ་དང༌། །ཁྲག་ཞག་རྒྱ་མཚོར་འཁྱིལ་བའི་དྲི་ཆབ་

༄༅། །དང༌། །ཞལ་ཟས་བཤོས་བུ་དམར་ནག་རི་རབ་ཙམ། །ཁྲག་ཞག་ཤ་རུས་གཏམས་པའི་ཚོམ་བུར་བཀོད། །རྐང་གླིང་སྙན་པའི་རོལ་སྒྲ་མི་བཟད་པ། །སྣ
ཚོགས་མཆོད་པའི་སྤྲིན་གྱིས་བརྒྱན་པ་འདིས། །ལྷ་མཆོག་མ་ཧཱ་ཀཱ་ལའི་ཐུགས་དམ་བསྐང༌། །ལྷ་ཆེན་ནག་པོ་ཞལ་བཞིའི་ཐུགས༴ །ཞིང་སྐྱོང་གཟི་ལྡན་དབང་ཕྱུག་ཐུགས༴ །བྲམ་ཟེའི་
གཟུགས་ཅན་དཔའ་བོའི་ཐུགས༴ །ཡུམ་ཆེན་གཡུང་མོ་ནག་མོའི༴ །ལས་མཛད་གཏུམ་མོ་ལྗང་གུའི༴ །དམར་ནག་སྲིན་མོ་ཆེན་མོའི་ཐུགས༴ སེར་ནག་སིངྒ་ལཱི་མའི༴ །འཁོར་གྱི་
ཞིང་སྐྱོང་ཚོགས་ཀྱི༴ །དྲེགས་པ་སྡེ་བརྒྱད་ཚོགས་ཀྱི༴ །འཁོར་དང་བཅས་པའི་ཐུགས་དམ་བསྐངས་གྱུར་ནས། །རྣལ་འབྱོར་བདག་གི་ཉམས་ཆག་སོར་སྩོལ་ཅིག །དམ་རྫས་རྒྱན་དང་
ལྡན་པའི་གཏོར་མ་དང༌། །འཆི་མེད་བདུད་རྩི་སྨན་གྱི་རྒྱ་མཚོ་དང༌། ཛ་གད་ཕུད་ཀྱི་བཏུང་བ་སྣ་ཚོགས་དང༌། །འདོད་ཡོན་ཚོགས་ཀྱི་ལོངས་སྤྱོད་མཁའ་ཁྱབ་པ། །ཏིང་འཛིན་སྔགས་དང་
ཕྱག་རྒྱས་བྱིན་བརླབས་ནས། །རོ་བརྒྱ་ལྡན་པའི་མཆོད་པ་རྒྱ་མཚོ་འདིས། །ལྷ་མཆོག་མ་ཧཱ་ཀཱ་ལའི་ཐུགས༴ །ལྷ་ཆེན་ནག་པོ་ཞལ་བཞིའི་ཐུགས༴ །ཞིང་སྐྱོང་གཟི་ལྡན་དབང་ཕྱུག་

ཐུགས༴ །བྲམ་ཟེའི་གཟུགས་ཅན་དཔའ་བོའི་ཐུགས༴ །ཡུམ་ཆེན་གཡུང་མོ་ནག་མོའི༴ །ལས་མཛད་གཏུམ་མོ་ལྗང་གུའི༴ །དམར་ནག་སྲིན་མོ་ཆེན་མོའི༴ །སེར་ནག་སིངྒ་ལཱི
མའི༴ །འཁོར་གྱི་ཞིང་སྐྱོང་ཚོགས་ཀྱི༴ །དྲེགས་པ་སྡེ་བརྒྱད་ཚོགས་ཀྱི༴ །འཁོར་དང་བཅས་པའི་ཐུགས་དམ་བསྐང་གྱུར་ནས། །རྣལ་འབྱོར་བདག་གི་ཉམས་ཆག་སོར་སྩོལ་ཅིག
སྟོབས་འཕྲོག་ནག་པོ་འཁོར་དང་བཅས་པ་ཡིས། །སངས་རྒྱས་བསྟན་པ་སྲུང་ཞིང་སྐྱོང་བ་དང༌། །གནོད་པའི་དགྲ་བོ་ཐལ་བའི་རྡུལ་དུ་རློག །ཞི་རྒྱས་དབང་དྲག་དངོས་གྲུབ་བདག་ལ་
སྩོལ།། ཞེས་དང་། ཧཱུཾ། སྟོབས་ཆེན་ཤུགས་དྲག་གྲི་གུག་རྣོ། །གདུག་པ་འདུལ་ཕྱིར་བཞེས་སུ་གསོལ། །རྒྱུད་རྩུབ་དུག་གིས་ངར་བླུད་པའི། །གྲི་གུག་མགོན་པོའི་ཕྱག་ན་འབར།
ལོགས་ན་དྲག་པོའི་སྔགས་བཀོད་པས། །མགོན་པོ་འཁོར་བཅས་སྤྲིན་བཞིན་འདུ། །ཞབས་གཉིས་རྡོ་རྗེའི་རྣོ་ངར་ཅན། །གདུག་ཅན་དགྲ་བོའི་སྙིང་ལ་གཟིར། །སྟོབས་འཕྲོག་ནག་པོའི་ཕྱག་
ཏུ་འབུལ། །དགྲ་བགེགས་སྒྲོལ་ཕྱིར་བཞེས་སུ་གསོལ། · །སྟོབས་ཆེན་ཤུགས་དྲག་རྩེ་གསུམ་རྣོ། །གདུག་པ་འདུལ་ཕྱིར་བཞེས་སུ་གསོལ། །རྒྱུད་རྩུབ་དུག་གི་ངར་བླུད་པའི། །རྩེ་

ཞལ་༄༅། ། གསུམ་མགོན་པོའི་ཕྱག་ན་འབར། །ལོགས་ན་དྲག་པོའི་སྔགས་བཀོད་པས། །མགོན་པོ་འཁོར་བཅས་སྤྲིན་བཞིན་འདུ། །ཞབས་གཉིས་རྡོ་རྗེའི་རྣོ་ངར་ཅན།
བཞིའི་
གདུག་ཅན་དགྲ་བོའི་སྙིང་ལ་གཟིར། །སྟོབས་འཕྲོག་ནག་པོའི་ཕྱག་ཏུ་འབུལ། །དགྲ་བགེགས་སྒྲོལ་ཕྱིར་བཞེས་སུ་གསོལ། །སྟོབས་ཆེན་ཤུགས་དྲག་རལ་གྲི་རྣོ། །གདུག་པ་འདུལ་ཕྱིར་
འུ
བཞེས་སུ་གསོལ། །རྒྱུད་རྩུབ་དུག་གིས་ངར་བླུད་པའི། །རལ་གྲི་མགོན་པོའི་ཕྱག་ན་འབར། །ལོགས་ན་དྲག་པོའི་སྔགས་བཀོད་པས། །མགོན་པོ་འཁོར་བཅས་སྤྲིན་བཞིན་འདུ།
ཞབས་གཉིས་རྡོ་རྗེའི་རྣོ་ངར་ཅན། །གདུག་ཅན་དགྲ་བོའི་སྙིང་ལ་གཟིར། །སྟོབས་འཕྲོག་ནག་པོའི་ཕྱག་ཏུ་འབུལ། །དགྲ་བགེགས་སྒྲོལ་ཕྱིར་བཞེས་སུ་གསོལ། །སྟོབས་ཆེན་ཤུགས་དྲག་
མདུང་ཐུང་རྣོ། །གདུག་པ་འདུལ་ཕྱིར་བཞེས་སུ་གསོལ། །རྒྱུད་རྩུབ་དུག་གིས་ངར་བླུད་པའི། །མདུང་ཐུང་མགོན་པོའི་ཕྱག་ན་འབར། །ལོགས་ན་དྲག་པོའི་སྔགས་བཀོད་པས། །
མགོན་པོ་འཁོར་བཅས་སྤྲིན་བཞིན་འདུ། །ཞབས་གཉིས་རྡོ་རྗེའི་རྣོ་ངར་ཅན། །གདུག་ཅན་དགྲ་བོའི་སྙིང་ལ་གཟིར། །སྟོབས་འཕྲོག་ནག་པོའི་ཕྱག་ཏུ་འབུལ། །དགྲ་བགེགས་སྒྲོལ་ཕྱིར་325

བཞེས་སུ་གསོལ། །རྐང་གླིང་སྙན་པའི་སྒྲ་སྒྲོགས་པ། །དམ་རྫས་ཚོགས་ཕྱིར་འདུ་བའི་བརྡ། །དུང་ཆེན་ཕྲེང་བ་འགུགས་པའི་རྒྱན། ་།རིན་ཆེན་བུམ་པ་ནོར་གྱི་དབྱིག །དར་ནག་བ་དན་
གཡོབ་པའི་དོན། །དེ་རྟེན་ཐོད་ཁྲག་བདུད་རྩིའི་བཅུད། །རྣལ་འབྱོར་སྐྱོང་ཕྱིར་ཕྱག་ན་བསྣམས། །དམ་ཚིག་རྟེན་དུ་བཞེས་སུ་གསོལ། །གཞན་ཡང་གཏོར་མ་རཀྟ་དང༌། །བདུད་རྩི་སྨན་
དང་ཤ་ཆེན་སྤོས། །གྲི་སྙིང་སྲོག་གི་བླ་རྡོ་སོགས། །ཞལ་བཞི་གཉན་པོའི་རྟེན་དུ་འབུལ།། གཏོར་མ་སྐྱོང་བ་ནི། གཏོར་མ་གོང་ལྟར་བྱིན་བརླབས་ཏེ་ཕུལ་མཐར། ཧཱུཾ། ཁྱོད་ཀྱི་བཞུགས་ཚུལ་གྱད་ཀྱི་
དོར་སྟབས་ཀྱིས། །གླིང་བཞི་རི་རབ་ཉི་ཟླ་གདན་དུ་བཏིང༌། །དམ་ཉམས་དགྲ་བོའི་སྟེང་དུ་བྲོ་བརྡུངས་ཤིང་། །གར་གྱི་རྣམ་འགྱུར་ནམ་མཁའ་ཁྱབ་པར་སྟོན། །ཁྱོད་ཀྱི་སྐུ་ནི་མིའུ་ཐུང་སྲིན་
པོའི་གཟུགས། །མདོག་ནག་རྩ་ཞལ་ནག་པོ་བརྩེགས་པའི་ཞལ། · །གཡས་དཀར་གཡོན་དམར་ཞལ་དུ་མི་རོ་གསོལ། །སྲོག་འཕྲོག་རྔམས་ཤིང་མི་མགོའི་ཕྲེང་བས་བརྒྱན། །ཕྱག་བཞི་
གཡས་ཀྱི་དང་པོ་གྲི་གུག་འཕྱར། །གཡོན་གྱི་དང་པོ་ཐོད་ནང་སྙིང་གསོལ་ཚུལ། །དེ་འོག་རལ་གྲི་མདུང་ཐུང་བུམ་པ་འཛིན། །རེས་འགའ་མི་རུས་ཕྲེང་བ་ཕྱག་ན་བསྣམས། །ཤུགས་ཆེན་

༄༅། །མ་མཆུ་འཕྱང་བ་བརྗིད་པའི་གཟུགས། །དྲིལ་བུའི་སྒྲ་སྒྲོག་དྲག་པོའི་ཕྲེང་བས་བརྒྱན། །རྣམ་གྲངས་མང་པོའི་མིང་ཅན་འཁྱོག་འགྲོ་ཞིང༌། །སྲོག་འཕྲོག་དཔའ་བོ་
གཅོད་པའི་མཚོན་ཆ་ཅན། །ས་འོག་གནས་ནས་ཀླྀ་ཀླྀ་སྒྲ་སྒྲོགས་པ། །ཧ་ཧའི་གད་རྒྱངས་ཧཱུཾ་ཧཱུཾ་བཞད་སྒྲ་ཅན། །སྟོབས་ལྡན་ཚངས་སྐུད་མི་རྐང་གླིང་བུས་བརྒྱན། །དཔའ་བོ་ཁྱོད་ཀྱི་སྲིང་མོ་
ཆེན་མོ་བཞི། །གཡུང་མོ་གཏུམ་མོ་སྲིན་མོ་སིངྒ་ལཱི། །འཇིགས་གཟུགས་མཁའ་འགྲོ་གཅེར་བུ་གྲི་གུག་དང༌། །བནྡྷས་ཕྱག་མཚན་ནག་སེར་དམར་ལྗང་སོགས། །མ་ལུས་འཁོར་བཅས་
འདིར་བྱོན་གཏོར་མ་ལོངས། །ཚིལ་ཆེན་སྤོས་ཀྱི་དུད་པ་ཟན་དང་ཤ། །བདུད་རྩི་སྨན་གྱི་རྩི་བཅུད་རཀྟའི་ཆོལ། །དམ་རྫས་རྒྱན་གྱི་མཆོད་གཏོར་འདི་བཞེས་ལ། །སངས་རྒྱས་བསྟན་པ་
གཉན་པོ་ཁྱོད་ཀྱིས་སྲུངས། །དཀོན་མཆོག་དབུ་འཕང་གཉན་པོ་ཁྱོད་ཀྱིས་བསྟོད། །བླ་མའི་སྐུ་ལ་དམ་ཉམས་ཐོ་འཚམ་ཞིང༌། །སངས་རྒྱས་བསྟན་བཤིག་སྐྱེ་བོ་ཡོངས་ལ་འཚེ། །གཏུམ་པོ་
ཁྱོད་ཀྱི་བཀའ་ལས་འདའ་བྱེད་ཅིང༌། །རྣལ་འབྱོར་བདག་ལ་སྡང་བའི་དགྲ་བོ་རྣམས། །རྒྱོབ་ཙིག་སོད་ཅིག་སྲོག་རྩ་མྱུར་དུ་ཆོད། །བསྲེགས་ཤིག་ཚོས་ཤིག་གཏུབ་ལ་ཞལ་དུ་གསོལ། །ཁ་

རཾ་ཁཱ་ཧི་ལས་ལ་མཐུ་མ་ཆུང༌། །བཅོལ་བའི་ཕྲིན་ལས་མ་ལུས་འགྲུབ་པར་མཛོད།། ཅེས་ཕྲིན་ལས་གསོལ་ནས་གཏོར་མ་སྒྲུབ་ཁང་ཡང་སྟེང་དུ་འབུལ། མགོན་པོ་འཁོར་བཅས་རྟེན་ལ་བསྟིམས་ནས་སྒྲུབ་ཁང་དུ་མི་
མཐོང་བར་བཞུགས་སུ་གསོལ། བཾད ག་གི་རྣལ་འབྱོར་གྱི་མཇུག་བསྡུ་ནས་སྤྱོད་ལམ་ལ་འཇུག་གོ །དེ་ལྟར་དཔལ་མགོན་ཞལ་བཞི་པའི་སྒྲུབ་ཕྲིན་ཉུང་ངུར་བསྡུས་པ་འདིའང་ཡིག་རྙིང་ལས་བྱུང་བ་རིགས་ཕྱོགས་གཅིག་ཏུཕུན་ཚོགས་ཆོས་འཁོར་གླིང་
གི་རྒྱུན་གསོལ་གསུང་རྒྱུན་ཇི་ལྟ་བར་ཟིན་བྲིས་ཕྲན་བུའི་མཚམས་སྦྱོར་བཅས་མདོ་ཁམས་པ་སྐལ་བཟང་དོན་བརྒྱུད་ཉི་མས་བྲིས་པ་ཐུབ་བསྟན་རིན་པོ་ཆེ་དར་ཞིང་རྒྱས་པའི་གྱུར་གྱུར་ཅིག། །།

༄༅། །དཔལ་རྡོ་རྗེ་ནག་པོ་གུར་གྱི་མགོན་པོའི་གསོལ་ཕྲིན་ཁོལ་ཕྱུང་དམ་ཅན་དགྱེས་རོལ་བཞུགས་སོ།།
329

༄༅། །བླམ་དང་དཔལ་དགྱེས་པ་རྡོ་རྗེ་དབྱེར་མེད་པར་ཕྱག་འཚལ་ལོ། །གང་ཞིག་རྣལ་འབྱོར་པ་དམ་ཚིག་ལྡན་པས། དཔལ་རྡོ་རྗེ་ནག་པོ་ཆེན་པོ་འདི་ཉིད་གསོལ་
ཞིང་མཆོད་པར་འདོད་ན། མདུན་དུ་བྲིས་འབུར་གྱི་སྐུ་རྟེན། གྲི་སྙིང་དང་སྲོག་འཁོར་སོགས་ཚད་ལྡན་བཅས་པ་བཤམས་པའི་མདུན་དུ་སྟེགས་བུ་ནག་པོའི་ཁར། འབྲུ་ནག་ལས་བྱས་པའི་
གཏོར་མ་བྲ་གཟུགས་ཤ་ཆེན། མདུན་དུ་གྲུ་གསུམ་དཔུང་རང་ཆེ་བ་གཉིས་དང་ཐེབ་ཀྱུ་རིལ་བུ་བརྒྱད་ཀྱིས་བསྐོར་བ། ཤ་ཁྲག་དཀར་དམར་རྒྱན་གྱིས་བརྒྱན་ལ་དར་ནག་གི་གདུགས་ཕུབ་པ་
བཤམས་པའི་མདུན་དུ་ཆུ་གཉིས་ཉེར་སྤྱོད་སྨན་རཀ་ཁྲག་ཆང་གི་སྐྱེམས་ཕུད་སོགས་མཆོད་རྫས་ལས་དང་མཐུན་པར་བཤམས། གནས་ཁང་ལྷབ་ལྷབ་འཕན་དར་གྱིས་བརྒྱན། མི་ལག་གི་གཡབ་

།དར་མི་རྐང་གླིང་བུ་སོགས་འབོད་རྫས་དང་། གོ་མཚོན་སྟག་གཟིག་གི་པགས་པ་སོགས་རྟེན་རྫས་སྣ་ཚོགས་ཅི་འབྱོར་བ་ཞུད་ཅིང་རྔམས་པར་བསྒྲིགས་ཕྱི་རྟེན་༄༅།
གཡག་ནག་རྟ་ནག་ར་ལུག་བྱ་ཁྱི་ནག་པོ་ལ་དར་ནག་གིས་བརྒྱན་པ་དག་ཀྱང་གཟུག རང་ཉིད་ཡིད་དམ་བདེ་དགྱེས་གུར་སོགས་གང་རུང་གི་ང་རྒྱལ་ལ་གནས་པས། ལྷ་བསྐྱེད་པ་ནི། ཨོཾ་ཤ
ནྱ་ཏ་ཛྙཱ་ན་བཛྲ་སོགས། སྟོང་པའི་ངང་ལས་མདུན་གྱི་ནམ་མཁར་དུར་ཁྲོད་དྲག་པོའི་གཞལ་མེད་ཁང་རྔམས་བརྗིད་རྒྱ་ཁྱོན་ཚད་མེད་པའི་དབུས་སུ་པད་ཉི
དགྲ་བགེགས་ཀྱི་གདན་ལ་ཧཱུྃ་ཡིག་མཐིང་ནག་འབར་བའི་འོད་ཀྱི་འཕྲོ་འདུས་དོན་གཉིས་བྱས་ཏེ། ཡོངས་སུ་གྱུར་པ་ལས་ཐུགས་ཀྱི་མགོན་པོ་རྡོ་རྗེ་ནག་པོ་

འབར་བ། ཞལ་གཅིག་ཕྱག་གཉིས་གྲི་གུག་དང་ཐོད་ཁྲག་ཐུགས་ཀར་སྟེང་འོག་ཏུ་འཛིན་པ། དབུས་ན་རྣམ་འཕྲུལ་གྱི་གཎྜི་བསྣམས་པ། སྤྱན་གསུམ་དང་ལྡན་པ། ཞལ་མཆེ་བ་གཙིགས་
༑ དབུ་སྐྲ་སེར་པོ་གྱེན་དུ་བརྫེས་པ་ལ་མི་མགོ་སྐམ་པོ་ལྔའི་དབུ་རྒྱན། རློན་པ་ལྔ་ཅུའི་དོ་ཤལ། རུས་པའི་རྒྱན་དྲུག་དང་སྦྲུལ་གྱིས་བརྒྱན་པ། སྟག་གི་ཤམ་ཐབས་ཅན། མིའུ་ཐུང་གེལ་
བའི་སྟངས་སྟབས་ཀྱིས་རོའི་གདན་ལ་བཞུགས་པ། གཡས་སུ་བྱ་ནག གཡོན་དུ་ཁྱི་ནག རྒྱབ་ན་ཅེ་སྤྱང་མདུན་ན་མི་ནག སྟེང་ན་ཕོ་ཉ་འགྱེད་པ། ཙ་མུཎྜི་ནག་པོ་གྲི་ཐོད་འཛིན་པ་དང་
རྩེ་བ། འཁོར་བཀའ་སྡོད་དམ་ཅན་རྒྱ་མཚོའི་ཚོགས་ཀྱིས་བསྐོར་བའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། ལྟེ་བར་ཧོཿ གཙོ་བོའི་ཧཱུཾ་ལས་འོད་ཟེར་འཕྲོས་པས་སངས་རྒྱས་ཀྱི་
ཞིང་ཐམས་ཅད་ཀྱི་མ་ཧཱ་ཀཱ་ལ་ལྕམ་དྲལ་འཁོར་བཅས་ཞི་བའི་མདངས་དང་ལྡན་པ། རྒྱས་པའི་བྱིན་ཆགས་པ། དབང་སྡུད་ལས་ཀྱི་རྩལ་མངའ་བ་སོགས་མགོན་མང་བཞིན་སྤྱན་འདྲེན། བཛྲ་ས་མ་ཛཿ
སྦྱར་སྤོས་དང་ཚིལ་ཆེན་གྱི་དུད་པ་བཏང༌། དར་ནག་དང་ཧ་སྟིས་གཡབ་ལ་རྔམས་བརྗིད་ཀྱི་དབྱངས་དང་རོལ་མོར་སྦྱར་ཏེ། སྤྱན་འདྲེན་པ་ནི། ྋ ཧཱུཾ། རྡོ་རྗེ་གདན་གྱི་ལྷོ་སྒོ་ནས། །དཔལ་ལྡན་གུར་གྱི་མགོན་པོ་

༄ ༅། །ནི། །སྤྲུལ་པ་འཁོར་དང་བཅས་པ་རྣམས། །དོ་ནུབ་བདག་གིས་སྤྱན་འདྲེན་ནོ། །མངག་གཞུག་དམག་གི་སྡེ་བཅས་པ། །བདག་གིས་དད་པས་སྤྱན་འདྲེན་
ནོ༑ །མཐུ་སྟོབས་ཆེན་པོས་གཤེགས་སུ་གསོལ། །ཧཱུཾ། དད་པ་དང་ནི་དམ་ཚིག་གིས། །བསྐུལ་གྱིས་ཚུར་གཤེགས་དམ་ཅན་རྣམས། །དབྱངས་སྙན་རོལ་མོའི་སྒྲ་ཆེན་པོས། །བོས་
སོ་ཆོས་སྐྱོང་སྙན་མ་སྲ། །གསུར་ཆེན་སྤོས་བཏུལ་ཧསྟ་ཡིས། །གཡབ་བོ་བསྟན་སྲུང་སྤྱན་མ་བརྟུལ། །སྔར་གྱི་དམ་བཅའ་ངེས་སྦྲན་གྱིས། །ཅི་དགོས་བསྒྲུབ་ཕྱིར་གཤེགས་སུ་
གསོལ༑ྋ །ཨོཾ་བཛྲམ་ཧཱ་ཀཱ་ལ་སུ་ཏྲི་ཡ་མ་དུ་ཛ ྋཞེས་པས་སྤྱན་དྲངས་ཏེ་མགོན་པོ་འཁོར་བཅས་སྤྲིན་ཚོགས་གཏིབས་པ་ལྟར་མདུན་མཁར་བྱོན་པ་ལ། བཞུགས་སུ་གསོལ་ཞིང་དབང་བསྐུར་བ་ནི། ྋ དཔལ་ལྡན་མགོན་པོ་༔
ནག་པོ་ནི༴༴༴ ཆུའི་ལྷག་མ་གྱེན་དུ་འཁྱིལ་བ་ལས་རིགས་ཀྱི་བདག་པོ་དཔལ་ཧེ་རུ་ཀས་དབུ་བརྒྱན་པར་མོས་ལ། ནང་མཆོད་བདུད་རྩི་ལྗགས་ལ་བཞག་སྟེ། ༀ་བཛྲ་མ་ཧཱ་ཀཱ་ལ་ས་མ་ཡ་ཧ་ན་ཧ་ན་ཧཱུྃ་
གསོལ་ཕཊ༑ ཅེས་དམ་ཚིག་གི་གནས་དྲན་པར་བྱས་ནས་ཕྱག་འཚལ་བ་ནི། དུས་གསུམ་སངས་རྒྱས་ཐམས་ཅད་ཀྱི༴ ༴ ན་མཿཧཱུྃ། དངོས་སུ་འབྱོརཔ་དང༌། ཡིད་ཀྱིས་སྤྲུལ་པའི་མཆོད་རྫས་ཐམས་ཅད་ཨཽ
ཁ་

སྦྱངས༴༴༴ ནམ་མཁའི་ཁམས་ཁྱབ་པར་བསམས་ལ། ལས་བཞི་དང་མཐུན་པའི་ཕྱི་མཆོད་ནི། ཧཱུཾ། མཆོད་ཡོན༴༴༴ ནང་དང་གསང་བའི་མཆོད་པ་ནི། ཨོཾ། དཔག་བསམ་ཤིང་བཅུད༴༴༴ ཨཱཿ
བྱང་ཆུབ་སེམས་འབྱོངས༴༴༴ གསང་མཆོད་ནི། ཧཱུཾ། དབྱིངས་ཕྱུག་ཀུ་མུད་རྒོད་པ༴༴༴ སུ་ར་ཏེ་ཧཱུཾ། ཁྱད་པར་གཏོར་མའི་མཆོད་པ་ནི། གཏོར་མ། ༀ་ཨཱཿ ཧཱུཾ། དག་པ་རབ་འབྱམས་ཀྱི་
མདངས༴༴༴ རྒྱ་ནམ་མཁའི་མཐའ་ཚུན་ཆད་དུ་གདལ་བ། ཐུགས་ཀྱི་མགོན་པོ་རྡོ་རྗེ་ནག་པོ་འབར་བ་ལྕམ་དྲལ་དམ་ཅན་རྒྱ་མཚོར་བཅས་པ་ཐམས་ཅད་ཧབ་ཧབ༴ གསོལ་བར་གྱུར། ༀ་
བཛྲ་མ་ཧཱ་ཀཱ་ལཱ་ཡ། ཤ་ས་ན༴ ཧཱུྃ་ཕཊྚ་ཧཱུྃ། ཞེས་དང༌། ཨ་ཀཱ་རོ་བཅས་ལན་གསུམ་གྱིས་ཕུལ་ནས་འདོད་དོན་གསོལ་བ་ནི། དཔལ་མ་ཧཱ་ཀཱ་ལ་ཁྲག་འཐུང་གི་རྒྱལ་པོ ༴༴ དགྲ་ལྷ་ཆེན་
ཐུགས་ཀྱི་མགོན་པོ་རྡོ་རྗེ་ནག་པོ་འབར་བ་ལྕམ་དྲལ་འཁོར་དང་བཅས་པ་རྣམས་ལ་མཆོད་སྦྱིན་ཆེན་པོ་འདི་འབུལ་ལོ། །སྤྱིར་སངས་རྒྱས་ཀྱི་བསྟན་པ་དར་བ་སོགས་མཛད་དུ་
གསོལ༑ བསྟོད་པ་ནི། ཧཱུཾ། བསྟན་ལ་རབ་དགའ་མཐུ་སྟོབས༴༴ འགྲུབ་པར་མཛོད། ཚོགས་མཆོད་བྱ་བར་སྤྲོ་ན། ཚོགས་རྫས་རྣམས་ཨཾ་ཡིག་ཏུ་སོགས། དབྱིངས་སྲིད་ཞི་ཀུན་

།ཏུ༴༴༴ འཁོར་ལོ་གཅིག་ཏུ་སྡོམས། བཤགས་པ་ནི། ཀྱཻ། མ་ཧཱ་ཀཱ་ལ༴ ཧེ་རུ་ཀའི་ཡིག་བརྒྱ་བརྗོད་ལ། བསྐང་བ་ནི། ཧཱུཾ།། དམ་ཅན་འདིར་
3 སྨྱོནཿ༴༴༴ ཐུགས་དམ་བསྐང་། གཏོར་མ་སྟོབ་པ་ནི། རྨད་བྱུང་དགྱེས་པའི༴༴ རྟེན་ལགས་སོ།། ཞེས་གཏོར་མ་སྒྲུབཁང་སྟེང་དུ་ཕུལ། གཏོང་རག་སྔགས་ཙམ་གྱིས་མཆོད་ཅིང་། དུས་གསུམ་སངས་
རྒྱས༴ སོགས་གློ་ཀས་བསྟོད། རྟེན་ཡོད་ན་དེ་ལ་བསྟིམས་པའམ། མེད་ན་ཡེ་ཤེས་པ་གཤེགས་ཤིང་དམ་ཚིག་པ་རང་ལ་བསྡུའོ། །དེ་ལྟར་ཆོས་སྐྱོང་རྡོ་རྗེ་གུར་གྱི་མགོན་པོའི་མཆོད་སྤྲིན་ཉུང་ངུ་འདིའང་ཀུན་མཁྱེན་ཆེན་པོའི་མགོན་པོ་ལྷ་མང་
ལས༑ སྒེར་སྒྲུབ་བྱ་ལུགས་དྲིའུ་ལྷས་ཀུན་དགའ་མི་འགྱུར་རྡོ་རྗེས་ལྗགས་བསྒྲིགས་གནང་བའི་ཆོག་ཁྲིགས་ལས་ཟུར་དུ་བཀོལ་ཏེ། ཁམས་སྒར་གསུང་རྒྱུན་བལྟས་ཆོག་མར། ༧ཁམས་སྤྲུལ་བརྒྱད་མིང་དོན་བརྒྱུད་ཉི་མས་སྤེལ་བ་དགེ་ལེགས་
འཕེལ།། །།
336(B)

BlankPageAsPerOriginalDocument 336(B)

།གུ་རུ་ཆོས་དབང་གི་ཟབ་གཏེར་ལས་བྱོན་པའི་ལྷ་ཆེན་མ་ནིང་གི་རྒྱུན་གཏོར་བཞུགས་སོ།།༄ ༅།

༄༅། །ཧཱུཾ༔ དད་པ་དང་ནི་དམ་ཚིག་གིས༔ ཚུར་གཤེགས་ཚུར་གཤེགས་ལྷ་ཆེན་པོ༔ མ་ཧཱ་ཀཱ་ལ་མཐུ་བོ་ཆེ༔ གསང་
བའི་ཁྲོ་རྒྱལ་སྟོབས་པོ་ཆེ༔ འཆོལ་བའི་ཁྲོ་རྒྱལ་དགྲ་བགེགས་གཤེད༔ མ་ནིང་ནག་པོ་ཀུན་གྱི་རྗེ༔ འོག་མིན་གནས་མཆོག་དམ་པ་
དང་༔ གསང་ཆེན་ལྷུན་གྲུབ་གཙུག་ལག་ཁང་༔ དུར་ཁྲོད་རབ་འཇིགས་གཞལ་ཡས་ནས༔ མཆོད་ཕྱིར་སྤྱན་འདྲེན་གཤེགས་སུ་གསོལ༔ ལྷ་
ཆེན་དཔལ་འབར་གཤེགས༴ ལེགས་ལྡན་ནག་པོ་གཤེགས༴ ཚོགས་བདག་ནག་པོ་གཤེགས༴ བྷ་ག་ནག་པོ་གཤེགས༴ སྲོག་བདུད་ནག་

མནིང་
འུ །པོ༴ ཛམ་ལྷ་ནག་པོ༴ ནག་པོ་ཚེ་བདུད༴ བྱ་རྒོད་ཐང་ནག་གཤེགས༴ ནག་པོ་ཐོད་ཕྲེང༴ མཁའ་ལྡིང་ནག་
པོ༴ ཊཱ་ཀི་ནག་པོ༴ ཀླུ་བདུད་ནག་པོ༴ གཟའ་བདུད་ནག་པོ༴ ཤེར་གིང་ནག་པོ༴ ཡབ་རྗེ་ནག་པོ༴ དགྲ་གཤེད་ནག་པོ༴ བགེགས་ཀྱི་
གཉེན་པོ༴ བདག་གི་གྲོགས་པོ༴ དམ་ཅན་ཆེན་པོ༴ ཆོས་སྐྱོང་ཆེན་པོ༴ འགྲོ་བ་ཀུན་བཟང༴ བདུད་ཀྱི་དམག་ཚོགས་གཤེགས་སུ་
གསོལ༔ ཧཱུྃ༔ ཡེ་ཤེས་མགོན་པོ་འཁོར་དང་བཅས༔ བསྟན་པ་བསྲུང་ཕྱིར་གཤེགས་སུ་གསོལ༔ ཨོཾ་ཨེ་ཧྱཧི་བྷ་ག་ཝན་མ་ཧཱ་ཀཱ་ལ་ཤྲཱི་ག་ན་

གུ་ཧྱ་ས་མ་ཡ་ཛཿ ཛཿ ཞེས་སྤྱན་དྲངས་ལ་དེ་ནས་བཞུགས་སུ་གསོལ་བ་ནི༔ ཧཱུཾ༔ དུར་ཁྲོད་རབ་འཇིགས་གཞལ་ཡས་དམ་བ་འདིར༔ དྲེགས་པ་རཱུ་ཏྲ་བསྣོལ་བའི་གདན་སྟེང་དུ༔ ཉི་ཟླ་པདྨ་
མཛེས་པའི་གདན་ལ་ནི༔ མ་ནིང་འཁོར་བཅས་དགྱེས་ཤིང་བརྟན་པརབཞུགས༔ ༀ་ཤྲཱི་མ་ཧཱ་ཀཱ་ལ་ག་ན་གུ་ཧྱ་ས་མ་ཡ་ཏིཥྛ་ལྷན༔ དེ་ནས་ཕྱག་འཚལ་བ་ནི༔ ཧཱུཾ༔ དུག་གསུམ་རྩད་གཅོད་
སྐུ་གསུམ་ལྷུན་གྲུབ་པའི༔ ཕྱི་ནང་གསང་གསུམ་དགྲ་བགེགས་ཐལ་བར་རློག༔ དུས་གསུམ་སངས་རྒྱས་བསྟན་པ་གཉན་པོ་སྲུང་༔ མ་ནིང་མཆེད་གསུམ་སྐུ་ལ་ཕྱག་འཚལ་ལོ༔ ཨ་ཏི Heritage
པཱུ་ཧོ༔ ཞེས་ཕྱག་བྱ༔ དེ་ནས་མཆོད་པ་འབུལ་བ་ནི༔ ཧཱུྃ༔ ཁྱོད་ལ་མཆོད་པ་དམ་པ་འབུལ་བ་ནི༔ ཐོད་ཆེན་བྷྱནྡྷུ་རློན་པའི་སྣོད་མཆོག་ཏུ༔ བདུད་རྩི་སྨན་གྱི་མཆོད་པ་བྲེངས་སེ
བྲེང་༔ རཀྟ་དམར་གྱི་ཨཉྙཾ་ཆི་ལི་ལི༔ བ་ལིང་གཏོར་མའི་མཆོད་པ་རོངས་སེ་རོང་༔ ཤ་ཆེན་གསུར་དུད་ངད་པ་ཆི་ལི་ལི༔ བྷནྡྲ་རུས་པའི་ཚོགས་རྣམས་ཁྲོ་ལོ་ལོ༔ ཞུན་ཆེན་མར་མེ་
སྣང་གསལ་ཏ་ལ་ལ༔ འབྲུ་བཅུད་ཛ་གད་གསེར་སྐྱེམས་བྲེངས་སེ་བྲེང་༔ ཞལ་ཟས་ཚོགས་ཀྱི་ལོངས་སྤྱོད་སྤུངས་སེ་སྤུང་༔ གཟུགས་སྒྲ་དྲི་རོ་རེག་བྱ་ཆོས་ལ་སོགས༔ འདོད་ཡོན་ལྔ་✖

།ལྡན་མཆོད་པ་དམ་པ་འདིས༔ དཔལ་མགོན་མ་ནིང་ནག་པོའི་ཐུགས་དམ་བསྐང་༔ ལྷ་ཆེན་དཔལ་འབར་ཁྱོད་ཀྱི༴ ཡེ་ཤེས་མགོན་པོ་ཁྱོད་ཀྱི༴ སྐུ་ཡི་མགོན་
མ་ནིང་
འུ པོ་སྟག་ཞོན༴ གསུང་གི་མགོན་པོ་བིང་མའི༴ ཐུགས་ཀྱི་མགོན་པོ་གྲི་གུག༴ ཡོན་ཏན་མགོན་པོ་སེང་ཞོན༴ ཕྲིན་ལས་མགོན་པོ་ཏྲཀྴད༴ དཔལ་ལྡན་རེ་མ་ཏི་ཡི༴ འཁོར་དང་
བཅས་པའི་ཐུགས་དམ་བསྐང་གྱུར་ཅིག༔ ཨོཾ་ཤྲཱི་མ་ཧཱ་ཀཱ་ལ་ག་ཎ་གུ་ཧྱ་རཾ་སིདྡྷི་ཧཱུཾ་ཕཊཿ༔ རཱུ་པ་ཏྲི་ཡཾ་ཛ༔ རག་ཤ་དུ་བིང་ནི་ཛ༔ རུ་རུ་ཀྵེ་ཏྲ་ཏ་ན་སིཾ་ཧ་རཾ་ཏྲག་ཤད་ཛ༔ ཏྲག་རཱ་ཛ་བྷྲ་
ཛ༔ ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི༔ ཞེས་མཆོད་པ་འབུལ་ནས་བསྟོད་པ་བྱ་བ་ནི༔ ཧྰུྃ༔ འཇིག་རྟེན་འདས་པའི་དུས་ནས་སྔོན་བྱུང་བ༔ ཆེ་མཆོག་ཧེ་རུ་ཀ་དཔལ་སྐུ་གསུམ་རྫོགས༔ སྲིདཾ་
རྩའི་བདག་འཛིན་རཱུ་དྲ་སྡེ་གསུམ་འདུལ༔ རྩལ་ཆེན་ཕྲིན་ལས་མཛད་ལ་ཕྱག་འཚལ་བསྟོད༔ ཧཱུཾ༔ དཔལ་ཆེན་དངོས་སྤྲལ་ནག་པོ་ཆེན་པོའི་སྐ༔ འཆོལ་བའི་ཁྲོ་རྒྱལ་མ་ནིང་དགྲ་
བགེགས་གཤེད༔ ལྷ་ཆེན་དཔལ་འབར་ཆོས་སྐྱོང་ཡོངས་ཀྱི་རྗེ༔ དམག་དཔོན་ཆེན་པོའི་སྐུ་ལ་ཕྱག་འཚལ་བསྟོད༔ ཧཱུྃ༔ དུར་ཁྲོད་ཐོད་མཁར་མེ་རླུང་འཚུབས་དཀྱིལ་ན༔ རྣལ་

འབྱོར་དཔལ་མགོན་ཁྱོད་ཀྱི་ཆ་ལུགས་ནི༔ སྐུ་མདོག་མཐིང་ནག་ཞལ་གཅིག་ཕྱག་གཉིས་པ༔ སྐུ་གསུམ་ལྡན་ཕྱིར་སྤྱན་གསུམ་གྱེན་ཐུར་གཟིགས༔ རབ་འཇིགས་ཁྲོ་གཉེར་གསུམ་ལྡན་
གཏུམ་ལ་རྔམས༔ ཞལ་གདངས་མཆེ་གཙིགས་དྲག་པོའི་རྐན་སྒྲ་རྡེབ༔ རིན་ཆེན་ཐོད་སྐམ་ལྔ་ཡིས་དབུ་ལ་བརྒྱན༔ སྤྲུལ་ནག་རལ་པ་ནག་པོས་ས་གཞི་ཁྱབ༔ གཡས་པ་རུ་མཚོན་
Heritage
གཡོན་པ་སྙིང་ཞགས་བསྣམས༔ ཙནྡན་བེང་ཆེན་སྐེད་བཙུགས་ལྷ་དམག་འགྱེད༔ ཐོད་པ་སྐམ་རློན་སྙིང་ཕྲེང་སྦྲུལ་ཆུན་སྤྲས༔ དར་ནག་བེར་གསོལ་གསེར་གྭ་མི་ལྤགས་
བཅིངས༔ ཧཱུྃ༔ ལས་ལ་ཆས་ཚེ་སྲོག་བདུད་ཆ་ལུགས་འཛིན༔ སྲིད་གསུམ་གཟིགས་ཕྱིར་སྤྱན་གསུམ་བྲང་ལ་ཤར༔ྋ དམག་དཔོན་བཞི་འགྱེད་སྤྱན་བཞིས་ལྷ་ཚིགས་བརྒྱན༔ སྟག་
རལ་གཟིག་ཤུབས་བཏགས་ནས་རྟ་ནག་ཞོན༔ བདུད་མདས་དགྲ་སྙིང་གཟེར་འདེབས་གླིང་བཞིར་རྒྱུག༔ སྤྱན་ནས་ཁྲག་འཛག་མེ་ཡི་ཁ་རླངས་འབར༔ ཁ་ཊཱཾ་གྲི་གུག་ལྷགས་པར་ཐོགས་
ནས་སུ༔ སྣང་སྲིད་ཕོ་རྒྱུད་ཐམས་ཅད་ཕོ་ཉར་འགྱེད༔ ཅི་བཅོལ་ལས་རྣམས་སྐད་ཅིག་ཡུད་ལ་སྒྲུབ༔ རྟག་ཏུ་གྲོགས་མཛད་མགོན་པོ་ནག་པོ་ཆེ༔ མ་བསྐུལ་པར་ཡང་གནག་པའི་དགྲ་

1,|༄༅། །བགེགས་སྒྲོལ༔ ལྟག་ན་སྤྱན་གཅིག་མ་ཚོགས་དབང་དུ་སྡུད༔ གར་བསྐུལ་ས་རུ་མི་རོ་རགས་སུ་བརྩེགས༔ ཟློག་པས་མི་བཟློག་སྔགས་བཟློག་མཁན་གྱི་
གཤེད༔ སྡེ་བརྒྱད་བྲན་འཁོལ་སྟག་ཤམ་མི་ལྤགས་བརྒྱན༔ གཙུག་ལག་ཁང་སྲུང་དཀོར་རྐན་རྩད་ནས་གཅོད༔ དྲེགས་པ་ཀུན་འདུལ་ཁྱོད་ལ་ཕྱག་འཚལ་བསྟོད༔ དམ་རྫས་བདུད་རྩི་
འབར་བ་འདི་བཞེས་ལ༔ ཐུགས་དམ་རྒྱུད་བསྐུལ་བཅོལ་བའི་ཕྲིན་ལས་མཛོད༔ ཅེས་བསྟོད་དོ། །མཐར་རྟེན་བཞུགས་སམ། གཤེགས་གསོལ་གང་འོས་བྱའོ། །དེ་ལྟར་མ་ནིང་ནག་པོའི་རྒྱུན་གསོལ་ཁྱེར་བདེ་བ་
འདིའང་༑ གཏེར་གཞུང་རྩ་བ་ཇི་ལྟ་བར་བཀོད་པའོ།། །།
344(B)

BlankPageAsPerOriginalDocument
344(B)

༄༅། །རྒྱལ་ཆེན་རྣམ་ཐོས་སྲས་ཀྱི་མཆོད་ཆོག་ཁྲིགས་སུ་སྡེབས་པ་ལོངས་སྤྱོད་ཆར་དུ་སྙིལ་བའི་སྤྲིན་ཕུང་བཞུགས་སོ།།

༄༅། །བཅོམ་ལྡན་འདས་རྣམ་པར་འཇོམས་པ་ལ་ཕྱག་འཚལ་ལོ། འབྱོར་པའི་དབང་ཕྱུག་ཆེས་འཚོ་བར། འདོད་ལ་རྣམ་ཐོས་སྲས་མཆོད་པ། །
མ་ཚང་མེད་རྒྱུ་ཡིན་ཤེས་ནས། །ཡི་གེ་འདི་ལ་འབད་པར་བྱ། །རྣམ་ཐོས་སྲས་མཆོད་པར་འདོད་པས། བཅས་མན་ངག་གི་གཞུང་བཞིན་བྱས་ནས། བདག་ཉིད་རྡོ་རྗེ་རྣམ་འཇོམས་མཐིང་ཀར་
གསལ་བཏབ་ནས། མཆོད་རྫས་རྣམས་བྱིན་གྱིས་རླབས་པ་ནི། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ནཧཱུྃ་ཕཊ། ཨོཾ་སྭ་བྷཱ་ཝས་སྦྱངས། སྟོང་པ་ཉིད་དུ་གྱུར། སྟོང་
པའི་ངང་ལས་བྷཾ་ལས་རིན་པོ་ཆེའི་གཏོར་སྣོད་ཁང་བརྩེགས་རྒྱ་ཁྱོན་ཚད་མེད་པའི་ནང་དུ་གཏོར་རྫས་ཁཾ་ལས་ལྷའི་ཞལ་ཟས་རོ་བརྒྱ་པ་མཆོད་རྫས་ཀུན་ཏུ་

།བཟང་པོའི་སྤྲིན་ལྟར་ཟད་མི་ཤེས་པ་ནམ་མཁའི་མཛོད་དུ་གྱུར། ཨོཾ་ཨཱཿ ཧཱུྃ་ཧ་ཧོ་ཧྲཱིཿ སྭཱ་ཧཱ། ལན་གསུམ། ལྷ་བསྐྱེད་པ་༄༅།
ནི། མདུན་དུ་ལྷའི་ཡུལ་འཁོར་ཉམས་དགའ་བ། སྐྱེད་མོས་ཀྱི་ཚལ་དང༌། ཁྲུས་ཀྱི་རྫིང་བུ་དང༌། རིན་པོ་ཆེའི་ཤིང་ནགས། སྨན་གྱི་རི་
ལྗོངས༑ པདྨོ་དང་མེ་ཏོག་གི་གླིང༌། སྤོས་ཀྱི་མྱུ་གུས་ཁྱབ་པ། བྱ་དང་རི་དྭགས་གཅན་གཟན་ཡིད་དུ་འོང་བ་རྣམས་བག་ཕེབས་པ། ལྷའི་དཀའ་
ཐུབ་པ་བསམ་གཏན་ལ་གནས་ཤིང༌། ལྷ་ཀླུ་གནོད་སྦྱིན་ལ་སོགས་པའི་བུ་དང་བུ་མོ་སྣ་ཚོགས་པས་རྩེད་འཇོ་རྒྱུན་མི་འཆད་པ། དྲི་ཟའི་གླུ་དང་རྒྱུད་

མངས་སྦྱར་བའི་སྒྲ་སྙན་པས་ཁེབས་པའི་ལྟེ་བར་རིན་པོ་ཆེ་སྣ་ཚོགས་ལས་གྲུབ་པ་བཟོ་དབྱིབས་བཀོད་པའི་ཁྱད་པར་ཐམས་ཅད་ཀྱིས་བལྟ་ན་ངོམ་པ་མེད་པའི་གཞལ་མེད་ཀྱི་ཁང་བརྩེགས་མཐོ་ནམ་
མཁའ་ལྡིང་གི་མཆོད་སྡོང་ལྟ་བུ། ཕྱོགས་མཚམས་སུ་ཁང་པ་བརྩེགས་པ་བརྒྱད། འཁོར་ཡུག་ཏུ་གནོད་སྦྱིན་རྣམས་ཀྱི་གྲོང་ཁྱེར། རྭ་བ་དང༌། བསིལ་ཁང་དང་སྒོ་ཁང་ལ་རྟ་བབས་
དང་༑ འོབས་རིམ་པ་མང་པོར་ཟམ་པ་དང་། སྟེགས་བུ་ཡིད་དུ་མཆིས་པ་དུ་མས་བསྐོར་ཞིང་། ལྷའི་ལོངས་སྤྱོད་ཆེན་པོ་སུས་ཀྱང་བསྒྲན་དུ་མེད་པས་བརྒྱན་པའི་དབུས་སུ། བཻ་ལས་ཆོས་
སྐྱོང་བའི་རྒྱལ་པོ་ཆེན་པོ་རྣམ་ཐོས་སྲས་གསེར་གྱི་ལྷུན་པོ་ལ་ཉི་མ་འབུམ་བསྒྲིལ་བའི་འོད་ཀྱིས་འཁྱུད་པ་ལྟ་བུའི་སྐུ་རྒྱས་པའི་བྱིན་ཆགས་པ། ལྷ་རྫས་ཀྱི་གོས་དང་གོ་ཁྲབ་ཀྱིས་རྒྱ་ནག་པོའི་དཔའ་བོ་
བཞིན་དུ་ལྷབ་ལྷུབ་ཏུ་བརྒྱན་པ། ཕྱག་གཡས་ན་ལྷ་ཀླུ་མིའི་བསམ་འཕེལ་གྱི་ནོར་བུ་གསུམ་ཀའང་རྒྱལ་མཚན་གྱི་རྩེར་མཆོད་པ་དང༌། གཡོན་ནོར་བུ་སྐྱག་བཞིན་པའི་ནེའུ་ལེའི་མགྲིན་པ་བཙིར་
ནས་རྒྱལ་པོ་རོལ་པའི་འགྱིང་བག་གིས་གཏེར་གྱི་བུམ་པ་བརྒྱད་ཀྱི་ཁར་འཕྲོག་བྱེད་ཉལ་བའི་ཁྲི་ལ་བཞུགས་པ། བཙུན་མོ་དཔལ་ཆེན་མོ་བུམ་པ་བཟང་པོ་བཟུང་ནས་ཞོ་འཐུང་བྱིས་པའི་ཚུལ་དུ་✖

༄༅། །བཞུགས་པ། ལས་བྱེད་མདུང་དམར་ཅན་སྐུ་མདོག་དམར་པོ་གཡས་མདུང་བ་དན་དམར་པོ་ཅན། གཡོན་ཤེལ་གྱི་མཆོད་རྟེན་བུམ་པ་ནས་རིན་པོ་ཆེ་སྣ་ཚོགས་
འབབ་པ་བསྣམས་ཤིང་། བསྭེ་རྨོག་དང་བསྭེ་ཁྲབ་གྱོན་པ། གཞན་ཡང་མངག་གཞུག་ནང་མི་སྣག་གི་གཉེན་སྐུ་སྲུང་གི་དམག་ཚོགས་བསམ་གྱིས་མི་ཁྱབ་པས་བསྐོར་བ། ཕྱོགས་མཚམས་
བརྒྱད་ཀྱི་ཁང་པར་གཏེར་གྱི་བདག་པོ་བརྒྱད་སེར་པོ། རིན་པོ་ཆེ་དང་ཨུཏྤལ་སྔོན་པོའི་ཕྲེང་བས་བརྒྱན་ཅིང༌། ཕྱག་གཉིས་ཀྱིས་བུམ་པ་བཟང་པོ་འཛིན་པ། རྩེན་འཁྱིལ་གྱིས་གཏེར་གྱི་བུམ་
པའི་ཁར་བཞུགས་པ་ལ། འཁོར་གནོད་སྦྱིན་བྱེ་བ་ཕྲག་འབུམ་གྱིས་བསྐོར་བ། དེ་རྣམས་ཀྱི་སྤྱི་བོར་ཨཾ། མགྲིན་པར་ཨཱཿ སྙིང་གའི་སྟོད་དུ་ཧཱུཾ། སྨད་དུ་བེེས་མཚན་པ་ལས་འོད་
འཕྲོས༑ རི་རབ་ཆེན་པོའི་བྱང་ཕྱོགས། གནོད་སྦྱིན་ཆེན་པོ་རྣམས་ཀྱི་མདུན་ས། ལྕང་ལོ་ཅན་ནས་ཆོས་སྐྱོང་བའི་རྒྱལ་པོ་ཆེན་པོ་རྣམ་ཐོས་སྲས་འཁོར་བསམ་གྱིས་མི་ཁྱབ་པས་བསྐོར་བ་མདུན་
གྱི་ནམ་མཁར་སྤྲིན་གྱི་ཕུང་པོ་འཁྲིགས་པ་ལྟ་བུར་སྤྱན་དྲངས། བཛྲ་ས་མ་ཛཿ དབྱངས་སྙན་ཞིང་རོལ་མོ་སྣ་ཚོགས་པ་དང༌། དྲི་ཞིམ་པོའི་སྤོས་བསྲེགས་ཏེ། འདི་སྐད་གྱེར་རོ། །བཻ། གཏེར་བདག་ཆེན་

པོའི་འཇིག་རྟེན་ཁམས། །མཐོ་རིས་མི་ཡུལ་ས་འོག་གི །དགའ་དང་སྐྱིད་པའི་དཔལ་ཚོགས་པ། །ལྕང་ལོ་ཅན་གྱི་ཕོ་བྲང་ནས། །རྒྱལ་པོ་ཆེན་པོ་རྣམ་ཐོས་སྲས། །བཀའ་བློན་གཏེར་གྱི་
བདག་པོ་བརྒྱད། །འབངས་འཁོར་བསམ་མི་ཁྱབ་པ་རྣམས། །བདག་གི་དད་པས་སྤྱན་འདྲེན་ནོ། །འཇིག་རྟེན་ཁམས་ཀྱི་དབུལ་འཇོམས་པ། །ཁྱེད་ཀྱི་དམ་བཅའ་མ་ལགས་སམ།
གཞན་དོན་འདི་ཡི་དུས་བབ་ཀྱི། །མ་ཐོགས་ལ་འུར་གཤེགས་སུ་གསོལ། ཞེས་དང་། ཡིག་རྙིང་ལས་བྱུང་བ། བཻ། སྔོན་ཚེ་སངས་རྒྱས་རིན་ཆེན་གདུགས་མཛེས་མཚན། །སྨོན་ལམ་དབང་
གིས་བྱང་སེམས་རིན་ཆེན་མང༌། །འགྲོ་བའི་རྒུད་པ་ཞི་མཛད་ཐུགས་རྗེའི་མཐུ། །རྗེས་དགོངས་བྱང་ཕྱོགས་གནས་ནས་གཤེགས་སུ་གསོལ། །མགོན་པོ་དངོས་གྲུབ་མཆོག་སྩོལ་ནོར་གྱི་
བདག །ཡོན་ཏན་རབ་རྒྱས་གཟི་བརྗིད་མཐའ་ཡས་སྐུ། །འཁོར་བཅས་འདིར་བྱོན་ཕོ་བྲང་གཞལ་ཡས་སུ། །རིན་ཆེན་ཁྲི་པད་ལྷ་རྫས་གདན་ལ་བཞུགས། །རྒྱལ་ཆེན་རྣམ་ཐོས་སྲས་ནི་ནོར་
མང་ལྡན། །གསེར་རི་ལྷུན་པོ་ལྟ་བུར་བརྗིད་ཆགས་ཤིང་། །སྤྲིན་བྲལ་ཉི་མ་ལྟ་བུར་གཟི་འབར་བ། །འདོད་དགུ་ཆར་འབེབས་ཁྱོད་ལ་ཕྱག་འཚལ་བསྟོད། །མཁའ་ཁྱབ་ཡིད་འོང་ལྷ་རྫས་

༄༅། །དངོས་ཀུན་དང་། །དངོས་འབྱོར་ཡིད་སྤྲུལ་སྔགས་རྒྱ་ཏིང་འཛིན་གྱིས། །ཀུན་བཟང་མཆོད་སྤྲིན་རྒྱ་མཚོར་བྱིན་རླབས་པས། །བྲན་འཁོར་བརྟན་གཡོ་ཀུན་ཏུ་སྣང
བས་མཆོད། །བྱིས་དང་མི་ཤེས་བག་མེད་དབང་གྱུར་པའི། །བསམ་སྦྱོར་ནོངས་པ་ཅི་མཆིས་མཐོལ་ལོ་བཤགས། །ལྷ་ཀླུ་མིར་གྱུར་འཇིགས་དང་ཕོངས་སྐྱོབས་པའི། །མཆོད་སྦྱིན་ཕྲིན་
ལས་མཛད་ལ་རྗེས་ཡི་རངས། །འགྲོ་དྲུག་སྡུག་བསྔལ་གནས་ནས་དབུགས་དབྱུང་ཕྱིར། །གང་འདུལ་བརྟན་གཡོའི་ལེགས་བྱས་རྣམ་རོལ་བསྐུལ། །ཁྱོད་སྐུ་ཁྲོ་འཛུམ་བརྗིད་མཛེས་གར་
ཉམས་དགུས། །འཁོར་བ་སྒྲོལ་ཕྱིར་མྱ་ངན་མི་འདའ་གསོལ། །དུས་གསུམ་དགེ་བས་ལྷ་མཆོག་ཁྱེད་ཇི་བཞིན། །ཚོགས་གཉིས་མཐར་ཕྱིན་ནམ་མཁའི་མཛོད་བརྙེས་ཤོག ཅེས་སྤྱན་
དྲངས༑ བསྐྱེད་པ་ལ། ཛཿ ཧཱུྃ་བྃ་ཧོཿ བསྟིམ། དེ་བཞིན་གཤེགས་པ་ལྔས་དབང་བསྐུར། བདུད་རྩིས་ལུས་གང་རིགས་ཀྱི་བདག་པོ་རིན་ཆེན་འབྱུང་ལྡན་ཀྱིས་དབུ་བརྒྱན་པར་གྱུར་པ་ལ་དངོས་སུ་
འབྱོར་པ་རྣམས་ཕུན་སུམ་ཚོགས་པའི་དངོས་པོར་བཤམས། གཞན་ཡིད་ཀྱིས་ནུས་ཚད་སྤྲུལ་ནས་འཇིག་རྟེན་གྱི་ཁམས་གང་ན་ཡོད་པ་དེ་ཐམས་ཅད་ཀྱང་འབུལ་ལོ་སྙམ་བློས་བཟུང་ནས་འདི་སྐད་

གྱེར་རོ། ཡིག་རྙིང༌། བཻ། མཆོད་ཡོན་ཡན་ལག་བརྒྱད་ཆབ་འོ་རྒྱུན་དང༌། །ག་པུར་སྤོས་ཆུའི་ཁྲུས་ཆབ་མཚོ་ལྟར་བཤམས། །སྤོས་དཀར་འབྲས་ཀྱི་དུ་བས་མཁའ་ཁྱབ་
འཁྲིགས༑ བཻ། མནྡྷ་ར་དང་ཨ་དཀར་ནག་པོའི་སྤོས། །སྣང་གསལ་ཀུན་དང་སྦྲུལ་གྱི་སྙིང་པོའི་རྫབ། །ལྷ་མིའི་བཟའ་བཏུང་སྙན་པའི་རོལ་སྒྲ་དང༌། །རིན་ཆེན་སྣ་བདུན་བཀྲ་ཤིས་རྫས་
ཀྱི་རིགས། །འདོད་འཇོའི་བ་ཕྱུག་བཞོན་པ་འདོད་པ་ལྔ། །རྒྱལ་མཚན་ལྷབ་ལྷུབ་རླུང་གཡབ་གདུགས་འཕན་དང༌། །ལྡ་ལྡི་གཏེར་བུམ་དགའ་བར་བྱེད་པའི་རྒྱན། །རྔམ་པའི་དགྲ་ཆ་སྲ་བའི་
གོ་ཆ་དང༌། །བསྲེ་ལ་འོས་དཀོར་ནོར་ལྷ་ཀླུ་མིས་སྔགས་པ། །དངོས་སུ་འབྱོར་བཤམས་གཞན་ནི་ཡིད་ཀྱིས་སྤྲུལ། །འདི་ན་ཡོད་མོས་བློ་ཡིས་བཟུང་ནས་ཀུན། རྒྱལ་པོ་ཆེན་པོ་འཁོར་དང་
བཅས་ལ་འབུལ། །གཞན་ཡང་ཛམྦུ་ཏྲི་ཤའི་ཞལ་ཟས་མཆོག །ཤིང་ཐོག་འབྲུ་ཟས་མངར་གསུམ་བཱ་ལིང་བརྒྱན། །ཞོ་མར་འབྲུ་བཅུད་སྨན་སྣ་ཇི་སྙེད་སྤོད། །གཙང་མའི་གསེར་སྐྱེམས་ཤ་
ལྔ་བདུད་རྩི་ལྔ། ཨོཾ་ཨཱཿ ཧཱུྃ་གིས་སྦྱངས་རྟོགས་སྦར་བྱས་ནས། །འདོད་ཡོན་ཚོགས་ཀྱི་མཆོད་པ་འབུལ་ལགས་ན། །རྒྱལ་ཆེན་འཁོར་བཅས་ཐུགས་དམ་བསྐང་གྱུར་ཅིག བཻ། མི་

༄༅། །འཇིགས་སེང་གེའི་ཁྲི་སྟེང་ན། །བཻ་ལས་བྱུང་བའི་མགོན་པོ་ནི། །ངལ་གསོས་དགེ་བ་སྟོབས་པོ་ཆེ། །ས་བརྒྱད་དབང་ཕྱུག་ཁྱོད་ལ་བསྟོད། །བཙུན་མོ་བཞི
དང་སྲས་བཞི་དང༌། །གནོད་སྦྱིན་བརྒྱད་དང་ཀླུ་ཆེན་བརྒྱད། །ལྷ་སྲིན་སྡེ་བརྒྱད་འཁོར་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །དགྲ་བགེགས་མ་ལུས་གཞོམ་པ་དང༌།
འབྱོར་པའི་ལོངས་སྤྱོད་ཕུན་ཚོགས་ཤིང༌། །འདོད་རྒུ་ཡིད་བཞིན་འགྲུབ་པ་དང༌། །གཞན་དོན་ལྷུན་གྱིས་གྲུབ་པར་མཛོད། དེ་ནས་བྱེ་བྲག་གཏོར་མ། ཨོཾ་བཛྲ་ཨ་མྲྀ་ཏས་བསངས། སྭ་བྷཱ་ཝ་
Ju
སྦྱངས། བྷཾ་སེར་པོ་ལས་གཏོར་སྣོད་རིན་པོ་ཆེའི་ཁང་བརྩེགས་རི་རབ་ཙམ་གྱི་ནང་དུ་གཏོར་མ་ཁཾ་ལྗང་ཁུ་ལས་ཞལ་ཟས་རོ་བརྒྱ་པ་ནམ་མཁའ་ཁྱབ་པར་གྱུར། ཨོཾ་ཨཱཿ ཧཱུྃ་ཧོས་སྦྱང་རྟོགས་
སྤར༑ བདུདརྩིར་བྱས་པ། ཨོཾ་ཨ་ཀཱ་རོ་སོགས། ཨོཾ་ཨཱཿ ཧཱུཾ། ཨོཾ་རུ་རུ་སྥུ་རུ་ཛྭ་ལ་ཏི ཥྛ་སིདྡྷི་ལོ་ཙྪནི་སརྦ་ཨརྠ་ས་ངྷུ་ནི་སྭཱ་ཧཱ། ཨོཾ་ན་མཿསརྦ་ཏ་ཐཱ་ག་ཏེ་བྷོ་བི་ཤྭ་མུ་ཁེ་བྷྱཿ སརྦ་ཐཱ་ཁཾ་ཨུདྒ་ཏེ་
སྤ་ར་ཎ་ཨི་མཾ་ག་ག་ན་ཁཾ་སྭཱ་ཧཱ། ཨོཾ་བཻ་ཤྲ་མ་ཎ་ཡེ་ཨི་དཾ་བ་ལིནྟ་གྲྀ ཧྣནྟུ། ས་མ་ཡ་རཀྵནྟུ། མ་མ་སརྦ་སིདྡྷི་མྨེ་པྲ་ཡཙྪ་སརྦ་ཀརྨ་སཱ་ཧ་ཨ་མོ་གྷ་ཡེ་སྭཱ་ཧཱ། ཨོཾ་བཻ་ཤྲ་མ་ཎ་ཛམྦྷ་ལ་ཛ་ལནྡྲ་ཡ་

པུརྞ་བྷ་དྲ་ཡཱ། མ་ཎི་བྷ་དྲ་ཡ། ཀུ་བེ་རཱ་ཡ། སཾ་པྲ་ཛྙཱ་ན་ཡེ། གུ་ཧྱ་ནྷཱ་ན་ཡེ། པཉྩི་ཀ་ཡེ། པི་ཙི་ཀུནྜ་ལི་ཡེ། ནཱ་ག་རཱ་ཛ་ཡེ། ཡཀྵ་ཤྭ་ར་ཡེ། ས་པཱ་རི་ཝཱ་རི་ཨི་དཾ་བ་ལིཾ་ཏ་
གྲྀཧྣན༑ ས་མ་ཡ་རཀྵནྟུ། མ་མ་སརྦ་སིདྡྷི་མེ་པྲ་ཡཙྪ་སརྦ་ཀརྨ་སཱ་དྷ་སྭཱ་ཧཱ། ཞེས་ལན་གསུམ་མམ་བདུན་གྱིས་གཙོ་འཁོར་ཐམས་ཅད་ལ་ཕུལ་བས་མཉེས་ཤིང་ཚིམས་པར་བསམས་ལ། འདོད་གསོལ་ནི། རྒྱལ་པོ་
ཆེན་པོ་རྣམ་ཐོས་སྲས་འཁོར་དང་བཅས་པ་ཁྱེད་རྣམས་ལ་མཐུན་པའི་རྟེན་རྫས་མཆོད་རྫས་དམ་པ་འདི་འབུལ་ལོ། ཚིམ་ཞིང་དགྱེས་པར་བཞེས་ལ་སྒྲུབ་པ་པོ་བདག་གི་བསམ་དོན་མ་ལུས་པ་ཡིད་
བཞིན་དུ་འགྲུབ་པར་མཛད་དུ་གསོལ། སླར་ཡང་བསྐང་ཞིང་བསྟོད་ཅིང་ཕྲིན་ལས་བཅོལ་པ་ནི། བཻ། རིན་ཆེན་སྣ་བདུན་ཁང་བཟའ་འཁོར་དང་བཅས། །ལྟ་བས་མི་ངོམས་ལྕང་ལོ་ཅན་གཉིས་པ།
སྐྱེད་ཚལ་ནགས་ཀླུང་བདེ་བ་ཅན་ལྗོངས་བཞིན། །གཞལ་མེད་ཁང་བརྩེགས་ལྷུན་ཆགས་ཐུགས་དམ་བསྐང༌། །དཔག་བསམ་ཤིང་དང་སྤོས་ཆུའི་ཀླུང་འབབ་ངོགས། །ནོར་བུའི་འཁྲི་ཤིང་རྟ་
གླང་བཞོན་པའི་ཁྱུ། །ཡིད་འོང་རི་དྭགས་བྱ་གཅན་གྱིས་གང་བ། །གྲུབ་དང་རིག་འཛིན་རྩེན་པས་ཐུགས་དམ་བསྐང༌། །རིན་ཆེན་སྲད་བུའི་ཟུང་བཏག་ཟ་འོག་གི །ཕྱི་ནང་དར་ཟབ་བར་དུ་ ྨ

སྐྱུ ༄༅། །སྲིན་བལ་ཅན། །མུ་ཏིག་ཚོམ་དང་ནོར་བུའི་ཕྲ་བཀོད་པའི། །ན་བཟའི་ཉེར་སྤྱོད་དུ་མས་ཐུགས་དམ་བསྐང༌། །སྲ་མཛེས་བཻཌཱུརྻ་ཡི་བྱང་བུ་ལ། །རིན་ཆེན་རྒྱུད
སྦྲེལ་གསེར་དངུལ་མུ་ཏིག་གཡུ། །ནོར་བུའི་ཤམ་སྐེད་ཆུ་སྲིན་གཅན་ལྤགས་མཛེས། །གོ་ཁྲབ་རྨོག་ཞུ་བརྒྱན་པས་ཐུགས་དམ་བསྐང་། །རྣོ་ངར་སྲ་བཙནཾ་རིན་ཆེན་རལ་གྲི་ཕུབ། །དཔའ
བོའི་སྟག་ཆས་དགྲ་སྡེའི་གཤེད་མངག་པའི། །མདའ་མདུང་དགྲ་སྟ་མཚོན་ཆའི་ཚོགས་བསྒྲིགས་པའི། །གཤིན་རྗེའི་མདུན་ས་ལྟ་བུའི་ཐུགས་དམ་བསྐང༌། །རྟ་མཆོག་ཅང་ཤེས་སྤྲིན་གྱི་
ཤུགས་ལྡན་ཞིང༌། །བོང་འགྲོས་གཟུགས་རྩལ་འགྲན་གྱི་དོ་བྲལ་བ། བཻཌཱུར་མདངས་བཀྲ་དཀར་དམར་ངང་ཞུར་སོགས། །རིན་ཆེན་རྒྱན་གོས་མཛེས་པས་ཐུགས་དམ་བསྐང་། །མཆེ་བ་
དྲུག་ལྡན་གླང་ཆེན་ཐལ་དཀར་དང་། །ས་སྲུང་བུ་ལྟར་གཡུལ་ལས་རྒྱལ་བྱེད་ཅིང༌། །ཅི་བསམ་འདོད་པ་ནུ་མ་ལས་བྱུང་བའི། །མཛེས་ཤིང་ཡིད་འོང་འདོད་འཇོའི་བ་ཡི་ཁྱུ། །གཞན་ཡང་རྭ་
གསོལ་
རྨིག་རྡོ་རྗེའི་ཤུགས་ལྡན་གཡག །རྔ་ཞོལ་གྱིས་བརྗིད་ངར་སྒྲས་ཁོལ་བའི་སྡེ། །དཀར་འཇམ་སྤུ་སྡུག་འཁྱིལ་བའི་རྭ་ལྡན་ཞིང༌། །གངས་ཅན་རྣམས་ལ་འདོད་སྦྱིན་གཡང་ལུག་ཁྱུ། །ཞོལ་ཁ་

༦བརྗིད་ར་དང་རྨ་བྱ་ནེའུ་ལེ་སོགས། །གནམ་འཕུར་ས་ཆུ་ནགས་ཚལ་རྒྱུ་བའི་གཟུགས །སྲིད་དགུ་མ་ཚང་མེད་པས་ཐུགས་དམ་བསྐང༌། བཻ། རིན་ཆེན་ཕོ་བྲང་དམ་པ་ནས། །མི%
འཇིགས་སེང་གེའི་ཁྲི་སྟེང་ན། །བཻ་ལས་བྱུང་བའི་མགོན་པོ་ནི། །ངལ་གསོས་དགེ་བ་སྟོབས་པོ་ཆེ། །སེམས་དཔའི་སྐྱིལ་ཀྲུང་བཞུགས་ལ་བསྟོད། །གཡས་ན་རིན་ཆེན་རྒྱལ་མཚན
འཛིན༑ །གཡོན་ན་གཏེར་གྱི་ནེའུ་ལེ་བསྣམས། །སྐུ་ནི་གསེར་གྱི་འོད་ལས་མཛེས། །ཞལ་ནས་རིན་ཆེན་ཆར་པ་འབེབས། །ཐུགས་རྗེའི་ཕོངས་པ་ལས་སྒྲོལ་མཛོད། །སྐུ་ནི་རིརིན་ཆེན་རྒྱན་
གྱིས་བརྒྱན། །བྱང་ཕྱོགས་རྒྱལ་པོར་སྐུ་ཡང་སྤྲུལ། ྋ།རྣམ་ཐོས་སྲས་སུ་མཚན་ཡང་གྲགས། །གཏེར་བདག་ཁྱོད་ལ་ཕྱག་འཚལ་བསྟོད། །བུམ་པ་བཟང་པོའི་རྣམ་པར་བརྒྱན། །དཔག
བསམ་ཤིང་དང་རིན་ཆེན་ཤིང་། །རྫིང་བུ་བཟང་པོ་འདོད་འཇོའི་བ། །གཏེར་བདག་ཁྱོད་ལ་ཕྱག་འཚལ་བསྟོད། །ཛམྦྷ་ལ་ནི་གསེར་གྱི་མདོག །རྫུ་འཕྲུལ་རྟ་ཡི་སྟེང་ན་བཞུགས། །གཡོན་
པས་ནེའུ་ལེ་གཡས་པ་ན། །རིན་ཆེན་བསྣམས་ལ་ཕྱག་འཚལ་བསྟོད། །གང་བ་བཟང་པོ་སྐུ་མདོག་སེར། །རྫུ་འཕྲུལ་རྟ་ཡི་སྟེང་ན་བཞུགས། །གཡོན་པས་ནེའུ་ལེ༴ བུམ་པ་བསྣམས་ལ་

༄༅། །ཕྱག་འཚལ་བསྟོད། །ནོར་བུ་བཟང་པོ་སྐུ་མདོག་དཀར། །རྫུ་ཕྲུལ་རྟ་ཡི་སྟེང༴ གཡོན་པས་ནེའུ་ལེ༴ ནོར་བུ་བསྣམས་ལ་ཕྱག་འཚལ་བསྟོད། །ཀུ་བཻ་ར་ནི་
སྐུ་མདོག་ནག །རྫུ་འཕྲུལ་རྟ་ཡི་སྟེང་ན་བཞུགས། །གཡོན་པས་ནེའུ་ལེ༴ རལ་གྲི་འཛིན་ལ༴ ཡང་དག་ཤེས་ནི་སྐུ་མདོག་དཀར། །རྫུ་འཕྲུལ་རྟ་ཡི་སྟེང་ན༴ གཡོན་པས་ནེའུ་
ལཿ གསེར་གྲི་བསྣམས་ལ༴ འབྲོག་གནས་སྐུ་མདོག་ནག་པོ་ལ། །རྫུ་འཕྲུལ་རྟ་ཡི་སྟེང་ན་བཞུགས། །གཡོན་པས་ནཾའུ་ལེ༴ མདུང་དམར་འཛིན་ལ༴ ལྔས་རྩེན་སྐུ་མདོག་སེར་སྐྱ་
ལ༑ །རྫུ་འཕྲུལ་རྟ་ཡི་སྟེང་ན༴ །གཡོན་པས་ནེའུ་ལེ་གཡས་པ་ན། །ཁང་བརྩེགས་འཛིན་ལ་ཕྱག་འཚལ་བསྟོད། །པི་ཙི་ཀུཎྜ་ལི་ནི་དཀར། །རྫུ་འཕྲུལ་རྟ་ཡི་སྟེང༴ །གཡོན་པས་ནེའུ་
ལེ༴ གྲི་ཕུབ་འཛིན་ལ་ཕྱག་འཚལ་བསྟོད། །གནོད་སྦྱིན་བྱེ་བའི་འཁོར་གྱིས་བསྐོར། །མདོག་མི་སྡུག་པ་སྣ་ཚོགས་ཏེ། །གཡོན་པ་ཐམས་ཅད་ནེའུ་བསྣམས། །གཡས་ན་མཚོན་ཆ་སྣ་
ཚོགས་འཛིན། །གཞན་གྱིས་དཔུང་རྣམས་འཇོམས་པར་བྱེད། །གཏེར་བདག་ཁྱོད་ལ་ཕྱག་འཚལ་བསྟོད། །མགོན་པོ་འཁོར་བཅས་ཐམས་ཅད་ཀྱིས། །ཁམས་གསུམ་མ་ལུས་དབང་དུ་ ྨ

བསྡུས༑ །ཁྱོད་ནི་ནོར་བདག་ཆེན་པོ་སྟེ། །གཏེར་བདག་ཁྱོད་ལ་ཕྱག་འཚལ་བསྟོད། །ཐུགས་རྗེ་ཆེན་པོ་གནོད་སྦྱིན་སྐུ་སྤྲུལ་པའི། །རྒྱལ་ཆེན་རྣམ་མང་ཐོབ་སྲས་བཙུན་མོ་སྲས། །ནང་
བློན་གནོད་སྦྱིན་རྟ་བདག་སྡེ་དཔོན་བརྒྱད། །ཉི་ཤུ་རྩ་བརྒྱད་སྡེ་དཔོན་སུམ་ཅུ་གཉིས། །ལྗོངས་གནས་ཡུལ་འཁོར་སྐྱོང་དང་འཕྲོག་མ་བུ། །སྲིན་བདུད་མ་མོ་ཀླུ་བརྒྱད་སྣ་ཚོགས་
གཟུགས༑ །གནོད་སྦྱིན་བྲན་གཡོག་འཁོར་བཅས་ཁྱེད་རྣམས་ཀྱིས། །རྡོ་རྗེ་འཆང་ཆེན་ཕྱག་ན་རྡོ་རྗེ་དང༌། །སྤྱོད་མཛད་ཆོས་ཀྱི་རྡོ་རྗེ་ཀུན་ཏུ་བཟང༌། །འགྲོ་བཟང་སྙིང་པོ་རིན་ཆེན་རྡོ་རྗེ་
དང་༑ །ཁ་ཆེ་དགོན་པ་ཟངས་དཀར་ལོ་ཙཱ་བ། །གཡོར་པོ་ཇོ་སྟོན་བསོད་ནམས་རིན་ཆེན་དང༌། །པདྨ་བཀྲ་ཤིས་རྟག་པ་ཇོ་བཟང་དང༌། །བྱམས་པ་ལོ་ཙཱ་བསོད་ནམས་དབང་ཕྱུག་དང༌།
བསོད་ནམས་སེང་གེ་རིན་ཆེན་སེང་གེ་སྟེ། །ཐམས་ཅད་མཁྱེན་པ་བུ་སྟོན་རིན་ཆེན་གྲུབ། །སངས་རྒྱས་ཀུན་དངོས་བླ་མ་དེ་རྣམས་ཀྱི། །བསྟེན་བསྟེན་བསྒྲབ་བསྒྲབ་གསོལ་གསོལ་མཆོད་
མཆོད་ནས། །བཀའ་དང་དམ་ལ་བཏགས་པའི་དམ་ཚིག་ཅན། །ཆོས་འཁོར་སྒྲུབ་པོ་སྐྱོང་བའི་ཐུགས་རྗེ་ཅན། །ཆོས་སྐྱོང་ཆེན་པོ་འཁོར་བཅས་ཁྱེད་རྣམས་ཀྱིས།ྋ །རྡོ་རྗེ་འཆང་བ་བླ་མའི་

༄༅། །བཀའ་བཞིན་ཏུ། །སངས་རྒྱས་བསྟན་པ་འགྲོ་བའི་ཕན་བདེ་དར། །བཤད་སྒྲུབ་སྡེ་སྐྱོང་བསྟན་འཛིན་ཚེ་དཔལ་བརྟན། །ཁྱད་པར་སྒྲུབ་པའི་གནས་འདིར་རྟགས་
བཞུགས་ནས། །འགལ་རྐྱེན་ཉེར་འཚེ་རྒུད་པ་ཀུན་ཞི་ཞིང༌། །མཐུན་རྐྱེན་སྦྱིན་སོགས་ཆོས་སྤྱོད་བཅུའི་འཇུག་པས། །དོན་གཉིས་བསྒྲུབ་ལ་ཚེ་ཡི་རིག་འཛིན་གྱིས། །རྟག་ཏུ་མིག་ནི་ཡ་
མཚན་ལྟད་མོས་བྲེལ། །རྣ་བར་གཏམ་སྙན་འབའ་ཞིག་སྣར་དྲི་ཞིམ། །ལྕེ་ལ་རོ་བརྒྱ་ལྡན་པའི་བཟའ་བཏུང་མོད། །ལུས་ལ་རེག་འཇམ་མཛེས་པའི་གོས་རྒྱན་གསར། །མངའ་ཐང་འབངས་
ཏ
འཁོར་ནོར་ཕྱུགས་དར་ཟབ་འབྲུ། །རིན་ཆེན་བང་མཛོད་ཁྱོད་དང་མཉམ་པ་དང༌། །ཡིད་ལ་ཅི་འདོད་བསམ་པའི་མོད་ཉིད་དུ། །ལྷན་གྱིས་གྲུབ་པ་རྣམས་ཀྱིས་དངོས་གྲུབ་སྩོལ། ཞེས་དངོས་
གྲུབ་བླངས་ཏེ། བསྟོད་པ་ནི། བཻ། འདོད་དགུའི་ཆར་འབེབས་བསམ་འཕེལ་ནོར་བུའི་དབང་། །རེ་བ་ཐམས་ཅད་སྟེར་བའི་དཔག་བསམ་ཤིང༌། །སྨོན་པ་འཕྲལ་ལ་འགྲུབ་པའི་བུམ་པ་
བཟང་༑ །ངལ་བསོས་དགེ་བ་ཁྱོད་ལ་བདག་བསྟོད་དོ། །དགའ་བའི་རིན་ཆེན་ཀུན་འབྱུང་རྒྱ་མཚོ་ཆེ། །སྐྱིད་པའི་མྱུ་གུས་རྟག་འགེངས་དབང་ཆེན་ས། །བདེ་བའི་དཔལ་འགྱེད་འཕགས་པ་

ནམ་མཁའི་མཛོད། །གཏེར་བདག་ཆེན་པོ་ཁྱོད་ལ་བདག་བསྟོད་དོ། །འོད་ཀྱིས་ཉི་མ་ཕམ་བྱེད་གསེར་གྱི་སྐ། །རྡོ་རྗེའི་ཁྲབ་བགོས་བདུད་ཀྱི་དཔུང་འཇོམས་ཤིང༌། །སངས་རྒྱས་བསྟན་པ་
ཀུན་ཏུ་སྐྱོང་མཛད་པའི། །རྣམ་ཐོས་སྲས་པོ་ཁྱོད་ལ་བདག་བསྟོད་དོ། །ཁམས་གསུམ་དབང་སྡུད་གཏེར་བུམ་གདོང་ལྔའི་ཁྲིར། །འགྱིང་བའི་ཕྱག་གཡས་ནོར་བུའི་རྒྱལ་མཚན་དང༌། །ནོར་
བུ་སྐྱག་པའི་ནེའུ་ལེ་འཛིན་པ། །རྨུགས་འཛིན་རྒྱལ་པོ༴ ཅི་བསྒོའི་ལས་ལ་ཐོགས་མེད་འཕྲིན་ལས་པ། །དཔའ་ཞིང་རྟུལ་ཕོད་ལྷ་ཡི་གྱད་ཆེན་པོ། །གོས་སྔོན་གྱིས་མཛེས་ནོར་སྦྱིན་
དམག་ཚོགས་ཀྱི། །སྡེ་དཔོན་འཁོར་བཅས་ཁྱོད་ལ་བདག་བསྟོད་དོ།། ཞེས་དང༌། གཞན་ཡང་ཡིག་རྙིང་ལས་བྱུང་། བཻ། ཁྱོད་ནི་བྱང་ཆུབ་སེམས་དཔའི་རིན་ཆེན་མང་། །སྲིད་གསུམ་ལྷ་སྲིན་
རྒུད་པ་བསལ་བའི་ཕྱིར། །འཇིག་རྟེན་སྐྱོང་མཛད་གནོད་སྦྱིན་ཆེར་སྤྲལ་པའི། །ས་བཅུའི་དབང་ཕྱུག་གཏེར་བདག་ཁྱོད་ལ་བསྟོད། །སྔོན་ཚེ་མཁའ་ལྡིང་གཉིས་འགྱུར་ཀླུ་རྒྱལ་གྱིས། །འོད་
སྲུང་གུས་བསྟན་བསླབ་པའི་གཞི་ནོད་པས། །ཤཱ ཀ་ཐུབ་བསྟན་དར་སྨོན་ལམ་མཐུ་བཙན་པོར། །གནོད་སྦྱིན་གཙོ་བོར་གྱུར་པ་ཁྱོད་ལ་བསྟོད། །ལྷ་ཆེན་མང་དུ་ཐོས་པའི་དྲང་སྲོང་སྲས།

༄༅། །སྲིད་སྒྲུབ་མཚན་གསོལ་ལྕང་ལོ་ཅན་ཕུལ་ནས སྲིད་གསུམ་རྒྱལ་པོར་དབང་བསྐུར་གཙང་མའི་རིགས། །ལྷ་ཡི་དམག་དཔོན་ཆེན་པོ་ཁྱོད་ལ་བསྟོད། །སྒྲ་
གཅན་དཔུང་གིས་ལྷ་ལ་རྒོལ་བའི་ཚེ། །ཁྱོད་སྐུ་རི་རབ་སྐེད་པར་ངལ་གསོ་བས། །མཐོང་བས་གཟི་བརྗིད་མི་བཟོད་ལྷ་མིན་གཡུལ། །སྐྲག་པས་ལྷ་རྣམས་དབུགས་དབྱུང་ཁྱོད་ལ་བསྟོད།
མགུལ་ཕྲེང་རབ་རྒོད་དམག་གི་ལྷ་ཡི་གནས། །འཕྲོག་གཉེར་མི་འཇིགས་སེང་གེ་ལ་ཆིབས་ནས། །གཟི་བརྗིད་ཆེན་པོས་ལྷ་མིན་ཕམ་མཛད་པ། །བསྟན་སྲུང་ཆེན་པོར་མངའ་གསོལ་ཁྱོད་ལ་
བསྟོད༑ །ཁྱོད་ནི་རྡོ་རྗེ་ཐེག་པ་མ་ལུས་པའི། །དབང་བསྐུར་གཙང་མའི་གནས་ཀྱིས་འོག་མིན་དུ། །འཇམ་དཔལ་སྤྲལ་སོགས་དཀྱིལ་འཁོར་རྒྱ་མཚོའི་བདག །རིག་ཀུན་འཁོར་འདས་
བསྒྱུར་སོགས་ཁྱོད་ལ་བསྟོད། །སྔོན་ཚེ་སངས་རྒྱས་དཔག་མེད་སྐྱོབས་པའི་དྲུང༌། །རིན་ཆེན་གདུགས་ཕུལ་བྱང་ཆུབ་སེམས་བསྐྱེད་མཐུས། །ལེགས་རབ་བརྒྱན་པའི་ཞིང་དུ་རྒྱལ་སྲས་
འཁོར༑ །དེ་བཞིན་གཤེགས་པས་ལུང་བསྟན་ཁྱོད་ལ་བསྟོད། །ལྷ་ཡི་རྒྱལ་པོ་རྣམ་པར་སྣང་མཛད་གཟུགས། །སངས་རྒྱས་མཛད་པ་ཇི་བཞིན་ཡོན་ཏན་འཕྲུལ། །བསམ་མི་ཁྱབ་ཞེས་ཡང་

དག་ཤེས་སོགས་ལ། །གསང་བའི་བདག་པོའི་བསྔགས་པ་ཁྱོད་ལ་བསྟོད། །རྒྱལ་བའི་ཐུགས་སྤྲལ་མཛད་པ་བཅུ་གཉིས་གྲོགས། །ཀུན་ཏུ་སྣང་བའི་མཐུ་སྟོབས་མི་ཟད་པར། །སྐལ་བཟང་
རྒྱལ་བའི་བཀའ་བསྒོས་སྲུང་བ་པོའི། །སྡེ་དཔོན་ཆེན་པོར་གྲུབ་པ་ཁྱོད་ལ་བསྟོད། །སྲིད་འདིའི་ལྷ་དང་ལྷ་མོ་ལྷ་མིན་ཀླུ། །གྲུལ་བུམ་ཡི་དྭགས་ལུས་སྲུལ་ཤ་ཟའི་སྡེ། །མཁའ་ལྡིང་གཟའ་
སྐར་དྲང་སྲོང་གདོན་ཚོགས་རྣམས། །བཀའ་ཉན་འཁོར་དུ་བསྡུ་མཛད་ཁྱོད་ལ་བསྟོད། བཻ། བྷཾ་ལས་རིན་ཆེན་སྣ་བདུན་ཁང་བརྩེགས་མཆོག །དཔལ་གྱི་རྔམས་ཆེན་འཁོར་ཡུག་གྲོང་ཁྱེར་
འབྱོར༑ སྐྱེད་ཚལ་ནགས་ཀླུང་ཉམས་དགའ་ལྕགས་རིའི་ཕྱོགས། །ཕུན་ཚོགས་མཁར་བརྒྱད་སྐྱིད་བྲོད་ཁོ་ནའི་དབུས། །བཻ་ལས་ཛམ་བུའི་གསེར་མདོག་དར་བས་སྐུ། །འོད་ཟེར་རྒྱ་མཚོའི་
རྦ་ཀློང་འཁྲུགས་པ་ཅན། །རྣམ་རྒྱལ་བཞིན་རས་ཞལ་ནི་འཛུམ་ཆེ་བ། །ཤངས་ཀྱི་གཟེངས་མཐོ་སྤྱན་འབྲས་ཁྲལ་ཧུར། །སྨིན་འཁྱོགས་འདོད་པའི་གཞུ་སྟེ་ས་གསུམ་པོའི། །ན་ཆུང་ཐམས་
ཅད་ཆགས་པའི་སྤུ་ལང་གཡོས། །མགུལ་ཟླུམ་སྟོད་རྒྱས་སྐེད་སྦོམ་ཡན་ལག་རག །ཐུང་མིན་གནས་གྲོ་དྷ་ལྟར་ཆུ་ཤིང་གབ། །ཅོད་པཎ་རོལ་པའི་པ་ཏྲ་ཕྲ་ཚོམ་ཅན། །གཙུག་རྒྱན་ཡིད་

༄༅། བཞིན་ནོར་བུ་ཉི་མར་འཁུ། །སྙན་ཆ་སེ་མོ་དོ་ཤལ་ལྷབ་ལྷུབ་གོས། །བརྒྱ་བྱིན་མནབ་སྙམས་སྲང་ལ་བཅལ་བ་བཞིན། །དེ་སྟེང་རྡོ་ཁྲབ་བགོས་
པ༑ །ཕས་ཀྱི་མཚོན་ཟོན་དུ་མིན་ཅི་སླད་ན། །སྲེད་མེད་བུ་ཡི་སྟོབས་ལྡན་གྱད་ཆེན་པོར། །ཕྱོགས་དུས་གང་ཡང་རྒྱལ་བའི་དཔའ་མཚན་ནོ། །ཕྱག་གཡས་རྒྱལ་མཚན་རྩེ་མོ་ཟ་མ་ཏོག །
ལྷ་ཀླུ་མི་ཡི་བསམ་འཕེལ་གསུམ་བཀོད་ནས། །རྒྱ་མཚོའི་དུས་རླབས་མི་གཡོལ་དེ་ལྟ་བུར། །དུས་དུས་རིན་ཆེན་ཆར་ཆེན་འབེབས་པ་ཉིད། །གཡོན་པ་ནེའུ་ལེ་ཡི་མགྲིན་བརྩིར་ནས།
35
ནོར་བུ་སྐྱག་བཅུག་ཕོངས་པ་ལ་བཀྱེ་བས། །ངལ་བསོས་དགེ་བ་ཞེས་བསྟོད་མགྲིན་པའི་རྔ། །ཁྱོད་མདུན་ཙམ་མིན་གར་ཡང་བརྡུ་པར་གྱུར། །གདོང་ལྔའི་ང་རྒྱལ་ཆེན་པོའི་ཕ་རོལ་སྟེང༌།
འཕྱོང་བསམ་འཕྲུལ་མིག་གྱེན་བསྐྱོད་རལ་ཚོགས་ཀྱིས། །ཅུང་ཟད་འཐེན་པ་སྟོབས་ཆེན་ཤ་ར་བྷར། །ནོར་བུའི་ཆུན་འཕྱང་མང་འཕྱང་གསེར་སྒ་གཏད། །རྒྱལ་པོ་ཆེན་པོ་རོལ་པས་དེར་འགྱིང་
ཡང༌༑ །རྣམ་གཟིགས་ཉམ་ངའི་ཕྱོགས་ལྷུང་སྐྱོབ་རིངས་པ། །ཐོས་པའི་སྐྱོགས་ཀྱི་བཟོད་འོས་སངས་རྒྱས་ཀྱི། །སྲས་མཆོག་རིན་ཆེན་མང་ལ་ཕྱག་འཚལ་བསྟོད། །གསེར་མདོག་ཉི་མའི་

གཟི་ཅན་ཛམྦྷ་ལ། །གོ་ཆ་ཆེར་བསྒོས་རྫུ་འཕྲུལ་རྟ་ཡི་སྟེང་། །བདུད་ཀྱི་སྒྱུ་འདུལ་ལྟ་དམའ་སྐད་ཞན་པར། །སློང་བའི་རེ་བསྐང་མྱུར་པོ་དེ་ལ་བསྟོད། །ཕྱོགས་བཅུར་གུར་གུམ་འཁུར་ཚོས་
གང་བ་བཟང༌། །གོས་ཅན་ཅང་ཤེས་སྟེང་ནས་ངན་གཞོལ་ཀུན། །ཚར་གཅོད་དགེ་ལ་ཞུགས་རྣམས་ཅི་སྨོན་པ། །འཕྲལ་འགྲུབ་བུམ་བཟང་ཁ་འབྱེད་དེ་ལ་བསྟོད། །རབ་དཀར་བདུད་རྩིའི་
འོད་འཕྲོ་ནོར་བུ་བཟང༌། །ལྷ་ཡི་གོ་མཛེས་སྤྲིན་ཤུགས་ཁར་རྩེ་ཞིང༌། །སྲིད་པའི་དབང་ཆེན་ཀུན་འཁོར་ཐུབ་པའི་བསྟན། །ཀུན་གྱི་སྲིད་ཞུ་སྐྱོང་བ་དེ་ལ་བསྟོད། །གློག་དྲག་གཡོ་བའི་སྤྲིན་
ནག་ཀུ་བཻ་ར། །ཞུབ་ཅ་རྟ་ལ་དཔའ་སྐྱེན་རྡོ་རྗེའི་ལྕེ། །བརྒྱ་ཕྲག་འཕངས་ནས་བསྟན་དགྲའི་མགོ་འགེམས་པ། །རལ་གྲིའི་གཉེན་དུ་གྱུར་པ་དེ་ལ་བསྟོད། མདོག་སེར་རྒྱལ་པོའི་མཛོད་པ་
ཡང་དག་ཤེས། །ཡིད་མྱུར་ལྟར་བཅིབས་མི་མཐུན་ཕྱོགས་འཇོམས་ཤིང༌། །ཅི་དགོས་ཐམས་ཅད་བསམ་པའི་མོད་སྦྱོར་བ། དབུལ་གདུང་གྲིབ་སེལ་བླ་མེད་དེ་ལ་བསྟོད། །གསེར་གྱི་
མདངས་ཅན་དམག་གི་དཔོན་ལྔས་རྩེན། །གོ་སྤྲད་བཀོད་བཤམ་འཐབ་ཞུགས་ལྷ་མིན་རྣམས། །གཡུལ་ངོར་ཕམ་བྱས་དེ་བཞིན་ཐམས་ཅད་དུ། །རྒྱལ་བའི་རྔ་ཆེན་ཉིད་བརྡུང་དེ་ལ་བསྟོད།

༄༅། །མུན་པ་མུན་ནག་འཐིབ་འདྲ་འབྲོག་གནས་པ། །བཙན་པའི་གོ་གྱོན་རླུང་ལྟར་འཕྱོ་བའི་རྟ། །ཕ་རོལ་དགྲ་དཔུང་འཐོར་ནས་འདེད་བྲོས་པ། །ཤཱཀྱའི་བུ་རྫི་ཆེན་པོ་དེ་
ལ་བསྟོད། །ཀུ་མུད་རྒྱས་འདྲ་པི་ཙི་ཀུནྜ་ལི། །ཡ་ལད་ཁྲབ་ཅན་རྟ་གསར་རྒྱུག་ཐེང་རེས། །གླིང་བཞི་ཉུལ་བས་མ་རུང་རྣམ་འཇོམས་པ། །ཆོས་ཀྱི་མེལ་ཚེ་མཁན་པོ་དེ་ལ་བསྟོད། །རྒྱ་
མཚོ་བརྒྱད་གནས་དབང་པོར་བཅས་པའི་ཀླུ། །བྲག་རྫོང་གནོད་སྦྱིན་བཞིན་མི་སྡུག་གཏུམ་པ། །ཁམས་གསུམ་སྡེ་བརྒྱད་དཀར་པོའི་ཕྱོགས་ཞན་ཅན། །ཀུན་གྱི་སྡེ་དཔོན་ཁྱོད་ལ་བདག་བསྟོད་
དོ༑ །ཐུགས་རྗེས་གཟིགས་པས་དབུལ་མིན་ཆེས་ལྷག་པས། །ལ་འུར་བཙའ་བས་མཆོད་སྦྱིན་མཛོད་ཅིག་ཅེས། །ཡན་ལག་མཆོག་བཏུད་ཐལ་སྦྱར་གདུང་ཤུགས་ཀྱིས། མཆི་མ་བཀུ་བའི་
ངག་གིས་ཞུ་གསོལ་ལོ།། བཟླས་པ་བྱ་བར་འདོད་ན། མན་ངག་བཞིན་དུ་དམིགས་ཤིང་བཟླས་པ་བྱ། དེ་ནས་རྟེན་འབུལ་ལས་ཁང་འབུལ་ནི། བཻ། ཛམྦུའི་གསེར་དང་རིན་ཆེན་བཻཌཱུརྻ། ཨིནྡྲ་ནཱི་ལ་མཐོན་ཁ་
མཐོན་ཁ་ཆེ། །མརྒད་མན་ཤེལ་པདྨ་རཱ་ག་དང༌། །རྡོ་ཡི་སྙིང་པོ་ལས་གྲུབ་ཁང་བརྩེགས་ནི། །དབྱིབས་མཛེས་བརྒྱ་བྱིན་ཕོ་བྲང་རྣམ་རྒྱལ་བཞིན། །འོད་ཀྱྀ་གཟི་འབར་ཉིན་མོར་བྱེད་པ་

བཞིན༑ ཞལ་བས་དྭངས་བ་སྟོན་ཀའི་གནམ་སྔོན་བཞིན། །བཟོ་ཁྱད་མཐོན་པ་མཁའ་ལྡིང་མཆོད་སྡོང་བཞིན། ལྷ་རྫས་ཡོ་བྱད་ཀྱིས་གང་རྒྱ་མཚོ་དང༌། ·།གནོད་སྦྱིན་གྲོང་གིས་ལྟ་ན་སྡུག་པ་
དང་༑ །སྒོ་ཅོག་ལྕང་ལོ་ཅན་དང་འཁོར་ས་དང༌། །སྐྱེད་ཚལ་ནགས་ཀླུང་བདེ་བ་ཅན་གཉིས་པ། །གང་ཞིག་མཐོང་བའི་མོད་ལ་མྱོས་པ་དང༌། །རྔམས་ཆེན་གཞལ་བར་ཚད་ཀྱིས་ཕོངས་པ་
དང་༑ །རྒྱ་ཁྱོན་ཆེན་པོའི་ནམ་མཁའི་ཁྱོན་བསྒྲིབ་པ། །ཆོས་ཀྱི་རྒྱལ་པོ་རྟག་ཏུ་རྩེན་སར་འབུལ། རྟ་འབུལ་ནི། བཻ། རྟ་མཆོག་སྤྲིན་གྱི་ཤུགས་ལྡན་ཅང་ཤེས་རྟ། །ཤ་རྒྱས་ལུས་གྲིམ་གང་
བལྟས་ཡིད་འཕྲོག་པ། །རྐང་ལག་འཁྱུག་མྱུར་གློག་འགྱུའི་དཔལ་འཛིན་པ། །འགྲོས་ཀྱི་ཉི་མའི་གཞོན་པ་བུལ་པོར་བཟོ། དྲུག་བཀྲག་འདྲེས་པ་གཡུ་ཡི་སྤུ་ཁ་ཡིས། །དར་བབ་རྨ་བྱའི་
མགྲིན་མདངས་མོག་བྱེད་ལ། །རྔོག་མ་སྟུག་པོར་ལན་བུར་བྱས་པ་ཡིས། །ཛམྦུའི་སྙེ་མ་གཤིབ་པའི་འཛུམ་ཡང་གནོན། །རྔ་མ་གར་མཁན་མ་ཡིས་སྐྲ་ཚོགས་ལྟར། །ཕུད་དུ་བཅིངས་དང་
ཟུར་དུ་གྲོལ་བ་ཉིད། །གདོང་པར་གསེར་གྱི་དྲྭ་བས་སྲབ་སྐྱོགས་ཅན། །སྤྱི་བོར་དཔའ་བོའི་དར་དཔྱང་ལྷབ་ལྷུབ་དབུས། །པདྨ་ཏོག་བཀོད་དེ་བཞིན་སྣ་གདོང་སྤྱིར། །མུ་ཏིག་དཀར་དམར་

།སྔོ་བའི་དོམ་དོམ་དང༌། །ཟབ་སྐུད་སླས་པའི་སྲད་བུ་ནོར་བུ་ནི། །ཆུན་འཕྱང་ཕྲག་བྲང་བརླ་ཡི་ཟུར་འཕྱང་བ། །སྤུ་ལེན་གོང་ཁེབས་ཏོང་ཁུན་དིང་ཕོན་དང༌།
ཤེལ་སྒ་ནོར་བུའི་ཕྲ་ཚོམ་འཇའ་ཚོན་རིས། །གསེར་གྱི་པ་ཏྲའི་ཐོག་ལ་འབྲུག་གཟུགས་སོགས། །རྣལ་འབྱོར་བཟོ་རྩེད་སྟོང་ཕྲག་ལྟད་མོ་ཅན། །སྐབས་བབས་རིན་ཆེན་ཐི་གུའི་དྲྭ་བ་ལ།
བྷཱུ ཀྵིམ་དྲིལ་བུའི་གཡེར་ཁའི་སེང་ཁྲོལ་སྒྲོག །ཡོབ་ཅན་ཨིནྡྲ་ནཱི་ལའི་རྟ་ཁྱམས་ནི། །ཟླ་གདན་གནམ་གྱི་ཕྱོགས་འགའ་དྲས་པ་བཞིན། །དེ་ལྟར་རྣམ་པར་མཛེས་བྱེད་ཀུན་རྒྱན་གྱིས།ལྤ་
ཆེན་པོ་ཁྱོད། དམར་སེར་ལི་
ཁྲིའི་ཐིག་ལེ་ཆེན་པོ་ནི། །གནམ་གྱི་མེ་ལོང་ཉི་མར་མཚོན་འོས་ཤིང༌། །ཡིད་ལ་འདོད་པ་ཐམས་ཅད་འཇོ་བས་ན། །བཅོ་ལྔའི་ཟླ་རྒྱས་ཉིད་དུ་ཀུན་གྱིས་བཟུང༌། །ཨིནྡྲ་ནཱི་ལའི་རྨིག་པ་ཡིད་
ཙམ་དུ། །འབུར་བའི་ར་བཅས་གང་གི་ནུ་མའི་འབུར། །སོར་མོའི་འདུ་བྱེད་རྒྱལ་མཚན་རྩེར་འཁོད་པའི། །གནས་སྐབས་ལས་གཞན་བསམ་འཕེལ་ནོར་བུའི་གར། །མ་རྨོས་མ་བཏབ་སཱ་

ལུའི་ཁ་ཟས་ཅན། །དཔག་བསམ་ཤིང་གི་ནགས་སུ་འགྲོ་བ་ཡང་། །ལྟད་མོའི་དམ་པ་མཐོ་རིས་དོ་རར་ནི། །ཆས་བཅུག་མི་ན་ཀའི་གར་བཞིན་དུ། །ཅུང་ཟད་བསྐུལ་བའི་རྔ་མའི་འགྱིང་ལོག
ནི༑ །བདེ་སོགས་བདག་པོར་གཡོབ་པའི་རྔ་ཡབ་སྙམས། ཡིད་བབ་ཧ་རི་ཙནྡན་དྲི་བཞོན་ཀུན། །བོས་པ་བཞིན་དུ་དེའི་མདུན་ནས་རྒྱུ། །ལྡང་དྲིའི་པདྨའི་སྡོང་པོར་འདི་འཁྲུལ་ནས།
རྐང་དྲུག་དར་མ་ཐམས་ཅད་འདི་འབུང་པས། །སྦྲང་རྩིའི་ཆང་གིས་མྱོས་པའི་སྐྱར་འགོངས་ཏེ། །དེ་ལྟར་མ་ནོར་འདོད་འཇོའི་བ་འདི་འབུལ། བསྐང་བ་བྱ་བ་ནི། བཻ། དགེ་ལེགས་འདོད་པ་
ཀུན་སྩོལ་ཡིད་བཞིན་དབང༌། །གསང་གསུམ་ཡོན་ཏན་མི་ཟད་ནམ་མཁའི་གཏེར། །འཁོར་བཅས་གང་གི་ཐུགས་དམ་གཉེན་པོའི་ཀློང་། །རིག་འཛིན་སྒྲུབ་མཆོག་བདག་གི་བསྐང་བ་ནི། །
རིན་ཆེན་ལྔས་བརྩེགས་རྒྱ་ཕུབ་འཕར་མ་ཅན། །རྟ་བབ་བསམ་འཕེལ་ཏོག་མཛེས་སྒོ་འཕར་བསྟན། །གསེར་གྱི་གྲུ་སྐས་སྒོ་ཁང་གཡབ་མོས་བསྐོར། ྋ །གཞལ་མེད་གྲོང་ཁྱེར་བཀོད་པས་
ཐུགས་དམ་བསྐང་། །རིན་ཆེན་རི་ལྗོངས་ཡན་ལག་བརྒྱད་ལྡན་རྫིང༌། །དཔག་བསམ་ཤིང་ནགས་ཆུ་ཀླུང་པདྨོའི་གླིང་། །ཡིད་འཕྲོག་རི་དྭགས་བྱ་གཅན་འཆི་མེད་ཀྱིས། །དཀའ་ཐུབ་གྲུབ་༔

།པ་རྩེན་པས་ཐུགས་དམ་བསྐང༌། །རླུང་ཤུགས་ཅང་ཤེས་ཡིད་ལྟར་མགྱོགས་པའི་རྟ། །གཟུགས་མཚར་ཁ་དོག་རྣམ་མང་རིན་པོ་ཆེའི། །སྲབ་མཐུར་རྒྱན་དང་ཇཱ༄༅།
གོས་བཟང་ལེགས་དཔྱངས་པའི། །གཱངྒའི་རྡུལ་གྲངས་བསྟར་བས་ཐུགས་དམ་བསྐང་། །ཐལ་དཀར་ཡན་ལག་བདུན་ལྡན་མཆེ་བ་དྲུག །ལེགས་ལྡན་ས་སྲུང་མཐུ་འཆང་གླང་ཆེན་དང་། །
ཅི་དགོས་ཡིད་ལྟར་འཇོ་བའི་འདོད་འཇོའི་བ། །ཡིད་འོང་ཁྱུ་ཆེན་བརྡལ་བས་ཐུགས་དམ་བསྐང་། །གཞན་ཡང་རྭ་རྣོ་རྨིག་པ་རྡོ་རྗེའི་ཤུགས། །སྤུ་ཞོལ་རྔམས་བརྗིད་འདོད་འཇོའི་གཡག་ལུག་
ཁྱུ༑ །ཞོལ་ལྡན་ར་སྐྱེས་འདབ་ཆགས་གར་མཁན་སོགས། །འདབ་སྡེར་རྨིག་ཆགས་རྣམས་ཀྱིས་ཐུགས་དམ་བསྐང་། །ཏོང་ཁུན་གོས་བཟང་ཟ་འོག་བེར་ཕྱམ་ནང་། །དར་ཟབ་སྲིན་ཚང་མུ་
ཏིག་ཟུང་ཚོམ་དང༌། །ཕྲ་མཛེས་རིན་ཆེན་རྒྱན་འཕྲུལ་གྱིས་སྤྱད་པའི། །རེག་འཇམ་ན་བཟའ་བཀོད་པས་ཐུགས་དམ་བསྐང༌། །ཆུ་སྲིན་ལྤགས་མཛེས་ནོར་བུའི་སྐད་ཤམས་ཅན། །རིན་ཆེན་
རྒྱུན་སྦྲེལ་རྡོ་རྗེའི་གོ་ཁྲབ་དང༌། །རལ་གྲི་དགྲ་སྟུ་མདའ་མདུང་མཚོན་ཆའི་སྡེ། །དགྲ་དཔུང་གནོན་བྱེད་བསྒྲིགས་པས་ཐུགས་དམ་བསྐང༌། །ནོར་བུའི་བླ་བྲེ་རྒྱལ་མཚན་གདུགས་ལྷབ་༔

ལྷུབ༑ །འཕྱར་དར་མདའ་དར་རྔ་ཡབ་ཕྱེ་འཕུར་འཕྲེང་། །རྔོམ་འོས་གོས་རྒྱན་དཀོར་ནོར་བཀོད་པའི་རྫས། །མཁོ་དགུ་ཡོ་བྱད་བསྟི་བས་ཐུགས་དམ་བསྐང་། །ཤིང་ཐོག་འབྲས་བུ་ནད་སེལ་
སྨན་སྣ་དང༌། །རིན་ཆེན་རྣམ་མང་ལྷན་པོ་བརྩེགས་པ་ལ། །དཀར་དམར་རྒྱན་མཛེས་སྔགས་རྒྱ་ཏིང་འཛིན་གྱིས། །བྱིན་རླབས་ཟག་མེད་གཏོར་མའི་ཐུགས་དམ་བསྐང་། །གསེར་མདངས་
ཡིད་འོང་མཚན་ལྡན་པདྨའི་སྣོད། །སྲོག་གི་འཁོར་ལོ་ལེགས་བཅས་མཐུན་རྫས་དང་། །རཏྣ་ལྔ་བཅས་བླ་རྡོ་ལྟེམ་པའི་མཁར། །གསང་བའི་རྟེན་དུ་བསྔགས་པས་ཐུགས་དམ་བསྐང༌།
རྒྱལ་བའི་བསྟན་ཞུགས་ཚུལ་ཁྲིམས་རྣམ་དག་བསྲུང༌། །གཞན་དོན་སེམས་བསྐྱེད་ཐོས་བསམ་བློ་སྦྱངས་ནས། །ཟུང་འཇུག་ཡེ་ཤེས་ཆེན་པོར་མཉམ་སྦྱོར་བས། །ཚེ་གཅིག་སངས་རྒྱས་
བསྒྲུབ་པས་ཐུགས་དམ་བསྐང༌། །དེ་ལྟར་ཐམས་ཅད་ཡོངས་སུ་བསྐང་བའི་ཕྱིར། །བདག་སོགས་གནས་སྐབས་མི་མཐུན་ཀུན་ཞི་ཞིང༌། །ཚེ་དཔལ་བསོད་ནམས་འབྱོར་སྟོབས་མཐུན་པའི་
རྐྱེན༑ །ཡར་ངོའི་ཟླ་ལྟར་འཕེལ་ཞིང་རྒྱས་པར་མཛོད། །ཁྱོད་ཀྱི་སྐུ་གསུང་ཐུགས་ཀྱི་དམ་ཚིག་ལས། །འགལ་བར་གྱུར་པའི་ཉམས་ཆགས་མ་ལུས་པ། །སོ་སོ་རང་རིག་ངང་དུ་བཤགས་

༄༅། །པར་བགྱི། །སྐྱེ་མེད་ངང་དུ་བཟོད་པར་བཞེས་སུ་གསོལ། །དུས་གསུམ་རྒྱལ་བའི་བསྟན་སྐྱོང་འགྲོ་ཀུན་ལ། །དགའ་བདེའི་ཆར་ཕོབས་རྣལ་འབྱོར་སྒྲུབ་པ་༔
པོའི༑ །ཞི་རྒྱས་དབང་དྲག་དངོས་གྲུབ་མ་ལུས་པ། །གེགས་མེད་མྱུར་དུ་འགྲུབ་པའི་ཕྲིན་ལས་མཛོད། དེ་ནས་ཕྱ་གཡང་འགུགས་པར་སྤྲོ་བས་ཟུར་དུ་ཤེས་པར་བྱས་ལ། འདོད་དོན་ཕྲིན་ལས་བཅོལ་བ་
ཀྱཻ། ལས་རབ་བརྒྱན་པའི་ཞིང་ཁམས་སྟོན་པ་ཉིད། །འགྲོ་བའི་དབུལ་སེལ་རྒྱལ་ཆེན་སྐར་བསྟན་པ། །འཁོར་བཅས་གནས་འདིར་བརྟན་པར་བཞུགས་ནས་ཀྱང༌། །མཆོད་སྤྲིན་
དགྱེས་རོལ་འདོད་པའི་དོན་ཞུ་བ། །རྒྱལ་བའི་བསྟན་པ་བཤད་སྒྲབ་པདྨོའི་ཚལ། །འབྱེད་པའི་དགེ་འདུན་སྡེ་ཚོགས་རབ་རྒྱས་པ། །ཆུ་ལྡན་རལ་པ་གཡོ་བའི་དུས་སྟོན་དང་། །བསྟན་འཛིན་ཟླ་
སྣང་བྱེད་དག་རྣམས་ཞབས་བརྟན་མཛོད། །ཁྱད་པར་རྡོ་རྗེ་སློབ་དཔོན་གསང་བ་གསུམ། །འཆི་བདག་སྦྱིན་སྐྱེས་དཔུང་ལས་རྒྱལ་བ་ཡི། །རྡོ་རྗེའི་ཚེ་མཆོག་མངོན་དུ་བརྙེས་པ་དང༌། །རིས་
མེད་བསྟན་འགྲོའི་ལེགས་མཛད་བཞེད་དོན་སྒྲུབས། །རྣལ་འབྱོར་བདག་ཅག་དཔོན་སློབ་འདུས་པའི་སྡེས། །ནད་གདོན་འབྱུང་བཞི་འཇིགས་ཚོགས་འགལ་རྐྱེན་ཞི། །རྩོད་འཁྲུག་འཁོན་བྲལ་

ཁྲིམས་གཙང་ཆོས་སྤྱོད་རྒྱས། །སྡེ་སྣོད་ལུང་རྟོགས་ཡོན་ཏན་ཆེར་རྒྱས་མཛོད། །བཀུར་བྱེད་བསྟན་པའི་སྦྱིན་བདག་ཆེ་དགུ་རྒྱས། །འཆི་མེད་ཚེ་དང་དཔལ་གསང་ཟས་བཅུད་འདུ། །རིན་
ཆེན་བང་མཛོད་འབྲུ་དང་རྒྱན་གོས་རིགས། །མཁོ་དགུའི་ཡོ་བྱད་གཏེར་ཆེན་འབྱོར་པ་སྩོལ། །ཅང་ཤེས་རྐང་བཞི་འདོད་པ་འཇོ་བའི་ཚོགས། །གོད་རྐྱེན་ཉེར་ཞི་མང་འཕེལ་ཕྱུགས་གཡང་
འཕེལ༑ །ཁམས་གསུམ་ཆོས་སྲིད་དབང་དུ་འདུ་བ་དང༌། །བསོད་ནམས་སྟོབས་ཤུགས་ཀླུང་རྟ་སྙན་གྲགས་སྤེལ། །བདེ་སྐྱིད་འཛིན་མའི་གཞི་ལས་བརྟོལ་བ་ཡི། །དགའ་སྟོན་ལེགས་
ཚོགས་དཔག་བསམ་ལྗོན་པའི་རྒྱལ། །ཆེན་པོའི་མངའ་ཐང་ལོ་འདབ་གཡུར་དུ་ཟ། །བདག་གཞན་འདོད་དགུའི་འབྱུང་གནས་རྟག་བརྟན་མཛོད། །ལས་བཞིའི་ཕྲིན་ལས་རྣམས་དང་ཁྱད་པར་
དུ༑ །མངོན་སྤྱོད་སྟོབས་ཀྱིས་མི་མཐུན་ཕྱོགས་འཇོམས་ཤིང་། །ཚེ་དཔལ་འབྱོར་སྟོབས་ཁྱེད་དང་མཉམ་པ་ཡིས། ྋ།ཆོས་སྒར་ཆེ་འདི་བསྐལ་པར་རྟག་བརྟན་མཛོད།། དེ་ནས་རྗེས་ཀྱི་རིམ་པ་སརྦ་
གཙྪས་རང་བཞིན་གྱི་གནས་སུ་གཤེགས་པའམ། སུ་པྲ་ཏིཥྛས་རྟེན་ལ་བསྟིམས་པ་གང་འོས་བྱའོ། །ཞེས་པ་འདིའང་པདྨ་དཀརཔོས་སྔགས་གྲྭ་སློབ་དཔོན་ངག་དབང་ཀུན་དགའ་སྙིང་པོའི་ངོར་སྦྱར་བ་ཇི་ལྟ་བ་ལ། དཔལ་ཕུན་ཚོགས་ཆོས་འཁོར་

།གླིང་གི་ཟླ་གསོལ་གསུང་རྒྱུན་བལྟས་ཆོག་མར་ཡིག་རྙིང་ལས་བྱུང་བའི་གསོལ་མཆོད་རིམ་པ་ཕྱོགས་གཅིག་ཏུ་བསྒྲིགས་ཤིང༌། པང་དུ་བཀོད་སྐབས་འདོད་གསོལ་ཚིགས་བཅད་གློ་ཀ་བཀྲ་ཤིས་པའི་གྲངས་ལྡན
དང་བཅས་པ་འདི་བཞིན་རབ་ཡིད་དབོ་ཟླའི་རྒྱལ་བ་དང་པོའི་ཚེས་བཀྲ་ཤིས་ཚངས་དབྱུག་འགྲུབ་སྦྱོར་དགེ་བའི་ཉིན་༧ མདོ་ཁམས་ལྔ་པ་ལས་རབ་བདེ་བ་རྩལ་གྱིས་བརྗོད་པ་དོན་བཞིན་འབྱུང་བར་འགྱུར་རོ།། །།སརྦ་མངྒ་
ལཾ།། །། ༣ །རྣམ་སྲས་མཆོད་སྤྲིན་འདོད་དགུའི་ཆར་འབེབས་བཞུགས། བཻ། ལྕང་ལོ་ཅན་གྱི་གནས་མཆོག་ནས། །རྒྱལ་པོ་ཆེན་པོ་རྣམ་ཐོས་སྲས། །ཡབ་ཡུམ་བློན་འཁོར་
བཅས་པ་རྣམས། །དད་པས་འབོད་ཀྱིས་གནས་འདིར་གཤེགས། །རིན་ཆེན་དར་ཟབ་ཁྲི་ལ་བཞུགས། །བཛྲ་ས་མ་ཡ་ཛཿ ཏིཥྛ་ལྷན།། ཞེས་པས་སྤྱན་དྲངས་བཞུགས་སུ་གསོལ། ཧོཿ
གཟུགས་མཛེས་སྒྲ་སྙན་དྲི་ཞིམ་རོ་མངར་བ། །རེག་འཇམ་ལྷ་ཡི་གོས་ཏེ་འདོད་ཡོན་ལྔ། །བཀྲ་ཤིས་རྫས་རྟགས་སྤྱན་གཟིགས་གོ་ཆ་སོགས། །སྲིད་དགུའི་དངོས་རྣམས་ཀུན་བཟང་མཆོད་
ས་ན་དུ། །བློ་ཡིས་སྤྲུལ་ཏེ་གུས་པས་འབུལ་གྱིས་བཞེས། །ཟས་ནོར་དབུལ་སེལ་འདོད་འབྱུང་དངོས་གྲུབ་སྩོལ།། དེ་ལྟར་མཆོད་ནས་བསྟོད་པ་ནི། ཏྲཾ། ཆོས་སྐུ་མཉམ་ཉིད་འཕོ་འགྱུར་བྲལ་བ་

ལས༑ །བརྩེ་བས་རྗེས་ཆགས་གཟུགས་ཀྱི་སྐུར་སྣང་བ། །རིན་ཆེན་མང་སྤྲུལ་རྒྱལ་ཆེན་རྣམ་ཐོས་སྲས། །འཁོར་དང་བཅས་ལ་རྟག་ཏུ་བསྟོད་པར་བགྱི། །དེ་ནས་གཏོར་མ་ཨཾ་སོགས་
བདུད་རྩིར་བྱས་ལ། ཨོཾ་བཻ་ཤྲཱ་ཝ་ཎ་ས་པ་རི་ཝཱ་ར་སོགས་ཀྱིས་ཕུལ། ཕྲིན་གསོལ། བདག་ཅག་སྒྲུབ་པོར་འདི་ནས་བྱང་ཆུབ་བར། །དལ་རྟེན་འཚོ་དང་དཀོན་མཆོག་མཆོད་སླད་དུ། །བཟའ་བཏུང་
དངོས་ནོར་མི་ཟད་གོང་དུ་འཕེལ། །འཕགས་ནོར་བདུན་གྱི་འབྱོརཔས་དབུལ་ཕོངས་སོགས། །རྒུད་ཚོགས་གཏན་བཅོམ་དགའ་བདེའི་དཔལ་ལ་སྤྱོད། །ཆོས་མཐུན་བསམ་དོན་གེགས་མེད་
མྱུར་འགྲུབ་མཛོད།། རྟོགས་ལྡན་སྨིན་གྲོལ་ནས་བསྐུལ་ལྟར། །མིང་ཙམ་མདོ།ཁམས་བདུན་པར་གྲགས། །དོན་དུ་བསྐལ་བཟང་བསྟན་འཛིན་གྱིས། །འཁྲུལ་རྟོག་ཡི་གེར་སྤེལ་བ་དགེ། །།

༄༅། །གཟའ་མཆོག་ཁྱབ་འཇུག་ཆེན་པོའི་གསོལ་ཕྲིན་ཆོག་ཁྲིགས་སུ་བཀོད་པ་ཕྲིན་ལས་མྱུར་མགྱོགས་གློག་གི་
375
ཞགས་པ་ཞེས་བྱ་བཞུགས་སོ།།

༄༅། །མཐུ་སྟོབས་དབང་ཕྱུག་གསང་བའི་བདག་པོ་པདྨ་སམྦྷ་བཞད་པ་རྟ་རྨིག་པ་བྱ་ནག་རྡོ་རྗེ་འཛིན་པ་ཆེན་པོ་དང༌། དྲང་སྲོང་འཁོར་དང་བཅས་པ་རྣམས་ལ་ཕྱག་
འཚལ་ལོ། །དེའང་གཟའ་མཆོག་སྤུ་གྲི་ནག་པོ་སྒྲུབ་ཅིང་མཆོད་པར་འདོད་པའི་རྣལ་འབྱོར་པས། ལས་མཐུན་གྱི་གནས་སུ་རྟེན་མཆོད་ཀྱི་ཇི་ལྟར་འབྱོར་བ་ཚགས་སུ་བཙུད་དེ། བདག་གི་རྣལ་
འབྱོར་སྔོན་དུ་འགྲོ་བས། གཏོར་མ་སྭབྷཱ་ཝ་སོགས་ཀྱིས་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཡཾ་ལས་རླུང་གི་དཀྱིལ་འཁོར། རཾ་ལས་མེའི་376
དཀྱིལ་འཁོར་གྱི་སྟེང་དུ། ཀཾ་ཀཾ་ཀཾ་ལས་མི་མགོའི་སྒྱེད་པུ་གསུམ་གྱི་སྟེང་དུ། ཨ་ལས་ཐོད་པའི་སྣོད་ཕྱི་དཀར་ལ་ནང་དམར་བ་ཡངས་ཤིང་རྒྱ་ཆེ་བའི་

༄༅། །ནང་དུ་དགྲ་བགེགས་བསྒྲལ་བའི་ཤའི་རི་བོ་ཁྲག་གི་རྒྱ་མཚོ། ལྦུ་བའི་ཕྲེང་བ་མངོན་པར་གཡོ་བ་ལས་དཔལ་ཁྱབ་འཇུག་ཆེན་
པོ་ཇི་ལྟར་དགྱེས་པའི་མཆོད་གཏོར་དྭངས་ཤིང་ཐོགས་པ་མེད་པ་རི་རབ་ཀྱི་གཏོས་དང་མཉམ་པ། ཨཾ་སྟོང་པ། ཨཱཿ ཐོད་པ། ཧཱུཾ་ཤ་ལྔ་བདུད་རྩི་
ལྔ༑ ཧ་ཧོ་ཧྲཱིཿ ཡེ་ཤེས་ཀྱི་བདུད་རྩིའི་རྒྱ་མཚོར་འགྱུར།། ཅེས་བྱིན་བརླབས། མཆོད་པ་གཞན་རྣམས་ཀྱང་ལྷན་ཅིག་ཏུ་བྱིན་རློབ་པ་དྲན་པར་བྱས། ལྷ་བསྐྱེད་པ་377
ནི། སྟོང་པའི་ངང་ལས་མདུན་དུ་དུར་ཁྲོད་ཆེན་པོ་བརྒྱད་ཀྱིས་ཡོངས་སུ་བསྐོར་བའི་གནས་མུན་པ་འཐིབས་པ་སྐྱི་གཡའ་བའི་ནང་དུ་ཁྲག་ཞག་འཁྲུག་པའི་

རྒྱ་མཚོ་ལྦུ་བ་དམར་ནག་གི་ཕྲེང་བ་འཁྲིགས་པས་བསྐོར་བའི་ཕྱི་རོལ་དུ་ཞེ་སྡང་གི་མེ་འོད་འབར་བ། ཀེང་རུས་ཀྱི་ས་གཞི་ཐང་མར་བརྡལ་བའི་སྟེང་དུ། རླུང་ནག་འཚུབ་མའི་ཕོ་བྲང་གྲུ་བཞི་པའི་
དབུས་སུ། པདྨ་འདབ་མ་བརྒྱད་པ། དེའི་དབུས་སུ་རླུང་ནག་འཇིགས་སུ་རུང་བའི་ནང་དུ་དགྲ་བོ་གན་རྐྱལ་དུ་བསྒྱེལ་བའི་གདན་གྱི་སྟེང་དུ་རཱ་ལས་ཁྱབ་འཇུག་ཆེན་པོ་རཱ་ཧུ་ལ། ལུས་པོ་
གཅིག་ལ་མགོ་བོ་དགུ་ཡོད་པ། སྟེང་ཕྱོགས་བྱ་རོག་གི་ཞལ་དང་བཅུ། དབུ་དགུ་ནི་རྩ་བའི་ཞལ་གསུམ་གཤིན་རྗེའི་ཞལ་གཡས་ལྗང་། གཡོན་ནག དབུས་དུད་ཁ་འབར་བ་སྤྱན་དགུ་ཐུར་
དུ་གཟིགས་པ། བར་གྱི་ཞལ་གསུམ་ནི། བདུད་ཀྱི་ཞལ། གཡས་མཐིང་། གཡོན་དམར། དབུས་ལྗང་ནག སྤྱན་དགུ་བར་སྣང་ལ་གཟིགས་པ། སྟེང་གི་ཞལ་གསུམ་ནི། ལྷའི་
ཞལ་གཡས་ལྗང་། གཡོན་དམར། དབུས་དཀར། ཞི་བའི་སྤྱན་དགུ་སྟེང་དུ་གཟིགས་པ་ཤིན་ཏུ་རྔམས་པའི་རང་བཞིན་ཅན། ཞལ་མཆེ་བ་གཙིགས་ཤིང་། སྨིན་མ་དང་སྨ་རའི་བར་ནས་
བསྐལ་པའི་མེ་སྟག་འཕྲོ་བ། མགོ་ལུས་ཐམས་ཅད་མིག་གིས་ཁེངས་ཤིང་ཁྲོ་བ་དང་འཁྲུགས་པ་དང་ལྡན་པ། ཕྱག་གཡས་ན་ཆུ་སྲིན་གྱི་ཞགས་པ་བསྣམས་པས་ས་བདག་གདུག་པའི་སྙིང་ནས་✖

།འདྲེན་ཞིང་ཐལ་བར་རློག་པ། གཡོན་རྭའི་མདའ་གཞུ་བསྣམས་པས་དམ་ཉམས་པའི་དགྲ་བོ་སྒྲོལ་བ། སྐུ་སྨད་སྦྲུལ་དུ་ཡོད་པ། ཀླུ་རྒྱལ་རིགས་དང༌། རྗེའུ་
རིགས་དང༌། དམངས་རིགས་དང༌། བྲམ་ཟེ་དང༌། གདོལ་པའི་རིགས་ཀྱིས་ཕྱག་དང་རྒྱན་རྣམས་ལ་ཕྲ་མིག་ཏུ་མཛེས་པ། སྐུ་མདོག་དུད་ཁ་འཇིགས་པའི་མདངས་དང་ལྡན་པ། སྐུ་
སྟོད་ནམ་མཁའི་དབྱིངས་ན་བཞུགས་པ། སྐུ་སྨད་རྒྱ་མཚོའི་གཏིང་ན་འཁྱིལ་བ། སྣང་སྲིད་ཀྱི་ལྷ་འདྲེ་གཞན་རྣམས་ཀྱིས་མཐོང་ན་འཇིགས་ཤིང་སྐྲག་པར་འགྱུར་བ། དེའི་གཡས་སུ་ར་ལས་
ཡབ་སྲིན་པོ་ཡཀྵ་ཛྭ་ལ་འབར་བ། སྐུ་མདོག་དམར་ནག་དབུ་དགུ་ཕྱག་གཉིས་པ་གཡས་དབྱུག་ཐོ་གློག་གི་ཕྲེང་བ་ཅན་ཀླད་ལ་བསྐོར་ཞིང་། གཡོན་ཁྲག་མཚོ་འཛིན་པ། ཞབས་གཉིས་དགྲ
བགེགས་ཀྱི་སྟེང་དུ་བསྒྲད་པ། གཡོན་དུནཱ་ལས་ཡུམ་ཀླུ་མོ་རྡོ་རྗེ་གློག་འགྱུ་སྦལ་མགོ་ཁྲག་མིག་མ་སྐུ་མདོག་སྔོ་ནག དབུ་དགུ་ཕྱག་གཉིས་མ། གཡས་སྦྲུལ་གྱིས་འཁྱུད་པའི་ཀླུ་ཤིང་
དང་༑ གཡོན་ཁྲག་མཚོ་འཛིན་པ། སྐུ་སྨད་སྦྲུལ་མཇུག་ཏུ་འཁྱིལ་བའོ། །དེའི་ཕྱི་རོལ་གྱི་པད་འདབ་བརྒྱད་ལ། ཤར་དུ་ཨ་ལས་བྱི་ནུ་རཱ་ཛ། སྐུ་མདོག་དུད་ཁ། གཡས་རྒྱལ

མཚན་དང༌། གཡོན་སྟག་མགོ་འཛིན་པ། ཤར་ལྷོར་ཙ་ལས་དྲང་སྲོང་ཆེན་པོ། སྐུ་མདོག་དཀར་སེར། གཡས་རྒྱལ་མཚན་དང༌། གཡོན་ཏྲི་ཤུ་ལ་དར་ནག་ཅན་འཛིན་པ། ལྷོར་ན་
ལས་ཁྱབ་འཇུག་ཆེན་པོ་སྐུ་མདོག་སེར་ནག་གཡས་རྒྱལ་མཚན་དང༌། གཡོན་སྦྲུལ་ཞགས་འཛིན་པ། ལྷོ་ནུབ་ཏུ་ཙ་ལས་བིཥྚི་པ་ཏྲ། སྐུ་མདོག་དམར་ནག གཡས་རྒྱལ་མཚན་
Heritage
དང་༑ གཡོན་རལ་གྲི་འཛིན་པ། ནུབ་ཏུ་མ་ལས་ལྗང་སྔོན་ཆེན་པོ། སྐུ་མདོག་ལྗང་ནག གཡས་རྒྱལ་མཚན་དང༌། གཡོན་ལྕགས་སྒྲོག་འཛིན་པ། ནུབ་བྱང་དུ་ཡ་ལས་དུ་བ་མཇུག་
རིང་སྐ་མདོག་དུད་ཁ། གཡས་རྒྱལ་མཚན་དང༌། གཡོན་ཐོད་དབྱུག་འཛིན་པ། བྱང་དུ་དུ་ལས་བདུད་པོ་རོག་ཏི། སྐུ་མདོག་ལྗང་ནག གཡས་རྒྱལ་མཚན་དང༌། གཡོན་བདུད་
ཞགས་འཛིན་པ། བྱང་ཤར་དུ་ཤ་ལས་སྒྲ་གཅན་འཛིན། སྐུ་མདོག་ལྗང་ནག གཡས་རྒྱལ་མཚན་དང༌། གཡོན་ཁྲམ་ཤིང་འཛིན་པ། དེ་བརྒྱད་པོ་ཐམས་ཅད་ཀྱང་སྟོད་མི་ལ་སྨད་སྦྲེལ་
མཇུག་ཏུ་འཁྱིལ་བ། སྐུ་ལུས་ཐམས་ཅད་མིག་གིས་གང་བ།ྋདབུ་དགུའི་སྟེང་ན་བྱ་རོག་གི་གདོང་པ་ཅན། འཇིགས་པའི་ང་རོ་སྒྲོག་པ། ཞིང་ལྤགས་ཀྱི་ཀོ་རློན་དང༌། མགོ་རློན་སྦྲུལ་

༡ ༄༅། །ཆུན་གྱིས་བརྒྱན་ཅིང་འཇིགས་པའི་སྐུ་གྱུར། དེའི་ཕྱི་རོལ་གྱི་ཁྱམས་ལ། ཤར་དུ་གཟའ་ཉི་མ་དམར་སེར་ཕྱག་གཉིས་མེ་ལོང་འཛིན་པ། ཤར་ལྷོར་ཟླ་བ་
དཀར་པོ་ཀུ་མུ ཏྟ་འཛིན་པ། ལྷོར་མིག་དམར་དམར་སེར་སྒྲོན་མེ་འཛིན་པ། ལྷོ་ནུབ་ཏུ་ལྷག་པ་ལྗང་སེར་མཆོག་སྦྱིན་གྱི་ཕྱག་རྒྱ་མཛད་པ། ནུབ་ཏུ་ཕུར་བུ་མཐིང་ནག་ཨུཏྤལ་འཛིན་པ། ནུབ་
བྱང་དུ་པ་བ་སངས་དཀར་པོ་པདྨ་འཛིན་པ། བྱང་དུ་སྤེན་པ་ནག་པོ་བེ་ཅོན་འཛིན་པ། བྱང་ཤར་དུ་སྒྲ་གཅན་འཛིན་མིག་སྨན་གྱི་མདོག་ཅན་རྭའི་མདའ་གཞུ་འཛིན་པ། དེའི་ཕྱི་རིམ་ལ་ཤར་དུ་
སྨིན་དྲུག་བུམ་པ་འཛིན་པ། སྣར་མ་དཔལ་བེའུ་འཛིན་པ། མགོ་འཁོར་ལོ་འཛིན་པ། ལག་རྒྱལ་མཚན་འཛིན་པ། ནབ་སོ་དགྲ་སྟ་འཛིན་པ། རྒྱལ་དབྱུག་ཐོ་འཛིན་པ། སྐག་ཞགས་པ་
འཛིན་པ་སྟེ་ཐམས་ཅད་ཀྱང་སྐུ་མདོག་དཀར་མོ་བཞེངས་པའི་སྟངས་སྟབས་ཅན་རིན་པོ་ཆེས་བརྒྱན་པའོ། །ལྷོའི་ཁྱམས་སུ་མཆུ་ནོར་བུ་འཛིན་པ། བྲེ་ཁང་བུ་འཛིན་པ། དབོ་པདྨ་འཛིན་
པ༑ མེ་བཞི་རུ་དར་འཛིན་པ། ནག་པ་བ་དན་འཛིན་པ། ས་རི་རྩེ་གསུམ་འཛིན་པ། ས་ག་རལ་གྲི་འཛིན་པ་སྟེ་ཐམས་ཅད་ཀྱང་སྐུ་མདོག་སེར་མོ་བཞེངས་པའི་སྟངས་སྟབས་ཅན་རིན་པོ་ཆེས་

བརྒྱན་པའོ། །ནུབ་ཏུ་ལྷ་མཚམས་གཞོང་པ་འཛིན་པ། སྣྲོན་གཏུན་ཤིང་འཛིན་པ། སྣུབས་མདའ་གཞུ་འཛིན་པ། ཆུ་སྟོད་དུང༴ ཆུ་སྨད་བེ་ཅོན༴ བྱི་ཞུན་མར་མེ༴ གྲོ་ཞུན་ཕྲེང་བ་
འཛིན་པ་སྟེ་ཐམས་ཅད་ཀྱང་སྐུ་མདོག་དམར་མོ་བཞེངས་པའི་སྟངས་སྟབས་ཅན་རིན་པོ་ཆེས་བརྒྱན་པའོ། །བྱང་དུ་མོན་གྲེ་ལྗང་གུ་གྲི་གུག་འཛིན་པ། མོན་གྲུ་སྔོན་མོ་ཐོད་ཁྲག༴ ཁྲུམ་སྟོད་
ལྗང་གུ་རྡོ་རྗེ༴ ཁྲུམས་སྨད་སྔོན་མོ་ནེའུ་ལེ༴ ནམ་གྲུ་ལྗང་ཁུ་སྤོས་ཁང༴ ཐ་སྐར་སྔོན་མོ་དུང་ཆོས༴ བྲ་ཉེ་ལྗང་ཁུ་པི་ཝང་འཛིན་པ་སྟེ་ཐམས་ཅད་ཀྱང་མཛེས་པ་ལྷ་མོའི་གཟུགས་ཅན་
བཞེངས་པའི་སྟངས་སྟབས་ཅན་རིན་པོ་ཆེས་བརྒྱན་པའོ། །ཤར་སྒོར་མ་ལས་སྟག་སྲིན་ཟོར་བའི་གདོང་པ་ཅན། སེར་ནག་སྟག་མགོ་སྟག་གི་ཤམ་ཐབས་ཅན། ཉི་མ་ལ་ཆིབས་ནས་ཟོར་
བ་བསྣམས་པ། ལྷོ་སྒོར་ར་ལས་བམ་སྲིན་དྲེད་མོའི་གདོང་པ་ཅན། སྔོ་ནག་དྲེད་མགོ་དྲེད་ལྤགས་གྱོན་པ་ཟླ་བ་ལ་ཆིབས་ནས་སྦྲུལ་ཞགས་བསྣམས་པ། ནུབ་སྒོར་ཙ་ལས་ཀོང་སྲིན་བ་གླང་གི་
གདོང་པ་ཅན། དམར་ནག་གླང་མགོ་གླང་སྤགས་གྱོན་པ་སྡིག་པ་ལ་ཆིབས་ནས་ཟངས་གྲི་བསྣམས་པ། བྱང་སྒོར་ཤ་ལས་འབྲོག་སྲིན་ཆུ་སྲིན་གྱི་གདོང་པ་ཅན་ལྗང་ནག་ཆུ་སྲིན་གྱི་གཡང་གཞི་

ཐྭ ༄༅། །གྱོན་པ་རྨིག་བུ་ལ་ཆིབས་ནས་བེ་ཅོན་བསྣམས་པ། དེ་བཞི་ཀའང་ཞལ་གཅིག་ཕྱག་གཉིས་ཕྱོགས་བཞིའི་དགྲ་བོ་རྣམས་སྒྲོལ་བའོ། །གཞན་ཡང་ལྷ་སྲིན་སྡེ་བརྒྱད་
a ཀྱིས་བསྐོར་ཞིང༌། ཐོད་མཁར་འབར་བའི་གཞལ་ཡས་ཁང་གི་ནང་དུ་ཁྲག་གི་རྦ་ཀློང་གི་དཀྱིལ་དུ་དགྲ་བོ་ཐམས་ཅད་ཁྲམ་ལ་འདེབས་ཤིང༌། སྙིང་གི་དཀྱིལ་དུ་ནད་དང་མཚོན་གྱི་བསྐལ་པ་
དཔག་ཏུ་མེད་པ་འབེབས་པར་གྱུར་པར་བསམ། ཡེ་ཤེས་པ་སྤྱན་འདྲེན་པ་ནི། སྤོས་དཀར་དང་ར་ཚིལ་བདུག དར་ནག་གཡབ། རྔ་རོལ་འུར་ཆེམས་བཅས་སྙན་བརྗིད་དབྱངས་དང་ལྷན་ཅིག་པས ཧྲཱིཿ སྐུ
12
གསུམ་ལྷུན་གྱིས་གྲུབ་པའི་དཀྱིལ་འཁོར་ནས། །གསང་སྔགས་རིག་སྔགས་གཟུངས་སྔགས་གསང་མཛོད་འཛིན། །མཐུ་ཆེན་སྟོབས་ཀྱིས་གདུག་པ་དབང་དུ་སྡུད། །ལྷ་ཆེན་ཕྱག་ན་རྡོ་རྗེ་
གཤེགས་སུ་གསོལ། །འདོད་ཆགས་ཞེ་སྡང་འཁྲུག་པའི་དཀྱིལ་འཁོར་ནས། །གདུག་པའི་ཀླུ་སྲིན་ཡབ་ཡུམ་གཤེགས་སུ་གསོལ། །འདོད་ཆགས་ཞེ་སྡང་གཉིས་ལས་སྤྲུལ་པའི་སྐུ།
སྲས་མཆོག་གཟའ་བདུད་ཆེན་པོ༴ ཕྱོགས་བཞི་མཚམས་བརྒྱད་དཀྱིལ་འཁོར་གཞལ་ཡས་ནས། །ལྷ་ཆེན་གཟའ་བདུད་བརྒྱད་པོ༴ ཕྱོགས་བཞི་ནམ་མཁའ་ཡངས་པའི་དཀྱིལ་འཁོར་
383

ནས༑ །སྲིང་མོ་གདོང་མོ་བཞི་པོ་གཤེགས༴ འཛམ་གླིང་སྲིད་པ་ཡངས་པའི་དཀྱིལ་འཁོར་ནས། །སྤྲུལ་པའི་གཟའ་ཆེན་བརྒྱད་པོ༴ དགུང་སྔོན་ནམ་མཁའ་ཡངས་པའི་དཀྱིལ་འཁོར་
ནས༑ །རྒྱུ་སྐར་ཉི་ཤུ་རྩ་བརྒྱད༴ འཇིག་རྟེན་འདི་ན་ཕན་གནོད་ལས་བྱེད་པའི། །སྣང་སྲིད་ལྷ་སྲིན་སྡེ་བརྒྱད་གཤེགས་སུ་གསོལ། །ཨེ་ཧྱཧི་ཤྲཱི་བཛྲ་ཀྲོ་དྷ་བཛྲ་པཱ་ཎི་རཱ་ཧུ་ལ་པཀྵ་མི་ཀེ་རཀྴ་
་ག་ས་པ་རི་ཝཱ་ར་གྲྀ་ཧྞ་ཨ་ཀརྵ་ཡ་ཛཿ ཛ་ཧཱུཾ་བཾ་ཧོཿ ཨེ་ཨ་ར་ལི་ཧྲི་ཧྲི་ཛཿ ཛཿ ཞེས་སྤྱན་དྲངས་ཏེ་སྒོམ་པའི་དམ་ཚིག་པ་དང་གཉིས་སུ་མེད་པར་མོས་ལ། བཞུགས་སུ་གསོལ་བ་ནི། ཧཱུཾ། སངས་རྒྱས་
བསྟན་པ་བསྲུང་བའི་མཐུ་རྩལ་ཅན། །ལྷ་སྲིན་སྡེ་བརྒྱད་མྱུར་མགྱོགས་ཀུན་གྱི་གཙོ། །དུས་ལས་མི་འདའ་ཞིང་བཅུ་སྒྲོལ་བའི་བདག །བར་སྣང་ཁམས་སུ་གནས་བཅས་ཀུན་ཏུ་རྒྱུ། །མངོན་
སྤྱོད་དྲག་པོ་ཐོག་དང་སེར་བའི་བདག །ཡབ་ཡུམ་སྲས་བཅས་དགྱེས་ཤིང་བརྟན་པར་བཞུགས། །རཱ་ཧུ་ལ་པཀྵ་མི་ཀེ་རཀྴ་ནཱ་ག་ས་པ་རི་ཝཱ་ར་ས་མ་ཡ་ཏི ཥྛ་ལྷན། ཕྱག་འཚལ་བ་
ཧཱུཾ༧༦༧ འཇིག་རྟེན་ལས་ལ་འགྲུབ་པའི་དྲེགས་པ་ཅན། །དྲག་སྔགས་དམོད་པ་དྲག་པོའི་མཚོན་ཆ་ཡིས། །ཞིང་བཅུའི་ལུས་སྲོག་འབྲལ་བའི་མཐུ་བོ་ཆེ། །ལྔ་བརྒྱའི་དུས་སུ་བསྟན་

』,༄༅། །པ་མཐར་ཕྱིན་པའི། །དྲེགས་པ་ཕོ་མོ་མིང་སྲིང་འཁོར་བཅས་ལ། །བསྟན་པ་བསྲུང་ཕྱིར་གུས་པས་ཕྱག་འཚལ་ལོ། །རཱ་ཧུ་ལ་པཀྵ་མི་ཀེ་མ་ར་ཙ་ཤ་རཀྴ་ནཱ་ག་ས་
པ་རི་ཝཱ་ར་ཨ་ཏི་པཱུ་ཧོ། པྲ་ཏཱིཙྪ་ཧོཿ དེ་ནས་མཆོད་པ་ལ། སྤྱིར་མཆོད་པ་ནི། ཧཱུཾ། སངས་རྒྱས་བསྟན་པ་བསྲུང་བའི་རཱ་ཧུ་ལ། །དམ་ཉམས་སྒྲོལ་ཕྱིར་ཁྱོད་ལ་མཆོད་པ་ནི། །བ་ལིང་རྒྱན་གྱི་
གཏོར་མ་ཆེན་པོ་དང༌། །དམ་རྫས་བདུད་རྩི་རྩ་བརྒྱད་སྟོང་དང་སྦྱར། །རཀྟ་དམར་ཆེན་ཆགས་བྲལ་བདེ་བའི་མཆོག །འབྲུ་བཅུད་སྟོབས་ལྡན་ཛ་གད་ཕུད་ཀྱིས་མཆོད། །ཤ་སྣ་སྟོང་དང་
ཁྲག་སྣ་སྟོང་གི་ཚོགས། །ཆུ་སྣ་མེ་ཏོག་ཞལ་ཟས་དྲི་ཆབ་སྟོང༌། །གསུར་ཆེན་དུད་པ་ཞུན་ཆེན་མར་མེ་སྟོང༌། །རྐང་གླིང་རོལ་མོ་འབྱོར་ལྡན་ཞལ་ཟས་ཚོགས། །ཤ་རུལ་ཁྲག་རུལ་ཉ་ཤ་
རུལ་པ་དང༌། །བཙོས་པའི་ཤ་དང་རྗེན་ཤ་སྣ་ཚོགས་དང༌། །ར་ཡི་མཆིན་པ་ལ་སོགས་ཤ་ཁྲག་ཚོགས། །དཀར་གསུམ་མངར་གསུམ་ཀླ་སྨན་ག་པུར་དང༌། །ཏིལ་དང་གུ་གུལ་དཀར་པོ་
འབྲས་ཆེན་དང༌། །ལ་ཕུག་སྒོག་བཙོང་ར་ཤ་ར་ཁྲག་དང༌། །འབྲུ་སྣ་དར་ཟབ་དཀོར་ཆ་སྤྱན་གཟིགས་དང༌། །སྟག་དང་དོམ་དང་བ་གླང་ཉ་ཡི་སྙིང༌། །གཟའ་བདུད་མིང་སྲིང་འཁོར་དང་

བཅས་ལ་འབུལ། །་མངོན་སྤྱོད་དྲག་པོའི་ཕྲིན་ལས་འགྲུབ་པར་མཛོད། །མ་རིག་ཉམས་ཆག་ཐམས་ཅད་མཐོལ་ལོ་བཤགས། །དག་ཚངས་ཐུན་མོང་དངོས་གྲུབ་སྩལ་དུ་གསོལ། །ཨོཾ་ཀེ་
ཏཱ་ཀེ་ཏ་སྭཱ་ཧཱ། །རཱ་ཧུ་ལ་པཀྵ་མི་ཀེ་མ་ར་ཙ་ཤ་རཀྴ་ནཱ་ག་ས་པ་རི་ཝཱ་ར་སརྦ་པཱུ་ཛ་མེ་གྷ་ཁཱ་ཧི། མ་ཧཱ་བ་ལིངྐ་ཁཱ་ཧི། མ་ཧཱ་པཉྩ་ཨ་མྲྀ་ཏཿ མ་ཧཱ་རཀྟ༴ མ་ཧཱ་ཛ་གད་གྷ་ན་ཙཀྲ་ཁཱ་
ཧི༑ པུ ཥྤ་དྷཱ་པེ་ཨ་ལོ་ཀེ གནྡྷ་ནཻ་ཝི་དྱ་ཤཔྟ་མ་ཧཱ་བ་ལིངྷ་པཱུ་ཛ་མེ་གྷ་ཨ་ལ་ལ་ཧོཿ ཞེས་པས་མཆོད་པའི་སྤྲིན་གྱིས་དགྱེས་པརབསམས། བྱེ་བྲག་གཏོར་མ་འབུལ་བ་ནི། ཧྲི་ཤག་རུ་རག་
རཾ་ནཱ་ག་ལི་ཧཾ་ཤཾ་ཏྲི་ཛོ་ཛཿ ཤ་ཀ་རཀྴ་མི་ཀེ་མ་ར་ཙ་ཤ་རཀྴ་ནཱ་ག་ས་པ་རི་ཝཱ་ར་ཨི་དཾ༴ ལན་བདུན་ནམ་ཉེར་གཅིག་སོགས་ཀྱིས་ཕུལ་ལ་གཟའ་བདུད་འཁོར་བཅས་ཀྱིས་དགྱེས་པའི་ཅག་སྒྲ་དིར་བཞིན་ལྷག་མེད་དུ་གསོལ་བར་མོས་
ལ༑ འདོད་དོན་གསོལ་བ་ནི། ཧཱུྃ་ལས་གྲུབ་པའི་གཟའ་བདུད་ནག་པོ་ཁྱོད། ཀུན་བཟང་ཧེ་རུ་ཀའི་རང་བཞིན་ངོ་བོ་ཆོས་ཉིད་དུ་གཅིག་པ། ཐུགས་ཡེ་ཤེས་སུ་མཚུངས་པ། མཚན་ཉིད་དང་ཕྲིན་
ལས་ཐོགས་མེད་དུ་མཉམ་པ་མི་མཐུན་པའི་ཕྱོགས་ཐམས་ཅད་འཇོམས་པའི་དཔའ་བོ། སྣང་སྲིད་ལྷ་འདྲེ་ཀུན་གྱི་ཡོངས་རྗེ། ལྷ་མ་སྲིན་སྡེ་བརྒྱད་ཀྱི་སྡེ་དཔོན། སྤྲུལ་པའི་ཆོས་སྐྱོང་ཆེན་པོ་

#, ༄༅། །ཁྱོད་ཀྱིས་རིག་འཛིན་རྣལ་འབྱོར་པ་བདག་ཅག་རྣམས་ལ་བུ་བཞིན་དུ་སྐྱོང་བ་དང༌། དམ་ཅན་སྒྲབ་པ་པོའི་བསམ་གཏན་ཀྱི་དྲོད་ཉུལ་བ། ཞི་བའི་མདངས་དང་ལྡན་
࿐ པ༑ རྒྱས་པའི་བྱིན་ཆགས་པ། དབང་ཕྱུག་ལས་ཀྱི་རྩལ་མངའ་བ། དྲག་པོ་དགྲ་བགེགས་སྒྲོལ་བའི་ལས་ལ་མྱུར་བ༑ མཐུ་དང་སྟོབས་ཀྱི་དབང་ཕྱུག་སྲས་མཆོག་གཟའ་བདུད་ཆེན་པོ་
བདག་ལ་དགོངས་སུ་གསོལ། རང་མིང་བཙུགས་ནས། བདག་མིང་འདི་ཞེས་བགྱི་བའི་རྟེན་འདི་ལ་བརྟན་པར་བཞུགས་ནས། ཟས་ནོར་ལོངས་སྤྱོད་ཐམས་ཅད་དབང་དུ་སྡད་པའི་ཕྲིན་ལས་མཛོད་
ཅིག རྣལ་འབྱོར་པ་བདག་བླ་ན་མེད་པའི་བྱང་ཆུབ་བདེ་བ་ཆེན་པོའི་ཞིང་ཁམས་བགྲོད་པའི་ལམ་གྱི་བར་ཆད་དང་བདུད་བཞིའི་འཇིགས་པ་ལས་སྒྲོལ་བའི་ལམ་གྱི་སྐྱེལ་མ་མཛོད་ཅིག འཇིག་རྟེན་
འདིར་ཡང་འགལ་རྐྱེན་མི་མཐུན་པའི་ཕྱོགས་ཐམས་ཅད་ལས་རྒྱལ་ནས་བཀྲ་ཤིས་དང་བདེ་ལེགས་ཀྱིས་གནས་པ་དང༌། ཅི་བསམ་པ་ལྷུན་གྱིས་གྲུབ་པའི་ཕྲིན་ལས་མཛོད་ཅིག ཁྱད་པར་མཆོད་པ་
ནི། ཛ་ཡཿ དམ་ཉམས་དགྲ་བོ་ལས་ངན་སྡིག་ཅན་འདིའི། །ཕྱི་ཡི་དབང་པོ་རྣམ་ལྔ་མཆོད་པར་བཞེས། །ནང་གི་དོན་སྙིང་རྣམ་ལྔ༴ གསང་བའི་བླ་ཚེ་སྲོག་གསུམ༴ ཤ་ཁྲག་དམར་387

དང་ཚིལ་ཆེན༴ ཀླད་རུས་རྐང་མར་མཆོད་པར་འབུལ་གྱིས་བཞེས། །དམ་ཉམས་དགྲ་བོའི་བླ་ཚེ་སྲོག་དབུགས་འདི། །སྲིན་པོ་ཡཀྴ་ཛྭ་ལའི་ཞལ་དུ་བཏབ། །བཞེས་ཤིག་རོལ་ཞིག་ཁ་རཾ་
ཁཱ་ཧི། །ཀླུ་མོ་རྡོ་རྗེ་གློག་འགྱུའི་ཞལ༴ བཞེས་ཤིག༴ སྲས་མཆོག་གཟའ་བདུད་ཆེན་པོའི༴ བཞེས་ཤིག༴ ལྗང་སྔོན་དྲག་པོའི༴ བཞེས་ཤིག༴ རཱ་ཧུ་ལ་
ཡི༴ བཞེས༴ རོག་ཏི་ནག་པོའི༴ བཞེས༴ བིཥྚིཔ་ཏྲའི༴ བཞེས༴ བྱི་ནུ་རཱ་ཛའི༴ བཞེས༴ དུ་བ་མཇུག་རིང༴ བཞེས༴ ཁྱབ་འཇུག་ཆེན་པོའི༴ བཞེས༴བཱི་ན་ཡ་
ཀའི་ཞལ་དུ་བཏབ། །བཞེས་ཤིག་རོལ་ཞིག་ཁ་རཾ་ཁཱ་ཧི། །སྟག་སྲིན་ཟོར་གདོང་ཞལ༴ བཞེས་ཤིག༴ བམ་སྲིན་དྲེད་གདོང༴ བཞེས༴ བ་གླང་གདོང་ཅན༴ བཞེས༴
གདོང་ཅན༴ བཞེས༴ གཟའ་ཆེན་བརྒྱད་ཀྱི༴ བཞེས༴ ལྷ་ཆེན་བརྒྱད་ཀྱི༴ བཞེས༴ རྒྱུ་སྐར་ཉེར་བརྒྱད༴ བཞེས༴ དགྲ་བོའི་ཤ་ཁྲག་མཆོད་པར་བཞེས། །ཚེ་སྲོ་
དྭངས་མ་ཆོད་ལ་ཤོག །མྱུར་དུ་སྒྲོལ་བའི་ཕྲིན་ལས་མཛོད། །རཱ་ཧུ་ལ་ཧྲི་ཤག་རུ་རག་རཾ་ན་ག་ཙིཏྟ་ཏྲཾ མ་མ་ཡོ་ཟ་གྲྀ་ཧ་ཧེ་ལ་ཀེ་ཤ་ཛཿ ཛཿ དགྲ་བོའི་མཱཾ་ས་ལ་ཁཱ་ཧི། རཀྟ་ལ༴

》| ༄༅། །རི་ཏི་ལ༴ ཙིཏྟ་ལ༴ བ་སུ་ཏ་ལ༴ གོ་རོ་ཙ་ན་ལ༴ ཙཀྑཱུ་ལ་ཁཱ་ཧི། ཞེས་བསྟབས་ནས་ཁྱད་པར་གྱི་ལས་ལ་བསྐུལ་བ་དང༌། དུས་ནི་གུང་གཉིས་སམ། ཟེར་གྱི་དུས་སུ་
བྱའོ༑ །བསྟོད་པ་ནི། ཧྲཱིཿ ཁྱབ་འཇུག་ཆེན་པོ་སྒྲ་གཅན་འཛིན། །འཇིགས་པའི་གཟུགས་ཅན་འབར་བའི་ཀློང་། །འཇིག་རྟེན་ཁམས་ཀྱི་དྲག་རྩལ་ཅན། །སྤྲུལ་པ་ཆེན་པོ་མི་བསྲུན་པ།
གནམ་ལྕགས་ཐོག་གི་བདག་པོ་སྟེ། །སྐྱིན་ཐང་སེར་བ་འབེབས་པའི་གཙོ། །དྲང་སྲོང་ཆེན་པོ་རྫུ་འཕྲུལ་ཅན། །རི་རབ་རྩེ་ན་ལྷ་ཡི་གཙོ། །རྒྱ་མཚོའི་གཏིང་ན་ཀླུ་ཡི་བདག །བར་སྣང་
ཁམས་སུ་བསྐྱོད་ཙ་ན། །ལྷ་སྲིན་སྡེ་བརྒྱད་རྣམས་དང་བསྡོངས། །ལུས་གཅིག་མགོ་དགུ་སྲིད་གསུམ་གཙོ། །མགོ་གཅིག་ལྷ་མིན་ཁྲོས་པའི་ཞལ། །ཉི་མ་ཟླ་བ་གྲིབ་མས་གནོན།
གཅིག་ནི་བཞད་ཅིང་རྒོད་པའི་ཞལ། །དགྱེས་པ་བཀའ་ཡི་བྱ་ར་བྱེད། །གཅིག་ནི་ཁྲོས་པ་སྲིན་པོའི་ཞལ། །གདུག་པའི་དགྲ་བགེགས་ཟས་སུ་ཟ། །གཅིག་ནི་རྔམས་ཤིང་ཟ་བྱེད་གདོང༌། །
གནམ་ལྕགས་མེ་ཡི་ཐོག་ཆེན་འབེབས། །གཅིག་ནི་འཇིགས་བྱེད་མ་རུངས་པ། །ཚ་གྲང་འཐབ་པའི་རྐན་སྒྲ་སྒྲོག །གཅིག་ནི་འཁྲུག་བྱེད་འཇིགས་པའི་ཞལ། །གཡོ་འགུལ་མེད་པའི་སེར་བ་

འབེབས༑ །གཅིག་ནི་གཏུམ་ཆེན་ཡེ་ཤེས་ཞལ། །མངོན་ཤེས་ནུས་མཐུ་ཐོགས་མེད་སྟོན། །གཅིག་ནི་ལས་སྟོབས་རྫུ་འཕྲུལ་ཅན། །སངས་རྒྱས་བསྟན་པ་སྲུང་བར་མཛད། །གཅིག་ནི་ཞི་
བ་ལྷ་ཡི་ཞལ། །སྒྲུབ་པ་པོ་ལ་དངོས་གྲུབ་སྟེར། །ཁྱོད་ནི་ཆོས་སྐྱོང་ཆེན་པོ་སྟེ། །སྟེང་གི་ཕྱོགས་སུ་བྱ་རོག་ཞལ། །དཀོན་མཆོག་དབུ་འཕང་བསྟོད་པར་བྱེད། །རྭ་ཡི་མདའ་གཞུ་
བསྣམས་པ་ནི། །སྡང་བྱེད་དགྲ་བོ་སྒྲོལ་བའི་རྟགས། །ཆུ་སྲིན་ཞགས་པ་བསྣམས་པ་ནི། །ས་བདག་ཀླུ་གཉན་འདུལ་བའི་རྟགས། །སྐུ་ལུས་མིག་གིས་གང་བ་ནི། །ཕྱོགས་བཅུར་བསྟན་
པ་སྐྱོང་བའི་རྟགས། །ཁྱོད་ནི་བདུད་འདུལ་ཆེན་པོ་སྟེ། །དཔལ་ལྡན་མགོན་པོའི་ལས་མཁན་མཆོག །རེ་མ་ཏི་ཡི་ཕོ་ཉ་བ། །ཨེ་ཀ་ཛཱ་ཊཱའི་བཀའ་སྡོད་དེ། །ཧེ་རུ་ཀ་ཡི་སྤྲུལ་པར་
གྲགས༑ །རྡོ་རྗེ་འཆང་གིས་དབང་བསྐུར་ནས། །དལ་དུ་བཅུག་ཅིང་དམ་ལ་བཏགས། །སྲིང་མོ་གདོང་མོ་མཆེད་བཞིར་བཅས། ཀིང་ཀཾ་རྔམས་པའི་ལས་བྱེད་མ། །ཆོ་འཕྲུལ་འགྱེད་
ཅིང་བསྟན་པ་སྲུང༌། །མཆོད་སྦྱིན་གཏོར་མ་འདི་བཞེས་ལ། །དགྲ་བགེགས་འདུལ་བའི་དུས་ལ་བབ། །བསྟན་བ་བཤིག་པའི་དགྲ་བོ་ལ། །ཐོག་སེར་འབེབས་པའི་དུས་ལ་བབ། །མྱུར

#༄༅། །དུ་སྒྲོལ་བའི་དུས་ལ་བབ། །བཅོལ་བའི་ཕྲིན་ལས་འགྲུབ་པར་མཛོད།། ཅེས་དང༌། ཧཱུཾ། ཁྱབ་འཇུག་ཆེན་པོ་ཀུན་ཏུ་རྒྱུ། །འཇིགས་བྱེད་རོག་ཏི་སྤྲུལ་པའི་
སྐུ༑ །ཕ་ནི་སྲིན་ལ་མ་ནི་ཀླུ། །ཀླུ་སྲིན་འདུས་པའི་མཐུ་བོ་ཆེ། །ལུས་པོ་གཅིག་ལ་མགོ་བོ་དགུ །མགོ་ལུས་ཐམས་ཅད་མིག་གིས་ཁེངས། །སྐུ་མདོག་འཇིགས་པའི་དུད་ཁའོ། །ཕྱག་
གཡས་ཆུ་སྲིན་ཞགས་པ་སྟེ། །གཡོན་པ་རྭ་ཡི་མདའ་གཞུ་བསྣམས། །སྐུ་སྟོད་མི་ལ་སྐུ་སྨད་སྦྲུལ། །སྐུ་སྟོད་ནམ་མཁའི་དབྱིངས་ན་བཞུགས། ྋ།སྐུ་སྨད་རྒྱ་མཚོའི་སྟེང་ན་འཁྱིལ། །
གཟའ་བདུད་ཆེན་པོའི་དུས་ལ་བབ། །ལྷོ་ནུབ་མཚམས་ནས་སྐུ་བཞེངས་ནས། །ཟླ་བའྀ་རྗེས་གཅོད་ཤར་དུ་རྒྱུ། །བྱང་ཤར་མཚམས་ནས་སྐུ་བཞེངས་ནས། །ཉི་མའི་རྗེས་གཅོད་ནུབ་ཏུ་
རྒྱུ༑ །ཉིན་མོ་རྒྱུ་བས་མཚམས་བཞི་འཇོམས། །མཚན་མོ་རྒྱུ་བས་ཕྱོགས་བཞི་འཇོམས། །བར་སྣང་ཁམས་སུ་རྒྱུ་ཙ་ན། །འཇིག་རྟེན་ཁམས་ཀུན་འཁྲུག་ཅིང་བསྲེག །ལོ་ཉེས་འཁྲུག་པ་
མས་ནད་གཏོང་། །ཐོག་དང་སེར་བ་ས་གཡོས་འབེབས། ྋ།ཉི་མ་ཟླ་བ་ལྟོ་རུ་ཟ། །སྔུན་དུ་སུ་འཕྲད་ཁྱུར་མིད་གཏོང་། །འཇིགས་བྱེད་ཆེན་པོ་མི་བསྲུན་པ། །མིག་མང་པོ་ལ་ཁ་གདངས་

།དུས་ཚོད་ཚེས་གྲངས་ཀུན་གྱི་བདག །ལྷ་འདྲེ་ཀུན་གྱི་ནང་དཔྱད་མཁན། །འབྱུང་བ་ལྔ་ཡི་བདུད་པོ་སྟེ། །ལྷ་སྲིན་སྡེ་བརྒྱད་དམག་དཔོན་བྱེད། །སྟེང་འོག་ཕྱོགས་མཚམས་ཀུན་རྒྱུ་
ཞིང་༑ །ཀིང་ཀཾ་སྣ་ཚོགས་འབེབས་པའི་བདག །འཇིག་རྟེན་འདི་ན་མཐུ་ཆེ་ཞིང་། །དྲག་རྩལ་ཁྱོད་ལས་ཆེ་བ་མེད། །སངས་རྒྱས་སྔ་རབས་བསྟན་པ་ལ། །འཇིག་རྟེན་ཕུང་བྱེད་དྲག་ཤུལ་
ཅན༑ །ཕྱག་ན་རྡོ་རྗེའི་སྤྱན་སྔ་རུ། །ཇི་ལྟར་ཁས་བླངས་དམ་བཅས་བཞིན། །ཤ་རུལ་ཁྲག་རུལ་མཆོད་པ་བཞེས། །བཅོལ་བའི་ཕྲིན་ལས་འགྲུབ་པར་མཛོད། ཧཱུཾ། ཕྱོགས་བཞི་ནམ་
མཁའ་ཡངས་པའི་དཀྱིལ་འཁོར་ནས། །སྦས་ཤིང་གབ་པའི་གདོང་མོ་བཞི་རྣམས་ནི། །ཤར་ནས་སྟག་སྲིན་ཟོར་བའི་གདོང༌། །ནམ་མཁའི་དབྱིངས་ནས་འབྲུག་གི་སྒྲ་སྒྲོག་མ། །ལྷོ་ནས་
* བམ་སྲིན་དྲེད་མོའི་གདོང་། །བར་སྣང་ཁམས་ནས་དྲག་པོའི་གློག་འགྱུ་མ། །ནུབ་ནས་ཀོང་སྲིན་བ་གླང་གདོང༌། །རི་རབ་རྩེ་ནས་གནམ་ལྕགས་ཐོག་འབེབས་མ། །བྱང་ནས་འབྲོག་སྲིན་ཆུ་
སྲིན་གདོང༌། །རྒྱ་མཚོ་གཏིང་ནས་ཁྲག་གི་སེར་འབེབས་མ། །སྲིང་མོ་གདོང་མོ་བཞི་ཡི་ཐུགས་དམ་དུས་ལ་བབ། །རྣལ་འབྱོར་བཅོལ་བའི་ཕྲིན་ལས་འགྲུབ་པར་མཛོད།། བཟླས་པ་ནི། གཙོ་

#,༄༅། །བོ་དང་གཟའ་བརྒྱད་སོ་སོར་རྒྱུ་དུས་ཀྱི་ཚེས་གྲངས་དང་སྦྱར་བ་ན་ངེས་པར་འགྲུབ་སླ་བའི་ཕྱིར། དུས་ཚེས་ངོས་བཟུང་ནས། རང་རང་བསྙེན་ཅིང་འབོད་པ་ནི། མདུན་དུ་གཟའ་མཆོག་ཆེན་པོ་རྭ
a ལའི་ཐུགས་ཀར་པད་ཉི་ལ། རཱ་དུད་ཁ་དང༌། གཟའ་བརྒྱད་སོ་སོའི་ཐུགས་ཀར་རང་མདོག་གི་སྲོག་མ་ཙ་དུ་ཙ་ཨ་ཡ་ན་ཤའི་མཐར་རང་སྔགས་ཀྱིས་བསྐོར་བ་ལ། རང་ཉིད་ཡི་དམ་ལྷའི་
ཐུགས་སྲོག་འོད་ཟེར་འཕྲོས་པ་ཕོག་པས་སྔོན་གྱི་དམ་ཚིག་རྗེས་སུ་དྲན་པས་ལས་རྣམ་བཞི་སྤྱི་དང་བྱེ་བྲག་གང་བཅོལ་ཐོགས་མེད་དུ་སྒྲུབ་པར་མོས་ཏེ། གཙོ་སྔགས། ཧྲི ཤག་རུ་རག་རཾ་ནཱ་གཙིཏྟ་ཏྲཾ་
45
མ་མ་ཡོ་ཟ་འགྲམ་ཧ་ཧི་ཀེ་ཤ་ལ་ཛཿ ཛཿ ཞེས་དང་། ཚེས་བཞི་ལ་མཱ་མ་ཀེ་ཏ་པ་ཤ་མེ་ཀེ་རཱ་ཧུ་ལ་ཛཿ ཛཿ ཚེས་བརྒྱད་ལ་མ་ར་ཙ་ཤ་པ་ཤ་མེ་ཀེ་རཱ་ཧུ་ལ་ཛཿ ཛཿ ཚེས་བཅུ་གཅིག་ལ། དུནྟིང་ཡཀྴ་ཀེ་ཏ་
པ་ཤ་མེ་ཀེ་རཱ་ཧུ་ལ་ཛཿ ཛཿ ཚེས་བཅོ་བརྒྱད་ལ། མུ་ལི་ཀེ་ཏ་པ་ཤ་མེ་ཀེ་རཱ་ཧུ་ལ་ཛཿ ཛཿ ཉེར་གཉིས་ལ། ཡ་མ་ཀེ་ཏ་པ་ཤ་མེ་ཀེ་རཱ་ཧུ་ལ་ཛཿ ཛཿ ཉེར་ལྔ་ལ། ནཱ་ག་ཤུ་ལ་ཀེ་ཏ་པ་ཤ་མེ་ཀེ་རཱ་ཧུ
ལ་ཛཿཛཿ ཉེར་དགུ་ལ། བྱི་ནཱ་ཡ་ཀ་ཀེ་པ་ཤ་མེ་ཀེ་རཱ་ཧུ་ལ་ཛཿ ཛཿ དེ་བཞིན་ཡབ་སྲིན་པོའི་ཐུགས་ཀར་རཱ་དང་། ཀླུ་མོའི་ཐུགས་ཀརནཱ་བསམས་ལ། ཤ་ཀ་རཀྴ་ཀ་ར་ཧཱུཾ། ཕ་སྲིན་པོའི་སྔགས་དང་། བྷྱོཿ༔ མི་393

ལི་ཕཊ་ནཱ་ག་ལི་ཧཾ་ཤཾ་ཏྲི་ཛཿ ཛཿ མ་ཀླུ་མོའི་སྔགས་བཅས་ཏེ། གཙོ་བོའི་སྔགས་གཞིར་བཞག སོ་སོའི་དུས་ཚོད་ལ་བབ་ཚེ་གཟའ་བརྒྱད་སོ་སོའི་སྔགས་གཙོ་བོར་བརྒྱ་སྟོང་ཁྲི་འབུམ་དུ་བཟླས་ན་རྟགས་རྫོགས་པར་འབྱུང་ངོ༌། །ཐུན་
མཐར་སྐབས་སུ་དགྲ་ལ་བསྐུལ་བར་འདོད་ན། དམར་གྱི་གཏོར་མ་ར་ཤ་ར་ཁྲག་གིས་བརྒྱན་པ་བཤམས་པར། དམིགས་བྱ་འགུགས་བསྟིམ་བྱས་པ་ཕུལ་ཏེ། བསྐུལ་བ་ནི། ཛ་ཡཿ ཁྱབ་འཇུག་ཆེན་པོ་རཱ་ཧུ་ལ། །ནུབ་ནས་
ཤར་དུ་རྒྱུ་བའི་ཚེ། །མ་མོ་ཀུན་གྱི་དམག་དཔོན་མཛད། །མ་མོའི་ཀིང་ཀཾ་དགྲ་ལ་ཕོབ། །ལྗང་སྔོན་དྲག་པོའི་དུས་ལ་བབ། །མཐུ་རྩལ་ཕྱུང་ལ་དགྲ་སྲོག་ཆོད། །ཁྱབ་འཇུག་ཆེན་པོ་རཱ་ཧུ་
ལ༑ །ཤར་ལྷོ་མཚམས་ནས་ནུབ་བྱང་རྒྱུ། །དགྲ་ལྷའི་རྒྱལ་པོའི་དམག་དཔོན་མཛད། །དགྲ་ལྷའི་ཀིང་ཀཾ་དགྲ་ལ་ཕོབ། །དྲང་སྲོང་ཆེན་པོའི་དུས༴ མཐུ་རྩལ༴ ཁྱབ་འཇུག༴ བྱང
ནས་ལྷོ་རུ༴ བདུད་པོ་འབུམ་གྱི༴ བདུད་ཀྱི་ཀིང་ཀཾ༴ རོག་ཏི་ནག་པོའི་དུས་ལ༴ མཐུ་རྩལ༴ ཁྱབ་འཇུག༴ ། ལྷོ་ནུབ་མཚམས་ནས་བྱང་ཤར་རྒྱུ། །སྲིན་པོ་ཡོངས་ཀྱི་དམག་
དཔོན༴ སྲིན་པོའི་ཀིང་ཀཾ༴ བིཥྚི་པ་ཏྲའི༴ མཐུ་རྩལ༴ ཁྱབ་འཇུག་ཆེན་པོ་རཱ་ཧུ་ལ། །ཤར་ནས་ནུབ་ཏུ་རྒྱུ༴ རྨུ་བདུད་ཡོངས་ཀྱི་དམག༴ རྨུ་བདུད་ཀིང་ཀཾ་དགྲ༴ བྱི་ནུ་རཱ་ཛའི་

༄༄ །དུས་ལ་བབ། །མཐུ་རྩལ་ཕྱུང་ལ་དགྲ་སྲོག་ཆོད། །ཁྱབ་འཇུག༴ ནུབ་བྱང་མཚམས་ནས་ཤར་ལྷོར༴ གཤིན་རྗེ་ཀུན༴ གཤིན་རྗེའི་ཀིང་ཀཾ དུ་བ་
གཟའི་
འུ མཇུག་རིང༴ མཐུ་རྩལ༴ྋ ཁྱབ་འཇུག༴ ལྷོ་ནས་བྱང་དནུ་རྒྱུ་བའི་ཚེ། །ཀླུ་བཙན་ཡོངས་ཀྱི༴ ྋ ཀླུ་བཙན་ཀིང་ཀཾ༴ །ཁྱབ་འཇུག་ཆེན་པོའི་དུས་ལ་བབས། མཐུ་རྩལ༴ ཁྱབ་
འཇུག་ཆེན་པོ་རཱ་ཧུ་ལ། །བྱང་ཤར་མཚམས་ནས་ལྷོ་ནུབ༴ །བགེགས་རྣམས་ཀུན་གྱི༴ སྡེ་བརྒྱད་ཀིང་ཀཾ༴ བི་ནཱ་ཡ་ཀའི༴ མཐུ་རྩལ་ཕྱུང་ལ་དགྲ་སྲོག་ཆོད། །ཤར་ནས་སྟག་སྲིན་
ཟོར་བའི་གདོང་། །སེར་ནག་སྟག་མགོ་སྟག་ཤམ་ཅན། །ཉི་མར་ཆིབས་ནས་ཟོར་བ་བསྣམས། །ཤར་གྱི་ཕྱོགས་ཀྱི་དགྲ་རྣམས་སྒྲོལ། །ལྷོ་ནས་བམ་སྲིན་དྲེད་མོའི་གདོང༌། །སྔོ་ནག་དྲེད་
མགོ་དྲེད་ལྤགས་གྱོན། །ཟླ་བ་ཆིབས་ནས་སྦྲུལ་ཞགས་བསྣམས། །ལྷོ་ཡི་ཕྱོགས་ཀྱི་དགྲ་རྣམས་སྒྲོལ། །ནུབ་ནས་ཀོང་སྲིན་བ་གླང་གདོང༌། །དམར་ནག་གླང་མགོ་གླང་ལྤགས་གྱོན། །
སྡིག་པར་ཆིབས་ནས་ཟངས་གྲི་བསྣམས། །ནུབ་ཀྱི་ཕྱོགས་ཀྱི༴ བྱང་ནས་འབྲོག་སྲིན་ཆུ་སྲིན་གདོང༌། །ལྗང་ནག་ཆུ་སྲིན་གཡང་གཞི་གྱོན། །རྨིག་བུ་ཆིབས་ནས་བེ་ཅོན་བསྣམས།

བྱང་གི་ཕྱོགས་ཀྱི༴ མཐུན་པའི་དམ་རྫས་འདི་བཞེས་ལ། །དགྲ་བོའི་སྲོག་དབུགས་རྔམས་ཟས་གྱིས། །དགྲ་བོའི་ཡུལ་མཁར་རྨངས་ནས་བསྒྱེལ། །དགྲ་བོའི་ལོ་ཐོག་བརླག་པར་
མཛོད།། ཅེས་བསྐུལ་ཞིང་། དེ་ནས་འདོད་གསོལ་ནི། ཁྱོད་ལ་འདོད་པའི་དོན་གསོལ་བ། །སངས་རྒྱས་བསྟན་ལ་གནོད་པ་དང༌། །ཆོས་ལ་ལོག་ལྟ་བྱེད་པ་དང༌། །དགེ་འདུན་རྣམས་ལ་གནོད་
བྱེད་དང༌། །བླ་མའི་སྐུ་ལ་བསྡོ་བ་དང༌། །མཆེད་ལྕམ་རྣམས་ལ་འཚེ་བ་དང༌། །སྔགས་འཆང་རྣམས་ལ་བསྡོ་བ་དང༌། །དམ་ཉམས་རཱུ་ཏྲ་སྡིག་ཅན་འདི། །ཤི་སྲོག་དམར་པོ་ཕོད་
བཙུགས་ནས། །ཁྱོད་ལ་མཐུ་དང་རྩལ་ཡོད་ན། །ང་ལ་མཐུ་དང་རྩལ་ཕྱུང་ཟེར། །འདི་ཡི་སྲོག་དབུགས་རྔམས་ཟས་གྱིས། །ཡུལ་མཁར་ལཾ་ཐོག་བརླག་པར་མཛོད། །ལྔ་ཕུང་ཐལ་བའི་
རྡུལ་དུ་རློག །རྗེས་ཤུལ་ཙམ་ཡང་མེད་པར་མཛོད། །དུས་ལ་བབ་བོ་ས་མ་ཡ།། ཞེས་གཟའི་རྒྱུ་ཕྱོགས་དང་བསྟུན་རང་དང་གདོང་མ་ཐུག་པར་གཟའ་རྒྱུ་ཕྱོགས་ཕྱོགས་མཚམས་ཐ་དད་པར་
གཏོར་མ་འཕང༌། གཞན་ཡང་ཁྱད་པར་གྱི་ལས་གདབ་ཁ་དང༌། ཟོར་དང་མནན་པ་དང་། བསྲེགས་པ་དང༌། ཐུན་དང༌། ཐོག་དང༌། སེར་བ་སོགས་ལས་གང་དགོས་པ་ལ་སྦྱར་

#, ༄༅། །རོ། །རྗེས་སུ་གཏང་རག་སྔགས་ཙམ་གྱིས་མཆོད་ཅིང༌། གོང་གི་བསྟོད་པ་ལེ་ཚན་གང་རུང་རེ་བྱས། ཡིག་བརྒྱ་བརྗོད་ལ་ནོངས་པ་བཤགས། རྟེན་ཡོད་ན་ཡེ་
ཤེས་པ་དེ་ལ་བསྟིམ་པའམ། མེད་ན་གཤེགས་སུ་གསོལ་ལ། དགེ་བསྔོ་ཤིས་བརྗོད་བཅས་པས་མཐའ་བརྒྱན་ནོ། །དེ་ལྟར་ཁྱབ་འཇུག་དུག་གི་སྤ་གྲིའི་གསོལ་ཕྲིན་ཆོག་ཁྲིགས་གོ་བདེ་བར་
བཀོད་པ་འདི་ཉིད་རྒྱུད་དང་སྒྲུབ་ཐབས་སྔ་རབས་པ་དག་གི་ཁུངས་ཐུབ་པ་ཇི་སྙེད་པ་རྣམས་དང་རིག་འཛིན་ཆེན་པོ་པདྨ་སམྦྷ་བའི་གཏེར་ཡིག་དང༌། བྱ་ནག་རྡོ་རྗེ་འཛིན་པ་ཆེན་པོའི་གསུང་བཞིན་
ཉམས་སུ་བླངས་ནས་ལྷག་ཆེད་མེད་པ་སོགས་མཐའ་དག་གི་བཅུད་ཉེ་བར་བསྡུས་ཏེ། བྱ་ཁྱུང་ཀུན་དགའ་དཔལ་བཟང་དང༌། · སངས་རྒྱས་ནོར་བུ། གཟི་བརྗིད་རྒྱལ་པོ། སྙན་གྲགས་
དབང་པོ། སྔགས་འཆང་ནམ་མཁའ་ལྷུན་གྲུབ་སོགས་ཀྱིས་བསྐུལ་ངོར། བྱ་ནག་རྡོ་རྗེ་འཛིན་པ་ཆེན་པོ་བཀྲ་ཤིས་ནོར་བུ་མི་འགྱུར་དབང་གི་རྒྱལ་པོས། ཕོ་བྲང་ཆེན་པོ་ཡང་རྩེའི་གཙུག་ལག་
ཁང་དུ་སྦྱར་བ་འདིས་ཀྱང་བསྟན་པ་ལ་གནོད་པའི་བགེགས་རིགས་ཚར་བཅད་དེ། རྒྱལ་བའི་བསྟན་པ་ཡུན་རིང་དུ་གནས་པར་གྱུར་ཅིག། ༈ རྒྱུ་དུས་ནི་ཚེས་བཞི་སྲོད་ལ་ནུབ་ནས་ཤར་397

བརྒྱད་ལ་སྔ་དྲོ་ནུབ་ནས་བྱང་དུ་རྒྱུ། བཅུ་གཅིག་ནམ་འཇིང་བྱང་ནས་ལྷོར། བཅུ་གསུམ་ནམ་ཕྱེད་ནམ་མཁའི་དབྱིངས་ནས་རྒྱ་མཚོའི་གཏིང་དུ་རྒྱུ། བཅོ་ལྔའི་ཉིན་ཕྱེད་ལྷོ་ནས་བྱང་དུ་རྒྱུ།
ཤར་དུ་རྒྱུ། བཅོ་བརྒྱད་ནམ་ཕྱེད་ཤར་ནས་ནུབ། ཉེར་གཉིས་ཉི་མ་ཕྱེད་ཡོལ་ལ་ནུབ་བྱང་ནས་ལྷོར་རྒྱུ། ཉེར་བཞི་རྒྱ་མཚོའི་གཏིང་ནས་རི་རབ་རྩེ་རུ་རྒྱུ། ཉེར་ལྔའི་སྐྱ་རེངས་ཤར་བ་ལ་ལྷོ་
ནས་བྱང་དུ་རྒྱུ། ཉེར་དགུ་ཉི་མ་མདུང་གང་ཙམ་ལ་བྱང་ཤར་ནས་ལྷོ་ནུབ་ཏུ་རྒྱུ། དེ་དུས་འགལ་བྱེད་ཆམ་ལ་ཕབ་ནས་དགྲ་བགེགསམ་ལུས་བརླག་པར་ཐེ་ཚོམ་མེད་དོ། །ཐུན་མོང་མ་ཡིན་པའི་
ཟབ་གནད་དོ།། ༈ ཁྱབ་འཇུག་གཟའི་སྤུ་གྲི་ནང་ལྟར་མཆོད་པའི་བསྐང་གསོ་བཞུགས་སོ། ༈ བཛྲ་པཱ་ཎི་ལ་ན་མོ བདག་འདྲཔདྨ་འབྱུང་གནས་ཀྱིས། །གཟའ་བདུད་སྒྲུབ་པའི་རྣལ་འབྱོར་ལ། །དམ་ཚིག་
འཁུ་ལྡོག་བྱུང་བ་ན། །སྙིང་མི་དགའ་ཞིང་ཚིག་པ་ཟ། །གཟའ་བརྒྱད་མགོ་འཁོར་ནད་ཀྱིས་ཐེབས། །བརྒྱལ་ནད་སྨྱོ་འབོག་བྱུང་སྲིད་ན། །དེ་ཡི་བསྐང་ཐབས་གསུམ་ཡིན་ཏེ། །ཕྱི་ལྟར་བསྐང་བ་མདོས་ནག་དང་། །ནང་ལྟར་བསྐང་བ་བཤོས་
མདོས་དང༌། །གསང་བའི་བསྐང་བ་གསོལ་ཀའོ། །འདི་ནི་ནང་ལྟར་བསྐང་བ་སྟེ། །དམ་བསྒྲགས་དམ་ཚིག་བསྐུལ་བ་སྟེ། །ལས་ལ་བསྐུལ་ཕྱིར་འདི་ལྟར་བྱ། །རིན་ཆེན་སྣོད་དམ་བསེ་ཕོར་ནང་། །བཤོས་བུ་ཟུར་གསུམ་རྩེ་རྒྱལ་ལ།

#༄༅། །བཤོས་བུ་བརྒྱད་ཀྱིས་མཐའ་མར་བསྐོར། །ཀྱུ་གུ་བརྒྱད་དང་རིལ་བུ་བརྒྱད། །ལིངྒ་བརྒྱད་ཀྱིས་རྩེ་བརྒྱན་ནས། །རྣལ་འབྱོར་པ་ཡི་གཡས་སུ་བཞག །གསོལ་ཀའི་གཏོར་མ་གཞུང་བཞིན་བཤམ། །དེ་ནི་
༦ ཡོ་གའི་གཡོན་དུ་བཞག །གཡོག་པོ་གཅིག་གི་ལག་ཏུ་ནི། །བདུད་རྩི་དང་ནི་དམ་རྫས་བསྐུར། །རང་ཉིད་ལག་ཏུ་རྔ་ཐོགས་ལ། །གཟའ་ཡི་ཉེས་པ་བཤགས་པ་དང་། །ཐུགས་དམ་བསྐུལ་ཕྱིར་འདི་སྐད་དོ། ཧཱུྃ་ཧྲཱིཿ བདག་
ནི་རིག་འཛིན་སྒྲུབ་པ་པོ། །བདག་ནི་རྣལ་འབྱོར་དམ་ཚིག་ཅན། །དམ་ལ་གནས་ཤིང་ལྷ་ལ་འཕྲེང་། །ཁྱོད་ནི་སྲུང་མ་དམ་ཚིག་ཅན། །ཁྱོད་ནི་དྲག་ཤུལ་མཐུ་རྩལ་ཅན། །ཧོ་དགོངས་དང་
གཟའ་བདུད་རཱ་ཧུ་ལ། །སྔོན་ཚེ་བསྐལ་པ་དང་པོ་ལ། །སངས་རྒྱས་རིན་ཆེན་སྙིང་པོ་དང༌། །བཅོམ་ལྡན་ཤཱ ཀྱ་ཐུབ་པ་དང༌། །རྡོ་རྗེ་འཆང་གི་སྤྱན་སྔ་རུ། །ཁྱོད་ཀྱིས་ཁས་བླངས་དམ
བཅས་པ། །ཐ་ཚིག་སྙིང་པོ་འདི་མིན་ནམ། །རིན་ཆེན་སྙིང་པོས་བཀའ་བསྒོས་པ། །བྲམ་ཟེའི་ཁྱེའུ་ཁྱབ་འཇུག་སྲིན། །བསྟན་ལ་གནོད་བྱེད་ཚར་ཆོད་ཅིག །དེ་ཚེ་ཐ་ཚིག་དེ་མིན་
ནམ༑ །ཤཱ ཀྱ་ཐུབ་པས་བཀའ་བསྒོས་པ། །མ་འོངས་བསྐལ་པ་ཐ་མ་ལ། །བླ་མ་ལ་སྨོད་སྔགས་ལ་འཕྲིག །ཁྱད་པར་དབེན་གནས་དཀོར་ལ་ཟ། །དམ་ཉམས་རྣམས་ཀྱི་སྲོག་རྩ་

ཆོད༑ །དེ་དུས་ཐ་ཚིག་དེ་མིན་ནམ། །རྡོ་རྗེ་འཆང་གི་སྤྱན་སྔ་རུ། །ཁྱོད་ཀྱིས་ཁས་བླངས་འདི་མིན་ནམ། །སངས་རྒྱས་བསྟན་པ་བསྲུང་ངོ་ཞེས། །དམ་ལྡན་རྣལ་འབྱོར་སྐྱོང་ངོ་ཞེས།
དགྲ་བོའི་སྲོག་རྩ་གཅོད་དོ་ཞེས། །ཁྱོད་ཀྱིས་ཁས་བླངས་དེ་མིན་ནམ། །ཁས་བླངས་བཞིན་དུ་ཕྲིན་ལས་མཛོད། །ཁྱོད་ཀྱིས་ཁས་བླངས་གཉན་པོ་དེ། །ད་ལྟ་རྣལ་འབྱོར་བདག་བསྐུལ་
ལོ༑ །བསྐུལ་ཕྱིར་བསྒྲུབ་ཀྱིས་གཤེགས་སུ་གསོལ། །ཆོས་སྐྱོང་ཆེན་པོ་གཤེགས་སུ་གསོལ། །སྤུ་གྲི་ནག་པོ་གཤེགས་སུ་གསོལ། །ནག་པོ་འཛུམ་མེད་གཤེགས༴ གཟའ་ཆེན་བརྒྱད་
པོ་གཤེགས༴ སྤྲུལ་པ་བརྒྱད་པོ་གཤེགས༴ གདོང་མོ་མཆེད་བཞི་གཤེགས༴ རྒྱུ་སྐར་ཉེར་བརྒྱད་གཤེགས༴ མ་ལུས་མྱུར་དུ་གཤེགས་སུ་གསོལ། །བོས་སོ་ཁྱབ་འཇུག་སྙན་མ་
སྲ༑ །གཡབ་བོ་གཟའ་བདུད་སྤྱན་མ་བརྟུལ། །བསྟེན་ནོ་ཆོས་སྐྱོང་རྒྱང་མ་རིངས། །སྒྲུབ་པོ་ཆོས་སྐྱོང་གོང་མ་གཡེལ། །བཀུར་རོ་ལྷ་ཆེན་ཕྲག་མ་དོག །རྦད་དོ་གཟའ་བདུད་མཐུ་མ་
ཆུང་༑ །ཁྱབ་འཇུག་ཆེན་པོ་རྩལ་མ་ཞེན། །ཀྱེ། དམ་ཚིག་ཆེན་པོ་གནས་འདིར་གཤེགས། །དོ་ནུབ་ཆད་དང་ཐོ་ལ་སྤྱོན། །དོ་ནུབ་མནའ་དང་ཁྲིམས་ལ་སྤྱོན། །གྲོགས་པོར་

#, ༄༅། །བགྱིས་སོ་གཞུང་མ་ངན། །མཛའ་བོར་བགྱིས་སོ་ཁྲེལ་མ་ཤོར། །མནའ་ཐོ་བཅད་དོ་མནའ་མ་ཟ། །རྗེ་བོར་བྱས་སོ་དབང་མ་ཆེ། །བྲན་ལྟར་བསྐུལ་ལོ་རྒྱུད་མ་
ངན༑ །དམ་ཚིག་གཉན་ལ་མི་སེམས་སམ། །དང་པོ་ཆད་ཐོ་འདི་མིན་ནམ། །གཟའ་བདུད་དུག་གི་སྤ་གྲི་དང༌། །རིག་འཛིན་རྣལ་འབྱོར་བདག་ཅག་གིས། །དམ་ཚིག་འདའ་བར་མ་ཆད་
དམ༑ །བསྟན་པ་བསྲུང་བར་མ་ཆད་དམ། །དམ་ཅན་མ་གཡེལ་ད་ཚུར་སྤྱོན། །ལྷ་ཆེན་ཁྱབ་འཇུག་ད་ཚུར་སྤྱོན། །དུག་གི་སྤ་གྲི་ད་ཚུར་སྤྱོན། །བཅོལ་བའི་ལས་འདི་མ་བྱས་ན། །བདེ་
གཤེགས་རྒྱལ་བའི་བཀའ་ཡང་བསླུས། །རིག་འཛིན་རྣལ་འབྱོར་ཡི་ཡང་བཅད། །དང་པོ་ཆད་པའི་མནའ་ཡང་ཟོས། །དམ་ཚིག་གཉན་པོའི་ཆད་པ་འོང༌། །བཀའ་ཡི་དམོད་པས་བསྡིགས་
པར་མཆི། །དེ་བས་དམ་ལས་མ་འདའ་ཞིག། ཀྱཻ༑ ཆོས་སྐྱོང་གཟའ་བདུད་འཁོར་བཅས་ལ། །རིག་འཛིན་རྣལ་འབྱོར་བདག་ཅག་གིས། །དགའ་དང་གུས་པས་ཕྱག་ཅིག
འཚལ༑ །མོས་ཤིང་དད་པས་མཆོད་པ་འབུལ། །ཕྱི་ནང་གསང་གསུམ་མཆོད་པ་འདི། །གསང་བདག་མ་ལུས་ལྷ་ཚོགས་དང༌། །གཟའ་བདུད་འཁོར་བཅས་རྣམས་ལ་འབུལ། །རྣལ

འབྱོར་ཉམས་ཆག་སྐོང་གྱུར་ཅིག །ཁྱོད་ཀྱི་ཐུགས་དམ་དེས་བསྐངས་སོ། །བདག་ཀྱང་དམ་ལས་མི་འདའ་འོ། །ཁྱེད་ཀྱང་དམ་ལས་མ་འདའ་ཞིག །གཉིས་ཀ་དམ་ལས་མི་འདའ་
འཚལ༑ །གལ་ཏེ་དམ་ལས་འདས་པ་ན། །རྡོ་རྗེ་དམྱལ་བར་ཤི་ཀ་རེ། །གཟའ་བདུད་འཁོར་བཅས་ཚུར་ཉོན་ཅིག །རྒྱལ་བའི་བཀའ་ལ་མི་ཉན་མེད། །ཟབ་མོའི་དོན་ལ་མི་སེམས་
མེད༑ །མནའ་དང་ཁྲིམས་ལ་མི་གནས་མེད། །ཟས་དང་སྐོམ་ལ་མི་ཆགས་མེད། །དོ་ནུབ་ཁྱོད་ཀྱི་ཐུགས་དམ་བསྐང་། །ཉམས་ཆག་སྐོང་ཞིང་ཞིག་རལ་གསོ། །ལྷ་ལ་བཤགས་བགྱིད་
སེམས་འཁོན་སྦྱོང༌། །ཕུད་འདྲེན་མཛའ་བའི་གཞུང་ཞིག་བྱེད། །དོ་ནུབ་བྱམས་པའི་ལན་ཅིག་འདོན། །དོ་ནུབ་སྔ་མའི་གཏང་རག་གཏོང༌། །དོ་ནུབ་ཕྱི་མའི་ཞུ་བ་འབུལ།
ཀྱཻ༑ དང་པོ་ཕུད་ཀྱིས་མི་མཆོད་རྒྱུ། །གསང་བདག་ལྷ་ཚོགས་ཕུད་ལ་དགྱེས། །བར་དུ་ཚོགས་ཀྱིས་མི་མཆོད་དུ། །གཟའ་བདུད་འཁོར་བཅས་ཚོགས་ལ་དགྱེས། །ཐ་མ་ལྷག་མས་མི་
མཆོད་དུ། །སྲིང་བཞི་སྡེ་བརྒྱད་ལྷག་ལ་དགྱེས། །ཕུད་ལ་དགྱེས་པ་ཕུད་ལ་རོལ། །ཚོགས་ལ་དགྱེས་པ་ཚོགས་ལ་རོལ། །ལྷག་ལ་དགྱེས་པ་ལྷག་ལ་རོལ། །བ་ལིང་གཏོར་མ་འདི་

།བཞེས་ལ། །རྣལ་འབྱོར་བདག་གི་ཕྲིན་ལས་མཛོད། །བསམ་པ་སྒྲུབ་ལ་རེ་བ་སྐོངས། །ཧྲཱིཿ གཟའ་བདུད་ཆེན་པོ་ཚུར་གསོན་ཞིག །གྲོགས་ལ་གཞུང་
གཟའི་
འུ ངན་མི་སྲིད་ཀྱིས། །བྱམས་ལ་དྲིན་མེད་མི་སྲིད་ཀྱིས། །མཛའ་ལ་གདུང་མེད་མི་སྲིད་ཀྱིས། །ཆོས་སྐྱོང་མཐུ་མེད་མི་སྲིད་ཀྱིས། །ཆད་དོན་མི་སྒྲུབ་མི་སྲིད་ཀྱིས། །རིག་འཛིན་རྣལ་འབྱོར་
བདག་ཅག་གིས། །ཚོགས་ཀྱི་མཆོད་པ་རྒྱ་ཆེན་དང༌། །དམ་རྫས་བདུད་རྩི་འདིས་མཆོད་པས། །ཐུགས་དམ་གཉན་པོ་སྐོང་གྱུར་ཅིག །ཐུགས་དམ་གཉན་པོ་བསྐངས་ནས་ཀྱང་། །རྣལ་
འབྱོར་བསམ་པ་ཡིད་བཞིན་སྒྲུབས། །ཟས་ཀྱི་ངོ་ཞིག་ཁྱོད་ཀྱིས་གྱིས། །ཆད་པའི་གཞུང་ཞིག་ང་ཡིས་བསྲང༌། །སྒྲོགས་པའི་ཚིག་འདི་ཁྱོད་ཀྱིས་ཉོན། །སྒྲུབ་པའི་གཞུང་འདི་ང་ཡིས་
བསྲང་༑ །བཅོལ་བའི་ཕྲིན་ལས་ཁྱོད་ཀྱིས་སྒྲབས། །གཉིས་ཀ་ཆད་པའི་གཞུང་བསྲང་འཚལ། །གཉིས་ཀ་ལས་ཀྱི་གཉེར་བླངས་འཚལ། །བོས་སོ་མཆོད་དོ་ཐུགས་དམ་ཅན། །གསོལ་
ལོ་མཆོད་དོ་ཐུགས་དམ་ཅན། །སོད་ཅིག་ཐུལ་ཅིག་དགྲ་དང་བགེགས། །གཏད་དོ་གཉེར་རོ་བསྟན་པ་སྲུངས། །བསྐལ་པ་ཞིག་ཀྱང་མི་འབྲལ་ལོ། །ཐུག་དམ་གཡེལ་བ་མ་མཛད་ཅིག །

སྲུང་མ་འཁོར་བཅས་ཅི་ཉེར་མཛོད། །བརྩེ་དང་གདུང་སེམས་ཅི་ཆེར་མཛོད། །མཐུ་དང་རྫུ་འཕྲུལ་དབང་གིས་ནི། །རྣལ་འབྱོར་བདག་གི་ཕྲིན་ལས་མཛོད། །བཀའ་དང་དམ་ལས་མ་འདའ་
བར༑ །ལེ་ལོ་བཏང་སྙོམས་མ་མཛད་ཅིག །རྫུན་དང་གཡོ་རྒྱུ་མ་མཛད་ཅིག །རྣལ་འབྱོར་བདག་གི་རེ་བ་སྐོངས། །ཐུགས་དམ་དུས་ལ་བབ་བོ་རཱ་ཧུ་ལ། ཧཱུཾ གཟའ་བདུད་ཆེན་པོ་
མཐུ་རྩལ་ཅན། །ཁྱོད་ཀྱི་ཐུགས་དམ་དུས་ལ་བབ། །བདག་ལ་བསྡོ་བའི་དགྲ་བོ་འདིས། །བླ་མ་དམ་པའི་སྐུ་དགྲ་བྱས། །སངས་རྒྱས་བསྟན་པ་འདི་ཡིས་བཤིག །དབེན་གནས་གཉན་
པོའི་དཀོར་ལ་ཟ། །སྲུང་མ་གཉན་པོ་ཁྱད་དུ་བསད། །རྣལ་འབྱོར་བདག་ལ་བསྡོས་སུ་བཙུགས། །སྡང་བའི་དགྲ་བོ་དམ་ཉམས་འདི། །ཕ་ཁུ་ཡིན་ཀྱང་ཁྱོད་ཀྱིས་སྒྲོལ། །གཟའ་བདུད་
ཆེན་པོ་རཱ་ཧུ་ལ། །བསིལ་བའི་ཚལ་ནས་ཁུ་ཡིས་ཐོབ། །ནག་པོ་སྟོང་གི་དམག་སར་བསྡུས། །དུར་ཁྲོད་བརྒྱད་ནས་ཁུ་ཡིས་ཐོབ། །ཤ་ཟ་འབུམ་གྱི་དམག་སར་བསྡུས། །རྒྱ་ཆམཚོའི་
གཏིང་ནས་ཁུ་ཡིས་ཐོབ། །མ་མོ་བྱེ་བའི་དམག་སར་བསྡུས། །བར་སྣང་ཁམས་ནས་ཁུ་ཡིས་ཐོབ། །ལྷ་སྲིན་སྡེ་བརྒྱད་དམག་སར་བསྡུས། །དགྲ་བོའི་ཡུལ་དུ་དམག་སྣ་དྲོངས། །ཁྱབ་

ཟླ,༄༅། །འཇུག་ཆེན་པོས་དམག་དཔོན་མཛོད། །གཟའ་བདུད་བརྒྱད་པོ་དམག་ལ་ཆོས། །འུར་འུར་ཆེམ་ཆེམ་དམག་སྣ་དྲོངས། །སྲོག་གཅོད་སྲིང་མོ་བཞི་ཡིས་
མཛོད༑ །དགྲ་བགེགས་ཐལ་བའི་རྡུལ་དུ་རློག །བདག་ལ་སྡང་བའི་དགྲ་བོ་འདིའི། །ཕོ་རྒྱུད་རྩད་ནས་ཆོད་ལ་ཤོག །མོ་རྒྱུད་མངལ་ནས་སྐེམ་ལ་ཤོག །གཟའ་བདུད་འཁོར་བཅས་ལས་
ལ་ཡ། །དུས་ལ་བབ་བོ་ས་མ་ཡ། །མ་གཡེལ་མ་གཡེལ་རཱ་ཧུ་ལ། །རྣལ་འབྱོར་བདག་གི་ཕྲིན་ལས་མཛོད། ཧཱུཾ ཞེ་སྡང་འབར་བའི་དཀྱིལ་འཁོར་ནས། །ཡཀྴ་ཛྭ་ལ་དམ་ལ་
འདུད༑ །འདོད་ཆགསཁོལ་བའི་དཀྱིལ་འཁོར་ནས། །རྡོ་རྗེ་གློག་འགྱུ་དམ་ལ་འདུད། །ཆགས་སྡང་གཉིས་ལས་སྤྲུལ་པའི་སྲས། །གཟའ་བདུད་ཆེན་པོ་དམ་ལ་འདུད། །མ་མོ་རོལ་པའི་
དཀྱིལ་འཁོར་ནས། །ལྗང་སྔོན་དྲག་པོ་དམ་ལ་འདུད། །དགྲ་ལྷའི་ཚོགས་ཀྱི་དཀྱིལ་འཁོར་ནས། །དྲང་སྲོང་དཀར་སེར་དམ་ལ་འདུད། །བདུད་ནག་ཚོགས་ཀྱི་དཀྱིལ་འཁོར་ནས། །
རོག་ཏི་འབར་བ་དམ་ལ་འདུད། །སྲིན་པོའི་ཚོགས་ཀྱི་དཀྱིལ་འཁོར་ནས། །བི ཥྚི་པ་ཏྲ་དམ་ལ་འདུད། །དམུ་བདུད་རོལ་པའི་དཀྱིལ༴ བྱི་ནུ་རཱ་ཛ་དམ༴ གཤིན་རྗེའི་ཚོགས་ཀྱི་
405

དཀྱིལ༴ དུ་བ་མཇུག་རིང༴ ཀླུ་བཙན་རོལ་པའི་དཀྱིལ༴ ཁྱབ་འཇུག་ཆེན་པོ་དམ༴ སྡེ་བརྒྱད་འདུས་པའི་དཀྱིལ༴ སྒྲ་གཅན་འཛིན་པ་དམ༴ ་ཤར་ཕྱོགས་ནམ་མཁའི་དཀྱིལ་ཡངས
ནས༑ །སྟག་སྲིན་ཟོར་གདོང་དམ༴ ལྷོ་ཕྱོགས་ནམ་མཁའི་དཀྱིལ་ཡངས་ནས། །བམ་སྲིན་དྲེད་གདོང་དམ༴ ནུབ་ཕྱོགས་ནམ་མཁའི་དཀྱིལ་ཡངས་ནས། །ཀོང་སྲིན་གླང་གདོང་
དམ༴ བྱང་ཕྱོགས་ནམ་མཁའི་དཀྱིལ་ཡངས་ནས། །ཆུ་སྲིན་གདོང་ཅན་དམ་ལ་འདུད། །སྤྲུལ་པའི་གཟའ་ཆེན་བརྒྱད་པོ་དམ་ལ་འདུད། །རྒྱུ་སྐར་ཉི་ཤུ་རྩ་བརྒྱད་དམ་ལ་
ཧཱུྃ སྲིན་པོའི་གཟུགས་ཅན་གདུག་པ་ཅན། །ཚར་གཅོད་བྱང་ཆུབ་སེམས་དཔའ་སྟེ། །མཚན་གསོལ་གཟའ་བདུད་རཱ་ཧུ་ལ། །བསྟན་པའི་བཀའ་སྲུང་ཚོགས་ཀྱི་
འདུད༑
བདག །དམ་ཉམས་སྲོག་གཅོད་ལས་ཀྱི་གཙོ། །རིག་འཛིན་སྲོག་ཤིང་གཉེར་གྱི་བདག །རྣལ་འབྱོར་དགྲ་ལྷ་ཐུགས་དམ་ཅན། །གཙུག་ལག་བསྟན་སྲུང་མཐུ་བོ་ཆེ། །ཞལ་དགུ་ཕྱག་
བཞི་རྔམས་པ་ཡིས། །བསྟན་པའི་དགྲ་བོ་ཞལ་དུ་གསོལ། །གློག་འདྲའི་རལ་གྲི་ཞགས་པ་ཡིས། །སྡང་བྱེད་དགྲ་བོའི་སྐྱེ་རྒྱུད་གཅོད། །སྤྱན་གསུམ་སྡང་མིག་མེ་ལྟར་འབར། །དགྲ་དང་༔

1, ༄༅། །བགེགས་ལ་ཁྲོ་ཚུལ་བལྟ། །ཆུ་སྲིན་ཞགས་པ་དབྱུག་པ་ཡིས། །སྲིད་པ་གསུམ་པོ་དབང་དུ་སྡུད། །རྭ་ཡི་མདའ་གཞུ་བསྣམས་པ་ཡིས། །དམིགས་པའི་དགྲ་
བོ་རྩད་ནས་གཅོད། །སྐ་སྨད་ས་ལ་བརྡབ་པ་ཡིས། །འཇིག་རྟེན་གཡོ་འགུལ་ལྡེག་པར་བྱེད། །ཞལ་ནས་ཧཱུཾ་ཕཊ་སྒྲ་སྒྲོགས་པས། །དྲེགས་པ་ཕོ་མོ་དབང་དུ་སྡུད། །སྐུ་མདོག་དུད་ཁ
འཇིགས་པ་ཡིས། །ཁམས་གསུམ་སྐྱེ་འགྲོ་ཟིལ་གྱིས་གནོན། །ལྷ་ཞལ་འཛུམ་མདངས་ལྡན་པ་ཡིས། །རྣལ་འབྱོར་བདག་གི་རེ་འདོད་སྐོང་། །སྤྲལ་པའི་གཟའ་བདུད་ནག་པོ་ཁྱོད། །
འཇིག་རྟེན་ཁམས་ན་འགྲན་ཟླ་བྲལ། །ལས་སུ་སངས་རྒྱས་བསྟན་པ་སྲུང་། །དམ་ལ་གནས་པའི་གང་ཟག་དང༌། །བྱང་ཆུབ་སྒྲུབ་པའི་རྣལ་འབྱོར་སྐྱོང༌། །བདུད་དང་དྲེགས་པ་བྲན་དུ་
ཁོལ༑ །གཟའ་བདུད་མྱུར་དུ་དམ་ལ་ཤོག །ཕོ་བྲང་མཛེས་པའི་གཞལ་ཡས་འདིར། །འབྲུ་ཟས་སྣ་ཚོགས་བཤོས་བུ་དང༌། ྋ།དར་ཟབ་མང་པོ་རྒྱན་དུ་བཏགས། །འབྲུ་བཅུད་ངར་མ་
སྐྱེམས་སུ་འབུལ། །རྟ་དང་རྔ་མོང་བྱ་ཡི་ཚོགས། །གསེར་དངུལ་དར་ཟབ་དབྱིག་གི་ཚོགས། །ཤ་ཆང་དཀར་དམར་མཆོད་པ་རྣམས། །གཟའ་བདུད་འཁོར་དང་བཅས་ལ་འབུལ།

གསོལ་ཅིག་རོལ་ཞིག་དགྱེས་པར་མཛོད། །འབྲུ་བཟང་ལྷ་བཤོས་ཤ་ཆེན་སྤོས། །ཚིལ་ཆེན་སྣང་གསལ་རོལ་མོའི་ཚོགས། །དཀོར་གླུད་སྤྱན་གཟིགས་མང་པོ་དང༌། །དམ་རྫས་རྒྱན་གྱི་
གཏོར་མ་ཡིས། །གཟའ་བདུད་ཡབ་ཡུམ་ཐུགས་དམ་བསྐང༌། །སྲས་མཆོག་གཟའ་བརྒྱད་ཐུགས་དམ་བསྐང༌། །ལྗང་སྔོན་དྲག་པོའི་ཐུགས་དམ་བསྐང༌། །དྲང་སྲོང་དཀར་སེར་
ཐུགས༴ བདུད་པོ་རོག་ཏིའི་ཐུགས༴ བིཥྚི་པ་ཏྲའི་ཐུགས་དམ༴ བྱི་ནུ་རཱ་ཛ་ཐུགས་དམ་བསྐང་། །ཧ་ལི་ཀ་ཡི་ཐུགས་དམ་བསྐང༌། །དུ་བ་མཇུག་རིང་ཐུགས་དམ་བསྐང་། །ཁྱབ་
འཇུག་ཆེན་པོའི་ཐུགས་དམ་བསྐང༌། །སྒྲ་གཅན་འཛིན་པའི་ཐུགས་དམ་བསྐང་། །གདོང་མོ་བཞི་ཡི་ཐུགས་དམ་བསྐང་། །སྤྲུལ་པ་བརྒྱད་ཀྱི་ཐུགས་དམ་བསྐང༌། །གཟའ་ཆེན་བརྒྱད་ཀྱི་
ཐུགས་དམ་བསྐང་། །རྒྱུ་སྐར་ཉེར་བརྒྱད་ཐུགས་དམ་བསྐང་། །ལྷ་སྲིན་སྡེ་བརྒྱད་ཐུགས་དམ་བསྐང༌། །བསྐང་ངོ་བསྐང་ངོ་གཟའ་ཆེན་བརྒྱད། །ཐུགས་དམ་གཉན་པོ་བསྐང་མཛོད་
ལ༑ །བདག་ཅག་འཁོར་དང་བཅས་པ་ཡི། །ཕུར་ཁ་བཟློག་པའི་དུས་ལ་བབ། །ཟོར་ཁ་བཟློག་པའི་དུས་ལ་བབ། །བྱད་ཁ་བཟློག་པའི་དུས་ལ་བབ། །དལ་ཁ་བཟློག་པའི་དུས་ལ་

༄༅། །བབ། །ནད་ཁ་བཟློག་པའི་དུས་ལ་བབ། །རིམས་ནད་བཟློག་པའི་དུས་ལ་བབ། །ཀླུ་གདོན་བཟློག་པའི་དུས་ལ་བབ། །ཡམས་ཁ་བཟློག་པའི་དུས་ལ་
བབ༑ །བཟློག་ཅིང་བསྒྱུར་བའི་དུས་ལ་བབ།། ཅེས་བརྗོད་ལ་དྲག་པོའི་ལས་བྱེད་ན། ལས་ཀྱི་གཏོར་བསྐུལ་དང་རྒྱུ་དུས་བསྟུན་ནས་ཕྱིར་འཕངས་ཏེ། བསྐང་གསོ་རྐྱང་པ་ཡིན་ན་སྟེང་དུ་གཤེགས་སོ། །ཞེས་པ་འདིའ ང་དཔལ་
འབྲུག་པ་རིན་པོ་ཆེའི་སྲུང་མ་ལ་ཙུང་ཟད་མངའ་བརྙེས་པ་སྔགས་འཆང་ངག་གི་དབང་པོས་བྲིས་པའོ།། །།སརྦ་མངྒ་ལཾ།། །།
410 (B)

410(B)
BlackPageAsPerOriginal

༄༅། །དཔལ་ལྡན་ཞིང་སྐྱོང་དབང་པོའི་མཆོད་སྤྲིན་བདུད་དགྲ་ཚར་གཅོད་བཞུགས་སོ།།

༄༅། །རྡོ་རྗེ་ཁྲོ་ཆེན་འབར་བའི་སྐུར་སྟོན་པ། །གསང་བདག་ཕྱག་ན་རྡོ་རྗེ་ལ་བཏུད་ནས། །ཉེ་བའི་གནས་མཆོག་འཐུང་སྤྱོད་ཙཱ་རི་ཏྲའི། །ཞིང་
རྣམས་སྐྱོང་མཛད་གང་གི་མཆོད་སྤྲིན་བྲི།། དེའང་དཔའ་བོ་དང་མཁའ་འགྲོ་གྲངས་མེད་པ་ཡོངས་སུ་འདུ་བའི་གནས་དང༌། ཉེ་བའི་གནས་རྣམས་ལྷག་པར་སྐྱོང་བ་ཞིང་སྐྱོང་ཤ་ཟ་ནག་པོ་
སེངྒེའི་གདོང་པ་ཅན་བསྒྲབ་ཅིང་མཆོད་པའི་རིམ་པ་འདི་ལ་དོན་བཅུ་གཉིས་ཏེ། མཆོད་གཏོར་བཤམ་པ། ལྷ་བསྐྱེད་པ། སྤྱན་དྲངས་པ། དམ་ལ་བཞག་པ། །མཆོད་ཅིང་བཟླས་པ་བྱ་
བ༑ །བསྟོད་པ་བྱ་བ། བསྐང་ཞིང་བཤགས་པ། གཏོར་མ་འབུལ་བ། བཟློག་བསྒྱུར་བྱ་བ། རྦད་ཅིང་བསྐུལ་བ། གཤེགས་སུ་གསོལ་བ། བཀྲ་ཤིས་བརྗོད་པ་དང་བཅུ་གཉིས་

།ལས། དང་པོ་ནི། །ལས་བཞིའི་དངོས་གྲུབ་སྒྲུབ་པར་འདོད་པའི་གང་ཟག་གིས། ཡིད་དང་མཐུན་པའི་གནས་སུ་སྟེགས་བུ་མཐོ་ཞིང་གཙང་བར་རྗེས་རབ ༄༅།
གནང་དང་མཐུན་པར། དཀྱིལ་འཁོར་བཞེངས་པའམ། མ་གྲུབ་ན་མེ་ཏོག་ནག་པོའི་ཚོམ་བུ་བཀོད་པའི་སྟེང་དུ་ལྕགས་ལ་སོགས་པ་དྲག་པོའི་སྣོད་དུ་བྲ་བོ་འམ། སྲན་མ། ནས་ནག་གྲོ་
འབྲས་ལ་སོགས་པ་རྗེན་བཏགས་བྱས་པའི་གཏོར་མ་བཤོས་བུ་ཟུར་གསུམ་བཤོས་ཕྲན་བཅུ་གཅིག་གིས་བསྐོར་བ་ལ་ཁྲག་གིས་བྱུགས་ཤིང་། དཀར་དམར་གྱི་རྒྱན་དང་ལྡན་པ་ལ། མདའ་བྱ་རྒོད་
སྒྲོ་ཅན་ལྕགས་ཀྱི་མདེའུ་དང་ལྡནཔར། དར་ནག་གིས་བརྒྱན་པ་གཟུག །གཞན་ཡང་མཆོད་པའི་བྱེ་བྲག་ཅི་འབྱོར་པ་བཤམས་ལ། ཡི་དམ་གང་ཡང་རུང་བའི་ང་རྒྱལ་དང་ལྡན་པས། ཨོཾ་

སྭ་བྷཱ་ཝས་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཨཱཿ ལས་ཐོད་པའི་སྣོད་ཡངས་ཤིང་རྒྱ་ཆེ་བར། གདུག་པ་ཅན་མཐའ་དག་བསྒྲལ་བ་ལས་བྱུང་བའི་ཤའི་རི་བོ། ཁྲག་གི་རྒྱ་
མཚོ༑ རུས་པའི་ཕུང་པོ་གཞན་ཡང་བཟའ་བཏུང་གི་བྱེ་བྲག་གཙང་ཞིང་བསོད་པ་དང་། ཡིད་དུ་འོང་བས་ཡོངས་སུ་གང་བར་གྱུར་པར་བསམས་ལ། ༀ་ཨཱཿ ཧཱུྃ་ཧ་ཧོ་ཧྲཱིཿ ཞེས་ལན་གསུམ་གྱིས་
བྱིན་བརླབས་ལ། གཉིས་པ་ནི། མདུན་དུ་དུར་ཁྲོད་ཀྱི་ས་གཞི་འཇིགས་སུ་རུང་བ། ཀེང་རུས་དང་རོ་གསར་རྙིང་གི་ཚོགས་གཅལ་དུ་བཀྲམ་ཞིང་ཕུང་པོར་སྤུངས་པ་ལ། ཤ་ཟ་དུ་མ་ལང་ལོང་དུ་
འཕྱོ་ཞིང་ཟ་བ། ཁྲག་གིས་སྦགས་པའི་རོ་ལངས་རྣམས་གར་བྱེད་པ། ལས་ཀྱི་བཤན་པ་འབུམ་ཀུན་ཏུ་རྒྱུག་ཅིང་ཉམས་པ་རྣམས་ལྟོ་འདྲལ་བ། བྱ་ནག་འབུམ་ཀླད་ལ་ལྡིང་ཞིང་། ཁྱི་ནག་
འབུམ་ཆོ་ངེ་འདོན་པ། གཅན་གཟན་མང་པོ་གདུག་པའི་ང་རོ་འབྱིན་ཞིང༌། ཅེ་སྤྱང་གི་ཚོགས་ངུ་བའི་སྒྲས་སྐྱི་གཡའ་བ། ཕྱོགས་ཐམས་ཅད་དུ་མེ་རླུང་དམར་ནག་དྲག་ཏུ་འབར་ཞིང་འཚུབས་
པའི་དབུས་སུ། སྣ་ཚོགས་པདྨ་དང་ཉི་མའི་དཀྱིལ་འཁོར་གྱི་སྟེང་དུ། གདུག་པ་ཅན་རྣམས་གན་རྐྱལ་དུ་བསྒྱེལ་བའི་གདན་གྱི་སྟེང་དུ་ཧཱུཾ་ཡིག་མཐིང་ནག དེ་ལས་འོད་ཟེར་ཕྱོགས་བཅུར་

༼༄ ༄༅། །འཕྲོས། དགྲ་བགེགས་མ་ལུས་པ་ཚར་བཅད། ལས་མགོན་རྣམས་ཀྱི་མཐུ་སྟོབས་བསྡུས་ཏེ་ཧཱུཾ་ལ་ཐིམ། དེ་ཡོངས་སུ་གྱུར་པ་ལས། དཔལ་ལྡན་ཞིང་སྐྱོང་གི་
དབང་པོ་སྐུ་མདོག་ཆར་སྤྲིན་ལྟར་གནག་ཅིང་བཟོད་པར་དཀའ་བའི་གཟི་བརྗིད་འབར་བ། སེངྒེའི་ཞལ་རྔམས་ཤིང་ཁྲོས་པའི་ཉམས་ཅན། དམར་ལ་ཟླུམ་པའི་སྤྱན་གསུམ་སྡང་མིག་ཏུ་གཟིགས་
པ༑ མཆེ་བ་རྣོན་པོ་གཙིགས་པའི་ཞལ་གདངས་ཤིང་ལྗགས་གློག་ལྟར་འཁྱུག་པ། རལ་པ་སྔོ་སྐྱ་གྱེན་དུ་བརྫེས་པའི་གསེབ་ནས་སེང་ཆུང་མང་པོ་འཕྲོ་བ། ཁམས་གསུམ་ལས་རྣམ་པར་རྒྱལ་
བའི་སེངྒེའི་ང་རོ་འབྲུག་གི་སྒྲ་བཞིན་དུ་སྒྲོགས་པ། ཕྱག་གཡས་མདུང་དར་ནག་པོ་སྲིད་རྩེར་འཕྱར་ཞིང་གཡོན་ཐོད་པ་གློ་སྙིང་གི་གཏོར་མས་གང་བ་འཛིན་པ། དར་ནག་གི་འཇོལ་བེར་གསོལ་བ་
ལ༑ རིན་པོ་ཆེའི་སྐ་རགས་དང་གསེར་གྭ་མཛེས་པར་བཅིངས་པ། ཞབས་གཉིས་དྲག་ཤུལ་ཆེན་པོའི་སྟོབས་ཀྱིས་གུང་གཉིས་ལ་གླིང་བཞི་ཁྱབ་པར་རྒྱུ་བའི་བདུད་རྟ་ནག་པོ་རླུང་གི་ཤུགས་ཅན་
ལ་ཆིབས་པ། མེའི་ཕུང་པོ་གཅིག་ཏུ་འབར་ཞིང་འཁྲུགས་པའི་ཀློང་ན་བཞུགས་པར་གྱུར། དེའི་གཡོན་དུ་པད་ཉི་དང་རོའི་གདན་ལ། བྷྱོཿདམར་མོ་ཡོངས་སུ་གྱུར་པ་ལས་བདུད་མོ་སེང་

གདོང་མ་སྐུ་མདོག་དམར་མོ་རབ་ཏུ་ཁྲོས་པའི་སྤྱན་བསྒྲད་ཅིང་ཞལ་གདངས་པ།རལ་པ་དམར་པོ་འབར་བའི་ནང་ནས་ཁྲོ་ཆུང་མེ་སྟག་ལྟར་འཕྲོ་བ། སྟག་གི་པགས་པས་སྨད་དཀྲིས་
པ༑ ཕྱག་གཡས་ཏྲི་ཤཱ་ལ་འདེབས་པའི་ཚུལ་དུ་བསྣམས་པ། གཡོན་པས་མི་སྙིང་དྲོན་མོ་བར་མ་ཆད་པར་གསོལ་བ། མྱུར་མགྱོགས་ཀྱི་རྩལ་དང་ལྡན་པའི་རྟ་དམར་ལ་ཞོན་པ། ཡབ་ཡུམ་
དེ་དག་གི་གཡས་དང་གཡོན་དུ། ཏྲི་ཏྲི་ལས་དུས་མཚན་ལས་མཁན་ཕོ་མོ་ཁ་དོག་སེར་བ། སྤྲེའུའི་གདོང་པ་ཅན་ལག་གཉིས་བྱ་སྡེར་ས་ལ་བཙུགས་ནས་སྤྱིའུ་ཚུགས་སུ་འགྲོ་ཞིང༌། རྐང་པས་
ཐོད་པ་གཏོར་མས་གང་བ་ཐོགས་པ། མི་ལྤགས་ཀྱི་སྐེད་དཀྲིས་ཤིང༌། ལུས་སྟོད་ཀྱི་ཐད་དུ་རླུང་ནག་འཚུབ་པ། སྐེད་པར་མེ་དཔུང་མཆེད་ཅིང་འབར་བ། རྐང་པའི་ཐད་སོར་གློག་གི་ཕྲེང་
བ་དང་བཅས་པའི་སྤྲིན་འཁྲིགས་པའི་ཆོ་འཕྲུལ་གཏོང་བ། གཙོ་འཁོར་དེ་རྣམས་ཀྱི་ཤར་དུ་ཏྲི་ལས་དམག་དཔོན་བཛྲ་སཱ་དྷུ་ནག་པོ་དར་དཀར་གྱི་རལ་གུ་གྱོན་པ་གཡས་ལྕགས་ཀྱི་ཐོ་ཆེན་འབར་བ་
འཕྱར་ནས། དགྲ་བགེགས་ཀྱི་མགོ་བོ་འགེམས་ཤིང༌། གཡོན་སྦུད་པ་ནག་པོ་དྲག་ཏུ་འབུད་པས་མྱོས་པར་བྱེད་པ། ྋར་སྐྱེས་ཁམ་པ་ལ་ཞོན་པ། ལྷོ་ཕྱོགས་སུ་ཡ་ལས་གཤིན་རྗེའི་རྒྱལ་པོ་

།ལྗང་ནག་ཐུང་ཞིང་གསུས་པ་འཕྱང་བ། རལ་པ་ཁམ་སེར་གྱེན་དུ་བརྫེས་ཤིང་གཡས་བེ་ཅོན་ཀླད་ལ་འཕྱར་ཞིང་། གཡོན་རྒྱུ་ཞགས་བརྡེག་ཅིང་འཕེན་པ། སྟག་༄༅།
ྋ གི་པགས་པའི་ཤམ་ཐབས་ཅན་ཆུ་གླང་སྔོན་པོ་ལ་ཞོན་པ། ནུབ་ཏུ་ཕུ་ལས་ཀླུ་བདུད་ནག་པོ་སྤྲལ་བརྒྱད་ཀྱི་གདེངས་ཀ་མཐོ་བ། ཤིན་ཏུ་རྣོ་བའི་དུག་ཅན་གྱི་སྦྲུལ་གྱི་ཞགས་པ་འདེབས་ཤིང་ཆུ་སྲིན་
དམར་སྐྱ་ལ་ཞོན་པ། བྱང་དུ་དུ་ལས་བདུད་བྱེ་བ་གུང་རིང་མུན་པ་ལྟར་གནག་ཅིང་རལ་པ་སྤྱི་བོར་བཅིངས་པ། དར་ནག་གི་རལ་གུ་ཅན། གཡས་རལ་གྲི་གནོད་བྱེད་ཀྱི་གནད་དུ་བསྣུན་པའི་
ཚུལ་དང༌། གཡོན་ཞགས་པ་འཛིན་པས་མགྲིན་པ་ནས་འཆིང་བ་རྟ་ནག་རྟིང་དཀར་ལ་ཞོན་པ། ཤར་ལྷོར་ཙ་ལས་བཙན་རྒོད་ཡམ་ཤུད་དམར་པོ། སྐྲ་ཡི་ཚོགས་ཐུར་དུ་བཤལ་བ་དར་དམར་
གྱི་བེར་གྱོན་ཞིང་གཡས་མདུང་དམར་ནམ་མཁའ་ལ་བསྒྲེང་ཞིང་། གཡོན་ཞགས་པས་དམིགས་བྱ་སྐད་ཅིག་ལ་འཛིན་ཅིང་རྟ་དམར་ལ་གནས་པ། ལྷོ་ནུབ་ཏུ་ར་ལས་སྲིན་པོ་ན་ར་སེདྷ་དུད་ཁ་
གཡས་ཁྲམ་ཤིང་འཛིན་ཞིང་ཁྲམ་ལ་འདེབས་པ་གཡོན་ལྕགས་ཀྱུ་འབར་བས་འགུགས་པ་བོང་བུ་ལ་གནས་པ། ནུབ་བྱང་དུ་ཏྲི་ལས་ཚངས་པ་དཀར་པོ་དར་དཀར་གྱི་འགྱིང་ཐོད་དང་བེར་གསོལ་

བ༑ གཡས་སྤུ་གྲི་གདེངས་ཤིང༌། གཡོན་བ་དན་དཀར་པོ་འཛིན་པ་རྟ་དཀར་པོ་ལ་གནས་པ། བྱང་ཤར་དུ་མ་ལས་མ་མོ་རྡོ་རྗེ་བ་ལམ་ནག་མོ་ཤིན་ཏུ་སྐེམ་ཞིང་རིད་པའི་ཉམས་
ཅན༑ གཡས་རལ་གྲི་འཕྱར་ཞིང་གཡོན་ནད་ཀྱི་རྐྱལ་པ་འཛིན་པ། དྲེའུ་ནག་པོ་ལ་སྒེག་པའི་ཚུལ་དུ་གནས་པ། ཐམས་ཅད་ཀྱང་ཁྲོས་པའི་རང་བཞིན་ཅན་མཆེ་བ་གཙིགས་པ་སྤྱན་བསྒྲད་ཅིང་
ཞལ་གདངས་པ་འཇིགས་པའི་གད་མོ་སྒྲོགས་པ། གཞན་ཡང་བདུད་དམག་གོ་མཚོན་ཐོགས་པ་སྟོང་སྡེ་དང༌། སྤྲལ་པ་ཡང་སྤྲལ་གྱི་ཚོགས་སྤྲིན་བཞིན་དུ་འདུ་ཞིང་རླུང་ལྟར་དུ་འཚུབ་པ་འདོད་
དགུར་བསྒྱུར་བའི་གཟུགས་སྟོན་པ་གསལ་བར་གྱུར། གསུམ་པ་ནི། གཙོ་བོའི་ཐུགས་ཀར་ཉི་མ་ལ་གནས་པའི་ཧཱུཾ་ཡིག་གི་འོད་ཟེར་དང༌། རང་ཡི་དམ་དུ་གསལ་བའི་ཐུགས་ཀའི་འོད་ཟེར་གྱིས་
གནས་ཉེར་བཞི་ཐམས་ཅད་དང༌། ཁྱད་པར་དུ་ཕོ་བྲང་ཆེན་པོ་ཙཱ་རི་ཏྲ་ཡེ་ཤེས་ཀྱི་འཁོར་ལོ་ནས་དཔལ་ལྡན་ཞིང་སྐྱོང་གི་དབང་པོ་འཁོར་དང་བཅས་པ་སྤྱན་དྲངས་པར་གྱུར། བཛྲ་ས་མཱ་ཛཿ
ཞེས་པས་སྤྱན་དྲངས་པར་བསམས་ཤིང་། གདུང་བའི་དབྱངས་དང་བཅས་པས་འདི་སྐད་ཅེས་བསྐུལ་ལོ།། ཕོ་བྲང་མཁའ་སྤྱོད་ཙཱ་རི་གངས་ཀྱི་ར་བ་ནས། །བསྟན་པའི་ལས་མཛད་བདུད་མགོན་སེངྒེའི་གདོང་

༄༅། །པ་ཅན། །པདྨ་ཡེ་ཤེས་རྡོ་རྗེའི་སྤྱན་སྔ་རུ། །སེང་གདོང་ཁྱོད་ཀྱིས་ཇི་ལྟར་ཁས་བླངས་བཞིན། །ཕྲིན་ལས་དྲག་པོའི་ལས་ལ་སྤྱན་འདྲེན་ན། །བསྟན་པ་བསྲུང
ཕྱིར་གནས་འདིར་གཤེགས་སུ་གསོལ། །སྡེ་བརྒྱད་ཀུན་གྱི་དམག་དཔོན་མཛད་པའི་ཚེ། །དུར་ཁྲོད་ཆེན་པོའི་གནས་ནས་གཤེགས་སུ་གསོལ། །སེང་གདོང་སྤྲལ་པ་ཕྱོགས་བཅུར་འགྱེད་པ
ཚེ༑ །ཏི་སེ་གངས་རིའི་གནས་ནས་གཤེགས༴ མ་མོ་མཁའ་འགྲོའི་གཙོ་བོ་མཛད་པའི་ཚེ། །ལ་ཕྱི་གངས་རིའི་གནས་ནས་གཤེགས༴ རྣལ་འབྱོར་བདག་གི་དགྲ་ལྷ་མཛད་པའི་ཚེ༑ io
jÊ
རིའི་གནས་ནས་སྤྱན་འདྲེན་གཤེགས༴ ༀ་མ་ཧཱ་ཀཱ་ལ་སིདྷ་མུ་ཁ་སི་ན་ར་མ་ཏྲི་ཧྲི་ཛ་ཡ་མ་རཱ་ཛ་དུ་ཏྲི་ཕུ་ཏྲི་ས་པ་རི་ཝཱ་ར་ཨེ་ཧྱ་ཧི་བཛྲ་ས་མ་ཛ་ཛཿ ཧཱུྃ་བཾ་ཧོཿ ཞེས་བརྗོད་ཅིང་མོད་ལ་སྤྱན་དྲངས་པའི་གཙོ
འཁོར་ཐམས་ཅད་དང༌། སྔོན་ཉིད་ནས་གསལ་བཏབ་པ་དག་དབྱེར་མེད་དུ་གྱུར་པར་བསམས་ལ། བཞི་པ་ནི། ཧཱུཾ། རིན་ཆེན་ལེགས་གྲུབ་རྡོ་རྗེ་འཁོར་དང་བཅས། །པདྨ་ཉི་མ་རོ་ཡི་གདན་ལ་བཞུགས༑ །
རྒྱལ་བའི་ཞིང་རྣམས་སྐྱོང་བར་མཛད་པ་ཡི། །བསྟན་སྲུང་མཆོག་ལ་གུས་པས་ཕྱག་བགྱིའོ།།ྋ ཞིང་སྐྱོང་དབང་པོའི་སྤྱི་བོར་དམ་ཚིག་གི་རྡོ་རྗེ་བཞག་ཅིང་ལྗགས་སུ་བདུད་རྩི་སྦྱིན་པར་བསམས་ལ། ཧཱུཾ། སློབ་

དཔོན་པདྨའི་སྤྱན་སྔ་རུ། །ཇི་ལྟར་ཁས་བླངས་དམ་བཅས་བཞིན། །བཀའ་དང་དམ་ལས་མ་འདའ་བར། །རྣལ་འབྱོར་བདག་གི་ཕྲིན་ལས་མཛོད། །གཙང་པ་རྒྱ་རས་སྤྱན་སྔ་རུ། །ཇི་ལྟར་
ཁས་བླངས་དམ་བཅས་བཞིན། །བཀའ་དང་དམ་ལས་མ་འདའ་བར། །རྣལ་འབྱོར་བདག་གི་ཕྲིན་ལས་མཛོད། །ས་མ་ཡ་ཧཱུཾ། ཞེས་དམ་ཚིག་གནད་ནས་བསྐུལ་བས་ཅི་བསྒོ་བའི་ལས་བསྒྲུབ་པར་བསམས་
ལ༑ ལྔ་པ་ནི། མཆོད་པའི་ཚོགས་ཟད་མི་ཤེས་པར་དམིགས་ལ། ཧཱུཾ། ཁྱོད་ལ་མཆོད་པ་འབུལ་བ་ནི། །བསད་པའི་ཤ་དང་མྱོས་པའི་ཆང་། །བསྲེགས་པའི་གསུར་དང་བཙོས་པའི་ཞག །ཁུ་བ་
ཁྲག་དང་ལྷ་བ་རྐང༌། །ནང་ཁྲོལ་གློ་སྙིང་མཁལ་མར་བཅས། །མགོན་པོ་སེང་གདོང་ཐུགས་དམ་བསྐངས། །ཁྱོད་དང་མཐུན་པའི་དམ་རྫས་ནི། །དགྲ་བགེགས་ཤ་ཁྲག་ཡིན་མོད་ན།
བསྟན་པ་གཉན་པོ་བསྲུང་བའི་ཕྱིར། །ཚོགས་གཏོར་བདུད་རྩི་གསེར་སྐྱེམས་འབུལ། །གསོལ་ཅིག་རོལ་ཞིག་དགྱེས་པར་མཛོད། །ཁྱོད་ཀྱི་ཐུགས་དང་འགལ་བ་ཡི། །ཉམས་ཆག་ནོར་
འཁྲུལ་བྱུང་བ་རྣམས། །ཁྱོད་ལ་མཐོལ་བཤགས་བཟོད་པར་གསོལ།། ཅེས་མཆོད་ནས། བཟླས་པ་བྱ་བ་ནི། ཞིང་སྐྱོང་གི་སྙིང་ཁར་ཉི་མ་ལ་གནས་པའི་ཧཱུཾ་སྙིང་པོས་བསྐོར་བ་ལ། རང་ཡི་དམ་

།དུ་གསལ་བའི་ཐུགས་ཀའི་ས་བོན་གྱིས་བསྐུལ་བས། དེ་ལས་འོད་ཟེར་འཕྲོས། ཡུམ་དང་འཁོར་རྣམས་ལ་ཕོག་པས། སྤྲུལ་པ་ཡང་སྤྲུལ་དཔག་ཏུ་མེད་པ་སྤྲོས་༄༅།
ཏེ་དགྲ་བགེགས་ཐམས་ཅད་བཅོམ་ཞིང་དངོས་གྲུབ་ཅི་འདོད་སྩོལ་བར་དམིགས་ལ། ཡབ་ཡུམ་ལས་མཁན་གྱི་སྙིང་པོ་དང༌། སྡེ་བརྒྱད་ཀྱི་སྔགས་མཐར་ཧཱུྃ་ཕཊ་ཅེས་བཏགས་ཏེ་བཟླས་པ་བྱའོ། །དྲུག་པ་ནི། གཏོར་མའི་དངོས་
པོ་རྣམས་སྦྱང་བ་གོང་བཞིན་སོགས་ཧ་ཧོ་ཧྲི༔ ཞེས་ལན་གསུམ་གྱིས་བྱིན་གྱིས་བརླབས་ལ། ༀ་མ་ཧཱ་ཀཱ་ལ་སིདྷ་མུ་ཁ་སི་ན་ར་མ་ཏྲི་ཏྲིཾ་ཛཿ ཡ་མ་རཱ་ཛ་དུ་ཏྲི་ཕུ་ཏྲི་ས་པ་རི་ཝཱ་ར་ཨི་དཾ་བ་ལིདྷ་ཁ་ཁ་ཁཱ་ཧི་ཁཱ་
ཧི༑ ཞེས་ལན་གསུམ་མམ། བདུན་ནམ། ཉེར་གཅིག་སོགས་དང་ཨཾ་ཨ་ཀཱ་རོ་སོགས་ལན་གསུམ་གྱིས་ཕུལ་བས་འཁོར་བཅས་དགྱེས་པའི་རྐན་སྒྲ་དང་བཅས་ཏེ་གསོལ་བས་ཚིམ་པར་བསམས་ལ། དཔལ་ལྡན་ཞིང་སྐྱོང་གི་
དབང་པོ་ཤ་ཟ་ནག་པོ་སེངྒེའི་གདོང་པ་ཅན། ཡུམ་ཆེན་སི་ན་ར་མ། མྱུར་མགྱོགས་ལས་བྱེད་ཕོ་མོ། སྟོབས་ལྡན་ཕོ་ཉ་སྡེ་བརྒྱད། སྲོག་འཕྲོག་བདུད་དམག་སྟོང་སྡེའི་ཚོགས་དང་བཅས་པ་
རྣམས་ཀྱིས་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་ཚིམས་ཤིང་དགྱེས་པར་བཞེས་ལ། བསྟན་པ་རིན་པོ་ཆེ་ཕྱོགས་བཅུར་འཕེལ་ཞིང་རྒྱས་པ་དང༌། བླ་མ་དམ་པ་འཚོ་ཞིང་གཞེས་པ་རྣམས་ཡུན་ཀླུ་

རིང་དུ་ཞབས་བརྟན་པ་དང༌། བདག་ཅག་སློབ་འབངས་འཁོར་དང་བཅས་པས་ཆོས་སྒྲུབ་པའི་ཕྱི་ནང་གི་འགལ་རྐྱེན་མི་དང་མི་མ་ཡིན་གྱི་འཚེ་བ་ལས་བསྲུང་བ་དང༌། བསྐྱབ་པ་དང༌། སྦ་བ་
དང་༑ ནད་གདོན་རྣམས་ལས་ཐར་བར་མཛད་དུ་གསོལ། རྦོད་གཏོང་ངན་པ་ཐམས་ཅད་ཕྱིར་བཟློག་པ་དང༌། གནོད་པར་བྱེད་པའི་དགྲ་བོ་ཐམས་ཅད་དབང་དུ་བསྡུ་བ་དང་ཚར་གཅོད་པའི་ཕྲིན་
ལས་ཐོགས་པ་མེད་པ་ཡིད་བཞིན་དུ་བསྒྲུབ་ཏུ་གསོལ། ཚེ་དང་བསོད་ནམས་དཔལ་དང་འབྱོར་པ་ཐམས་ཅད་ཟླ་བ་ཡར་གྱི་ངོ་ལྟར་གོང་ནས་གོང་དུ་འཕེལ་བར་མཛད་དུ་གསོལ།། ཞེས་ཕྲིན་ལས་
བཅོལ་བས་ལས་ཐམས་ཅད་ཇི་ལྟར་བསྒོ་བ་བཞིན་མཛད་པར་བསམས། བདུན་པ་ནི། ཧཱུཾ། གཞན་གྱིས་མི་ཐུབ་དཔའ་བོ་ཆེ། །རྫུ་འཕྲུལ་ཆེ་ཞིང་མཐུ་དང་ལྡན། །བཟློག་པར་དཀའ་བའི་དྲག་ཤུལ་ཅན།
རྡོ་རྗེ་འཛིན་པའི་བཀའ་སྡོད་ཁྱོད། །བདུད་དང་སྲིན་པོ་འཆོལ་བའི་སྲས། །སྡེ་བརྒྱད་ཡོངས་ཀྱི་རྗེ་བོ་སྟེ། །ཕྱོགས་བཅུར་སྤྲལ་པ་འགྱེད་ཙ་ན། །ཏི་སེ་གངས་རིའི་ཕྱོགས་ལ་གནས།
མཁའ་འགྲོ་རྣམས་ཀྱི་ཚོགས་དཔོན་དུ། །འབྲོག་ཆེན་ལ་ཕྱི་གངས་ལ་བརྟེན། །རྔམ་པ་སྒྲ་སྒྲོགས་ཤིང་ཆེན་ལ། །བཞུགས་ཚེ་ཀུན་དགའ་གཞོན་ནུར་གྲགས། །ཁྱད་པར་ཁྱོད་དགྱེས་ཙཱ་རི་

།ཏྲ། །དཔའ་བོ་མཁའ་འགྲོ་འདུ་བའི་ཞིང༌། །ཡོངས་སུ་སྐྱོང་མཛད་ཤ་ཟ་ཆེ། །བདུད་ཀྱི་མགོན་པོ་སེངྒེའི་གདོང༌། །རལ་པ་སྔོ་བསངས་འབར་བ་ལས།༼༄༅
སེང་ཆུང་སྐར་མདའ་ལྟར་འཕྲོ་བས། །བར་སྣང་རྒྱུ་བའི་གདུག་པ་ཅན། །ཐམས་ཅད་འཛིན་ཅིང་གསོད་པར་བྱེད། །སྡང་མིག་དྲག་ཏུ་མཛད་ཙམ་གྱིས། །ཕྱོགས་བཅུར་རྒྱུ་བའི་ཉམས་པ་
རྣམས༑ །བསྲེག་ཅིང་ཐལ་བར་བརླག་པ་དང་། ྋ།རྣམ་པར་རྨོངས་ཤིང་རེངས་པར་ནུས། །ཡིད་ལྟར་མགྱོགས་པ་བདུད་ཀྱི་རྟ། །ཐོགས་པ་མེད་པར་རྒྱུག་པའི་ཚེ། །ས་སྟེང་གནས་པའི་
དགྲ་བོ་ལ། །རྡོ་རྗེའི་སེར་བ་འབེབས་པར་བྱེད། །འཇིགས་བྱེད་གདོང་ལྔའི་ང་རོ་ནི། །རབ་ཏུ་ཤུགས་ཆེར་བསྒྲགས་པ་ཡིས། །མ་རུངས་པ་ཡི་ཚོགས་ཇི་སྙེད། །དབང་པོ་མྱོས་ཤིང་
བརྒྱལ་དང་འབོགས། །ཁྱོད་ཀྱི་འདོད་དགུར་སྟོན་པའི་གཟུགས། །ཆོ་འཕྲུལ་ཡ་མ་ཟུང་སྟོན་ཅིང་། །གློག་ལྟར་མྱུར་བར་རྒྱུ་བྱེད་པ། །སྟོང་གསུམ་མ་ལུས་ཁྱབ་པར་མྱུལ། །རིག་སྔགས་
དྲག་པོས་མི་བཟློག་ཅིང་། །བྱད་མ་རང་གཤེད་དབབ་པར་བྱེད། །སྒྲུབ་པ་པོ་ལ་སྙིང་ཉེ་ཞིང་། །དངོས་གྲུབ་མྱུར་དུ་སྩོལ་བའི་ལྷ། །རྒྱལ་བའི་བསྟན་པའི་སྲུང་མ་ཆེ།ྋ །རྣལ་འབྱོར་ཡོངས་

ཀྱི་བཀའ་སྡོད་མཆོག །ཕྲིན་ལས་རྒྱ་མཚོར་མངའ་མཛད་པ། །ཞིང་སྐྱོང་ཁྱོད་ལ་གུས་པས་བསྟོད། །དུར་ཁྲོད་ཀུན་ཏུ་རྟག་བཞུགས་ཤིང༌། །བསྲུང་དང་བཟློག་པའི་ལས་མཛད་མ། །
མཁའ་འགྲོ་ཀུན་གྱི་དབང་མོ་ཆེ། །སེངྒེའི་གདོང་ཅན་མ་ལ་བསྟོད། །སྐད་ཅིག་གཅིག་ལ་གླིང་བཞི་ཀུན། །ཡོངས་སུ་བསྐོར་ཞིང་རྒྱུག་ནས་ཀྱང༌། །ཞིང་བཅུའི་སྲོག་དབུགས་ལེན་པ་
ཡི༑ །ཕོ་ཉ་ཕོ་མོ་གཉིས་ལ་བསྟོད། །དམ་ཚིག་ལྡན་པའི་ཁ་འཛིན་ཞིང༌། །ཉམས་པ་རྣམས་ལ་ཆད་པ་འབེབས། །སོ་སོའི་དཔུང་ལ་དབང་བསྒྱུར་བའི། །སྡེ་དཔོན་ཆེན་པོ་བརྒྱད་ལ་
བསྟོད།། ཅེས་བསྟོད་དོ། །བརྒྱད་པ་ནི། གལ་ཏེ་ཉམས་ཆག་ལ་སོགས་པ་བསྐང་བར་འདོད་པས། བསྐང་རྫས་རྣམས་བཤམས་ལ་མ་ཚངས་མེད་པར་དམིགས་ཏེ། ཧཱུཾ། དྲག་ཤུལ་ཆེན་པོས་དགྲ་བགེགས་ཀུན་
འཇོམས་ཤིང༌། །སྒྲུབ་པ་པོ་ལ་བུ་ལྟར་བརྩེ་བ་ཅན། །འཇིགས་བྱེད་ཞིང་སྐྱོང་ཆེན་པོ་ཁྱོད་ཉིད་ལ། །མཆོག་ཏུ་གདུང་ཤུགས་ལྡན་པས་རབ་བསྟེན་ནས། །དང་དུ་བླང་དང་སྤང་བར་བྱ་བ་
དང་༑ །ཚུལ་བཞིན་སྒྲུབ་པའི་དམ་ཚིག་རྨད་བྱུང་བ། །ཉམས་ན་བཤགས་ཤིང་ལེགས་པར་སྲུངབ་ཡིས། །ཁྱོད་ཀྱི་ཐུགས་དམ་གཉན་པོ་བསྐང་གྱུར་ཅིག །དངོས་སུ་འབྱོར་དང་ཡིད་ཀྱིས་

༄༅ །སྤྲུལ་པ་ཡི། །ཉེར་སྤྱད་འོས་པ་ཕུན་སུམ་ཚོགས་པ་རྣམས། །མ་ཚངས་མེད་པ་རྒྱ་ཆེན་སྤེལ་བ་འདིས། །ལྷ་ཆེན་ཀུན་དགའ་གཞོན་ནུའི་ཐུགས་དམ
བསྐངས༑ །རླུང་ལྟར་མགྱོགས་པའི་རྟ་ནག་རྟིང་དཀར་དང་། །གཡག་ནག་རུ་མཚོན་སྤུ་ཞོལ་བརྗིད་ཆེ་ཞིང༌། །ཁྱི་ནག་དོམ་བུ་གཏུམ་ཞིང་འཇིགས་པའི་གཟུགས། །ལུག་ནག་རྒྱན་ལྡན
རྣམས་ཀྱིས་ཐུགས་དམ་བསྐང༌། །བཙོས་པའི་ཤ་དང་འབྲས་ཆེན་བསྲེགས་པའི་གསུར།ྋ །ཁུ་ཁྲག་ལྷ་བ་རྐང་མར་རུས་པའི་ཚོགས། །དབང་པོ་དོན་སྙིང་ནང་ཁྲོལ་རྒྱུ་མར་བཅས། །དམར་
ཆེན་བརྒྱན་པའི་གཏོར་མས༴ དཔའ་བོ་དོམ་ནག་ཙཱིཏྟ་མ་ཉམས་པར། །སྲོག་གི་ས་བོན་དམ་པ་ལེགས་པར་བཅུག །ཆོ་ག་བཞིན་དུ་བྲིས་པའི་འཁོར་ལོ་སོགས། །མི་འབྲལ་རྟེན་པའི་རྫས་
ཀྱིས༴ རྟག་ཏུ་དགྱེས་ཤིང་འཁོར་ནས་ལས་མཛད་པར། །གནད་དུ་བསྐུལ་དང་ཕྲིན་ལས་སྒྲུབ་པ་ཡི། །ལྷ་ཁྱོད་ཉེ་བར་བསྙེན་པའི་ཚོགས་རྣམས་ཀྱི། །ཏིང་ངེ་འཛིན་དང་བཟླས་པས་
ཐུགས༴ སྣ་ཚོགས་ཤ་ཡི་ཚོགས་ནི་རི་ལྟར་སྤུངས། །མྱོས་བྱེད་དམར་ཆེན་བཏུང་བ་མཚོ་ལྟར་བསྐྱིལ། །མཐུན་རྫས་དུ་མར་སྦྱར་བའི་མཆོད་པ་འདིས། ྋ །དཔའ་བོ་ལས་མཁན་བཅས་པའི་

ཐུགས༴ ར་ཡི་རྣམ་ལྔ་ཤ་ཆེན་ཁྲག་དང་ཤ། །བཤོས་བུ་དམར་པོ་ཤ་ཆེན་སྐར་ལྟར་བཀྲམ། །བཟའ་བཏུང་བྱེ་བྲག་རྣམ་པ་མང་པོ་བཅས། །སོ་སོའི་ཡིད་བཞིན་རྒྱས་པར་སྤྲལ་ནས་
ཀྱང་༑ །དམ་ཅན་བཛྲ་སཱ་དྷུའི་ཐུགས་དམ་བསྐངས། །གཤིན་རྗེའི་རྒྱལ་པོ་ཆེན་པོའི༴ ཀླུ་བདུད་ནག་པོ་མགོ་དགུའི་ཐུགས༴ བདུད་པོ་བྱེ་བ་གུང་རིང༴ བཙན་རྒོད་ཡམ་ཤུད་དམར་
པོའི༴ སྲིད་པོ་ན་ར་སེདྷའི༴ སྲོག་བདག་ཚངས་པ་དཀར་པོའི༴ མ་མོ་རྡོ་རྗེ་བ་ལམ༴ བདུད་ཀྱི་དམག་ཚོགས་རྒྱ་མཚོའི༴ སྤྲལ་པ་ཡང་སྤྲལ་ཚོགས་ཀྱི༴ འཁོར་དང་བཅས་པའི་
ཐུགས་དམ་བསྐང་གྱུར་ཅིག །དངོས་གྲུབ་མ་ལུས་དགྱེས་ཤིང་སྩལ་དུ་གསོལ།། དེ་ལྟར་ཐུགས་དམ་བསྐང་ལ་ཉམས་ཆག་རྣམས་བཤགས་པར་མིཾ ས་ལ། ཧཱུཾ། དཔལ་ཆེན་འཁོར་བཅས་བདག་ལ་
དགོངས་སུ་གསོལ། །ཁྱོད་ནི་ཡེ་ཤེས་ཆེན་པོའི་སྤྱན་དང་ལྡན། །བདག་ནི་མ་རིག་དབང་གྱུར་ལུས་ངག་སེམས། །ནོངས་པའི་ཚོགས་ནི་ཅི་མཆིས་བཟོད་པར་གསོལ། །རྒྱུ་ཆུང་ཕུད་ཉམས་
ལྷག་མ་འདྲེས་པ་དང༌། །དམ་རྫས་མ་ཚངས་བསྙེན་བསྒྲུབ་གཡེལ་ལ་སོགས། །ཡབ་ཡུམ་འཁོར་བཅས་ཐུགས་དང་འགལ་བ་རྣམས། །མཐོལ་ལོ་བཤགས་སོ་ཚངས་པའི་དངོས་གྲུབ་

སྐ༄༅། །སྩོལ།། དགུ་པ་ནི། མགོན་པོ་སེང་གདོང་ཡབ་ཡུམ་འཁོར་བཅས་རྣམས། །རྣམ་དག་ཐུགས་ཀྱི་རེ་བ་ཡོངས་བསྐང་ཞིང༌། །ཉེས་པའི་ཚོགས་རྣམས་མི་འཆབ་
བཤགས་པ་ལས། །བདག་ཅག་འཁོར་དང་བཅས་ལ་གནོད་པ་ཡི། །སྲིད་པའི་ཁྲམ་ཁ་ཐམས་ཅད་དགྲ་ལ་ཟློག །ལྷ་འདྲེའི་དམག་ཚོགས་ཐམས་ཅད་དགྲ་ལ་དྲོངས། །ཕ་རོལ་བསམ་སྦྱོར་
ངན་པའི་ལས་བརྩམས་པ། །བྱད་ཁ་ཕུར་ཁ་རྦོད་གཏོང་དྲག་པོ་དང༌། །མཚེ་ཟོར་རྦད་འདྲེ་ཡུངས་ཟོར་འཕེན་པ་ཟློག །ས་བདག་ཀླུ་ཡིས་བྱད་དུ་བཅུག་པ་དང་། །ཐེའུ་རང་འབྱུང་པོས་སྲིས་
རྐུན་ཐམས་ཅད་ཟློག །གཤིན་རྗེའི་འཁོར་ལོ་བདུད་ཀྱིས་ཁྲམ་འདེབས་དང༌། །མུ་སྟེགས་ངན་པས་བར་ཆད་བྱེད་པ༴ རྒྱལ་བསེན་རྣམས་ཀྱིས་སྨྱོ་འབོགས་གཏོང་བ་དང༌།ྋ །དྲང་དྲང་སྲོང་
གཟའ་དང་ཀླུ་གདོན་གནོད་པ༴ ཞང་ཞུང་ཛོ་ཟོར་སུམ་པའི་གླང་ཟོར་དང༌། །བོན་པོ་རྣམས་ཀྱིས་ལྟ་ཟོར་འཕེན༴ བརྗེས་སྔགས་ཟོར་སྐྱེ་བོས་མདའ་ཟོར་དང༌། །བུད་མེད་རྣམས་ཀྱིས་དམོད་
ཟླ་ཟོར་འཕེན་པ་ཟློག །བདུད་ཀྱི་གཤེད་ལངས་བརྗེད་བྱེད་འབྱུང་པོ་དང༌། །མ་མོ་རྣམས་ཀྱིས་ཁྲག་ཟོར་འཕེན༴ མོ་རྩིས་ངན་དང་རྨི་ལམ་མཚན་མ་ངན། །ལྟས་ངན་མི་རུང་བརྒྱད་ཅུ་རྩ་

གཅིག༴ བཞི་བརྒྱ་རྩ་བཞིའི་མི་ནད་ཕྱུགས་ནད་དང༌། །གདོན་རིགས་ཉི་ཁྲི་ཆིག་སྟོང་ཚོགས་རྣམས༴ སྟོང་ཕྲག་བརྒྱད་ཅུའི་བགེགས་ཚོགས་མ་ལུས་དང༌། །ཡེ་འདྲོག་ཆེན་པོ་སུམ་བརྒྱ་
དྲུག་ཅུ༴ གདོན་ཆེན་བཅོ་ལྔ་ལོ་ཟླ་ཞག་དུས་སྐག །མི་མཐུན་ཚོགས་རྣམས་དགྲ་བགེགས་སྟེང་དུ༴ དུས་མིན་འཆི་དང་འཇིགས་པ་བརྒྱད་རྣམས་དང༌། །ལྟས་ངན་ཆོ་འཕྲུལ་དགྲ་བོའི་སྟེང་
།མ་ཧཱ་ཀཱ་ལ་སེང་གདོང་མཐུ་རྩལ་ཅན། །ཡབ་ཡུམ་མི་བསྲུན་སྡེ་བརྒྱད་དམག་ཚོགས་རྣམས། །ཕྲིན་ལས་དྲག་པོ་ཤིན་ཏུ་མི་བཟད་པས། །སོད་ཅིག་ཐུལ་ཅིག་དགྲ་དང་བགེགས་ཀྱི་
ཚོགས༑ །གཏད་དོ་གཉེར་རོ་སྲུང་མ་མཐུ་རྩལ་ཅན། །ལེ་ལོ་བཏང་སྙོམས་གཡེལ་བར་མ་མཛད་པར། །རྟགས་དང་མཚན་མ་མྱུར་དུ་སྟོན་མཛོད་ཅིག །རྣལ་འབྱོར་བདག་གི་བཅོལ་བའི་
ཕྲིན་ལས་རྣམས། །ད་ལྟ་ཉིད་དུ་སྒྲུབ་པའི་ཕྲིན་ལས་མཛོད།། ཅེས་བསྟོད་དེ་གཏོར་མ་གཙང་སར་འབུལ་ཞིང༌། བཅུ་པ་ནི། གལ་ཏེ་དྲག་པོའི་ལས་ལ་བསྐུལ་བར་འདོད་ན། །དམིགས་བྱ་གཏོརམ་ལ་དགུག་གཞུག་བྱས་
ལ། ཧཱུཾ། གནས་མཆོག་དཔལ་གྱི་ཙཱ་རི་ནས། །བདུད་མགོན་སེང་གདོང་ཡབ་ཡུམ་དང་། །མི་བསྲུན་སྡེ་བརྒྱད་འཁོར་ཚོགས་རྣམས། །སྔོན་གྱི་ཁས་བླངས་དམ་ལ་འདུད། །མདོག་

།ནག་གཟུགས་ཐུང་སེངྒེའི་གདོང༌། །ཞལ་གདངས་མཆེ་གཙིགས་སྤྱན་རྩ་དམར། །གཡུ་རལ་སེང་ཆུང་སྐར་ལྟར་འཁྲུག །དར་ནག་འཇོལ་བེར་སྐུ་ལ་
གསོལ༑ །ཕྱག་གཉིས་རུ་དར་དམར་གཏོར་ཁྱེར། །བདུད་དམག་གཡོབ་ཅིང་དམ་ཅན་སྡུད། །བདུད་རྟ་ནག་པོ་རླུང་གཤོག་ཆིབས། །སྤྲུལ་པ་སྣ་ཚོགས་ཕྱོགས་བཅུར་འགྱེད།།གུང་
གཉིས་རྒྱུག་ཅིང་མེ་རླུང་འཚུབ། །འདིར་གཤེགས་རྒྱན་གྱི་གཏོར་མ་བཞེས། །སྡིག་ཅན་བསྟན་པའི་དགྲ་བོ་འདི། ༞ །ད་ལྟ་ཉིད་དུ་ཆམ་ལ་ཕོབ། །བྷྱོཿ ཡུམ་ཆེན་བདུད་མོ་སེ
གདོང་༑ །རབ་འཇིགས་དམར་ནག་ཁྲག་རལ་ཅན། །ཞལ་གདངས་མཆེ་གཙིགས་རྐན་སྒྲ་རྡེབ། །ཕྱག་གཉིས་ཁ་ཊཱཾ་དགྲ་སྙིང་འཛིན། །སྐུ་ལ་དར་དམར་འཇོལ་བེར་གསོལ། །སྤྱན་
བསྒྲད་ཁྲག་རལ་ཁྲོ་ཆུང་འགྱེད། །དམ་ཉམས་བསྒྲལ་ནས་ཙིཏྟ་གསོལ། །བདུད་རྟ་དམར་ནག་རླུང་གཤོག་ཆིབས། ྋ།གུང་གཉིས་རྒྱུག་ཅིང་མྱྀ་རླུང་འཚུབ། །ཁྲག་གི་རྦ་ཀློང་དཀྱིལ་ནས་
གཤེགས༑ །རྒྱན་གྱི་གཏོར་མ་འདི་བཞེས་ལ། །དགྲ་བོ་སྒྲོལ་བའི་ཕོ་ཉ་མཛོད། ། བྷྱོཿ ལས་མགོན་ཡབ་ཡུམ་ཕོ་ཉ་གཉིས། །ལག་གཉིས་བཙུགས་ནས་སྤྱི་གཙུག་རྒྱུག །བམ་རོ་ཕོ་མོ་

གཅེར་བུར་འགྲོ། །རྐང་པས་དམར་གཏོར་དགྲ་ལ་འཕེན། །གཅེར་བུ་ཟ་ཞིང་རྒྱུག་པ་ཡི། །ཤ་ཟ་རྣམས་ཀྱི་འཁོར་གྱིས་བསྐོར། །ཁྱོད་ཀྱིས་མི་ཐུབ་གང་ཡང་མེད། །གཏོར་མ་འདི་
ལོངས་དགྲ་བོ་སྒྲོལ། །ཧཱུཾ། ཡབ་ཡུམ་ལས་མཁན་བཀའ་འཁོར་ནི། །ལས་མཛད་ཤ་ཟ་སྡེ་བརྒྱད་ཚོགས། །ཡང་སྤྲལ་ཁྲོ་བོ་དྲག་རྩལ་ཅན། །ཞུབ་ཆེན་སྟོབས་ལྡན་སི་ལི་ལི། །མཚོན་
ཆ་མང་པོ་དགྲ་ལ་བརྡེག །ལྕགས་ཀྱི་བྱ་ཁྲ་ཀླད་ལ་ལྡིང༌། །བཀའ་ཉན་དྲག་པོའི་འཁོར་དང་བཅས། །དམར་གྱི་གཏོར་མ་འདི་བཞེས་ལ། །སྡིག་ཅན་དགྲ་བོ་སོད་ལ་ཤོག །བདུན་རྒྱུད་
རྩད་ནས་ཆོད་ལ་ཤོག། ཅེས་གནད་ནས་བསྐུལ་ནས་དགྲ་བོ་མི་ནོར་དང་བཅས་པ་ལས་མཁན་ཕོ་མོས་བཀུག་ནས། ཞིང་སྐྱོང་འཁོར་བཅས་ཀྱི་ཧབ་དིར་གསོལ་ཏེ། ལྷག་མ་མེད་པར་བྱས་པར་བསམས་ལ། གཏོར་མ་འཕང་ངོ་།
སླར་མཆོད་ལ། གཙྪ་གཙྪ་སྭ་བྷཱ་ཝ་ནཾ། ཞེས་པས་སྤྱན་དྲངས་པ་རྣམས་རང་གནས་སུ་གཤེགས་པར་བསམ་མོ། །རས་བྲིས་ལ་སོགས་སྐུ་གཟུགས་ཡོད་ན། སུ་པྲ་ཏིཥྛ་བཛྲ་ཡེ་སྭཱ་ཧཱ། ཞེས་པ་དེ་ཉིད་ལ་བཞུགས་སུ་
གསོལ༑ བཀྲ་ཤིས་རྒྱས་པར་བརྗོད་དོ། །དེ་ལྟར་དཔལ་ཞིང་སྐྱོང་དབང་པོའི་མཆོད་སྤྲིན་བདུད་དགྲ་ཚར་གཅོད་ཅེས་བྱ་བ་འདི་ཉིད། བྱའི་རིགས་ལས་བྱུང་ཞིང་རྣམ་དཔྱོད་ཀྱི་མིག་དང་ལྡན་པ་བྱ་ཁྱུང་ཀུན་དགའ་དཔལ་བཟང་པོས་བསྐུལ་བའི་ ༷

།ངོར། ༈ དཔལ་འབྲུག་པའི་རིང་ལུགས་འཛིན་ཅིང་། རྡོ་རྗེ་འཛིན་པ་བྱ་ནག་ཆེན་པོའི་རིགས་ལས་སྐྱེས་པ་ཆོས་ཀྱི་གྲགས་པ་བཀྲ་ཤིས་ནོར་བུ་མི་འགྱུར་དབང་གི་རྒྱལ་པོའི་སྡེས། སློབ་དཔོནཔདྨས་
མཛད་པའི་སྒྲུབ་ཐབས་རྣམས་དང༌། བླ་མ་གོང་མ་རྣམས་ཀྱི་ཕྱག་ལེན་དང་བསྟུན། མེ་མོ་གླང་གི་ལོ་ནག་པ་ཟླ་བའི་ཉི་མ་རྣམ་པར་རྒྱལ་བ་དྲག་པོའི་ཚེས། ཨར་ཡིག་རྣམ་པར་རྒྱལ་བའི་ཚེས་ལ། གཉལ་གྱི་སའི་ཆ་ཀླུང་ཤུལ་གནས་སུ་སྦྱར་བ་
འདིས་ཀྱང་རྒྱལ་བའི་བསྟན་པ་ལ་གནོདཔའི་མ་རུངས་པ་རྣམས་ཚར་བཅད་དེ། བསྟན་པ་རིན་པོ་ཆེ་ཕྱོགས་མཐའ་ཀུན་ཏུ་རྒྱས་པར་གྱུར་ཅིག། །།
432 (B)

432 (B)
BlankPageAsPerOriginalDocument

༄༅། །བཀྲ་ཤིས་ཚེ་རིང་མ་མཆོད་པའི་ཐབས་ཡིད་བཞིན་འདོད་འཇོ་ཞེས་བྱ་བ་བཞུགས་པའི་དབུ་ཕྱོགས་ལགས་སོ།།

།གྲུབ་པའི་དབུས་ན་མཆོག་གི་རྩེ་དགའ་ལ། །རྟག་པར་རོལ་མཛད་བཞད་པ་རྡོ་རྗེའི་ཡུམ། །སྨིན་ལེགས་༄ ༅།
རྣམས་ཀྱི་དབང་ཕྱུག་ཚེ་རིང་མས། །བདག་ལའང་བདེ་ལེགས་མཛོད་ཅེས་ཐལ་སྦྱར་རོ། །མཆོག་དང་ཐུན་མོང་གི་དངོས་གྲུབ་ཡིད་བཞིན་དུ་ཐོབ་
པར་འདོད་པས། བཀྲ་ཤིས་ཚེ་རིང་མ་མཆོད་པར་བྱའོ། །དེ་ལ་དར་དཀར་པོ་དྲི་མ་མེད་པའི་ཁར། གངས་གཟུགས་ཀྱི་གཏོར་མ་ལྔ་ཚོམ་དུ་
བཤམས༑ གསེར་གཡུ་མུ་ཏིག་བྱི་རུ་ལ་སོགས་པའི་ཕྲེང་བའི་ལྔ་ལྡི་དང༌། དར་ཟབ་དཀོར་ནོར་ཇི་སྙེད་པའི་སྤྱན་གཟིགས། མེ་ཏོག་ཙན་དན་ཨ་ཀ་རུ་
༅། །བསྒྲུབ་བརྒྱུདབསྟན་པའི་མ་མ་ཚེ་རིང་མ།

།སིཔླ་ལ་སོགས་པའི་བདུག་སྤོས། མར་མེ། བསུང་ཞིམ་པོའི་ཆུ། སྙན་པའི་རོལ་མོ། ཨ་མྲྀ་ཏ་སྦྱར་བའི་གསེར་སྐྱེམས་སོགས་མཆོད་པའི་ཡོ་བྱད་
འུ
ཚོགས་པར་བྱས་ནས་ལྷག་པའི་ལྷའི་རྣལ་འབྱོར་རམ། རང་ཉིད་རྗེ་བཙུན་བཞད་པ་རྡོ་རྗེ་འཕགས་པ་སེམས་ཉིད་ངལ་བསོའི་སྟང་སྟབས་ཅན། རས་དཀར་པོའི་ཕྱ་རུ་གསོལ་བར་བསམ་ནས།
གཉིས་
ཨཾ་སྭ་བྷཱ་ཝ་ཤུདྡྷ་སརྦ༴ མཆོད་རྫས་གཏོར་རྫས་རྣམས་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་གཏོར་མ་འདོད་ཡོན་ལྔ་ལྡན་མཆོད་རྫས་
མི་ཟད་འདོད་དགུ་ཕུན་ཚོགས་རྒྱ་མཚོ་ཆེན་པོའི་རང་བཞིན་དུ་གྱུར། ཨོཾ་ཨཱཿ་ཧཱུྃ་ཧ་ཧོ་ཧྲཱིཿ སྭཱ་ཧཱས་མཆོདཔ་དང༌། གཏོར་མ་བྱིན་བརླབས་ནས་སྭ་བྷཱས་སྦྱངས།

ཆོས་ཐམས་ཅད་ནམ་མཁའ་ལྟར་དག་པའི་མདུན་གྱི་གཞིར་བྷཾ་ལས་རིན་པོ་ཆེའི་ས་གཞི་རྣམ་པར་བཀྲ་བ། མེ་ཏོག་གི་ནགས་དང་སྤོས་ཀྱི་ལྗོན་པའི་ཕྲེང་བ་ཚར་དུ་དངར་བ། བྱ་དང་རི་དྭགས་ཡིད་
དུ་འོང་བས་གཏམས་པ། ལྷ་དང་དྲི་ཟ་དང་མི་འམ་ཅི་དང་གནོད་སྦྱིན་དང་ལྟོ་འཕྱེ་དང༌། བྱིན་སྐྱེས་དང་གྲུབ་པ་དང། རིག་པ་འཛིན་པའི་བུ་མོ་རྣམས་རྩེ་ཞིང་འཕྱོ་བ། དྲི་མ་མེད་པའི་ནེའུ་
གསིང་གི་དབུས་སུ། པཾ་ལས་པདྨ་འདབ་མ་འབུམ་དང་ལྡན་པའི་ལྟེ་བར་སེངྒེ་དཀར་མོ་ལ་ཆིབས་པའི་ཇོ་མོ་བཀྲ་ཤིས་ཚེ་རིང་མ་སྐུ་མདོག་དཀར་མོ་ཕྱག་གཡས་གསེར་གྱི་རྡོ་རྗེ་རྩེ་དགུ་པ་ནམ་
མཁའ་ལ་འཕྱར་ཞིང་གཡོན་འཆི་མེད་ཚེའི་བུམ་པ་འཛིན་པ། ཤར་དུ་རྐྱང་བུ་ཁ་དཀར་ལ་ཆིབས་པའི་མཐིང་གི་ཞལ་བཟང་མ་སྔོན་མོ་ཕྱག་གཡས་འཕྲུལ་གྱི་མེ་ལོང་དང་གཡོན་ལྷའི་བ་དན་འཛིན་པ།
ལྷོར་སྟག་མོ་དྲུས་མ་ལ་ཆིབས་པའི་མི་གཡོ་གླང་བཟང་མ་སེར་མོ་ཕྱག་གཡས་སྟེར་བའི་ཚུལ་དང༌། གཡོན་ལྷའི་ཟས་ཀྱི་གཞོང་པ་འཛིན་པ། ནུབ་ཏུ་ཤ་བ་ཡུ་མོ་ལ་ཆིབས་པའི་ཅོད་པན་མགྲིན་
བཟང་མ་དམར་མོ་ཕྱག་གཡས་རིན་པོ་ཆེའི་སྒྲོམ་བུ་དང་གཡོན་ནོར་བུ་འཛིན་པ། བྱང་དུ་འབྲུག་སྔོན་མོ་ལ་ཆིབས་པའི་གཏད་དཀར་འགྲོ་བཟང་མ་ལྗང་མོ་ཕྱག་གཡས་རྩྭ་དུར་བའི་ཆུན་པོ་དང༌།

༄༅། ། གཡོན་སྦྲུལ་གྱི་ཞགས་པ་འཛིན་པ་དེ་ཐམས་ཅད་ཀྱང་གཟུགས་མཛེས་ཤིང་བལྟ་ན་སྡུག་པ། ལྷའི་བུ་མོ་ལོ་བཅུ་དྲུག་ལོན་པའི་ལང་ཚོ་དང་ལྡན་ཞིང་། དབུ་སྐྲ་མཐོན་
མཐིང་ལྷས་མ་རྒྱབ་ཏུ་འཕྱང་ཞིང་ཅུང་ཟད་བཅིངས་པའི་ཟུར་ཕུད་ཡིད་བཞིན་གྱི་ནོར་བུས་བརྒྱན་པ། སྙན་གོང་གསེར་དང་ཨུཏྤལའི་ཕྲེང་བ་དང༌། རྣ་ལྟག་ཏུ་དར་གྱི་ཅོད་པན་གཡོ་བ།
ནོར་བུའི་རྣ་ཆ་དང་གདུབ་ཀོར་དང༌། མགུལ་རྒྱན་དང༌། དཔུང་རྒྱན་དང་ཕྱག་ཞབས་གསེར་གྱི་གདུ་བུས་སྤྲས་ཤིང་། མུ་ཏིག་གི་དོ་ཤལ་དང་རིན་པོ་ཆེའི་སྐ་རགས་ཅན་དར་དཀར་པོ་ཡིད་དུ
འོང་བའི་སྟོད་གཡོགས་དང་། ཀ་ཙ་ལིནྡཱིའི་སྨད་གཡོགས་འཆང་བ་མཚར་སྡུག་འོད་དུ་ཆགས་པ་ཤིན་ཏུ་སྒེག་ཅིང་འགྱིང་བ་འཁོར་ལྷ་མ་སྲིན་རྒྱ་མཚོ་ལྟ་བུའི་དབུས་ན་བཞུགས་པའི་སྤྱི་བོར་ཨཾ།
མགྲིན་པར་ཨཱཿ ཐུགས་ཀར་ཧཱུཾ། དེ་དག་ལས་འོད་ཟེར་འཕྲོས་པས་མཐོན་མཐིང་རིའི་རྒྱལ་མོ་ནས་བཀྲ་ཤིས་ཚེ་རིང་མ་མཆེད་ལྔ་འཁོར་དང་བཅས་པ་སྐད་ཅིག་གིས་སྤྱན་དྲངས་པར་བསམ་ལ།
བཛྲ་ས་མ་ཛཿ བྷྱོཿ༔ ཕུན་ཚོགས་དཔལ་དང་ལྡན་པའི་བལ་བོད་མཚམས། །སྨན་ལྗོངས་འབབ་ཆུས་བརྒྱན་པས་བསྐོར་བའི་ཞིང༌། །ནགས་ཚལ་མེ་ཏོག་ཕྲེང་བ་འཁྲིགས་པའི་ས

།བཀྲ་ཤིས་མཐོན་མཐིང་རི་ཡི་རྒྱལ་མོ་ནས། །བོད་སྐྱོང་བརྟན་མ་ཆེན་མོ་ཀུན་གྱི་གཙོ། །ལྷ་སྨན་བཀྲ་ཤིས་ཚེ་རིང་དབང་ཕྱུག་མ། །མཐིང་གི་ཞལ་བཟང་མི་གཡོ་གླང་བཟང་མ།།ཅོད་པན་
མགྲིན་བཟང་གཏད་དཀར་འགྲོ་བཟང་ལྔ། །ལྷ་དང་བྱིན་སྐྱེས་གནོད་སྦྱིན་དྲི་ཟ་དང༌། །མིའམ་ཅི་མོ་ལྟོ་འཕྱེ་རིག་པ་འཛིན། །གྲུབ་པའི་བུ་མོ་མང་པོའི་བྲན་གཡོག་བཅས། །དེ་རིང་མིང་པོ་
བདག་གི་སྒྲུབ་གནས་སུ། །དད་པའི་གདུང་བ་དྲག་པོས་ཁྱོད་འབོད་དོ། །སྲིང་གཅིག་མ་ཐོགས་མྱུར་དུ་གཤེགས་སུ་གསོལ། །ཆུ་འཛིན་སྤྲིན་གྱི་གོ་བར་ད་ཕྱེས་ལ། །ཉི་ཟླའི་ཟེར་ལ་ཆིབས་
ནས་ད་བྱོན་ཅིག །ཛཿ ཧཱུྃ་བཾ་ཧོཿ དམ་ཚིག་ཡེ་ཤེས་གཉིས་སུ་མེད་པར་བསྲེས། བདུད་རྩི་བྱིན་ནས། བྷྱོཿ༔ སྔོན་ཚེ་དུར་ཁྲོད་སིདྷ་ལར། །གྲུབ་པའི་རྣལ་འབྱོར་མ་རྣམས་ཀྱིས། །ཕྱག་རྒྱ་
གཉན་པོའི་ཟིལ་འོག་མནན། །བཀའ་འབངས་བགྱིད་པར་རྩིས་ལ་ཕབ། །རང་རྟགས་སྲོག་གི་སྙིང་པོ་ཕུལ། །རྗེས་འཇུག་སྐྱོང་བར་དམ་ཡང་བཅས། །ད་ལྟ་རྣལ་འབྱོར་བརྗེད་བསྐུལ་གྱིས།
།མ་གཡེལ་བཅོལ་བའི་ཕྲིན་ལས་མཛོད། །ཁ་ལ་རོང་སྒོར་སྔོན་བསུ་ཚེ། །སློབ་དཔོན་པདྨ་ཀ་ར་ཡིས། །ཕྱག་རྒྱ་གཉན་པོའི་ཟིལ་འོག་མནན། །བཀའ་འབངས་བགྱིད་པར་རྩིས་ལ་ཕབ།

ཚེ་༄༅། །།རང་རྟགས་སྲོག་གི་སྙིང་པོ་ཕུལ། །རྗེས་འཇུག་སྐྱོང་བར་དམ་ཡང་བཅས། །ད་ལྟ་རྣལ་འབྱོར་བརྗེད་བསྐུལ་གྱི། །མ་གཡེལ་བཅོལ་བའི་ཕྲིན་ལས་མཛོད།
རིང་
མའི་།ཆུ་བར་སྤྲུལ་སྐུའི་ཕོ་བྲང་དུ། །དབང་ཕྱུག་བཞད་པ་རྡོ་རྗེ་ཡིས། །ཕྱག་རྒྱ༴ བཀའ་འབངས༴ རང་རྟགས༴ རྗེས་འཇུག༴ ¨ད་ལྟ༴ མ་གཡེལ་བཅོལ་བའི་ཕྲིན་ལས་མཛོང།།
འུ
དེ་ནས། ཨོཾ་ཨཱཿ ཧཱུྃ། གིས་བདུད་རྩི་རྒྱ་མཚོ་ཆེན་པོར་བྱིན་གྱིས་བརླབས་པའི་ཆང་ཕུད་དང་སྦྱར་བའི་གསེར་སྐྱེམས་གཏོར་ཞིང༌། བྷྱོཿ སྔགས་དང་ཏིང་ངེ་འཛིན་དང་ཕྱག་རྒྱ་ཡིས། །ཡེ་ཤེས་ལྷ་ཡི་བདུད་རྩིར་
བྱིན་བརླབས་པ། །ཁ་དོག་དྲི་རོ་ཕུན་ཚོགས་གསེར་སྐྱེམས་འདི། །ལྷ་སྨན་རྒྱལ་མོ་འཁོར་དང་བཅས་ལ་འབུལ། །ཨོཾ་པཉྩ་ཌཱ ཀྐི་ནཱི་སརྦ་པཉྩ་ཨ་མྲྀ་ཏ་པཱུ་ཛ་ཁཱ་ཧི། མཆོད་པ་འབུལ་བ་ནི།
བྷྱོཿ༔ རབ་འབྱམས་ནམ་མཁའི་ཁྱོན་རྣམས་ཇི་སྙེད་པ། །རྣམ་བཀྲ་རིན་ཆེན་མེ་ཏོག་ཆར་གྱིས་བཀང༌། །དྲི་ཞིམ་བདུག་པའི་སྤོས་ཀྱི་སྤྲིན་ཕུང་འཁྲིགས། །ཉི་ཟླའི་སྣང་བ་འཛིན་པའི་སྒྲོན་མེ་
གཏམས༑ །དྲི་བཟང་ཆབ་ཀྱི་རྒྱ་མཚོ་རྣམ་པར་འཁྱིལ། །ལྷ་ཡི་བཟའ་བའི་ཚོགས་ནི་རི་ལྟར་སྤུངས། །སྙན་པའི་རོལ་མོས་གནམ་ས་འབིར་བྱེད་ཅིང༌། །གསེར་གཡུ་མུ་ཏིག་ཕུང་པོ་གཅལ་

དུ་བཀྲམ། །ལྷ་མའི་དཀོར་ནོར་ཇི་སྙེད་ཕྱོགས་བཅུར་བཀོད། །གཙང་མའི་མཆོད་རྫས་མ་ཚངས་མེད་པ་འདི། །ལྷ་སྨན་རྒྱལ་མོ་བཀྲ་ཤིས་ཚེ་རིང་མ། །མཆེད་ལྔ་འཁོར་དང་
འབུལ་བར་བགྱི།། གཏོར་མ་འབུལ་བ་ལ། གཏོར་མ་སྔགས་དྲུག་ཕྱག་རྒྱ་དྲུག་གིས་བྱིན་གྱིས་བརླབས་ལ། ཨོཾ་མངྒ་ལ་ཨ་ཡུ་ངྷིནྡྷ་ཨཉྫི་དྷ་རི་མཾ་ལཾ་ཨཾ་ཙི་ཏཾ་པཉྩ་ཌཱཀྐི་ནཱི་ས་པ་རི་ཝཱ་ར་ཨི་དཾ་བ་ལིངྐ་ཁ་ཁ་ཁཱ་ཧི་ཁཱ་
ཧི༑ ཨ་ཀཱ་རོ༴ སོགས་ཏེ་གཉིས་ཀ་ལྔའམ་བདུན་གྱིས་ཕུལ། འདོད་པའི་སྨྲེ་སྔགས་གསོལ། སྒྲུབ་ཐབས་ནས་འབྱུང་བ་འདིའོ། །ལྷ་སྨན་རྒྱལ་མོ་བཀྲ་ཤི་ཚེ་རིང་མ་ཆེན་མོ། མཐིང་གི་ཞལ་བཟང་མ།
མི་གཡོ་གླང་བཟང་མ། ཅོད་པན་མགྲིན་བཟང་མ། གཏད་དཀར་འགྲོ་བཟང་མ། ལྷ་སྨན་གནོད་སྤྱིན་མིའམ་ཅི། རིག་འཛིན་དྲི་ཟ་སྨན་བཙུན་གྱི་ཚོགས། སྐུ་འཁོར་དང་བཅས་པ་ཁྱེད་
རྣམས་ལ་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་འབུལ་ལོ། །བསྔོའོ། ཚིམས་ཤིང་དགྱེས་པར་བཞེས་ལ་རྩ་བརྒྱུད་བླ་མ་དམ་པ་རྣམས་ཀྱི་བཀའ་དང་དམ་ལས་མ་འདའ་བར། རྒྱལ་བའི་
བསྟན་པ་སྲུངས། སྒྲུབ་བརྒྱུད་ཀྱི་མེལ་ཚེ་མཛོད། སེམས་ཅན་གྱི་བདེ་སྐྱིད་སྤེལ་བསྟན་འཛིན་སྐྱེས་བུ་དམ་པ་རྣམས་ཀྱི་སྐུ་ཚེ་སྲིངས། ཕྲིན་ལས་སྤེལ། རྣལ་འབྱོར་པ་བདག་ཅག་དཔོན་

ཚེ་༄༅། །སློབ་ཡོན་མཆོད་རྣམས་ཀྱི་རྐྱེན་ངན་བར་ཆད་སོལ། ཚེ་དང་སློབ་རྒྱུད་སྣང་གསལ་པྲ། རྨ་གཡང་ཟས་བང་མཛོད་ནོར་རྐང་བཞི་ཕྱུགས་ཏེ་དངོས་གྲུབ་རྣམ་ལྔ་ཐོགས་
རིང་
མའི་པ་མེད་པར་སྩོལ། གཞན་ཡང་ཞི་རྒྱས་དབང་དྲག་གི་ཕྲིན་ལས་མ་ལུས་པ་སྒྲུབས། བྱང་ཆུབ་སྒྲུབ་པའི་ལམ་གྱི་སྡོང་གྲོགས་མི་གཡེལ་བར་མཛད་དུ་གསོལ་ལོ། །སྤྲོ་ན་བསངས་མཆོད་ཀྱང་བྱ་སྟེ།
འུ
རྒྱས་པར་ན། བྷྱོཿ༔ གདོད་ནས་རབ་གྲུབ་དག་པའི་ཞིང༌། །ཀུན་ཏུ་ཧེ་རུ་ཀ་རྣམས་དང༌། །གསང་བ་མཆོག་གི་དགྱེས་པ་ནས། །གཉིས་སུ་མེད་པར་རྟག་བཞུགས་ཀྱང༌། །གདུལ་བྱའི་
མོས་པ་སྣ་ཚོགས་པར། །གང་འདུལ་གཟུགས་སྐུ་སྒྱུ་འཕྲུལ་གར། །མཐའ་ཡས་ཅིར་ཡང་འགྱེད་པ་ཅན། །མཁའ་འགྲོའི་དབང་ཕྱུག་འཁོར་བཅས་རྣམས། །བསུང་ཞིམ་དང་ལྡན་སྤོས་སྨན་
ཤིང་༑ །ཇི་སྙེད་རབ་ཚོགས་ཕུང་པོ་ཆེ། །གཙང་མེས་སྦར་བར་བྱིན་གྱིས་བརླབས། །དུད་སྤྲིན་ནམ་མཁའ་ཀུན་ཁྱབ་པས། །བསང་ངོ་དགྱེས་པར་བཞེས་སུ་གསོལ། །སྐུ་གསུང་ཐུགས་
ལ་ཉེས་གྲིབ་ཚོགས། །ཅི་མཆིས་མ་ལུས་དག་གྱུར་ཅིག །བདག་ཅག་སྡིག་སྒྲིབ་ལས་ཐར་མཛོད། །འབྲུ་སྣ་ལས་གྲུབ་ཨ་མྲྀ་ཏ། །རིན་ཆེན་ཚོགས་དང་ལེགས་སྦྱར་བའི། །འཆི་མེད

བདུད་རྩི་ངོ་བོ་ཉིད། །མི་ཟད་རྒྱ་མཚོར་དམིགས་ཏེ་འབུལ། །མི་མཐུན་མཐའ་དག་ཞི་བྱེད་དང༌། །མཐུན་རྐྱེན་ཡོངས་འཛོམས་དངོས་གྱུར་པའི། །གསང་གསུམ་བདེ་བ་ཆེན་པོ་ཡི།
།དགའ་སྟོན་མཆོག་གི་དཔལ་དུ་འབུལ། །གཙང་ཞིང་གཙང་མར་སྦྱར་སྐྱེས་པའི། །ཕྱེ་མ་རབ་དཀར་རོ་བཅུད་ལྡན། །དཔག་བསམ་འབྲས་བུ་ལྟར་བསམ་པ། །ཀུན་ཀྱང་འབུལ་ལོ་རོལ་དུ་
གསོལ༑ །འཁོར་ལོས་སྒྱུར་རྒྱལ་ལ་འོས་པའི། །རྒྱལ་སྲིད་རིན་ཆེན་རྣམ་པ་བདུན། །ཕྱོགས་རྣམས་ཀུན་ལས་རྒྱལ་བ་ཡི། །དོན་གྲུབ་བཀྲ་ཤིས་རྫས་དང་རྟགས། །རི་གླིང་ཁང་བཟང་
རྣམ་མང་འགྲོ། །རིན་ཆེན་འབྲུ་སྨན་གོས་དང་རྒྱན། །མལ་ཆ་བཟའ་བཏུང་ལ་སོགས་པ། །ལོངས་སྤྱོད་འབྱོར་པ་མ་ཚང་མེད། །འདབ་ཆགས་གཅན་གཟན་རི་དྭགས་ནོར། །གོ་མཚོན་
སྤྱན་གཟིགས་རྒྱ་མཚོར་བཅས། །མདོར་ན་ཤེས་བྱར་མཆིས་སོ་ཅོག །ཕུན་སུམ་ཚོགས་པས་ཁྱེད་རྣམས་བརྔན། །གཞན་ཡང་མནྜལ་ཡིད་འོང་བ། །ལྷ་མིའི་ཞལ་ཟས་ཡོངས་ཚོགས་པའི།
།རབ་བརྗིད་མཚར་སྡུག་གངས་གཟུགས་ལྔ། །བསྐང་དང་མཆོད་རྫས་གཏོར་མའི་ཚོགས། །མདའ་དར་འཇའ་མདངས་རྣམ་བཀྲ་བ། །རང་མཐུན་རྟེན་འབྲེལ་རྫས་རྟགས་སོགས། །ཕྱི་ནང་ལྕ

ཚེ་༄༅། །གསང་བའི་སྒྲུབ་རྫས་ཀུན། །དངོས་སུ་འབྱོར་དང་ཁྱད་པར་ནི། །སྔགས་དང་ཕྱག་རྒྱ་ཏིང་འཛིན་གྱི། །རང་རྩལ་ཆེན་པོས་རྣམ་སྤེལ་བས། །ཕྱོགས་ཀྱི་འཁོར་
རིང་
མའི་ལོའི་ཁྱོན་བཀང་བ། །བླ་མེད་མཆོད་པའི་སྤྲིན་ཕུང་འབུལ། །སྡོམ་དང་དམ་ཚིག་རྣམ་དག་པས། །འཆལ་བའི་དྲི་མ་ཀུན་སྤངས་པ། །འཕགས་པ་དགྱེས་བྱེད་ཚུལ་ཁྲིམས་དྲིས།
འུ
།སྨན་བཙུན་ཆེན་མོ་མཆེད་ལྔ་བསངས། །རྩ་རླུང་ཐིག་ལེའི་གནད་བསྣུན་པས། །མ་དག་སྙིགས་མའི་ཁམས་སངས་པ། །བདེ་ཆེན་ཡེ་ཤེས་ཙཎྜ་ལཱི། །ཞིང་སྐྱོང་མཁའ་འགྲོ་རིགས་ལྔ
དྲུག
གནས་ལུགས་ཇི་བཞིན་ལྟ་བ་ཡིས། །འཁོར་འདས་གཉིས་འཛིན་བློ་བསང་པ། །ཟུང་འཇུག་ཀུན་ཁྱབ་ཆོས་ཀྱི་སྐུ། །རིགས་ཀྱི་ཡུམ་ཆེན་རྣམ་ལྔ༴ གྲུབ་མཆོག་གཉན་གྱི་བཀའ་བཞིན་དུ།
།དངོས་གྲུབ་ལྔ་ལྡན་ཆར་རྒྱུན་གྱིས། །སྒྲུབ་བརྒྱུད་ལོ་འབྲས་སྨིན་ལེགས་པས། །འགྲོ་བའི་བདེ་སྐྱིད་ཆེར་རྒྱས་འཚལ། །བདག་སོགས་དམ་པའི་ཆོས་སྒྲུབ་ལ། །ཕྱི་ནང་འགལ་རྐྱེན་མཐའ
དག་ཞི།ྋ །ལམ་རིམ་མཐར་ཕྱིན་རྩེ་གཅིག་ཏུ། །འབྲས་བུ་མངོན་གྱུར་ཕྲིན་ལས་མཛོད།། —བསྡུས་ན། ༀ། རིགས་ཀྱི་ཡེ་ཤེས་ཌཱ་ཀི་ནི། །གང་འདུལ་བོད་ཁམས་སྐྱོང་བའི་ཚུལ།

། ལྷ་སྨན་བཀྲ་ཤིས་ཚེ་རིང་མ། །མཆེད་ལྔ་འཁོར་དང་བཅས་པ་ལ། །དག་བྱེད་བསངས་སྤྲིན་མཁའ་ཁྱབ་དང༌། །གསེར་སྐྱེམས་མི་ཟད་རྒྱ་མཚོ་ཆེ། །ཕྱེ་མར་གཏོར་ཚོགས་རི་དབང་མཉམ།
།གཞན་ཡང་ཕྱི་ནང་གསང་མཆོད་རྣམས། །ཡོངས་ཚངས་གླིང་བཀང་སྣོད་བཅུད་དངོས། །མོས་བློས་རྣམ་སྤྲལ་འབུལ་གྱིས་བཞེས། །རྐྱེན་སོལ་ཆོས་མཐུན་དངོས་གྲུབ་སྩོལ། །བྱང་ཆུབ
བར་གྱི་ཕྲིན་ལས་མཛོད།། བསྟོད་པ་ནི། བྷྱོཿ དགོས་འདོད་ཡིད་བཞིན་སྟེར་བའི་གནོད་སྦྱིན་མོ། །ཨ་ཛི་ངྷདྷ་རིའི་རིགས་ཀྱི་བུ་མོ་ནི། །མཚར་སྡུག་འོད་ཆགས་བཅུ་དྲུག་ལང་ཚོ་ཅན།
།བལྟ་བས་མི་ངོམ་རབ་ཏུ་མཛེས་མའི་གཟུགས། །གངས་རིའི་མདངས་འཕྲོག་ཟླ་ཞལ་འཛུམ་པའི་ཉམས། །ཨུཏྤལ་དཀྱུས་རིང་མིག་གི་ཟུར་མིག་མདའ།ྋ །སྨིན་མའི་གཞུ་བཀང་དལ་གྱིས་
འཕེན་བྱེད་མ། །ཤངས་དཀྱུས་ཡིད་རིས་ལྟར་མཛེས་མཐོན་མཐིང་སྐྲ། །ལྷས་མ་རྒྱབ་ཏུ་འཕྱང་བའི་ཟུར་ཕུད་རྩེར། །ཡིད་བཞིན་ནོར་བུས་བརྒྱན་པའི་དཔལ་ཡོན་ཅན། །སྙན་གོང་ཨུཏྤལ་
གསེར་གྱི་པདྨོ་དང༌། །ཅོད་པན་འཕུར་ཞིང་རྣ་རྒྱན་ཡིད་འོང་ལྡན། །མཛེས་པའི་མགུལ་རྒྱན་ཕྱག་ཞབས་གདུ་བུས་སྤྲས། །ནུ་འབུར་ངོས་སུ་མུ་ཏིག་དོ་ཤལ་ཅན། །ཕྲ་ཞིང་ལྟ་ཟུར་ལྡེམ་པའི་

།སྐེད་སྐབས་ལ། །གསེར་གྱི་སྐ་རགས་དྲིལ་ཆུང་སིལ་སིལ་སྒྲོག །རིང་མཛེས་དཀར་འཇམ་གཞོན་ཤ་རྒྱས་པའི་ཕྱག །གཡས་པས་དམ་ཚིག་རྡོ་རྗེ་ནམ་མཁར་ཇཱཚེརི ༄༅།
མའི་འཕྱར༑ །གཡོན་པས་འཆི་མེད་ཚེ་ཡི་བུམ་པ་འཛིན། །རབ་དཀར་ལྷ་ཡི་གོས་ཀྱི་སྟོད་གཡོགས་ཤིང༌། །ཀ་ཙ་ལིནྡའི་གོས་ཀྱི་སྨད་གཡོགས་ཅན། །འོད་ཟེར་འབུམ་ཕྲག་དབུས་ན་ལྷམ་མེ་བ།
།གསེར་གྱི་དྲྭ་བས་བརྗིད་པའི་གདོང་ལྔ་པའི། །སྟེང་ན་ལྷུག་པར་གནས་པའི་སྤྱོད་ཚུལ་གྱིས། །ཐུབ་པ་རྣམས་ཀྱང་བསམ་གཏན་འཇིག་བྱེད་པའི། །ཡིད་འོང་མིག་གི་བདུད་རྩི་ཚེ་རིང་མ།
བདུན་
།མདུན་ན་མཐིང་གི་ཞལ་བཟང་མེ་ལོང་བལྟ། །གཡས་ན་མི་གཡོ་གླང་བཟང་ཁ་ཟས་ཐོགས། །རྒྱབ་ན་ཅོད་པན་མགྲིན་བཟང་སྒྲོམ་བུ་འཛིན། །གཡོན་ན་གཏད་དཀར་འགྲོ་བཟང་དུར་བ་བཟུང༌།
།ཀླུ་མོ་རྣམས་ཀྱིས་ཁྲུས་ཀྱི་བྱ་བ་བྱེད། །མིའམ་ཅི་མོས་སྙན་པའི་གླུ་དབྱངས་ལེན། །དྲི་ཟའི་དགའ་མས་རིན་ཆེན་རྒྱུད་མངས་བསྒྲེང༌། །མཐོ་རིས་མཛེས་མས་རྩེད་འཇོའི་གར་གྱིས་རོལ།
།རྨུགས་འཛིན་ན་ཆུང་རིན་ཆེན་གདུགས་དཀར་འཛིན། །རིག་འཛིན་མ་རྣམས་རྔ་ཡབ་དལ་བུར་གཡོབ། །གྲུབ་པའི་བུ་མོ་དག་གིས་སིལ་སྙན་འཁྲོལ། །ལྷ་མིན་མཛངས་མས་རྔ་དང་རྫ་རྔ་445

བརྡུང་༑ །ལྷ་སྲིན་སྡེ་བརྒྱད་དཔུང་བཞིས་མཐའ་བསྐོར་བའི། །ནུས་ལྡན་ཀུན་གྱི་གཙོ་མོ་བཅོམ་ལྡན་མ། །ཕྱི་ལྟར་དུར་ཁྲོད་འཇིག་རྟེན་ཌཱཀྐིའི་ཚུལ། །ནང་ལྟར་རིགས་ལྔའི་མཁའ་འགྲོ་དམ་
ཚིག་ཅན། །གསང་བ་རྒྱལ་བ་དགྱེས་མཛད་ཡུམ་ཆེན་ལྔས། །བདག་ལ་འཆི་མེད་ཚེ་ཡི་རིག་འཛིན་དང༌། །བུ་སློབ་དར་ཞིང་རྒྱས་པའི་མཆོག་བྱིན་ལ། །སྣང་སྲིད་གསལ་བ་འཕྲུལ་གྱི་
མངོན་ཤེས་དང༌། །ཟས་ནོར་ཕྱུགས་ཀྱི་འགྲོ་བ་ཆེར་འཕེལ་བའི། །དངོས་གྲུབ་སྩོལ་ནས་གསང་ཆེན་ལམ་བགྲོད་པའི། །ཉམས་རྟོགས་ཆེས་ཆེར་འཕེལ་བའི་གྲོགས་མཛོད་ལ། །རྡོ་རྗེ་
འཆང་དབང་ཐོབ་པར་བྱིན་གྱིས་རླབས། །རྣམ་པ་ཀུན་ཏུ་འགལ་རྐྱེན་ཐམས་ཅད་ལས། །ལེགས་པར་སྲུང་ཞིང་སྐྱོབ་པའི་ཕྲིན་ལས་མཛོད།། དེ་ནས་བསྙེན་སྒྲུབ་བྱེད་པར་འདོད་པ་ལ། བསྙེན་ཡིག་གཡང་
ཆོག་ནས་འབྱུང་བ་ལྟར་བྱ། བཟླས་པ་དངོས་ནི། ༀ་མ་མ་རུ་རུ་ཙི ཏྟ་དྷཱ་ར་མེ་ཛུ་ཏེ་ཧཱུཾ་བྷྱོཿ་ཛཿ ཨོྃ་བཛྲ་བྷི་ཀྱེ་མུ་ཏ་ཧཱུྃ་བྷོ་ཛཿ ཨོྃ་བཛྲ་ཡ་ཏྲཱ་སེང་སེང་ཧཱུྃ་བྷོ་ཛཿ ཨོཾ་ཨ་བྷི་རནཱི་ཧཱུྃ་བྷོ་ཛཿ ༀ་པ་རཾ་
ཏིང་ཏིང་ཁ་ཏི་ཛྙཱ་ན་ཧཱུྃ་བྷོ་ཛཿ ཞེས་པ་སྨན་བཙུན་ལྔའི་དམ་ཚིག་གནད་ལ་བཻར་བའི་སྲོག་སྔགས་རྣམས་ཀྱང་ཅི་རིགས་པར་བཟླའོ། །ཐུགས་དམ་བསྐང་བར་འདོད་པ་ལ་རྟེན་རྫས་ཀྱིས་བསྐང་བ་དང༌། སྐོང་རྫས་འབུལ་བས་བསྐང་བ་གཉིས

།ལས། དང་པོ་ནི། རྟེན་རྫས་ཕྱི་ནང་ཇི་ཙམ་འབྱོར་རིགས་ཚོགས་པ་རྣམས་བསངས་སྦྱངས་དག་ཅིང་སྤེལ་བའི་མོས་པ་སྔོན་དུ་འགྲོ་བ་དང༌། ཡིད་ཀྱི་དམིགས་པས་འདི་བཞིན་འབུལ་ལོ།། ཨོཾ༑༄༅།
རིང་
མའི་དོན་བརྒྱུད་རིགས་ལྔའི་དཀྱིལ་འཁོར་རྒྱ་མཚོ་ལ། །དངོས་གྲུབ་རྣམ་ལྔ་མཆོད་པའི་སྤྲིན་སྤྲོ་བ། །ཡེ་ཤེས་མཁའ་འགྲོ་སྡེ་ལྔའི་སྒྱུ་མ་འཕྲུལ། །སྨན་བཙུན་མཆེད་ལྔ་འཁོར་དང་བཅས་པ་ལ།
།ཕྱི་ནང་གསང་བ་དོན་གྱི་རྟེན་རྫས་སོགས། །དངོས་འབྱོར་ཡིད་སྤྲུལ་མ་ཚང་མེད་པའི་དངོས། །རྩེ་གཅིག་དྭངས་བའི་བློ་ཡིས་འབུལ་བགྱིད་ན། །བརྩེ་བས་དགོངས་ཏེ་བདག་གིར་བཞེས་པར་
བརྒྱད་
མཛོད༑ །འཁོར་ཡུག་མཚོ་གླིང་ལྷན་པོ་བར་སྣང་བརྒྱན། །ཀཻ་ལ་ཤ་རི་རཏྣ་མཛེས་པའི་བྲག །སྨན་ཤིང་ནགས་ལྗོངས་མེ་ཏོག་སྣ་ཚོགས་ཚལ། །ཡན་ལག་བརྒྱད་ལྡན་མཚོ་ཀླུང་བཀོད་
མཚར་གཞིར། །ཕུན་སུམ་ཚོགས་པའི་གུར་ཡང་བགྲང་མི་ལང༌། །རིན་ཆེན་གཞལ་ཡས་ཁང་པ་བསམ་མི་ཁྱབ། །རྟེན་གསུམ་སྤྱན་གཟིགས་མཆོད་སྤྲིན་འབྱམས་སུ་ཀླས། །གོས་རྒྱན་
བཟའ་བཏུང་དཀོར་ནོར་བློ་ལས་འདས། །ག་རུ་ཊ་སོགས་འདབ་ཆགས་མ་ལུས་ཚོགས། །འཕྲོག་བྱེད་ལ་སོགས་གཅན་གཟན་གཏུམ་པོའི་སྡེ། །ཀྲིཥྞ་ལ་སོགས་རི་དྭགས་སྲིད་ཚད་ཁྱུ།

།ཅང་ཤེས་རྟ་སོགས་བཞོན་ཕྱུགས་ཡོད་དགུ་ཚང༌། །ལྷ་དང་གནོད་སྦྱིན་དྲི་ཟ་གྲུལ་བུམ་དང༌། །ལྗོན་པ་ལྷ་མིན་སྲུལ་པོ་མིའམ་ཅི། །མི་ཀླུ་ཤ་ཟ་སྡེ་བརྒྱད་དྲེགས་པའི་ཚོགས།།རིགས་
མཐའ་ཡས་པ་ཀུན་ཀྱང་ཚོགས་པ་ཆེ། །དེ་ལྟར་ཕྱི་རྟེན་ཤེས་བྱའི་འཇིག་རྟེན་གྱི། །སྣོད་བཅུད་ལོངས་སྤྱོད་དངོས་པོ་ཐམས་ཅད་པ། །རྫོགས་པར་འབུལ་ལོ་བདག་སོགས་དཔལ་འབྱོར་སྟོབས།
།འཁོར་ལོས་སྒྱར་རྒྱལ་ལས་ལྷག་སྤེལ་བར་མཛོད། །མཆོད་པ་ལྔ་དང་འདོད་པའི་ཡོན་ཏན་ལྔ། །བཀྲ་ཤིས་རྫས་རྟགས་གཏེར་བུམ་རིན་ཆེན་བདུན། །རྟགས་རྟེན་རྒྱུན་དང་དུས་ཀྱི་གཏོར་མ་
བཟང༌༑ །མཎྜལ་མདའ་དར་མཐུན་རྫས་ཡས་ཐགས་མདོས། །སྐུ་གཟུགས་གླེགས་བམ་སྲོག་འཁོར་ཕྱག་མཚན་དང༌། །ཚད་ལྡན་རྨད་དུ་བྱུང་བའི་བླ་རྡོ་བཅས། །ནང་གི་རྟེན་རྫས་ལུས་པ་
མེད་པ་འབུལ། །བདག་ཉིད་ལུས་དང་གྲིབ་བཞིན་མི་འབྲལ་བར། ྋ།ཞི་རྒྱས་དབང་དྲག་ཕྲིན་ལས་བསམ་དོན་སྒྲུབས། །ཁམས་དྲུག་ཡོན་ཏན་ལྡན་པ་རྡོ་རྗེའི་ལུས། །རྩ་ཡི་ལམ་བསྲང་ལས་
རླུང་རྒྱུ་བ་བཀག །ཐིག་ལེའི་སྙིགས་སྦྱངས་བདེ་ཆེན་གསང་བའི་རྟེན། །བླ་མེད་འབུལ་གྱིས་ལམ་གྱི་གྲོགས་མཛོད་ཅིག །སྣང་སྟོང་བསྐྱེད་རིམ་རིག་སྟོང་རྫོགས་པའི་རིམ། །ཟུང་འཇུག་དྲི་

།བྲལ་ཆོས་དབྱིངས་ཟང་ཐལ་ཀློང༌། །འཁོར་འདས་སྣང་སྲིད་གཉིས་མེད་དོན་གྱི་རྟེན། །གནས་ལུགས་འདི་ལ་འདུ་འབྲལ་གཟོད་ནས་དག །བདག་ཅག་ཐ་མལ་
སྐྱེ་བོ་མ་ཡིན་པར། །རྒྱལ་བསྟན་སྒོར་ཞུགས་སྡོམ་གསུམ་རིག་པ་འཛིན། །ཐེག་ཆེན་སྙིང་པོའི་ཉམས་ལེན་ལེགས་བརྩོན་པར། །ལྷ་མཆོག་ཁྱེད་རྣམས་མཉེས་རབ་བསྐྱེད་པར་རིགས།
།བདག་ནི་ཚིག་ཙམ་བརྒྱུད་པ་འཛིན་མ་ལགས། །བླ་མེད་སྒྲུབ་བརྒྱུད་དམ་པས་རྗེས་སུ་བཟུང༌། །དོན་གཉིས་ཕུལ་བྱུང་སྙིང་ནས་སྒྲུབ་པ་ལ། །མ་ལྟར་བརྩེ་ཞིང་སྲིང་ལྟར་གདུང་བར་འོས།
།འོན་ཀྱང་ལས་ངན་ལེ་ལོ་ཤུགས་ཆེ་བས། །གསང་གསུམ་རྩ་བ་ཡན་ལག་དམ་ཚིག་ལས། །འགལ་བའི་ཉེས་མཆིས་འགྱོད་པས་ཡོངས་བཤགས་ན། །བཟོད་པར་བཞེས་ལ་དག་ཅིང་ཚངས་
པར་སྩོལ། །བཅོམ་ལྡན་མ་ཁྱོད་སྤྲོས་པ་དབྱིངས་ཟད་ཀྱང༌། །སྤྲོས་དང་སྤྲོས་མེད་མི་འགལ་དག་པའི་རྟེན། །ཏིང་འཛིན་མཉམ་ཉིད་ཆེན་པོའི་རང་རྩལ་ལས། །ཞིང་ཁམས་རྒྱ་མཚོ་གང་
བར་སྤྲུལ་ཏེ་འབུལ། །དེ་ཡང་འཁོར་བ་ཇི་སྲིད་མ་སྟོང་བར། །རྒྱུན་མི་ཆད་དུ་འབྱུང་བ་ཉིད་གྱུར་ཅིག །ཐུན་མོང་མཆོག་གི་དངོས་གྲུབ་མ་ལུས་པ། །སྩོལ་ནུས་ཉིད་ཀྱིས་ཐོགས་མེད་མྱུ་

གནང་གསོལ།། གཉིས་པ་བསྐང་བ་ནི། བྷྱོཿ& རབ་དཀར་མདངས་ལྡན་ཀུནྡ་བཞད་པའི་ཚལ། །གདོང་ལྔའི་སྟེང་ན་ལྷབ་ལྷུབ་དར་ཟབ་གོས། །བརྗིད་པའི་རྒྱན་ལྡན་རྡོ་རྗེ་ཚེ་བུམ་བཟང་a
།འཛིན་མཛད་ལྷ་སྨན་རྒྱལ་མོའི་ཐུགས་དམ་བསྐང༌། །རི་གླིང་མཚོ་ལྗོངས་ཁང་བཟང་རྒྱན་སྤྲས་མཆོག །དཀར་མངར་བཟའ་བཏུང་མཁོ་དགུ་རིན་ཆེན་མཛོད། །མཆོད་ཡོན་མེ་ཏོག་བདུག་
སྤོས་མར་མེ་དྲི། །ཞལ་ཟས་རོལ་མོ་རྒྱ་མཚོས་ཐུགས༴ རྒྱལ་སྲིད་རིན་ཆེན་རྫས་རྟགས་བཀྲ་ཤིས་བརྒྱད། །མཚར་བའི་རྒྱན་གོས་བཞོན་ཕྱུགས་སྲོག་ཆགས་ཚོགས། །སྲིད་ན་ཡོད་དགུའི
ཕུན་ཚོགས་ཆེར་སྤེལ་འདིས། །ལྷ་སྨན་མཆེད་ལྔ་འཁོར་བཅས་ཐུགས༴ །དངོས་བཤམས་ཡིད་སྤྲུལ་མཆོད་པའི་ཚོགས་ཆེན་པོ། །ནམ་མཁའི་ལྟོས་མཉམ་བ་ལིང་མཆོད་པའི་རྫས།
༄ །ཏིང་འཛིན་སྔགས་དང་ཕྱག་རྒྱས་བྱིན་བརླབས་ནས། །མི་ཟད་དམ་རྫས་བདུད་རྩིས་ཐུགས་དམ༴ མི་འབྲལ་སྐ་གཟུགས་འཁོར་ལོ་ཕྱི་ཡི་རྟེན། །ཟུང་འཇུག་བདེ་བ་ཆེན་པོ་ནང་གི་རྟེན།
།རང་རིག་འདུ་འབྲལ་མེད་པ་དོན་གྱི་རྟེན། །རྟེན་གསུམ་ཚང་བར་རྫོགས་པས་ཐུགས༴ །ལྷ་སྨན་འཁོར་བཅས་ཐུགས་དམ་བསྐང་བའི་མཐུས། །རྣལ་འབྱོར་ཚེ་བསྲིང་མཆོག་ཐུན་དངོས་གྲུབ་

༼⌘༄༅། །སྩོལ། །བྱང་ཆུབ་སྒྲུབ་པའི་འགལ་རྐྱེན་ཀུན་ཞི་ཞིང༌། །བསམ་དོན་གེགས་མེད་མྱུར་དུ་འགྲུབ་པར་མཛོད།། དེ་ནས་ཕྱྭ་གཡང་སྒྲུབ་ཅིང་འགུགས་པ་ནི། ཕྱིང་དཀར་གཙང་
མའི་གདན་ལ། ཚེ་རིང་མའི་གཏོར་མ་ལྔ་ཚོམ་མདའ་དར་སོར་གདུབ་མེ་ལོང་གཡུ་མུ་ཏིག གཡང་རྟེན་ནོར་སྣ་ཟས་སྣ་སྐོམ་སྣ་ནོར་ཅན་དགུའི་བང་མཛོད་ཀྱི་འབྲུ་སྣ་བཀྲ་ཤིས་པའི་རྫས་ཤིང་ཐོག རྟེན་བྱིན་རླབས་ཅན་བཤམས། དབྱངས་སྙན་
རོལ་མོ་བཅས་པས་འདི་སྐད་བསྐུལ་བར་བྱའོ།། རྒྱལ་བ་བསྐྱེད་མཛད་བཅོམ་ལྡན་མ། །རྡོ་རྗེ་བཙུན་མོ་ཉིད་ཀྱི་འཕྲུལ། །རིགས་ལྔའི་མཁའ་འགྲོ་ཆེར་ཤར་བ། །མཆེད་ལྔས་རྣམ་པ་ཀུན་ཏུ་སྲུང༌
།ཚེ་དང་སློབ་རྒྱུད་མངོན་པར་ཤེས། །ཟས་ནོར་ཕྱུག་སོགས་འཇིག་རྟེན་གྱི། །འབྱོར་དང་མི་འབྱོར་བདེ་རྫོགས་པས། །བཞད་པའི་རྡོ་རྗེར་རབ་གྲུབ་མཛོད། གློ་ཀ་གཉིས་འདི་ཀུན་མཁྱེན་ཡོངས་འཛིན་
གྱིས་མཛད་པའོ།། ཀྱཻ༑ རྡོ་རྗེ་གདན་གྱི་བྱང་ཕྱོགས་ནས། །བལ་བོད་གཉིས་ཀྱི་རུ་མཚམས་ནས། །གངས་དཀར་ཤེལ་གྱི་ཅོད་པན་ཅན། །ཕུ་ཆུ་སྙིང་པོའི་རྒྱུན་སྒྲ་ཅན། །རི་བོ་གསེར
གཡུའི་སྐེད་ཆིངས་ཅན། །ནགས་མ་མེ་ཏོག་ཤམ་བུ་བཀྲ། །གནས་མཆོག་དེ་འདྲའི་གཡོན་མགུལ་ན། །དར་དཀར་གུར་གྱི་ནང་ཤེད་ན། །བཀྲ་ཤིས་ཚེ་ཡི་དབང་ཕྱུག་མ། །ཞལ་བཟང་

ཟླ་བ་རྒྱས་པ་འདྲ། །ལྷ་མོ་རྣམས་ཀྱང་ཟིལ་གྱིས་གནོན། །མགྲིན་པ་གཅིག་ནས་གླུ་སྣ་སྟོང༌། །ཚངས་པའི་དབྱངས་ཀྱང་ཟིལ་གྱིས་གནོན། །དབུ་སྐྲ་ཉག་མ་རེ་རེ་ལ། །གཡུ་ཕྲན་སྟོང་
སྟོང་ལན་ཚར་ཅན། །ན་བཟའ་དར་ཟབ་ཡིད་འོང་གསོལ། །རིན་ཆེན་དུ་མས་སྐུ་ལ་བརྒྱན། །ཉིན་གསུམ་གངས་ཀྱི་རྩེ་ལ་བཞུགས། །སྨན་མོ་རྣམས་དང་ལྷན་ཅིག་རོལ། །མཚན་གསུམ་
དུར་ཁྲོད་བརྒྱད་དུ་རོལ། །མཁའ་འགྲོ་རྣམས་ཀྱི་ཚོགས་དཔོན་མཛད། །བཀའ་ཉན་ལྷ་མོ་བཞིས་བསྐོར་ཞིང༌། །བྲན་གཡོག་མང་པོའི་རྗེས་འབྲངས་པ། །ཁྱོད་ཀྱི་གཡར་དམ་སྦྲན་ལགས་
ཀྱིས༑ །བདག་ཅག་དཔོན་སློབ་༼ རྒྱུ་སྦྱོར་ཡོན་བདག༽འཁོར་བཅས་ལ་སུན་མ་བཟློག །བཀྲ་ཤིས་དཔལ་བསྐྱེད་༼གཡང་ཁུག་ཅིག་༽ཕྲིན་ལས་མཛོད། །ཅེས་བསྐུལ་མདའ་དར་གཡོབ། རྡོ་རྗེ་མི་འགྱུར
དཔལ་གྱི་ཡུམ། །སྐུ་མདོག་དཀར་མོ་གཞོན་ཚུལ་ཅན། །ཆིབས་སུ་སེངྒེ་དཀར་མོ་ཆིབས། །འཁོར་དུ་དཀར་མོ་འབུམ་སྡེས་བསྐོར། །དེ་རིང་སྤྲུལ་པས་ས་གསུམ་ཁོངས། །བདག་ཅག་
དཔོན་སློབ་༼ སྦྱིན་པའི་བདག་པོ་འདི་ལ་ནི༽་འཁོར་བཅས་ལ་སུན་མ་བཟློག །སློབ་རྒྱུད་མི་རྒྱུད་སྤེལ་ཞིང་ཚེ་རིང་དང༌། །བཀྲ་ཤིས་དཔལ་བསྐྱེད་༼གཡང་ཁུག་ཅིག་༽ཕྲིན་ལས་མཛོད། །གཙོ་མོ་དང༌།

༄༅། །ཤར་ནས་རྡོ་རྗེ་མཁའ་འགྲོ་མ། །སྐུ་མདོག་སྔོན་མོ་འཚེར་བག་ཅན། །ཆིབས་སུ་རྐྱང་བུ་ཁ་དཀར་ཆིབས། །འཁོར་དུ་སྔོན་མོ་འབུམ༴ དེ་རིང་སྤྲུལ་པས༴
རྐྱེན་སྦྱིན་པའི་བདག་པོ་འདི་ལ་ནི། བཟློག་ཚེ་སྲིང་དངོས་གྲུབ་སྩོལ།ྋ །འཁོར་འབངས་འཕེལ་བའི་..༼གཡང་ཁུག་ཅིག༽ ཕྲིན༴ ལྷོ་ནས་རྡོ་རྗེ་བཞད་པ་མོ། །སྐུ་མདོག་གསེར་སྦྱང་བཙོ་མའི་མདོག
འུ
།ཆིབས་སུ་སྟག་མོ་དྲུས་མ་ཆིབས། །འཁོར་དུ་སེར་མོ་འབུམ༴ དེ་རིང་སྤྲལ་པས་ས༴ རྐྱེན་སྦྱིན་པའི་བདག་པོ་འདི་ལ་ནི། བཟློག་ཚེ་བསྲིང་དངོས༴ བཟའ་བཏུང་ལོངས་སྤྱོད་༼གཡང་ཁུག་
བཅུ་གཅིག་
ཅིག༽ ཕྲིན༴ ནུབ་ནས་རྡོ་རྗེ་དཔལ་མོ་ཆེ། །སྐུ་མདོག་ལི་ཁྲིའི་ཞུན་ལྟ་བུ། །ཆིབས་སུ་ཤ་བ་ཡུ་མོ་ཆིབས། །འཁོར་དུ་དམར་མོ་འབུམ་སྡེས༴ དེ་རིང་སྤྲུལ་པས་ས༴ རྐྱེན་སྦྱིན་པའི་
བདག་པོ་འདི་ལནི། བཟློག་ཚེ་བསྲིང་དངོས༴ རིན་ཆེན་བང་མཛོད་གཡང་ཁུག་ཅིག་ཕྲིན༴ བྱང་ནས་རྡོ་རྗེ་གར་མཁན་མ། །སྐུ་མདོག་ལྗང་ཁ་མརྒད་མདོག །ཆིབས་སུ་གཡུ་འབྲུག་སྔོན་མོ་
ཆིབས༑ །འཁོར་དུ་ལྗང་མོ་འབུམ༴ དེ་རིང་སྤྲུལ་པས་ས་གསུམ༴ རྐྱེན་བཟློག་སྦྱིན་པའི་བདག་པོ་འདི་ལ་ནི། ཚེ་བསྲིང་དངོས་གྲུབ་སྩོལ། །ནོར་ཕྱུགས་འཕེལ་པའི་གཡང་ཁུག་ཅིག་ཕྲིན་ལས་

མཛོད།། ཅེས་བརྗོད། །གཡང་རྫས་མཛོད་དུ་སྦ། །བཀྲ་ཤིས་རྒྱས་པར་བྱའོ། །གཡང་མར་བྱུག གཡང་ཆང་འཐུང༌། གཡང་ཐོད་ལྡག་གོ། །དེ་ནས་མངའ་གསོལ་བ་ནི། ཨོཾ་སྙན་གྲགས་བ་དན་ཀུན་གསལ་གྱི།
།ཁྱོན་ལས་ཡོངས་སུ་འགེངས་བཞིན་པ། །སྙིང་པོའི་བསྟན་པ་རིན་པོ་ཆེའི། །བཀའ་ཡི་སྲུང་མར་མངའ་གསོལ་ལོ། །སྔོན་ཚེ་དུར་ཁྲོད་སེདྷ་ལར། །གྲུབ་པའི་ཡོ་གི་ནཱི་རྣམས་ཀྱིས།
།དཀྱིལ་འཁོར་ཆེན་པོར་དབང་བསྐུར་བའི། །སྨིན་ལེགས་དབང་ཕྱུག་མངའ་གསོལ་ལོ། །བདེ་ཆེན་ལང་ཚོར་སྟོང་ཉིད་ཀྱི། །རཱ་ཏིས་འཁྱུད་མཁས་ཀུན་ཏུ་བཟང༌། །མཐུ་ཆེན་པདྨའི་བཀའ་
འབངས་མཆོག །ཡེ་ཤེས་ཌཱ ཀྐི་མངའ༴ འཛིན་མར་གནས་ཀྱང་ཡོན་ཏན་ཏོག །སྲིད་པའི་རྩེ་མོར་མངོན་མཐོ་བ། །དབང་ཕྱུག་བཞད་པ་རྡོ་རྗེ་ཡི། །གསང་བའི་ཡུམ་མཆོག༴
ས་གསུམ་སྙིང་གི་བདུད་རྩི་མཆོག །དཔལ་ལྡན་བཀའ་བརྒྱུད་རིན་ཆེན་གྱི། །རིང་ལུགས་འཛིན་པ་མ་ལུས་པ་འི། །བརྩེ་བའི་མ་མ་མངའ་གསོལ་ལོ། །རིས་མེད་བསྟན་འགྲོའི་མགོན
གཅིག་པུ། །རྗེ་བཙུན་བླ་མ་དམ་པ་ཡི། །འགལ་རྐྱེན་དུས་སུ་བཟློག་པའི་སྲིང། །ནུས་མཐུའི་བདག་མོར་མངའ་གསོལ་ལོ། །བསྟན་འཛིན་སྐུ་ཚེ་བསྲིང་བ་དང༌། །ཕྲིན་ལས་མཐའ་རྒྱས་

།སྤེལ་བ་ལ། །འགྲན་ཟླས་དབེན་པའི་དཔལ་མོ་མཆོག །ལྷ་སྨན་རྒྱལ་མོ་མངའ༴ སྲིད་སྲུང་རིགས་སྤེལ་རྡོ་རྗེའི་ཚེ། །སྣང་སྲིད་གསལ་བའི་མངོན་ཤེས་སྤྱན།༄༅།
།རོ་བརྒྱ་ལྡན་པ་ལྷ་ཡི་ཟས། །ཟད་མི་ཤེས་པ་ནམ་མཁའ་མཛོད། །འདོད་དགུའི་གཡང་འཁྱིལ་བཞོན་ཁལ་ཕྱུགས། །ཕུན་སུམ་ཚོགས་པའི་དཔལ་སྟེར་བའི། །སྨན་བཙུན་ཆེན་མོ་མཆེད་ལྔ་
།འཁོར་དང་བཅས་པ་མངའ་གསོལ་ལོ། །མིག་ལ་ཡ་མཚན་ལྟད་མོའི་རྒྱུ །རྣ་བར་གཏམ་སྙན་སྣར་དྲི་ཞིམ། །ལྕེ་ལ་ཟས་མཆོག་ལུས་རྒྱན་གོས། །འབད་མེད་སྦྱིན་མཛད་མངའ་
བཅུ་གཉིས་
གསོལ་ལོ། །མདོར་ན་སྲིད་ཞིའི་དགེ་ལེགས་ཚོགས། །ཡིད་ལ་བསམ་དགུ་མ་ལུས་པ། །ཇི་བཞིན་སྟེར་བའི་ཡིད་བཞིན་དབང་། །ལྷ་མཆོག་ཁྱེད་རྣམས་མངའ་གསོལ་ལོ།། ཞེས་རྟེན་
འབྲེལ་སྙིང་པོའི་སྔགས་དང༌། མོས་བློ་རྩེ་གཅིག་དང་བཅས་པས། དམིགས་རྟེན་ལ་མེ་ཏོག་གཏོར་ཏེ་སྤོས་རོལ་བྱའོ། །འདོད་དོན་རྒྱས་པར་བྱ་བ་ལ། གཏང་རག་འབུལ་བ་དང༌། །འདོད་དོན་སྙན་གསན་འབུལ་བ་གཉིས་ལས་དང་པོ་ནི།
L,
ca ཡེ་ཤེས་ལས་དང་འཇིག་རྟེན་མཁའ་འགྲོ་མ། །ཡོངས་ཀྱི་རྒྱལ་མོ་བཀྲ་ཤིས་ཚེ་རིང་མ། །མཐིང་གི་ཞལ་བཟང་མི་གཡོ་གླང་བཟང་མ། །ཅོད་པན་མགྲིན་བཟང་གཏད་དཀར་འགྲོ་

བཟང་ལྔ། །འཁོར་དང་ཡང་འཁོར་བགྲངས་ཡས་ཁྱེད་རྣམས་ལ། །མཆོད་གཏོར་ལོངས་སྤྱོད་དངོས་སུ་འབྱོར་པ་དང༌། །སྔགས་རྒྱ་ཏིང་ངེ་འཛིན་གྱི་མཐུ་རྩལ་གྱིས། །ཕུན་ཚོགས་མི་ཟད་
རྒྱ་མཚོར་སྤྲལ་པ་འདི། །སྔོན་གྱི་དམ་བཅའ་སྒྲུབ་ལ་ཡི་རང་ཞིང༌། །བདག་ཅག་མི་མཐུན་རྐྱེན་རྣམས་བསལ་བ་དང༌། །ཕྲིན་ལས་རྨད་བྱུང་མཛད་པའི་གཏང་རག་ཏུ། །གདུང་བས་འབུལ་
གྱིས་བརྩེ་བས་བཞེས་སུ་གསོལ།། གཉིས་པ་སྤྱི་བྱེ་བྲག་གཉིས་ལས་དང་པོ་ནི། ད་ཡང་འདོད་དོན་སྙན་གསན་འབུལ་བ་ནི། །དཔལ་ལྡན་ཌཱཀྐའི་དབང་མོ་ཁྱེད་རྣམས་གང༌། །དང་པོར་ཐུགས་
བསྐྱེད་བར་དུ་རང་དོན་སྒྲུབ། །ད་ལྟ་གཞན་དོན་ལྷུར་བཞེས་མཛད་བཞིན་དུ། །ཁྱད་པར་རྩ་གསུམ་དམ་ཚིག་གཉན་དགོངས་ལ། །རྣལ་འབྱོར་བདག་ཅག་འཁོར་སློབ་སྦྱིན་བདག་བཅས།
།བྱང་ཆུབ་བར་གྱི་དུས་དང་རྣམ་པ་ཀུན། །བུ་བཞིན་སྐྱོང་ལ་སྐད་ཅིག་མི་གཡེལ་མཛོད། །ཆོས་སྒོར་ཞུགས་ཀྱང་ཆོས་བཞིན་མི་ནུས་ལ། །སྒྲུབ་བརྒྱུད་ཡིན་ཀྱང་སྒྲུབ་པའི་བློ་ལས་གཡེལ།
།མི་ལྟར་སྣང་ཡང་མི་མིན་རྨོངས་པ་ཅན། །བདག་ལ་ཁྲེལ་རུང་བདག་ལ་སྙིང་རྗེས་གཟིགས། །འཕྲལ་གྱི་འགལ་རྐྱེན་ནད་གདོན་དགྲ་ལས་སྐྱོབས། །ཡུན་གྱི་བར་ཆད་ལས་ངན་རྒྱུ་འབྲས་ཟློག

༄༅། །།མཐུན་པའི་རྐྱེན་འབྱོར་ལྷུན་གྱིས་གྲུབ་པ་དང༌། །བྱང་ཆུབ་གསེང་ལམ་སྡོང་གྲོགས་ཉེ་བར་འཚལ། །གཞན་ཡང་མཁའ་མཉམ་སྐྱེ་འགྲོ་བདེ་སྐྱིད་འཕེལ།
།རྒྱལ་བསྟན་རིན་ཆེན་ཕྱོགས་དུས་ཀུན་ཏུ་སྤེལ། །བསྟན་འཛིན་སྐུ་ཚེ་བསྲིང་ལ་ཕྲིན་ལས་སྤེལ། །བསྟན་པའི་སྙིང་པོ་དོན་བརྒྱུད་མཐའ་རྒྱས་སྤེལ། །ལྷག་ཏུ་རིགས་གསུམ་གདུལ་བྱ་འདྲེན་
པའི་སྐྱབས། །མགོན་པོ་གསུམ་ལྡན་རྗེ་བཙུན་བླ་མའི་ཞབས། །རྡོ་རྗེའི་གསང་གསུམ་སྒྲིབ་པའི་མི་མཐུན་ཕྱོགས། །ཕྱི་ནང་གསང་གསུམ་གཏན་ནས་བཟློག་པར་མཛོད། །ཐུགས་རྗེ་འདོད་
དགུའི་སྙིང་པོ་རྨད་བྱུང་བའི། །ཕྲིན་ལས་བླ་མེད་དབང་གི་རྒྱལ་པོ་མཆོག །རིས་མེད་བསྟན་པའི་རྒྱལ་མཚན་ཏོག་མཛེས་མཐུས། །ཕན་བདེའི་ཆར་གྱིས་ཡངས་པའི་ས་ཁྱབ་མཛོད
།མངོན་མཐོ་ངེས་ལེགས་ཟུང་འབྲེལ་དཔལ་ཡོན་བཅས། །ཆོས་སྒར་ཆེ་འདི་འབྱོར་རྒྱས་རྟག་བརྟན་ཅིང༌། །འདུས་སློབ་ཆེར་འཕེལ་ནང་རྩོད་འཁོན་རིགས་བྲལ། །གཙང་དག་དགེ་ལེགས་
རབ་མཐུན་དགེ་བར་མཛོད། །ཚུལ་གནས་ཐོས་བསམ་སྒོམ་པ་ཤིན་ཏུ་འཕེལ། །དགའ་བའི་རང་བཞིན་འཚོ་བ་ཡུན་རིང་བརྟན། །བསྟན་པའི་བཀུར་སྟི་སྒྲུབ་བྱེད་སྦྱིན་པའི་བདག །དེ་རྣམས་

སྲིད་ཀྱི་རིགས་ཀྱང་འཕེལ་བར་མཛོད། །སུ་ཞིག་ཆོས་དང་སྲིད་ཀྱི་འདུན་མའི་བྱིངས། །ཇི་ལྟར་ལེགས་སྙམ་ཐེ་ཚོམ་འཁྱོག་འཕྱང་ཚེ། །གང་ཐད་དངོས་ཉམས་རྨི་ལམ་ཅི་རིགས་པར།
།དུས་གསུམ་སྣང་གསལ་པྲ་ཡི་འཕྲུལ་སྟོན་མཛོད། །བཤད་སྒྲུབ་འཛིན་སྡེ་འདི་དང་གཞན་རྣམས་དང༌། །དབེན་གསུམ་གཙང་མའི་བརྟུལ་ཞུགས་འཆང་བ་རྣམས། །འཚོ་བས་མི་ཕོངས་སྡིག་
མེད་ཆོས་མཐུན་དངོས། །རྨ་གཡང་ཟས་རིགས་རྒྱ་མཚོས་ཡོངས་ཚིམ་མཛོད། །བསོད་ནམས་ཚོགས་ཆེན་བསྒྲུབ་པར་དེ་ཡི་རྟེན། །ཡོ་བྱད་དངོས་པོར་ཚོགས་པ་གཅེས་པའི་ཕྱིར།
།མི་ཟད་ནོར་གྱི་བང་མཛོད་ནམ་མཁའ་མཉམ། །འདོད་དགུ་འབད་མེད་འབྱོར་རྒྱས་སྦྱིན་པར་མཛོད། །ཚོགས་མཆོག་དགེ་འདུན་སྡེ་ལ་ཉེར་མཁོའི་ནོར། །ཅང་ཤེས་ཁྱུ་མཆོག་ཕྱུགས་ནོར
ཚོགས་རྣམས་ལ། །གོད་རྐྱེན་ཉེར་ཞི་བགྲངས་ཡས་འཕེལ་རྒྱས་པ། །རྐང་བཞིའི་དངོས་གྲུབ་ཚོགས་རྣམས་ལེགས་སྟེར་མཛོད། །གཞི་བྱེས་དུས་ཀུན་སྐད་ཅིག་མི་འབྲལ་བར། །ཁ་འཛིན་
རྒྱབ་བརྟེན་དཔུང་གཉེན་མེལ་ཚེ་མཛོད། །གནོད་བྱེད་དགྲ་བགེགས་མ་རུངས་དྲག་པོས་སྒྲོལ། །མི་མཐུན་ཕྱོགས་རྣམས་སྟོབས་ཀྱིས་ཞི་བར་སྲུངས། །སྙན་པའི་གྲགས་པ་ནམ་མཁའི་མཐའ་

༄༅། །ཁྱབ་སྒྲོགས །ཁམས་གསུམ་སྐྱེ་འགྲོ་མ་ལུས་དབང་དུ་སྡུས། །ཚེ་བསོད་དཔལ་འབྱོར་ལོངས་སྤྱོད་མངའ་ཐང་སྟོབས། །ཕུན་ཚོགས་དངོས་པོ་མཐའ་དག་རྒྱས་
པར་སྤོལ། །མདོར་ན་རྣམ་བཞིའི་ཕྲིན་ལས་ཐམས་ཅད་པ། །ཐོགས་མེད་མྱུར་དུ་སྒྲུབ་ལ་མི་གཡེལ་མཛོད། །དེ་ཡང་ཚེ་འདིའི་སྣང་ཞེན་མ་ཡིན་པའི། །བྱང་ཆུབ་རྣམ་དག་ལམ་དུ་བསྒྱུར་
འུ
བར་འཚལ། །རང་དང་གཞན་གྱི་དོན་གཉིས་མཐར་ཕྱིན་པའི། །འཁོར་ལོའི་དབང་ཕྱུག་གོ་འཕང་སྒྲུབ་པའི་གྲོགས། །ཁྱོད་ལ་རེའོ་སྤྲལ་པའི་སྒྱ་འཕྲུལ་གྱིས། །དོན་རྣམས་རྩོལ་བྲལ་ལྷུན་
བཅུ་བཞི་
གྲུབ་ཉིད་དུ་མཛོད། །གཉིས་པ་བྱེ་བྲག་ནི། བྷྱོཿ གསང་ཆེན་ཉམས་རྟོགས་རྒྱས་མཛད་མ་གཅིག་མ། །མཆོད་བསྟོད་བསྐང་བཤགས་བསྙེན་བསྒྲུབ་རྟེན་ཕུལ་མཐུས། །བཤད་སྒྲུབ་བསྟན་
དང་ཁྱད་པར་བླ་མ་རྗེའི། །སྐུ་ཚེའི་མཐུན་བསྒྲུབ་རྐྱེན་སོལ་དངོས་གྲུབ་ཞུ། །འཛམ་གླིང་སྐལ་བཟང་བུ་མོའི་རྣ་རྒྱན་མཆོག །བསྟན་གཉིས་འཛིན་དང་དེ་སློབ་ཨུཏྤ་ལ། །འདྲེན་མཆོག་ནམ་
མཁའི་ནོར་བུའི་སྤྱན་རས་ཀྱི། ྋ །ཀུན་དགའི་འདབ་མ་ཕྱོགས་བཅུར་འཛིན་བྱེད་ལ། །གཞན་ཡུལ་སྤྲུལ་པའི་བསུ་མཁན་བྱ་མ་རྟ། །ལྷོ་ཕྱོགས་མཁའ་ནས་ཆས་པའི་སྤྲིན་ལང་ལོང༌། །ཉམས་
459

གྲིབ་ཁུག་སྣའི་ཕོ་ཉས་མདུན་བསུས་པས། །གློ་བུར་དལ་འཛིན་དབྱིངས་སུ་བསགས་པ་ན། །ཕྱོགས་བཅུ་རྒྱལ་བའི་མཐུ་སྟོབས་པ་ཏཱ་ཀ །དམ་ཚིག་ཕྲག་པར་གཟིར་བའི་གྲུབ་དབང་མོ།
།བཀྲ་ཤིས་ཚེ་རིང་དུས་མཐའི་རླུང་ཆེན་མས། །གེགས་ཚོགས་ནམ་མཁའི་ཕ་མཐར་རྨེག་མེད་མཛོད། །གཡར་དམ་ཕྲིན་ལས་ལྡན་ལ་ཚེ་དབང་མོ། །མཆེད་ལྔ་ཁྱོད་ཀྱིས་དཔལ་ལྡན་བླ་མའི་
སྐུ༑ །སྲུང་བའི་དུས་ལ་བབ་པ་འདི་བསླུས་ན། །དམ་བཅས་སྡོམ་པའི་ཐ་ཚིག་སུ་ཡིས་འཛིན། །ནུས་ལྡན་མཁའ་འགྲོའི་གཙོ་མོ་མཆེད་ལྔའི་སྡེ། །སྲིད་པའི་བདུད་ལ་མི་འཇིགས་ཞི་བའི་
རྩིས༑ །རྡོ་རྗེའི་སྲོག་དབང་སྩོལ་ལ་བརྩེ་བཞིན་དུ། །མིག་ཟུར་ཞགས་པས་ལྷོད་མེད་གཟིགས་པར་མཛོད། །གསོ་བྱེད་བདུད་རྩི་ཟེག་ལྡན་བུམ་བཟང་གི། །སྤྲིན་ལས་འཐོར་འཐུང་འཆི་བ་
འཕྲོས་པའི་ཆར། །འབེབས་ལ་ཐོགས་མེད་ནུས་པའི་རྩོལ་འཆང་མས། །བསྟན་འགྲོའི་ལོ་འབྲས་ཕྱོགས་མཐར་རྒྱས་པར་མཛོད།། ཅེས་གཏོར་ཚོགས་འབུལ་ཞིང་ཕྲིན་ལས་ལེགས་པར་བཅོལ་བར་བྱ།
དེ་ནས་བསྐུལ་བར་འདོད་ན། དམར་གྱི་གཏོར་མ་རཀྟས་བསྒྲེང་ལ། ཧཱུྃ་བྷྱོཿ༔ འཇིག་རྟེན་ལས་ཀྱི་སྲིན་མོ་ནི། །མི་ཤ་ཁྲག་གི་དྲི་ཚོར་ན། །རྐན་སྡེབ་བཟོད་པའི་གླགས་མེད་མ། །ཀེང་རུས་བཞད་པའི་༔

༄༅། །བུད་མེད་གཅིག །རི་རབ་པང་དུ་འདེགས་པར་བྱེད། །དམར་མོ་ཁྲག་འཛག་ཅེ་སྤྱང་གདོང༌། །རྒྱ་མཚོ་ཆེན་པོ་ཧུབ་ཀྱིས་འཐུང༌། །རབ་འཇིགས་གཤིན་རྗེའི་ཇཱ
གཟུགས་ཅན་མ། །ཉི་ཟླ་ཆ་ལང་བཞིན་དུ་རྡེབ། །སོལ་བའི་བུད་མེད་གད་རྒྱངས་ཅན། །གཟའ་སྐར་ཐང་ལ་འབེབས་པ་དང༌། །ཤིན་ཏུ་སྒེག་པ་ལྷ་མོའི་གཟུགས། །འཛུམ་ཞིང་བསླུ་བྲིད་
བགྱིད་པ་ལྔ། །འཁོར་དུ་གདོན་ཆེན་བཅོ་བརྒྱད་དང༌། །ཕྱོགས་སྐྱོང་བཅུ་ཡི་འཁོར་གདོན་དང༌། །བྱིས་པའི་གདོན་ཆེན་བཅོ་ལྔ་སོགས། །བགེགས་རིགས་སྟོང་ཕྲག་བརྒྱད་ཅུའི་ཚོགས།
།ནམ་མཁའི་ལྷ་བྲན་མན་ཆད་ནས། །ས་འོག་ལྟོ་འཕྱེ་ཡན་ཆད་ཀྱི། །མི་བསྲུན་སྤྲུལ་པའི་གཟུགས་འཆང་ཞིང༌། །ཞེ་རིངས་གདུག་པའི་སེམས་ལྡན་པ། །གཟུགས་མེད་ལག་པ་སྐྱོང་བ་དང༌།
།རྩི་ཤིང་ནགས་ཚལ་འགུལ་བ་དང༌། །ས་རྡོ་རི་བྲག་འགུལ་བ་དང༌། །ཕྱོགས་བཞིར་འོབས་ཀྱིས་བསྐོར་བ་དང༌། །མཚམས་བཞིར་གྱད་ཀྱིས་བསྲུང་བ་དང༌། །ནམ་མཁའ་མེ་ཡིས་
འགེངས་པ་དང༌། །ས་གཞི་ཆུ་ཡིས་གཏམས་པ་དང༌། །ཤིན་ཏུ་འཇིགས་བྱེད་ཆོ་འཕྲུལ་ཅན། །དཔུང་བཞིའི་དམག་གིས་གནམ་དང་ས། །བར་སྣང་གང་བའི་ལྷ་སྲིན་རྣམས། །རྣལ་༴

འབྱོར་བདག་ལ་སྙན་གསོན་ཅིག །བདག་གིས་ཉེས་པ་བགྱིས་མ་བགྱིས། །ཡེ་ཤེས་སྤྱན་ལྡན་ཁྱོད་ཀྱིས་མཁྱེན། །སྡིག་ཆེན་དགྲ་བོ་འདི་ཞེས་པས། །ཤི་སྲོག་དམར་པོ་འབེན་བཙུགས་ནས།
།ཁྱོད་ལ་མཐུ་དང་རྩལ་ཡོད་ན། །ང་ལ་མཐུ་དང་རྩལ་ཕྱུངས་ཟེར། །རྣལ་འབྱོར་བདག་ལ་བསྡོས་སུ་བཙུགས། །བདག་གི་སྐྱབས་མགོན་ཁྱོད་ལགས་པས། །མིང་པོ་རྣལ་འབྱོར་ལས་
བཅོལ་གྱིས། །སྲིང་གཅིག་དམག་དཔུང་དགྲ་ལ་རྒྱོབ། །རྩིས་ཤྭའི་རྡེའུ་དཀར་ནག་སྤུངས། །རྒྱན་གཞི་ཐེངས་ལ་ཁྲམ་ལ་ཐོབ། །དམ་ཉམས་བླ་ཚེ་སྲོག་འཕྲོག་ལ། །རྣམ་པར་ཤེས་པ་
རྟེན་དང་ཕྲོལ། །ལུས་ཀྱི་ཤ་ཁྲག་མཆོད་པར་བཞེས། །སྔོན་གྱི་དམ་བཅའ་གཉན་པོ་རྣམས། །མ་གཡེལ་མ་གཡེལ་ཕྲིན་ལས་མཛོད།། ཅེས་དམར་གྱི་གཏོར་མ་དགྲ་ཕྱོགས་སུ་འཕང་བར་བྱའོ།
།ཉེས་ཚོགས་འགྱོད་བཤགས་ནི། ཧོཿ རྩ་བརྒྱུད་བླ་མ་བཞད་པ་རྡོ་རྗེ་དང༌། །རྣལ་འབྱོར་མ་དཔལ་ཡི་དམ་ལྷ་ཚོགས་དང༌། །ཚེ་རིང་མཆེད་ལྔ་ཌཱཀྐི་ཆོས་སྐྱོང་ཚོགས། །ཐམས་ཅད་བདག་ལ་
གསན་ཅིང་དགོངས་སུ་གསོལ། །བདག་སོགས་མ་རིག་ལས་གྱུར་ནོངས་པའི་ཚོགས། །ལྷག་ཆད་ནོར་འཁྲུལ་མཆོད་གཏོར་དམན་པ་དང༌། །དམ་ཚིག་མི་ལྡན་གསང་བར་སྨྲ་བ་སོགས།

།།ཐུགས་དང་འགལ་བའི་ཉེས་ཚོགས་གང་བགྱིས་པ། །མཐོལ་ལོ་བཤགས་སོ་བཟོད་པར་བཞེས་ནས་ཀྱང༌། །སྒྲིབ་བྲལ་ཚངས་པའི་དངོས་གྲུབ་སྩལ་དུ་གསོལ།།ཚེརི ༄༅།
མའི་ཅེས་ཡི་གེ་བརྒྱ་པས་ཁ་བསྐང༌། རྗེས་ཀྱི་མཐའ་དགེ་བར་བྱ་བ་ལ། ཨོཾ་པཉྩ་ཌཱ་ཀི་ནཱི་ས་པ་རི་ཝཱ་ར་ཨཉྙཾ་པྲ་ཏཱི ཙྪ་སྭཱ་ཧཱ། དང༌། དེ་བཞིན་པངྑྱཾ་ནས་ཤཔྟ་བར་སྦྱར་བའི་སྔགས་ཀྱིས་མཆོད་ལ། བྷྱོཿ ཆོས་ཀྱི་དབྱིངས་
ཀྱི་ཡེ་ཤེས་སྒྱུ་འཕྲུལ་གར། །ཐབས་མཁས་ཐུགས་རྗེས་ལྷ་མོའི་ཚུལ་བསྟན་ནས། །སངས་རྒྱས་བསྟན་པ་སྤྱི་དང་ཁྱད་པར་དུ། །སྙིང་པོ་དོན་བརྒྱུད་སྐྱོང་བའི་ཌཱ་ཀི་མ། །མཁའ་འགྲོ་ཆེན་མོ་
བཅུ་དྲུག་
བཀྲ་ཤིས་ཚེ་རིང་མ། །དཔོན་གཡོག་ལྔ་བཅས་ཞིང་སྐྱོང་མཁའ་འགྲོའི་སྡེ། །བོད་སྐྱོང་བརྟན་མ་ལ་སོགས་ཕྱི་ནང་སྨན། །འཁོར་བཅས་ཚོགས་དང་བཅས་ལ་ཕྱག་འཚལ་བསྟོད། །ཅེས་
བསྟོད་ལ་ཡི་གེ་བརྒྱ་པས་ནོངས་པ་བཤགས་ལ་ལྷག་ཆད།ཁ་སྐོང་བྱ། རྟེན་ཡོད་ན། འདིར་ནི་གཟུགས་དང་ལྷན་ཅིག་ཏུ། སོགས་སྔགས་བཅས་ཀྱི་བཞུགས་གསོལ་དང༌། མེད་ཚེ་སརྦ་གཙྪཱས་རང་གནས་སུ་གཤེགས།
་སྨོན་ལམ་གདབ་པ་ནི། དཔལ་ལྡན་རྡོ་རྗེ་འཆང་དབང་བླ་མའི་ཞབས། །ཟུང་འཇུག་བདེ་བ་ཆེན་པོའི་རང་བཞིན་ལ། །བསྐལ་པ་ཇི་སྲིད་མི་འགྱུར་རྟག་བརྟན་ཅིང༌། །འགྲོ་རྣམས་ངེས་གསང་སྙིང་

པོའི་ལམ་འདྲེན་མཛོད། །རྩ་གསུམ་ཀུན་འདུས་ཚེ་དཔག་པདྨ་འབྱུང༌། །མཁའ་འགྲོའི་གཙོ་མོ་བཀྲ་ཤིས་ཚེ་རིང་མཆེད། །མཐུ་རྩལ་བསྐྱེད་ལ་བདག་ཅག་གསོལ་བཏབ་མཐུས། །རེ་བའི་
འབྲས་བུ་གེགས་མེད་མྱུར་འགྲུབ་མཛོད། །བཀྲཤིས་ནི། ཆོས་སྐུ་སྤྲོས་བྲལ་དབྱིངས་ལས་མ་གཡོས་ཀྱང༌། །ལོངས་སྐུ་མཁའ་འགྲོའི་གཙོ་མོ་རིགས་ལྔའི་ཚུལ། །སྤྲུལ་སྐུ་སྨན་མོས་དོན་
བརྒྱུད་སྐྱོང་མཛད་པའི། །ལྷ་སྨན་རྒྱལ་མོ་མཆེད་ལྔའི་བཀྲ་ཤིས་ཤོག །དེ་ལྟར་ལྷ་སྨན་འཆི་མེད་ཚེ་ཡི་དབང་ཕྱུག་བཀྲ་ཤིས་ཚེ་རིང་མཆེད་ལྔའི་མཆོད་ཆོག་ཡིད་བཞིན་འདོད་འཇོ་ཞེས་བྱ་བ་འདི་གའི་ལས་བྱང་བསྙེན་སྒྲུབ།
གཡང་འགུགས། དྲག་བསྐུལ་བཅས་ཕྱོགས་ལས་རྣམ་པར་རྒྱལ་བ་ཀུན་མཁྱེན་ཆེན་པོ་པདྨ་དཀར་པོས་མཛད་པ་གཞིར་བཞག །དེ་སྟེང་མཆོད་རྫས་བྱིན་བརླབ། །སྨྲེང་གསོལ། རྟེན་འབུལ། བསྐང་བ། འདོད་གསོལ་རྒྱས་པ་སྤྱི་བྱེ་བྲག་
འགྱོད་བཤགས་བཅས་པ་འདི་བཞིན་རྣམས་དང༌། མངའ་གསོལ་རྗེ་བཙུན་གོང་མ་རྣམས་ཀྱི་རྡོ་རྗེའི་གསུང་བྱིན་རླབས་ཆེ་བར་སེམས་ནས། ཐང་པ་ཆེན་པོ་ངག་གི་དབང་པོའི་བཀའ་རྩོམ་རྩ་བར་བཞག་བསྒྱུར་བསྣན་དགོས་པ་མང་ཙམ་ཞབས་འདེགས་
ཞུས་ཤིང༌། འདོད་གསོལ་དོན་ཚངས་གསར་དུ་སྤྲོས་པ་འདི་བཞིན། རི་མོའི་རིག་གནས་ཕུལ་དུ་བྱུང་ཞིང༌། དད་དང་ལྷག་བསམ་གྱི་ནོར་ཅན་རྗེ་སྟོད་པ་ཆོས་བཀྲ་ཤིས་ཀྱིས། ལྷ་སྨན་རྒྱལ་མོ་འདི་ཉིད་ཉེ་བའི་སྲུང་མ་ཡིད་བཞིན་ལ་མངའ་གསོལ

།ཕྲིན་བཅོལ་རྒྱས་པ་ཞིག་གལ་དུ་ཆེ་བས་ཅི་ནས་དགོས་ཞེས་པའི། ལྷ་འདི་སོགས་ཀྱི་རས་བྲིས་བཀོད་མཚར་མང་དུ་བཞེངས་པའི་དང་ལེན་དང་རྩོ་ལ་བ་ཆེ་བའི་ནང་ནས་ཆེ་བ་མཐར་ཐུག་པའི་མཐའ་ཡང་དག་དང༄ ༅།
བཅས་ནན་དུ་བསྐུལ་བའི་ངོར། སྙོམས་ལས་པ་ངག་དབང་ཀུན་དགའ་བསྟན་འཛིན་གྱིས་སྙན་ངག་རྒྱན་དང་མངོན་བརྗོད་སོགས་སྤྲོས་པ་བགྱིས་ཚེ། ཚིག་ཉམས་མཛེས་རུང་བརྗོད་བྱ་མང་ལ་བརྗོད་དོན་ཉུང་བ་ཞིག་འབྱུང་བར་འདུག་པས་བཞག་ནས།
ཚིག་ཉུང་དོན་འདུས་རྒྱ་ཆེ་ཁོ་ན་གཙོ་བོར་བཏོན་པའི་རང་བཞིན་བརྗོད་དུ་སྤེལ་བའི་དགེ་བས་སྙིང་པོའི་བསྟན་པ་མཆོག་ཏུ་རྒྱས་པར་གྱུར་ཅིག །སྔོན་བཞུགས་རིས་མེད་རྟེན་འབུལ་ཚོགས། །རྣམ་པ་མཐའ་ཡས་མཆིས་རྣམས་དང༌། །དོན་གྱི་ཆ་ལ་
མཉམ་དཔྱད་ན། །འདི་ཡང་མང་བ་མིན་ནམ་སྙམ། སརྦ་མངྒ་ལཾ།། །།
466 (B)

466(B)
BlankPageAsPerOriginalDocument

༄༅། །ཚེ་རིང་མཆེད་ལྔའི་གཏོར་བསྔོས་མདོར་བསྡུས་བཞུགས།། ཧྲཱིཿ00 རང་བྱུང་ཨོ་རྒྱན་མཁའ་འགྲོའི་གླིང༌། །རབ་འཇིགས་དུར་ཁྲོད་སེདྷ་ལ། །ཆུ་བར་སྨན་ལུང་མཐོན་
མཐིང་རི། །བདེ་ཆེན་སྐུ་ཡི་གནས་མཆོག་ནས། །མཁའ་འགྲོ་ཆེན་མོ་ཚེ་རིང་མ། །མཆྀད་ལྔ་འཁོར་ཚོགས་བརྟན་མར་བཅས། །གདུང་བས་སྤྱན་འདྲེན་གནས་འདིར་གཤེགས། །རྡོ་རྗེ་
ལྟ་བུའི་དམ་ཚིག་དགོངས། །ཧྲཱིཿ ཡིད་འོང་གངྒཱ་ལྷ་ཡི་ཆབ། །སྨན་སྤོས་མར་མེ་དྲི་ཆབ་དང་། །སྐྱེད་ཚལ་མེ་ཏོག་རོ་བརྒྱའི་ཟས། །སྙན་དབྱངས་རོལ་མོ་འདོད་ཡོན་ལྔ། །བདུད་རྩི་
ཆང་དང་གསེར་གཡུ་སྦྱར། །བུ་རམ་སྦྲང་བཅུད་གཏོར་མ་མཆོག །ཤ་ཁྲག་བཟའ་བཏུང་དཀར་གསུམ་འབྲུ། །བསྐང་རྟེན་མཆོད་སྤྲིན་རྒྱ་མཚོ་བཞེས། ཨོཾ་ཨཱཿ ཧཱུྃ། ལན་གསུམ། ཨོཾ་བྷཻ
མངྒ་ལ་སོགས་ལན་བདུན་ལྔ་སོགས་གྲངས་གང་རིགས། བསྡུ་ན། ཨོཾ་པཉྩ་ཌཱ་ཀི་ནི་སོགས། ཧྲཱིཿ མཁའ་འགྲོ་བདེ་ཆེན་ལྷ་མོའི་ཚོགས། །རིགས་ལྔའི་རོལ་གར་ཅིར་ཡང་སྟོན། །ཨ་ཛི་དྷ་ར
རིགས་ཀྱི་སྲས། །གསང་ཆེན་བདེ་སྟོང་ལམ་གྱི་གྲོགས། །བསྟོད་དོ་འགལ་རྐྱེན་ཐམས་ཅད་སོལ། །ཚེ་ཆོས་ཟས་ནོར་རྨ་གཡང་བཅུད། །མངོན་ཤེས་རྐང་བཞི་བང་མཛོད་སྩོལ། །འབྲུ་

ཚོགས་རིན་ཆེན་རྒྱན་གོས་དང༌། །ཡིད་ལ་ཅི་འདོད་དངོས་གྲུབ་སྩོལ། །གཞི་བྱེས་མི་འབྲལ་ཕྲིན་ལ་མཛོད།། རྟེན་ལ་བསྟིམ། དེ་ལྟར་ལྷ་སྨན་མཆེད་ལྔའི་གཏོར་ཆོག་བསྡུས་པ་འདི་བཞིན་མོས་སློབ་མི་ཕམ་
རིགས་བཟང་ཁ་ཏོན་རྒྱུར་མདོ་ཁམས་ལྔ་པས་ས་ཕག་ཆུ་སྟོད་ཅན་གྱི་དཀར་ཕྱོགས་དང་པོ་ལྷའི་བླ་མ་རྒྱལ་སར་ཕེབས་པའི་འགྲུབ་སྦྱོར་ཕུན་སུམ་ཚོགས་པའི་ཉིན་སྤེལ་བའོ།། །།

2། །བོད་སྐྱོང་བརྟན་མ་བཅུ་གཉིས་ཀྱི་གསོལ་མཆོད་སྒྲུབ་ཐབས་འདོད་བུམ་ལས་ཟུར་དུ་བཀོལ་བ་བཞུགས་སོ།།

། ཨོཾ་སྭ་སྟི། རྒྱལ་ཀུན་གསུང་གི་གསང་བ་ནི། །རྡོ་རྗེའི་སློབ་དཔོན་གཟུགས་ཤར་བ། །དེ་ལ་བཏུད་ནས་དམ་ཚིག་ཅན། །བརྟན་མའི་༄༅།
སྒྲུབ་ཐབས་མདོ་ཙམ་བཤད།། འདིར་ཆོས་དབང་གི་གཏེར་བྱོན་བོད་སྐྱོང་དམ་ཅན་བརྟན་མ་བཅུ་གཉིས་ཀྱི་སྒྲུབ་ཐབས་འདོད་འཇོའི་བུམ་བཟང་ལས་ཁོལ་དུ་ཕྱུང་སྟེ་བཤད་པ་ལ་
གཉིས༑ སྦྱོར་བ་ཡོ་བྱད་ཀྱི་གཤོམ་དང་། དངོས་གཞི་སྒྲུབ་པའི་ཐབས་སོ། །དང་པོ་ནི། །དུས་ཁྱད་པར་ཅན་ལ་དབེན་པའི་གནས་སུ་ཡི་དམ་དང་འདིའི་བྲིས་སྐུ་ཡོད་ན་བཀྲམ། དེའི་མདུན་
དུ་སྟེག་བུ་ཇི་ལྟར་འོས་པ་ལ་མཎྜལ་པདྨ་འདབ་མ་བཅུ་གཉིས་པ་མུ་ཁྱུད་དང་བཅས་བྲིས་པའམ་རས་དཀར་པོའི་གཞི་ལ་འབྲས་དཀར་གྱི་ཚོམ་བུ་ལྷ་གནས་སོ་སོར་བཀོད་ཀྱང་རུང་། དབུས་སུ་མཉྫི་ཡ་

༄༅། །གུ་རུ་ཞི་དྲག་སོགས་གོང་གནོན་ཡི་དམ་གྱི་གཏོར་མ་སྐུ་གཟུགས་ཀྱི་ཙཀྴི་དང་མདའ་དར་གྱི་བརྒྱན་པ་བཞག པད་འདབ་བཅུ་གཉིས་ལ་ཤར་སྟོད་ནས་
བརྩམས་ཏེ་བདུད་མོ་བཞི་ལ་གྲུ་གསུམ་ནག་པོ་བཞི། གནོད་སྦྱིན་བཞི་ལ་གྲུ་བཞི་རྩེ་ཟླུམ་དམར་པོ་བཞི། སྨན་བཙུན་བཞི་ལ་ཟླུམ་གཏོར་དཀར་པོ་བཞི་རྣམས་སོ་སོའི་སྐུ་གཟུགས་ཀྱི་ཙཀྲི་དར་འཕན་
གྱིས་བརྒྱན་པ་རིམ་བཞིན་བཀོད། དེ་རྣམས་ཀྱི་མདུན་དུ་ཞིང་ངམ་གཅན་གཟན་ལྤགས་པའི་ཁར་མཆོད་གཏོར་པདྨ་སྤུངས་པའམ། །ལྕོག་ཟླུམ་བཅུ་གཉིས་ཁ་ཟས་བཟང་པོ་སྣ་ཚོགས་ཀྱི་བརྒྱན་པ་
དང་༑ གཡས་སུ་སྨན་ཕུད། གཡོན་དུ་རཀྟ། རྒྱ་ཕོར་དང༌། དངུལ་ཕོར་ལ་སོགས་པར་ཕྱེ་མར་ཕུད་སྐྱེམས་འབྲུ་དང་གསེར་གཡུས་བྲན་པ། དཀར་སྐྱེམས་འོ་ཆོལ་སྨན་སྣས་གཏམས་

པ༑ །མངར་སྐྱེམས་སྦྲང་ཆང་བུ་རམ་དང་བཅས་པ་རྣམས་དང་། ཉེར་སྤྱོད་རྣམ་པ་ལྔ་དང༌། སྨན་ཤིང་སྤོས་དཀར་སོགས་ཀྱི་དུད་སྤྲིན། མདའ་དར་སོགས་སྤྱན་གཟིགས་སྣ་ཚོགས་དང་ཉེར་མཁོའི་ཡོ་བྱད་རྣམས་ཚོགས་པར་བྱའོ། །གཉིས་པ་
སྒྲུབ་པའི་ཐབས་ནི། གོང་གནོན་ལྷའི་བདག་བསྐྱེད་ཀྱི་རྣལ་འབྱོར་བཟླས་པ་དང་བཅས་པ་སྔོན་དུ་འགྲོ་བས་མཆོད་པ་རྣམས་བྱིན་གྱིས་བརླབ་ཅིང༌། ཁྱད་པར་གཏོར་མ་སྨན་ཕུད་ཀྱིས་བྲན་ལ། ཨོཾ་ཨཱཿ ཧཱུྃཏཱཾ་སྥ་ར་ཎ་ཕཊ་སཾ་ཧ་ར་ཎ་ཧཱུྃ་
རཏྣ་ཏྲི་ལོཀྱ་ཕཊ། ཅེས་བརྗོད་པས། གཏོར་མའི་རྡུལ་ཕྲ་རབ་རེ་རེ་ཞིང་རིན་པོ་ཆེའི་གུར་ཁང་ལོངས་སྤྱོད་ཟད་མི་ཤེས་པས་ནམ་མཁའ་གང་བར་བསམ་ལ། །འབྲུ་གསུམ་དང་ནམ་མཁའ་མཛོད་ཀྱི་སྔགས་རྒྱས་
བྱིན་གྱིས་བརླབ། མདུན་བསྐྱེད་སྒོམ་པའམ་མ་བསྒོམས་ཀྱང་རུང་སྟེ། རང་གི་སྙིང་གའི་འོད་ཟེར་གྱིས་དམ་ཅན་བརྟན་མ་བཅུ་གཉིས་འཁོར་དང་བཅས་པ་སོ་སོའི་གནས་ནས་སྤྱན་དྲངས་པར་བསམ་ཞིང་། དུང་
ལྷདམར་གྱི་ཕྱག་རྒྱ་བཅིངས་ཏེ་འབྲས་དཀར་ཙནྡན་དཀར་པོ། ཨ་ག་རུ། སྤོས་དཀར་མར་གསར་དང་སྦྱར་བའི་སྤོས་དང་རོལ་མོ་བཅས་པས། ཨོཾ་བཛྲ་ཀྲོ་དྷ་མ་ཧཱ་ཤྲཱི་ཧེ་རུ་ཀ་ཧཱུྃ་ཕཊ། ཧོཿ ནག་མོ་བཞིན་མི་སྡུག་གི་བུ་
མོ་བདུད་མོ་ཆེན་མོ་བཞི་དང་། དམར་མོ་ཁྲོ་གཉེར་ཅན་གྱི་བུ་མོ་གནོད་སྦྱིན་ཆེན་མོ་བཞི་དང་། དཀར་ཤམ་བཞིན་བཟང་མའི་བུ་མོ་སྨན་བཙུན་ཆེན་མོ་བཞི་སྟེ། བོད་ཁམས་སྐྱོང་བའི་བརྟན་མ་ ི་

༄༅། །བཅུ་གཉིས་འཁོར་ཞིང་གི་རྡུལ་སྙེད་དང་བཅས་པ་དཔལ་ཆེན་པོའི་ཕམ་ཕབས་ལེན་པ་དང་སྒྲུབ་པ་པོའི་སྟོང་གྲོགས་ལ་འདིར་གཤེགས་ཤིག ཛཿ ཧཱུྃ་བཾ་ཧོཿ བཛྲ་ཌཱ
ཀི་ནཱི་ཧཱུྃ་ཛཿ ཨེ་ཨ་རལླི་ཧྲི་ཧྲི་ཧྲི། ཧཱུྃ། ཚོགས་དང་བཀའ་ཡི་ཚོགས་བཅས་ཉིད། ཁྲག་འཐུང་དེ་བཞིན་ནམ་མཁའྀ་སྐུ། །ཚུར་གཤེགས་ཚུར་གཤེགས་སྐྱོང་བ་རྣམས། །འདིར་སྤྱོན་དམ་
སྐོང་ཕྲིན་ལས་མཛོད། །ཧཱུཾ། སྔོན་ཚེ་དུར་ཁྲོད་བསིལ་བའི་ཚལ་དུ་ནི། །ཡེ་ཤེས་མཁའ་འགྲོ་སེངྒེའི་གདོང་ཅན་དང་། །བར་དུ་བལ་བོད་ཁ་ལ་རོང་སྒོ་རུ། །སློབ་དཔོན་ཆེན་པོ་པདྨ་འབྱུང་
གནས་ཀྱི། །སྤྱན་སྔར་ཐུགས་དམ་ཞལ་བཞེས་དམ་བཅས་པའི། །བོད་སྐྱོང་བརྟན་མ་བཅུ་གཉིས་གནས་འདིར་གཤེགས། །རང་རང་སྡེ་བརྒྱད་དུ་མའི་འཁོར་དང་བཅས། །བདག་ཅག་རྣལ་
འབྱོར་སྒྲུབ་མཆོག་འཁོར་བཅས་ལ། །ཐུགས་ཉིད་བརྩེ་བ་ཆེན་པོས་ཉེར་དགོངས་ལ། །སྤྱན་འདྲེན་མཆོད་པའི་གནས་འདིར་གཤེགས་སུ་གསོལ། །ཨོཾ་ཨེ་ཧྱ་ཧི་ཌཱ་ཀི་ནཱི་ས་པ་རི་ཝཱ་ར་ས་མ་ཡ་
ཛཿ ཛཿ ཧཱུྃ་བཾ་ཧོཿ ཞེས་སྤྱན་དྲངས་པས་སོ་སོའི་རྟེན་ལ་གཉིས་མེད་དུ་ཐིམ་སྟེ་བཞུགས་པར་བསམ་ཞིང་ཁྱུང་གཤོག་གི་ཕྱག་རྒྱས་ཟིལ་གྱིས་མནན་ལ་དཔལ་ཆེན་པོའི་སྙིང་པོའི་མཐར། ཨཾ་བཛྲ་ཡཀྴ་ཀྲོ་དྷ་པདྨ་བྷནྡྷ་མུ་ཁ །ཨ་

ཀརྵ་ཡ་ཨ་ཀརྵ་ཡ། བྷནྡྷ་ཡ་བྷནྡྷ་ཡ། ཏོ་ཥ་ཡཱ་ཏོ་ཥ་ཡཱ། མོ་ཧཱ་ཡ་མོ་ཧཱ་ཡ། ཤྲཱི་མ་ཧཱ་ཀཱ་ལ་སརྦ་རུ་པ་བཛྲ་སརྦ་དུཊྚཾ། སརྦ་ཌཱ་ཀི་ནི་ཧྲི་ད་ཡ། ཧ་ཧ་ཧི་ཧི། ཨེ་ཨ་རཱ་ལི་ཧཱུྃ་ཛཿ
མཆོད་པ་ནི། སྒོ་ལྔའི་ལོངས་སྤྱོད་ཕྱི་ཡི་མཆོད་པ་དང་། །དུག་ལྔ་རྣམ་དག་རང་བྱུང་དག་པའི་རྫས། །བདེ་ཆེན་རང་གྲོལ་གསང་བའི་མཆོད་པ་རྣམས། །བསྟན་སྐྱོང་ཆེན་མོ་འཁོར་དང་བཅས་
ལ་འབུལ། ། ཨོཾ་མ་མ། ཁ་ཁ། ལ་ལ། ལེ་ལེ། ཏཱ་ཏཱ། ཏེ་ཏེ། ཁ་རཀྵ། མ་མ་སྲིང་འགྲོ་མ་ཧཱུཾ་བྷྱོཿ་ཧཱུཾ། བརྟནམ་བཅུ་གཉིས་ཀྱི་ཞལ་དུ་མ་ཧཱ་པཉྩ་ཨ་མྲྀ་ཏ་ཁཱ་ཧི། མ་ཧཱ་རཀྟ་
ཁཱ་ཧི། མ་ཧཱ་བ་ལིཾ་ཏ་ཁཱ་ཧི། ཞེས་མཆོདཅིང་སྨན་རག་ཀྱང་སྦྲེང་ངོ་། བྷོ། བདག་ཉིད་ཆེན་མོ་ལ་སོགས་བདུད་མོ་བཞི། །གངས་དཀར་ཤ་མེད་ལ་སོགས་གནོད་སྦྱིན་བཞི། །ཀོང་བཙུན་དེ་མོ་
ལ་སོགས་སྨན་མོ་བཞི། །བོད་ཁམས་སྐྱོང་བའི་བརྟན་མ་བཅུ་གཉིས་ལ། །སློབ་དཔོན་ཆེན་པོ་པདྨ་འབྱུང་གནས་ཀྱིས། །སོ་སོར་མཚན་བཏགས་རྒྱན་དང་ཆ་ལུགས་དང་། །བཞོན་པར་
བཅས་ཏེ་བསྟན་པའི་བྱ་ར་མཛད། །སྔོན་གྱི་ཐུགས་དམ་དམ་ཚིག་བརྩེར་དགོངས་ལ། །བྲན་དང་གཡོག་འཁོར་མང་པོའི་ཚོགས་དང་བཅས། །ལྷབ་ལྷུབ་རིན་ཆེན་མང་པོའི་རྒྱན་དང་

༄༅། །བཅས། །འདིར་གཤེགས་དམ་སྐོངས་མཆོད་སྦྱིན་གཏོར་མ་བཞེས། །བོད་ཁམས་སྐྱོང་བའི་བརྟན་མ་བཅུ་གཉིས་ཀྱིས། །སྔོན་གྱི་དམ་ཚིག་དེ་ལྟར་དྲན་གྱིས་
ལ༑ །སྨན་རཀ་གཏོར་མའི་མཆོད་པ་འདི་བཞེས་ནས། །སངས་རྒྱས་བསྟན་པ་མཐའ་དག་རྒྱས་པར་མཛོད། །རྣལ་འབྱོར་བདག་གིས་བསམ་པ་བསྒྲུབ་ཏུ་གསོལ།། ཞེས་གསོལ་
ནས། བདག་གི་ཐུགས་ཀའི་འོད་ཀྱིས་བསྐུལ་བས་དམ་ཅན་འཁོར་བཅས་སྔོན་གྱི་དམ་ཚིག་རྗེས་སུ་དྲན་པས་ཕྲིན་ལས་མཛད་པར་མོས་ཏེ། བཛྲ་ཨ་ར་ལི་ཛཿབཛྲ་ཨ་ར་ལི་ཧཱུྃ། བཛྲ་ཏི་ཏི་
དྷེ༑ བཛྲ་བྷ་ར་དྷ། བཛྲ་ས་བྱ་ཧཱུཾ། བཛྲ་ཏི་ཏི་ཧཱུྃ། བཛྲ་མ་ཏི་ཧཱུྃ། བཛྲ་ཏིང་ས་ཧཱུཾ། བཛྲ་ཁ་ར་ལི་ཧཱུཾ། བཛྲ་སིང་སོ་ཧཱུཾ། བཛྲ་ཡཀྴ་ཕྱིར། བཛྲ་དུ་ཕྱིར་ས་ར་ན་ཕཊ། མ་དུང་བྩོ་མ་
དུང་བྷྱོཿ། ཛཿཛཿ ཞེས་བཟླ་ཞིང་དངོས་གྲུབ་ཞུ་བ་དང་རྦད་བསད་ལ་སོགས་པའི་སྔགས་ཀྱི་མཐའ་བསྒྱུར་མང་དུ་གསུངས་ཀྱང་སྐབས་འདིར་གོང་དུ་བཤད་པ་ཉིད་ཅི་རིགས་བཟླས་པའི་མཐར། གཏོར་མ་ཤ་མར་ཆང་དང་བདུན་རྩིས་
བྲན་ནས། ཨོཾ་ཨཱཿ ཧཱུྃ་གིས་བྱིན་གྱིས་བརླབས། ཨོཾ་བཛྲ་ཡཀྴ་ཀྲོ་ཏ་ཧཱུཾ། མ་མ། ཁ་ཁ། ལ་ལ། ལེ་ལེ། ཏཱ་ཏཱ། ཏེ་ཏེ། ཁ་རཀྵ། མ་མ་སྲིང་འགྲོ་མ་ཧཱུྃ་བྷྱོཿ་ཧཱུྃ། ལན་གསུམ་བསྔོས་

ལ། ཧཱུཾ། ང་ནི་པདྨ་འབྱུང་གནས་ཡིན། །དཔལ་མོ་དཔལ་ཐང་གཙང་གི་སྟོད། །ལྷ་མཚོ་སྲིན་མཚོའི་རྩ་བ་རུ། །དམ་ལ་བཏགས་པ་བརྟན་མའི་ཚོགས། །ལ་ལ་ནག་མོ་སྲིན་མོའི་
ཚོགས༑ །ལ་ལ་དམར་མོ་གནོད་སྦྱིན་ཚོགས། །ལ་ལ་དཀར་མོ་མཛེས་མའི་གཟུགས། །ལ་ལ་སྔོན་མོ་ནམ་མཁའི་མདོག །མ་མོ་ཆེན་མོ་བཅུ་གཉིས་པོ། །བོད་ཀྱི་ཡུལ་བདག་ཆེན་མོ་
ཡིན༑ །དམ་ལ་བཏགས་པ་བརྟན་མའི་ཚོགས། །བོད་དུ་མུ་སྟེགས་རྟག་ཆད་ཀྱི། །ཆོས་ལོག་མ་བཏང་ཁྱེད་ཀྱིས་སྲུངས། །གསང་སྔགས་སྒྲུབ་པའི་རྣལ་འབྱོར་ལ། །བར་ཆད་མ་བཏང་
ཁྱེད་ཀྱིས་སྲུངས། །གནས་ཆེན་བྱིན་གྱིས་རློབ་པའི་གཏེར། །མ་ཉམས་སྨོན་ལམ་བཙན་པར་གྱིས། །དམག་དང་འཁྲུག་པ་ཞི་བར་མཛོད། ྋ།ནད་དང་མུ་གེ་མ་བཏང་ཞིག །སད་སེར་
བཙའ་དང་འབུ་སྲིན་སྲུངས། །གཙུག་ལག་ཁང་དང་མཆོད་པའི་རྫ་ས། །དབེན་པའི་གནས་དང་སྒྲུབ་པ་པོ། །མ་ལུས་བུ་བཞིན་སྐྱོང་བ་དང༌། །དགྲ་བགེགས་གནོད་པ་བཟློག་ཏུ
གསོལ།། ཅེས་དང་སྤྲོན། ཧཱུྃ། མ་མོ་རྡོ་རྗེ་བརྟན་མའི་ཚོགས། །མ་རྟོགས་རྟེན་འབྲེལ་བཅུ་གཉིས་པོ། །རྣམ་དག་སྐྱེ་མཆེད་མཁའ་འགྲོ་མ། །ཚོགས་དྲུག་ཡུལ་དྲུག་རབ་རྒྱས་ནས།

བརྟན་༄༅། །དགེ་ལེགས་བསམ་པ་ཀུན་འགྲུབ་ཅིང་། །བདེ་ཆེན་ཡེ་ཤེས་འབར་བར་མཛོད། །འཇིག་རྟེན་འདས་ཀྱང་འཁོར་བ་མོ།།ཡེ་ཤེས་གྲུབ་ཀྱང་ལས་ཀྱི་གཉེར།
རྫུ་འཕྲུལ་ཐོགས་མེད་སྙིང་ཉེའི་གྲོགས། །སྔོན་ཚེ་རྡོ་རྗེ་སྲིན་པོའི་བཀའ། །བར་དུ་པདྨ་ཐོད་ཕྲེང་ལུང་། །དེ་ནས་རིག་འཛིན་བླ་མའི་མཆེད། །ད་ལྟ་བདག་གི་རེ་བ་སྐོངས། །རྒྱན་གྱི་གཏོར་
མ་འདི་བཞེས་ལ། །བཅོལ་བའི་ཕྲིན་ལས་འགྲུབ་པར་མཛོད།། ཅེས་དང༌། ཧཱུཾ། དཔལ་ཆེན་ཁྲག་འཐུང་སྤྲུལ་པ་མོ། །ཡེ་ཤེས་དབྱིངས་ལས་རྟེན་འབྲེལ་ཚུལ། །ཕྱོགས་མ་བཞི་དང་
J
མཚམས་མ་བཞི། །སྙིང་པོའི་མ་མོ་ཆེན་མོ་བཞི། །མ་རྟོགས་སྐྱེ་མཆེད་བཅུ་གཉིས་ཏེ། །ཕྱི་རོལ་བརྟན་མ་བཅུ་གཉིས་པོ། །ཀུན་ཀྱང་ཐུགས་ཀྱི་དབྱིངས་སུ་གཅིག །བཅུ་གསུམ་ས་དང་
ལམ་གྱི་དངོས། །ཕྱི་ནང་གསང་བའི་དགའ་བ་བཞི། །དབྱེར་མེད་ཡེ་ཤེས་བཞི་དང་བཅས། །བཅུ་དྲུག་བདག་ཉིད་ཆེན་མོ་མ། །སྣང་སྲིད་ཐམས་ཅད་མཆོད་དོ་བཞེས། །ལུགས་འབྱུང་
ལུགས་ལྡོག་རྟེན་འབྲེལ་རྣམས། །དགའ་བཞིའི་ངོ་བོར་རྣམ་དག་ནས། །མཐར་ཐུགས་རྡོ་རྗེ་འཆང་གི་ས། །སྐུ་གསུང་ཐུགས་དང་ཡེ་ཤེས་སུ། །མངོན་དུ་གྱུར་པའི་ཕྲིན་ལས་s

མཛོད།། ཅེས་བརྗོད་དེ། མཆོད་བསྟོད་ཕྲིན་བཅོལ་ཐུགས་དམ་བསྐུལ་བ་རྣམས་དེ་དག་ལ་ཚང་བ་ཡིན་ནོ། །གལ་ཏེ་སྐོང་བཤགས་ཕུད་ཀོང་སོགས་སྤྲོ་ན། བདུད་མོ་བཞི་ནི། བྷོ། བྱང་གི་གནམ་མཚོ་ཕྱུག་མོ་གསང་བའི་
མཚན༑ །བདག་ཉིད་ཆེན་མོ་རྡོ་རྗེ་ཀུན་གྲགས་མ། །སྐུ་མདོག་མཐིང་ནག་བདུད་ཀྱི་བེར་ནག་གསོལ། །ཆུ་སྲིན་རྒྱལ་མཚན་དང་ནི་མེ་ལོང་འཛིན། །འབྲུག་ལ་ཆིབས་ནས་བསྟན་པའི་བྱ་ར་
མཛད༑ །གསོལ་ལོ་མཆོད་དོ་དགྱེས་ཤིང་ཚིམ་གྱུར་ནས། །ནད་གདོན་འགལ་རྐྱེན་བར་ཆད་ཞི་བ་དང༌། །མཐུན་རྐྱེན་བསམ་པའི་དོན་རྣམས་འགྲུབ་པར་མཛོད། བྷོ། མགོ་ཡུལ་ཇོ་མོ་ལྷ་
རི་གསང་བའི་མཚན། །དཔལ་ལྡན་ཧ་རི་རྡོ་རྗེ་ཡ་མ་སྐྱོང་། །སྐུ་མདོག་སྔོ་ལྗང་དར་གྱི་ན་བཟའ་གསོལ། །ཤང་ལང་དང་ནི་ཞགས་པ་བསྣམས་ནས་སུ། །རྐྱང་ལ་ཆིབས་ནས་བསྟན་པའི་བྱ་
ར་མཛད། །གསོལ་ལོ་མཆོད་དོ་དགྱེས་ཤིང་ཚིམ་གྱུར་ནས། །ནད་གདོན་འགལ་རྐྱེན་བར་ཅད་ཞི་བ་དང༌། །མཐུན་རྐྱེན་བསམ་པའི་དོན་རྣམས་འགྲུབ་པར་མཛོད། བྷྱོཿ། བྲིན་གྱི་བཀྲ་
ཤིས་ཚེ་རིང་གསང་བའི་མཚན། །གངས་ཀྱི་ཡུམ་ཆེན་རྡོ་རྗེ་ཀུན་ཏུ་བཟང༌། །སྐུ་མདོག་དཀར་མོ་དར་གྱི་ན་བཟའ་གསོལ། །རྡོ་རྗེ་རྩེ་ལྔ་ཚེ་བུམ་བསྣམས་ནས་ནི། །སེངྒེ་ཆིབས་ནས་བསྟན་ཎཱུ

༄༅། །པའི་བྱ་ར་མཛད། །གསོལ་ལོ་མཆོད་དོ༴ ནད་གདོན་འགལ༴ མཐུན་རྐྱེན་བསམ་པའི༴ བྷོ། ཡར་འབྲོག་མཚོ་བདག་ཆེན་མོ་གསང་བའི་མཚན།
བརྟན་
འབྲོག་ཆེན་འཁོར་འདུལ་རྡོ་རྗེ་བགེགས་ཀྱི་གཙོ། །སྐུ་མདོག་ལྗང་ནག་དར་གྱི་ན་བཟའ་གསོལ། །རུ་མཚོན་རྩེ་ལྔ་དང་ནི་ཞགས་པ་བསྣམས། །དྲིལ་རྟ་ཆིབས་ནས་བསྟན་པའི་བྱ་ར་
མཛད༑ །གསོལ་ལོ་མཆོད་དོ་དགྱེས་ཤིང་ཚིམ༴ ནད་གདོན་འགལ་རྐྱེན་བར་ཆད༴ མཐུན་རྐྱེན་བསམ་པའི་དོན་རྣམས་འགྲུབ་པར་མཛོད།། གནོད་སྦྱིན་བཞི་ནི། བྷྱོཿ། ལྷ་ཕུ་གངས་དཀར་
མ་ནི་གསང་བའི་མཚན། །གངས་དཀར་ཤ་མེད་རྡོ་རྗེ་སྤྱན་གཅིག་མ། །སྐུ་མདོག་དཀར་ལྗང་དར་གྱི་ན་བཟའ་གསོལ། །ཟོར་བ་དང་ནི་ཞགས་པ་ཐོགས་ནས་སུ། །ཤ་བ་ཆིབས་ནས་བསྟན་
པའི་བྱ་ར་མཛད། །གསོལ་ལོ་མཆོད་དོ༴ ་ནད་གདོན་འགལ་རྐྱེན༴ མཐུན་རྐྱེན་བསམ་པའི༴ བྷྱོཿ། རོང་གི་ཇོ་མོ་ཁ་རག་གསང་བའི་མཚན། ཁ་རག་ཁྱུང་བཙུན་རྡོ་རྗེ་དཔལ་གྱི་
ཡུམ༑ །སྐུ་མདོག་དམར་སེར་དར་གྱི་ན་བཟའ་གསོལ། །ཌཱ་མ་རུ་དང་མེ་ལོང་བསྣམས་ནས་ནི། ཁྱུང་ལ་ཆིབས་ནས་བསྟན་པའི་བྱ་ར་མཛད། །གསོལ་ལོ་མཆོད་དོ༴ ནད་གདོན་འགལ་

རྐྱེན༴ མཐུན་རྐྱེན་བསམ་པའི༴ བྷྱོཿ། རྨ་ཆེན་སྤོམ་རའི་སྲིང་གཅིག་གསང་བའི་མཚན། །རྨ་རི་རབ་འབྱམས་རྡོ་རྗེ་དྲག་མོ་རྒྱལ། །སྐུ་མདོག་དཀར་གསལ་དར་ཟབ་ན་བཟའ་
གསོལ༑ །བེ་ཅོན་དང་ནི་རིན་ཆེན་གཞོང་པ་འཛིན། །འཕར་བ་ཆིབས་ནས་བསྟན་པའི་བྱ་བར་མཛད། །གསོལ་ལོ༴ ནད་གདོན༴ མཐུན་རྐྱེན༴ བྷྱོཿ། བྱང་སྟོད་དམར་གྱི་མཚོ་
བདག་གསང་བའི་མཚན། །གསེར་ཆེན་མཁའ་ལྡིང་རྡོ་རྗེ་ཀླུ་མོ་ནི། །སྐུ་མདོག་སེར་མོ་དར་གྱི་ན་བཟའ་གསོལ། །བེ་ཅོན་དང་ནི་འཁར་གཞོང་བསྣམས་ནི། །རྟ་མཆོག་ཆིབས་ནས་བསྟན་
པའི་བྱ་ར་མཛད། །གསོལ་ལོ༴ ནད་གདོན༴ མཐུན་རྐྱེན༴ སྨན་བཙུན་བཞི་ནི། བྷོ། ཀོང་པོའི་ཀོང་བཙུན་དེ་མོ་གསང་བའི་མཚན། །ཀོང་བཙུན་དེ་མོ་རྡོ་རྗེ་བོད་ཁམས་སྐྱོང་། །སྐ
མདོག་དཀར་ལྗང་དར་གྱི་ན་བཟའ་གསོལ། །མདའ་དར་དང་ནི་རིན་ཆེན་སྒྲོམ་བུ་འཛིན། །རྟ་མཆོག་ཆིབས་ནས་བསྟན་པའི་བྱ་ར་མཛད། །གསོལ་ལོ༴ ནད་གདོན༴ མཐུན་རྐྱེན་
བསམ༴ བྷོ། ཨེ་གཉལ་ར་མདོའི་སྤོ་ན་གསང་བའི་མཚན། །བཙན་ལ་ལ་རོལ་རྡོ་རྗེ་སྨན་གཅིག་མ། །སྐུ་མདོག་དཀར་ལྗང་དར་གྱི་ན་བཟའ་གསོལ། །ལྷབ་ལྷུབ་དར་དང་དངོས་གྲུབ་

༄༅། །འབྲང་རྒྱས་བསྣམས། །མཛོ་མོ་ཆིབས་ནས་བསྟན་པའི་བྱ་ར་མཛད། །གསོལ་ལོ༴ ནད་གདོན༴ མཐུན་རྐྱེན༴ བྷྱོཿ། གཙང་གི་ཇོ་མོ་ནགས་རྒྱལ་གསང་
བའི་མཚན། །སྨན་བཙུན་ཨུག་ཆོས་རྡོ་རྗེ་གཡར་མོ་བསིལ། །སྐུ་མདོག་དམར་སེར་དར་གྱི་ན་བཟའ་གསོལ། །རིན་ཆེན་འབར་བ་སྒྲ་སྙན་ཏིང་ཤག་བསྣམས། །ཤ་ཡུ་ཆིབས་ནས་བསྟན
པའི་བྱ་ར་མཛད། །གསོལ་ལོ༴ ནད་གདོན༴ མཐུན་རྐྱེན༴ བྷྱོཿ། བུད་ཀྱི་ཇོ་མོ་གཡུ་ཏིང་གསང་བའི་མཚན། །གཡུ་ཡི་དྲིལ་བུ་རྡོ་རྗེ་ཟུ་ལེ་མ། །སྐུ་མདོག་ལྗང་སེར་དར་གྱི་ན་བཟའ་
བདུན་
གསོལ༑ །སྙན་པའི་དྲིལ་བུ་རིན་ཆེན་པདྨ་བསྣམས། །སྟག་ལ་ཆིབས་ནས་བསྟན་པའི་བྱ་ར་མཛད། །གསོལ་ལོ་མཆོད་དོ་དགྱེས་ཤིང་ཚིམ་གྱུར་ནས། །ནད་གདོན་འགལ་རྐྱེན་བར་ཆད་ཞི་
བ་དང༌། །མཐུན་རྐྱེན་བསམ་པའི་དོན་རྣམས་འགྲུབ་པར་མཛོད།། ཅེས་ཕུད་སྐྱེམས་སྦྲེང་ཞིང་འདོད་དོན་གསོལ། ཐུན་མཐར་གཏོར་མ་སྟོབ་པ་ནི། ཨོ་རྒྱན་སློབ་དཔོན་པདྨ་འབྱུང་གནས་ཀྱི། །བཀའ་ཉན་
བོད་ཁམས་སྐྱོང་བའི་བརྟན་མ་རྣམས། །མཛེས་བརྗིད་སྐུ་ལ་སྣ་ཚོགས་རྒྱན་གྱིས་སྤྲས། །མི་བཟད་ཆོ་འཕྲུལ་འདོད་དགུར་སྒྱུར་བ་ཡི། །ཕྲིན་ལས་ཐོགས་མེད་དམ་ཚིག་རྗེས་གཅོད་མ།

བཀའ་སྡོད་འཁོར་དང་བཅས་པ་འདིར་གཤེགས་ཤིག །བདག་ཉིད་ཆེན་མོ་རྡོ་རྗེ་ཀུན་གྲགས་མ། །དཔལ་ལྡན་ཧ་རི་རྡོ་རྗེ་ཡ་མ་སྐྱོང་། །གངས་ཀྱི་ཡུམ་ཆེན་རྡོ་རྗེ་ཀུན་ཏུ་བཟང༌། །འབྲོག་
ཆེན་འཁོར་འདུལ་རྡོ་རྗེ་བགེགས་ཀྱི་གཙོ། །བདུད་མོ་བཞི་ཡང་འདིར་གཤེགས་གཏོར་མ་ལོངས། །རྣལ་འབྱོར་བཅོལ་བའི་ཕྲིན་ལས་སྒྲུབ་པར་མཛོད། །ཤ་མེད་གངས་དཀར་རྡོ་རྗེ་གཡུ་སྒྲོན་
མ༑ །ཁ་རག་ཁྱུང་བཙུན་རྡོ་རྗེ་དཔལ་གྱི་ཡུམ། །གསེར་ཆེན་མཁའ་ལྡིང་རྡོ་རྗེ་ཀླུ་མོ་དང༌། །རྨ་རི་རབ་འབྱམས་རྡོ་རྗེ་དྲག་མོ་རྒྱལ། །གནོད་སྦྱིན་བཞི་ཡང་འདིར་གཤེགས་གཏོར་མ་
ལོངས༑ །རྣལ་འབྱོར་བཅོལ་བའི༴ ཀོང་བཙུན་དེ་མོ་རྡོ་རྗེ་བོད་ཁམས་སྐྱོང༌། །བཙན་ལ་ལ་རོལ་རྡོ་རྗེ་སྨན་གཅིག་མ། །གཡུ་ཡི་དྲིལ་བུ་རྡོ་རྗེ་ཟུ་ལེ་མ། །སྨན་བཙུན་ཨུག་ཆོས་རྡོ་རྗེ་
གཡར་མོ་བསིལ། །སྨན་བཙུན་བཞི་ཡར་འདིར་གཤེགས་གཏོར་མ་ལོངས། །རྣལ་འབྱོར་བཅོལ་བའི༴ བརྟན་མ་བཅུ་གཉིས་སྨན་ཕྲན་འབུམ་དང་བཅས། །བྲན་གཡོག་འཁོར་བཅས་
གཏོར་མ་འདི་ལོངས་ལ། །རྣལ་འབྱོར་བདག་ཅག་འཁོར་དང་བཅས་པ་ཡི། །བར་གཅོད་དགྲ་བགེགས་ནད་དང་གནོད་པའི་ཚོགས། །མི་མཐུན་ཕྱོགས་རྣམས་ཞི་དང་བཟློག་པ་དང༌། །རྒྱུ་སྣྲུ

བརྟན་༄༅། །སྦྱོར་རྐྱེན་ངན་བཟློག་པའི་ཕྲིན་ལས་མཛོད།། ཅེས་བརྗོད་ལ་གཏོར་མ་གཙང་སར་འབུལ། །གཏང་རག་བཟོད་གསོལ་སོགས་སྤྱི་དང་འདྲ། །ཤིས་བརྗོད་ནི། བརྒྱུད་གསུམ་རིག་འཛིན་
བླ་མ་དཀོན་མཆོག་གསུམ། །ལྷག་པའི་ལྷ་དང་དམ་ཅན་སྲུང་མ་ཡིས། །ཕན་དགོངས་མཐུ་ཡིས་སྲུང་སྐྱོབ་མི་གཡེལ་བའི། །བཀྲ་ཤིས་དཔལ་གྱིས་ཕྱོགས་བཅུར་ཁྱབ་པར་ཤོག། འདི་ལ་
གཏེར་ཁ་སོ་སོ་ནས་བྱུང་བའི་སྤྱི་བྱེ་བྲག་གི་སྒྲུབ་ཐབས་མཆོད་ཕྲིན་ལས་ཚོགས་དང་བཅས་པ་མང་དུ་ཡོད་པ་དོན་དུ་གཉེར་ན་དེ་དག་སོ་སོ་ལས་ཤེས་པར་བྱ་ཞིང༌། རྒྱུན་གྱི་མཆོད་པའི་ཕྲིན་ལས་ནི་འདི་ཙམ་གྱིས་ཆོག་ཤེས་པར་བྱའོ།། མི་འགྱུར་
དབྱིངས་ལས་ཐོགས་མེད་དུ། །ཡོངས་ཤར་རྡོ་རྗེ་འཛིན་པའི་བྲན། །དམ་ཅན་བརྟན་མ་བཅུ་གཉིས་ཀྱི། །སྒྲུབ་ཐབས་སྙིང་པོ་དྲིལ་ཏེ་སྤེལ།། བོད་ཀྱི་ཡུལ་བདག་ཆེན་མོ་དམ་ཅན་བརྟན་མ་བཅུ་གཉིས་ཀྱི་སྒྲུབ་ཐབས་རྐྱང་པ་
འོག་མིན་སྨིན་གྲོལ་གླིང་གི་ཕྱག་རྒྱུན་ལྟར་དཔལ་ཕུན་ཚོགས་ཆོས་འཁོར་གླིང་དུ་ཟླ་གསོལ་རྒྱུན་མར་གནང་སྲོལ་ལྟར་འདོད་འཇོའི་བུམ་བཟང་ལས་སྒྲུབ་ཐབས་རྐྱང་པ་ཁོལ་ཕྱུང་གི་ཁ་བསྒྱུར་ཕྲན་བུ་བཅས་གསུང་རྒྱུན་བལྟས་ཆོག་མར་ཁམས་སྤྲུལ་དོན་
བརྒྱུད་ཉི་མས་སྤེལ་བ་དགེ་ལེགས་འཕེལ།། །། ༈ རྗེ་བཙུན་སྒྲོལ་མ་ལ་ཕྱག་འཚལ་ལོ།། ཀྱེ། མདུན་དུ་རིན་ཆེན་སྐྱེད་མོས་ཚལ། །ནོར་བུའི་མེ་ཏོག་མདངས་བཀྲ་བར། །གཡུ་ཡི་བུང་བ་

ལྡིང་ཞིང་འབབ། །ཙན་དན་སྤོས་ཀྱི་ནགས་གསེབ་ན། །མཛེས་པའི་བྱ་ཚོགས་སྐད་སྙན་བསྒྱུར། །བདུད་རྩི་ཆུ་ཡི་ཀླུང་ངོགས་ན། །ཡིད་འོང་རི་དྭགས་བག་ཕེབས་རྩེ། །པདྨོས་ཁྱབ་པ་
དྭངས་པའི་མཚོར། །ཆུ་བྱ་གཞོན་ནུ་མགྲིན་རྔ་འཁྲོལ། །གསེར་གྱི་བྱེ་མ་བརྡལ་བའི་འགྲམ། །མཐོན་ཀའི་ནེའུ་གསིང་ཡིད་འོང་ན། །ཕྲ་མཛེས་གཡུ་ཡི་གུར་ཁང་ཕུབ། །གསེར་ཁྲི་ཟླ་
ཤེལ་འབོལ་གདན་དང་། །ལྷ་རྫས་ཡོལ་བ་བླ་རེ་བྲེས། །དེ་ན་སྲིད་པའི་སྨན་ཆེན་མོ། །རྡོ་རྗེ་ཀུན་བཟང་ཀུན་གྲགས་མ། །ཡ་མ་སྐྱོང་དང་བགེགས་ཀྱི་གཙོ། །སྤྱན་གཅིག་ཀླུ་མོ་དཔལ་གྱི་
ཡུམ༑ །གྲགས་མོ་རྒྱལ་དང་བོད་ཁམས་སྐྱོང༌། །སྨན་གཅིག་ཟུ་ལེ་གཡར་མོ་བསིལ། སྒེག་ཅིང་འགྱིང་བག་ལྡན་པར་བཞུགས། །དིང་ཕོན་རལ་གུ་ལྷབ་ལྷབ་གྱོན། །མཛེས་པའི་རྒྱན་ཆ་
སིལ་སིལ་བཏགས། །འབུམ་ཕྲག་འཁོར་གྱིས་མདུན་དུ་བདར། །ཀྱེ། ཕྱི་ལྟར་བསྟན་མ་བཅུ་གཉིས་ཏེ། །གནམ་གྱི་མོ་བཙུན་སྨན་མ་འཕྲུལ། །གནས་ནི་བོད་ཁམས་ཁ་བའི་ཡུལ། །
མུ་སྟེགས་བཟློག་ཅིང་དམ་ཆོས་སྐྱོང༌། །ནང་ལྟར་འཕགས་མ་སྒྲོལ་མའི་རྫུ། །སྤྱན་རས་གཟིགས་ཀྱི་འབངས་མོ་མཛད། །འདུག་སའི་ཕོ་བྲང་གཡུ་ལོ་བཀོད། །སེམས་ཅན་འདུལ་ཞིང་

སྐྱུ |༄༅། །རྒྱལ་བ་མཆོད། །གསང་བར་དེ་ཉིད་མཁའ་འགྲོ་མ། །རྡོ་རྗེ་ཕག་མོའི་རིགས་ལས་བྱུང༌། །ཧེ་རུ་ཀ་དང་གཉིས་མེད་འཁྱུད། །གསང་བ་སྔགས་ཀྱི་དཀྱིལ་
འཁོར་བཞུགས། །དེ་རིང་ཁྱེད་རྣམས་སྤྱན་འདྲེན་པའི། །ཚིག་སྙན་དབྱངས་རྟ་ཀྱུ་རུ་རུ། །མོས་ཤིང་གུས་པས་ཆེར་གདུངས་པའི། །མཆི་མའི་རྒྱུན་ནི་ཤ་ར་ར། །དགྱེས་པ་སྐྱེད་པའི་དམ་
ཚིག་ཏུ། །རྔ་སིལ་གླིང་བུ་ཀྱུ་རུ་རུ། །གྲིབ་སེལ་དྲི་བཟང་མི་དམན་པའི། །སྤོས་དཀར་དུད་པ་ཐུ་ལུ་ལུ། །དར་ཟབ་རྣམ་པ་ལྔ་དཔྱངས་པའི། ྋ།སྒྲོ་ལྡན་གཡབ་མོ་ལིང་སེ་ལིངས།
ཡིད་ལྟར་མགྱོགས་པའི་རྫུ་འཕྲུལ་གྱིས༑ །མ་ཐོགས་གནས་འདིར་གཤེགས་སུ་གསོལ། །ཀྱེ། པོ་ཊ་ལ་ཡི་ཕོ་བྲང་དུ། །འཇིག་རྟེན་མགོན་པོས་དབང་བསྐུར་ནས། །ནག་པོའི་ཕྱོགས་ཀྱི་
གཤེད་མར་བསྐོས། །དཀར་པོའི་ཕྱོགས་ཀྱི་རྗེ་མོར་བསྔགས། །དེ་ནས་རྡོ་རྗེ་ཐོད་འཕྲེང་གིས། །བལ་ཡུལ་ཡང་ལེ་ཤོད་སོགས་སུ། །གནད་ལ་གཟིར་ནས་བོད་ཁམས་ཀྱི། །སངས་
རྒྱས་བསྟན་པའི་གཉེར་ཁ་གཏད༑ །སྒྲ་བསྒྱུར་མར་པ་ཡབ་སྲས་ཀྱིས། །སྒྲུབ་པ་པོ་ཡི་ལྷ་རུ་བསྐོས། །བཀའ་རྒྱུད་བསྟན་པ་སྤེལ་བར་མངགས། །ད་ལྟ་བསྐུལ་གྱིས་དམ་འདའ།

ཀྱེ༑ ནས་དང་འབྲས་དང་རྒུན་ཆང་གི །གསེར་སྐྱེམས་རྦ་རླབས་མཁའ་ལ་སྙོག །ཡར་མོ་ཀླུང་སྟེ་ལྷ་མིན་ཁྲག །གཡུ་སྐྱེམས་ལགས་ཏེ་མཚོ་བཞིན་བསྐྱིལ། །པདྨ་ཨུཏྤལ་ཀུ་མུ་
ཏའི༑ །མེ་ཏོག་གཞལ་མེད་ཁང་དུ་ཆགས༑ །སྤོས་དཀར་ཤིང་སྣ་ཆེར་ཚོགས་ཀྱིས། །དུད་པས་གདུགས་དང་བླ་རེ་བྲེས། །སྣང་གསལ་མར་མེའི་འོད་དམར་གྱི། །ཡོལ་བས་ཕྱོགས་
རྣམས་མཛེས་པར་སྦྲེལ། །དྲི་བཟང་ཆབ་ཀྱི་བ་དན་ནི། །བར་སྣང་ཡིད་འོད་ཁྱབ་པར་བཀྲམ། །དཔག་བསམ་ཤིང་ལས་འོངས་གྱུར་པའི། །ལྷ་རྫས་བཟའ་བཏུང་མཆོད་པར་བཤམས།
འཆི་མེད་རོལ་མོ་ཡན་ལག་འབུམ༑ །རྔ་སིལ་གླིང་བུ་དབྱངས་ཀྱི་སྒྲ། །པཉྩ་ལི་ཀའི་གོས་སོགས་དང་། །རིན་ཆེན་འདོད་དགུའི་ཆར་རྣམས་ཀྱིས། །བཅོམ་ལྡན་མ་ཀུན་མཆོད་ལགས་
ཀྱིས༑ །བདག་གི་བསམ་པའི་རེ་བ་སྒྲབས།། གཏོརམ་སྭ་བྷཱ་ཝས་སྦྱངས། ཨོཾ་ལས་གཏོར་སྣོད། ཨཱཿ ལས་འདོད་ཡོན་ལྔ་དང་ལྡན་པའི་བདུད་རྩིའི་རང་བཞིན། ཧཱུཾ་གིས་ཟག་པ་མེད་པའི་ཡེ་
ཤེས་སུ་དམིགས་ཏེ། མ་མ། ཁ་ཁ། ལེ་ལེ། ཏ་ཏ། ཏེ་ཏེ། ཨེ་ཨ། ཨོཾ་ཨ་ཀཱ་རོ་མུ་ཁཾ་ཞེས་སོགས་ཀྱིས་བསྔོས། །ཀྱེ། དཔལ་མོ་བཅུ་དྲུག་ལང་ཚོ་ཅན། ཤིན་ཏུ་ཞི་བ་ཆུ་ཤེལ་

བརྟན་༄༅། །མདོག །མཚར་སྡུག་ལྡན་ཏེ་བྲིས་པ་འདྲ། །རིན་ཆེན་དཔག་བསམ་རྒྱན་གོས་འཆང༌། །ཕྱག་ན་བདུད་རྩིའི་བུམ་པ་ཐོགས། །བཞི་བརྒྱ་རྩ་བཞིའི་ནད་སེལ་
མའི་
མ༑ །འཁོར་ཡང་ཡིད་འོང་ལྷ་མོ་ལགས། །ཐུགས་དམ་བསྐང་ངོ་བསམ་དོན་སྒྲུབས། །རྒྱས་པའི་ལས་མཛད་གསེར་གྱི་འོད། །དཔའ་ཞིང་སྒེག་པ་གཏེར་གྱི་བདག །གནོད་སྦྱིན་སྲས་མོ་
འུ
བརྗིད་པའི་བྱིན། །ཨུཏྤལ་འཕྲེང་བ་གོས་སེར་མནབས། །ཡིད་བཞིན་ནོར་བུ་ལག་ན་ཁྱེར། །ཚེ་དང་བསོད་ནམས་དཔལ་སྐྱེད་མ། །བྲན་གཡོག་ནོར་སྦྱིན་བུ་མོའི་སྡེ། །ཐུགས་དམ་
བསྐང་ངོ་བསམ་དོན་སྒྲུབས། །དགུག་འཆིང་དབང་གི་ལས་མཛད་ཚེ། །རིན་ཆེན་བྱི་རུའི་མདོག་ཏུ་སྟོན། །ཞི་མ་ཁྲོ་ལ་སྤྱན་གསུམ་མངའ། །འགྲོ་ལ་རབ་ཆགས་སྒེག་མོའི་འགྱིང་།
འགུགས་བྱེད་ལྕགས་ཀྱུ་ཞགས་པ་བསྣམས། །ཁམས་གསུམ་སྲིད་པའི་ཡིད་བསྒུལ་མ། །འབངས་ཀྱང་ཞིང་སྐྱོང་མཁའ་འགྲོའི་ཚོགས། །ཐུགས་དམ་བསྐང་ངོ་བསམ་དོན་སྒྲུབ། །མངོན་
སྤྱོད་དྲག་པོའི་ལས་མཛད་ཚེ། །མཐིང་ནག་སྲིན་མོ་ཁྲོས་པའི་གཟི། །རྡོ་རྗེའི་མཆེ་བ་རྣོན་པོ་གཙིགས། །མི་བཟད་རྔམ་པའི་བཤུགས་གླུ་ལེན། །རལ་པ་ཁམ་ནག་ས་ལ་འདྲུད། ། ནུ་མ་༔

སྨུག་ནག་ཕྲག་པར་བཀལ། །ཕྱག་སོར་བསྒྲད་ནས་མགྱོགས་པའི་བང་། །དམ་ཉམས་དགྲ་བོའི་སྟེང་དུ་རྒྱུག །བླ་ཚེ་སྲོག་དབུགས་ཞལ་དུ་འགམ། །ཤ་རྒྱུས་རུས་པ་ཆེམ་ཆེམ་ཟ།
ཁྲག་རྒྱུན་དམར་པོའི་རྦ་ལ་འཇིབ། །བསད་དབྱེ་བསྐྲད་པའི་མཐུ་རྩལ་ཅན། །བཀའ་སྡོད་དཔོན་སུམ་ཅུས་མཛད། །ཐུགས་དམ་བསྐང་ངོ་བསམ་དོན་སྒྲུབས། །བསྟན་མ་བཅུ་གཉིས་ཀྱི་
གསོལ་ཁ་འདི། །ཡང་དཔལ་གྱི་གཟན་ཡང་དུ་དཔལ་འབྲུག་པ་པདྨ་དཀར་པོས་སྦྱར་བའོ། །

།རྗེ་བཙུན་སྒྲོལ་མ་ལ་ཕྱག་འཚལ་ལོ། ཀྱེ། མདུན་དུ་རིན་ཆེན་སྐྱེད་མོས་ཚལ། །ནོར་བུའི་མེ་ཏོག་མདངས་བཀྲ་བར། །གཡུ་ཡི་བུང་བ་ལྡིང་ཞིང་འབབ། །ཙན་ཐང་༄༅།
ལྷའི་
དན་སྤོས་ཀྱི་ནགས་གསེབ་ན། །མཛེས་པའི་བྱ་ཚོགས་སྐད་སྙན་བསྒྱུར། །བདུད་རྩི་ཆུ་ཡི་ཀླུང་ངོགས་ན། །ཡིད་འོང་རི་དྭགས་བག་ཕེབས་རྩེ། །པདྨོས་ཁྱབ་པ་དྭངས་པའི་མཚོར། །ཆུ་
བྱ་གཞོན་ནུ་མགྲིན་རྔ་འཁྲོལ། །གསེར་གྱི་བྱེ་མ་བརྡལ་བའི་འགྲམ། །མཐོན་ཀའི་ནེའུ་གསིང་ཡིད་འོང་ན། །ཕྲ་མཛེས་གཡུ་ཡི་གུར་ཁང་ཕུབ། །གསེར་ཁྲི་ཟླ་ཤེལ་འབོལ་གདན་
དང་༑ །ལྷ་རྫས་ཡོལ་བ་བླ་རེ་བྲེས། །དེ་ན་སྲིད་པའི་སྨན་ཆེན་མོ། །རྡོ་རྗེ་ཀུན་བཟང་ཀུན་གྲགས་མ། །ཡ་མ་སྐྱོང་དང་བགེགས་ཀྱི་གཙོ། །སྤྱན་གཅིག་ཀླུ་མོ་དཔལ་གྱི་ཡུམ། །
གྲགས་མོ་རྒྱལ་དང་བོད་ཁམས་སྐྱོང་། །སྨན་གཅིག་ཟུ་ལེ་གཡར་མོ་བསིལ། སྒེག་ཅིང་འགྱིང་བག་ལྡན་པར་བཞུགས། །དིང་ཕོན་རལ་གུ་ལྷབ་ལྷུབ་གྱོན། །མཛེས་པའི་རྒྱན་ཆ་སིལ་
སིལ་བཏགས། །འབུམ་ཕྲག་འཁོར་གྱིས་མདུན་དུ་བདར། །ཀྱེ། ཕྱི་ལྟར་བསྟན་མ་བཅུ་གཉིས་ཏེ། །གནམ་གྱི་མོ་བཙུན་སྨན་མ་འཕྲུལ། །གནས་ནི་བོད་ཁམས་ཁ་བའི་ཡུལ། །མུ་༔

སྟེགས་བཟློག་ཅིང་དམ་ཆོས་སྐྱོང་། །ནང་ལྟར་འཕགས་མ་སྒྲོལ་མའི་རྫུ། །སྤྱན་རས་གཟིགས་ཀྱི་འབངས་མོ་མཛད། །འདུག་སའི་ཕོ་བྲང་གཡུ་ལོ་བཀོད། །སེམས་ཅན་འདུལ་ཞིང་རྒྱལ་
བ་མཆོད། །གསང་བར་དེ་ཉིད་མཁའ་འགྲོ་མ། །རྡོ་རྗེ་ཕག་མོའི་རིགས་ལས་བྱུང༌། །ཧེ་རུ་ཀ་དང་གཉིས་མེད་འཁྱུད། །གསང་བ་སྔགས་ཀྱི་དཀྱིལ་འཁོར་བཞུགས། །དེ་རིང་ཁྱེད་
རྣམས་སྤྱན་འདྲེན་པའི། །ཚིག་སྙན་དབྱངས་རྟ་ཀྱུ་རུ་རུ། །མོས་ཤིང་གུས་པས་ཆེར་གདུངས་པའི། །མཆི་མའི་རྒྱུན་ནི་ཤ་ར་ར། །དགྱེས་པ་སྐྱེད་པའི་དམ་ཚིག་ཏུ། །རྔ་སིལ་གླིང་བུ་ཀྱུ་
རུ་རུ། །གྲིབ་སེལ་དྲི་བཟང་མི་དམན་པའི། །སྤོས་དཀར་དུད་པ་ཐུ་ལུ་ལུ། །དར་ཟབ་རྣམ་པ་ལྔ་དཔྱངས་པའི། ྋ།སྒྲོ་ལྡན་གཡབ་མོ་ལིང་སེ་ལིངས། །ཡིད་ལྟར་མགྱོགས་པའི་རྫུ་འཕྲུལ་
གྱིས༑ །མ་ཐོགས་གནས་འདིར་གཤེགས་སུ་གསོལ། །ཀྱེ། པོ་ཊ་ལ་ཡི་ཕོ་བྲང་དུ། །འཇིག་རྟེན་མགོན་པོས་དབང་བསྐར་ནས། །ནག་པོའི་ཕྱོགས་ཀྱི་གཤེད་མར་བསྐོས། །དཀར་
པོའི་ཕྱོགས་ཀྱི་རྗེ་མོར་བསྔགས། །དེ་ནས་རྡོ་རྗེ་ཐོད་འཕྲེང་གིས། །བལ་ཡུལ་ཡང་ལེ་ཤོད་སོགས་སུ། །གནད་ལ་གཟིར་ནས་བོད་ཁམས་ཀྱི། །སངས་རྒྱས་བསྟན་པའི་གཉེར་ཁ་

༄༅། །གཏད། །སྒྲ་བསྒྱུར་མར་པ་ཡབ་སྲས་ཀྱིས། །སྒྲུབ་པ་པོ་ཡི་ལྷ་རུ་བསྐོས། །བཀའ་རྒྱུད་བསྟན་པ་སྤེལ་བར་མངགས། །ད་ལྟ་བསྐུལ་གྱིས་དམ་འདའ།
ནས་དང་འབྲས་དང་རྒུན་ཆང་གི །གསེར་སྐྱེམས་རྦ་རླབས་མཁའ་ལ་སྙོག །ཡར་མོ་ཀླུང་སྟེ་ལྷ་མིན་ཁྲག །གཡུ་སྐྱེམས་ལགས་ཏེ་མཚོ་བཞིན་བསྐྱིལ། །པདྨ་ཨུཏྤལ་ཀུ་མུ་
ཏའི༑ །མེ་ཏོག་གཞལ་མེད་ཁང་དུ་ཆགས། །སྤོས་དཀརཤིང་སྣ་ཆེར་ཚོགས་ཀྱིས། །དུད་པས་གདུགས་དང་བླ་རེ་བྲེས། །སྣང་གསལ་མར་མེའི་འོད་དམར་གྱི། །ཡོལ་བས་ཕྱོགས་
རྣམས་མཛེས་པར་སྦྲེལ། །དྲི་བཟང་ཆབ་ཀྱི་བ་དན་ནི། །བར་སྣང་ཡིད་འོད་ཁྱབ་པར་བཀྲམ། །དཔག་བསམ་ཤིང་ལས་འོངས་གྱུར་པའི། །ལྷ་རྫས་བཟའ་བཏུང་མཆོད་པར་
བཤམས༑ །འཆི་མེད་རོལ་མོ་ཡན་ལག་འབུམ། །རྔ་སིལ་གླིང་བུ་དབྱངས་ཀྱི་སྒྲ། །པཉྩ་ལི་ཀའི་གོས་སོགས་དང༌། །རིན་ཆེན་འདོད་དགུའི་ཆར་རྣམས་ཀྱིས། །བཅོམ་ལྡན་མ་ཀུན་
མཆོད་ལགས་ཀྱིས། །བདག་གི་བསམ་པའི་རེ་བ་སྒྲུབས། གཏོར མ་སྭ་བྷཱ་ཝས་སྦྱངས། ཨོཾ་ལས་གཏོར་སྣོད། ཨཱཿ ལས་འདོད་ཡོན་ལྔ་དང་ལྡན་པའི་བདུད་རྩིའི་རང་བཞིན། ཧཱུྃ་གིས་ཟག་491

པ་མེད་པའི་ཡེ་ཤེས་སུ་དམིགས་ཏེ། མ་མ། ཁ་ཁ། ལེ་ལེ། ཏ་ཏ། ཏེ་ཏེ། ཨེ་ཨ། ཨོཾ་ཨ་ཀཱ་རོ་མུ་ཁཾ་ཞེས་སོགས་ཀྱིས་བསྔོས། །ཀྱེ། དཔལ་མོ་བཅུ་དྲུག་ལང་ཚོ་ཅན། ཤིན་ཏུ་
ཞི་བ་ཆུ་ཤེལ་མདོག །མཚར་སྡུག་ལྡན་ཏེ་བྲིས་པ་འདྲ། །རིན་ཆེན་དཔག་བསམ་རྒྱན་གོས་འཆང༌། །ཕྱག་ན་བདུད་རྩིའི་བུམ་པ་ཐོགས། །བཞི་བརྒྱ་རྩ་བཞིའི་ནད་སེལ་མ། །འཁོར་
ཡང་ཡིད་འོང་ལྷ་མོ་ལགས། །ཐུགས་དམ་བསྐང་ངོ་བསམ་དོན་སྒྲུབས། །རྒྱས་པའི་ལས་མཛད་གསེར་གྱི་འོད། །དཔའ་ཞིང་སྒེག་པ་གཏེར་གྱི་བདག །གནོད་སྦྱིན་སྲས་མོ་བརྗིད་པའི་
བྱིན༑ །ཨུཏྤལ་འཕྲེང་བ་གོས་སེར་མནབས། །ཡིད་བཞིན་ནོར་བུ་ལག་ན་ཁྱེར། །ཚེ་དང་བསོད་ནམས་དཔལ་སྐྱེད་མ། །བྲན་གཡོག་ནོར་སྦྱིན་བུ་མོའི་སྡེ། །ཐུགས་དམ་བསྐང་ངོ་
བསམ་དོན་སྒྲུབས། །དགུག་འཆིང་དབང་གི་ལས་མཛད་ཚེ། །རིན་ཆེན་བྱི་རུའི་མདོག་ཏུ་སྟོན། །ཞི་མ་ཁྲོ་ལ་སྤྱན་གསུམ་མངའ། །འགྲོ་ལ་རབ་ཆགས་སྒེག་མོའི་འགྱིང༌། །འགུགས་
བྱེད་ལྕགས་ཀྱུ་ཞགས་པ་བསྣམས། །ཁམས་གསུམ་སྲིད་པའི་ཡིད་བསྒུལ་མ། །འབངས་ཀྱང་ཞིང་སྐྱོང་མཁའ་འགྲོའི་ཚོགས། །ཐུགས་དམ་བསྐང་ངོ་བསམ་དོན་སྒྲུབ། །མངོན་སྤྱོད་དྲག་

༄༅། །པོའི་ལས་མཛད་ཚེ། །མཐིང་ནག་སྲིན་མོ་ཁྲོས་པའི་གཟི། །རྡོ་རྗེའི་མཆེ་བ་རྣོན་པོ་གཙིགས། །མི་བཟད་རྔམ་པའི་བཤུགས་གླུ་ལེན། །རལ་པ་ཁམ་ནག་ས་ལ་
འདྲུད༑ །ནུ་མ་སྨུག་ནག་ཕྲག་པར་བཀལ། །ཕྱག་སོར་བསྒྲད་ནས་མགྱོགས་པའི་བང༌། །དམ་ཉམས་དགྲ་བོའི་སྟེང་དུ་རྒྱུག །བླ་ཚེ་སྲོག་དབུགས་ཞལ་དུ་འགམ། །ཤ་རྒྱུས་རུས་པ་
ཆེམ་ཆེམ་ཟ། །ཁྲག་རྒྱུན་དམར་པོའི་རྦ་ལ་འཇིབ། །བསད་དབྱེ་བསྐྲད་པའི་མཐུ་རྩལ་ཅན། །བཀའ་སྡོད་དཔོན་སུམ་ཅུས་མཛད། །ཐུགས་དམ་བསྐང་ངོ་བསམ་དོན་སྒྲུབས། ྋ།བསྟན་མ་
བཅུ་གཉིས་ཀྱི་གསོལ་ཁུ་འདི།།ཡང་ངཔལ་གྱི་གཟན་ཡངང་དུ་དཔལ་འབྲུག་པ་པདྨ་དཀར་པོས་སྦྱར་བའོ༑༑
494(B)

494(B)
BlankPageAsPerOriginalDocument

༄༅། །ལྷ་ཡི་དགེ་བསྙེན་ཆེན་པོ་རྡོ་རྗེ་ཀུན་སྐྱོབ་དཔལ་པོ་ཆེའི་གསོལ་མཆོད་དམ་ཅན་མཉེས་པའི་གཏེར་མཛོད་བཞུགས་སོ།།

༄༅། །ན་མོ་གུ་རུ་ཨཀྵོ་བྷྱ་བཛྲ་ཡ། གཟུང་འཛིན་མཚན་མའི་སྤྲོས་པ་ཇི་སྙེད་ཀྱིས། །ནམ་ཡང་མི་བསྐྱོད་ཡེ་ཤེས་རྡོ་རྗེའི་དབྱིངས། །སྒྲིབ་བྲལ་
དག་པའི་རོལ་པར་མཉམ་ཉིད་པའི། །བསྟན་སྲུང་དགེ་བསྙེན་ཆེ་དེར་བཏུད་ནས་སླར། །ཐབས་མཁས་རྡོ་རྗེའི་རྣལ་འབྱོརངར་ལྡན་པས། །རྨད་བྱུང་ཏིང་འཛིན་རོལ་པའི་
ཆོ་འཕྲུལ་ལས། །རང་ཤར་མཆོད་ཅིང་སྒྲུབ་པའི་ཐབས་ཚུལ་གྱིས། །ཆོས་སྐྱོང་དགྱེས་པ་སྐྱེད་ཕྲིན་བསྡུས་ཏེ་སྤེལ།། དེའང་གནས་དབེན་པར་སྒྲུབ་པ་པོས་གོང་དུ་ཡི་དམ་ལྷ་
གང་རུང་གི་རྣལ་འབྱོར་དང་ལྡན་པས། སྐུ་རྟེན། བླ་རྡོ་སྲོག་འཁོར། མཆོད་གཏོར་རྟེན་སྐོང་གི་རྫས། གསེར་གཡུ་ཇ་ཆང་གི་སྐྱེམས་ཕུད། དགྲ་ལྷའི་གོ་མཚོན་སོགས་དངོས་སུ་འབྱོར་

༄༅། །བའི་ཚོགས་གལ་ཆུང་སླ་ཆོས་སུ་མ་སོང་བ་བཀོད་ལེགས་ལ་བརྗིད་ཆགས་པར་བཀྲམ་ཞིང་བཤམས་ལ། ལྷ་བསྐྱེད་པ་ནི། ཨོཾ་སྭ་བྷཱ་ཝས་
སྦྱངས། མཆོད་རྫས་རྟེན་རྫས་རྣམས་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་མདུན་དུ་རིན་པོ་ཆེ་སྣ་ལྔ་ལས་གྲུབ་པའི་སྐུ་མཁར་གྱི་དབུས་
སུ༑ གསེར་གཡུས་སྤྲས་པའི་རིན་པོ་ཆེའི་ཁྲི། དར་ཟབ་སྣ་ཚོགས་ཀྱིས་ཉེ་བར་བརྒྱན་པའི་སྟེང་དུ། སྐད་ཅིག་གིས་ལྷའི་དགེ་བསྙེན་ཆེན་པོ་སྤྲག་
གཙན་མི་ཕོ་དཀར་པོ་བཞིན་ལེགས་པོ་སྐུ་ལ་དར་ཟབ་སྣ་ཚོགས་ཀྱི་ན་བཟའ་དང༌། དབུ་ལ་ཞྭ་དཀར་རྨ་བྱས་བརྒྱན་པ་གསོལ་བ། ཕྱག་གཡས་སྦ་ལྕག་

ནམ་མཁའ་ལ་འཕྱར་ཞིང་། གཡོན་པས་འཕྲུལ་གྱི་སྲབ་སྐྱོགས་བསྐྱར་བ། རབ་བརྗིད་མདུང་དར་ཕྲག་ལ་བཀལ་བ། སྟག་རལ་གཡས་ལ་གཟིགས་ཤུབས་གཡོན་དུ་ཐོགས་ཤིང༌། ལུས་
ལ་དགྲ་ལྷའི་གོ་མཚོན་སྣ་དགུས་བརྒྱན་ནས། ཆིབས་སུ་རྟ་རག་དཀར་ལ་ཆིབས་པ། དེའི་གཡོན་དུ་ཡུམ་གུར་དཀར་སྨན་གཅིག་མ་ན་ཆུང་མཛེས་ཤིང་ཡིད་དུ་འོང་བ། སྐུ་ལ་དར་དཀར་གྱི་
གོ་ཟུ་གསོལ་བ། ཕྱག་གཡས་མདའ་དར་དང་གཡོན་མེ་ལོང་བསྣམས་ནས་སྨན་ཤ་ཡུ་མོ་ལ་ཆིབས་པ། འཁོར་སྨན་ཕྲན་གྱི་ཚོགས་ཀྱིས་བསྐོར་བ། ཡབ་ཡུམ་དེ་གཉིས་ཀྱི་གཡས་གཡོན་
མདུན་རྒྱབ་རྣམས་སུ། གཉན་བཙན་གཉན་སྟག་དམར་པོ། ལྷ་རྒོད་ཕྱྭ་རྗེ་ཆེན་པོ། དགྲ་ལྷ་རྡོ་རྗེ་ལེགས་པ། ལྷ་བཙན་ནི་ར་གཉན་པོ། ཀླུ་བཙན་རྡོ་རྗེ་འབར་བ། བདུད་བཙན་གླེ་བོ་མི་
ཟན༑ བློན་པོ་བ་ཡན་ཆར་ཆེན། ཕྱི་བློན་བདུན་བརྒྱ་ཉི་ཤུ། ནང་བློན་སུམ་བརྒྱ་དྲུག་ཅུ། ཐམས་ཅད་ཀྱང་ཆིབས་དང་ན་བཟའ་རང་རང་གི་མདོག་དང་མཚུངས་ཤིང༌། གཡས་པ་རྣམས་
ཀྱིས་སྣ་ཚོགས་པའི་རང་རང་གི་ཕྱག་མཚན་བསྣམས་ཤིང༌། གཡོན་པ་རྣམས་ཀྱིས་འཕྲུལ་གྱི་སྲབ་སྐྱོགས་བསྒྱུར་བ། བཙན་དར་དམར་པོ་ཕྲག་ལ་བཀལ་ནས་རང་འདྲ་བའི་སྤྲུལ་པ་དུ་མ་འཕྲོ་༔

༄༅། །བ། གཞན་ཡང་སྟེང་དུ་ལྡིང་བའི་གཡུ་འབྲུག་བྱ་རིགས་བྱ་ཁྲ་གཤོག་རྩལ་ཅན་རྣམས་དང༌། རྗེས་སུ་རྒྱུག་པའི་སྟག་གཟིག་ཁྱི་དུང་ཕོ་དུང་མོ་ལ་སོགས་པ་གཅན
གཟན་དུ་མའི་ཚོགས་དང་། གཞན་ཡང་ལྷ་ཀླུ་བདུད་བཙན་སྨན་གྱི་འཁོར་ལྷ་སྲིན་སྡེ་བརྒྱད་ཀྱི་ཚོགས་བསམ་གྱིས་མི་ཁྱབ་པ་དང་བཅས་པ་རྣམས་སྐད་ཅིག་གིས་འཁོད་ཅིང་གསལ་བར་གྱུར། Jur
རྗེ་འབར་བ་ཨ་ཛ་ལི་ས་མཱ་ཡ་ཛ་ཛཿ སྦྱར་སྤོས་དང་སྤོས་དཀར་བདུག རྔ་ཤང་རོལ་མོ་སྙན་བརྗིད་ཀྱི་དབྱངས་དང་སྦྱར་ཏེ། ཀྱཻ༑ ལྷ་ཡི་དགེ་བསྙེན་ཆེན་པོ་དྲག་རྩལ་ཅན། །ཁྱོད་ཀྱི་བཞུགས་སའི་གནས་
དང་མཚན་སྨོས་པ། །རྒྱལ་བས་བྱིན་བརླབས་སྟག་ལུང་རི་བོ་ཆེ། །དབུ་རུ་བྱང་ཕྱོགས་སྤག་ལུང་བོད་ཀྱི་རི། །དབྱར་སྟོན་ན་མོ་ཆེ་དང་རྒྱ་སྒོ་དང༌། །དགུན་དཔྱིད་སེང་གླིང་གླ་རྔུལ་བྲག་
ཆེན་དང༌། །གྲིབ་ལུང་སྲིབ་སྣ་ལ་སོགས་རྣམས་སུ་བཞུགས། །དཔལ་ལྡན་བླ་མའི་གདན་ས་བཞུགས་གནས་སུ། །རིགས་རྒྱུད་ཆོས་རྒྱུད་གཉན་པོའི་རྗེས་འབྲང་ཞིང༌། །གང་གིས་མཆོད་
ན་འདོད་པའི་དོན་རྣམས་སྒྲུབ། །ཀྱཻ༑ ལྷ་ཡི་དགེ་བསྙེན་འབྲོག་སྲས་ཐང་ལྷ་འབར། །ཁྱོད་ལ་འགྲོ་མགོན་ཕག་མོ་གྲུ་པ་ཡིས།ྋ །གསང་བའི་མཚན་ནི་རྡོ་རྗེ་འབར་བ་རྩལ། །དེ་ནས་བཟུང་༔

སྟེ་བཀའ་བརྒྱུད་ཐམས་ཅད་ཀྱིས། །བཀའ་དང་དམ་ལ་བཏགས་པའི་དམ་ཚིག་ཅན། །རྣལ་འབྱོར་ཕྲིན་ལས་སྒྲུབ་པའི་དྲག་རྩལ་ཅན། །དགེ་བསྙེན་ཆེན་པོ་མ་ལུས་འཁོར་བཅས་རྣམས།
རྡོ་རྗེ་འཆང་དབང་བླ་མའི་བཀའ་བཞིན་དུ། །སངས་རྒྱས་བསྟན་པ་བསྲུང་ཕྱིར་གཤེགས་སུ་གསོལ། །གདུག་པའི་དགྲ་བགེགས་སྒྲོལ་ཕྱིར་གཤེགས་སུ་གསོལ། །མ་གཡེལ་མ་བརྫུ་མྱུར་དུ་
ད་ཚུར་བྱོན། །ཁྱོད་ཀྱི་གནས་འཁོར་སྐྱ་དགུ་བྲན་དང་བཅས། །ཕྱི་བློན་ནང་བློན་ལྷ་ཀླུ་བདུད་དང་བཙན། །སྤྲུལ་པའི་བྱ་གཅན་སྨན་དང་བཙན་དམག་བཅས། །སྔོན་གྱི་ཁས་བླངས་དམ་ཚིག་
དྲན་མཛོད་ལ། །གནས་མཆོག་དམ་པ་འདི་རུ་གཤེགས་སུ་གསོལ། །ལེགས་བཤམས་རིན་ཆེན་ཁྲི་ལ་བཞུགས་ནས་ཀྱང་། །བདག་གི་ལས་ཀྱི་འབྲས་བུ་མཆིས་པར་མཛོད། །ཁ་དྷ་ར་ངྷ་
ར༑ སྙིང་དྷ་ར་དྷ་ར། མཱ་ར་ཡ་ཛཿ ཛཿ ཙཎྜ་པྲ་མ་ཎི་དྷ་ར་ངྷ་ར་ཛཿཛཿ ཞེས་སྤྱན་དྲངས་པས་ལྷ་བཙན་འཁོར་བཅས་སྤྲིན་ཕུང་གཏིབས་པ་ལྟར་བྱོན་ཏེ་མདུན་གྱི་རྟེན་དང་དབྱེར་མེད་དུ་བཞུགས་པར་བསམ། དམ་ལ་
བཞག་པ་ནི། ཀྱཻ༑ ལྷ་བཙན་སྤྲག་གི་བཙན་རྒོད་ཁྱོད། །མགྱོགས་པ་རླུང་གི་རྟ་ལ་ཞོན། །ཡིད་ཀྱིས་མི་ཡུལ་གང་དྲན་སླེབ། །ཡབ་ཀྱིས་དམོད་བཙུགས་དྲན་དགོངས་ལ། །ཐུགས་

༄༅། །དམ་རྒྱུད་བསྐུལ་སྙན་གསན་འཚལ། །མཐའ་རྩ་ཀུན་བཟང་ནགས་ཁྲོད་དུ། །བདེ་གཤེགས་ཕག་མོ་གྲུ་པ་ཡིས། །མཐུ་རྩལ་ཅན་ཁྱོད་དམ་ལ་བཞག · །མཚན་
ནི་སྟོབས་ཆེན་མི་ཐུབ་འདུལ། །གཙུག་ལག་ཆོས་ཀྱི་སྲུང་མར་བཅོལ། །ཆོས་རྗེ་སྟག་ལུང་ཐང་པ་ཡི། །བྲན་དང་ཕོ་ཉ་བྱེད་པར་ཆད། །ཚུར་སྤྱོན་བརྒྱན་པའི་གཏོང་མ་བཞེས། །སེང་
གླིང་རྒོད་ཚང་ཡང་རྫོང་དང༌། །སྟག་ལུང་དཔལ་གྱི་ཡང་དགོན་དུ། །ཆོས་རྗེ་སྟག་ལུང་ཐང་པ་ཡིས། །དམ་པའི་ཆོས་ཀྱིས་སྨིན་བྱས་ཤིང་། །རྒྱན་གྱི་གཏོར་མ་བྱིན་ནས་ནི། །མགྱོགས
པའི་ཕོ་ཉར་བསྟན་སྲུང་བཅོལ། །རྣོ་མདེལ་དྲག་རྩལ་ཅན་དུ་ཆད། །མཚན་ནི་དགེ་བསྙེན་ཆེན་པོར་གསོལ། །ཚུར་སྤྱོན་བརྒྱན་པའི་གཏོར་མ་བཞེས། །བཅོལ་བའི་ཕྲིན་ལས་འགྲུབ་པར་
མཛོད༑ །མཆོད་པ་འབུལ་བ་ནི། ཀྱཻ༑ གཙང་མའི་སྣོད་དུ་ལེགས་བཤམས་མཆོད་པའི་ཚོགས། །དག་བྱེད་ཁྲུས་ཆབ་མཛེས་བྱེད་མེ་ཏོག་དང༌། །ཚིམ་བྱེད་བདུག་སྤོས་སྣང་བྱེད་སྒྲོན་མེ་
དང་༑ །རོ་བརྒྱའི་ཞལ་ཟས་རོལ་མོའི་ཚོགས་རྣམས་འབུལ། །དཀར་གསུམ་མངར་གསུམ་རིན་ཆེན་དུ་མའི་དབྱིག །བཙན་པའི་གོ་དང་རྣོ་བའི་མཚོན་རྣམས་དང༌། །ཅང་ཤེས་རྟ་དང་

གཡག་ལུག་ར་གསུམ་སོགས། །དར་ཟབ་བལ་ཚོན་ཚོགས་རྣམས་ཁྱོད་ལ་འབུལ།། ཁྱད་པར་གཏོར་མ་འབུལ་བ་ནི། དཀོན་མཆོག་བདེན་པ་གསང་སྔགས་རིག་སྔགས་མཐུས། །གཏོར་མ་འདི་
ནི་ལྷ་རྫས་ལོངས་སྤྱོད་ཚོགས། །ཡིད་ལ་འདོད་པའི་དོན་ཀུན་ཚང་བ་ཡིས། །ནམ་མཁའ་ས་གཞི་བར་སྣང་གང་གྱུར་ཅིག །རྡོ་རྗེ་འབར་བ་ཨ་ཛ་ལི་ས་མ་ཡ་ཛཿཛཿམ་མ་རུ་རུ་བྷྱོཿ་བྷྱོཿ། ཁ་
ཁཱ༑ ཁི་ཁཱི། ཁུ་ཁཱུ། དྲིལ་དྲིལ་ཙཎྜ་པྲ་མ་ཎི་དྷ་རཱ་དྷ་ར་ཛཿ ཛཿ ས་པ་རི་ཝཱ་ར་ཨི་དཾ་བ་ལིངྐ་ཁ་ཁ་ཁཱ་ཧི་ཁཱ་ཧི། ལན་གསུམ་དང་། ཨོཾ་ཨ་ཀཱ་རོ་སོགས། ལན་གསུམ་གྱིས་ཕུལ་ལ་འདོད་དོན་གསོལ་
བ་ནི། ལྷའི་དགེ་བསྙེན་ཆེན་པོ་ཇོ་བོ་སྤྲག་བཙན་ཡུམ་ཆེན་གུར་དཀར་སྨན་མོ། གཉན་བཙན་གཉན་སྟག་དམར་པོ། ལྷ་རྒོད་ཕྱྭ་རྗེ་ཆེན་པོ། དགྲ་ལྷ་རྡོ་རྗེ་ལེགས་པ། ལྷ་བཙན་ནི་ར་གཉན་
པོ༑ ཀླུ་བཙན་རྡོ་རྗེ་འབར་བ། བདུད་བཙན་གླེ་བོ་མི་ཟན། བློན་པོ་བ་ཡན་ཆར་ཆེན། ཕྱི་བློན་བདུན་བརྒྱ་ཉི་ཤུ། ནང་བློན་སུམ་བརྒྱ་དྲུག་ཅུའི་ཚོགས་སྐུ་འཁོར་དང་བཅས་པ་ཁྱེད་རྣམས་ལ་
མཆོད་སྦྱིན་གྱི་གཏོར་མ་མཐུན་རྫས་མཆོད་པ་རྒྱ་ཆེན་པོ་འདི་འབུལ་ལོ། །བསྔོའོ། མགྲོན་ནོ་ཚིམས་ཤིང་དགྱེས་པར་བཞེས་ལ་རྩ་བརྒྱུད་བླ་མ་དམ་པ་རྣམས་ཀྱི་བཀའ་དང་དམ་ལས་མ་འདའ་༔

།བར་སངས་རྒྱས་ཀྱི་བསྟན་པ་སྲུངས། དཀོན་མཆོག་གི་དབུ་འཕང་བསྟོད། དགེ་འདུན་གྱི་སྡེ་སྐྱོངས། དཔལ་ལྡན་བླ་མ་དམ་པའི་སྐ་ཚེ་སྲིངས། ཆོས་མི་ནུབ་
པའི་རྒྱལ་མཚན་ཚུགས། རྣལ་འབྱོར་པ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་ཐམས་ཅད་ཀྱི་འགལ་རྐྱེན་བར་ཆད་སོལ། ཚེ་དབང་ལོངས་སྤྱོད་སྤེལ། མཐུན་རྐྱེན་
སྒྲབས༑ སྡང་བའི་དགྲ་སོད། གནོད་པའི་བགེགས་ཐུལ། ཁམས་གསུམ་དབང་དུ་སྡས། ལེགས་པ་བརྒྱ་དང་སྤྲོད། ཉེས་པ་སྟོང་དང་བསྣོལ། བསམ་པ་རྒྱ་མཚོ་སྒྲབ། རེ་བ་རྒྱ་
མཚོ་སྐོངས། ཇི་ལྟར་འདོད་པའི་དོན་ཐམས་ཅད་ཆོས་ལྡན་ཡིད་བཞིན་དུ་སྒྲབ་པའི་སྡོང་གྲོགས་གཉན་པོ་མཛད་དུ་གསོལ། བདག་སོགས་རྣམས་ཀྱི་ཆོས་དང་མཐུན་པའི་དོན། །ཇི་ལྟར་བསམ་
ཀུན་ཡིད་བཞིན་འགྲུབ་པ་དང༌། །ནད་གདོན་བགེགས་སོགས་བར་དུ་གཅོད་པའི་ཚོགས། །ཉེ་བར་ཞི་བར་བྱིན་གྱིས་བརླབ་ཏུ་གསོལ་ལོ།། བསྟོད་པ་ནི། ཀྱཻ། བོད་ཡུལ་ཀུན་ལ་དབང་
བསྒྱུར་སྐྱེས་གཅིག་པུ། །ཡུལ་རྗེ་གནས་བདག་ཆེན་པོ་མཐུ་བོ་ཆེ། །སྐུ་མདོག་དཀར་གསལ་མཛེས་འཛུམ་ཞལ་དང་ལྡན། །དབུ་ལ་ཞྭ་དཀར་རྨ་བྱས་བརྒྱན་པ་གསོལ། །དར་ཟབ་སྣ་ཚོགས་

ན་བཟས་ཉེ་བར་བརྒྱན། །ཕྱག་གཡས་སྦ་ལྕག་གཡོན་པས་སྲབ་སྐྱོགས་བསྒྱུར། །རབ་བརྗིད་མདུང་དར་སྟག་དོང་གཟིགས་ཤུབས་བཀྲ། །མྱུར་མགྱོགས་རལ་གྲི་མཆོག་དཀར་གཞུ་མོ་
བསྣམས༑ །ཆིབས་དང་ཧྲོལ་དུ་ཅང་ཤེས་རག་དཀར་ཅན། །འཇིག་རྟེན་དབང་བསྒྱུར་ཁྱོད་ལ་མཆོད་ཅིང་བསྟོད། །ཁྱོད་ཀྱི་ཡུམ་ནི་གུར་དཀར་སྨན་གཅིག་མ། །སྨན་ཤའི་སྟེང་ན་ལྷབ་ལྷུབ་
རྒྱན་གྱིས་བརྒྱན། །མེ་ལོང་མདའ་དར་བསྣམས་ནས་དངོས་གྲུབ་སྩོལ། །སྒྲུབ་མཆོག་སྐྱོང་མ་ཁྱོད་ལ་མཆོད་ཅིང་བསྟོད། །གཉན་བཙན་གཉན་སྟག་སྐུ་མདོག་དམར་པོ་ལ། །གཡས་པའི་
ཕྱག་ན་བཙན་ཞགས་དམར་པོ་བསྣམས། །ཕྱྭ་རྗེ་ཆེན་པོ་སྐུ་མདོག་དཀར་པོ་ལ། །ཕྱག་ན་ཤོ་རྡེལ་དཀར་པོ་འགྲིལ་བར་མཛད། །རྡོ་རྗེ་ལེགས་པ་ཟངས་རྨོག་ཟངས་ཁྲབ་གསོལ། །དམར་
པོའི་ཕྱག་ན་རྡོ་རྗེ་རྩེ་དགུ་གསོར། །ནི་ར་གཉན་པོ་སྐུ་མདོག་སེར་པོ་ལ། །གཡས་པའི་ཕྱག་གིས་སྦ་ལྕག་སྐོར་ཞིང་བརྡེག །རྡོ་རྗེ་འབར་བ་སྐུ་མདོག་སྔོན་པོ་ལ། །སྦྲུལ་གྱི་ཞགས་པས་དགྲ་
བོ་འཆིང་བར་བྱེད། །གླེ་བདུད་ཆེན་པོ་སྐུ་མདོག་མཐིང་ནག་ལ། །ཕྱག་ན་བདུད་ཞགས་ནག་པོ་སྒ་ར་ར། །བ་ཡན་ཆར་ཆེན་སྐུ་མདོག་དམར་པོ་ལ། །ཕྱག་གཡས་གྲོ་དཀར་གཞུ་མོ་གནམ་

༄༅། །དུ་བསླང༌། །ཀུན་ཀྱང་ཆ་ལུགས་ཐམས་ཅད་མཐུན་པར་ནི། །གཡོན་པའི་ཕྱག་གིས་འཕྲུལ་གྱིས་སྲབ་སྐྱོགས་བསྒྱུར། །བཙན་དར་དམར་པོ་ཕྲག་ལ་བཀལ་ནས་
ནི༑ །རང་རང་མདོག་མཚུངས་རྟ་དང་ན་བཟའ་ཅན། །ལུས་ལ་དགྲ་ལྷའི་གོ་མཚོན་སྣ་དགུ་ཐོགས། །རང་རང་འཁོར་དང་བཅས་པ་ཐམས་ཅད་ཀྱང་། །འདིར་གཤེགས་དམ་རྫས་རྒྱན་གྱི་
གཏོར་མ་བཞེས། །གཞན་ཡང་ཁྱོད་ཀྱི་ཕྱི་བློན་ནང་བློན་དང༌། །འཁོར་དང་ཡང་འཁོར་སྤྲུལ་པ་ཡང་སྤྲུལ་རྣམས། །སྐུ་མདོག་ན་བཟའ་ཆིབས་རྣམས་ཐ་དད་ལ། །ཕྱག་ན་མཚོན་ཆ་སྣ་
ཚོགས་འཛིན་པར་བྱེད། །ཅེ་སྤྱང་སྟག་གཟིག་དུང་ཕོ་དུང་མོའི་ཚོགས། །གཡུ་འབྲུག་བྱ་རིགས་བྱ་ཕྲག་གཤོག་རྩལ་ཅན། ྋ།མ་ལུས་ཀུན་ཀྱང་དམ་རྫས་གཏོར་མ་བཞེས། །བཅོལ་བའི་ཕྲིན
ལས་གཉན་པོ་སྒྲབ་པར་མཛོད། །རྣལ་འབྱོར་བདག་ཅག་འཁོར་དང་བཅས་པ་ཡི། །ནད་གདོན་བར་ཆད་ཞི་བའི་ཕྲིན་ལས་མཛོད། །ཚེ་དང་བསོད་ནམས་རྒྱས་པའི་ཕྲིན་ལས་མཛོད། །སྣང་
ད་དབང་དུ་འདུ་བའི་ཕྲིན་ལས་མཛོད། །དགྲ་བགེགས་བསད་བསྐྲད་བཅིངས་པའི༴ སངས་རྒྱས་བསྟན་པ་རྒྱས་པའི༴ དམ་ཆོས་ཕྱོགས་བཅུར་ཁྱབ་པའི༴ དགེ་འདུན་དབུ་འཕང་མཐོ་

བའི༴ མི་ནོར་ཟས་གསུམ་འཕེལ་བའི༴ མདོར་ན་ལས་ཚོགས་གང་དང་གང་བཅོལ་བ། །དེ་དང་དེ་ཡི་ལས་རྣམས་ཐམས་ཅད་ཀུན། །བཏང་སྙོམས་གཡེལ་བ་མེད་པར་མྱུར་མགྱོགས་
སུ༑ །ཇི་ལྟར་བསྒོ་བ་བཞིན་དུ་སྒྲབ་པར་མཛོད།། སྤྲོ་ན་མན་ངག་བཞིན་དུ་དམིགས་པའི་གཟེར་དང་ལྡན་པས་སྲོག་སྔགས་བཟླས་ལ། སླར་གཏོར་མ་འབུལ་བའང་བྱ། བསྐང་བ་ནི། ཀྱེེ༑ དགེ་བསྙེན་ཆེན་པོ་སྤྲག་
བཙན་འཁོར་བཅས་ལ། །མཐུན་པའི་རྫས་ཀྱིས་ཐུགས་དམ་བསྐང་བ་ནི། །དམ་རྫས་གཙང་མར་སྦྱར་བའི་གསེར་སྐྱེམས་ཕུད། །བཤོས་གཙང་རི་ལྟར་སྤུངས་པས་ཐུགས་དམ་བསྐང༌། །
རིན་ཆེན་སྣོད་དུ་ལེགས་བཤམས་མཆོད་པའི་ཚོགས། །དག་བྱེད་ཁྲུས་ཆབ་མཛེས་བྱེད་མེ་ཏོག་དང༌། །ཚིམ་བྱེད་བདུག་སྤོས་སྣང་གསལ་སྒྲོན་མེ་སྦར། །ཞལ་ཟས་རོལ་མོའི་ཚོགས་
ཀྱིས༴ དཀར་གསུམ་མངར་གསུམ་དར་ཟབ་རིན་ཆེན་དབྱིག །བཙན་པའི་གོ་དང་རྣོ་བའི་མཚོན་རྣམས་དང༌། །རླུང་ལྟར་མགྱོགས་པའི་ཅང་ཤེས་རག་དཀར་མཛེས། །མཚལ་ཞུར་རྒྱབ་
ཐིག་རག་པས༴ རྗེས་སུ་འབྲང་བའི་དུང་ཕོ་དུང་མོ་དང༌། །གཡུ་འབྲུག་བྱ་རིགས་བྱ་ཁྲ་གཤོག་རྩལ་ཅན། །སྤྲུལ་པའི་བྱ་གཅན་ལས་ལ་འགྱེད་རྣམས་དང༌། །གཡག་ལུག་ར་གསུམ་

༄ ༅། །སོགས་ཀྱི༴ དེ་ལྟར་རྟེན་རྫས་ཐུགས་དམ་བསྐང་བའི་མཐུས། །སངས་རྒྱས་བསྟན་པ་གཡེལ་མེད་ཁྱོད་ཀྱིས་སྲུངས། །དམ་ཆོས་ཐོས་བསམ་ཕྱོགས་བཅུར་རྒྱས་
པར་མཛོད། །བསྟན་འཛིན་དགེ་འདུན་སྡེ་རྣམས་དབུ་འཕང་བསྟོད། །བསྟན་ལ་གནོད་པའི་དགྲ་བགེགས་རྡུལ་དུ་རློག །མདོར་ན་ལས་ཚོགས་གང་དང་གང་བཅོལ་བ། །དེ་དང་དེ་ཡི་ལས་
རྣམས་ཐམས་ཅད་ཀུན། །བཏང་སྙོམས་གཡེལ་བ་མེད་པར་མྱུར་མགྱོགས་སུ། །ཇི་ལྟར་བསྒོ་བ་བཞིན་དུ་སྒྲུབ་པར་མཛོད།། དེ་ནས་དམིགས་བསལ་གཏོར་མ་འབུལ་ཞིང་ལས་ལ་བསྐུལ་བར་འདོད་ན་ཟུར་ནས་
གསལ་བ་ལྟར་སྦྱོར། ནོངས་པ་བཤགས་ཤིང༌། ཆོས་སྐྱོང་འཁོར་བཅས་རྟེན་དང་གཉིས་མེད་དུ་བྱས་ལ། ཤིས་བརྗོད་སོགས་ཀྱིས་མཐའ་བརྒྱན་ནོ། །དེ་ལྟར་དགེ་བསྙེན་ཆེན་པོའི་གསོལ་ཕྲིན་འདི་བཞིན། དཔལ་རྒྱལ་བ་སྟག་ལུང་པ་ཆེན་
པོའི་གདན་ས་པའི་གསོལ་ཕྲིན་ཡིག་རྙིང་ལ་གཞི་བཅོལ་ཁམས་སྒར་ཟླ་གསོལ་གསུང་རྒྱུན་ཕྱག་དཔེ་ཁུངས་ལྡན་ཞིག་སྣང་ནའང་། རྒྱ་གར་དུ་མ་ཕེབས་པས། སླར་ཡང་གསུང་རྒྱུན་ཉམས་གསོ་དཔར་བསྐྲུན་ཞུ་བའི་ཆེད་དུ། གོང་འོག་ཏུ་ཚིག་སྦྱོར་
༈༙་ཁ་ཤས་ཀྱིས་ཞབས་འདེགས་བཅས་བསྒྲིགས་པ་པོ་ནི ༧ ཁམས་སྤྲུལ་བརྒྱད་པ་དོན་བརྒྱུད་ཉི་མས་བཀྲ་ཤིས་ལྗོངས་འོག་མིད་གཉིས་པའི་ཆོས་གྲྭར་སྦྱར་བ་དགེ་ལེགས་འཕེལ།། །། 508 (B)

508(B)
BlankPageAsPerOriginalDocument

༄༅། །ཇོ་བོ་མཐུ་ཆེན་དཔལ་འབར་དགེ་བསྙེན་རྡོ་རྗེ་ཀུན་སྐྱོབ་ཀྱི་གསོལ་ཕྲིན་ཕྲིན་ལས་མྱུར་འགྲུབ་བཞུགས་སོ།།
509

༄༅། །དཔལ་ལྡན་ལྷའི་དགེ་བསྙེན་ཆེན་པོ་མཐུ་སྟོབས་ཀྱི་དབང་ཕྱུག་ཁམས་གསུམ་སྲིད་པའི་དབང་བསྒྱར་ཡུམ་ཆེན་གུར་དཀར་སྨན་
མོ་མྱུར་མགྱོགས་ལས་བྱེད་བཙན་རྒོད་སྐྱ་བདུན་སྟོབས་ལྡན་སྲོག་འཕྲོག་རོལ་པ་སྐྱ་དགུ་བན་བཅུ། ལྷ་ཀླུ་བདུད་བཙན་སྨན་བཙུན་དམག་སྡེ་བྱེ་བ་འབུམ་གྱི་
ཚོགས་བསམ་གྱིས་མི་ཁྱབ་པ་དང་བཅས་པ་རྣམས་སྐད་ཅིག་གིས་མཆོད་པའི་གནས་འདིར་བཛྲ་ས་མ་ཛཿསྤྱན་འདྲེན་པ་ནི། ཀྱཻ། འཛམ་གླིང་བྱང་510
ཕྱོགས་བོད་ཡུལ་དབུས། །སྤྲག་ལུང་གངས་ཀྱི་ཕོ་བྲང་ནས། །རྫུ་འཕྲུལ་མཐུ་རྩལ་སྟོབས་ཀྱི་བདག །དགེ་བསྙེན་ཆེན་པོ་གཤེགས་སུ་གསོལ།

༄༅། །སྔོན་གྱི་དམ་ཚིག་དགོངས་བཞིན་དུ། །ཕོ་བྲང་གནས་དང་གར་བཞུགས་ནས། །ལྷ་ཀླུ་བདུད་བཙན་འཁོར་དང་
བཅས༑ །སྤྱན་འདྲེན་གནས་འདིར་མྱུར་དུ་བྱོན། །ན་མོ་རྒྱ་སྒོ་སེང་གླིང་བྲག །གླ་རྔུལ་གྲིབ་ལུང་སྲིབ་སྣ་དང༌། །བླ་མ་གོང་མའི་གདན་ས་
ནས༑ །མཆོད་པའི་གནས་འདིར་གཤེགས་སུ་གསོལ། །ཡུམ་ཆེན་གུར་དཀར་སྨན་མོ་དང༌། །མྱུར་མགྱོགས་ལས་བྱེད་བཙན་རྒོད་བདུན། །
སྟོབས་ལྡན་དྲག་རྩལ་རོལ་དགུ་སོགས། །མ་ལུས་འཁོར་བཅས་གནས་འདིར་བྱོན། །སངས་རྒྱས་བསྟན་སྲུང་དམ་ལྡན་སྐྱོང་། །སྒྲུབ་པོའི་བར་ཆད་

སེལ་བ་དང༌། །གང་བཅོལ་ཕྲིན་ལས་བསྒྲུབ་པའི་ཕྱིར། །ཡུམ་འཁོར་བཅས་པ་གཤེགས་སུ་གསོལ། །ཆོས་འཁོར་གཉན་དང་དགོན་གནས་སྲུང་། །ཞི་རྒྱས་དབང་གི་ཕྲིན་ལས་ཀྱིས།
སྡང་དགྲ་གནོད་བྱེད་སྒྲོལ་བའི་ཕྱིར། །མ་ཐོགས་མྱུར་དུ་གཤེགས་སུ་གསོལ། །རྡོ་རྗེ་འབར་བ་ཨ་ཛ་ལི་ས་མ་ཡ་ཛ་ཛཿ ཞེས་སྤྱན་དྲངས་ནས་བཞུགས་སུ་གསོལ་བ་ནི། ཕན་བདེའི་འབྱུང་གནས་
Heritageསྒྲུབ་བརྒྱུད་བསྟན། །སྲུང་ཞིང་ལོག་ལྟ་ཀུན་གཞོམ་སླད། །དྲག་པོའི་ཕོ་བྲང་འཇིགས་རུང་འདིར། །ལྷ་བཙན་འཁོར་བཅས་བརྟན་པར་བཞུགས།།. དམ་བསྒྲགས་ནི། སྔོན་ཚེ་ཀུན་བཟང་
ནགས་ཁྲོད་དུ། །བདེ་གཤེགས་ཕག་མོ་གྲུ་པ་ཡི། །སྤྱན་སྔར་ཞལ་བཞེས་དམ་བཅས་བཞིན། །གཡེལ་མེད་བསྟན་པའི་ཕྲིན་ལས་མཛོད། །སྟག་ལུང་དཔལ་གྱི་ཡང་དགོན་དུ། །ཆོས་རྗེ་
སྟག་ལུང་ཐང་པ་ཡིས། །དམ་པའི་ཆོས་ཀྱི་སྨིན་བྱས་ལྟར། །བསྟན་པའི་ཕྲིན་ལས་གཉན་པོ་སྒྲུབས། །མི་ཤིགས་རྡོ་རྗེའི་ཡང་རྫོང་དུ། །གྲུབ་དབང་རྗེ་ཡི་སྤྱན་སྔ་རུ། །བསྟན་པ་བསྲུང་
བར་ཞལ་བཞེས་པའི། །མ་གཡེལ་བཅོལ་བའི་ཕྲིན་ལས་མཛོད། །སྒྲུབ་པའི་གནས་མཆོག་གཞལ་ཡས་སུ། །ཡོངས་འཛིན་བསྟན་འཕེལ་ཡབ་སྲས་ཀྱིས། །བསྟན་པའི་མེལ་ཚེ་བཀའ་ ྀ

༄༅། །བསྒོས་བཞིན། །རྣམ་བཞིའི་ཕྲིན་ལས་མྱུར་དུ་སྒྲུབས།། མཆོད་པ་ནི། སྔགས་དང་ཕྱག་རྒྱ་ཏིང་འཛིན་ལས་བྱུང་བའི། །བཞེད་དགུའི་མཆོད་སྤྲིན་རྣམ་པ་སྣ་
ཚོགས་པ། །མངོན་སྤྱོད་དྲག་པོའི་ལས་ལ་རབ་ཤིས་པས། །བསྟན་སྲུང་ཆེན་པོ་འཁོར་དང་བཅས་ལ་མཆོད། །རཀྟའི་རྒྱ་མཚོ་ནམ་མཁའ་ཁྱབ་པར་འཁྱིལ། །དབང་ལྔའི་ཕུང་པོ་ལྷུན་པོའི་
སྤོ་ལ་བསྒྲུན། །ཚིལ་ཆེན་དུད་པའི་སྤོས་ཀྱིས་ལྷ་ལམ་གཡོགས། །བསྟན་བསྲུང་ཆེན་པོ༴ ཞུན་ཆེན་སྒྲོན་མེས་མུན་པའི་གོ་སྐབས་འཕྲོག །མཁྲིས་ཆེན་དྲི་ཆབ་འོག་གཞིའི་ཆུ་གཏེར་
བཞིན༑ ྋ།མཱཾ་སའི་ཞལ་ཟས་ཤེས་བྱའི་བཅུད་དུ་གཏམས། །བསྟན་སྲུང་ཆེན་པོ༔ སྙན་པའི་རོལ་མོས་ས་གསུམ་འདར་ཞིང་གཡོ། །རྩ་བརྒྱད་སྟོང་སྦྱར་འཆི་མེད་བདུད་རྩིའི་ཆབ། །སོ་
སོའི་ཐུགས་ལ་དགྱེས་པ་འགེངས་པའི་མཆོག །བསྟན་སྲུང༴ དངོས་འབྱོར་ཡིད་ཀྱིས་སྤྲུལ་དང་དགྱེས་དགུའི་ཚོགས། །ཕྱི་ནང་གསང་བའི་མཐུན་རྫས་ཇི་སྙེད་པ། །ལྷ་བཙན་འཁོར་དང་
་བཅས་ལ་མཆོད་པ་འབུལ། །བཞེས་ནས་བསྟན་པ་གཉན་པོ་སྲུང་དུ་གསོལ།ྋ །ཕྱི་ནང་གསང་བའི་རྟེན་དང་དམ་ཚིག་རྫས། །མ་འབྱོར་མ་ཚངས་ཉམས་དང་དུས་ཡོལ་སོགས། །རྩ་བ་ཡན་

ལག་དམ་ཚིག་ཉམས་ཆག་རྣམས། །མཐོལ་ལོ་བཤགས་སོ་ཚངས་པར་སྩལ་དུ་གསོལ།། གཏོར་མ་འབུལ་བ་ནི། ཨོཾ་ཙནྟྲ་པྲ་མ་ཎི་དྷ་ར་ངྷ་ར་ཛཿ ཛཿས་པ་རི་ཝཱ་ར་སོགས། ལན་གསུམ་དང་། ཨོཾ་
ཨ་ཀཱ་རོ་སོགས་ལན་གསུམ་གྱིས་ཕུལ་ཅིང་། ལྷ་ཡི་དགེ་བསྙེན་སོགས་ཀྱིས་འདོད་དོན་གསོལ། བསྟོད་པ་ནི། ཀྱཻ༑ འཛམ་གླིང་དབང་བསྒྱུར་སྤྲག་གི་བཙན། །སྐུ་མདོག་དཀར་གསལ་འཛུམ་པའི་
ཞལ༑ །ཕྱག་གཡས་སྦ་ལྕག་ཚིགས་གསུམ་འཕྱར། །གཡོན་པས་འཕྲུལ་གྱི་སྲབ་སྐྱོགས་བསྒྱར། །རབ་བརྗིད་མདུང་དར་ཕྲག་ལ་བཀལ། །བ་དན་དམར་པོས་བར་སྣང་ཁྱབ། །ཞྭ་
དཀར་ཕོད་དང་རྨ་བྱས་བརྒྱན། །དར་དཀར་གོས་གསོལ་རིན་ཆེན་ཚོགས། །དགྲ་བླའི་གོ་མཚོན་སྣ་དགུ་ཐོགས། །མཐུ་སྟོབས་རྫུ་འཕྲུལ་བདག་པོ་ཆེ། །ཁམས་གསུམ་ཀུན་ལ་དབང་
བསྒྱུར་བའི། །དགེ་བསྙེན་ཆེན་པོ་ཁྱོད་ལ་བསྟོད། །ཡུམ་ཆེན་གུར་དཀར་སྨན་མོ་ནི། །ཕྱག་གཡས་དངུལ་དཀར་མེ་ལོང་བསྣམས། །གཡོན་པས་ལེ་བརྒན་མདའ་དར་འཛིན། །ཟས་
ནོར་ལོངས་སྤྱོད་དབང་དུ་སྡུད། །སྨན་ཤའི་སྟེང་ན་མཛེས་པར་བརྗིད། །སྒྲུབ་པ་པོ་ལ་དངོས་གྲུབ་སྩོལ། །ཕྱི་ནང་བར་ཆད་སེལ་མཛད་པའི། །སྨན་བཙུན་ཆེན་མོ་ཁྱོད་ལ་བསྟོད། · །དཔའ་

།བོ་གཉན་སྟག་ཆར་རྗེ་ཆེ། །བཛྲ་ས་དྷུ་ནི་ར་གཉན། །ཀླུ་བཙན་བ་ཡན་གླེ་བདུད་ཆེ། །མྱུར་མགྱོགས་དྲག་རྩལ་མཆེད་ལ་བསྟོད། །བདག་ཅག་རྣལ་འབྱོར་
འཁོར་བཅས་ཀྱི། །ནད་གདོན་ཞི་ཞིང་ཚེ་སྟོབས་འཕེལ། །བསྟན་པ་དམ་ཆོས་ཕྱོགས་བཅུར་རྒྱས། །གང་བཅོལ་རྣམ་བཞིའི་ཕྲིན་ལས་སྒྲུབས། །སྡང་དགྲ་གནོད་བྱེད་རྡུལ་དུ་རློག
འབྱུང་བཞིའི་བར་ཆད་ཀུན་ཞི་ཞིང་། །གང་བསམ་མོད་ལ་འགྲུབ་པ་ཡི། །དངོས་གྲུབ་ཕྲིན་ལས་མྱུར་དུ་སྒྲུབ། །ལྷ་ཀླུ་བདུད་བཙན་ཚོགས་བཅས་པའི། །འཁོར་དམག་འབུམ་འབུམ་ས་ཡ་
ཁྲི༑ །ཀུན་ཀྱང་དམ་རྫས་རྒྱན་གཏོར་བཞེས། །ཕྲིན་ལས་མྱུར་དུ་སྒྲབ་པར་མཛོད།། དེ་ནས་ཐུགས་དམ་བསྐང་བ་ནི། ཀྱཻ ཀྱཻ ལྷ་བཙན་དགེ་བསྙེན་ཆེན་པོ་ལ། _ །མཐུན་རྫས་ཐུགས་དམ་བསྐང་
བ་ནི། །གཡུ་འབྲུག་སྔོན་མོ་ལྡིར་བའི་ཚོགས། །སྲིད་གསུམ་འགེངས་པས་ཐུགས་དམ་བསྐང༌། །རྒྱ་སྟག་གཟིག་ཆེན་ཐིག་ལེ་འཆང་། །ཅེ་སྤྱང་དུང་ཕོ་དུང་མོ་དང༌། །འཕར་བ་སེངྒེ་
དཀར་མོ་འགྱིང༌། ྋ །ལྷ་གཡག་དཀར་པོ་ངུར་བའི་ཚོགས། །མཁའ་ལྡིང་བྱ་རོག་ཐུགས༴ ཞྭ་དཀར་ཕོད་དང་རྨ་བྱས་བརྒྱན། །མདུང་རྩེ་ཉི་ཟླའི་གནས་ན་གསལ། །བ་དན་དམར་པོས་

བར་སྣང་ཁྱབ། །སྤྲིན་ལྟར་གཡོ་བས་ཐུགས་དམ༴ དར་དཀར་རལ་ག་འཇའ་ཚོན་རིས། །རིན་ཆེན་སྐ་རགས་མུ་ཏིག་དང༌། །སྟག་དོང་གཟིག་ཤུབས་མེ་ལྟར་འབར། །གོ་མཚོན་སྣ་
དགུས་ཐུགས༴ རག་དཀར་རྫུ་འཕྲུལ་ཤུགས་དང་ལྡན། །གསེར་སྲབ་གཡུ་ཡི་མཐུར་ཅན་དང༌། །གཟི་བྱིན་དྲིལ་བུ་གཡེར་ཁས་བརྒྱན། །རླུང་གི་ཤུགས་འཆང་ཐུགས༴ ཉི་ཟླའི་སྒ་ལ་
སྤྲིན་དཀར་གདན། །གོང་སྨེད་མེ་ཏོག་སྣ་ཚོགས་དང་། །རིན་ཆེན་དུ་མས་ལེགས་བརྒྱན་ཅིང་། །སྲིད་ན་ཡོད་དགུས་ཐུགས༴ རྒྱལ་མཚན་བ་དན་ལྡ་ལྡི་དང༌། །བྱུག་པ་མེ་ཏོག་བདུག་
སྤོས་དྲི། །སྣང་གསལ་ཞལ་ཟས་རོལ་མོའི་སྒྲ། །གདུང་བའི་དབྱངས་ཀྱིས་ཐུགས༴ གཟུགས་སྒྲ་དྲི་རོ་རེག་བྱ་ཡི། །མཆོད་པའི་ལྷ་མོ་ཕུན་སུམ་ཚོགས། །འདོད་ཡོན་རྣམ་པ་ལྔ་ལྡན་
གྱིས༑ །ལྷ་བཙན་ཆེན་པོའི་ཐུགས༴ དངོས་སུ་བཤམས་དང་བློ་ཡིས་སྤྲུལ། །མཆོད་གཏོར་རི་རབ་ཙམ་དུ་སྤུངས། །པཉྩབདུད་རྩིའི་རྒྱ་མཚོ་བསྐྱིལ། །གུར་དཀར་སྨན་ཚོགས་
ཐུགས༴ གཉན་སྟག་ཆར་རྗེ་རྡོར་ལེགས་དང༌། །ནི་ར་རྡོ་རྗེ་འབར་བ་ཀླུ། །གླེ་བདུད་བ་ཡན་ཚོགས་བཅས་ཀྱི། །བཙན་དམག་འབུམ་འབུམ༴ མཆོད་དང་ཐུགས་དམ་བསྐང་བའི་

༄༅། །མཐུས། །བདག་ཅག་རྣལ་འབྱོར་འཁོར་བཅས་ཀྱི། །སྐུ་ལ་བསྡོ་ཞིང་མཐུ་བསྙགས་པའི། །གནོད་བྱེད་ཐམས་ཅད་ཚར་ཆོད་ཅིག །ཞི་རྒྱས་དབང་དང་དྲག་པོ་
ཡིས༑ །བསྟན་པ་ཆབ་སྲིད་སྐྱོང་བ་དང༌། །སྡང་བའི་དགྲ་བོ་རྡུལ་དུ་རློག །གང་བཅོལ་ཕྲིན་ལས་སྒྲུབ་པར་མཛོད།། ལས་ལ་བསྐུལ་བ་ནི། ཀྱཻ༑ རྡོ་རྗེ་ཀུན་སྐྱོབ་དཔའ་བོ་ཆེ། །
འཁོར་བཅས་གནས་འདིར་སྤྱན་འདྲེན་ན། །བླ་མ་བརྒྱུད་པའི་བཀའ་བཞིན་དུ། །ཕྲིན་ལས་བསྒྲུབ་ཕྱིར་མྱུར་དུ་བྱོན། །སྲིའུ་གསོ་བའི་ཁ་དྲོན་པོ། །དགྲ་བགེགས་སྒྲོལ་བའི་མཐུ་རྩལ
ཅན༑ །གཙང་བཤོས་རི་རབ་མཉམ་པ་དང༌། །མཛེས་ཤིང་བརྗིད་པའི་དར་མདུང་སོགས། །འོ་མའི་གཙང་ཆབ་སྨན་དང་བཅས། །ལྷ་བཙན་འཁོར་དང་བཅས་ལ་འབུལ། །གསོལ་ཅིག་
རོལ་ཞིག་མཉེས་མཛོད་ལ། །བདག་ལ་སྡང་བའི་དགྲ་བོ་ཡི། །མཐུ་སྟོབས་རྫུ་འཕྲུལ་འཕྲོག་པའི་ཕྱིར། །བཙན་རྒོད་རྒྱལ་པོ་དམག་ལ་ཆོས། །བཙན་ཁྲོམ་མང་པོའི་དམག་སྡེ་བསྐུལ། །
དགེ་བསྙེན་ཆེན་པོ་དམག་ལ་ཆོས། །མདུན་ནས་ཟངས་ཀྱི་ཀླུ་བཙན་བསྐུལ། །མགྱོགས་པའི་ཕོ་ཉ་གཡའ་དམར་ཆོས། །ཕྱི་ཡི་དཔུང་དང་རྒྱབ་བརྟེན་པ། །དམ་ཅན་རྡོ་རྗེ་ལེགས་པ་

བསྐུལ༑ །ལྷ་ཀླུ་གཉན་དང་དྲི་ཟ་ཡི། །རྒྱལ་པོ་ཆེན་པོ་དམག་ལ་ཆོས། །རྡོ་རྗེ་ཀུན་སྐྱོབ་དཔལ་པོ་ཆེ། །དབུ་ལ་ལེ་བརྒན་ལ་ཐོད་བཅིངས། །ཞབས་ལ་བཙན་གྱི་སག་ལྷམ་གསོལ།
ཕྱྭ་སྐོར་རྩིས་ལ་འདེབས་ཆས་བསྣམས། །ཆིབས་སུ་ཞུར་དམར་ཞུར་པོ་ཆིབས། །རག་པ་རྒྱབ་ཐིག་ལྡིང་རོལ་ཁྲིད། །བཙན་གྱི་འཁོར་དང་གཉན་འཁོར་བཅས། །དྲག་པོའི་དམག་སྡེ་ལས་
ལ་བསྐལ། །དགྲ་བགེགས་རྣམས་ཀྱི་ནུས་པ་ཆོམས། །དཀར་པོའི་ཕྱོགས་ཀྱི་བསྟན་པ་སྤེལ། །ལེགས་ཉེས་ལས་ཀྱི་སྟངས་འཛིན་མཛོད། །མཛེས་པ་ལྷ་ཡི་བཤོས་གཙང་འདི། །སྔ་མ་
ལེགས་པའི་གཏང་རག་དང༌། །ད་ཡང་ལས་ཀྱི་ཞུ་གསོལ་བཞེས། །བདག་སོགས་དར་ཞིང་རྒྱས་པ་དང༌། །བཅོལ་བའི་ཕྲིན་ལས་སྒྲུབ་པར་མཛོད།། ཅེས་རིགས་ཆོས་རྒྱུད་ཀྱི་སྲུང་མ་ལྷའི་དགེ་
བསྙེན་ཇོ་བོ་སྤྲག་གི་བཙན་རྒོད་ཀྱི་གསོལ་ཕྲིན་ཉུང་ངུ་འདིའང་མདོ་ཁམས་པ་ཀརྨ་བསྟན་འཕེལ་དུ་འབོད་པས་རང་གནས་བསམ་གཏན་གྱི་ཁང་བུར་སྦྱར་བ་དགེ་ལེགས་འཕེལ།། །།

༄༅། །གསོལ་བསྡུས་རིན་ཆེན་སྙེ་མ་བཞུགས།། བླ་མ་ལ་ཕྱག་འཚལ་ལོ།། རིགས་དང་རྒྱུད་ཀྱི་སྲུང་མ་སྒྲུབ་བརྒྱུད་བསྟན་པའི་རྩ་ལག་དགེ་བསྙེན་སྤྲག་བཙན་འཁོར་བཅས་མཆོད་པར་འདོད་པའི་སྤྲོས་པ་
ཆུང་ངུ་ཅན་དག་གིས་ལྷའི་ངོ་བོ་འགགས་མེད་དག་པ་གསུམ་རྫོགས་ཀྱི་ངང་ནས་འདི་སྐད་བྱའོ། ཀྱི། ལྷོ་ཕྱོགས་དཔལ་ལྡན་བྱེ་བྲག་གངས་ཀྱི་རི། །དྭངས་ཤེལ་ལྷུན་སྡུག་ཟླ་ཞུན་བྱུག་འདྲའི་ལྗོངས། །སྤྱི་དང་
ཁྱད་པར་སྤྲག་ལུང་སྐྱོང་བའི་བཙན། །སྨན་མོ་བཙན་བདུད་གཉན་ཀླུ་ལྷ་དམག་སྡེ། །བྱ་གཅན་གཏུམ་དགུ་སྤྲལ་པའི་ཕོ་ཉར་བཅས། །འཁོར་བཅས་འབོད་ཀྱིཀྱིས་ཐོགས་མེད་རྫུ་འཕྲུལ་ནི།
གློག་ཞགས་ལ་འཁུ་དམ་ཡེ་དབྱེར་མེད་པས། །འདིར་གཤེགས་བཤམས་པའི་གདན་ལ་དགྱེས་བཞིན་བཞུགས། བཛྲ་ས་མཱ་ཡ་ཛཿ སྔོན་ཚེ་དམ་ཚིག་སུམ་རྩེན་ར་བ་རུ། །བརྒྱུད་པའི་རྗེ་
བཙུན་མིག་སྟོང་འབར་བ་ཡིས། །ལས་ཀུན་སྒྲུབ་པར་བཀའ་བསྒོས་རྩེ་བརྒྱ་པའི། །རྒྱ་ཡི་དམ་བཅའ་མཆོག་དེ་དྲན་པར་གྱིས། །རྣམ་ལྔ་འདོད་ཡོན་དགྲ་ཆ་གོ་ཆ་དང༌། །དཀོར་ནོར་
༈ ལོངས་སྤྱོད་རེ་རེའང་ནམ་མཁའི་མཛོད། །སྔགས་རྒྱས་དག་སྤེལ་བདག་བློས་སྤྲོས་པའི་མཐར། །མཆོད་པ་འབུལ་ལོ་འཛུམ་པས་རོལ་པར་མཛོད། །ཉམས་པ་བསད་པའི་དམར་ཆོལ་རྒྱ་

མཚོར་བསྐྱིལ། །ཤ་ཡི་རི་དབང་དོན་སྣོད་དབང་པོ་ཡི། །གླིང་དང་གསེར་རི་རྒྱུས་པའི་མུ་ཁྱུད་བཀྲ། །སྔོན་མེད་དྲག་པོའི་མཎྜལ་མཆོད་པ་འབུལ། ཨོཾ་ཙནྡྲ་པྲ་མ་ནི་ངྷ་ར་དྷ་ར་ཛ་ཛཿས་པཱ་
རི་ཝཱ་ར་སོགས། ལྔ་གསུམ་གང་རུང་དང་ཨ་ཀཱ་རོ་གསུམ་གྱི་ཕུལ། དཔལ་ལྡན་ལྷའི་དགེ་བསྙེན་ཡུམ་བློན་དམག་སྡེ་ཡང་འཁོར་དང་བཅས་པས་སངས་རྒྱས་ཀྱི་བསྟན་པ་སྤྱི་དང་དཔལ་ལྡན་འབྲུག་པའི་
བསྟན་པ་སྲུངས། །བསྟན་འཛིན་སྐྱེས་བུའི་ཕྲིན་ལས་སྒྲུབས། །རིག་གྲོལ་འདུས་པའི་སྡེ་དང་དཀོར་ནོར་སྐྱོངས། །བདག་ཅག་སྒྲུབ་པ་པོར་སྡང་བྱེད་ཀྱི་དགྲ་སོད། གནོད་བྱེད་ཀྱི་བགེགས་
ཐུལ༑ སྲིད་གསུམ་དབང་དུ་སྡུས། །ལེགས་པའི་བྱ་བ་དང་སྤྲོད། ཉེས་པའི་སྤྱོད་པ་དང་བསྣོལ། །རླུང་མཁྲིས་བད་ཀན་སོགས་འདུ་བའི་ནད། གཟའ་ཀླུ། ས་བདག་རྒྱལ་བསེན་གྱི་
གནོད་པ་ཞི་ཞིང་ཚེ་རིང་བ། དཔལ་རྒྱས་པ། ལོངས་སྤྱོད་འཕེལ་བ། ཉམས་རྟོགས་སྙན་གྲགས། ཤེས་རབ། ལང་ཚོ་བདེ་སྐྱིད་ཐམས་ཅད་གོང་ནས་གོང་དུ་འཕེལ་ནས། མཐར་
ཐུག་ཐམས་ཅད་མཁྱེན་པ་སྒྲུབ་པའི་སྡོང་གྲོགས་དང་དཔུང་གཉེན་དམ་པ་མཛད་དུ་གསོལ། བདག་སོགས་དཀར་པོའི་དགེ་དང་གཅིག་གྱུར་པའི། བསམ་དོན་གངས་ཀྱི་རི་བོ་འདྲ་བ་

།འདིར། ཁྱོད་མཐུ་བསིལ་བའི་ཟླ་བས་གསལ་བྱས་པའི། །སླར་ཡང་སྣང་བ་ཆེས་ཆེར་རྒྱས་གྱུར་ཅིག། བསྟོད་པ་ནི། རྒྱལ་བའི་བསྟན་སྐྱོང་ཁྱོད་སྐུ་རབ་དཀར་
མདངས༑ །གང་གིས་ཕམ་བྱས་མ་བཟོད་ཟླ་བའི་དབང་། །ཀུན་གསལ་བུ་མོའི་ལྟོ་བ་ལ་ཞུགས་ནས། ཤིས་བརྗོད་མེ་ཏོག་འཐོར་ཕྱིར་རྒྱུ་སྐར་སྦྲན། །མཛེས་པའི་གཟུགས་ཀྱིས་ལྷ་ཡི་
དཔལ་འཕྲོག་དང༌། །ཁྲོས་པའི་བཞིན་ལྡན་གཤིན་རྗེ་དངོས་སྙམ་པའི། །ཡུམ་བློན་འཁོར་ཚོགས་ཡོན་ཏན་རྒྱ་མཚོའི་གཤིས། །གབ་པར་མ་ནུས་ཀུན་ལ་བདག་གིས་བསྟོད། །ཕྱི་ནང་
གསང་བའི་བསྐང་རྟེན་རྫས་རྣམས་འབུལ། །ཐུགས་དང་འགལ་བ་བཟོད་བཞེས་ཚངས་པར་སྩོལ།། སྤྲུལ་པའི་དགེ་སྙེན་བཙན་རྒོད་ཆེན་པོའི་གསོལ་མཆོད་མདོ་ཙམ་བཀོད་པ་འདི་བཞིན་སྒྲུབ་བརྒྱུད་ཉི་མས་སོ།།
522(B)

522(B)
BlankPageAsPerOriginalDocument

༄༅། །རྡོ་རྗེ་གཡུ་སྒྲོན་མ་མཆོད་པར་འདོད་པས། ཧྲཱིཿ༠༠ དད་པ་དང་ནི་དམ་ཚིག་གིས། །སྤྱན་འདྲེན་མཆོད་པའི་ལྷ་མོ་ནི། །རྡོ་རྗེ་གཡུ་སྒྲོན་དམ་ཚིག་ཅན། །དད་པས་སྤྱན་
ནྡྷུ་འདྲེན་གཤེགས་སུ་གསོལ། །སྐྱི་མཐིང་གངས་ཀྱི་ཡུམ་གཅིག་མ། །རྡོ་རྗེ་གཡུ་སྒྲོན་ཡུལ་ཁམས་སྐྱོང་། །རྣལ་འབྱོར་དདཔས་སྨན་འདྲེན་ན།ྋ །དམ་ཚིག་གཉན་ལ་བརྩེར་དགོངས་
ནས༑ །སྒྲུབ་པའི་གནས་འདིར་གཤེགས་སུ་གསོལ། །བཛྲ་མ་མ་ལ་ལ་ལི་ལི་ཨེ་ཧྱ་ཧི་ས་མ་ཡ་ཏིཥྛ་ལྷན། གུ་ཧྱ་རྡོ་རྗེ་གསང་བའི་ཡུམ། །རྡོ་རྗེ་གཡུ་སྒྲོན་འོད་ལྡན་མ། །གུས་པའི་
ཡིད་ཀྱིས་ཕྱག་ཀྱང་འཚལ། །འདྲེན་པའི་ཚུལ་གྱིས་ཨ་ཏི་པཱུ་ཁཧོ། །རྟོགས་པའི་ཚུལ་གྱིས་ཨ་ལ་ལ་ཧོ། །དགྱེས་པའི་ཚུལ་གྱིས་མ་ཧཱ་སུ་ཁ་ཧོ།། མཆོད་པ་ནི། ཧྲཱིཿ སྟེང་ཕྱོགས་དག་
པ་འཕྲུལ་གྱི་གཞལ་ཡས་ནས། །རིན་ཆེན་སྤྲིན་དཀར་བརྩེགས་པའི་གུར་ཁང་ནས། །རྡོ་རྗེ་གཡུ་སྒྲོན་སྨན་བཙུན་འཁོར་དང་བཅས། །འདིར་གཤེགས་རྒྱན་གྱི་གཏོར་མ་བཞེས་ནས་
ཀྱང་༑ །བཅོལ་བའི་ཕྲིན་ལས་གཉན་པོ་སྒྲུབ་པར་མཛོད། །དམ་རྫས་གཙང་མར་སྦྱར་བའི་མཆོད་པ་འདི། །རྡོ་རྗེ་གཡུ་སྒྲོན་མ་ལ་མཆོད་པ་འབུལ། །ཐུགས་རྗེས་བརྩེར་དགོངས་རྒྱན་གྱི་

མཆོད་པ་བཞེས། །མཆོད་པ་བཞེས་ཤིག་ཨ་ལ་ལ་ཧོ། །བཛྲ་མ་མ་ལ་ལ་ལི་ལི་སརྦ་པཉྩ་ཨ་མྲྀ་ཏ་པཱུ་ཛ།ཁཱ་ཧི། བྱེ་བྲག་གཏོར་མ་འབུལ་ན། འབྲུ་གསུམ་གྱིས་བྱིན་བརླབས་ཏེ། ཨོཾ་བཛྲ་མ་མ་ལ་ལ་
ལི་ལི་ས་པ་རི་ཝཱ་ར་ཨི་དཾ་བ་ལིངྐ་ཁ་ཁ་ཁཱ་ཧི་ཁཱ་ཧི། ལན་བདུན་ནམ་གསུམ་གྱིས་ཕུལ་ལ། སྨན་བཙུན་ཆེན་མོ་རྡོ་རྗེ་གཡུ་ཡི་སྒྲོན་མ། མཁའ་འགྲོ་རིགས་བཞི། ལྷ་ཀླུ་བདུད་བཙན་སྨན་མོ་སྐུ་
འཁོར་དང་བཅས་པ་སོགས། ཧྲཱིཿ རྒྱལ་བའི་ཡུམ་མཆོག་རྡོ་རྗེ་གཡུ་སྒྲོན་མ། །ཆོས་སྐུའི་དབྱིངས་ལ་སྤྲོས་པ་མི་མངའ་ཡང༌། །ལོངས་སྐུ་རིགས་ལྔ་མ་དང་མཁའ་འགྲོའི་ཚུལ། །སྤྲུལ
སྐུ་སྨན་མོས་འགྲོ་དོན་མཛད་ལ་བསྟོད། །སྤྲུལ་སྐུའི་གནས་ལ་ངེས་པ་མ་མཆིས་ཀྱང༌། །རི་རབ་གླིང་དང་ནགས་ཚལ་མཚོ་གླིང་དང༌། །ལྷོ་མོན་བོད་དང་རྒྱ་གར་ཡུལ་ལ་སོགས། ཞིང་
རྣམས་ཀུན་ཏུ་དངོས་གྲུབ་སྟེར་ལ་བསྟོད། །ཧྲཱིཿ རྩེ་གཅིག་བསྟེན་པའི་སྐྱི་མཐིང་གངས་ཀྱི་ཡུམ་གཅིག་མ། །གངས་སྨན་རྒྱལ་མོ་འབུམ་གྱི་གཙོ་མོ་སྟེ། །སྐུ་ལ་གཡུ་ཡི་ལའུ་གསོལ།
མུ་ཏིག་ཤེལ་གྱི་ཕྱ་ཆུང་ཅན། །སྐུ་སྟོད་གཡུང་དྲུང་འཁྱིལ་བ་ལ། །དཔུང་རྒྱན་མཚལ་གྱི་ཐིག་ཕྲན་ཅན། །མེ་ཏོག་ཨུཏྤལ་མཛེས་པའི་སྐེད་བཅིངས་ཅན། །གཡས་ཀྱི་ཕྱག་ན་ཤེལ་གྱི་རྔ་✖

༄༅། །ཆུང་བསྣམས། །གཡོན་གྱི་ཕྱག་ན་གསེར་གྱི་འུ་ལུ་བསྣམས། །ཀླད་ལ་བསྐོར་ཞིང་ཐོག་འབེབས་མ། །བདུད་དང་མ་མོར་བཀའ་བསྒོ་མ། །སྤྱི་གཙུག་འོད་
ཀྱི་རྒྱལ་མཚན་ཅན། །ཉི་ཟེར་འབུམ་གྱི་ཞགས་འཕེན་མ། །དམ་ཉམས་དགྲ་བོའི་སྙིང་ནས་འདྲེན། །ཐུགས་ཀྱི་སྤྲལ་པ་འགྱེད་ཙ་ན། །མཚན་ཡང་དཀར་མོ་འོད་ལྡན་མ། །ཁྲོས་ན་མཐིང་
སྨན་རྒྱལ་མོ་སྟེ། །དྲག་པོའི་ལས་མཛད་མ་ཧཱ་ཀ་ལཱི་རཀྵ་སཱི། །ཐོག་སྨན་རྒྱལ་མོ་འབུམ་དང་བཅས། །མེ་སྟག་འཕྲོ་ཞིང་འོད་ཟེར་འབར། །འདིར་བཤམས་གསང་བའི་མཆོད་གཏོར་
* བཞེས༑ །བཅོལ་བའི་ཕྲིན་ལས་འགྲུབ་པར་མཛོད། །བྷྱོཿ༑ ཕོ་བྲང་སྨྱུག་རི་གཉན་པོའི་རྩེ་ལ་གནས། །དར་དཀར་བླ་བྲེ་པུ་རུ་རུ། །མཐིང་གི་གུར་ཕུབ་སི་ལི་ལི། །དུང་གི་ཚུགས་ཤིང་
རོངས་སེ་རོང༌། །ཤེལ་གྱི་ཆོན་ཕུར་ཁྲ་ལ་ལ། །སྦ་འབྲུ་སྨྱུག་འབྲུ་སི་ལི་ལི། །དུང་བྱ་དཀར་མོ་ཏ་ལ་ལ། །དུང་གི་ཁྱི་མོ་ཟུ་ལུ་ལུ། །དུང་གི་གྭའུ་སྒ་ར་ར། །དམ་ཚིག་ཅན་གྱིས་
གདུང་བའི་ཚེ། །གཡུ་ཡི་ལན་ཚར་ལྡེམས་ཤིང་ངོམས། །ཤིལ་གྱི་མཆེ་བ་གཙིགས་ཤིང་རྔམ། །དམ་ཉམས་སྒྲོལ་བའི་གིང་མ་བྷྱོཿ། །དགྲ་བོ་སྒྲོལ་བའི་གིང་ལ་བྷོ། རྡོ་རྗེ་གཡུ་སྒྲོན་དགྲ་

སྨན་བཙུན་ཆེན་མོ་དགྲ་ལ་བྷྱོཿ། བྷྱོཿ་བྷྱོཿ། བཛྲ་ལ་ལ་བྷྱོཿ། བཛྲ་ལི་ལི་བྷྱོཿ། སྙིང་ག་ན་ས་མ་ར་བྷྱོཿ། རུ་ལུ་རུ་ལུ་བྷྱོཿ་བྷྱོཿ་བྷྱོཿ། ཅེས་བསྟོད་ཅིང་བསྐུལ། སརྦ་གཙྪས་གཤེགས་སུ་གསོལ་
ལོ།། །།

།ལས་གཤིན་གཅིག་ཆར་དམར་པོ་མཆོད་པར་འདོད་པས། ཧཱུཾ༑ གནས་མཆོག་མཁའ་ལ་སྤྱོད་པའི་ཙཱ་རི་ཏྲ། །ཉམས་རྟོགས་གཅིག་ཏུ་འཆར་བ་འབྲས་བུའི་ཞིང་། །ཁྱད་༄༅།
པར་དེའུ་བྲག་དམར་གཞལ་ཡས་ནས། །དད་དང་གདུང་བའི་སེམས་ཀྱི་སྤྱན་འདྲེན་ན། །སངས་རྒྱས་བསྟན་པ་གཉན་པོ་སྲུང་བའི་ཕྱིར། །གནས་ཆེན་བདག་པོ་འཁོར་བཅས་གཤེགས་སུ་
གསོལ༑ །སྔོན་གྱི་ཞལ་བཞེས་ཐུགས་དམ་བརྩེར་དགོངས་ལ། །མྱུར་བར་བྱོན་མཛོད་བཛྲ་ས་མ་ཛཿ ཧཱུཾ༑ རང་བྱུང་རོལ་པ་སེངྒེའི་ཁྲིར། །ཆོས་རྗེ་རས་པའི་སྤྱན་སྔ་རུ། །དགེ་
བསྙེན་ཆེན་པོར་དམ་བཅས་པའི། །དམ་ལས་མ་འདའ་ཕྲིན་ལས་མཛོད། །གངས་ཅན་རི་བོ་གྲུ་འཛིན་དུ། །སིངྷ་རཏྣའི་སྤྱན་སྔ་རུ། །གནས་ཆེན་བདག་པོར་མངའ་གསོལ་བའི། །དམ་
ལས་མ་འདའ་ཕྲིན་ལས་མཛོད། །སེ་མོ་གཉན་གྱི་ནེ་གོང་དུ། །འགྲོ་བའི་མགོན་པོའི་སྤྱན་སྔ་རུ། །བསྟན་པ་སྐྱོང་བར་ཞལ་བཞེས་པའི། །དམ་ལས་མ་འདའ་ཕྲིན་ལས་མཛོད། །ས་མ་
ཡ་ཧཱུྃ། ཧཱུཾ ཁྱོད་དང་མཐུན་པའི་དམ་རྫས་ནི། །གདེངས་ཅན་བཤོས་བུ་ཟུར་གསུམ་ལ། །གསེར་སྐྱེམས་བདུད་རྩི་ཕུད་ཀྱིས་བྲན། །ལེ་བརྒན་རུ་མཚོན་མཁའ་ལ་འཕྱར། ། སི

གླང་ཆེན་དམར་པོ་རོལ་དུ་མདུར། །བསྟན་པ་བསྲུང་ཕྱིར་བཞེས་སུ་གསོལ། །གཞན་ཡང་དགྱེས་པའི་མཆོད་པ་ནི། །འབྲི་ཞོ་ལུག་ཞོ་ཤ་བའི་ཞོ། །ཀ་ར་བུ་རམ་སྦྲང་རྩི་སྦྱར། །ཁམ་བུ་
ཀུ་ཤུ་སྟར་ཀ་དང༌། །ཅོ་ལེ་ཉོ་ལེ་རྒུན་འབྲུམ་སོགས། །གསོལ་ཅིག་རོལ་ཞིག་དགྱེས་པར་མཛོད། །གཡེངས་ཏེ་མཆོད་གཏོར་ཆག་པ་དང་། །གཡེལ་ཏེ་དམ་རྫས་མ་ཚངས་སོགས།
དམ་ཅན་ཐུགས་དང་འགལ་བ་ཡི། །ཉམས་ཆག་ཉེས་པར་གྱུར་པ་བཤགས། །ཁྱོད་ཀྱང་སྔོན་གྱི་ཞལ་བཞེས་བཞིན། །མ་གཡེལ་མ་འདའ་ཕྲིན་ལས་མཛོད།། གཏོར་འབུལ་ནི། ཨཾ་ཧྲི ཥྚི་བི་
ཊེ་ཏ་ན་ན་ཡ་མ་རཱ་ཛ་ཀ་ལ་རཱུ་པ་ཙ་མུཎྜི་ས་པ་རི་ཝཱ་རེ་བྷྱ༔ན་མ་༔སརྦ་སོགས་ནམ་མཁའ་མཛོད་སྔགས་བཏགས་པ་ལན་གསུམ་གྱིས་ཕུལ་ལ། ལས་ཀྱི་གཤིན་རྗེ་གཅིག་ཅར་དམར་པོ། གིང་ཆེན་བཞི། སྡེ་
དཔོན་བརྒྱད། གཤིན་རྗེའི་ཚོགས་འཁོར་དང་བཅས་པ་ཁྱེད་རྣམས་ལ། མཆོད་སྦྱིན་གྱི་གཏོར་མ་མཐུན་རྫས་མཆོད་པ་རྒྱ་ཆེན་པོ་སོགས་འདོད་དོན་སྤྱི་ལྟར་གསོལ། བསྟོད་པ་ནི། ཧཱུཾ༑ དྲེགས་པ་
སྡེ་བརྒྱད་ཀུན་གྱི་མགོན། །དཔལ་ལྡན་ཞིང་སྐྱོང་དབང་པོ་ཡི། །མཆེད་གཅིག་གནས་ཆེན་བདག་པོ་ནི། །ཅིག་ཅར་དམར་པོ་དམ་ཚིག་ཅན། །ལོ་བརྒྱད་ཁྱེའུ་གཞོན་ནུའི་ཚུལ། །ཉི་

།གཞོན་འཆར་ཀའི་གཟི་མདངས་ཅན། །མཚལ་རིས་དར་དམར་བེར་ཆེན་ལ། །གོང་གནོན་གསེར་གྱི་འབྲུག་ཆེན་འགྲོས། །མུ་རན་ཟ་འོག་འཇའ་ཚོན་༄༅།
རིས༑ །མེ་ཏོག་ལྷས་འཛུམ་སྐེད་དུ་བཅིངས། །ཡིད་བཞིན་ནོར་བུའི་ཕྲ་བཀོད་པའི། །རིན་ཆེན་དོ་ཤལ་མགུལ་དུ་འཆང༌། །འདོད་དགུའི་ལོངས་སྤྱོད་ཆར་བཞིན་འབེབས། །དམ་ཅན་
སྐྱོང་བའི་བརྩེ་གདུང་ཅན། །ཁྱོད་ཀྱི་ཐུགས་དམ་རྒྱུད་བསྐུལ་ན། །མ་གཡེལ་མ་འདའ་ཕྲིན་ལས་མཛོད།། ཅེས་བརྗོད་ནས། གཙྪས་རང་གནས་སུ་གཤེགས་པར་གསོལ་ལོ།། །།
530(B)

༄༅། །དགེ་བསྙེན་ཆེན་པོ་སྨྱོ།ཁ་མཆོད་པར་འདོད་པས། ཀྱཻ༑ གདོང་དམར་ཡུལ་གྱི་ཕ་རོལ་ན། །ཁ་ཁྲ་མོན་གྱི་ཚུ་རོལ་ན། །མནྟྲ་གཉྫ་ལྷ་མོའི་འཁར། །ཞིང་སྐྱོང་མ་མོའི་
གནས་མཆོག་ནས། །འཇིག་རྟེན་ཕུང་བྱེད་རཱ་ཧུ་ལ། །ལྷག་པར་ཁྲོས་པའི་མཐུ་རྩལ་ཅན། །འཆི་བདག་བདུད་པོ་མངོན་སུམ་པ། །ནག་པོ་ཏི་པ་རཱ་ཙ་སྟེ། །སྨྱོ་ཁའི་རྗེ་བཙུན་ཁྱེད་ལ
བདག །གསང་བའི་མཚན་ནས་འབོད་ལགས་ན། །བཀའ་ཉན་ལྷ་འདྲེ་གཉན་པོ་ཚོགས། །མདུན་བདར་མཆོད་པའི་གནས་འདིར་གཤེགས། །ནག་པོ་ཏི་པ་རཱ་ཙ་ཨཱ་ཀརྵ་པ་ཛཿ
ཀྱཻ༑ དང་པོ་ཀུན་བཟང་ཧེ་རུ་ཀ །དྲེགས་མཛད་ཕྱག་ན་རྡོ་རྗེས་ཁྱོད། །ངན་སྤྱོད་སྡིག་ལས་བཟློག་བྱས་ཏེ། །སངས་རྒྱས་བསྟན་པ་བསྲུང་བར་བསྐོས། །བར་དུ་པདྨ་ནམ་སྙིང་
དང་༑ །རས་ཆུང་རིག་འཛིན་གཉན་གྱི་བཀས། །དམ་པའི་ཟབ་རྒྱས་གཏེར་གཏད་ནས། །ཆོས་བདག་ཆེན་པོར་དབང་ཡང་བསྐུར། །ཐ་མར་མཚུངས་མེད་འབྲུག་པ་རྗེ། །སློབ་མར་
གསོལ་
བཅས་པས་དམ་ཚིག་ཆུ། །བྱིན་ནས་རྣལ་འབྱོར་དཔོན་སློབ་ཀྱི། །དགྲ་ལྷ་གཉན་པོར་མངའ་ཡང་གསོལ། །ད་ལྟར་སྔགས་འཆང་སྒྲུབ་པ་པོ། །འཁོར་དང་བཅས་པས་མཆོད་བཤམས་

ནས༑ །བཅོལ་བའི་ལས་རྣམས་སྒྲུབ་བྱེད་པའི། །ཕོ་ཉར་མངགས་སོ་ས་མ་ཛཿ ཀྱཻ༑ མི་གཙང་ཐབ་སོགས་རྐྱེན་གང་གིས། །ཁྱེད་ཀྱི་སྐུ་གསུང་ཐུགས་རྙོག་པའི། །གྲིབ་སེལ་
དམ་པའི་བསངས་འདི་འབུལ། །ཕྱིན་ཆད་འཁོར་འདིར་གནོད་མ་མཛད། །དགྲ་མགོ་དབང་པོ་དོན་དང་སྣོད། །ལྷབ་ལྷུབ་ལྡ་ལྡི་མཆོག་ཏུ་སྦྲེལ། །གསུར་ཆེན་དུད་པ་གདུགས་སུ་
ཕུབ༑ །ཞུན་ཆེན་སྒྲོན་མེའི་རྒྱལ་མཚན་བསྒྲེང༌། །ཁོང་ཁྲག་དམར་པོའི་བ་དན་འཕྱར། །སྲོག་དབུགས་བླ་ཚེའི་ཟས་ཀྱིས་བདར། །མཛངས་མས་མཛོད་དུ་བསགས་པའི་ནོར། །དཔའ་
བོ་གཡུལ་ངོར་ཆས་པའི་རྒྱན། །སྟག་ཤར་དགྲ་ལ་འཕེན་པའི་མཚོན། །སྔགས་ནག་བསྔོ་བའི་གཏོར་མ་གླུད། །བོན་པོའི་ཡས་གྱེར་གླུ་མ་དབྱངས། །སྐྱེས་ཕྲན་ན་ཆུང་རྩེ་དགའི་
དཔྱིད༑ །ས་དང་གནམ་ལ་བསྐྱོད་དགུའི་འགྲོ། །དངུལ་སྐྱོགས་མཛེས་པའི་གསེར་གྱི་སྐྱེམས། །འཕྱར་བའི་དར་ཀུན་བརྔན་དུ་འབུལ། །བཅོལ་བའི་ཕྲིན་ལས་སྒྲུབ་པར་མཛོད།། གཏོར་
མ་བསངས་སྦྱངས་ཏེ་དགྲ་བོའི་ཤ་ཁྲག་ཏུ་དམིགས་ནས། ༀ་ནག་པོ་ཏི་པ་རཱ་ཙ་ས་པ་རི་ཝཱ་ར་ཨི་དཾ་བ་ལིངྐ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་བསྔོས། བདག་དང་སྦྱིན་བདག་གི་འགལ་རྐྱེན་སེ་ལ་བ་དང༌། མཐུན་རྐྱེན

༄༅། །སྒྲུབ་པའི་གྲོགས་བཅོལ་ལོ།། ཀྱཻ༑ མེ་དཔུང་ནང་ནས་ཁྱོད་བཞེངས་ཚེ། །ཁྲོ་བོ་སྡིག་པའི་རྭ་རུ་ཅན། །ངམས་གནག་ལུས་པོ་མིག་གིས་ཁེངས། །ཟེར་
གྱིས་ཕོག་ཤི་མོད་ལ་འགྱེལ། །གནས་ལྕགས་ཐོག་འཕེན་སེར་བ་འབེབས། །གསེར་གྱི་འཁོར་ལོ་དུག་སྦྲལ་བསྣམས། །བདུད་རྟ་ཆིབས་ནས་འཛམ་གླིང་མྱུལ། །སྐྱེ་དགུའི་སྲོག་ལ་རྔམ་
3 ཟས་བྱེད། །མཐུ་རྩལ་ཆེན་པོ་ཁྱོད་ཀྱི་དཔུང་། །དྲེགས་པའི་ལྷ་སྲིན་སྡེ་བརྒྱད་ཚོགས། །དོ་ནུབ་སྡང་བའི་དགྲ་ལ་རྦད། །དོ་ནུབ་གནོད་པའི་བགེགས་ལ་བྷྱོཿ། །དུག་མཚོའི་རྦ་ནས་ལངས་
པའི་ཚེ། །སྟོད་ནི་སྲིན་པོ་སྨད་ལྟོ་འཕྱེ། །སྦྲུལ་ནག་དགུ་ཡི་གདེངས་ཀ་གཡོ། །ཁ་རླངས་དུག་གི་སྤྲིན་དུ་གཏིབས། །མཛེ་རིགས་བཅོ་བརྒྱད་དགྲ་ལ་འགྱེད། །འཁོར་ཡང་ཀླུ་གདོལ་
ནག་པོའི་ཚོགས། །དོ་ནུབ་སྡང་བའི་དགྲ་ལ་རྦད། །དོ་ནུབ་གནོད་པའི་བགེགས་ལ་བྷྱོཿ། །རི་ནག་དབུས་ནས་བསྐྱོད་ཙ་ན། །སྦལ་མགོ་ཁྲག་གི་མིག་དགུ་ཅན། །སྡོམ་སྡིག་སྦལ་སྦྲུལ་རྟ་
ཟེར་འཕྲོ། །མེ་དང་དུག་གི་སྨེ་བས་བརྒྱན། །དགྲ་བོ་འཛིན་ཤེས་གཏོང་མི་ཤེས། ྋ།གཉན་དང་ས་བདག་ཁྱོད་ཀྱི་བྲན། །དོ་ནུབ་སྡང་བའི་དགྲ་ལ་རྦད། །དོ་ནུབ་གནོད་པའི་བགེགས་ལ་་

ཞེས་བརྗོད་ནས་གཙྪས་རང་གནས་སུ་གཤེགས་པར་གསོལ་ལོ། །དེ་ལྟར་གཞི་བདག་གསུམ་གྱི་ཆོ་གའང་པདྨ་དཀར་པོས་སྦྱར་བའོ།།

༄༅། །དོན་བརྒྱུད་བསྟན་སྲུང་དབང་པོ་དགེ་བསྙེན་རྡོ་རྗེ་དགྲ་འདུལ་གྱི་གསོལ་ཕྲིན་དུས་ཀྱི་མེ་དཔུང་ཞེས་བྱ་བ་ཞུགས་སོ།།

༄༅། །ན་མོ་གུ་རུ་པདྨ་ཀཱ་ར་ཡ། །སུས་ཀྱང་བལྟ་བར་མི་བཟོད་གཟུགས་སྐུའི་བྱིན། །མཐོང་ན་རྣལ་
འབྱོར་ཡིད་ཀྱི་གདུང་སེལ་མཁན། །རབ་མྱུར་ཕྲིན་ལས་གློག་གི་སྤུ་གྲི་ཅན། །དགེ་བསྙེན་ཁྱོད་གཅིག་ངེས་ནས་མཆོད་ལ་
སྤྲོ། དེའང་དམ་ལྡན་གྱི་སྒྲུབ་པ་པོས། །གོང་དུ་ཡི་དམ་ལྷའི་རྟེན་དང༌། ཆོས་སྐྱོང་འདི་ཉིད་ཀྱི་སྐ་འབག་སྲོག་འཁོར་བླ་རྡོ་བཅས་པ་
དང་༑ བྲིས་སྐུ་ཡོད་ན་དགྲམ་པའི་མདུན། རྟེན་གཏོར་བཙན་བཤོས་དམར་པོ་གྲུ་གསུམ་སྦྲུལ་དཀྲིས་ཅན། མདུན་དང་གཡས་གཡོན་དུ་གྲུ་
།དོན་བརྒྱུད་བསྟན་སྲུང་རྡོ་རྗེ་དགྲ་འདུལ་ཆེ།

༄༅། །གསུམ་གསུམ། གཡོན་རྒྱབ་སྨན་བཤོས་བུ་ཁུར། བར་དུ་ཐེབ་ཀྱུ། བཙན་ར་ཁམ་པའི་སྙིང་ཚིལ་དང་ཤ་ཁྲག་གིས་བརྒྱན། བསྭེ་མདའ་འུག་སྒྲོ་རྒྱན་
ལྡན་ལ་འབོད་སྔགས་ཀྱིས་བྲིས་པ་གཟུགས། དར་དམར་གྱི་གདུག་ཕུབ། སྐབས་སུ་དྲག་གཏོར་བྱེད་ན། གཙོ་བོ་གཡས་དཀྱུས། ཐེབ་ཀྱུའི་ཚབ་ཏུ་གཙང་དམར་དང་ཁྲག་ཀོང་བྱ། མདུན་
དུ་མཆོད་གཏོར། སྨན་རཀ་གསེར་གཡུ་ཁྲག་ཆང་གི་སྐྱེམས་ཕུད། ཆུ་གཉིས་ཉེར་སྤྱོད། ཕྱི་རྟེན། གླང་དམར། ར་དམར། སྲིན་བྱ། ཁྱི་དམར་སོགས་གཟུག །བསེའི་གོ་ཁྲབ་
རལ་གྲི་མདའ་མདུང་སོགས་སྤྱན་གཟིགས་ཀྱི་རྣམ་པ་མ་ཚངས་བ་མེད་པ། བརྗིད་ཅིང་ཞུད་པར་བསྟར་ལེགས་སུ་བཤམས་ལ། རང་ཉིད་ཡི་དམ་པདྨ་དབང་ཆེན་སོགས་གང་རུང་གི་རྣལ་འབྱོར་

དང་ལྡན་པས། ལྷ་བསྐྱེད་པ་ནི། རང་ཉིད་ལྷར་གསལ་བའི་མདུན་དུ་ཁྲག་གི་རྒྱ་མཚོ་དམར་ནག་རབ་ཏུ་འཁྲུག་ཅིང་མེ་རླུང་འཚུབས་པའི་དབུས་སུ་ཧྲཱིཿ༔ལས་ལས་བྱེད་ཀྱི་བཤན་པ་དམར་པོ་རྔམས་ཤིང་
ཁྲོས་པའི་གཟུགས་ཅན་ཕྱག་གཡས་རུ་མཚོན་རྣོན་པོ་ནམ་མཁའ་ལ་འཕྱར་ཞིང་གཡོན་དམ་ཉམས་པའི་ཙིཏྟ་བཟུང་ནས་ཞལ་དུ་གསོལ་བ། སྐྱི་ལ་བསྭེ་ཁྲབ་དང་དང་བསྭེ་རྨོག་གྱོན་པ་རླུང་ལྟར་
མགྱོགས་པའི་རྟ་དམར་ལ་ཞོན་པ། དེའི་རྒྱབ་ཏུ་ཤིན་ཏུ་མཛེས་པའི་སྨན་མོ་གསེར་གཡུའི་རྒྱན་དང་ལྡན་པ། མདའ་དར་དང་མེ་ལོང་འཛིན་པ། མདུན་དུ་འགུགས་བྱེད་བཙན་གྱི་བཤན་པ་
དམར་པོ་གཡས་ལྕགས་ཀྱུ་དང་གཡོན་ཞགས་པ་བསྣམས་པ། གཡས་སུ་སྒྲོལ་བྱེད་བདུད་གྱི་བཤན་པ་ནག་པོ་གཡས་རལ་གྲི་དང་གཡོན་བདུད་ཞགས་འཛིན་པ། གཡོན་དུ་སྲོག་གཅོད་གཤིན་
རྗེའི་བཤན་པ་དམར་ནག་གཡས་སྙིང་དང་གཡོན་ཟངས་གྲི་འཛིན་པ། དེ་གསུམ་ཀའང་ཞབས་གཉིས་བརྐྱང་བསྐུམ་བསྒྲད་པའི་ཚུལ་གྱིས་བཞུགས་པ། སྦྲུལ་དང་དུར་ཁྲོད་ཀྱི་ཆས་ཀྱིས་བརྒྱན་པ་
འཇིགས་པའི་གཟུགས་ཅན། དེ་རྣམས་ཀྱི་ཕྱི་རོལ་དུ་བཙན་གྱི་དམག་ཚོགས་འབུམ་ཕྲག་བསམ་གྱིས་མི་ཁྱབ་པས་བསྐོར་བ། ཐམས་ཅད་ཀྱང་མཚོན་ཆ་སྣ་ཚོགས་པ་ཐོགས་ནས་གདུག་པ་

།ཅན་སྒྲོལ་བ་ལ་རིངས་པར་གཏུམ་ཞིང་རྔམས་པའི་ཧ་སྒྲ་དང་བསྭ་སྒྲ་ཆེན་པོས་གནམ་ས་གཡོ་བ། དྲག་ཤུལ་གྱི་ནུས་པ་ཐོགས་པ་མེད་པ། ལྷ་མ་སྲིན་སྡེ་བརྒྱད་དངཞཱ ༄༅།
བཅས་པ་རྣམས་ཀྱི་སྙིང་ཁར་ཏྲི་རང་གི་ཐུགས་ཀ་ནས་འོད་འཕྲོས་ཐིམ་ཡུལ་བདེ་ཆེན་ཕུག་དང་རང་བཞིན་གྱི་གནས། ཁྱད་པར་བླ་མ་གོང་མའི་གདན་ས་སོགས་ནས་དམ་ཅན་ཆེན་པོ་འཁོར་དང་
བཅས་པ་སྐད་ཅིག་གིས་སྤྱན་དྲངས་བཛྲ་མ་ཛཿས་སྤྱན་དྲངས་པར་མོས་ཤིང་བཙན་རའི་སྙིང་ཚིལ་དང་སྤོས་དཀར་སྦྱར་བའི་དུད་པ་བཏང༌། དར་དམར་དང་རྔ་མ་དཀར་དམར་གཡོབ། བརྗིད་པའི་དབྱངས་དང་
གསུམ་
བཅས། ཀྱཻ༑ སངས་རྒྱས་བསྟན་པ་སྲུང་བའི་ཕྲིན་ལས་པ། །དམ་ཉམས་དགྲ་བོ་སྒྲོལ་བའི་བཤན་པ་སྟེ། །གང་བཅོལ་ལས་རྣམས་སྒྲུབ་པའི་ཕོ་ཉ་བ། དགེ་བསྙེན་ཆེན་པོ་དམ་ཚིག་
བརྩེ་གདུང་ཅན། །ཐིམ་ཡུལ་བདེ་ཆེན་ཕུག་གི་གནས་མཆོག་ནས། །འཁོར་བཅས་མཆོད་པའི་གནས་འདིར་སྤྱན་འདྲེན་ན། །དབྱངས་སྙན་རོལ་མོར་བཅས་པས་ཁྱོད་འབོད་དོ། །ཐོགས་
མེད་རྫུ་འཕྲུལ་ལྡན་པས་འདིར་གཤེགས་ཤིག། ཅེས་དང༌། ༀ་ཧྲཱིཿ ཤྭ་ཏྲི་གུར་ལང་ཨཱ་ར་བཛྲ་བྷོ་ཛཿ ཛཿ ཞེས་པས་སྤྱན་དྲངས་ཏེ་མདུན་དུ་བྱོན་པ་བསྐྱེད་པའི་ལྷ་དང་གཉིས་མེད་དུ་གྱུར་ཏེ་དགྱེས་བཞིན་བཞུགས་པ་

ལ༑ ·དམ་ཚིག་བསྒྲགས་པ་ནི། ཀྱཻ༑ སྔོན་ཚེ་བཤན་པ་དམར་པོ་ཁྱོད། །སློབ་དཔོན་པདྨ་འབྱུང་གནས་ཀྱིས། །དམ་ཚིག་རྡོ་རྗེ་སྤྱི་བོར་བཞག །དགེ་བསྙེན་ཆེན་པོ་དམ་ལ་བཏགས།
མཁས་གྲུབ་འཇམ་དབྱངས་ཆོས་རྗེ་ཡིས། །དབེན་གནས་སྲུང་མར་བཀའ་བསྒོས་ཤིང་། །ཡོངས་འཛིན་ངག་གི་དབང་པོ་ཡིས། །སྒྲུབ་བརྒྱུད་བསྟན་པའི་གཉེར་ཁ་གཏད། །རྗེ་བཙུན་ཆོས་
ཀྱི་མགོན་པོ་ཡིས། །ཇི་ལྟར་དམ་ལ་བཞག་པ་བཞིན། །ཁྱོད་ཀྱང་དམ་ལས་མ་འདའ་བར། །བདག་གིས་བཅོལ་བའི་ཕྲིན་ལས་མཛོད།། ྋསྤྱིར་མཆོད་པ་ནི། ཀྱི༑ ཁྱོད་ཀྱི་དགྱེས་པ་སྐྱེད་
པའི་ཕྱིར། །མཆོད་རྫས་སྤྱན་གཟིགས་སྣ་ཚོགས་པ། །དངོས་འབྱོར་ཡིད་ཀྱིས་སྤྲུལ་བྱས་ནས། །མྱུར་མཛད་སྲུང་མ་ཁྱོད་ལ་འབུལ། །བཤོས་བུ་ཟུར་གསུམ་རི་ལྟར་བརྩེགས། །དཀར་
དམར་ཤ་ཁྲག་རྒྱན་གྱིས་བརྒྱན། །དམ་རྫས་བདུད་རྩིས་བྲན་པ་འདི། །རྡོ་རྗེ་དགྲ་འདུལ་ཁྱོད་ལ་འབུལ། །དམ་ཉམས་དགྲ་བོའི་ཤ་དང་ཁྲག །ནང་ཁྲོལ་གློ་སྙིང་ཞག་དང་བཅུད།
དབུགས་དབང་པོ་རྣམས་ལྔར་བཅས། །བཤན་དམར་པོ་དགྱེས་པར་རོལ།། ཅེས་དང༌། བྱེ་བྲག་ཏུ་གཏོར་མ་བྱིན་གྱིས་བརླབས་ཤིང་འབུལ་བ་ནི། ཨོཾ་སྭ་བྷཱ་ཝས་སྦྱངས། སྟོང་པ་ཉིད་དུ་གྱུར། ༥

ཇག་༄༅། །པའི་ངང་ལས་ཨཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཁཾ་ལས་གཏོར་རྫས་འདོད་པའི་ཡོན་ཏན་ལྔ་དང་ལྡན་པ་དགྲ་བགེགས་ཀྱི་ཤ་ཁྲག་ལ་སོགས་པ་དགེ་
མེའི་
འུབསྙེན་ཆེན་པོ་ཇི་ལྟར་དགྱེས་པའི་བཟའ་བཏུང་འབྱོར་པ་ཕུན་སུམ་ཚོགས་པ་དང་ལྡན་པར་གྱུར། ཨོཾ་བྷཾ་ཏྲཾ་ཧྲཱི་ཨཱཿ ལན་གསུམ་གྱིས་བརླབས་ནས། ཨོཾ་སརྦ་སུཾ་ཏྲི་རི་ཏྲི་ཏ་ན་ན་ཁ་རེ་ཧཱུྃ་ཨ་བྷི་ཤུ་ས་མ་
ཡ་ཏྲི་ཤཾ་ཡ་ས་པ་རི་ཝཱ་ར་ཨི་དཾ་བ་ལིངྐ་སོགས་གཏོར་སྔགས་བཏགས་པ་བདུན་ནམ་གསུམ་དང༌། ཨ་ཀཱ་རོ༴ ༸ལོན་གསུམ་བཅས་ཀྱིས་ཕུལ་བས། ཆོས་སྐྱོང་ཆེན་པོ་འཁོར་བཅས་ཀྱིས་ཧབ་ཐོབ་ཏུ་རོལ་པས་དགྱྀས་ཤིང་ཚིམས་པར་
༢༡
གྱུར་པ་ལ། འདོད་དོན་གསོལ་བ་ནི། དགེ་བསྙེན་ཆེན་པོ་རྡོ་རྗེ་དགྲ་འདུལ་རྩལ་སྲོག་བདག་ཨ་བསྭེ་ཆེན་པོ། འགུགས་བྱེད་བཙན། སྒྲོལ་བྱེད་བདུད། སྲོག་གཅོད་གཤིན་རྗེའི་བཤན་
པ༑ ལས་བྱེད་བཤན་པའི་རིགས། འཁོར་བཤན་པ་འབུམ་སྡེའི་ཚོགས་སྐུ་འཁོར་དང་བཅས་པ་ཁྱེད་རྣམས་ལ་མཆོད་སྦྱིན་གྱི་གཏོར་མ་མཐུན་རྫས་མཆོད་པ་རྒྱ་ཆེན་པོ་འདི་འབུལ་ལོ། །
བསྔོའོ༑ མགྲོན་ནོ། །ཚིམས་ཤིང་དགྱེས་པར་བཞེས་ལ་རྩ་བརྒྱུད་བླ་མ་དམ་པ་རྣམས་ཀྱི་བཀའ་དང་དམ་ལས་མ་འདའ་བར། སངས་རྒྱས་ཀྱི་བསྟན་པ་སྲུང་། དཀོན་མཆོག་གི་དབུ་འཕང་

བསྟོད༑ དགེ་འདུན་གྱི་སྡེ་སྐྱོངས། དཔལ་ལྡན་བླ་མ་དམ་པའི་སྐུ་ཚེ་སྲིངས། ཆོས་མི་ནུབ་པའི་རྒྱལ་མཚན་ཚུགས། རྣལ་འབྱོར་པ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་
ཐམས་ཅད་ཀྱི་འགལ་རྐྱེན་བར་ཆད་སོལ། ཚེ་དབང་ལོངས་སྤྱོད་སྤེལ། མཐུན་རྐྱེན་སྒྲུབ། སྡང་བའི་དགྲ་སོད། གནོད་པའི་བགེགས་ཐུལ། ཁམས་གསུམ་དབང་དུ་སྡུས། ལེགས་
པ་བརྒྱ་དང་སྤྲོད། ཉེས་པ་སྟོང་དང་བསྣོལ། བསམ་པ་རྒྱ་མཚོ་སྒྲབས། རེ་བ་རྒྱ་མཚོ་སྐོང༌། ཇི་ལྟར་འདོད་པའི་དོན་ཐམས་ཅད་ཆོས་ལྡན་ཡིད་ཞིན་དུ་འགྲུབ་པའི་སྡོང་གྲོགས་གཉན་པོ་
མཛད་དུ་གསོལ། །བདག་སོགས་རྣམས་ཀྱི་ཆོས་དང་མཐུན་པའི་དོན། །ཇི་ལྟར་བསམ་ཀུན་ཡིད་བཞིན་འགྲུབ་པ་དང༌། །ནད་གདོན་བགེགས་སོགས་བར་དུ་གཅོད་པའི་ཚོགས། །ཉེ་བར་
ཞི་བར་བྱིན་གྱིས་བརླབས་ཏུ་གསོལ།། བསྟོད་པ་ནི། ཀྱཻ༑ དགེ་བསྙེན་རྡོ་རྗེ་དགྲ་འདུལ་ནི། །སྐུ་མདོག་དམར་པོ་གཟི་བརྗིད་ཅན། །རབ་འཇིགས་ཁྲོ་གཏུམ་རྔམས་པའི་ཞལ། །མི་
ཤིགས་གོ་ཁྲབ་སྐུ་ལ་གསོལ། །ཕྱག་གཡས་མདུང་དམར་དགྲ་ལ་བསྣུན། །གཡོན་པས་དམ་ཉམས་ཙིཏྟ་གསོལ། །གསེར་གྭ་གཡུ་ཡི་ཕྲ་ཚོམ་ཅན། །སྲབ་འཇམ་དར་ལ་བརྒྱུས་

ཇག་༄༅། །དང་། །རིན་ཆེན་དོ་ཤལ་མགུལ་དུ་འཕྱང༌། །མྱུར་མགྱོགས་རྟ་དམར་རླུང་བཞིན་རྒྱུག །འགུགས་བྱེད་བཙན་གྱི་བཤན་པ་དང༌། །སྒྲོལ་བྱེད་བདུད་ཀྱི་བཤན་
མེའི་
འུ པ་དང༌། །སྲོག་གཅོད་གཤིན་རྗེའི་བཤན་པ་སོགས། །འཁོར་ཡང་བཤན་པ་འབུམ་སྡེས་བསྐོར། ྋ།བཀའ་སྲུང་ཆེན་པོ་དམ་ཚིག་ཅན། །བསྟོད་དོ་བདག་གིས་ཁྱོད་ལ་བསྟོད། །རྣལ་
འབྱོར་བདག་ཅག་འཁོར་བཅས་རྣམས། །གཞི་ལམ་བྱེས་གསུམ་གར་འདུག་ཀྱང༌། །རྒྱབ་ནས་སྐྱོར་ལ་མདུན་ནས་བསུས། །ལེགས་དང་སྤྱོད་ལ་ཉེས་དང་བསྣོལ། །བསམ་པ་སྒྲུབ་ལ་རེ་
བ་སྐོངས། །ཤ་ཁྲག་བརྒྱན་པའི་གཏོར་མ་དང་། །དམ་རྫས་བདུད་རྩི་འདི་གསོལ་ལ། །བཅོལ་བའི་ཕྲིན་ལས་སྒྲུབ་པར་མཛོད།། ཅེས་དང༌། སྐབས་སུ་བཟླས་པ་བྱ་བར་སྤྲོ་ན། བདག་ཉིད་ཡི་
དམ་ལྷའི་ཐུགས་ཀ་ནས་འོད་ཟེར་དམར་པོ་མེ་ལྕེའི་རྣམ་པར་ལྟ་བུ་ཚ་ཞིང་མྱུར་ལ་བདེ་བ་ཆེན་པོའི་རང་བཞིན་ཅན་འཕྲོས། ྋ མདུན་གྱི་དགེ་བསྙེན་ཆེན་པོའི་ཐུགས་ཀར་ས་བོན་ཧྲཱིཿ ཡིག་གི་མཐར་རང་
སྔགས་ཀྱི་ཕྲེང་བས་བསྐོར་བ་ལ་ཕོག་པས། ཐུགས་རྒྱུད་ལ་ཟག་མེད་བདེ་བའི་རང་བཞིན་གྱིས་མཉེས་ཤིང་ཆགས་པར་གྱུར། འོད་ཟེར་ཚུར་འདུས་པ་དང་ལྷན་ཅིག་སྲུང་མའི་དབང་པོའི་མཐུ་

སྟོབས་ནུས་ཕྲིན་ཐམས་ཅད་དབང་དུ་བསྡུས་ནས་བདག་ལ་ཐིམ་པས། དགེ་བསྙེན་འཁོར་བཅས་ཀྱི་སྲོག་དབང་དུ་གྱུར་ནས་བཀའ་ཉན་གསུང་སྡོད་ལས་རྣམས་ཅི་བཅོལ་འབད་མེད་དུ་སྒྲུབ་པར་
མོས་ལ། ཨོཾ་ཧྲཱིཿ སུཾ་ཏྲི་ཤུ་ཏྲི་གུར་ལང་ཨ་ར་བཛྲ་བྷོ་ཛཿ ཛཿ ཞེས་ཅི་ནུས་སུ་བཟླའོ། མཐར་གོང་ལྟར་གཏོར་མ་བྱིན་གྱིས་རླབས་ཤིང་འབུལ་ལ་ཕྲིན་ལས་ཀྱང་གསོལ། ཡིག་བརྒྱ་བརྗོད་ལ་ནོངས་པ་ཐམས་ཅད་ཀྱང་བཤགས་
པར་བྱའོ། །ཆོས་སྐྱོང་དགེ་བསྙེན་ཆེན་པོའི་ཧོ་གསོལ་ནི། ཧོཿ དགེ་བསྙེན་རྡོ་རྗེ་དགྲ་འདུལ་རྩལ། ལས་བྱེད་གཤན་པ་དམར་པོ། དྲེགས་པའི་བཙན་རྒོད་ཆེན་པོ། སངས་རྒྱས་བསྟན་པའི་བཀའ་
སྲུང་༑ དམ་ཅན་གཤིན་རྗེའི་ལས་མཁན། ཞང་ཞུང་བོན་གྱི་སྐྱོང་བ། སྲོག་བདག་ཨ་བསེ་ཆེན་པོ། བཙན་དམག་འབུམ་ཕྲག་སུམ་བརྒྱའི་གཙོ་བོ། བཀའ་བརྒྱུད་བླ་མའི་བཀའ་
ཉན༑ རིག་འཛིན་ཡོངས་ཀྱི་ཕོ་ཉ། གདུག་ཅན་དགྲ་བོའི་གཤེད་མ། འགུགས་བྱེད་བཙན། སྒྲོལ་བྱེད་བདུད། སྲོག་གཅོད་གཤིན་རྗེའི་གཤན་པ་སོགས་འཁོར་དང་བཅས་པ་ཁྱེད་རྣམས་
ལ་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་འབུལ་ལོ། བསྔོའོ། མཆོད་དོ། །ཚིམ་ཞིང་དགྱེས་པར་གྱུར་ཅིག །རྗེ་བཙུན་བླ་མ་རྣམས་ཀྱི་བཀའ་དང་དམ་ལས་མ་འདའ་བར་དཀོན་མཆོག་གི་

ཞཱ|༄༅། །དབུ་འཕང་བསྟོད། དགེ་འདུན་གྱི་སྡེ་སྐྱོང༌། དགོན་གནས་དང་དཀོར་ནོར་སྲུངས། བདག་ཅག་སྒྲུབ་པ་པོའི་ཁ་ཟུང་། ཤགས་ཐོག ལེགས་པ་བརྒྱ་དང་
སྤྲོད༑ ཉེས་པ་སྟོང་དང་བསྣོལ། རྒྱབ་ཀྱི་སློག་པ་དང་མདུན་གྱི་འཁར་བ་མཛོད། གཡས་ཀྱི་ཐལ་མོ་གྱིས། གཡོན་གྱི་དཔུང་པ་བསྐྱོར། ཉིན་གྱི་བྱ་ར་མཛོད། མཚན་གྱི་མེལ་ཚེ་
མཛོད༑ སྔུན་ནས་བསུས། ཕྱི་ནས་སྐྱོར། བསམ་པ་ཐམས་ཅད་བསྒྲུབ། རེ་བ་རྒྱ་མཚོ་སྐོང་། ཡིད་ལ་བཞེད་པ་ཐམས་ཅད་ལྷུན་གྱིས་སྒྲུབ་པ་དང་། གཞན་ཡང་ཞི་རྒྱས་དབང་དྲག་གི་
འཕྲིན་ལས་མ་ལུས་ཐོགས་མེད་མྱུར་དུ་མཛོད་ཅིག རྟེན་འབུལ་རྒྱས་པར་བྱ་བ་ནི།ྋ ཀྱེ། དཀར་པོ་སྐྱོང་བ་ལྷ་ཡི་དམག་དཔོན་ཆེ། །ལས་ཀྱི་གཤིན་རྗེ་ཁྲོས་པ་སྲིན་པོའི་གཟུགས། །བདུད་དམག་
ལས་འཁོལ་སྲོག་བདག་ཨ་བསྭེ་རྒྱལ། །དགེ་བསྙེན་ཆེན་པོ་ཆེ་རྡོ་རྗེ་དགྲ་འདུལ་ལ། །དྲེགས་པའི་བཙན་དང་གཟའ་རྒོད་བདུད་ཀྱི་རིགས། །ལས་བྱེད་བཤན་དམར་འབུམ་སྡེའི་དམག་གི་
དཔུང་།༑ །འབུམ་ཕྲག་ཚོགས་ཀྱིས་མདུན་བདར་ཁྱེད་རྣམས་ལ། །ཕྲིན་ལས་མཛད་ཕྱིར་མཐུན་རྫས་རྟེན་འདི་འབུལ། །འཆར་ཀའི་མདངས་ཀྱིས་འཇིག་རྟེན་གསལ་སྣང་ཞིང་། །གང་བལྟས་

ཡིད་འོང་ལྷུན་སྟུག་རྔ་རྔོག་ཅན། །ཤ་རྒྱས་ལུས་གྲིམས་རྐང་ལག་ཁོང་ཡངས་པ། །གློག་ཞགས་ལྟ་བུར་མྱུར་ཞིང་རབ་འཁྱུགས་པའི། །བང་འགྲོས་གོམ་གསར་རླུང་གི་ཤུགས་འཆང་
བའི༑ །སྟོང་གསུམ་སྐད་ཅིག་ཉུལ་བའི་ཅང་ཤེས་རྟ། །སྲིད་འདིའི་རྡུལ་གྱི་གྲངས་བཟུང་ཐམས་ཅད་པར། །རིན་ཐང་ཅན་གྱི་གོས་དང་རིན་ཆེན་ལ། །རྣམ་འགྱུར་བཀོད་པ་དུ་མའི་བཟོ་རྩེད་
ཅན༑ །ནོར་བུའི་ཕྲ་ཚོམ་ལེགས་བཏབ་པད་དམར་སྒ། །ཡོབ་ཆེན་གོང་རྨེད་སྲབ་མཐུར་རྒྱན་ཀུན་གྱིས། །ཚར་དུ་དངར་བྱས་རྟ་མཆོག་འདི་དག་འབུལ། ། སྔོ་བསངས་རྭ་རྩེ་འབར་བས་
མཁའ་ཕུག་པའི། །ཁྲག་རྒྱུན་མཚམས་སྤྲིན་མཐུག་པོས་ལུས་བགོས་པ། ཁ་རླངས་མེ་རླུང་འཚུབས་དང་ལྷན་ཅིག་ཏུ། །དྲག་པོའི་ངར་སྐད་འབྲུག་སྟོང་བཞིན་བསྒྲགས་པས། །རྒོལ་བའི་
ཚོགས་རྣམས་རྒྱ་མཚོའི་མཐར་བསྐྲད་ཀྱང༌། །གཟུགས་ཕུང་ལ་རྔམས་རྨིག་བརྡབ་ཐུག་ཆོམ་གྱིས། །བསད་པའི་ཤ་ཁྲག་འབོག་འདྲའི་གླང་དམར་ཁྱུས། །གནམ་སའི་ཁྱོན་རྣམས་གང་བར་
བྱས་འདི་འབུལ། །འཇིག་དུས་མེ་ཕུང་འབར་འདྲའི་གཟུགས་ཀྱི་ཞུད། །ཁྲོས་པའི་མིག་དམར་བླ་སྲོག་ལ་རྣོ་བའི། །མཚོན་ཆ་ཁར་བསྲེལ་དཔའ་བའི་སྒྲ་འབྱིན་པ། །གདོང་ལྔའི་རྩལ་ལྡན་

ཇག་༄༅། །སྟོང་གསུམ་གང་འདི་འབུལ། །ཉི་གཞོན་ཁུ་བས་རབ་སྦག་སྤུ་ཞོལ་པོས། །གླིང་བཞི་འགེབས་པར་རྩོམ་ལ་འགྲན་བཟོད་པའི། །རྣོ་འཁྱོགས་རྭ་ཡིས་ཚངས་པའི་
མེའི་
འུ གནས་འཆིང་བ། །བརྗིད་པའི་ར་ཁྱུས་འཇིག་རྟེན་ཁྱབ་པར་འབུལ། །གནམ་ལྕགས་མཆུ་སྡེར་གཏུམ་པའི་ཤུགས་དྲག་པོ། །མཐོང་བས་བསྟན་དགྲའི་དོན་སྙིང་ཁར་འབྱིན་པ། །སྲིན་གྱི་བྱ་
དམར་སྲོག་གི་བཤན་པའི་སྡེས། །ནམ་མཁའི་ཁམས་ཁྱབ་ཀླད་དུ་ལྡིང་རྣམས་འབུལ། །དཔའ་བོ་གཡུལ་བསད་སྲིན་ཁྲ་འུག་པའི་སྙིང་། །ར་ཡི་སྙིང་དང་ཐོད་སོགས་རིན་ཆེན་ལྔ། །སྲོག་
བཞིའི་སྔགས་ཀྱིས་བསྟིམས་ཤིང་ཆགས་འཁྲིལ་བའི། །བླ་རྡོ་ཡོངས་ཚངས་མི་འབྲལ་རྟེན་དུ་འབུལ། །ལྷ་མིའི་བསོད་ནམས་མཐུ་ལས་འོང་བའི་རྫས། །དཔའ་བརྗིད་བསྭེ་དང་རིན་ཆེན་ལྔའི་
གོ་ཆ། །སྲ་བཙན་རྨོག་ཞུ་ཕུབ་སོགས་ལེགས་བརྒྱན་པ། །རྔམས་བརྗིད་བཀྲ་བའི་སྤྱན་གཟིགས་རྒྱ་མཚོ་འབུལ། འབོད་པའི་དར་དམར་འཆིང་བའི་ལེན་ཞགས་དང༌། །རྣོ་བའི་ལྕགས་ཀྱུ་
དགྲ་སྟུ་ཤང་ལང་གྲི། །གནམ་ལྕགས་མདའ་གཞུ་སྟག་རལ་གཟིགས་ཤུབས་བཅས། །མདུང་དམར་ལ་སོགས་དགྱེས་དགུའི་རྟེན་རྣམས་འབུལ། །གཞན་ཡང་དཔའ་བོ་ཁྱོད་དང་མཐུན་པའི་✖

དངོས༑ །སྨན་ཕུད་དུག་ཁྲག་གསུར་ཆེན་གཏོར་མ་བཤམས། །བརྣབ་འོས་དཀོར་ནོར་བཞེད་དགུ་ཆར་དུ་བསྙིལ། །བཟའ་བཏུང་འབྱོར་ཚོགས་སྤངས་འདིས་ཐུགས་དམ་བསྐང་། །བདག་
ཅག་མ་རིག་དབང་སོང་ནོངས་པའི་ལས། །རྡོ་རྗེ་ཐེག་པ་སྤྱི་དང་བྲེ་བྲག་གི །ཕྱི་ནང་གསང་བའི་དམ་ཚིག་གཉན་པོ་དང༌། །ཁྱད་པར་ཆོས་སྐྱོང་ཁྱོད་ཀྱི་སྐུ་གསུང་ཐུགས། །རྩ་བ་ཡན་ལག་
ཚུལ་བཞིན་བསྲུང་རྒྱུ་ལ། །འགལ་བར་གྱུར་པའི་ཉམས་ཆག་མ་ལུས་པ། །ཐུགས་དམ་དབང་གིས་བཟོད་པར་བཞེས་མཛོད་ལ། །བསྟན་སྲུང་ཆེན་པོ་འཁོར་དང་བཅས་པ་རྣམས། །དགྱེས་
ཤིང་མཉེས་པའི་རྟེན་འདིར་བཞུགས་ནས་ཀྱང༌། །བདག་གི་བསམ་དོན་ཡིད་བཞིན་འགྲུབ་པ་དང༌། །གནོད་པའི་དགྲ་བགེགས་ཐལ་བའི་རྡུལ་དུ་རློག །བཀའ་བརྒྱུད་བསྟན་པ་ཕྱོགས་མཐར་
རྒྱས་པར་མཛོད།། ཐུགས་དམ་བསྐང་བ་ནི། ཀྱཻ༑ དགེ་བསྙེན་རྡོ་རྗེ་དགྲ་འདུལ་འཁོར་བཅས་ཀྱི། །ཐུགས་དམ་གཉན་པོ་བདག་གིས་སྐོང་བ་ནི། །བསམ་པ་ཙམ་གྱིས་སྟོང་གསུམ་བསྐོར་བའི་
ཕྱིར༑ །རྟ་དམར་རླུང་ལྟར་མགྱོགས་པས་ཐུགས་དམ་བསྐང༌། །སངས་རྒྱས་བསྟན་པའི་ཁུར་ཆེན་ཁུར་བའི་ཕྱིར། །གླང་དམར་རི་ལྟར་འགྱིང་བས་ཐུགས་དམ་བསྐང༌། །དབེན་གནས་

ཇག་༄༅། །གཙུག་ལག་ཁང་རྣམས་བསྲུང་བའི་ཕྱིར། །ཁྱི་དམར་རབ་ཏུ་འཇིགས་པས་ཐུགས་དམ་བསྐང༌། །དཔའ་བོ་ཁྱོད་ཀྱི་རྟེན་རྫས་ཡིན་པའི་ཕྱིར། །ར་དམར་སྤུ་ཞོལ་
མེའི་
བརྗིད་པས་ཐུགས་དམ་བསྐང་། །རྒྱལ་བའི་བསྟན་ལ་བྱ་ར་བྱེད་པའི་ཕྱིར། །བྱ་དམར་ཀླད་ལ་ལྡིང་བས་ཐུགས་དམ་བསྐང་། །བཀའ་བཞིན་ཕྲིན་ལས་མ་ལུས་བསྒྲུབ་པའི་ཕྱིར། །ཕོ་ཉ་བྲན་
གཡོག་འབུམ་གྱིས་ཐུགས་དམ༴ གང་ན་བཞུགས་ཀྱང་མྱུར་དུ་འབོད་པའི་ཕྱིར། །རྒྱན་གོས་གཡབ་དར་དམར་པོས་ཐུགས་དམ་བསྐང་། །ལྗགས་ཀྱི་དབང་པོ་རབ་ཏུ་ཚིམ་པའི་ཕྱིར།
བཤོས་བུ་ཤ་ཁྲག་བརྒྱན་པས༴ དཔའ་བོའི་སྟོབས་དང་གཟི་བརྗིད་བསྐྱེད་པའི་ཕྱིར། །འབྲུ་བཅུད་དམ་རྫས་བདུད་རྩིས༴ དྲག་པོའི་ལས་ལ་ཁྲོ་ཞིང་རྔམས་པའི་ཕྱིར། །དམར་ཆེན་ཁྲག་གི་
བཏུང་བས༴ བཅོལ་བའི་ཕྲིན་ལས་མ་ལུས་བསྒྲབ་པའི་ཕྱིར། །བཟའ་བཏུང་འབྱོར་པ་རྒྱ་མཚོས༴ སྙན་གྲགས་ཚངས་པའི་དབྱངས་ལྟར་སྒྲོགས་པའི་ཕྱིར། །སྣ་ཚོགས་དབྱངས་སྙན་རོལ་
གསོལ་
མོས༴ མཆོད་པའི་རྫས་རྣམས་མང་དུ་སྤེལ་བའི་ཕྱིར། །ཏིང་འཛིན་སྔགས་དང་ཕྱག་རྒྱས་ཐུགས་དམ༴ འཁོར་བཅས་བཞེད་དགུ་ཡོངས་སུ་བསྐང་བའི་ཕྱིར། །ར་དམར་དོན་སྙིང་རྣམ་

ལྔས་ཐུགས༴ ཁྱད་པར་དགྱེས་པ་མཆོག་ཏུ་བསྐྱེད་པའི་ཕྱིར། །བཅུད་ལྡན་ཀྲུམ་ཤ་ངར་མས༴ ཟག་མེད་བདེ་བས་མཉེས་པར་བྱ་བའི་ཕྱིར། །ཡིད་འཕྲོག་སྨན་གྱི་བུ་མོས༴ རྒྱལ་བའི་
བསྟན་པ་གཙུག་ཏུ་ཁུར་བའི་ཕྱིར། །དར་དམར་རྒྱལ་མཚན་མཛེས་པས་ཐུགས༴ གང་ལ་དམིགས་པ་སྲུང་ཞིང་སྐྱོབ་པའི་ཕྱིར། །རིན་ཆེན་གོ་ཁྲབ་བསྒྲིགས་པས་ཐུགས༴ དྲེགས་པ་སྡེ་
བརྒྱད་དམག་དཔོན་མཛད་པའི་ཕྱིར། །མདུང་དམར་རུ་མཚོན་འཕྱར་བས༴ ཉམས་པའི་ཤ་ཁྲག་ཞལ་དུ་གསོལ་བའི་ཕྱིར། །དམ་རྫས་མི་སྙིང་དམར་པོས་ཐུགས༴ དམ་ཉམས་དགྲ་བོའི་
སྙིང་ལ་གཟིར་བའི་ཕྱིར། །ཕྱག་མཚན་ལྕགས་མདའ་ལྕགས་གཞུས༴ གནོད་བྱེད་དགྲ་བགེགས་མྱུར་དུ་འགུགས་པའི་ཕྱིར། །ཞགས་དམར་གློག་ལྟར་འཁྱུགས་པས༴ རྣལ་འབྱོར་བདག་
གི་དགྲ་ལྷ་མཛད་པའི་ཕྱིར། །ཚིགས་གསུམ་རྒོད་སྒྲོ་ལྟོང་དམར༴ ལོག་འདྲེན་དགྲ་བགེགས་རྡུལ་དུ་བརླག་པའི་ཕྱིར། །གནམ་ལྕགས་མཚོན་ཆ་ངར་མས་ཐུགས༴ ཕ་རོལ་དགྲ་དཔུང་མ་
ལུས་གཞོམ་པའི་ཕྱིར། །བཤན་དམར་དམག་ཚོགས་འབུམ་གྱིས༴ མཐུན་པའི་དམ་རྫས་ཚང་བར་བཤམས་པ་འདིས། །འཁོར་བཅས་དགྱེས་པ་མཆོག་ཏུ་བསྐང་གྱུར་ཏེ། །རྣལ་འབྱོར་

།བདག་གི་ཡིད་ལ་གང་འདོད་པའི། །དངོས་གྲུབ་མ་ལུས་དགྱེས་བཞིན་སྩལ་དུ་གསོལ། །ཁྱོད་ཀྱི་ཐུགས་དང་འགལ་བའི་ཉེས་པ་རྣམས། །བཟོད་པར་བཞེས་
ཤིག་དམ་ཅན་སྲུང་མའི་ཚོགས། །ཞི་རྒྱས་དབང་དྲག་བཅོལ་བའི་ཕྲིན་ལས་རྣམས། །དེ་དག་ཁྱོད་ཀྱིས་མྱུར་དུ་སྒྲུབ་པར་མཛོད།། གཏོར་མ་སྟོབ་ནས་དྲག་པོའི་ལས་ལ་བསྐུལ་ཞིང་ཕྲིན་ལས་བཅོལ་བ་
ནི༑ དམར་གྱི་གཏོར་མ་དགྲ་བོའི་ཤ་ཁྲག་གི་རང་བཞིན་ཅན་ཆོས་སྐྱོང་འཁོར་བཅས་ལ་གཏོར་སྔགས་བཏགས་པས་ཕུལ་ཏེ། ཀྱེེ༑ སྐྱེས་བུ་ཆེན་པོ་ད་ཚུར་བྱོན། །དགྲ་དང་བགེགས་ལ་ཁྱོད་བསྐལ་གྱིས། །གུམ་
གུམ་ཆུམ་ཆུམ་ད་ཚུར་བྱོན། །ཤར་ཤར་འུར་འུར་ད་ཚུར་བྱོན། །བཤན་པ་དམར་པོ་ད་ཚུར་བྱོན། །བཙན་གྱི་སྐྱེས་བུ་བརྒྱ་བརྒྱ་ནི། །བསྭེ་ཆས་གྱོན་ཞིང་ལག་ཞགས་ཐོགས། །བསྭེ
མདུང་དམར་པོ་ཏ་ལ་ལ། །བསྭེ་ཡི་ལན་ཕྲན་ཤ་ར་ར། །ལན་ཕྲན་རེ་ལ་སྤྲུལ་པ་རེ། །དམག་དཔུང་འབུམ་འབུམ་དགྲ་ལ་འགྱེད། །བཙན་རྟ་དམར་པོ་ཞོན་ནས་རི་ལུང་འགེངས། །བཙན་
གྱི་རྟ་པ་མང་པོས་སྡང་དགྲ་སོད། །བསྟན་པ་སྲུང་ཞིང་དགྲ་སྙིང་དྲོངས་ལ་ཤོག །བཤན་པ་དམར་པོ་འཁོར་བཅས་རྣམས། །དུས་ལ་བབ་པོ་ས་མ་ཡ།། ཞེས་བཅོལ་ནས་གཏོར་མ་སྒྲུབ་ཁང་སྟེང་དུ་

ཕུལ༑ །སྐབས་སུ་གལ་ཆེ་ན། དགེ་བསྙེན་འཁོར་བཅས་དགྲ་ཡུལ་དུ་ཆས་ནས་དགྲ་དཔུང་རྩད་ནས་བཅོམ་པར་མོས་ལ་གཏོར་མ་མེ་མཚོན་གྱི་རང་བཞིན་དུ་བསམ་པས་ཟོར་དུ་འཕང༌། སླར་གཏོང་རག་ཏུ་མཆོད་བསྟོད་བྱས་ལ། སྲུང་མ་འཁོར་
བཅས་རྟེན་ལ་གཉིས་མེད་དུ་བསྟིམས་ཤིང༌། རྟེན་རྣམས་སྒྲུབ་ཁང་དུ་མིས་མི་མཐོང་བར་སྦ། ཁྱད་པར་དུ་གསང་རྟེན་ལུས་ལ་སྦ་བའི་མན་ངག་ཤེས་ན་སྲུང་མ་འཁོར་བཅས་ལུས་དང་གྲིབ་བཞིན་དུ་མི་འབྲལ་བར་འགྲོགས་ནས་སྲུང་སྐྱོབ་རྣམ་བཞིའི་
ཕྲིན་ལས་ཐོགས་མེད་དུ་སྒྲུབ་པར་གསུངས་སོ། །དེ་ལྟར་དོན་བརྒྱུད་སྲུང་མའི་དབང་པོ་འདི་ཉིད་ཀྱི་ཕྲིན་ལས་ཆོས་དབང་གཏེར་བྱོན་རྩ་བར་བཞག རྗེ་ཡོངས་འཛིན་ཀུན་དགའ་ལྷུན་གྲུབ་ཀྱིས་མཛད་པའི་གསོལ་ཕྲིན་རྟེན་འབུལ་དང་སྐོང་བར་བཅས་
པས་ཁ་བསྐང་བ་ཕུན་གླིང་གི་གསུང་རྒྱུན་ཇི་ལྟ་བ་ཆོག་བསྒྲིགས་མར་སྐབས་སུ་བསྙེན་པ་བྱ་ཚུལ་སོགས་སྒྲུབ་ཐབས་ཆ་ཚང་བའི་ཆ་རྐྱེན་དུ་ཁ་སྣོན་ཕྲན་བུ་དང་བཅས་ཏེ། །རྒྱལ་བ༧མདོ་ཁམས་པའི་མཚན་གྱི་བྱིན་རླབས་ཙམ་ཐོབ་པའི་བཙུན་གཟུགས་འདུ་
ཤེས་གསུམ་པ༸དོན་བརྒྱུད་ཉི་མར་འབོད་པས་རབ་རྒྱལ་ཤིང་སྟག་ཆོ་འཕྲུལ་ཟླ་བའི་གྲལ་ཚེས་བཅོ་ལྔ་དགེ་བར་སྦྱར་བ་སངས་རྒྱས་བསྟན་པ་རྒྱས་པའི་ཆ་རྐྱེན་དུ་གྱུར་ཅིག། །། སརྦ་མངྒ་ལཾ།། །།

*|༄༅། །ཇག་མེའི་གསོལ་ཀ་ཧཱུཾ་སྒྲ་བཅུ་དྲུག་ནི། ཧཱུཾ། མཐོ་བ་སྲིད་པའི་ཡང་སྟེང་གི །རྩུབ་འགྱུར་ཚལ་ན་རུ་མཚོན་ཅན། །དཀར་པོ་ལྷ་ཡི་དབང་ཕྱུག་གི །དམག་
a དཔོན་ཆེན་པོ་གཤེགས་སུ་གསོལ། ཧཱུཾ། དམའ་བ་ས་འོག་རིམ་པ་དགུའི། །གྲོང་ཁྱེར་མཆོག་ནས་སྲོག་བདག་དམར། །ཆོས་ཀྱི་རྒྱལ་པོ་གཤིན་རྗེ་ཡི། །ལས་མཁན་ཆེན་པོ་གཤེགས་
སུ་གསོལ། ཧཱུཾ། བར་གྱི་བདུད་ཡུལ་ཁ་རག་གླིང་། །གདོང་དམར་ཡུལ་ནས་ཨ་བསྭེ་རྒྱལ། །ཞང་ཞུང་བོན་གྱི་སྐྱོང་བ་ཆེ། །དགྲ་ལྷའི་རྒྱལ་པོ་གཤེགས་སུ་གསོལ། ཧཱུཾ། ལྷག་
པར་མོན་ཁམས་ཐིམ་པོ་ཡི། །བདེ་ཆེན་གནས་ན་བཙན་རྒོད་རྒྱལ། །རིག་འཛིན་བླ་མའི་བཀའ་ཉན་མཆོག །ཇག་པ་མེ་ལེན་གཤེགས་སུ་གསོལ།། མཆོད་པ་ནི། ཧཱུཾ། བསད་པའི་
དམར་ཆོལ་ལྦུ་གསར་ཅན། །དགྲ་བོའི་སྙིང་རྩ་ནས་འབབ་དང༌། །སྣ་ཚོགས་འབྲུ་ཡི་ཛ་གད་ཆང༌། །གསེར་ཁ་གཡུ་ཁས་བརྒྱན་ཏེ་འབུལ། ཧཱུཾ། དགྲ་མགོ་བྲེག་པའི་ཕྲེང་བ་
༈ གཏིབས༑ །ཤ་དྲི་གསར་པའི་ན་བུན་འཐུལ། །རྒྱལ་བའི་རུ་མཚོན་སྣང་བར་སྦར། །དཔའ་བའི་འབྲུག་སྒྲ་ལྡིར་བ་འབུལ། ཧཱུཾ། ཡིད་གར་འོད་བ་སྒྲུབ་པའི་རྒྱན། །སྡང་བའི་དགྲ་བོ་

འཇོམས་པའི་ཆས། །བརྣབ་འོས་ཁྱིམ་གྱི་གནང་ཆེན་ནོར། །ཕྱུགས་ཀྱི་འགྲོ་བ་ཀུན་ཀྱང་འབུལ། ཧཱུཾ། རྟ་དམར་གླང་དམར་ར་དག་གི །ཤ་ནི་ངར་བཅས་བ་ལིངྐ་། །སྙིང་དང་ནང་
ཁྲོལ་སྣ་ཚོགས་ཀྱིས། །རྒྱ་མཚོ་ཆེན་པོ་བྱས་ཏེ་འབུལ།། བསྟོད་པ་ནི། ཧཱུཾ། གདུག་པ་ཁྱོད་ཀྱི་གཟུགས་ཀྱི་བྱིན། །མ་རུངས་ཇག་པའི་ཚ་ངད་ཀྱིས། །བར་ཆད་བགེགས་ཀྱི་ཕྱེ་མ་
ལེབ༑ །ཐམས་ཅད་གཞོབ་ཀྱང་མེད་པར་བསྲེགས། ཧཱུཾ། གཟིར་བའི་སྤྱན་གྱིས་མ་ནོར་བགེགས། །ཁྲོས་པའི་ཞལ་གྱི་མཆེ་བའི་རྩེར། །མེ་ལེན་དམ་ཚིག་ཉམས་པའི་སྲོག །འཇིག་
རྟེན་ཁམས་ན་ཅང་མེད་དོ། ཧཱུཾ། རྡོ་རྗེའི་རྨོག་ཞུ་ཁྲབ་ཆེན་ཕུབ། །མདུང་དམར་ཞགས་བཟུང་མདོ་དྲུག་ཆས། །ཞུབ་ཅན་རྟར་ཞོན་དཔའ་སྐྱེན་གདོང༌། །སུས་ཀྱང་ཚུགས་པར་མི་ནུས་
ཧཱུཾ། སྲིན་བྱ་ཁུས་འདེབས་འཕར་ཁྱི་ངར། །བཙན་དམག་ཅོ་སྒྲས་ཁོལ་བ་རྣམས། །མེ་རུ་འབར་ཞིང་རླུང་དུ་འཚུབས། །དགྲ་བོའི་སྲོག་ལ་དུག་ཏུ་གྱུར།། བསྐུལ་བ་
ནི། ཧཱུཾ། སྲིད་གསུམ་འཇོམས་པའི་ཇག་པ་ནི། །ཞེ་སྡང་མེ་ལྟར་འབར་བ་རྣམས། །དགྲ་བོའི་སྲོག་རྩ་ལེན་ལ་སོང༌། །སྲོག་དང་དབུགས་ལ་རྔམས་ཟས་གྱིས། ཧཱུཾ ། མི་སྡུག་✖

ཏྠུཾ1༦ ༄༅། །གཟུགས་དགུའི་རྫུ་འཕྲུལ་ཇག །དགྲ་དང་བགེགས་ཀྱི་སྟེང་དུ་སྒྱུར། །མི་སྙན་ངག་གི་དམོད་པའི་མེ། །ལེན་མཁན་དགྲ་འདི་ཡིན་པས་བསྐུལ། ཧཱུཾ། ལྷ་
སྲིན་དྲེགས་པའི་ཇག་དཔོན་ཁྱོད། །ཐུབ་པའི་ལྷ་འདྲེ་གར་ཡང་མེད་། །མི་བོ་ཟས་སྐལ་ཡིན་པའི་ཕྱིར། །དགྲ་བོར་མེ་འདྲར་སྲོག་ལེན་མཛོད། ཧཱུཾ། ཇག་དམར་རལ་གུ་བརྡབས་ནས་
ཁྱོད་རྦད་དོ། །དམ་བསྐུལ་མེ་དཔུང་སྦར་ནས་ཁྱོད་རྦད་དོ། །ལན་རྩའི་རྩ་བ་བཤད་ནས་ཁྱོད་རྦད་དོ། །དགྲ་བོའི་སྲོག་གཅོད་ལས་འདི་འགྲུབ་པར་མཛོད།། དམ་ཅན་ཇག་པ་མེ་ལེན་ཞེས། །གྲུབ་
པའི་བཀའ་ཉན་དེ་མཆོད་པའི། །ཆོ་ག་ཧཱུཾ་སྒྲ་བཅུ་དྲུག་པ། །པདྨ་དཀར་པོ་བདག་གིས་སྦྱར།། །། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།
556(B) ⇨

༄༅། །ཆོས་སྐྱོང་དགེ་བསྙེན་ཆེན་པོའི་གསོལ་ཁ་ལོག་འདྲེན་ཚར་གཅོད་ཅེས་བྱ་བཞུགས་སོ།།

༄༅། །ཧྲཱིཿ བསྟན་སྲུང་རྒྱ་མཚོའི་གཙོ་བོ་བྱ་རོག་མཚན། །གང་གི་བཀའ་ཉན་ལས་ཀྱི་གཤིན་རྗེའི་འཕྲུལ། །སྲིད་གསུམ་ཀུན་
ལ་དབང་བྱེད་སྲོག་གི་བདག །གདོང་དམར་ཡུལ་ན་བཙན་རྒོད་ཨ་བསྭེ་རྒྱལ། །དགེ་བསྙེན་ཆེན་པོ་རྡོ་རྗེ་དགྲ་འདུལ་རྩལ། །རྣལ་འབྱོར་གདུང་བའི་
སེམས་ཀྱིས་སྤྱན་འདྲེན་ན། །རྒྱ་བོད་ཞང་ཞུང་ལི་མོན་ཐིམ་ཡུལ་ཕུག །རང་བཞིན་གནས་དང་གྲུབ་པའི་གཞལ་ཡས་ནས། །དམ་ཚིག་གཉན་པོའི་
ཕྲིན་ལས་རྗེས་དགོངས་ལ། །བཙན་དམག་བཤན་པ་འབུམ་སྡེའི་འཁོར་ཚོགས་བཅས། །སྟོང་གསུམ་ཉུལ་བའི་རྫུ་འཕྲུལ་མཐུ་རྩལ་གྱིས། །མ་

ཇགམེའི་
འུ ༄༅། །ཐོགས་མྱུར་དུ་གནས་འདིར་གཤེགས་སུ་གསོལ།། དམ་བཞག་ནི། སྔོན་ཚེ་འཇམ་དཔལ་དབང་ཆེན་རྟ་མཆོག་དང༌། །
པདྨ་ཀ་རས་དམ་ཚིག་གཉེར་ཁ་གཏད། །བརྒྱུད་གསུམ་རིག་འཛིན་སྲུང་མར་དབང་བསྐུར་ཞིང༌། །ལོག་འདྲེན་བདུད་དགྲ་སྒྲོལ་བའི་བཤན་པར་བ་
སྐོས༑ །ཁྱད་པར་མཉམ་མེད་འབྲུག་པ་ཡབ་སྲས་རྗེས། །རྣལ་འབྱོར་ཡོངས་ཀྱི་དགྲ་ལྷར་མངའ་གསོལ་ནས། །སྒྲུབ་བརྒྱུད་བསྟན་པའི་མེལ་ཚེར་
བཀའ་བསྒོས་བཞིན། །དམ་ལས་མ་འདའ་བཅོལ་བའི་ཕྲིན་ལས་མཛོད།། མཆོད་པ་ནི། ཧཱུཾ༑ དམ་ཅན་དགྱེས་པའི་མཆོད་སྤྲིན་མཁའ་ཁྱབ་

ཀློང་༑ །སྨན་རཀ་གཏོར་ཚོགས་བརྟན་གཡོའི་འདོད་ཡོན་ངོས། །ཕྱི་ནང་གསང་བའི་མཐུན་རྫས་ལོངས་སྤྱོད་ནོར། །ཉམས་པ་བསྒྲལ་བའི་ཤ་ཁྲག་དོན་སྣོད་དབང་། །སྔགས་རྒྱ་ཏིང་འཛིན་
གྱིས་བརླབས་མ་ཚངས་མེད། །མི་ཟད་དང་བའི་སེམས་ཀྱིས་འབུལ་གྱིས་བཞེས། །རྩ་བ་ཡན་ལག་དམ་ཚིག་ཉམས་ཆག་ཀུན། །མཐོལ་བཤགས་ཚངས་པར་སྩོལ་ལ་བཞེད་དོན་
སྒྲུབས།། བསྟོད་པ་ནི། ཧཱུྃ༑ འཇིགས་བྱེད་དྲེགས་པའི་སྡེ་དཔོན་གཤིན་རྗེའི་གཤེད། །མ་རུང་དུག་ལྔ་འཇོམས་ལ་ཁྲོས་པའི་གར། །དྲག་ཤུལ་ཆེན་པོ་གཏུམ་ཞིང་རྔམས་པའི་བྱིན། །
དུས་མཐའི་མེ་དཔུང་རབ་གནོན་ཁྱོད་ལ་བསྟོད། །རྩུབ་འགྱུར་ཚལ་སོན་ལྷ་ཡི་དགྲ་ལྷའི་རྒྱལ། །སྲིད་པ་རྐོས་འདེབས་བདུད་གྱི་དམག་དཔོན་པོ། །གཤིན་རྗེའི་སྒྲོལ་གིང་ཆེ་བཙན་རོལ་པ་
བདུན༑ །ཅིར་ཡང་སྣང་བའི་བཀའ་སྲུང་ཁྱོད་ལ་བསྟོད། །ཇག་པར་ཆས་པའི་བཙན་རྒོད་མཐུ་རྩལ་ཅན། །ཉི་མ་འབུམ་གྱི་གཟི་འཕྲོག་གཙིགས་པའི་ཞལ། །སྐྱེ་འགྲོའི་སྲོག་དབུགས་ཤ་ཁྲ་
ག་ཟར་རྔམས་པ། །མཐོང་བས་དྲེགས་པ་ཀུན་འདུལ་ཁྱོད་ལ་བསྟོད། །རིན་ཆེན་གོ་ཁྲབ་དར་གོས་རྒྱན་བརྗིད་ཅིང༌། །རླུང་ཤུགས་ལས་འགེངས་རྟ་དམར་ལ་ཆིབས་ནས། །སྟོང་གསུམ་

། ཀུན་ཉུལ་སྡེ་བརྒྱད་ལས་ལ་འགྱེད། །ལྷ་སྲིན་དྲེགས་པའི་ཇག་དཔོན་ཁྱོད་ལ་བསྟོད། །ཕྱག་གཡས་མདུང་དམར་བ་དན་སྲིད་རྩེར་བསྒྲེང། །བསྟན་པའི་རྒྱལ་༄༅།
༜ མཚན་མངོན་མཐོ་འདོད་དགུའི་གཏེར། །གཡོན་པས་བདུད་བཞིའི་སྙིང་གསོལ་ཞགས་དམར་གྱིས། །དགྲ་བགེགས་སྙིང་འདྲེན་སྲོག་འཕྲོག་ཁྱོད་ལ་བསྟོད། །མཐུ་རྩལ་སྟོབས་ཀྱིས་འཇིགས་
རྟེན་གསུམ་གཡོ་ཞིང་། །འགུགས་སྒྲོལ་སྲོག་གཅོད་བཤན་པ་མཆེད་གསུམ་དང་། །བཙན་བདུད་བཤན་རིགས་འཁོར་དམག་འབུམ་འབུམ་གྱིས། །བསྟན་དགྲ་འཇོམས་མཛད་འཁོར་བཅས་
ཁྱོད་ལ་བསྟོད། །མྱུར་མགྱོགས་རྟ་དམར་འཇིགས་པའི་གླང་དམར་ར། །བྱ་གཅན་གཏུམ་དགུ་ཤ་ཟའི་འཁོར་གྲངས་མེད། །ཀླད་རོལ་ཤུལ་ཁྲིད་གནམ་ས་ཀུན་འགེངས་པའི། །ལས་བྱེད་
བཤན་པ་དམར་པོ་ཁྱོད་པ་ལ་བསྟོད། །རྩ་རྒྱུད་རིག་འཛིན་བླ་མའི་བཀའ་བཞིན་དུ། །བཀའ་བརྒྱུད་བསྟན་སྐྱོང་ཆོས་བྱེད་སྒྲུབ་པ་པོའི། །སྡང་དགྲ་འདུལ་དང་ཕུན་ཚོགས་ལེགས་བྱས་
དཔལ༑ །ཡིད་བཞིན་རྒྱས་པའི་ཕྲིན་ལས་མི་གཡེལ་མཛོད།། རྗེ་ཡོངས་འཛིན་ཀུན་དགའ་ལྷུན་གྲུབ་ཀྱིས་མཛད་པའོ།། །། རྟེན་འདོགས་དགོས་པ་ཀུན་ཚང་ནི། ན་མོ་པདྨ་ཀཱ་རཱ་ཡ། དཀར་པོ་སྐྱོང་བ་ལྷ་ ྣ

ཡི་དམག་དཔོན་ཆེ། །ལས་ཀྱི་གཤིན་རྗེ་ཁྲོས་པ་སྲིན་པོའི་གཟུགས། །བདུད་དམག་ལས་འཁོལ་སྲོག་བདག་ཨ་བསེ་རྒྱལ། །དགེ་བསྙེན་ཆེན་པོ་རྡོ་རྗེ་དགྲ་འདུལ་ལ། །དྲེགས་པའི་བཙན་
ཞཱི དང་གཟའ་རྒོད་བདུད་ཀྱི་རིགས། །ལས་བྱེད་བཤན་དམར་འབུམ་སྡེའི་དམག་གི་དཔུང་། །འབུམ་ཕྲག་ཚོགས་ཀྱིས་མདུན་བདར་ཁྱེད་རྣམས་ཀྱིས། །འཕྲིན་ལས་མཛད་ཕྱིར་མཐུན་རྫས་རྟེན་
འདི་འབུལ། །འཆར་ཀའི་མདངས་ཀྱིས་འཇིག་རྟེན་གསལ་སྣང་ཞིང༌། །གང་བལྟས་ཡིད་འོང་ལྷུན་སྟུག་རྔ་རྔོག་ཅན། །ཤ་རྒྱས་ལུས་གྲིམས་རྐང་ལག་ཁོང་ཡངས་པ། །གློག་ཞགས་ལྟ་
བུར་མྱུར་ཞིང་རབ་འཁྱུག་པའི། །བང་འགྲོས་གོ་གསར་རླུང་གི་ཤུགས་འཆང་བས། །སྟོང་གསུམ་སྐད་ཅིག་མྱུལ་བའི་ཅང་ཤེས་རྟ། །སྲིད་འདིའི་རྡུལ་གྱི་གྲངས་གཟུང་ཐམས་ཅད་པར།
རིན་ཐང་ཅན་གྱི་གོས་དང་རིན་ཆེན་ལ། །རྣམ་འགྱུར་བཀོད་པ་དུ་མའི་བཟོ་རྩེད་ཅན། །ནོར་བུའི་ཕྲ་ཚོམས་ལེགས་བཏབ་པད་དམར་སྒ། །ཡོབ་བཅས་གོང་སྨད་སྲབ་མཐུར་རྒྱན་ཀུན་གྱིས།
མཚར་དུ་དངར་བྱས་རྟ་མཆོག་འདི་དག་འབུལ། །སྔོ་སངས་རྭ་རྩེ་འབར་བས་མཁའ་ཕུག་པའི། །ཁྲག་རྒྱུན་མཚམས་སྤྲིན་ཐུག་པོས་ལུས་གོས་པ། །ཁ་རླངས་མེ་རླུང་འཚུབ་དང་ལྷན་ཅིག་

༄༅། །ཏུ། དྲག་པོའི་ངར་སྐད་འབྲུག་སྟོང་བཞིན་བསྒྲགས་པས། །རྒོལ་བའི་ཚོགས་རྣམས་རྒྱ་མཚོའི་མཐར་བསྐྲད་ཀྱང༌། །གཟུགས་ཕུང་ལ་རྔམས་རྨིག་བཏབ་ཐུག་
ཆོམ་གྱིས། །གསོད་པའི་ཤ་ཁྲག་འབོད་འདྲའི་གླང་དམར་ཁྱུས། །གནམ་སའི་ཁྱོན་རྣམས་གང་བར་བཅས་འདི་འབུལ། །འཇིགས་དུས་མེ་ཕུང་འབར་འདྲའི་གཟུགས་ཀྱི་ཞུད། །ཁྲོས་པའི་
མིག་དམར་བློ་སྲོག་ལ་རྣོ་བའི། །མཚོན་ཆ་ཁར་བསྲེལ་དཔའ་བའི་སྒྲ་བྱིན་པ། །གདོང་ལྔའི་རྩལ་ལྡན་སྟོང་གསུམ་གང་འདི་འབུལ། ྋ།ཉི་གཞོན་ཁུ་བས་རབ་སྦགས་སྤ་ཞོལ་པོས། །གླིང་
དཱི
བཞི་འགེབས་པར་རྩོམ་ལ་འགྲན་བཟོད་པའི། །རྣོ་འཁྱོགས་རྭ་ཡིས་ཚངས་པའི་གནས་འཆིང་བ། །བརྗིད་པའི་རྭ་ཁྱུས་འཇིག་རྟེན་ཁྱབ་པ་འབུལ། །གནམ་ལྕགས་མཆུ་སྡེར་གཏུམ་པོའི་ཤུགས་
དྲག་པོ། །མཐོང་བས་བསྟན་དགྲའི་དོན་སྙིང་ཁར་འབྱིན་པ། །སྲིན་གྱི་བྱ་དམར་སྲོག་གི་བཤན་པའི་སྡེས། །ནམ་མཁའི་ཁམས་ཁྱབ་ཀླད་དུ་ལྡིང་རྣམས་འབུལ། །དཔའ་བོ་གཡུལ་བསད་
གསོལ་
སྲིན་ཁྲ་འུག་པའི་བྱ། །ར་ཡི་སྙིང་དང་ཐོད་སོགས་རིན་ཆེན་ལྔ། །སྲོག་བཞིའི་སྔགས་ཀྱིས་སྟིམས་ཤིང་ཆགས་འཁྲིལ་པའི། །བླ་རྡོ་ཡོངས་ཚང་མི་འབྲལ་རྟེན་དུ་འབུལ། །ལྷ་མིའི་བསོད་
ཁ་563

ནམས་མཐུ་ལས་འོངས་པའི་རྫས། །དཔའ་བརྗིད་བསེ་དང་རིན་ཆེན་ལྔའི་གོ་ཆ། །སྲ་བཙན་རྨོག་ཞོལ་ཕུབ་སོགས་ལེགས་བརྒྱན་པ། །རྔམ་བརྗིད་བཀྲ་བའི་སྤྱན་གཟིགས་རྒྱ་མཚོ་འབུལ།
འབོད་པའི་དར་དམར་འཆིང་བའི་ལན་ཞགས་དང༌། །རྣོ་བའི་ལྕགས་ཀྱུ་དགྲ་སྟུ་ཤང་ལང་གྲི། །གནམ་ལྕགས་མདའ་གཞུ་སྟག་རལ་གཟིག་ཤུབས་བཅས། །མདུང་དམར་ལ་སོགས་དགྱེས་
དགུའི་རྟེན་རྣམས་འབུལ། །གཞན་ཡང་དཔའ་བོ་ཁྱོད་དང་མཐུན་པའི་དངོས། །སྨན་ཕུང་ཤ་ཁྲག་གསུར་ཆེན་གཏོར་མ་བཤམས། །བརྣབ་འོས་དཀོར་ནོར་བཞེད་དགུ་ཆར་དུ་བསྙིལ།
བཟའ་བཏུང་འབྱོར་ཚོགས་སྤུངས་འདིས་ཐུགས་དམ་བསྐང་། །བདག་ཅག་མ་རིག་དབང་སོང་ནོངས་པའི་ལས། །རྡོ་རྗེ་ཐེག་པ་སྤྱི་དང་བྱེ་བྲག་གི །ཕྱི་ནང་གསང་བའི་དམ་ཚིག་གཉན་པོ་
དང་༑ །ཁྱད་པར་ཆོས་སྐྱོང་ཁྱོད་ཀྱི་སྐུ་གསུང་ཐུགས། །རྩ་བ་ཡན་ལག་ཚུལ་བཞིན་བསྲུང་རྒྱུ་ལ། །འགལ་བར་གྱུར་པའི་ཉམས་ཆག་མ་ལུས་པ། །ཐུགས་དམ་དབང་གིས་བཟོད་པར་
བཞེས་མཛོད་ལ། །བསྟན་སྲུང་ཆེན་པོ་འཁོར་དང་བཅས་པ་རྣམས། །དགྱེས་ཤིང་བསྙེན་པའི་རྟེན་འདིར་བཞུགས་ནས་ཀྱང་། །བདག་གི་བསམ་དོན་ཡིད་བཞིན་གྲུབ་པ་དང༌། །གནོད་པའི་

ཇག་༄༅། །དགྲ་བགེགས་ཐལ་བའི་རྡུལ་དུ་རློག །བཀའ་བརྒྱུད་བསྟན་པ་ཕྱོགས་མཐར་རྒྱས་པར་མཛོད།། ཅེས་ཆོས་སྐྱོང་ཆེན་པོ་ཇག་པ་མེ་ལེན་གྱི་གསོལ་ཁ་འདི་ནི། བཤན་པ་མཆེད་གསུམ་
མེའི་
གྱི་ནང་ནས་ཀྱི་ཐུ་བོར་གྱུར་པ་འགུགས་བྱེད་ཆེན་པོ་གཟུགས་བརླམས་ཀྱིས་བསྐུལ་བ་ལྟར། ཤཱཀྱའི་བྷིཀྵུ་ངག་གི་དབང་པོས་སྦྱར་བས་ཕྱོགས་བརྒྱར་དགེ་ལེགས་ཀྱི་འཇུག་སྒོ་གོང་དུ་འཕེལ་བར་གྱུར་ཅིག །ཤུ་བྷཾ།། ༈ སྤར་བྱང་སྨོན་འུ
ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་གྱིས། །མ་རིག་མུན་སྟུག་གདུང་བ་གཏན་བཅོམ་ནས། །རྣམ་མཁྱེན་ཉམས་དགའི་གྲོང་
གི་དཔལ་སྤྱོད་ཤོག ྋ།ལེགས་བྱས་སྣང་བའི་ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་ཉེར་དྲངས་པས། །མཁྱེན་གཉིས་འོད་སྟོང་འབར་བའི་ཕྲིན་ལས་ཀྱིས། །ཕན་བདེའི་
འདབ་སྟོང་རྒོད་པའི་དགེ་མཚན་རྨད། །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་རྒ་འཇོ་བའི་བསམ་འཕེལ་དབང༌། །དད་གསུམ་རྒྱལ་མཚན་ཏོག་ཏུ་ལེགས་བཀོད་
པས༑ །ཐུབ་བསྟན་རྣམ་པར་རྒྱལ་བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་རྡུལ་བརྩེགས་སྤོར། །ཟབ་དོན་ཆོས་མཛོད་རྣམ་རྒྱལ་གནྡྷོ་ལར། །འཇིགས་མེད་ལྷ་དབང་མཉམ་

མེད་དཔལ་འབྲུག་པའི། །ལེགས་གསུངས་གདམ་ཟབ་དུནྡྷུ་བྷིའི་སྒྲ་དབྱངས། །ཆོས་སྐུའི་རིང་བསྲེལ་ཟད་མེད་སྲིད་མཐའི་བར། །མི་ཟད་འཇོ་བའི་རྣམ་དཀར་ལེགས་བྱས་ཕུལ། །སྲིད་
ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་ཀྱང་དབང་བཅུའི་དཔལ་སྤྱོད་རྒྱུར་གྱུར་ཅིག། །།ཅེས་མཆོག་གཟིག་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་
ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན། །མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོ་ཡིས། །གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། །དོན་བརྒྱུད་འབྲུག་
པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་བསྐྲུན་
ཞིང་༑ །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་རྒྱལ་བའི་བསྟན་རྣམས་ཕྱོགས་བཅུ་ཡི། །ཡངས་པའི་འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་བས་སྐུ་
བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་མཛོད་ཅིག། །།ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་གླིང་གི་གྲལ་མཐའ་པ་ཤཱཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།། དགེའོ།།

