༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
2747
TBRCVolumeNumber
23779
TBRCWorkNumber(W)
Title འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author ངག་དབང་ཚོགས་གཉིས་རྒྱ་མཚོ་
ngagdbangtshogsgnyisrgyamtsho,ed.
Descriptor
PublicationOriginal
[kathmandu]
Place
drukpakagyuheritageproject
Publisher
[200?]
Date
101
TotalVolumes
90
CurrentVolume(ofTotal)
2
NumberofTBRCIntroductoryPages
2
NumberofIntroductoryPages
528
NumberofTextPages
ScannedbyM/sSatlujSitiEnterprises,63-FSujanSinghPark,
TBRCScanningInformation
NewDelhi,India,fortheTibetanBuddhistResourceCenter, 115
5thAve.7thFloor,NewYork,NY 10003 USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

| ༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ཨུ༽པའི་ནང་བཞུགས་པ་ལ། དོན་བརྒྱུད་དྲྭ
༉ འབྲུག་པའི་མགུར་མཚོ་དབྱར་སྐྱེས་སྤྲིན་ཆེན་འཁྲིགས་པའི་རྔ་སྒྲ་ཀུན་ཏུ་ལྡིར་བ་ལ་ལྡེབ། ༦༠ 1-120 བསྟོད་ཚོགས་དང་གསོལ་འདེབས་སོགས་ཀྱི་རིམ་པ་རྣམས་ཆབས་ཅིག་ཏུ་
བཀོད་པ་ཕུན་ཚོགས་ནོར་བུའི་འཕྱང་འཁྲུལ་ལ་ལྡེབ། ༦༧ 121-254 གནས་ཡུལ་ཕྱོགས་བྲལ་འགྲིམ་པའི་རྒྱུ་མཚན་བསྐུལ་འདེབས་དོན་གླུ་རིང་མོ་གཞོམ་མེད་རྡོ་རྗེའི་སྒྲ་དབྱངས་ལ་
ལྡེབ༑ ༢༥ 255-304 གསང་བའི་ཚོགས་མཆོད་བྱ་ཚུལ་ལ་ལྡེབ། ༦ 305-316 སློབ་དཔོན་ལ་མཆོད་འབུལ་དང་དགའ་སྟོན་དུས་སུ་བསྔོ་བ་བྱ་བ་ལ་ལྡེབ། ༤ 317-
324 བསྔོ་བའི་ཡོན་བཤད་དང་བསྔོ་བ་མདོར་བསྡུས་བཀོད་པ་ལེགས་བྱས་ཀྱི་ཤིང་རྟ་ལ་ལྡེབ། ༧ 325-338 བསྔོ་བའི་ཡོན་བཤད་པ་ཕན་བདེའི་འབྲས་བུ་རབ་ཏུ་རྒྱས་བྱེད་བྱང་ཆུབ་
ཝཱ ཀྱི་ལྗོན་པ་ལ་ལྡེབ། ༩ 339-356 དགེ་ལེགས་སུ་བྱེད་པའི་གཏམ་འཇིག་རྟེན་ཀུན་ཏུ་དགའ་བའི་ཟློས་གར་ལ་ལྡེབ། ༡༣ 357-382 དཔལ་རི་པདྨ་འོད་དུ་བགྲོད་པའི་སྨོན་ལམ་

གདུང་ཤུགས་ཀྱི་གློག་འཕྲེང་ལ་ལྡེབ། ༧ 383-396 ཆོས་རྗེ་གཙང་པ་རྒྱ་རས་ཀྱིས་མཛད་པའི་དགེ་སྦྱོར་བདུན་པའི་སྨོན་ལམ་ལ་ལྡེབ། ༡༡ 397-418 སྨོན་ལམ་དགོས་འདོད་
འབྱུང་བའི་རིན་ཆེན་དབང་རྒྱལ་ལ་ལྡེབ། ༡༠ 419-438 སྨོན་ལམ་ཁྱད་པར་ཅན་གྱི་སྐོར་རིན་པོ་ཆེའི་ཕྲེང་བ་ལ་ལྡེབ། ༣༢ 439-502 དཔལ་འབྲུག་པ་རིན་པོ་ཆེའི་བསྟན་པ་རྒྱ་
ཆེར་རྒྱས་པར་སྨོན་པ་དཔག་བསམ་ལྗོན་པའི་དྲི་བསུང་ལ་ལྡེབ། 503-510 ནང་བསྟན་རིས་མེད་ཀྱི་བསྟན་པ་རྒྱས་སྨོན་བཀྲ་ཤིས་དཔལ་འབར་མ་ལ་ལྡེབ། 511-
518 བརྟན་བཞུགས་དང་རབ་གནས་སོགས་ཀྱི་སྐབས་སུ་དགོས་པའི་བཀྲ་ཤིས་ཀྱི་རིམ་པ་མེ་ཏོག་མནྡ་ར་བའི་ཆར་ཆེན་ལ་ལྡེབ། ༥ 519-528 དཀར་ཆག་ལ་ལྡེབ། ༡ བཅས་
བསྡོམས་ལྡེབ། ༢༦༥ བཞུགས།། །། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

༄༅། །དོན་བརྒྱུད་འབྲུག་པའི་མགུར་མཚོ་དབྱར་སྐྱེས་སྤྲིན་ཆེན་འཁྲིགས་པའི་རྔ་སྒྲ་ཀུན་ཏུ་ལྡིར་བ་ཞེས་བྱ་བ་བཞུགས་སོ།།

༄༅། །ན་མོ་མ་ཧཱ་ཡོ་ག་པདྨ་བཛྲ་ཨུརྟ་ར་བྷྱ། དྲན་པའི་ཐིག་པ་ཡིད་ལ་ལྷུང་བས་ཀྱང༌། །
སྲིད་པའི་གདུང་བས་གླགས་རྙེད་མི་འགྱུར་བའི། །དམ་ཆོས་བདུད་རྩིའི་ཆར་པ་སྤྲོ་མཛད་པ། ྋ །བཀའ་བརྒྱུད་སྤྲིན་
གྱི་ཕྲེང་བ་དེ་དག་རྒྱལ། །ཟླ་བ་མཁའ་ལ་རྒྱུ་བའི་ཟེར་མ་ལ། །བདུད་རྩི་ཞེས་བརྗོད་སྐྱེ་བོས་བསྟོད་བཀུར་ན།
དབྱངས་ཅན་སྙིང་གར་རོལ་པའི་རྡོ་རྗེའི་གླུ། །ཡིད་ཀྱི་གདུང་སེལ་གཙོ་བོར་སུས་མི་ལེན། །ཚིག་ལ་མ་བརྟེན་
༅། །གངས་ཅན་གྲུབ་པའི་དབང་ཕྱུག་མི་ལ་རྗེ།

སྐ་
༄༅། །སྒྲོ་འདོགས་ནང་ནས་ཆོད། །གནད་ལ་མ་བརྟེན་བྱིང་རྒོད་རང་སར་གྲོལ། །ཐབས་ལ་མ་བརྟེན་བདེ་ཆེན་རྒྱུན་ཆད་
མེད༑ །ཉམས་མྱོང་མཐར་ཕྱིན་དཔལ་ལྡན་འབྲུག་པའི་ཞབས། །དོན་བརྒྱུད་དབྱར་སྐྱེས་སྤྲིན་གྱི་རྔ། །མོས་གུས་དྲི་བཞོན་དབྱུག་གུས་བསྐུལ། །
ཐོས་གྲོལ་རྡོ་རྗེའི་སྒྲ་དབྱངས་ལྡིར། །ཉམས་རྟོགས་གྲུ་ཆར་འབེབས་འདིའོ། །དེའང་འཁྲུལ་ཞིག་ནམ་མཁའི་རྣལ་འབྱོར་གྱི་ཞལ་སྔ་ནས། ཁྱོད་
བརྒྱུད་པ་འདིའི་གདུང་མི་གཅོད་པ་ཙམ་ཞིག་བྱེད་ན། སེམས་ཆོས་བརྒྱད་ཀྱི་ཁོལ་པོ་མ་བྱེད། མཆོད་པའི་གཙོ་བོ་བླ་མ་མཆོད་པ་ལ་གྱིས། སྒྲུབ་པའི་

གཙོ་བོ་བླ་མ་སྒྲུབ་པ་ལ་གྱིས། ཉམས་ལེན་གྱི་གཙོ་བོ་གསོལ་བ་འདེབས་པ་ལ་བྱས་ན། སྣང་བ་ཐམས་ཅད་མོས་གུས་ཕྱག་རྒྱ་ཆེན་པོའི་རྩལ་དུ་འཆར། ཅེས་གསུངས་པ་བཞིན་དུ་ཉམས་ལེན་
གྱི་གཙོ་བོ་བླ་མའི་རྣལ་འབྱོར་ལ་འབད་པ་གལ་ཆེ། དེས་ན་བཀའ་བརྒྱུད་གོང་མའི་སྐུ་མཆེད་རྣམས་དང་ཡར་མར་གྱི་ཚེས་བཅུ་སོགས་གནས་དུས་གང་ཟག་ཕུན་སུམ་ཚོགས་པའི་སྐབས་
སུ༑ གྲུབ་ཐོབ་གླིང་གི་བླ་མ་མཆོད་པའི་ཆོ་ག་ཡོན་ཏན་ཀུན་འབྱུང་ངམ། བསྡུ་ན་ཀུན་དགའ་ལེགས་པས་མཛད་པའི་བླ་མ་མཆོད་པ་ཉུང་ངུར་བསྡུས་པ་སོགས་ཀྱིས་ཚོགས་རྟེ
ནས༑ མགུར་དངོས་ལ་སློབ་དཔོན་གྱིས་མགུར་གྱི་གོ་དོན་ཁོག་དབུབས་བཤད་པས་གླེང་བསླང་སྟེ། དཔོན་སློབ་ཐམས་ཅད་ཀྱིས་བླ་མ་རྗེས་སུ་དྲན་པས། སྤྲོ་ན་ཞྭ་ཆོས་རིན་པོ་ཆེ་དབང་གི་
རྒྱལ་པོ་གསུངས་པའི་མཐར་བསྒོམ་ཞྭ་དང་ཆོས་གོས་གསོལ་ཏེ། བྱེ་བྲག་མཉམ་མེད་དྭགས་པོ་བཀའ་བརྒྱུད་གྲུབ་ཐོབ་རྒྱ་མཚོའི་གསུང་མགུར་ཉམས་རྟོགས་རླབས་ཕྲེང་ཀུན་ཏུ་གཡོ་བའི་
དབྱངས་སམ་ཅི་རིགས་བརྗོད་པའི་མཐར། མོས་གུས་སྤྱན་འདྲེན་གསོལ་འདེབས་ཀྱི་མགུར་ནི། ༈ ན་མོ་རཏྣ་གུ་རུ་ཝེ། །སྤྱི་གཙུག་པད་ཉིའི་གདན་སྟེང་དུ། །ཡ་མཚན་མཆོག་གི་

༄༅། །དངོས་གྲུབ་བརྙེས། །རྩ་བའི་བླ་མ་ཞེས་སུ་གྲགས། །འཁོར་དུ་རྩ་གསུམ་ཚོགས་ཀྱིས་བསྐོར། །ཁྱེད་ཀྱི་རྗེས་སུ་བདག་སྒྲུབ་ན། །བྱིན་གྱིས་རློབས་ཕྱིར
གཤེགས་སུ་གསོལ། །འོག་མིན་ཆོས་ཀྱི་ཕོ་བྲང་ན། །ཡ་མཚན་མཁའ་སྤྱོད་བདེ་ཆེན་བརྙེས། །རྡོ་རྗེ་འཆང་ཆེན་ཞེས་སུ་གྲགས། །འཁོར་དུ་སངས་རྒྱས་བྱང་སེམས་བསྐོར། །ཁྱེད་
ཀྱི བྱིན་གྱིས༴ ཟ་ཧོར་ནོར་བུའི་དགོན་པ་རུ། །ཡ་མཚན་སྤྱོད་པས་གྲུབ་པ་བརྙེས། །ཏིལླི་ཤེར་བཟང་ཞེས་སུ་གྲགས། །འཁོར་དུ་གྲུབ་ཆེན་བརྒྱད་བཅུས་སྐོར།…
ཁྱེད༴ བྱིན༴ མེ་ཏོག་མདངས་འཕྲོག་དགོན་པ་རུ། །ཡ་མཚན་མི་བརྗེད་གཟུངས་ཐོབ་པ། །ནཱ་རོ་པཎ་ཆེན་ཞེས་སུ་གྲགས། །འཁོར་དུ་པཎ་གྲུབ་ཚོགས་ཀྱིས་བསྐོར། །ཁྱེད་
* ཀྱིས༴ བྱིན་གྱིས༴ ལྷོ་གྲོ་བོ་ལུང་གི་དགོན་པ་རུ། །ཡ་མཚན་སྒྲ་ཚད་ནང་དོན་རིག །མར་པ་ལོ་ཙཱ་ཞེས་སུ་གྲགས། །འཁོར་དུ་རྣལ་འབྱོར་ཡོངས་ཀྱིས་བསྐོར། །ཁྱེད་ཀྱི༴ བྱིན་
གྱིས༴ ཤཱནྟི་རྒྱལ་བའི་ཕོ་བྲང་དུ། །ཡ་མཚན་བཀའ་བརྒྱུད་ཆུ་བོ་འདུས། །ཟླ་འོད་གཞོན་ནུ་ཞེས་སུ་གྲགས། །འཁོར་དུ་ཟུང་བཞི་ཡ་བརྒྱད་བསྐོར། །ཁྱེད་ཀྱི༴ བྱིན་གྱིས༴ ཀུན་$

བཟང་ཕག་གྲུའི་ནགས་ཁྲོད་དུ། །ཡ་མཚན་བྱིན་རླབས་འཕོ་དབང་ཐོབ། །རྡོ་རྗེ་རྒྱལ་པོ་ཞེས་སུ་གྲགས། །འཁོར་དུ་རྡོ་རྗེ་འཛིན་པས་བསྐོར། །ཁྱེད་ཀྱི༴ བྱིན་གྱིས༴ བཀྲ་ཤིས་དགེ་
བའི་གླིང་དགོན་དུ། །ཡ་མཚན་རྟོགས་པའི་རྦ་ཀློང་འཁྲུགས། །གླིང་ཆེན་རས་པ་ཞེས་སུ་གྲགས། །འཁོར་དུ་ས་བཅུའི་སེམས་དཔས་བསྐོར། །ཁྱེད་ཀྱི༴ བྱིན་གྱིས༴ འབྲུག་དང་ར་
ལུང་དགོན་པ་རུ། །ཡ་མཚན་ཆོས་ཀུན་རྟེན་འབྲེལ་གཟིགས། །གཙང་པ་རྒྱ་རས་ཞེས་སུ་གྲགས། །འཁོར་དུ་མཆོག་གཟིགས་ཁྲི་ཕྲག་བསྐོར། །ཁྱེད་ཀྱི བྱིན་གྱིས༴ སྟག་རི་
གངས་ཀྱི་རྭ་བ་རུ། །ཡ་མཚན་བསྟན་སྲུང་བྲན་དུ་འཁོལ། །དར་མ་སེང་གེ་ཞེས་སུ་གྲགས། །འཁོར་དུ་དཔའ་བོ་མཁའ་འགྲོས་བསྐོར། །ཁྱེད་ཀྱི༴ བྱིན་གྱིས༴ གདན་ས་ཡ་བཞིའི་
ཁྲི་སྟེང་དུ། །ཡ་མཚན་སྒྲུབ་བརྒྱུད་བཀའ་བབས་བརྙེས། །སེང་གེ་དགུ་ཚར་ཞེས་སུ་གྲགས། །འཁོར་དུ་འགྲོ་དོན་བཞུགས་པས་བསྐོར། །ཁྱེད་ཀྱི༴ བྱིན་གྱིས༴ མཉམ་མེད་བདེ་
ཆེན་ཕོ་བྲང་དུ། །ཡ་མཚན་ཐུབ་བསྟན་རྒྱལ་མཚན་འཛིན། །རིགས་གསུམ་རྣམ་འཕྲུལ་ཞེས་སུ་གྲགས། །འཁོར་དུ་བྱང་སེམས་རྒྱ་མཚོས་བསྐོར། །ཁྱེད་ཀྱི༴ བྱིན་གྱིས༴
སྒྱུ་འཕྲུལ་

།བདེ་བའི་གཞལ་ཡས་སུ། ། ཡ་མཚན་འཁོར་འདས་མཉམ་ཉིད་མཁྱེན། །རྒྱལ་དབང་ཆོས་རྗེ་ཞེས་སུ་གྲགས། །འཁོར་དུ་དག་པའི་ཚོགས་ཀྱིས་བསྐོར།༄༅།
ཁྱེད་ཀྱི༴ བྱིན་གྱིས༴ གྲུབ་པའི་བསྟི་གནས་ཡ་བཞི་ན། །ཡ་མཚན་གསང་སྔགས་ཆོས་འཁོར་བསྐོར། །བསོད་ནམས་མཆོག་ལྡན་ཞེས་སུ་གྲགས། །འཁོར་དུ་སྐལ་བཟང་མང་པོས་
བསྐོར༑ །ཁྱེད་ཀྱི༴ བྱིན་གྱིས༴ སྣང་སྲིད་ཟིལ་གནོན་ཕོ་བྲང་དུ། །ཡ་མཚན་བརྟུལ་ཞུགས་སྤྱོད་པ་བརྙེས། །ལྷ་བཙུན་ཆེན་པོ་ཞེས་སུ་གྲགས། །འཁོར་དུ་ཁྲག་འཐུང་དཔའ་བོས་
བསྐོར༑ །ཁྱེད་ཀྱི༴ བྱིན་གྱིས༴ རང་སྣང་དག་པའི་ཞིང་ཁམས་སུ། །ཡ་མཚན་འཁོར་འདས་གཅིག་པར་རྟོགས། །འབྲུག་སྨྱོན་ཀུན་ལེགས་ཞེས་སུ་གྲགས། །འཁོར་དུ་རིག་མ་མང་
པོས་བསྐོར། །ཁྱེད་ཀྱི༴ བྱིན་གྱིས༴ ཁ་སྐོང་གསར་འཛུད་ནི། ར་ལུང་གྲུབ་པའི་ཞིང་ཁམས་ནས། །ཡ་མཚན་སྐུ་ཆོས་ཉི་ཟེར་བཀལ། །ངག་དབང་ཆོས་རྒྱལ་ཞེས་སུ་གྲགས།
འཁོར་དུ་སློབ་ཚོགས་མང་པོས་བསྐོར། །ཁྱེད་ཀྱི༴ བྱིན་གྱིས༴ ཨ་ཝ་དྷཱུ་ཏིའི་ཕོ་བྲང་ནས། །ཡ་མཚན་ལྷ་འདྲེའི་འགྲོ་དོན་མཛད། །སྒྱུ་མའི་གར་མཁན་ཞེས་སུ་གྲགས། །འཁོར་དུ་

དངོས་མེད་ལྷ་འདྲེས་བསྐོར། །ཁྱེད་ཀྱི༴ བྱིན་གྱིས༴ བཀའ་བརྒྱུད་ཆོས་ཀྱི་རྒྱལ་མཚན་རྩེར། །ཡ་མཚན་ཆོས་ཀུན་དེ་ཉིད་གཟིགས། །ངག་དབང་ནོར་བུ་ཞེས་སུ་གྲགས། །འཁོར་
དུ་མཁས་གྲུབ་ཁྱུ་ཆེན་བསྐོར། །ཁྱེད་ཀྱི༴ བྱིན་གྱིས∶ བདེ་ཆེན་ཆོས་ཀྱི་འཁོར་ལོ་ནས། །ཡ་མཚན་མཐུ་སྟོབས་ནུས་པ་འབར། །ཆོས་ཀྱི་མགོན་པོ་ཞེས་སུ་གྲགས། །འཁོར་དུ་རིག་
འཛིན་གྲུབ་ཐོབ་བསྐོར། །ཁྱེད་ཀྱི༴ བྱིན་གྱིས༴ ཐེག་ཆེན་ཆོས་ཀྱི་ཕོ་བྲང་ན། །ཡ་མཚན་འགྲོ་འདུལ་ཕྲིན་ལས་བརྙེས། །ངག་དབང་བཟང་པོ་ཞེས་སུ་གྲགས། །འཁོར་དུ་གྲུབ་ཐོབ་
ཕྲེང་བས་བསྐོར། །ཁྱེད་ཀྱི༴ བྱིན་གྱིས༴ ངེས་མེད་རྒྱལ་ཁམས་ཞིང་མཆོག་ནས། །ཡ་མཚན་གྲུབ་བརྙེས་སྣང་བས་ཁྱབ། །ཀརྨ་བསྟན་འཕེལ་ཞེས་སུ་གྲགས། །འཁོར་དུ་བྱ་བཏང་
ཁྱུ་ཆེན་བསྐོར། །ཁྱེད་ཀྱི༴ བྱིན་གྱིས༴ སོགས་བསྡུས་སྐབས་དང་། རྒྱས་ན་ཡང་སྐོར་ལྟར་སྦྱར། བི་ལཱ་ལི་ཏས་སོ། །དག་པའི་སྣང་བ་རབ་འབྱམས་སུ། །ཡ་མཚན་བྱང་ཆུབ་སྤྱོད་པ་སྐྱོང་།
རྡོ་རྗེ་སྤུན་གྲོགས་ཞེས་སུ་གྲགས། །འཁོར་དུ་ལས་ཅན་ཕོ་མོས་བསྐོར། །ཁྱེད་ཀྱི༴ བྱིན་གྱིས༴ ལྕང་ལོ་ཅན་གྱི་ཕོ་བྲང་དུ། །ཡ་མཚན་ལོངས་སྤྱོད་རྫོགས་སྐུར་བཞེངས། །འཁོར་ལོ་༔

༄༅། །བདེ་མཆོག་ཞེས་སུ་གྲགས། །འཁོར་དུ་དཀྱིལ་འཁོར་ཚོམ་བུས་བསྐོར། །ཁྱེད་ཀྱི༴ བྱིན་གྱིས༴ ཉི་ཤུ་རྩ་བཞིའི་གནས་མཆོག་ཏུ། །ཡ་མཚན་ཕྲིན་ལས་
འབྲུག་
རྣམ་བཞི་སྒྲུབས། །རྡོ་རྗེ་ཕག་མོ་ཞེས་སུ་གྲགས། །འཁོར་དུ་སྡེ་བཞིའི་ཌཱ་ཀིས་བསྐོར། །ཁྱེད་ཀྱི༴ བྱིན་གྱིས༴ བསིལ་བ་ཚལ་གྱི་དུར་ཁྲོད་དུ། །ཡ་མཚན་མཐུ་སྟོབས་རྡོ་རྗེ་
འཛིན༑ །ཡེ་ཤེས་བསོད་ནམས་ཞེས་སུ་གྲགས། །འཁོར་དུ་དམ་ཅན་སྲུང་མས་བསྐོར། །ཁྱེད་ཀྱི༴ བྱིན་གྱིས༴ སྐྱེ་མེདཆོས་སྐུའི་ཕོ་བྲང་དུ། །ཡ་མཚན་འགགས་མེད་རིག་པའི་
རྩལ༑ །ཕྱག་རྒྱ་ཆེན་པོ་ཞེས་སུ་གྲགས། །འཁོར་དུ་ཆོས་ཕུང་བརྒྱད་ཁྲིས་བསྐོར། །ཁྱེད་ཀྱི་རྗེས་སུ་བདག་སྒྲུབ་ན། །བྱིན་གྱིས་རློབས་ཕྱིར་གཤེགས་སུ་གསོལ། །ཞེས་རྣལ་འབྱོར་གྱི་
༈ དབང་ཕྱུག་ཆེན་པོ་ཀུན་དགའ་ལེགས་པ་ལ་ཕྱག་ཆེན་དོན་བརྒྱུད་ཀྱི་གསོལ་འདེབས་ཤིག་གྱིས་དང་ཟེར་བའི་གྲལ་དུ་གསུངས་པའོ། །དེའང་དུས་གསུམ་གྱི་སངས་རྒྱས་ཁམས་གསུམ་ཆོས་ཀྱི་རྒྱལ་
༤ པོ་མཐའ་རྩ་པ་ཆེན་པོ་བདེ་གཤེགས་རྡོ་རྗེ་རྒྱལ་པོའི་ཐུགས་སྲས་རྟོགས་པ་མཐར་ཕྱིན་པའི་གྲུབ་ཐོབ་གླིང་རྗེ་རས་པའི་ཡ་མཚན་ཅན་གྱི་གཏམ་ལྔ་དང་ལྡན་པ་སྟེ། ཇི་སྐད་དུ། མི་ལ་ཡབ་སྲས་

བརྟུལ་ཞུགས་དང༌། །སྒམ་པོ་པ་ཡི་ལྟ་སྒོམ་ཅན། །ཕག་གྲུའི་བཀའ་སྲས་སྣ་ཕུ་པ། །ཐུབ་པས་ལུང་བསྟན་བརྩོན་འགྲུས་འོད། ༡ །རྟོགས་པ་ས་ར་ཧ་དང་མཉམ། ༢ །རྒྱལ་བའི་
གསུང་རབ་ཐུགས་སུ་ཆུད། ༣ །སྟོན་པས་ཁེངས་བསལ་གྲུབ་ཐོབ་ཆེ །རྡོ་རྗེ་འཆང་གི་རྒྱལ་ཚབ་ཏུ། །ཌཱ་ཀིས་མངའ་གསོལ་༥ གླིང་རས་པའི། །ཡ་མཚན་ཅན་གྱི་
གཏམ་ལྔའོ། ཅེས་ཁོ་བོ་ཅག་གིས་སྨྲས། །ཞེས་ངོ་མཚར་བའི་རྣམ་པར་ཐར་པ་རྨད་དུ་བྱུང་བ་དེ་ཉིད་དབྱེའི་མཆོངས་སུ་བཞུགས་པའི་སྐབས་བཀའ་བརྒྱུད་ཀྱི་བླ་མ་རྣམས་ལ་སྔགས་པ་ཉམས་དགའ་རེ་མོ་
ཞེས་བྱ་བའི་མགུར་བཞེངས་བ། ༈ ༀ་སྭ་སྟི། བདག་གི་བཀའ་བརྒྱུད་གཙོ་བོ་དེ་ལ་ཉམས་དགའ་བ། །རྗེནཱ་རོ་མཻ་ཏྲི་མ་ལགས་སམ། །སངས་རྒྱས་བརྒྱུད་པའི་ཟམ་མ་ཆད། །བྱིན་
རླབས་ཀྱི་ཆུ་བོ་གཞུང་མ་ཉམས། །དངོས་གྲུབ་ཀྱི་རྒྱ་མཚོ་ཁ་མ་བྲི། །གདམས་ངག་གི་ནོར་བུ་བཅུད་མ་ཤོར། །རྗེ་བརྒྱུད་པའི་རྒྱལ་པོ་ཁྱོད་ལ་བསྟོད། །ལོ་ཙཱ་ཅིག་ལ་ཉམས་དགའ་བ། །
རྗེ་མར་པ་ལོ་ཙཱ་མ་ལགས་སམ། །རྟོག་གེའི་ཐ་སྙད་མ་བསྒྱུར་བར། །རྒྱ་གར་ཆོས་ཀྱི་འབྱུང་གནས་ནས། །གསང་སྔགས་ཡིད་བཞིན་ནོར་བུ་བླངས། །རྒྱུད་སྡེ་འོ་མའི་རྒྱ་མཚོ་ནས།

༄༅། །གདམས་ངག་མར་གྱི་སྙིང་པོ་བླངས། །རྗེ་སྒྲ་བསྒྱུར་རྒྱལ་པོ་ཁྱོད་ལ་བསྟོད། །གྲུབ་ཐོབ་ཅིག་ལ་ཉམས་དགའ་བ། །རྗེ་མི་ལ་རས་པ་མ་ལགས་སམ། །གྲུབ་
འབྲུག་
ཐོབ་བརྒྱུད་པའི་གདམས་ངག་གིས། །མཆོག་ཐུན་མོང་གི་དངོས་གྲུབ་ཚུལ་བཞིན་བརྙེས། །ད་ལྟ་རྩོད་པ་མེད་པར་གྲགས། །རྗེས་འཇུག་གི་གྲུབ་ཐོབ་བསམ་མི་ཁྱབ། །རྗེ་གྲུབ་ཐོབ་ཀྱི་རྒྱལ་
པོ་ཁྱོད་ལ་བསྟོད། །མེས་པོ་ཅིག་ལ་ཉམས་དགའ་བ། །རྗེ་དྭགས་པོ་ལྷ་རྗེ་མ་ལགས་སམ། །ཁོང་བདེ་བར་གཤེགས་པའི་སྤྱན་སྔར་སྔོན། ྋ །འགྲོ་དོན་ཞལ་གྱིས་བཞེས་མཛད་པ། །ལྔ་
བརྒྱའི་དུས་ན་ཕྲིན་ལས་སྨིན། །རྗེ་སངས་རྒྱས་ཀྱི་རྒྱལ་པོ་ཁྱོད་ལ་བསྟོད། །བླ་མ་ཅིག་ལ་ཉམས་དགའ་བ། །ལོ་དབང་ཁམས་གསུམ་མ་ལགས་སམ། །ཐུགས་དགོངས་ནམ་མཁའ་ལྟ་བུ་
༈ ལ༑ །ཡོན་ཏན་ཆེན་པོའི་སྤྲིན་ཚོགས་འཁྲིགས། །སྙན་པ་འབྲུག་གི་སྒྲ་ཡང་སྒྲོགས། །གདམས་ངག་བདུད་རྩིའི་ཆར་ཕབ་ནས། །སྣོད་ལྡན་གྱི་ལོ་ཏོག་སྨིན་མཛད་པ། །རྗེ་བླ་མའི་རྒྱལ་པོ་
༈ ཁྱོད་ལ་བསྟོད། །གྲོགས་པོ་ཅིག་ལ་ཉམས་དགའ་བ། །དབུས་ཁམས་ཀྱི་དད་འདུས་མ་ལགས་སམ། །ཁོང་ཐོས་པའི་སྒྲོ་འདོགས་ཕྱི་ནས་བཅད། །ཉམས་མྱོང་གི་རྟོགས་པ་ནང་ནས་

ཤར༑ །བར་དུ་གནས་ལུགས་མངོན་དུ་གྱུར། །གྲོགས་རྟོགས་ལྡན་རྒྱལ་པོ་ཁྱོད་ལ་བསྟོད། །ཅེས་གསུངས་སོ། །བླ་མ་གཤེགས་པའི་དུས་སུ་རྗེ་ཕག་མོ་གྲུ་པ་ལ་ཡོན་ཏན་འདྲ་བའི་དཔེ་
དྲུག་གིས་བསྟོད་པ་ནི། རྗེ་མཚན་ལྡན་བླ་མ་རིན་པོ་ཆེ། །ཡོན་ཏན་འདྲ་བའི་དཔེ་དྲུག་གདའ། །མ་རིག་མུན་པ་སེལ་ཙ་ན། །སྤྲིན་མེད་མཁའ་ལ་ཉི་ཤར་འདྲ། །སྒྲིབ་པ་མེད་པ་ངོ་མཚར་
ཆེ༑ །རྗེ་མུན་སེལ་རྒྱལ་པོ་ཁྱོད་ལ་བསྟོད། །རྐྱེན་དང་བར་ཆད་སེལ་ཙ་ན། །ས་བདག་རྒྱལ་པོའི་སྐུ་སྲུང་འདྲ། །ཉེས་གོས་མེད་པའི་ངོ་མཚར་ཅན། །རྗེ་མཐུ་སྟོབས་རྒྱལ་པོ་ཁྱོད་ལ་
བསྟོད༑ །འབྱུང་བའི་ནད་རྣམས་སེལ་བའི་ཚེ། །སྨན་པའི་རྒྱལ་པོ་འཚོ་བྱེད་འདྲ། །ཟུག་རྔུ་སེལ་བའི་ངོ་མཚར་ཅན། །རྗེ་འཚོ་མཛད་རྒྱལ་པོ་ཁྱོད་ལ་བསྟོད། །དགོས་འདོད་རེ་བ་སྐོང་
བའི་ཚེ། །ཡིད་བཞིན་ནོར་བུ་རིན་ཆེན་འདྲ། །ཅི་བསམ་འབྱུང་བའི་ངོ་མཚར་ཅན། །རྗེ་གཏེར་འབྱུང་གི་རྒྱལ་པོ་ཁྱོད་ལ་བསྟོད། །ཐར་པའི་ས་ལམ་བགྲོད་ཙ་ན། །རྟ་མཆོག་རིན་ཆེན་གྱི་
སྟོབས་དང་འདྲ། །གང་འདོད་སྐྱེལ་བའི་ངོ་མཚར་ཅན། །རྗེ་ཤུགས་འཆང་གི་རྒྱལ་པོ་ཁྱོད་ལ་བསྟོད། །ཡོན་ཏན་ཐམས་ཅད་བསྐྱེད་པའི་ཚེ། །དོག་མོའི་ས་གཞི་དུལ་བ་འདྲ། །དཔག་

།མེད་འབྱུང་བའི་ངོ་མཚར་ཅན། །རྗེ་གཞི་རྟེན་རྒྱལ་པོ་ཁྱོད་ལ་བསྟོད། །ཅེས་གསུངས་སོ། །དེ་ནས་བླ་མ་མཆོག་གསུམ་ཡི་དམ་མཁའ་འགྲོ་ཆོས་སྲུང་རྣམས་ཀྱི་༄༅།འབྲུག་
བྱིན་རླབས་བསྐུལ་བའི་གདུང་དབྱངས་ནི། གནས་རྡོ་རྗེ་བཙུན་མོའི་བྷ་ག་ནས། །དགོས་འདོད་ཐམས་ཅད་འབྱུང་བའི་ལྷ། །བཀའ་བརྒྱུད་ནོར་བུ་རིན་པོ་ཆེ། །རྗེ་བླ་མ་རྣམས་ཀྱིས་བྱིན་གྱིས་
བས༑ །གནས་བླ་ན་མེད་པའི་ཕོ་བྲང་ནས། །དགོས་འདོད་ཐམས་ཅད་འབྱུང་བའི་ལྷ། །སྐྱབས་དཀོན་མཆོག་ནོར་བུ་རིན་པོ་ཆེ། །ལྷ་དཀོན་མཆོག་གསུམ་གྱིས་བྱིན་གྱིས་རློབས།
གནས་དཀྱིལ་འཁོར་ཆེན་པོ་ཕོ་བྲང་ནས། །དགོས་འདོད་ཐམས་ཅད་འབྱུང་བའི་ལྷ། །ཡི་དམ་ནོར་བུ་རིན་པོ་ཆེ། །དཔལ་ཞི་ཁྲོའི་ཚོགས་ཀྱིས་བྱིན་གྱིས་རློབས། །ཡུལ་ཉི་ཤུ་རྩ་བཞིའི་ཕོ་
༈བྲང་ནས། །དགོས་འདོད་ཐམས་ཅད་འབྱུང་བའི་ལྷ། །ཆོས་སྐྱོང་ནོར་བུ་རིན་པོ་ཆེ། །དཔལ་དམ་ཅན་ཚོགས་ཀྱིས་བྱིན་གྱིས་རློབས། །ཞེས་གསུངས། རྗེ་བཙུན་གླིང་གི་བྱིན་འབེབས་
ཆེན་མོ་ནི། ལས་དང་བསྐལ་པར་ལྡན་པ་ཡིས། །གྲུབ་ཐོབ་བརྒྱུད་པའི་བླ་མ་ལ། །དད་གུས་རྒྱུན་ཆད་མ་མཆིས་པར། །ཚུལ་བཞིན་ཉམས་སུ་བླངས་གྱུར་ན། །སྟེང་ནས་རྗེ་བཙུན་གྱིས་

བྱིན་གྱིས་རློབས། །གྲུབ་ཐོབ་རྒྱུད་པའི་བླ་མ་དེ། །མུ་ཏིག་བསྟར་ལ་བརྒྱུས་པ་འདྲ། །རྗེ་བླ་མའི་བྱིན་རླབས་བག་རེ་དྲོ། །རྒྱབ་བརྟེན་དཀོན་མཆོག་གསུམ་གྱིས་བྱེད། །དུས་ཡེངས་པ་
མེད་པར་སྐྱོང་བ་དེ། །མ་བུ་བཙས་པང་ན་འཚོ་བ་འདྲ། །དུས་གསལ་འགྲིབ་མེད་པར་བློ་རེ་བདེ། །གཡས་ན་དཔའ་བོས་བྱིན་གྱིས་རློབས། །བར་ཆད་ཀྱི་བདུད་དཔུང་བཟློག་པ་དེ།
མཚོན་རྣོན་པོ་ཀླད་ལ་བསྐོར་བ་འདྲ། །འགལ་རྐྱེན་མེད་པས་བློ་རེ་བདེ། །གཡོན་ན་དཔའ་མོས་བྱིན་གྱིས་རློབས། །མཆོག་ཐུན་མོང་གི་དངོས་གྲུབ་སྟེར་བ་དེ། །མ་སྲིང་བྱམས་མ་འཁོར་
བཅས་འདྲ། །དགོས་འདོད་འབྱུང་བ་བློ་རེ་བདེ། །མདུན་ན་ཆོས་སྐྱོང་དམ་ལ་འདུ། །བྱ་བའི་ལས་ཚོགས་སྒྲུབ་པ་དེ། །བྲན་འཁོར་ལས་ལ་འགྱེད་པ་འདྲ། །ཅི་བསམ་འགྲུབ་པ་བློ་རེ་
བདེ༑ །ཐབས་ཤེས་རབ་ཀྱི་གཤོག་པ་ནང་ནས་རྒྱས། །ཆོས་ཉིད་ཀྱི་མཁའ་ལ་འགྲོ་བ་དེ། །བྱ་རྒོད་པོས་ནམ་འཕང་གཅོད་པ་འདྲ། །ལྷུང་དོགས་མེད་པས་བློ་རེ་བདེ། །སེམས་ཉིད་སྟོང་
ཉིད་རྩལ་ཆེན་རྟོགས། །སྣང་བ་ཟིལ་གྱིས་གནོན་པ་དེ། །སེང་གེ་གངས་ལ་འགྱིང་བ་འདྲ། །འཇིགས་པ་མེད་པས་བློ་རེ་བདེ། །སྐབས་སུ་རྟོགས་པའི་དབྱངས་ཆུང་ལེན། །ཐེག་དམན་

༄༅། །ཟིལ་གྱིས་གནོན་པ་དེ། །གཡུ་འབྲུག་མཁའ་ལ་སྒྲ་སྒྲོགས་འདྲ། །ཉམ་ང་མེད་པ་བློ་རེ་བདེ། །དེ་ལྟར་ཐལ་བའི་རང་བཞིན་གྱིས། །མི་བདེ་མ་མཆིས་བདེ་མོར་
འབྲུག་
གདའ༑ །བདེ་བདེ་འདྲ་ནས་བགྱིས་པ་ལགས། །སྐྱིད་སྐྱིད་འདྲ་ན་ལྷ་ཆོས་མཛོད། །ཅེས་སོ། །རྨེ་གདོང་དུ་གསུངས་པ་དཀོན་མཆོག་གསུམ་ལ་བསྟོད་པའི་གསོལ་འདེབས་བསྡུས་པ་
རྗེ་རྡོ་རྗེ་འཆང་ཆེན་མན་ཆད་ནས། །བླ་མ་སློབ་དཔོན་ཡན་ཆད་དུ། །གྲུབ་ཐོབ་ཀྱི་བརྒྱུད་པ་ཟམ་མ་ཆད། །རྗེ་སངས་རྒྱས་རྣམས་ལ་ཕྱག་འཚལ་བསྟོད། །ཆོས་ཕྱག་རྒྱ་ཆེན་པོ་མན་
ཆད་ནས། །སྐྱབས་འགྲོ་གསུམ་པོ་ཡན་ཆད་དུ། །ཡོན་ཏན་རྒྱུད་ལ་སྤེལ་མཛད་པའི། །དམ་པའི་ཆོས་ལ་ཕྱག་འཚལ་བསྟོད། །རྟོགས་པ་ཤར་བ་མན་ཆད་ནས། །ཆོས་སྒོར་ཞུགས་པ་
༈ ཡན་ཆད་དུ། །ཉམས་མྱོང་གོང་དུ་སྤེལ་མཛད་པའི། །གྲོགས་སྐལ་ལྡན་རྣམས་ལ་ཕྱག་འཚལ་བསྟོད། །རྨེ་གདོང་དུ་བཞུགས་པའི་སྐབས་ཚོགས་ཀྱི་ཞིང་མཆོག་བླ་མའི་སྐུ་གསུང་ཐུགས་ལ་
༈ མཎྜལ་འབུལ་བའི་གླུ་མཆོད་ནི། ན་མོ་གུ་རུ། སྣང་བ་སྣ་ཚོགས་ཀྱི་མཎྜལ་ལ། །དུ་མ་རོ་གཅིག་གི་ཆག་ཆག་བཏབ། །རང་གསལ་འཛིན་མེད་ཀྱི་མེ་ཏོག་བཀྲམ། །བླ་མ་རྣམས་ཀྱི་སྐུ་ལ་

འབུལ༑ །སྐུ་ལ་ཕུལ་བའི་བྱིན་རླབས་ཀྱིས། །ལུས་ཀྱི་སྒྲིབ་པ་བྱང་གྱུར་ནས། །ལུས་ལ་ཡོན་ཏན་རྫོགས་ནས་ཀྱང༌། །ལུས་ཀྱི་འགྲོ་དོན་བྱེད་པར་ཤོག །ཐ་སྙད་སྣ་ཚོགས་ཀྱི་མཎྜལ་
ལ༑ །བརྗོད་དུ་མེད་པའི་ཆག་ཆག་བཏབ། །བརྗོད་བྱ་མཚོན་བྱེད་ཀྱི་མེ་ཏོག་བཀྲམ། །བླ་མ་རྣམས་ཀྱི་གསུང་ལ་འབུལ། །གསུང་ལ་ཕུལ་བའི་བྱིན་རླབས་ཀྱིས། །ངག་གི་སྒྲིབ་པ་བྱང་
གྱུར་ནས། །ངག་ལ་ཡོན་ཏན་རྫོགས་ནས་ཀྱང༌། །ངག་གིས་འགྲོ་དོན་བྱེད་པར་ཤོག །རྟོག་པ་སྣ་ཚོགས་ཀྱི་མཎྜལ་ལ། །སྤྲོས་དང་བྲལ་བའི་ཆག་ཆག་བཏབ། །རང་བྱུང་ཡེ་ཤེས་མེ་
ཏོག་བཀྲམ། །བླ་མ་རྣམས་ཀྱི་ཐུགས་ལ་འབུལ། །ཐུགས་ལ་ཕུལ་བའི་བྱིན་རླབས་ཀྱིས། །ཡིད་ཀྱི་སྒྲིབ་པ་བྱང་གྱུར་ནས། །ཡིད་ཀྱི་འགྲོ་དོན་བྱེད་པར་ཤོག ༈ །རྗེ་རིན་པོ་ཆེས་དགེ་
བཤེས་ཕྱ་ལ་སྡིག་བསགས་པ་དང་། དགེ་བཤེས་ལ་ལོག་ལྟ་ཞད་པ་ཅིག་སྐྱེས་པ་ལ་བཤགས་པ་བྱས་པའི་ལོ་རྒྱུས་ཐོས་ནས་བླངས་པ། གུ་རུ་ན་མོ། བླ་མ་སངས་རྒྱས་སུ་འདུག་པ་མི་རུ་
བཟུང་༑ །བརྒྱུད་པ་ཉེ་རིང་དུ་བགྲངས་པ་མཐོལ་ལོ་བཤགས། །གདམས་ངག་ཉམས་ལེན་དུ་འདུག་པ་ཚིག་ཏུ་བཟུང༌། །རིག་པ་རྟོག་དཔྱོད་དུ་བཅག་པ་མཐོལ་ལོ་བཤགས། །ཐ་སྙད་

།བརྟགས་པར་འདུག་པ་དོན་དུ་བཟུང༌། །ཚིག་སྐྱོན་ང་རྒྱལ་རྩོད་པ༴ བར་ཆད་རང་སེམས་སུ་འདུག་པ་འདྲེ་རུ་བཟུང༌། །བསྲུང་བ་དྲག་སྔགས་བགྲངས་༄༅།འབྲུག་
བ༴ འཁོར་བ་མྱང་འདས་སུ་འདུག་པ་སོ་སོར་བཟུང༌། །སྡུག་བསྔལ་བཙོན་རར་སྒོམ་པ༴ རྣམ་རྟོག་ཡེ་ཤེས་སུ་འདུག་པ་སྐྱོན་དུ་བཟུང༌། །སྤང་བྱའི་དྲི་མ་རུ་བལྟས་པ༴ ཆོས་ཀུན་རོ་
གཅིག་ཏུ་འདུག་པ་སོ་སོར་མཐོང༌། །ཆོས་ལ་ཕྱོགས་རིས་ཕྱེ་བ་མཐོལ་ལོ་བཤགས། སྣ་ཕུར་བཞུགས་པའི་དུས་བླ་མའི་བཀའ་དྲིན་དྲན་པ་བཅུ་གཅིག་གི་མགུར་གསུངས་པ། སྔོན་བསོད་
ནམས་དཔག་མེད་བསགས་ལགས་པས། །དལ་འབྱོར་གྱི་མི་ལུས་ཐོབ་པ་འདི། །རིན་ཆེན་གླིང་དུ་ཕྱིན་པ་འདྲ།ྋ །རྗེ་བླ་མའི་བཀའ་དྲིན་དང་པོ་ལགས། །རྗེ་སངས་རྒྱས་དངོས་ཀྱིས་རྗེས་སུ་
བཟུང༌༑ །ལུང་བསྟན་རྗེས་སུ་གནང་བ་ཐོབ། །ཡིད་བཞིན་ནོར་བུ་རྙེད་པ་འདྲ། །རྗེ་བླ་མའི་བཀའ་དྲིན་གཉིས་པ་ལགས། །ཀུན་རྫོབ་རྟེན་ཅིང་འབྲེལ་འབྱུང་རྣམས། །རང་བཞིན་མེད་པའི་
སྣང་བར་རྟོགས། །མེ་ལོང་ནང་གི་གཟུགས་བརྙན་འདྲ། །རྗེ་བླ་མའི་བཀའ་དྲིན་གསུམ་པ་ལགས། །སེམས་ཉིད་གདོད་ནས་མ་སྐྱེས་པ། །སྤྲོས་པ་བྲལ་བའི་ཆོས་སྐུར་རྟོགས། །སྤྲིན་

དང་བྲལ་བའི་ནམ་མཁའ་འདྲ། །རྗེ་བླ་མའི་བཀའ་དྲིན་བཞི་པ་ལགས། བླ་མ་ཕྱོགས་བཅུའི་སངས་རྒྱས་དང༌། །བདག་སེམས་ངོ་བོ་གཅིག་ཏུ་འདྲེས། །དབྱེར་མེད་ཆུ་ལ་ཆུ་བཞག་
ཀྟྲིའདྲ༑ །རྗེ་བླ་མའི་བཀའ་དྲིན་ལྔ་པ་ལགས། །མདོ་རྒྱུད་འཕགས་པའི་ཆོས་རྣམས་ལ། །ཤེས་རབ་སྣང་བ་ནང་ནས་སྐྱེས། །མུན་པ་ལ་ཁྲི་གདུགས་ཤར་བ་འདྲ། །རྗེ་བླ་མའི་བཀའ་དྲིན་
དྲུག་པ་ལགས། །ཅི་བསམ་ལྷུན་གྱིས་གྲུབ་པ་ཡི། །དགོས་འདོད་རང་གི་སེམས་ལས་བྱུང༌། །རྒྱལ་པོའི་དཀོར་མཛོད་བྱེ་བ་འདྲ། །རྗེ་བླ་མའི་བཀའ་དྲིན་བདུན་པ་ལགས། །འཁོར་བ་
མྱང་འདས་ལ་སོགས་པ། །གཉིས་འཛིན་རྟོག་པ་རང་སར་གྲོལ། །ཆབ་རོམ་ཆུ་རུ་ཞུ་བ་འདྲ། །རྗེ་བླ་མའི་བཀའ་དྲིན་བརྒྱད་པ་ལགས། །གདུལ་བྱ་བསམ་མི་ཁྱབ་པ་ལ། །འདུལ་བྱེད་ཀྱི་
སལ་ལ་པ་དཔག་མེད་པས། །ཁྱབ་པ་ཆུ་ཟླ་བཞིན་དུ་སྟོན། །རྗེ་བླ་མའི་བཀའ་དྲིན་དགུ་པ་ལགས། །ཇི་སྲིད་འཁོར་བ་མ་སྟོངས་བར། །ཕྱོགས་བཅུར་ཆོས་ཀྱི་རྔ་སྒྲ་ཡིས། །འཇིགས་མེད་
སེང་གེ་བཞིན་དུ་སྒྲོགས། །རྗེ་བླ་མའི་བཀའ་དྲིན་བཅུ་པ་ལགས། །འཆི་འཕོ་སྐྱེ་བ་ལ་སོགས་པ། །གར་གྱི་རྣམ་སྤྲུལ་བསམ་མི་ཁྱབ། །སྣ་ཚོགས་སྒྱུ་མ་བཞིན་དུ་སྟོན། །རྗེ་བླ་མའི་བཀའ་ཱ

༄༅། །དྲིན་བཅུ་གཅིག་ལགས། །སྟོང་གསུམ་ཡུངས་འབྲུར་ཤོང་བ་དང༌། །རྣལ་འབྱོར་གླུ་རུ་ལེན་པ་དེ། །རྣལ་འབྱོར་དགའ་ཚལ་མ་གཏོགས་པ། །ཕལ་གྱིས་ཐོས་
ན་རྫུན་དུ་ཆེ། །ཧ་བོ་གངས་བཟང་ལ་བཞུགས་པའི་དུས་སུ། ཁམས་པ་ཆོས་རྡོར་འདས་ལ་ཁད་པའི་དུས་སུ་གྲྭ་བ་རྣམས་འདུས་ཏེ་དགེ་སྦྱོར་ལ་བསྐུལ་བའི་ཕྱིར་གསུངས་པ། ན་མོ་རཏྣ་གུ་
རུ༑ རྒན་པོ་འཆི་བ་མཐོང་ཙམ་ན། །མི་རྟག་སྟོན་པའི་སློབ་དཔོན་ཡིན། །བློ་བྲིད་དུ་མ་བཞུགས་སྐལ་ལྡན་ཀུན། །བློ་བསྐྱེད་ཅི་འདུག་ལྟ་ཡང་བལྟ། །གཞོན་པ་འཆི་བ་མཐོང་ཙམ་ན།
ཚེ་ངེས་མེད་སྟོན་པའི་སློབ་དཔོན་ཡིན། །ལེ་ལོ་མ་ཆེ་སྐལ་ལྡན་ཀུན། །བརྩོན་འགྲུས་ཅི་གདའ་ལྟ་ཡང་བལྟ། །ལུས་ས་རྡོར་འགྲོ་བ་མཐོང་ཙམ་ན། །ལུས་སྒྱུ་མར་སྟོན་པའི་སློབ་དཔོན་
ཡིན༑ །ཡིད་གཏད་མ་བྱེད་སྐལ་ལྡན་ཀུན། །སྐྱོ་ཤས་ཅི་གདའ་ལྟ་ཡང་བལྟ། །ནོར་བཞག་ནས་འཆི་བ་མཐོང་ཙམ་ན། །སྦྱིན་པ་གཏོང་བའི་སློབ་དཔོན་ཡིན།ྋ །སེར་སྣ་མ་ཆེ་སྐལ་ལྡན་
ཀུན༑ །གཏོང་ཕོད་ཅི་འདུག་ལྟ་ཡང་བལྟ། །སྡིག་ཅན་འཆི་བ་མཐོང་ཙམ་ན། །ལས་རྒྱུ་འབྲས་སྟོན་པའི་སློབ་དཔོན་ཡིན། །མི་དགེ་སྤོང་དང་སྐལ་ལྡན་ཀུན། །བཤགས་རྒྱུ་ཅི་འདུག་ལྟ་

ཡང་བལྟ། །སྒོམ་ཆེན་འཆི་བ་མཐོང་ཙམ་ན། །དགེ་སྦྱོར་བསྐྱལ་འདེབས་ཀྱི་སློབ་དཔོན་ཡིན། . །བློ་བདེ་མོར་བདོག་གམ་སྐལ་ལྡན་ཀུན། །གདེང་ཆེན་ཅི་འདུག་ལྟ་ཡང་བལྟ། ·།རྣལ་
འབྱོར་རས་པ་འཆི་རྒྱུ་མེད། །ཆོས་སྐུ་མཁའ་ལྟར་དག་པ་ལ། །མཉམ་བཞག་རྗེས་ཐོབ་མི་མངའ་བར། །སྐྱེ་ཤིའི་སྣང་བ་ག་ལ་འབྱུང་། །རྣལ་འབྱོར་འབྲིང་པོར་འཆི་ཀ་བྲོད། །བླ་མ་དང་
མཁའ་འགྲོ་ལ་སོགས་པའི། །ཡིད་འོང་མཆོད་པ་འབུལ་ཙམ་ན། །འཇིགས་དང་ཉམ་ང་ག་ལ་འབྱུང༌། །ཐ་མ་མི་འགྱོད་ཙམ་རེ་འཚལ། །འཕྲང་ཕོ་ཆུ་ཕུག་ན་བཞུགས་པའི་དུས་སུ་ཉ་མ་
ཅིག་གིས་འཁོར་བར་འཁྱམས་པའི་རྒྱུ་གང་ཡིན་བྱས་པས། མ་རིག་པ་ཡིན་གསུངས་ནས། འཁོར་བའི་རྒྱུ་མ་རིག་པ་རྩད་ནས་བཅད་དགོས་པ་ལ་བླངས་བ། གུ་རུ་ན་མོ། རིག་པའི་གཞི་
རྩ་མ་ཆོད་ན། །ཁམས་གསུམ་འཁོར་བར་འཁྱམས་པ་དེ། །སྤང་ལ་ཆུ་མིག་བརྡོལ་བ་འདྲ། །བཀག་པས་ཁེག་པར་ངས་མ་མཐོང་། །འཁོར་བའི་སྡུག་བསྔལ་བརྒལ་འདོད་ན། །བླ་མའི་
གདམས་ངག་ཚུལ་བཞིན་བསྒོམ། །ན་ནིང་དོ་ཅིག་སྤངས་པ་ཡི། །སྒྱུ་ལུས་རྒས་ཤིང་ཁོག་པ་དེ། །ནམ་གཞུག་ཆད་པའི་མེ་ཏོག་འདྲ། །དགུན་ཡང་སྐྱེ་བར་ངས་མ་མཐོང༌། །ན་སོ་དར་

༄༅། །ལ་བབས་པ་ལ། །བརྩོན་འགྲུས་བསྐྱེད་ལ་དགེ་སྦྱོར་མཛོད། །སྲོག་གཅོད་ནད་ཀྱིས་བཏབ་ཙ་ན། །བག་བཞི་ས་ལ་ལྷུང་བ་དེ། །སྡོང་པོ་རྩ་བ་ཆད་པ་འདྲ།
བསླང་ཡང་སློང་པར་ངས་མ་མཐོང༌། །ན་ཚ་མེད་པའི་དུས་ཚོད་དུ། །རང་གི་སེམས་ཉིད་གཏན་ལ་ཕོབ། །འབྱུང་བཞིའི་མཁར་བུ་ཞིག་ཙམ་ན།ྋ །ཚེ་འདིའི་སྣང་བནུབ་པ་དེ། །ཉི་མ་རྒས་
པའི་གྲིབ་སོ་འདྲ། །འཐེན་ཡང་ཐུབ་པར་ངས་མ་མཐོང་། །ལྟ་སྒོམ་སྤྱོད་པའི་གདེང་ཚད་ཀྱིས། །འཆི་ཡང་འཇིགས་པ་མེད་པར་མཛོད། །སྡིག་པ་འབའ་ཞིག་སྤྱད་པ་ལ། །གཤིན་རྗེའི་
ཇག་པ་བྱུང་བ་འདི། །ཡུས་ཅན་མི་དང་མཚངས་ཅན་འཕྲད་པ་འདྲ། །བྲོས་པས་ཐར་བ་ངས་མ་མཐོང༌། །དེས་ན་མི་དགེའི་སྡིག་པ་ལ། །བཙན་དུག་ལྟ་བུའི་འཇིགས་པར་མཛོད། །ངན་
ཎྜཱསོང་གསུམ་གྱི་སྡུག་བསྔལ་འདི། །ཐོས་པ་ཙམ་གྱིས་ཤ་རེ་གཡའ། །བསམ་པ་ཙམ་གྱིས་སྐྱི་ཤ་འབུང༌། །དྲན་པ་ཙམ་གྱིས་འཆི་མ་ཤོར། སྲན་ཐབས་བཟོད་གླགས་མི་གདའ་ན། ། དེ་
༈ བས་དམ་པའི་ལྷ་ཆོས་སྤྱོད། །རང་ལ་གྲོས་འདེབས་ཉི་ཤུ་པའི། །ཕྱོགས་རིས་མེད་པའི་རི་ཁྲོད་དུ། །ངོ་སྲུང་སྤོངས་ཤིག་རྣལ་འབྱོར་པ། །འཛིན་ཆགས་མེད་པའི་སྤྱོད་འགྲོས་ཀྱིས།

བསོག་འཇོག་སྤོངས་ཤིག་རྣལ་འབྱོར་པ། ༑འགྲས་འདྲིས་མེད་པའི་རྒྱལ་ཁམས་སུ། །ལྡོམ་བུ་གྱིས་ཤིག་རྣལ༴ ཉམ་ང་མེད་པའི་གདེང་ཚད་ཀྱིས། །བརྟུལ་ཞུགས་སྤྱོད་
ཅིག༴ བགེགས་ཆེན་འཇིག་རྟེན་ཆོས་བརྒྱད་ལ། །རོ་སྙོམས་མཛོད་ཅིག༴ རྗེ་གོང་མའི་རྗེས་སུ་མ་སླེབ་ཀྱང༌། །ལད་མོ་ལྟོས་ཅིག་རྣལ་འབྱོར་པ། །ཆོས་དང་མཐུན་པའི་སྤྱོད་འགྲོས་
ཀྱིས༑ །བརྒྱུད་པ་ཟུང་ཅིག༴ དམ་ཆོས་ཕྱག་རྒྱ་ཆེན་པོ་ཡི། །རྒྱལ་མཚན་ཚུགས་ཤིང་རྣལ་འབྱོར་པ། །སྣོད་དང་ལྡན་ན་དམ་ཆོས་འདི། །ཀུན་ལ་བྱིན་ཅིག༴ སྣོད་མེད་པ་ཡི་སེམས་
ཅན་ལ། །གསང་བ་སྡོམས་ཤིག༴ སྟོང་ཉིད་འཇིགས་མེད་སེང་གེའི་སྒྲ། །ཕྱོགས་བཅུར་སྒྲོགས་ཤིག༴ འབྲས་བུ་རྡོ་རྗེ་ཐེག་པའི་ཆོས། །ཚུལ་བཞིན་སྤྱོད་ཅིག༴ མགོན་མེད་སེམས་
ཅན་ཐམས་ཅད་ལ། །སྙིང་རྗེ་བསྐྱེད་ཅིག༴ བཟང་ངན་འགྲོ་བ་ཐམས་ཅད་ལ། །ལས་འབྲས་ཞོག་ཅིག༴ ཇི་སྲིད་འཁོར་བ་མ་སྟོང་བར། །སྐྱེ་བ་ལོན་ཅིག༴ འགྲོ་བ་མི་ཟད་གཏེར་སྒྲུབ་
ཕྱིར༑ །ཚོགས་གཉིས་སོགས་ཅིག༴ འགྲོ་བའི་དགོས་འདོད་སྒྲུབ་པའི་ཕྱིར། །སྨོན་ལམ་ཐོབ་ཅིག༴ རང་ལ་གྲོས་འདེབས་རྡོ་རྗེའི་གླུ། །དྲན་པ་གསོ་ཕྱིར་བླངས་པ་ནི། །དབྱར་སྒྲུབ་ ྂ་

། པ་མཛད་དུས་ན་མཛད་སྐད། ༈ སྒྲགས་ཡང་རྫོང་དུ་མེ་སྒོམ་ན་རེ། ལྡོམ་བུ་བྱེད་པའི་དབྱངས་ཅིག་ལོན་དང་ཟེར་བ་ལ། ལྡོམ་བུ་བརྒྱད་ཀྱི་མགུར་བླངས་༄༅།
པས༑ ཡང་ཁོ་ན་རེ། དེ་སྐད་གསུང་ན་དགེ་སྦྱོར་ཡི་རིམ་པར་འགྲོ་ཟེར་བ་ལ། ཞལ་ཏ་རིང་མོ་ནི། ཅིར་སྣང་རྫུན་དུ་གོ་ལགས་ཀྱང༌། །ལས་རྒྱུ་འབྲས་ཁྱད་དུ་མི་བསད་འཚལ། །
ལས་རྒྱུ་འབྲས་ཁྱད་དུ་བསད་པ་ན། །རྒྱུད་ལ་ལོག་ལྟ་སྐྱེས་པ་ཡིན། །སྒོམ་དུ་མེད་པའི་དོན་རྟོགས་ཀྱང༌། །སྒོམ་ཆེན་གྲོང་ཁ་མི་འགྲིམ་འཚལ། །སྒོམ་ཆེན་གྲོང་ཁ་འགྲིམ་པ་ན། །རྒྱལ་
པོ་འབངས་སུ་བབས་པ་ཡིན། །དགག་སྒྲུབ་མེད་པའི་དོན་རྟོགས་ཀྱང་། །གཞན་གྱི་དད་པ་མི་ལྡོག་འཚལ། །གཞན་གྱི་དད་པ་ལྡོག་པ་ན། །སྐུར་འདེབས་དམྱལ་བར་བསྒྱུར་བ་ཡིན།
རེ་དོགས་མེད་པའི་དོན་རྟོགས་ཀྱང༌། །འདུས་བྱས་ཀྱི་ཆོས་སྤྱོད་མི་སྤང་འཚལ། །འདུས་བྱས་ཀྱི་ཆོས་སྤྱོད་སྤང་པ་ན། །གཞན་དོན་གྱི་ཟམ་པ་སྒྱེལ་བ་ཡིན། །སེམས་དྲི་མ་མེད་པའི་དོན་
རྟོགས་ཀྱང༌། །སྡོམ་གསུམ་ཁྱད་དུ་མ་གསོད་འཚལ། །སྡོམ་གསུམ་ཁྱད་དུ་བསད་པ་ན། །བསྟན་པའི་རྒྱལ་མཚན་སྙིལ་བ་ཡིན། །རང་རྟོགས་པ་ཕུལ་དུ་ཕྱིན་ལགས་ཀྱང༌། །དམ་པ་

གཞན་ལ་མི་གཤེ་འཚལ། །དམ་པ་གཞན་ལ་བཤེས་པ་ན། །ཕྲག་དོག་རྒྱུད་ལ་སྐྱེས་པ་ཡིན། ། ཡི་གེ་མེད་པའི་དོན་རྟོགས་ཀྱང་། །བཀའ་སྡེ་སྣོད་ཁྱད་དུ་མི་བསད་འཚལ། །བཀའ་སྡེ་
༈ སྣོད་ཁྱད་དུ་བསད་པ་ན། །ཆོས་ལ་ལོག་ལྟ་སྐྱེས་པ་ཡིན། །མངོན་ཤེས་རྒྱུད་ལ་སྐྱེས་ལགས་ཀྱང༌། །སྒོམ་ཉམས་མྱོང་རྩལ་བྱུང་དུ་མི་བཤད་འཚལ། །སྒོམ་ཉམས་མྱོང་ཐོལ་བྱུང་དུ་བཤད་
པ་ན། །འདྲེ་མོ་སྙིང་དུ་བཞུགས་པ་ཡིན། །ནུས་པ་ཕྱོགས་མེད་སྐྱེས་ལགས་ཀྱང༌། །གྲོང་གི་འདྲེ་བརྡུང་མི་བགྱིས་འཚལ། །གྲོང་གི་འདྲེ་བརྡུང་བགྱིས་པ་ནི། །འདུད་པའི་ཚ་ཆུ་འཐུང་བ་
ཡིན༑ །ཕན་སེམས་རྒྱུད་ལ་སྐྱེས་ལགས་ཀྱང༌། །གདམས་ངག་ཕྲག་ཚོང་མི་བགྱིད་འཚལ། །གདམས་ངག་ཕྲག་ཚོང་བགྱིས་པ་ན། །མཁའ་འགྲོའི་བཀའ་ཆད་ཉམས་པ་ཡིན། །ཐ་སྙད་
ཚིག་ལ་མ་རྨོངས་ཀྱང༌། །སྒོམ་ཆེན་གཞུང་བཤད་མི་བགྱིད་འཚལ། །སྒོམ་ཆེན་གཞུང་བཤད་བགྱིས་པ་ན། །སྒོམ་ཕྲུག་རླུང་ལ་བསྐུར་བ་ཡིན། །ནོར་ཟང་ཟིང་ཆར་ལྟར་བབས་ལགས་
ཀྱང་༑ །སྒོམ་ཆེན་ལས་ཀ་མི་བགྱིད་འཚལ། །སྒོམ་ཆེན་ལས་ཀ་བགྱིས་པ་ན། །གཡེང་བའི་རླུང་ཚུབ་ལངས་པ་ཡིན། །ཞལ་ཏ་རིང་མོའི་དབྱངས་ཆུང་འདི། །སྒྲག་ཡང་རྫོང་ཤེལ་གྱི་ ༷

༄༅། །བྲག་ཕུག་ཏུ། །ཚུལ་བཞིན་སྒྲུབ་པའི་ཆོས་མཛད་ལ། །ཕན་དུ་རེ་ནས་བླངས་པ་ཡིན། ༈ ཚེ་ཀོང་དུ་བཞུགས་པའི་སྐབས་རྣལ་འབྱོར་པའི་ཆོས་དྲུག་གི་
མགུར་འཐེན་པ་ནི། བླ་མ་དམ་པ་བརྟེན་ན་ཡོན་ཏན་འབྱུང༌།ྋ །བཀའ་བཞིན་ཉམས་སུ་བླངས་ན་ཡོངས་ཀྱང་འབྱུང་། །ལོག་ལྟ་གཡོ་སྒྱུ་ཐམས་ཅད་ཡོངས་སྤོང་ལ། །རྟག་ཏུ་གསོལ་བ་ཐོབ་
ཅིག་རྣལ་འབྱོར་པ། །གཅེས་དགུ་རྒྱབ་ཏུ་བསྐྱུར་ན་ཤེས་པ་བདེ། །བྱ་རྒྱུ་ཅིག་ཀྱང་མེད་ན་ཡོངས་ཀྱང་བདེ། །ཞེ་འདོད་མདུད་པ་ཐམས་ཅད་བཀྲོལ་བྱས་ནས། །བྱ་བ་ཐམས་ཅད་སྤོངས་ཤིག་
རྣལ་འབྱོར་པ། །རི་ཁྲོད་དགོན་པ་འགྲིམ་ན་དངོས་གྲུབ་འབྱུང༌། ལུས་སྲོག་རྒྱབ་ཏུ་བསྐྱར་ན་ཡོངས་ཀྱང་བདེ། །སྐྱིད་འདོད་སྦྱོར་བ་ཐམས་ཅད་ཡོངས་སྤོངས་ལ། །རྟག་ཏུ་སྙིང་རུས་བསྐྱེད་
ཅིག་རྣལ་འབྱོར་པ། །མ་བཅོས་གཉུག་མར་བཞག་ན་རྟོགས་པ་འཆར། །ཆུ་བོའི་གཞུང་བཞིན་བསྒོམ་ན་ཡོངས་ཀྱང་འཆར། །དམིགས་གཏད་མཚན་མ་ཐམས་ཅད་ཡོངས་སྤོངས་ལ།
༈ རྟག་ཏུ་མཉམ་པར་ཞོག་དང་རྣལ་འབྱོར་པ། །རང་གི་སེམས་ཉིད་རྟོགས་ན་སངས་རྒྱས་འབྱུང༌། །སྒྲོ་འདོགས་ནང་ནས་ཆོད་ན་ཡོངས་ཀྱང་བདེ། །མཉམ་བཞག་རྗེས་ཐོབ་མེད་པར་བརྟན་བྱས་

ནས༑ །གཞན་ཕན་རྒྱ་ཆེར་མཛོད་ཅིག་རྣལ་འབྱོར་པ། །འགྲོ་བའི་གཞན་དོན་བྱས་ན་སངས་རྒྱས་མཉེས། །རང་ལ་ཞེ་འདོད་མེད་ན་ཡོངས་ཀྱང་མཉེས། །ཉེ་རིང་ཕྱོགས་ཆ་ཐམས་ཅད་
ཡོངས་སྤོངས་ལ། །འགྲོ་བ་བུ་ལྟར་སྐྱོངས་ཤིག་རྣལ་འབྱོར་པ།། ༈ །རྣལ་འབྱོར་གྱི་དབང་ཕྱུག་གླིང་རས་པ་ལ་ལྷག་པའི་ལྷ་ཡིས་ལུང་བསྟན་པ་བཞིན་ངམ་ཤོད་ཀྱི་རི་ལ་བསྒོམ་དུ་བྱོན་པར་
ཡར་ཀླུང་གདབ་ཁ་བྱ་བར་སྒོམ་ཆེན་འགའ་དང་འཕྲད། འཕྲོས་བྱས་པས་དཔལ་ཕག་མོ་གྲུ་པའི་སྙན་པ་གསན་པ་ཙམ་གྱིས་བ་སྤུ་གཡོས། སྤྱན་སྔར་ད་ལྟ་རང་སླེབ་ན་བསམ་པ་བྱུང་ནས་ཚམ་
ཚོམ་མེད་པར་བྱོན། འགྲོ་བའི་མགོན་པོ་ཆོས་ཁྲིར་ཕེབས་པ་དང་མཇལ། བླ་མ་འདི་སངས་རྒྱས་དངོས་ཡིན། ཤིང་དང་བྱ་འཁོར་འདི་ཀུན་སྤྲལ་པ་ཡིན། ད་རེས་འཚིངས་བསམ་པ་ཞིག་
ལས་གཞན་ཐ་མལ་གྱི་རྟོགས་པ་མ་འགྱུས། དེའི་རྐྱེན་གྱིས་སྣང་བ་ཐམས་ཅད་སྤུན་ལོང་སོང་ནས་སྒྲིབ་བྱེད་ཞི། ཆོས་ཐམས་ཅད་ཀྱི་ངང་ཚུལ་དྲི་མ་མེད་པ་མཐོང་། སྒྲོ་འདོགས་ཐམས་ཅད་
ཅིག་ཅར་དུ་ཆོད། མགུར་འདི་གསུངས་སོ། །ན་མོ་གུ་རུ། བདག་མཆིས་ཀྱི་རྣལ་འབྱོར་གླིང་རས་འདི། །སྐྱེས་པ་གཙང་གི་ཕྱོགས་སུ་སྐྱེས། །ལོ་བརྒྱད་དགུ་ཙམ་ནས་ཡིག་ཚང་ ེ༷

།བསླབས། །བཅུ་དྲུག་ལོན་ནས་ཆོས་སྒོར་བཞུགས། །རྗེ་བླ་མ་འགའ་རེའི་སྤྱན་སྔར་ཕྱིན། །དབང་བྱིན་རླབས་རྫོགས་པ་འགའ་རེ་ཞུས། །གཞུང་འགྲེལ་པ་
བཅས་པ་འགའ་རེ་ཉན། །རྗེ་ཀུན་ཡང་སྐུ་དྲིན་ཆེ་མོད་ཀྱི། །དེས་ཀྱང་སྒྲོ་འདོགས་མ་ཆོད་ནས། །གདམས་ངག་གང་ཆེའི་རྩད་བཅད་ནས། །སྔགས་ཀྱི་གྲྭ་ས་ཕལ་ཆེར་ན། །རྗེ་རས་ཆུང་
བརྒྱུད་པ་ཆེའོ་གསུངས། །བརྒྱུད་པའི་གདམས་པར་གདུང་ལགས་ནས། །གཉལ་དང་ལོ་རོའི་ཕྱོགས་སུ་ཕྱིན། །རྗེ་རས་ཆུང་པ་ཡི་ཐུགས་ཀྱི་སྲས། །ལོ་ཙཱ་གྲུ་གསུམ་གྱི་ཞབས་ལ་
བཏུགས༑ །བསྙེན་བཀུར་ཞབས་ཏོག་མི་འདོག་སྟེ། །གུས་པའི་སྟོབས་ཀྱིས་ཅི་གསུངས་ཉན། །བརྩེ་བའི་ཐུགས་ཀྱིས་བུ་བཞིན་བསྐྱངས། །དབང་གདམས་ངག་དང་བཅས་རྫོགས་པར་
༈ ཞུས༑ །ལོ་བརྒྱད་དགུ་ཙམ་ལ་ནན་ཏན་བགྱིས། །དུས་དེ་ཙམ་ང་ཡི་བསམ་པ་ལ། །འཛམ་གླིང་བསྐོར་ཡང་གདམས་ངག་དེ། །ང་རང་ཆེ་སྙམ་པའི་ང་རྒྱལ་སྐྱེས། །གདམས་པ་ཟབ་དགུ་
ཆོད་ལགས་ཀྱང༌། །སེམས་ཀྱི་སྒྲོ་འདོགས་མ་ཆོད་ནས། །དཔལ་ཕག་མོ་གྲུ་པའི་ཡང་དགོན་དུ། །རྗེ་རིན་པོ་ཆེ་ཡི་སྤྱན་སྔར་ཕྱིན། །སླེབ་པའི་གདོང་ནས་ཞལ་ཡང་མཇལ། །གདུལ་བྱའི་

སྲས་སུ་གཟིགས་པ་འདྲ། །སྐུ་མཐོང་བ་ཙམ་གྱིས་ཤེས་པ་འགྱུར། །ལས་འབྲེལ་བ་བག་ཆགས་སད་པ་འདྲ། །གསུང་ཐོས་པ་ཙམ་གྱིས་བ་སྤུ་ལྡང་། །ཐུགས་རྗེའི་བྱིན་རླབས་ཞུགས་པ་
ཤྲཱྀ འདྲ༑ །ཆོས་འབྲེལ་ཞུས་པས་ཐུགས་ཡིད་འདྲེས། །ཡོན་ཏན་བོགས་སུ་ཐོན་པ་འདྲ། །ཚིག་ལྷག་པའི་སྟོན་རྒྱུ་མི་བདོག་སྟེ། །ཅི་ཞིག་ལྟར་ན་རང་གི་སེམས། །སྐྱེ་བ་མེད་པའི་ཆོས་སྐར་
རྟོགས༑ །ཆོས་ཉིད་མངོན་དུ་གྱུར་པ་འདྲ། །ཡུན་རིང་པོ་ཙམ་དུ་མ་སྒོམ་སྟེ། །བླ་མ་མཆོག་ལ་སངས་རྒྱས་སུ། །མཐོང་ཞིང་མོས་གུས་དེ་ནས་སྐྱེས། །བདག་གུས་པའི་སྣང་བ་འགྱུར་བ་
འདྲ༑ །དཔེ་ཡི་གེ་གཅིག་ཀྱང་མ་ཞུས་ཏེ། །བཀའ་རྒྱལ་བའི་བསྟན་པ་རབ་འབྱམས་ལ། །ཤེས་པའི་སྣང་བ་དེ་ནས་ཐོབ། །ཤེས་རབ་སྤྱན་ཆེན་གནང་བ་འདྲ། །དབང་ཆོ་གའི་རིམ་པ་མ་
བགྱིས་ཏེ། །དུས་གསུམ་རྒྱལ་བའི་དགོངས་པ་ལ། །རིག་པའི་དབང་མཆོག་དེ་ནས་ཐོབ། །བྱིན་རླབས་ཀྱི་དབང་བསྐུར་བགྱིད་པ་འདྲ། །དམ་ཚིག་སྡོམ་པ་མ་སྦྱར་ཏེ། །ཉེས་ལྟུང་དྲི་
མས་ལད་པ་ཀུན། །བཤགས་ཀྱང་མ་དགོས་དག་ནས་ཐལ། །ཟག་མེད་ཀྱི་དབྱིངས་སུ་ཡལ་བ་འདྲ། །ཡུན་རིང་པོ་ཙམ་ཡང་མ་བསྒོམ་སྟེ། །རྟོགས་པ་ཉམས་མྱོང་གཅིག་ཏུ་ཕུལ།

།ལུང་བསྟན་རྗེས་སུ་གནང་བ་ཐོབ། །འདུན་མ་ཕུལ་དུ་ཕྱིན་པ་འདྲ། །ཕྱིན་ཆད་བསྒོམ་རྒྱུ་མི་བདོག་སྟེ། །བླ་མ་དམ་པའི་བཀའ་དྲིན་གྱིས །བདག་གཞན་༄༅།
དགོས་འདོད་གྲུབ་པར་བྱུང༌། །ཡིད་བཞིན་ནོར་བུ་རྙེད་པ་འདྲ། །བཀའ་དྲིན་ཅན་ལ་སྐྱབས་སུ་མཆི། །ཐུགས་རྗེ་ཅན་ལ་ཕྱག་འཚལ་ལོ། །བྱིན་རླབས་ཅན་ལ་ཕྱག་འཚལ་ལོ། །རྗེ་ད་དུང་
བྱིན་གྱིས་བརླབ་ཏུ་གསོལ། །དག་སྣང་གི་དགོངས་པ་མགུར་དུ་བཞེངས་པའོ། །ལོ་རོ་མོག་པའི་ཚ་ལམ་ན་བཞུགས་པའི་དུས་སུ་ཉིན་པར་སྐྱོ་བསངས་ལ་བཞུགས་པས། ན་བུན་གཏིབ་ཤིང་
ཡལ་བ་བརྟེན་ནས་སློབ་དཔོན་དྲུག་གིས་མགུར་གསུངས་པ། ན་མོ་གུ་རུ། གཞི་རྩ་དང་བྲལ་བའི་སེམས་ཉིད་ལ། །མདངས་རྨི་ལམ་ཉམས་སུ་མྱོང་བ་དེ། །སྣང་བ་སེམས་སུ་ངོ་སྤྲོད་
༈ པའི༑ །སློབ་དཔོན་ཅིག་ལགས་ཏེ་གོ་ལགས་སམ། །གདོད་ནས་དག་པའི་ནམ་མཁའ་ལ། །སྤྲིན་དང་ན་བུན་འཐིབ་ཅིང་ཡལ་བ་དེ། །རྐྱེན་སྣང་རང་ཡལ་དུ་ངོ་སྤྲོད་པའི། །སློབ་དཔོན་
ཪེ
༈ ཅིག་ལགས་ཏེ་གོ་ལགས་སམ། །སྣང་དྲོ་བརྗིད་པའི་ཁྲི་གདུགས་དེ། །ཤར་བ་ཙམ་གྱིས་མུན་པ་སངས། །རྟག་ཆད་རང་གྲོལ་ངོ་སྤྲོད་པའི། །སློབ་དཔོན་ཅིག་ལགས་ཏེ་གོ་ལགས་
ཐ

སམ༑ །ཤིན་ཏུ་དྭངས་བའི་རྒྱ་མཚོ་ལ། །ཆུ་བུར་ཆུར་ཞེང་མཐའ་མེད་པ་དེ། །སྣང་སྟོང་ཆོས་སྐུར་ངོ་སྤྲོད་པའི། །སློབ་དཔོན་ཅིག་ལགས་ཏེ༴ ཤེལ་དང་མེ་ལོང་དག་པ་ལ།
གཟུགས་བརྙན་བྱུང་ཡང་གོས་པ་མེད། །ཆགས་སྡང་རང་དག་ཏུ་ངོ་སྤྲོད་པའི། །སློབ་དཔོན༴ སོས་ཀའི་ཚད་པས་གདུངས་ཙམ་ན། །ཆབ་རོམ་ཆུ་རུ་ཞུ་བ་དེ། །འཁོར་བ་མྱང་འདས་སུ་
་སྤྲོད་པའི། །སློབ་དཔོན་ཅིག་ལགས་ཏེ་གོ་ལགས་སམ། །དེ་ལྟར་སློབ་དཔོན་དྲུག་པོ་དེ། · ། གོ་ནས་ཉམས་སུ་བླངས་ལགས་སམ། །ཉམས་དང་རྟོགས་པ་ལྡན་ལགས་སམ། །དེ་མ་
ལྡན་བར་དུ་བརྩོན་འགྲུས་བསྐྱེད། །ཧེ་ཧེ། ཡྤྱི་།༈ ཕག་མོ་གྲུ་ན་བཞུགས་དུས་རྟོགས་ཕུལ་གྱི་ཡི་གེ་ཅག་གེ་བྱས་ཏེ་བླ་མ་ལ་བསྐུར། དེར་མང་ཇའི་གྲལ་དུ་རྗེའི་ཞལ་ནས། གཙང་པ་
རས་པ་ཁྱོད་སྔར་གྱི་ཡི་གེ་མགུར་རྟ་ལ་བསྐྱོན་ལ་གྱིས་གསུངས་པར་བླ་མ་ལ་རྟོགས་པ་ཕུལ་བའི་རྡོ་རྗེའི་གླུ་ནི། ན་མོ་གུ་རུ། རྗེ་ཡི་ཞལ་ནས་གཉུག་མའི་དོན། །སྒོམ་ཅིག་གསུངས་ནས་སྒོམ་
ལགས་པས། །བསྒོམ་བྱ་སྒོམ་བྱེད་སྟོར་ནས་ཐལ། །སྒོམ་ཐུན་མཚམས་སུ་བཟུང་རྒྱུ་མི་གདའ་འོ།ྋ །སེམས་ཇི་བཞིན་བཞག་པ་མ་གཏོགས་པ། །གཉེན་པོས་བཅོས་སུ་མི་གདའ་བས།

༄༅། །ཡིན་མིན་གྱི་ཐེ་ཚོམ་སྟོར་ནས་ཐལ། །དམ་བདེ་དྲི་རྒྱུ་མི་གདའ་འོ། །སྔར་འདྲིས་ཀྱི་མི་དང་འཕྲད་པ་བཞིན། །རྣམ་རྟོག་ཆོས་སྐུར་ངོ་ཤེས་པས། །སྐྱོན་ཡོན་
1/1/01
ཏན་གྱི་འཛིན་པ་སྟོར་ནས་ཐལ། །ད་དགག་སྒྲུབ་བྱ་རྒྱུ་མི་གདའ་འོ། །མུན་པར་ཁྲི་གདུགས་ཤར་བ་བཞིན། །རྟོགས་པ་ནང་ནས་ཤར་ལགས་པས། །གྲུབ་མཐའི་ཞེ་འདོད་སྟོར་ནས་
ཐལ༑ །ད་ཐ་སྙད་གདགས་རྒྱུ་མི་གདའ་འོ། ྋ།བླ་མ་དུས་གསུམ་སངས་རྒྱས་དང༌། །རང་སེམས་དབྱེར་མེད་དོན་རྟོགས་ནས། །ཐ་དད་ཀྱི་འདུ་ཤེས་སྟོར་ནས་ཐལ། །ད་ཡིད་སྨོན་བྱ་རྒྱུ་
མི་གདའ་འོ། །སྒྱུ་ལུས་ཀྱི་ཆུ་བུར་ནམ་ཡང་འཇིགས། །སེམས་སྐྱེ་ཤི་མེད་པའི་དོན་རྟོགས་པས། །འཆི་བའི་འཇིགས་པ་སྟོར་ནས་ཐལ། །ད་སྡུག་བསྔལ་བྱ་རྒྱུ་མི་གདའ་འོ། །བདག་
༈ འཛོམས་ན་རྗེ་ཡི་སྤྱནཾ་སྔར་སྡོད། །མ་འཛོམས་ཕྱོགས་མེད་རི་ཁྲོད་འགྲིམ། །ལྟོག་ན་ཞེན་མེད་ཀྱི་ལྡོམ་བུ་བཙལ། །འཁྱག་ན་གཏུམ་མོའི་མེ་ལ་འདེ། །སྐྱོ་ན་ཉམས་མྱོང་དབྱངས་ཆུང་
༈ ལེན༑ །ན་ན་འབྱུང་བ་རོ་སྙོམས་བྱེད། །སྐྱིད་སྡུག་སྣང་བ་ཐད་ཀར་གཅོད། །སྤྱོད་ལམ་ཅི་བདེར་གནང་བ་ཞུ། །ཞེས་རྟོགས་པ་ཕུལ་བས། བླ་མ་མཉེས་ནས་རྒྱ་གར་ཆུ་བོ་གངྒ་ཕན་ཆོད་

ལ་ས་ར་ཧ་ཆེན་པོ་རྟོགས་པ་མཐོ། དེ་ཚུན་ལ་ཁྱོད་རྟོགས་པ་མཐོ་བ་ཡིན་གསུངས། བསྔགས་བརྗོད་མཛད་པ་ཡིན་ནོ། །སྤྱི་། ༈ རྣལ་འབྱོར་གྱི་དབང་ཕྱུག་དེ་ཉིད་ཀྱིས་འཇིག་རྟེན་
གྱི་བྱ་བཞག་དང༌། ལྟར་སྣང་གི་འདུས་བྱས་ཀྱི་དགེ་སྦྱོར་རྣམས་མི་ཁོམ་པ་བཅུའི་གླུ་བླངས་པ། སེམས་མཐའ་བྲལ་སྟོང་པའི་ངང་ཤེད་ནས། །བསམ་གཏན་གྱི་ཁང་བུ་བརྩིགས་བརྩིགས་
ནས༑ །ས་མཁར་བརྩིགས་པ་ཡེ་མ་ཁོམ། །སྟོང་ཉིད་སྟོང་པའི་དབྱིངས་ཐང་ལ། །ཉོན་མོངས་ཀྱི་ཐ་བ་འདུལ་འདུལ་ནས། །ཕ་ཞིང་འདུལ་བ་ཡེ་མ་ཁོམ། །གཉིས་སུ་མེད་པའི་རྒྱལ་
ཁམས་སུ། །གྲོགས་བདེ་སྟོང་སྒྱུ་མར་ཚོལ་ཚོལ་ནས། །འཐབ་རོགས་འཚོལ་བ་ཡང་ཡེ་མ་ཁོམ། །ལྷུན་གྱིས་གྲུབ་པའི་རི་རྒྱལ་ལ། །སེམས་ཀྱི་རྟ་ཕོ་འཚོ་འཚོ་ནས། །བེའུ་ལུག་འཚོ་བ་
ཡང་ཡེ་མ་ཁོམ། །ཤ་རུས་གཉིས་ཀྱི་འཇིམ་ཡག་ལ། །ལྷུན་གྲུབ་ཀྱི་མཆོད་རྟེན་བརྩིགས་བརྩིགས་ནས། །སཱཙྪ་འདེབས་ཀྱང་ཡེ་མ་ཁོམ། །ཕྱི་སྣོད་ཀྱི་འབྱུང་བའི་འཇིག་རྟེན་དུ། །ནང་
གཞལ་ཡས་ཁང་དུ་བསྒྱུར་བསྒྱུར་ནས། །བདག་མཆོད་ཁང་བརྩིགས་པ་ཡེ་མ་ཁོམ། །ནང་འགྲོ་དྲུག་བཅུད་ཀྱི་སྙིང་པོ་དེ། །ཡི་དམ་ལྷ་རུ་བསྒོམས་བསྒོམས་ནས། །ཐང་སྐུ་བྲི་བ་ཡེ་མ་ ྗ

༄༅། །ཁོམ། །བྱང་ཁོག་ཀུན་དགའི་ར་བ་དེ། །ཆོས་ཐོས་བསམ་དཀོར་ནོར་བསོགས་བསོགས་ནས། །དཀོར་ནོར་བསོགས་པ་ཡེ་མ་ཁོམ། །ཡས་ཟུར་གསུམ་སྙིང
གི་དབུ་རྩེ་ན། །གསལ་བའི་སྒྲོན་མེ་ཐོགས་ཐོགས་ནས། །ཞུན་མར་བལྟམས་པ་ཡེ་མ་ཁོམ། །ཆོས་ཉིད་ཀྱི་ཐོ་ཡོར་སྐྱ་མོ་ན། །དགྲ་དུག་ལྔ་དུག་གསུམ་བྲུབ་བྲུབ་ནས། །སྲོག་པོར་
པ་ཡང་ཡེ་མ་ཁོམ། །རྗེ་བཙུན་གླིང་གི་མི་ཁོམ་པ་བཅུའོ། །ཡང་མེ་སྒོམ་གྱིས་རྒྱ་གར་དུ་འགྲོ་དགོས་ཟེར་བ་ལ། ཐམས་ཅད་རང་ལ་ཚང་གསུངས་ནས་མགུར་དུ་བཞེངས་པ། སེམས་མི་
འགྱུར་རྡོ་རྗེའི་གདན་དྲུང་ན། །རྟེན་ཆོས་སྐུ་བྱང་ཆུབ་ཆེན་པོ་ཞེས། །རྟེན་ངོ་མཚར་ཅན་ཅིག་དེ་ན་གདའ། །ཁྱེད་མཆོད་པ་ཅིག་ཕུལ་ན་དེ་ལ་ཕུལ། །སེམས་རྣམ་པར་དབེན་པའི་ཡང་དགོན་
༈ ན༑ །རང་རིག་ཡེ་ཤེས་བླ་མ་བཞུགས། །རྗེ་ངོ་མཚར་ཅན་ཅིག་དེ་ན་གདའ། །ཁྱེད་མོས་གུས་ཅིག་མཛད་ན་དེ་ལ་མཛོད། །ལུས་འབྱུང་བཞི་སྙོམ་པའི་རི་བོ་ལ། །སེམས་གཉུག་མའི་བྲག་
༈ ཕུག་བདེ་བ་ཅན། །གནས་ངོ་མཚར་ཅན་ཅིག་དེ་ན་གདའ། །ཁྱེད་སྒྲུབ་པ་མཛད་ན་དེ་ན་མཛོད། །དབང་པོ་སྒོ་ལྔའི་གྲོང་ཁྱེར་ན། །འདོད་ཡོན་སྒྱུ་མའི་རོལ་མོ་མཁན། །ངོ་མཚར་ཅན་གྱི་

གཟིགས་མོ་གདའ། །ཁྱེད་ལྟད་མོ་མཛད་ན་དེ་ལ་མཛོད། སྒྱུ་མ་ལུས་ཀྱི་གྲོང་ཁྱེར་ན། །རྩ་ཁམས་དཔའ་བོ་མཁའ་འགྲོ་བཞུགས། །ཡུལ་ཉི་ཤུ་རྩ་བཞི་དེ་ན་གདའ། །ཁྱེད་ཚོགས་འཁོར་
ཅིག་མཛད་ན་དེ་ན་མཛོད། །སེམས་རྣམ་པར་རྟོག་པའི་དུར་ཁྲོད་ན། །འཇིག་རྟེན་ཆོས་བརྒྱད་རོ་ལང་མཁན། །གནས་འཇིགས་སུ་རུང་བ་དེ་ན་གདའ། །ཁྱེད་རོ་སྙོམས་ཅིག་མཛད་ན་དེ་ལ་
མཛོད༑ །གྲུབ་ཐོབ་ཆེན་པོ་གླིང་གི་བཀའ་བརྒྱུད་རྩོད་མེད་མའམ། ཉམས་དགའ་རིང་མོ་ཞེས་བྱ་བའི་རྡོ་རྗེའི་མགུར་དུ་བཞེངས་པ་འདི་ལྟ་སྟེ། བཀའ་བརྒྱུད་རྩོད་པ་མེད་པར། ཕྱོགས་མེད་
ཡོངས་སུ་གྲགས་ནས། །ཀུན་གྱི་སྤྱི་བོར་བཀུར་བའི་བརྒྱུད་པ་འདི་ཉམས་རེ་དགའ། །གྲུབ་ཐོབ་རྒྱུན་ཆད་མེད་པ་འདི་དང་རེ་སྤྲོ། །གྲོགས་སྐལ་ལྡན་པའི་བུ་ཚོ། །མི་འོ་སྐོལ་ལ་སྐྱིད་པའི་ཉི་
མ་ཤར། །རྗེ་ད་རུང་བྱིན་གྱིས་བརླབ་ཏུ་གསོལ། །མཚན་ཉིད་ཀུན་དང་ལྡན་པར། །དོན་གཉིས་ཕུན་སུམ་ཚོགས་ནས། །ཡིད་བཞིན་ནོར་བུ་ལྟ་བུའི་རྗེ་བཙུན་ཉམས་རེ་དགའ། །དགོས་
འདོད་ཐམས་ཅད་འབྱུང་བ་འདི་དྭང་རེ་སྤྲོ། །གྲོགས་སྐལ་ལྡན་པའི་བུ་ཚོ། །མི་འོ་སྐོལ་སྐྱིད་པའི་ཉི་མ་ཤར། རྗེ་ད་རུང་བྱིན་གྱིས་བརླབ་ཏུ་གསོལ། །མདོ་རྒྱུད་ཀུན་དང་མཐུན་པར། །

།སེམས་ཉིད་ལ་ཕབ་ནས། །སངས་རྒྱས་ལག་ཏུ་གཏོད་པའི་གདམས་ངག་འདི་ཉམས་རེ་དགའ། །ངེས་ཤེས་འཕྲལ་དུ་སྐྱེ་བ་འདི་དང་རེ་སྤྲོ། །གྲོགས་སྐལ་ལྡན་༄༅།
པའི་བུ་ཚོ། །མི་འོ་སྐོལ་སྐྱིད་པའི་ཉི་མ་ཤར། རྗེ་ད་རུང་བྱིན་གྱིས་བརླབ་ཏུ་གསོལ། །རང་ཡུལ་རྒྱབ་ཏུ་བོར་ནས། །དམིགས་གཏད་གཞི་བཟུང་མེད་པས། །ཕྱོགས་མེད་རི་ཁྲོད་འགྲིམ་
འདི་ཉམས་རེ་དགའ། །མཁར་ལ་སྲུང་བྲན་མི་དགོས་འདི་དང་རེ་སྤྲོ། །གྲོགས་སྐལ་ལྡན་པའི་བུ་ཚོ། །མི་འོ་སྐོལ་སྐྱིད་པའི་ཉི་མ་ཤར། རྗེ་ད་རུང་བྱིན་གྱིས་བརླབ་ཏུ་གསོལ། ལོག་
འཚོ་གཡོ་སྒྱ་སྤངས་ནས། །ངོ་སྲུང་རྩོལ་བ་མེད་པར། །འཕྲལ་སྐྱིད་ལྡོམ་བུ་བྱེད་འདི་ཉམས་རེ་དགའ། །སེར་སྣ་སྡུག་གསོག་མི་དགོས་པ་འདི་དང་རེ་སྤྲོ། །གྲོགས་སྐལ་ལྡན་པའི་བུ་
།མི་འོ་སྐོལ་སྐྱིད་པའི་ཉི་མ་ཤར། རྗེ་ད་རུང་བྱིན་གྱིས་བརླབ་ཏུ་གསོལ། །འཇིག་རྟེན་གྱི་བྱ་བ་བཏང་ནས། །མིི་ཆོས་ཁྱིམ་ཐབས་སྤངས་ནས། གཉིས་མེད་གཅིག་པུར་སྡོད་པ་འདི་
ཉམས་རེ་དགའ། །སྒབ་བཤལ་རྡོག་གཅིག་མི་དགོས་པ་འདི་དང་རེ་སྤྲོ། །གྲོགས་སྐལ་ལྡན་པའི་བུ་ཚོ། །མི་འོ་སྐོལ་སྐྱིད་པའི་ཉི་མ་ཤར། རྗེ་ད་རུང་བྱིན་གྱིས་བརླབ་ཏུ་གསོལ། །རང་

ཡུལ་རྒྱབ་ཏུ་བོར་ནས། །རྟོགས་པ་ནང་ནས་ཤར་བས། །གྲུབ་མཐའི་ཞེ་འདོད་ཟད་ནས། །བསམ་བརྗོད་ཡུལ་ལས་འདས་པའི་ལྟ་བ་དེ་ཉམས་རེ་དགའ། །ཆོས་ཉིད་མངོན་དུ་གྱུར་བ་འདི་
དང་རེ་སྤྲོ། །གྲོགས་སྐལ་ལྡན་པའི་བུ་ཚོ། །མི་འོ་སྐོལ་སྐྱིད་པའི་ཉི་མ་ཤར། རྗེ་ད་རུང་བྱིན་གྱིས་བརླབ་ཏུ་གསོལ། །བྱིན་རླབས་གནད་དུ་ཕོག་ནས། རྒྱུད་ལ་འོད་གསལ་ཤར་
བས༑ གཉུག་མ་རྒྱུན་ཆད་མེད་པའི་སྒོམ་པ་འདི་ཉམས་རེ་དགའ། །བསྒོམ་བྱ་སྒོམ་བྱེད་བྲལ་བ་འདི་དང་རེ་སྤྲོ། །གྲོགས་སྐལ་ལྡན་པའི་བུ་ཚོ། །མི་འོ་སྐོལ་སྐྱིད་པའི་ཉི་མ་ཤར། རྗེ་ད་
རུང་བྱིན་གྱིས་བརླབ་ཏུ་གསོལ། །ཞེན་པ་ནང་ནས་ལོག་ནས། །བཅོས་མའི་ཐོ་ཅོ་ཟད་ནས །ཤུགས་འབྱུང་ལྷུག་པར་ཤར་བའི་སྤྱོད་པ་འདི་ཉམས་རེ་དགའ། །དགག་སྒྲུབ་བླང་དོར་ད
བྲལ་བ་འདི་དང་རེ་སྤྲོ། །གྲོགས་སྐལ་ལྡན་པའི་བུ་ཚོ། །མི་འོ་སྐོལ་སྐྱིད་པའི་ཉི་མ་ཤར། རྗེ་ད་རུང་བྱིན་གྱིས་བརླབ་ཏུ་གསོལ། ྋ །ཆོས་ཉིད་མངོན་དུ་གྱུར་ནས། །སྐུ་གསུམ་ལྷུན་གྱིས་
གྲུབ་པའི། །ཡོན་ཏན་ཐམས་ཅད་རྫོགས་པའི་འབྲས་བུ་འདི་ཉམས་རེ་དགའ། །རེ་དོགས་གོལ་ས་ཆོད་པ་འདི་དྭངས་རེ་སྤྲོ། །གྲོགས་སྐལ་ལྡན་པའི་བུ་ཚེ། །མི་འོ་སྐོལ་སྐྱིད་པའི་ཉི་མ་

༄༅། །ཤར། །རྗེ་ད་རུང་བྱིན་གྱིས་བརླབ་ཏུ་གསོལ། །ཞེས་གསུངས་སོ།། ༈ །།དེ་ཡང་མཉམ་མེད་ནཱ་རོ་དངོས་བྱོན་ཡེ་ཤེས་རྡོ་རྗེ་ཞེས་སྙན་གྲགས་ཀྱི་
གདུགས་དཀར་པོས་ཕྱོགས་བཅུའི་ཞིང་ཀུན་ཏུ་ཁྱབ་པའི་སྐྱེས་བུ་ཁྱུ་མཆོག་འདི་ཉིད། རེས་འགའ་རྗེ་ལ་གསོལ་བ་བཏབ། རེས་འགའ་མགུར་དབྱངས་བླངས། རེས་འགའ་བྲོ་
བརྡུང་༑ རེས་འགའ་གར་བསྒྱུར་བ་སོགས་ལ་ཡུལ་སྐྱོང་བ་རྣམས་རྒྱ་རས་པ་གླུ་དེ་ཚུག་ལེན་པ་ཅི་འདྲ་བ་ཡིན་ཟེར་བ་ལ་གསུངས་པ། ན་མོ་རཏྣ་གུ་རུ། བསྟན་པའི་སྒོ་རུ་ཞུགས་པ་ཡི།
གོ་རྟོགས་ཅན་གྱི་ཆོས་མཛད་རྣམས། །ཁོ་བོས་རྟག་ཏུ་གླུ་ལེན་པའི། །རྒྱུ་མཚན་བཤད་ཀྱིས་གསན་པར་ཞུ། །གྲུབ་ཐོབ་བརྒྱུད་པའི་བླ་མ་ལ། །བསྟོད་པ་གླུ་རུ་ལེན་པ་འདི། །སྔོན་བཅོམ་
ལྡན་ཤཱཀ་ཐུབ་མཛད་གསོལ་ཡིན། །གླུ་ལ་སྒྲོ་སྐུར་མི་གདབ་འཚལ། །རང་སེམས་གཏན་ལ་འབེབས་ཙ་ན། །རྟོགས་ཚད་གླུ་རུ་ལེན་པ་འདི། །རྗེ་བྲམ་ཟེ་ཆེན་པོའི་མཛད་སྲོལ་ཡིན། །གླུ་
༈ ལ་སྒྲོ་སྐུར་མི་གདབ་འཚལ། །ཆོས་ཕྱིར་དཀའ་བ་སྤྱད་པ་ཡི། །རྣམ་ཐར་གླུ་རུ་ལེན་པ་འདི། །རྗེ་མར་པ་ལོ་ཙཱའི་མཛད་སྲོལ་ཡིན། །གླུ་ལ་སྒྲོ་སྐུར་མི་གདབ་འཚལ། །ཉམས་དང་རྟོགས་

པ་ཤར་ཙ་ན། །ཀུན་ལ་གླུ་རུ་ལེན་པ་དེ། །རྗེ་རས་པ་ཡབ་སྲས་མཛད་སྲོལ་ཡིན། །གླུ་ལ་སྒྲོ་སྐུར་མི་གདབ་འཚལ། །སྣང་བ་དཔེ་ཆར་ཤར་ཙ་ན། །ཀུན་ལ་གླུ་རུ་ལེན་པ་དེ། །རྗེ་རས་
པ་ཡབ་སྲས་མཛད་སྲོལ་ཡིན། །གླུ་ལ་སྒྲོ་སྐུར་མི་གདབ་འཚལ། །འཁོར་དུ་བྱུང་བའི་འགྲོ་བ་ལ། །ཞལ་ཏ་གླུ་རུ་ལེན་པ་འདི། །དྲིན་ཅན་བླ་མའི་རྣམ་ཐར་ཡིན། །གླུ་ལ༴ དད་ལྡན་
ཡོན་བདག་ཕོ་མོ་ལ། །ལས་རྒྱུ་འབྲས་གླུ་རུ་ལེན་པ་འདི། །ཐུགས་རྗེ་ཅན་གྱི་མཛད་སྲོལ་ཡིན། གླུ་ལ༴ གླུ་ལེན་བརྒྱུད་པའི་བཀའ་སྲོལ་ཡིན། །ལུང་རིག་གཉིས་ཀྱི་དཔང་པོ་ཡོད། །
མཁས་བཙུན་རྣམས་ཀྱིས་མི་གཤེ་འཚལ།ྋ །སྐུར་འདེབས་དམྱལ་བར་ལྟུང་བ་མཆི།། སྐྱིད་པ་བདུན་མཁར་ཆུར་གསུངས་པ། ན་མོ་རཏྣ་གུ་རུ། །སྔོན་བསོད་ནམས་བསགས་པའི་འབྲས་བུ་
དང་༑ །ཕ་མའི་རྒྱུ་རྐྱེན་འཛོམས་པ་དང༌། །ངན་སོང་གསུམ་དུ་མ་ལྟུང་བར། །དལ་འབྱོར་ཐོབ་པའི་མི་རེ་སྐྱིད། །འཁོར་བའི་སྡུག་བསྔལ་མཐོང་བ་དང༌། །ཀུན་ལ་སྐྱོ་བ་སྐྱེས་པ་
ཡིས༑ །ཁྱིམ་པའི་ལས་ལ་མ་འབག་པར། །ཆོས་དང་འཕྲད་པའི་མི་རེ་སྐྱིད། །ངན་སྔགས་མཐུ་ཡིས་སྦྱོར་བ་དང༌། །ཐ་སྙད་ཚིག་ཕྱིར་མ་འབྲངས་པར། །ནཱ་རོ་པཎ་ཆེན་བརྒྱུད་པ་ ྗ

༄༅། །བཟུང༌། །འཇུག་སྒོ་མ་ལོག་མི་རེ་སྐྱིད། །ལྟ་བ་རྟོགས་པའི་ས་མཁར་ལ། །སྙིང་རྗེ་ཆེན་པོ་བ་གམ་ཐོགས། །འཁོར་བ་སྐྱོན་དུ་མི་ལྟ་བར། །རང་འདོད་ཟད་
པའི་མི་རེ་སྐྱིད། །རང་དབང་རང་ལ་ཡོད་ཙམ་ལ། །གཞན་གྱི་དབང་དུ་མ་ཤོར་བར། །རི་ཁྲོད་དབེན་པའི་ས་ཕྱོགས་སུ། །ཉམས་རྟོགས་སྐྱོང་བའི་མི་རེ་སྐྱིད། །ཚེ་འདིར་བདེ་སྐྱིད་
བསྒྲུབ་པ་ཡི། །རང་ལ་གཟའ་གཏད་མི་བདོག་ཀྱང་། །མདུན་མ་བླ་མ་མཁའ་འགྲོས་བྱེད། །ཅི་བསམ་འགྲུབ་པའི་མི་རེ་སྐྱིད། །སྐྱིད་པ་བདུན་གྱི་དབྱངས་ཆུང་འདི། །མཁར་ཆུ་དུང་གི་
གཞལ་ཡས་སུ། །རྗེ་བླ་མ་རྣམས་ཀྱི་བྱིན་རླབས་ཀྱིས། །སྐྱིད་དུ་ཚོར་ནས་བླངས་པ་ལགས།། མཚུར་ཕུར་རིན་པོ་ཆེ་དབུ་སེ་པའི་ཞལ་ནས་ཐབས་ལམ་མ་བསྒོམས་སམ་གསུངས་པ་ལ་བཞེངས་པ། ན་མོ་
རཏྣ་གུ་རུ། རྗེ་བླ་མ་རྣམས་ལ་ཕྱག་འཚལ་ལོ། །ཁོ་བོ་གཙང་པ་རྒྱ་རས་བདག །ཉམས་མྱོང་གླུ་རུ་ལེན་ལགས་པས། །རྗེ་རིན་པོ་ཆེ་འདི་ལ་གསན་པར་ཞུ། །སྲོག་རྩོལ་གནད་དུ་ཆུད་
༈ ལགས་པས། །ལུས་སེམས་བདེ་བའི་རོ་ཡིས་གང་། །བསམ་དུ་མེད་པའི་དོན་ཅིག་རྟོགས། །གཏུམ་མོ་ཕུལ་དུ་ཕྱིན་ནམ་སྙམ། །གཏི་མུག་གཉིད་ཀྱི་མུན་ཁང་དུ། །རང་རིག་གསལ་

བའི་སྒྲོན་མེ་ཤར། །དྲན་པའི་རྣམ་རྟོག་དབྱིངས་སུ་ཐིམ། །འོད་གསལ་ཕུལ་དུ་ཕྱིན་ནམ་སྙམ། །ཀུན་རྫོབ་སྒྱ་མའི་རྟེན་འབྲེལ་ལ། །བདེན་འཛིན་ཤེས་པ་ནང་ནས་ཞིག །སྣང་ཡང་ཞེན་
མེད་ཉམས་སུ་མྱོང༌། །སྒྱུ་ལུས་ཕུལ་དུ་ཕྱིན་ནམ་སྙམ། །རིག་པ་ལས་སུ་རུང་ལགས་པས། །མཁའ་སྤྱོད་སངས་རྒྱས་ཞིང་ཁམས་སུ། །ད་ལྟ་འགྲོ་ཡང་རང་དབང་ཡོད། །འཕོ་བ་
ཕུལ༴ དུས་གསུམ་སངས་རྒྱས་དགོངས་པ་དེ། །སྙིང་གི་དཀྱིལ་དུ་སད་ལགས་པས། །ཆེད་དུ་སྟན་ལ་བསྒོམ་མ་དགོས། །རྟོགས་པ་ཕུལ༴ ལྟོ་གོས་གཉིས་ལ་གྱོང་བཀུར་བས།
ལུས་དང་སྲོག་ལ་ལྟོས་མེད་པར། །རི་ཁྲོད་དབེན་པའི་གནས་སུ་སྡོད། །ཉམས་ལེན་ཕུལ༴ ཚེ་འདིར་གཞན་ཕན་མནུས་ཀྱང་། །འཁོར་བ་ཀཏིང་ལ་མ་ཐུག་བར། །འགྲོ་དོན་བྱེད་པའི་
གོ་ཆ་ཡོད། །སྙིང་རྗེ་ཕུལ༴ དུས་ལན་གཅིག་ལུས་སེམས་འབྲལ་དུས་སུ། །འོད་གསལ་ངང་དུ་འོད་གསལ་འགྲོ། །བར་དོའི་སྣང་བ་བྱུང་དོགས་མེད། །གཏན་གྱི་སོ་ནམ་ཟིན་ནམ་
སེམས༑ །ཉམས་མྱོང་གླུ་རུ་བླངས་པ་ལ། །གནས་གསུམ་མཁའ་འགྲོ་མ་མཉེས་ན། །ཆོས་ཉིད་དབྱིངས་སུ་བཟོད་བཞེས་ལ། །ཀུན་གྱིས་འདི་དོན་རྟོགས་པར་མཛོད། །དེ་སྐད་གསུངས་

༄༅། །པས། ཁོང་ན་རེ། སྙམ་བྱེད་དེ་ཐེ་ཚོམ་ཟ་བའི་ཚིག་ཡིན་ཟེར་བ་ལ་གསུངས་པ། ན་མོ་རཏྣ་གུ་རུ། བདག་གི་ཉམས་མྱོང་གླུར་བླངས་པས། །མཁས་བཙུན་སྟོན་སྒོམ་ཀུན་
གྱིས་ཀྱང༌། །ཐེ་ཚོམ་ཟ་བར་ཞལ་ལྕེ་བཅད། །ད་སྒྲོ་འདོགས་ཆོད་པའི་གླུ་ཅིག་ལེན། །དལ་འབྱོར་མི་ལུས་ཐོབ་པ་དང་། །དད་པ་གཏིང་ནས་སྐྱེས་པ་གཉིས། །ཞེན་ལོག་ཐང་ལ་ཏུག་སྟེ་
མཇལ༑ །བདག་ཆོས་ལ་ཐེ་ཚོམ་མི་ཟ་ཙམ། །བླ་མས་ཐུགས་ལ་བཏགས་པ་དང་། །རང་གིས་གསོལ་བ་བཏབ་པ་གཉིས། །མོས་གུས་ཐང་ལ་ཏུག་སྟེ་མཇལ། །རྗེ་ལ་ཐེ་ཚོམ་མི་ཟ་
ཙམ༑ །རང་གིས་ཚུལ་བཞིན་བསྒོམ་པ་དང༌། །གྲུབ་ཐོབ་བརྒྱུད་པའི་གདམས་ངག་གཉིས། །ཉམས་མྱོང་གི་ཐང་ལ་ཏུག་སྟེ་མཇལ། །སྙན་བརྒྱུད་ལ་ཐེ་ཚོམ་མི་ཟ་ཙམ། །ཆོས་ཉིད་སྤྲོས་
དང་བྲལ་བ་དང༌། །རྣམ་རྟོག་ཆོས་སྐུར་ཤེས་པ་གཉིས། །རང་སེམས་ཀྱི་ཐང་ལ་ཏུག་སྟེ་མཇལ། །གནས་ལུགས་ལ་ཐེ་ཚོམ་མི་ཟ་ཙམ། །མ་རིག་མུན་པ་སངས་པ་དང༌། །རང་བྱུང་ཡེ་
ཤེས་ཤར་བ་གཉིས། །འོད་གསལ་ངང་ལ་ཏུག་སྟེ་མཇལ། །རྟོགས་པ་ལ་ཐེ་ཚོམ་མི་ཟ་ཙམ། །ཡིད་ཀྱི་རྣམ་ཤེས་ཤི་བ་དང༌། །ཚོགས་དྲུག་ལྷུག་པར་ཤར་བ་གཉིས། །གཟུང་འཛིན་བྲལ་

བའི་ཐང་ལ་མཇལ། །འཁོར་བ་ལ་ཐེ་ཚོམ་མི་ཟ་ཙམ། །རྟོགས་པའི་ཉམས་མྱོང་བསྐྱངས་པ་དང་། །ཤེས་བྱའི་སྒྲིབ་པ་དག་པ་གཉིས། །མཉམ་རྗེས་མེད་པའི་ཐང་ལ་མཇལ། །ཆོས་སྐུ་ལ་
ཐེ་ཚོམ་མི་ཟ་ཙམ། །ཐེ་ཚོམ་བྲལ་བ་བདུན་གྱི་དབྱངས། །གཞན་གྱི་ལོག་རྟོག་བསལ་བའི་ཕྱིར། །རྣལ་འབྱོར་བློ་ལ་ཤར་ནས་བླངས། །སྟོན་སྒོམ་རྣམས་ལ་དེ་སྐད་གསུངས།
སྒྲི་བཟད་ཕུར་རྨི་ལམ་ན་མི་གཅིག་འཆི་བ་ལས། བར་དོར་ཆོས་ལ་སོགས་པ་དྲན་པ་རང་གིས་ཆོག་ལས་ཆེ་ཟེར་བ་ལ་གསུངས་པ། ན་མོ་རཏྣ་གུ་རུ། འཆི་ཁར་རིག་པ་ངོས་འཛིན་དུས། ‘ །རྟོགས་ལྡན་བླ་མ་མ
བསྟེན་ན། །རང་ངོ་ཤེས་པ་ཤིན་ཏུ་དཀའ། །བར་དོ་ལམ་དུ་ཅང་སློངས་སམ། །འཆི་ཀར་རིག་པ་ངོས་འཛིན་དུས། །ཉོན་མོངས་འདམ་ཆབ་མ་སྐམས་ན། །སྡུག་བསྔལ་མཐའ་ལ་དེངས་
དུས་མེད། །བར་དོ་ལམ་དུ་ཅང་སློངས་སམ། །འཆི་ཁར་རིག་པ་ངོས་འཛིན་དུས། །ངར་འཛིན་འགོང་པོ་མ་སོད་ན། །ཚོགས་དྲུག་ཡུལ་གྱི་རྟོག་པ་སྐྱེ། །བརཾ་དུ་ལམ་དུ༴ འཆི་ཁར་
རིག་པ་ངོས་འཛིན་དུས། །འབྱུང་བཞིའི་ནད་ཀྱིས་གཅུན་ཙམ་ན། །ཤེས་པ་ལས་སུ་མི་རུང་བས། །བར་དོ་ལམ་དུ་ཅང་སློངས་སམ། །བཟད་ཕུ་བྱ་སྐྱུངས་རི་ཁྲོད་དུ། །བག་ཆགས་གཉིད་

༄༅། །ཀྱི་རྨི་ལམ་དུ། །གཞན་གྱི་གླུ་ལ་ལན་དུ་བཏབ། །རྨི་ལམ་དབྱངས་ལ་ཐུགས་རྗེས་འཚལ།། སྣ་ཕུར་གསུངས་པ། ན་མོ་རཏྣ་གུ་རུ། གཅིག་ཏུ་ཕ་ཡུལ་
སྤངས་ཏེ་འཚེངས། །གཉིས་སུ་རི་ཁྲོད་འགྲིམས་ཏེ་འཚོངས། །གསུམ་དུ་གནས་གཅིག་མ་བསྡད་འཚེངས། །འཚེངས་གསུམ་འདི་དང་ལྡན་ལུགས་ཀྱིས། །རྣལ་འབྱོར་ཕ་ལ་བུ་ཅིག་
སྐྱེས༑ །འབྱུང་བཞིའི་ཚ་གྲང་སྙོམ་རེ་བདེ། །སྲོག་རྩོལ་གནད་དུ་ཚུད་དེ་བདེ། །སེམས་ལ་འོད་གསལ་ཤར་དེ་བདེ། །བདེ་གསུམ་འདི་དང་ལྡན་ལུགས་ཀྱིས། །རྣལ་འབྱོར་ཕ་ལ་བུ་ཅིག་
སྐྱེས༑ །འདྲིས་མེད་མི་དང་འགྲོགས་ཏེ་དགའ། །སྤྱོད་འགྲོས་ངེས་པ་མེད་དེ་དགའ། །ངོ་སྲུངས་ཐག་པ་ཆོད་དེ་འཚེངས། །དགའ་གསུམ་འདི་དང་ལྡན་ལུགས་ཀྱིས། །རྣལ་འབྱོར་ཕ་ལ་
བུ་ཅིག་སྐྱེས། །ཚེ་འདི་བློ་ཡིས་ཐོངས་ཏེ་སྐྱིད། །གནས་ལུགས་ཐོག་ཏུ་སྐྱོལ་ཏེ་སྐྱིད། །ཞེ་འདོད་ནད་དང་བྲལ་དེ་སྐྱིད། །སྐྱིད་གསུམ་འདི་དང་ལྡན་ལུགས་ཀྱིས། །རྣལ་འབྱོར་ཕ་ལ་བུ་
༈ ཅིག་སྐྱེས། །འཆི་ཁར་འཚེར་བ་མེད་དེ་བྲོད། །སྐུ་གསུམ་མངོན་དུ་གྱུར་ཏེ་བྲོད། །འགྲོ་དོན་ཕྱོགས་མེད་གྲུབ་སྟེ་བྲོད། །བྲོད་གསུམ་འདི་དང་ལྡན་ལུགས་ཀྱིས། །རྣལ་འབྱོར་ཕ་ལ་བུ་

ཅིག་སྐྱེས།། ན་མོ་རཏྣ་གུ་རུ། རྗེ་ལ་གསོལ་བ་འདེབས་དུས་སུ། །སྐད་ཅིག་མ་ཡི་ཤེས་པ་ལ། །སངས་རྒྱས་ཀྱི་དགོངས་པ་སྤར་ཟིན་བྱས། །དེ་གཞན་ལ་སྨྲས་ན་རྫུན་དུ་ཆེ།
དབང་པོ་ཡུལ་ཕྱིར་འབྲངས་དུས་སུ། །དྲན་པའི་ལྕགས་ཀྱུས་མ་བཟུང་ཡང་། །རྣམ་རྟོག་ཡེ་ཤེས་སུ་འཆར་བ་འདི། །དེ་གཞན་ལ་སྨྲས་ན་རྫུན་དུ་ཆེ། །མཚན་མོ་གཉིད་དུ་སོང་དུས་སུ།
ཉམས་ཀྱི་རྩི་ཡིས་མ་ཟིན་ཡང༌། །གཏི་མུག་འོད་གསལ་དུ་འཆར་བ་འདི། །དེ་གཞན་ལ་སྨྲས་ན་རྫུན་དུ་ཆེ། །ལུས་ཐ་མལ་དུ་ཉལ་ནས་བསྡད་ལགས་ཀྱང༌། །ཟག་མེད་དགེ་སྦྱོར་རྒྱུན་ཆད་
ཆོས་
མེད༑ །རྩོལ་བའི་ནད་དང་བྲལ་བ་སྟེ། །དེ་གཞན་ལ་སྨྲས་ན་རྫུན་དུ་ཆེ། །ན་ཚ་རྐྱེན་ངན་ལ་སོགས་ཏེ། །གནམ་ས་བླ་འོག་སྒྱུར་ལགས་ཀྱང༌། །སྒོམ་ལ་འདུ་འབྲལ་མེད་པ་འདི།
མཛོད་
ཆེན་གཞན་ལ་སྨྲས་ན༴ ཆོས་ཉིད་ཟད་སར་སྐྱོལ་ཙམ་ན། །འཁོར་བ་སྡུག་བསྔལ་རང་བཞིན་ལ། །ཆོས་ཀྱི་སྐུ་རུ་རྟོགས་པ་འདི། ྋ །དེ་གཞན་ལ་སྨྲས་ན༴ རྟག་པའི་ལྟ་བ་རྒྱབ་ཏུ་སྐྱར།ྋ
བསྒོམས་པའི་ཉམས་མྱོང་རྨང་ནས་སྒྱེལ། །འབྲས་བུ་ཕྱི་ནས་མི་རྀ་བ། །དེ་གཞན་ལ་སྨྲས་ན་རྫུན་དུ་ཆེ། །རྫུན་ཁམས་བདུན་གྱི་དབྱངས་ཆུང་འདི། །བུར་ལ་རའི་རྫོང་དུ་སེམས་ལ་

་ཤར། །ཉ་ཁ་མོ་རུ་རྟོགས་པ་ཕུལ། །ཁོ་བོ་རྦད་ཁམ་གཏོང་བ་འདི། །བླ་མ་བཟང་པོའི་ང་རྒྱལ་ལགས། །།ༀསྤྲྀ །། རིན་པོ་ཆེ་འབྲི་གུང་པ་ལ་རྟོགས་པ་མགུར་དུ་ཕུལ་
བ།། ན་མོ་རཏྣ་གུ་རུ། བླ་མའི་ཞབས་ལ་ཕྱག་འཚལ་ལོ། །ཁོ་བོ་གཙང་པ་རྒྱ་རས་འདི། །ཉམས་མྱོང་གླུ་རུ་ལེན་པ་ལགས། །རྗེ་ཆོས་ཀྱི་སྤྱན་ལྡན་གསན་པར་ཞུ། །སྔོན་གྱི་ལས་
འབྲེལ་སྨོན་ལམ་གྱིས། །མཚན་ལྡན་སྣ་ཕུའི་ཞབས་ྋ་གཏུགས། །ཕྱག་རྒྱ་ཆེ་ལ་དམར་ཁྲིད་བྱས། །སེམས་དང་ནམ་མཁའ་དབྱེར་མ་ཕྱེད། །རྣམ་རྟོག་རྦ་རླབས་ངང་གིས་ནི། །ལུས་ནི་
ཉེར་ལེན་མེད་པ་སྙམ། །འདོད་ཡོན་ལྔ་ལ་ཞེན་པ་ལོག །སྟན་གྱི་ཐོག་ནས་འགུལ་མ་ཕོད། །སངས་རྒྱས་ཀྱི་དགོངས་པ་ཡིན་ནམ་སྙམ། །རྨོངས་པ་མཆོག་འཛིན་ངེས་ཤེས་སྐྱེས། །དྲིན
༈ ཅན་རྗེ་ཡི་ཞལ་སྔ་ནས། །དེ་ཀུན་ཉམས་ཀྱི་འཆར་ལུགས་ཡིན། །ཕྱི་ནས་སྒོམ་ཅིག་སྐྱེ་ཡི་གསུངས། །ལུང་བསྟན་བླ་མས་རྗེས་སུ་གནང་། །དེ་ནས་ཅུང་ཞིག་ལོན་པ་དང༌། །བསྒོམ་པའི་
མཁན་པོ་སྟོར་ནས་ཐལ། །ཉམས་མྱོང་འཇའ་ཚོན་མཁའ་ལ་དེངས། །ཆོས་རྣམས་གཟའ་གཏད་མེད་པར་སོང༌། །ལྟ་བསྒོམ་སྤྱོད་གསུམ་གཅིག་ཏུ་འདྲེས། །མཉམ་བཞག་རྗེས་ཐོབ་དབྱེར་

མ་ཕྱེད། །གཟུང་འཛིན་རྟོག་པ་རང་སར་གྲོལ། །རྣམ་རྟོག་སྒོམ་དུ་ངོ་ཤེས་པས། །དྲན་པའི་སོ་པ་བཞག་མ་དགོས། །སེམས་ལ་བྱི་དོར་བྱ་མ་དགོས། །ཤེས་པ་ནང་དུ་བཟུང་མ་
དགོས༑ །སྤྱོད་ལམ་རྣམ་བཞི་རྒྱུན་མ་ཆད། །དེ་ཉམས་མྱོང་ཚིག་ཏུ་སྨྲས་པ་ལགས། །གོ་ཡུལ་ཡིན་ན་དཀོན་མཆོག་སྤང་། །ད་རང་ཤེས་པ་གར་བཞག་པ་ལས། །ཅལ་བཅོས་བྱ་རྒྱུ་ཅང་
བདོག་གམ། །ལུང་བསྟན་རྗེས་སུ་གནང་བ་གསོལ།། ན་མོ་རཏྣ་གུ་རུ། མི་ལུས་ཐོབ་ནས་ཆོས་མེད་པ། །གསེར་གླིང་དུ་ཕྱིན་ནས་སྟོང་ལོག་བྱས། །ངན་སོང་དུ་ལྷུང་ན་མི་འགྱོད་
དམ༑ །མི་དད་མེད་རྣམས་ལ་ཕྲིན་དེ་སྐྱོལ། །ལོངས་སྤྱོད་རྒྱགས་ཕྱེ་མི་འཐག་པར། །དོན་ཐག་རིང་པོ་ཅིག་གཉེར་ཙམ་ན། །ལྟོགས་པར་འགྲོ་བ་མི་འགྱོད་དམ། །སྡུག་སོག་མཁན་ལ་
ཕྲིན་དེ་སྐྱོལ། །བསྟན་པའི་སྒོ་རུ་ཞུགས་ལགས་ནས། །དམ་ཚིག་སྡོམ་པ་མི་སྲུང་བར། །རང་སྲོག་རང་གིས་གཅོད་ཕོད་པས། །དམ་ཉམས་ཚོ་ལ་ཕྲིན་དེ་སྐྱོལ། །མཚན་ལྡན་རྗེ་དང་
མཇལ་དུས་སུ། །སྙིང་གི་དཀྱིལ་དུ་མི་འཆང་བར། །གཡག་འགྲོགས་བྱེད་ཅིང་སྡོམ་ཁོམ་པ། །སྙིང་མེད་པོ་ལ་ཕྲིན་དེ་སྐྱོལ། །སྙན་བརྒྱུད་ཟབ་མོའི་གདམས་ངག་ལ། །སྒྲུབ་པ་ཚུལ་

༄༅། །བཞིན་མི་བྱེད་པར། །སྣོད་དུ་བསགས་ནས་འཇོག་ཕོད་པ། །དཔེ་ཁུར་པོ་ལ་ཕྲིན་དེ་སྐྱོལ། །ད་ལྟ་ཐུག་སར་ཐུག་དུས་སུ། །བདག་འཛིན་རེ་ལ་ཁེ་གྲགས་
བྱེད༑ །རང་ཐ་མལ་དུ་ཤི་ན་མི་འགྱོད་དམ། །མདོ་མེད་པོ་ལ་ཕྲིན་དེ་སྐྱོལ། །རྟོགས་པའི་ཡེ་ཤེས་ཤར་ལགས་ན། །མཉམ་རྗེས་མེད་པར་མི་སྐྱོང་བར། །སེམས་ཆགས་སྡང་ནང་དུ་འཆི་
ཕོད་པ། །དྲེད་པོ་རྣམས་ལ་ཕྲིན་དེ་སྐྱོལ། །གཏན་གྱི་སོ་ནམ་བྱེད་དུས་སུ། །སྡུག་སྒུར་དང་ཤི་སྒུར་མི་བྱེད་པར། །ལྟོ་གོས་ཀྱི་ཁོལ་པོ་བྱེད་ཁོམ་པ། །བརྩོན་འགྲུས་ཅན་ལ་ཕྲིན་དེ
སྐྱོལ༑ །རང་རེ་བཙན་ས་འཛིན་དུས་སུ། །འགྲོ་ལ་ཅི་ཕན་མི་བྱེད་པར། །རང་འདོད་འབའ་ཞིག་སྒྲུབ་ཁོམ་པ། །སྙིང་རྗེ་མེད་ལ་ཕྲིན་དེ་སྐྱོལ། །རྒྱ་རས་ལ་རྩིས་སུ་མི་འཛིན་ཡང་།
ཕྲིན་དེ་རྒྱལ་ཁམས་ཡོངས་ལ་སྐྱོལ། །བསམ་རྡུགས་རྣམས་ཀྱི་མི་གོ་བས། །སྤྱང་པོ་རྣམས་ཀྱིས་བསམ་མནོ་ཐོངས། ན་མོ་རཏྣ་གུ་རུ། སྤྱིར་ལས་ལ་དགེ་སྦྱོར་བྱས་ཚོ་དང༌། །སྒོས་ཤིང་
(v
གཤོག་མི་བདུན་བདག་ལ་གསོན། །དཔོན་སློབ་རྟེན་འབྲེལ་བསྒྲིག་པ་ལ། །འདི་ཚོ་སྙིང་གི་དཀྱིལ་དུ་ཆོངས། །ཅི་ཡོད་འབུལ་བའི་སྙིང་ཁམས་དགོས། །ལས་ཆོས་སུ་མཐོང་བའི་དད་པ་ ྗ
ཆུ་

དགོས༑ །ཚ་ཐུབ་གྲང་ཐུབ་ཀྱི་སྒྲུབ་པ་དགོས། །སློབ་མའི་ཞབས་ཏོག་རྣམ་གསུམ་ལགས། །བཀའ་བཀྱོན་གཏོང་དང་རྡུང་གཏག་བྱེད། །ཟས་ནོར་སྟེར་དང་ཕྱེ་གཏོར་བྱེད། །དམིགས་སུ་
གང་འགྲོ་མཛད་པ་གསུམ། །ཐུགས་ལ་འདོགས་པའི་ཆག་ཚད་ཡིན། །ཅི་མཛད་ལོག་པར་མཐོང་དང་གཅིག །ཡུལ་ལས་མངོན་ཞེན་ཆེ་དང་གཉིས། །ཆགས་སྡང་སྔར་བས་རགས་དང་
གསུམ༑ །བདུད་ཀྱིས་ཁྱེར་བའི་རྟགས་གསུམ་ལགས། །མཚན་ཐོས་དདཔ་སྐྱེས་དང་གཅིག །ཞལ་མཐོང་མོས་གུས་ཐོབ་དང་གཉིས། །བསྒོམས་པས་ངེས་ཤེས་རྙེད་དང་གསུམ། །
བྱིན་རླབས་འཇུག་པའི་དུས་གསུམ་ཡིན། །བསམས་པ་མི་འགྲུབ་མི་འདོད་འོང་། །ཅི་བྱས་མི་ཁ་སྡང་བ་དང༌། །ཅི་བྱས་བསྒྲབས་པའི་རྟགས་མི་ཐོན། །དམ་ཚིག་ཉམས་པའི་རྟགས་གསུམ་
ཡིན༑ །ཞེན་ལོག་འཇིག་རྟེན་བློས་ཐོངས་དང༌། །གང་བསམ་འགྲུབ་ཅིང་གྲུབ་རྟགས་ཐོན། །སྣང་བ་དབང་དུ་འདུས་དང་གསུམ། །བྱིན་རླབས་ཞུགས་པའི་རྟགས་གསུམ་ལགས། །དྲན་
པས་ནམ་ཟིན་འོང་བ་དང༌། །ཉིན་པར་རྐྱེན་གྱིས་མི་གནོད་དང་། །ཉིན་མཚན་འཁོར་ཡུག་འོང་དང་གསུམ། །རྟོགས་པ་རབ་འབྲིང་རྣམ་གསུམ་ལགས། །དམིགས་མེད་སྙིང་རྗེ་བཟོད

༄༅། །གླགས་མེད། །ཀུན་ལ་ལས་འབྲེལ་འཇོག་པ་དང༌། །སྐྱོ་མེད་གཞན་ལ་ཕྲག་མི་དོག །སྙིང་རྗེ་འབྱོངས་པའི་རྟགས་གསུམ་ལགས། །ཕྱི་ནས་ཐམས་ཅད་འདུ་
བ་དང༌། །ནང་དུ་བཟང་ངན་འབྲིང་གསུམ་སྐྱོང༌། །ཕྱིས་གྲུབ་ཐོབ་ཆུ་རྒྱུན་ཕྱོགས་བཅུར་འགྱེད། །རྟེན་འབྲེལ་མཁས་པའི་རྟགས་གསུམ་ལགས། །འགྲོ་བ་དཔག་མེད་སྨིན་པ་དང༌།
འཆི་རྟགས་བཟང་པོ་འབྱུང་བ་དང༌། །གསོལ་འདེབས་རྣམས་ལ་མཐོང་སྣང་འཆར། །སྤྲུལ་སྐུ་ཡིན་པའི་རྟགས་གསུམ་ལགས། །ལས་ཆོས་ཀྱི་ཡིན་ལུགས་བཅུ་པོ་འདི། །ལོག་ལྟ་ཅན་ལ་
མ་ཕན་གྱིས། །མོས་གུས་ཅན་གྱི་སྙིང་དཀྱིལ་རྒྱོབ། །གནད་དུ་ཚུད་ན་ངེས་ཤེས་སྐྱེ། །ན་མོ་རཏྣ་གུ་རུ། སེམས་ངོ་ཤེས་པའི་གང་ཟག་ཀུན། །སྒོམ་ལ་གཟའ་གཏད་མ་མཆིས་པས། །
༈ རྟག་ཆད་མཚན་མ་རང་སར་གྲོལ། །གོལ་ས་བཅད་རྒྱུའང་མི་གདའོ། །རྣམ་རྟོག་ཆོས་སྐུར་ཤར་བ་ལ། །སྒོམ་ལ་ཉིན་མཚན་མ་མཆིས་པས། །གཟུང་འཛིན་གྱི་མདུད་པ་རང་སར་
གྲོལ༑ །རྐྱེན་ལ་འཇིགས་པ་མི་གདའོ། །བླ་མའི་བྱིན་རླབས་ཞུགས་ཙམ་ན། །སེམས་སྐྱེ་མེད་དུ་ཆོས་སྐུའི་དོན་རྟོགས་པས། །ཡིད་ཆེས་གཏིང་དུ་ཟིན་ནས་གདའ། །གཞན་ལ་དྲི་རྒྱུ་མི་

གདའོ༑ །རང་འདོད་མེད་པའི་སྙིང་རྗེ་འདི། །གཞན་དང་བློ་སྣ་སྟུན་ལགས་ཀྱང༌། །ཚེ་འདིའི་དབང་དུ་མི་འཆོར་ཙམ། །ཆོས་བརྒྱད་ལ་འཇིགས་པ་མི་གདའོ། །འདྲེ་རྟོག་སྤྱི་གཙུག་གར་
སོང་ཡང༌། །ཆོས་ཀྱི་དབྱིངས་ལས་འདའ་མི་སྲིད། །དུག་སྡོང་རྩ་བ་ཆད་པ་ལ། །འཁོར་བ་ལ་འཇིགས་པ་མི་གདའོ། །རྟོགས་ལྡན་བླ་མའི་བྱིན་རླབས་ཀྱིས། །ང་རེ་དགའ་ལ་ང་རེ་
སྐྱིད༑ །སྐྱིད་མཁན་རང་ཡང་མི་གདའོ། །གསེར་ས་འོག་སྦས་པའི་མི་རེ་མང༌།། ༈ སྦྲུལ་ལོ་དབྱར་ར་ཟུངས་སུ་གསང་སྤྱོད་མཛད་དུས་གསུངས་པ། ན་མོ་རཏྣ་གུ་རུ། གཙང་ཧའོ་གངས་
བཟང་གི་ར་བཟུངས་སུ། །ཚེ་འདི་བློ་ཡིས་བཏང་སྙམ་པས། །སྔར་དུ་དགྲ་མགོ་ཆོག་ལགས་པས། །གཉེན་པོ་གཞུག་ཏུ་ཡང་མི་གདའོ། །རི་ཁྲོད་དབེན་པའི་ས་ཕྱོགས་སུ། །ཉམས་དང་
རྟོགས་པ་བསྐྱངས་སྙམ་པས། །སྔར་དུ་གནས་ལུགས་ཕེབས་ཟིན་པས། །ད་ནམ་མཁའ་ལ་སྐྱེ་རྒྱུ་ཡང་མི་གདའོ། །ཕྲིན་ལས་བཞི་དང་གྲུབ་ཆེན་བརྒྱད། །ཡོན་ཏན་དཔག་མེད་བསྒྲུབ་སྙམ་
པས༑ །འདོད་པ་ཟད་པའི་རྣལ་འབྱོར་ལ། །རྫུ་འཕྲུལ་གྱི་དགོས་པ་མི་གདའོ། །ཀུན་རྫོབ་རྟེན་ཅིང་འབྲེལ་འབྱུང་ལ། །ལས་དཀར་ནག་གི་རྒྱུ་རྐྱེན་བརྩི་བསམ་པས། །བདེ་སྡུག་རང་

།བཞིན་གྱི་དཀར་ནག་ལ། །རྟོག་པར་བཟུང་རྒྱུ་མི་ཡང་གདའོ། །དད་ལྡན་མོས་པའི་གང་ཟག་ལ། །ཕྱག་རྒྱ་ཆེན་པོ་གདབ་སྙམ་པས། །རང་ཆས་སྒོམ་དེ་བཏབ་༄༅།
པ་ལ། །བླ་མས་སྦྱིན་ཡང་མི་གདའོ། །ཚོགས་གཉིས་སོག་གིན་སྨོན་ལམ་འདེབས། །ནམ་ཞིག་མཛད་པ་མཐར་འདོན་པས། །སེམས་ཅན་ཡེ་སངས་རྒྱས་པ་ལ། །གཟུགས་སྐུས་བྱ་རྒྱུ་
ཡང་མི་གདའོ། །དབྱངས་དེ་ཐག་ཆོད་དྲུག་པ་ཡིན། །གནས་ལུགས་ཀྱི་ངང་ནས་བླངས་པ་ལགས། །རྟོགས་ཚད་ཅན་གྱི་གོ་བ་ལགས། །དྲེད་པོར་མ་ཤོར་ན་དོན་དང་མཐུན། ྋ །ཀུན་
གྱིས་སངས་རྒྱས་ཐོབ་པར་ཤོག། ༈ དེ་ཡང་རྗེ་རིན་པོ་ཉིད་ཀྱིས། བླ་མ་གྲུབ་ཐོབ་དབུ་སེ་དང་མཇལ། བྱམས་སྙིང་རྗེ་བྱང་ཆུབ་སེམས་ཀྱི་ཆོས་མང་དུ་ཞུས། གཞན་དོན་ཙ་རི་ལ་བྱོན་ནས་ཐུགས་དམ་མཛོད་ཅིག་ཅེས་འགྲོ་དོན་དང་
ཎྜཱ གནས་ཀྱི་ལུང་བསྟན་མཛད། གནས་དེར་སྡོང་པོའི་དྲུང་རྩ་སྐྱིལ་མཛད་དེ་བཞུགས་པས། རྒྱ་རས་སྡོང་པོ་ཞེས་གྲགས། སྐུ་བསོད་དང་ལོངས་སྤྱོད་ཚད་མེད་པ་འདུས་པ་ལ་ཐུགས་ཞེན་དང་ཆགས་པ་ཡེ་མ་མཛད་པར་ཐམས་ཅད་སྤོང་དག་སྦྱིན
༈ གཏོང་མཛད། ན་བཟའ་སྐུ་ལུས་གང་དང་གསོལ་ཞལ་གཅིག་མིན་པ་མ་བཟུང་བས་བུ་སློབ་འཁོར་བཅས་ཀུན་གྱིས་ཕྱག་བཟུང་དུམ་ཙམ་རེ་ཕྱག་ཚགས་མཛདཔར་ཞུས་པས་གཟུང་འཛིན་རྩ་བྲལ་གྱི་མགུར་མ་འདི་གསུངས་པ། རྗེ་བླ་མ་རྣམས་ལ་ྋ

ཕྱག་འཚལ་ལོ། །ལམ་དམ་པའི་ཆོས་ལ་སྐྱབས་སུ་མཆི། །དོན་རྟོགས་པའི་རང་ངོ་མཐོང་ཙ་ན། །རྫས་གཟུང་འཛིན་དངོས་པོ་རྫུན་དུ་ཞིག །མར་འཁོར་བའི་སྡུག་བསྔལ་གཟུང་འཛིན་
འདུག །ཡར་སངས་རྒྱས་དགོངས་པ་འཛིན་མེད་དུ་འདུག །འཁོར་འདས་ཀྱི་ཁྱད་པར་གཟུང་འཛིན་ཡིན། །ང་དེ་ཕྱིར་ཆགས་ཞེན་བློ་ཡིས་གཏོང༌། །ཁྱེད་འདིར་བཞུགས་བུ་སློབ་ཡོན
བདག་ཀུན། །ཆོས་ཟབ་མོ་གཟུང་འཛིན་བློས་བཏང་ཡིན། །མི་ང་ཟེར་ཉོན་ལ་ང་སྤྱོད་ལྟོས། །ཅེས་གསུངས་སོ། །ཀློང་རྡོལ་དགོན་པ་དང་། གཙང་ར་ལུང་། འབྲུག་པའི་དགོན་པ་གསུམ་བཏབ། འགྲོ་དོན
ཆེན་པོ་མཛད། སྨིན་གྲོལ་ལ་མང་དུ་བཀོད། དགུང་ལོ་ལྔ་བཅུ་ང་གཅིག་བཞེས་པར་ར་ལུང་དང་འབྲུག་ཏུ་རིམ་གྱིས་ཞལ་ཏ་མཛད་དེ། ཕྱི་མ་ན་ཞལ་ཆེམས་སུ་འདི་ལྟར་གསུངས་པ། དཔལ་ལྡན་རིན་ཆེན་བླ་མ་ལ། །གུས་པས་
ཕྱག་འཚལ་དྲན་རྟོགས་བག་ཙམ་བརྗོད། །རང་འདོད་མ་ཟད་རོ་སྙོམས་མ་བྱེད་བཟློག་སྒོམ་གྱིས། །རང་འདོད་ཟད་ན་འགྲོ་དོན་རྟེན་འབྲེལ་གཙོ་བོར་གྱིས། །རྟེན་འབྲེལ་འགྲིགས་དུ་མ་འདོད་
བཟློག་སྒོམ་གྱིས། །ངའི་རྗེས་སུ་འཇུག་པ་རྣམས་རང་དོན་དུ་རྟོགས་པ་སྐྱོངས། །གཞན་དོན་དུ་གཟུགས་སྐུའི་ས་བོན་ཡིན་པས་སྨོན་ལམ་ཐོབ། །བླ་མའི་རྣམ་ཐར་བསྐྱངས་ན་བྱིན་རླབས་

༄༅། །འཇུག་པའི་ཡན་ལག་ཡིན། །རིག་པ་ངར་དུ་བཏག་ན་ཕོ་རྒོད་གྲགས་སུ་འགྲོ། །བྱང་སེམས་སྦྱོང་ན་འགྲོ་དོན་འགྲུབ་པའི་ཡན་ལག་ཡིན། །ང་དང་མཇལ་བར་
འདོད་ན་གསོལ་བ་ཐོབ། །རྨི་ལམ་དང་ཉམས་ལ་མཇལ། ཆོས་མ་བདེ་བ་བྱུང་དུས་སྒྲོ་འདོགས་ཆོད་པ་ཡོང་། ངས་ནི་གསོལ་བ་འདེབས་པའི་དུས་སུ། རྗེ་གྲུབ་ཐོབ་སྤྱི་བོར་བསྒོམ།
མ་ཡིན་པར་སྙིང་གི་དཀྱིལ་དུ་བསྒོམ། སྙིང་རྗེའི་ཡུལ་ལ་བརྟེན་ནས་དྲན་པ་གལ་ཆེ་བར་འདུག །གྲུབ་པའི་ཡན་ལག་ཡིན་པས་རབ་བདུན་མ་དང་ཆིག་སྒྲིལ་ལ་བསྒོམ། དགེ་བ་ཡང་ས་བོན་
འདེབས་པ་དང༌། གང་བརྩམ་པ་མཐར་འདོན་པ་གལ་ཆེ། དམ་བཅའ་ཕྲ་མོ་ཡང་མ་བཏོན་ན། རྟེན་འབྲེལ་འཆུག་འགྲོ་བས་རྟེན་འབྲེལ་རྣམས་ངེས་ཅན་བསྒྲིགས། རིག་པ་དམ་དུ་ཆུག་པ་
༈ དང་ངེས་མེད་ནང་ནས་འཆར་རོ། །བདག་གི་རྗེས་སུ་འཇུག་ཅིང་བདག་ལ་གསོལ་བ་འདེབས་པ་རྣམས་རང་སེམས་ཆོས་སྐར་རྟོགས་ན་ང་དང་མཇལ། །དམིགས་མེད་སྙིང་རྗེ་རྟོགས་ན་ང་དང་
༈མཇལ༑ །མོས་གུས་བཤའ་མ་གྱིས་དང་དགོས་འདོད་བདག་རང་ཤེས། །དམ་ཚིག་སྡོམ་པ་སྲུང་དང་ཅི་བསམ་བདག་རང་སྒྲུབས། །མིག་རྒྱང་བོར་ནས་གཅིག་པུར་རི་ཁྲོད་འགྲིམ། །ཞེན་

འཁྲིས་ཉེ་རིང་མེད་པའི་ཕན་སེམས་གྱིས། །འགྲོ་བའི་དོན་དུ་བྱང་ཆུབ་སེམས་བསྐྱེད་ལ། །ཐང་ལྷོད་མེད་པའི་སྒྲབ་པ་གཤའ་མ་གྱིས། །ཚ་གྲང་བཀྲེས་སྐོམ་སྲོག་གི་བར་ཆད་སོགས།
བདེ་སྣག་གང་ཡང་ཡིད་ལ་མ་བྱེད་པར། །སྙན་གྲགས་ཟང་ཟིང་ཕྱོགས་སུ་མ་ཤོར་བར། །ཇི་སྐད་གསུངས་པའྀ་གདམས་ངག་ཉམས་སུ་ལོངས། །ཤི་ཡང་ཁ་ཆེམས་དེ་ལས་མེད་དོ། །
གསོན་ཡང་ཞལ་ཏ་དེ་ལས་མེད་དོ། །ཞེས་གསུངས་སོ། འབྲུག་གི་ཡང་དགོན་དུ། ལུག་ལོ་སྟོན་ཟླ་ར་བའི་ཉི་ཤུ་ལྔའི་སྲོད་གསལ་དོན་གྱི་འཕོ་བ་མཛད་དེ་གཟུགས་སྐུའི་རྣམ་པ་གདུལ་བྱ་
རྣམས་ཀྱི་ངོར་མི་སྣང་བའི་ཚུལ་བསྟན་ཏོ། །དེ་དུས་ཐམས་ཅད་ཀྱི་སྣང་ངོར་ཉི་མ་གསུམ་ཤར་བ་དང༌། མེ་ཏོག་གི་ཆར་འབབས་པ་དང༌། འཇའི་གུར་ཕུབ། སྒྲ་དང་འོད་དང་འབྲུག་གི་སྒྲ་
སྒྲོགས་པ་དང༌། ལྟས་ངོ་མཚར་བ་མང་པོ་མངོན་སུམ་དུ་བྱུང་ངོ་། །ཞག་བཅུ་གསུམ་གྱི་བར་དུ་སྤུར་ལ་མཆོད་འབུལ་དང་གསོལ་བ་བཏབ། ཞུགས་ལ་ཕུལ་བས་གདུང་རིང་བསྲེལ་ཡང་མང་
དུ་བྱོན། དེའི་དུས་སུ་དགེ་འདུན་ཚེ་ཁྲི་ཚོ་གསུམ་ཚོགས། ྋ གཤེགས་རྫོགས་མཛད་དུས་ཡང་། ཀུན་གྱི་སྣང་ངོར་མེ་ཏོག་གི་ཆར་བབས། ནམ་མཁའ་འཇས་ཁྱབ་པ་སོགས་བྱུང་། ཐམས་

༄༅། །ཅད་མོས་པ་དང་གུས་པས་ངོ་མཚར་བར་གྱུར་ཏོ། །རྣམ་ཐར་དད་པའི་གསལ་འདེབས་ཅེས། །རྒྱལ་ཐང་པ་བདེ་ཆེན་རྡོ་རྗེས་སྦྱར་བ་ལས་བཏུས་
པའོ།། ༈ །།ཆོས རྗེ་རིན་པོ་ཆེའི་ཞལ་གདམས་ཀུན་གསལ་དྲི་མེད་ཞེས་བྱ་བ། བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། །ཕྲིན་ལས་བཞི་ལ་མངའ་བརྙེས་རིན་པོ་ཆེ། །བསྟན་
པ་སྙིགས་མའི་དུས་སུ་གདུལ་བྱ་གཟིགས་ནས་ནི། །རྡོ་རྗེ་འཆང་དུ་སྐ་སྤྲལ་གསང་སྔགས་ཐབས་ལ་མཁས། །མན་ངག་གསལ་བར་སྟོན་པའི་རྗེ་ལ་གུས་པས་འདུད། །དམུས་ལོང་མིག་
འབྱེད་ཐུར་མ་འདི། །མུན་པ་བསལ་བྱེད་སྒྲོན་མེ་ཡིན། །བླ་མ་སྐུ་གསུམ་བདག་ཉིད་འདི། །ཡོན་ཏན་ཀུན་གྱི་གཏེར་མཛོད་ཡིན། །མོས་གུས་བདུད་རྩིའི་འཁོར་ལོ་འདི། །སྒོ་རྣམས་
༈ འབྱེད་པའི་ལྡེའུ་མིག་ཡིན། །གསོལ་འདེབས་ལ་སོགས་བྱས་པ་ཡི། །ཕྲིན་ལས་གང་འདོད་གནད་དུ་བསྣུན། །གསང་སྔགས་ཐབས་ཀྱི་རྒྱལ་པོ་འདི། །ཞི་དང་རྒྱས་དང་དབང་དྲག་
(V
༈ བཞི༑ །ཞི་བ་དག་གི་གནད་བསྟན་པ། །ཉོན་མོངས་ནད་དང་གནོད་ཞི་སོགས། །ཞི་དངོས་བསམ་པའི་རྟེན་འབྲེལ་གྱིས། །འབྲས་བུ་མྱུར་དུ་སྨིན་པ་ཡིན། །བརྒྱུད་ལྡན་བླ་མ་རིན་ཆེན་ ྂ
99

གྱིས༑ །སྣོད་ལྡན་སློབ་མ་དམ་པ་ལ། །བདུད་རྩི་ལྟ་བུའི་གདམས་ངག་བསྟན། །ཉམས་ལེན་བརྣག་པ་འཆའ་ནུས་ན། །མཚན་ལྡན་བླ་མ་རིན་ཆེན་འདི།།དངོས་གྲུབ་ཀུན་གྱི་གཏེར་ཡིན་
པས༑ །སྙིང་གི་དཀྱིལ་དུ་གནས་བྱས་ལ། །རྟག་ཏུ་ས་སྡེ་བཙུག་ནུས་ཤིང༌། །ལོག་ལྟའི་བསམ་པ་སྐདཅིག་ཀྱིས། །བར་དུ་ཆོད་པར་མ་གྱུར་ན། །རྩ་བའི་བླ་མ་དབང་དུ་འདུ།
ཡིས་བཀའ་བརྒྱུད་བླ་མ་མཉེས། །དེ་ཡིས་མ་དང་མཁའ་འགྲོ་འདུ། །དེ་ཡིས་ཕྲིན་ལས་ཐམས་ཅད་འགྲུབ། །ཅིར་སྣང་བླ་མའི་དཀྱིལ་འཁོར་འདིར། །རྒྱ་རལ་སྐོར་བྱེད་པ་ཇི་བཞིན་དུ།
གཅིག་ལ་བྱས་པས་ཀུན་ལ་ཕོག །མོས་གུས་གནད་ཀྱི་འཁོར་ལོ་འདི། །ཐམས་ཅད་གནད་སྣུན་ཤེས་པ་ན། །ཡོན་ཏན་སྤྲིན་ཚོགས་ཆེན་པོ་ལས། །དགོས་འདོད་ཆར་བཞིན་བབ་གྱུར་
ནས༑ །ཡི་དམ་གང་ཡང་རུང་བ་ཡིས། །ཞི་རྒྱས་དབང་དྲག་ལ་སོགས་པ། །ལས་སྦྱོར་སྔོན་དུ་རྩོམ་ན་འགྲུབ། །རྒྱུད་སྡེ་འོ་མའི་རྒྱ་མཚོ་ནས། །མན་ངག་ཀུན་གྱི་སྙིང་གྱུར་ལ། ྋ །
གདམས་ངག་ནོར་བུ་རིན་ཆེན་འདི། །རུས་དང་གོས་ཀྱིས་མཚན་བཏགས་པའི། །སྤྲང་པོ་རྒྱ་རས་ཞལ་གདམས་དེ། ྋ །ཚེ་འདི་རྒྱབ་ཏུ་བསྐྱུར་ནུས་ཤིང༌། །གྲོས་ཕུག་རྗེ་ལ་གཏོད་པ་

།ཡིས། །སྐྱེ་ཤི་གཉིས་ལ་ཁ་བགྲོས་བྱེད། །ངེས་ཤེས་སྐྱེས་དང་སྒྲོ་འདོགས་ཆོད། །དམ་ཚིག་གཙང་མ་སྒྲུབ་ལ་བརྩོན། །ལས་ཅན་སྣོད་ལྡན་མ་ལགས
པ༑ །བསྟན་པའི་སྒོར་ཞུགས་མང་ལགས་ཀྱང༌། །ཚེ་འདིའི་འདུན་མ་འབའ་ཞིག་ལས། །བརྣག་པ་འཆའ་བའི་གང་ཟག་ལ། །ནམ་ཡང་བསྟན་པར་མི་བྱའོ། །རྟག་ཏུ་སངས་རྒྱས་འདུ་
ཤེས་གྱིས། །ཅིར་སྣང་བླ་མར་ཤར་གྱུར་ན། །བྱིན་རླབས་བདུད་རྩི་ཆར་རྒྱུན་གྱིས། །འགྲོ་ཀུན་ཅི་བསམ་འགྲུབ་པར་ཤོག །ཅིར་སྣང་སངས་རྒྱས་ཀྱི་ཞིང་ཁམས་སུ་རྟོགས་ཤིང༌། ཅི་
ལར་འཆི་བ་
ཧཱུཾཿ མཛད་སངས་རྒྱས་ཀྱི་ཕྲིན་ལས་སུ་གོ་བ་ལ་བསྟན་ནས། གང་ལ་གང་འདུལ་གནད་དུ་བསྣན་པའི་མེ་ལོང་། ཀུན་གསལ་དྲི་མེད་ཞེས་བྱ་བ་རྫོགས་སོ། །ཆོས་རྗེ་རས་པས།
༈ འདི་སེམས་ཅན་ཀུན་ལ་ཡོང་བར་སྣང་སྟེ། དེའི་དུས་སུ་བསགས་པའི་ནོར་དང་མཐུན་པའི་གྲོགས་གང་གིས་ཀྱང་མི་ཕན་པར་འདུག་ན། ཉི་མའི་དཀྱིལ་འཁོར་ནུབ་ནས་ཤར་བའམ། ཆུ་བོ་
ཆེན་པོ་འདི་གྱེན་ནས་འབབས་པའམ། སྤྱི་བོ་བཙུག་ནས་ས་ལ་སྡོད་པ་ལ་སོགས་པའི་སྐབས་བྱུང་ཡང༌། དགྲ་འདུལ་བ་དང༌། གཉེན་སྐྱོང་བའི་སྐབས་མེད་གསུངས་ནས་མི་ཁོམ་པ་དགུ་ཡི་

མགུར་འདི་གསུངས་སོ། །ན་མོ་རཏྣ་གུ་རུ། རྡོ་རྗེ་འཆང་གི་བླ་མ་ལ། །དུས་རྟག་ཏུ་གསོལ་བ་འདེབས་འདེབས་ནས། །དོན་མེད་ཀྱི་གླེང་བསླང་མང་པོ་དང༌། །ལོང་གཏམ་ཡུན་རིང་
ཞཱི ལབ་མ་ཁོམ། །སངས་རྒྱས་དངོས་ཀྱི་བླ་མ་ལ། །ཅི་གསུང་ཚད་མར་འཛིན་འཛིན་ནས། །ཆོས་མིན་བྱེད་པའི་གང་ཟག་དང༌། །ལོག་ཆོས་མཁན་ལ་ཉན་མ་ཁོམ། །འཁོར་བ་བཙོན་གྱི་
དོང་ནང་ནས། །ཐར་བའི་གྲོང་དུ་བྲོས་བྲོས་ནས། །ཆགས་སྡང་སོག་པའི་སོག་ཁུང་དང༌། །ཕ་ཡུལ་ངན་པར་སྡོད་མ་ཁོམ། །སྔར་ཡོད་ཀྱི་ནོར་ལ་ལོངས་སྤྱོད་བྱས། །ཕྱིས་ཆོག་ཤེས་
རང་ལ་བསྟེན་བསྟེན་ནས། །ལས་ངན་འདོད་ཡོན་རྣམ་ལྔ་དང་། །སྒྱུ་མའི་ནོར་རྫས་བསོག་མ་ཁོམ། །འགྲོ་དྲུག་སེམས་ཅན་མརྒན་ལ། །སྙིང་རྗེ་ཕྱོགས་མེད་བསྒོམས་བསྒོམས་ནས།
བསླུ་བྲིད་བདུད་ཀྱི་ཉེ་དུ་ལ། །བརྩེ་གདུངས་ངོ་སྲུང་བྱེད་མ་ཁོམ། །འཇིག་རྟེན་བྱ་བ་རྒྱབ་ཏུ་བསྐྱུར། །གཅིག་པུར་ཉམས་སུ་བླངས་བླངས་ནས། །བཟང་ལེན་ངན་ལེན་ལ་སོགས་པའི།
ཚེ་འདིའི་བྱ་བ་བྱེད་མ་ཁོམ། །སྨྲ་བསམ་མེད་པའི་རང་བཞིན་ལ། །བརྗོད་མེད་དོན་ལ་ལྟ་ལྟ་ནས། །འགལ་འབྲེལ་བརྟག་དཔྱད་ལ་སོགས་པའི། །ཐ་སྙད་ཚིག་ལ་སེམས་མ་ཁོམ། །ཇི

༄༅། །སྲིད་འཁོར་བ་ཐོག་མེད་ཀྱིས། །རང་རྒྱུད་གྱོང་པོ་འདུལ་འདུལ་ནས། །ཞེ་སྡང་བྱེད་པའི་དགྲ་བོ་ལ། །སྡང་བའི་ལེ་ལན་བྱེད་མ་ཁོམ། །ཚེ་འདི་རྒྱབ་ཏུ་བསྐྱར་
ནས་ཀྱང༌། །ཕ་རྗེས་བུ་ཡིས་སོབ་སོབ་ནས། །སྒྱིད་ལུགས་ཞུམ་པ་ལ་སོགས་པའི། །ལེ་ལོ་སྙོམ་ལས་བྱེད་མ་ཁོམ། །ཞེས་གསུངས་པས། ཆོས་རྗེ་འབྲུག་པའི་ཞལ་ནས། བུ་ཁྱོད་ཀྱི་
འཁོར་འདས་ཀྱི་ཤན་དེ་རིང་ཕྱེད་པ་ཡིན་གསུངས་ནས་ཤིན་ཏུ་མཉེས་སོ། །ཡང་དེའི་དུས་སུ་སེམས་ཅན་ཐམས་ལ་ཚད་མེད་པའི་སྙིང་རྗེ་བྱང་ཆུབ་ཀྱི་སེམས་ཁྱད་པར་ཅན་ཐུགས་ལ་འཁྲུངས་
སུམ་ཅུ་
ཏེ༑ གསོལ་འདེབས་འདི་གསུངས་སོ། རྗེ་ཆོས་སྐ་དག་པའི་ངང་ཉིད་ལས། །ཚད་མེད་གཟུགས་སྐུ་འགྲོ་བའི་མགོན། །རྗེ་བླ་མ་ཁྱེད་ཀྱི་ཞབས་ལ་འདུད། །ཀུན་ལ་བྱིན་གྱིས་བརླབ་ཏུ་
༈ གསོལ༑ །བདག་མཆིས་ཀྱི་རྣལ་འབྱོར་འབྲུག་པ་འདི། །ཚེ་འདིར་མི་རྗེས་མ་བསྙགས་པར། །མི་ཚེ་ལུང་སྟོང་དུ་བསྐྱལ་ལགས་པས། །རང་དབང་མེད་པར་བླ་མ་དྲན། །རང་དབང་
མེད་པར་སྐྱོ་ཤས་སྐྱེས། །ལར་ཇི་ལྟར་བྱས་ཀྱང་ཁྱེད་རང་མཁྱེན། །སྐྱེ་རྒ་ན་འཆི་ལ་སོགས་པའི། །འཁོར་བའི་དུཿ ཁ་དྲན་ཙ་ན། །ཕ་ཐུགས་རྗེས་གཟིགས་ཤིག་རིན་པོ་ཆེ། །ཕ་སྐུ་

གསུམ་དབྱེར་མེད་ཆོས་ཀྱི་རྗེ། །སྲིད་ཞི་ཀུན་གྱི་དཔལ་གཅིག་པུ། །བདག་མོས་པའི་སེམས་པ་རྒྱུན་ཆད་མེད། །མི་བདག་གི་འོ་དོད་གསན་ལགས་སམ། །རྗེ་དྲན་ནོ་དྲན་ནོ་འཆི་མ་
འཁྲུགས༑ །ལར་ཀུན་གྱི་སྐྱབས་གནས་དེ་ཤིན་ཏུ་དྲན། །རྒྱུ་འབྲས་རྟེན་ཅིང་འབྲེལ་འབྱུང་འདི། །མི་བསླུ་ཚད་མར་བློ་ཐག་ཆོད། །སྐྱེ་མེད་སྨྲ་བསམ་བརྗོད་མེད་པས། །མི་འགག་འཁོར་
འདས་རོལ་པ་རྣམས། །གཉིས་མེད་གཅིག་པུར་གཟའ་གཏད་བྲལ། །བློ་ཐེ་ཚོམ་དང་བྲལ་བའི་རང་བཞིན་གྱིས། །བློ་ཡངས་ཆོས་སྐའི་བླ་མ་དྲན། །བདག་འདྲ་ཉམ་ཆུང་མགོ་རྨོངས་
ལའང་༑ །རྗེ་བླ་མ་དྲན་པའི་བཀའ་དྲིན་གྱིས། །སྣང་སྲིད་འཁོར་འདས་ཐམས་ཅད་ལ། །ཉམ་ང་བག་ཚ་གཏིང་ནས་མེད། །ཐེ་ཚོམ་མེེད་པས་བླ་མ་དྲན། །བློ་འདས་ཉག་གཅིག་གི་བླ་མ་
དྲན༑ །རྗེ་དྲན་ནོ་དྲན་ནོ་ཡང་མཇལ་ཡང་མཇལ། །རྗེ་བླ་མ་དྲན་ཙ་ཨ་ལ་ལ། །ཀུན་ཀྱང་བླ་མ་རྒྱལ་གྱུར་ཅིག །ཞེས་གསུངས་སོ།། ༈ དེ་ནས་བྱང་ལུང་གི་བྲག་ལ་བཞུགས་པའི་དུས་
སུ་བད་ཀན་དང་ཚད་པའི་གེགས་ཆེན་པོ་བྱུང་བ་ལ། གཉེན་པོ་རྐྱེན་ཆོད་ཀྱི་གདེང་དང་ལྡན་པའི་རྐྱེན་ངན་ལམ་དུ་སློང་བའི་མགུར་འདི་གསུངས་སོ། །ན་མོ་གུ་རུ། མཚན་ལྡན་བླ་མ་རིན་པོ་

༄༅། །ཆེ། །རྗེ་ཁྱེད་ཀྱི་དྲིན་ལན་འཁོར་ཐབས་མེད། །འགྲོ་དྲུག་སེམས་ཅན་བསྐྱབ་ཏུ་གསོལ་།མགོ་རྨོངས་བདག་ལ་བྱིན་གྱིས་རློབས། །ཉམས་པའི་གྲིབ་ཡང་རྐྱེན་
བྱས་ནས། །བར་ཆད་བདུད་ཀྱི་མགོ་བོ་རྒོད། །མཁའ་འགྲོ་ཆོས་སྐྱོང་ཐམས་ཅད་འཁྲུགས། །ད་རྐྱེན་ཐུབ་དགོས་སོ་རྣལ་འབྱོར་པ། །གཞན་གྱི་མི་རིགས་བརྙས་བཅོས་བྱས། །འཚོ་བ་
མཐུན་རྐྱེན་དག་གིས་ཕོངས། །ལུས་ལ་ཤིག་ནད་ཚབས་ཆེན་བྱུང༌། །ད་རྐྱེན་ཐུབ་དགོས་སོ་རྣལ་འབྱོར་པ། །འབྱུང་འཁྲུགས་ནད་ཀྱིས་ལུས་ངག་ཟིན། །མགོ་བོ་ཐོ་བས་བརྡུངས་བ་
འདྲ༑ །ལུས་པོ་ལྷུ་གཟུགས་ཕྲལ་བ་འདྲ། །ད་རྐྱེན་ཐུབ་དགོས་སོ་རྣལ་འབྱོར་པ། །ཞག་ནི་དྲུག་ཅུ་ཐམ་པ་རུ། །མཚན་མོ་གཉིད་ནི་སྐད་ཅིག་མེད། །ཆུ་གྲང་མིན་པའི་ཟས་དང་བྲལཾ།
༈ ད་རྐྱེན་ཐུབ་དགོས་སོ་རྣལ་འབྱོར་པ། །ཚད་ནད་མེ་ཆེན་འབར་བ་འདྲ། །བད་ཀན་མུན་ཆེན་འཐིབས་པ་འདྲ། །རླུང་གི་གནམ་ས་གཡོ་བ་འདྲ། །ད་རྐྱེན་ཐུབ་དགོས་སོ་རྣལ་འབྱོར་པ། །མི་
༈མེད་ལུང་པ་སྟོང་པ་རུ། །ལུས་པོ་ཤ་ཟད་རུས་ལ་ཐུག །དབུགས་བ་ཐག་ཙམ་འདི་ཆད་ལ་ཁད། །ད་རྐྱེན་ཐུབ་དགོས་སོ་རྣལ་འབྱོར་པ། །དེ་ལྟར་ཐལ་བའི་རང་བཞིན་གྱིས། །རྗེ་བཀའ

དྲིན་ཅན་ལ་གསོལ་བ་ཐོབ། །ཡུས་ཆེ་བའི་མཆི་མ་མཚོ་ལྟར་རྡོལ། །རྐྱེན་གྲོགས་ལ་སོང་ངོ་བཀའ་དྲིན་ཅན། །འཁོར་བ་དུཿ ཁའི་ཕུང་པོ་ལ། །ཞེན་པ་བློ་ཡི་གཏིང་ནས་ལོག །ཆགས་
ཀྟྲིསྡང་གི་མཚན་མ་རྩད་ནས་ཆོད། །རྐྱེན་གྲོགས་ལ་སོང་ངོ་བཀའ་དྲིན་ཅན། །ཁམས་གསུམ་སེམས་ཅན་ཐམས་ཅད་ལ། །སྙིང་རྗེའི་མཆི་མ་ཁྲག་ལྟར་འཛག །རྒྱུ་འབྲས་ལ་ཡིད་ཆེས་གཏིང་
ནས་སྐྱེས། །རྐྱེན་གྲོགས་ལ་སོང་ངོ་བཀའ་དྲིན་ཅན། །ཕྱག་རྒྱ་ཆེན་པོའི་གདར་ཤ་ཆོད། །ལྟ་སྒོམ་སྤྱོད་གསུམ་གདེང་དུ་གྱུར། །རེ་དོགས་རྐུན་བུ་རྩད་ནས་དག །རྐྱེན་བདེ་ཆེན་སུ་ཤར་
རོ་བཀའ་དྲིན་ཅན། །།སྠི ༈ དུས་ཕྱིས་ཉིད་ཀྱི་ཞལ་ནས། ངས་ཇོ་མོ་གངས་ར་ལ་ཕོ་ཤན་བྱེད། །བྱ་ལུང་གི་བྲག་ལ་བླ་མའི་བྱིན་རླབས་ཞུགས་གསུངས་སོ། །དེའི་དུས་སུ་ཆོས་
རྗེ་གཙང་པ་རྒྱ་རས་པ་ར་ལུང་ནས་འབྲུག་ཏུ་ཕྱག་ཕེབས་ཟེར་བ་གསན་ནས་མཇལ་དུ་བྱོན་ཏེ། ཕྱག་རྟེན་དུ་མགུར་འདི་གསུངས་སོ། །རྗེ་སུམ་ལྡན་གྱི་མངའ་བདག་རིན་པོ་ཆེ། །སྲིད་ཞི་ཀུན་གྱི་
དཔལ་མཛད་པ། །ཀུན་ལ་བཀའ་དྲིན་བསྐྱབ་ཏུ་གསོལ། །དྲིན་ལན་མཇལ་སྙིང་འདོད་ནས་མཇལ་དུ་འོང་། །གླུ་ཕྱག་རྟེན་འདི་ལ་གསན་པར་ཞུ། །བདག་གིས་ཁྱིམ་པའི་རྗེས་སུ་མ་འབྲངས་

༄༅། །པར། །སོ་སོར་ཐར་པ་གས་ཆག་མེད། །དམ་ཚིག་ཀུན་ལ་གནོང་འགྱོད་མེད། །བྱང་ཆུབ་སེམས་ལ་ལེགས་པར་སྦྱངས། །བདག་གི་སྡོམ་གསུམ་
ལགས༑ །བདག་ལོག་ལྟའི་རྗེས་སུ་མ་འབྲངས་པར། །རྗེ་སངས་རྒྱས་ཡིན་པར་བློ་ཐག་ཆོད། །ལུས་ཀྱི་ཐལ་སྦྱར་ཕྱག་ཀྱང་འཚལ། །གདོང་མཆི་མས་གང་བའི་གསོལ་བ་བཏབ།
བདག་གི་མོས་གུས་ཀྱི་ཕྱག་རྟེན་ལགས། །བདག་གིས་ཚེ་འདིའི་རྗེས་སུ་མ་འབྲངས་པར། །ཞེན་པ་གཏིང་ལོག་གི་རི་ལ་བསྡད། །ལུས་དང་སྲོག་ལ་མ་ལྟོས་པར། །བླ་མའི་གསུང་བཞིན་
སྒྲུབ་པ་བྱས། །མི་བདག་གི་ཉམས་ལེན་གྱི་ཕྱག་རྟེན་ལགས། །བདག་གིས་རེ་དོགས་ཀྱི་རྗེས་སུ་མ་འབྲངས་པར། །འཁོར་འདས་མེད་པར་བསམ་དུ་མེད། །སེམས་ཉིད་གདོད་ནས་དག་པ་
༈ ལ༑ །ཇི་ལྟར་བྱས་ཀྱང་ཆོས་ཀྱི་དབྱིངས། །མི་བདག་གི་ལྟ་བའི་ཕྱག་རྟེན་ལགས། །བདག་གིས་གཟུང་འཛིན་གྱི་རྗེས་སུ་མ་འབྲངས་པར། །ཟུང་འཇུག་ཡངས་པ་ནན་ཏན་བྱས། །འཕོ་
༈ འགྱུར་མེད་པར་གཏིང་བློ་མེད། །འདུ་འབྲལ་གྱི་མཐའ་དང་བྲལ་ནས་གདའ། །མི་བདག་གི་སྒོམ་པའི་ཕྱག་རྟེན་ལགས། །བདག་གིས་ཞེན་པའི་རྗེས་སུ་མ་འབྲངས་པར། །ཚོགས་དྲུག་

འཛིན་མེད་རང་སར་གྲོལ། །གཟའ་གཏད་མེད་པར་གཏིང་ནས་གོ །བཅོས་མའི་མཐའ་དང་བྲལ་བར་གདའ། །མི་བདག་གི་སྤྱོད་པའི་ཕྱག་རྟེན་ལགས། །བདག་གི་ཨ་འཐས་ཀྱི་རྗེས་སུ་མ་
འབྲངས་པར། །ཕྱི་ནང་གསང་གསུམ་གྱི་རྟེན་འབྲེལ་འདི། །སྐད་ཅིག་ཐོག་མ་ནས་སྒྲིགས་ལགས་པས། །ཐམས་ཅད་མཁྱེན་པའི་ས་བོན་ཐེབས། །མི་བདག་གི་རྟེན་འབྲེལ་གྱི་ཕྱག་རྟེན་
ལགས༑ །བདག་གིས་རང་འདོད་ཀྱི་རྗེས་སུ་མ་འབྲངས་པར། །ཁམས་གསུམ་སེམས་ཅན་ཐམས་ཅད་ཀུན། །དྲིན་ཅན་ཕ་མ་ཡིན་པ་ལ། །ཚད་མེད་བརྩེ་བས་བཟོད་གླགས་མེད། །མི་
བདག་གི་སྙིང་རྗེའི་ཕྱག་རྟེན་ལགས། །བདག་གི་ཉན་རང་གི་རྗེས་སུ་མ་འབྲངས་པར། །ལུས་ངག་ཡིད་གསུམ་གཞན་ལ་བསྔོས། །སྨོན་ལམ་རྒྱ་ཆེན་ཀུན་ལ་བཏབ། །འཁོར་བ་དོངས་
སྤྲགས་ལ་མི་གཏོང་རེ། །མི་བདག་གི་འགྲོ་དོན་གྱི་ཕྱག་རྟེན་ལགས། །ཕྱག་རྟེན་དགུ་ཡི་གླུ་ཆུང་འདི། །དཔལ་ལྡན་འབྲུག་པའི་དགོན་པ་རུ། །མཚན་ལྡན་བླ་མའི་བྱིན་རླབས་ཀྱིས། །
བབས་བཅོལ་གླུ་རུ་བླངས་པ་ལགས། །བཟོད་པར་གསོལ་ཅིག་བཀའ་དྲིན་ཅན། །ཅེས་གསུངས་སོ། །དེ་ནས་བླ་མའི་སྤྱན་སྔར་ཚོགས་ཆེ་བའི་དམ་བཅའ་དྲུག །ཞོར་ཆུང་དྲུག་དང་བཅུ་

།གཉིས། ཁྱད་པར་གྱི་དམ་བཅའ་གཅིག་སྟེ་བཅུ་གསུམ་ཞལ་གྱིས་བཞེས་ཏེ། དེ་ལ་གནོད་པ་སྲོག་ལ་བབས་ཀྱང་ལེན་མི་བྱེད་པ་དང༌། དགེ་འདུན་གྱི་སྤྱི་རྫས་མ་༄༅།
གཏོགས་སྒེར་གྱི་དད་ཟས་མི་གསོལ་བ་དང་། ཚ་རྡོར་མེད་ཀྱང་གཞན་ལ་སྐྱི་གཡར་མི་བྱེད་པ་དང༌། བླ་གབ་ཡོད་པ་དང་ཁྱིམ་པའི་ཐེམ་ལ་མི་གཤེགས་པ་དང༌། གཉིས་ཚོགས་གཏམ་མི་བྱེད་
པ་དང༌། །བརྩོན་འགྲུས་ལམ་དུ་ཁྱེར་བའི་ཕྱིར། །སྐུ་ལུས་འཇག་མ་ཙམ་ཡང་མི་བརྟེན་པ་དང༌། །གཏུམ་མོའི་བརྩོན་འགྲུས་ལམ་དུ་ཁྱེར་བའི་ཕྱིར། །ན་བཟའ་རས་རྐྱང་མ་གཏོགས་མི་
གསོལ་བ་དང༌། །སེམས་ཅན་ལ་འཚེ་བ་སྤངས་པའི་ཕྱིར་ཞབས་ལ་ཀོ་ལྤགས་ཀྱི་ལྷམ་མི་གསོལ་བ་དང༌། ལོག་པའི་འཚོ་བ་སྤོང་ཕྱིར་འཚོ་བ་སྟན་ཅིག་མཛད་པ་དང༌། །འདུ་བྱས་ཀྱི་དགེ་བ་
༈ ཁྱད་དུ་མི་གསོད་པའི་ཕྱིར་གཏོར་མ་བརྒྱ་རྩ་མི་ལྕོགས་པ་དང་། གསང་སྔགས་ལམ་དུ་ཁྱེར་བའི་ཕྱིར། འཁོར་ལོ་སྡོམ་པའི་བསྐྱེད་རྫོགས་ཐུན་བཞིར་བསྒོམས་པ་དང་། སྒྲུབ་པ་དང་མཚམས་
༈ བྱེད་པའི་ཕྱིར། དུས་མིན་སང་ཕན་ཆད་འདང་བའི་རྫས་མི་འཛིན་པ་དང་། རང་ལས་དམའ་བ་མཛེ་སྤྲང་ཡན་ཆད་གོང་དུ་ཁུར་བ་དང༌། དམ་བཅའ་དེ་རྣམས་ཞལ་གྱིས་བཞེས་པས། བླ

ན
མའི་གསུང་ནས་ཁྱོད་ལ་དེ་ཙམ་གྱི་གོ་ཆ་མེད་ཀྱང་ཆོག་སྟེ། འོན་ཀྱང་སྔོན་ཡང་དག་པར་རྫོགས་པའི་སངས་རྒྱས་ཀྱིས་ཀྱང༌། ཆུ་བོ་ནེ་རཉྫའི་འགྲམ་དུ་དཀའ་ཐུབ་མཛད་པ་དང་མཐུན་པ་ཡིན་
པས༑ བུ་རང་ལོ་དྲུག་གི་བར་དུ་དམ་བཅའ་ངེས་པ་ཅན་དུ་སྐྱོངས་ཤིག་གསུངས། འབྲུག་པའི་མགུར་ཚོ་རྐྱང་བ་ཡིན་ན། ལོ་རས་གནམ་མཚོར་བཞུགས་པའི་མགུར་རྣམས་འདིར་
འདོན༑ ཕྱུག་རྫི་རྣམས་ལ་ཞིང་ཁམས་ལྔའི་མགུར་འདི་གསུངས་སོ། ན་མོ་གུ་རུ། ཕྱི་སྣོད་ས་གཞིའི་ཞིང་ཁམས་ནས། །སྒོ་ལྔའི་ཤེས་པ་གྱོང་པོ་ཆེ། །ཚོགས་དྲུག་གི་ཡུལ་ལ་རྟོག་རྟོག་
ནས༑ །ཞེན་པ་ནང་དུ་ལོག་དུས་མེད། །ཞེན་པ་ནང་ནས་ལོག་གམ་འདིར་ཚོགས་རང་རེ་ཚོ། །ཉིན་པར་དུས་ཀྱི་ཞིང་ཁམས་ནས། སྒྱུ་ལུས་ཀྱི་ཕུང་པོ་གྱོང་པོ་ཆེ། །ལྟོ་གོས་ཀྱི་བརྩོན
འགྲུས་བྱེད་བྱེད་ནས། །འཇིག་རྟེན་བྱ་བ་ཐོན་དུས་མེད། །འཇིག་རྟེན་བྱ་བ་ཐོངས་སམ་འདིར་ཚོགས་རང་རེ་ཚོ། །མཚན་མོ་གཉིད་ཀྱི་ཞིང་ཁམས་ནས། །རྨི་ལམ་གྱི་ཤེས་པ་གྱོང་པོ་ཆེ། །
རྨི་ལམ་འཁྲུལ་སྣང་གི་རྗེས་སུ་འབྲེང་འབྲེང་ནས། །སེམས་ཉིད་འོད་གསལ་ཟིན་དུས་མེད། །སེམས་ཉིད་འོད་གསལ་ཟིན་ནམ་འདིར་ཚོགས་རྣམས། །ལས་ཀྱི་འབྲེལ་བའི་ཞིང་ཁམས་བྷཱུ

།ནས། །ཉེ་འབྲེལ་གྱི་ཤེས་པ་གྱོང་པོ་ཆེ། །མི་བདོ་བའི་གདུང་སེམས་བྱེད་བྱེད་ནས། །ཉེ་འབྲེལ་འཁྲི་བ་ཆོད་དུས་མེད། །ཉེ་འབྲེལ་འཁྲི་བ་ཆོད་དམ་འདིར་༄༅།
ཚོགས་རྣམས། །འབྱུང་བཞི་བསྡུས་པའི་ཞིང་ཁམས་ནས། །སྲོག་རྩོལ་གྱི་ཤེས་པ་གྱོང་པོ་ཆེ། །རྣམ་རྟོག་གི་དྲན་རྒྱ་བྱེད་བྱེད་ནས། །རླུང་སེམས་དབུ་མར་ཚུད་དུས་མེད། །རླུང་སེམས་
དབུ་མར་ཚུད་དམ་འདིར་ཚོགས་རང་རེ་ཚོ། །ཞེས་གསུངས་སོ། ༈ དེ་ནས་ཆོས་རྗེ་དཔོན་སློབ་སྟོད་ཀྱི་རི་ཁྲོད་རྣམས་ལས་རྩང་ཀླུ་རིར་ཚོང་འདུས་དེའི་གད་འགོ་ཅིག་ཏུ་སྟོད་སྨད་ཀྱི་སྒོམ་
ཆེན་པ་རྣམས་འདུས་པའི་སར་བཞུགས་ཏེ་ཐུགས་དམ་གྱི་གསུང་གླེང་བ་གསན་པའི་ཕྱོགས་ཀྱི་ཡུལ་རྣམས་སུ། ཚོང་རྒྱལ། ལོ་ལེགས། ལྟད་མོ་ཆེ། ཆང་ཞིམ་ལུགས་ཀྱི་སྐད་ཆ་བྱས་
༈ པས༑ ཐུགས་སྐྱོ་བར་བྱུང་སྟེ། མགུར་འདི་གསུངས་སོ། ལོ་ལེགས་པ་ད་ལོ་ཕྱི་མ་ལ་གང་རེ་རྟིང་ན་ལེགས་ཀྱང༌། ལོ་གཏན་དུ་ལེགས་པ་སྒོམ་ཆེན་རང་ཅག་ཚོ་ལེགས་སོ། །ལོ་
༈ ལེགས་པའི་ལེགས་ལུགས་བཤད་ཙ་ན། །གཞི་དད་པའི་ཞིང་ས་གཤིན་དང་གཅིག །བརྩོན་འགྲུས་ཀྱི་ཆུ་ལུད་ཁྲེམས་དང་གཉིས། །གདམས་ངག་གི་ས་བོན་ཐེབས་དང་གསུམ།

གསུམ་འཛོམས་པའི་དུས་ཚོད་དེ་ན། །དམ་ཆོས་སྐྱ་གསུམ་གྱི་འབྲས་བུ་སྨིན་ནས་གདའ་སྟེ། །ལོ་གཏན་དུ་ལེགས་པ་འདི་ཉམས་རེ་དགའ། །ལོ་གཏན་དུ་ལེགས་པ་འདི་བློ་ཙམ་བདེ།
ཚོང་བྱེད་པ་རྒྱ་གར་ཤིང་གི་རི་ལ་བྱེད་ཟེར་ཀྱང༌། །ཚོང་རྒྱལ་བ་སྒོམ་ཆེན་རང་ཅག་ཚོ་རྒྱལ་ལོ། །ཚོང་རྒྱལ་བའི་རྒྱལ་ལུགས་བཤད་ཙ་ན། །འཁོར་འདས་ཀྱི་ཚོང་པ་ཁུག་དང་གཅིག །ཕ་བླ་
མ་ཚོང་དཔོན་བཟང་དང་གཉིས། །ཉམས་མྱོང་གི་ཕྲིན་ཆ་མོད་དང་གསུམ། །དེ་གསུམ་འཛོམས་པའི་དུས་ཚོད་དེ་ན། །སེམས་ཅན་སངས་རྒྱས་རྗེས་ན་གདའ་སྟེ། །ཚོང་གཏན་དུ་ལེགས་པ་
བློ་རེ་ཙམ་བདེ། །ཚོང་གཏན་དུ་ལེགས་པ་འདི་ཉམས་རེ་དགའོ། །འཁྲུགས་པ་བྱེད་པ་ལྷོ་མོན་ཀྱི་ཕྱོགས་ན་བྱེད་ཟེར་ཀྱང༌། །འཁྲུགས་པ་རྒྱལ་བ་སྒོམ་ཆེན་རང་ཅག་པོ་རྒྱལ་ལོ། །འཁྲུགས་
པ་རྒྱལ་བའི་རྒྱལ་ལུགས་བཤད་ཙ་ན། །ཕ་བླ་མའི་དམག་དཔོན་བཟང་དང་གཅིག །བྱང་སེམས་ཀྱི་གོ་ཆ་སྲ་བ་དང་གཉིས། །ཉམས་མྱོང་གི་རལ་ཁ་སྤྲད་དང་གསུམ། །དེ་གསུམ་འཛོམས་
པའི་དུས་ཚོད་དེ་ན། །དགྲ་ལས་ངན་འཁོར་བའི་གཡུལ་ངོ་དུས་གཅིག་ལ་བཟློག་པ་དགའ་སྟེ། །འཁྲུགས་པ་གཏན་དུ་རྒྱལ་བའི་བློ་རེ་ཙམ་བདེ། །འཁྲུགས་པ་གཏན་དུ་རྒྱལ་བ་འདི་ཉམས་རེ་

༄༅། །དགའོ། །ཆང་ཞིམ་པ་ཀུན་གྱི་སྨད་སྦུར་གཡོར་གྱི་ཕྱོགས་ན་ཞིམ་ཟེར་ཀྱང་། །ཆང་གིས་བཟི་བ་སྒོམ་ཆེན་རང་ཅག་ཚོ་བཟིའོ། །ཆང་གིས་བཟི་བའི་བཟི་ལུགས་
བཤད་ཙ་ན། །མ་མོ་མཁའ་འགྲོའི་ཆང་མ་མཁས་པ་དང་གཅིག ྋ།གདམས་ངག་གི་གར་ཆང་བཟང་བ་གཉིས། །སྙིང་རུས་ཀྱི་འཐུང་ཚན་ཆེ་བ་དང་གསུམ། །དེ་གསུམ་འཛོམ་པའི་དུས་དེ་
ན༑ འཁོར་བ་ཞེན་པ་ལོག་པའི་སྐྱུགས་རྒྱངས་ཆལ་ཆོལ་འཐར་ནས་གདའ་སྟེ། །ཆང་གིས་གཏན་དུ་བཟི་བ་ཀུན་བློ་རེ་ཙམ་བདེ་ན། །ཆང་གིས་གཏན་དུ་བཟི་བ་འདི་ཉམས་རེ་དགའ་ན།
ཞེས་གསུངས་སོ། །ལོ་བཅུ་གཉིས་ཀྱི་བར་དུ་དམ་བཅའ་ངེས་པ་ཅན་ཐེམ་པར་མཛད། ཨུ་རིར་ཕྱག་ཕེབས་དགེ་འདུན་ལྔ་བརྒྱ་ཙམ་ཚོགས། བསོད་ནམས་དང་གཡེང་བ་ཆེན་པོ་ནི་བྱུང་སྟེ་
གཞན་རྣམས་གཡེང་བས་གཡེང་བ་གཟིགས་པས་མ་མཉེས་ནས། ཁོང་རང་གི་ཁོང་རང་ལ་གྲོས་འདེབས་པའི་མགུར་འདི་གསུངས་སོ། །ན་མོ་གུ་རུ། རྗེ་མཚན་ལྡན་བླ་མ་རིན་པོ་ཆེ།།ཕ་
ཁྱེད་ཀྱི་དྲིན་ལན་འཁོར་ཐབས་མེད། །སྤྱིར་ཁམས་གསུམ་སེམས་ཅན་བསྐྱབ་ཏུ་གསོལ། །དགོས་ཉམ་ཆུང་བདག་ལ་བྱིན་གྱིས་རློབས། །འཇིག་རྟེན་ཆོས་ཀྱི་བདེ་འབྲས་ལ། །ཞེན་པ་ནང་ལྩ

ནས་མ་ལོག་ན། །མི་འཛད་གཏེར།ཁ་འབྱེད་པ་དཀའ། །ཆགས་སྡང་སྐྱངས་ཤིག་རྣལ་འབྱོར་པ། །ཆགས་སྡང་སྤོངས་ཤིག་འདིར་ཚོགས་རྣམས། །རྗེ་མཚན་ལྡན་བླ་མ་རིན་ཆེན་གྱི།
བྱིན་རླབས་རྒྱུད་ལ་མ་ཞུགས་ན། །དགེ་ལེགས་བསམ་པ་འགྲུབ་པ་དཀའ། །གསོལ་བ་ཐོབ་ཅིག་རྣལ་འབྱོར་པ། །གསོལ་བ་ཐོབ་ཅིག་འདིར་ཚོགས་རྣམས། །དམ་ཚིག་སྡོམ་པ་མི་ལྡན་
ཅིང་༑ །སྒོམ་སྒྲུབ་ཚད་དུ་མ་བསྐྱལ་ན། །མཆོག་དང་ཐུན་མོང་ཐོབ་པར་དཀའ། །སྙིང་རུས་བསྐྱེད་ཅིག་རྣལ་འབྱོར་པ། །སྙིང་རུས་བསྐྱེད་ཅིག་འདིར་ཚོགས་རྣམས། །སེམས་ཅན་
ཉམས་ཐག་ཕྱོགས་མེད་ལ། །བྱམས་དང་སྙིང་རྗེ་མ་བསྒོམ་ན། །རྨུ་རྒོད་སེམས་ཅན་འདུལ་དཀའ་བས། །བྱང་སེམས་སྦྱོང་ཤིག་རྣལ་འབྱོར་པ། །བློ་སྣ་བསྟུང་ཞིག་འདི་ཚོགས་
རྣམས༑ །འཁོར་དུ་འདུས་པའི་བུ་སློབ་ལ། །ཞེ་འདོད་ཀྱི་ཆོས་བཤད་བྱས་ལགས་ཀྱང༌། །པག་ཤིའི་ཁ་ལ་ཉན་པར་དཀའ། །ཆིག་ཆོག་སྒོམས་ཤིག་རྣལ་འབྱོར་པ།ྋ །ཆིག་ཆོག་སྒོམས་
ཤིག་འདིར་ཚོགས་རྣམས། །དམ་ཆོས་ཕྱག་རྒྱ་ཆེན་པོ་ལ། །རྟོགས་པའི་ཉམས་རྩལ་མ་རྟོགས་ན། །བློ་བདེའི་ཕུག་ཏུ་ཆུད་པར་དཀའ། །མཉམ་པར་ཞོག་ཅིག་རྣལ་འབྱོར་པ། །མཉམ་

། པར་ཞོག་ཅིག་འདིར་ཚོགས་རྣམས། །ལྷུན་གྱིས་གྲུབ་པའི་སྐུ་གསུམ་དེ། ཤེས་བྱ་གཉིས་ལ་ཤོར་བ་ན། །འབྲས་བུ་མངོན་དུ་འགྱུར་བ་དཀའ། །རེ་དོགས་
སྤོངས་ཤིག་རྣལ་འབྱོར་པ། །རེ་དོགས་སྤོངས་ཤིག་འདིར་ཚོགས་རྣམས། །ཞེས་གསུངས་སོ། །ཡང་དེའི་དུས་སུ་དགེ་འདུན་རྣམས་ཞལ་ལྟ་ཚོགས་ཆོས་སུ་བྱས་ཏེ། འཚལ་བ་བཅོ་ལྔ་
མའི་མགུར་འདི་གསུངས་སོ། །ན་མོ་གུ་རུ། མི་རྟག་ཚེ་འདི་སྐད་ཅིག་ལ། །ལོང་ཡོད་བློ་སྣ་མི་རིང་འཚལ། །འཁོར་བ་སྡུག་བསྔལ་ཆེན་པོ་ལ། །སྐྱོ་ཤས་ཀྱི་བསམ་པ་མི་ཆུང་
འཚལ༑ །བླ་མ་ཡི་དམ་དཀོན་མཆོག་ལ། །དད་གུས་ཀྱི་གདུང་བ་མི་ཆུང་འཚལ། །ཞིང་དང་བསམ་པ་འཛོམ་དུས་འདིར། །སེར་སྣའི་བསམ་པས་མི་འཆིང་འཚལ། །སྡོམ་གསུམ་གྱི་
ཎྜཱ དཔལ་དང་འགྲོགས་དུས་འདིར། །མཚན་མའི་བྱུར་གྱིས་མི་འཆིང་འཚལ། །སྡང་གནོད་བཟོད་པའི་སློབ་དཔོན་ལ། །ཁོང་ཁྲོའི་ལེ་ལན་མི་གདབ་འཚལ། །ལོང་མེད་སྙིགས་མའི་དུས་ཚོད་
༈ འདིར༑ །ལེ་ལོའི་ཕྱི་བཤོལ་མི་གདབ་འཚལ། ྋ།ཏིང་འཛིན་ལ་ཡེངས་སུ་མེད་འདུས་འདིར། །བྱིང་རྒོད་ཀྱི་དབང་དུ་མི་བཏང་འཚལ། །ཕྱི་ནང་གི་སྒྲོ་འདོགས་གཅོད་དུས་འདིར། །མོས་༔

གུས་དང་སྙིང་རུས་མི་ཆུང་འཚལ། །བདུད་དཔུང་ཆམས་ལ་འབེབས་དུས་འདིར། །གཉེན་པོ་སྟོབས་མཆོག་མི་ཞེན་འཚལ། །བློ་ཆེན་གྱི་སྨོན་ལམ་སྒྲུབ་དུས་འདིར། །བློ་དམན་གྱི་འདུན་
མར་མི་བཏང་འཚལ། །ཕྱོགས་མེད་ཀྱི་ཡེ་ཤེས་སྒྲུབ་དུས་འདིར། །ཕྱོགས་རེའི་སྒྲོགས་སུ་མི་གཞུག་འཚལ། །སྐུ་ལྔ་སེམས་ལ་རྫོགས་དུས་སུ། །རེ་དོགས་ཀྱི་སྒྲོགས་སུ་མི་གཞུག་
འཚལ༑ །ཞེས་གསུངས་སོ།། ༈ རྣལ་འབྱོར་གྱི་དབང་ཕྱུག་ཆེན་པོ་རྒོད་ཚང་པ་མགོན་པོ་རྡོ་རྗེ་ཞེས་བྱ་བ་དེས་ཕོ་མ་གནས་ཞེས་བྱ་བ་མཚོ་དེའུ་གཉེན་པོ་ཞིག་ཏུ་བླ་མ་སྒྲུབ་པ་ལོ་གསུམ་མཛད་
པས༑ ཉིན་མཚན་ཐམས་ཅད་དུ་མོས་གུས་ཀྱི་གསོལ་བ་བཏབ་ཏེ། སྣང་སྲིད་ཐམས་ཅད་བླ་མ་ཆོས་ཀྱི་སྐུར་ཞལ་གཟིགས། མི་བདག་གི་དཔལ་ལྡན་བླ་མ་བསྒྲུབ། །བླ་མ་ཆོས་སྐུའི་ཞལ་
ཡང་མཐོང༌། །ཡུལ་དངོས་པོར་འཛིན་པའི་ལོག་རྟོག་དག །སྣང་བ་བླ་མ་ཆོས་སྐུར་ཤར། །ཞེས་གསུངས་པའི་སྐབས་སུ་མཚོ་གླིང་དུ་རླབས་ལ་དྲངས་ཏེ་མཛད་པའི་གསོལ་འདེབས་བླ་མ་
སངས་རིན་མ་ཞེས་བྱིན་རླབས་ཅན་དུ་གྲགས་པ་ནི། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆིའོ། །བླ་མ་ལོངས་སྤྱོད་རྫོགས་པའི་སྐུ་

༄༅། །ལ་སྐྱབས་སུ་མཆིའོ། །བླ་མ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆིའོ། །བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཆོས་རྗེ་སངས་རྒྱས་རིན་པོ་ཆེ་ལ་
སྐྱབས་སུ་མཆིའོ། །དྲིན་ཅན་རྩ་བའི་བླ་མ་དམ་པ་དང༌། །སོགས་ནས། བླ་མ་སྐུ་ཁམས་བཟང་ལ་གསོལ་བ་འདེབས། མཆོག་ཏུ་སྐུ་ཚེ་རིང་བར་གསོལ་བ་འདེབས། །ཕྲིན་ལས་དར་
ཞིང་རྒྱས་པར་གསོལ་བ་འདེབས། །བླ་མ་དང་འབྲལ་བ་མེད་པར་བྱིན་གྱིས་རློབས། །བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་
མཆིའོ༑ །ཞེས་གསུངས་སོ། །རྒོད་ཚང་པའི་མགུར་བཀའ་རྒྱ་མ་བཞུགས་སོ། །ན་མོ་རཏྣ་གུ་རུ། རྗེ་མཚན་ལྡན་གྱི་བླ་མ་རིན་པོ་ཆེ། །བདག་མོས་པའི་བུ་ལ་བྱིན་གྱིས་རློབས། །ང་
༈ ཁམས་གསུམ་གྱི་མགོན་པོ་བྱེད་པ་ལ། །ཆོག་ཤེས་ཀྱི་དགྲ་ལ་སྐྱབས་སུ་གསོལ། །ང་ལྷོ་བྲག་མཁར་ཆུར་བསྒོམ་ཙ་ན། །སྣང་སྲིད་ལྷ་འདྲེས་བཀའ་བཞིན་བསྒྲུབས། །ནུས་པ་འདོད་ན་ཡོང་
ཚོང་ནི་གདའ་སྟེ། །ཚེ་འདི་སྤངས་པའི་རྣལ་འབྱོར་པ་ཅིག་ལགས་སོ། །ང་ཏི་སེ་གངས་ལ་བསྒོམ་ཙ་ན། །དངོས་ཆ་ལ་ཤེས་བྱའི་དཀྱིལ་འཁོར་གསལ། །མངོན་ཤེས་འདོད་ན་ཡོང་ཚོད་ནི་

གདའ་སྟེ། །རང་འདོད་སྤངས་པའི་རྣལ་འབྱོར་པ་ཅིག་ལགས་སོ། །ང་ཁ་ཆེའི་དུར་ཁྲོད་བསྒོམ་ཙ་ན། །མཁའ་འགྲོ་མ་ལག་པའི་མཐིལ་དུ་འཁྲབ། །ཐུན་མོང་ཅིག་འདོད་ན་འོང་ཚོད་ནི
གདའ་སྟེ། །མཆོག་ལ་དྲིལ་བའི་རྣལ་འབྱོར་པ་ཅིག་ལགས་སོ། །ང་ལྷ་ཁབ་ཀྱི་དོ་ལ་སྒོམ་ཙ་ན། །ཆུ་ལ་བྱ་བཞིན་རྟིང་ནས་འགྲོ། །རྫུ་འཕྲུལ་ཅིག་འདོད་ན་འོང་ཚོད་ནི་གདའ་སྟེ། །ང་
ཆོས་བརྒྱད་སྤངས་པའི་རྣལ་འབྱོར་པ་ཅིག་ལགས་སོ། །ང་ཙ་རིའི་ནགས་ལ་བསྒོམ་ཙ་ན། །ཞི་ཁྲོའི་ལྷ་ཚོགས་མི་བཞིན་མཐོང༌། །ཕྲིན་ལས་ཅིག་འདོད་ན་འོང་ཚོད་ནི་གདའ་སྟེ། །ང་ཆོག་
ཤེས་སྤངས་པའི་རྣལ་འབྱོར་པ་ཅིག་ལགས་སོ། །ང་རྒྱལ་གྱི་རྩིབ་རིར་བསྒོམ་ཙ་ན། །མཆོག་དང་ཐུན་མོང་གི་དངོས་གྲུབ་ཐོབ། །འགྲོ་དོན་བྱས་ན་ཡོང་ཚོད་ནི་གདའ་སྟེ། །ད་ལྟ་སྦས་པའི་
རྣལ་འབྱོར་པ་ཞིག་ལགས་སོ། །ཅེས་མགུར་གསུངས་སོ། །རྒོད་ཚང་ཅན་སོགས་བུ་ཆེན་སྣོད་རེ་རེ་ཙམ་མ་གཏོགས་ང་མ་ཤིའི་བར་མི་ལ་སྨྲས་ན་དམ་ཚིག་ལ་མི་གནས་སོ། །ཅེས་པའི་
(q
བཀའ་རྒྱ་བཏབ་ནས་གནང་བའི་མགུར་བཀའ་རྒྱ་མ་ལགས་སོ། །སྣང་བ་ཟང་ཐལ་བའི་མགུར་འདིར་འཛུད་དགོས། རྒྱལ་བ་རྒོད་ཚང་པས། ན་མོ་གུ་རུ། སྐུ་གསུམ་སྤྲུལ་པ་དཔག་མེད་)
ཅŁ

༄༅། །ཀྱིས། །མཁའ་མཉམ་འགྲོ་བ་མ་ལུས་ཀུན། །བདེ་ཆེན་ཐར་པའི་གྲོང་མཆོག་སྐྱེལ། །མཉམ་མེད་ཆོས་ཀྱི་རྗེ་ལ་འདུད། །དང་པོ་འཆི་བའི་འཇིགས་པ་
བསྒོམ༑ །བར་དུ་འཆི་མཁན་ཤེས་པར་བལྟ། །ད་ལྟ་སྐྱེ་ཤི་རྩད་ནས་བཅད། །བཙན་ས་ཟིན་པའི་རྣལ་འབྱོར་སྐྱིད། །དང་པོ་རྣམ་རྟོག་སྐྱོན་དུ་གསུངས། །བར་དུ་རྟོག་པ་ལམ་དུ་ཁྱེར། །
ད་ལྟ་རྣམ་རྟོག་རྒྱན་དུ་ཤར། །དགག་སྒྲུབ་བྲལ་བའི་རྣལ་འབྱོར་སྐྱིད། །དང་པོ་སྣང་བ་བཀག་མེད་རྒལ། །བར་དུ་སྣང་བ་བསྲེས་ནས་བསྒོམ། །ད་ལྟ་སྣང་བ་ཆོས་སྐུར་ཤར། །བདེན་
01AAU.P
འཛིན་ལོག་པའི་རྣལ་འབྱོར་སྐྱིད། །དང་པོ་ཉོན་མོངས་གཉེན་པོ་བསྟེན། །བར་དུ་བདེ་བ་ལྷན་སྐྱེས་སྙོམ། །ད་ལྟ་ཡེ་ཤེས་ཟང་ཐལ་ཤར། །བདེ་ཆེན་སྒྱུ་མའི་རྣལ་འབྱོར་སྐྱིད། །དང་པོ་
ཎྞཱ གཉིད་རྨུགས་སྤང་ནས་བསྒོམས། །བར་དུ་འོད་གསལ་གདམས་ངག་བསྟེན། །ད་ལྟ་ཉིན་མཚན་འཁོར་ཡུག་ཤར། །སྒོམ་པ་མངོན་གྱུར་རྣལ་འབྱོར་སྐྱིད། །སྐྱིད་པ་བདུན་གྱི་དབྱངས་ཆུང་
༈ འདི༑ །འབད་རྩོལ་བྱས་པའི་དོན་གོ་ཡིན། །བསྒྲུབ་པའི་འབྲས་བུ་སྨིན་པ་ཡིན། །གཏན་གྱི་སོ་ནམ་ཟིན་པ་ལགས། ༣ ན་མོ་གུ་རུ། ཅིར་སྣང་བདེ་ཆེན་རོལ་

པའི་ངང༌། །མཐའ་ཡས་རིག་པ་སེམས་ཀྱི་མདངས། །སྤང་བླང་མེད་པར་མངོན་གྱུར་པའི། །རྗེ་རྒོད་ཚང་པ་ལ་སྐྱབས་སུ་མཆི། །སྟོང་ཉིད་སྙིང་རྗེ་གཅིག་པ་ལ། །ཐབས་མཁས་ཐུགས་
རྗེའི་ཕྲིན་ལས་ཀྱིས། །ལས་ཅན་རྣམས་ལ་དངོས་གྲུབ་སྟེར། །ཡུམ་ཡེ་ཤེས་མཁའ་འགྲོའི་ཐུགས་རྗེས་ཟུངས། །གཞི་ལུས་ལ་གནས་པའི་རྩ་རྣམས་ཀྱང༌། །སྟེང་འོག་བར་དུ་བཅིངས་པ་
ཡིས༑ །རྣམ་པར་རྟོག་པའི་རྒྱུ་འགྲུལ་ཆད། །རྟོག་མེད་རང་གྲོལ་སྐྱེད་དུ་གསོལ། །རླུང་སྟེང་འོག་བར་གསུམ་གཅིག་ཏུ་བསྲེས། །ཡི་གེ་དྲུག་པ་རྡོ་རྗེ་སྒྲ། །རླུང་སྐྱོན་སྟེང་འོག་ཐད་ཀར་
སྟོན༑ །རླུང་ལྔ་ལས་སུ་རུང་བར་ཤོག །ཁམས་དགུ་འདུས་པ་བཅུད་ཀྱི་དྭངས། །སྲིད་པའི་སྐྱེ་སྒོ་གྱེན་ལ་བཟློག །རྩ་ཡི་མདུད་པ་ཕྱོགས་མེད་གྲོལ། །གསུང་གི་དབང་ཕྱུག་ཐོབ་པར་
ཤོག །ལྷ་སྐུ་འཇའ་ཚོན་ལྟ་བུར་བརྟན། །གཙེས་ཀྱི་∶བདུད་རྩི་མ་ལུས་ཟད། །དྭངས་མ་བདུད་རྩིའི་ནུས་པ་ཡིས། །འཇའ་ལུས་ཆོས་སྐུ་ཐོབ་པར་ཤོག །སྣ་ཚོགས་དགེ་བའི་སེམས་ཀྱི་
མདངས༑ །དཔག་ཏུ་མེད་པའི་འཆར་སྒོ་ལ། །སྤངས་བླངས་གཉེན་པོས་མ་སླད་པར། །གང་ཤར་ཆོས་སྐུར་རྟོགས་པར་ཤོག །ཡུལ་དང་ཡུལ་ཅན་གཉིས་སུ་མེད། །རང་སྣང་ཡུལ་

།ཅན་གཉིས་སུ་མེད། །རང་སྣང་རིག་པའི་འཆར་ཚུལ་རྣམས། །རྟོགས་པའི་སྟོབས་ཀྱིས་གཅིག་ཏུ་འདྲེས། །གཞན་སྣང་ཟིལ་གྱིས་གནོན་པར་ཤོག། །འགྲོ་བ༄༅།
ཀུན་གྱི་སྡུག་བསྔལ་རྣམས། །གཟུང་འཛིན་འཁྲུལ་པའི་འཁོར་ལོ་མཐོང༌། །བརྩེ་ཆེན་དམིགས་མེད་ཐུགས་རྗེ་ཡིས། །བདེ་ཆེན་ས་ལ་འགོད་པར་ཤོག །ཚིག་འདི་རྣམས་བོད་ཡུལ་གཙང་
གི་ཡུལ། །ཟོང་འདོད་རྒུ་འབྱུང་བའི་ཚེང་དུས་སུ། །མི་ཆེ་བཙན་རགས་དགུ་འདུས་པའི་ནང༌། །ང་ཨོ་རྒྱན་པ་ཡི་སྐྱུགས་པ་ཡིན། །མངྒ་ལཾ། །འདིར་ཡང་དགོན་པ་དང་འབར་ར་བ་
གཞན་ཡང་དབོན་རས་སོགས་སེང་གེའི་མཚན་དགུ་དང་རིགས་གསུམ་རྣམ་འཕྲུལ་ཀྱི་གསུང་མགུར་འཛུད། ༈ རྒྱལ་བའི་དབང་པོ་ཀུན་དགའ་དཔལ་འབྱོར་གྱི་གསུང་ཕྱག་ཆེན་ལྔ་ལྡན་གྱི་
མགུར་ནི། གདོད་ནས་རྣམ་དག་གི་བྱང་ཆུབ་སེམས། །མ་བཅོས་ཐ་མལ་གྱི་ཤེས་པ་ལ། །མཁའ་ལྟར་དྲི་མེད་འོད་གསལ་ཆེ། །འདི་སེམས་བསྐྱེད་ཕྱག་རྒྱ་ཆེན་པོ་ཡིན། །གཤིས་སྐྱེ་བ་
༈ མེད་པའི་བདེ་ཆེན་ཡབ། །མདངས་འགག་པ་མེད་པའི་སྣ་ཚོགས་ཡུམ། །བདེ་སྟོང་རོ་མཉམ་གྱི་རང་བྱུང་ལྷ། །འདི་ལྷ་སྐུ་ཕྱག་རྒྱ་ཆེན་པོ་ཡིན། །ཕ་བླ་མའི་བྱིན་རླབས་སྙིང་ལ་ཞུགས།

བུ་སློབ་མའི་མོས་གུས་གཏིང་ནས་གཡོས། །ལས་ཅན་གྱི་འཁྲུལ་པ་བཙན་ཐབས་ཞིག །འདི་མོས་གུས་ཕྱག་རྒྱ་ཆེན་པོ་ཡིན། །ཕྱི་སྣང་བའི་མཚན་མ་རང་སར་གྲོལ། །ནང་འཛིན་པའི་ཤེས་
པ་གདོད་ནས་དག །རོ་མཉམ་གྱི་ལྟད་མོ་ཅི་ཡང་འཆར། །འདི་གནས་ལུགས་ཕྱག་རྒྱ་ཆེན་པོ་ཡིན། །གཤིས་ལུགས་ཀྱི་དགེ་བ་རྒྱུན་མི་འཆད། །བློ་བྱས་ཀྱི་མཚན་མ་རང་སར་གྲོལ། །
ཅི་བྱས་ཀུན་ཟུང་འཇུག་གི་ལམ་དུ་འགྲོ། །འདི་བསྔོ་བ་ཕྱག་རྒྱ་ཆེན་པོ་ཡིན། །ཞེས་གསུངས་སོ། །ངག་དབང་ཆོས་རྒྱལ་གསུང་མགུར་འཛུད། ༈ །རྣལ་འབྱོར་གྱི་དབང་ཕྱུག་ཀུན་
དགའ་ལེགས་པ་དེ་ཉིད་ཀྱི་ཞལ་སྔ་ནས་དོན་གྱི་རྣམ་ཐར་རྡོ་རྗེའི་གླུར་བླངས་པ་འདི་ལྟ་སྟེ། ན་མོ་གུ་རུ། ང་ཆུང་ཨ་མའི་ཁོང་ནས་ཚེ་སྒྲུབ་བྱས། །ཆེ་དགྲ་བགེགས་ཀྱི་ལག་ཏུ་ཚེ་མ་ཤོར། །
མིང་ཡང་རྣལ་འབྱོར་ཀུན་ལེགས་སོ། །ད་ལྟ་རྒྱལ་ཁམས་ཡོངས་ཀྱི་གཅེས་ཕྲུག་གདའ། །ཆུང་སྔོན་འགྲོའི་དུས་ནས་མཉམ་པར་བཞག །ཆེ་ངོ་སྤྲོད་ཀྱི་དུས་སུ་སྤྲོས་དང་བྲལ། །མིང་ཡང་
ཕྱག་རྒྱ་ཆེན་པོ་ལོ། །ད་ལྟ་གཉུག་མའི་ངང་ལ་གདའ། །ཆུང་སློབ་བུའི་ལོ་ལ་དཀའ་དགུ་སྤྱད། །ཆེ་བླ་མའི་དུས་སུ་དམ་ཆོས་འཆད། །མིང་ཡང་འགྲོ་མགོན་གཙང་པ་ཞེས། །དུས་ད་ལྟ་

།ཐུབ་པའི་བསྟན་པ་འཛིན། །ཆུང་རི་ཁྲོད་ཀྱི་དགོན་པར་གཅིག་ཆོག་བསྒོམ། །ཆེ་རྒྱལ་ཁམས་བསྐོར་དུས་རོ་སྙོམས་བྱེད། །མིང་ཡང་རྟོགས་ལྡན་གྱི་རྣལ་འབྱོར་
ལོ༑ །དུས་ད་ལྟ་མཉམ་ཉིད་ཀྱི་ངང་ལ་གདའ། །ཆུང་བསྐྱེད་རིམ་གྱི་ལོ་ལ་ལྷ་སྐུ་བསྒོམ། །ཆེ་རྫོགས་རིམ་གྱི་དུས་སུ་མཐའ་དང་བྲལ། །མིང་ཡང་བསྐྱེད་རྫོགས་དབྱེར་མེད་ལོ། །དུས་ད་
ལྟ་བློ་འདས་ཀྱི་ངང་ལ་གདའ། །ཡེ་གདོད་མའི་དུས་ན་རང་བཞིན་དག །འཕྲལ་ཉམས་ལེན་གྱི་དུས་སུ་བློ་དང་བྲལ། །མིང་ཡང་མཐར་ཐུག་གི་ལྟ་བ་ལོ། །དུས་ད་ལྟ་ཕྱོགས་མེད་ཀྱི་ཀློང་ན་
གདའ༑ །སྒོམ་གསར་བའི་ལོ་ལ་འཁྲུལ་འཁོར་བཅིངས། །སྒོམ་རྙིང་གི་དུས་སུ་ཕྱན་པར་བསྐྱར། །མིང་ཡང་དམིགས་མེད་ཀྱི་སྙིང་རྗེ་ལོ། །དུས་ད་ལྟ་གདོད་མའི་ངང་ན་གདའ། །ཆུང་
ངུའི་ལོ་ལ་སྤྱོད་ལམ་གཟབ། །ཆེན་པོའི་ལོ་ལ་ཅི་དགའ་བྱས། །མིང་ཡང་བྱ་རྩོལ་བྲལ་བ་ལོ། །དུས་ད་ལྟ་འདི་བྱ་མི་འདུག་གོ། །བྱས། ༈ །ཡང་ལྷོ་བྲག་སྟོད་དུ་བྱོན་པའི་ཞོལ་གླུ་
༈ འདི་བཏང་ངོ་། །ཡུལ་ལྷ་ལས་ལྷག་པའི་ལྷོ་བྲག་གཞུང༌། །གནས་ཁོལ་དུ་བྱུང་བ་ལྷ་ལུང་ན། །མི་སྐྱིད་པོ་བྱ་བཏང་ཀུན་ལེགས་པ། །བློ་བདེ་བའི་རྒྱང་གླུ་འདི་སྐད་ལོ། །ང་སྐྱེས་པའི་ས་

ཆ་སྤངས་ལགས་པས། །འབྲུག་ར་ལུང་སྟོད་པའི་དགོས་པ་མེད། །སྒྲུབ་གྲྭ་དང་མཆོད་སྡེ་ཕྱོགས་མཐར་བཙུགས། །སྒྲུབ་བརྒྱུད་ཀྱི་བསྟན་པ་སྡུག་བསམ་མེད། །འགྲོ་ས་རྒྱལ་ཁམས་
ཕྱོགས་མེད་བྱས། །ཕ་ཚན་ཞན་པས་བསྲེལ་བསམ་མེད། །བླ་མ་མཚན་ལྡན་རྐྱང་པ་བསྟེན། །ཟོག་པོའི་མགོ་བསྐོར་བཟོད་པ་མེད། །དམ་ཆོས་ཕྱག་རྒྱ་ཆེན་པོ་ཞུས། །དབུ་རྫོགས་ལ་
ཡིད་སྨོན་བྱ་མ་དགོས། །སྒོམ་པ་ནཱ་རོ་ཆོས་དྲུག་ཞུས། །དམིགས་པའི་སྡུག་སྒོམ་བྱ་མ་དགོས། །སྤྱོད་པ་རོ་སྙོམས་སྐོར་དྲུག་ཞུས། །སྤྱོད་པ་བཞི་དང་འགལ་བ་མེད། །འབྲས་བུ་རང་གི་
སེམས་ལ་རྙེད། །གཞན་ནས་སྒྲུབ་བསམ་རེ་དོགས་མེད། །འགྲོ་དོན་རང་འདོད་བྲལ་བ་སྐྱོངས། །གཞན་ལ་ཁ་སྤྱད་གཏོད་བསམ་མེད། །སྒྲུབ་གྲོགས་རིག་མ་ཕྱོགས་མེད་བསྟེན། །
སྡུག་སྣ་ཐག་སྦྲེལ་དགོས་པ་མེད། །ཕ་ཡུལ་རྒྱལ་ཁམས་ཕྱོགས་མེད་ཡིན། །ས་གཅིག་ཆགས་སྡང་བྱེད་བསམ་མེད། །ཕ་ཁང་ལྕོག་པུ་རང་ཤོང་ཡིན། །ས་རྐོ་རྡོ་སློག་བྱ་དོན་མེད། །བྱ་
བ་གང་ཡང་བརྟགས་ནས་བྱས། །འདུན་མ་འཕར་འབུག་ཡོང་བསམ་མེད། །བསྐྱེད་རྫོགས་གང་ཤར་སྟེང་ནས་གསལ། །གསལ་བ་སྟོང་དང་བསྲེ་མ་དགོས། །ལག་པའི་པད་ཀོར་ཕྱག་རྒྱ་

༄༅། །སྟེ། །རྡོ་རྗེ་གར་གྱི་དབང་ཕྱུག་མ། །རྐང་རྗེས་འདུག་པ་དཀྱིལ་འཁོར་ཡིན། །རྡུལ་ཚོན་བྲིས་ཐིག་ཝལ་ལེ་བཞུགས། །རྟོག་པའི་རང་བཞིན་སྤྲོས་དང་
བྲལ༑ །སེམས་འཛིན་ལྕགས་སྒྲོགས་འཆིང་དོནམེད།ྋ།བྱ་ཆོས་འདི་མ་བཀག་ལྷུག་པར་སྤྱད། །བྱར་མེད་འདི་ལྐོག་ནས་བཙལ་མ་དགོས། །ཨ་ལ་ལ་ཡོང་ཡོང་འདྲ་བ་ལ། །སངས་
ཆུང་ཀིར་མོ་རྒྱ་བ་ནོ། །ཅེས་འབྲུག་པ་ཀུན་ལེགས་པའི་རྦད་གོག་རིང་མོ་ཞེས་བྱ་གཞན་ལ་བཤད་ན་བློ་ལ་མི་ཞན་ནོ།། ༈ །།ངས་བཅོས་མའི་ཚུལ་འཆོས་མ་བྱས་ཏེ། །ཉོན་མོང་རང་གར་
ཤོར་མ་མྱོང་། །གནས་ལུགས་ལྟ་བ་མ་རྟོགས་ཏེ། །འཁོར་འདས་གཉིས་སུ་འཛིན་མ་མྱོང་། །སེར་གོས་སྣལ་མ་མི་བདོག་སྟེ། །ཡེ་སྲུང་དམ་ཚིག་དང་འབྲལ་མ་མྱོང་། །ཆོས་ཉིད་གཞི་
༈ ལ་མ་འབྱོར་ཏེ། །སྨྱོན་པའི་ཐོ་ཅོ་བྱེད་མ་མྱོང༌། །ཡོན་སྦྱོང་ཆོས་སྤྱོད་མ་བྱས་ཏེ། །དད་ཟན་དུག་དང་བསྲེ་མ་མྱོང༌། །ལུས་སྲུང་དམ་ཚིག་མི་རེ་ཡང༌། །སྒོ་གསུམ་ཡན་པར་འཆོར་མ་
༈ མྱོང་༑ །ཞེས་རྟ་བསད་གསོ་སྐབས་གསུངས་པའོ།། ༈ །།ཡང་སྨྲས་པ། དོན་གྱི་དབྱིངས་ལ་སྨྲ་རྒྱུ་མི་འདུག་སྨྲ་བ་ཐམས་ཅད་དོན་ལས་བྱུང་། །གང་འདྲས་ལབ་རུང་བདེན་བདེན་འདྲ་བ་

ཚིག་གི་གཟུགས་བརྙན་ཡི་གེ་འདི་ཡང་ངོ་མཚར་ཆེ། །ལྷོད་དེ་བཞག་པས་དོན་ཀུན་རིག་ན་ཧྲིལ་གྱིས་སྒྲིམ་བའི་དགོས་པ་གང་། ཇི་ལྟར་བྱས་ཀྱང་ཆོས་སྐུའི་ཀློང་ལ་གཟུང་འཛིན་དྲན་པ་སྙིང་རེ་
།ཅེས་སོ། ཡང་ན་ལོ་གཉེར་ཆེན་པས་གསོལ་འདེབས་བྱེད་རྒྱུ་གཅིག་དགོས་ཟེར་བ་འདི་བྱས་སོ། །འཕྲལ་གྱི་སྣང་བ་སྣ་ཚོགས་གར་མཁན་སྐུ། ྋ།ཕུགས་ཀྱི་ཐུགས་དམ་སུས་ཀྱང་མི་
རྟོགས་པ། །སྣ་ཚོགས་ཅིར་ཡང་སྟོན་པའི་སྒྱུ་འཕྲུལ་མཁན། །གསོལ་བ་འདེབས་སོ་ཀུན་དགའ་ལེགས་པའི་ཞབས། །བྱིན་གྱིས་རློབས་ཤིག་རྣལ་འབྱོར་ཆེན་པོ་པ། །ཐུགས་རྗེས་གཟིགས་
ཤིག་འཁྲུལ་པ་མེད་པར་ཤོག །ཅེས་སོ། ྋ།གླིང་ཆེན་པོའི་རྡོ་རྗེ་གདན་དྲུག་པ་མཚུངས་པའི་མགུར་འདི་བྱའོ། །ན་མོ། རང་སེམས་བདེ་ཆེན་གྱི་ཁང་བཟང་ན། །རང་སྣང་འགག་མེད་ཀྱི་
མཁའ་འགྲོ་བཞུགས། །ཐབས་མཆོག་ཁྱད་པར་ཅན་ཅིག་དེ་ན་གདའ། །ཆགས་པས་བུད་མེད་མ་བསྟེན་ཨང༌། །ངོ་བོ་ཁྱབ་གདལ་གྱི་ཞིང་ཁམས་ན། །རང་རིག་རང་གསལ་གྱི་བླ་མ་
བཞུགས༑ །ཐུགས་ཡིད་བསྲེ་ས་ཞིག་དེ་ན་གདའ། །ཟོག་པོའི་མགོ་སྐོར་མ་འཚལ་ཨང་། །གདོད་ནས་རྣམ་དག་གི་དོ་ར་ན། །ཟུང་འཇུག་ཕྱོགས་བྲལ་གྱི་གར་མཁན་འཁྲབ། །ལྟད་མོ་ཡ་
ཚ

༄༅། །མཚན་གཅིག་དེ་ན་གདའ། །འཁྲུལ་བའི་འབག་འཆམས་མ་བལྟ་ཨང༌། །སྡུག་བསྔལ་དང་ལེན་གྱི་ཕ་ཡུལ་ན། །ཚིག་ངན་བྱང་ཆུབ་ཀྱི་ཕ་མ་བཞུགས། །དྲིན་
ཅན་འཁོར་ཐབས་མེད་པ་གཅིག་དེ་ན་གདའ། །གཟུང་འཛིན་གྱི་མ་རྒན་མ་གསོ་ཨང་། །སྣང་བ་སྣ་ཚོགས་ཀྱི་སྐྱེད་ཚལ་ན། །བྱ་རྩོལ་འཛིན་བྲལ་གྱི་བྱ་སྐད་སྒྲོགས། །ཀླུ་ལྡིང་ཉམས་སུ་
དགའ་བ་གཅིག་དེ་ན་གདའ། །སྡིག་ཟས་ཀྱི་རི་ལྟས་མ་བྱེད་ཨང། །མཉམ་ཉིད་ཀྱི་ནམ་མཁའ་ཡངས་པ་ལ། །དགེ་ཚོགས་ཀྱི་ལྷོ་སྤྲིན་ཆེན་པོ་ཐེབ། །དངོས་གྲུབ་ཀྱི་སྦྲང་ཆར་སི་ལི་
ལི༑ །ཕྱོགས་འཛིན་གྱི་སེར་བས་མ་བརྡུང་ཨང༌། །ཀུན་གཞི་ཀ་དག་གི་ཞིང་ས་ན། །ཚོགས་གཉིས་ཀྱི་ས་བོན་ཆུ་ལུད་འཛོམས། །བདག་གཞན་གྱི་དགོས་འདོད་བང་བ་འགེངས། །རྒྱུད་
༈ ངན་གྱི་རྒྱ་རེངས་མ་རྨོ་ཨང༌། །ཞེ་སྡང་རང་དག་གི་དཔའ་བོ་དེ། །བྱམས་དང་སྙིང་རྗེའི་ཡ་ལད་གྱོན། །བརྩོན་འགྲུས་ཀྱི་རལ་ཁ་མཁའ་ལ་འཕྱར། །ལོག་རྟོག་གིས་དགེ་རྩ་མ་བཅོམ་
༈ ཨང་༑ །འཁོར་འདས་གཉུག་མའི་རྒྱལ་སྲིད་ལ། །འཁོར་བའི་མིང་འདོགས་བཞག་རུང་ཆོག །ཀུན་རྫོབ་ལོགས་སུ་མ་བསྐྱུར་བར། །ཐམས་ཅད་གཅིག་ཏུ་རྫོགས་པར་རོལ། །ཅེས་ཀྱང 83

སྨྲས་སོ། །གྲུབ་ཆེན་པའི་ཞལ་ནས་ངེད་ཚོའི་རྒྱུད་པ་འདི་སྤྲང་པོའི་བརྒྱུད་པ་ཡིན་པས། རྒྱལ་ཁམས་འགྲིམ་པ་འདི་ཁ་ལེགས་ཤིང་། བླ་མ་ཕྱོགས་མེད་ལ་ཆོས་ཟབ་ཚད་ཞུས། དོན་གཅིག་ལྩ
ཏུ་དྲིལ་ནས་སྒོམ་གསུངས། ཡང་འདི་སྐད་ཅེས་གསུངས་སོ། །གསོག་དཀའ་འཇིག་རྐྱེན་དཀོར་ནོར་ཁྱོད། །སེར་སྣའི་རྫོང་ལ་ཙན་ནེ་སྡོད། །ད་ཆགས་མེད་ཀྱི་ངང་ལ་འགྲོ་རེ་རན། །
མགུ་དཀའ་འཁང་རྐྱེན་གྱི་གཉེན་ཚན་ཁྱོད། །ངོ་སྲུང་གི་རྫོང་ལ་ཙན་ནེ་སྡོད། །ད་འཛིན་མེད་ཀྱི་མཐའ་ལ་འགྲོ་རེ་རན། །བྱས་པས་ཟིན་མེད་ཀྱི་རྨོ་རྐོ་ཁྱོད། །དུཿ ཁའི་རྫོང་ལ་ཙན་ནེ་སྡོད།
ད་བྱར་མེད་ཀྱི་ངང་ལ་གཞོག་རེ་རན། །ཐོབ་དཀའ་འཇིག་སླའི་སྒྱུ་ལུས་ཁྱོད། །སྐྱེ་འཆིའི་རྫོང་ལ་ཙན་ནེ་སྡོད། །ད་སྐྱེ་མེད་ཀྱི་བཙན་ས་འཛིན་རེ་རན། །འདྲིས་སླ་ཞེན་ཆའི་ཕ་ཡུལ་ཁྱོད། །
ཆགས་སྡང་གི་རྫོང་ལ་ཙན་ནེ་སྡོད། །ད་རི་ཁྲོད་དགོན་པ་འགྲིམ་རེ་རན། །ཡུས་ཆེ་དང་ཆུང་གི་བུ་སློབ་ཁྱོད། །སྒྲོ་སྐུར་གྱི་རྫོང་ལ་ཙན་ནེ་སྡོད། །ད་དཔོན་མེད་གཡོག་མེད་ཅིག་བྱེད་རེ་
རན༑ །སྤོང་དཀའ་གཉེན་ཆེའི་ཤ་ཆང་ཁྱོད། །སྲེད་ཞེན་གྱི་རྫོང་ལ་ཙན་ནེ་སྡོད། །ད་དཀའ་ཐུབ་ཆུ་འཐུང་ཅིག་བྱེད་རེ་རནཾ། །བསླབ་དཀའ་ཕན་ཆུང་གི་ཐ་སྙད་ཁྱོད། །སྒྲོ་སྐུར་གྱི་རྫོང་ལ་

།ཙན་ནེ་སྡོད། །ད་བརྗོད་མེད་ཀྱི་དོན་ལ་ལྟ་རེ་རན། །བཙལ་དཀའ་རིན་ཆེའི་གོས་སློག་ཁྱོད། །ཆོས་བརྒྱད་ཀྱི་རྫོང་ལ་ཙན་ནེ་སྡོད། །ད་བདེ་དྲོད་ལུས་ལ་སྦར་རེ་༄ ༅།
རན༑ །ཀུན་ལ་གནོད་པའི་མ་རིག་ཁྱོད། །གཟུང་འཛིན་གྱི་རྫོང་ལ་ཙན་ནེ་སྡོད། །ང་རང་རིག་ཡེ་ཤེས་འཆར་རེ་རན། །ལ་མི་འདུལ་བའི་འགྲོ་དོན་བདུད་ཀྱི་ལས། །མི་ཕན་པའི་ཆོས་
བཤད་མགོ་ཀླད་ན། །མི་ཉན་པའི་ཞལ་ཏ་ཚིག་པ་ཟ། །དུས་ངན་སེམས་ཅན་དྲིན་མི་བཟོ། །ད་ཚེ་འདིའི་སྣང་བ་བློས་བཏང་ནས། །ཆོས་གཤའ་མ་གཅིག་ཉམས་སུ་ལེན་རེ་རན། །ཅེས་
སྨྲས་སོ། །དེ་ནས་ལྟ་སྒོམ་སྤྱོད་འབྲས་དང་རྒྱལ་ཁམས་ཕྱོགས་མེད་འགྲིམས་པའི་རྡོ་རྗེའི་གླུ་ནི། ན་མོ་གུ་རུ། དྲང་སྲོང་ཐང་དཀར་རྒོད་པོ་འདི། །ནམ་མཁའི་མཐོངས་སུ་རྩེ་སྒྲོ་རྒྱས། །
༈ རྣམ་གསུམ་དག་པའི་ཤ་ཁྲག་བཟོས། །རྒོད་ཚང་བྲག་གི་དབྱིངས་ལ་བྱས། །དེ་ཡང་གནས་ལུགས་ལྟ་བའི་དཔེ། །མཉམ་ཉིད་ཆེན་པོ་ལྟ་བ་འདི། །སྟོང་པ་ཉིད་ཀྱི་ནམ་མཁར་ལྡིང༌། །
༈ འགྲོ་ལ་སྙིང་རྗེའི་གཟན་སུ་སྒྲུབས། །མཉམ་ཉིད་བདེ་ཆེན་བྲག་ལ་ཉལ། །ལྷ་བྱ་ཡིད་འོང་གོང་མོ་འདི། །སྤང་ན་བུན་ཁྲོད་ནས་མགྲིན་སྙན་བསྒྱུར། །གཡའ་ནེའུ་སེང་ཁྲོད་ནས་རྩྭ་ཆུ་

བཙལ༑ །གཡའ་གངས་མཚམས་སུ་ཉལ་ས་བྱས། །དེ་ཡང་དམིགས་མེད་སྒོམ་པའི་དཔེ། །མི་སྒོམ་འཁྲུལ་མེད་སྒོམ་པ་འདི། །ཡེ་སྒོམ་ཐོག་ཏུ་རང་བབས་བཞག །སྣ་ཚོགས་སྣང་བ་
སྒོམ་དུ་ཤར། །འཁོར་འདས་རང་གི་སེམས་སུ་རྟོགས། །རི་དྭགས་ཤ་དགོ་རྣ་བ་གསུམ། །མཐོ་གསུམ་རྩེ་ནས་རྒྱང་སོ་བཏང་། །སྤང་ནེའུ་སེང་ངོས་ལ་དཀྱུས་རྩེད་བྱས། །རྒྱ་ཟུར་བྲག་
ལ་བཙན་ས་སྙོགས། །དེ་ཡང་ཤུགས་འབྱུང་སྤྱོད་པའི་དཔེ། །དུས་ཚོད་བཞི་འབྲེལ་སྤྱོད་པ་འདི། །བཟང་ངན་རྐྱེན་ལ་འདམ་ཁ་དོར། །ཐོག་རྫིས་རོ་སྙོམས་ལམ་དུ་ཁྱེར། །སྤྱོད་པ་འགྲོ་
ལ་ཕན་བདེ་སྒྲུབ། །བཏུང་བ་འབབ་ཆུ་ལྷུང་ལྷུང་འདི། །གཡའ་གངས་མཚམས་ནས་རང་རྡོལ་སྐྱེས། །འདུ་བ་རྣམ་བཞིའི་ནད་རྣམས་སེལ། །དེ་ཡང་སྐུ་གསུམ་འབྲས་བུའི་དཔེ། །སྐྱོན་
དག་ཡོན་ཏན་ཀུན་རྫོགས་ནས། །གདོད་ནས་དག་པའི་འབྲས་བུ་དེ། །མཚན་ལྡན་བླ་མས་མངོན་གསུམ་བསྟན། །ང་ཡི་དབེན་པ་རྒྱལ་ཁམས་ཕྱོགས་མེད་འདི། །ཆགས་སྡང་ཁྲོད་ནས་དགེ་
སྦྱོར་འཕེལ། །བྱ་སྤྱོད་མཐོང་ཚེ་སྙིང་རྗེ་འཁུལ། །འགྲོ་དྲུག་ཕ་མའི་སྤྲུལ་པར་ཤར། །ང་ཡི་ཕ་ཁང་ཅོག་པུ་རང་ཤོང་འདི། །སྲང་སྒོར་ཉལ་རུང་གདོང་མཚམས་འཐུབ། །གནས་ཚང་ཁ་
86

༄༅། །རུ་ཨ་མྲྀ་ཏ། །རེ་དོགས་མེད་པའི་སྣང་བ་བདེ། །ང་ཡི་དགེ་སྦྱོར་གཅེར་ཉལ་འཁྲིས་མེད་འདི། །འཕྲལ་གང་དལ་ལ་ས་ཆོད་ཆེ། །མངོན་ཚན་ཆུང་ལ་ཡོན་ཏན་ཇཱ
ཆེ༑ །ལོ་ན་ཟིན་པའི་དཔའ་རྒན་ཡིན། །གཞན་ཡང་རྣམ་ཐར་མང་པོ་འདུག །ཆོས་མིན་མིན་ན་མང་ཡང་བཟོད། །དོན་དང་མཐུན་ན་ཅི་བྱས་སླ། །གཏད་མེད་ངང་དུ་ལྷན་ནེ་ཞོག །ཅེས་
ཀྱང་སྨྲས་སོ།། ༈ །མཚུངས་པ་མེད་པ་ཆོས་ཀྱི་རྗེ་དཔལ་འབྲུག་པ། འཇམ་པའི་རྡོ་རྗེ་དཀར་པོའི་གསུང་མགུར་ཞལ་གདམས་ཚིགས་སུ་བཅད་པའི་རིམ་པ་བདུད་རྩིའི་གཏེར་ཞེས་བྱ་བ།
ཤྲཱི་ཡ་སིསྟུ། སེམས་ཅན་ཐམས་ཅད་འཁོར་བ་ལས་སྒྲོལ་ཞེས། །རྒྱལ་བའི་སྤྱན་སྔར་དམ་བཅའ་སྲིད་པ་རུ། །ཡང་ཡང་སྐྱེ་རབས་འཕྲེང་བཟུང་སྤྲུལ་པ་ཡིས། །རྟག་ཏུ་གཞན་དོན་བྱེད་པ་
༈ པད་དཀར་གྱིས། །འཇིག་རྟེན་བྱ་བ་རྒྱབ་ཏུ་བསྐྱར་བྱས་ནས། །དབེན་པའི་རི་བོ་རྣམས་སུ་བསམ་གཏན་ལ། །རྩེ་གཅིག་གཞོལ་བར་འདོད་པའི་སྤོང་བ་པའི། །ཚོགས་ལ་ཕན་པའི་གཏམ་
༈ ཚིག་ཅུང་ཟད་སྤྲོ། །དལ་འབྱོར་མི་ལུས་ཤིན་ཏུ་རྙེད་དཀའ་ཡང་། །སྔོན་བསགས་མཐུ་ལས་ལན་གཅིག་ཐོབ་དུས་འདིར། །སྟོང་ལོག་མ་བྱེད་གཏན་བདེ་སྒྲུབ་པའི་ཕྱིར། །སྒྲུབ་པ་སྙིང་པོར་ཊྛཾ

ལོན་ཞིག་སྤོང་བ་པ། །རྩྭ་ཁའི་ཟིལ་པ་འདྲ་བའི་ཚེ་སྲོག་འདི། །ནམ་འཇིགས་ངེས་པ་མེད་ན་རྣམ་གཡེང་དང་། །སྙོམས་ལས་ལེ་ལོ་དོར་བའི་དུས་ལགས་པས། །སྨྲ་བཅད་འདག་སྦྱར་གྱིས་
ཤིག་བསམ་གཏན་པ། །སྦྲང་མའི་སྦྲང་རྩི་འདྲ་བའི་ཟང་ཟིང་རྫས། །ཇི་ཙམ་བསགས་ཀྱང་སྙིང་པོ་མེད་པའི་ཕྱིར། །བདོག་པ་མི་གཙང་ལུད་བཞིན་དོར་བྱས་ཏེ། །རི་ཁྲོད་དབེན་པ་བསྟེན་
ཅིག་སྒོམ་ཆེན་པ། །ཉེ་འབྲེལ་མཛའ་བཤེས་ཚོང་དུས་མགྲོན་པོ་བཞིན། །ལན་གཅིག་འདུས་ཀྱང་མྱུར་དུ་འབྲལ་ངེས་ན། །སྡུག་བསྔལ་མ་ལུས་སྐྱེད་པའི་རྟེན་གྱུར་པ། །ཆགས་དང་ཞེན་པ་
སྤོངས་ཤིག་རྣལ་འབྱོར་པ། །སྲིད་པའི་རྒྱ་མཚོ་གཏིང་རིང་འདིར་ཚུད་ནས། །ཡུན་རིང་ཐལ་ཀྱང་ད་རེས་ཐལ་བ་ཡི། །གོ་སྐབས་ཅུང་ཟད་རྙེད་དུས་དམ་པའི་ཆོས། །བརྩོན་འགྲུས་དྲག་པོ་
སྒྲུབས་དང་རི་ཁྲོད་པ། །རྒྱལ་བས་ཡོན་ཏན་མ་ལུས་བླ་མ་ལས། །འབྱུང་བར་འགྱུར་ཞེས་གསུངས་པས་གསོལ་འདེབས་ཤིང༌། །དམ་པ་ཀུན་གྱི་རྣམ་ཐར་རྗེས་ཞུགས་ནས། །ཆོས་བཞིན་
རྟག་ཏུ་སྤྱོད་ཅིག་བྱ་གཏང་ཚོ། །སྟོང་པ་ཉིད་དང་སྙིང་རྗེའི་སྙིང་པོ་ཅན། །བསམ་དུ་མེད་པ་གཉུག་མའི་རྣལ་འབྱོར་ལ། །རྟག་ཏུ་མཉམ་པར་འཇོག་ཅིང་སྣང་གྲགས་ཀུན། །རང་བཞིན་ཤེས་༔

༄༅། །པས་སྤྱོད་དང་ཆོས་པ་རྣམས། །ཞེས་པ་མཁའ་ལ་སྤྱོད་པའི་གནས་མཆོག་ཅིག་ཅར་དཔལ་གྱི་ནགས་ལྗོངས་སུ་སྒྲུབ་སྡེར་ཐོག་མར་བརྫངས་པའི་སྒོམ་ཆེན་རྣམས་ལ་
གདམས་པའོ། །སེམས་ལམ་དུ་བཞག་པ་མ་ཤེས་ན། །གནས་རི་ཁྲོད་མཐོ་ཡང་དབེན་པ་མིན། །སོགས་གནམ་ཚོ་དོ་བ་ཆེན་པོ་ཆོས་གྲུབ་དཔལ་བཟང་པོ་ལ་གདམས་པའོ། །ཁྱེད་མིག་
ལྟོས་གོང་མའི་མཛད་པ་གྱིས། །ཚེ་འདི་ལ་ཞེན་པ་འཁོར་བའི་རྒྱུ། །རང་གཏན་དུ་འཆིང་བར་བྱེད་པའི་སྒྲོག །དེ་རིང་དོར་ལ་བྱ་བཏང་ཞེས། །སེམས་ཆགས་ཞེན་མེད་པའི་སྤྱོད་པ་
བསྟེན༑ །བློ་མི་དགོས་དགུ་དགོས་འཁྱམས་པའི་རྒྱུ། །ཆོས་ཤེས་བྱ་མང་བས་མཐའ་མི་ཆོད། །ཉམས་ལེན་ཐབས་ཤེས་ནས་དེ་སྐྱོང་བ། །རྗེ་བླ་མའི་ཚོགས་ཀྱིས་མཐུན་པར་གསུངས། །
ཉམས་སྣ་ཚོགས་འཆར་བའི་ལྟད་མོ་ལ། །ཁ་ཕྱི་ལྟས་བྱས་ན་གོང་དུ་སྤེལ། །དེ་གནས་ལུགས་མཐོང་བའི་གོ་མི་ཆོད། །སེམས་མ་ཡེངས་དེ་བཞིན་ཉིད་ལ་ཞོག །ཅེས་རྒྱ་བ་བཟང་པོ་ལ་
གདམས་པའོ། །གསང་སྤྱོད་དང་འབྲེལ་བའི་ཞལ་གདམས། དཔལ་ལྡན་རྗེ་བཙུན་ནཱ་རོ་པ། །སོགས། ཤུབྷཾ། སྔོན་རབས་ཀྱི་གྲུབ་ཐོབ་པདྨ་འབྱུང་གནས་སོགས། ཅེས་པའི་བྲག་

དམར་སྨྱོན་པར་པད་མ་དཀར་པོས་འབྲོག་ལྟས་ལ་ཕྱིན་དུས་རྒྱལ་ཁང་དུ་སྨྲས་པའོ། ༈ །མཐུ་ཆེན་རྡོ་རྗེ་འཛིན་པ་ཆེན་པོ་ཆོས་ཀྱི་མགོན་པོ་དང་ཡོངས་འཛིན་ངག་དབང་བཟང་པོ་སོགས་ཀྱི་
གསུང་མགུར་འགོད། མདོ་ཁམས་པ་ཆེན་པོ་ཀརྨ་བསྟན་འཕེལ་གྱི་གསུང་མགུར་ནི། མཚན་ཉིད་ཀུན་ལྡན་དགེ་བའི་བཤེས། །འདྲེན་མཆོག་མཚུངས་བྲལ་རིན་པོ་ཆེ། །སྐྱབས་གཅིག
བསླུ་མེད་འབྲུག་པའི་སྲས། །རྗེས་འཇུག་ཐུགས་རྗེས་བསྐྱབ་ཏུ་གསོལ། །ད་དུས་བསྐལ་པའི་སྙིགས་མ་འདིར། །འཆི་བས་འཇིགས་པའི་བློ་སྐྱེས་ནས། །མྱུར་ལམ་འཚོལ་བའི་སེམས་
ཡོད་ཀྱང༌། །འདྲ་ལ་འདྲ་མིན་མང་བ་དེས། །དགེ་བའི་བཤེས་གཉེན་ངོས་མ་ཟིན། །ཐེག་ཆེན་གསང་སྔགས་སྒོར་ཞུགས་ནས། །བསླབ་ཅིང་བསྒྲུབ་པའི་འབྲས་བུ་མང༌། །ཕྱི་ལུས་ལུས་
པས་སྙིང་མ་དགའ། །རི་དྭགས་སྨིག་རྒྱུ་ཟླ་བའམ། །རབ་རིབ་ཅན་གྱིས་མཐོང་བ་ལྟར། །དེ་མ་ཡིན་ལ་དེར་འཛིན་གྱིས། །རང་ངོ་མ་ཤེས་ཨ་ཐང་ཆད། །བླ་མ་མང་ཡང་མཚན་ལྡན་
དཀོན༑ །སྣོད་ལྡན་སྨིན་ཅིང་མ་གྲོལ་ན།ྋ །བཟང་རྫུན་ཆོས་བཤད་ཉན་ཞིང་རིང༌། །རྣམ་གྲངས་མང་པོའི་ཞེན་པ་སུན། །ལྟ་བ་མང་ཡང་རྟོགས་པ་དཀོན། །གནས་ལུགས་རང་ཞལ་མ་

༄༅། ། མཐོང་ན། །འཁོར་འདས་ཕོ་ཤན་མི་ཕྱིན་པས། །ཁ་ལྟ་སྐམ་པོའི་ཞེན་པ་སུན། །སྒོམ་པ་མང་ཡང་སྒོམ་པ་དཀོན། །བདག་འཛིན་བྲེ་ཁ་མ་བྲི་བའི།
གྲངས་རྩིས་པས་སུ་ལ་ཕན། །གནད་མེད་ཉམས་ལེན་ཞེན་པ་སུན། །སྤྱོད་པ་མང་ཡང་དུས་ཤེས་དཀོན། །སྤང་བླང་དུས་ཚོད་མཁས་པ་ཡིས། །རྣམ་མཁྱེན་རྒྱུ་རུ་མ་སོང་ན། །ཐོ་ཅོའི་
རྩིང་ཧྲལ་ཞེན་པ་སུན། །འབྲས་བུ་མང་ཡང་གཏད་སོ་ཞིག །ཆགས་སྡང་བློ་འཁྲིས་ཟད་པ་ཉོན། །རི་བོ་གསེར་སྒོམ་སུ་ལ་ཕན། །བཟང་འདོད་ཅན་དེ་ཞེན་པ་སུན། །ལར་ནི་ཆོས་རང་
བྱེད་འདོད་མིས། །བླ་མས་ཅི་གསུངས་དང་ལེན་གྱིས། །ཚེ་འདིའི་འཁྲི་བ་རྦད་བཅད་ནས། །ལྟོ་གོས་གཏམ་ལ་གྱོང་ཁུར་ནས། །དབེན་གནས་རི་ཁྲོད་མི་འགྲིམ་ན། །སངས་རྒྱས་ཡིད་
སྨོན་ཡིན་ཡིན་འདྲ། །འདུག་ཀྱང་མཁོས་དཀའནུས་མ་ཐོན། །རིས་མེད་མ་རྒན་འགྲོ་རྣམས་ལ། །ཕན་སེམས་བདོག་ཀྱང་ཉན་མཁན་དཀོན། །ཐོ་ཕྱིར་བྱུང་བ་ཕལ་ཆེར་ཡང༌། །ཆོས་
བཞིན་བསྐྱུར་ན་འགྲོ་ལམ་འཚོལ། །འདིར་སྣང་སྒྲུབ་ནས་མགུ་འདུག་ཀྱང་། །སངས་རྒྱས་ལམ་དུ་འགྲོ་དཀའ་ནས། །ཉེས་པ་སུན་པས་བཞག་པ་ལགས། ྋ །དོན་གཉིས་འགྲུབ་པའི་དུས་

བྱུང་ན། །བདག་ཀྱང་ཆེ་ཐབས་ཅིར་མི་སྒྲུབས། །ཅེས་གསུངས་སོ། །དཔལ་འབྲུག་པ་ཡབ་སྲས་ལ་ན་མོ། མ་རིག་དབང་གིས་འཁྲུལ་པའི་རྗེས་འབྲངས་ནས། །དེ་མ་ཡིན་ལ་དེར་འཛིན་
ཞེན་པ་ཡིས། །འཇའ་ཚོན་འཛིན་འདོད་བྱིས་པའི་འགྲོ་རྣམས་ལ། །ཐུགས་རྗེས་གཟིགས་ཤིག་ཀུན་མཁྱེན་འབྲུག་པའི་སྲས། །སྔོན་བསགས་བསོད་ནམས་མཐུ་ལས་རྙེད་པ་ཡི། །དལ་
འབྱོར་ཆོས་བཅུ་ཚང་བའི་མི་ལུས་འདིར། །སྙིང་པོ་ལེན་སྤྲོ་བློ་གྲོས་ལྡན་པའི་མི། །སྤྲང་རྒོད་ཕོ་ཚོད་ཅན་ལ་ཕྲིན་བསྐར་བ། །རྟོག་དཔྱོད་མཛོད་དང་ཆོས་དང་མཇལ་ཡང་སྲིད། །སྣང་ཚུལ་
ཆོས་རྣམས་སྐད་ཅིག་མི་རྟག་འགྱུར། །རང་རང་ཚེ་ཡང་ཅི་ཙམ་མི་ཤེས་པས། །འདོད་ཡོན་ཚེ་འདིའི་སྣང་བས་མི་བྲེད་ཀྱང༌། །སྤྱད་ཅིང་ངོམས་མེད་སྲེད་པ་འཕེལ་བའི་རྒྱུ། །དེས་ན་གང་
བྱུང་ཆོག་ཤེས་ནོར་བསྟེན་ནས། །གཏན་དོན་ད་རེས་སྒྲུབ་ན་འགྲུབ་པ་ཡིན། །མཛའ་འདུས་གཉེན་གྲོགས་ཚོང་འདུས་མགྲོན་པོ་འདྲ། །འདུས་པ་འབྲལ་མེད་སྐད་ཅིག་ངོ་ཤེས་ལ། །རྨི་ལམ་
(A
ཤ་ཉེའི་སྡུག་བསྔལ་བྱེད་པ་ལས། །འབྲེལ་བ་ད་ལྟ་གཅོད་ན་གྲུང་པོ་ཡིན། །ནོར་རྫས་གཉེར་ཀ་རྨི་ལམ་གཏེར་རྙེད་མཚུངས། །ཞེན་པས་སྙིང་རུས་བཅུག་ན་རང་དབང་མེད། །དེས་ན་
76

༄༅། །ལོངས་སྤྱོད་འབྱོར་པས་ཕྱུག་དུས་འདིར། །ཕྱི་མའི་རྒྱགས་ཕྱེ་གྲབས་སུ་མ་ཚུད་ན། །གཉིད་སད་ལག་སྟོང་རྦར་མོ་བསྡམས་དང་མཚུངས། །གང་འབྱོར་མཆོད་
སྦྱིན་བྱེད་ན་གྲུང་པོ་ཡིན། །སྙན་གྲགས་ཚེ་འདི་ི་གཏམ་ལ་ཡིད་དགའ་བས། །ཆགས་སྡང་ཕྲག་དོག་འགྲན་སེམས་ཁོ་ན་ལ། །ལུས་སྲོག་འཕང་མེད་གཏོང་བའི་སྙིང་ཁམས་ཅན། །མནར་
མེད་དམྱལ་བའི་སྡུག་བསྔལ་མ་ཐོས་སམ། །གཏོང་ཕོད་ཆོས་ཕྱིར་ནུས་ན་གྲུང་པོ་ཡིན། །སྔོན་ཆད་མི་དགེའི་ལས་ལ་འགྱོད་བཤགས་དང༌། །ཕྱིས་ནས་སྡོམ་སེམས་བརྟན་པའི་སྲོག་བཞིན་
བསྲུང་༑ །ཚེ་གཞུག་དམ་ཆོས་འཚོལ་བའི་བློ་གྲོས་ཀྱིས། །མི་ཚེ་ཐུང་ངུ་བཅད་ཤེས་གྲུང་པོ་ཡིན། །ཆོས་ལ་རིས་མེད་སུས་བཙལ་རྒྱས་པར་གོ །སྐྱབས་གནས་བླ་མའི་གདམས་ངག་མ་
ནོར་བར། །མཚན་ཉིད་ལྡན་པའི་དགེ་བའི་བཤེས་བཙལ་ནས། །མིག་འཕང་ཡར་ལ་བལྟས་ན་གྲུང་པོ་ཡིན། །གནས་ལུགས་རང་བཞིན་ཡོངས་ཤེས་ཕྱག་རྒྱ་ཆེ། །དངོས་གྲུབ་ཚེ་འདིར་
ཐོབ་འདོད་བརྩོན་འགྲུས་ཀྱིས། །ཡང་དག་དྲན་པའི་རང་རྩལ་མོས་གུས་ཆེས། །བསམ་པ་ཆོས་བཞིན་སྤྱོད་ན་གྲུང་པོ་ཡིན། །ཕ་ཡུལ་རྒྱབ་ཏུ་བསྐྱུར་ནས་ཕྱོགས་བྲལ་གྱིས། །དབེན་གནས་

རྣམས་སུ་ལྟོ་གོས་གྱོང་བསྐུར་ནས། །མ་རྒན་དོན་ཕྱིར་སྨོན་ལམ་ཁུར་ཁྱེར་ཏེ། །ཚེ་དང་སྒྲུབ་པ་མཉམ་ན་གྲུང་པོ་ཡིན། །བཙུན་པ་ཆོས་ཤེས་ཟེར་བ་མང་ན་ཡང༌། །ཆོས་དང་ཤེས་རྒྱུད་གང་
འདྲེས་དེ་རང་གྲུང་། །ཕོ་གྲུང་མོ་གྲུང་ཟེར་བ་མང་ན་ཡང་། །སྡིག་སྤོང་དགེ་སྒྲུབ་སུས་བྱེད་དེ་རང་གྲུང་།ྋ །བསོད་ནམས་འདི་ཆེ་ཟེར་བ་མང་ན་ཡང༌། །གནས་ལུགས་རང་ངོ་སུས་ཤེས་དེ་
རང་ཆེ། དེ་སྐད་འཇིག་རྟེན་ཡོངས་ལ་དབང་བསྒྱར་ཞེས། །འཇིག་རྟེན་འདིར་གནས་མགྲིན་གཅིག་བསྔགས་འོས་པ། །འཇིག་རྟེན་ཡོངས་གྲགས་འབྲུག་པའི་སློབ་མ་དེས། །འཇིག་རྟེན་
ཁམས་འདིར་རི་བོ་ཆེན་པོ་ནས། །ང་གྲུང་སྙམ་པའི་སྐལ་ལྡན་རྣམས་ལ་སྨྲས། །ཞེས་གསུངས་སོ། །རིག་འཛིན་འཇའ་ཚོན་སྙིང་པོའི་ཞལ་སྔ་ནས། རྗེ་སྒམ་པོ་པ་ལ་གདུང་ཤུགས་ཀྱི་
གསོལ་འདེབས་ནི། སངས་རྒྱས་གཉིས་པ་ཟླ་འོད་གཞོན་ནུ་དེ། །ཉིན་བསམ་མཚན་བསམ་དུས་རྣམས་ཀུན་ཏུ་དྲན། །མིག་གི་ཡུལ་དུ་ཞལ་རས་ལྷང་ལྷང་དྲན། །རྣ་བའི་ཡུལ་དུ་གསུང་
དབྱངས་ཏིང་ཏིང་དྲན། །ཐུགས་རྗེའི་མངའ་བདག་ཁྱེད་ཀྱིས་གཟིགས་ལགས་སམ། །མ་གྱུར་སེམས་ཅན་སྡུག་བསྔལ་འདམ་བྱིང་བ། །མཁྱེན་བརྩེ་ནུས་པའི་སྟོབས་ཤགས་ད་ནི་རེམ། །ང་

༄༅། །ནི་བག་མེད་སོས་དལ་ངང་ལ་འཁྱམས། །འཆི་བ་མ་དྲན་དཀོར་ཟས་ལོངས་སྤྱོད་རྔམས། །མི་ཚེ་སྟོང་ཟད་སོང་བ་མ་རིག་སྟེ། །མཚོར་རྒས་པ་འདི་འདྲ་སེམས
1/1/01
རེ་སྐྱོ། །ད་ནི་དམ་ཆོས་དྲན་ཀྱང་སྡོད་ལོང་མེད། །ཟླ་བ་ནུབ་རིའི་ཕྱོགས་ལ་བརྩེར་བ་ལྟར། །ང་ཡི་ཚེ་ཡང་སྣམ་ཟད་མར་མེ་འདྲ། མཐོ་རིས་བཏང་ངམ་ཡང་ན་དམྱལ་བར་བཏང་། །
ཆོས་ཀྱི་རྒྱལ་པོ་ཟླ་འོད་གཞོན་ནུ་མཁྱེན། །སྐྱིད་ཀྱང་སྡུག་ཀྱང་རྒྱལ་བ་དྲི་མེད་མཁྱེན། །བསྐལ་དུས་སྙིགས་མའི་འགྲོ་རྣམས་བསྐྱབ་ཏུ་གསོལ། །དགེ་བས་འགྲོ་རྣམས་སངས་རྒྱས་མྱུར་ཐོབ་
ཤོག །ཅེས་གསུངས་སོ། ༈ །རིག་འཛིན་ཆེན་པོ་ཨོ་རྒྱན་ལས་འཕྲོ་གླིང་པས་འདའ་ཀའི་ཞལ་ཆེམས་སུ་བསྩལ་བ་ནི། ན་མོ་ལོ་ཀེ་ཤྭ་ར་ཡ། །འཕགས་པ་སྤྱན་རས་གཟིགས་ལ་ཕྱག་
༈ འཚལ་ལོ། །སྐྱེ་མཐའ་འཆི་བ་མཐོང་རྩ་བློ་མ་བདེ། །བསགས་མཐའ་ཟད་པར་མཐོང་ཙ་ཡིད་མ་ཆེས། །དར་མཐའ་རྒད་པ་མཐོང་ཙ་སེམས་མ་དགའ། །བསམ་བློ་བཏང་ནས་སེམས་ཡིད་
༈སྐྱོ་བ་ལགས། །ཨོ་རྒྱན་མཁྱེན་ནོ་པདྨ་རིན་པོ་ཆེ། །ཐུགས་རྗེ་བཟུང་དང་མཉམ་མེད་སྒམ་པོ་པ། །བྱིན་རླབས་སྩོལ་དང་མི་ཕམ་བློ་གྲོས་ཞབས། །འདུས་པའི་ཐ་མ་སོ་སོར་འབྲལ་ཙ་ན།

མི་རྟག་འགྱུར་བའི་ཆོས་དེ་མངོན་གསུམ་མཐོང༌། །བརྩེགས་པའི་མཐའ་མ་ཞིག་རལ་བྱུང་ཙ་ན། །ཁང་ཁྱིམ་རིམ་པར་བཟོབ་ཀྱང་བློ་རྩ་ལྐུག།དཀོན་མཆོག་མཁྱེན་ནོ་འཕགས་པ་སྤྱན་རས་
གཟིགས༑ །ཐུགས་རྗེས་ཟུངས་དང་རྒྱལ་བ་ཀརྨ་པ། ཁ་ཡི་སོ་བུད་མིག་གི་གཟུགས་མི་གསལ། །ལུས་ཀྱི་དྲོད་ཤོར་ཟས་ཀྱི་རོ་མི་མྱོང་།ྋྋ།དྲིན་གྱིས་བསྐྱངས་པའི་བུ་ཚས་མི་ཉན་ན། །ཤི་
བ་མྱུར་སྟབས་ཡོངས་པའི་ཕོ་ཉ་མཐོང༌། །མགོན་པོ་ཚེ་དཔག་མེད་ཀྱིས་བསྐྱབ་ཏུ་གསོལ། །རྒྱལ་བ་སྨན་གྱི་རྒྱལ་པོའི་ཐུགས་རྗེས་ཟུངས། །བསྐལ་པ་གྲངས་མེད་དུས་ནས་ད་བར་དུ།
ལས་ལུས་རྣམ་གྲངས་མང་ཡང་དོན་མ་གྲུབ། །སྔོན་ཚེ་ཐོག་མེད་དུས་ནས་ལས་བསགས་པ། །བདེ་འབྲས་ཉུང་ཞིང་སྡུག་འབྲས་ཁོ་ན་སྒྲུབས། །དམ་པའི་ཆོས་ཅིག་རྙེད་ན་སྙིང་པོ་ཅི།ྋ །ད་
རེས་དལ་འབྱོར་ཆོས་ལྡན་ལུས་ཐོབ་ཀྱང༌། །གཡེང་བའི་དབང་པོ་རང་ལ་ཡིད་མ་ཆེས། །ཚེ་དང་སྒྲུབ་པ་མཉམ་པས་རྫ་ཁྲོད་དུ། །གཅིག་པུར་སེམས་ལ་དབང་ཐོབ་བྱེད་རྩིས་ལ། །རྐྱེན་
དང་ལས་དབང་ཆེས་ཏེ་དཀོར་ལ་འབག །འདོད་ཐོག་མ་བྱུང་སྤྲང་འཁྱམས་དྲེད་པོར་སོང༌། །ད་ནི་མི་རྟག་འཆི་བ་ཡོང་འདུག་པས། ལས་འདི་སུས་ཀྱང་མི་བཟློག་འགྲོ་དགོས་ན། །སྨན་

༄༅། །དཔྱད་རྐྱེན་སེལ་བྱས་པས་ཅི་ལ་ཕན། །ང་ལ་དད་གུས་ཡོད་པའི་མི་ཡོད་ན། ཁ་ཆེམས་ཚིག་གི་ཐ་མ་འདི་ལ་ཉོན། །ཆོས་ཀྱི་འབྱུང་ཁུངས་མདོ་རྒྱུད་དཔང་དུ་
ཚུགས༑ །བློ་གཏད་དཀོན་མཆོག་བཟང་བས་སྐྱབས་འགྲོ་གྱིས། །ཕ་མ་སེམས་ཅན་ཀུན་ལ་བྱམས་པ་བསྒོམས། །དམ་ཚིག་སྡོམ་པ་མིག་འབྲས་བཞིན་དུ་བསྲུངས། །དམན་སཾ་བཟུང་ཞིང་
མི་ཚེ་རི་ལ་སྡོད། །རང་རིག་དྲན་པས་སྐྱོང་ཞིང་རང་ངོ་བཟུང༌། །སྐྱིད་སྡུག་གང་བྱུང་ལམ་ཁྱེར་བློ་སྦྱོང་བསྒོམ། །ཅི་བྱས་དམ་པའི་ཆོས་དང་གང་མཐུན་གྱིས། །རྒྱལ་བ་གོང་མའི་རྣམ་ཐར་
དྲན་པ་དང་། །དུས་ངན་ཚེ་ཐུང་འདི་ལ་མཚམས་རང་གཅོད། །གང་དང་འགྲོགས་ཀྱང་དུག་གསུམ་འཕེལ་བའི་རྒྱུ། །སྡོད་ས་འདི་ལ་ཆོག་ཤེས་མི་འདུག་པས། །མཐུན་རྐྱེན་གང་འཛོམས་
༈ བསྙེན་སྒྲུབ་འབད་འབུང་ཐོན། །ཚོགས་གཏོར་ཆོས་སྤྱོད་བརྒྱ་ཕྲག་ལ་སོགས་པས། །སྤྲོས་བཅས་སྤྲོས་མེད་ཟུང་འཇུག་ཉིན་མཚན་སྐྱོངས། །གྲོགས་དང་མཉམ་དུ་མ་འདུག་གཅིག་པུར་
འདུགྋ །མང་པོ་ཤེས་འདོད་མ་ཆེ་རང་རྒྱུད་འདུལ། །ཀུན་ལ་དག་སྣང་སྦྱང་ཞིང་ཁེངས་སེམས་སྐྱུངས། །དུས་ཀུན་ཨོ་རྒྱན་པདྨ་དྲན་པར་གྱིས། །སངས་རྒྱས་གཞན་ལས་ཐུགས་རྗེ་བྱིན་

རླབས་ཆེ། །ཁ་བ་ཅན་གྱི་ཆོས་སྐལ་མ་ཎི་སྒྲོངས། །མདོ་སྔགས་ཡོངས་ཀྱི་ཉམས་ལེན་དེ་ལ་འདུས། །དྭགས་པོ་བཀའ་བརྒྱུད་ཆོས་ཁྲིད་ཡང་ཡང་ཉོན། །བོད་ཀྱི་གྲུབ་ཐོབ་ཕར་ཆེར་འདི་
ལས་བྱུང༌། །སངས་རྒྱས་བསྟན་པའི་གཞི་མ་འདུལ་བ་ཡིན། །ཚུལ་ཁྲིམས་གཙང་མ་བསྲུང་ན་དྭངས་རེ་སྤྲོ། །རླུང་སེམས་དབྱེར་མེད་སྐྱོང་ན་གྲུབ་རྟགས་ཐོན། །ཡང་སྒོས་ཁྱད་པར་རྩ་
བའི་བླ་མ་ལ། །གསོལ་འདེབས་ཕུར་ཚུགས་ནུས་ན་མཆོག་ཏུ་གྱུར། །བླ་མ་སངས་རྒྱས་མཐོང་དུས་བྱིན་རླབས་འཇུག །ད་ནི་ཉམས་ལེན་ཀུན་གྱི་མཐར་ཐུག་ཡིན། །ཁོ་བོའི་ལག་ལེན་མ་
འཆུག་མངོན་སུམ་མཇལ། །གདམས་ངག་ཚིག་དང་དཔེ་ལ་མ་ལུས་པར། །རང་རིག་རང་གསལ་ཉམས་ལེན་འདྲེས་པ་ཡིན། །ང་ལ་དད་མི་ཡོད་ན་དེ་ལྟར་ཐུགས་ལ་ཞོགས། །གཞན་
ཡང་ཕྱོགས་ཀྱི་ཡོན་བདག་ཕོ་མོ་དང་། །ང་ལ་དད་གུས་ཡོད་པའི་སྐྱེ་འགྲོ་རྣམས། །གསོལ་བ་བཏབ་ན་བྱིན་རླབས་ངེས་པར་ཡོང་། །འགྲོ་བའི་དོན་དུ་དགེ་བ་མང་དུ་བསགས། །སྨོན་ལམ་
རྣམ་པར་དག་པས་རྒྱས་འདེབས་ཡོད། །དེ་ཡི་མཐུ་ནུས་ལ་བརྟེན་ངེས་པར་འཆར། །ད་ལྟ་ཆོས་གསུངས་དབང་བསྐུར་མང་ན་ཡང༌། །ཉམས་ལེན་ཆོས་ལ་བྱེད་མི་ཉུང་བར་འདུག

།ནས་གདུང་རུས་དད་རྟེན་ཅི་ལ་ཕན། །གདོང་དུ་འཚེར་བའི་སྡིག་སྒྲིབ་བསགས་པ་མེད། །ཤུལ་དུ་ཆགས་པའི་ནོར་རྫས་བསགས་པ་མེད། །རྡོ་ཐོན་བྱ་འཕུར་ལྟ་༄༅།
བུའི་སྤྱོད་པ་འདི། །བསམ་རང་བསམ་ན་རང་ལ་ཡིད་རང་ཆེས། །མཁའ་དབྱིངས་ཀློང་ཡངས་སྤྲོས་བྲལ་འདུས་མ་བྱས། །རིག་པའི་རྒྱལ་པོ་དབྱིངས་རིག་སྣང་སེམས་འདྲེས།། ༈ ཨ་
མ་མ་བུ་ཤི་ལུགས་ཡ་མཚན་ཆེ། ཁ་ཆེམས་ཡི་གེ་རྒྱལ་ཁམས་ཡོངས་ལ་ཤོད། །ཅེས་གསུངས་སོ། །རྗེ་ཀུན་དགའ་བསྟན་འཛིན་གྱི་ཞལ་སྔ་ནས་ཕྱག་རྒྱ་ཆེན་པོ་ལྟ་སྒོམ་སྤྱོད་གསུམ་གྱི་ཉམས་
སུ་ལེན་ཚུལ་ཞལ་གདམས་གསེར་ཞུན་མ་ནི། ན་མོ་གུ་རུ་པྲ་ཝེ་ཀ་ར་ཡེ། སྐྱབས་བསླུ་མེད་ཀུན་འདུས་འབྲུག་པ་རྗེ། །ངག་འབྲལ་མེད་རྒྱུན་དུ་གསོལ་བ་འདེབས། །ཁྱེད་ཆོས་ལ་བག་
༈ ཆགས་བྱེད་པ་ན། །སྙིང་ནས་ཆོས་འབྲེལ་ཚིག་གསུམ་ཞུ། །སྤྱིར་མི་ལུས་ཐོབ་པ་ད་རེས་ཙམ། །སྒོས་སྡོམ་གསུམ་ཐོབ་པ་ཤིན་ཏུ་དཀོན། ྋ།ལུས་འདི་འདྲ་ཐོབ་པའི་དུས་འདི་རུ། །ཆོས་
རྣམ་དག་འབད་པ་མ་བྱས་ན། །ལུས་འདི་འདྲ་ཕྱིས་ནས་རྙེད་དཀའ་བས། །ལུས་འདི་ལ་ཕྱག་དང་བསྐོར་བ་མཛོད། །དགྲ་འཆི་བདག་གཤིན་རྗེའི་ཁས་བཙན་པོ། །ཁོ་ནམ་ཡོང་ཏིག་ཏིག་མི་༔

འདུག་ན། །ཆོས་བྱེད་བསམ་ཡོད་ཀྱང་འཆི་བས་གཏུག །ཁྱོད་ད་ནི་སྡིག་སྤོང་དགེ་བ་སྒྲུབ། །གནས་ངན་སོང་གསུམ་གྱི་སྡུག་བསྔལ་དེ། །ཚིག་རྣ་བར་ཐོས་ཀྱང་གློ་སྙིང་འདར། །འདི
ཐོག་ཏུ་བྱུང་ན་ཅི་ལྟར་བྱེད། །དེར་བསམ་ལ་སྡིག་པ་དུག་ལྟར་འཛེམས། །གནས་ཐར་མེད་འཁོར་བའི་སྡུག་བསྔལ་དེ། །སྐྱོབ་ནུས་པར་བྱེད་པ་དཀོན་མཆོག་གསུམ། །ཁྱོད་མི་འབྲལ་སྙིང་
ནས་གསོལ་བ་འདེབས། །མ་འགྲོ་དྲུག་སེམས་ཅན་སྡུག་བསྔལ་ཀུན། །སྔོན་ཚེ་རབས་མང་པོའི་ཕ་མ་ཡིན། །འདི་འཁོར་བའི་གནས་སུ་སྡུག་རེ་བསྔལ། །ཆོས་ཅི་བྱེད་འགྲོ་བའི་དོན་ལ་
བསྔོ༑ །རྗེ་མཚན་ལྡན་བླ་མ་སྤྱི་བོར་བསྒོམ། །ཞིང་ཕྱོགས་བཅུའི་དུས་གསུམ་སངས་རྒྱས་ཀུན། །དོན་གཅིག་ཏུ་བསྡས་པའི་ངོ་བོ་བསྒོམ། །སྙིང་རུས་པའི་གཏིང་ནས་གསོལ་བ་ཐོབ།
དེ་འོད་ཞུ་རང་གི་སེམས་ལ་བསྲེས། །དེ་མ་བཅོས་རང་གི་སེམས་ལ་ལྟོས། །ལར་ཕྱི་ནང་གསང་གསུམ་གར་འགྲོ་ལྟོས། །དེ་མ་རྙེད་རྙེད་བསམ་མཁན་ལ་ལྟོས། །དེ་མ་བཅོས་དེ་ཡི་ངང་དུ་
།སེམས་ཡོད་པ་མ་ཡིན་དངོས་པོ་མེད། །སེམས་མེད་པ་མ་ཡིན་ཅི་ཡང་དྲན། །སེམས་རེས་འགའ་གནས་ཏེ་རེས་འགའ་འཕྲོ། །ཁྱེད་སེམས་ལ་བྱ་ར་རྒྱུན་དུ་མཛོད། །སེམས་ངོ་

༄༅། །བོར་སྟོང་པར་འདུག་པ་དེ། །སེམས་ཆོས་སྐུ་སྣང་བ་མཐའ་ཡས་ཡིན། །སེམས་རང་བཞིན་འོད་དུ་གསལ་བ་དེ། །སེམས་ལོངས་སྐུ་ཐུགས་རྗེ་ཆེན་པོ་ཡིན།
སེམས་རྣམ་རྟོག་ཅི་ཡང་འཕྲོ་བ་དེ། །སེམས་སྤྲུལ་སྐུ་པདྨ་འབྱུང་གནས་ཡིན།།སེམས་དུག་ལྔའི་རྟོག་པ་ཅི་ཤར་ཡང་། །ངོ་ཤེས་ན་རྒྱལ་བ་རིགས་ལྔ་ཡིན། །སེམས་གསལ་ན་གསལ་བའི་
ངོ་བོར་ལྟོས། །གསལ་སྟོང་ཕྱག་རྒྱ་ཆེན་པོ་ཡིན། ྋ།སེམས་བདེ་ན་བདེ་བའི་ངོ་བོར་ལྟོས། །བདེ་སྟོང་རྫོགས་པ་ཆེན་པོ་ཡིན། །སེམས་སྟོང་ན་སྟོང་པའི་རང་ཞལ་ལྟོས། །རིག་སྟོང་དབུ་
མ་ཆེན་པོ་ཡིན། །སེམས་སྐྲག་ན་སྐྲག་མཁན་ངོ་བོར་ལྟོས། །དེ་དམ་ཆོས་བདུད་ཀྱི་གཅོད་ཡུལ་ཡིན། །སེམས་དངོས་པོ་ཅི་ཡང་མ་མཐོང་ན། །སེམས་སྟོང་ཉིད་ཤེས་རབ་ཕར་ཕྱིན་
༈ ཡིན༑ །ཁྱེད་འགྲོ་ཞིང་འདུག་ཅིང་སེམས་ལ་ལྟོས། །དེ་འགྲོ་འདུག་དོན་དམ་གྱི་བསྐོར་བ་ཡིན། །ཁྱེད་ཟ་ཞིང་འཐུང་ཞིང་སེམས་ལ་ལྟོས། །དེ་བཟའ་བཏུང་ཟག་མེད་ཀྱི་ཚོགས་འཁོར་
༈ཡིན༑ །ཁྱེད་ཉལ་ཞིང་གཉིད་ཅིང་སེམས་ལ་ལྟོས། །གཉིད་འོད་གསལ་ཟིན་པའི་གདམས་ངག་ཡིན། །ཆོས་ཟབ་མོ་བསྙེན་སྒྲུབ་བྱེད་པའི་དུས། །དོན་ཟབ་མོ་རང་གི་སེམས་ལ་ལྟོས།

བདུད་བར་ཆད་ཟློག་ན་དེ་ཡིས་བཟློག །དུས་ད་ལྟ་འཕྲལ་དུ་གང་དྲན་ཡང༌། །ཕུག་སྒོམ་ཡུན་ཤི་དང་མཉམ་པར་གྱིས། །མི་མང་པོའི་གཏམ་དང་ལྟད་མོ་དང༌། །སེམས་བསླུ་བའི་བྱ་བ་གང་
བྱུང་ཡང་། །དེར་ཡེངས་བའི་དབང་དུ་མ་ཤོར་བར། །སྒོམ་ཟབ་མོ་གནད་ཀྱི་ཉམས་ལེན་ཡིན། །དེར་མ་བརྗེད་ཏུར་རེ་དྲན་པར་གྱིས། །དྲན་ཐོག་ནས་རང་ཚོ་ཐུབ་པར་མཛོད། །དེར་ཡང་
ཡང་རང་དབང་འདུས་པ་ནི། །སྒོམ་ཉམས་ལེན་འདྲིས་གོམས་རེད་པར་གྱིས། །དོན་དེ་ལ་གོམས་ཡུན་རིང་བ་ན། །སྒོམ་ཐུན་མཚམས་མེད་པའི་འཁོར་ཡུག་ལ། །རྒྱུན་འཆད་མེད་པའི་ཆུ་
བོའི་གཞུང་དང་འདྲ། །དུས་མྱུར་དུ་འབྱུང་བའི་རྟེན་འབྲེལ་ཡིན། །ཀརྨ་བསྟན་འཕེལ་གྱི་སྐྱེས་མཐའ། ཁམས་པ་ངག་དབང་ཀུན་དགའ་བསྟན་འཛིན་དགེ་ལེགས་དཔལ་བཟང་པོའི་ཞལ་
གདམས་གསེར་ཞུན་མ་དང་འདྲ། སེར་སྐྱ་ཕོ་མོ་སྐལ་ལྡན་ལས་འཕྲོ་ལྡན་པ་རྣམས་ལ་གདམས་པའོ།། ༈ དཔལ་འཁྲུལ་ཞིག་པ་ཆེན་པོ་དཔལ་ལྡན་འགྱུར་མེད་ཚེ་དབང་ཕྲིན་ལས་ཀྱིས་ཕྱག་
རྒྱ་ཆེན་པོ་རྣལ་འབྱོར་བཞིའི་རིམ་པའི་གསུང་མགུར་ནི། མཆོག་སྐུ་བཞིའི་དབང་ཕྱུག་དཔལ་འབྲུག་པ། །འབངས་དད་པའི་གཙུག་ཏུ་རབ་བཞུགས་ནས། །བློ་ཡེ་འདས་སྒོམ་མེད་རྟོགས་པ་

།དེ། །བདག་སློབ་མར་བཅས་པ་སྩོལ་མཛད་གསོལ། །མཆོག་མདོ་སྔགས་ཀུན་གྱི་སྙིང་པོ་ཆེ། །ཆོས་ཟབ་ལམ་ཕྱག་རྒྱ་ཆེན་པོའི་ལམ། །ལམ་རྣལ་འབྱོར་བཞི་༄༅།
ཡི་བགྲོད་པའི་ཚུལ། །ཚུལ་ཇི་བཞིན་སྟོན་པ་འདི་ལྟར་ལགས། །སེམས་ཡེངས་མེད་བརྩོན་འགྲུས་ཀྱི་བསྒོམ་པ་ལ། །རྣམ་རྟོག་གི་རྦ་རླབས་རང་སར་ཞི། །གསལ་མདངས་ཀྱི་ངེས་ཤེས་
མ་ཤོར་ངང༌། །སྒོམ་རང་དབང་ཐོབ་འདྲ་རྩེ་གཅིག་ཡིན། །གཞི་ཞི་གནས་ངང་ལ་གནས་གྱུར་ཀྱང༌། །ལྷག་མཐོང་གི་གསལ་ཆ་མི་ལྡན་ན། །རྩེ་གཅིག་ལ་མུན་པའི་དཀྱིལ་འབྱམས་
ཞེས༑ །གོལ་ས་དང་ནོར་བའི་འཕྲང་དུ་བཤད། །ནང་འཛིན་པའི་སྒྲོ་འདོགས་ཆོད་པའི་མཐུས། །སེམས་སྐྱེ་འགག་གནས་གསུམ་བྲལ་བར་ཤེས། །སྔགས་ཉམས་ཀྱི་བདེ་གསལ་ཐམས་
༈ ཅད་ཀུན། །དཔེ་ཤུན་པ་བཞིན་དུ་བྲལ་བ་ལས། །སྔར་དང་པོའི་གནས་སྐབས་འདྲ་བ་ནས། །ཐ་མལ་གྱི་ཤེས་པ་ཞེས་སུ་འབོད། །སྒོམ་མི་བདེ་སྙམ་པའི་སྣང་བ་འཆར། །སེམས་འགྱུ་བ་
༈ རང་གྲོལ་སྒོམ་དུ་རྟོགས། །སྤྲོས་བྲལ་གྱི་རང་ངོ་མཐོང་བ་ཡིན། །འདི་གང་ཟག་བདག་མེད་ཡིན་པར་འདོད། །སེམས་རྟོགས་པའི་མཚན་ཉིད་ཇི་ལྟ་བར། །བློ་ཡུལ་དུ་ཤར་ས་རྐྱེན་བྱས་

ནས༑ །སྟོང་ཉིད་ལ་རྒྱུ་འབྲས་མ་གྲུབ་ཅེས། །སྟོང་རྫི་མ་ཐེབ་པ་སྐྱོན་དུ་བཞེད། །ཕྱི་སྣང་བ་ཡུལ་གྱི་འཆར་སྒོ་ཀུན། །ནང་འཛིན་པའི་སེམས་སུ་དབྱེར་མེད་འདྲེས། །དུ་མ་ཀུན་རོ་གཅིག་
ངེས་ཤེས་སྐྱེ། །དྲན་རྫི་རང་སྒོམ་དུ་ཤར་བའི་མཐུས། །བལྟ་བྱ་དང་ལྟ་བྱེད་གཉིས་སུ་བྲལ། །ཕྱི་ཡུལ་དུ་ཤར་བའི་ཆོས་རྣམས་ལ། །ཞེན་བྲལ་རྟོགས་ཆོས་ཀྱི་བདག་མེད་ཅེས། །རོ་
གཅིག་གི་རང་ངོ་མཐོང་བ་ཡིན། །རང་གཞན་དང་མཚན་འཛིན་ཆུང་བ་ཡི། །གཞན་དོན་གྱི་བྱ་ཡུལ་མེད་སྙམ་ངང་། །གང་ཤར་གྱི་རོལ་རྩེད་ལ་སོགས་པ། །དེ་རྦ་ལ་གཡེང་བའི་མཚན་མ་
ཙམ༑ །ལར་འདི་དུས་གོལ་རྐྱེན་ཆུང་བར་མཆིས། །སྒོམ་མཉམ་བཞག་རྗེས་ཐོབ་དབྱེར་མེད་འདྲེས། །གཟུང་འཛིན་གྱི་བྱ་རྩོལ་གཏན་ནས་བྲལ། །སྒོམ་འཁོར་ཡུག་ཡེངས་སྟབས་བྲལ་བ་
།བློ་ཡེ་འདས་སྒོམ་མེད་སངས་རྒྱས་ས། །གཞི་རྩེ་གཅིག་ཚོགས་དང་སྦྱོར་བའི་ལམ། །ལམ་སྤྲོས་བྲལ་མཐོང་བའི་ལམ་ཡིན་ཞེས། །རོ་གཅིག་ཏུ་སྒོམ་ལམ་སྒོམ་མེད་ཆེ། །འབྲས་
བུ་བླ་ན་མེད་པའི་ལམ་ཞེས་པ། །སངས་རྒྱས་ཀྱི་ས་རུ་བཞེད་པ་ཡིན། །སྤྲོས་བྲལ་གྱི་ངོ་མཐོང་རབ་དགའི་ས། །རོ་གཅིག་ཀྱང་ཆུང་ངུ་ས་བརྒྱད་པ། །ཆེན་པོ་དེ་སྒོམ་མེད་ས་བཅུར་

།བཤད། །ལར་སེམས་ཀྱི་གེགས་དང་གོལ་ས་རྣམས། །སྤང་བླང་དང་བློས་བྱས་འཛིན་ལས་བྱུང༌། །འཛིན་མེད་ཀྱི་རང་གྲོལ་སྐྱོང་ཤེས་ན། །གོལ་ཤོར་གྱི་
འཁྲུལ་སོ་གཏན་ནས་མེད། །ཕྱི་ཡུལ་སྣང་ཀུན་ལ་བསྲེ་བ་དང༌། །མ་ཡེངས་པའི་དྲན་པ་རྒྱུན་ཆགས་ཀྱིས། །རྗེས་ཐོབ་ཀྱི་སྐབས་སུ་བྱ་ར་སྒྲིམ། །ཡེངས་མེད་སྒོམ་མེད་འདི་གནད་དུ
ཆེ༑ །སྟོང་ཉིད་ཀྱི་རྩལ་སྣང་མོས་གུས་དང༌། །བསྐྱེད་རིམ་དང་སྙིང་རྗེ་ལ་སོགས་པ། །དེ་ཀུན་གྱི་རང་བཞིན་སྟོང་པ་སྟེ། །བདེན་གཉིས་ཀྱང་ཟུང་འཇུག་དབྱེར་མེད་ཡིན། །གཞི་ཡོད་
མེད་གཉིས་ཀའི་མཐར་མ་ལྟུང༌། །ལམ་གང་ཤར་སྤང་བླང་མེད་པར་བསྒོམ། །རྐྱེན་བཟང་ངན་ཀུན་ལ་ཞེན་བྲལ་སྤྱོད། །འབྲས་སྐུ་གསུམ་གོང་འཕང་ཚེ་འདིར་ཐོབ། །རང་གཞན་གྱི་དོན་
༈ ཆེན་འབད་མེད་འགྲུབ། །ཞེས་དེ་སྐད་རྣལ་འབྱོར་བཞི་ཡི་ལམ། །སྐྱེ་ཚུལ་གྱི་དབྱངས་ཆུང་བླངས་པའི་དགེས། །འགྲོ་ཀུན་གྱི་འདི་དོན་མངོན་གྱུར་ནས། །དཔལ་གདོད་མའི་ས་ལམ་མྱུར་
༈ བགྲོད་ཤོག །དཔལ་འབྲུག་པའི་རིང་ལུགས་ལ་ཞུགས་ཤིང་། །བློ་འཁྲུལ་དབང་སོང་བའི་ཆོས་བརྒྱད་མཁན། །མིང་དཔལ་ལྡན་འགྱུར་མེད་ཅེས་གྲགས་དེས། །གང་ཤར་དུ་བྲིས་པ་སུ་ཛ་

ཡ༑ །སྐབས་འདི་དག་ཏུ་འབྲུག་པའི་བླ་རྒྱུད་མཁས་དང་གྲུབ་པའི་རྣམ་ཐར་ཆེན་མོ་རྣམས་དང་། རང་རང་ལ་བཀའ་དྲིན་ཆེ་བའི་བླ་མ་རྟོགས་ལྡན་རྣམས་ཀྱི་གསུངས་པས་མགུར་ཅི་རིགས་པ་
བརྗོད་པ་འགལ་བ་མེད་དོ། །མཐར་དགེ་རུ་ཐོད་ཀརྨ་ཆེན་པོ་ཡབ་སྲས་དང་དོན་བརྒྱུད་དཔལ་ལྡན་འབྲུག་པའི་རྟོགས་ལྡན་གྲུབ་ཐོབ་ཁྱད་པར་ཅན་མོས་གུས་མཐར་ཕྱིན་རྟོགས་པའི་རྩལ་
རྫོགས༑ ཡོངས་འཛིན་ཆོས་རྒྱལ་རྡོ་རྗེའི་གསུང་མགུར། ན་མོ་གུ་རུ་མ་ཧཱ་མུ་དྲ་ཡ།ྋ སྐྱབས་སངས་རྒྱས་ཀུན་འདུས་པདྨ་འབྱུང༌། །དོན་དབྱེར་མེད་རྩ་བའི་བླ་མའི་ཞབས། །དཔལ་དོན་
བརྒྱུད་བསྟན་པའི་སྲོག་ཤིང་ཆེ། །རྗེ་ཆོས་ཀྱི་སྣང་བའི་ཞབས་ལ་འདུད། །མཆོག་ཕྱག་རྒྱ་ཆེན་པོའི་དངོས་གྲུབ་སྩོལ། །རྒྱུད་སྨིན་ཅིང་གྲོལ་བར་བྱིན་གྱིས་རློབས། །སྤྱིར་འཇིག་རྟེན་འཁོར་
བའི་གྲོང་ཁྱེར་འདི། །ལར་རྟག་པར་འཛིན་ཀྱང་མི་རྟག་རྒྱུ། །ཕྱི་སྣོད་ཀྱི་འཇིག་རྟེན་མེ་ཆུས་འཇིག །ནང་སྐྱེ་འགྲོ་སེམས་ཅན་མི་རྟག་འཆི། །ལུས་དལ་འབྱོར་ལན་གཅིག་ཐོབ་པའི
དུས༑ །དེ་དོན་ཡོད་ཀྱི་དམ་ཆོས་མ་སྒྲུབ་ན། །ཆོས་བྱེད་བསམ་ངང་དུ་མི་ཚེ་ཟད། །དགྲ་འཆི་བདག་ནམ་ཡོང་ཚོད་མེད་པས། །ད་སྙིང་ནས་དམ་ཆོས་བྱེད་བསམ་ན། །དོན་བླ་མའི་

འབྲུག་༄༅། །གདམས་ངག་མ་གཏོགས་པ། །རྒྱུད་གྲུབ་མཐའ་མང་པོའི་བཤད་པ་སྤོངས།།ཆོས་ཕྱག་རྒྱ་ཆེན་པོ་སྙིང་པོར་དྲིལ། །ལམ་ཟབ་མོ་བླ་མའི་རྣལ་འབྱོར་ལ།
ཡིད་ལྟེམ་ཀྱང་མེད་པའི་མོས་གུས་བསྐྱེད། །ཕ་བླ་མའི་ཐུགས་དང་རང་གི་སེམས། །དེ་དབྱེར་མེད་ངང་དུ་ངོ་བོ་སྐྱོངས། །དེ་བལྟས་པས་མཐོང་རྒྱུ་གཞན་ན་མེད། །དེ་མ་མཐོང་ངང་དུ་ལྷོད་
ལ་ཞོག །དེ་བཞག་པས་མི་གནས་འཕྲོ་བ་ན། །དེ་འཕྲོ་མཁན་གྱི་འགྱུ་བ་ངོས་ཀྱིས་ཟུངས། །དེ་གནས་ན་གནས་པའི་ངོ་བོར་ལྟོས། །ལར་གནས་འགྱུ་ལ་འདེམ་ཀ་མ་བྱེད་པར། །དོན་
རིག་པའི་ཐོག་ན་ཐ་དད་མེད། །གནས་ཐོག་ཏུ་འགྱུ་བའི་རང་ངོ་ཤེས། །འགྱུ་ཐོག་ཏུ་གནས་པའི་རང་ས་ཟིན། །གནས་འགྱུ་ཡི་བར་ལག་འགྱེལ་བ་ན། །སྒོམ་རྩེ་གཅིག་གི་རང་ངོ་འཕྲོད་པ་
ཟེར༑ །སེམས་བདེ་གསལ་དུ་གནས་པའི་ཞི་གནས་ཆ། །སེམས་སྟོང་ཉིད་རྟོགས་པ་ལྷག་གིས་མཐོང༌། །སེམས་གང་ཤར་དྲན་རྗེས་ཟིན་པ་གནད། །དུས་རྒྱུན་ཆད་མེད་པར་ནར་གྱིས་
སྐྱོངས༑ །དུས་ནམ་ཞིག་ཚེ་ན་རིག་པ་དངོས། །དོན་མ་བཅོས་གསལ་སྟོང་རྗེན་པར་བཞག །དེ་རྩུབ་ཉམས་དང་འཕྲོ་རྒོད་ཅུང་ཟད་འབྱུང༌། །དེ་སྐྱོན་དུ་མ་ལྟ་ལྷོད་ལ་ཞོག །ལར་བལྟ་བྱ་༅

ལྟ་བྱེད་དབྱེར་མེད་ན། །བལྟ་མཁན་གྱི་རང་ངོ་གཅེར་གྱིས་ལྟོས། །རིག་སྟོང་དུ་མ་བཅོས་རྗེན་འཆར་བ། །དེ་ཕྱག་ཆེན་གྱི་ངོ་བོ་མཐོང་བ་ཞེས། །ལར་སྤྲོས་བྲལ་ཆུང་ངུའི་མིང་འདོགས་
ཙམ༑ །ལར་ཚེས་གསུམ་ཟླ་བ་ཇི་བཞིན་དུ། །འགྱུར་མེད་ཀྱི་ཕྱག་རྒྱ་ཆེན་པོ་ཡིན། །ཡང་རྗེ་བཙུན་དམ་པས་ཞལ་གྱིས་བཞེས། །ཕྱི་འཁྲུལ་པའི་སྣང་བ་གཞི་རྩ་བྲལ། །ནང་བལྟ་མཁན་གྱི་
རིག་པ་རང་ངོ་ཤེས། །ཅིར་སྣང་ཀུན་ཤར་གྲོལ་དུས་མཉམ་དུ། །དེ་འཁྲུལ་གྲོལ་གྱི་བར་ལག་འགྱེལ་བ་ཟེར། །སྒོམ་སྤྲོས་བྲལ་གྱི་རང་ཞལ་མཇལ་བ་ཡིན། །སྣང་ཐོག་ཏུ་རིག་པའི་རྩལ་
སྦྱོང་གནད། །རྐྱེན་ཐོག་ཏུ་དུག་ལྔ་ལམ་དུ་ཁྱེར།ྋ །རིག་ཐོག་ཏུ་ཟུང་འཇུག་ལ་ཟློས་ལ། །སེམས་མཐའ་བྲལ་གྱི་ངང་དུ་མཉམ་པར་ཞོག །བོགས་འདོན་ལ་བླ་མའི་རྣལ་འབྱོར་བསྒོམ།
གཉེན་པོ་ཡི་རྟགས་མཚན་མོས་གུས་བསྐྱེད། །སྟོང་ཉིད་དང་སྙིང་རྗེ་དབྱེར་མེད་པས། །གཞན་ཕན་དུ་བྱང་ཆུབ་སེམས་མཆོག་བསྐྱེད། །སྙོམས་ལས་སུ་མ་འདུག་བརྩོན་འགྲུས་རེམ།
དེར་འབད་ན་རེ་ཞིག་འཁོར་འདས་ཆོས། །རང་རིག་པའི་ཀློང་དུ་རོ་གཅིག་འདྲེས། །ནང་སེམས་ཉིད་གཉུག་མའི་རང་ངོ་ཤེས། །ཕྱི་ཚོགས་དྲུག་སྣང་བ་རང་སར་གྲོལ། །སྣང་སེམས་ཀྱི་

།བར་ལག་འགྱེལ་བ་དེ། །སྒོམ་རོ་གཅིག་གི་རང་ངོ་མཐོང་བ་ཡིན། །དེ་མཐོང་བའི་མཐོང་ཚུལ་འདི་ལྟར་ལགས། །དཔེ་མར་མེ་མེ་འོད་ཇི་བཞིན་དུ། །སྣང་བ་༄༅།
སྟོང་པ་ཐ་དད་མེད། དཔེ་མཁའ་དང་ཆུ་ཟླ་ཇི་བཞིན་དུ། །རང་སྣང་དང་གཞན་སྣང་ཐ་དད་མེད། །དེའི་ངང་དུ་འཁོར་འདས་ཆོས་ཐམས་ཅད། །རང་རིག་པའི་ཀློང་དུ་རོ་གཅིག་པ།
གཅིག་གི་རྣལ་འབྱོར་འབྲིང་པོ་ཡིན། །ལར་རང་བྱུང་གི་རིག་པའི་གཤིས་དེ་དང་། །རྩོལ་མེད་ཀྱི་ཡང་དག་དྲན་པ་ཡི། །དྲན་སྟོང་གི་བར་དུ་སྣང་སྲིད་ཀྱི། །འཁོར་འདས་ཀྱིས་བསྡུས་པའི་
ཆོས་ཐམས་ཅད། །དཔེ་མེ་ལོང་ནང་གི་གཟུགས་བརྙན་བཞིན། །གཅིག་དུ་མར་ཤར་བའི་ངོ་བོ་དེ། །དྲན་སྣང་ཀུན་མ་འགག་ལམ་མེར་ཤར། །དེ་མཁྱེན་གཉིས་ཀྱི་ཡེ་ཤེས་རྒྱས་པ་
ཎྜཱ ཡིན༑ །བསྒོམ་མེད་རོ་གཅིག་ཆེན་པོའི་རྣལ་འབྱོར་ལགས། །དེའི་ངང་དུ་རྒྱུན་དུ་སྐྱོང་བ་ན། །མཉམ་རྗེས་དང་བྲལ་ཐོབ་གཉིས་ཀ་བྲལ། །སྒོམ་བྱེད་ཐོག་མའི་རིག་པ་དེ། །དཔེ་ལན་ཚྭ་
༈ ཆུ་ལ་ཐིམ་པ་ལྟར། །དེ་ཆོས་ཉིད་ཀྱི་གཞི་ལ་ཐིམ་པའི་དུས། །ལམ་འཇུག་པ་ཆད་པས་སྙེམས་བྱེད་བྲལ། །བསྒོམ་བྱ་དང་སྒོམ་བྱེད་ཡུལ་དང་བྲལ། བློ་ཟད་དང་ཆོས་ཟད་དུ་སོང་བའི

སྐབས༑ །མཉམ་རྗེས་ཀྱི་བར་ལག་འགྱེལ་བ་དེ། །སྒོམ་མཐར་ཐུག་གི་རང་ངོ་འཕྲོད་ཞེས་བྱ། །རྗེ་མཚུངས་མེད་རྒྱལ་དབང་ཆོས་རྗེ་ཡིས། །ལར་བློས་བྱས་ཀྱི་ལྟ་བ་བཟང་ཡང་འཇིག
བློ་འདས་ལ་ལྟ་བའི་མིང་ཡང་མེད། །བལྟ་བྱ་དང་ལྟ་བྱེད་ལྟ་ཡུལ་བྲལ། །མཐར་ཐུག་གི་དོན་ལ་ལྟ་བ་མེད། །དོན་ངེས་པ་བླ་མའི་དྲིན་ལས་རྙེད། །དེ་གསུངས་པའི་དོན་དེ་དེ་ཀ་ཡིན།
དུས་དེ་དུས་སྒོམ་གྱི་དངོས་གཞི་ལ། །ཉིན་མོ་ལ་འཁོར་བའི་སྣང་ཞེན་བྲལ། །མཚན་མོ་ལ་རྨི་ལམ་འཁྲུལ་པ་སངས། །ཉིན་མཚན་དུ་སྒོམ་ལ་ཐུན་མཚམས་བྲལ། །ལར་དུས་དང་རྣམ་པ་
ཀུན་ཏུ་ཡང་། །སྒོམ་མི་སྒོམ་གྱི་མཚན་འཛིན་བློ་ཡིས་བོར། །དོན་ཆོས་ཉིད་ཀྱི་ཉི་མ་ཁོང་ནས་ཤར། །བློ་མ་རིག་པའི་མུན་པ་མཐའ་ནས་སངས། །སྣང་སྲིད་ཀུན་བླ་མའི་རོལ་པ་ལ། ད་
འཁོར་བ་ཞེས་པའི་མིང་ཡང་མེད། །ནང་བཅུད་ཀྱི་འགྲོ་དྲུག་ཡི་དམ་ལྷ། །སེམས་ཅན་དུ་བཟུང་བའི་ཐ་སྙད་བྲལ། །དེར་བལྟ་བ་འཁོར་འདས་དབྱེར་མེད་ཟེར། །ཕ་བཀའ་བརྒྱུད་གོང་མའི་
ཐུགས་ཀྱི་བཅུད། །ཆོས་མདོ་རྒྱུད་ཀུན་གྱི་སྙིང་པོའི་དོན། །དྲིན་འཁོར་མེད་བླ་མའི་ཞལ་ནས་གདམས། །སྦྲང་སྙོམས་ལས་བདག་གི་སྙིང་ནོར་ཡིན། །ཚེ་གཅིག་ཏུ་བསྒོམ་པའི་འབྲས་བུ་ལྩ

༄༅། །ལགས། །ང་མི་རྒན་འཆི་ཁའི་དཔའ་གཏམ་འདི། །དཔལ་དོན་བརྒྱུད་འབྲུག་པའི་གདན་ས་ཆེ། །ཕ་རྗེ་བཙུན་གཤེགས་པའི་མཆོད་འབུལ་དུ། །བློ་ཡིད་གཉིས་
འབྲུག་
མེད་པའི་མཆོད་པ་འབུལ། །འཁོར་གྲྭ་སློབ་རྣམས་ལ་མཎྜལ་མཚོན། །རྟེན་མདོ་སྔགས་བཤད་སྒྲབ་བསྟན་དགོན་ནས། །ཁོང་མི་དབང་འབྲོང་པ་སྐ་མཆེད་དང་། །དཔལ་སྟག་ལུང་ཐང་
པའི་བླ་མཁྱེན་དང་། །ཁོང་དག་པའི་སྣང་བ་བཞུགས་པ་འགས། །ཐུགས་རྟོག་པའི་གསལ་འདེབས་དགོས་གསུངས་པས། །ཞལ་མཆོག་ཙམ་གྱིས་རྟོགས་བརྗོད་འདི། །རྗེ་པད་འབྱུང་བྱིན་
ང་
དྲུག་
རླབས་ཆར་ཐོབ་པས། །གཞན་རྗེ་བཙུན་དམ་པས་ལུང་བསྟན་ཀྱང་། །དོན་དྲེད་པོ་ཆོས་རྒྱས་ཅན་དེ་ཡིས། །མི་སྔགས་ནག་ཆོས་རྒྱལ་རྡོ་རྗེས་བྲིས། །དགེ་འདི་ཡིས་འབྲེལ་ཐོག་མཐོང་ཐོས་
མགུརཀུན༑ །དོན་ཕྱག་རྫོགས་རྟོགས་པ་མངོན་གྱུར་ནས། །ཐམས་ཅད་ཀུན་འབྲེལ་ཚད་དོན་ལྡན་ཤོག །ཆོས་རྒྱལ་རྡོ་རྗེ་དབུས་ལ་བྱོན་སྐབས་ཡོན་བདག་རྣམས་ལ་མགུར་འདི་གསུངས་སོ། །ན་
ཚོགས་མོ་གུ་རུ། རྗེ་བླ་མ་རྣམས་ལ་གསོལ་བ་འདེབས། །ཡང་ཀུན་མཁྱེན་འབྲུག་པ་སོགས་དང་། །ན་མོ་མ་ཧཱ་མུ་དྲ་ཡེ། རྡོ་རྗེ་འཆང་ནས་ད་ལྟའི་བར། །ཕ་བཀའ་བརྒྱུད་ཀྱི་བཀའ་བབ་མ་

འཆུག་པ། །བྱིན་རླབས་ཀྱི་ཚན་ཁ་མ་ཉམས་པ། །སྙན་བརྒྱུད་ཀྱི་བརྒྱུད་པ་མ་ཆད་པ། །མ་མཁའ་འགྲོའི་ལུང་བསྟན་མ་ནོར་བ། །དྲིན་འཁོར་མེད་རྩ་བའི་བླ་མ་དང་། །ཡབ་བཀའ་བརྒྱུད་
འབྲུག་པའི་ཞབས་ལ་འདུད། །མཆོག་ཕྱག་རྒྱ་ཆེན་པོའི་དངོས་གྲུབ་སྩོལ། །ང་ཟོལ་མེད་ངེས་པའི་རྣལ་འབྱོར་གྱིས། །ང་ཡུལ་མེད་ལུས་ལ་ལྟད་མོ་བལྟས། །ང་ཡུལ་སྣང་སྒྱུ་མའི་རང་
བཞིན་ཏེ། །ཡུལ་སྣང་སྣང་སྲིད་ལྷ་སྐུར་ཤར། །དེ་ལ་ཞེན་འཛིན་མི་གདའོ། །སྒྲ་གྲགས་སྟོང་སྔགས་ཀྱི་རང་བཞིན་ཉིད། །སྒྲ་གྲགས་ཚད་གྲགས་སྟོང་བླ་མའི་གསུང༌། །གསུང་གཞོམ་
མེད་གཞོམ་བྲལ་སྔགས་ཀྱི་སྒྲ། །ངག་རྡོ་རྗེའི་བཟླས་པ་རྒྱུན་ཆད་མེད། །སེམས་འདི་སྒོམ་གཏད་སོ་ཡེ་མ་མཆིས། །ཡེངས་མ་ཡེངས་ཀྱི་ཐུན་མཚམས་མི་འདུག་པས། །ངས་མཉམ་རྗེས་ཀྱི་
གདམས་ཀ་ད་མི་བྱེད། །ཕྱི་འགྲོ་འདུག་སྤྱོད་ལམ་ཅི་བྱས་ཀྱང༌། །ནང་སེམས་ཉིད་ལ་འཁྲུལ་པའི་གཞི་རྩ་བྲལ། །ཕྱི་ཡུལ་སྣང་ཚོགས་དྲུག་ཅིར་སྣང་བ། །ཡུལ་སྣང་ཡུལ་བག་ཆགས་
གདོད་ནས་དག །ད་སྣང་སྲིད་ཕྱག་རྒྱ་ཆེན་པོ་ཡིན། །ད་འཁོར་བ་མཉམ་ཉིད་ཆེན་པོ་རྟོགས། །དེ་རྗེ་བཙུན་ཀར་འབྲུག་ཡབ་སྲས་ཀྱི། །ཐུགས་བྱིན་རླབས་གོང་བུ་གཅིག་བསྡུས་པ། །དྲིན

༄༅། །འཁོར་ཐབས་མེད་པའི་རིན་པོ་ཆེ། །སྐྱབས་འགྲན་བྲལ་རྣམ་རྒྱལ་རྡོ་རྗེ་དང༌། །རྗེ་ཀརྨ་ཡན་ལག་བཀའ་དྲིན་གྱིས། །དཔེ་ལྕགས་ལ་གསེར་འགྱུར་ཇི་བཞིན་
དུ༑ །ང་ཐ་མལ་རྨོངས་རྒན་ལུས་ཞན་ཀྱང༌། །སྔོན་ལས་འཕྲོ་མ་ནོར་མཐུ་བཙན་པས། །ཚེ་འདི་ལ་སངས་རྒྱས་ས་ལ་སྐྱོལ། །ད་འཁོར་བར་མི་ལྟུང་ཐུགས་རྗེས་བཟུང༌། །ང་དགའ་བོ་
སྐྱིད་དོ་རྡོ་རྗེ་སྤུན། ། ཨ་ལ་ལ་ཕྱག་རྒྱ་ཆེན་པོ་ཡི། །དོན་དམ་པའི་ཡེ་ཤེས་མཆོད་པ་འདིས། །ཕ་འདྲེན་མཆོག་བླ་མ་དམ་པའི་མཆོད། །ཐུགས་བདེ་ཆེན་ཀློང་ནས་དགྱེས་པར་བཞེས། །སྐ་
བསྐལ་བརྒྱའྀ་བར་དུ་ཞབས་བརྟན་གསོལ། །ང་བདུན་ཅུ་ཐམ་པའི་མི་རྒན་གྱིས། །རྒས་དཔའ་གཏམ་བོང་བུའི་ངར་སྐད་འདྲ། །དོན་ཆོས་ཉིད་བདེན་པའི་གླུ་ཆུང་འདི། །དཔལ་འཁོར་ལོ་
༈ སྡོམ་པའི་གནས་ནས་བླངས། །འདི་མཐོང་ཐོས་དྲན་རིག་གྲོལ་བར་ཤོག །བདག་འབྲུག་པའི་བན་སྤྲང་ངག་དབང་ཆོས་དཔལ་རྒྱ་མཚོ་མཚམས་དམ་པ་ཞིག་ལ་འདུག་པའི་ཚེ་སྤྱིར་ཆོས་རྗེ་དཔལ་
འབྲུག་པའི་གདམས་ངག་དང་ཁྱད་པར་དུ་ཐུགས་དམ་དགེ་སྦྱོར་བདུན་པ་ཞེས་ཟུང་གྱི་སྒོ་ནས་ཉམས་སུ་ལེན་ཚུལ་ངེས་ཤེས་དང་དད་པ་དབང་མེད་དུ་སྐྱེས་ནས་ཡིད་སྨོན་བཅུ་དྲུག་གི་གླུ་འདི་ཁུ་བྱུག་

ལྕང་གསེབ་མའི་ཤོན་རྟ་ལ་དྲངས་ནས་བླངས་སོ། །འཕགས་བོད་བྱོན་པའི་བསྟན་འཛིན་སྐྱེས་མཆོག་རྒྱུ་སྐར་གྱི་དབུས་ན། །མཁྱེན་གཉིས་འོད་སྣང་རབ་ཏུ་རྒྱས་པ་རྟ་བདུན་གྱི་དབང་པོ།
འགྲོ་མགོན་ཆོས་རྗེ་དཔལ་ལྡན་འབྲུག་པའི་རྣམ་ཐར་ལ་བསམ་གྱིན། །གྲུབ་ཐོབ་རྒྱ་མཚོའི་ཕྱི་རྗེས་སྙེགས་པ་ལ་ཡིད་སྨོན་འཆའོ། །རང་འདོད་ཞི་བདེའི་དམ་ཆོས་སེམས་པ་དགའ་མོ་ལྟ་འདུག་
།མ་རྒན་དྲིན་ཅན་འཁོར་བ་ངལ་བ་འདི་སྐྱོ་རང་དྲགས་ནས། །སྨོན་དང་འཇུག་པའི་བྱང་ཆུབ་སེམས་ཀྱི་སྤྱོད་པ་ལ་སྤྱོད་ཀྱིན། །རྒྱལ་སྲས་རྣམས་ཀྱི་ཕྱི་རྗེས་སྙེགས་པ་ལ་ཡིད་སྨོན་
འཆའོ༑ །སྡེ་སྣོད་རྒྱུད་སྡེའི་འཆད་ཉན་བྱེད་པ་དགའ་མོ་ལྟ་འདུག་སྟེ། །དད་པ་མེད་པའི་ཀུན་ཤེས་གཅིག་སྡུག་འདི་སྐྱོ་རང་དྲགས་ནས། །སྒོམ་གྱི་མགོ་བོ་དཀར་པོ་ཆིག་ཐུབ་གསོལ་འདེབས་
ལ་བརྩོན་གྱིན། །མོས་གུས་ཅན་གྱི་ཕྱི་རྗེས་སྙེགས་པ་ལ་ཡིད་སྨོན་འཆའོ། །གནས་ཁང་མི་ནོར་ཕུན་སུམ་ཚོགས་པ་དགའ་མོ་ལྟ་འདུག་སྟེ། །ཞེན་ལོག་སྒོམ་གྱི་རྐང་པ་ཆགས་པ་འདི་སྐྱོང་རང་
དྲགས་ནས། །ཅིས་ཀྱང་དགོས་མེད་དྲག་སྔགས་ཚིག་གསུམ་ལྷང་ལྷང་དུ་བསྒྲགས་ཀྱིན། །ཆོས་བརྒྱད་སྤངས་ནས་དབེན་རི་བཟང་པོ་ལ་ཡིད་སྨོན་འཆའོ། །སྲུང་སྐྱོབས་རིམ་གྲོའི་མཛེས་114

༄༅། །ཆོས་སྟོན་ལ་དགའ་མོ་ལྟ་འདུག་སྟེ། །རེ་བ་མི་འོང་དོགས་པ་འོང་བ་འདི་སྐྱོ་རང་དྲགས་ནས། །རི་ཁྲོད་གཉན་སར་ཕུང་པོ་ཤ་ཁྱེར་ཁྲག་ཁྱེར་གྱི་གསང་སྤྱོད། །
གཟུང་འཛིན་སྙེམས་གཅོད་བཟློག་པའི་སྒོམ་པ་ལ་ཡིད་སྨོན་འཆའོ། །བསྐྱེད་པའི་རིམ་པ་སྣོད་བཅུད་སྦྱོང་བ་དགའ་མོ་ལྟ་འདུག་སྟེ། །མ་དག་སྣང་བ་ཟད་དུས་མེད་པ་འདི་སྐྱོ་རང་དྲགས་
ནས༑ །སྣང་སྲིད་བླ་མ་སྐུ་གསུམ་རོལ་པའི་ལམ་ཁྱེར་ལ་བརྟེན་གྱིན། །དག་པའི་སྣང་བས་ཞིང་ཁམས་སྦྱོང་བ་ལ་ཡིད་སྨོན་འཆའོ། །དགྲ་འདུལ་གཉེན་སྐྱོང་ཕོ་རུས་ཆེ་བ་དགའ་མོ་ལྟ་འདུག་
།སྐད་ཅིག་ཙམ་ལ་མི་རྟག་འགྱུར་བ་འདི་སྐྱོ་རང་དྲགས་ནས། །ཡིད་དུ་འོང་བས་བྱམས་དང་སྙིང་རྗེའི་བཏང་ལེན་ལ་འབད་ཀྱིན། །ཁམས་གསུམ་སེམས་ཅན་བུ་བཞིན་སྐྱོང་བ་ལ་ཡིད་
༈ སྨོན་འཆའོ། །རྫོགས་པའི་རིམ་པ་སྒོམ་སྒོམ་མང་པོ་དགའ་མོ་ལྟ་འདུག་སྟེ། །ཡེངས་མེད་སྒོམ་གྱི་དངོས་གཞི་མེད་པ་འདི་སྐྱོ་རང་དྲགས་ནས། །བྱར་མེད་བློ་འདས་སྟོང་ཉིད་སྙིང་རྗེ་ཟུང་
འཇུག་གི་ངང་ནས། །ཆིག་ཆོག་རྒྱལ་པོའི་རྒྱལ་ས་འཛིན་པ་ལ་ཡིད་སྨོན་འཆའོ། །ཕྱག་བསྐོར་བཟླས་བརྗོད་དགེ་སྦྱོར་བྱེད་པ་དགའ་མོ་ལྟ་འདུག་སྟེ། །རྗེས་ཤེས་འཁྲུལ་པ་ཕུབ་མའི་ཞབས་ཆུ་115

འདི་སྐྱོ་རང་དྲགས་ནས། །སྤྱོད་ལམ་རྣམ་བཞི་ཕྱག་རྒྱ་ཆེན་པོར་རྩལ་རྫོགས་ཀྱི་དྲན་པས། །གང་ཤར་གཉུག་མའི་རང་འགྲོས་སྐྱོང་བ་ལ་ཡིད་སྨོན་འཆའོ། །སྦྱིན་བདག་བཟང་པོའི་སྐྱབས་
འཇུག་བྱེད་པ་དགའ་མོ་ལྟ་འདུག་སྟེ། །ཉེ་རིང་ཅན་གྱི་འགྲོ་དོན་རློམ་པ་འདི་སྐྱོ་རང་དྲགས་ནས། །དངོས་དང་རྒྱུད་ནས་ཚར་གཅོད་རྗེས་འཛིན་གང་ཕན་ལ་འབད་ཀྱིན། །བཟང་ངན་ཀུན་ལ་
ལས་འབྲེལ་འཇོག་པ་ལ་ཡིད་སྨོན་འཆའོ། །འབྱུང་འགྱུར་ལས་འབྲས་ད་ལྟ་མི་མཐོང་དགའ་མོ་ལྟ་འདུག་སྟེ། །དགེ་སྡིག་ཅི་བསགས་བསླུ་བ་མེད་པ་འདི་སྐྱོ་རང་དྲགས་ནས། །འདུ་ཤེས་ཐོག་
ནས་དགེ་བ་སྤེལ་ཞིང་ངན་རྟོགས་ཀུན་སྦྱངས་ཀྱིན། །སྐད་ཅིག་མ་འདིར་འདོར་ལེན་བྱེད་པ་ལ་ཡིད་སྨོན་འཆའོ། །བསྐར་ཐོབ་རྫས་ཀྱི་དབང་བསྐུར་ཞུ་བ་དགའ་མེ་ལྟ་འདུག་སྟེ། །ཡེ་ཤེས་རང་
ངོ་འཕྲོད་དུས་མེད་པ་འདི་སྐྱོ་རང་དྲགས་ནས། །གཏོར་དང་བླུག་པའི་འོད་ཟེར་འཕྲོ་འདུའི་ཏིང་འཛིན་དེ་སྒོམ་གྱིན། །བྱིན་རླབས་འཕོ་བའི་དབང་མཆོག་ཞུ་ང་ལ་ཡིད་སྨོན་འཆའོ། ། རིམ་
གཉིས་ལམ་གྱི་གཟུགས་བརྙན་སྐྱོང་བ་དགའ་མོ་ལྟ་འདུག་སྟེ། །འཁོར་འདས་སྤང་ཐོབ་བྲལ་བ་མེད་པ་འདི་སྐྱོ་རང་དྲགས་ནས། །སྣང་གྲགས་རིག་པ་ལྷ་སྔགས་རང་གྲོལ་གྱི་གདམས་ངག་སྒོམ་
116

༄༅། །གྱིན། །ཚེ་གཅིག་ཟུང་འཇུག་གོ་འཕང་སྙེགས་པ་ལ་ཡིད་སྨོན་འཆའོ། །ཆོས་ཀུན་རྒྱུ་ལས་འབྲས་འབྱུང་སྨྲ་བ་དགའ་མོ་ལྟ་འདུག་སྟེ། །འཕྲལ་དང་ཡུན་དུ་སྒྲུབ་
ཚུལ་རྨོངས་པ་འདི་སྐྱོ་རང་དྲགས་ནས། །རྒྱུ་རྐྱེན་མཚམས་སྦྱོར་གནད་གསང་ཤེས་པའི་འཁོར་འདས་ཀྱི་འཕྲུལ་ཆ །ཕྱི་ནང་གསང་བའི་རྟེན་འབྲེལ་བསྒོམ་པ་ལ་ཡིད་སྨོན་འཆའོ། །ཚིག
འགྲིག་ངོ་སོར་ཁྱེར་བའི་སྨོན་ལམ་དགའ་མོ་ལྟ་འདུག་སྟེ། །མི་ཕྱེད་འདུན་པ་མེད་པའི་གྱུར་ཤོག་འདི་སྐྱོ་རང་དྲགས་ནས། །ཆོས་རྗེའི་སྨོན་ལམ་རིང་མོ་འདུན་བློ་རྩེ་གཅིག་གིས་དབྱངས
ཀྱིན༑ །གཟུགས་སྐུའི་ས་བོན་གྲུང་པོ་འདེབས་པ་ལ་ཡིད་སྨོན་འཆའོ། །ཐུགས་དམ་ཁ་ཕོ་མཐོ་བའི་ཆོས་མཛད་དགའ་མོ་ལྟ་འདུག་སྟེ། །གློ་བུར་འཁྲུལ་པའི་ཁ་མ་བྲི་བ་འདི་སྐྱོ་རང་དྲགས་
* ནས༑ །དགེ་སྦྱོར་བདུན་པའི་བྲེ་བསགས་བཟངཔོ་འདིས་ཕམ་རྒྱལ་གཞལ་གྱིན། །དཔལ་ལྡན་འབྲུག་པའི་ཕྱི་རྗེས་སྙེགས་པ་ལ་ཡིད་སྨོན་འཆའོ། །ཞེས་ཤུགས་བྱུང་དུའོ། །ཞེས་རྡོ་རྗེའི་གླུ་
》 བླངས་ཤིང་མང་ཇའི་སྐབས་སུ་སྤྲོ་ན་འབྲུག་པའི་ཇ་ཆོས་སམ་ཇ་བརྡུང་ཡང་བྱ། རྗེས་ཀྱི་ཚོགས་ཀྱི་འཁོར་ལོ་དགའ་སྟོན་དང་ཆོས་བྲོ་རྒྱས་བསྡུས་ཅི་རིགས་བཅས་ཉམས་སྐྱོང༌། དགེ་སྦྱོར་བདུན་

པའི་སྨོན་ལམ་རིང་མོ་འབྲུག་སྨྱོན་ཀྱི་བླ་མ་མཆོད་པའི་སྨོན་ལམ། འབར་ར་བའི་རྡོ་རྗེ་ཐེག་པའི་སྨོན་ལམ། ལྷོ་འབྲུག་པ་ཆེན་པོ་ཧེ་རུ་ཀའི་ཞིང་དུ་སྨོན་ལམ་ཡིད་ཀྱི་ཤིང་རྟ་རྣམས་འདོན་པ་
དང་༑ བཀྲ་ཤིས་མཐའ་རྒྱས་ཀྱིས་འགྲུབ་བོ། །འདིར་སྨྲས་པ། ཐོས་བསམ་པདྨའི་ཚལ་དུ་བག་ཕེབས་ཤིང༌། །སྒོམ་བྱུང་དྲི་བསུང་གིས་མྱོས་ལེགས་བཤད་ཀྱིས། །མགྲིན་རྔ་བརྡུང་དེ་
སྙན་པར་གྲགས་པའི་མོད། །ཆར་སྤྲིན་འབྲུག་སྒྲ་ཅན་ལ་མགྲིན་སྔོན་བཞིན། །མཁས་མང་ཐུགས་ཀྱི་པདྨ་ཅན་དགའ་བའི། །ལེགས་བཤད་ཀུ་མུད་ཏ་རྣམས་འབྱེད་ནུས་པ། །རྣམ་དཔྱོད་འོད་
དཀར་ཅིར་ཡང་འཛིན་པ་ནི། །སྨྲ་བའི་ཟླ་བ་པུཎྜ་རི་ཀ་ཡིན། །སྐྱེ་བོ་སྲེད་པར་གདུང་བྱེད་ཚ་བའི་ཟིལ། །མ་ལུས་གཞལ་བའི་ག་པུར་རྟག་འཐུལ་བ། །དྭགས་པོའི་བཀའ་བརྒྱུད་ཙནྡན་ནགས་
ཀླུང་འདྲའི། །བླ་མ་གཉིས་པ་གར་ཡོད་དེ་བསྟན་འཚལ། །ས་ར་ཧ་ཡི་འགྲན་ཟླར་བྱོན་པའི་དེའི། །བཀའ་སྲོལ་བྱ་རྒོད་ཉི་མ་བཅོ་བརྒྱད་དུ། །ཁྱབ་པར་ཡེ་ཤེས་ཌཱ་ཀིཾས་བསྔགས་པ་
།དོན་བརྒྱུད་བསྟན་པའི་འཛམ་གླིང་མཛེས་བྱེད་ཤོག །ཅེས་པ་འདི་ནི་དཔལ་ལྡན་འབྲུག་པའི་བསྟན་པའི་ཤིང་རྟ་ཆེན་པོ་སྐྱབས་རྗེ་གྲུབ་པའི་དབང་ཕྱུག་མདོ་ཁམས་པ་ཆེན་པོའི་ཐུགས་༴བཞིན༑

༄༅། །སྲས་འཁྲུལ་ཞིག་ཡོན་ཏན་རྒྱ་མཚོ་ཞེས་གྲགས་པའི་གདན་ས་ཕུན་ཚོགས་བདེ་ཆེན་གླིང་གི་སེང་གེའི་ཁྲི་སྐྱོང་བ་མཆོག་གི་སྤྲུལ་པའི་སྐུ་ཆོས་དང་སྤྱན་དང་ཏིང་ངེ་འཛིན་གྱི་
སྐལ་པར་ལྡན་པའི་ཁྱབ་བདག་རྡོ་རྗེ་སློབ་དཔོན་ཆེན་པོ་རིག་འཛིན་ཆོས་རྒྱལ་ཀྱི་ཞལ་སྔ་ནས་བཟང་གོས་དབང་མདོག་དང༌། རིན་པོ་ཆེ་རང་བཞིན་གྱི་མཎྜལ་བཀྲ་ཤིས་པའི་ལྷ་གོས་བཅས་བཀས་
བསྐལ་ཆེད་དུ་མཛད་པ་བཞིན། ཆུང་ངུའི་དུས་ནས་གང་དེའི་ཆོས་གྲར་བཞུགས་ཤིང་ཆོས་ཀྱི་བདུད་རྩི་དང་རོ་ཐོབ་པ་ལ་བརྟེན་ནས་རིས་མེད་པའི་བསྟན་པ་ལ་དག་པའི་སྣང་བ་དང༌། བརྒྱུད་པ་
འདི་ཉིད་ལ་རྒྱ་མཚན་ཤེས་པའི་དད་པ་ཐོབ་པ་འཇམ་དབྱངས་བློ་གྲོས་རྒྱ་མཚོར་འབོད་པའི་སྤྲང་པོ་སྙོམས་ལས་མཁན་དེས་ཤྲཱི་ཧེ་རུ་ཀའི་ཆོས་སྡེ་ངེས་དོན་གསང་སྔགས་ཆོས་འཁོར་གླིང་གི་ཡང་
དབེན་འཆི་མེད་གྲུབ་པའི་དགའ་ཚལ་དུ་རབ་བྱུང་བཅུ་དྲུག་པའི་རབ་མྱོས་རྩེ་མོ་དབྱར་གྱི་རྒྱལ་པོ་མཚར་སྡུག་ངོམས་ཤིང་སྙིང་པོའི་བསྟན་པ་རིན་པོ་ཆེ་དར་བའི་རྟེན་འབྱུང་ཉེ་བར་སྣང་བའི་སྐབས་གྲུབ་
༈ པའི་དབང་ཕྱུག་གླིང་གི་སྐུ་མཆེད་ཀྱི་དུས་ཆེན་ཉིན་རྫོགས་པར་སྦྱར་བའི་ཡི་གེ་པ་ནི་ཆོས་གྲྭ་ཆེན་མོ་དཔལ་རྟ་སྣའི་བྱང་འདྲེན་པ་ཀརྨ་མཐོང་ལམ་གྱིས་བགྱིས་པ་དགེ་ལེགས་སུ་གྱུར་ཅིག །སརྦ་མངྒ་

༄༅། །བསྟོད་ཚོགས་དང་གསོལ་འདེབས་སོགས་ཀྱི་རིམ་པ་རྣམས་ཆབས་ཅིག་ཏུ་བཀོད་པ་ཕུན་ཚོགས་ནོར་བུའི་
121
འཕྱང་འཁྲུལ་ཞེས་བྱ་བ་བཞུགས་སོ།།

།དེ་ཡང་བསྟན་འགྲོར་བཀའ་དྲིན་རྨད་དུ་བྱུང་བའི་སངས་རྒྱས་བྱང་སེམས་རྩ་གསུམ་ལྷག་པའི་ལྷ་ཚོགས་འཕགས་བོད་ཀྱི་མཁས་མང་གྲུབ་རིགས་ཡོངས་ལ་བསྟོད་༄༅།
ཅིང་གསོལ་བ་འདེབས་པའི་རིམ་པ་ལ། ཐོག་མར་རང་བཞིན་རྫོགས་པ་ཆེན་པོའི་དོན་གཏན་ལ་འབེབས་པའི་སྐུ་གསུམ་གྱི་སྟོན་པ་རྣམས་ལ་བསྟོད་པའི་རབ་བྱེད་ཡིད་བཞིན་ནོར་བུའི་ཕྲེང་མཛེས་
ནི། ན་མོ་ཤྲཱི་ས་མནྟ་བྷ་དྲ་ཡ། འོད་གསལ་རྡོ་རྗེ་སྙིང་པོའི་ཞིང་ཁམས་སུ། །རང་བྱུང་ཡེ་ཤེས་བདེ་གཤེགས་སྙིང་པོའི་དབྱིངས། །གདོད་མའི་གཞི་
ལས་གཞི་སྣང་རང་ཤར་ཏེ། །རང་སྣང་ངོ་ཤེས་ལྷུན་གྲུབ་རཏྣའི་སྦུབས། །ཀ་དག་ཆེན་པོ་བུམ་སྐུར་བཙན་ས་ཟིན། །སྤངས་རྟོགས་མཐར་ཕྱིན་ཆོས་

༄༅། །སྐུའི་རང་བཞིན་དུ། །ཡེ་སངས་རྒྱས་པ་ནང་གསལ་བདག་ཉིད་ཅན། །ཆོས་སྐུ་ཀུན་ཏུ་བཟང་པོར་གསོལ་བ་
འདེབས༑ །གཞི་སྣང་རྩལ་ལས་མེད་བཞིན་གཡོ་བའི་འགྲོ། །གཟིགས་ནས་བརྩེ་བའི་ཐུགས་རྗེ་རབ་འཁྲུངས་ཏེ། ྋ།རང་སྣང་ཚངས་པ་རྔ་སྒྲའི་ཞིང་
ཁམས་སུ། །ལོངས་སྤྱོད་རྫོགས་སྐུ་རིགས་ལྔའི་གངས་ཆེན་མཚོ། །སྐུ་དང་ཞིང་ཁམས་ནམ་མཁའ་ཁྱབ་པར་གདལ། །ཁྱད་པར་གདོད་མའི་མགོན་
པོ་ཞིང་འདི་ཡི། །གདུལ་བྱར་རྗེས་ཆགས་མངོན་པར་སངས་རྒྱས་པ། །ལོངས་སྐུ་རྡོ་རྗེ་འཆང་ཆེན་ལ་གསོལ་བ་འདེབས། །ལོངས་སྐུའི་སྣང་བའི་

ཆ་ལས་སྤྲུལ་པའི་སྐུ། །རྫོགས་པ་ཆེན་པོའི་རྩལ་ལས་རང་ཤར་བ། །བརྒྱ་རྩ་གཅིག་རེའི་རིན་ཆེན་ལས་འཁྲུངས་པའི། །ཐུགས་ཀྱི་ངོ་བོ་རྡོ་རྗེ་འོད་འབར་བ། །བསྟན་པ་བུ་གཅིག་གླེགས་
བམ་ཆོས་སྒྲ་སྒྲོག ྋ།སྐུ་ཡི་གཟུགས་བརྙན་མ་བྱས་མི་འཇིག་པ། །གང་དང་འཕྲད་པ་འབྱུང་བ་རང་ངེས་གྲོལ། །སྐུ་གསུམ་བསྟན་པའི་བཙས་ལ་གསོལ༴ ཚངས་ཆེན་གནས་ཀྱི་གནས་རིས་
བཅུ་གཉིས་སུ། །འགྲོ་བ་རྣམས་ཀྱི་ཕུང་ལྔ་དག་བྱའི་ཕྱིར། །རྡོ་རྗེ་འཆང་ཉིད་སྤྲུལ་པའི་སྐུར་བསྟན་ཏེ། །ཕུན་སུམ་ཚོགས་པ་ལྔ་ཡི་རང་བཞིན་ནི། །ཞིང་འ༴ འི་སྐྱེ་རྒུའི་ཚེ་ལོ་དཔག་མེད་
དུས༑ །དགའ་ལྡན་བརྩེགས་པར་པདྨའི་ལྟེ་བ་ནས།‧ །སངས་རྒྱས་སྟོང་རྩར་སྒྲ་མཆོག་ཐལ་འགྱུར་སྟོན། །ཁྱེའུ་སྣང་བ་དམ་པར་གསོལ༴ ཚེ་ལོ་བྱེ་བར་འཇིག་རྟེན་མི་མཇེད་དུ།
ལྔའི་སྒོ་ང་ལས་འཁྲུངས་མཁའ་འགྲོ་འབུམ། །གཉིས་ལ་སྐུ་གསུང་ཐུགས་ཡོན་ལས་རྒྱུད་འཆད། །ཁྱེའུ་འོད་མི་འཁྲུགས་པར༴ འབུམ་ལེགས་དྲོད་གཤེར་འདུས་འོད་སྤུངས་པ་རུ། །དྲུག
འབུམ་སེམས་པར་རྨ་བྱ་འགྱིང་བསྣོལ་དང༌། །འཁོར་བ་དོང་སྤྲུགས་འབྱུང་བཞི་ཟད་རྒྱུད་ཀྱི། །འཇིགས་པ་སྐྱོ་བའི་ཡིད་ལ༴ ཚེ་ལོ་བརྒྱད་ཁྲིར་ཆགས་འབྱུང་མངལ་སྣང་བར། །གནོ་

༄༅། །སྦྱིན་བྲག་སྲིན་སྟེང་ལ་སེམས་སྡེའི་རྒྱུད། །རྩ་བ་ལྔ་དང་ཡན་ལག་རྣམ་དྲུག་བསྒྲགས། །གཞོན་ནུ་རོལ་པ་རྣམ་བརྩེར་གསོལ༴ བདུན་ཁྲིར་འཚོ་བྱེད་གཞོན་ནུའི་
བསྟོད་
ཨུ ལྡུམ་ར་རུ། །སངས་རྒྱས་རབ་བདུན་སྣང་བ་རབ་བཀོད་ནས།ྋ །ཕ་རོལ་ཕྱིན་པ་དྲུག་གི་དམ་ཆོས་བཤད། །དྲུག་པ་རྡོ་རྗེ་འཆང་ལ༴ དྲུག་ཁྲིའི་དུས་ན་རི་རབ་བྱང་ཕྱོགས་ཀྱི། །གསང་
ཆེན་དུར་ཁྲོད་མེ་རི་འབར་བ་རུ། །མཁའ་འགྲོ་ལྷ་ཀླུར་རིག་པ་རང་ཤར་སོགས། །གཞོན་ནུ་དཔའ་བོ་སྟོབས་ལྡན་ལ༴ ཁྲི་པར་སྲིན་ཡུལ་རུ་ལུའི་སྒྲ་ལྡན་ཕུག །སྲིན་པོ་བྱེ་བར་རགས་པ་
འདུལ་བྱེད་པའི། །རྒྱུད་བཅུ་ལ་སོགས་ཆོས་ཀྱི་འཁོར་ལོ་བསྐོར། །དྲང་སྲོང་ཁྲོས་པའི་རྒྱལ་པོར་གསོལ༴ ལྔ་སྟོང་དུས་ན་བྱ་རྒོད་སྤུངས་པ་རུ། །འཕགས་པ་ཉན་ཐོས་དགྲ་བཅོམ་གྲངས་
མེད་ལ། །འདུལ་བ་ཁྲི་ཕྲག་དཔག་ཏུ་མེད་པ་གསུངས། །སྟོན་པ་གསེར་འོད་དམ་པར༴ ལོ་སྟོང་དུས་ན་སོག་པོ་གཡུ་ཡི་ནི། །སྨིན་མ་ཅན་དུ་བྱང་སེམས་དཔག་མེད་ལ། །བྱང་ཆུབ་
》 ཤིང་དྲུང་འཕྲ་རྒྱུ་བདུན་སོགས་སྩལ། །བརྩེ་བས་རོལ་པའི་བློ་གྲོས་ལ༴ ལྔ་བརྒྱའི་ལོ་དུས་བྱ་རྒོད་སྤུངས་པ་རུ། །སྐར་མ་འོད་བཟང་ལ་སོགས་འཁོར་བདུན་ལ། །མདོ་སྡེ་ཀྲཱི་ཡ་ཨ་ནུ་ཁྲི་

ཕྲག་བརྒྱད། །འཆད་མཁས་འོད་སྲུང་བསྒྲེས་པོར༴ སུམ་བརྒྱའི་ཚེ་ན་རྡོ་རྗེའི་གདན་གནས་སུ། །མཁྱེན་བརྩེ་ནུས་གཏེར་རིགས་གསུམ་མགོན་པོ་ལ། །ངེས་པ་དོན་གྱི་ཐེག་པ་འབའ་ཞིག་
༈ གསུངས༑ །སྟོན་པ་མངོན་རྫོགས་རྒྱལ་པོར༴ བརྒྱ་དུས་ཝཱ་རཱ་ཎ་སཱི་ལ་སོགས་སུ། །ཉན་ཐོས་བྱང་སེམས་ལྷ་ཀླུའི་འཁོར་ཚོགས་ལ། །སྡེ་སྣོད་གསུམ་སོགས་ཆོས་ཀྱི་འཁོར་ལོ་
བསྐོར༑ །སྟོན་མཆོག་ཤཱཀྱ་ཐུབ་པར༴ དེ་ལྟར་ཀུན་བཟང་རིགས་ལྔ་རྡོ་རྗེ་འཆང༌། །སྐུ་གསུམ་བསྟན་པའི་བཙས་གྱུར་ཐུགས་གསུང་སྐུ། །གྲགས་ཆེན་གསལ་བའི་སྟོན་པ་བཅུ་དང་
གཉིས༑ །དེ་དག་ཀུན་ལ་གསོལ་བ་བཏབ་པའི་མཐུས། །འོད་གསལ་རྡོ་རྗེ་སྙིང་པོའི་བསྟན་པ་དར། །དེ་འཛིན་མཆོག་རྣམས་དགོངས་པའི་རྩལ་ཆེན་རྫོགས། །འགྲོ་རྣམས་རང་རིག་གཉུག་
མའི་རང་ཞལ་མཇལ། །འབྲེལ་ཚད་སྐུ་གསུམ་ཀློང་དུ་གྲོལ་བར་ཤོག །ངོ་བོ་ཀ་དག་གདོད་མའི་བཙན་ས་ཟིན། །རང་བཞིན་ལྷུན་གྲུབ་རིན་ཆེན་སྦུབས་སུ་གྲོལ། །ཐུགས་རྗེ་རིག་པའི་
གདང་རྩལ་མངོན་གྱུར་ནས། །སྣང་བཞི་མཐར་ཕྱིན་སྐུ་གསུམ་ཀློང་གྲོལ་ཤོག །ཅེས་རང་བཞིན་རྫོགས་ལ་ཆེན་པོའི་དོན་གཏན་ལ་འབེབས་པའི་སྐུ་གསུམ་གྱི་སྟོན་པ་རྣམས་ལ་བསྟོད་པའི་རབ་བྱེད་ཡིད་བཞིན་ནོ་བུའི་ཕྲེང་མཛེས་

།ཞེས་བྱ་བ་འདིའང་རྫོགས་ཆེན་བྱ་བྲལ་གྱི་རྣལ་འབྱོར་མང་པོའི་རྗེས་སུ་ཞུགས་ཀྱང༌། བྱ་རྩོལ་འཆིང་བ་དམ་པོའི་རྒྱ་རུ་འཐུམས་པ་པདྨ་རང་གྲོལ་འོད་གསལ་གཟི་བརྗིད་རྩལ་གྱིས་རང་ལོ་རེ་དྲུག་ཏུ་སོན་པ་ས་སྤྲེལ་
༉ སྣྲོན་ཟླའི་ཚེས་བཅུར་ཚོགས་མཆོད་དང་རྗེས་སུ་འབྲེལ་བར། གསང་བ་རྒྱལ་པོའི་མཛོད་དང༌། རིག་པ་རང་ཤར་ཆེན་པོའི་རྒྱུད་དང་མཐུན་པར་བསྟར་བ་འབྲེལ་ཚད་གདོད་མའི་བཙན་ས་ཟིན་པའི་རྒྱུར་གྱུར་ཅིག ས་མ་ཡ་
༈ སྟོན་པའི་སྐྱེས་རབས་བརྒྱ་པའི་དོན་བསྡུས་གསོལ་འདེབས་འཇམ་མགོན་དགྱེས་པའི་མཆོད་སྤྲིན་ཞེས་བྱ་བ། ན་མོ་བུདྡྷ་བོ་དྷི་སཏྭ་བྷྱ ཟབ་མོ་སྟོང་ཉིད་སྙིང་རྗེའི་སྙིང་པོ་ཅན། །ཡེ་
ཤེས་གཟིགས་པའི་སྤྱན་ཡངས་ཤཱཀྱའི་ཏོག །དབང་ཕྱུག་དམ་པའི་ཅོད་པན་ཞབས་སེན་གྱི། །ནོར་བུ་བདག་གི་གཙུག་ན་གསལ་གྱུར་ཅིག །གང་སྔོན་བླ་མེད་བྱང་ཆུབ་བགྲོད་བྱའི་
ཕྱིར༑ །ཕ་རོལ་ཕྱིན་བཅུའི་ལམ་ལ་རབ་ཞུགས་ནས། ྋ།བསམ་གྱིས་མི་ཁྱབ་སྤྱད་པ་སྤྱོད་པ་ནི། །ལུས་ཀྱི་མཆོད་སྦྱིན་སྟག་མོའི་གསོས་སུ་སྨིན། །མིག་སྦྱིན་རྒྱལ་པོ་སླར་ཡང་མིག་དང་
༈ ལྡན༑ །ཟན་ཆགས་ཙམ་གྱིས་སྐྱེ་དྲན་དཔལ་གྱིས་འབྱོར། །འཇིགས་རུང་དམྱལ་གཟུགས་འགེམས་ནས་རང་རྒྱལ་མཆོད། །སེར་སྣས་ཟིལ་གྱིས་མ་ནོན་བདོག་ཀུན་སྟེར། །རི་བོང་ལུས་

ཀྱིས་ལྷ་དབང་མགྲོན་དུ་གཉེར། །ཨ་གསྟུ་ཡིས་བརྒྱ་བྱིན་ཚར་ལ་བཀོད། །བྱམས་པའི་སྟོབས་ཀྱིས་ཤ་ཁྲག་འབྱུང་པོར་བསྟབས། །ཐམས་ཅད་སྒྲོལ་གྱིས་མི་སྦྱིན་དངོས་དེ་གང༌། །མཆོད་
སྦྱིན་སྡིག་མོས་འབངས་རྣམས་དགེ་བཅུར་བཀོད། །མིག་སྟོང་མངའ་བའི་སྙིང་རྗེས་ལྷ་མིན་ཕམ། །གཟུ་བོར་སྨྲ་བའི་བྲམ་ཟེས་མཁན་པོ་གྱིས། །རྒྱལ་པོ་ཆགས་པས་མྱོས་ཀྱང་ཚུལ་མ་
བཏང་༑ །ཆུ་གཏེར་མཇིངས་ལས་བདེན་པས་ཕ་རོལ་ཕྱིན། །བདེན་ཚིག་གིས་བསྐུལ་ཆར་གྱིས་ཉ་ཚོགས་ཚིམས། །འབར་བའི་ཕྲེང་བ་སྲིད་པའི་དམོད་པས་སློག །ཆང་འཐུང་བློ་ངན་བརྒྱ་
བྱིན་སྤྲལ་པས་བཅོམ། །ཆོག་ཤེས་དེས་པའི་ཚིག་གིས་གཞན་དགའ་སྐྱེད། །དཀའ་ཐུབ་གོ་ཆ་དབང་པོའི་ཅོ་འདྲི་ཡངས། །གོ་བ་འཁྲུགས་པས་ཚོང་དཔོན་ནགས་འགྲོར་བསྐུལ། །ཆུང་མ་
ཁྲོས་ཀྱང་དམ་བཅའ་ཕྲོགས་མ་གྱུར། །ཡུལ་འཁོར་སྲུང་གིས་ཡུལ་འཁོར་ཆོས་ལ་བཀོད། །ལོག་པའི་ལམ་ཆེན་ཀུན་ཏུ་རྒྱུ་ཡིས་བཀག །དྲིན་བརྗེད་ངན་པས་བསྣུན་ཀྱང་མི་ཁྲོ་
གཉེན༑ །གསོད་པའི་རྒྱལ་པོ་ཤ་ར་བྷ་ཡིས་བསྒྲལ། །བཟོད་ལྡན་རུ་རུས་ཀུན་ལ་ཆོས་ལམ་བསྟན། །སྤྲེའུའི་རྒྱལ་པོས་འབངས་ཕྱིར་ལུས་སྲོག་བཏང༌། །ཡན་ལག་བཏུབ་ཀྱང་བཟོ་པའི་༔

།སེམས་མ་འཁྲུགས། །ལྟ་ངན་འཐིབས་པོ་ཚངས་པའི་འོད་ཀྱིས་གཞིལ། །མྱ་ངན་འཁྱམས་རྣམས་གླང་པོའི་གཟུགས་ཀྱིས་གསོས། །རྐང་ཁྲའི་སྡིག་མུན་ཟླ་བའི་༄༅།
༴ འོད་ཀྱིས་བཅིལ། །ལྕགས་ཀྱི་ཁྱིམ་སྐྱེས་སྲིད་སྤངས་ཞི་བར་གཞོལ། །མི་སྲུན་སྤྲེའུ་མ་ཧེའི་བཟོད་པའི་རྟེན། །བྱ་ཤིང་རྟ་མོས་སེངྒེའི་ནད་བསལ་ཀྱང་། །བྱས་མི་བཟོ་བས་ངན་པའི་རང་
མཚང་བསྟན། །གསོད་བྱེད་གཡོན་ཅན་སེངྒེས་བདེ་བར་བསྟོད། །བརྩོན་འགྲུས་ཆེན་པོས་དོན་མཐུན་སྲོག་དང་སྤྲད། །གསེར་མདོག་རང་རྒྱལ་མཆོད་པས་འགྲོ་བཀྲེན་བསལ། །ཀུནྡ་ས་
jv
སྙིང་རྗེའི་བསམ་པས་རང་ལྤགས་བྱིན། །བསོད་ནམས་སྟོབས་ཀྱིས་དགེ་བཅུའི་བཀའ་ཁྲིམས་བཅས། །ལུས་མེས་བསྲེགས་ཀྱང་གྲགས་པའི་འོད་ཀྱིས་བསིལ། །དབེན་པ་འདོད་པས་བསམ་
གཏན་དཀའ་བས་བཙལ། །སྲིད་སྤངས་ནགས་སིམ་སྒྲོལ་མས་ལམ་སྣང་བྱེད། །རི་བོང་ལུས་ཀྱིས་བྷ་ར་ངྷུ་ཛ་བསད། །འདོད་བདེ་སྤོངས་ཞེས་ཀུན་ཏུ་གོ་བར་བྱེད། །ཁྱེའུ་དཀའ་ཐུབ་ཅན་
༈ གྱིས་འགྲོ་མང་བཏུལ། །བསྟན་པས་བྱིན་གྱིས་ཏིང་འཛིན་མཆོག་ལ་སྦྱར། །ལྷག་བསམ་འབར་བའི་ཆོས་ཀྱི་བདེ་བ་སྦྱིན། །སྙན་པའི་འོད་ཀྱིས་ཏིང་འཛིན་ལམ་ཀུན་སྣང༌། །དམྱལ་བའི་

འཇིགས་དྲན་ལྐུགས་འཕྱེས་ནགས་ནང་རྒྱུས། །འཇིག་རྟེན་མངོན་དགས་སྲིད་སྤངས་ཏིང་འཛིན་ཐོབ། །ཤ་ཟའི་གཟུགས་ལ་སྡུག་གསུམ་ཚང་བར་སྦྱིན། །ཆོས་ཚུལ་གཞོན་ནུས་ཆོས་ཕྱིར་
ཤྲཱྀ གཡང་སར་མཆོང༌། །ཤ་ཁྲག་སྨན་དུ་སྦྱིན་པས་ཡེ་ཤེས་ལྡན། །དགེ་བའི་ཆུ་འབེབས་འགྲོ་ཀུན་བསིལ་བར་མཛད། །བློ་ལྡན་བསོད་ནམས་འཆར་བཟོད་མེ་ལོང་གདོང་། །དགེ་བའི་མེ་
གསོལ་སྡིག་ཀུན་རྩྭ་བཞིན་བསྲེགས། །ཞི་བའི་བློ་གྲོས་གསལ་བས་དེ་ཉིད་རྟོགས། །རྔ་ཡི་ལེགས་བཤད་ཉེ་རྔས་བདུད་རྩིར་བསྟེན། །ཆུ་སྲེག་ཐབས་ཀྱིས་ཕྱིར་རྒོལ་གནས་ལས་
བསྐྲད༑ །སྟོན་པའི་ཤེས་རབ་མཚོན་ཆས་ལོག་ལྟ་དྲལ། །དེད་དཔོན་སྙིང་རྗེས་རྡེག་པའི་སྲོག་རྩ་བཀུམས། །སྙིང་རྗེ་ཆེར་སེམས་རྒྱལ་སྲིད་ཆོས་ཀྱིས་བསྐྱངས། །སྐར་མས་བརྩེ་སེམས་ཁོ་
ནས་ཁྱིམ་ཐབས་བཟུང༌། །གནོད་སྦྱིན་བསྙན་པོས་ལྷ་མི་དགེ་ལ་སྦྱར། །བྲམ་ཟེའི་ཐབས་ཀྱིས་སློབ་མ་སྨིན་པར་བྱས། །དཔའ་མོས་འཇིག་རྟེན་དགེ་ལ་རབ་ཏུ་འབྱམས། །ང་ལས་ནུ་ཡིས་
འདོད་པའི་ཉེས་དམིགས་བཤད། །ཀླུ་ཡི་རྒྱལ་པོའི་གཏེར་བསྟན་དབུལ་བ་བསལ། །སེང་གེའི་རྒྱལ་པོའི་གཏོང་བས་སྤྲེལ་ཕྲུག་ཐར། །མར་མེ་མཛད་པས་བྲམ་ཟེ་སྤྲིན་ཕུང་བསྟན། །གླང་

༄༅། །པོའི་རྐྱེན་ལས་འོད་ལྡན་བྱང་སེམས་བསྐྱེད། །རྣམ་པར་གྲགས་པས་རྒྱལ་བ་མཆོད་ཅིང་བསྔགས། །རྒྱལ་པོས་སོན་བཏབ་འབྲས་བུ་འཕྲལ་དུ་སྨིན། །དེས་པས་
1/1/01
༴ ཤ་སྦྱིན་ནད་དང་སྡུག་བསྔལ་བསལ། །རྒྱལ་པོའི་ནན་ཏུར་མཆེ་བའི་སྦྱིན་པས་སློག །འཆར་ཀས་རྟེན་འབྲེལ་རྟོགས་པས་འཇིག་རྟེན་དྲངས། །ནོར་ཅན་ཤ་ཡིས་ཕུང་པོས་ཀུན་ཚིམས་
བྱས༑ །ཟླ་དགས་སངས་རྒྱས་མཆོད་ཅིང་ལུང་བསྟན་ཐོབ། །གཏོང་བ་གསུམ་གྱི་གྲགས་པས་ནམ་མཁའ་ཁྱབ། །རྒྱལ་པོ་དཔལ་སྡེས་ལུས་ཕྱེད་བྲམ་ཟེར་བྱིན། །སྙིང་སྟོབས་ཆེན་པོས་
སྟག་མོར་རང་ལུས་བསྟབས། །དྲག་པོའི་མིག་ལ་ཟླ་འོད་མགོ་བོ་བཏང༌། །ཤི་བའི་རྒྱལ་པོའི་ཁྲག་གིས་ནད་པ་གསོས། །རྩིབས་ཀྱི་མུ་ཁྱུད་རང་གཞན་དགེ་ལ་སྦྱར། །རྟག་ཏུ་བརྙས་ཀྱང་
ཆོས་ལམ་དཀར་པོ་བསྟན། །ཕན་པའི་སེམས་ཀྱིས་སེང་གེས་དུག་སྦྲུལ་བསད། །བློ་ལྡན་རྒྱ་མཚོ་ལས་རྒྱལ་ནོར་བུས་དགའ། །ནོར་བཟང་བཀའ་སྤྱད་བརྩོན་འགྲུས་ཕུལ་བྱུང་བསྟན། །སུ་
༈ ཤ་དེ་ཝ་རང་ཤས་ཕ་མ་མཆོད། །བསོད་ནམས་སྟོབས་ཀྱིས་བསོད་ནམས་བསྔགས་ཤིང་གྲུབ། །ཀུན་རིག་དྲིན་གྱིས་འོད་བཟང་ཉེར་ཞིར་སྨིན། །རང་གཞན་ཆོས་ཀྱི་ལམ་ཆེན་དྲང་པོས་

སྲོང་༑ །ཏོག་གི་བློ་གྲོས་རབ་རྒྱས་འགྲོ་ལ་ཕན། །སྔོ་སངས་ཏིང་འཛིན་མཐུ་ཡིས་གྲངས་ཀུན་རྟོགས། །སྡུག་བསྔལ་ཉི་ཕྲེང་ཐབས་ལ་མཁས་པས་སྤངས། །ལེགས་པའི་སྲོལ་འབྱེད་དྲང་
སྲོང་རྔ་བོང་ཕྱེས། །མུ་ཁྱུད་རྒྱལ་པོས་ལྷ་མི་དགེ་ལ་བཞག །ཨུཏྤལ་གདོང་གིས་ཤོར་བ་གཞོན་ནུ་བཏུལ།ྋ །དཔའ་བའི་སྟོབས་ཀྱིས་ཤུགས་འཆང་གཉེན་བཅས་བཏུལ། །གཟི་བརྗིད་
གྲགས་སོགས་སྐྱེས་རབས་མཐའ་ཡས་པའི། །བྱང་ཆུབ་སེམས་དཔའ་རྣམས་ལ་གསོལ་བཏབ་མཐུས། །བདག་ཀྱང་དེང་ནས་བྱང་ཆུབ་མ་ཐོབ་བར། །ཁྱོད་ཀྱི་མཛད་པ་ཇི་བཞིན་སྤྱོད་གྱུར་
།བྱང་ཆུབ་ཆེན་པོས་གོ་འཕང་ཐོབ་པར་ཤོག །ཅེས་པ་འདི་ཉིད་འཇམ་པའི་དབྱངས་ངག་དབང་སངས་རྒྱས་རྡོ་རྗེའི་གསུང་གི་གསང་བ་ཉིད་གསོལ་འདེབས་སུ་བརྒྱུད་ཏེ་ཅུང་ཟད་བཀླག་བདེར་བགྱིས་པ་འདི་ཡང༌། རབ་བྱུང་
ཚེས་ཀྱི་ནང་ཚན་ཡོངས་འཛིན་ཅེས་པ་ཆུ་བྱི་ལོར་བྱམས་དགོན་རྣམ་རྒྱལ་ཐེག་ཆེན་གླིང་དུ་དབྱར་གནས་ཐོག་མར་འཛུགས་སྐབས་མཁན་མིང་འཛིན་པ་༧ གདོང་བཙུན་དྷརྨ་ཤྲཱི ས་ཞབས་ཏོག་ཏུ་བགྱིས་པ་སུ་ཛ་ཡནྟུ།། ༈ སྟོན་པ་
ཤཱཀྱའི་རྒྱལ་པོ་སྐྱེས་རབས་དང་བཅས་པ་ལ་གསོལ་བ་འདེབས་པ་ཚངས་པའི་སྒྲ་དབྱངས་ཞེས་བྱ་བ། ན་མོ་ཤཱཀྱ་མུ་ན་ཡེ། དང་པོ་ཐུགས་བསྐྱེད་བར་དུ་ཚོགས་ཆེན་བསགས། །མཐར་ཐུག་བླ་མེད་རྫོགས་པའི་བྱང་

།ཆུབ་བརྙེས། །མཐའ་ཡས་ཡོན་ཏན་ཀུན་གྱི་གཏེར་གྱུར་པ། །མཉམ་མེད་དྲང་སྲོང་ཆེན་པོ་ལ་ཕྱག་འཚལ། །ཚངས་སྲས་ཤི་བའི་འདྲེན་པ་ཀོ་སའི༄༅།
༴ བདག །ཚོགས་དཔོནགཉིས་དང་རི་བོང་ཨ་ག་ཏི། །བྱམས་སྟོབས་ཐམས་ཅད་སྒྲོལ་དང་མཆོད་སྦྱིན་བྱེད། །སྦྱིན་པའི་ཕར་ཕྱིན་མཚོན་རྣམས་ལ་ཕྱག་འཚལ། །ལྷ་དབང་བྲམ་ཟེ་ཤི་བའི་
རྒྱལ་པོ་དང༌། །ལེགས་པར་ཕར་ཕྱིན་ཉ་སྲེག་མཆོད་སྦྱིན་བརྒྱ། །ཕྱུག་པོའི་བུ་དང་དཀའ་ཐུབ་ཅན་ཚོང་དཔོན། །ཚུལ་ཁྲིམས་ཕར་ཕྱིན་མཚོན་རྣམས༴ གཙུག་ཕུད་ངང་པ་ཀུན་ཏུ་བྱང་ཆུབ་
ཆེ༑ །སྤྲེའུ་ཤ་ར་བྷ་དང་རུ་རུ་དང་། །སྤྲེལ་རྒྱལ་བཟོད་སྨྲ་ཚངས་དབང་གླང་པོ་མཆོག །བཟོད་པའི་ཕར་ཕྱིན་མཚོན་རྣམས༴ ཟླ་བ་ལྕགས་ཀྱི་ཁྱིམ་སྐྱེས་མ་ཧེ་དང༌། །ཤིང་རྟ་སེང་གེ་ངང་
དཔོན་གསེར་མདོག་དང༌། །ཀུནྡྷ་བསོད་ནམས་སྟོབས་དང་གྲགས་པ་འོད། བརྩོན་འགྲུས་ཕར་ཕྱིན་མཚོན་རྣམས༴ ཁྱིམ་བདག་དབེན་དགའ་སྒྲོན་སྣང་རི་བོང་ལུས། །ཀུན་ཏུ་གོ་འབྱེད་
》 ཁྱེའུ་གཉིས་བརྟེན་བྱིན། །བདེ་བྱིན་སྙན་འོད་ཆུ་སྐྱེས་འཇིག་རྟེན་དགའ། །བསམ་གཏན་ཕར་ཕྱིན་མཚོན་རྣམས༴ ཚངས་བྱིན་ཆོས་འཚོལ་བུ་མོ་ཡེ་ཤེས་ལྡན། །ཆུ་འབེབས་མེ་ལོང་གདོང་

དང་གནག་ལྷས་སྐྱེས། །ཞི་བློ་རྔ་དང་ཆུ་སྲེག་ཤེས་སྣ་ཚོགས། །ཤེས་རབ་ཕར་ཕྱིན་མཚོན་རྣམས༴ སྙིང་རྗེ་ཅན་གཉིས་ཁྱེའུ་ཀརྨ་དང༌། །བརྒྱ་བྱིན་ལེགས་སྣང་ལྐུག་འཕྱེ་གར་མཁན
མོ༑ །ངནུ་ཀླུ་རྒྱལ་སེངྒེ་ཁྱེའུ་སྤྲིན། །ཐབས་མཁས་ཕར་ཕྱིན་མཚོན་རྣམས༴ འོད་ལྡན་བྲམ་ཟེ་སྒྲ་བསྒྲགས་རྒྱན་པོ་བ། །དེས་པའི་གཟུགས་ཅན་ཐལ་དཀར་འཆར་ཀ་དང༌། །ནོར་ཅན་ཟླ་
དགའ་ནམ་མཁའ་དཔལ་གྱི་སྡེ། །སྨོན་ལམ་ཕར་ཕྱིན་མཚོན༴ སྙིང་སྟོབས་ཆེན་པོ་ཟླ་འོད་ཤི་བའི་རྒྱལ། །རྩིབས་ཀྱི་མུ་ཁྱུད་རྟགས་བརྙེས་སེང་དད་དཔོན། །ནོར་བཟང་སུ་ཤ་དེ་བ་བསོང
ནམས་སྟོབས། །སྟོབས་ཀྱི་ཕར་ཕྱིན་མཚོན་རྣམས༴ འོད་བཟང་ཕྱི་མཐའ་སྒྲུབ་མཁས་ཏོག་གི་བློ། །སྔོ་བསང་ཉི་ཕྲེང་སྤོང་བ་རྔ་བོང་དང༌། །མུ་ཁྱུད་ཨུ་པལ་དཔའ་སྟོབས་གཟི་བརྗིད་
གྲག །ཡེ་ཤེས་ཕར་ཕྱིན་མཚོན་རྣམས༴ འཕོ་དང་ལྷུམས་ཞུགས་བལྟམས་ཞིང་བཟོ་ལ་སྦྱངས། །རོལ་རྩེད་ངེས་འབྱུང་དཀའ་སྤྱད་ཤིང་དྲུང་གཤེགས། །བདུད་བཅོམ་བྱང་ཆུབ་ཆོས་
གསུང་མྱ་ངན་འདས། །བཅུ་གཉིས་མཛད་སྟོན་ཐུབ་དབང་ལ་ཕྱག་འཚལ། །དེ་ལྟར་ཁྱོད་ཀྱི་བྱང་ཆུབ་སྤྱོད་པ་ཡིས། །དོན་གཉིས་གྲུབ་ཅིང་སངས་རྒྱས་དེ་བཞིན་དུ། །བདག་ཀྱང་བླ་མེད་

༄༅། །སྤྱད་པ་སྤྱོད་བྱེད་ཅིང༌། །བདེ་གཤེགས་གོ་འཕང་མྱུར་ཐོབ་བྱིན་གྱིས་རློབས། །གང་ཞིག་བསྟོད་པའི་དགེ་བ་རབ་དཀར་འདིས། །འགྲོ་རྣམས་ཟུག་རྔུའི་གདུང་བ་
༴ བསིལ་བྱས་ནས། །དྲི་མེད་མཐུ་བྱིན་བདུད་རྩིའི་ཟེར་ཕྲེང་གིས། །བསྟན་དང་དེར་འཛིན་ཀུནྡའི་ཚལ་རྒྱས་ཤོག །ཅེས་སྟོན་པ་ཤཱཀྱའི་རྒྱལ་པོ་སྐྱེས་རབས་དང་བཅས་པ་ལ་གསོལ་བ་འདེབས་པའི་ཚིག་ཕྲེང་འདི་
ཡང་༑ ད་རི་དྲཔ་ཤཱཀྱའི་དགེ་སྦྱོང་འདུལ་འཛིན་པ། ངག་དབང་བསྟན་འཛིན་བློ་གྲོས་ཀྱིས། རང་ལོ་བསྒྲང་བྱ་ཉེར་གསུམ་གྱི་ཐོག་ཏུ་གནས་པ་ཤིང་མོ་གླང་ལོ་ཆུ་སྟོད་ཟླ་བའི་དཀར་ཕྱོགས་རྫོགས་པ་གསུམ་པའི་ཚེས་ལ་གཟིམ་སྤྱིར་བདེ་ཆེན་དགའ་
ཚལ་དུ་སྦྱར་བ་ཛ་ཡནྟུ།། ༈ དེ་བཞིན་གཤེགས་པ་ལ་ཆོ་འཕྲུལ་ཆེན་པོའི་སྒོ་ནས་བསྟོད་པ་དད་པའི་པདྨོ་ཕྱོགས་བརྒྱར་སྤྲོ་བའི་ཉི་མ་ཞེས་བྱ་བ་ནི། ན་མོ་བྷ་ག་ཝ་ཏེ་མུ་ནི་ཨིནྡྲ་ཡ། །རྨད་བྱུང་མཛད་པ་དཔག་མེད་
ནི༑ །གང་གིས་ཐོས་པའང་དགེར་མཛད་པ། །མཉམ་མེད་ཐུབ་པའི་དབང་པོ་ལ། །ཡོན་ཏན་དྲན་པས་བསྟོད་པར་བགྱི། །ཚེས་གཅིག་རྒྱལ་པོ་གསལ་རྒྱལ་མཆོད། ྋ །ཕྱག་གིས་ཚོམ་ཤིང་
༈ ས་ལ་བཙུགས། །བླ་མེད་ངོ་མཚར་དང་ལྡན་པའི། །དེ་བཞིན་གཤེགས་ལ་ཕྱག་འཚལ་ལོ། །ཚེས་གཉིས་རྒྱལ་པོ་ཨུ་ཏྲས་མཆོད། །གཡས་གཡོན་གཉིས་སུ་རི་བོ་སྤྲུལ། །བླ་མེད་ངོ་

མཚར་དང་ལྡན་པའི། །དེ་བཞིན་གཤེགས་ལ་ཕྱག་འཚལ་ལོ། །ཚེས་གསུམ་རྒྱལ་པོ་ཤུན་ཙས་མཆོད། །ཞལ་བཤོས་ཆུ་ལས་མཚོ་རྫིང་གྱུར། །བླ་མེད་ངོ་མཚར༴ དེ་བཞིན་གཤེགས་
ཀྟྲིལ༴ ཚེས་བཞི་ཨིནྡྲ་ཝར་མས་མཆོད། །རྫིང་བུ་ངོས་ནས་ཡུར་བ་དོད། །བླ་མེད་ངོ་མཚར༴ དེ་བཞིན་གཤེགས་ལ༴ ཚེས་ལྔ་ཚངས་བྱིན་རྒྱལ་པོས་མཆོད། །ཞལ་འཛུམ་འོད་ཟེར་
ཕྱོགས་བཅུར་འཕྲོས། །བླ་མེད་རྫུ་འཕྲུལ༴ དེ་བཞིན་གཤེགས་ལ༴ ཚེས་དྲུག་ལིཙྪ་བི་རྣམས་མཆོད། །འཁོར་འདུས་གཅིག་སེམས་གཅིག་གིས་ཤེས། །བླ་མེད་རྫུ་འཕྲུལ༴
བཞིན་གཤེགས་ལ༴ ཚེས་བདུན་ཤཱཀྱའི་རིགས་ཀྱིས་མཆོད། །སྟོན་པའི་འཁོར་ལོ་སྒྱུར་རྒྱལ་སྤྲུལ། །བླ་མེད་མཛད་པ༴ དེ་བཞིན་གཤེགས་ལ༴ ཚེས་བརྒྱད་ལྷ་དབང་བརྒྱ་བྱིན
མཆོད༑ །མུ་སྟེགས་སྟོན་པ་དྲུག་པོ་བཏུལ། །བླ་མེད་མཛད་པ༴ དེ་བཞིན་གཤེགས་ལ༴ འདི་ཡན་འགྲན་ཟླ་དང་བཅས་པ། དེ་ནས་འགྲན་ཟླ་བྲལ་བའི་ཆོ་འཕྲུལ་ནི། ཚེས་དགུ་ཚངས་པ་ཆེན་པོས་
མཆོད༑ །སྐུ་ལུས་ཚངས་པའི་འཇིག་རྟེན་མཉམ། །བླ་མེད་མཛད་པ༴ དེ་བཞིན་གཤེགས་ལ༴ ཚེས་བཅུ་རྒྱལ་པོ་བཞི་ཡིས་མཆོད། །སྐུ་ལུས་འོག་མིན་བར་དུ་སླེབས། །བླ་མེད་ཡ་

མོ།༄༅། །མཚན༴ དེ་བཞིན་གཤེགས་ལ༴ བཅུ་གཅིག་མགོན་མེད་ཟས་སྦྱིན་མཆོད། །སྐུ་ནི་མི་སྣང་འོད་ཀྱིས་ཁྱབ། །བླ་མེད་ཡ་མཚན༴ དེ་བཞིན་གཤེགས་
ལ༴ བཅུ་གཉིས་ཁྱིམ་བདག་ཙིན་དཱས་མཆོད། །འཁོར་འདུས་གཅིག་སེམས་གཅིག་གིས་ཤེས། །བླ་མེད་ཡ་མཚན༴ དེ་བཞིན་གཤེགས་ལ༴ བཅུ་གསུམ་སླར་ཡང་ཤུན་ཙིས་
མཆོད༑ །ལྟེ་བའི་འོད་བྱུང་སྤྲུལ་སྐུས་ཁྱབ། །བླ་མེད་ཆོ་འཕྲུལ༴ དེ་བཞིན་གཤེགས་ལ༴ བཅུ་བཞི་སླར་ཡང་ཨུ་ཏྲས་མཆོད། །མེ་ཏོག་གཏོར་བས་ཤིང་རྟར་གྱུར། །བླ་མེད་ཆོ་
འཕྲུལ༴ དེ་བཞིན་གཤེགས་ལ་ཕྱག་འཚལ་ལོ། བཅོ་ལྔར་གཟུགས་ཅན་སྙིང་པོས་མཆོད། །རོ་བརྒྱས་ཟས་ཀྱིས་སྣོད་རྣམས་བཀང༌། །དེ་ལྟར་ཆོ་འཕྲུལ་སྟོན་མཛད་པའི། །དེ་བཞིན་
གཤེགས་ལ་ཕྱག་འཚལ་ལོ། །འདི་ལྟར་བསྟོད་པའི་དགེ་བ་ནི། །མི་ཟད་བླ་མེད་ནམ་མཁའི་མཛོད། །དེ་ཡིས་བདག་གཞན་མ་གྱུར་འགྲོ། །བྱང་ཆུབ་ཐོབ་པའི་རྒྱུར་གྱུར་ཅིག །ཅེས་བདག་
༤ ཅག་གི་སྟོན་པ་ལ་ཆོ་འཕྲུལ་ཆེན་པོའི་སྒོ་ནས་བསྟོད་པ་འདི། གདོང་གི་བཙུན་པ་ངྷརྨ་ཤྲཱི་ས་མུ་དྲས་རང་ལོ་སུམ་ཅུར་སོན་པ་ཨ་གི་ར་ཡི་ལོ་ཆོ་འཕྲུལ་ཟླ་བའི་དཀར་ཕྱོགས་རྫོགས་པ་གསུམ་པའི་གྲལ་ཚེས་ཀྱི་ཉིན་རྣམ་རྒྱལ་ཐེག་མཆོག་གླིང་གི་གཙུག་ལག

ཁང་དུ་སྦྱར་བ་ཀུན་དུ་དགེ་བར་གྱུར་ཅིག། ༈ དེ་ལ་མཛད་པ་བཅུ་གཉིས་ཀྱི་སྒོ་ནས་བསྟོད་པ་མོས་པའི་ཀུནྡ་རྣམ་པར་རྒོད་པའི་ཟླ་འོད་གསར་པ་ཞེས་བྱ་བ། བདག་ཅག་སྟོན་པ་མཉམ་མེད་ཤཱཀྱའི་ཏོག །དེང་འདིར་ཐ་
མའི་སྐྱེ་བ་བཟུང་བའི་ཚེ། །དགའ་ལྡན་གནས་སུ་རྒྱལ་ཚབ་བྱམས་མགོན་བཀོད། །ཐལ་དཀར་ཟོལ་གྱི་འཛམ་བུའི་ལྗོངས་འདིར་འཕོས། །བུ་རམ་ཤིང་པའི་རྒྱལ་རིགས་ཟིལ་དངར་
དང་༑ །ལྷན་ཅིག་སྒྱུ་འཕྲུལ་ཆེན་མོའི་ལྷུམས་སུ་ཞུགས། །ལུམྦིའི་ཚལ་དུ་ལྷ་ཀླུའི་ཞབས་འབྲིང་བཅས། །མཚན་དཔེའི་དཔལ་ནི་རྩིབས་ལོག་གཡས་བརྟོལ་བལྟམས། །འཇིག་རྟེན་མེས་
པོའི་ཁེངས་པ་འཕྲོག་བྱེད་པའི། །སྒོ་གསུམ་བཟོ་ཡི་གནས་ལུགས་ཀུན་ལ་སྦྱངས། །སྲད་མེད་བུ་ཡི་སྟོབས་ནི་བྱེ་བ་བརྒྱས། །ནམ་ཡང་མི་མཚོན་སྒྱ་སྩལ་རོལ་རྩེད་བསྒྱར། །སྐྱེ་རྒ་ན་
འཆིས་སྐྱོ་ནས་ངེས་འབྱུང་གིས། །མཁར་འཕགས་རྣམ་དག་རྟེན་དྲུང་རབ་ཏུ་བྱུང་། །ལོ་དྲུག་ནཻརཉྫནའི་ཀློང་འགྲམ་དུ། །དཀའ་སྤྱད་དྲག་པོ་རབ་མཐའི་བསམ་གཏན་བརྙེས། །འདི་མན་ལྷ་
ལས་ཕུལ་བྱུང་བའི་མཛད་པའོ།། གྲངས་མེད་གསུམ་གྱི་སྤྱོད་པ་མཐར་ཕྱིན་ཏེ། །བྱང་ཆུབ་ཤིང་དྲུང་གླང་པོའི་འགྲོས་ཀྱིས་གཤེགས། །ཕུང་པོ་ཉོན་མོངས་འཆི་བདག་ལྷ་བུའི་བདུད། །ཁྲག་ཁྲིག་་

༄༅། །བྱེ་བའི་དཔུང་དང་བཅས་པ་བཅོམ། །སྒྱུ་མ་དཔའ་བར་འགྲོ་དང་རྡོ་རྗེ་ལྟའི། །ཏིང་ངེ་འཛིན་ལ་མཉམ་བཞག་མངོན་སངས་རྒྱས། །ཝཱ་རཱ་ཎཱ་སཱི་ལ་སོགས་གནས་ཎྜཱབསྟོད་
ཨུ རྣམས་སུ། །གདུལ་བྱའི་བློ་བསྟུན་ཐེག་མཆོག་ཆོས་འཁོར་བསྐོར། ྋ།རྟག་འཛིན་རི་བོ་བསྙིལ་བའི་དོན་གྱི་སླད། །གྱད་ཡུལ་མྱང་འདས་སྐུ་གདུང་རྒྱས་པར་གྱུར། །དེ་ལྟར་མཛད་པ་མཆོག་ཋ
ལ་གུས་པའི་བློས། །གསོལ་བ་བཏབ་མཐུས་བསྟན་དར་བསྟན་འཛིན་རྒྱས། །སེམས་ཅན་བདེ་སྐྱིད་འཁོར་བ་ལས་གྲོལ་ནས། །བདག་གཞན་འགྲོ་ཀུན་ཀུན་མཁྱེན་མྱུར་ཐོབ་ཤོག །ཅེས་པ་
35
འདི་ནི་མདོ་ཁམས་གདོང་སྟོད་ཀྱི་བནྡེ་དྷརྨ་ཤྲཱིས་ཆུ་སྤྲེལ་ས་ག་ཟླ་བའི་དཀར་ཕྱོགས་སྟོང་པ་དང་པོའི་གྲལ་ཚེས་ལ་གསང་ལྗོངས་སྟོད་དུ་བཞག་པའི་སྐབས་སྣ་ཚོགས་རེག་བྱའི་ལྡིང་ཁང་གི་སྐྱབས་སུ་བྲིས་པ་དགེའོ། །དགེའོ།
།དགེའོ།། ༈ སྒྱུ་འཕྲུལ་སྲས་ཀྱི་སྐྱེས་རབས་ལས་ཆ་ཙམ་བསྔགས་པ་མེ་ཏོག་པདྨ་དཀར་པོའི་ཆུན་པོ་ཞེས་བྱ་བ་ནི། མཉམ་མེད་སྲིད་ཞི་འདྲེན་པ་གཅིག་པུ་པ། །ཐུབ་མཆོག་ཟས་གཙང་སྲས་ལ་གུས་བཏུད་
ནས༑ །འདུལ་བ་གནས་མལ་གཞི་ལས་ལེགས་སྲུང་པའི། །སེམས་ཅན་བཞི་ཡི་གླིང་གཞི་འཆད་པར་བྱ། །སྔོན་ཚེ་ཝཱ་རཱ་ཎ་སཱིའི་ཡུལ་ལྗོངས་སུ། །རྒྱལ་པོ་ཚངས་བྱིན་འཇིག་རྟེན་སྐྱོང་བའི་

ཚེ༑ །ཀཱ་ཤའི་ནགས་ཚལ་མཛེས་ཤིང་ཉམས་དགའ་བར། །སྙིང་རྗེའི་བདག་ཉིད་སེམས་ཅན་བཞི་གནས་ཏེ། །གོང་སྲེག་ཐུབ་དབང་རི་བོང་ཤཱ་རིའི་བུ། །སྤྲེའུ་མོའུ་འགལ་གླང་པོ་ཀུན
དགའ་བོ། །དེ་དག་མཛའ་ཞིང་གཤིན་པའི་ངང་ཚུལ་ཡང༌། །ཟླ་བ་ཀུ་མུད་ལྟ་བུར་རྣམ་པར་གནས། །ན་ཚོད་གཞོན་པས་རྒན་ལ་བསྙེན་བཀུར་ཆེ། །གསོད་རྐུ་འདོད་ལོག་རྫུན་ཆང་རྣམ་པ་
ལྔ༑ །གཏན་དུ་བསྲུང་ཞིང་རང་རང་རིགས་མཐུན་གྱི། །འགྲོ་ལའང་ཆོས་བསྟན་སྡིག་ལས་ལྡོག་གྱུར་ཏེ། །ཡུལ་དེར་བཀྲ་ཤིས་བདེ་སྐྱིད་ཕུན་སུམ་ཚོགས། །རྫོགས་ལྡན་དཔལ་གྱི་ལང་ཚོ་
བརྡོལ་བར་གྱུར། །ཡུལ་དེའི་རྒྱལ་བློན་བཙུན་འབངས་ཐམས་ཅད་ཀྱིས། །རང་རང་དགེ་བའི་མཐུ་ལས་བྱུང་བར་སེམས། །དེ་ཚེ་རིལ་བས་ལག་བྲེལ་དྲང་སྲོང་ནི། །མངོན་ཤེས་ལྔ་ལྡན་
ཞིག་གིས་འདི་སྐད་དུ། །ཁྱེད་ཅག་གང་གི་རྒྱུ་ལས་མ་འཚལ་ཞེས། །ཀཱ་ཤིའི་སེམས་ཅན་བཞི་ཡི་ཚུལ་བཤད་པས། །རྒྱལ་བློན་འབངས་ཀྱི་ཁྲིམས་ལ་འགོད་འགྱུར་ཞིང༌། །འཕྲལ་ཡུན་
དགེ་བའི་དོན་ཆེན་གྲུབ་པར་གྱུར། །དུད་འགྲོ་རྣམས་ཀྱང་ཁྲིམས་ལ་བསྲུང་བྱེད་ན། །དལ་འབྱོར་བཅོ་བརྒྱད་ཚང་བས་ལྟ་ཅི་ཞིག །སྟོན་པས་ཁྲིམས་ནི་འགྲོ་བ་སྤྱི་ལ་བཅས། །འགྲོ་དྲུག་གང་

| ༄༅། །གིས་བསྲུང་ཡང་ཕན་ཡོན་དང༌། །ཉམས་ན་ཉེས་པ་དག་ཀྱང་དེ་བཞིན་ཏེ། །བསླབ་དང་ཡེ་ཤེས་རྒན་རིམ་གཙོ་བོ་སོགས། །དགོས་དོན་ཆེ་ཕྱིར་གཟིགས་ཤིང་
སྤྱད་པར་འོས། །ཅེས་དང༌། སྔོན་ཚེ་ཐུབཔ་ནེ་ཙོ་སྨྲ་མཁན་གྱུར། །གནས་ཁང་ལ་བབ་ཚངས་བྱིན་ཆོས་ལ་བསྒྱུར། །ངང་པའི་རྒྱལ་པོར་གྱུར་ཚེ་འཁོར་ལྔ་བརྒྱ། །ཡུལ་ཁམས་བཅས་པ་
དགེ་ལ་བཀོད་པའི་ཚུལ། །དཀར་འཇམ་ངོ་རར་འདྲེན་བྱེད་དཔལ་དུ་དྲངས། །དེ་ལྟར་རྒྱལ་བའི་མཛད་པ་རྨད་བྱུང་ལ། །ལྷན་ཅིག་གུས་པས་རྗེས་སུ་ཡི་རང་ཞིང་། །མོས་པས་ཐལ་མོ་སྤྱི་
བོར་ཟུམ་བྱས་ན། །དེ་ཡང་བྱང་ཆུབ་ལམ་ལས་ཕྱིར་མི་ལྡོག །དེ་ལྟར་དགེ་རྩ་ཆེན་པོར་འགྱུར་མཐོང་ནས། །རྟོགས་བརྗོད་ཡལ་འདབ་དང་བཅས་བཀོད་པའི་དགེས། །བདག་དང་མཐའ་
༈ བསྟན་པའི་གཏད་རབས་བདུན་གྱི་གསོལ་འདེབས་ནི། ན་མོ་ཤཱ ཀྱ་མུ་ནེ་ཨིནྡྲ་ཡེ། །སྟོན་པའི་ཡས་སེམས་ཅན་མ་ལུས་པ། །བླ་མེད་བྱང་ཆུབ་མྱུར་ཐོབ་རྒྱུར་གྱུར་ཅིག །ཅེས་དྷརྨ་ཤྲཱིས་སོ།།
༈རྒྱལ་ཚབ་འོད་སྲུང་ཆེན་པོའི་ཞབས། །ཀུན་དགའ་བོ་དང་ཤ་ནའི་གོས་ཅན་དང༌། །ཉེར་སྦས་དྷཱི་ཏི་ཀ་དང་ནག་པོའི་མཚན། །ལེགས་མཐོང་དང་བཅས་བསྟན་པའི་གཏད་རབས་141

བདུན༑ །གཞན་ཡང་གནས་བསྟན་དགྲ་བཅོམ་བསྒྲངས་ཡས་པ། །གསུང་རབ་རིན་ཆེན་སྒྲོམ་གྱི་ཁ་འབྱེད་ཅིང༌། །བསླབ་གསུམ་ནོར་བུའི་གཏེར་ཆེན་མ་ལུས་པ། །མི་ཕྱེད་དད་པའི་ཡིང
ཀྱིས་གསོལ་འདེབས་ན། །མི་མཐུན་སྙིགས་མའི་རྒུད་པ་ཀུན་ཞི་ཞིང་། །བསྟན་དང་བསྟན་འཛིན་བཤད་སྒྲུབ་དབྱར་མཚོ་རྒྱས། །སྣོད་བཅུད་རྫོགས་ལྡན་གསར་པའི་དཔལ་ལ་སྤྱོད། །འགྲོ་
ཀུན་ཐུབ་དབང་གོ་འཕང་ཐོབ་པར་ཤོག །ཅེས་མདོ་སྟོད་རྣམ་རྒྱལ་ཐེག་ཆེན་གླིང་གི་གཙུག་ལག་ཁང་དུ་བསྟན་འགྲོར་སྨན་སླད། རབ་ཚེས་ཡོངས་འཛིན་གྱི་ལོ་ཆུ་སྟོད་ཟླ་བའི་ཡར་ཚེས་བཅོ་ལྔ་བདག་ཅག་གི་སྟོན་པས་བདེན་བཞིའི་ཆོས་
འཁོར་བསྐོར་བའི་དུས་སྟོན་ལ་བབ་པ་ན། མཁན་པོའི་བླ་དག་འཆང་བ་ངག་དབང་བསྟན་འཛིན་བློ་གྲོས་ཀྱིས་གསོལ་བ་བཏབ་པའི་དགེ་བར་རྒྱལ་བསྟན་རིན་པོ་ཆེ་ཕྱོགས་དུས་ཀུན་ཏུ་བི་ཛ་ཡནྟུ། གནས་དུས་མཆོད་རྟེན་བརྒྱད་ཀྱི་བསྟོད་པ་ངོ་འཚར་
རྣམ་པར་རྒྱལ་བའི་ཁང་བཟང་ཞེས་བྱ་བ། ན་མོ་ཤཱཀྱ་མུ་ན་ཨིནྡྲ་ཡ། མིག་སྟོང་ལྡན་དང་མགྲིན་སྔོན་གསེར་མངལ་ཅན། །ལུས་མེད་གོམ་གསུམ་སྣོན་སོགས་རལ་པའི་རྩེར། །ཞབས་ཀྱི་ཆུ་སྐྱེས་
གསེར་འཁོར་རྩིབས་སྟོང་པ། །བཀོད་མཁས་བུ་རམ་ཤིང་པ་ལ་ཕྱག་འཚལ། །གང་ཁྱོད་ལུམྦི་ནཱི་སའི་སྐྱེད་ཚལ་དུ། །བལྟམས་ཚེ་དགེ་ལེགས་མཚན་མའི་ལྟས་ཆེན་པོའི། །པདྨའི་ཚོགས་

། ༄༅། །རྣམས་སྤུངས་པའི་མཆོད་རྟེན་ནི། །སེར་སྐྱའི་གནས་སུ་མཆོད་པ་དེར་ཕྱག་འཚལ། །ཛམྦུའི་ཤིང་དྲུང་བསམ་གཏན་རྫིང་ཞུགས་ནས། །འཁོར་བའི་རྒྱ་མཚོ་
མཐའ་མེད་ལས་བརྒལ་ཏེ། །བྱང་ཆུབ་བླ་མེད་བརྙེས་པའི་མཆོད་རྟེན་ནི། །རྡོ་རྗེ་གདན་དུ་མཆོད་པ་དེར་ཕྱག་འཚལ། །ཚངས་སོགས་གདུལ་བྱ་རིགས་ཅན་མོས་པའི་ངོར། །དམ་པའི་ཆོས་
ཀྱི་འཁོར་ལོ་བསྐོར་བའི་ཚེ། །བཀྲ་ཤིས་སྒོ་མང་ལྡན་པའི་མཆོད་རྟེན་ནི། །ཝཱ་རཱ་ཎ་སཱིར་མཆོད་པ་དེར་ཕྱག་འཚལ། །ཡུམ་གྱི་ཆེད་དུ་སུམ་རྩེན་གནས་གཤེགས་ནས། །ཆོས་གསུངས་རི་
༈ དབང་རིན་ཆེན་ཐེམ་སྐས་ལ། ། ལྷ་ནས་གླིང་འདིར་བབས་པའི་མཆོད་སྡོང་ནི། །གསལ་ལྡན་གྲོང་ཁྱེར་མཆོད་པ་དེར་ཕྱག་འཚལ། །མུ་སྟེགས་སྟོན་པ་སྡེ་དྲུག་ལ་སོགས་པ། །བདུད་སྡེའི་
ཚོགས་རྣམས་ཆོ་འཕྲུལ་ཆེན་པོ་ཡིས། །བཏུལ་ཚེ་མངོན་པར་འཕགས་པའི་མཆོད་རྟེན་ནི། །གཉེན་དུ་ཡོད་པར་མཆོད་པ་དེར༴ གཡོན་ཅན་གྱིས་དཀྲུགས་དགེ་འདུན་བྱེད་པ་
བྷཱ སླར༑ །མཆོག་ཟུང་ཐུགས་རྗེའི་ཆོས་ཆར་ཕབ་མཛད་ནས། །བཟླུམ་པར་གྱུར་ཚེ་མཆོད་པའི་རྟེན་མཆོག་གང༌། །རྒྱལ་པོའི་ཁབ་ཏུ་མཆོད་པ་དེར༴ ཡང་དག་གཤེགས་བཞུགས་མཚན་མ་

ལས་འདས་ཀྱང༌། །སྣང་ཚུལ་སྐྲ་ཚེ་རིང་དུ་བྱིན་རླབས་ཤིང༌། །རྣམ་པར་རྒྱལ་བ་ཞེས་བྱའི་མཆོད་རྟེན་ནི། །ཡངས་པ་ཅན་དུ་མཆོད་པ་དེར༴ འཕགས་པའི་ཡུལ་གྱི་བྱང་ཕྱོགས་གྱད་ཡུལ་
ཧྰུཾ ན༑ །རྩྭ་མཆོག་གྲོང་གི་སཱ་ལའི་ཤིང་དྲུང་དུ། །ཡོངས་སུ་མྱ་ངན་འདས་པའི་མཆོད་རྟེན་ནི། །རྩྭ་ཅན་ལྗོངས་སུ་མཆོད་པ་དེར༴ དེ་ལྟར་བདེ་གཤེགས་བལྟམས་ནས་མྱང་འདས་
བར༑ །གནས་ཆེན་བརྒྱད་དུ་ཐུབ་པའི་མཆོད་རྟེན་བརྒྱད། །ཚོགས་བསགས་ཞིང་དུ་གང་ན་བཞུགས་གྱུར་པ། །དེ་དག་ཀུན་ལའང་གུས་པས་ཕྱག་འཚལ་ལོ། །དགེ་བ་འདི་དང་རང་གཞན་
ལེགས་བྱས་མཐུས། །སྒྲིབ་བྱང་ཚོགས་རྫོགས་སོ་སོའི་ཡོན་ཏན་སྨིན། །བསྟན་དང་འགྲོ་བའི་དོན་ཆེན་ཀུན་འགྲུབ་ནས། །རྣམ་པ་ཐམས་ཅད་མཁྱེན་པ་ཐོབ་གྱུར་ཅིག །ཅེས་སོ། །དེ་ལྟར་དེང་
སང་སྐུ་གདུང་ཆ་བརྒྱད་དུ་གྲགས་པ་ནི་བཤད་མ་ཐག་པ་དེ་རྣམས་ཡིན་ལ། གཞན་ཡང་བླ་མེད་རྒྱུད་སྡེ་རྣམས་ལས། བསིལ་བ་ཚལ་དུ་བདེ་བྱེད་བརྩེགས་པ་ལ་སོགས་པ་དུར་ཁྲོད་བརྒྱད་དུ་མཆོད་རྟེན་བརྒྱད་བཞུགས་པ་དང༌། རྒྱ་གར་ལྷོ་ཕྱོགས་
གྲོང་ཁྱེར་དཔལ་ཡོན་ཅན་དུ། དཔལ་ལྡན་འབྲས་སྤུང་རྒྱལ་བའི་མཆོད་རྟེན་ནམ། དཔལ་ལྡན་རྒྱུ་སྐར་གྱི་མཆོད་རྟེན་དང་། དུས་ཀྱི་འཁོར་ལོ་ནས་བཤད་པའི་ཡེ་ཤེས་མཆོད་རྟེན་དང་། ནུབ་ཕྱོགས་ཨོ་རྒྱན་གྱི་སྟེང་གི་ནམ་མཁར་བཞུགས་པའི་

།དཔལ་དུ་བ་ལྟ་བུའི་མཆོད་རྟེན་ནམ། རེག་པ་མེད་པའི་མཆོད་རྟེན་དང༌། བཞེངས་ཚུལ་གྱི་ཁང་བུ་བརྩེགས་པའི་མཆོད་རྟེན་དང༌། སྔ་འགྱུར་བའི་གཟུངས་ལས་རང་བཞིན་རྫོགས་པ་ཆེན་པོའི་བསྟན་པའི་༄༅།
བཙས་གསུམ་གྱི་ནང་གསེས་རྡོ་རྗེ་སེམས་དཔའི་ཐུགས་ཀྱི་མེ་ལོང་དུ་གྲགས་པའི་ཤེལ་གྱི་མཆོད་སྡོང་དང་། རྡོ་རྗེའི་སེམས་དཔའ་རྒྱུ་འཕྲུལ་དྲ་བ་གསང་བ་སྙིང་པོ་དེ་ཁོ་ན་ཉིད་རྣམ་པར་ངེས་པའི་རྒྱུད་རྒྱལ་ལས་བཤད་པའི་མཆོད་རྟེན་དང༌། མན་ངག་
གི་དབང་གིས་བྱང་ཆུབ་མཆོད་རྟེན་ལ་འཇམ་དཔལ་དུས་དགྲའི་དབང་པོའི་པུ་རི་དཀར་ནག་ཁྲ་བོ་དང༌། རིགས་གསུམ་མཆོད་རྟེན་ཞེས་པ་སོགས་དང༌། མདོར་ན་ལྷ་ཀླ་མི་ཡི་གནས་སུ་འོད་སྲུང་ལ་སོགས་སངས་རྒྱས་བྱང་སེམས་ཉན་རང་གི་མཆོད་
སྡོང་དབྱིབས་ཐ་དད་པ་ཅི་རིགས་བཞུགས་ངེས་པས་རེ་གཉིས་ལ་ཨ་འཐས་པར་བྱ་བ་མི་རིགས་སོ་ཞེས་འཕྲོས་དོན་ནོ། །ཞེས་པ་འདིའང་དཔལ་འབྲུག་པའི་ཆོས་སྡེ་ཆེན་པོ་མདོ་སྔགས་བཤད་སྒྲུབ་ཆོས་གླིང་གི་མཁན་རབ་ཁྲི་ཐོག་གཉིས་པའི་མིང་གི་
ཁྲལ་འཇལ། བྱམས་མེ་ཆོས་རྗེ་མཁན་པོ་ངག་དབང་བསྟན་འཛིན་བློ་གྲོས་སམ། གནས་སྐབས་སུ་ལྷ་མཆོག་སྤྲུལ་སྐུ་ལྔ་པར་སྒྲོ་བཏགས་པ་དེས་བྲིས་པ་སརྦ་ཐཱ་ལྱཱ་ཎཾ། ༈ འཕགས་པ་གནས་བརྟན་བཅུ་དྲུག་ལ་བསྟོད་པ་ཐུགས་རྗེའི་ཆུ་
༥ འཛིན་ཞེས་བྱ་བ། ས་གསུམ་འགྲོ་བའི་མཆོད་སྡོང་ལྷ་ཡི་ལྷ། །འཕགས་པའི་ཞབས་འབྲིང་ཉེ་རྒྱལ་དཔང་ནས་སྐྱེས། །ཟུར་གྱི་ཤེས་དང་མ་ཕམ་ནགས་ན་གནས། །ནག་པོ་རྡོ་རྗེ་མོའི་བུ་བཟང་པོ་

དང་༑ །གསེར་གྱི་བེའུ་གསེར་ཅན་ཤིང་ཤུན་ཅན། །སྒྲ་གཅན་འཛིན་དང་ལམ་ཕྲན་བསོད་སྙོམས་ལེན། །ལམ་ཆེན་ཀླུའི་སྡེ་སྦེད་བྱེད་མི་ཕྱེད་པ། །ཡོན་ཏན་དཔག་མེད་ཕྱག་མཚན་བཞེས་པ་
ནི༑ །དགྲ་བཅོམ་ཁྲི་དང་དྲུག་སྟོང་བཞི་བརྒྱའི་འཁོར། །དགེ་བསྙེན་ཆོས་འཕེལ་སྦྱིན་བདག་ཐང་ཛང་ཛང་། །ཟབ་དང་རྒྱ་ཆེའི་སྤྱན་མངའ་རྒྱལ་ཆེན་བཞི། །དེ་དག་ཀུན་ལ་གུས་པས་ཕྱག་
འཚལ་ལོ། །བསྟན་པ་བསྟན་འཛིན་རྒྱས་པར་བྱིན་གྱིས་རློབས། །ཞེས་པའང་ངག་དབང་ཆོས་དཔལ་རྒྱ་མཚོས་གསོལ་བ་བཏབ་པ་དགེའོ།། ༈ འཛམ་གླིང་མཛེས་བྱེད་རྒྱན་དྲུག་མཆོག་གཉིས་ལ་བསྟོད་པ་ཚངས་
པའི་དགྱེས་གླུ་ཞེས་བྱ་བ། སྲིད་ཞིའི་རྣམ་འདྲེན་སྟོན་མཆོག་ཟས་གཙང་སྲས། །བསྟན་པའི་གཏད་རབ་རིན་ཆེན་རྣམ་པ་བདུན། །ཟབ་མོ་ལྟ་བའི་སྲོལ་འབྱེད་ཀླུ་སྒྲུབ་སྙིང༌། །མཁོལ་བརྟུལ་མཛད་
བརྫུས་སྐྱེས་འཕགས་པ་ལྷ། །རྒྱ་ཆེན་སྤྱོད་པའི་འབྱུང་གནས་ཐོགས་མེད་རྗེ། །མངོན་པའི་སྡེ་སྣོད་གསལ་བྱེད་དབྱིག་གི་གཉེན། །ལྟ་བ་ངན་འཇོམས་ཕྱོགས་ཀྱི་གླང་པོ་ཆེ། །སྨྲ་བ་རྣམས་ཀྱི་
གཙུག་རྒྱན་ཆོས་ཀྱི་གྲགས། །ཆོས་འདུལ་བདུད་རྩིའི་བུམ་བཟང་ཡོན་ཏན་འོད། །བསླབ་གསུམ་ནོར་བུའི་བང་མཛོད་ཤཱ ཀྱ་འོད། །གཞན་ཡང་འཕགས་ཡུལ་པཎ་གྲུབ་ཇི་སྙེད་

༄༅། །དང༌།གངས་ལྗོངས་འཇིག་རྟེན་མིག་གྱུར་ཐམས་ཅད་ལ། །མི་ཕྱེད་སྙིང་ནས་གུས་པས་གསོལ་བ་འདེབས། །ཐུབ་བསྟན་རིན་ཆེན་དར་ཞིང་རྒྱས་པ་
༴ དང་༑ །འགྲོ་ཀུན་ཕན་བདེའི་དགེ་མཚན་རྒྱས་གྱུར་ཅིག །ཅེས་པའང་དབྱི་ཤོད་སྟག་ལུང་རི་བོ་ཆེའི་མངའ་རིས་མགོ་བ་བཀྲ་ཤིས་གྲོང་དུ་མེ་ཏོག་བསྡུ་བའི་སྐབས། དྷརྨ་ཤྲཱིས་གུས་པའི་གདུང་ཤུགས་དྲག་པོས་གསོལ་བ་བཏབ་པ་
དགེའོ།། ༈ འཕགས་ཡུལ་གྱི་མཁས་པ་ཆེན་པོ་རྨད་བྱུང་རྣམ་བཞི་ལ་བསྟོད་པ་ཨུ་དུཾ་ཝ་རའི་མེ་ཏོག་ཅེས་བྱ་བ། མངོན་པར་རྫོགས་སངས་རྒྱས་མཐུས་ཟབ་རྒྱས་ཀྱི། །ཆོས་ཆར་ཕབ་ལས་ཚོགས་མཆོག་
ཆེར་འཕེལ་ཞིང༌། །གདུལ་བྱའི་ཁམས་མཁྱེན་བྱང་ཆུབ་ཡོན་ཏན་རྫོགས། །ཕྲིན་ལས་མཁའ་ཁྱབ་ཤཱཀྱའི་རྒྱལ་པོ་འདུད། །རྒྱལ་བས་ལུང་བསྟན་ཤེས་བྱའི་ཆོས་ལ་མཁས། །ཕྱོགས་ལས་
རྣམ་པར་རྒྱལ་བའི་སྤོབས་པ་བརྙེས། །མཁའ་འགྲོས་རྗེས་བཟུང་ཐེག་ཆེན་རྒྱས་པར་མཛད། །དཔའ་བོའི་སྙན་པས་ས་གསུམ་ཁྱབ་ལ་འདུད། །ངོ་མཚར་གཏམ་བདུན་སྲིད་ཞིར་གྲགས་པའི་
༈ གཞི༑།འཇམ་དཔལ་རྣོན་པོས་ཡེ་ཤེས་སྣང་བ་བྱིན།།སྒྱུ་འཕྲུལ་རོལ་པས་མཁའ་ནས་ཆོས་སྟོན་པ། །ཞི་བ་ལྷ་ཞེས་རྒྱལ་སྲས་ཆེན་པོར་འདུད། །བསྟན་པའི་འཁོར་ལོས་སྐྱེ་བ་ལྔ་བརྒྱ་147

རུ༑ །བྱིན་གྱིས་བརླབས་པས་མཁྱེན་པའི་དཀྱིལ་འཁོར་རྒྱས། །མཁས་ཚུལ་གསུམ་གྱིས་བསྟན་པ་གསལ་བར་མཛད། །ཟླ་བ་གྲགས་ཞེས་ཀླ་ཀློའི་གཤེད་མར་འདུད། །སྒྲོལ་མས་རྗེས་
ཤྲཱྀ བཟུང་ཐུགས་རྗེ་ཆེན་པོ་ཡིས། །དགེ་བའི་བཤེས་མཛད་སྤོབས་པའི་གཏེར་སྒོ་གྲོལ། །ལུང་རིགས་སྨྲ་བ་ཀུན་གྱི་གཙུག་གི་རྒྱན། །ཙནྡྲ་གོ་མི་མཁས་པའི་དབང་པོར་འདུད། །གཞན་ཡང་
རྒྱལ་བའི་བསྟན་ལ་རྒྱལ་བ་བཞིན། །ལུང་རིགས་རྟོགས་པས་འཇིག་རྟེན་གསལ་མཛད་པ། །ས་སྟེང་འདིར་ནི་བྱོན་དང་འབྱོན་འགྱུར་བའི། །བ །ན་འཛིན་ཤིང་རྟ་ཆེན་པོ་ཡོངས་ལ་
འདུད༑ །རྨད་བྱུང་ཐུབ་བསྟན་བསྟན་པ་རིན་པོ་ཆེ། །ནམ་ཡང་མི་འགྱུར་འགྱུར་མེད་རྟག་བརྟན་ཅིང༌། །མཁས་གྲུབ་བསྟན་འཛིན་འཛིན་མར་ཁྱབ་གདལ་བས། །ཛམ་གླིང་ཡོངས་མཛེས་
མཛེས་པའི་དཔྱིད་གྱུར་ཅིག །རྒྱན་དྲུག་མཆོག་གཉིས་རྨད་བྱུང་རྣམ་པ་བཞིའི། །བཀའ་དྲིན་ཁྱད་པར་ཤེས་བྱེད་གང་གིས་འབྱེད། །དེ་ཕྱིར་བསྟོད་ཕྲེང་ཚར་དུ་དངར་བ་ཡི། །བྱེདཔོ་ངག་དབང་ཆོས་དཔལ་རྒྱ་མཚོའི་སྡེ། །དགེ་བས་
ཐུབ་བསྟན་རིང་མཚོའི་རྒྱུར་བསྔོའོ། །སུ་ཤྲཱི་ཡེ་བྷ་ཝ་ཏུ། གཞན་ཡང༌། མཚུངས་བྲལ་སྟོན་པའི་བསྟན་པ་གསལ་མཛད་པ། །སློབ་དཔོན་དཔའ་བོ་དཔལ་ལྡན་ཟླ་བ་གྲགས། །ཙནྡྲ་གོ་མི་རྒྱལ་སྲས་ཞི་

༄༅། །བ་ལྷ། །རྨད་བྱུང་རྣམ་པ་བཞི་ལ་གསོལ་བ་འདེབས། །ཞེས་པའང་ངོ༌།། ༈ གྲུབ་པའི་དབང་ཕྱུག་ཆེན་པོ་པཎ་ཆེན་བི་མ་མི་ཏྲ་ལ་གསོལ་བ་འདེབས་པ་བཻཌཱུའི་རྒྱུད་མངས་ཞེས་བྱ་
༄ བ། ན་མོ་གུ་རུ་བི་མ་མི་ཏྲ་ཡེ། ཕུན་སུམ་ཚོགས་པ་ཁ་ཆེའི་ཡུལ་དུ་འཁྲུངས། །རིག་པའི་གནས་མཆོག་མ་ལུས་ཐུགས་སུ་ཆུད། །འཕགས་པའི་ཡུལ་བཞུགས་བསྟན་པ་རིང་དུ་
བསྐྱངས༑ །དྲི་མེད་བཤེས་གཉེན་ཞབས་ལ་གསོལ་བ་འདེབས། །ཁྱད་པར་ཡོན་ཏན་བདུད་རྩིའི་དངོས་སྒྲུབ་བརྙེས། །ཀ་དག་གཞི་གནས་དབྱིངས་ཀྱི་དཀྱིལ་འཁོར་དུ། །ལྷུན་གྲུབ་ཡེ་ཤེས་
གདོད་མའི་བཙན་ས་ཟིན། །བི་མ་མི་ཏྲའི་ཞབས་ལ༴ དབུས་འགྱུར་ཚལ་དུ་མུ་སྟེགས་རྩོད་པ་ཟློག །གངས་ལྗོངས་འདི་ན་རྫོགས་པ་ཆེན་པོའི་དོན། །ཀུན་བཟང་ཐུགས་ཀྱི་བསྟན་པ་རྒྱས་
པར་མཛད། །བི་མ་མི་ཏྲའི་ཞབས་ལ༴ རིག་འཛིན་རྣམ་བཞིའི་ངོ་བོར་ལྷུན་གྲུབ་པས། །འཇའ་ལུས་འཕོ་ཆེན་རྡོ་རྗེའི་སྐུ་བརྙེས་ཏེ། །རི་བོ་རྩེ་ལྔར་ད་ལྟ་མངོན་སུམ་བཞུགས། །སྐལ་ལྡན་
༈ རྗེས་འཛིན་ཞབས་ལ་གསོལ་བ་འདེབས། །དེ་ལྟར་ཁྱེད་ལ་རྩེ་གཅིག་གསོལ་བཏབ་མཐུས། །བྱང་ཆུབ་སྒྲུབ་པའི་འགལ་རྐྱེན་ཀུན་ཞི་ནས། །མཐུན་རྐྱེན་ས་ལམ་ཡོན་ཏན་ཡོངས་སུ་

རྫོགས༑ །ཚེ་གཅིག་འཇའ་ལུས་འོད་སྐར་གྲོལ་བར་ཤོག །ཅེས་ཚངས་སྲས་ལྷ་ཡི་བཙུན་མོ། །རིག་པ་འཛིན་པ་དགྱེས་པའི་ཡུམ། ཟླ་བ་གསར་པའི་འཛུམ་འོད་ཅན། །རྣལ་འབྱོར་མ་ཨཱ་ཡུཿ དེ་ཝི་ནས་བཀྲ་ཤིས་པའི་རྟེན་དང་
བཅས་ཏེ་ཇི་ལྟར་བཀས་བསྐུལ་བ་བཞིན། བི་མ་ལའི་གྲུབ་མཐར་ཞུགས་པའི་མུ་ཏོ་བ་པདྨ་རང་གྲོལ་འོད་གསལ་གཟི་བརྗིད་རྩལ་གྱིས་བྲིས་ཏེ་ཕུལ་བ་སརྦ་དཱ་ཀ་ལྱ་ཎཾ་ཝནྟུ།། ༈ འཕགས་ཡུལ་གྱི་གྲུབ་ཐོབ་ཆེན་པོ་རྣལ་འབྱོར་དབང་ཕྱུག་
བརྒྱད་ཅུ་རྩ་བཞི་ལ་བསྟོད་པ་རྫོགས་ལྡན་སྤྲིན་གྱི་རོལ་མོ་ཞེས་བྱ་བ་ནི། འཕགས་ཡུལ་གྱི་གྲུབ་ཐོབ་ཆེན་པོ་རྣལ་འབྱོར་དབང་ཕྱུག་བརྒྱད་ཅུ་རྩ་བཞི་ལ་བསྟོད་པ་རྫོགས་ལྡན་སྤྲིན་གྱི་རོལ་མོ་ཞེས་བྱ་བ་དཔལ་རྡོ་རྗེ་
འཆང་ལ་ཕྱག་འཚལ་ལོ། །སྲིད་ཞིའི་དཔལ་གྱུར་སྐུ་བཞི་ཡེ་ཤེས་ལྔ། །དབང་ཕྱུག་བརྒྱ་དང་ཁ་སྦྱོར་ཡན་ལག་བདུན། །སྟོང་དང་སྙིང་རྗེ་དབྱེར་མེད་སྙིང་པོ་ཅན། །རིགས་དྲུག་ཁྱབ་བདག་
རྡོ་རྗེ་འཆང་ལ་འདུད། །རྒྱལ་རིགས་སུམ་རྩེན་ལྟ་བུར་མངའ་གསོལ་ཡང། །འདོད་ཡོན་འཇའ་བཞིན་སྙིང་པོའི་དབེན་གཟིགས་ནས། །ཉ་ཡི་རྒྱུ་ལྟོ་ཟ་ཞིང་ཏིང་འཛིན་བསྒོམས། །གྲུབ་པ་
བརྙེས་པ་ལུ་ཡི་པ་ལ་འདུད། །རྒྱལ་རིགས་འདོད་ཡོན་མ་སྤང་ལམ་དུ་ཁྱེར། །ཕྱག་གཡས་སོར་གདུབ་དམིགས་པའི་རྟེན་དུ་བྱས། །དགྱེས་པ་རྡོ་རྗེའི་རྒྱུད་གསུམ་མངོན་དུ་གྱུར། ། མི་ཡི་

༄༅། །སེངྒེ་ལི་ལ་པ་ལ་འདུད། །བདག་མེད་ལྷ་མོའི་རྗེས་སུ་གནང་བ་བྱིན། །བསད་པ་གསོ་དང་གངྒཱ་གྱེན་ལ་བཟློག །ཆང་གི་གཏའ་མར་ཉི་མ་སྟོད་ལ
༴ མནན༑ །མཆོག་གི་གྲུབ་བརྙེས་བི་རུ་པ་ལ་འདུད། །མ་གྷ་དྷཱ་ཡི་རྒྱལ་སྲིད་འཛིན་བཞིན་དུ། །རིགས་ངན་མར་བཅས་ཟག་མེད་བདེ་ལ་རོལ། །སྟག་ལ་ཆིབས་ཤིང་དུག་སྦྲུལ་ལྕགས་ཀྱིས་
བྲབ༑ །དཔལ་ཆེན་ཁྲག་འཐུང་ཌོམ་བྷི་བ་ལ་འདུད། །རྔོན་པ་ཁ་སརྦ་ཎིས་རྗེས་སུ་བཟུང༌། །མ་རིག་ནགས་སུ་གཟུང་འཛིན་རི་དྭགས་རྣམས། །ཐབས་ཤེས་འཕོང་གིས་གཉིས་མེད་ཀློང་དུ་
བསད༑ །གཉུག་མའི་བརྡ་སྦྱོར་ཤ་བ་རི་པར་འདུད། །བྲམ་ཟེའི་གཙོ་བོ་ཡིན་ཀྱང་མྱོས་བྱེད་བཏུང༌། །ཕྱི་པ་ཡིན་ཀྱང་རྒྱལ་བའི་བསྟན་ལ་ཞུགས། །རྒྱལ་བཙུན་དམངས་ལ་རྡོ་རྗེའི་དྭ་ཧ་
གསུངས༑ །གཉུག་མའི་མདའ་སྲོང་ས་ར་ཧ་ལ་འདུད། །དམངས་རིགས་མཛའ་གྲོགས་ཤི་བས་དུར་ཁྲོད་དུ། །ཕུང་པོར་ཆགས་ཚེ་བླ་མའི་གདམ་ངག་རྙེད། །བདག་མེད་ཐིག་ལེའི་བདེ་
སྟོང་འོད་གསལ་བསྒོམ། །བདེན་པའི་དོན་རྟོགས་ཀཾ་ཀ་ལི་པར་འདུད། །ཉ་ཆེན་མ་སོད་བདག་ཉིད་མིད་པ་ལས། །ཁོང་པར་གནས་བཅས་ལྷ་ཆེན་གདམས་པ་བསྟན། །ཇི་བཞིན་འཇིག་རྟེན་ ེ

པ་ཡི་དངོས་གྲུབ་ཐོབ། །ས་རྡོས་མ་ཐེག་མི ་ན་པ་ལ་འདུད། །མི་བདག་ཆུང་མའི་ངག་བཞིན་མ་བྱས་པས། །རྐང་ལག་བཅད་ཅིང་ཤིང་དྲུང་གནས་པ་ན། །གདམས་ངག་བསྒོམས་
པས་བདེན་པའི་ཚིག་འགྲུབ་ནས། །སྨྲས་པ་སོར་ཆུད་ཙོ་རངྒི་ལ་འདུད། །གང་དེར་འཚོ་བ་སྦྱོར་བའི་བ་ལང་རྫི། །ཨ་ཙིནྡྲ་ཡི་མན་ངག་ལ་རོལ་པས། །ཕྱག་ཆེན་གྲུབ་ནས་སེམས་ཅན
འབུམ་ཕྲག་བརྒྱར། །ཆོས་སྟོན་མཛད་པ་གཽ་རཀྵ་ལ་འདུད། །རྒྱལ་རིགས་ཏམྦུ་ར་ཡི་སྙན་པ་ལ། །མངོན་པར་ཞེན་ཚེ་ཕྱིན་ཅི་ལོག་གི་སྒྲ། །གཉིས་མེད་དབྱིངས་སུ་དག་པའི་བདུད་རྩི་
རྙེད༑ །མ་སྤང་རང་གྲོལ་ཝཱི་ན་པ་ལ་འདུད། །བྲམ་རིགས་དགེ་སློང་རིག་པའི་གནས་ལ་མཁས། །མཚོར་ཞུགས་སིང་ག་ལ་རུ་ཆོས་ཆར་ཕབ། །སློབ་མའི་ཉམས་མྱོང་ལ་བརྟེན་མཆོག་ཐོབ་
པ༑ །རཏྣ་ཨ་ཀར་ཤཱནྟི་པ་ལ་འདུད། །དམངས་རིགས་འཐག་མཁན་སྐུ་ན་ཆེར་སྨིན་ཚེ། །སྐྱེད་ཚལ་རྩྭ་ཡི་སྤྱིལ་བུར་གཏན་ཆགས་ཤིང༌། །ནང་དུ་ཡང་དག་འཇོག་ལ་བྱེད་བཅིང་
ཅན༑ །དེ་ཉིད་དོན་མཐོང་ཏནྟི་པ་ལ་འདུད། །དམན་རིགས་རྣམ་རྟོག་མཚན་མའི་ཀོ་བ་ནི། །སྟོང་ཉིད་སྙིང་རྗེའི་རླན་ཞིང་ཆོས་བརྒྱད་པོ། །སྤངས་པའི་རྒྱུན་དང་ཤེས་རབ་སྙུང་བུར་

༄༅། །གནས། །ཆོས་སྐུའི་ལྡུམ་བྱེད་ཙ་མ་རི་ལ་འདུད། །འབངས་རིགས་མ་བྱིན་ལེན་ལ་རྟག་ཏུ་དགྱེས། །མཆོད་རྟེན་ཐུགས་རྗེ་ཆེན་པོར་གསོལ་བཏབ
པས༑ །ཞབས་འོག་སྦྲུལ་བཟུང་རལ་གྲིའི་དངོས་གྲུབ་ཐོབ། །སེམས་ཀྱི་དྲི་དག་ཁབྒ་པ་ལ་འདུད། །བྲམ་ཟེ་རིག་པའི་གནས་ཀུན་ཐུགས་སུ་ཆུད། །སྒྲོལ་མས་རྗེས་བཟུང་འབྱུང་མོའི་བསོད
སྙོམས་སྟོབས། །གསེར་འགྱུར་བརྩམ་ཤིང་རྒྱལ་བུར་བཅུད་ལེན་བྱིན། །དབུ་ཡང་འབྱིན་མཛད་ནཱ་གརྫུ་ནར་འདུད། །ཡིག་མཁན་རིགས་ཏེ་དགྱེས་པ་རྡོ་རྗེར་བརྩོན། །གདུགས་དང་རྡོར་
༈ དྲིལ་ནམ་མཁའི་མཐོང་དུ་བཞག །ང་རྒྱལ་དང་ལྡན་བརྟུལ་ཞུགས་སྤྱོད་པ་མཛད། །བླ་མའི་བཀའ་བཅག་ཀཧྞ་པར་འདུད། །པདྨའི་སྦུབ་འཁྲུངས་སློབ་དཔོན་འཕགས་པ་བརྟེན། །ཉོན་
མོངས་སྒྲིབ་དག་ཤིང་ལྷས་བདུད་རྩི་ཕུལ། །སྤྱན་ཡ་སྦྱིན་བཏང་མཁའ་ལ་ཐོག་མེད་གཤེགས། །ཨཱརྻ་དེ་ཝ་ཀརྣ་རི་པར་འདུད། །དམངས་རིགས་བདེན་མིན་སྨྲ་ལ་རྟག་ཏུ་དགྱེས། །ཤིང་
དྲུང་ཆོས་རྣམས་མ་སྐྱེས་མི་འགག་པ། །རང་གི་དངོས་པོ་སྟོང་པའི་རྫུན་མཚང་རྟོགས། །སྣང་སྲིད་ཞེན་གྲོལ་ཐ་ག་ན་ལ་འདུད། །ཆང་ཚོང་ཤིང་གིས་འཚོ་བའི་རྣལ་འབྱོར་པ། །ཏིལླི་བཅུ་

གཉིས་ལོར་བསྙེན་པ་ཏང་གའི། །ཚོད་མས་རབ་མཉེས་ཕག་མོའི་གདམས་པ་རྩལ། །ཟླ་དྲུག་གྲུབ་ཐོབ་ནཱ་རོ་ཏ་པར་འདུད། །བི་གྷ་པུ་རའི་ཉེ་བའི་དུར་ཁྲོད་དུ། །ལྕེ་སྤྱང་སྒྲ་ལ་རྟག་ཏུ་
འཇིགས་པའི་བློ། །གྲགས་སྟོང་དབྱེར་མེད་རྟོགས་པའི་གདེང་རྙེད་ནས། །མཆོག་གི་རྩལ་ཐོབ་ཤྱ་ལི་པར་འདུད། །མཁས་པར་སྦྱངས་ཤིང་རྒྱལ་པོའི་བླ་མཆོད་མཛད། །ཀློག་པས་སྐྱོ་ནས་
སྤོང་བའི་བརྟུལ་ཞུགས་བླངས། །དངོས་གྲུབ་མཆོག་བརྙེས་ལྷ་ཡི་ཡུལ་དུ་བྱོན། །ཉོན་མོངས་ཏིལ་རྡུང་ཏིལླི་པ་ལ་འདུད། །སྒྲ་ཡི་གླེགས་བམ་ཁུར་ནས་གཞན་དག་ལ། །རྟག་ཏུ་ཀློག་
མཐར་སྟོང་ཉིད་སྙིང་རྗེའི་དོན། །བསྒོམ་པས་སྣང་སྲིད་ཕྱག་རྒྱ་ཆེན་པོར་རྟོགས། །རྣལ་འབྱོར་དབང་ཕྱུག་ཙ་ཏྲ་པ་ལ་འདུད། །ཁྲུས་དང་གཙང་སྦྲར་འབད་པ་བྲམ་ཟེའི་རིགས། །ཆང་དང་
ཕག་ཤས་བླ་མ་བཀའ་བཞིན་མཆོད། །ལྟ་སྒོམ་སྤྱོད་འབྲས་བརྡ་ཡི་དོན་རྟོགས་ནས། །རྡོ་རྗེའི་མགུར་གསུངས་བྷ་དྲ་པ་ལ་འདུད།ྋ །ཕྱག་དར་ཁྲོད་ནས་གོས་རྙིང་བཤུས་ཏེ་འདྲུབ། །ཟུང་
དག་གཅིག་ཏུ་བྱེད་ཅེས་མཚན་གསོལ་བ། །ལྷ་སྔགས་ཆོས་ཉིད་གཡེལ་མེད་ལམ་དུ་ཁྱེར། །ཟུང་འཇུག་དོན་རྟོགས་དྷུ་ཁནྡྷ་པར་འདུད། །ལེ་ལོ་ཆེ་བས་སྤྱོད་པ་ཀུན་དང་བྲལ། །དུར་ཁྲོད་

༄༅། །ཉལ་ནས་སྣ་རྩེར་ཐིག་ལེ་བསྒོམས། །བརྟེན་པས་ཡུངས་ཀར་སྟོང་གསུམ་དམིགས་པ་སྟོར་། །གྲུབ་པའི་རྩེར་སོན་ཨ་ཇོ་གི་ལ་འདུད། །སྐུ་བྱད་མཚར་བས་སྐྱོ་
༴ བས་དུར་ཁྲོད་གཤེགས། །བསྐྱེད་རྫོགས་ཟུང་ཆུབ་བདག་གཞན་དམིགས་པ་སྟོར། །ཤུག་འབྱུང་སྤྱོད་པ་སྤྱད་པས་སྨྱོན་པར་གྲགས། །སྒྱུ་འཕྲུལ་མཁར་འཕགས་ཀ་ལ་པ་ལ་འདུད། །ཁྲུས་
aམཁན་རིགས་གྱུར་རྟག་ཏུ་ཆུ་རྒྱུན་ལ། །གོས་རྙིང་དྲི་མ་འཁྲུད་པའི་ངང་ཚུལ་གྱིས། །ཉོན་མོངས་དྲི་མ་ཡེ་ཤེས་དག་བྱེད་ཀྱིས། །སྦྱང་ནས་དག་པ་ངྷུ་པི་པ་ལ་འདུད། །རྒྱལ་རིགས་བླ་མའི་
༈ གདམས་པ་དང་ལྡན་པའི། །ལག་གདུབ་རིན་ཆེན་འབར་བར་སེམས་གཏད་ནས། །འདོད་ཡོན་མ་སྤང་ཅིར་སྣང་རྒྱན་དུ་ཤར། །གཉིས་མེད་དོན་གཟིགས་ཀམ་ཀཱ་ན་ལ་འདུད། །རྒྱལ་
རིགས་རབ་བྱུང་འདུ་འཛི་ཀུན་སྤང་ནས། །རྣལ་འབྱོར་ཚུལ་གྱིས་སྡོམ་པའི་རིམ་གཉིས་བསྒོམས། །ཏིང་འཛིན་ཟིལ་གྱིས་ཕྲ་མན་མ་ལུས་བརྟུལ། །ལྭ་བའི་གོས་ཅན་ཀམྤ་ལ་པར་
འདུད༑ །བྲམ་རིགས་ཨིནྡྲ་པ་ལའི་མདུན་ན་འདོན། །ལུ་ཡིས་པ་ཡིས་བདེ་མཆོག་དལ་དུ་བཅུག །ཆང་ཚོང་ཁོལ་པོ་འབྲས་བརྡུང་ག་ཞིང་འཁྲུད། །སྙིང་པོའི་བརྡ་སྟོན་ཌིངྒི་པ་ལ་

འདུད༑ །ལྷ་ཡི་རིགས་འཁྲུངས་ནམ་མཁར་གནས་པ་ལ། །དགྲ་བཅོམ་མཐོང་ནས་ཛམ་བུ་གླིང་དུ་བྱོན། །ཚད་མེད་རྣམ་བཞིའི་གདམས་པས་རང་རྒྱུད་གྲོལ། །འགྲོ་བའི་དོན་མཛད་བནྡེ་པ་
བླློ ལ་འདུད། །དམངས་རིགས་ཆོ་ལོ་རྩེས་པས་ནོར་རྫས་ཟད། །སྐྱོ་ནས་དུར་ཁྲོད་ཕྱིན་ཚེ་བླ་མར་འཕྲད། །དབང་དང་གདམས་པས་ཆོས་ཀུན་བདེན་མེད་རྟོགས། །རང་བཞིན་བྲལ་ཐོབ་ཏནྟེ་པ་
ལ་འདུད། །བྲམ་རིགས་ཡིད་སྐྱོབ་ལམ་ལ་དད་པ་སྐྱེས། །ལུམྦིའི་གྲོང་བྱོན་ཡེ་ཤེས་མཁའ་འགྲོའི་འཕྲུལ། །ཁྱི་གུ་མོར་འཕྲད་ལོ་མང་སྒྲུབ་པ་མཛད། །དངོས་གྲུབ་གཉིས་ཐོབ་ཀུ་ཀུ་རི་པར་
འདུད༑ །དམངས་རིགས་ལྟག་པའི་ལྦ་བས་སྡུག་བསྔལ་བར། །སློབ་དཔོན་འཕགས་པས་སྤྲོ་བསྡུའི་དམིགས་པ་ཕོག །ཡོད་མེད་བདེ་སྡུག་རང་རང་ངོ་བོའི་སྟོང༌། །མཐའ་བྲལ་དོན་རྟོགས་
ཀུ་ཛི་པ་ལ་འདུད། །བྲམ་ཟེ་ཐོས་པའི་ཤེས་རབ་ཆེར་འཕེལ་ཡང༌། །བསམ་དང་བསྒོམས་པའི་བློ་གྲོས་མ་འཚལ་བས། །འཕོ་བའི་དབང་ཐོབ་དུ་མ་རོ་གཅིག་ཏུ། །རྟོགས་པའི་གདེང་ལྡན་
དྷརྨ་པ་ལ་འདུད། །དམངས་རིགས་ལུས་སྟོབས་ཆེ་བས་ང་རྒྱལ་ཅན། །བྱིན་རླབས་འཕོ་བའི་དབང་མཆོག་ཐོབ་པའི་མཐུས། །གཟུང་བའི་ཡུལ་བྲལ་འཛིན་པའི་ཤེས་པ་སྟོར། །མཁའ་

༄༅། །དབྱིངས་ལྟར་རྟོགས་མ་ཧི་ལ་པར་འདུད། །ཤིང་ཚོང་ཕོངས་བ་ནོར་རྫས་ལ་སྲེད་པས། །གཞན་གྱི་དྲན་པ་མེད་པར་ཉམ་ཐག་པ། །གདམས་པས་ཆོས་ཀུན་
རྟོགས་མེད་ངང་དུ་སོང༌། །དེ་ཡང་ཡོངས་གྲོལ་ཨ་ཙནྟ་ལ་འདུད། །རྒྱལ་རིགས་དབང་ཐོབ་ཕོ་ཉའི་ལམ་མཆོག་སྦྱངས། །ངང་པས་ཆུ་ལས་འོ་མ་ལེན་པ་བཞིན། །དཀར་དམར་ཏི་ལ་བདེ་
ཆེན་འཁོར་ལོར་དྲངས། །མཐོང་སྤང་དྲི་དག་བ་བྷ་ཧི་ལ་འདུད། །རྒྱལ་རིགས་ཕོངས་པ་པདྨའི་རྩ་བ་ཡིས། །འཚོ་དེ་གསང་བ་འདུས་པའི་སྒོར་ཞུགས་ནས། །རང་ལུས་ཐབས་ལྡན་དགའ་
བཞིའི་འགྲོ་འོང་གིས། །འོད་གསལ་དོན་རྟོགས་བ་ལི་ནཱ་པར་འདུད། །རྒྱལ་རིགས་བྷུ་སུ་ཀུ་པའི་ངང་ཚུལ་ཅན། །འཇམ་པའི་རྡོ་རྗེའི་མཆོག་གི་ཤེས་རབ་སྩལ། །མཁའ་ནས་ཆོས་བཤད་
རལ་གྲིའི་ཡ་མཚན་ངོམ། །བསད་པ་གསོ་ནུས་ཤཱནྟི་དེ་ཝར་འདུད། །ཨོ་རྒྱན་རྒྱལ་རིགས་གསང་སྔགས་ནོར་ལ་མཁས། །འདོད་ཡོན་དང་བཅས་རིམ་གཉིས་རྩེ་གཅིག་བསྒོམས། །གྲུབ་
༈ པའི་སར་གཤེགས་ནམ་མཁར་གཡོ་མེད་བཞུགས། །ཟབ་རྒྱས་ཆོས་སྟོན་ཨིནྡྲ་བྷཱ་ཏིར་འདུད། །ཟས་འཚོང་རིགས་སྐྱེས་རྣལ་འབྱོར་འཚོ་བས་བསྙེན། །འཕོ་བའི་དབང་ཐོབ་ཐ་དད་མེད་པར་་

བསྐྱངས༑ །གཉིས་མེད་གོམ་པས་དུར་ཁྲོད་གནས་སུ་ཉུལ། །སྨྱོ་ཚུལ་འཇིགས་རྔམ་མེ་ཀོ་པ་ལ་འདུད། །ཤཱནྟི་པ་ལས་གདམ་པའི་བཅུད་བླངས་ཏེ། །ཏོག་རྩེས་རི་བོ་བསྐོ་བའི་སྣང་ཚུལ་
བཅས༑ །ཕྱིན་ཅི་ལོག་སྤང་ཕར་ཕྱིན་ལམ་ལ་སྦྱོར། །གཉུག་མ་མི་འགྱུར་ཀོ་ཏ་ལི་པར་འདུད། །རོ་རྐྱང་སྦུད་པ་དྷཱ་ཏི་སོལ་མལ་དང༌། །རྣམ་ཤེས་མགར་བ་རྣམ་རྟོག་སོལ་བ་སྟེ། །དུག་
གསུམ་ལྕགས་ཁམས་ཡེ་ཤེས་མེ་ཡིས་བསྲེགས། །གཉིས་མེད་བཟོ་གྲུབ་ཀེ་ས་རི་པར་འདུད། །བྲམ་རིགས་འཁོརི་བར་སྐྱོ་ནས་དུར་ཁྲོད་ཕྱིན། །མཁའ་ནས་ཌཱཀྐིས་དགྱེས་རྡོར་གདམས་པ་
སྩལ༑ །ཚངས་པའི་བུ་གར་བདེ་སྟོང་ཟུང་འཇུག་བསྐྱིལ། །གྲུབ་གཉིས་འབར་འཛིན་ཛ་ལནྜ་རར་འདུད། །དམངས་རིགས་ལང་ཚོ་རྒས་པས་སྐྱེ་བ་སྣང༌། །འཕོ་བའི་དབང་ཐོབ་སྤྱི་བོར་ཟླ་
དཀྱིལ་བསྒོམས། །གཟུང་འཛིན་ཟླ་ཉི་གཉིས་མེད་སྒྲ་ཅན་གྱིས། །བཅོམ་པས་མཆོག་ཐོབ་རཱ་ཧུ་ལ་དེར་འདུད། །རིག་གནས་ལྔ་ལ་མཁས་པས་སྨྲ་བའི་གཏེར། །བསྒྲེས་ནས་སྤྱན་ལྡོག་
མཁའ་འགྲོའི་གདམས་པ་ཐོབ། །སྣང་སྲིད་ལུས་སེམས་མར་མེའི་ཏིང་འཛིན་གྱིས། །ཡེ་ཤེས་ནོར་རྙེད་དྷརྨ་པ་ལར་འདུད། །གཡུང་རིང་རྟག་དུ་སྣོད་ཁུར་སློང་བས་བྲེལ། །སྒེག་མཛད་རྡོ་

༄༅། །རྗེའི་སྨིན་གྲོལ་ཁྲིད་མཛོད་ཕྱེས། །སྟོང་ཉིད་སྣོད་དུ་བདེ་ཆེན་འབྲས་བུ་སློང་། ྋ།སྐལ་ལྡན་ཀུན་ཚིམ་དྷོ་ཀ་རི་པར་འདུད། །དམན་རིགས་ཞིང་པ་གསང་ཆེན་ཉེ་
ལམ་རྙེད། །རྟོག་པ་ཐང་བཤོལ་བདེ་སྡུག་བླང་དོར་གྱིས། །ཕུང་པོའི་ས་གཞིར་ཁམས་ཀྱི་ས་བོན་བཏབ། །བདེ་ཆེན་འབྲས་སྨིན་མེ་དྷི་ན་ལ་འདུད། །ཚངས་རིགས་ས་སྐྱེས་ཐུགས་རྗེ་ཆེན་པོ་
མཆོད༑ །ཀླུ་སྒྲུབ་སྙིང་པོས་གདམས་པའི་བདུད་རྩིར་བྱིན། །ཉམས་སུ་མྱོང་བས་ཞག་བདུན་སོང་བ་ན། །དགོངས་པའི་དོན་རྟོགས་སཾ་ཀ་ཛ་ལ་འདུད། །དགེ་སློང་གནས་ལྔ་སྨྲ་བའི་པཎྜི་
ཏ༑ །མྱུར་བདེའི་ལམ་བསྟན་བཀུར་བཏབ་ཟློག་པའི་སླད། །སྲས་ཉིད་རྡོ་རྗེ་བུ་མོ་དྲིལ་བར་བསྒྱུར། །ལྷན་སྐྱེས་སྐུར་སྣང་གྷནྜི་པ་ལ་འདུད། །གདོལ་རིགས་བློ་བརྟུལ་རི་ཁྲོད་དབང་ཕྱུག་
གིས༑ །རྗེས་བཟུང་རྡོ་རྗེ་ཁྲག་འཐུང་བཟླས་པ་བྱིན། །ཉེར་བཞིའི་གནས་ཉུལ་སེམས་ཀྱི་དྲི་མ་དག །གཉུག་མའི་གཤིས་རིགས་ཛོ་གི་པ་ལ་འདུད། །དམངས་རིགས་གཉིད་དགྱེས་འཁོར་
༈ བའི་ཉེས་པ་སྐྱོ། །རྣལ་འབྱོར་བྱམས་པས་གཏོར་བླུགས་དམིགས་པ་ཕོག །སྣང་སྲིད་ཕུང་ཁམས་ངང་པ་མཚོར་འཇུག་གམ། །གདམས་པས་རྒྱུད་གྲོལ་ཙ་ལུ་ཀི་ལ་འདུད། །བྱ་པའི་རིགས་

འཁྲུངས་འདབ་ཆགས་རྙི་ཡིས་འཛིན། །བྱིན་རླབས་འཕོ་བའི་དབང་མཆོག་སེམས་ལ་ཐོབ། །སྒྲ་རྣམས་བྱ་སྐད་གྲགས་སྟོང་དབྱེར་མེད་བསྒོམས། །སྒྲིབ་གཉིས་ལས་གྲོལ་གོ་རུ་ར་པར་
འདུད༑ །བྲམ་ཟེ་ཉེ་དུ་ཤི་བས་ཡིད་སྐྱོ་ཞིང༌། །འཇབ་རྩེས་སྤུ་བཏོག་ཙོག་འདུག་དཀོག་ལང་མཁན། །འཁོར་ལོ་སྡོམ་པའི་རིམ་གཉིས་ཟུང་དུ་ཆུབ། །འཁྲུལ་པའི་མདུད་གྲོལ་ཨུ་ཙི་ཀ་ལ
འདུད༑ །དམངས་རིགས་ལེ་ལོ་གཉིད་ཆེ་ཀུན་གྱིས་དམོད། །ཡོན་ཏན་མེད་པས་ཡི་སྐྱོ་བླ་མ་བརྟེན། །ཉལ་ནས་ཟ་བཞིན་སྣང་སྟོང་ཟུང་འཇུག་བསྒོམས་།འཁྲུལ་པའི་རྒྱ་ཞིག་ན་གུ་ཎ་ལ་
འདུད༑ །བྲམ་རིགས་རྒྱལ་པོའི་སློབ་དཔོན་ཆོས་སྒོར་ཞུགས། །གཏོར་མ་བཏང་བས་ཕྲག་དོག་བཙོན་རར་བཅུག །བྱ་ཚོགས་རྐྱེན་གྱིས་བཟོད་གསོལ་བདེན་པ་ཕུལ། །ཇི་ལྟའི་དོན་གཟིགས་
ཛ་ཡ་ནནྟིར་འདུད། །ཟས་འཚོང་རིགས་གྱུར་འཁུར་བ་བཟའ་བའི་ཚེ། །ཐུགས་རྗེ་ཆེ་བྱོན་འཁུར་ཕྱེད་འཚོ་བར་ཕུལ། །ཡིག་དྲུག་གདམས་པ་སྣང་སྟོང་དབྱེར་མེད་རྩལ། །བྱང་ཆུབ་འབྲས་
ཐོབ་པ་ཙ་རི་པ་འདུད། །རྒྱལ་རིགས་སྐྱེད་མོས་ཚལ་དུ་མེ་ཏོག་གི །ཁང་བཟང་སྔས་སྟན་དྲི་མ་ཡིདཤོར་ཚེ། །བདེན་པའི་ཆོས་ཐོས་ཞེན་འཛིན་འཁྲི་བ་ཆོད། །གནས་ལུགས་མངོན་གྱུར་

༄༅། །ཙམ་པ་ཀ་ལ་འདུད། 'དམངས་རིགས་འབྱོར་ཉམས་བསོད་སྙོམས་མ་རྙེད་པས། །སེམས་ལ་བསྡད་ལ་མཁའ་འགྲོས་གསང་སྔགས་བྱིན། །སོ་གཉིས་མ་གཏོག་
བཏོན་ཏེ་ཡོན་དུ་ཕུལ། །ཐབས་ཤེས་ཟུང་ཞུགས་བྷི་ཀྵ་ཎ་ལ་འདུད། །མར་ནག་བཙོང་བས་འབྱོར་པ་ཆེར་རྒྱས་ཤིང་། །འདོད་ཡོན་བརྟེན་བཞིན་རྣལ་འབྱོར་ལ་བརྩོན་པས། །ཟག་མེད་བདེ་
རོལ་ལུས་ལས་འོད་ཕུང་འབར། །འགྲོ་བའི་མགོན་གྱུར་དྷི་ལི་པ་ལ་འདུད། །རྫ་མཁན་རིགས་སྐྱེས་རྣལ་འབྱོར་ལ་བརྩོན་པས། །ཟག་མེད་བདེ་ལྡན་ཟིན་མེད་ལས་ཀྱིས་སྐྱོ། །མ་རིག་རྫ་ས་
ཉོན་མོངས་འདམ་དུ་སྦྲུས། །སྲིན་ལེན་འཁོར་ལོས་རིགས་དྲུག་རྫ་རུ་བཟོས། །ཡེ་ཤེས་མེས་བསྲེགས་ཀུམྦྷ་རི་པར་འདུད། །བཅུད་ལེན་སྣོད་དུ་གསེར་འགྱུར་རྩི་བསྣོས་ཤིང༌། །སྔགས་
ཀྱིས་བཏབ་པས་རང་བྱུང་རྡོ་རྗེའི་སྐུར། །བསྒྱར་ནུས་ཐུན་མོང་གྲུབ་ཆེན་རྣམ་བརྒྱད་ཀྱིས། །འགྲོ་ལ་ཕན་བརྩོན་ཙརྨ་ཊི་ལ་འདུད། །མཚར་སྡུག་འོད་ཆགས་སྨིན་ལེགས་ལུས་ཕྲ་མ། །ཀུ་ཀུ་
༈ རི་པའི་གདམས་ངག་སྙིང་ལ་འཆང༌། །ཆུ་བུམ་ཆག་པས་མི་ལྡོག་བདེ་ཆེན་རྙེད། །མ་ཎི་བྷ་དྲ་བ་ཧུ་རི་ལ་འདུད། །སྡུག་གུ་མ་གཉིས་ལང་ཚོར་དར་བབ་ཀྱང༌། །ལས་དབང་མི་ཁས་སྡང་

བའི་མིག་ཡང་སྦྲན། །སྤྱོད་འཆང་ནག་པོ་དམ་ཚིག་རྡོ་རྗེ་ལས། །རྡོ་རྗེ་རྣམ་པར་སྒེག་མོའི་ཟབ་དོན་རྙེད། །བཅུ་གཉིས་ལོར་སོན་གྲུབ་པའི་མཚན་མ་ཐོབ། །མགོ་བོ་ཟུང་བྲེག་བླ་མར་གཏང་
རག་བགྱིས། །སླར་ཡང་སོར་ཆུད་དབུ་བཅད་མཆོད་དུ་གྲགས། །མི་ཁ་ལི་དང་ཀ་ན་ཁ་ལ་འདུད། །དམངས་རིགས་ཀུ་ཅོ་ཆེ་བས་གྲོང་ནས་བསྐྲད། །སྐྱོ་ཡང་སྣང་བ་རང་གྲོལ་གདམས་
ངག་རྙེད། །གྲགས་སྟོང་འབྲུག་སྒྲ་མེ་ཏོག་ཆར་རྒྱུན་གྱིས། །ལྟ་བའི་རྩལ་རྫོགས་ཀ་ལ་ཀ་ལར་འདུད། །ཕྱག་དར་ཚེམ་བུ་བྱེད་པའི་མུ་ཏོ་བ། །ཌཱ་ཀིས་ཆོས་བསྟན་སྟོང་ཉིད་ཕྱག་དར་
ཁྲོད༑ །དྲན་རིགས་ཁབ་སྐུད་གོས་བཙེམས་སྙིང་རྗེའི་ཁབ། །སྲིད་གསུམ་འགྲོར་ཁྱབ་སྐནྡྷ་ལི་པར་འདུད། །དམངས་རིགས་རྩྭ་ནག་འཚོང་ནས་འཚོ་བ་ལ། །འཕོ་བའི་དབང་དང་གདམས་
པའི་རྩིས་སྦྲན་པས། །ཀུན་བརྟག་གཞན་དབང་ཡོངས་གྲུབ་རོ་གཅིག་རྟོགས། །སྒོམ་པའི་མཚང་རིག་དྷ་ཧུ་ལི་པར་འདུད། ྋ །རྗེ་རིགས་འདོད་ཡོན་རོ་ལ་ལོངས་སྤྱོད་ཅིང༌། །སྤྲིན་གྱི་
གཟུགས་མཚར་ངང་པས་ཡིད་འཕྲོག་སྟེ། །ཉེར་བཞིའི་ཡུལ་ནས་རྫས་ཀྱི་བྱེ་བྲག་བསྡུས། །བྱ་ལྟར་འཕུརནུས་ཨུ་ངྷི་ལི་པར་འདུད། །དམངས་རིགས་ཉེ་དུ་ཀུན་ཤི་མྱ་ངན་བཅས། །དུར་

༣༄༅། །ཁྲོད་རོར་སྲེད་བདེ་མཆོག་རིམ་གཉིས་བསྒོམས། །གཉེན་གྱི་ཐོད་པ་རུས་རྒྱན་ལུས་ལ་འཆང༌། །བརྟུལ་ཞུགས་མཐར་ཕྱིན་ཀ་པཱ་ལ་པར་འདུད། །རྒྱལ་སྲིད་
༉ འདོད་པས་མ་ངོམ་གཞན་ཡུལ་བཅོམ། །སྙིང་རྗེ་སྐྱེས་ནས་སྦྱིན་པའི་དྲིལ་ཆེན་བསྒྲགས། །རྡོ་རྗེ་མཁའ་འགྲོའི་རིམ་གཉིས་མངོན་དུ་གྱུར། །སྣ་ཚོགས་སྤངས་པ་ཀི་ར་ཝ་ལར་འདུད། །རྒྱལ་
རིགས་མཚོར་སྐྱེས་བསྟན་ལ་རབ་ཏུ་བྱུང༌། །འཇིག་རྟེན་མགོན་པོས་དགྱེས་མཛད་དལ་དུ་བཅུག །འདོད་ཡོན་ཆར་གྱིས་འགྲོ་བ་ཉམ་ཐག་བསལ། །ཏིང་འཛིན་ལས་རུང་ས་ཀ་ར་པར་
འདུད༑ །དམངས་རིགས་ཐམས་ཅད་ཟོས་ཀྱང་མ་ངོམ་ལ། །མདའ་བསྣན་ཞབས་ཀྱིས་བཟའ་བའི་ཐབས་བསྟན་པས། །ཉི་ཟླ་སྐྲག་ནས་རི་རབ་ཕག་ཏུ་ཡིབ། །སླར་ཡང་སྣང་མཛད་སརྦ་
བྷཀྵར་འདུད། །བྲམ་ཟེ་མ་བྱིན་ལེན་ལ་གོམས་པ་ཞིག །ཀླུ་གྲུབ་དྲུང་ཕྱིན་རྭ་རྩེས་སེམས་འཛིན་བསླབ། །སྒོམ་ནས་སྡུག་བསྔལ་སླར་ཡང་བདེ་བར་བསྒྱུར། །གྲུབ་པ་བརྒྱད་དང་ནཱ་ག་བོ་
༈ དྷིར་འདུད། །རྒྱལ་རིགས་རྔོན་ལ་ཕྱིན་པར་ཉ་ལྟོ་ཞབས། །མཇལ་ཞིང་རྡོ་རྗེ་མཁའ་འགྲོའི་སྨིན་གྲོལ་བསླབས། །སྨད་འཚོང་བྲན་བྱས་མན་ངག་འབྲལ་མཽད་བསྒོམས། །གྲུབ་པའི་རྟགས་

ཐོན་ད་རི་ཀ་པར་འདུད། །དམངས་རིགས་དཔལ་ལྡན་ཁྲག་འཐུང་ཡི་དམ་མཛད། །གྲུབ་པའི་མཆོག་བརྙེས་དམ་ཚིག་བྲིས་སྐྱ་ཡི། །རྫུ་འཕྲུལ་བཀོད་པ་ཕྱི་པའི་རྒྱལ་པོ་དང༌། །ཕྲིན་ལས་
འགྲོ་འདུལ་པུ་ཏ་ལི་པར་འདུད། །རྒྱལ་རིགས་མཆིལ་ལྷམ་གཡེར་ཁའི་སིལ་ཁྲོལ་ཅན། །རྣལ་འབྱོར་མཐུ་སྟོབས་ཅན་གྱིས་རྗེས་སུ་བཟུང༌། །འཕོ་བའི་དབང་ཐོབ་མངོན་ཞེན་ལམ་དུ་
ཁྱེར༑ །མཐོང་སྤང་དྲི་དག་ས་ཧ་ན་པར་འདུད། །རྒྱལ་རིགས་ཨ་མྲའི་ཚལ་དུ་དགྱེས་དགུར་རོལ། །གཞན་གསོས་སྦྲང་རྩིའི་སྒྲ་ལ་ཡིད་གཅུགས་བཞིན། །བདེ་མཆོག་ལ་བསྟེན་རང་ཁྲོལ་
བདུད་རྩི་ཡིས། །བྱར་མེད་དོན་རྟོགས་ཀོ་ཀི་ལ་པར་འདུད། །རྒྱལ་རིགས་ལང་ཚོས་དྲེགས་པའི་གདུལ་བྱ་ལ། །ཞི་དུལ་དེས་པའི་བཤེས་ཀྱིས་བདེ་མཆོག་ཏུ། །དབང་བསྐུར་ཚོགས་དྲུག་
ང་གྲོལ་ཁྲིད་བཏབ་པས། །བསལ་བཞག་བྲལ་ཐོབ་ཨ་ནོངྒ་ལ་འདུད། །ཨོ་རྒྱན་རྒྱལ་པོའི་ལྕམ་མོ་ལུས་མཆོག་མ། །འཁོར་བར་ཡིད་འབྱུང་སྨྱོ་རྫུས་སྦས་དོན་བསྒོམས། །ལང་ཀ་པུ་རིར་
རྫུ་འཕྲུལ་བཀོད་པ་བསྟན། །བསྟན་འགྲོའི་སྐྱེད་བྱེད་ལཊྛི ཀ་རར་འདུད། །རིགས་ངན་ནོར་བུ་འཚོང་ཡང་འཚོ་བས་བྲེལ། །ཨ་ཙནྡྲ་ཡིས་ཚད་མེད་དགའ་བ་བཞིའི། །དོན་བཀྲོལ་ཟག་མེད་

།བདེ་ལ་རྣམ་པར་རོལ། །མཉམ་ཉིད་བརྡའ་སྟོན་ས་མུ་དྲ་པར་འདུད། །བྲམ་རིགས་གསེར་འགྱུར་དངུལ་ཆུའི་བཅུད་ལེན་བརྩམས། །རྫས་གཅིག་ཤེས་པས་གང་༄༅།
༄༴ འདོད་འཆི་མེད་གྲུབ། །བགྲོད་ཀའི་རིར་བཞུགས་ཀླུ་སྒྲུབ་སྙིང་པོས་མཇལ། །འགྲོ་ཕན་རྒྱུར་གྱུར་བྱ་ལི་པ་ལ་འདུད། །དེ་ལྟར་གྲུབ་ཐོབ་བརྒྱད་ཅུ་རྩ་བཞི་ལ། །གདམས་ངག་སྟོན་པའི་རྣལ་
འབྱོར་དེ་གྲངས་དང༌། །རེ་རེ་འཁོར་ཚོགས་ཚོམ་བུ་བགྲང་ཡས་བཅས། །སྐ་ལུས་མ་སྤང་མཁའ་སྤྱོད་གཤེགས་ལ་འདུད། །གཞན་ཡང་རྒྱ་གར་དབུས་དང་ཕྱོགས་མཚམས་སུ། །བྱོན་
པའི་གྲུབ་བརྙེས་གངྒཱའི་བྱེ་སྙེད་ཙམ། །རྒྱལ་བའི་ཞིང་ཁམས་དོག་པོར་བགྱིད་སྙམ་པའི། །མཆོག་ཐུན་བདག་གིར་མཛད་པ་ཡོངས་ལ་འདུད། །གང་ལ་དད་གསུམ་གུས་པས་ཕྱག་འཚལ་
ཞིང་༑ །དངོས་དང་ཡིད་སྤྲལ་མཆོད་སྤྲིན་རྒྱ་མཚོའི་མཆོད། །སྡོམ་གསུམ་དང་འགལ་ཉེས་ཚོགས་ཅི་མཆིས་བཤགས། །འཁོར་འདས་དགེ་བ་ཀུན་ལ་རྗེས་ཡི་རང༌། །གདུལ་བྱའི་ཞིང་
༈ སར་བདུད་རྩིའི་གྲུ་ཅར་ཕོབ། །མི་གཡོ་རྡོ་རྗེའི་སྐུ་རུ་རྟག་པར་བཞུགས། །དགེ་བ་བླ་མེད་ཆེན་པོར་ཡོངས་སུ་བསྒྱུར། །བསོད་ནམས་དེ་ཀུན་མ་ལུས་དཔྱིད་དུ་ཤོག །དེ་མཐུས་བདག་

སོགས་ཁྱེད་རྣམས་ཇི་བཞིན་དུ། །རིགས་དང་བློ་ཁྱད་རྟེན་ལ་མ་ལྟོས་པར། །དྲི་བཅས་བདེ་གཤེགས་སྙིང་པོ་ལྕགས་ཀྱི་ཁམས། །ཡེ་ཤེས་གསེར་འགྱུར་རྩི་ཡིས་སྦྲན་པར་ཤོག །སྨིན་བྱེད་
ཆུ་བོས་མ་དག་དྲི་མ་སྦྱངས། །བསྐྱེད་པའི་རིམས་པས་ཞེན་རྟོག་ཕྱག་རྒྱར་སྡོམས། །རྫོགས་པའི་རིམས་པས་སྣང་གསུམ་བག་ཆགས་བྲལ། །མི་འདའི་དམ་ཚིག་གཡོ་མེད་བརྟན་པར་
ཤོག །ཉེར་བཞིའི་གནས་ཡུལ་དུར་ཁྲོད་ལ་སོགས་པར། །ཞིང་སྔགས་ལྷན་སྐྱེས་འདུ་བ་ལ་བརྟེན་ནས། །ཀུན་བཟང་ཚོགས་སྤྱོད་རིག་པ་བརྟུལ་ཞུགས་དང༌། །ཕྱོགས་ལས་རྣམ་རྒྱལ་སྤྱོད་
པ་མཐར་ཕྱིན་ཤོག །ལྟ་བའི་རྒྱལ་པོ་གནས་ལུགས་བསལ་བཞག་བྲལ། །སྒོམ་པའི་རྒྱལ་པོ་འཁྲུལ་མེད་བཙན་ས་ཟིན། །སྤྱོད་པའི་རྒྱལ་པོ་སྤང་བླང་འཆིང་ལས་གྲོལ། །འབྲས་བུའི་རྒྱལ་
པོ་རྡོ་རྗེ་ཅན་འགྲུབ་ཤོག །ཀུན་མཁྱེན་བསྟན་པ་རིས་མེད་དར་ཞིང་རྒྱས། །ཚེགས་མཆོག་རབ་འཕེལ་བསྟན་འཛིན་ཞབས་པད་བརྟན། །འགྲོ་རྣམས་རྫོགས་ལྡན་དཔལ་གྱིས་འཚོ་བཞིན་
དུ༑ །དག་པ་གཉིས་ལྡན་བྱང་ཆུབ་ཐོབ་པར་ཤོག །ནམ་ཞིག་འཆི་ཚེ་རྣལ་འབྱོར་འཁོར་ཚོགས་ཀྱིས། །མེ་ཏོག་རྒྱལ་མཚན་གདུག་སོགས་ཐོགས་ནས་ཀྱང་། །རོལ་མོའི་སྒྲ་དང་གླུ་དབྱངས་

།ཚོགས་མཆོད་བཞིན། །མཁའ་ལ་སྤྱོད་པའི་གནས་སུ་འཁྲིད་པར་ཤོག །རང་བཞིན་ཆོས་ཀྱི་དབྱིངས་ལས་མ་གཡོས་ཀྱང༌།།གཟུགས་སྐུ་གཉིས་ཀྱིས་འཁོར་བ་༄༅།
མ་སྟོངས་བར། །འབད་མེད་ཕྲིན་ལས་ནམ་མཁའི་ཁྱབ་བརྡལ་བས། །མ་ལུས་རྡོ་རྗེའི་ས་ལ་རེག་གྱུར་ཅིག །དེ་ཡང་སྤྱིར་རྒྱ་གར་དུ་སྒྲོལ་མ་རྣལ་འབྱོར་མའི་རྒྱུད་ཁོ་ནས་གྲུབ་པ་བརྙེས་པ་རང་ཡང་ཆིག་ཁྲི་ལྔ་སྟོང་
བྱོན་པར་གསུངས་པས་མཚོན། འཕགས་ཡུལ་དུ་དངོས་གྲུབ་བརྙེས་སོ་ཅོག་ནི་བསྒྲང་གི་མི་ལང་ནའང༌། དུས་ཕྱིས་ནུབ་ཕྱོགས་སཽརཱ་ཋཱའི་བྱེ་བྲག་ཀཱནྟ་མ་ཏིའི་རྒྱལ་པོ་ཀུཉྫའི་ཡུམ་གཤེགས་པའི་དུས་སུ། ཞལ་ཆེམས་ལྟར་ཡེ་ཤེས་ཀྱི་མཁའ་འགྲོ་མ་
ཀོ་ཀི་ལ་དང་ངྷརྨ་བི་ཤ་མཆེད་གཉིས་ཀྱི་རྫུ་འཕྲུལ་གྱིས་སོ་སོའི་གནས་ནས་སྤྱན་དྲངས་ཏེ་ཚོགས་ཀྱི་འདུ་བ་གཅིག་ཏུ་བྱོན་པ་ལ། ཕོ་རྟོགས་ཤིང་གྲོལ་བ་བཅུ་ཕྲག་བརྒྱད། མོ་རྟོགས་ཤིང་གྲོལ་བ་བཞི་བཅས་བརྒྱད་ཅུ་རྩ་བཞིའི་གྲངས་སུ་ངེས་
ལ༑ དེར་ཡང་ངོས་འཛིན་ཚུལ་འདྲ་མིན་ཅི་རིགས་སྣང་མོད། འདི་ནི་པཎྜི་ཏ་དཔའ་བོ་འོད་གསལ་གྱིས་མཛད་པའི་གྲུབ་ཐོབ་སོ་སོའི་རྟོགས་བརྗོད། དྭ་ཧའི་འགྲེལ་བ་བྱིན་རླབས་ཀྱི་རྒྱུན་དང་བཅས་ཚད་ཐུབ་བཞུགས་པའི་རྗེས་སུ་འབྲང་སྟེ། རང་
ལོ་ཞེ་དྲུག་ཏུ་སོན་པ་རབ་བྱུང་བཅོ་ལྔ་པའི་ཀུན་འཛིན་ས་ཕོ་བྱི་བའི་ལོའི་འབྲས་ལྡན་གྱི་དུས། བདེ་འབྱུང་གཙུག་རྒྱན་སྤྲིན་བཟང་གི་མཛའ་གཅུགས་དང་ལྷན་གཅིག་ནོར་ལྡན་མའི་ཁྱིམ་དུ་རྩེ་ཞིང་ནོར་བུ་ཀེ་ཏ་ཀའི་ཁང་བཟང་ནས་དྲང་སྲོང་ཨ་གསཱུས་སྤྲིན་གྱི་

མེ་ཏོག་ཡན་ལག་བརྒྱད་ལྡན་སྒྲོནཔས་སྲིད་གསུམ་དག་བྱེད་དགའ་བའི་དུས་སྟོན་ལ་བབ་པ་ན། ངེས་གསང་དོན་རྒྱུད་སྙིང་པོ་གྲུབ་ཐོབ་རྒྱ་མཚོའི་རིང་ལུགས། དཔལ་ལྡན་འབྲུག་པ་ཐམས་ཅད་མཁྱེན་པ་ཡབ་སྲས་བརྒྱུད་པར་བཅས་པའི་ལེགས་
གསུང་གི་བདུད་རྩིས་འཚོ་ཞིང་། བྱིན་རླབས་འཕོ་བའི་དབང་མཆོག་ཐོབ་པ། བྱང་ཕྱོགས་གངས་རིའི་ཁྲོད་ཀྱི་དཱ་རི་དྲ་བྷུ་སུ་ཀུ་བ། ངག་དབང་བསྟན་འཛིན་བློ་གྲོས་ཀྱིས་མདོ་སྟོད་རྣམ་གླིང་རི་ཁྲོད་ཀྱི་གཟིམ་སྤྱིལ་རྟག་གཏན་ཏུ་སྦྱར་བ་བཀྲ་ཤིས་བདེ་
ལེགས་ཀྱི་སྣང་བ་ཆེན་པོས་ས་གསུམ་ཁྱབ་པར་གྱུར་ཅིག་སརྦ་ཐཱ་ཀ་ལྱཱ་ཎཾ་བྷ་ཝ་ཏུ།། ༈ གྲུབ་ཆེན་བརྒྱད་ཅུ་རྩ་བཞི་ལ་གསོལ་བ་འདེབས་པ་དངོས་གྲུབ་ཆར་རྒྱུན་ཞེས་བྱ་བ་ནི། དབང་ཕྱུག་བརྒྱད་ལྡན་དཔལ་ཆེན་ཧེ་རུ་
ཀ །ཉ་ལྟོ་ཟ་ཞིང་གྲུབ་བརྙེས་ལུ་ཡི་པ། །སོར་གདུབ་དམིགས་པའི་རྟེན་བཟུང་ལི་ལ་པ། །གངྒཱ་གྱེན་ལ་བཟློག་པའི་བིར་ཝ་པ། །རིགས་ངན་མར་བཅས་སྟག་ཆིབས་ཌོམྦི་པ། །རྔོན་པ་
གཉུག་མའི་བརྡ་སྦྱོར་ཤ་བ་རི། །གཉུག་མའི་མདའ་སྲོང་བྲམ་ཟེ་ས་ར་ཧ། །མཛའ་གྲོགས་ཤི་བས་བདེན་མཐོང་ཀཾ་ཀ་ལི། །ཉ་ཆེན་ལུས་ལ་རྟེན་བྱས་མི་ནཔ། །ཡན་ལག་བཅད་པ་སོར་ཆུ་ཙོ་
རངྒི༑ །བ་ལང་སྐྱོང་བཞིན་བདེན་རྟོགས་གོ་རཀྵ། །པི་ཝང་འཁྲོལ་བཞིན་གྲོལ་བའི་ཝཱི་ན་པ། །སིངྒ་ལ་རུ་ཆོས་སྟོན་རིན་འབྱུང་ཞི། །འཐག་མཁན་དེ་ཉིད་དོན་མཐོང་ཏནྟི་པ། །ཀོ་ལྤགས་༔

༄༅། །ལྡུམ་མཁན་རྣལ་འབྱོར་ཙ་མ་རི། །རལ་གྲིའི་དངོས་གྲུབ་བརྙེས་པའི་ཁབྒ་པ། །འཕགས་པའི་སར་བཞུགས་ནཱ་གརྫུ་ན་པ། །བརྟུལ་ཞུགས་སྤྱོད་པའི་གར་མཁན་
༉ ཀ་ཏྣ་པ། །རྫུས་སྐྱེས་ཤིང་ལྷས་མཆོད་པ་ཀརྞ་རི། །སྣང་སྲིད་རྫུན་དུ་རྟོགས་པ་ཐ་ག་ན། །ཏིལླི་བཅུ་གཉིས་ལོར་བསྙེནནཱ་རོ་པ། །ལྕེ་སྤྱང་སྒྲ་ཡི་འཇིགས་གྲོལ་ཤྱ་ལི་པ། །ཏིལ་རྡུང་ཚུལ་
གྱིས་མཆོག་བརྙེས་ཏིལླི་པ། །སྒྲ་མཁན་སློང་མོས་འཚོ་བ་ཙ་ཏྲ་པ། །བྲམ་ཟེ་མི་གཙང་བཟའ་བའི་བྷ་དྲ་པ། །ཕྱག་དར་ཁྲོད་ཀྱི་གོས་འདྲུབ་དྷུ་ཁནྡྷ། །ལེ་ལོས་ཉལ་ནས་བདེན་མཐོང་ཨ་ཛོ་
གི །གཟུགས་མཚར་སྨྱོ་ཚུལ་མཁར་གཤེགས་ཀ་ལ་པ། །ཁྲུས་མཁན་གོས་རྙིང་འཁྲུད་པའི་དྷུ་པི་པ། །ལག་གདུབ་གཉིས་མེད་དོན་རྟོགས་ཀཾ་ཀ་ན། །དགེ་སློང་ལྭ་བའི་གོས་ཅན་ཀམྤ་
ལ༑ །ཆང་འཚོང་ཁོལ་པོ་འབྲས་སྦྲ་ཌཱིངྒི་པ། །ལྷ་རིང་འགྲོ་བའི་དོན་མཛད་བརྗེ་པ། །དུར་གནས་ཆོ་ལོ་རྩེ་བའི་ཏནྟེ་པ། །ཁྱི་མོའི་ཕྱག་རྒྱ་དང་བཅས་ཀུ་ཀུ་རི། །ལྟག་པའི་ལྦ་བས་དོན་
༈ རྟོགས་ཀུ་ཛི་པ། །ཐོས་པས་ངོམས་མེད་གདེངཐོབ་དྷརྨ་པ། །ལུས་སྟོབས་ང་རྒྱལ་དང་ལྡན་མ་ཧི་ལ། །ཤིང་འཚོང་ཕོངས་པ་ཡོངས་གྲོལ་ཨ་ཙིནྡྲ། །ཕོ་ཉའི་ལམ་མཆོག་མཐར་ཕྱིན་བ་བྷ་

།པདྨའི་རྩ་བས་འཚོ་བ་ནཱ་ལི་ནཱ། །འདུ་གསུམ་ཆོས་གསུངས་མཁར་གཤེགས་ཞི་བ་ལྷ། །འདོད་ཡོན་དང་བཅས་ཨིནྡྲ་བྷཱུ་ཏིའི་ཞབས། །ཟས་འཚོང་སྨྱོ་ཚུལ་འཇིག་རྔམ་མེ་ཀོ་
པ༑ །ཏོག་རྩེས་རི་བོ་བརྐོ་བའི་ཀོ་ཏ་ལི། །མགར་བ་རྣམ་རྟོག་གཞོམ་མཛད་ཀམ་བྷ་རི། །ཌཱཀྐིས་རྗེས་བཟུང་ཛ་ལནྡྷ་ར་པ། །ཟླ་ཉི་སྒྲ་གཅན་གྱིས་བཅོམ་རཱ་ཧུ་ལ། །ལྔ་རིགས་ཡེ་ཤེས་ནོར་
རྙེད་ངྷརྨ་པ། །རྟག་ཏུ་སྣོད་ཁུར་སློང་བྲེལ་རྡོ་ཀ་རི། །ཞིང་པ་བདེ་ཆེན་འབྲས་སྨིན་མེ་དྷི་ན། །པད་སྐྱེས་དགོངས་པའི་དོན་ལེན་སཾ་ཀ་ཛ། །བུ་སྨད་དང་བཅས་མཁར་གཤེགས་གནྠེ་
པ༑ །བློ་བརྟུལ་གཉུག་མའི་དོན་གཟིགས་ཛོ་གི་པ། །གཉིད་དགྱེས་གདམས་པས་རྒྱུད་གྲོལ་ཙ་ལུ་ཀི །བྱ་པ་འདབ་ཆགས་སྙིས་བཟུང་གོ་རུ་ར། །ཙོག་འདུག་ཀོག་ལང་མདུད་གྲོལ་ལུ་ཙི་
།ཡོན་ཏན་མེད་ཀྱང་འཁྲུལ་གྲོལ་ན་གུ་ན། །གཏོར་མར་བརྩོན་པ་ཛ་ཡ་ནནྟི་པ། ྋ །འཁུར་བས་འཕགས་པ་མཉེས་མཛད་ཙ་པ་རི། །སྐྱེད་ཚལ་མེ་ཏོག་ལ་དགྱེས་ཙམ་པ་ཀ །མཁའ་འགྲོ་
སོ་ཡི་མཆོད་སྟོབས་བྷིཀྵ་ན། །མར་ནག་བཙོངས་པས་འབྱོར་རྒྱས་ངྷི་ལི་པ། །རྫ་མཁན་མ་རིག་རྒྱུན་གཅོད་ཀུམ་བྷ་རི། །བཅུད་ལེན་རྡོ་རྗེའི་ལུས་གྲུབ་ཙརྨ་ཊི། །ཆུ་བུམ་ཆགས་པས་བདེན་ཊྛཾ

༄༅། །མཐོང་བ་ཧུ་རི། །མགོ་བྲེག་བླ་མར་ཕུལ་བའི་མེ་ཁ་ལི། །རྣམ་ཐར་དེ་དང་མཚུངས་པའི་ཀ་ན་ཁ། །ཀུ་ཅོ་ཆེར་སྒྲོག་ཀ་ལ་ཀ་ལ་པ། །ཕྱག་དར་ཁྲོད་ཀྱི་གོས་
༴ བཙེམ་སྐནྡ་ལི། །རྩ་ཐག་འཚོང་ནས་འཚོ་བ་དྷ་ཧུ་ལི། །ཉེར་བཞིའི་གནས་ཉུལ་མཁར་འཕུར་ཨུ་ངྷི་ལི། །གཉེན་གྱི་རུས་པའི་རྒྱན་ཐོགས་ཀ་པཱ་ལ། །སྦྱིན་པའི་དྲིལ་སྒྲོག་གཏོང་ཕོད་ཀི་ར་
བ༑ །མཚོ་སྐྱེས་ཏིང་འཛིན་ལས་རུང་ས་ཀ་ར། །ཐམས་ཅད་བཟའ་བ་སརྦ་བྷཀྵའི་མཚན། །མ་བྱིན་ལེན་གོམས་རང་གྲོལ་ཀླུའི་བྱང་ཆུབ། །སྨད་འཚོང་ཁོལ་པོ་གྲུབ་ཐོབ་ད་རི་ཀ །བྲིས་
སྐུའི་རྫུ་འཕྲུལ་སྟོན་མཛད་པུ་ཏ་ལི། །མཆིལ་ལྡུམ་གཡེར་ཁའི་སྒྲ་སྒྲོག་ས་ཧ་ན། །ཁུ་བྱུག་སྒྲ་ལ་རབ་དགྱེས་ཀོ་ཀི་ལ། །ལང་ཚོའི་དྲེགས་པ་འབྲས་ཐོབ་ཨ་ནོངྒ། །སྨྱོ་བའི་ཚུལ་སྟོན་ལཊྚི་ཀ་
ར༑།ནོར་བུ་འཚོང་ནས་འཚོ་བའི་ས་མུ་དྲ། །བཅུད་ལེན་འཆི་མེད་བརྙེས་པ་བྱ་ལི་པ།ྋ །དེ་ལྟར་གྲུབ་བརྙེས་དཔའ་བོ་བཅུ་ཕྲག་བརྒྱད། །སྨིན་ལེགས་ཌཱཀྐི་རྣམ་པ་བཞི་བཅས་ལ། །མི་ཕྱེད་
༈ གདུང་བའི་ཡིད་ཀྱིས་གསོལ་བཏབ་མཐུས། །ཚེ་འདིར་དངོས་གྲུབ་རྣམ་གཉིས་ཐོབ་པར་ཤོག །ཅེས་པའི་ཚིགས་སུ་བཅད་པའི་ཕྲེང་བ་འདིའང་བྱང་གནམ་རུ་ནས་ཆོས་ཕྱིར་བྱོན་པའི་ཀུན་སྤང་པ་དགེ་སློང་རྣལ་འབྱོར་གྱི་

དབང་ཕྱུག་ཀརྨ་འོད་ཟེར་དཔལ་འབར་ལ་གྲུབ་ཆེན་འདི་དག་གི་བྱིན་རླབས་ཕུལ་སྐབས་ཆེད་དུ་བསྐུལ་ངོར། མུ་ཏོ་བ་འདུ་ཤེས་གསུམ་པ་གདོང་བན་དྷརྨ་ཤྲཱི ས་རང་ལོ་རེ་ལྔར་སོན་པ་མེ་ལུག་ལོ་གྲོ་བཞིན་ཟླ་བའི་ཤེལ་ཕྱོགས་རྒྱལ་བ་གསུམ་པ་རྒྱལ་ཕུར་
འགྲུབ་པའི་སྦྱོར་བར་སྦྱར་བའི་ཡི་གེ་པ་དགེ་སློང་ཆོས་རྒྱལ་ཕུན་ཚོགས་ཀྱིས་བགྱིས་པ་སརྦ་དཱ་སུ་ཤེ་ཡེ་བྷ་ཝནྟུ།། ༈ རྒྱ་གར་གྱི་གྲུབ་ཐོབ་བརྒྱད་ཅུ་རྩ་ལྔར་གྲགས་པའི་མཚན་བསྟོད་འཇོལ་མོའི་འཆར་གླུ་ཞེས་པ་ནི། སྐུ་ལྔ་རབ་
རྫོགས་རྒྱལ་བ་རྡོ་རྗེ་འཆང་། །ནགས་ལྷས་བདུད་རྩི་ཕུལ་བ་ཀླུ་སྒྲུབ་སྙིང༌། །པདྨར་བརྫུས་ཏེ་འཁྲུངས་པའི་འཕགས་པ་ལྷ། །ཉ་ལྟོ་ཟ་ཞིང་གྲུབ་བརྙེས་ལཱུ་ཧི་པ།།པདྨ་བཛྲ་ཁྱིམ་གཟུགས་
ཤིང་ཐོག་ཟ། །བྲམ་ཟེའི་རིགས་ལ་གར་མཁན་ས་ར་ཧ། །པདྨར་ལྷན་བཞུགས་མཚོ་སྐྱེས་རྡོ་རྗེའི་ཞབས། །ཌོམྦྷི་སྟག་ཞོན་གདེང་བཏིང་གངྒཱ་བརྒལ།ྋ།ཆུ་བོ་གྱེན་ཟློག་ཉི་བཟུང་བིར་ཝ་
པ༑ །འདུ་གསུམ་ཆོས་གསུངས་མཁར་གཤེགས་ཞི་བ་ལྷ། །བུ་སྨད་དང་བཅས་རྡོ་རྗེ་དྲིལ་བུ་པ། །རལ་དྲི་ཁྱེར་ནས་མཁར་གཤེགས་ནཱ་ལནྡ། །གདོལ་རིགས་ཁྱི་ཡི་དགའ་མ་ཀུ་ཀུ་
།དགེ་སློང་ལུས་ལྡན་སངས་རྒྱས་ཡེ་ཤེས་རྗེ། །ལྟ་སྟངས་གྲུབ་པ་ནག་པོ་རྡོ་རྗེའི་ཞབས། །རྒྱལ་རིགས་ལྕམ་སྲས་ཨིནྡྲ་བྷཱ་ཏིའི་མཚན། །རང་གི་སྲིང་མོ་དང་རོལ་ནཱ་རོ་པ། །ཞིང་པ་

༄༅། །ཕྱག་རྒྱ་དང་བཅས་ཏོག་རྩེ་བ། །བྲམ་ཟེ་ཐགས་ཀྱི་ལས་མཛད་ཏནྟི་པ། །དགེ་སློང་སྤྲོས་མེད་འཇག་སྤྱིལ་ལྭ་བ་པ། །རྩོད་རྒྱལ་སྒྲོལ་སྐྱབས་ཙནྡྲ་གོ་མི་
༴ པ༑ །རྒྱལ་རིགས་དམན་སྤྱོད་འབྲས་ཕྲུ་ཀན་ཏོ་པ། །རྒྱལ་རིགས་མཁས་གྲུབ་ཟླ་མེད་མར་མེ་མཛད། །ཏིལ་རྡུང་སངས་རྒྱས་ཞལ་མཇལ་ཏེ་ལོ་པ། །བླ་མའི་བཀའ་བཅག་སྤྱོད་མཛད་ནག་པོ་
པ༑ །བྲམ་ཟེ་རྒྱལ་མཇལ་དགེ་བསྙེན་ཕག་ཚང་པ། །མཁའ་གཤེགས་ཉེར་བཞིའི་གནས་བགྲོད་བཟང་པོ་པ། ྋ། གར་མཁན་ལྕམ་བཅས་ཕག་གསོད ཤ་ཝ་ཪེ། །སྨད་འཚོང་ལྔ་བརྒྱར་མཁར་
གཤེགས་དྷ་རི་ཀ །བ་ལང་སྐྱོང་བ་ནཱ་ག་བོ་དྷིའི་ཞབས། །རྒྱན་དྲུག་སོལ་ཞིང་དུལ་ཉལ་མ་ཧེ་ལྷ། །ལྔ་བརྒྱ་མཁར་གཤེགས་འབྲས་སྤྱོད་ངྷི་དྷི་པ། །བྲམ་ཟེ་ཟངས་མགར་རྐང་མགྱོགས་ཏཾ་པ་
ཀ །པི་ཝང་གླིང་སྒྲོགས་མཁའ་གཤེགས་ཝཱི་ན་པ། །བྲམ་རིགས་ཡུམ་ལྡན་འབྲུ་ཏ་ལོ་ཀེའི་ཞབས། །མཁས་མཆོག་མཁའ་གཤེགས་དྷརྨ་ཀིརྟི་རྗེ། །ལྡུམ་མཁན་དུར་གནས་ཙ་མ་རི་པའི་
༈ མཚན༑ །དགེ་ཚུལ་མཛེ་མོ་ཁུར་གཤེགས་ཚེམ་བུ་པ། །རམ་མཁན་དགེ་བསྙེན་ཚངས་སྤྱོད་ནི་ལ་བ། །སྲིན་པོའི་ཁ་གནོན་པྲ་བྷ་ཀ་རའི་ཞབས། །གཤན་པའི་རིགས་ལ་སེང་ཞོན་སིདྷ་

པ༑ །ཉ་པའི་རིགས་ལ་དགེ་སློང་མི་ན་ར། །རྒྱལ་རིགས་མཁའ་ལྷས་ཚོམ་སེལ་སྤྲིན་ཤུགས་ཅན། །ཐ་རུའི་རིགས་ལ་སྲིད་བརྒལ་ཀ་རུ་པ། །རྒྱུད་མཁས་མཁར་གཤེགས་དྷ་ས་རི་པའི་
མཚན༑ །བྲམ་ཟེའི་རིགས་ཅན་རྟོག་བྲལ་ཨཱ་ནནྡ། །བུམ་ཐོག་དྲི་མ་བཀྲུ་བའི་སེངྒེ་པ། །བྲམ་རིགས་རྣལ་འབྱོར་ལུས་ཅན་ཟླ་བ་བཟང༌། །སྒྲོལ་དཀར་བྱིན་རླབས་རྣལ་འབྱོར་ཀུན་དགའ
སྙིང་༑ །ཀླུ་སྒྲུབ་དགོངས་དོན་འབྱེད་པའི་ཟླ་བ་གྲགས། །གཅེར་བུ་བརྟུལ་ཞུགས་དུར་གནས་སྨད་དཀྲིས་ཅན། །གཞན་གྱི་རྩོད་པ་ལས་རྒྱལ་ཛེ་ཏ་རི། །ཐུགས་དམ་ཞལ་གཟིགས་ཡིད་ཆེས་
ས་ར་ཀ །རྒྱལ་རིགས་འདུལ་འཛིན་སྔགས་འཆང་ཤཱནྟི་པ། །གདོལ་རིགས་འཐག་མཁན་ཡུམ་བཅས་ཐ་ག་པ། །ཕག་མོའི་བྱིན་རླབས་ཛ་ལནྡ་རའི་ཞབས། །སྒྲ་ཚད་ལུང་རིགས་ལ་མཁས་
ཀ་མ་ལ། །ཐབས་ཤེས་སྡེ་སྣོད་དགོངས་ཤར་གསེར་གླིང་པ། གདོལ་རིགས་མར་མཁན་ཡུམ་ལྡན་བིརླ་པ། བྲམ་རིགས་ཡུམ་བཅས་མཁར་གཤེགས་ཀ་མ་ཀ །རྒྱལ་རིགས་ལྐུགས་པའི་
སྤྱོད་མཛད་ས་གྷ་ལ། །རྒྱལ་རིགས་དམན་སྤྱོད་ཡུམ་ལྡན་ཀརྞ་རི། །སྒྲོལ་མས་འཇིགས་སྐྱབས་ཨ་ཝ་དྷཱ་ཏཱི་པ། །རྩ་རླུང་འབྱུང་ལུས་དབང་ཐོས་ཙརྻ་པ། །ཤིང་ཐུན་ཟབ་འཆང་ཤཱཀྱ་བཤེས་

༼༐༄༅། །གཉེན་པ། །ཉ་པའི་རིགས་ལ་གཅེར་བུ་ཙནྡྲ་ལི། །ཐུགས་དམ་ཞལ་གཟིགས་མཁའ་གཤེགས་གླུ་དབྱངས་མཁན། །བྲམ་རིགས་དགེ་སློང་བྷ་ག་ལ་ནའི་
ཞབས༑ །རི་ཁྲོད་མེ་ཏྲིའི་བརྒྱུད་འཛིན་སྒྲ་མཁན་ཆེ། །དུར་མཁན་འགྲོ་འདུལ་ཚོགས་བསྐོར་ཀནྟོ་ལི། །རྟ་གཟིགས་གདུག་འདུལ་མཁར་གཤེགས་ཙ་པ་རི། །དུར་ཁྲོད་ཤ་ཆེན་གསོལ་བ་སི་
ཡ་ལི། །སྒྲོལ་གཟིགས་ལུང་བསྟན་ཐོབ་པའི་ཉི་མ་སྦས། །ཉི་ཟེར་ལ་ཆིབས་ངག་གི་དབང་ཕྱུག་རྒྱལ། །འཚོ་བྱེད་རིགས་ལ་དགེ་སློང་སིཾ་ཧ་ལ། །ཀ་མ་ལང་གེ་མཁའ་སྤྱོད་གླང་ཆེན་
ཆིབས༑ །བདེ་མཆོག་ཞལ་གཟིགས་སྦྲལ་བརྒྱན་ཀུ་བུ་ཙར། །རྒྱ་མཚོའི་གླིང་ན་དཀའ་སྤྱད་སེངྒེ་པ། །དཀའ་སྤྱད་བྱམས་པ་ཞལ་གཟིགས་ཐོགས་མེད་པ། །དཔལ་གྱི་རི་བསྐོར་དཀར་སྤྱད་
ཏནྟེ་པ། །དགྱེས་པ་རྡོ་རྗེ་ཞལ་གཟིགས་གླིང་བུ་པ། །སོ་ས་རི་པས་དཀའ་སྤྱད་ཐུགས་དམ་གཟིགས། །ཨོ་རྒྱན་དུར་གནས་ས་ར་བུ་པེའི་ཞབས། །གཤེད་དམར་བྱིན་རླབས་ཀ་ལ་ལདྡྷེ་
མཆོག །དཀའ་སྤྱད་འཕགས་མཆོག་ཞལ་གཟིགས་བྷ་ཡ་ཎ། །བྷ་གར་རྒྱལ་བཏུལ་དུར་རོལ་མེ་ཏོག་པ། །དེ་ལྟར་འཕགས་ཡུལ་གྲུབ་བརྙེས་བརྒྱད་ཅུ་ལ། །ལྔ་ཡིས་ལྷག་པ་དེ་དག་མ་ ེ

ལུས་ལ། །རྩེ་གཅིག་གུས་པས་གསོལ་བ་བཏབ་པའི་མཐུས། །ཚེ་འདིར་གྲུབ་བརྙེས་ཐོབ་པའི་དགེ་ལེགས་སྩོལ། །ཞེས་པ་འདི་ཉིད་དཔའ་བོ་འོད་གསལ་གྱིས་མཛད་པའི་རྒྱ་གཞུང་དང་མི་མཚུངས་ཤིང་། བླ་
མ་རྡོ་རྗེ་གདན་པར་བསྙད་པའི་བལ་པོའི་ལྷ་བཟོ་དཔལ་གྱི་སྡེས་མཛད་པར་གྲགས་པའི་གསོལ་འདེབས་དེ་ཉིད་ཁྱབ་ཆེ་ཞིང༌། འོན་ཀྱང་ཇོ་ནང་དཀོན་མཆོག་ཀུན་དགའ་གྲོལ་མཆོག་སོགས་ཀྱིས་དཔྱད་པ་མཛད་མོད། སེམས་དགེ་བ་ལ་གོས་པ་མེད་
པར་ཤེས་ནས། གདོང་བན་དྷརྨ་ཤྲཱིས་སུག་ལས་སུ་བགྱིས་པ་འཕྲལ་ཡུན་ཀུན་ཏུ་དགེ་ཞིང་ཤིས་པར་གྱུར་ཅིག། ༈ འཕགས་ཡུལ་དུ་བྱོན་པའི་གྲུབ་པའི་དབང་ཕྱུག་ཆེན་པོ་བརྒྱད་ལ་བསྟོད་པ་རིན་ཆེན་གསེར་གྱི་རྒྱན་ཆ་ཞེས་་བྱ་
ནི། ན་མོ་ཤྲཱི་བཛྲ་དྷ་ར་ཡེ། སྐུ་བཞི་ཡེ་ཤེས་ལྔ་ཡི་ངོ་བོ་ཉིད། །དབང་ཕྱུག་བརྒྱད་དང་ཁ་སྦྱོར་བདུན་ལྡན་སྐུ། །འོག་མིན་སྟོན་པ་ངེས་པ་ལྔའི་བདག་ཉིད། །དྲུག་པ་རྡོ་རྗེ་འཆང་ལ་གསོལ་
བ་འདེབས། ྋ །ཤར་ཕྱོགས་གཏུམ་དྲག་དུར་ཁྲོད་ཆེན་པོ་ན། །སྨིན་བྱེད་དབང་གི་རྟོགས་གྲོལ་དུས་མཉམ་ཞིང༌། །རིག་མ་སྲས་བཅས་མཁའ་སྤྱོད་ཞིང་དུ་གཤེགས། །དབང་ཕྱུག་ཨིནྡྲ་བྷཱ་
ཏིར་གསོལ༴ བྱང་ཕྱོགས་འཇིགས་རུང་ཚང་ཚིང་འཁྲིགས་པ་རུ། །རྫུ་འཕྲུལ་སྐུ་ཡི་བཀོད་པ་སྣ་ཚོགས་ཀྱིས། །སྐལ་ལྡན་ལས་ཅན་འགྲོ་བ་འདྲེན་མཛད་པའི། །གྲུབ་ཆེན་ཀུ་ཀུ་རི་

༼མ༄༅། །པར༴ ནུབ་ཕྱོགས་རྡོ་རྗེ་འབར་བའི་དུར་ཁྲོད་དུ། །དཔལ་ལྡན་མཚོ་སྐྱེས་རྡོ་རྗེ་ཡུམ་བཅས་རོལ། །སྤྲོས་བཅས་སྤྱོད་པས་གཞན་དོན་དཔག་མེད་མཛད། །པདྨ་
༴ བཛྲ་ཞབས་ལ༴ ལྷོ་ཕྱོགས་ཀེང་རུས་ཅན་གྱི་དུར་ཁྲོད་བཞུགས། །རབ་དགའི་སར་གནས་སྤྲོས་བྲལ་ཆོས་འཁོར་བསྐོར། །འགྲོ་ཀུན་མཐའ་གཉིས་བྲལ་བའི་ལམ་ལ་བཀོད། །མགོན་པོ་ནཱ
གཱརྫུ་ནར༴ བྱང་ཤར་ཧ་ཧ་དྲག་ཏུ་རྒོད་པ་རུ། །གཉུག་མའི་མདའ་སྲོང་བདེ་ཆེན་དགྱེས་དགུར་རོལ། །རྡོ་རྗེའི་གླུ་ལེན་བདེ་ཆེན་སྙིང་པོར་བཀོད། །བྲམ་ཟེ་ས་ར་ཧ་ལ༴ ཤར་ལྷོ་བཀྲ་
ཤིས་ནགས་ཚལ་རབ་དགའ་བར། །མ་རུངས་དབང་སྡུད་དཔལ་ཆེན་ཧེ་རུ་ཀ །སྦྲུལ་ཞགས་འཛིན་ཞིང་ཡུམ་བཅས་སྟག་ལ་ཆིབས། །གྲུབ་མཆོག་ཟོམྦྷི་པ༴ ལྷོ་ནུབ་མུན་པ་མི་ཟད་དྲག་པོ་
རུ༑ །མྱོས་བྱེད་རྫིང་བུར་བསྒྱར་ཏེ་ཡུམ་དང་སྲས། །རྡོ་རྗེ་དྲིལ་བུར་མཛད་ནས་མཁའ་ལ་གཤེགས། །བཛྲ་གཎྜེ་པ་ལ༴ ནུབ་བྱང་ཀི་ལི་ཀི་ལིའི་སྒྲ་སྒྲོགས་པར། །རྒྱལ་པོ་ལ་སོགས་
༈ ལུས་ཅན་དོན་གྲུབ་ཕྱིར། །ཉ་ལྟོ་གསོལ་ཞིང་སྤྲོས་པ་ཀུན་བྲལ་བ། །དགེ་སློང་ལཱུ་ཡི་པ་ལ༴ ཐོག་མེད་དུས་ནས་མ་རིག་ལིང་ཏོག་གིས། །ལྡོང་བའི་ཉམ་ཐག་འགྲོ་བ་མ་ལུས་པ། །རང་

རིག་ཡེ་ཤེས་གསེར་གྱི་ཐུར་མ་ཡིས། །ཕྱེས་ནས་ཐར་པའི་ལམ་མཆོག་བསྟན་དུ་གསོལ། །རྩ་རླུང་ཐིག་ལེ་རྡོ་རྗེ་གསུམ་དུ་སྨིན། །གནས་སྐབས་སྒྲིབ་བཞི་སྐུ་བཞིའི་ཀློང་དུ་དུ་གྲོལ། །དུག་
ལྔ་མ་སྤང་ཡེ་ཤེས་ལྔ་རུ་དག །རིགས་དྲུག་ཁྱབ་བདག་རྡོ་རྗེའི་སྐུ་འགྲུབ་ཤོག །གྲུབ་པའི་དབང་ཕྱུག་མང་པོ་དང་། དཔལ་ཆེན་པོ་རྣམས་བདེ་ཆེན་དགྱེས་དགུར་རོལ་བའི་ཞིང་ཁམས། མ་དང་མཁའ་འགྲོ་འདུ་བའི་འདུན་
ས་གནས་མཆོག་ནམ་མཁའ་མཛོད་ཀྱི་ནུབ་ཕྱོགས་བཀྲ་ཤིས་དགའ་བ་འཁྱིལ་པའི་ཕོ་བྲང་དུ། རྣལ་འབྱོར་རྒྱལ་ཁམས་པ་༧ ཆོས་དཔལ་རྒྱ་མཚོས་བྲིས་པ་དགེ་བའི་འགྲོ་རྣམས་མཆོག་དང་ཐུན་མོང་གི་དགའ་སྟོན་ལ་རྟག་ཏུ་རོལ་པར་གྱུར་
ཅིག སུ་ཛ་ཡནྟུ།། ༈ འཕགས་པའི་ཡུལ་བྱོན་ཏིང་འཛིན་ཤེས་རབ་ཀྱིས། །མཆོག་ཐུན་ལ་རོལ་མཁའ་སྤྱོད་ཞིང་དུ་ལྷགས། །སླར་ཡང་ཚོགས་འཁོར་གཅིག་དུ་མངོན་སུམ་
འདུས༑ །གྲུབ་ཆེན་བརྒྱད་ཅུ་རྩ་བཞིར་གསོལ་འདེབས། །ཞེས་པའང་བསྟན་བློས་སྤེལ། ༈ ཨེ་མ་ཧོཿ སྐུ་ཡི་རིག་འཛིན་འཇམ་དཔལ་བཤེས་གཉེན་དང༌། །གསུང་གི་རིག་
འཛིན་ནཱ་གརྫུ་ནའི་ཞབས། །ཐུགས་ཀྱི་རིག་འཛིན་ཧཱུཾ་ཆེན་ཀཱ་ར་ལ། །གསོལ་འདེབས་སོ་དངོས་གྲུབ་རྣམ་གཉིས་སྩོལ། །ཡོན་ཏན་བདུད་རྩི་རིག་འཛིན་བི་མ་ལ། །ཕྲིན་ལས་རིགས་འཛིན་པྲ་

།བྷ་ཧསྟི་མཆོག །མ་མོའི་རིག་འཛིན་དྷ་ན་སཾ་སྐྲྀ་ལ། །གསོལ་བ་འདེབས༴ མཆོད་བསྟོད་རིག་འཛིན་རོམ་བུ་གུ་ཧྱའི་ཞབས། །དྲག་སྔགས་རིག་འཛིན་༄༅། 6IC
༉ གནྡྷ་དང༌། །ཡེ་ཤེས་ཀློང་དགུའ་རིག་འཛིན་པདྨ་འབྱུང༌། །གསོལ་བ་འདེབས་དངོས་གྲུབ་རྣམ་གཉིས་སྩོལ། །སྣང་སྲིད་མ་དག་འཁྲུལ་པའི་བག་ཆགས་དང་། །ལས་ཉོན་ཤེས་བྱའི་སྒྲིབ་
པ་ཇི་སྙེད་ཀུན། །ཡེ་དག་དཀྱིལ་འཁོར་ཆེན་པོར་རང་གྲོལ་ནས། །སྐུ་དང་ཡེ་ཤེས་དབྱེར་མེད་ཉིད་འགྲུབ་ཤོག །རིག་འཛིན་རྣམས་ལ་གསོལ་བ་འདེབས་པ་འདི་ཡང་རྒྱལ་ཁམས་པ་པདྨ་རང་གྲོལ་གྱིས་ཤིང་བྱ་
ལོར་ཆོ་འཕྲུལ་ཆེན་པོའི་དུས་ཚེས་ལྷ་ཡི་བླ་མ་རྒྱལ་སར་ཕེབས་པའི་འགྲུབ་སྦྱོར་བཟང་པོར་ས་སྐྱོང་གནམ་སའི་དབང་ཕྱུག་གི་ཕོ་བྲང་དུ་བྲིས་པ་དགེ་བས་རིག་འཛིན་ཆེན་པོ་རྣམས་ཀྱི་དགོངས་པ་རྒྱུད་ལ་སྐྱེ་བར་གྱུར་ཅིག། ༣ བསྡུ་
ན། ཧཱུཾ་མཛད་འཇམ་དཔལ་བཤེས་གཉེན་བི་མ་ལ། །པྲ་བྷ་ཧ་སྟི་དྷ་ན་སམ་སྐྲྀ་ཏ། །ནཱ་གཱརྫུ་ན་གུ་ཧྱ་ཙནྡྲ་དང༌། །ཤནྟིཾ་གརྦྷ་རྣམས་ལ་གསོལ་བ་འདེབས། །ཞེས་པའང་བསྟན་བློས་སོ།། ཨིནྡྲ་
བྷཱ་ཏི་ཀུ་ཀུ་རི་པ་དང༌། །པདྨ་བཛྲ་ཀླུ་སྒྲུབ་ས་ར་ཧ། །ཌོམྦྷི་རྡོ་རྗེ་དྲིལ་བུ་ལུ་ཧི་པ། །གྲུབ་པའི་དབང་ཕྱུག་བརྒྱད་ལ་གསོལ་འདེབས། །ས་ཆེན་བླ་མ་བསོད་ནམས་རྩེ་མོ་དང༌། །རྗེ་བཙུན་

གྲགས་པ་ས་སྐྱ་པཎྜི་ཏ། །ཆོས་ཀྱི་རྒྱལ་པོ་འཕགས་པ་རིན་པོ་ཆེ། །རྗེ་བཙུན་གོང་མ་ལྔ་ལ་གསོལ་བ་འདེབས། །ཀུན་དགའ་བཟང་པོ་ཀུན་དགའ་རྣམ་པར་རྒྱལ། །བསོད་ནམས་སེང་གེ་
ཤཱཀྱ་མཆོག་ལྡན་པ། །ཤེས་བྱ་ཀུན་རིག་གཡག་སྟོན་སངས་རྒྱས་དཔལ། །གངས་ལྗོངས་མཛེས་རྒྱན་དྲུག་ལ་གསོལ་བ་འདེབས། །ཞེས་པའང་ངག་དབང་བསྟན་བློས་སྤེལ། ཝཱ སྙིང་
སྟོབས་ཆེན་པོ་འཕགས་ཡུལ་ལན་མང་བསྒྲོད། །ཤེས་རབ་ཆེན་པོས་ཆོས་ཀུན་ཐུགས་སུ་ཆུད། །གདམས་ངག་ཆེན་པོས་མཁས་གྲུབ་ས་སྟེང་ཁྱབ། །བཀའ་དྲིན་ཆེན་པོས་མར་པའི་ཞབས་ལ་
འདུད།༑ །མཐུ་རྩལ་ཆེན་པོས་སྐུ་དགྲ་ཐལ་བར་བཏང་། །མོས་གུས་ཆེན་པོས་བླ་མའི་ཞབས་ཏོག་བསྒྲུབ། །བརྩོན་འགྲུས་ཆེན་པོས་ཚེ་གཅིག་མངོན་སངས་རྒྱས། །རྗེ་བཙུན་ཆེན་པོ་མི་ལའི་
ཞབས་ལ་འདུད། །ཐུབ་དབང་ཆེན་པོས་མངོན་པར་ལུང་བསྟན་བཞིན། །ཕྱག་རྒྱ་ཆེན་པོས་བསྟན་པ་རྒྱས་པར་མཛད། །བྱང་སེམས་ཆེན་པོས་འབྲེལ་ཚད་དོན་དང་ལྡན། །བྱིན་རླབས་ཆེན་
པོ་དྭགས་པོའི་ཞབས་ལ་འདུད། །བཀའ་བརྒྱུད་ཕྱི་མེས་གོང་མ་རྣམ་གསུམ་ལ། །རྩེ་གཅིག་གསོལ་བ་བཏབ་པའི་བདེན་སྟོབས་ཀྱིས། །མཁས་ཤིང་གྲུབ་ནས་བསྟན་པ་སྤེལ་ལ་༔

༈[ ༄༅། །སོགས། །ཁྱེད་ཀྱི་རྣམ་ཐར་འཁྱོང་བར་བྱིན་གྱིས་རློབས། །ཅེས་པའང་མོས་གུས་ཆེན་པོས་སྒོ་ནས་བན་སྤྲང་དྷརྨ་ཤྲཱིས་གསོལ་བ་བཏབ་པ་དགེའོ།། ༈ ཡོན་གནས་དམ་པ་
མཆོག་གཟིགས་ཡབ་སྲས་རྣམ་ཀྱི་སྐྱེས་རབས་ཀྱི་ཕྲེང་བ་ལ་བསྟོད་པ་དད་པའི་འོད་སྟོང་རྣམ་པར་དཀྲིགས་པའི་གུར་ཁང་ཞེས་བྱ་བ། ན་མོ་ཨཱརྻ་ལོ་ཀི་ཤྭ་ར་ཡེ། རྒྱལ་ཀུན་ཐུགས་རྗེའི་རང་གཟུགས་སྤྱན་རས་
གཟིགས༑ །དཔལ་ལྡན་རྒྱུད་རྒྱལ་འགྲེལ་མཛད་པདྨ་དཀར། །གངས་ཅན་མངའ་བདག་ཆོས་རྒྱལ་སྲོང་བཙན་སྒམ། །བསྟན་པའི་སྒྲོན་མེ་མཁན་ཆེན་ཞི་བ་མཚོ། །པཎ་གྲུབ་རྒྱ་མཚོའི་
གཙུག་རྒྱན་ནཱ་རོ་པ། །རྒྱལ་བས་ལུང་བསྟན་མཉམ་མེད་འཛམ་གླིང་གྲགས། །འགྲོ་བའི་མགོན་པོ་དཔལ་ལྡན་འབྲུག་པའི་ཞབས། །མངོན་དགའི་ཞིང་དུ་སྣང་བ་རྡུལ་བྲལ་སེམས། །འཇིག་
རྟེན་མིག་གཅིག་རྒྱལ་དབང་ཀུན་དགའི་མཚན། །འཁོར་ལོས་སྦྱར་བ་འཇམ་དབྱངས་ཆོས་ཀྱི་གྲགས། །ཐམས་ཅད་མཁྱེན་པ་ངག་དབང་ནོར་བུའི་སྡེ། །འགྲོ་བའི་རེ་སྐོང་དཔག་བསམ་ཡོངས་
འདུས་དབང༌། །ཕྱོགས་ལས་རྣམ་རྒྱལ་མི་ཕམ་དབང་པོའི་ཞབས། །ཁྱབ་བདག་བཀའ་བརྒྱུད་ཕྲིན་ལས་ཤིང་རྟ་དང༌། །མི་ཕམ་ཀུན་གཟིགས་ཆོས་ཀྱི་སྣང་བ་རྗེ། །དཔལ་ལྡན་ངེས་དོན་

བསྟན་པའི་ཉིན་མོར་བྱེད། །མདོར་ན་བདེ་གཤེགས་མོས་པ་སྣང་མཛད་དཔལ། །གང་འདུལ་སྤྲུལ་པའི་རོལ་པ་འཇམ་ཀླས་པའི། །འཁྲུངས་རབ་བརྒྱུད་པའི་བླ་མ་ཐམས་ཅད་ལ། །གསོལ་
བ་འདེབས་སོ་ཐུགས་རྗེའི་སྤྱན་གྱིས་གཟིགས། །བདག་སོགས་འདི་ནས་བྱང་ཆུབ་མ་ཐོབ་པར།ྋ །མགོན་པོ་ཁྱེད་ཀྱི་བསྟན་ལ་རབ་ཞུགས་ནས། །དོན་གཉིས་འབད་མེད་ལྷུན་གྱིས་གྲུབ་པ་
དང་༑ །བཀྲ་ཤིས་དགེ་མཚན་རྒྱས་པར་བྱིན་རློབས།། ༈ ན་མོ་ཨཱརྻ་མཉྫུ་ཤྲཱི་ཡེ། རྒྱལ་ཀུན་མཁྱེན་པའི་བདག་ཉིད་འཇམ་པའི་དཔལ། །ཤམྦྷ་ལ་རུ་རིགས་ལྡན་འཇམ་དཔལ་
གྲགས༑ །ཟབ་མོ་ལྟ་བའི་སྲོལ་འབྱེད་ཀླ་སྒྲབ་ཞབས། །འཕགས་ཡུལ་རིག་འཛིན་འཇམ་དཔལ་བཤེས་གཉེན་ཆེ། །བལ་པོའི་ཆོས་རྒྱལ་འོད་ཟེར་གོ་ཆའི་མཚན། །མངའ་བདག་ཚངས་པ་
ལྷ་ཡི་མེ་ཏོག་དང༌། །གྲུབ་པའི་ཁྱུ་མཆོག་ཏིལླི་ཤེས་རབ་བཟང༌། །རྣལ་འབྱོར་དབང་ཕྱུག་བཞད་པ་རྡོ་རྗེའི་དཔལ། །མི་སྐྱོད་དྲུང་དུ་བ་གླང་སྤོས་ཀྱི་གླང༌། །ལོ་ཙཱ་མཁན་ཆེན་ཙྭ་མི་སངས་
རྒྱས་གྲགས། །འཇིག་རྟེན་གསུམ་གྱི་མགོན་པོ་རིན་ཆེན་དཔལ། །སྒྲུབ་ལ་ཟླ་བྲལ་ལོ་རས་སྨྲ་བའི་སེང་། །དཀའ་སྤྱད་ཕུལ་ཕྱིན་རྒྱལ་བ་རྒོད་ཚང་པ། །སྤྱན་སྔ་ལྷ་གཟིགས་བསོད་ནམས་༔

༞༄༅། །རྒྱལ་བའི་མཚན། །རབ་འབྱམས་ཤཱཀྱ་དབང་ཕྱུག་དུས་འཁོར་ཞབས། སྒྲུབ་བརྒྱུད་བསྟན་པའི་སྲོག་ཤིང་ངག་དབང་ལྷ་རྩེ་བ་བཟང་། །ཡོངས་སུ་འཛིན་པ་ཀུན
༈ དགའ་ལྷུན་གྱི་གྲུབ། །དགེ་ལེགས་བཞད་པ་འགྲོ་ཀུན་དགའ་བའི་བཤེསགཉེན་ཆོས་རྒྱལ་དཔལ་བཟང་པོ། །འཇམ་དཔལ་དཔའ་བོ་རྡོ་རྗེ་ཉི་མ་རྗེ། །ཕྲིན་ལས་སྣང་མཛད་འཇམ་དཔལ་ཡེ་ཤེས་
གྲུབ། ཕྲིན་ལས་སྣང་བ་རྒྱས་པའི་སྡེ། །སྨྲ་བའི་དབང་ཕྱུག་ཤེས་བྱ་ཀུན་མཁྱེན་ངག་དབང་འཇིགས་མེད་འཇམ་དཔལ་སོགས། །རྣམ་མང་གདུལ་བྱའི་མོས་པའི་ཆུ་ཀླུང་དུ། གང་འདུལ་སྤྲུལ་པའི་ཟླ་སྣང་རོལ་
སྦྲུ
པའི་གར། བསམ་ཡས་རྒྱུ་འཕྲུལ་དྲ་བའི་ངང་ཚུལ་ཅན། །རིམ་པར་བྱོན་དང་འབྱོན་གྱུར་ཐམས་ཅད་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གང་ལ་རྩེ་གཅིག་མོས་
པའི་མཐུ་བྱིན་གྱིས། །སྐྱེ་དང་ཚེ་རབས་ཇི་སྲིད་བྱང་ཆུབ་བར། །དགེ་བའི་བཤེས་སུ་འཇམ་དཔལ་ཁྱོད་བསྙེན་ནས། །ཉན་བཤད་བསྒོམ་དང་སྒྲུབ་པས་དུས་འདའ་ཞིང༌། །རྒྱལ་བསྟན་རིན་
༈ ཆེན་ཕྱོགས་དུས་ཀུན་ཏུ་སྤེལ། །སེམས་ཅན་ཐམས་ཅད་འཕྲལ་ཡུན་དགེ་ལ་སྦྱོར། །དོན་བརྒྱུད་གདམས་པས་སྲིད་ཞི་ཁྱབ་པར་བརྡལ། །མ་ལུས་མགོན་པོ་ཀུན་གཟིགས་ཉེར་འགྲུབ་

ཤོག༑ ༈ ན་མོ་ཤྲཱི་བཛྲ་པཱ་ཎི་ཡེ། རྒྱལ་ཀུན་མཐུ་སྟོབས་གཅིག་བསྡུས་གསང་བའི་བདག །འཕགས་ཡུལ་གྲུབ་ཆེན་ལས་ཀྱི་རྡོ་རྗེ་དང༌། །སྡོམ་པའི་རྣལ་འབྱོར་རྒ་ལོ་གཞོན་ནུ་
དཔལ༑ །དམ་ཅན་བྲན་ཁོལ་རྒ་ལོ་རྣམ་པར་རྒྱལ། །བླ་མ་ཆེན་པོ་བསམ་རྒྱལ་ཁ་ཆེའི་ཞབས། །རྡོ་རྗེ་འཛིན་དངོས་ཆོས་ཀྱི་མགོན་པོ་དང༌། །མཁྱེན་བརྩེའི་བདག་ཉིད་བདུད་འཇོམས་རྡོ་རྗེའི་
མཚན༑ །འཇིགས་མེད་དཔའ་བོ་མི་ཕམ་ཆོས་དབང་ཕྱུག །རྟེན་འབྲེལ་དབང་འབྱོར་འཇམ་མགོན་དགྱེས་པའི་ཆོས་རྒྱལ་ལྷུན་གྲུབ་རྒྱལ་མཚོ་སྡེ། །ཟུང་འཇུག་མངོན་གྱུར་འཇམ་དཔལ་རྡོ་རྗེ་
འཛིན།¸གསང་བདག་གྲུབ་པའི་དཔའ་བོ། །ཆོས་ཀྱི་བཤེས་གཉེན་མཐུ་སྟོབས་ཀུན་ཏུ་བཟང༌། །དཔལ་ལྡན་བཤད་སྒྲུབ་ཆོས་ཀྱི་ཉིན་མོར་བྱེད། །རིམ་བྱོན་བརྒྱུད་པའི་སྐྱེས་རབས་ཕྲེང་བ་
ལ༑ གསོལ་བ་འདེབས་སོ་དཔལ་ཆེན་གསང་བའི་བདག །བྱིན་གྱིས་རློབས་ཤིག་མཐུ་སྟོབས་རྡོ་རྗེ་འཛིན། །དེང་ནས་ཀུན་མཁྱེན་གོ་འཕང་མཆིས་ཀྱི་བར། །བྱང་ཆུབ་བསྒྲབ་པའི་བར་ཆད་
ཀུན་ཞི་ནས། །མཐུན་རྐྱེན་ལྟ་བསྒོམ་སྤྱོད་པའི་ཡོན་ཏན་འཕེལ། །འགྱུར་མེད་རྟག་པ་དམ་པའི་རང་བཞིན་ཉིད། །རྡོ་རྗེ་འཆང་དབང་གོ་འཕང་ལ་འགོད་ཤོག། ན་མོ་གུ་རུ་

།པདྨ་ཀཱ་ར་ཡེ། རྒྱལ་བ་ཀུན་གྱི་ཕྲིན་ལས་གཅིག་གྱུར་པ། །བསྐལ་བཟང་རྣམ་འདྲེན་དང་པོ་འཁོར་བ་འཇིགས། །དགྲ་བཅོམ་ཆོས་བློ་འཆི་མེད་པདྨ་
འབྱུང་༑ །བི་རུ་པ་དང་ཀ་མ་ལ་བཛྲ། །དམ་པ་རྒྱ་གར་གནུབ་ཆེན་ནམ་མཁའི་སྙིང༌། །སྔགས་འཆང་རོལ་རྩལ་མངའ་བདག་མཻ་ཏྲི་པ། མགོན་པོ་རྡོ་རྗེ་བདེ་གཤེགས་མཐའ་རྩ
བ༑ །སངས་རྒྱས་དབོན་དང་རྡོ་གསོལ་འབའ་ར་བ། །རིན་ཆེན་གླིང་པ་ནམ་མཁའི་རྣལ་འབྱོར་རྗེ། ཨ་ཝ་དྷཱ་ཏཱི་སྦྱང་པ་བཙུན་མོ་ཅན། །གྲུབ་པའི་ང།ང་ཕྱུག་ངག་དབང་བསྟན་འཕེལ་
དང་༑ །རིམ་གཉིས་མཐར་ཕྱིན་ཀུན་དགའ་བསྟན་འཕེལ་ཞབས། །ཐུགས་ཀྱི་རྡོ་རྗེ་སྲིད་ཞིའི་གཉེན་གཅིག་པུ། ྋ།དགེ་ལེགས་རིན་ཆེན་སྒྲབ་བརྒྱུདཤིང་རྟའི་སྡེ། །ལས་རབ་བདེ་ཆེན་རོལ་
རྩལ་བསྟན་འགྲོའི་མགོན། །བཀའ་དྲིན་མཉམ་མེད་པདྨ་དགྱེས་པའི་ཞབས། །མཆོག་གི་སྤྲལ་པ་རིམ་བྱོན་ཐམས་ཅད་ལ། །གུས་པའི་གདུང་ཤུགས་དྲག་པོས་གསོལ་བ་འདེབས། །བདག་
བྷཱནི་དེང་ནས་བྱང་ཆུབ་ཐོབ་ཀྱི་བར། དམ་པ་ཁྱེད་དང་ནམ་ཡང་མི་འབྲལ་ཞིང་། །གང་གི་གསུང་བར་བདུད་རྩིའི་རྒྱུན་བཟང་གིས། །རྣམ་པ་ཀུན་ཏུ་ཡོངས་སུ་འཚོ་བ་དང༌། །སྒྲུབ་བརྒྱུད་སྙིང་

པོའི་རིང་ལུགས་དྲི་མེད་ཀྱི། །རྣམ་ཐར་བཟང་པོ་ཇི་བཞིན་སློབ་ནུས་ཤིང༌། །འབྲེལ་བཅས་འོག་མིན་པདྨ་དྲ་བ་རུ། །ཁྱེད་རང་དབྱེར་མེད་ཚོམ་བུ་གཅིག་འགྲུབ་ཤོག །ཡོན་གནས་དམ་པར་གྱུར་བ་
མཁྱེན་བརྩེ་ནུས་ཕྲིན་གྱི་བདག་ཉིད་རིགས་གསུམ་པདྨའི་རྣམ་འཕྲུལ་མཆོག་གཟིགས་ཡབ་སྲས་བཞིའི་འཁྲུངས་རབས་ཀྱི་ཕྲེང་བ་ཚར་དུ་དངར་བ་ལ་བསྟོད་པ་དད་པའི་འོད་སྟོང་རྣམ་པར་དཀྲིགས་པའི་གུར་ཁང་ཞེས་བྱ་བ་འདི་ནི། བྱང་ཕྱོགས་གངས་
རིའི་ཕྲེང་བས་བསྐོར་བའི་ནང་གསེས་བདེ་ཆེན་མདོ་སྟོད་ཕྱོགས་སུ་སྐྱེས་པའི་དཱ་རི་དྲ། ཤཱ་ཀྱའི་བཙུན་པ་ངག་དབང་ཆོས་དཔལ་རྒྱ་མཚོ་བསྟན་འཛིན་བློ་གྲོས་ཕྲིན་ལས་རབ་རྒྱས་དཔལ་བཟང་པོས་སྡེས། མདོ་སྔགས་བཤད་སྒྲུབ་ཆོས་འཁོར་གླིང་
ལེགས་བཤད་སྒྲོག་པའི་ཚལ་དུ་སྦྱར་བ་སརྦ་ཐཱ་ཀ་ལྱཱ་ཎཾ་བྷ་ཝ་ཏུ།། ༈ སྟོན་པ་རྡོར་འཆང་པྲཛྙ་བྷ་དྲ་དང༌། །ཛྙཱ་ན་སིདྡྷི་ཆོས་ཀྱི་བློ་གྲོས་དང༌། །བཞད་པ་རྡོ་རྗེ་དྭགས་སྟོན་འཛམ་གླིང་
གྲགས༑ །རྡོ་རྗེ་རྒྱལ་པོ་གྲུབ་ཐོབ་གླིང་རྗེ་རས། །གོང་མ་རིམ་བྱོན་རྣམས་ལ་གསོལ་བ་འདེབས།། ༈ འབྲུག་ཆེན་ཡོངས་འཛིན་མཐུ་ཆེན་ཁམས་པ་སོགས་རིམ་བྱོན་གྱི་འཁྲུངས་རབས་གསོལ་འདེབས་
ནི། ཡེ་ཤེས་རྡོ་རྗེ་རྒྱལ་དབང་ཆོས་ཀྱི་རྗེ། །འཇམ་དབྱངས་ཆོས་གྲགས་ཀུན་མཁྱེན་པདྨ་དཀར། །དཔག་བསམ་དབང་པོ་མི་ཕམ་དབང་བོའི་སྡེ། །ཕྲིན་ལས་ཤིང་རྟ་མི་ཕམ་ཆོས་ཀྱི

༄༅། །སྣང༌། །འཇིགས་མེད་མི་འགྱུར་ཆོས་ཀྱི་དབང་པོར་བཅས། །འབྲུག་པ་རིམ་བྱོན་རྣམས་ལ་གསོལ་བ་འདེབས། །ངག་དབང་བཟང་པོ་ཀུན་དགའ་ལྷུན་གྱིས་
གྲུབ༑ །དགེ་ལེགས་བཞད་པ་འཇམ་དཔལ་དཔའ་བོ་དང་། །ཡེ་ཤེས་གྲུབ་པ་ཤེས་བྱ་ཀུན་ནས་མཁྱེན། །མཆོག་གི་སྤྲུལ་སྐུ་རྣམས་ལ༴ ཆོས་ཀྱི་མགོན་པོ་བདུད་འཇོམས་གྲུབ་པའི་
དཔའ༑ །མི་ཕམ་ཆོས་དབང་འཇམ་མགོན་དགྱེས་པའི་སྡེ། །འཇམ་དཔལ་རྡོ་རྗེ་མཐུ་སྟོབས་ཀུན་ཏུ་བཟང༌། །ཆོས་ཀྱི་ཉིན་བྱེད་ཆོས་ཀྱི་རྒྱ་མཚོར་བཅས། །མཐུ་ཆེན་རིམ་བྱོན་རྣམས་
ལ༴ གྲུབ་པའི་དབང་ཕྱུག་ཀརྨ་བསྟན་འཕེལ་དང༌། །ཀུན་དགའ་བསྟན་འཕེལ་ཀུན་དགའ་བསྟན་འཛིན་ཞབས། །ཆོས་ཀྱི་ཉི་མ་ལས་རབ་བདེ་ཆེན་རྩལ། །བསྟན་པའི་ཉི་མ་རྣམས་ལ་
གསོལ་བ་འདེབས། །ཞེས་པའང་ཕུན་གླིང་ཆོས་གྲྭ་ནས། རྗེ་བླ་མས་འདི་ལྟར་བྲིས་ཞེས་ཕེབས་པས། དེ་མ་ཐག་དྷརྨ་ཤྲཱིས་གསོལ་བ་བཏབ་པ་དགེའོ།། ༈ སྤྲུལ་པའི་གཏེར་ཆེན་ཨོ་རྒྱན་ལས་འཕྲོ་གླིང་པ་ལ་བསྔགས་པའི་
༈ རབ་བྱེད་རྡོ་རྗེ་གླུ་མའི་དགྱེས་དབྱངས་ཞེས་བྱ་བ་ནི། གདོད་ནས་ཡེ་དག་ཁྱབ་བརྡལ་ཆོས་དབྱིངས་ཀློང༌། །མ་འགགས་ལྷུན་གྲུབ་ཡེ་ཤེས་འོད་ལྔའི་གདངས། །གང་འདུལ་དེར་སྣང་སྤྲུལ་པའི་རོལ་གར་✖

མཁན༑ །རིག་འཛིན་འཇའ་ཚོན་སྙིང་པོར་གསོལ་བ་འདེབས། །བསྐལ་བཟང་ཞིང་འདིར་བདེ་གཤེགས་དབང་པོའི་དཔལ། །ལ་སོགས་སྐྱེས་རབས་ངོ་མཚར་ཕྲེང་བ་དང༌། །ཁྱད་པར་པད་
འབྱུང་བི་མའི་དགོངས་བཅུད་བདག །ཏིང་འཛིན་བཟང་པོར་གྲགས་ལ༴ སླར་ཡང་སྙིང་མའི་འགྲོ་ལ་རྗེས་དགོངས་ནས། །ཀོང་ཡུལ་སྨན་གྱི་ལྗོན་པར་སྐུ་འཁྲུངས་ཏེ། །གཞོན་ནུ་ཉིད་ནས་
དགེ་བའི་བག་ཆགས་སད། །བྲི་ཀློག་རྩོལ་མེད་མཁྱེན་ལ༴ འཁོར་བའི་མཚན་ཉིད་མེ་འོབས་ལྟ་བུར་གཟིགས། །ངེས་འབྱུང་སྐྱོ་ཤས་དྲག་པོའི་ཀུན་བསླངས་ནས། །ཚེ་རིག་ཡན་ལག་
བརྒྱད་པའི་བདུད་རྩིའི་ཆུས། །རྣམ་མང་གདུང་བ་བསལ་ལ༴ བསྟན་པའི་འཁོར་ལོ་ངུར་སྨྲིག་ཟློས་གར་མཁན། །ལྷ་རྩེ་བ་སོགས་བཤེས་གཉེན་མང་བསྟེན་ནས། །ཐུབ་བསྟན་སྒོར་ཞུགས་
འཕགས་པ་དགྱེས་བྱེད་པའི། །ཚུལ་ཁྲིམས་བསུང་ཞིམ་འཐུལ་ལ༴ དྲི་མེད་རྒྱལ་བའི་བཀའ་དང་གསལ་བྱེད་ཀྱི། །བསྟན་བཅོས་ཆེ་སོགས་སྡེ་སྣོད་རྒྱུད་སྡེའི་ཆོས། །ཐོས་བསམ་སྒོམ་པའི་
མ་མ་ཉིད་གཟིགས་མཐུས། །ཡོངས་རྫོགས་གསན་པར་མཛད་ལ༴ བརྒལ་དཀའ་སྲིད་མཚོར་བྱིང་བའི་འགྲོ་བ་ཀུན། །རྣམ་གྲོལ་ཐར་པའི་ཞིང་དུ་སྒྲོལ་སླད་དུ། །ཟབ་དང་རྒྱ་ཆེའི་བྱང་ཆུབ

༄༅། །ཐུགས་བསྐྱེད་དེ། །རྒྱལ་སྲས་སྤྱད་པ་སྤྱོད་ལ༴ བང་རི་ལ་སོགས་རི་ཁྲོད་བས་མཐའ་ནི། །རྣམ་གཡེང་འདུ་འཛིས་དབེན་པའི་གནས་རྣམས་སུ། །བཟོད་
༴ དཀའི་དཀའ་སྤྱད་བཅུད་ལེན་ལ་བརྟེན་ནས། །ལོ་མང་བསྙེན་སྒྲུབ་མཛད་ལ༴ དེ་ཚེ་བསྐྱེད་རྫོགས་རྫོགས་པ་ཆེན་པོའི་དོན། །ཇི་བཞིན་མངོན་གྱུར་རྡོ་རྗེའི་གོ་འཕང་བརྙེས། །ལས་སྨོན་
དབང་གིས་ཟབ་གཏེར་སྒོ་འཕར་ཕྱེས། །ཨོ་རྒྱན་ལས་འཕྲོ་གླིང་པར༴ རྩ་བ་ཡན་ལག་ཆོས་ཀྱི་བདག་པོ་སོགས། །ཀུན་ལ་ནོར་བུའི་མཛོད་ཆེན་རབ་སྐྱེས་པས། །མ་རུང་དུས་ཀྱི་རྒུད་པ་
རིང་དུ་བསྲིང༌། །གདུལ་བྱ་སྨིན་གྲོལ་མཛད་ལ༴ དངོས་དང་ཉམས་སྣང་རྨི་ལམ་སྣང་བ་རུ། །པདྨ་འོད་སོགས་དག་པའི་ཞིང་མང་ཉུལ། །པདྨ་ཐོད་ཕྲེང་མཉམ་མེད་དྭགས་པོ་
སོགས༑ །ཞལ་གཟིགས་གདམ་པ་ཐོབ་ལ༴ གང་ཁྱོད་མཐོང་ཐོས་དྲན་དང་རིག་པ་ཡིས། །འཕྲལ་ཡུན་ཕན་བདེའི་ཡོན་ཏན་འབྱུང་ངོ་ཞེས། །མཧཱ་གུ་རུའི་སྙིང་ཐིག་གདམས་པ་
༈ སྩལ༑ །ཧཱུཾ་ནག་མེ་འབར་ཞབས་ལ༴ སྣང་སྲིད་ལྷ་སྲིན་སྡེ་བརྒྱད་མ་ལུས་པ། །སྲོག་སྙིང་ཕུལ་ཞིང་བཀའ་ནན་རབ་བརྗིད་རྩལ། །མི་སྲུན་འབྱུང་པོ་ཐུགས་རྗེས་སྒྲོལ་བར་མཛད། །མཐུ་

ཆེན་རིག་སྔགས་གྲུབ་ལ༴ གངས་ལྗོངས་ཆེ་དགུ་ཀུན་གྱིས་ཞབས་ལ་བཏུད། །སྒྲུབ་ཆེན་དབང་ཁྲིད་དམ་རྫས་སྦྱིན་པ་སོགས། །བསྡུ་བ་རྣམ་བཞིས་འགྲོ་དོན་མཁའ་མཐར་
བརྡལ༑ །འབྲེལ་ཚད་དོན་ལྡན་མཛད་ལ༴ ཞིང་འདིའི་གདུལ་བྱ་མ་ལུས་སྨིན་པའི་མཐར། །སྤྲུལ་པའི་བཀོད་པ་གཞོན་ནུ་བུམ་སྐུར་བསྡུས། ྋ།སླར་ཡང་སེམས་ཅན་ཇི་སྲིད་གནས་ཀྱི
བར༑ །རྣམ་འཕྲུལ་མཐའ་ཡས་སྟོན་ལ༴ དེ་ལྟར་གསོལ་བ་བཏབ་པའི་བྱིན་རླབས་ཀྱིས། །རྒྱལ་བའི་བསྟན་དར་བསྟན་འཛིན་ཞབས་པད་བརྟན། །སྣོད་བཅུད་རྫོགས་ལྡན་གསར་པའི་
དཔལ་ལ་སྤྱོད། །སྲིད་ཞིའི་དགེ་ལེགས་རྒྱས་པའི་བཀྲ་ཤིས་ཤོག །ཞེས་པའང་གཏེར་ཆེན་རིག་འཛིན་ཆོས་ཀྱི་རྒྱལ་པོ་འདི་ཉིད་ལ་མི་ཕྱེད་དད་པའི་བློ་ཅན། གང་གི་རྒྱུད་འཛིན་པདྨ་རང་གྲོལ་འོད་གསལ་གཟི་བརྗིད་རྩལ་གྱིས་
རབ་ཚེས་མེ་ཁྱི་ལོ་ས་ག་ཉ་བའི་ཕྱོགས་ཕྱི་མའི་བཟང་པོ་གཉིས་པ་ཟླ་བ་གྲོ་བཞིན་གྱི་འགྲུབ་སྦྱོར་བཟང་པོར་དཔལ་གྱི་སྦས་ལུང་རྔར་རྒྱང་ནང་དུ་བྲིས་པ་སུ་ཤྲཱི་ཡ་སིདྡྷི་བྷ་ཝ་ཏུ།། ༈༼ཁ༽ རིག་འཛིན་ཡོངས་ཀྱི་འཁོར་ལོས་སྒྱུར་བ་ཆེན་པོ་
བདེ་ཆེན་ཡེ་ཤེས་རོལ་པ་རྩལ་གྱི་རྟོགས་བརྗོད་གསོལ་འདེབས་སྐྱེ་བ་ལྔ་པའི་སྒྲ་དབྱངས་ཞེས་བྱ་བ། གདོད་ནས་ཁྱབ་གདལ་རང་བྱུང་རིག་པའི་གདང༌། །མཚན་འཛིན་ཀ་དག་འོད་གསལ་འདུས་མ་བྱས། །སྲིད་ཞི་

མ༄༅། །མཉམ་ཡངས་དང་པོའི་མགོན་པོ་མཆོག །རྗེ་བཙུན་བླ་མའི་ཞབས་ལ་གསོལ་བ་འདེབས། །ཚོགས་གཉིས་མཁའ་ལ་རབ་འཕགས་སྐྱེ་རྒུའི་གཉེན། །མཁྱེན
ཨུ གཉིས་འོད་ཀྱི་སྣང་བ་རྟག་སྤྲོ་བ། །རྩེ་བ་ཆེན་པོས་གཞན་དོན་ལྷུར་ལེན་པ། །ངག་དབང་བསྟན་པའི་ཉི་མར་གསོལ་བ་འདེབས། །ཡེ་ནས་རབ་ཞིའི་གོ་འཕང་མངོན་མཛད་པས། །གང་
འདུལ་སྐུ་དང་ཞིང་ཁམས་རྒྱ་མཚོའི་སྤྲིན། །བཟོ་དང་སྐྱེ་བ་མཆོག་གི་སྒྱུ་འཕྲུལ་གར། །འདུལ་བཞིའི་རོལ་རྩེད་སྒྱུར་ལལ༴༴ཁྱད་པར་བསྐལ་བཟང་པདྨ་སྟོང་སྣང་འདིའི། །རྣམ་འདྲེན་དང་པོ་
འཁོར་བ་འཇིག་མཛད་དང༌། །ནམ་མཁའི་སྙིང་པོ་ལ་སོགས་སྐྱེས་པའི་ཕྲེང་། །ངོ་མཚར་ཚར་དུ་དངར་ལ༴ ཐུགས་བསྐྱེད་རྨད་བྱུང་སྙིགས་མའི་བསྟན་འགྲོའི་སླད། །ཕྲིན་ལས་རྨད་བྱུང་
ཆུ་ཟླའི་ངང་ཚུལ་སྟོན། །མཛད་པ་རྨད་བྱུང་ཟབ་གཏེར་སྒོ་འཕར་ཕྱེས། །རྨད་བྱུང་སུམ་ལྡན་ཞབས་ལ༴ ཞི་བའི་ལོ་ལ་མདོ་སྟོད་འཛིན་མའི་གཞིར། །སྔགས་ཆེན་རིགས་སུ་ངོ་མཚར་ལྟས་
༈ བཅས་འཁྲུངས། །ཀར་འབྲུག་བསྟན་འཛིན་རྣམས་ཀྱིས་མགྲིན་གཅིག་ཏུ། །མཆོག་གི་སྤྲུལ་སྐུར་བསྔགས་ལ༴ ཕུན་ཚོགས་ཞིང་གི་ཆོས་ཀྱི་སེང་གེའི་ཁྲིར། །མངའ་གསོལ་གསང་བདག་

ངུར་སྨྲིག་འཆང་བ་ཡིས། །བསྟན་པའི་སྒོར་བཅུག་ཟབ་རྒྱས་བདུད་རྩི་ཡིས། །ཐུགས་ཀྱི་བུམ་པ་བཀང་དེར༴ རྣམ་པར་རྒྱལ་བ་ལ་སོགས་མཁས་མང་བསྟེན། །བྲི་ཀློག་བཟོ་གསོ་སྒྲ་སྙན་
སྡེབ་སྦྱོར་དང༌། །ཤེས་བྱ་ཀུན་གསན་ལོ་བདུན་བཞེས་པའི་ཚེ། །ལྟ་བའི་རང་ཞལ་གཟིགས་ལ༴ གཞན་ཡང་དཀར་འབྲུག་འབྲི་སྟག་སྨིན་གླིང་པ། །གནས་མདོ་རྫོགས་ཆེན་འཇམ་མགོན་
རྣམ་པར་གཉིས། །གཏེར་སྲས་སྐུ་མཆེད་ལ་སོགས་རིས་མེད་ཀྱི། །བསྟན་འཛིན་མང་པོ་བསྟེན་དེར། །རྒྱལ་བའི་བཀའ་དང་འཕགས་བོད་མདོ་སྔགས་ཀྱི། །སྨིན་གྲོལ་རྒྱབ་བརྟེན་གདམས་
པ་རྒྱ་ཆེན་གསན། །ཐོས་བསམ་ཇི་སྙེད་བསྒོམས་པས་གཏན་ལ་ཕབ། །ངེས་དོན་ལམ་བཟང་རྙེད་ལ༴ །དབུས་ལྗོངས་ལན་ལྔར་ཕེབས་པའི་དང་པོའི་སྐབས། །ཤེལ་བྲག་ཕུག་ནས་གུ་རུ་
ཡབ་ཡུམ་མཇལ། །རྒྱལ་ཐབས་སྤྱི་བླུགས་དབང་བཞི་རྫོགས་པ་རྩལ། །བརྡ་བརྟགས་རྟེན་འབྲེལ་གཟིགས་ལ༴ ཁྱད་པར་པདྨ་དྲི་མེད་འོད་ཟེར་གྱིས། །ཕན་ནུས་ཟབ་མོའི་དབང་གིས་
ཐུགས་རྒྱུད་གསོས། །བསྐྱེད་རྫོགས་རྫོགས་ཆེན་ཟབ་དགུའི་གདམས་པ་ཡིས། །ལས་ཀྱི་འཕྲོ་ཆེན་སད་ལ༴ ལྷོ་བྲག་གནས་ནས་མཁའ་འགྲོས་ལུང་བསྟན་ལྟར། །ལམ་གྱི་གྲོགས་བཙལ་

ནཾ༄༅། །ཞུ་བདེའི་ཡེ་ཤེས་སྤེལ། །སྣང་གསུམ་འཕོ་བའི་བག་ཆགས་དབྱིངས་སུ་དག །རྣམ་ཀུན་མཆོག་ལྡན་གྱུར་ལ་གསོལ༴ རིམ་གཉིས་ཟབ་མོའི་གནད་ལ་གོམས
༴ པའི་ཚེ། །རྩ་གསུམ་དམ་ཅན་མང་པོའི་གཟིགས་སྣང་ཤར། །ཤོག་སེར་རྙེད་དང་དགོངས་པའི་གཏེར་མཛོད་རྡོལ། །ལུང་བསྟན་རྒྱ་ཆེར་ཐོབ་ལ༴ པདྨ་ལྷ་རྫོང་གནས་ཀྱི་སྒོ་འཕར་
ཕྱེས༑ །སྨན་ཆུའི་རྫས་ལས་གཏེར་གྱི་ངེས་པ་རྙེད། །གཡུ་རེ་མདོ་རུ་ས་གནད་བཅོས་པའི་ཕྱིར། །མཆོད་རྟེན་བཞེངས་པར་མཛད་དེར༴ དེ་ཚེ་བདུད་འཇོམས་གྲུབ་པའི་དཔའ་བོ་
ཆེ༑ །འགྲོ་འདུལ་མུན་སེལ་རྩལ་ཞེས་དཀར་ཕྱོགས་ཀྱི། །ལྷ་འདྲེས་མགྲིན་གཅིག་མཚན་གསོལ་ཅི་བསྒོས་བསྒྲུབས། །པད་འབྱུང་ཐུགས་ཀྱི་སྤྲལ་པར་གསོལ༴ དྲང་དང་ངེས་པའི་ཆོས་
ཚུལ་རྒྱ་མཚོ་ལ། །ཆགས་ཐོགས་མེད་པའི་ཡེ་ཤེས་སྤྱན་རས་ཀྱིས། །གཟིགས་ཕྱིར་མཁྱེན་གཉིས་རྩལ་ཆེན་རྫོགས་པའི་མཐུས། མཁས་གྲུབ་ཀུན་གྱིས་བཏུད་ལ༴ པདྨ་འོད་གསལ་མདོ་
༈ སྔགས་གླིང་པ་ཡིས། །བཀའ་དང་སྔོན་གྱི་ལས་སྨོན་སད་པའི་མཐུས། །ཟབ་ཆོས་དམ་རྫས་སྐུ་ཚབ་གཏེར་དུ་བཞེས། །འགྲོ་ཀུན་སྨིན་གྲོལ་མཛད་ལ༴ སྤྱན་རས་གཟིགས་དངོས་རྒྱལ་

དབང་ཀརྨ་པ། །འབྲི་གུང་ཞབས་དྲུང་འབྲུག་པ་མཆོག་གཟིགས་ཟུང༌། །རྙིང་མ་ས་སྐྱ་དགེ་ལྡན་ལ་སོགས་པའི། །བསྟན་འཛིན་ཆེ་རྒུས་བསྙེན་ལ་གསོལ༴ རྡོ་རྗེ་སྲུང་མའི་ལུང་གིས་རྒྱལ་
བ་མཆོག །མཐོང་བ་དོན་ལྡན་ཆེན་པོའི་ཞབས་བརྟན་དུ། །སྲུང་ཟློག་བསད་མནན་ཕྲིན་ལས་རབ་འབྱམས་ཀྱིས། །ཕན་བདེ་ཅི་དགར་སྤེལ༴ གྲགས་ཆེན་གསལ་བའི་ཡང་ཟབ་སྒྲུབ་ཐེང་
ལྔ༑ །འཇམ་དཔལ་ཚེ་བདག་ཕུར་པ་དྲག་མཐིང་དང༌། །བཀའ་བརྒྱད་སྨན་སྒྲུབ་ལན་མང་བཙུགས་པ་ཡིས། །འབྲེལ་ཚད་དོན་ལྡན་མཛད་ལ༴ ལྷ་ས་བསམ་ཡས་གཡུ་རུ་ཁྲ་འབྲུག་
དང་༑ །སྒྲུབ་གནས་རྣམ་གསུམ་སྣ་ཕུ་བྲག་ཡང་རྫོང༌། །ཙ་རི་མཁར་ཆུ་བང་རི་ཁ་བ་དཀར། །གནས་མང་ཞབས་ཀྱིས་བཅགས་ལ་གསོལ། །དེ་ཚེ་ཕྱིན་ནང་གསང་བའི་ཚོགས་ལ་
རོལ༑ །རྡོ་རྗེའི་བྱིན་ཕབ་ས་གནད་རྟེན་འབྲེལ་བསྒྲིགས། །ལྷ་སྲིན་དམ་བཏག་ནག་ཕྱོགས་ཨར་ལ་གཏད། །སྙིགས་མའི་བསྐལ་ངན་ཟློག་ལ༴ འཕགས་པ་དགྱེས་པའི་བརྟུལ་ཞུགས་འགྲན་
ཟླ་བྲལ། །རང་ལས་གཞན་གཅེས་བདུད་རྩིས་ཐུགས་རྒྱུད་བརླན། །འཁྲུལ་པ་ཞིག་ཅིང་ལས་བཞི་རང་དབང་འབྱོར། །སྣང་མིན་ཟིལ་གྱིས་གནོན་ལ༴ ཐུན་མོང་ཐུན་མོང་མིན་པའི་སྨིན་

༥༄༅། །གྲོལ་དང༌། །གར་འཆམ་མྱོང་གྲོལ་འབྱུང་འགྱུར་ལུང་བསྟན་སོགས། །ཕྱོགས་མེད་རྩལ་བས་སྐྱེ་རྒུ་ཐམས་ཅད་ཀྱིས། །རང་དབང་མེད་པར་དད་ལ༴ ཆོས་
བརྒྱད་མདུད་གྲོལ་ཞེན་ལོག་མཐའ་རུ་ཕྱིན། །དམན་པའི་སར་བཞུགས་སྦས་པའི་ཚུལ་བསྟན་ཀྱང༌། །བླ་མ་མི་ཆེན་རྣམས་ཀྱི་ཟེའུ་ཁས། །དབང་མེད་གཙུག་ཏུ་བཀུར་ལ༴ གང་ལ་དད་
པས་ཕུལ་བའི་ཟང་ཟིང་ནོར། །དཀོན་མཆོག་མཆོད་དང་རྟེན་གསུམ་བཞེངས་པས་མཚོན། །རྫས་ལས་བྱུང་བའི་བསོད་ནམས་བདུན་དག་གིས། །ཕན་བདེའི་ས་བོན་བསྐྲན་ལ༴ ཞིང་འདིའི་
གདུལ་བྱ་མ་ལུས་སྨིན་པ་དང༌། །རྟག་འཛིན་ཅན་རྣམས་དགེ་ལ་བསྐུལ་བའི་ཕྱིར། །གཟུགས་སྐུ་ཆོས་ཀྱི་དབྱིངས་སུ་བསྡུས་ནས་ཀྱང༌། །པདྨ་འོད་དུ་གཤེགས་ལ༴ དེ་ཚེ་ས་གཡོས་མེ་
ཏོག་ཆར་ཆེན་བབས། །བདུན་ཕྲག་རྣམས་སུ་ནམ་མཁའ་གཡའ་དག་དང༌། །དབང་པོའི་གཞུ་ཡྀ་དྲ་བ་དཀྲིགས་པ་སོགས། །ངོ་མཚར་བརྟགས་མང་བསྟན་ལ༴ སླར་ཡང་བྱེ་བར་ཕྲག་
༈ བརྒྱའི་འཇིག་རྟེན་དང༌། །ཁྱད་པར་ཕྱོགས་འདིའི་བསྟན་འགྲོའི་དོན་སླད་དུ། །མཚན་དཔེའི་གཟི་བྱིན་དཔལ་དུ་འབར་བ་ཡི། །རྣམ་འཕྲུལ་མཐའ་ཡས་སྟོན་ལ༴ དད་གསུམ་གུས་པས་195

གསོལ་འདེབས་བུ་རྣམས་ལ། །བརྩེ་ཆེན་ཐུགས་རྗེའི་སྤྱན་གྱིས་མྱུར་གཟིགས་ནས། །གནས་སྐབས་སྒྲུབ་པའི་འགལ་རྐྱེན་ཀུན་ཞི་ཞིང༌། །མཐུན་རྐྱེན་མ་ལུས་ལྷུན་གྱིས་འགྲུབ་པར་
།ལྟ་བའི་དོན་རྟོགས་སྒོམ་པའི་རྒྱལ་ས་ཟིན། །སྤྱོད་པའི་རྩལ་རྫོགས་རིག་འཛིན་རྣམ་བཞི་འགྲུབ། །མགོན་ཁྱོད་མངོན་སངས་རྒྱས་པའི་ཞིང་ཁམས་དེར། །འགྲོ་ཀུན་ཕྱམ་གཅིག་ཚོམ་
བུ་གཅིག་འགོད་ཤོག །ཅེས་དང༌། གང་འདུལ་ཐུགས་རྗེའི་ངོ་མཚར་རྨད་བྱུང་བས། །པདྨ་དངོས་བྱོན་རྗེ་བཙུན་མདོ་ཁམས་པ། །ཡབ་ཡུམ་སྲས་དང་བཅས་ལ་གསོལ་བཏབ་
མཐུས༑ །བྱང་ཆུབ་བར་དུ་འབྲལ་མེད་རྗེས་འཛིན་ཤོག །དེ་ལྟ་བུའི་རྟོགས་བརྗོད་གསོལ་འདེབས་འདི་ཡང་སྔ་སོར་གཡུ་འབྲུག་དགོན་ནས་རྗེ་བླ་མའི་བུ་སློབ་དགེ་སློང་ཕུན་ཚོགས་ཆོས་དབང་གིས་དང༌། བར་དུ་སྐྱབས་མཆོག་རྡོ་
རྗེ་འཛིན་སྤྲུལ་རིན་པོ་ཆེ་མཐུ་སྟོབས་ཆོས་ཀྱི་དབང་ཕྱུག་གི་ཞལ་སྔ་ནས་དངོས་པོའི་གནང་ཆ་གྱ་ནོམ་པ་དང་བཅས་བཀས་བསྐུལ་བ་དང་། དེ་རྗེས་འཁྲུལ་ཞིག་འབྲུག་དགོན་ཕུན་བདེ་གླིང་ནས་དགེ་སློང་རྣལ་འབྱོར་པ་ཐར་ལམ་ཡར་འཕེལ་གྱིས་ས་ཟླའི་
སྐྱེས་དང་བྲི་ཤོག་བཅས་ཏེ་འདི་ལྟར་བྱོས་ཞེས་བསྐུལ་བ་དང་། རང་ཡང་དདཔ་འཕེལ་བའི་རྐྱེན་དུ་དམིགས་ཏེ། གང་གི་བཀའ་འབངས་བསྟན་འཛིན་འདུས་པའི་གྲལ་མཐའ་བ། འདུ་ཤེས་གསུམ་པ་ངག་དབང་ཆོས་དཔལ་རྒྱ་མཚོས་རང་ལོ་རེ་

།དྲུག་དུ་སོན་པ་རབ་ཚེས་ཕུར་བུའི་ལོ་དབོ་ཟླའི་ཤེལ་ཕྱོགས་ཨ་ཡིག་གསུམ་པ་འཆར་བའི་གྲལ་ཚེས་ཉིན། སཱ་ལའི་ནགས་ཁྲོད་གསང་རོང་ནེའུ་ཕུར་ཐུན་གཅིག་ལ་གསོལ་བ་བཏབ་པ་ཀུན་ཏུ་དོན་ཡོད་པར་གྱུར་ཅིག༄༅།
།སརྦ་མངྒ་ལཾ།། ༈ དཔལ་སྟག་ལུང་བཀའ་བརྒྱུད་ཀྱི་བླ་མ་རིམ་བྱོན་ལ་གསོལ་བ་འདེབས་པ་ཀཱ་ལ་པིང་ཀའི་སྒྲ་དབྱངས་ཞེས་བྱ། ན་མོ་གུ་རུ་རཏྣ་ཡེ། ཁ་སྦྱོར་བདུན་ལྡན་རྒྱལ་བ་རྡོ་རྗེ་འཆང༌། །རྣལ་འབྱོར་
མ་དཔའ་གསང་བདག་རྡོ་རྗེ་འཛིན། །བློ་གྲོས་རིན་ཆེན་བདེ་བའི་མགོན་པོ་དང༌། །མདའ་བསྣུན་ཀླུ་སྒྲུབ་ཙརྻ་ལྭ་བ་པ། །སྐལ་པ་བཟང་མོ་དཔལ་ལྡན་ཤ་བ་རི། །ཏིལ་རྡུངནཱ་རོ་མངའ་བདག
མཻ་ཏྲིའི་ཞབས། །བཀའ་བཞི་བརྒྱུད་པ་རྣམས་ལ་གསོལ་བ་འདེབས། །ཆོས་ཀྱི་བློ་གྲོས་རྗེ་བཙུན་བཞད་པ་རྗེ། །མཉམ་མེད་དྭགས་པོ་དཔལ་ལྡན་ཕག་གྲུ་པ། །ཆེ་བཞི་ཆུང་བརྒྱད་ཆུ་བོ་ཀུན་
གྱི་གཞི། །འགྲན་གྱི་ཟླ་མེད་རྣམས་ལ༴ མོས་གུས་མཐར་ཕྱིན་ཐང་པ་མི་འཁྲུགས་མགོན། །སྐུ་ཡལ་མང་གུར་སངས་རྒྱས་ཡར་བྱོན་པ། །སངས་རྒྱས་དཔལ་བཟང་རཏྣ་གུ་རུ་རྗེ། །རཏྣ་
ཀཱ་ར་ནམ་མཁའ་དཔལ་དབྱངས་མཚན། །བཀྲ་ཤིས་དཔལ་བརྩེགས་བྱང་ཆུབ་རྒྱ་མཚོའི་ཞབས། ྋ །བཀྲ་ཤིས་དཔལ་འོད་ངག་དབང་གྲགས་པར་དང༌། ྋ །རྣམ་རྒྱལ་གྲགས་པ་རྣམ་རྒྱལ་བཀྲ་197

ཤིས་དཔལ། །ཀུན་དགའ་བཀྲ་ཤིས་རྣམ་རྒྱལ་དཔལ་བཟང་པོ། །ངག་དབང་རྣམ་རྒྱལ་བཀྲ་ཤིས་དཔལ་གྲུབ་མཆོག །འཇམ་དཔལ་རྒྱ་མཚོ་ཡིད་བཞིན་མཆོག་ཏུ་གྲུབ། །བཀྲ་ཤིས་ཆོས་
རྒྱལ་ཕྲིན་ལས་བསྟན་འཛིན་ཆེ། །གྲགས་པ་ཡེ་ཤེས་བསྟན་པའི་ཉི་མ་རྗེ། །བཀྲ་ཤིས་ཆོས་ཉིད་གྲགས་པ་ཡོངས་ཁྱབ་སོགས། །ཡ་ཐང་བརྒྱུད་པ་རྣམས་ལ་གསོལ་བ་འདེབས། །དགྱེས་
མཛད་རྡོ་རྗེ་དངོས་སྣང་སངས་རྒྱས་དབོན། །སྐུ་ཞང་ལྷ་རིན་ཆོས་སྐུ་ཨོ་རྒྱན་མགོན། །ཡོན་ཏན་འོད་ཟེར་ཡོན་ཏན་རྒྱལ་མཚན་པ། །བསོད་ནམས་རྒྱལ་མཚན་བློ་གྲོས་རིན་པོ་ཆེ། །རྒྱལ་བ་
རཏྣ་གྲགས་པའི་མཚན་ཅན་གསུམ། །མི་གཡོ་མགོན་དང་མགོན་པོ་ཡེ་ཤེས་པ། །འཇིག་རྟེན་དབང་ཕྱུག་བསོད་ནམས་བཀྲ་ཤིས་ཞབས། །པདྨ་རྒྱལ་པོ་མཚོ་སྐྱེས་རྡོ་རྗེ་དང༌། །གྲགས་པ་
རྒྱལ་མཚན་གྲགས་པ་པ་ལེགས་གྲུབ་དཔལ། །བཀྲ་ཤིས་དབང་རྒྱལ་རིན་ཆེན་ཤེས་རབ་མཆོག །བཀྲ་ཤིས་གྲགས་རྒྱམ་རིན་ཆེན་ལེགས་གྲུབ་ཆེ། །ཆོས་དབྱིངས་ལྷུན་གྲུབ་གྲགས་པ་རྒྱ་
མཚོའི་སྡེ། །བསྟན་པའི་རྩ་ལག་ངག་དབང་ལྷུན་གྱིས་གྲུབ། །ཕྲིན་ལས་བྱམས་པ་འབྱུང་གནས་ལ་སོགས་པ། །མ་ཐང་བརྒྱུད་པ་རྣམས་ལ་གསོལ་བ་འདེབས། །གང་གི་ཡི་དམ་རྒྱུད་སྡེ་༔

༄༅། །བཞི་དྲུག་དང་། །བསྟན་སྲུང་གུར་མགོན་ཕྱག་བཞི་ཏྲཀ་ལ་སོགས། །རྩ་གསུམ་རྣམས་ལ་རྩེ་གཅིག་གསོལ་བཏབ་མཐུས། །དཔལ་ལྡན་བླ་མ་རྣམས་ཀྱིས་བྱིན
༉ གྱིས་རློབས། །ཡི་དམ་ལྷ་ཚོགས་རྣམས་ཀྱིས་དངོས་གྲུབ་སྩོལ། །དཔའ་བོ་མཁའ་འགྲོ་རྣམས་ཀྱིས་བར་ཆད་སོལ། །ཆོས་སྐྱོང་སྲུང་མ་རྣམས་ཀྱིས་ཕྲིན་ལས་སྒྲུབས། །སྤྲག་གིང་བཙན་
རྒོད་དམག་དཔོན་དབྱི་རྒྱལ་སོགས། །དཀར་ཕྱོགས་སྐྱོང་བ་རྣམས་ཀྱིས་སྡོང་གྲོགས་མཛོད། །གནས་སྐབས་ཕྱི་ནང་གསང་བའི་འགལ་རྐྱེན་ཞི། །མཐུན་རྐྱེན་ཚེ་བསོད་འབྱོར་སྟོབས་མངའ་
ཐང་རྒྱས། །མོས་བཞི་དབང་བསྡུས་དགྲ་བགེགས་གདུག་པ་གཞོམ། །ཐུན་མོང་གྲུབ་པའི་ཡོན་ཏན་ཀུན་ཐོབ་ནས། །མཐར་ཐུག་མཐའ་ཡས་འགྲོ་བ་མ་ལུས་པ། །གཞི་དབྱིངས་སྒྲིབ་བྱེད་གློ་
བུར་དྲི་མ་བྲལ། །སྐུ་དང་ཡེ་ཤེས་དབྱེར་མེད་མངོན་གྱུར་ནས། །རྡོ་རྗེ་འཆང་གི་གོ་འཕང་ཉེར་ཐོབ་ཤོག །ཅེས་པའི་གསོལ་བ་འདེབས་པའི་ཚིག་ཕྲེང་འདི་ཉིད་སྔ་ནས་བྲི་འདུན་ཆེ་བར་མ་ཟད་སྟག་ལུང་གདན་རབས་
༈ གསེར་རིའི་ཕྲེང་བ་འཇའ་ཚོན་གྱི་སྐུ་ཅན་རྨི་ལམ་དུ་མཇལ་ཞིང་བྱིན་གྱིས་བརླབས་པར་རྨིས་པ་སོགས་གྲུབ་མཐའ་འདི་ལ་སྐྱེ་དང་ཚེ་རབས་དུ་ལས་སྐལ་ཅུང་ཟད་ཀྱང་མྱོང་བ་ཚེ་འདི་ཡང་རྗེ་དྲུང་གྲགས་པ་རྒྱ་མཚོའི་སྐུ་ཉེར་གྱུར་ཅིང༌། འཕགས་མཆོག་

ངག་དབང་ལྷུན་གྲུབ་དང་མཁན་སློབ་ཟུང་གིས་ཐུགས་བརྩེས་རྟག་པར་སྐྱོང་བ། །བྱམ་མེ་མཁན་མིང་པ་དྷརྨ་ཤྲཱི ས་དམ་པ་གོང་མས་ཞབས་ཀྱིས་བཅགས་པའི་རི་མོའི་མངའ་རིས་མཁལ་སྐྱ་སྨུག་གིས་སྤྲས་པའི་འགོ་བ་གྲོང་དུ་ཤུལ་མར་བྲིས་པའང་དགེ
བར་གྱུར་ཅིག། ༈༼ ཀ༽ མཁས་ཤིང་གྲུབ་པའི་བདག་ཉིད་འཇམ་དབྱངས་མཁྱེན་བརྩེའི་དབང་པོ་ལ་གསོལ་བ་འདེབས་བ་འཆི་མེད་གྲུབ་པའི་རྒྱུད་མང་ཞེས་བྱ་བ། ན་མོ་གུ་རུ་བྷྱཿ གང་ཡང་རྒྱུ་སྐར་ཁྲོད་ནས་ཉི་ཟླ་
བཞིན༑ །བསྟན་འཛིན་བྱེ་བའི་དབུས་ན་མངོན་པར་འཕགས། །འགྲོ་ལ་ཕན་བདེའི་ཤིང་རྟ་གཅིག་གྱུར་པ། །འཇམ་དབྱངས་མཁྱེན་བརྩེའི་དབང་པོར་གསོལ་བ་འདེབས།ྋ །ཁྱོད་ཀྱི་མཁྱེན་པ་
ནམ་མཁའི་ཁྱོན་ཡངས་ཤིང་། །དམིགས་སུ་མེད་པས་བརྩེ་བས་འགྲོ་ལ་སྐྱོངས། །གཞོམ་བྲལ་ནུས་པས་ཡིད་བསྲུབ་མཐར་མཛད་པ། །འཇམ་དབྱངས་མཁྱེན་བརྩེའི་དབང་པོར་༴ སྤོང་བ་
ཆེན་པོའི་ཚུལ་ཁྲིམས་དག་པས་བཙུན། །ལུང་རིགས་གསན་བསམ་བསྒོམ་པའི་ཕུལ་ཕྱིན་མཁས། །བསྟན་འགྲོར་སྨན་པའི་ཕྲིན་ལས་བཟང་པོའི་དཔྱིད། །འཇམ་དབྱངས་མཁྱེན་བརྩེ་དབང་
པོར༴ འཆད་མཁས་བློ་ལྡན་བྱེ་བའི་ཡིད་དབང་འཕྲོག །རྩོད་པའི་སྤོབས་པ་ཆོས་ཀྱི་གྲགས་པ་བཞིན། །རྩོམ་པའི་ངང་ཚུལ་དཔའ་བོའི་གཟུགས་ཀྱི་ཟླ། །འཇམ་དབྱངས་མཁྱེན་བརྩེའི་

།དབང་པོར༴ ཆོས་བརྒྱད་འཆིང་གྲོལ་དབེན་པའི་རི་གནས་སུ། །སྡེ་སྣོད་རྒྱུད་སྡེའི་དགོངས་དོན་མ་ལུས་པ། །བསླབ་དང་སྒྲུབ་པ་གྲུབ་པའི་སར་གཤེགས་
1/1/01
࿐ པ༑ །འཇམ་དབྱངས་མཁྱེན་བརྩེའི་དབང་པོར༴ སྲས་བཅས་རྒྱལ་བའི་ཡོན་ཏན་མ་ལུས་པ། །གཅིག་ཏུ་བསྡུས་བཞིན་རྣམ་དབྱེར་མི་ཕྱེད་ཅིང༌། །བསྟན་འདིར་སྟོན་པ་གཉིས་པའི་བཀའ་
དྲིན་ཅན། །འཇམ་དབྱངས་མཁྱེན་བརྩེའི་དབང་པོར་གསོལ་བ་འདེབས། །བདག་ལྟས་ཁྱོད་ཀྱི་རྣམ་པར་ཐར་པ་ལ། །ཚད་བཟུང་དཔོག་པའི་ཡུལ་དུ་མ་གྱུར་ཀྱང་། །ལྷག་བསམ་དག་པ་ཆ་
ཙམ་གསོལ་བཏབ་མཐུས། །ཁྱོད་བཞིན་བསྟན་འགྲོར་ཕན་བདེའི་གཉེན་གྱུར་ཤོག །ཅེས་པའང་ཤིང་སཱ་ལ་ཆེན་པོ་ལྟ་བུའི་བདག་ཉིད་གྲུབ་ཐོབ་ཁྱུང་པོ་རྣམ་རྒྱལ་དང་། ཤ་བ་རང་གྲོལ་ལ་སོགས་པའི་རིགས་ཀྱི་ཐིག་ལེར་
འཁྲུངས་ཤིང་ལུང་དང་རྟོགས་པའི་རྣམ་དཔྱོད་ཅན་རིགས་ལྡན་ཌཱཀྐིའི་གཙོ་མོ་ལྷ་ལྕམ་ཨཱ་ཡུཿ དེ་ཝི་གང་ནས་བཀྲ་ཤིས་པའི་རྟེན་དང་བཅས་ཏེ་བཀའ་ཡི་མེ་ཏོག་རྩལ་བ་ཐོད་དུ་བཅིངས་ནས། རྒྱལ་ཁམས་ཉུལ་བའི་དཱ་རི་དྲ་ངག་དབང་བསྟན་འཛིན་བློ་གྲོས་
ཀྱིས་རྩེ་གཅིག་གསོལ་བ་བཏབ་པའི་དགེ་བས་རྡོ་རྗེ་འཛིན་པའི་གོ་འཕང་ཐོབ་པའི་རྒྱུར་གྱུར་ཅིག། ༈ ན་མོ་གུ་ར་ཝེ། འཇམ་དཔལ་དབྱངས་དངོས་མཁྱེན་བརྩེའི་དབང་པོའི་ཞབས། །ཐུགས་རྗེའི་གཏེར་

ཆེན་མཆོག་གྱུར་བདེ་ཆེན་གླིང་། །གསང་བའི་བདག་པོ་གྲུབ་དབང་ཚོགས་གཉིས་རྗེ། །པད་འབྱུང་རོལ་གར་བསྟན་པའི་ཉི་མ་མཆོག །དམ་པ་རྣམས་ལ་གུས་པས་གསོལ་བཏབ
མཐུས༑ །བདག་སོགས་སྙིགས་དུས་རྒད་པ་རྒྱང་དུ་བསྲིང་། ྋ། གནས་སྐབས་ཚེ་བསོད་འབྱོར་སྟོབས་གོང་དུ་འཕེལ། །ཐུན་མཆོག་གྲུབ་པས་དོན་གཉིས་མཐར་ཕྱིན་ནས། །མཁྱེན་བརྩེ་ནུས
ཕྲིན་ཁྱེད་དང་མཉམ་པ་དང༌། །མཐར་ཐུག་འགྲོ་ཀུན་རྡོ་རྗེའི་སར་འགོད་ཤོག །ཅེས་པ་འདི་རྣམ་དཀར་དགེ་བའི་ལས་ལ་བརྩོན་པ་མི་ལྷོད་པ་ཉེ་གནས་རབ་འབྱམས་ལྷུན་གྲུབ་པའི་མོས་ངོར། འདུ་ཤེས་གསུམ་པ་དྷརྨ་ཤྲཱི ས་རྩེ་
གཅིག་གསོལ་བ་བཏབ་པ་དགེ །འདི་དང་འབྲེལ་ཚད་དོན་ལྡན་དུ་གྱུར་ཅིག། ༈ མཆོག་གི་རྡོ་རྗེ་སློབ་དཔོན་ཆེན་པོ་རྗེ་གྲུབ་པའི་དབང་ཕྱུག་གི་འཁྲུངས་རབས་དང་རྟོགས་པ་བརྗོད་པའི་གསོལ་འདེབས་རབ་དགའི་རྒྱུད་མང་ཀུན་ནས་ཐོས་
པ་དོན་ལྡན་ཞེས་བྱ་བ་ནི། ན་མོ་གུ་རུ་རཏྣ་ཝཱ་གིཎྜ་དཱི་ག་ཎ་ཡེ། གདོད་ནས་ཀ་དག་འགྱུར་མེད་ཆོས་ཀྱི་དབྱིངས། །མ་འགགས་ལྷུན་གྲུབ་ཡེ་ཤེས་འོད་ལྔའི་གདངས། །གང་འདུལ་དེར་སྣང་སྒྱུ་
འཕྲུལ་དྲ་བའི་གར། །དབྱེར་མེད་དཔལ་ལྡན་བླ་མར་གསོལ་བ་འདེབས། །གང་ཁྱོད་ཡེ་ནས་མངོན་སངས་རྒྱས་ཟིན་ཀྱང་། །གདུལ་བྱ་བཻ ཌཱུརྻའི་རང་བཞིན་དྭངས་པའི་ངོགས། །སྣང་ཆ་ལྷ་

༄༅། །དབང་གཟུགས་བརྙན་ཅི་ཡང་བཀྲ། །གང་འདུལ་ཟློས་གར་སྟོན་ལ་གསོལ་བ་འདེབས། །རྒྱལ་བ་ཀུན་གྱི་མཐུ་སྟོབས་གཅིག་གྱུར་པ། །གསང་ཆེན་བཀའ་ཡི་ཞུ་
༉ དང་སྡུད་པ་པོ། །དོན་དུ་ངེས་པ་ལྔ་ལྡན་ལོངས་སྤྱོད་རྫོགས། །ཕྱག་ན་རྡོ་རྗེར་སྣང་ལ༴ སྟོན་པའི་སྤྱན་སྔར་འཕགས་པ་ཀཱ་ཏ་ཡ། །རྨད་བྱུང་རྫུ་དང་འཕྲུལ་པའི་བཀོད་པ་ཡིས། །འདུལ་
དཀའ་ཡིད་སྲུབ་གཏུམ་པོ་རབ་སྣང་ཡང༌། །འདུལ་ནུས་དགྲ་བཅོམ་ཆེན་པོར༴ དབུས་འགྱུར་ཐོག་མར་སྐྱེས་རིག་ཚངས་པའི་བུ། ྋ།གཙང་སྦྲ་ལ་སོགས་ལས་དྲུག་མངའ་བརྙེས་
ཤིང་༑ །མཆོད་པ་སྦྱིན་པའི་སྒོ་འཕར་བྱེ་བ་འབྱེད། །བྲམ་ཟེ་ཁྱེའུ་ཞབས་ལ༴ བྷ་ག་ལ་རུ་གཉིས་སྐྱེས་བུར་གྱུར་ཅིང་། །མ་ཧཱ་གུ་རུའི་རྗེས་བཟུང་གདམས་པ་སྩལ། །བསྐྱེད་རྫོགས་མཐར་
ཕྱིན་ཡི་དམ་དངོས་སུ་མཇལ། །དོན་གཉིས་འབད་མེད་གྲུབ་ལ༴ གནུབ་ཀྱི་རིགས་འཁྲུངས་ལང་འགྲོ་ལོ་ཙཱ་ཞེས། །པདྨའི་ཐུགས་སྲས་སྨོན་ལམ་མངའ་དབང་བསྒྱུར། །གནམ་ལྕགས་
࿐ ཐོག་ཆེན་སོར་རྩེས་མདའ་ལྟར་འཕེན། །དཀོན་མཆོག་འབྱུང་གནས་ཞབས་ལ༴ བོད་རྗེ་ཚངས་པ་ལྷ་ཡི་མེ་ཏོག་གིས། །སྲས་མཆོག་མུ་ནེ་བཙན་པོ་སྐྱེ་དགུའི་བདོག །ལུགས་གཉིས་

ཁྲིམས་ཀྱིས་བོད་ཁམས་བདེ་ལ་བཀོད། །ཆོས་ཉིད་བདེན་པ་གཟིགས་ལ༴ ལྷ་ལས་བབ་འདྲ་བལ་ཡུལ་ཡམ་བུའི་གྲོང་། །བ་སུ་ངྷ་རས་རྗེས་བཟུང་རིག་པ་འཛིན། །པདྨ་དབང་གི་ཞལ་
གཟིགས་དངོས་གྲུབ་ཐོབ། །ཛ་ལ་ཤ་རི་པུ་ཏྲ་གསོལ༴ རིག་སྔགས་བསམ་སྦྱོར་དུས་མཐའི་མེ་དཔུང་གིས། །ཉམས་པ་བདུན་ལྡན་ཞིང་བཅུའི་ལྔ་ཕུང་ལུས། །བསྲེགས་ནས་མིང་གི
ལྷག་མར་བཏང་མཛད་པའི། །མོན་ཡུལ་བསྔགས་པར་གྱུར་ལ༴ མ་སྨད་སྙིང་སྟོབས་འཕོང་སྐྱེན་སྦྱོར་བ་ཡིས། །སྡིག་སྤྱོ་རྒྱལ་པོ་ལང་ཀའི་མགྲིན་གཏུབ་སྟེ། །ཐུབ་བསྟན་སི་ཏའི་མཛའ་
གཅུགས་འབོད་མཁས་པ། །དགའ་བྱེད་དཔལ་གྱི་རྡོ་རྗེ༔ འཕགས་ཡུལ་ཆོས་ཀྱི་རྒྱ་མཚོ་ཆེན་པོ་ནས། །སྙན་རྒྱུད་ནོར་བུ་འདྲེན་པའི་དེད་དཔོན་མཆོག །ཤ་བ་རི་དངོས་ཡེ་ཤེས་སྐུ་ཅན་
ཉིད༑ །རས་ཆུང་རྡོ་རྗེ་གྲགས་ལ༴ ལྷན་སྐྱེས་གྲུབ་པ་དར་མ་དབང་ཕྱུག་གིས། །རྗེས་བཟུང་འབའ་འབྲོམ་བསྟན་པ་དབྱར་མཚོར་སྤེལ། །ཤར་ཕྱོགས་མི་ཉག་གྷ་ཡིས་ཏི་ཤིར་
བསྐུར༑ །རས་དཀར་ཤེས་རབ་སེང་གེར༴ སྔོན་ནས་སྐལ་བཟང་ལས་འཕྲོ་སད་པའི་མཐུས། །ཟབ་གཏེར་རྒྱ་མཚོའི་མཛོད་ལ་དབང་བསྒྱུར་ཞིང༌། །བསྟན་འགྲོར་འདོད་དགུ་འཕང་མེད་༔

༄༅། །སྦྱིན་མཛད་པའི། །རཏྣ་གླིང་པའི་ཞབས་ལ༴ གསང་བའི་བདག་པོའི་བྱིན་རླབས་ལས་འཁྲུངས་ཤིང༌། །སྤྱོད་འཆང་ནག་པོའི་རྣམ་འཕྲུལ་རིག་པ་LI0
L/L
༴ འཛིན༑ །གངས་ཀྱི་ར་བ་དཀར་པོའི་གནས་མཆོག་སྒོ། །འབྱེད་མཛད་ནམ་མཁར་ལྡིང་ལ༴ སངས་རྒྱས་གཉིས་པ་པདྨ་འབྱུང་གནས་དང༌། །ཐ་དད་མེད་པ་ཀརྨ་ཆགས་མེད་ཀྱི། །ཕྲིན་
ལས་འཛིན་མའི་ཁྱོན་ལ་རྒྱས་མཛད་པའི། །བརྩོན་འགྲུས་རྒྱ་མཚོའི་ཞབས་ལ༴ མདོ་སྡོད་ལྷོ་ཟླའི་གསེར་ལྡན་ཡངས་པ་རུ། ྋ །སྔ་འགྱུར་བསྟན་པའི་ཆོས་ཀྱི་གདུང་འཚོབ་པ། །ཨ་གྲགས་
རིགས་ཀྱི་ཐིག་ལེར་དབང་བསྒྱུར་བའི། །དབང་ཆེན་རྒྱལ་བའི་ཞབས་ལ༴ འོད་གསལ་རྡོ་རྗེ་སྙིང་པོ་གདམས་པའི་ཆུས། །སྒྲིབ་པའི་དྲི་མ་བཀྲུས་ནས་ཐུབ་བསྟན་གྱི། །རྒྱལ་མཚན་རྩེར་
མཆོད་ཡིད་བཞིན་དབང་གི་ནོརཾ། །བསྟན་འཛིན་དོན་ཀུན་གྲུབ་ལ༴ ལས་སྨིན་ཐུགས་བསྐྱེད་གང་ལ་གང་འདུལ་དུ། །བཟོ་དང་སྐྱེ་བ་མཆོག་གི་རོལ་པ་ཡིས། །དངོས་དང་རྒྱུད་ནས་འགྲོ་
༈ བའི་དོན་རབ་བརྩོན། །སྐྱེས་རབས་བསམ་མི་ཁྱབ་ལ༴ གྲངས་མེད་བསྐལ་པར་གོམས་པའི་ཐུགས་རྗེའི་རྩལ། །དེང་འདིར་སྙིང་མའི་འགྲོ་ལ་རྗེས་དགོངས་ནས། །དྲི་མེད་ལྷ་རིགས་

གཙང་མར་གཟིགས་པ་ལྔས། །བསམ་བཞིན་སྐྱེ་བ་བཞེས་ལ༴ གཞོནནུ་ཉིད་ནས་བཟང་པོའི་བག་ཆགས་སད། །དད་དང་སྙིང་རྗེའི་ཐུགས་རྒྱུད་ཡོངས་སུ་གང༌། །གུ་རུ་པདྨས་རྗེས་བཟུང་
བྱིན་གྱིས་བརླབས། །ངོ་མཚར་དཔྱིད་དུ་གྱུར་ལ༴ སྣ་ཚོགས་སྒྱུ་རྩལ་གནས་ལ་གོམས་པའི་མཐར། །འདིར་སྣང་ཆོས་ཀུན་རྨི་ལམ་བཞིན་གཟིགས་ནས། །ངེས་པར་འབྱུང་བས་ཐུབ་
བསྟན་སྒོར་ཞུགས་པའི། །མི་ཕམ་བློ་ལྡན་ཞབས་ལ༴ བདེ་ལེགས་དངོས་གྲུབ་ཀུན་གྱི་འབྱུང་གནས་ཆེ། །མཚན་ལྡན་དགེ་བའི་བཤེས་གཉེན་མང་བསྟེན་ཏེ། །དཔག་ཡས་སྡེ་སྣོད་རྒྱུད་སྡེ་
རྒྱ་མཚོར་བསྐྱིལ། །ངག་དབང་ཚོགས་གཉིས་ཞབས་ལ༴ རྡོ་རྗེ་ལྟ་བུར་བརྟེན་པའི་སྙིང་སྟོབས་དང༌། །སྡུག་བསྔལ་དྲག་པོ་བཟོད་པའི་དཀའ་ཐུབ་ཀྱིས། །སོར་མཛུབ་མཆོད་པའི་སྒྲོན་མེར་
སྦར་ལ་སོགས། །རླབས་ཆེན་སྤྱད་པ་སྤྱོད་ལ༴ སྒོ་གསུམ་ལྷ་སྔགས་ཡེ་ཤེས་རྣམ་རོལ་པས། །བསྐྱེད་རྫོགས་རིམ་གཉིས་སྒྲུབ་པའི་རྒྱལ་མཚན་སྒྲེངས། །འགྲོ་ལ་ཕན་བདེའི་སྣང་བ་རྩོལ
མཛད་པའི། །དྲི་མེད་འོད་ཟེར་ཞབས་ལ༴ དེ་ཚེ་བླ་མ་སྐུ་གསུམ་ལ་སོགས་པ། །ཀུན་ཁྱབ་དག་པའི་སྣང་བ་འབྱམས་ཀླས་ཤིང༌། །སྣང་སྲིད་སྐུ་དང་ཞིང་ཁམས་རྒྱ་མཚོ་ཤར། །དབང་

༈༄༅། །བསྐུར་ལུང་བསྟན་ཐོབ་ལ༴ འགྲོ་འདུལ་ཞིག་པོ་རཏྣ་གླིང་པ་ཡིས། །སྔོན་སྦྱངས་འཕྲོ་སད་དབང་ཁྲིད་གདམས་པ་གསོས། །ཆོས་སྐྱོང་སྡེ་བརྒྱད་དྲེགས་པ་བྲན་
དུ་ཁོལ། །ཅི་བཅོལ་ཕྲིན་ལས་བསྒྲུབས་ལ༴ མཚན་བཅས་མྱུར་བདེའི་རྫོགས་རིམ་ཟབ་མོའི་དོན། །སྤྱི་ཙམ་མིན་པའི་གནད་ཀྱིས་བྱང་ཆུབ་ནས། །ཕུང་ཁམས་སྐྱེ་མཆེད་དྭངས་མའི་
དབྱིངས་སུ་ཐིམ། །བདེ་ཆེན་ལམ་མཆོག་བརྙེས་ལ༴ དྲི་བཅས་བདེ་བར་གཤེགས་པའི་སྙིང་པོའི་ཁམས། །གནས་ལུགས་འོད་གསལ་ཕྱག་རྒྱ་ཆེན་པོ་ཡིས། །སྦྱངས་ནས་ལམ་གྱི་རིམ་པ་
མཐར་ཕྱིན་པའི། །རྣལ་འབྱོར་དབང་ཕྱུག་ཞབས་ལ༴ ཐེག་དགུའི་ཡང་རྩེ་ཀུན་བཟང་དགོངས་པའི་གནད། །གཏེར་ཆེན་བླ་མའི་བཞེད་དོན་བདུད་རྩིའི་བཅུད། །འགྱུར་མེད་ཐུགས་ཀྱི་བུམ་
པར་འཁྱིལ་བའི་མཐུས། །འཁྲུལ་མེད་བདེན་པ་གཟིགས་ལ༴ འཁོར་འདས་དབྱེར་མེད་སྤང་བླངས་བྱ་རྩོལ་བྲལ། །གཞི་དང་འབྲས་བུ་རང་བཞིན་རྣམ་དབྱེར་མེད། །རང་སྣང་རིས་མེད་
དགོངས་པ་མངོན་དུ་གྱུར། །ཆོས་ཀུན་མཉམ་ཉིད་གྲོལ་ལ༴ ཕྱི་ནང་སྒྲོན་མ་དྲུག་གི་འོད་ལམ་ནས། །ངོ་མཚར་རྟགས་སྣང་བཞི་པོ་མཐར་ཕྱིན་ཞིང༌། །གཞོན་ནུ་བུམ་སྐུའི་ཀློང་དུ་འུབ་ཆུད་ ི་

པའི༑ །ཐོད་རྒལ་རྣལ་འབྱོར་ཞབས་ལ༴ སྤང་གཉེན་ཡེ་ནས་གཉིས་མེད་ངོ་བོར་རྟོགས། །འཆིང་དང་གྲོལ་མེད་རང་གྲོལ་རྒྱལ་བའི་ལམ། །བསྲུང་མཚམས་ལས་འདས་ཡེ་བསྲུང་ཆེན་
པོའི་དོན། །དམ་ཚིག་མངོན་གྱུར་ཞབས་ལ༴ དུས་སྐབས་དགོངས་སྤྱོད་ཐེག་པའི་ཚོད་འབྲེལ་བའི། །ཀུན་ཏུ་བཟང་པོ་རིག་པ་བརྟུལ་ཞུགས་དང༌། །ཕྱོགས་ལས་རྣམ་རྒྱལ་སྤྱོད་པ་མཐར་
ཕྱིན་པའི། །ཁྲག་འཐུང་དཔའ་བོའི་ཞབས་ལ༴ ས་དང་ལམ་གྱི་དཔག་བསམ་ལྗོན་པ་ལ། །བྲལ་སྨིན་ཡོན་ཏན་འབྲས་བུའིཁུར་གྱིས་དུད། །རང་དོན་ཆོས་སྐུའི་སྲིད་ལ་དབང་བསྒྱར་
ཞིང་༑ །གཞན་དོན་མཐའ་ཀླས་མཛད་ལ༴ པདྨའི་རྒྱལ་ཚབ་གཏེར་འབྱིན་རྣམ་བཞི་སོགས། །གངས་ལྗོངས་སྐྱེས་ཆེན་རྣམས་ཀྱིས་མགྲིན་གཅིག་ཏུ། །རྡོ་རྗེའི་ལུང་བཅས་བསྔགས་པའི་མེ་
ཏོག་འཐོར། །རྩོད་མེད་གྲུབ་པའི་དབང་པོར༴ སྐྱེ་བས་ཐོབ་པའི་མཁྱེན་གཉིས་རྩལ་ཆེན་རྫོགས། །བློ་དང་མཚམས་པར་ཐེག་གསུམ་གྲུ་ཆར་གྱིས། །གདུལ་བྱ་སྨིན་གྲོལ་ལམ་ལ་འགོད་
མཛད་པའི། ཆོས་ཀྱི་འཁོར་ལོས་བསྒྱུར་ལ༴ གངས་དང་རི་སུལ་དབེན་པའི་གནས་རྣམས་སུ། །བསྒྲུབ་ལ་བརྩོན་པའི་ཆོས་སྲས་བསྒྲང་ཡས་ཀྱིས། །གསང་ཆེན་རྡོ་རྗེའི་ལམ་ལས་དངོས་

༣ ༄༅། །གྲུབ་བསྙེས། །རྒྱལ་བསྟན་ཉིན་མོར་མཛད་ལ༴ སྒྲུབ་བརྒྱུད་འཛིན་པའི་ཤིང་རྟ་ཆེ་རྣམས་དང་། །བོད་ཁམས་ཆེ་དགུ་ཀུན་གྱི་རལ་པའི་རྩེར། །ཞབས་སེན་ཟླ་
༴ བ་གསར་པ་འགོད་མཛད་པའི། །མཆོད་འོས་ཡོངས་ཀྱི་བླ་མར༴ བསྟན་འགྲོར་རྫོགས་ལྡན་མགྲོན་དུ་འབོད་པའི་སླད། །བསྙེན་སྒྲུབ་ཡན་ལག་རྣམ་བཞི་དང་འབྲེལ་བའི། །ཚོམ་བུ་ཚོགས་
ཀྱི་སྒྲབ་པ་མང་པོ་ཡིས། །འཕྲལ་ཡུན་ཕན་བདེ་རྩོལ་ལ༴ གང་གིས་ཁྱོད་ཉིད་མཐོང་ངམ་ཐོས་པ་དང༌། །དྲན་དང་རེག་པས་སྒྲིབ་པའི་མུན་པ་སེལ། །བསོད་ནམས་ཡེ་ཤེས་ཚོགས་ཆེན་
གོང་འཕེལ་བའི། །འབྲེལ་ཚད་དོན་དང་ལྡན་ལ༴ ཇི་སྲིད་མཁའ་མཉམ་སེམས་ཅན་གནས་ཀྱི་བར། །དེ་སྲིད་གང་གི་སྨོན་ལམ་ཟད་མི་ཤེས། །གཟུགས་སྐུ་གཉིས་ཀྱི་ཕྲིན་ལས་རོལ་རྩེད་
ཀྱིས༑ །རྟག་པར་འགྲོ་དོན་མཛད་ལ༴ མདོར་ན་སྲས་བཅས་རྒྱལ་བ་མ་ལུས་པའི། །མི་ཟད་རྒྱན་གྱི་འཁོར་ལོ་ལྔ་ཕྲག་ལྔ། །མཁྱེན་བརྩེ་ནུས་པ་སྐུ་དང་ཞིང་ཁམས་རྣམས། །དབྱེར་མེད་
༈ དཔལ་ལྡན་བླ་མར་གསོལ་བ་འདེབས། །ཁྱོད་ཀྱི་ཡོན་ཏན་ནམ་མཁའི་རང་བཞིན་ལ། །བསྐལ་མང་བརྗོད་ཀྱང་ཆ་ཙམ་མི་རྟོགས་པས། །བདག་ནི་སྤྱི་བརྟོལ་སྨྲ་བ་ཁོ་ནར་ཟད། །དེ་ལྟར་209

ནའང་ལྷག་བསམ་དགེ་བའི་བློས། །སྒོ་གསུམ་རྩེ་གཅིག་གུས་པས་གསོལ་བཏབ་མཐུས། །ཕན་བདེའི་འབྱུང་གནས་ཐུབ་བསྟན་དར་ཞིང་རྒྱས། །སྣང་སྲིད་བསྟན་གཡོའི་དཔལ་ཡོན་གོང་དུ་
འཕེལ༑ །ལོག་སྨྲ་ལྷ་མིན་གྲུབ་མཐའ་ཞི་བ་དང༌། །ཁྱད་པར་བདག་སོགས་སྐྱེ་དང་ཚེ་རབས་དུ། །རྡོ་རྗེ་འཆང་དབང་ཁྱེད་དང་མི་འབྲལ་ཞིང༌། །ཟབ་རྒྱས་གསུངས་རབ་བདུད་རྩིའི་བཅུད་
མཆོག་གིས། །ཡོངས་སུ་འཚོ་བའི་སྐལ་བཟང་སྩལ་དུ་གསོལ། །གཞི་གནས་རང་བཞིན་གནས་ལུགས་ངོ་བོ་ཉིད། །བསྐྱེད་རྫོགས་ལམ་གྱི་དངོས་པོས་ལེགས་སྦྱངས་བས། །རྟག་ཁྱབ་
ལྷུན་གྱིས་གྲུབ་པའི་བདག་ཉིད་ཅན། །ཀུན་བཟང་བླ་མའི་གོ་འཕང་ལྷུན་གྲུབ་ཤོག །དེ་ལྟར་ཀུན་བཟང་རྡོ་རྗེ་འཆང་དབང་དང་ཐ་མི་དད་པ་བཀའ་དྲིན་གསུམ་ལྡན་གྱི་རྡོ་རྗེ་སློབ་དཔོན་ཆེན་པོ་རྗེ་གྲུབ་དབང་རིན་པོ་ཆེའི་ཞབས་ལ་
མངོན་པར་བསྔགས་པའི་ཕྲེང་བ་དེ་བཞིན་དབང་རྒྱལ་དད་པའི་རྗེས་སུ་འབྲང་བ་རང་ཉིད་ཀྱི་ཁ་ཏོན་ལྟ་བུར་སྔ་ནས་བྲི་འདུན་ཆེ་བར་མ་ཟད་གང་གི་ཆོས་སྲས་ཀྱི་ཐུ་བོ་མཁས་གྲུབ་སྨྲ་བའི་སེང་གེ་ངག་དབང་ཆོས་འབྱོར་དང༌། རྣལ་འབྱོར་གྱི་དབང་ཕྱུག་
རས་པ་མཐུ་སྟོབས་རྡོ་རྗེ་ལ་སོགས་པ་དམ་པ་འདི་ཉིད་ཀྱི་གསུང་ལས་སྐྱེས་པའི་ཐུགས་སྲས་འགའ་ཞིག་གིས་རིང་མོ་ནས་བསྐྱལ་བར་མཛད་པ་དང༌། ལྷག་པར་མཚན་ལྡན་སྨིན་ལེགས་ཌཀྐིའི་དབང་མོ་ཨཱ་ཡུཿ དེ་ཝི་ཞེས་ལུང་རིགས་རྟོགས་པའི་བདག་

།ཉིད་རྣལ་འབྱོར་མ་དེའི་ཞལ་སྔ་ནས་རིན་པོ་ཆེའི་རྟེན་གྱིས་དཔའ་བའི་བཀྲ་ཤིས་ཀྱི་ལྷ་རྫས་དང་བཅས་ཏེ་འདི་ལྟར་བྲིས་ཞེས་བཀས་བསྐུལ་བ་དང་དུ་བླངས་ནས། རྗེ་ཉིད་ཀྱི་ཞབས་རྡུལ་སྤྱི་བོར་མཆོད་པའི་བསོད་༄༅།
ནམས་ཐོབ་ཀྱང་ལེ་ལོ་སྙོམས་ལས་དབང་གིས་བག་མེད་དུ་སྡོད་པའི་ཐ་ཤལ་ལས་ཀྱང་ཆེས་ཤལ་པ་ངག་དབང་ཆོས་དཔལ་རྒྱ་མཚོའི་བྲི་བར་སེམས་པ་ན། རྗེ་གྲུབ་པའི་དབང་ཕྱུག་ཉིད་ནས་ཀྱང་བཀའ་ཞིག་དབུགས་དབྱུང་སྩལ་བར་བརྟེན། ཉི་སྒྲོལ་
གྱི་ལོ་སྣྲོན་གྱི་ཉ་བའི་དཀར་ཕྱོགས་རྫོགས་པ་དང་པོ་ལྷ་ཡི་བླ་མ་རྒྱལ་སར་ཕེབས་པའི་འགྲུབ་སྦྱོར་བཟང་པོ། གསུང་གི་ཡོན་ཏན་གྱི་སྤྲུལ་པའི་གནས་མཆོག་ནམ་མཁའ་མཛོད་ཀྱི་ནུབ་ཕྱོགས་བྱམས་བརྩེ་མེ་ཏོག་རྒྱས་པའི་ལྡིང་ཁང་རྣམ་རྒྱལ་ཐེག་ཆེན་གླིང་
༈ རྩ་བའི་བླ་མ་ཀུན་བཟང་རྡོ་རྗེ་འཆང་དངོས་རྗེ་གྲུབ་པའི་གི་གཙུག་ལག་ཁང་དུ་སྦྱར་བ། དགེ་བས་བདག་གཞན་མཁའ་དང་ཉམས་པའི་འགྲོ་བ་ཐམས་ཅད་དཔལ་ལྡན་བླ་མའི་གོ་འཕང་ཐོབ་པའི་རྒྱུར་གྱུར་ཅིག་ཤུ་བྷཾ་མསྟུ་སརྦ་ཛ་ག་ཏཾ།།
དབང་ཕྱུག་ཆེན་པོ་ལ་གསོལ་བ་འདེབས་པ་ནོར་བུའི་རྒྱུད་མང་ཞེས་བྱ་བ། ན་མོ་གུ་རུ་སིདྡྷེནྡྲ་དཱི་ག་ཎ་ཡེ། །དུས་གསུམ་རྒྱལ་བའི་ཕྲིན་ལས་གཅིག་བསྡུས་པ། །སངས་རྒྱས་གཉིས་པ་པདྨ་འབྱུང་གནས་
དང་༑ །གསང་གསུམ་དབྱེར་མེད་རིགས་བརྒྱའི་ཁྱབ་བདག་དངོས། །གྲུབ་པའི་དབང་ཕྱུག་ཆེན་པོར་གསོལ་བ་འདེབས། །བདེ་གཤེགས་ཀུན་གྱི་མཐུ་སྟོབས་ནུས་པའི་དཔྱིད། །གསང་བ་

ཀུན་གྱི་བདག་པོ་རྡོ་རྗེ་འཛིན། །འགྲོ་ལ་རྗེས་ཆགས་གཟུགས་ཀྱི་སྐུར་བཞེངས་པ། །གྲུབ་པའི་དབང་ཕྱུག་ཆེན་པོར༴ མོས་གུས་ཆེན་པོས་བླ་མ་མཉེས་པར་མཛད། །སྙིང་སྟོབས་ཆེན་པོས་
སྒྲུབ་པའི་རྒྱལ་མཚན་བཙུགས། །རྫོགས་པ་ཆེན་པོས་དགོངས་པའི་རྩལ་ཆེན་རྫོགས། །གྲུབ་པའི་དབང་ཕྱུག་ཆེན་པོར་གསོལ་བ་འདེབས། །ངག་གི་མདུད་གྲོལ་སྨྲ་བའི་དབང་པོར་
།ཟབ་དང་རྒྱ་ཆེའི་ཚོགས་གཉིས་ཡོངས་སུ་རྫོགས། །བདུད་ལས་མི་ཕམ་བློ་གྲོས་མཆོག་དང་ལྡན། །དྲི་མེད་འོད་ཟེར་ཞབས་ལ་གསོལ་བ་འདེབས། །ཁྱེད་ནི་འགྲོ་བ་ཀུན་གྱི་དཔལ་
གྱུར་ཅིང་། །མགོན་སྐྱབས་དཔུང་གཉེན་གཞན་ན་མ་འཚལ་བས། །བདག་སོགས་འདི་བཟུང་ཚེ་རབས་ཐམས་ཅད་དུ། །འབྲལ་མེད་ས་ལམ་ཡོན་ཏན་ཡོངས་རྫོགས་ནས། །ཀུན་བཟང་རྡོ་
རྗེ་འཆང་དངོས་བླ་མ་མཆོག །གང་གི་གོ་འཕང་མྱུར་དུ་ཐོབ་པར་ཤོག །ཅེས་པའང་ཐབས་མཆོག་འདི་ཉིད་དགྱེས་པའི་མཚན་ལྡན་རིགས་བཟང་ཌཱ་ཀི་རི་དྭགས་མིག་ཅན་ཨཱ་ཡུཿ དེ་ཝི་གང་གིས་བཀྲ་ཤིས་པའི་ལྷ་རྫས་དང་བཅས་
ཏེ་བཀའ་ཡི་པུཎྜ་རི་ཀའི་མ་ལླི་ཀ་ཐོད་དུ་བཅིངས་པ་ན། རྗེ་དེ་ཉིད་ཀྱི་ཞབས་རྡུལ་སྤྱི་བོར་བསྙེན་པའི་སྐལ་བཟང་ཐོབ་པ། སྤྲང་པོ་ངག་དབང་ཆོས་དཔལ་རྒྱ་མཚོས་རྩེ་གཅིག་གསོལ་བ་བཏབ་པས། །སྐྱེ་བ་ནས་ཚེ་རབས་ཐམས་ཅད་དུ་བླ་མ་ཡབ་ཡུམ་

༣༄༅། །གྱི་ཐུགས་རྗེས་རྗེས་སུ་འཛིན་པའི་རྒྱུར་གྱུར་ཅིག། ༈ གྲུབ་དབང་འཁྲུལ་ཞིག་རིན་པོ་ཆེའི་སྐུ་ཕྲེང་རིམ་བྱོན་ལ་གསོལ་བ་འདེབས་པ་ཐར་འདོད་སྐལ་བཟང་དགའ་སྟོན་ཞེས་བྱ་བ་ནི། ཨོཾ་སྭ་སྟི
དཀར་བརྒྱུད་ཐུགས་རྗེ་རྒྱ་མཚོའི་ཡོངས་སྐྲུན་ཞིང་། །ངེས་གསང་འདབ་བརྒྱ་གྲོལ་བའི་དགེ་ལེགས་དཔྱིད། །ཐར་འདོད་རྣམས་ལ་སྐལ་བཟང་དགའ་སྟོན་ཆེ། །འགྱེད་མཁས་གྲུབ་
་དབང་པོར་གསོལ་བ་འདེབས། །གཟུང་འཛིན་འཁྲུལ་པའི་སྤྲིན་ཚོགས་དབྱིངས་སུ་ཞིག །མཁྱེན་བརྩེ་ཕྲིན་ལས་བྱེ་བའི་འོད་ཟེར་གྱིས། །ངེས་དོན་རྒྱ་མཚོའི་སྣང་བ་གསལ་མཛད་
བདུན་པའི༑ྋ །གྲུབ་དབང་ཉིན་བྱེད་དབང་པོར༴ ངག་གི་དབང་ཕྱུག་རྣམ་པར་དག་པའི་ཟླ། །འགྲོ་ཀུན་དགའ་སྐྱེད་ལེགས་བྱས་ཟེར་འབུམ་གྱིས། །འཕྲིན་ལས་རྣམ་པར་དཀར་བའི་ཀུ་མུ ཏ་
འདབ༑ །མཆོག་རྒྱས་པཎ་གྲུབ་ཆེན་པོར༴ ངག་ལ་དབང་བ་ཡོངས་ཀྱི་བསྔགས་འོས་པའི། །སྐལ་བཟང་དད་དཔོན་རྣམས་ཀྱི་འཇུག་པའི་སྒོ། །ཐར་འདོད་རེ་སྐོང་ནོར་བུའི་འབྱུང་གནས་
༈ ཆེ༑ །ཡོན་ཏན་གཏིང་མཐའ་བྲལ་ལ༴ དུས་གསུམ་རྒྱལ་བ་རྣམས་ཀྱི་ཕྲིན་ལས་ནི། །བསྟན་དང་འགྲོ་བ་ཀུན་ལ་ཁྱབ་མཛད་ཅིང༌། །དོན་བརྒྱུད་བསྟན་པའི་པད་ཚལ་བཞེད་པའི་

གཉེན༑ །སྲིད་ཞིའི་ཉི་མ་གཞོན་ནུར༴ དོན་གཉིས་ཕུན་སུམ་ཚོགས་པའི་དཔལ་དང་ལྡན། །འགྱུར་མེད་མཁྱེན་བརྩེ་ནུས་པའི་རང་བཞིན་གང༌། །ཚེ་དབང་པདྨ་འབྱུང་དང་ཐ་མི་
དད༑ །ཕྲིན་ལས་མཁའ་མཐར་བརྡལ་ལ༴ དཔལ་ལྡན་ངག་ལ་དབང་བ་ཀུན་གྱི་མགོན།ྋ །ངེས་གསང་དོན་རྒྱུད་བསྟན་པའི་དབང་ཕྱུག་ཆེ། །ཕྲིན་ལས་དོན་ཀུན་གྲུབ་པས་ཕྱོགས་ཀུན་
ལས། ༑རྣམ་རྒྱལ་ས་སྤྱོད་དབང་པོར༴ དེང་ཁྱོད་རྟག་འཛིན་ཅན་རྣམས་དགེ་བ་ལ། །བསྐུལ་སླད་ཞིང་གཞན་ཆུ་ལྷའི་ཕང་པ་རུ།ྋ །གཞོལ་ཡང་རྗེས་བརྩེའི་འཆིང་བ་མི་སློད་པས། །མ་
ཆེ་བཙུན་རིགས་ཀྱི་ཤར་རིའི་རྩེར། །རྣམ་ལྔའི་གཟིགས་པས་འཇིགས་ནས་ཐུབ་བསྟན་དང༌། །འགྲོ་བའི་ཆུ་སྐྱེས་ཚོགས་ཀྱི་འབབ་སྟེགས་སུ། །བཀྲ་ཤིས་མཚན་དཔེའི་གཟི་འོད་འབུམ་
འབར་བ། །རིང་མིན་གདུལ་བྱའི་མཁའ་ལ་མྱུར་གསོལ་ཤོག །མཉམ་མེད་ཐུབ་བསྟན་བསྟན་པ་རིན་པོ་ཆེ། །ཆེ་བ་བདུན་ལྡན་ལྡན་པའི་ཐེག་པ་མཆོག །མཆོག་ཏུ་མི་འགྱུར་འགྱུར་མེད་
སྲིད་མཐའི་བར། །བར་ཆད་ལས་རྒྱལ་རྒྱལ་བསྟན་ཡོངས་རྒྱས་ཤོག །སྒྲུབ་བརྒྱུད་ངེས་དོན་དོན་ཀུན་གྲུབ་པའི་ཆོས། །ཆོས་ཀུན་ཡང་སྙིང་སྙིང་པོ་འབྲུག་པ་རྗེ། །རྗེ་བཙུན་རྒྱ་རས་རས་

།དཀར་བརྒྱུད་པའི་སྲོལ། །སྲོལ་ལུང་མ་ཉམས་ཉམས་མེད་ཡུན་གནས་ཤོག །ལེགས་བྱས་མ་ལུས་ཕུན་སུམ་ཚོགས་གྱུར་པས། །བདེ་བ་ཆེན་པོའི་དཔལ་ལ་༄༅།
༉ འདྲེན་འོས་པའི། །གླིང་མཆོག་ངེས་པ་དོན་གྱི་དགའ་བའྀ་ཚལ། །སྲིད་མཐར་ནུབ་མེད་དར་རྒྱས་རྟག་བརྟན་ཤོག །ཐུབ་བསྟན་ཟབ་རྒྱས་མདོ་དང་སྔགས་ཀྱི་གཞུང༌། །བཀའ་གཏེར་ཟུང་
འབྲེལ་བཤད་དང་སྒྲུབ་པའི་ཆོས། །ལེགས་འཛིན་ངུར་སྨྲིག་འཆང་བའི་གླིང་མཆོག་འདི། །ནམ་མཁའི་ཇི་སྲིད་དབྱར་མཚོ་ལྟར་འཕེལ་ཤོག །ཡངས་པའི་ས་ཆེན་ཆོས་བཞིན་ལེགས་སྐྱོངས་
ཤིང་༑ །ཐོས་བསམ་སྒོམ་པ་རྒྱ་མཚོའི་སྡེ་ཇི་སྙེད། །ཕྱི་ནང་སྡེ་སྣོད་རྒྱུད་སྡེ་བཤད་དང་སྒྲུབ། །ཐེག་ཆེན་བསྟན་པ་དར་ཞིང་རྒྱས་པར་ཤོག །ས་ཆེན་སྐྱོང་བའི་ལུགས་ཟུང་ཆོས་སྲིད་
འདི༑ །རིམ་གཉིས་སྒོམ་པའི་སྡེ་སོགས་དབྱར་མཚོ་རྒྱས། །ནང་དུ་ཡང་དག་འཇོག་པའི་ཏིང་འཛིན་གྱིས། །གསང་ཆེན་རྡོ་རྗེའི་གོ་འཕང་མངོན་གྱུར་ཤོག །སྲིད་ཞིའི་དཔལ་གྱི་ལེགས་བྱས་
༈ གཡང་དུ་འཁྱིལ། །ཆོས་སྒར་ཆེ་འདིར་ཏིང་འཛིན་སྒོམ་པའི་སྡེ། །ཡོངས་རྒྱས་ཕོ་བྲང་ནང་སོ་ཆེན་པོ་ཡི། །ཆོས་སྲིད་མངའ་ཐང་དགུང་དུ་རེག་གྱུར་ཅིག །སྣང་བ་སྣོད་ཀྱི་རང་བཞིན་འབྱུང་ ེ

སྟོབས་འཕེལ། །སྲིད་ལ་བཅུད་ཀྱི་སེམས་ཅན་བདེ་དང་ལྡན། །རྒྱལ་བསྟན་ལུང་རྟོགས་དེར་འཛིན་དར་ཞིང་རྒྱས། །སྲིད་ཞིར་ཕན་བདེའི་དགེ་མཚན་འབར་གྱུར་ཅིག །དེ་ལྟར་གྲུབ་དབང་འཁྲུལ་
ཞིག་མཆོག་སྤྲུལ་རིན་པོ་ཆེའི་སྐུ་ཕྲེང་རིམ་བྱོན་ལ་གསོལ་བ་འདེབས་པ་ཐར་འདོད་སྐལ་བཟང་དགའ་སྟོན་ཞེས་བྱ་བ་འདི་ནི། དཔལ་ལྡན་མཁའ་ལ་སྒྲ་སྒྲོགས་ཀྱི་བསྟན་འཛིན་ཆེན་པོ་ཡབ་སྲས་རྣམས་ཀྱིས་རྗེས་སུ་བཟུང་ཞིང་བྱིན་རླབས་ཀྱི་སྣང་བས་མི་
ཤེས་པའི་གཉིད་ཅུང་ཟད་སྲབ་པ། འཇམ་དབྱངས་ཚངས་སྲས་ད་ཀྱེས་པའི་བློ་གྲོས་ཀྱིས་གང་ཤར་ཡི་གེའི་རིས་སུ་སྤེལ་བ་སརྦ་ཐཱ་ཀ་ལྱཱ་ཎཾ་བྷ་ཝ་ཏུ།། ༈ ལྷོ་གྲུབ་ཆེན་རྗེ་དྲུང་རིན་པོ་ཆེའི་འཁྲུངས་རབས་གསོལ་འདེབས་དགོས་འབྱུང་ནོར་
བུའི་དོ་ཤལ་ཞེས་བྱ་བ། ཆོས་དབྱིངས་གདོད་མའི་མགོན་པོ་ཀུན་ཏུ་བཟང༌། །རིགས་དྲུག་ཁྱབ་བདག་དཔལ་ལྡན་རྡོ་རྗེ་འཆང༌། །གང་འདུལ་སྤྲལ་པ་ཆུ་ཟླའི་རོལ་རྩེད་བཞིན། །རྣམ་འཕྲུལ་
བསམ་མི་ཁྱབ་ལ་གསོལ་བ་འདེབས། །བསྐལ་བཟང་སྟོན་པ་སྟོང་གི་ཐུགས་བསྐྱེད་ཚེ། །རྒྱལ་བུ་དབང་པོའི་དཔལ་ཞེས་བྱང་སེམས་ཆེ། །ཐུབ་པའི་སྤྱན་སྔར་དགེ་སྦྱོང་ནམ་མཁའི་
སྙིང་༑ །དམ་པའི་རིགས་ཅན་གྲགས་ལྡན་མཆོག་སྐྱོང་ལྷ། །གངས་ཅན་ཆོས་རྒྱལ་ཐོག་མ་གཉའ་ཁྲི་བཙན། །རྫོགས་ཆེན་དགོངས་པ་མངོན་གྱུར་ཤྲཱི་སེང་། །སངས་རྒྱས་གཉིས་པ་མཚོ་༔

༣༄༅། །སྐྱེས་བླ་མ་རྗེ། །འཕོ་ཆེན་འོད་སྐུ་མྱང་བན་ཏིང་འཛིན་བཟང་། །སྒྲུབ་བརྒྱུད་སྤྱི་མེས་རྗེ་བཙུན་བཞད་པའི་ཞབས། །སྒམ་པོའི་སྤྱན་སྔ་སྐྱེ་སྒོམ་ཡེ་རྡོར་
མཚན༑ །ཡང་ཏིའི་གཏེར་འབྱིན་དུང་མཚོ་རས་པ་དང༌། །ལྷ་ཆོས་བདུན་ལྡན་ཁ་རག་སྒོམ་ཆུང་པ།ྋ །གྲུབ་པའི་གར་མཁན་ཆོས་དབྱིངས་དབང་ཕྱུག་རྗེ། །སྙན་རྒྱུད་མངའ་བདག་བསོང
ནམས་རྒྱལ་བའི་མཚན། །རྣལ་འབྱོར་དབང་ཕྱུག་སངས་རྒྱས་སྒོམ་པ་དང་། །བསྟན་འགྲོའི་དཔྱིད་གྱུར་རས་དཀར་ཐུགས་རྗེ་དཔལ། །ཡེ་ཤེས་དོན་གཟིགས་མོན་ཡུལ་དུང་མཚོ་རས། །ཙ་
རི་ཏྲ་རུ་འགྲོ་མགོན་བསོད་རྒྱལ་ཞེས། །སྤྲུལ་པའི་གཏེར་ཆེན་ཨོ་རྒྱན་ལས་འཕྲོ་གླིང༌། །དེ་སོགས་སྤྲུལ་པའི་རོལ་མོ་བསམ་ཡས་ཤིང༌། །སྐྱེ་བརྒྱུད་སྤྲུལ་བརྒྱུད་ཡང་བརྒྱུད་བགྲངས་ལས་
འདས༑ །ལས་ལུས་མ་ཡིན་སྒྱུ་འཕྲུལ་དྲ་བའི་གར། །གང་འདུལ་དེར་སྟོན་རྣམས་ལ་གསོལ་བ་འདེབས། །སླར་ཡང་ཐུབ་བསྟན་ཡང་སྙིང་འབྲི་གུང་པའི། །བསྟན་པ་རིན་ཆེན་རྒྱས་པའི་
བྱེད་པོ་རུ། །བསམ་བཞིན་སྲིད་བཟུང་སྐྱེས་རབ་ཚར་དུ་དངར། །ཨ་གྲགས་སྔགས་ཆེན་རིགས་ཀྱི་ཏི་ལ་དཀར། །ལེགས་འཁྲུངས་མི་གཡེལ་དཔལ་གྱི་ཕུག་པ་རུ། །སྒྲུབ་པའི་རྒྱལ་མཚན་217

སྒྲེང་ཞིང་དངོས་གྲུབ་བརྙེས། །དཀོན་མཆོག་བསྟན་འཛིན་ཕྲིན་ལས་ལྷུན་གྱི་གྲུབ། །དེ་ཉིད་མདོ་སྟོད་འབྲོང་རྗེའི་འཁྲི་ཤིང་རྩེར། །དཀོན་མཆོག་བསྟན་པ་རིན་ཆེན་འཛིན་པའི་སླད། །རྣམ་
ཐར་མེ་ཏོག་བཟང་པོའི་དཔལ་ཡོན་འགྱེད། །གྲུབ་པའི་འབྲས་བུ་ཐོབ་ལ༴ དགེ་མཚན་ཡོངས་སུ་རྒྱས་པ་ལྷོ་ཟླའི་ངོགས། །བསྟན་འཛིན་པདྨོའི་འབྱུང་གནས་དམ་པ་རུ། །བླ་མེད་བྱང་ཆུབ་
སེམས་ཀྱི་མྱུ་གུ་འཁྲུངས། །བཟང་པོའི་ཕྲིན་ལས་ཅན་དེར༴ གང་དེས་གཟིགས་པ་རྣམ་ལྔས་རྗེས་དགོངས་ཏེ། །ལྷོ་གཏེར་མངའ་བདག་རཏ་གླིང་དབོན་གྱི་རྒྱུད། །ལྷ་སྲུང་རྟག་ཏུ་འཁོར་
བའི་སྔགས་རིགས་སུ། །གྲངས་མེད་རྣམ་དཀར་ལས་སྨོན་དུས་སུ་སད། །དཀོན་མཆོག་རྩ་གསུམ་ལྷ་ཡིས་རྗེས་སུ་བཟུང༌། །རྒྱལ་བསྟན་འཛིན་ལ་འགྲན་པའི་ཟླ་དང་བྲལ། །འཁོར་ལོ་
གསུམ་གྱི་ཕྲིན་ལས་མཐའ་རུ་ཕྱིན། །མི་འགྱུར་མཆོག་གི་དགོངས་པ་མངོན་དུ་གྱུར། །ཡེ་ཤེས་སྣང་བས་ས་གསུམ་ཡོངས་སུ་ཁྱབ། །རིག་འཛིན་པདྨས་དབང་བསྐུར་ལུང་ཟིན་
ཅིང་༑ །མཁྱེན་བརྩེ་ནུས་ལྡན་རྡོ་རྗེའི་རྩལ་ལ་དབང༌། །ལྷ་བཅས་ཆེ་དགུའི་གཙུག་གི་རྒྱན་དུ་མཆོད། །སྒྲུབ་བརྒྱུད་རིན་ཆེན་བསྟན་པའི་སྲོག་ནས་བཟུང་། །སྙིགས་དུས་མུན་པའི་སྨག་རུམ་

༄༅། །རྒྱངས་སུ་བསྲིང༌། །འབྲེལ་ཚད་མངོན་མཐོ་ངེས་ལེགས་དཔལ་ལ་སྦྱོར། །རྡོ་རྗེ་འཆང་དངོས་ཡོངས་འཛིན་བླ་མ་རྗེ། །བསྟན་པའི་ཤིང་རྟ་ཆེན་པོ་ཞབས་བརྟན་
༴ གསོལ༑ །ཁྱོད་ལ་རྩེ་གཅིག་གུས་པས་གསོལ་བཏབ་མཐུས། །རྣམ་འདྲེན་རྒྱལ་བའི་བསྟན་པ་རིན་ཆེན་དང་། །ཀླུ་ཞབས་དངོས་བྱོན་མགོན་པོ་འབྲི་གུང་པའི། །བཤད་སྒྲུབ་སྤྱི་དང་བྱེ་བྲག་
ཆོས་སྡེ་འདིའི། །འཁོར་ལོ་གསུམ་གྱི་མཛད་པ་ཕྲིན་ལས་རྣམས། །དར་ཞིང་རྒྱས་ལ་ཡུན་རིང་གནས་པ་དང༌། ྋ།དང་འདོད་ཡིད་ཆེས་དད་པས་ཀུན་བསླང་སྟེ། །མགོན་ཁྱོད་མཉེས་པ་
གསུམ་གྱིས་བསྙེན་ལགས་ན། །དེང་ནས་བླ་མེད་སྙིང་པོ་མཆིས་ཀྱི་བར། །སྟོན་མཆོག་དགེ་བའི་བཤེས་སུ་རྟག་གྱུར་ཏེ། །སྨིན་གྲོལ་གདམས་པའི་བདུད་རྩི་རབ་མྱོང་ཞིང་། །འདའ་དཀའ་
རྡོ་རྗེའི་དམ་ཚིག་སྲོག་བཞིན་སྲུང་། །མ་འོངས་བྱང་ཆུབ་ཤིང་དྲུང་བརྙེས་པའི་ཚེ། །འཁོར་གྱི་འདུས་པ་དང་པོར་སྐྱེས་ནས་ཀྱང༌། །ཁྱོད་གསུང་མ་ལུས་འཛིན་པའི་སྣོད་དང་ལྡན། །ས་ལམ་
བྷྲམངོན་པར་རྟོགས་པའི་ཡོན་ཏན་རྫོགས། །སྐུ་དང་ཡེ་ཤེས་གོ་འཕང་མངོན་གྱུར་ནས། །ནམ་མཁའི་མཐའ་ལས་འགྲོ་བ་འདྲེན་ནུས་པའི། །བཀྲ་ཤིས་སྣང་བ་དཔལ་དུ་འབར་གྱུར་ཅིག

།ཅེས་ཚུལ་འདི་ནི་ཡེ་ཤེས་སྤྱན་ལྡན་གྱི་སྐྱེས་བུ་དམ་པ་རྣམས་ཀྱི་རྡོ་རྗེའི་ལུང་གིས་བསྙད་པ་བཞིན་རྗེས་སུ་དཔག་སྟེ་འཇའ་ཚོན་འཁྲུངས་རབས་སོགས་ལས་བརྩམས་པའི་བསྟོད་འཕྲེང་འདི་ལྟ་བུ་དགོས་ཞེས། གང་གི་གསུང་ལས་སྐྱེས་པའི་སློབ་མ་བྱང
འདྲེན་པ་བྱང་ཆུབ། ལས་སློབ་ཆོས་འབྱུང་། དྲུང་ཡིག་ཨོ་རྒྱན་རྣམས་ཀྱིས་བཀྲ་ཤིས་པའི་རྟེན་དང་བཅས་བསྐུལ་ངོར། མདོ་སྟོད་གདོང་རིགས་སུ་སྐྱེས་ཤིང་། རྗེ་གོང་མ་བྱང་ཆུབ་བཟང་པོའི་གཅུང་དུ་གྱུར་པ། དཔལ་འབྲུག་པ་རིན་པོ་ཆེའི་
སློབ་ཚོགས་ཀྱི་ཡང་ཐ་ངག་དབང་བསྟན་འཛིན་བློ་གྲོས་ཀྱིས་ནང་ཆེན་རྒྱལ་ཁབ་དང་ཟུང་དུ་འབྲེལ་བའི་མདོ་སྔགས་བཤད་སྒྲུབ་ཆོས་གླིང་གི་ཆོས་གྲྭ་ནས་སྦྱར་ཏེ་ཕུལ་བ་དོན་དང་ལྡན་པར་གྱུར་ཅིག །སརྦ་ཐཱ་ཀ་ལྱཱ་ཎཾ་བྷ་ཝ་ཏུ།། ༈ གྲུབ་
དབང་མཆོག་རབ་བདེ་ཆེན་ལས་ཀྱི་རྡོ་རྗེའི་འཁྲུངས་རབས་རྣམ་ཐར་ལ་བསྔགས་པའི་རབ་བྱེད་ཡེ་ཤེས་རབ་འབར་ཞེས་བྱ་བ་ནི། ན་མོ་གུ་རུ་སརྦ་སིདྡྷི་ཧཱུཾ། གདོད་ནས་བྱང་ཆུབ་སྤྲོས་བྲལ་ཡེ་སངས་རྒྱས། །ཀུན་བཟང
སྣང་བ་མཐའ་ཡས་གདུལ་བྱའི་ངོར། །ཐུགས་རྗེ་ཆེན་པོ་འཕགས་མཆོག་སྙིང་རྗེའི་དབང༌། །གང་འདུལ་གཟུགས་སྐུའི་རོལ་པ་འབྱམས་ཀླས་པའི། །འཕགས་པའི་ཡུལ་དུ་རྡོ་རྗེ་ཧཱུཾ་མཛད་
དང་༑ །ཚངས་པར་སྤྱོད་པའི་བྲམ་ཟེ་ཐོས་ན་དགའ། །བྲམ་རིགས་ཁ་དར་སྐྱ་བོའི་གྲགས་པ་གསལ། །པཎ་ཆེན་ནཱ་རོའི་ཐུགས་སྲས་ཀ་ན་པ། །མི་ལའི་སྤྱན་སྔར་སེ་བན་རས་པའི་

༞༄༅། །མཚན།།ཀརྨ་དོན་ཀུན་གྲུབ་དང་བསྟན་འཛིན་རྗེ། །གྲུབ་པའི་གར་མཁན་བདེ་བའི་རྡོ་རྗེ་འཛིན། །པད་དཀར་སྒྲབ་བརྒྱུད་བསྟན་པ་ཡོངས་སུ་འཛིན། །དེ་
སོགས་འཁྲུངས་རབས་ཚར་དུ་དངར་བའི་མཐར། །གང་གི་མི་ཟད་རྒྱན་འཁོར་རྣམ་ལྔའི་འཕྲུལ། །གསུང་གི་ཡོན་ཏན་གནས་མཆོག་ནམ་མཁའ་མཛོད།ྋ །ཟབ་གཏེར་རྒྱ་མཚོའི་གཏམས་པའི་
ཡུལ་ལྗོངས་དེར། །ཆོས་ལྡན་སྐྱེད་བྱེད་བཟང་པོའི་ཕང་པ་རུ། །བསམ་བཞིན་སྲིད་པ་བཟུང་ལ་གསོལ་བ་འདེབས། །ཁྱེའུ་དུས་ནས་དགེ་བའི་བག་ཆགས་སད། །ལོ་དྲུག་དུས་ན་ངག་
དབང་ཆོས་དཔལ་དྲུང༌། །སྐྱབས་འགྲོ་དགེ་བསྙེན་སྡོམ་པས་རང་རྒྱུད་བསྡོམས། །དགེ་ལེགས་རྣམ་རྒྱལ་ཞབས་ལ༴ ལོ་དགུ་བཞེས་ཚེ་གྲུབ་ཆེན་ཚོགས་གཉིས་མཇལ། །ཉམས་ཁྲིད་རྩལ་
ནས་རང་སེམས་ངོ་བོ་འཕྲོད། །མཚན་ལྡན་བླ་མས་བསྔགས་པའི་མེ་ཏོག་འཐོར། །ལས་འཕྲོ་དགེ་བར་ལྡན་ལ༴ བཅོ་ལྔའི་དུས་ནས་སྒྲུབ་པའི་རྒྱལ་མཚན་བཙུགས། །ཚོགས་བསགས་
༈སྒྲིབ་སྦྱོང་སྔོན་འགྲོས་ཤེས་རྒྱུད་བཀྲུས། །འཁོར་ལོ་སྡོམ་པ་རྡོ་རྗེ་ཡན་ལག་མའི། །བསྙེན་སྒྲུབ་རྒྱ་ཆེན་མཛད་ལ༴ སོ་ཐར་བྱང་སེམས་སྔགས་ཀྱི་སྡོམ་པ་རྣམས། །རིམ་པར་ནོད་ཅིང་ནཱ་རོ་བུ

ཆོས་དྲུག་དང༌། །ཕྱག་རྒྱ་ཆེན་པོའི་ལྟ་བའི་ཕུ་ཐག་བཅད། །བརྩོན་འགྲུས་འགྲན་ཟླ་མེད་ལ༴ ཁྱད་པར་རྡོ་རྗེ་འཆང་དངོས་གྲུབ་པའི་དབང༌། །ངག་དབང་ཚོགས་གཉིས་གཙུག་གི་རྒྱན་དུ་
བསྟེན༑ །བླ་མའི་ཐུགས་སྒྲབ་ཡང་སྙིང་འདུས་པ་ཡི། །གདམས་པ་མ་ལུས་གསན་ལ༴ དབེན་པའི་རི་ཁྲོད་ལྷུན་གྲུབ་ཆོས་ལྡིངས་སུ། །རིམ་གཉིས་ཟབ་མོའི་ཏིང་འཛིན་ལོ་མང་
བསྒོམས༑ །དཀའ་སྤྱད་སྒྲུབ་ཚུགས་མོས་གུས་སྙིང་རྗེ་སོགས། །སྒྲུབ་བརྒྱུད་གོང་མར་འགྲན་ལ༴ དེ་ཚེ་རྩ་ཚོགས་དྷཱུ་ཏིའི་ཀློང་དུ་ཐིམ། །ལས་རླུང་རྒྱུ་བ་ཡེ་ཤེས་ཁམས་སུ་
དག །ཁམས་ཀྱི་དྭངས་མ་ཟག་མེད་བདེ་ཆེན་དུ། །གྲོལ་ཞིང་བརྟན་པ་ཐོབ་ལ༴ མགྲིན་པ་ལོངས་སྤྱོད་འཁོར་ལོའི་རྩ་མདུད་གྲོལ། །འཆད་རྩོད་རྩོམ་ལ་འཇམ་པའི་དབྱངས་ལྟར་
གྱུར༑ །བསྒོམ་བྱུང་ཤེས་རབ་ཟབ་མོའི་ཤེས་བྱའི་ཆོས། །ཆགས་ཐོགས་མེད་པར་མཁྱེན་ལ༴ ཐེག་པའི་ཡང་རྩེ་ཨ་ཏི་རྫོགས་པ་ཆེས། །དགོངས་པ་ཟབ་མོའི་ཀ་དག་ཕྱོགས་ཡན་
གྱི༑ །ལྟ་བ་ནམ་མཁའ་ལྟ་བུར་རང་བྱན་ཚུད། །ཆོས་ཉིད་བཙན་ས་ཟིན་ལ༴ ཐོད་རྒལ་འཇའ་ཚོན་ཐིག་ལེའི་གུར་ཁྱིམ་དབུས། །རིག་པ་བཅུད་སྨིན་ལྷ་སྐུ་གྲངས་མེད་གཟིགས། །གཞན་༔

༄༅། །ཡང་དག་པའི་སྣང་བ་འབྱམས་སུ་ཀླས། །སྣང་བཞི་མཐའ་རུ་ཕྱིན་དེར༴ གཏེར་ཆེན་མཆོག་གླིང་སྐུ་ཡི་སྲས་གཉིས་དང༌། །འཇམ་མགོན་མཁྱེན་བརྩེ་པདྨ་གར་
༴ གྱི་དབང༌། །ཀར་འབྲུག་འབྲི་སྟག་སྐྱེས་ཆེན་མང་པོ་ལས། །གདམས་པ་དཔག་མེད་གསན་ལ༴ དེ་དག་ཕལ་ཆེར་བསྙེན་སྒྲུབ་ཚད་དུ་སྐྱེལ། །ལས་ཅན་མང་པོར་དབང་ལུང་ཆོས་ཆར་
ཕབ༑ །སྐུ་གསུང་ཐུགས་རྟེན་གཙུག་ལག་གེགས་མེད་འགྲུབ། །འབྲེལ་ཚད་དོན་ལྡན་ཞབས་ལ༴ རྩ་གསུམ་སྲུང་མས་བྱིན་རླབས་དངོས་གྲུབ་སྟེར། །ཕྲིན་ལས་རྣམ་བཞི་གང་བསམ་
འབད་མེད་འགྲུབ། །སྐུ་ལ་གཟི་བརྗིད་ངག་ལ་ནུས་པ་འབར། །གྲུབ་མཚན་མཐོང་ཆོས་གྱུར་ལ༴ བུམ་སྒྲུབ་མཛད་ཚེ་བྲག་ལས་བདུད་རྩི་བབས། །ཚེམ་ལས་རིང་བསྲེལ་འཁྲུངས་སོགས་
གྲུབ་པའི་རྟགས། །སྦ་གསང་མཛད་ཀྱང་དབང་པོའི་མངོན་སུམ་གྱུར། །ངོ་མཚར་བསམ་མི་ཁྱབ་ལ༴ དེ་ལྟར་མཛད་པ་ཕྲིན་ལས་མཐར་ཕྱིན་ཏེ། །ང་ལྔ་ཤིང་སྦྲུལ་ཆོ་འཕྲུལ་ཟླ་བ་
༈ཡིས༑ །རྒྱལ་བ་གསུམ་པར་ཆོ་འཕྲུལ་ལྟས་བཅས་དང༌། །གཟུགས་སྐུའི་བཀོད་པ་བསྡུས་ལ༴ དེ་ཚེ་ཞག་མང་མཁའ་ཁྱབ་ཏིང་འཛིན་བཞུགས། །སྐུ་གདུང་འབར་བྱེད་ཞུགས་ལ་བཞེན་

པའི་ཚེ། །ནམ་མཁའ་གཡའ་དག་འོད་ལྔའི་འཇའ་འོད་དཀྲིག །རྒྱུད་གསུངས་རྟགས་མཚན་མངའ་ལ༴ ཕྱག་འཚལ་མཆོད་ཅིང་སྡིག་བཤགས་དགེར་ཡི་རང༌། །ཆོས་འཁོར་བསྐོར་ཞིང་
མྱ་ངན་མི་འདའ་བཞུགས། །དགེ་བས་བདག་དང་སེམས་ཅན་མ་ལུས་པ། །དཔལ་ལྡན་བླ་མ་མཆོག་གི་རྗེས་འཛིན་ཤོག །གང་ཁྱོད་ཆོས་ཀྱི་སྐ་ལས་མ་གཡོས་བཞིན། །གཟུགས་སྐ་
གཉིས་ཀྱིས་འཁོར་བ་མ་སྟོངས་བར། །རིགས་ཅན་གསུམ་གྱི་གདུལ་བྱ་ཐ་དད་པ། །ཀུན་ཀྱང་བླ་མེད་ས་ལ་འགོད་མཛད་གསོལ། །དེ་སྲིད་བླ་མ་མཆོག་དང་མི་འབྲལ་ཞིང༌། །ཅི་གསུང་
བཀའ་སྒྲབ་ཅི་མཛད་ཆོས་སུ་མཐོང༌། །གང་དུ་མངོན་སངས་རྒྱས་པའི་ཞིང་ཁམས་དེར། །འབྲེལ་བཅས་ཚོམ་བུ་གཅིག་ཏུ་འགོད་པར་ཤོག །འདིས་མཚོན་དུས་གསུམ་བསགས་དང་ཡོད་
པའི་དགེ །དྲན་རིག་ཟག་མེད་བདེ་ཆེན་ཡེ་ཤེས་ཀྱིས། །འཁོར་གསུམ་ཡོངས་སུ་དག་པར་རྒྱས་བཏབ་མཐུས། །དཔལ་ལྡན་བླ་མའི་གོ་འཕང་མྱུར་ཐོབ་ཤོག །དེ་ལྟར་རྗེ་བཙུན་གསུམ་པ་ཆེན་པོའི་
འཁྲུངས་རབས་རྣམ་ཐར་ལ་གསོལ་བ་འདེབས་པ་འདི་བཞིན་ཆོས་དྲུང་པུཎྱ་དེ་ཝཱི་དང༌། གང་གི་སློབ་མའི་གྲངས་སུ་གཏོགས་པ་ཆོས་མིན་ཆོས་གཟུགས་སུ་བརྫུ་བ་པདྨ་རང་གྲོལ་འོད་གསལ་གཟི་བརྗིད་རྩལ་གྱིས་ཆུ་སྟོད་ཉ་བའི་དུས་ཆེན་ལ་སྦྱར་

།བའི། ཡི་གེའི་འདུ་བྱེད་བློ་གསལ་ཆོས་རྒྱལ་ཕུན་ཚོགས་ཀྱིས་བགྱིས་པ་ཀུན་དུ་དོན་དང་ལྡན་པར་གྱུར་ཅིག། ངག་གི་དབང་ཕྱུག་བླ་མས་རྗེས་སུ་བཟུང༌། །ཚོགས་གཉིས་ཡོངས་རྫོགས་རྗུ༄།
༴ དགེ་ལེགས་དཔལ་གྱིས་གཏམས། །ཕྱོགས་ལས་རྣམ་རྒྱལ་སྤྱོད་པ་མཐའ་རུ་ཕྱིན། །དཔལ་ལྡན་བླ་མའི་ཞབས་ལ་གསོལ་བ་འདེབས། །ཞེས་པའང་འཕྲོས་སོ།། ༈ རྩ་བ་གསུམ་གྱི་གསོལ་
འདེབས་བྱིན་རླབས་བདུད་རྩིའི་སྤྲིན་ཕུང་ཞེས་བྱ་བ། ཨེ་མ་ཧོཿ ྋཕྱོགས་དུས་རྒྱལ་དང་རྒྱལ་སྲས་རབ་འབྱམས་དང༌། །སྐུ་གསུམ་དགོངས་བརྡའ་སྙན་གཏེར་རྩ་བརྒྱུད་ཀྱི། །རྗེ་བཙུན་བླ་མ་རྣམས་ལ་
གསོལ་བ་འདེབས། །སྒོ་གསུམ་རྡོ་རྗེ་གསུམ་དུ་བྱིན་གྱིས་རློབས། །ཞི་ཆགས་ཁྲོ་གར་སྣ་ཚོགས་ཐབས་ཚུལ་གྱིས། །སྒྲུབ་པོའི་རེ་བསྐོང་བཀའ་བརྒྱད་ལྷ་ཚོགས་སོགས། །ཡི་དམ་རྒྱུད་སྡེ་
ལྷ་ལ་གསོལ་བ་འདེབས། །མཆོག་ཐུན་འབད་མེད་དངོས་རྩོལ་བྱིན་གྱིས་རློབས། །གནས་དང་ཡུལ་ཞིང་རྩ་རླུང་ཁམས་ལ་རྒྱུ། །ཞིང་སྔགས་རང་བཞིན་ལྷན་ཅིག་སྐྱེས་གྲུབ་པའི། །ཌཱ་ཀི་
རྒྱ་མཚོའི་ཚོགས་ལ་གསོལ་བ་འདེབས། །བར་ཆད་བདུད་བཞི་ཞི་བར་བྱིན་གྱིས་རློབས། །དུས་གསུམ་རྒྱལ་བའི་བསྟན་པ་རིན་པོ་ཆེ། །གཡེལ་མེད་སྲུང་ལ་ཞལ་བཞེས་སློད་མེད་

པ༑ །བཀའ་སྲུང་ཆོས་སྐྱོང་རྣམས་ལ་གསོལ་བ་འདེབས། །མ་རུང་བདུད་དཔུང་ཚར་གཅོད་ཕྲིན་ལས་མཛོད། །གཞན་ཡང་དཀོན་མཆོག་རྩ་གསུམ་ནོར་གྱི་ལྷ། །སྐྱབས་ཀྱི་འོས་སུ་གྱུར་པ་
མ་ལུས་ལ། །རྩེ་གཅིག་མི་འབྲལ་གདུང་བས་གསོལ་བ་འདེབས། །གཞོན་ནུ་བུམ་སྐུར་གྲོལ་བར་བྱིན་གྱིས་རློབས། །དེ་ལྟར་གསོལ་བ་བཏབ་པའི་མཐུ་བྱིན་གྱིས། །བདག་སོགས་སྐྱེ་དང་
ཚེ་རབས་ཐམས་ཅད་དུ། །རྒྱལ་བསྟན་ལ་ཞུགས་ཐོས་བསམ་སྒོམ་ལ་བརྩོན། །སྡོམ་གསུམ་ལེགས་སྲུང་བཤད་སྒྲབ་བསྟན་པ་སྤེལ། །ཐེག་ཆེན་སྙིང་པོའི་ཉམས་ལེན་ལ་འབད་
ཅིང་༑ །མཐོང་ཐོས་དྲན་རེག་འབྲེལ་ཚད་གྲོལ་བ་དང༌། །ཚེ་འདིར་ཚེ་རིང་ནད་མེད་ཕུན་སུམ་ཚོགས། །ནམ་ཞིག་འཕོས་ཚེ་ཀུན་བཟང་ས་ཐོབ་ཤོག །ཅེས་པའི་གསོལ་འདེབས་འདི་བཞིན་དགོས་ཞེས་
དད་ལྡན་བཙུན་པ་བསྟན་རབ་ནས་བསྐུལ་ངོར་ཤཱཀྱའི་དགེ་སློང་དྷརྨ་ཤྲཱིས་གང་དྲན་སྨྲས་པའི་དགེ་བས་འགྲོ་རྣམས་རྫོགས་པ་ཆེན་པོའི་རང་བཞིན་ཤེས་པའི་རྒྱུར་གྱུར་ཅིག་སུ་ཛ་ཡ།། ༈ ཤེས་རབ་བློ་གྲོས་འཕེལ་བའི་གསོལ་འདེབས་མཁྱེན་
པ་ཡེ་ཤེས་དྲ་བ་ཅེས་བྱ་བ་ནི། ན་མོ་གུ་རུ་ཨཱརྻ་མ་ཉྫུ་ཤྲཱི་ཡེ། རྒྱལ་བ་ཀུན་གྱི་མཁྱེན་པའི་ཡེ་ཤེས་གཏེར། །གཅིག་བསྡུས་འཇམ་མགོན་སྨྲ་བའི་སེངྒེ་དང༌། །འཇམ་དཔལ་དཔའ་བོ་ངག་གི་དབང་

༄༅། །ཕྱུག་ཆེ། །གསུང་གི་མངའ་བདག་རྡོ་རྗེ་རྣོན་པོ་མཆོག །དབྱངས་ཅན་རིགས་ལྔ་ལ་སོགས་མཁྱེན་པའི་ལྷ། །སྐུ་གསུམ་ཞི་དང་ཁྲོ་གར་ཅིར་སྣང་བ། །མ་ལུས་
༉ མི་ལུས་ལུས་པ་མེད་པ་ལ། །རྩེ་གཅིག་གསོལ་བ་བཏབ་པའི་མཐུ་བྱིན་གྱིས། །གློ་བུར་འཁྲུལ་པའི་དྲི་མ་ཀུན་བྲལ་ཏེ། །ཇི་ལྟ་ཇི་སྙེད་ཤེས་བྱའི་དོན་མ་ལུས།།སྐད་ཅིག་ཉིད་ལ་མཁྱེན་པའི་
ཡེ་ཤེས་ཐོབ། །བདེན་གཉིས་བྱང་ཆུབ་སེམས་ཀྱིས་ཀུན་བསླང་ནས། །བཟོ་དང་གསོ་བས་དོན་ལྡན་རྗེས་སུ་འཛིན། །སྒྲ་ཚད་རིག་པས་ལོག་སྨྲ་བདེན་པར་བཀོད། །སྙན་པའི་ངག་ཚིག་
མངོན་པར་བརྗོད་པས་མཛེས། །གྲངས་ཀྱི་གནས་དང་སྡེབ་སྦྱོར་ཟློས་པའི་གར། །ཀུན་ཤེས་གང་འདུལ་འགྲོ་ལ་ཕན་འདོག་ཤོག །ཁྱད་པར་སྡེ་སྣོད་རྒྱུད་སྡེ་ཐེག་པའི་སྒོ། །རྒྱལ་བའི་
བཞེད་དགོངས་དྲང་ངེས་མ་ལུས་པ། །མཚན་ལྡན་བླ་མའི་དྲིན་ལས་ལེགས་ཐོབ་སྟེ། །ཐོས་བསམ་སྒོམ་པའི་འཁྲུལ་པའི་དྲི་མ་བྲལ། །བསླབ་པ་གསུམ་གྱི་རྩ་བ་རབ་ཏུ་བརྟན། །གཞི་རྒྱུད་
༈ གནས་ལུགས་མ་ནོར་རང་ངོ་ཤེས། །ལམ་རྒྱུད་རིམ་གཉིས་གོམ་པས་སྨིན་ཅིང་གྲོལ། །ས་དང་ལམ་གྱི་ཡོན་ཏན་ཡོངས་རྫོགས་ནས། །འབྲས་རྒྱུད་སྐུ་དང་ཡེ་ཤེས་ལྔའི་བདག་

ཉིད༑ །འཇམ་མགོན་ཀུན་བཟང་གོ་འཕང་ཉེ་འགྲུབ་ནས། །ཕྲིན་ལས་རྟོག་མེད་ནམ་མཁའ་གནས་ཀྱི་བར། །འགྲོ་ཀུན་དོན་དམ་ཤེས་རབ་སར་འགོད་ཤོག །ཅེས་པ་འདི་ཡང་འོད་གསལ་ཀློང་
ཡངས་ཀྱི་རི་ཁྲོད་ནས་གྲུབ་དབང་ཆོས་འབྱོར་དབང་པོས་དངོས་སློབ་ཆོས་དཔལ་བློ་གྲོས་རྒྱ་མཚོས། ཆོས་གྲྭ་ཆེན་པོ་མདོ་སྔགས་བཤད་སྒྲུབ་ཆོས་འཁོར་གླིང་གི་ཀུན་དགའ་ར་བ་ནས་བྲིས་ཏེ་ཕུལ་བ་སརྦ་ཐཱ་ཀ་ལྱཱ་ཎཾ་བྷ་ཝ་ཏུ།། ༈ ན་
མོ་གུ་རུ་བུདྡྷ་བོ་དྷི་ཡེ། རང་བྱུང་འོད་གསལ་འདུས་མ་བྱས་པའི་ཞིང༌། །ཡེ་ཤེས་ལྔ་ལྡན་འོད་ལྔའི་དཀྱིལ་འཁོར་དབུས། །ཡེ་དག་ལྷུན་གྲུབ་རང་རྩལ་རིག་པའི་གདངས། །མ་བཅོས་བྱ་
བྲལ་བླ་མ་པདྨ་འབྱུང༌། །རང་རིག་དབྱེར་མེད་ངང་ནས་གསོལ་བ་འདེབས། །ཕྱོགས་དུས་རྒྱལ་བའི་སྐུ་གསུམ་སྣང་ཆ་དང༌། །གཉིས་མེད་གཉིས་སུ་འཛིན་པའི་བག་ཆགས་
སོགས༑ །དབྱེར་མེད་ཐིག་ལེ་ཉག་གཅིག་རོལ་པ་སྟེ། །དེ་བཞིན་ཉིད་དུ་རང་སར་གྲོལ་བར་ཤོག །གཞི་རྒྱུད་རང་བཞིན་ཡེ་ནས་ལྷུན་གྱིས་གྲུབ། །ལམ་རྒྱུད་ཁྲེག་ཆོད་ལྟ་བའི་མཚན་ཉིད་
རྟོགས༑ །འབྲས་རྒྱུད་སྐུ་དང་ཡེ་ཤེས་ཟང་ཐལ་ངང༌། །དབྱེ་བ་མེད་པར་འོད་སྐུར་གྲོལ་བ་ཤོག །མཐའ་བྲལ་ལྟ་བའི་དེ་ཉིད་རང་ངོ་ཤེས། །ཤུགས་འབྱུང་སྤང་བླངས་མེད་པའི་སྤྱོད་པ་

༄༅། ། སྐྱོང༌། །བརྡ་རྟགས་དོན་གྱི་དཀྱིལ་འཁོར་བཀོད་པས་མཛེས། །ས་ལམ་རིམ་བགྲོད་དབང་གིས་སྨིན་པར་ཤོག །མི་འདའ་རྡོ་རྗེའི་དམ་ཚིག་ཉེ་བར་
༴ བརྟན༑ །བསྙེན་སྒྲུབ་རྣམ་བཞིའི་ཚོམ་བུ་ཆེན་པོར་གྲོལ། །ཕྲིན་ལས་བཞི་ཡིས་ཚར་གཅོད་རྗེས་སུ་འཛིན། །མི་གཡོ་དགོངས་པའི་ཏིང་འཛིན་རྩལ་ཆེན་རྫོགས། །གནས་སུ་སྟོབ་པས་མཆོད་
པས་རྒྱལ་བ་མཉེས། །སྔགས་དང་ཕྱག་རྒྱས་འདོད་དགུར་དབང་བསྒྱུར་ཤོག །དེ་མཐུས་ཐུན་མོང་རྣམ་སྨིན་ཚེ་ལ་དབང༌། །ཕྱག་རྒྱ་ཆེ་དང་མཆོག་ཆེན་ལྷུན་གྱིས་གྲུབ། །བདག་གཞན་
འཁོར་འདས་མཉམ་ཉིད་ཆོས་སྐར་གྲོལ། །ཀུན་བཟང་བདེ་བ་ཆེན་པོ་འུབ་ཆུད་ཤོག །ཅེས་དད་ལྡན་བཙུན་པ་སྟོབས་བཅུ་དགྱེས་པ་སྐོང་བའི་ཆེད་དུ། བོད་ཀྱི་ཛཱ་ཀི་པདྨ་རང་གྲོལ་གྱིས་བྲིས་པ་དགེའོ། །དགེའོ།
།དགེའོ།། ༈ བླ་མ་དྲག་པོ་ཟིལ་གནོན་རྩལ་གྱི་བརྒྱུད་འདེབས་སྨིན་གྲོལ་བདུད་རྩི་བུམ་བཟང་ཞེས་བྱ་བ། གདོད་ནས་རྣམ་དག་མགོན་པོ་འོད་མི་འགྱུར། །མ་འགགས་སྒྱུ་མའི་ཆོ་རོལ་སྣང་མཐའ་
༈ ཡས༑ །གང་འདུལ་དེར་སྣང་པདྨ་ཐོད་ཕྲེང་རྩལ། །གསོལ་བ་འདེབས་སོ་སྨིན་གྲོལ་བྱིན་གྱིས་རློབས། །གསང་ཆེན་བཀའ་ཡི་སྡུད་པོ་མཁར་ཆེན་གཟའ། །གུ་རུས་རྗེས་བཟུང་ཨ་ཙར་ས་

ལེ་ཞེས། །ཟབ་གཏེར་སྒོ་འབྱེད་ནུས་ལྡན་རྡོ་རྗེའི་མཚན། །གསོལ་བ༴ སྙིང་པོའི་དོན་གཟིགས་རིག་འཛིན་དབང་གི་རྒྱལ། །གདམས་པའི་མཛོད་འཆང་ནམ་མཁའི་རྡོ་རྗེའི་
ཞབས༑ །མཁས་གྲུབ་ཀུན་བཟང་པདྨ་རྣམ་རྒྱལ་ལ། །གསོལ་བ༴ རྒྱ་ཆེན་ཕྲིན་ལས་མཐར་ཕྱིན་རྡོ་རྗེ་འཛིན། །དགེ་ལེགས་རྨད་བྱུང་པདྨ་མི་སྤྱོད་རྗེ། །གྲུབ་པའི་རིག་འཛིན་ཚུལ་ཁྲིམས་
འོད་ཟེར་དཔལ། །གསོལ་བ༴ ཟབ་དོན་སྙིང་པོས་ཐུགས་རྒྱུད་ཡོངས་བསྐང་ནས། །ལུང་རྟོགས་གདམས་པའི་བདུད་རྩི་མཆོག་སྦྱིན་མཁན། །བཀའ་དྲིན་ཟླ་མེད་འཁོར་ལོའི་མགོན་པོ་
ལ༑ །གསོལ་བ༴ གཞན་ཡང།ཁྲག་འཐུང་ཁྲོ་རྒྱལ་ཟིལ་གནོན་རྩལ། །མི་ཟད་རྒྱན་གྱི་ལྷ་དང་གོ་རི་བརྒྱད། །ཕྱོགས་སྐྱོང་ཕྲ་མན་གཏེར་སྲུང་བཅས་པ་ལ། །གསོལ་འདེབས་མཆོག་ཐུན་
ལས་བཞི་ལྷུན་འགྲུབ་མཛོད། །སྣང་གྲགས་རིག་གསུམ་ལྷ་སྔགས་ཆོས་སྐུར་སྨིན། །གཟུགས་ཅན་གཟུགས་མེད་ནུས་པས་ཟིལ་གྱིས་ནོན།ྋ །བར་ཆད་ཡོངས་རྒྱལ་ཉག་གཅིག་དགོངས་པ་
རྟོགས༑ །རང་གཞན་ཀ་དག་ཀུན་བཟང་མངོན་གྱུར་ཤོག །ཅེས་རྡོ་རྗེ་དྲག་པོ་ཟིལ་གནོན་གྱི་བརྒྱུད་འདེབས་འདི་ཡང་ལྷ་མཆོག་འདི་ཉིད་ཀྱི་བཅད་རྒྱར་གནས་སྐབས་རང་ལོ་ཉེར་དྲུག་གི་ཐོག་ཏུ་གནས་པ་རྣམ་བྱུང་ས་ཕོ་འབྲུག་ལོ་མཆུ་

།ཟླའི་དམར་ཕྱོགས་རྒྱལ་བ་གཉིས་པའི་ཚེས་ཀྱི་ཐུན་སེང་ལ་བབ་པའི་ཚེ་གནང་བའི་མཚན་མ་མཐོང་ནས། ༧
༣༄༅། རྒྱལ་ཁམས་པ་དྷརྨ་ཤྲཱིས་བསམ་གཏན་ཁང་བུ་འཆི་མེད་དགའ་ཚལ་དུ་སྦྱར་བ་སུ་ཛ་
ཡ།། ༈ དཀོན་མཆོག་ཐུགས་རྒྱུད་ར་མདར་སྦྲན་པའི་གསོལ་འདེབས་མྱུར་མགྱོགས་གློག་གི་ཞགས་པ་ཞེས་བྱ་བ། ཨེ་མ་ཧོཿ བདེ་གཤེགས་སྨན་ལྷ་མཆེད་བརྒྱད་ལྷ་ཚོགས་དང༌། །བདུད་རྩིའི་ཆར་
འབེབས་རི་ཁྲོད་ལོ་མ་ཅན། །ནད་སེལ་སྨན་གྱི་ལྷ་དང་དྲང་སྲོང་ཚོགས། །ཁྱད་པར་གུ་རུ་པདྨ་ཐོད་ཕྲེང་རྩལ། །སྐུ་ལྔ་མཚན་བརྒྱད་རྣམས་འཕྲུལ་བཅུ་གཉིས་དང༌། །ཞི་རྒྱས་དབང་དྲག་
གང་འདུལ་སྤྲུལ་པ་འགྱེད། །གཞན་ཡང་དཀོན་མཆོག་རྩ་གསུམ་མ་ལུས་ལ། །དད་མོས་གདུང་བ་དྲག་པོས་གསོལ་བ་འདེབས། །བདག་སོགས་ཉམ་ཐག་རྣམས་ལ་བརྩེར་དགོངས་
ནས༑ །སྙིང་རྗེའི་སྤྱན་གྱིས་འགྲོ་ལ་གཟིགས་སུ་གསོལ། །བདག་ནི་མ་རིག་ལས་ཉོན་དབང་གྱུར་པས། །མི་དགེ་ཉེས་པ་ཅི་མཆིས་མཐོལ་ལོ་བཤགས། །སླན་ཆད་མི་བགྱིད་སྙིང་ནས་དམ་
(vV)
བཅའ་བས། །མ་མོ་མཁའ་འགྲོ་ཁྲོས་འཁྲུགས་ཞི་བར་མཛོད། །འདི་ལྟར་བོད་འབངས་མི་ཕྱུགས་ཐམས་ཅད་ལ། །མི་ཟད་སྡུག་བསྔལ་དྲག་པོས་མནར་བའི་ཚེ། །དམ་བཅའ་ཞལ་བཞེས་LcZ

མཐུ་རྩལ་མ་ཕྱུང་ན། །ཐུགས་རྗེའི་འཕོ་འགྱུར་མེད་པར་སུ་ལ་གཟིགས། །མི་ནད་ཕྱུགས་ནད་མྱུར་དུ་ཞི་བ་དང་། །སེམས་ཅན་བདེ་ལ་འགོད་ཅིག་པདྨ་འབྱུང༌། །ལྷ་སྲིན་སྡེ་བརྒྱད་ཁེངས་
ལོག་བྱེད་པ་ལ། །རྡོ་རྗེའི་དམ་འོག་ཆུག་ཅིག་གུ་རུ་རྗེ། །དམ་སྲི་མཐའ་འདྲེས་བར་ཆད་རྩོམ་པ་ལ། །ཡེ་ཤེས་མེ་ཆར་ཕོབ་ཅིག་དྲག་པོ་རྩལ། །ཀྱཻ་མ་ཀྱཻ་ཧུད་གུ་རུ་ཐོད་ཕྲེང་རྩལ། །ལྷ་
ཚོགས་འཁོར་དང་བཅས་པ་ཐམས་ཅད་ཀྱིས། །ཐུགས་དམ་ཞལ་བཞེས་གནད་ནས་ད་བསྐུལ་ལོ། །ཕྱུགས་ནད་གདུག་པ་མྱུར་དུ་ཞི་བ་དང༌། །སྣོད་བཅུད་བདེ་ལ་འགོད་པར་མཛད་དུ་གསོལ།
།དེ་ནས་གཏེར་བྱོན་དུས་གསུམ་སངས་རྒྱས་མ་དང༌། འགྲོ་དྲུག་སྡུག་བསྔལ་ཆེན་པོས་ཉན་པ་སོགས་ལེ་ཚན་གཉིས་ནན་ཏན་བརྗོད་པར་བྱའོ། །ཞེས་མེ་བྱི་ལོ་ཕྱུགས་ནད་དྲག་པོ་བྱུང་སྐབས་སྤས་བུ་ཟིལ་མས་ཁྱོད་ཀྱི་འདི་ལ་ཕན་པའི་གསོལ་འདེབས་
ཤིག་བྲིས་ཞེས་དར་དཀར་དཀྱུས་རིང་བྱིན་ནས་བསྐུལ་ངོར་བན་དེ་ལྷ་མཆོག་པས་བྲིས་པ་སྟེ། དཀོན་མཆོག་ལ་གསོལ་འདེབས་བྱས་པ་ལ་ཉེས་པ་མེད་ཅིང་དགེ་བས་ཕྱུགས་ནད་མྱུར་དུ་ཞི་བར་གྱུར་ཅིག། ༈ རྣམ་རྒྱལ་ལྷ་དགུའི་བརྒྱུད་
བླའི་གསོལ་འདེབས་མི་འགྱུར་རྟག་པའིགཡུང་དྲུང་ཞེས་བྱ་བ། འཕོ་མེད་རྡོ་རྗེའི་སྐུ་བརྙེས་ཤཱཀྱའི་ཏོག །བྱམས་པ་མགོན་པོ་ཐོག་མེད་དབྱིག་གི་གཉེན། །བྷ་བྱ་ཀིརྟི་ཤཱི་ལ་ཨ་ཀ་ར། །རྣམ་སྣང་འཚོ་དང་

༄༄ །རྡོ་རྗེ་གདན་པའི་ཞབས། །བ་རི་ལོ་ཙཱ་རྗེ་བཙུན་གོང་མ་ལྔ། །ཞང་སྟོན་ན་བཟའ་བྲག་ཕུག་བསོད་རྒྱལ་བ། །ཐེག་ཆེན་ཆོས་རྗེ་ཀཾ་དགོན་པཎ་ཆེན་རྗེ། །བྲག
བསྟོད་
ཨུ དཀར་སེམས་དཔའ་བཀྲ་ཤིས་རྣམ་པར་རྒྱལ། །ལུང་རིག་རྒྱ་མཚོ་ཀུན་མཁྱེན་སྒྲོལ་བའི་མགོན། །རིན་ཆེན་རྒྱ་མཚོ་ཡེ་ཤེས་རྒྱ་མཚོའི་སྡེ། །ཚེ་དབང་ནོར་བུ་ཕྲིན་ལས་ཤིང་རྟ་དང༌། །ཕྲིན་
ལས་ཡར་འཕེལ་མི་ཕམ་ཆོས་ཀྱི་སྣང༌། །གཙུག་ལག་ཆོས་རྒྱལ་ངེས་དོན་ཆོས་རྒྱ་མཚོ། །ཆོས་ཀྱི་ཉིན་བྱེད་དྲིན་ཅན་རྗེ་བླ་མ། །འཆི་མེད་བརྒྱུད་པའི་རྗེ་བཙུན་ཐམས་ཅད་ལ། །གསོལ་བ་
འདེབས་སོ་རྡོ་རྗེའི་ཚེ་མཆོག་སྩོལ། །གང་གི་ཏིང་འཛིན་ལྷ་སྔགས་ཡེ་ཤེས་རྩིས། །སྒོ་གསུམ་ལྕགས་ཁམས་གཞོམ་བྲལ་གསེར་དུ་བསྒྱུར། ྋ །འཁོར་འདས་ཚེ་བཅུད་དྭངས་མའི་སྲོག་ལ་
འདུས༑ །འཕྲོག་དང་ཉམས་པ་མི་ཤིག་རང་སོར་ཆུད། །ཤ་ཁྲག་དྲོད་དབུགས་སེམས་ཀྱི་ཚེ་ཉམས་སོས། །འཆི་མེད་རྟག་པ་དམ་པའི་རང་བཞིན་ཉིད། །མགོན་པོ་ཚེ་འོད་དཔག་མེད་
༈ མཆོག་འགྲུབ་ནས། །བདུད་བཞིའི་གཡུལ་ལས་རྣམ་པར་རྒྱལ་གྱུར་ཅིག །རྣམ་རྒྱལ་ལྷ་དགུའི་སྒོ་ནས་སྟོང་མཆོད་འབུལ་བའི་སྐབས་སུ་ཀླག་རྒྱུར་ངག་དབང་བསྟན་འཛིན་བློ་གྲོས་ཀྱིས་ལྕི་འགོ་བ་བཀྲ་ཤིས་གྲོང་མོ་ཆེའི་ལྟེ་བ་མེ་

ཚོའི་ལྷ་ཁང་ལྕང་ལོ་ཅན་དུ་ཤར་མར་བྲིས་བ་སརྦ་དཱ་ཨཱ་ཡུར་སིདྡྷི་མེ་པྲ་ཡཙྪནྟུ།༎ ༈ སྒྲོལ་དཀར་ཡིད་བཞིན་འཁོར་ལོའི་ཚེ་སྒྲུབ་བླ་མ་བརྒྱུད་པ་ལ་གསོལ་བ་འདེབས་པ་འཆི་བདག་བདུད་ལས་རྣམ་རྒྱལ་ཞེས་བྱ་བ། ཡང་དག་རྡོ་
རྗེའི་སྐུ་བརྙེས་སྒྱུ་འཕྲུལ་སྲས། །འཆི་བདག་བདུད་ཀྱི་འཇིགས་སྒྲོལ་འཕགས་མ་མཆོག །ངོ་མཚར་གསེར་གླིང་འཁྲུངས་པ་ཆོས་ཀྱི་གྲགས། །གསོལ་བ་འདེབས་སོ་འཆི་མེད་ཚེ་དངོས་
སྩོལ༑ །ལྷག་པའི་ལྷ་ཡི་ལུང་ཐོབ་ཨ་ཏི་ཤ །བྱང་སེམས་མངའ་བདག་འབྲོམ་སྟོན་རྒྱལ་བའི་འབྱུང༌། །བྱམས་དང་སྙིང་རྗེའི་སྤྱན་མངའ་ཚུལ་ཁྲིམས་འབར། །གསོལ་བ
འདེབས༴ དགེ་བའི་བཤེས་གཉེན་བསྒྲེས་པ་རིན་པོ་ཆེ། །སྙོང་རྗེའི་བསྟན་འཛིན་མཉམ་མེད་འཛམ་གླིང་གྲགས། །རྡོ་རྗེ་གསུམ་བརྙེས་ཆོས་ཀྱི་རྒྱལ་པོ་མཆོག །གསོལ་བ༴ དད་པའི་
འདབ་རྒྱས་སྟག་ལུང་ཐང་པ་ཆེ། །བསླུ་མེད་བདེན་པ་གཟིགས་པའི་བ་ལམ་པ། །ཡོན་ཏན་དབང་འབྱོར་སློབ་དཔོན་ཚལ་པའི་ཞབས། །གསོལ་བ༴ ངེས་འབྱུང་ཇི་བཞིན་ལེགས་འཁྲུངས་
ཤཱཀྱ་གཞོན། །དོན་ཡོད་ཞགས་པས་རྗེས་བཟུང་སངས་རིན་པ། །བསོད་ནམས་ཡེ་ཤེས་ཚོགས་རྫོགས་རྡོ་རྗེ་འཛིན། །གསོལ་བ༴ འཁྲུལ་པའི་བྱ་བ་ཀུན་བྲལ་བློ་གྲོས་མཚན། །སྐྱེས་

༄༅། །མཆོག་སྨོན་ལམ་མཐའ་ཡས་གྲུབ་པའི་བདག །དངོས་གྲུབ་མངའ་བརྙེས་བློ་གྲོས་ཆོས་ཀྱི་རྒྱལ། །གསོལ་བ༴ ས་གསུམ་མགོན་པོ་ངག་དབང་ཆོས་རྒྱལ་
དང་༑ །སྤངས་རྟོགས་ཡོན་ཏན་རྩལ་རྫོགས་རྒྱལ་ཚབ་པ། །ཐམས་ཅད་མཁྱེན་གཟིག་མི་ཕམ་པདྨ་དཀར། །གསོལ་བ༴ འཆི་མེད་ཚེ་ཡི་གྲུབ་བརྙེས་ཆོས་ཀྱི་མགོན། །ཇི་ལྟའི་དོན་
གཟིགས་མཉམ་མེད་ངག་དབང་བཟང༌། །དགོས་འདོད་རེ་བསྐོང་དཔག་བསམ་ཡོངས་འདུའི་དབང་། །གསོལ་བ༴ འཇམ་མགོན་དགེ་ལེགས་ཡོངས་སུ་བཞེད་པའི་དཔལ། །འགྲོ་ཀུན་
དགའ་བསྐྱེད་བསྟན་འཛིན་བྱེ་བའི་གཙོ། །ཆོས་ཀྱི་རྒྱལ་པོ་ལྷུན་གྲུབ་རྒྱ་མཚོའི་གཏེར། །གསོལ་བ༴ མཁྱེན་གཉིས་མངོན་གྱུར་འཇམ་དཔལ་དཔའ་བོའི་ཞབས། །འགྲོ་བའི་མུན་སེལ་ཆོས་
ཀྱི་སྣང་བ་གསལ། །གདོད་ནས་རང་རིག་ཡེ་ཤེས་གྲུབ་པའི་དཔའ། །གསོལ་བ༴ བཤད་སྒྲུབ་ཆོས་ཀྱི་འོད་བརྒྱས་ཉིན་མོར་བྱེད། །བསྟན་པའི་ཉི་མ་ཕྱོགས་དུས་ཁྱབ་པར
བརྡལ༑ །བཀའ་དྲིན་ཟླ་མེད་དྲིན་ཅན་འཁོར་ལོའི་མགོན། །གསོལ་བ༴ གཞན་ཡང་འཆི་མེད་པདྨ་སཾ་བྷ་ཝ། །ཤཱཀྱ་ཤྲཱི་ངག་དབང་གྲགས་པ་སོགས། །འཕགས་བོད་སྒྲོལ་མའི་རྣལ་

འབྱོར་མ་ལུས་ལ། །གསོལ་བ་འདེབས་སོ་འཆི་མེད་ཚེ་དངོས་རྩོལ། །བྱང་ཆུབ་སྒྲབ་པའི་རྟེན་བཟང་དལ་འབྱོར་ལུས། །དུས་མིན་འཕྲོག་པའི་འཇིགས་བརྒྱད་བཅུ་དྲུག་སོགས། །འགལ་
རྐྱེན་བདུད་བཞིའི་གཡུལ་ལས་རྣམ་པར་རྒྱལ། །མཐུན་རྐྱེན་འཕོ་མེད་རྡོ་རྗེའི་ཚེ་འགྲུབ་ཤོག །མཆོག་གསུམ་སྐྱབས་སུ་བསྙེན་པའི་ལམ་བཟང་རྙེད། །སྨོན་འཇུག་སེམས་ཀྱིས་འགྲོ་ཀུན་བདེ་
ལ་འགོད། །ཡན་ལག་བདུན་པ་བསགས་སྦྱངས་སྤེལ་བགྱིས་ནས། །སྔོན་འགྲོ་སྦྱོར་བའི་ཆོས་རྣམ་རྫོགས་པར་ཤོག །སྟོང་ཉིད་རྩལ་ལས་མི་ཤིགས་སྲུང་བའི་མཁར། །ཁ་དོག་དྲུག་ལྡན་
ཡེ་ཤེས་འོད་གུར་མེ། །བར་མཚམས་ཨུཏྤ་ལ་ཡིས་གཏམས་པའི་ནང་། །བདག་གཞན་བསྲུང་བྱ་ཚུད་ཅིང་རྟེན་པར་ཤོག །རང་རིག་ཏཱཾ་ཡིག་ལས་འཁྲུངས་བཅོམ་ལྡན་མ། །རབ་དཀར་ཟླ་
འོད་འབུམ་གྱིས་འཁྱུད་འདྲའི་སྐུ། །མཛེས་པའི་དཔལ་འབར་རྒྱན་གྱིས་ཡོངས་རྫོགས་པའི། །རགས་དང་ཕྲ་བའི་གསལ་སྣང་མགོན་གྱུར་ཤོག །ཐུགས་ཀར་ཡིད་བཞིན་འཁོར་ལོའི་དབུས་
མཐའ་རུ། །ས་བོན་སྔགས་ཕྲེང་མ་འདྲེས་རྫོགས་པར་གསལ། །བཟླས་པ་སྔགས་ཀྱིས་ཐུགས་རྒྱུད་རབ་བསྐུལ་བས། །ཚེ་བསོད་ཡེ་ཤེས་གོང་ནས་གོང་འཕེལ་ཤོག །དེ་ལྟར་དངོས་

༄༅། །གཞིའི་ལམ་དོན་མཐར་ཕྱིན་ནས། །རྗེས་རིམ་བསྡུ་དང་ལྡང་བའི་རོལ་རྩེད་ཀྱིས། །རྟག་ཆད་ལས་འདས་གྲུབ་མཐའ་མངོན་གྱུར་ཏེ། །རིམ་གཉིས་ཟུང་འཇུག་རྡོ་
རྗེའི་ས་ཐོབ་ཤོག །མདོར་ན་འཕགས་མ་ཡིད་བཞིན་འཁོར་ལོ་ཡི། །གོ་འཕང་ཐོབ་ནས་རྡོ་རྗེའི་ཚེ་མཆོག་འགྲུབ། ༑སྐྱེ་འཆི་འཕོ་འགྱུར་མེད་པ་གཡུང་དྲུང་ལུས། །ཉེར་གྲུབ་མཐའ་ཀླས་
སྨིན་གྲོལ་འགོད་ནུས་ཤོག །ཅེས་པའི་བརྒྱུད་འདེབས་ལམ་རིམ་སྨོན་ལམ་ཚིགས་སུ་བཅད་པ་འདི་ཉིད། ས་སྐྱོང་ཆོས་རྒྱལ་རིན་ཆེན་གསེར་ཞལ་ལྷན་རྒྱས་ཀྱི་ཞབས་རིམ་དུ། འཕགས་མ་འདི་ཉིད་ཀྱི་བསྙེན་མཚམས་སུ་སྡོད་ཅིག་ཅེས་པའི་
བཀའ་ཕེབས་སྤྱི་བོར་སྩལ་ནས་བསྒྲུབ་སྐབས། བརྒྱུད་འདེབས་ཀྱི་དཔེ་མ་འབྱོར་པས་ཉེ་མཁོར་གྱུར་པ་དང༌། ཁྱད་པར་བདག་ཉིད་རང་ལོ་སོ་བདུན་གྱི་སྐག་ཐོག་ཏུ་སླེབ་ཚེ་ཤིན་ཏུ་བྲོ་འཚལ་བས་འཆི་ལ་ཐུག་ཀྱང་། བླ་མ་དང་བཅོམ་ལྡན་འདས་མ་
གཉིས་སུ་མེད་པའི་ཐུགས་རྗེས། ནག་ཕྱོགས་ཉི་བུའི་གཡུལ་ལས་རྣམ་པར་རྒྱལ་བའི་དགའ་སྟོན་གཏང་རག་ཏུ་དམིགས་ནས། འཕགས་མའི་བྱིན་རླབས་ཀྱི་གྲིབ་བསིལ་སྣམ་པོར་ངལ་འཚོ་བའི་དཱ་རི་དྲ། ངག་དབང་བསྟན་འཛིན་བློ་གྲོས་ཀྱིས་མདོ་
༈ སྔགས་བཤད་སྒྲུབ་གླིང་གི་ཆོས་གྲྭ་ཆེན་པོར་སྦྱར་བའི་དགེ་བས་བསྟན་འཛིན་གྱི་སྐྱེས་བུ་དམ་པ་ཐམས་ཅད་ཞབས་པད་བརྟན་ཞིང་། འགྲོ་རྣམས་ཚེ་བསོད་ཡེ་ཤེས་ཀྱི་སྣང་བ་ཐམས་ཅད་ཆེན་པོས།ཁྱབ་བར་གྱུར་ཅིག ཀཱ་ཡ་ཨཱ་ཡུཿ ཏིཥྛ་སིདྡྷི་མེ་པྲ་

ཙྪནྟུ༑ སྒྲོལ་ལྗང་བརྒྱུད་འདེབས་ནི། རྗེ་བཙུན་ཐུགས་རྗེའི་བདག་ཉིད་ཏཱ་རེ་མ། །ཇོ་བོ་རྗེ་དང་དགོན་པ་བ་ཆེན་པོ། །སྣེ་ཟུར་ཡེ་ཤེས་འབར་བ་གླང་ཐང་པ། །ཞང་ཞུང་མོས་སྨན་སངས་རྒྱས་སྒོམ་
པ་ལ། །གསོལ་བ་འདེབས་སོ་བྱིན་གྱིས་བརླབ་ཏུ་གསོལ། །ཐུགས་རྗེས་གཟིགས་ཤིག་དངོས་གྲུབ་སྩལ་དུ་གསོལ། །ནམ་གྲགས་སྔོན་ཚུལ་གྲགས་བརྩོན་གྲགས་ཤེས་རབ། །མཆིམ་བློ་
ཀུན་རྒྱལ་སྤང་སྟོན་ཤེས་རབ་པ། །དཔལ་ལྡན་དོན་གྲུབ་ཡོན་ཏན་དཔལ་བཟང་དང༌། །ཀུན་དགའ་མཆོག་གྲུབ་ཀུན་དགའ་གྲོལ་མཆོག་རྗེར། །གསོལ་བ་འདེབས་སོ་བྱིན་གྱིས་བརླབ་ཏུ་
གསོལ༑ །ཐུགས་རྗེས་གཟིགས་ཤིག་དངོས་གྲུབ་སྩལ་དུ་གསོལ། །ལུང་རིག་རྒྱ་མཚོ་ཀུན་མཁྱེན་སྒྲོལ་བའི་མགོན། །རྒྱལ་ཚབ་རཏྣ་རྣལ་འབྱོར་ཡེ་ཤེས་མཚན། །ཀུན་བཟང་དབང་པོ་
རིག་པ་འཛིན་དབང་རྗེ། །ཚེ་དབང་ནོར་བུ་ཆོས་ཀྱི་འབྱུང་གནས་ཞབས། །འཇམ་དཔལ་དཔའ་བོ་ཀུན་གཟིགས་ཆོས་ཀྱི་སྣང་། །གསོལ་བ་འདེབས་སོ་བྱིན་གྱིས་བརླབ་ཏུ་གསོལ། །ཐུགས་
རྗེས་གཟིགས་ཤིག་དངོས་གྲུབ་སྩལ་དུ་གསོལ། །ཡེ་ཤེས་གྲུབ་པ་ཆོས་ཀྱི་ཉིན་མོར་བྱེད། །ཀརྨ་ཕྲིན་ལས་དང་ནི་དྷརྨའི་མཚན། །གདམས་པ་མཆོག་སྟེར་རྩ་བའི་བླ་མ་ལ། །གསོལ་བ་

།འདེབས་སོ་བྱིན་གྱིས་བརླབ་ཏུ་གསོལ། །ཐུགས་རྗེ་གཟིགས་ཤིག་དངོས་གྲུབ་སྩལ་དུ་གསོལ། །ཞེས་སྒྲུབ་ཐབས་རིན་འབྱུང་གི་དབང་བརྒྱུད་ལྟར་ལ་རིག་འཛིན་ཆེན་པོ་མན་ཆད་༄༅།
༢ མཎྜལ་བཞི་པའི་ལུང་རྒྱུན་ལྟར། ཆོས་ཀྱི་སྣང་བས་མཛད་པ་ལས། འཇམ་དཔལ་དཔའ་བོ་མན་ཆད། དྷརྨ་ཤྲཱི་བདག་གིས་སོ།། ༈ མཆོག་གསུམ་ཀུན་འདུས་ཨོ་རྒྱན་རྗེ། །རྡོ་རྗེ་སློབ་དཔོན་པདྨ་
འབྱུང་༑ །གསོལ་བ་འདེབས་སོ་བྱིན་གྱིས་རློབས། །རྐྱེན་སོལ་མཆོག་ཐུན་དངོས་གྲུབ་སྩོལ། །ཅེས་ས་གླང་རྒྱལ་ཟླ་བའི་ཚེས་བཅུ་དྲུག་ནུབ་མོ་འདི་ལྟར་བཏོན་པ་རྨི་ལམ་དུ་རྨིས་པ་སླར་ནམ་ལངས་པར་ན་ཡི་གེར་
བཀོདཔའོ། །དྷརྨ་ཤྲཱིས་སོ།། ༈ རབ་ཚེས་མེ་ཁྱི་ཟླ་ཚེས་ནུབ་འདི་ལྟར་བཏོན་པ་རྨིས། ལྷོ་བྲག་ཡུལ་དུ་སྐུ་འཁྲུངས་ཤིང༌། །རྒྱ་གར་ཡུལ་དུ་སྒྲོ་འདོགས་བཅད། །རྒྱུད་སྡེ་རྒྱ་མཚོའི་གསང་མཛོད་
བརྙེས༑ །ལོ་ཙཱ་ཆེན་པོར་གསོལ་བ་འདེབས། །ཞེས་སོ།། ༈ ཡང་ནུབ་གཅིག་རྨི་ལམ་དུ། མ་སྐྱེས་ཆོས་རྣམས་སྐྱེ་བ་སྟེ། །ཐམས་ཅད་མཁྱེན་དུ་ཡོད་པའི་ཕྱིར། །ཞེས་གུ་རུ་དཤ་བྷཱུ་མིས་
༈གསུངས་པ་རྨིས་སོ།། ༈ གཏུམ་པོ་ནུས་མཐུའི་སྐོར་གྱི་རྒྱུད་འདེབས་ནི། རྡོ་རྗེ་འཆང་དབང་གསང་བདག་རྡོ་རྗེ་འཛིན། །ལས་ཀྱི་རྡོ་རྗེ་ཐང་ལོ་ཤིང་ལོ་པ། །ཀརྞ་རི་པ་ཝ་ལ་ཙནྡྲའི་ ླ

ཞབས༑ །རས་ཆུང་ལོ་སུམ་སྒོམ་པ་ཆོས་ཀྱི་གྲགས། །གླིང་དང་རྒྱ་རས་སེངྒེའི་མཚན་ཅན་དགུ །བསམ་རྒྱལ་ཁ་ཆེ་རིགས་གསུམ་མགོན་སྤྲུལ་ཆེ། །ཆོས་རྗེ་ཁུ་དབོན་ཀུན་མཁྱེན་ལྷ་རྩེ་
བ༑ །དཔག་བསམ་དབང་པོ་ཀུན་ལྷན་ཆོས་ཀྱི་དབང༌། །དགེ་ལེགས་བཞེད་པ་འཇམ་དགྱེས་ཡེ་ཤེས་སྣང༌། །དམ་ཆོས་ཉི་མ་ཆོས་ལྷུན་འཇིགས་བྲལ་ཞབས། །ཆོས་ཀྱི་ཉིན་བྱེད་བསྟན་པའི་
ཉི་མ་རྗེ། །རྩ་བའི་བླ་མ་བཅས་ལ་གསོལ་བ་འདེབས། །བླ་མེད་བྱང་ཆུབ་སྒྲབ་པའི་རྣལ་འབྱོར་པའི། །ལམ་གྱི་འགལ་རྐྱེན་བར་ཆད་ཀུན་ཞི་ཞིང༌། །ས་ལམ་འབྲས་བུའི་ཡོན་ཏན་ཡོངས་སུ་
རྫོགས༑ །ནུས་མཐུ་གསང་བའི་བདག་དང་དབྱེར་མེད་ཤོག །ཅེས་ཉེར་མཁོའི་ཆེད་དུ་གདོང་བན་དྷརྨ་ས་ལི་ཁི། ༈ དཔལ་རྡོ་རྗེ་སེམས་དཔའི་ཆོས་སྐོར་གྱི་བརྒྱུད་པའི་གསོལ་འདེབས་ཉེས་ལྟུང་འཁྲུད་པའི་ཁྲུས་ཆུ་
ཞེས་བྱ་བ་ནི། རིགས་བརྒྱའི་སྤྱི་གཞི་དཔལ་ལྡན་རྡོ་རྗེ་སེམས། །ཀུ་ཀུ་རཱ་ཛ་སྐལ་ལྡན་རྒྱལ་པོ་ཛ། །གོ་མ་དེ་ཝི་སྒྲ་གཅན་འཛིན་བཟང་པོར། །གསོལ་བ་འདེབས་སོ་ཉེས་ལྟུང་དག་མཛད་
གསོལ༑ །མར་མེ་མཛད་བཟང་རྡོ་རྗེ་གདན་པའི་ཞབས། །མར་པ་མི་ལ་རྗེ་བཙུན་འཛམ་གླིང་གྲགས། །ཕག་གྲུ་གླིང་དང་དཔལ་ལྡན་འབྲུག་པ་ལ། །གསོལ་བ༴ སེང་གེའི་མཚན་དགུ་༔

༄༅། །རིགས་གསུམ་རྣམ་པར་འཕྲུལ། །རྒྱལ་བའི་དབང་པོར་ངག་དབང་ཆོས་ཀྱི་རྒྱལ། །ཆོས་གྲགས་ཀུན་སྤང་རྗེ་དང་པདྨ་དཀར། །གསོལ་བ༴ ངག་དབང་
༴ བཟང་དང་དཔག་བསམ་དབང་པོའི་སྡེ། །ཀུན་དགའ་ལྷུན་གྲུབ་ཆོས་དབང་ཆོས་རྒྱལ་དཔལ། །ཐུགས་ཀྱི་རྡོ་རྗེ་འཇམ་མགོན་དགྱེས་པའི་དབང་། །གསོལ་བ༴ ལྷན་སྐྱེས་བདེ་ཆེན་རྡོ་རྗེ་ཉི་
མའི་ཞབས། །བསྟན་པའི་རྒྱལ་མཚན་འཇམ་དཔལ་ཡེ་ཤེས་གྲུབ། །བསྟན་པའི་ཉིན་བྱེད་མཐུ་སྟོབས་རྣམ་པར་རྒྱལ། །གསོལ་བ༴ བཀའ་དྲིན་མཉམ་མེད་པདྨ་དགྱེས་པ་རྩལ། གཞན་
ཡང་པད་བྱུང་བི་མ་མི་ཏྲ་སོགས། ཤིང་རྟ་ཆེ་འདི་གསལ་བར་མཛད་རྣམས་ལ། །གསོལ་བ་འདེབས་སོ་ཉེས་ལྟུང་དག་མཛད་གསོལ། །གཞི་རྒྱུད་དབྱིངས་རིག་དབྱེར་མེད་ལྟ་བ་
རྟོགས༑ །ལམ་རྒྱུད་རིམ་གཉིས་ཡེ་ཤེས་མངོན་དུ་གྱུར། །འབྲས་རྒྱུད་སྐུ་བཞིའི་གོ་འཕང་དམ་པ་རུ། །འགྲོ་ཀུན་ཕྱམ་གཅིག་རྡོ་རྗེ་སེམས་འགྲུབ་ཤོག །དཔལ་ལྡན་འབྲུག་པའི་འཕྲལ་དགོས་ཉམས་
བཞེས་ཀྱིས་ཆོས་དང་པོ།ྋ རྡོ་རྗེ་སེམས་དཔའ་ཉེས་ལྷུང་འཁྲུད་པའི་ཆོས་སྐོར་དང་འབྲེལ་བའི་བརྒྱུད་པའི་གསོལ་འདེབས་འདི་ཡང༌། རྒྱལ་ཁམས་པ་བསྟན་འཛིན་བློ་གྲོས་ཀྱི་བློ་མཚོ་ལས་ཕྱུང་བ་སརྦ་ཤུ་བྷཾ།། ༈ ཚེ་དཔག་མེད་འཆི་

མེད་སྒྲུབ་པའི་ཟབ་ཆོས་ཀྱི་བརྒྱུད་འདེབས་ནི། ཚེ་དང་ཡེ་ཤེས་དཔག་མེད་བཅོམ་ལྡན་འདས། །གྲུབ་པའི་རྒྱལ་མོ་ཏི་པུ་རས་ཆུང་པ། །མི་ལ་སྒམ་པོ་ཕག་གྲུ་འབྲི་གུང་པ། །སྤྱན་སྔ་ཡང་དགོན་རིན་
ལྡན་ཟུར་ཕུག་རྗེ། །འབའ་ར་བདེ་ལེགས་ཀུན་དཔལ་རྒྱལ་བའི་དབང་། །ངག་དབང་ཆོས་གྲགས་ཀུན་སྤང་པདྨ་དཀར། །ལྷ་རྩེ་མི་ཕམ་དཔག་བསམ་ཀུན་དགའི་མཚན། །ཆོས་དབང་དགེ་
ལེགས་འཇམ་དགྱེས་དཔའ་བོ་སྡེ། །ཆོས་སྣང་ཡེ་གྲུབ་འཇིགས་མེད་ཉིན་བྱེད་ཞབས། །བསྟན་པའི་ཉི་མ་རྣམས་ལ་གསོལ་བཏབ་མཐུས། །ལུས་ངག་ཡིད་ལ་འཆི་མེད་ཚེ་མཆོག་
འགྲུབ༑ །སྐུ་གསུང་ཐུགས་ཀྱི་རྡོ་རྗེ་ཐོབ་གྱུར་ཏེ། །ཨ་ཧཾ་འབར་བཞུས་བདེ་ཆེན་ཡེ་ཤེས་རྒྱས། །རྩ་རླུང་ཐིག་ལེ་དྭངས་མའི་སྐུ་རུ་སྨིན། །ཐུན་མོང་མཆོག་གི་དངོས་པོ་ཀུན་འགྲུབ་
ཅིང་༑ །འཆི་མེད་རྟག་པ་དམ་པའི་དཔལ་ཐོབ་ཤོག །ཅེས་ཉེར་མཁོར་དམིགས་ཏེ་གདོང་བཙུན་དྷརྨ་ཤྲཱིས་བྲིས་པའི་ལི་ཁི།། ༈ ཐུགས་རྗེ་ཆེན་པོའི་ཆོས་སྐོར་གྱི་བརྒྱུད་པའི་གསོལ་འདེབས་འགྲོ་བའི་གདུང་སེལ་ཐུགས་
རྗེའི་ཟིམ་ཆར་ཞེས་བྱ་བ་ནི། རྒྱལ་ཀུན་སྙིང་རྗེའི་སྤྱི་གཟུགས་འཇིག་རྟེན་དབང༌། །དཔལ་གྱི་སྙིང་པོ་དགེ་སློང་མ་དཔལ་མོ། །ཤྲཱི་བྷ་དྲ་ཏིང་ངེ་འཛིན་བཟང་སོགས། །གསོལ་བ་འདེབས་སོ་ཐུགས་

།རྗེའི་གྲུབ་ཆར་ཕོབ། །དི་པཾ་ཀ་ར་ཡོལ་སྟོད་སྐ་མཆེད་གསུམ་འདི་མཚམས་ཤོག་གྲངས་༨༡ནས་༨༥བར་དུ་མ་དཔེ་ཆད་འདུག་པས་རྗེས་སུ་མ་དཔེ་འཚོལ་ནས་འཛུད་དགོས་པའི་དྲན་
༴ གསོལ།འཁོར་ལོའི་མགོན། །གཞན་ཡང་བཀའ་གཏེར་དག་སྣང་བརྒྱུད་པ་ཡྀ། །རྩ་བརྒྱུད་བླ་མ་ཡི་དམ་མཁའ་འགྲོ་ལ། །གསོལ་བ་འདེབས་སོ་བྱིན་གྱིས་བརླབ་ཏུ་གསོལ། །བྱང་ཆུབ་སྒྲུབ་
པའི་རྣལ་འབྱོར་བདག་ཅག་ལ། །ཕས་རྒོལ་དགྲ་འདྲེའི་བསམ་སྦྱོར་ངན་སྔགས་དང༌།ྋ །བྱད་གཏད་ཕུར་ཁ་ངག་མནན་དམོད་པའི་མཚོན། །ཉེར་ཞིང་སྲུང་བ་རྡོ་རྗེའི་མཁར་དུ་ཚུད། །དུས་
མིན་འཆི་བའི་འཇིགས་པ་ལས་རྒྱལ་ཏེ། །ཡེ་ཤེས་མཁའ་འགྲོའི་གོ་འཕང་མྱུར་ཐོབ་ཤོག །ཅེས་རྟོགས་ལྡན་ཡེ་ཤེས་བློ་གསལ་གྱི་མོས་ངོར། ལྷ་འདིའི་རྣལ་འབྱོར་ངག་དབང་བསྟན་བློས་བྲིས་པ་སུ་ཛ་
༈ ཞི་ཁྲོ་ངེས་དོན་སྙིང་པོའི་བླ་མ་བརྒྱུད་པའི་གསོལ་འདེབས་བྱིན་རླབས་ཐུགས་རྗེའི་གྲུ་ཆར་འབེབས་པའི་ཏ་མ་ལའི་ཕྲེང་བ་ཞེས་བྱ་བ་བཞུགས་སོ།། ཀུན་ཁྱབ་གདོད་མའི་མགོན་པོ་ཀུན་ཏུ་བཟང༌། །རྡོ་རྗེ་ཡནྟུ༎
ཚོགས་འཆང་དབང་རང་རིག་རྡོ་རྗེ་སེམས། །དེ་ཉིད་རིགས་ལྔ་དམ་པ་རིགས་བརྒྱའི་ལྷར། །གསོལ་བ་འདེབས་སོ་སྐུ་གསུམ་མངོན་གྱུར་ཤོག །དགའ་རབ་རྡོ་རྗེ་འཇམ་དཔལ་བཤེས་གཉེན་

དང་༑ །ཤྲཱི་སེང་ཧ་བི་མ་ལ་མི་ཏྲ། །པདྨ་ཐོད་ཕྲེང་མཁར་ཆེན་མཚོ་རྒྱལ་ལ། །གསོལ་བ༴ རྗེ་འབངས་གྲུབ་ཐོབ་ཉང་བན་ཏིང་འཛིན་བཟང༌། །ཟབ་གཏེར་མཛོད་བརྙེས་ཨོ་རྒྱན་ལས་འཕྲོ་
འབྲུག་གླིང་༑ །རྩ་བ་ཡན་ལག་ཆོས་ཀྱི་བདག་པོ་ལ། །གསོལ་བ༴ མི་ཕམ་བློ་གྲོས་བཟང་པོ་རྡོ་རྗེའི་ཞབས། །ཀུན་དགའ་ལྷུན་གྲུབ་ཆོས་ཀྱི་དབང་ཕྱུག་རྗེ། །ཆོས་རྒྱལ་དཔལ་བཟང་ཀུན་དགའ་
ལུགས་བསྟན་འཛིན་ལ། །གསོལ་བ༴ ངག་དབང་མཐར་ཕྱིན་འཇམ་དཔལ་དཔའ་བོ་དང༌། །ངག་དབང་རྣམ་རོལ་འཇམ་དཔལ་རྡོ་རྗེ་འཛིན།ྋ །པདྨ་མཐའ་ཡས་འོད་གསལ་ཀློང་ཡངས་
ཆོས་
ལ༑ །གསོལ་བ༴ ཕྱོགས་དུས་རྒྱལ་བ་ཀུན་གྱི་ངོ་བོ་ཉིད། །སྨིན་གྲོལ་གདམས་པའི་བདུད་རྩི་མཆོག་སྦྱིན་མཁན། །རྩ་བའི་བླ་མ་བཀའ་དྲིན་མཉམ་མེད་ལ། །གསོལ་བ༴ ངོ་བོ་སྒྲིབ་
མཛོད་
ཆེན་བྱེད་ཀུན་བཏགས་འཁྲུལ་པའི་གཞི། །སྨིན་གྲོལ་ལམ་གྱི་དངོས་པོ་ལེགས་སྦྱངས་ནས། །རང་རིག་སྐུ་དང་ཡེ་ཤེས་དབྱེར་མེད་པ། །སྒྱུ་འཕྲུལ་རྡོ་རྗེ་སེམས་པའི་དཔལ་ཐོབ་ཤོག །ཅེས་པའང་
མོ་
རྒྱལ་ཁམས་པ་༧ པདྨ་རང་གྲོལ་འོད་གསལ་གཟི་བརྗིད་རྩལ་གྱིས་སོ།། གངས་ལྗོངས་སྒྲུབ་བརྒྱུད་ཤིང་རྟ་ཡོངས་ཀྱི་གཙོ། །ཆེ་བ་དྲུག་ལྡན་སྔ་འགྱུར་རྫོགས་པ་ཆེའི། །བསྟན་པའི་སྒྲོན་མེ་ལས་འཕྲོ་✖

ཎྜཱ༄༅། །གླིང་པ་ཡི། །རིང་ལུགས་ཕྱོགས་དུས་ཀུན་ཏུ་འབར་གྱུར་ཅིག །རྒྱལ་ཀུན་ཐུགས་ཀྱི་དབང་ཉིད་ཡི་གེ་ཧཱུཾ། །མཐིང་ནག་གཞོམ་མེད་ཡེ་ཤེས་མེ་དཔུང
༴ འབར༑ །འཁྲུལ་རྟོག་བདུད་སྡེའི་ཚང་ཚིང་ཀུན་བསྲེགས་ཤིང༌། །སྙིང་ཐིག་བསྟན་པ་དར་ཞིང་རྒྱས་གྱུར་ཅིག །ཐོད་རྒལ་འཇའ་ཚོན་ཐིག་ལེའི་གུར་ཁྱིམ་དབུས། །རིག་པ་བཅུད་སྨིན་སྣང་
བཞི་མཐར་ཕྱིན་ཅིང༌། །ཁྲེག་ཆོད་སྙིང་པོ་ཀ་དག་རྫོགས་པ་ཆེ། །ཀུན་བཟང་གདོད་མའི་རྒྱལ་ས་ཟིན་གྱུར་ཅིག །རྗེ་འདི་ཉིད་ཀྱི་རིང་ལུགས་འཛིན་པ་རྣམས་ཀྱིས་ཞ་འདོན་རྒྱུར། ༧ གདོང་རིག་དྷརྨ་ཤྲཱིས་
སོ།། ༈ གུ་རུའི་ཐང་ཡིག་ཆེན་པོའི་བརྒྱུད་འདེབས་པདྨའི་དྲྭ་བ་ཞེས་བྱ་བ་བཞུགས་སོ།། ན་མོ་གུ་རུ་པདྨ་ཀཱ་ར་ཡེ། །བདེན་པ་རང་བྱུང་སངས་རྒྱས་སྐུ་ལྔ་འཆང༌། །སྣ་ཚོགས་ཐབས་ཀྱིས་སེམས་
ཅན་བདེ་ལ་བཀོད། །གདུལ་བྱའི་བསམ་པ་ཡོངས་སུ་རྫོགས་མཛད་པའི། །པདྨ་འབྱུང་གནས་ཞབས་ལ་གསོལ་བ་འདེབས། །མངའ་བདག་ཡབ་སྲས་ཡེ་ཤེས་མཚོ་རྒྱལ་དང༌། །ཟབ་
༈ གཏེར་རྒྱ་མཚོའི་བདག་ཉིད་སངས་རྒྱས་གླིང༌། །ཡེ་ཤེས་རྡོ་རྗེ་སངས་རྒྱས་དཔལ་ལྡན་རྗེ། །རིག་འཛིན་ཆེན་པོ་རྣམ་ལ༴ །བྱང་ཆུབ་བཟང་དང་ཀུན་དགའ་དཔལ་བཟང་པོ། །རིན་ཆེན་ཕུན་

ཚོགས་ཞིག་པོ་གླིང་པའི་ཞབས། །པདྨ་རྒྱལ་མཚན་པདྨ་བློ་གྲོས་མཆོག །དཀོན་མཆོག་བསྟན་འཛིན་རྣམས་ལ༴ ཀརྨ་ཆོས་འཛིན་ཀརྨ་ཀུན་མཁྱེན་རྗེ། །ཆོས་ཀྱི་འབྱུང་གནས་བདུད་འདུལ་
རྡོ་རྗེའི་ཞབས། །པདྨ་ཉིན་བྱེད་འཛི་སྒར་ཕྲུལ་པའི་སྐུ། །ཀརྨ་ཤེས་རབ་རྣམ་ལ༴ ཡང་ན། པདྨ་ཉིན་བྱེད་རྒྱལ་དབང་ཨ་བྷ་ཡ། །ཤེས་བྱ་ཀུན་མཁྱེན་རྣམས་ལ༴ གང་གི་སྐུ་གསུང་
ཐུགས་ཀྱི་ཕྲིན་ལས་ཀྱི། །རྣམ་ཐར་ཁྲི་དང་དགུ་བརྒྱའི་པད་ཚལ་དབུས། །རྨད་བྱུང་ཨུ་དུམ་ཝ་རའི་དཔལ་འཛིན་པའི། །ཟབ་ཆོས་རྣམ་ཐར་མཆོག་ལ༴ དབེན་པའི་གནས་ཆེན་པུ་རི་ཕུག་
གང་དུ། །མི་འགྱུར་རྒྱས་བཏབ་རྦས་དང་བཏོན་པའི་ཚེ། །སྲུང་མར་ཞལ་བཞེས་རྟ་ཤ་བཙན་གསུམ་ལ། །གསོལ་འདེབས་བར་ཆད་བདུད་ལས་རྒྱལ་བར་མཛོད། །དེ་ལྟར་བསྟོད་པས་སྐྱེ་
དང་ཚེ་རབས་སུ། །ཨོ་རྒྱན་ཆེན་པོའི་རྣམ་ཐར་རྗེས་འཛིན་ཞིང། །འབྲེལ་ཐོག་དང་བཅས་པདྨ་འོད་ཞིང་དུ། །འབྲེལ་མེད་ཚོམ་བུ་གཅིག་ཏུ་འགོད་པར་ཤོག །ཅེས་སངས་གླིང་གཏེར་བྱོན་གུ་རུ་
པདྨའི་རྣམ་ཐར་རྒྱས་པ་འདི་ཉིད་ཀྱི་ལུང་སྤྲུལ་སྐུ་གཉིས་ལ་འབུལ་སྐབས་བརྒྱུད་པའི་བླ་མ་རྣམས་ལ་གསོལ་འདེབས་འདི་ཉིད། བྱང་ཕྱོགས་གངས་རིའི་རྒྱུད་ཀྱི་ཀུན་ཏུ་རྒྱུ། ངག་དབང་ཆོས་དཔལ་ལམ། ཡོངས་སུ་གྲགས་པའི་མིང་། ལྷ་མཆོག་

| ༄༅། །སྤྲུལ་སྐུར་འབོད་པས་ཤར་མར་སུག་བྲིས་སུ་བསྟར་བ་སུ་ཛ་ཡནྟུ།། ༈ གྲོལ་ཐིག་དགོངས་པ་རང་གྲོལ་གྱི་ཆོས་སྡེའི་བརྒྱུད་པའི་བླ་མའི་གསོལ་འདེབས་ཡེ་ཤེས་འོད་ཀྱི་དྲ་བ་ཅེས་བྱ་བ་བཞུགས་
གདོད་མའི་མགོན་དང་རིགས་འདུས་རྡོ་རྗེས་སེམས། །དགའ་རབ་རྡོ་རྗེ་དཔལ་ཆེན་སེང་གེའི་མཚན། །སངས་རྒྱས་གཉིས་པ་མཚོ་སྐྱེས་བླ་མ་ལ། །གསོལ་བ་འདེབས་སོ་འཁོར་
འདས་ཀློང་གྲོལ་ཤོག །སྐད་གཉིས་སྨྲ་བའི་དབང་ཕྱུག་རྣམ་སྣང་རྗེ། །སྤྲུལ་པའི་གཏེར་ཆེན་ཤེས་རབ་འོད་ཟེར་དང༌། །ཀརྨ་ཀུན་བཟང་རིན་ཆེན་དར་རྒྱས་ལ། །གསོལ་བ་འདེབས་སོ་
འཁོར་འདས་ཀློང་གྲོལ་ཤོག །བསོད་ནམས་རིན་ཆེན་ཕྲིན་ལས་ལྷུན་གྲུབ་ཞབས། །གཏེར་བདག་གླིང་པ་ཀུན་བཟང་པདྨ་མཆོག། །ཀུན་བཟང་གྲོལ་མཆོག་ཀུན་མཁྱེན་འཇིགས་མེད་
གླིང་༑ །གསོལ་བ་འདེབས་སོ་འཁོར་འདས་ཀློང་གྲོལ་ཤོག །དཔལ་རི་བསྟན་འཛིན་ཆོས་ཀྱི་ཉི་མའི་སྡེ། །པདྨ་འོད་གསལ་མདོ་སྔགས་གླིང་པ་དང་། །བཀའ་དྲིན་གསུམ་ལྡན་རྩ་བའི་བླ་
༈ མ་ལ། །གསོལ་བ་འདེབས་སོ་འཁོར་འདས་ཀློང་གྲོལ་ཤོག །གནས་ལུགས་རྒྱུ་ཡི་ངེས་གསང་གཏན་ལ་ཕེབས། །ཐབས་མཆོག་ལམ་གྱི་དངོས་པོ་མཐའ་རུ་ཕྱིན། །མི་སློབ་ཟུང་འཇུག་ཆེ

འབྲས་བུ་མངོན་གྱུར་ནས། །འཁོར་བ་དོང་སྤྲག་སྲིད་ཞི་ཀློང་གྲོལ་ཤོག །ཅེས་པ་འདིའང་འཇམ་མགོན་བླ་མ་རྣམ་གཉིས་སོགས་གངས་ལྗོངས་ཀྱི་བསྟན་འཛིན་མང་པོས་ཞབས་པད་གཙུག་ཏུ་བསྙེན་པའི་སྐལ་བཟང་ཐོབ་
ཅིང་༑ སྔ་འགྱུར་གྱི་རིང་ལུགས་ལ་མོས་པའི། ༧ སྔགས་ཆུང་པདྨ་རང་གྲོལ་གྱིས་ཀུན་འཛིན་གྱི་ལོ་སྟོན་གྱི་འབྲས་དྲུག་སྨིན་པའི་དུས་སུ་སྦྱར་བ་སུ་ཤྲི་བྷ་ཝ་ཏུ།། ༣ ཡང་རྒྱུད་མཆོད་ནི། གདོད་མའི་མགོན་དང་
རིགས་འདུས་རྡོ་རྗེ་སེམས། །དགའ་རབ་རྡོ་རྗེ་ཤྲཱི་སེང་ཧ་དང༌། །སངས་རྒྱས་གཉིས་པ་མཚོ་སྐྱེས་བླ་མ་ལ། །སྨན་མཆོད་འབུལ་ལོ་དབང་དང་དངོས་གྲུབ་སྩོལ། །མ་ཧཱ་པཉྩ་ཨ་མྲྀ་ཏ་ཁཱ་
ཧི༑ བཻ་རོ་ཙ་ན་གཏེར་ཆེན་འགྲོ་འདུལ་གླིང༌། །ཀརྨ་ཀུན་བཟང་རིན་ཆེན་དར་ཞིང་རྒྱས། །བསོད་ནམས་རིན་ཆེན་ཕྲིན་ལས་ལྷུན་གྲུབ་ལ། །སྨན་མཆོད༴ མ་ཧཱ་པཉྩ༴ གཏེར་བདབ་
གླིང་པ་ཀུན་བཟང་པདྨའི་མཚན། །ཀུན་བཟང་གྲོལ་མཆོག་ཀུན་མཁྱེན་འཇིགས་མེད་གླིང༌། །དཔལ་རི་བསྟན་འཛིན་ཆོས་ཀྱི་ཉི་མ་ལ། །སྨན་མཆོད་འབུལ་ལོ༴ མ་ཧཱ་པཉྩ༴ པདྨའོད་
གསལ་མདོ་སྔགས་གླིང་པ་དང༌། །གུ་རུའི་ཐུགས་སྤྲུལ་པདྨ་དགྱེས་པ་རྩལ། །རྩ་བརྒྱུད་བླ་མ་བཀའ་དྲིན་ཅན་རྣམས་ལ། །སྨན་མཆོད༴ མ་ཧཱ་པཉྩ༴ དཀྱིལ་འཁོར་གྱི་ལྷ་ལ། བཅོམ་ལྡན་

༄༅། །ཀུན་བཟང་རིགས་ལྔ་ཡབ་ཡུམ་དང་། །བྱང་ཆུབ་ལྕམ་དྲལ་ཁྲོ་བོ་ཁྲོ་མོའི་ཚོགས། །འགྲོ་བའི་དོན་མཛད་སྤྲུལ་སྐུ་ཐུབ་དྲུག་ལ། །སྨན་མཆོད༴ མ་ཧཱ་
པཉྩ ཚོགས་རྗེ་ཚོགས་བདག་ཆེ་མཆོག་ཧེ་རུ་ཀ །འབར་བའི་རྒྱལ་པོ་ཁྲོ་རྒྱལ་ཡབ་ཡུམ་བཅུ། །གནས་ཡུལ་ཕྱག་རྒྱ་སྒོ་མ་བཞི་རྣམས་ལ། །སྨན་མཆོད༴ སརྦ་པཉྩ༴ མ་ལྟར་
བྱམས་ཤིང་སྲིང་ལྟར་རབ་གདུང་མ། །ལེགས་ཉེས་སྟངས་འཛིན་དམ་ཚིག་རྗེས་གཅོད་པའི། །མ་ཚོགས་དབང་ཕྱུག་ཉི་ཤུ་རྩ་བརྒྱད་ལ། །སྨན་མཆོད༴ མ་ཧཱ་པཉྩ། །དཔའ་བོ་མཁའ་
འགྲོ་དམ་ཅན་སྲུང་མའི་ཚོགས། །ཞིང་སྐྱོང་གཞི་བདག་རིགས་དྲུག་ཕ་མ་སོགས། །སྲིད་གསུམ་ཀ་དག་རྒྱལ་བའི་དཀྱིལ་འཁོར་ལ། །སྨན་མཆོད༴ མ་ཧཱ་པཉྩ་ཨ་མྲྀ་ཏ་ཁཱ་ཧི། །པཾ་མཱཾ་ཟླ
ཉི་ཁ་སྦྱོར་རྒྱས། །སྐྱེས་དང་སྐྱེས་ལེན་ཇི་བཞིན་དུ། །བདུད་རྩི་རོ་འཛིན་སྟེང་མྱང་ཞིང༌། །དངོས་གྲུབ་རྣམ་གཉིས་ཐོབ་པར་མོས། །ཀཱ་ཡ་སིདྡྷི་ཨཾ། །ཝཱ་ཀ་སིདྡྷི་ཨཱཿ ཙིཏྟ་སིདྡྷི་
༈ཧཱུཾ༑ ཅེས་གྲོལ་ཐིག་ཞི་ཁྲོའི་ཆ་སྐྱོན་དུ། སྔགས་ཆུང་༧ པདྨ་རང་གྲོལ་གྱིས་གསང་ལྕི་སུམ་མདོ་དཔལ་ཕུག་པོ་བའི་མཁར་དུ་བསྡེབ་པ་སུ་ཛ་ཡནྟུ།། མཐའ་བྲལ་ཟུང་འཇུག་ཤེས་རབ་ཡེ་རྫོགས་ཆེ། །ལྷུན་

གྲུབ་འོད་ཟེར་དྲ་བ་འབུམ་བརྡལ་ཞིང༌། །གྲོལ་བའི་ཐིག་ལེར་དགོངས་པ་རང་སར་གྲོལ། །འགྲོ་འདུལ་བསྟན་པ་འཛམ་གླིང་ཀུན་ཁྱབ་ཤོག །ཅེས་པ་འང་རང་གྲོལ་འོད་གསལ་གྱིས་སྨྲས་པའོ།།
༈ རྟེན་གསུམ་བླ་མ་ལྷ་གནས་ལ་གསོལ་བ་འདེབས་པའི་་པི་ཝང་རྒྱུད་སྟོང་རྣམ་པར་འཁྲོལ་བ་ཞེས་བྱ་བ་བཞུགས།། ཨེ་མ་འཛམ་གླིང་ཡངས་པའི་གནས་ཡུལ་འདི། །སྔོན་ཚེ་དྲག་པོ་ཁྱོ་ཤུགས་འཁོར་བཅས་
ཀྱིས༑ །དབང་སྒྱར་འགྲོ་རྣམས་མི་དགེའི་ལམ་ཞུགས་ཚེ། །དཔལ་ཆེན་འཁོར་ལོ་སྡོམ་པ་ཡབ་དང་ཡུམ། །བདེན་ཆེན་ཐུགས་གསུང་སྐུ་ཡི་ལྷ་ཚོགས་ཀྱིས། །བདུད་ཚོགས་ཀུན་བཏུལ་ཕྱི་
ནང་གཞན་གསུམ་གྱི། །དཀྱིལ་འཁོར་ཆེན་པོ་རྟེན་དང་བརྟེན་པར་བཅས། །ལྷ་སྔགས་ཡེ་ཤེས་སྐུ་དང་ཞིང་ཁམས་སུ། །བྱིན་རླབས་ཕྱག་རྒྱས་བཏབ་པའི་གནས་ཀྱི་མཆོག །སྤྱི་དང་ཁྱབ་
པར་བདག་གིས་བསྐོར་བ་ཡི། །དགྲ་བཅོམ་ལྔ་བརྒྱའི་བཞུགས་གནས་ཏི་སེའི་གངས། །མ་ཕམ་གཡུ་ཡི་མཚོ་ཆེན་བཀོད་པས་མཛེས། །པྲེ་ཏ་པུ་རི་གློ་བོའི་ཆུ་མིག་བརྒྱ། །བལ་ཡུལ་བདེ་
གཤེགས་མཆོད་རྟེན་རྣམ་པ་གསུམ། །ལ་ཕྱི་ཆུ་ནར་གནས་མཆོག་ཙ་རི་ཏྲ། །ལྷ་ས་བསམ་ཡས་གཡོ་རུ་ཁྲ་འབྲུག་སྟེ། །པཎ་གྲུབ་ཆོས་རྒྱལ་འཛོམ་པའི་ཆོས་འཁོར་གསུམ། །ཡེལ་པ་༔

༄༅། །འཆིམ་ཕུ་ཡར་ལུང་ཤེལ་གྱི་བྲག །གྲུབ་ཐོབ་རྒྱ་མཚོའི་བསྟི་བའི་སྒྲབ་གནས་གསུམ། །མདོར་ན་མངའ་རིས་དབུས་གཙང་མོན་གྱི་ཡུལ། །མདོ་ཁམས་ཁ་བ་
༴ དཀར་པོ་ལ་སོགས་པའི། །གནས་ཆེན་གནས་ཕྲན་བགྲང་གིས་མི་ལང་བ། །བོད་ཡུལ་མཁས་གྲུབ་མུ་མཐའ་མེད་པ་ཡི། །གདན་ས་ཆོས་འཁོར་གཙུག་ལག་ཇི་སྙེད་ལ། །བཞུགས་པའི་
སངས་རྒྱས་བྱང་སེམས་ཉན་རང་དང༌། །བླ་མ་ཡི་དམ་རྒྱུད་སྡེ་རྣམ་བཞིའི་ལྷ། །གནས་གསུམ་དཔའ་བོ་མཁའ་འགྲོ་ཆོས་སྲུང་ཚོགས། །སྐུ་གསུང་ཐུགས་རྟེན་དགེ་འདུན་འདུས་པའི་
སྡེ༑ །རིས་སུ་མ་ཆད་དཀོན་མཆོག་གསུམ་པོ་ལ། །སྒོ་གསུམ་གུས་པས་གསོལ་བ་བཏབ་པའི་མཐུས། །ཚེ་འདིར་ཚེ་རིང་ནད་མེད་བདེ་སྐྱིད་འཕེལ། །ཆོས་མཐུན་བསམ་པ་ཡིད་བཞིན་
འགྲུབ་པ་དང༌། །ཕྱི་མ་བྱང་ཆུབ་སྙིང་པོ་མ་ཐོབ་བར། །མཐོ་རིས་ཡོན་ཏན་བདུན་ལྡན་ལུས་ཐོབ་ཅིང༌། །བཤེས་གཉེན་དམ་པའི་ཆོས་དང་འབྲལ་མེད་ཤོག །མཐར་ཐུག་མ་གྱུར་སེམས་ཅན་
(vV)
༈ ཐམས་ཅད་ཀུན། །སྡུག་བསྔལ་གསུམ་གྱི་མཚོ་ལས་རབ་སྒྲོལ་ཞིང༌། །སྒྲིབ་གཉིས་བྱང་ཞིང་ཚོགས་གཉིས་ཡོངས་སུ་རྫོགས། །སྐུ་བཞིའི་གོ་འཕངཐོབ་པར་བྱིན་གྱིས་རློབས། །ཅེས་པ་འདི་ISZ

འབྲུག་མདོ་སྔགས་བཤད་སྒྲུབ་ཆོས་གླིང་གི་གྲྭ་རིགས་དགེ་སློང་སྟོབས་ལྡན་དབང་པོས་བཀྲཤིས་པའི་རྟེན་དང་བཅས་ཏེ་བཀས་བསྐུལ་ངོར། རྒྱལ་བ་མདོ་ཁམས་པའི་སློབ་མའི་གྲངས་གཏོགས་འདུ་ཤེས་གསུམ་པ་ངག་དབང་ཆོས་དཔལ་རྒྱ་མཚོས་
བྲིས་ཏེ་ཕུལ་བ་ཛ་ཡནྟུ།། ཨེ་མ་ཧོཿ སྣོད་བཅུ་རྣམ་དག་དབྱིངས་ཀྱི་ཞིང་ཁམས་ཆེ། །སྔོན་བྱོན་དམ་པ་རྣམས་ཀྱིས་ལུང་བསྟན་པ། །དཀོན་མཆོག་རྩ་གསུམ་རབ་འབྱམས་བཞུགས་པའི་
ཞིང་༑ །གནས་མཆོག་ཁྱད་པར་ཅན་ལ་གསོལ་བ་འདེབས། །དེར་གནས་སངས་རྒྱས་བྱང་སེམས་ཡི་དམ་ལྷ། །དཔའ་བོ་མཁའ་འགྲོ་ཆོས་སྲུང་ལ་སོགས་པ། །ཕྱི་ནང་གཞན་གསུམ་
འཁོར་ལོ་རྟག་རོལ་པའི། །དཀྱིལ་འཁོར་ལྷ་ཚོགས་རྣམས་ལ༴ སྐུ་གསུང་ཐུགས་ཀྱི་རྟེན་བཞུགས་གྷནྡྷོ་ལ། །མདོ་སྔགས་ལུང་རྟོགས་བཤད་དང་སྒྲུབ་པ་པོ། །མཁས་གྲུབ་འདུ་བའི་དགའ་
ཚལ་ཆོས་འཁོར་གླིང༌། །རྟེན་དང་བརྟེན་པར་བཅས་ལ༴ འཕགས་པ་ཐུགས་རྗེ་ཆེན་པོའི་ཡང་སྙིང་སོགས། །ལྷུན་པོར་སྤུངས་པ་རི་དབང་ལྟོས་མཉམ་དང་། །གསང་རིག་གཟུངས་
སྔགས་གཡས་སུ་འཁྱིལ་བཞིན་འཁོར། །ངན་སོང་དོང་སྤྲགས་མཛད་ལ༴ །བྱང་ཆུབ་སེམས་དཔའ་སྲིད་པའི་ངང་ཚུལ་ཅན། ྋ།ཆོས་བཞིན་ས་ཆེན་སྐྱོང་བ་མི་ཡི་ལྷས། །དུས་གསུམ་དགེ་ ྨ

༄༅། །བ་ཇི་སྙེད་མཛད་ཀུན་ལའང༌། །སྙིང་ནས་གུས་པས་རྗེས་སུ་ཡི་རང་ངོ༌། །དེ་ལྟར་རྩེ་གཅིག་གསོལ་བཏབ་མོས་པ་དང༌། །བདག་གཞན་འགྲོ་ཀུན་དགེ་བ་ཅི་
1/1/01
བསགས་མཐུས། །གནས་སྐབས་མི་མཐུན་འགལ་རྐྱེན་ཀུན་ཞི་ནས། །མཐུན་རྐྱེན་ཀུན་འགྲུབ་མཐར་ཐུག་སངས་རྒྱས་ཤོག །ཅེས་དད་ལྡན་རབ་འབྱམས་ཀྱི་སྦྲན་ངོར། གདོང་བཙུན་དྷརྨ་ཤྲཱིས་སྒོམ་སྡེའི་
ཡང་དབེན་དུ་སྦྱར་བའོ།། ༈ འཇའ་དམར་གསོལ་འདེབས་ནི། ། ན་མོ་ཨརྻ་ལོ་ཀེ་ཤྭ་ར་ཡེ། །ཕྱོགས་དུས་རྒྱལ་དང་དེ་སྲས་་དམ་པའི་ཆོས། །ཉན་རང་དགེ་འདུན་རྩ་གསུམ་སྲུང་མའི་
ཚོགས༑ །གཅིག་བསྡས་འཕགས་མཆོག་ཕྱག་ན་པདྨོའི་ཞིང༌། །དབང་གཞུ་དམར་པོའི་དཀྲིགས་ལ་གསོལ་བ་འདེབས། ྋ།གསུང་གི་ཡང་སྙིང་གཟུངས་སྔགས་ཡི་གེ་དྲུག །གྲངས་ལས་
རབ་འདས་རི་དབང་ལྷུན་ལྟར་བརྗིད། །ཉོན་དྲུག་སྒྲིབ་སྦྱོང་རིགས་དྲུག་དོང་ནས་སྤྲུགས། །རང་བྱུང་སྔགས་ཀྱི་སྙིང་པོར༴ ཆོས་དབྱིངས་རང་བྱུང་ཀུན་ཁྱབ་ཆོས་ཀྱི་སྐུ། །མ་འགགས་རང་
༈ གསལ་འགགས་མེད་ལོངས་སྤྱོད་རྫོགས། །གང་འདུལ་དེར་སྟོན་འགྲོ་མགོན་སྤྲུལ་པའི་སྐུར། །སྐུ་གསུམ་དབྱེར་མེད་དེ་ལ༴ དེ་ལྟར་གསོལ་བ་བཏབ་མཐུས་བདག་གཞན་འགྲོ། །གནས་

འདིར་མཐོང་ཐོས་དྲན་རེག་མ་ལུས་པ། །སྡུག་བསྔལ་གསུམ་བྲལ་མྱང་འདས་གོ་སར་བགྲོད། །བླ་མེད་ཐར་མཆོག་འབྲས་བཟང་མྱུར་ཐོབ་ཤོག །ཅེས་པའང་རང་གི་ཁྱིམ་གཞིས་ཀྱི་མགྲིན་གཉེར་སྨྲ་བའི
དབང་པོ་རབ་འབྱམས་ལྷུན་གྲུབ་པས་བསྐལ་ངོར། དཱ་རི་དྲ་ཆོས་དཔལ་རྒྱ་མཚོས་གནས་དེ་ཉིད་ཉེ་འདབས་སུ་སྦྱར་བ་དགེའོ།། ཕྱོགས་སུ་རྒྱལ་བ་ཀུན་གྱི་ཐུགས་རྗེ་འཕྲུལ། །གང་འདུལ་དེར་སྣང་འགྲོ་ལ་ཕན་བརྩོན་
པ༑ །རང་རིག་དབྱེར་མེད་བླ་མར་གསོལ་བ་འདེབས། །སྐུ་གསུམ་གོ་འཕང་ཐོབ་པར་བྱིན་གྱིས་རློབས། །ཅེས་དད་ལྡན་ཨ་ཀྵ་རིའི་མོས་ངོར། ངག་དབང་ཆོས་དཔལ་རྒྱ་མཚོ་སྤེལ་བ་སུ་ཛ་ཡ།།

དོན་
གླུ་
ཨུ་
༄༅། །ཨཧརབཛྲཤཔྟསྦརནཱམནིཀིཏབིཥཡཱདཤདིཀཱཏེཀཱརཎཾཙོདནཱརྠགནིཔརབི ཧརཏིསྨ༎
གཅིག་
255
༄༅། །གནས་ཡུལ་ཕྱོགས་བྲལ་འགྲིམ་པའི་རྒྱུ་མཚན་བསྐུལ་འདེབས་དོན་གླུ་རིང་མོ་གཞོམ་མེད་རྡོ་རྗེའི་སྒྲ་དབྱངས་ཞེས་བྱ་བ་བཞུགས་སོ།།

།ན་མོ་གུ་ར་བེ། ཨནུཏྟརཔུསྟསྱགུཎཔྲསམྦོ། ཨསཱཏཙཀཔྲྀབྷགཨདྨཏཱསྠ། །ཏྲིམཱུལདྷནརཏྣབྷིདུཉྫདཱཾཔཾ།
མམཱིཏིགསཱདྨདྷཱུཏི ཀརུཎཾཏྲིཊ༑ །བླ་མ་ལ་ཕྱག་འཚལ་ལོ། །བླ་མེད་ཚོགས་ཀྱི་ཡོན་ཏན་རབ་བཀྲམ་ཟེར། །མི་མཉམ་དཔའ་དུ་འབར་བའི་བདག་ཉིད་
ཅན༑ དཀོན་མཆོག་རྩ་གསུམ་རྡོ་རྗེ་ནོར་བུའི་སྒྲོན། །ཐུགས་རྗེའི་སྣང་བས་བདག་སོགས་འགྲོ་རྣམས་སྐྱོངས།། དེ་ཡང་སྙོམ་ལས་བླུན་རྨོང་དྲེད་པོ་ངག་དབང་ཀུན་
དགའ་བསྟན་འཛིན་ཁོ་བོ་ཅག །སྔོན་བསགས་དགེ་འབྲས་འགའ་ཞིག་སྟོབས་ཀྱིས་དལ་འབྱོར་རིན་ཆེན་ཐོབ། །རིས་མེད་རྣམ་འདྲེན་དམ་པ་མང་པོས་རྗེས་སུ་བཟུང༌། ཆོས་ཚུལ་རྒྱ་མཚོ་ལྟ་བུ་ནོད་

༄ ༄ །ཟིན་ནའང༌། ལས་ངན་བར་དུ་གཅོད་པའི་དབང་གི་ཉམས་ལེན་བསྒྲུབ་པ་ལས་གཡེལ། བླ་མའི་མིང་བཏང་ཟོབ་བརྫུ་ཁོ་ནས། དཀོར་གཡེང་སྣ་ཚོགས་
བག་མེད་དུ་སྤྱད་པས། མི་ཚེ་ངན་ཟད་ནག་པོར་སོང་བའི་ཤིན་ཏུ་ཐ་ཆད་པར་ཡིད་རབ་ངེས་པར་འབྱུང་བའི་དབེན་པ་ལ་བརྟེན་མོས་ཆེ་བར་མ་ཟད། བསྟན་འགྲོའི་གཞན་དོན་དང༌། དུས་ཀྱི་སྤྱི་
རིམ་ཡིན་རློམ་སྤྲོས་བཅས་བྱ་ལས་ཟད་མི་ཤེས་པས་དུས་འདའ་བ་རྣམས་ཚོད་དུ་སྨིན་པས། དགོས་པ་ཆུང་ཡང་ཐོ་ཅོར་བྱེད་པའི་སྒར་དགོན་ཕྱི་ནང་གི་འདུ་འགོད་དང༌། ཉེས་པ་ཆེ་ཡང་འཁྲུལ་
པས་བསྒྲུབ་པའི་འདི་སྣང་ཆོས་བརྒྱད་འདུན་ཐབས་སོགས་ཀྱི་འཁྲི་བ་གང་ཆོད་ནས། ངེས་མེད་ཡུལ་གྱི་བདུད་རྩི་འཐུང་ཞིང་། གནས་བཟང་ཆེ་གཉན་རི་བོ་རྣམས་བསྒྲོད། མི་དང་མི་མིན་ཀུན་

ལ་འབྲེལ་འདོགས། རང་མཐུ་ཕྲ་མོས་གང་སྤོབས་ཕན་བདེའི་དངོས་པོ་ཅི་ནུས་ཕྱོགས་བྲལ་དུ་འགྱེད་པར། ཀུན་ཏུ་རྣམ་པར་རྒྱུ་བའི་བགྱི་འོས་ལག་ཏུ་བླང་བའི་རྒྱུ་མཚན་དུས་ཀྱི་གནས་སྣང་ཀུན་གསལ། མོས་གུས་གདུང་བའི་གསོལ་
གདབ༑ སྤྱི་དང་བྱེ་བྲག་གྲོས་འདེབས། གཞོམ་མེད་རྡོ་རྗེའི་སྒྲ་དབྱངས། སྙན་འགྱུར་ཡན་ལག་འབུམ་ལྡན། དོན་རྫོགས་ཀུན་ཏུ་བཟང་པོའི་གླུ་ཕྲེང་རིང་མོ་ལེན་པ་འདི་ལྟར་ལགས་སོ།། ན་མོ་ཤཱཀྱ་མུ་ན་ཡེ། ཨོཾ་ཨཱཿ ཧཱྃ
བཛྲ་གུ་རུ་པདྨ་སིདྡྷི་ཧཱུཾ། མགོན་ཕྱོགས་བཅུ་དུས་བཞིའི་རྒྱལ་བ་ཀུན། །གང་མི་བཟད་རྒྱན་གྱི་འཁོར་ལོའི་འཕྲུལ། །མ་ཁམས་གསུམ་འགྲོ་བའི་སྐྱབས་གཅིག་པུ། །རྗེ་པདྨ་འབྱུང་གནས་
བཀའ་དྲིན་ཅན། ྋ།ཁྱེད་མི་ཤིགས་རྡོ་རྗེའི་གསང་བ་གསུམ། །བསམ་མི་ཁྱབ་སེམས་ཅན་ཁམས་དང་མཉམ། །བྲལ་སྨིན་གྱི་ཡོན་ཏན་ཚད་ལས་འདས། །རྒྱལ་རབ་འབྱམས་བསྡོམས་པས་
འགྲན་མི་བཟོད། །མཆོག་གང་འདུལ་ཕྲིན་ལས་རྣམ་བཞིའི་ཁྱོན། །མཐའ་བྲལ་གྱི་ནམ་མཁར་ཅི་སྟེ་ཤོང༌། །ཡུན་མཐའ་ཡས་འཁོར་བའི་འཕྲུལ་འཁོར་ཀུན། །ཞི་མྱང་འདས་ཕྱམ་གཅིག་
བར་དུ་བརྟན། ྋ །དེ་རྣམས་ཀྱང་བྱིས་པའི་བསྟོད་ངག་སྟེ། །རྒྱ་མཚོ་ལས་སྐྲ་རྩེའི་ཟེགས་མ་ཙམ། །དཔལ་དུས་གསུམ་འཕགས་པའི་ཚོགས་ཀུན་གྱིས། །བསྐལ་འབུམ་དུ་བསྟོད་ཀྱང་ཟད་མི་

།ཤེས། །ཚུལ་དེ་ལྟར་ཤེས་པའི་རྒྱུ་མཚན་གྱིས། །སྐྱབས་ཁྱེད་ཉིད་ཁོ་ན་མ་ལགས་པའི། །ལྷ་གང་ཡང་བདག་ངོར་དམིགས་མ་གྱུར། །ཀུན་གཅིག་འདུས་
༉ གཅིག་ཉིད་ཀུན་ཏུ་ཁྱབ། །བློ་ཡིད་ཆེས་ངེས་པ་གཏིང་ནས་ཚུགས། །དད་མོས་ཀྱི་གདུངས་པར་བཟོད་ཐབས་མེད། །དུས་རྟག་པ་རྒྱུན་དུ་འབྲལ་མི་ཤེས། །འདི་བླུན་རྨོངས་བདག་གི་སྙིང་
ནོར་ཡིན། །ཡིད་གཏད་སོ་ཐམས་ཅད་འདི་ལ་འཆའ། །ཆོས་མང་པོའི་སྤྲོས་པ་རླུང་ལ་བསྐུར། །དྲང་ངེས་ཀྱི་ཐོས་བསྒོམ་ཇི་སྙེད་པ། ྋ །མཐོ་བར་སྣང་སྟོང་པར་གཤེགས་སུ་ཆུག ཕྱི་
ལུས་སྣང་སྣང་སྟོང་ལྷ་སྐའི་གར། །གཞན་བསྐྱེད་རིམ་བློས་བཏགས་དགོས་པ་མཽད། ྋནང་སྒྲ་གྲགས་གྲགས་སྟོང་གསོལ་འདེབས་སྔགས། ྋ།གཞན་འདོན་བརྗོད་སྣ་ཚོགས་དགོས་པ་
མེད༑ །གསང་རང་རིག་རིག་སྟོང་ཡེ་ཤེས་ཐུགས། །གཞན་རྫོགས་རིམ་བསྒོམ་བྱས་དགོས་པ་མེད། །ཡོངས་ཟུང་འཇུག་ཁྱབ་གདལ་ཡངས་པའི་ཀློང༌། །འདི་ཐེག་དགུ་ལམ་གྱི་རྩེ་མོར་
སྨིན༑ །བདག་བདེ་སྐྱིད་བླ་མ་གང་གི་དྲིན། །སྡུག་མི་འདོད་སྔོན་ལས་སྨིན་ན་དགའ། །སྣང་སྒྱུ་མར་ཤེས་པའི་རྣལ་འབྱོར་ལ། །རེ་དོགས་པའི་སྤོང་ལེན་བྱར་མེད་ཅིང་། །རྗེ་དྲན་མཆོག་259

རྒྱལ་པོ་རིན་པོ་ཆེར། །ལྟོས་རྩེ་གཅིག་བཅས་པ་དེ་ཡི་ཕྱིར། །འགལ་རྐྱེན་གྱིས་བརྫི་བར་མི་ནུས་ལ། །ཚེ་འདི་ཕྱི་གཏན་འདུན་ཐམས་ཅད་ལེགས། །རང་ནང་གྲྭ་ཐབས་ཀྱིས་བསྐྱང་བའི་
ཕྱིར༑ །འཁོར་ཅི་བསྒོ་ཉན་པས་བསུན་པ་མེད། །ཕྱོགས་རིས་མེད་གྲུབ་མཐར་དག་སྣང་སྦྱངས། །ཀུན་འཁོན་སྡང་མེད་པའི་མཐུན་ཤས་ཆེ། །ཕྱོགས་བྲལ་གྱི་འགྲོ་ལ་ལྷག་བསམ་
བསྐྱེད༑ །ཡུལ་རེས་འགའ་ཙམ་རེ་མ་ཡིན་པའི། །ས་སྟོད་སྨད་ཕན་ཚུན་རྒྱ་ཆེ་བའི། །རྒྱལ་ཁམས་ཀྱི་མི་རྣམས་ཤིན་ཏུ་དད། །ངོཤེས་པའི་ཡུལ་དེ་མི་ཚེའི་རིང་། །འགྲིམ་བྱེད་པའི་རྙེད་
པ་ཚོལ་མ་དགོས། །སྔོན་གཞན་དོན་བགྱིས་པའི་འཕྲོ་སྐྱོངས་དང༌། །སླར་གསར་དུ་མོས་བསྐུལ་ཟད་མེད་མཆིས། །གདོང་དབྱུག་པས་བཀག་ཀྱང་མི་འགོག་པའི། །ཚོགས་འདུ་ལོང་མི་
བཟད་སྤྲིན་ལྟར་འཐིབས། །ཀུན་བློ་གཏད་སྐྱབས་སུ་འཆའ་བས་ན། །རང་ཁས་དྲག་དབང་བཙན་ཤུགས་ཀྱིས་འགྲུབ། །ནོར་ལོངས་སྤྱོད་ཕོགས་པའི་སྒྲ་མི་གྲགས། །འབྱོར་འདོད་རྒུའི་
ཆར་འབེབས་ཕུན་སུམ་ཚོགས། །སྙན་གྲགས་པ་ཕྱོགས་ཀྱི་འཁོར་ལོར་ཁྱབ། །གང་བསམ་པ་རྩོལ་མི་དགོས་པར་འགྲུབ། །གཞན་ཀུན་གྱིས་སྨོན་གནས་མཛད་པ་དེ། །དུས་ད་ལྟ་ལྷུན་གྲུབ་༔

།རང་རྫོགས་ལ །བློ་ཆགས་འཛིན་སྲིད་པའི་ཡུལ་གྱུར་ལས། །ཡིད་སྐྱོ་བའི་གནས་སུ་ག་ལ་མཆིས། །དོན་དེ་ཕྱིར་སྔར་བྱས་འགྱོད་ནོངས་མེད། །ད་གུ་དོག་
རྩབ་རྩུབ་མ་དགོས་པའི། །ས་གང་དུ་ཕྱིན་ཡང་ཆེ་བའི་ངང༌། །ཅི་བྱས་ཀྱང་ལེགས་ཆོག་ཞེ་བློ་བདེ། །ཁོང་མཆོག་དམན་འབྲིང་པོའི་སེར་སྐྱ་ཕལ། །ཚེ་འདི་ཡི་བདེ་སྐྱིད་དཔལ་འབྱོར་
དངོས༑ །ཚུལ་འདི་འདྲ་ཞིག་ལ་ཐུགས་ཞེན་ནས། །ལས་བསྒྲུབ་བྱའི་སྙིང་པོར་མཛད་པ་མང༌། །དེ་སྔོན་བསགས་དགེ་འབྲས་ནམ་མཁའི་མཛོད། །ཟད་མི་ཤེས་གཏེར་མངའ་ངོ་མཚར་
ཆེ༑ །བདག་ལས་ངན་བསོད་ནམས་ཐ་ཆད་པས། །རྒྱུན་བདེ་འབྱོར་སྤྱོད་པ་ག་ལ་རིགས། །ཕཊ། གནས་སྐབས་ཀྱི་ཕུན་ཚོགས་དེ་ཐམས་ཅད། །གཞི་མ་གྲུབ་རྨི་ལམ་འཁྲུལ་པའི་
སྣང་༑ །བསླུ་བྱེད་ཀྱི་མིག་འཕྲུལ་སྒྱུ་མའི་གར། །ཡུན་མི་རྟག་གློག་གི་རོལ་རྩེད་འདྲ། །མི་ཁོ་བོའི་མཐོང་ཚུལ་དེ་ལྟ་ན། །བློ་ཨ་འཐས་འཛིན་པའི་གཞི་རྩ་སྟོར། །ཡུལ་བཟུང་མེད་སྣང་མ་
རིང་
མོ་འལ་མ་འོལ།ྋ །སེམས་འཛིན་མེད་རིག་པ་ཕྱ་མ་ཕྱོ། །དོན་དེ་ཕྱིར་བྱ་ལས་ཐམས་ཅད་པ། །བློས་ཅིག་ཅར་ཉིད་དུ་བཏང་ནས་ཀྱང༌། །གྲོས་ཉུང་ཤས་ཡོ་བྱད་ཅང་མེད་ནས། །གནས་ངེས་

མེད་རི་བོར་འགྲིམ་པ་ལགས། །དུས་མ་ངེས་ནམ་ཞིག་འཆི་བའི་ཚེ། །གནས་ལོངས་སྤྱོད་རང་ལུས་གཉེན་འཁོར་བཅས། །དབང་མེད་དུ་བཞག་ནས་འགྲོ་དགོས་ཕྱིར། །ད་ལྟ་ནས་ཞེན་
མེད་སྔ་གྲབ་ཡིན། །ཕྲན་བདག་ཅག་གནས་ཚུལ་དེར་མ་ཟད། །དུས་ཕྱི་ནང་ད་ལྟའི་མཐོང་ཚུལ་དང༌། །མ་འོངས་པར་འབྱུང་འགྱུར་སྣ་ཚོགས་པའི། །དགག་བྱ་དང་དགོས་པའི་རྒྱུ་མཚན་
མང་༑ །དེ་ཡང་སྨྲ་ཆགས་སྡང་རེ་དོགས་རྒྱུ། །གཞན་ཐུགས་སུ་འགྲོ་མིན་ཅི་ཡང་སྲིད། །རྐྱེན་རྣམ་སྨིན་འགྱུར་ཕྱིར་སྤངས་བྱས་ནས། །འདིར་བརྡ་ཙམ་ཞུས་ན་འདི་ལྟར་ལགས། ྋ།སྤྱིར་
འགྲོ་དྲུག་སྡུག་བསྔལ་རྒྱུ་འབྲས་སྨིན། །ལས་ངན་པའི་འཕྲུལ་འཁོར་རྒྱུན་མི་འཆད། །དགོས་ཛམ་གླིང་སྙིགས་མ་ལྔ་བདོ་དར། །མི་འདོད་པའི་དུཿ ཁས་རབ་ཏུ་གཟིར། །དཔལ་རྒྱལ་བསྟན་
སྤྱི་དང་བྱེ་བྲག་འགྲིབ།ྋ །ཆོས་ཚུལ་བཞིན་སྤྱོད་པ་རེས་འགའ་ཙམ། །ཕྱོགས་སྟོད་སྨད་མཐའ་དབུས་རྒྱལ་ཁམས་ཚོགས། །མི་བདེ་དང་འགྱུར་བའི་རྣམ་པ་ཆེ། །ལོ་ཁྲ་བོའི་འཛུམ་དྲུག་རི་མོ་
དེ༑ །ཁྱེད་རྒྱལ་ཁམས་ཡོངས་ཀྱིས་གཟིགས་ལགས་ན། །འཕྲལ་སྣང་བ་བདེ་ཡང་མ་འགྲུབ་འགྱོད། །ངེད་སྤྲང་པོས་བལྟས་པ་དོན་རེ་ཆུང་། །དེའི་ལེ་ལེན་རྫིང་བུ་ནག་ཆུང་དེ། །འགོང་

དོན་༄༅། །གྲི་བོའི་ཚོགས་ཀྱིས་ཕྱོགས་བཅུར་འཁྱེར། །ཆུ་རཀྟར་བསྒྱུར་བའི་ཡོན་ཆབ་བཤམས། །ལྷ་སྤོམ་ར་བློན་འཁོར་དགྱེས་དགྱེས་འདྲ། །གཉན་དར་མདུང་རབ་
ཨུ འཕྱར་ཚན་པ་འགའ། །ཕྱོགས་དེ་དེར་སོང་དང་བྱུང་བ་མཐོང༌། །ལག་རིང་པོ་རྣམ་དཀར་ངོས་བརྐྱང་འདུག །སྡང་ཟང་མ་བདག་ནི་ཅུང་ཞིག་བྲེད། །སེལ་དམ་སྲིའི་ཟློས་གར་མཐིལ་དུ་
འཁྲབས༑ །གཟུགས་ཤེལ་གྱི་མེ་ལོང་འགའ་ལ་ཤར། །ཡོ་གལ་གྱི་ཟེར་མདའ་ཕྱོགས་སུ་འཕྲོས། །ཕྱོགས་འགའ་ནས་རྔམ་པའི་འདྲེན་བྱེད་འགྱུར། །ཐབས་གཡོ་འགྱིང་དྲི་ཟས་ས་མེ་
ju
འགྱེད༑ །བདས་བྱས་ཀྱང་རེ་ཞིག་རིམ་བཞིན་འབར། །འཚུབ་གནོད་སྦྱིན་ཐ་དད་རླུང་གིས་དཀྲུགས། །ཟེར་ལོག་རྒྱུགས་གདོང་དེ་སྔངས་ཐབས་འགྲོ། །ཀླུ་བདུད་ཆེན་ཞེ་ནག་རིང་ནས་
ཆས༑ །འཁོར་དུག་གི་དབལ་ཅན་ཐོར་བུ་འཕྲོ། །སྒོ་གཉིས་ཀྱི་སྤྱན་འདྲེན་མ་དྲག་ན། །ལོ་འགའ་ཞིག་འགྱངས་ཀྱང་ཆ་མ་མཆིས། །མཐོ་རི་དབང་བསྐྱོར་བྱེད་བསིལ་རིས་འཁྱུད། །
Ë མཐའ་གསེར་རི་རོལ་མཚོ་མི་དྲལ་ཞིང༌། །རྟེན་འབྲེལ་འབྱུང་རིམ་གསུམ་འགྲིག་པ་ན། །དུས་རིང་ཉེར་བདེ་བ་ཅི་འདྲ་སྙམ། །རྒྱལ་མི་ཆུང་རྔམ་པས་བྲོ་གར་རྩེ། །འཁོར་ཤི་འདྲེའི་ཚོགས་

རྣམས་ཟ་ཁ་དར། །གདོན་ཕྱོགས་ནས་ཚོགས་པས་ཕུང་གཞི་ཤོམས། །འདུལ་བཟློག་པ་ཚད་སྨིན་བྱུང་ན་ཨང༌། །ཕྱོགས་ཚེར་མར་བ་དན་དར་ལྕེ་འཐོག །ལྕགས་མེ་ཕོས་བར་སྣང་མཚོན
ཆ་བསྐོར། །ནག་འབར་བ་དུམ་བུར་གཅིད་བཞིན་འཕྱོན། །རླུང་འུར་སྒྲ་ཅན་དེ་གཉན་དྲུང་བསྙོགས། །གཤིན་རྗེ་བོའི་སྟོབས་ཀྱི་ཡན་ལག་དེ། །སྦྲུལ་དུག་ཅན་ནད་ཀྱིས་ཟིན་དོགས
ཡོད༑ །སྤྲིན་གོས་ཅན་རྟེན་འབྱུང་མ་ལོག་ན། །སྨོན་རང་འབྲས་ཆ་ཙམ་སྨིན་ཤས་ཆེ། །ཡུལ་མདོ་ཤོད་ཚོགས་པ་མགོ་མང་པོ། །ནད་ཚ་གྲང་གཉིས་ཀྱིས་རེས་འཇོག་མནར། །བཅོས་མི་
འགལ་ཐབས་ལ་མཁས་པ་གཅེས། །མཐར་ཚ་བ་སྨིན་ཞིང་གྲང་བ་འབྱམས། །ཟུར་གསུམ་པོ་བྲ་ནག་ས་བོན་དེ། །རོང་ཁག་ནས་རིམ་པས་ཡར་ལ་འདེབས། །སྤྲིན་སེར་རྒོད་རྔམ་པས་
ཤར་རྒྱུག་བྱེད། །ཞིང་འདེབས་ཁྲིད་མུ་མཐའ་ཆེ་ཁྱབ་དཀའ། །གངས་རི་བོའི་ཕ་རོལ་བདུད་གྲོས་ཤོམས། །རྩ་འཇག་མའི་ཐང་མཐར་ཐེ་རང་རྔམ། །ནག་བྱེ་ལ་འོག་རྒྱབ་འདྲེ་ཚོགས་
ཆས༑ །བར་ཀླུང་མཚམས་འགོང་སྲི་སྣ་ཚོགས་བྲེལ། །ཤིང་རྩེ་མོ་འབིགས་བྱེད་ཤལ་མ་ལི། །མཇུག་རེག་ཕུང་དུག་གི་སྡོང་པོ་ཅན། །འོབས་མེ་མ་མུར་གཉིས་རང་སར་འབར། །ས་

།ཆེར་གཡོ་ལྕགས་ཀྱི་མཚོ་ཆེན་འཁྲུགས། །ཆོས་ལུང་གི་བསྟན་པ་ན་བུན་རྗེས། །མཆོག་སྒྲུབ་པའི་མེ་ཏོག་སྟོན་མཇུག་མཐའ། །གཤིན་ཁུ་འཕང་ཐར་ཐོར་ཁོལ་༄༅།
བུར་སིལ། །ཟབ་ཨ་ཏི་སྙིང་པོ་གནད་སྨིན་བསྡུད། །བདག་མངོན་ཤེས་ཡོན་ཏན་མི་སྲིད་ཀྱང་། །སྐྱབས་ཨོ་རྒྱན་བྱིན་རླབས་གསེར་འགྱུར་རྩིས། །ཡིད་མ་རིག་འཁྲུལ་འཐོམས་ལྕགས་ཀྱི་
ཁམས༑ །རིག་དག་པ་ཡེ་ཤེས་གསེང་དུ་བསྒྱུར། །དབྱིངས་འོད་གསལ་ཉམས་སྣང་མེ་ལོང་དུ། །དུས་གསུམ་གྱི་གཟུགས་བརྙན་སྐབས་རེ་གསལ། །ཡོངས་བྲིས་ན་ཚེགས་ཆེ་དགོས་པ་
ཆུང་༑ །ཀུན་བྲི་འོས་མིན་ཕྱིར་མདོ་རུ་བསྡུས། །སྤྱིར་དུས་ཀྱི་ལུང་བསྟན་ཉེར་མཁོ་མེད། །གལ་ཏེ་ཞིག་དོན་གཉེར་བཞུགས་སྲིད་ན། །ཞིབ་ཡང་གསལ་ཡི་གེ་ལོགས་སུ་ཡོད། ། དེར་
གཟིགས་འཇུག་བསྐྱངས་ཚེ་རྒྱས་པར་ཚང༌།ྋ །སྒེར་ཡུལ་གྲུ་ཐ་དད་བྲིར་མ་ལངས། །རང་སོ་སོས་དྲིས་ན་ཞུ་བར་བྱ། །ལར་མཐའ་དག་ཅུང་ཞིག་འཕྱིས་པ་འདྲ། །ཆུ་མཐོང་ནས་རགས་
(vV)
རྒྱག་འདིས་ཅིས་བྱ། །འཕྲོས་དེ་རྣམས་རང་གར་བྲིས་པ་སྟེ། །དོན་ད་ལྟའི་དུས་སྐབས་དམན་མཐོང་བས། །ཡིད་སྐྱོ་ཤས་དྲག་པོ་ཁོང་ནས་ལྡང༌། །འདུག་མ་ཟུག་འཁྱམས་ནས་འགྲོ་བ་S9Z

ལགས༑ །ལར་རྒྱལ་ཁམས་མི་བདེ་ཟིང་ན་ཡང༌། །ངེད་བྱ་སྤྲང་ཅི་བྱས་ཆོག་མོད་པའི། །གནས་གོལ་སར་བསྡད་ན་སོས་དལ་ཀྱང༌། །ལུང་སྤྱོད་པས་གསལ་བའི་བརྡ་སྟོན་ཡིན། །
གཞན་ཕྱི་ནང་སྟབས་མི་བདེ་བ་སོགས། །རྐྱེན་བསྐུལ་ནས་འགྲོ་དགོས་བྱུང་བ་མིན། །དོན་མ་གསན་འོལ་ཚོད་སྨྲ་བ་དང༌། །ཅལ་སྒྲོག་གི་རྗེས་སུ་འབྲང་བ་དང༌། །ཕྲག་དོག་པས་མི་སྙན་
གསུང་བ་དང༌། །བླུན་ཞེན་གྱིས་བསྟོད་བསྔགས་སྒྲོ་འདོགས་སོགས། །བཟང་ངན་གྱི་བརྗོད་གྲགས་སྣ་ཚོགས་ཀྱང་། །སྟོང་བྲག་ཆ་ལྟར་ཤེས་མཉམ་པ་ཉིད། །སྔོན་ལྕགས་ཡོས་ཆུ་འབྲུག་
སྔ་ཕྱི་དེར། །ལྷ་ཨོཾ་རྒྱན་འཁོར་བཅས་དག་སྣང་མང༌། །ལོ་མེ་སྤྲེལ་ནས་བཟུང་རྒྱ་སོག་བོད། །དུས་མི་བདེ་རིམ་འབྱུང་གསལ་རྒྱས་གསུངས། །དེར་ཕན་བྱེད་འབུལ་ལྔའི་བསྟན་རིམ་
དང་༑ །སྤྲོས་བཅས་ཀྱི་ཚེས་བཅུ་དགེ་བསྐུལ་སོགས། །གལ་ཆེ་བར་གདམས་བཞིན་རྩོལ་བ་བསྐྱེད། །ཁྱི་སྨྱོས་བཏབ་བཞིན་དུ་ཕྱོགས་ཀུན་འཁྱམས། །དེར་མཐུན་པའི་རྐྱེན་སྦྱོར་ཉུང་ཟད་
ཙམ༑ །རྐྱེན་རབ་འཇིགས་འགོག་བྱེད་རྣམ་པ་མང༌། །རང་གབ་ན་མ་ཐུས་འགྲོ་མི་འགབ། །ཅི་བྱས་ཀྱང་མ་ཆོག་སྡུག་རེ་བསྔལ། །དེ་འོན་ཀྱང་སྐྱིད་སྡུག་ཅི་འོང་ཤོག ལུས་སྲོག་ལ་མི་

།ལྟོས་གདེངས་བཅས་ནས། །དུས་རིམ་དང་རྒྱལ་ཁམས་བདེ་ཐབས་རྣམས། །སྐད་ཅིག་ཀྱང་མ་གཡེལ་བསྒྲུབས་ན་ཡང༌། །སྤྱིའི་ལས་དང་ལྷག་ཏུ་བདག་ཁོ་༄༅།
༴ ན༑ །ནུས་ཆུང་ཞིང་བསོད་ནམས་ཞན་དབང་གིས། །རྟེན་འབྲེལ་ནི་འབྲིང་གི་ཐ་མར་ཟད། །ཕན་དགོས་ཆད་ཚོགས་ཀྱང་དེ་དེར་མཚུངས། །ཇི་ལྟར་ཡང་ཡི་ཆད་བློ་ཆུང་རིགས། །གཏན་
མ་བགྱིས་ཅི་ལྕོགས་འབད་པ་དེས། །མ་ཚོར་བ་རྒྱབ་ནས་དྲོ་བའི་གོས། །ཁྱེད་བསྟན་འགྲོར་གཡོགས་པ་གཟིགས་ལགས་གྲང་། །སྔོན་སྤྲེལ་ནས་ཆུ་ཡོས་ལོ་འདི་བར། །དུས་མཆོད་ཆོག་
འཆམས་དབང་བགྱིས་པའི་སར། །རྩོད་འཁྲུགས་ཞི་ནད་དཀོན་ལོ་ལེགས་སོགས། །བདེ་སྐྱིད་པའི་དངོས་སྣང་དགོངས་མཆིས་སམ། །ཕྱི་སྤྲོས་བཅས་གཡེང་བར་མ་ཤོར་བའི། །སེམས་
མོས་གུས་སྙིང་རྗེ་གཏིང་ནས་བསྐྱེད། །ངག་གསོལ་འདེབས་སྨོན་ལམ་རྒྱ་ཆེར་བཏབ། །ལུས་དལ་མེད་གཞན་དོན་མ་ལུས་བསྒྲུབ། །འབྲེལ་ཐོག་ཚད་རྣམ་དཀར་ས་བོན་བསྐྲུན། །སྡིག་
ཕུང་བྱེད་ལས་ལྡོག་དགེ་ལ་བཀོད། །ཛཔ་སྙིང་པོ་བཟླ་སོགས་ནན་ཏན་བསྐུལ། །གཞན་དོན་གྱི་ཕྲིན་ལས་ཕྲན་ཙམ་འགྲུབ། །རྗེས་སྒྲུབ་པ་ཆེན་པོ་མདོ་ཙམ་ཚར། །དེའི་དུས་རྟེན་ཡང་མཐར་

སོང་དབང་གིས། །ཕྱིས་བདེ་བར་དཀའ་ཡང་བྱ་ཐབས་བྲལ། །ངོས་བསམ་སྦྱོར་ཆ་ནས་འགྱོད་དགོས་ཆུང་། །རང་སྐལ་པར་བབ་པའི་འབུམ་ལྔ་གྲུབ། །མཆོད་སྒྲུབ་པའི་གྲངས་ཚང་ལས་
ཞཱི ཟིན་ཕྱིར། །ད་དུས་ཀྱི་གནས་སྐབས་ཅི་འདྲ་ཡང་། །བློ་ལས་མེད་འཁོད་ཀྱང་ཆོག་ཆོག་འདྲ། །བདག་མི་ཆུང་བན་རྐྱང་འཁོས་མེད་ཀྱིས། །ཡོ་འགྲམ་པའི་དུས་འདིར་ཕན་རློམ་པ། །རི་
འཛུབ་མོས་ཕུལ་ལྟར་དོན་མེད་ཅིང༌། །རང་ངལ་སྡུག་ཉོ་བར་ཟད་འདྲ་ཡང༌། །བསྟན་འགྲོ་ཀུན་སྙིང་ལ་རབ་གཟེར་བའི། །མཆོག་ལྷག་བསམ་ནམ་ཡང་གཏོང་མ་བཟོད། །དེང་མཐའ་
དབུས་ཕྱོགས་མཚམས་ཐམས་ཅད་པའི། །གཞི་བདག་དང་འདྲེ་སྲིན་གཟུགས་མེད་ཚོགས། །ཉམས་འཁྲུགས་རྩོད་ཡུལ་འབུད་འཕོ་སྐྱས་དང༌། །གཞན་དབང་ཤོར་གནོད་འཚེ་ལ་སོགས་
པ༑ །མི་བདེ་བ་སྣ་ཚོགས་མི་སྲིད་མེད། །དེ་མཐོང་བས་ཡི་མུག་མཆི་མ་ཤོར། །དམན་བདག་ལ་ནུས་སྟོབས་མ་མཆིས་རུང་། །མཐོ་སྡེ་བརྒྱད་ཆེན་པོ་ནས་བཟུང་སྟེ། །དམའ་འབྱུང་པོ་
ཕྲ་མོ་ཡན་ཆོད་པ། །མགོན་པདྨ་ཐོད་ཕྲེང་རྩལ་གྱི་བྲན། །བཀའ་རྡོ་རྗེའི་དམ་ལས་མི་འདའ་ཕྱིར། །དེར་གསོལ་འདེབས་བདེན་ཚིག་ཕྲིན་བཅོལ་ན། །སྐབས་འགའ་ཙམ་ཕན་པའི་ཚུལ་མཐོང་༔

ཟླ༄༅། །ནས། །རི་གཉན་དགུ་འགྲིམ་པར་འདུན་པ་ལགས། །ཕྲན་སྔོན་སྦྱངས་ད་བརྩོན་སྟོབས་ཞན་ཀྱང༌། །གཏན་སྐྱབས་གཅིག་གུ་རུའི་བྱིན་རླབས་མཐུས། །སེམས
1/1/01
༴ གནས་ལུགས་ལོ་བཞིའི་དུས་ནས་རྟོགས། །གཤིས་དེ་ལས་འགྱུར་བ་མ་མཆིས་རུང་། །ཆོས་དབུ་མ་ཕྱག་རྫོགས་ཞི་གཅོད་དང༌། །ལམ་འབྲས་བུ་བསྲེ་སྙན་སྦྱོར་དྲུག་སོགས། །བོད་གྲུབ་
མཐའ་ཀུན་གྱི་ཁྲིད་རིམ་ཚོགས། །གནད་ཟབ་དགུ་ཉམས་བླང་རྩལ་སྦྱངས་པས། །ད་འཁོར་འདས་མཉམ་ཉིད་ཀློང་དུ་གྲོལ། །སྣང་སྲིད་པ་སེམས་སུ་ཐག་ཆོད་པར། །ལྷ་འདྲེར་འཛིན་ཁུ་
འཕྲིག་རེ་དོགས་སྙེམས། །གཞི་མ་གྲུབ་གཅོད་བྱའི་ཡུལ་མ་དམིགས། །ལམ་བོགས་འདོན་གཉན་ས་འགྲིམ་པའི་ཚུལ། །གཅོད་རོ་སྙོམས་སོགས་ནས་མང་བཤད་མོད། །ང་ནམ་མཁའ་ལྟ་
བུའི་རྣལ་འབྱོར་ལ། །དེ་ཀུན་གྱི་བློས་བྱས་དབྱིངས་སུ་ཐིམ། །དེ་ལྟར་གྱི་ལྟ་སྒོམ་མངོན་མཐོ་ཡང༌། །མདངས་ཀུན་རྫོབ་ཁྱད་དུ་མི་གསོད་པས། གཉིས་མེད་ཀྱང་གཉིས་སུ་ལྟར་སྣང་
རིང
བ༑ །ཁོང་གཟུགས་མེད་རྗེས་འཛིན་སྤྱོད་པ་སྐྱོངས། །དེར་དྲག་གཅོད་དམིགས་འདུལ་བྱ་བ་མིན། །འདྲེ་རང་རྒྱུད་འདུལ་བ་ཁོ་བོའི་ལས། །ཟིལ་གནོན་གྱི་ཆེ་རྔམ་དགོས་པ་མེད། །ལས་མོ་

ཉོན་མོངས་ཟིལ་གྱིས་གནོན་པར་བརྩོན། །དབང་བསྡུས་ཀྱི་འདོད་འདུན་ཅི་རང་བྱེད། །རང་སྣང་བ་དབང་དུ་འདུས་ན་ཆོག །ཧཱུཾ་ཕཊ་ཀྱི་ང་རོ་བསྒྲགས་མི་འདོད། །ཞི་བདེན་སྨོན་དག་རྫོགས་
སྨྲ་བ་ཡིན། །ཚེ་གཅིག་གིས་མངོན་པར་འཚང་རྒྱ་བ། །མཆོག་བླ་མེད་དངོས་གྲུབ་དམ་པ་ཡང་། །ཆོས་མོས་གུས་གསོལ་འདེབས་ཁོ་ནས་འབྱུང་། །ཐུན་མོང་གི་ལས་ཕྲན་ལྟ་ཅི་སྨོས།
དོན་དེ་ཕྱིར་དཀོན་མཆོག་རྩ་བ་གསུམ། །ཀུན་འདུས་གཟུགས་དྲི་མེད་མཚོ་སྐྱེས་རྗེར། །བློ་རྩེ་གཅིག་གདུང་བས་གསོལ་འདེབས་ཤིང་། །གསང་གསུམ་གྱི་བྱིན་རླབས་རབ་ཏུ་དབབ།
རང་སྒོ་གསུམ་ལྷ་སྔགས་ཡེ་ཤེས་སུ། །གདོད་དག་པའི་འཊོར་ལོའི་དཔའ་གདེངས་ཀྱིས། །བཀའ་རབ་བརྗིད་རྡོ་རྗེའི་དམ་ཚིག་བསྒྲགས། །གཏད་གཉེར་གྱི་ཕྲིན་ལས་བཅོལ་བར་བྱ།
ཤས་མི་བཟོད་སྙིང་རྗེས་ཀུན་བསླང་ནས། །ཏིང་འཛིན་གྱི་མཆོད་སྦྱིན་མི་ཟད་འགྱེད། །འཕྲལ་མི་མཐུན་རྐྱེན་ཞི་བདེ་སྐྱིད་ལྡན། །ཡུན་ལེགས་པའི་སྨོན་ལམ་ཡང་དག་འདེབས། །ལས་རྐྱེན་
ཚོགས་དུས་སྨིན་བཟློག་དཀའ་ལ། · །བདག་མཐུ་སྟོབས་ནུས་པའི་རྩལ་ཞེན་ཕྱིར། །ཕན་སྟོབས་ཀྱི་དངོས་པོ་རྒྱ་ཆུང་ཡང་། །ས་ཁོལ་བུ་འགའ་ལ་ཅུང་རེ་ཕན། །སྣང་སྲིད་པར་དབང་མཛད་

།སྐྱེས་ཆེན་སྟོབས། །མཁར་ཉི་ཤར་ཀུན་གསལ་ཡོངས་དང་མཚུངས། །དམན་ཁོ་བོ་སྒྲོན་མེ་འབར་བ་འདྲ། །གར་སོང་དང་གར་བསྡད་སྣང་བ་ཙམ། །གཞན་༄༅།
࿐ ཕན་སྟོབས་ཆུང་ལ་རང་ངལ་བ། །འདི་བཞག་ནས་སོ་གསོད་ལྐོག་ཉལ་ཞིག །བརྟེན་སྤྲོ་ཡང་ཞི་བདེར་གནས་མ་བཟོད། །མི་རེ་རེར་ཕན་པའང་དང་ལེན་འོས། །ཚེ་འདི་སྣང་ལོག་ཕྱོགས
ནས་དཔྱད་ནས། །རང་ལྟོས་བཅས་ཕྱོགས་རེའི་ཕན་བསྒྲབས་ལས། །ཕྱོགས་མེད་ཀྱི་ཁག་གཉེར་མ་མཆིས་པའི། །ཐབས་གཡོ་སྒྲ་ཅི་ཡང་བྱར་ཡོད་ཀྱང༌། །འོ་སྐོལ་གྱི་སྟོན་པའི་རིང་
ལུགས་འདིར། །གཞན་ཕན་བྱེད་ཐེག་ཆེན་ལམ་གཙོར་གསུངས། །དེ་ལག་ཏུ་མི་ལེན་ཐབས་ཅི་ཞིག །ཚེ་གཏན་དོན་ཆོས་ཤིག་ནམ་ཡང་གཅེས། །དགྲ་གཉེན་དང་བར་མ་རིས་མེད་
འགྲོ༑ །མ་དྲིན་ཅན་ཤེས་པའི་ལྷག་བསམ་གྱིས། །སྒོ་གར་ནས་ཕན་པ་སྒྲུབ་པ་འདི། །རྒྱལ་ཁམས་ཀྱི་སྤྱི་གཡོག་ནག་པོར་འདུག །བདག་རྒྱུས་མེད་རྣམས་ལ་ཇི་མི་སྙམ། །རྒྱུས་ཡོད་
ཀྱང་ཕྱོགས་རིས་འཛིན་སྟངས་མཛད། །སྤྲང་ཁོ་བོ་རིས་བྲལ་ཐམས་ཅད་པར། །ཉེར་མཁོ་ཞིང་གཅེས་པར་དགོངས་པ་ཉུང༌། །གཞན་ལེགས་ཉེས་ཇི་ལྟར་གཟིགས་ཀྱང་འདྲ། །ལས་བྱམས་

སྡང་ཕན་གནོད་ཅི་གནང་རུང༌། །བཟང་ངན་གྱི་འབྲེལ་པ་ཐོགས་ཚད་ཀུན། །ཞིང་པདྨ་འོད་དུ་ཚོགས་པར་སྨོན། །ཟག་མེད་བཅས་མངོན་པར་ཤེས་ལྡན་པས། །ལྷ་གཞི་བདག་ཚོགས་ཀུན་
དདཔ་ལྡན། །ལས་ཅི་བསྐོ་ཕྲིན་ལས་མི་གཡེལ་སྒྲུབ། །འདི་རང་གཞན་འཕྲལ་ཡུན་གཏད་སོ་ལེགས། ༈ ཀྱི་སངས་རྒྱས་རྒྱལ་པོ་པདྨ་འབྱུང་། །ཁྱེད་རྒྱལ་སྲས་ཀུན་གྱིས་ལུང་དུ་
བསྟན༑ །ཐུགས་རྗེ་དང་མཐུ་སྟོབས་གཅིག་ཏུ་སྤུངས། །དུས་གསུམ་གྱི་འགྲོ་བའི་མགོན་དུ་གྲུབ། །སྙིགས་དུས་ཀྱི་འདྲེན་པར་དབང་ཡང་བསྐུར། །བདུད་མ་རུངས་ཚོགས་ཀྱི་གཉེན་པོར་
བསྐོས༑ །མཐའ་མི་བསྲུན་བསྟན་འགྲོ་འདུལ་བར་བསྔགས། །བོད་ཉམ་ཐག་སྐྱོང་བར་ཞལ་བཞེས་བཞིན། །མཐའ་བྲལ་གྱི་འཇིག་རྟེན་སྤྲུལ་པས་བཀང༌། །འགྲོ་རིགས་དྲུག་གང་འདུལ་
རོལ་པས་འདུལ། །རྒྱ་གར་ནག་སོག་བོད་ཡུལ་ལ་སོགས། །ལྷོ་འཛམ་བུ་གླིང་ཀུན་བྱིན་གྱིས་བརླབས། །དུས་གསུམ་གྱི་གནས་སྐབས་ཀུན་མཁྱེན་པས། །སའི་གནད་བཅོས་འདྲེ་སྲིན་
གདུག་པ་བཏུལ། །སྣང་སྲིད་དགུ་གཟུགས་མེད་དམ་ལ་བཏགས། །གཟུགས་ཅན་རྣམས་བདེ་ཐབས་སྣ་ཚོགས་སྤེལ། །བསྟན་འཛིན་སྐྱོང་སྤེལ་ཞིང་བསྲུང་བ་ལ། །ལས་རྣམ་བཞིའི་ཕྲིན་g

༄༅། །ལས་ཐོགས་མེད་བསྟན། །དུས་གསུམ་གྱི་གདུལ་བྱ་འདུལ་བྱེད་པའི། །ཆོས་ཀྱི་ཚུལ་མཐའ་ཡས་སྒོ་འཕར་ཕྱེ། །དུས་ཡང་མཐར་སེམས་ཅན་ལས་ངན་
༴ སྨིན༑ །ལྷ་གཞན་གྱི་ཐུགས་རྗེ་མཐུ་དཔུང་སྡུག །ཆོས་སྤྱི་ཡི་བྱིན་རླབས་དད་པ་ཡལ། །ངན་གནོད་བྱེད་མཐའ་དག་དར་སྐབས་འདིར། །ཆེད་དགོངས་ནས་ཕྲ་ཞིབ་ལུང་གསལ་བསྟན།
གནས་རྟེན་ཆོས་ནོར་གཏེར་དཔག་མེད་སྦས།ྋ །གདོན་བྱེད་ཀྱི་སྤྲུལ་པ་ཡང་སྤྲུལ་འགྱེད། །རྐྱེན་ཕྱི་ནང་གསང་བ་ཟློག་ཅིང་སྒྱུར། །ལེགས་ཚོགས་ཀྱི་མཐུན་རྐྱེན་མི་ཟད་པས། །རྣམ་མང་གི་
སྡུག་བསྔལ་དུས་སུ་གཞོམ། །ཕན་བདེ་བའི་དངོས་ཀུན་རིམ་པས་སྤེལ། །ཡོངས་རྫོགས་ཀྱི་བསྟན་པ་རྒྱས་པར་མཛད། ྋ།མཐར་ཐུག་པའི་གནས་སྐབས་ཉིད་ནའང་། །སྦས་ཡུལ་དུ་བསྒྲོད་
པས་བདེ་ཐབས་བསྟན། །མཐར་མི་རྣམས་ཟད་རྗེས་སྤེལ་ཐབས་ཀྱིས། །རྒྱལ་ཕྱི་མའི་དུས་བསྟན་འབྱུང་འགྱུར་སོགས། །བསྐལ་བཟང་པོའི་སངས་རྒྱས་མ་ལུས་པའི། །བསྟན་ཕྲིན་ལས་
ཡོངས་རྫོགས་སྐྱོང་བ་ནས། །འཁོར་ཇི་སྲིད་འགྲོ་དོན་མཛད་འདི་འདྲ། །རྒྱལ་རབ་འབྱམས་སུས་ཀྱངནུ ས་མ་ཡིན། །མཆོག་བཀའ་དྲིན་འཁོར་མེད་དེ་ལྟ་ནའང་། །དྲིན་ཤེས་པའི་བློ་གཏད་

གསོལ་འདེབས་ཉུང༌། །བུ་བསམ་མེད་མ་ལ་གཤེ་འདྲ་མང༌། །བདག་བཀའ་དྲིན་ཤེས་པས་སླར་གསོལ་འདེབས། །མགོན་ཁྱེད་ཀྱི་ཐུགས་རྗེ་ཚད་བཟུང་བྲལ། །ཐབས་མཛད་ཕྲིན་འབྱམས་
ཀླས་དེ་ལྟ་ནའང་། །དུས་ད་ནི་སྙིགས་མའི་མཐའ་ལ་ཟིན། །འགྲོ་བསོད་ནམས་ཆུ་བོ་སྐེམ་ལ་ཐུག །དཔལ་རྒྱལ་བསྟན་ཉིན་བྱེད་ནུབ་རིར་གཞིལ། །ལས་རྐྱེན་དྲག་མུན་པ་འཐིབ་ལ་ཉེ།
ལྷ་དཀར་ཕྱོགས་སྐྱོང་བའི་མཐུ་རྩལ་ཉམས། །བདུད་ནག་པོའི་ཕྱོགས་ཀྱི་ཟ་ཁ་དར། །སྔོན་བོད་ཡུལ་ས་རྣམས་མ་ལུས་པ། །ཞབས་རྫུ་འཕྲུལ་བསྒྲོད་པས་ལེགས་བཅག་ནས། །ཀུན་དགྲ་
མནན་སྐྱོན་བཅོས་བཟང་སྟོབས་སྤེལ། །གཞི་མ་ལུས་བྱིན་གྱིས་བརླབས་པར་མཛད། །སླར་བཅོས་བསྒྱུར་དགོས་པ་དེ་དང་དེར། །ལུང་གསལ་བསྟན་སྔོན་བྱུང་ད་འབྱུང་མོད། །དེ་སྒྲུབ་
མཛད་བརྒྱ་ལམ་རེས་འགའ་ཙམ། །འགལ་ལོག་བསྒྱུར་ཤུགས་ཀྱིས་མང་བས་ན། །སྲིན་ལུས་གཟུགས་མེ་བཙའ་འགའ་ཡང་ཉམས། །གནད་བཅོས་རྣམས་ཕལ་ཆེར་དྲལ་ཙིང་
ཞིག །བཅུད་དཔལ་གཡང་ཐམས་ཅད་མར་ལ་འགྲིབ།ྋ །ས་གཡོ་འགུལ་ཡོ་འཁྱམས་ཇི་མང་ཁྱབ། །འདྲེ་མ་རུངས་མནན་པ་ཕལ་ཆེར་ཐོན། །མཐའ་ཕྱོགས་མཚམས་སོ་ཀ་གནོན་བྱེད་

།འཐོར། །འགོང་སྲི་རིགས་ཕུང་བྱེད་ཡན་པོར་རྒྱུགས། །དེས་མཐོ་དམན་འབྲིང་པོ་མི་མཐུན་མང་། །ཕྱི་མཐའ་མི་རྡོལ་བའི་ཉེར་བསྡོགས་ཤོམས། །ནང་རྒྱལ་༄ ༅།
ཁམས་འཁྲུགས་རྩོད་ཟི་ལོང་ངེ་། །སྤུན་ཕུ་ནུ་དཔོན་སློབ་ཁྱིམ་ཚང་འཛིང༌། ྋ །བོད་སིལ་བུར་འགྲོ་ལའང་མི་རིང་འདྲ། །གནས་རི་བྲག་སྔ་མ་ཐམས་ཅད་ཉམས། །གསར་སྒོ་འབྱེད་ལེགས་
པའི་རྟེན་འབྱུང་དཀའ། །བདུད་སྤྲུལ་དང་ཟོབ་པོ་རྣམ་མང་པོས། །བཟོ་བཅོས་བསྒྱུར་ཉམས་བྱས་བསླ་བས་བསླད། །གཏེར་ཚད་ལྡན་འབྱིན་ལ་བར་ཆད་ཆེ། །མཆོག་སྐྱེས་བུ་རྣམས་ལ་སྡང་
འཚེ་མང༌།ྋ །གཏེར་ལོག་བརྫུན་མཁན་རྣམས་ཕོ་ཟོ་མཐོ། །ཁ་ཐུར་དུ་བལྟས་ནས་ཁྲིད་འགྲོ་མང༌། །རྟེན་གཙུག་ལག་རྙིང་མའི་རབ་གནས་ཉམས། །གསར་རང་འདོད་སྤེལ་བ་གནད་མི་
འགྲོ༑ །རྒྱལ་འགོང་དང་དམ་སྲིས་བདག་བཟུང་བས། །ཁེ་ཆུང་ལ་ཉན་ཆེ་འགའ་ཡང་སྣང་། །ཡུལ་འབྱུང་བའི་བཅུད་སྟོབས་རིམ་གྱིས་བྲི། །འབྱུང་ལྔ་པོའི་ལྷ་བདུད་ཕྱི་མ་རྒྱལ། །རླུང་
ཆེར་འཚུབས་མེ་ཆུ་ས་ཐན་གྱིས། །གནོད་བྱེད་པའི་འབྱུང་བ་དགྲ་རུ་ལངས། །ལྷ་དུས་བཞིའི་བདག་མོ་ཉམས་ཤིང་འཁྲུགས། །དུས་ནམ་ཟླ་ཚ་གྲང་མི་སྙོམ་ལོག །རྩ་ལྗོན་ཤིང་ལོ་ཏོག་

འབྲས་བུ་སོགས། །སྐྱེ་མི་ལེགས་དགྲ་སྡང་དབུལ་ཕོངས་ཆེ། །གནམ་གཟའ་ཁྲོས་གདོང་ཐུག་ཕོག་འགྱེལ་མང་། །བར་སྡེ་བརྒྱད་འཁྲུགས་པའི་ཁ་རླངས་ཁྱབ། །གཉན་དམར་ནག་མི་རུང་
དགུ་རུ་བརྫུ། །སྲིན་བརླག་བྱེད་ནག་པོ་རྣམས་དང་སྡེབས། །ནད་མི་སྲིད་ཧུར་ཐུམ་སྣ་ཚོགས་འགྱེད། །ཡུལ་ཕུང་བྱེད་སོ་སོས་ལམ་སྣ་འདྲེན། །སྲིད་གདོན་ཆེན་མ་མོས་ཁྲག་ཕྲུ་
འཐོར༑ །རྒྱ་མཐའ་འདྲེ་སྣ་མང་ཁྲག་བྲོ་འཁྲབས། །གོད་འདྲེ་གདོན་ཤ་ཡི་རི་བོ་སྤུངས། །འོག་ས་བདག་ཀླུ་འཁྲུག་ནད་རྣམས་ལྡང༌། །སྤྱི་ཁོལ་བུའི་རྒྱལ་ཁམས་མི་ནོར་རྣམས། །དལ་
ཡམས་ནད་ཚོགས་ཀྱི་འཚེ་བས་སྡུད། །འགོང་དམ་སྲི་རྒྱལ་པོས་མཐའ་དབུས་དཀྲུགས། །ཆེན་པོ་རྣམས་འཁྲུགས་པའི་འདུན་ཐབས་སྤེལ། །ཕྱོགས་མི་བདེ་མཚོན་གྱི་འཁོར་ལོ་བསྐོར།
འབངས་རང་གཞན་མ་ལུས་དམྱལ་ཐག་གཅོད། །སྐྱེ་བོ་ཀུན་ཡ་རབས་སྤྱོད་པ་འགྲིབ། །རྐུ་འཕྲོག་དང་སྲོག་གཅོད་དམག་ཇག་སོགས། །སྡིག་མི་དགེའི་མཚམས་མེད་ལས་ལ་སྤྱོད།
འདི་ཕྱི་གཏན་མེད་སྡུག་ལས་བསྔལ། །ཆོས་འདུལ་བའི་ཁང་བཟང་འཆལ་པས་བཤིག །མཆོག་བྱང་སེམས་ཆགས་སྡང་འབར་བས་བསྲེག །གསང་རྡོ་རྗེ་ཐེག་པ་གསར་རྙིང་བསྟན།

༄༅། །ཚུལ་མ་ཡིན་ལོག་པར་སྤྱད་པས་རྨས། །རིས་མེད་པའི་གྲུབ་མཐའ་ཐ་དད་རྣམས། །ནང་ཆོས་ལ་བརྟེན་པའི་ཉེས་པ་བསོག །ཆོས་དར་ཡང་ཐོས་བསམ་སྒོམ་
སྒྲུབ་ཀྱིས། །ཉམས་བཞེས་པ་ཉུང་བས་སྙིང་པོས་སྟོང༌། །ཚིག་ཐོས་པར་སྦྱངས་རྣམས་ཐུགས་རྒྱུད་རེངས། །ཐོས་མེད་ཀྱི་བླུན་སྒོམ་ཟོབ་བརྫུ་ཆེ། །ཀུན་ཚེ་འདིའི་སྣང་ཤས་གཙོ་བོར་
བཞེས༑ །དཀོར་ཟང་ཟིང་རྙེད་འཚོལ་གནང་བས་བྲེལ། །སྐྱོན་འདི་རིགས་བརྗོད་ན་མང་མོད་དེ། ྋ།གཞན་ཐུགས་ཕོག་རང་གི་དག་སྣང་གནོད། །དོན་གཞན་སྐྱོན་མ་ཡིན་རང་ཉིད་ཀྱི།
རྒྱུད་མ་དག་ལོག་པའི་མཐོང་ཚུལ་ཡིན། །ཁྱོད་ཐ་སྙད་རིག་པར་སྦྱངས་སྦྱངས་རྣམས། །ཚིག་ལོ་མ་དོན་གྱི་འབྲས་བུས་དབེན། །བོད་གྲུབ་མཐའ་ཀུན་གྱི་ཆོས་མང་ཐོབ། །ལས་ཅི་ཡང་
བྱས་ལ་གང་མ་ཟིན། །སྒོམ་སྒྲུབ་པ་རྣམ་གཡེང་རླུང་གིས་ཁྱེར། །བློ་ངན་དྲེད་ཐ་མལ་ནག་པོ་ལ། །མིང་བླ་མར་བཏགས་ནས་གཞན་མགོ་བསྐོར།ྋ།སྐྱོན་གོང་བུ་བསམ་བརླག་ཁྱོད་ཀ་
༴ ཉིད༑ །དཔལ་རྒྱལ་བསྟན་སྒྲུབ་ལུང་དུས་བཟང་ཡོལ། །རྟག་ཙམ་ཞིག་འཛིན་པའི་དུས་ལ་སླེབ། །རྟགས་འདི་ཡང་རྙེད་པར་དཀའ་ན་ཡང་། །ཆས་ཡ་མ་ཟུང་བྱེད་བོར་ལ་ཉེ། །ཀྱེ་མ་ཧུད་

དུས་ངན་འདི་འདྲས་ཟིན། །སྤྱི་ཕལ་དང་ཁྱད་པར་དམན་བདག་ཉིད། ། ཨ་རེ་སྡུག་སྐྱེ་དུས་ངན་པ་ལ། །ཡི་རེ་མུག་འདི་ཕྱིར་ཕམ་པ་ལ། །སྦྱངས་ལས་འཕྲོ་ཅན་རྣམས་ཅི་མཛད་དགེ
ལས་ངན་པ་བདག་དང་བདག་འདྲ་རྣམས། །སྐྱབས་ཁྱེད་ཀྱི་ཐུགས་རྗེས་མ་བསྐྱངས་ན། །གཞན་རེ་ས་མ་མཆིས་བརྩེ་བས་གཟིགས། །དུས་ལྔ་བརྒྱ་ཐ་མར་དགོངས་པ་དང༌། །བོད་སྡུག་
རེས་བབ་དུས་སྐྱོང་བ་དང༌། །ཉོན་མོངས་ཅན་གདུལ་དཀའི་འགྲོ་འདུལ་བ། །གསུང་རྡོ་རྗེས་ཞལ་བཞེས་དམ་བཅས་མོད། །དེང་དུས་ངན་རྟགས་ནི་ཐམས་ཅད་ཚང་། །བསྟན་འགྲོ་རྣམས་
བདེ་བའི་གོ་སྐབས་བྲལ། །བདག་སོགས་ཀྱི་ཉོན་མོངས་བྱོལ་ཉོག་སྤྱོད། །ད་དུས་འདི་མ་ཡིན་ནམ་ཞིག་ལགས། །སྙིགས་མའི་མཐར་ནང་རེ་དགོང་རེ་དགོངས། །ཚེས་ཁྱད་པར་ཅན་ལ་
དངོས་སུ་བྱོན། །དད་ཅན་རྣམས་གང་འདུལ་སྤྲུལ་པས་འདྲེན། །སྟོབས་ཕྲིན་ལས་བླ་མེད་དེ་ལྟ་ནའང་། །ངེད་མ་རིག་ལོང་བས་མཇལ་མ་གྱུར། །ལས་སྒྲིབ་ཅན་སྐལ་ཆད་ནག་པོར་
གྱུར༑ །འདི་བྱམས་བརྩེའི་ཐུགས་ཀྱིས་བཟོད་ལགས་སམ། །ཉམ་རབ་ཐག་སྙིང་རེ་མི་རྗེའ མ། །བུ་ན་བ་མ་ཡིས་སྒེར་བརྩེ་བཞིན། །ལས་མི་བཟད་སྡུག་བསྔལ་རང་བཞིན་ཅན། །མར་

།ངན་སོང་གཏིང་རྡོ་བདག་ཅག་རྣམས། །ཆེད་སྐྱོང་བའི་མཐུ་སྟོབས་བསྐྱེད་དུ་གསོལ། །སྔོན་ལོག་ལྟ་སྡིག་སྤྱོད་མི་དང་ནི། །འདྲེ་བདུད་སོགས་མ་རུངས་འདུལ་
༈ མཛད་ལ། །ཐོགས་མེད་ཀྱི་རྫུ་འཕྲུལ་རྩལ་མངའ་བས། །དེ་ད་ཡང་ཆེར་སྤྲགས་དུས་ལ་བབས། །བསྟན་འགྲོ་བ་སྤྱི་དང་བྱེ་བྲག་ལ། །གནོད་བྱེད་ཀྱི་དགྲ་དང་བགེགས་ཚོགས་ཀུན།
དུས་མི་ཡོལ་རང་རང་ས་ནས་བཟློག” །དགེ་ལེགས་ཀྱི་དངོས་པོ་ད~ ལ་མཛོད། །བཟློག་མེད་པའི་དུས་མཐར་ཕྱིན་པ་ན། །ཡུལ་དམ་པ་པདྨོ་བཀོད་ལ་སོགས། །ཕྱོགས་སྟོད་སྨད་ལྷོ་བྱང་སྣ་
བཅུ་གསུམ་
ཚོགས་པའི། །ས་སྦས་ཡུལ་ཆེ་ཕྲ་མང་པོ་འབྱེད། །དེ་རྣམས་སུ་སྐལ་ལྡན་བསྒྲོད་པ་ན། །གནས་སྐབས་སུ་བདེ་ཞིང་ཕྱི་མ་ལེགས། །དེའི་ཐབས་ཚུལ་ཅི་ཡང་བསྟན་ཟིན་ཀྱང༌། །ལོ་
འགའ་ཙམ་དུས་བབས་མིན་ནམ་སྙམ། །ད་དུང་ཞིག་སྤྱི་སྒོར་བསྟན་མ་རྫོགས། །བསྟན་འཇུག་སྐྱོང་དགོས་པ་དེ་དང་དེར། །རྐྱེན་གློ་བུར་འཚེ་བས་མི་གཞོམ་པར། །ཚད་ཇི་བཞིན་གནས་
རྫོགས་ཉིད་དུ་མཛོད། །མཐར་ལྷ་ཡུལ་ས་ལ་རབ་འཕོས་པའི། །གནས་སྦས་ཡུལ་མཐའ་དག་ཡངས་པོར་བྱེ། །ཡུལ་བྷོ་ཊའི་རྣམ་མང་མ་ལུས་པ། །བདེ་སྐྱིད་ཀྱི་ངལ་འཚོ་བརྟེན་པར་

གསོལ༑ །འཇིག་རྟེན་གྱི་སྣང་ཤས་ངན་ངོན་དེར། །བློ་བག་ཆགས་ངན་པས་འཆིང་སྡོད་པ། །འོད་གཟུགས་ཆགས་ཕྱེ་ལེབ་མེར་མཆོང་འདྲ། །ཚེ་འདི་ཕྱི་གཏན་སྡུག་མ་ཉོ་བར། །གསོད་
བྱེད་ཀྱི་སྲིན་པོ་གཅན་གཟན་ལ། །བྲོས་ཅི་ཐར་ལས་གཞན་བྱར་མེད་བཞིན། །མཐའ་ལོག་པའི་དུས་ཀྱི་དམྱལ་བ་ལས། །རྒྱངས་བཅད་བྲོས་སྦས་ཡུལ་བདེ་བར་སྙོགས། །དེར་འཁྲུག་རྩོད་
མུ་གེའི་སྒྲ་མི་གྲགས། །ནོར་བཟའ་བཏུང་སོགས་ཀྱི་ཕོངས་པ་བྲལ། །ནད་ཉུང་ལ་ཚེ་རིང་ལུས་ཁམས་གསལ། །གནས་སྐབས་ཀྱི་བདེ་བ་ཕུན་སུམ་ཚོགས། །མགོན་པདྨ་འབྱུང་གནས་རྩ་
གསུམ་ལྷས། །རྒྱུན་རྟག་པར་སྐྱོང་ཞིང་བྱིན་གྱིས་རློབས། །རང་སྐལ་གྱི་དངོས་གྲུབ་ཆར་ལྟར་འབེབས། །ནམ་འཆི་ཚེ་དག་ཞིང་ལམ་སྣ་འདྲེན། །ཨེ་མ་ཧོ་འདི་སྐྱིད་ཕྱི་མ་བདེ། །ས་དེ་
འདྲར་འགྲོ་རྣམས་སྐལ་པ་བཟང༌། །ཞིང་དེ་རུ་འདུག་རྣམས་བསོད་ནམས་ཆེ། །བདེ་ལེགས་པའི་རང་བཞིན་ཉམས་རེ་དགའ། །ཁྱེད་སྤྲུལ་པའི་སྐྱེས་མཆོག་ཆེ་རྣམས་ཀྱིས། །གནས་སྔོན་
ཉུལ་ད་ཡང་འབྱོན་ཞེས་གྲགས། །བོད་འབངས་རྣམས་བདེ་བར་འཁྲིད་ནུས་ན། །རྗེས་ཡི་རང་མོས་པའི་གུས་ཕྱག་འཚལ། །དེ་འོན་ཀྱང་སྐལ་ཆད་བདག་ཉིད་ནི། །དུས་རེ་ཞིག་སྦས་པའི་

༄༅། །ཡུལ་མི་མོས། །རྒྱལ་ཐུབ་པ་ཆེན་པོའི་བསྟན་ཞབས་འདིར། །མཐའ་ཇི་སྲིད་དཀའ་ཡང་སྐྱོང་བར་འདུན། །བདག་སྙིགས་མའི་བསྟན་འགྲོར་ཕན་སྲིད་ན། །ཚེ་
࿐ ཡུན་དུ་གནས་པར་བྱིན་གྱིས་རློབས། །ཕན་མི་འབྱུང་ལུས་འདི་བོར་ན་དགའ། །ཕ་ཨོ་རྒྱན་དངོས་དྲུང་བསྙེགས་པར་འདོད། །ང་དེ་ཕྱིར་ཚེ་ལ་རིང་ཐུང་མེད། །ཡུན་འཚོ་ན་རང་ནུས་ཅི་ཡོད་
ཀྱིས༑ །བསྟན་འགྲོ་བའི་དོན་ཀུན་ཅི་འགྲུབ་བྱེད། ྋ།འཕྲལ་ཤི་རུང་མི་འགྱོད་བློ་རེ་བདེ། །གནས་ཕུན་ཚོགས་རྔ་ཡབ་པདྨ་འོད། །དུས་ཁྱད་པར་རྟག་པའི་རང་བཞིན་ཅན། །སྟོན་བླ་མེད་མ་
ཧཱ་གུ་རུ་རྗེ། །འཁོར་དག་པ་རིག་འཛིན་མཁའ་འགྲོའི་ཚོགས།ྋ།ཆོས་རྨད་བྱུང་ཐེག་དགུའི་ཡང་རྩེ་རྒྱལ། །ཚུལ་དེ་ལྟར་མཐར་ཐུག་མཆོག་རབ་ཀྱི་།དཔལ་ཕུན་སུམ་ཚོགས་པར་ལོངས་
སྤྱོད་འགྱུར། །དེ་མཚུངས་བྲལ་ངོ་མཚར་རྨད་ཀྱི་ཕུལ། །རང་དེ་ལྟར་གཏན་དུ་བདེ་ནའང༌། །མ་འགྲོ་དྲུག་སྡུག་པ་ཤས་མི་བཟོད། །ལྟོས་འདྲེན་འོས་ཉམ་ཐག་བསྐྱུར་མི་ཕོད། །སྐྱེ་གང་
འདུལ་སྤྲུལ་པས་གཞན་དོན་བྱེད། །བསྐལ་འབུམ་ཕྲག་དུ་མར་རྙེད་དཀའ་བའི། །ཆོས་བསྟན་པ་འདི་ལ་ཕན་པ་དང་། །ཚེ་ཐོག་མེད་དྲིན་ཅན་འགྲོ་རེའི་ཡང༌། །དོན་ནུས་ཚེ་བདག་བདེ་ཅི་

ཞིག་བྱ། །གང་བསྟན་པ་སྨན་ཡོན་ཉིད་འགྱུར་ན། །གཅེས་ལུས་སྲོག་འདི་ཡང་གཏོང་བར་བྲོད། །གཞན་གདུལ་བྱ་རྣམ་མང་ལ་ཕན་ན། །སྡུག་ངན་སོང་གནས་ཀྱང་འགྲིམ་མི་འཚེར།
རང་ཕྱོགས་ཀྱི་བསྟན་པ་ཕྱོགས་རེ་དང༌། །ལྟོས་བཅས་ཀྱི་འགྲོ་བ་འགའ་རེ་ཞིག །ཆགས་སྡང་གིས་སྐྱོང་བ་དེ་མི་འདོད། །རིས་མེད་པ་ཡོངས་ལ་ཕན་པར་འདུན། །བདག་མི་རྟག་འཆི་བས་
ནམ་ཟིན་ཀྱང༌། །བསྟན་སེམས་ཅན་ཡོངས་ཀྱི་སྤྱི་གླུད་དུ། །ལུས་འདོར་བར་བྱེད་ལས་གཞན་མི་སེམས། །སྨོན་དག་པར་འདེབས་པའི་དོན་ལྡན་བྱ། །གལ་ཏེ་ཞིག་འགྲོ་དྲུག་མ་ལུས་
པའི༑ །སྒྲིབ་རྣམ་སྨིན་འཁུར་དུ་ཡོད་སྲིད་ན། སེམས་སྤྲོ་དགའ་འཁྱེར་ནས་འགྲོ་བ་ཡིན། །བདག་དགེ་ཚོགས་རྣམ་མང་སྤྱི་ལ་བགོ །ངོས་སྙིང་ནོར་སེམས་བསྐྱེད་བཟང་པོ་འདི། །རང་
གཅེས་འཛིན་འགོང་པོས་མི་འཁྱེར་ལ། །རྐྱེན་བར་ཆད་ཚོགས་ཀྱིས་མི་བརྫི་བར། །བསྟན་འགྲོ་བའི་དོན་ཆེན་རྒྱུན་འགྲུབ་ཤོག །ཁྱེད་མཁྱེན་ལྡན་རྣམས་ལ་གསོལ་མ་དགོས། །རྨོངས་ཕྱིར་
བལྟས་བཤད་ཀྱང་ཉན་མི་བྱེད། །བར་རྣམས་ཀྱང་དོན་གཉེར་ཉུང་བའི་ཕྱིར། །གཞན་ཞུ་བསྐུལ་དགོས་དོན་མ་མཆིས་ཀྱང་། །རང་ཆོས་མིང་བཏགས་ནས་ཆོས་འགལ་བའི། །བློ་ངན་དྲེད་

དོན་༄༅། །འདུན་མ་ཉེས་པ་ལ། །ད་རང་གིས་རང་ལ་གྲོས་ཤིག་འདེབས། །བདག་སྐལ་མཉམ་སྲིད་ན་དགོངས་པར་འཚལ། །འོ་སྐོལ་རྣམས་ཚེ་རབས་ཐོག་མེད་
༴ ནས༑ །སེམས་མ་རིག་འཁྲུལ་བའི་ལས་བསག་ནས། །རིགས་དྲུག་གི་སྐྱེ་བའི་འཁོར་ལོ་བརྒྱུད། །སྡུག་བསྔལ་གྱི་མྱོང་བ་བསམ་མི་ཁྱབ། །དུས་ད་རེས་མི་ལུས་ལན་གཅིག་འདིར། །
ལས་ཆོས་བཞིན་མ་སྤྱད་སྡིག་བསགས་ན། །ཕྱིས་ངན་སོང་གནས་ནས་ཐར་ཐབས་མེད། །དཔེ་རྒྱ་མཚོའི་གཏིང་དུ་རྡོ་བསྐྱུར་མཚུངས། །གཏན་བསམ་བརླག་རང་ཕུང་དེ་ལྟ་བུ། །བློས་
གཞིགས་ན་བྱ་ཐབས་ཅི་སྟེ་ཞིག །ཚེ་འདི་ལས་ཇི་སྲིད་དོན་གཅེས་པས། །བློ་མ་ནོར་དམ་པའི་ཆོས་ལ་གཏོད། །དུས་གསུམ་གྱི་སྣོད་བཅུད་འཇིག་རྟེན་སོགས། །འདུས་བྱས་ཚད་དངོས་པོ་
ཡོངས་མི་རྟག །ཁྱོད་སྐྱེས་པའི་མཐའ་མ་ངེས་པར་འཆི། །འཆི་ནམ་ཡོང་མེད་འདི་ཤེས་པར་གྱིས། །ལོ་བརྩིས་ན་སྔོན་དུ་ཇི་ཙམ་སོང་། །དེར་སྙིང་པོ་བསྒྲབ་པ་ཇི་ལྟ་བུ། །ད་ཚེ་ལྷག་ཉུང་
ལ་རྐྱེན་ངན་མང་། །ལུས་སྟོང་ཟད་འགྲོ་རན་མ་ཚོར་རམ། །སྟོང་ཟད་ཙམ་ཡིན་ན་འགལ་མེད་རུང༌། །ཁྱེད་རྒྱུ་འབྲས་ཕྲ་ཞིབ་ལྟ་ཅི་སྨོས། །རགས་མི་དགེ་བཅུ་ཡང་སྤང་དཀའ་བའི། །  ྨ

སྡིག་ཆེད་དུ་བསགས་པ་ཤིན་ཏུ་མང༌། །མ་ཚོར་བའི་ཉེས་གོས་བསམ་མི་ཁྱབ། །སྔོན་ཚེ་རབས་ལས་སྒྲིབ་ཕ་མཐའ་ཡས། །ཕྱིས་དམྱལ་བའི་བུད་ཤིང་ལས་མ་འདས། །འདི་བསམ་ན་ཡི་
མུག་སྲན་ཚུགས་ཅི། །འགྲོ་རིགས་དྲུག་སྡུག་བསྔལ་རང་བཞིན་ལས། །སྡུག་ཆེ་ཤོས་ཁྱོད་ལ་བབ་ལ་ཁད། །ཁྱོད་ད་རུང་འཇིགས་སྐྲག་མི་ཤེས་པ། །བསམ་གཏད་མེད་སྨྱོན་པ་སོང་སོང་
འདྲ༑ །སླར་མནོ་བསམ་རང་ལ་ཞིབ་ཐོང་ལ། །ཚེ་མི་རྟག་གློག་གི་སྣང་ཆ་དང༌། །ལུས་སྙིང་པོ་མེད་པ་རྩྭ་རྩེའི་ཟིལ། །ནོར་ཟང་ཟིང་བསླུ་བྱེད་སྒྱ་མའི་འཕྲུལ། །གྲོགས་ཡུད་ཙམ་ཚོང་
དུས་མཐིལ་གྱི་མི། །གནས་ཞག་ས་མགྲོན་ཁང་ལྟ་བུ་རྣམས། །རབ་ཤེས་པའི་ངེས་འབྱུང་སྐྱོ་ཤས་ཀྱིས། །བློས་བཏང་དང་ཞེན་བྲལ་ཅི་ཐུབ་བྱོས།ྋ །འབྲས་ཐམས་ཅད་མཁྱེན་པ་བསྒྲུབ་པ་
ལ༑ །གཞི་རིག་པའི་གནས་ཀུན་སྦྱོང་དགོས་ཕྱིར། །བླུན་གཏི་ཐུག་ནག་པོར་མ་སྡོད་པར། །བཅུ་ཕྲག་གི་ཤེས་བྱར་བསླབ་སྦྱངས་བརྩོན། །ལམ་སྐྱབས་འགྲོའི་འཇུག་པ་ནས་བཟུང་སྟེ། །
གང་བསྐྱེད་རྫོགས་ཟབ་མོའི་རྣལ་འབྱོར་བར། །བཀའ་བསྟན་བཅོས་དགོངས་དོན་མ་ནོར་བ། །ཐོས་བསམ་གྱིས་གཏན་ལ་འབེབས་པ་གཅེས། །སྨན་མ་ཞུ་དུག་ཏུ་སོང་འདྲ་བའི། །ཚིག་

།ཙམ་གྱིས་རང་གཞན་རྒྱུད་བསྲེག་ཅིང༌། །ཧ་ཅང་དུ་ཐོས་པས་གཡེང་ན་གོལ། །དོན་ཉམས་ལེན་རྒྱུད་དང་ཅི་འདྲེས་གནད། །སྡོམ་གསུམ་གྱི་བསླབ་བྱ་མཐའ་
༴ ཡས་པའི། །ཇི་བཞིན་པ་ཉན་ཐོས་བྱང་སེམས་དང༌། །མཆོག་རིག་པ་འཛིན་རྣམས་མཛད་ཡུལ་ལས། །དམན་སོ་སྐྱེ་བདག་སོགས་སྤྱོད་ཡུལ་མིན། །གཞན་གནོད་པ་སྤོང་བ་སོ་ཐར་
ཁྲིམས༑ །གཞན་ཕན་པ་སྒྲུབ་པ་བྱང་སེམས་བསླབ། །སྒོ་གསུམ་པོ་ལྷ་སྔགས་ཡེ་ཤེས་རྩིས། །རྟག་འཛིན་པ་གསང་སྔགས་དམ་ཚིག་རྩ། །གང་མེད་དུ་མི་རུང་སྲོག་དེ་རྣམས། །བག་
མེད་དུ་མ་སོང་ལེགས་པར་སྲུངས། །བསྲུང་མི་ནུས་ཉེས་ལྟུང་ཆེས་མང་བར། །ཡང་དག་པའི་བཤགས་སྡོམ་རྟག་པར་འབད། །ཁྱོད་སྔོན་བསོད་ད་ལྟ་ཡོན་ཏན་མེད། །སྤྲང་ངན་ལོང་
རྣམས་དང་འདྲ་མོད་ཀྱང༌། །གཞན་བཀུར་སྟི་རྙེད་པ་འབྱུང་བ་འདི། །རྗེ་བླ་མ་དཀོན་མཆོག་བཀའ་དྲིན་ཡིན། །རྩི་བསོགས་ཀྱིས་སྦྲང་མ་རང་ཕུང་བཞིན། །ནོར་བསགས་པས་འདི་ཕྱི་
གཏན་དུ་མནར། །མཆོད་སྦྱིན་དང་བཞེངས་རྒྱུར་ཚོགས་བསོག་གིས། །ཟད་མི་ཤེས་བསོད་ནམས་གཏེར་དུ་སྡོམས། །ལས་རྣམ་བཞིའི་ཕྲིན་ལས་བཤད་ན་ཡང༌། །རང་འདོད་དང་བསམ་

ངན་དྲག་ལས་བྱེད། །གཞན་གནོད་ཅིང་རང་ཕུང་སྡིག་ཚབས་ཆེ། །ནུས་ཡོད་ན་བསྟན་དགྲ་ནང་ནས་ཐུལ། །ཁྱོད་དད་པ་མེད་ན་བདུད་ནག་ཡིན། །བློ་དག་སྣང་མི་སྦྱོང་འདྲེ་ངན་ཡིན།
སེམས་སྙིང་རྗེ་མི་བསྒོམ་སྲིན་པོ་ཡིན། །མི་ཡིན་མདོག་འདྲ་ཡང་མ་རུངས་དངོས། །ལོག་ལྟ་དང་ཕྲག་དོག་སྡང་སེམས་སོགས། །དུག་ལྔ་པོ་ཡན་ལག་དང་བཅས་པས། །རྒྱུད་གང་བའི་
ལས་ངན་སྡིག་ཅན་ཁྱོད། །འོག་ངན་སོང་ས་བོན་ཤ་རེ་ཚ། །སྐྱབས་རྣམས་འདྲེན་མཐའ་དག་རིས་མ་གཅོད། །མོས་གུས་ཀྱི་གདུང་བསྐྱེད་གསོལ་བ་ཐོབ། །ཡོངས་གཅིག་འདུས་རྩ་བའི་བླ་
མ་ལ། །རྒྱུན་མི་བརྗེད་ཐུགས་ཡིད་མཉམ་ཉིད་བསྲེས། །ཆོས་མཛད་ཀུན་ཕྱོགས་ཆ་བཟང་ངན་དུ། །མི་དབྱེ་བའི་སྣང་བ་དག་པར་སྦྱོངས། །དགྲ་གཉེན་དུ་མ་འབྱེད་འགྲོ་རྣམས་ལ།
སྙིང་རྗེ་དང་སེམས་བསྐྱེད་སྨོན་ལམ་བརྩོན། །སྔོན་གྲུབ་མཐའ་ཀུན་གྱི་མན་ངག་ཚོགས། །ཐོས་ཆོས་ཀྱི་ལོ་མ་མང་སྤུངས་པ། །བར་བརྗེད་ངེས་རྣམ་གཡེང་རླུང་གིས་ཁྱེར། །ད་གཏད་སོ་
མ་བྱུང་གྱོང་རེ་ཆེ། །དོན་ངེས་གསང་རང་རིག་ཡིད་བཞིན་ནོར། །ཡེངས་འཁྲུལ་གྱི་འདམ་ནས་ལེགས་ཕྱུངས་ནས།ྋ །དྲན་ཤེས་ཀྱི་རྒྱལ་མཚན་རྩེར་མཆོད་ན། །སྐུ་གསུམ་གྱི་དངོས་གྲུབ་

|༄༅། །འབྱུང་ཀྱིན་གདའ། །ཆོས་མང་པོ་བསླབ་པ་གཅིག་ཏུ་འདུས། །གཅིག་ཤེས་པས་ཀུན་གྱི་གནད་གསང་ཁྲོལ། །སྤྲང་ཁོ་བོའི་གཏན་ནོར་དམ་པ་ལགས། །འདི་
ཨུ ཀུན་གྱིས་ཐོབ་ན་ཨ་རེ་དགའ། ྋ།སྔོན་ཚེ་འདིའི་སྣང་ཤས་འབའ་ཞིག་བསྒྲབས། །ཆོས་བརྒྱད་དང་ཆེ་ཐབས་འདུ་ལོང་དང༌། །དཀོར་རྣམ་གཡེང་ཅི་བྱུང་བག་མེད་སྤྱད། །ལས་རྣམ་སྨིན
དོས་དྲག་ཤིན་ཏུ་འགྱོད། །ད་ཚེ་འཇུག་ལོང་སྐབས་ཅི་མཆིས་ལ། །ཕྱི་ནང་གི་སྤྲོས་ཞེན་ཅི་ཆོད་ནས། །མིའི་ལད་མོ་སྤྲེའུས་བྱེད་འདྲ་ཡང་། །རྗེ་བཀའ་བརྒྱུད་རྣམ་ཐར་སྐྱོང་བར་སྨོན། །
མགོན་དུས་གསུམ་རྒྱལ་བས་བསྔགས་པའི་སྲོལ། །མཆོག་སྦྱངས་པའི་ཡོན་ཏན་བཅུ་གཉིས་ལ། །བདག་སྙིང་ཁམས་ཞན་ཀྱང་བསླབ་པར་འདོད། །བརྩོན་ཞེ་བཅད་ཆུང་ཡང་ལག་ལེན་
མོས༑ །གནས་རེ་གཉིས་རྒྱུན་འདུག་དགོས་པ་མེད། །ཡུལ་ངེས་མེད་འགྲིམ་ཞིང་དབེན་པ་བརྟེན། །གྲོགས་ཧོར་བན་མང་འཚོགས་དགོས་པ་མེད། །ཆོས་མཐུན་དང་སྙོམ་ཆུང་ཉུང་ཤས་
བརྟེན༑ །ཕྱོགས་རེ་བའི་ཡོན་མཆོད་དགོས་པ་མེད། །འབྲེལ་འདོགས་ཀྱི་སྦྱིན་བདག་ཅི་མང་བརྟེན། །ཟས་ཤ་ཆང་ཞིམ་ལྟོ་དགོས་པ་མེད། །ལུས་འཚོ་ཙམ་གང་བྱུང་རན་པར་བརྟེན།

གོས་བཟང་མདོག་མཛེས་ཆ༴ རྐྱེན་ཐུབ་ཙམ་ཅི་བྱུང་ངན་དོན་བརྟེན། །རྟོགས་ལྡན་གྱི་ཆས་གོས༴ རྣམ་གསུམ་གྱི་ཆོས་གོས་འབྲལ་མེད་བགོ །ཐོ་ཅོ་དང་རྩིང་སྤྱོད༴ ཕྱི་འདུལ་བ་ཉན
ཐོས་སྤྱོད་ལམ་བརྟེན། །ཚེ་འདིར་སྣང་བསྒྲབས་ནས༴ དུས་གཏན་གྱི་འདུན་མར་བློ་རྩེ་གཏོད། །བློ་བྱ་བྱེད་སྣ་ཚོགས༴ ཆོས་གང་མཐུན་བྱ་བ་གཅིག་ཏུ་དྲིལ། །ལུགས་གྲུབ་མཐའ་སྤོང་
ལེན༴ རང་ཆོས་བརྒྱུད་འཆུག་པ་མེད་པར་འཛིན། །སྲོལ་གཅིག་ལ་ཞེན་འཐས༴ ཆོས་རིས་བྲལ་ཐོས་བརྩོན་འཆད་སྤེལ་བྱ། །རྫས་ཡོ་བྱད་མང་འཁྱེར༴ ཐབས་མི་ཆགས་ཉེར་མཁོ་
ཕྲན་ཙམ་བརྟེན། །གུར་སྒར་མང་བཀོད་བཤོམས༴ བྲག་ཤིང་དྲུང་ས་ཕུག་ལྕོག་པུ་བརྟེན། །རྟ་ཁལ་མའི་འགེལ་འགྲོས༴ རྐང་ཁུར་པོའི་དཀའ་བ་དང་དུ་ལེན། །ཆེ་འགྱིང་དང་ཚུལ་
འཆོས༴ དམན་ས་འཛིན་ཞི་དུལ་བག་ཡོད་བྱ། །ང་རྒྱལ་དང་ཁེངས་དྲེགས༴ ཀུན་གོང་བཀུར་རང་རློམ་མགོ་བོ་སྨོད། །ཆོས་བརྒྱད་ཀྱི་འདུན་བསྒྲིགས༴ འཕྲལ་གང་བྱུང་དེས་ཆོག་
འདུན་མ་བརྟེན། །མཐོ་འདོད་དང་རང་བསྟོད༴ སྐྱོན་ཕུང་པོ་རང་མཚང་ཐད་ལ་འདོན། །ཟོབ་བརྫུ་དང་མགོ་བསྐོར༴ དྲང་རྣལ་མའི་བྱ་སྤྱོད་ཤུགས་འབྱུང་སྐྱོང༌། །གཞན་སྐྱོན་འདོགས་

༄༅། །ཟེར་བརྗོདཿ༴ ཀུན་མཐུན་པའི་ཚིག་གིས་མཉེས་པར་བགྱི། །ཤེས་ངོམ་དང་མཁས་ཁྱད༴ མི་ཤེས་ཚུལ་ཡོན་ཏན་སྦ་བར་བྱ། །དོན་གཉེར་ལ་མི་
1/1/01
༣ སྟོན༴ དགོས་བྱུང་ན་ཤེས་བྱ་མཐའ་དག་སྟོན། །སྡང་ཁོང་ཁྲོའི་མེ་སྦར༴ ཞི་བཟོད་པའི་གོ་ཆ་རྟག་པར་བགོ །དགྲ་བགེགས་ལ་ངན་ལེན༴ གནོད་བྱེད་པའི་ལེན་དུ་ཕན་པ་
འདོགས༑ །ཕྲག་དོག་དང་ཁྱད་གསོད༴ ཞིང་དག་པའི་སྣང་བ་ཅི་འབྱོངས་བྱ། །འདོན་བརྗོད་ཀྱི་རྣམ་གྲངས༴ ལྷ་སྒོམ་དང་སྙིང་པོ་གཅིག་ལ་དྲིལ། །ནོར་སྒྲུབ་དང་དབང་སྡུད༴ བློ་
03AAU.P
ཆོག་ཤེས་ཞེན་མེད་འཛིན་བྲལ་བྱ། །ལས་བསྲུང་བཟློག་བསད་མནན༴ རྒྱུད་རེ་དོགས་ཆགས་སྡང་རྟོགས་པ་འདུལ། །ཐབས་ཆགས་ལམ་འཇུག་སྒོ༴ གྲོལ་ལམ་གྱི་གཙང་སྒོམ་མཐའ་རུ་
སྐྱོལ༑ །མཚན་བཅས་གྱི་སྤྲོས་གཡེང༴ དོན་མཚན་མེད་རྣལ་འབྱོར་གཙོ་བོར་འདོན། །ཐུན་དུམ་བུར་བཟུང་ནས༴ རྒྱུན་འཆད་མེད་བརྩོན་འགྲུས་འཁྱོངས་པར་བྱ། །ཉམས་མཐོང་སྣང་
བཤད་ནས༴ དྲོད་རྟགས་ཀྱི་ཡོན་ཏན་གསང་བར་བྱ། །བཅོས་མོས་གུས་དག་སྣང༴ ཀུན་ལྷུན་གྲུབ་ཁྱབ་གདལ་ཡངས་པར་འཕྱོ། །བློས་སྒོམ་གྱི་བསྐྱེད་རྫོགས༴ གདོད་རྣམ་དག་ཟུང་༔

འཇུག་ཡང་རྩལ་སྦྱོངས། །དྲན་བསྒོམ་བྱས་བཅིངས་ནས༴ གཤིས་ཐ་མལ་ཤེས་པའི་རང་ལུགས་བལྟ། །བསྒོམ་ཆེད་འཛིན་སྐྱོང་ནས༴ གཞི་གཉུག་མ་རྒྱུན་ཆད་མེད་པར་འཇོག རྩལ་
སྣང་རྐྱེན་བསྲེ་ནས༴ ཡོངས་མཉམ་ཉིད་རྣམ་གྲོལ་སྤྱོད་པ་སྐྱོངས། །འབྲས་ཕྱིས་ནས་བསྒྲུབ་སེམས༴ སེམས་སྐུ་བཞི་ལྷུན་གྲུབ་རང་ཐག་གཅོད། །ཕྱིས་སྙིང་རྗེ་གཉིས་སྣང༴ སྟོང་ཉིད་
དང་སྙིང་རྗེ་དབྱེར་མེད་བསྲེ། །མ་འོངས་དུས་སྨོན་ལམ༴ ད་ལྟ་ནས་གཞན་དོན་ཅི་ནུས་བྱེད། །ཕྱོགས་འཛིན་གྱི་བསྟན་དོན༴ རིས་མེད་ཀྱི་བསྟན་པའི་ཞབས་ཏོག་སྒྲུབས། །ཚེ་མཚམས་
དང་བཅད་རྒྱ༴ ས་རྒྱལ་ཁམས་ཡངས་པའི་ལྟད་མོ་བལྟ། །ཡུལ་ཁོལ་བུའི་གཞན་དོན་དགོངས༴ ཕྱོགས་བྲལ་གྱི་འགྲོ་ལ་འབྲེལ་པ་འདོགས། །རང་སྐྱིད་འདོད་སོས་དལ༴ གཞན་ཕན་
གྱི་ངལ་བ་ཐེག་པར་བགྱིད། །འཇིག་རྟེན་གྱི་ཕོ་ཤོག༴ ཆོས་བསྡུ་བ་རྣམ་བཞིས་གཞན་ཕན་སྐྱོངས། །ཕྱིར་བལྟས་ཀྱི་ངོ་བསྲུང༴ ཐབས་གང་ལ་གང་དགོས་ཕན་པ་སྒྲུབས། །ཟས་ནོར་གྱི་
འཚོལ་འབྱམས༴ རང་བབས་ཀྱི་རྙེད་འབུལ་ཆེད་མི་སྤོངས། །བྱ་བཏང་གི་བཟང་བརྫུ༴ དངོས་ནོར་གྱིས་རང་གཞན་དགེ་ཚོགས་སྤེལ། །ནོར་ཟང་ཟིང་བསོག་བཞག༴ རྟེན་བརྟེན་པ་ཕྱི་

༞༄༅། །ནང་ལེགས་པར་སྒྲུབས། །རྟེན་ཕྱོགས་ཆ་རེ་རེས་དགོས༴ །ཕྱོགས་བྲལ་གྱི་རྟེན་གསུམ་སྤྱི་བཞག་བྱ། །སྤྲོས་བཅས་ཀྱི་མིག་བྲིད༴ · སྤྲོས་མེད་ཀྱི་སྨིན་གྲོལ
༴ ལམ་ལ་འཁྲིད། །ཁ་སྤྱང་གི་གཞན་བསླུ༔ྋ ངག་དམ་པའི་ཆོས་ཚུལ་རྟག་པར་འདོམས། །ཚིག་ན་ཡམ་བཤད་རྒྱ༴ བརྒྱུད་ལྡན་གྱི་ལག་ལེན་སྨར་ཁྲིད་སྟོན། །གང་བྱུང་གི་ཆོས་
བཤད༴ ལུང་རིགས་པ་མི་འགལ་དག་པར་འཆད། །མཐོ་བཤད་ཀྱི་སྟོང་སྒྲ གནད་ཉམས་མྱོང་དང་འབྲེལ་མཛུབ་ཚུགས་སྟོན། །དོན་མ་འབྲེལ་ངོ་སྤྲོད༴ ཕལ་བློ་དང་འཚམས་པའི་
ངོ་སྤྲོད་འདེབས། །ཟོལ་འཇོག་དང་སྤོམ་ཡོར༴ གེགས་སེལ་དང་བོག་འདོན་གནད་ནས་བསྐུལ། །བསྒོམ་སྟོང་ཕྱོགས་རྐྱང་པས༴ ཟབ་རྩ་རླུང་ཐིག་ལེའི་མྱུར་ལམ་སྟོན། །ལམ་ཕྱོགས་
རེར་འཛིན་པས༴ ཚོགས་རྣམས་གཉིས་ཟུང་འཇུག་གཅིག་རྫོགས་སློབ། །འབྲེལ་མེད་ཀྱི་འདོག༴ ས་ལམ་ཀུན་འཆུགས་མེད་རིམ་གྱིས་འཁྲིད། །རང་ཉེ་སྐྱོང་སློབ་ཆས༴ ཆོས་བརྒྱུད་
པ་སུས་འཛིན་བློ་གཏད་བྱ། །ཕྱིས་ཆགས་སྡང་གཞི་འདིང༴ རྗེས་འཇུག་ཀྱང་ཕྱོགས་མེད་ཆོས་ལ་དཀྲི། །ཆོས་བརྒྱད་ཀྱི་བསྐོ་བཞག༴ མཆོག་ཆོས་སྲིད་བླ་མེད་ཡོངས་ལ་གཏོད། སྐྱེ་༔

འགའ་རེས་གཞན་དོན༴ དུས་འཁོར་བ་ཇི་སྲིད་ཕྲིན་ལས་སྐྱོངས། །གང་འདི་ལྟར་སྤང་བྱ་དགོས་མེད་དང་། །ཚུལ་བསྒྲུབ་བྱ་རྣམ་གྲངས་མང་ན་ཡང་། །འཕྲལ་བགྱི་འོས་རགས་བསྡུས་དེ་
ཙམ་ཡིན། །ཞིབ་བཀོད་པས་གར་ལངས་རང་གོམས་བྱ། ྋ །གང་སྣང་ཚད་ཡེ་ཤེས་འཁོར་ལོ་དང༌། །ཅི་མཛད་ཀུན་གཞན་དོན་འབའ་ཞིག་ཕྱིར། །ཚེ་འདི་སྣང་འདོད་ཡོན་མི་སྤོངས་ལ།
ཆོས་འཇིག་རྟེན་ཅི་མཛད་ཆོག་པ་ཅན། །ཁྱེད་སྐྱེས་བུ་ཆོས་མཛད་དམ་པ་རྣམས། །ཞེ་ཐག་པས་ཡི་རང་རབ་ཏུ་སྨོན། །བདག་གནས་སྐབས་དགའ་བདེར་སྤྱོད་མི་བཟོད། །དམན་དཀའ་བ་སྣ་
ཚོགས་དྭངས་ལེན་པ། སྔོན་བསོད་རྣམས་མ་བསགས་རྣམ་སྨིན་ཏེ། །གསན་གཟིགས་དགོངས་མི་འབབ་ཁྲེལ་ངེས་ཀྱང༌། །རང་ཕྱི་མ་གཏན་དུ་མ་སྡུག་ཙམ། །ལུས་ངན་པ་འདི་ལས་དྲག་
པ་ཞིགྋ ཐོབ་རེ་བའི་རང་འདོད་ཁོ་ན་ལ། །ཕྱིས་བར་ཆད་རྐྱེན་གྱིས་མི་འཚེ་ཞིང༌། །ནང་གཏད་མེད་བློ་ཆུང་མི་འགྱུར་བར། །མཐར་ཕྱིན་འགྲུབ་སྐྱབས་རོལ་འདུན་གནང་མཁྱེན། །དེ་
ལྟར་དུ་རང་ལ་གྲོས་འདེབས་དང་། །བདག་བྱ་ཚུལ་མེད་ཙམ་བསྟན་ནས་ཀྱང་། །སླར་གཞན་ལ་གྲོས་འདེབས་གསོལ་བ་འདི། །དགོངས་འཚལ་ཞེས་གདུང་བའི་ཕྱག་བཅས་ཞུ། །དེང་སོ་༔

།སོའི་དོན་མཛད་ཞུ་མ་དགོས། །རང་དོན་ལས་གཞན་དོན་གལ་ཆེ་དང༌། །གཞན་དོན་ཀྱང་སྤྱི་དོན་གཙོ་བོར་གསུངས། །དེའི་ཐབས་སྒོ་བརྡ་མཚོན་ཞུ་བ་
སྤྱིར་སེམས་ཅན་ཁམས་རྣམས་བདེ་བའི་ཐབས། །རྒྱལ་སྲས་དང་བཅས་པས་རྒྱ་ཆེར་གདམས། །དེ་མཁྱེན་ལྡན་རྣམས་ཀྱི་དགོངས་མངའ་བཞིན། །རང་ཉམས་བཞེས་གཞན་ལ་སྟོན་
པར་འཚལ། །དགོས་སྙིགས་དུས་སྔ་ཕྱི་མཐར་ཐུག་པ། །ཕན་སྒྲུབ་པའི་ཐབས་སྒོ་ཁྲག་ཁྲིག་ནི། །མགོན་འགྲན་བྲལ་པདྨས་དབྱེ་མཛད་པ། །དེའི་འཇུག་པ་མི་གཡེལ་བསྐྱངས་པ་
མཁྱེན༑ །མི་གཙང་བར་སྦྲང་བུ་འདུ་བ་བཞིན། །སྐལ་ཐ་མའི་འགྲོ་རྣམས་ཟོག་པོས་འདུལ། །ནོར་ཉོ་ཚོང་ཙམ་ལ་བརྟག་བྱེད་ན། །གཏན་འདི་ཕྱིའི་འདྲེན་པ་ཅིས་མི་བརྟགས། ྋ །རྫས་
དངོས་པོ་ཞན་ཡང་འཕྲལ་གྱོང་ཆུང༌། ྋ །ལམ་ས་མཁན་ནོར་ན་གཏན་དུ་ཕམ། །དོན་དེ་ཕྱིར་བླ་མ་བརྟག་པར་བཤད། །ཕུང་བསླུ་བྱེད་སྤང་ནས་ཚད་མ་བརྟེན། །རྗེ་མཚན་ལྡན་བླ་མ་ཞིག་ཡིན་
རིང་Ÿན༑ །དེས་ལོག་ལམ་འཁྲིད་པ་ག་ལ་སྲིད། །ལས་རྒྱུ་འབྲས་དྲང་ངེས་ཆོས་ཀྱི་ལམ། །ཚུལ་ཇི་བཞིན་སྟོན་པར་གུས་པས་ཞུགས། །ཚོགས་དོན་གཉིས་ཇི་ལྟར་བསྒྲུབ་བྱ་ཀུན། །ཚེ་འཇིག་མོ་

རྟེན་འདི་ཡི་སྣང་ཤས་དང༌། །ཕྱོགས་ཆགས་སྡང་དབང་སོང་མ་ཡིན་པའི། །དཔལ་བྱང་ཆུབ་ལམ་ལས་མི་འཁྱོག་གཅེས། །དེང་དུས་རིམ་བསྟན་འགྲོའི་དོན་མཛད་ནི། །བཀའ་དྲི་མེད་
གསར་རྙིང་གཏེར་ལུང་དང༌། །རིས་མེད་ཀྱི་སྐྱེས་ཆེན་མགོན་རྣམས་ཀྱིས། །སྒྲིབ་བྲལ་བ་ཡེ་ཤེས་གཟིགས་པའི་ངོར། །རབ་གསལ་བ་དེ་ཀུན་མ་ལུས་པ། །རྐྱེན་བདུད་རིགས་བར་གཅོད་
མ་ཤོར་ཅིང་། །རྟེན་འབྲེལ་འབྱུང་མ་ལོག་དུས་དང་དུས། །མི་ཡོལ་བའི་རྣམ་བཞིའི་ཕྲིན་ལས་འཚལ། །ཁྱད་པར་དུ་མཐའ་འདུལ་ཡང་འདུལ་སོགས། །རྟེན་གཙུག་ལག་ས་བཅོས་ཐམས་
ཅད་དང༌། །ཕྱི་ནང་དང་ཉེ་རིང་དགྲ་བགེགས་ཀྱི། །ཁ་གནོན་བྱེད་བསྔགས་པའི་མཆོད་རྟེན་རྣམས། །ཉམས་ཞིག་གསོ་ཁྲུས་གསོལ་རབ་གནས་བསྐྱར། །མཆོད་འབུལ་དང་གསོལ་བ་སྨོན་
ལམ་གདབ། །བོད་བཀྲ་ཤིས་དཔལ་གཡང་རི་རྣམས་བསྟོད། །མི་མཐུན་པའི་ས་རི་སྨད་ཅིང་གནོན། །གློ་བུར་དང་ལྷག་དང་རྒྱུན་གནས་པའི། །རྒྱ་བོད་སོགས་མཐའ་དབུས་འདྲེ་གདོན་
ལ༑ །ཆེད་དམིགས་པའི་གླུད་གཏོར་ཡས་རྫོངས་དང་། །མགོ་གནོད་དང་བསྲུང་བ་གལ་ཆེར་སྣང༌། །ཕྱི་ནང་གསང་སྦས་སོགས་སྡེ་བརྒྱད་ཚོགས། །འཁྲུལ་ཁེངས་བཅོས་མདོས་གཏོར་༔

| ༄༅། །ལ་སོགས་དང༌། །སྒེར་ཀླུ་དང་རྒྱལ་པོ་མ་མོ་བཙན། །མཆོད་གསོལ་ཕྲིན་མདོས་རྫོང་གནད་སྨིན་དགོས། །གསར་རྙིང་གི་བཟློག་མནན་བསྲེག་པ་དང༌།
འགོང་དམ་སྲི་མནན་བཀར་ཨར་ལ་གཏད། །གཉན་ས་བདག་བཅོས་བསྒྱུར་སྤྱི་དགོས་ཀྱི། །ཡུལ་ཁང་ཞིང་མི་ནོར་གླུད་རྫོང་བྱ། །ཕྱོགས་ཡུལ་ལྷ་གཞི་བདག་ཐམས་ཅད་ལ། །བསངས་
མཆོད་བརྔན་ཁྲུས་གཏེར་དགྲ་བླ་བསྟོད། །ལྷ་འདྲེ་སྲིན་དམ་འདོགས་བཀའ་ནན་སྒྲོགས། །གང་དགོས་ཀྱི་ཕྲིན་ལས་གཉེན་པོ་བཅོལ། །སྡིག་རྐུ་འཕྲོག་རི་རྒྱ་ཀླུང་རྒྱ་སྡོམ། །ཚེས་བཟང་
པོའི་དགེ་བ་ཀུན་ཀྱང་འབད། །རྒྱལ་བཀའ་སྒྲོག་རིགས་གསུམ་སྔགས་བཟླ་སོགས། །རྣམ་དཀར་གྱི་རིམ་གྲོ་སྟོབས་ཆེར་མཛོད། །དུས་བཟང་པོ་ཡར་མར་ཚེས་བཅུ་ལ། །སྐྱབས་གུ་རུ་
ཡིད་བཞིན་ནོར་བུ་མཆོད། །མོས་གསོལ་འདེབས་སྨོན་ལམ་ལ་བརྩོན་ན། །དགོས་འདོད་ཀྱི་དངོས་གྲུབ་ཆར་དུ་འབེབས། །དེ་ཀུན་ཀྱང་བསྟན་འཛིན་སྐྱེས་རྣམས་དང༌། །ཚོགས་དགེ་འདུན་
ཐམས་ཅད་ཐུགས་མཐུན་ཅིང༌། །དཔོན་འབངས་བཅས་མ་ལུས་ཡོངས་བསྡོམས་པའི། །དགེ་མཐུ་དཔུང་གཅིག་དྲིལ་ཤིན་ཏུ་གལ། །ཁོང་སྲིད་གསུམ་ནག་ཕྱོགས་མཆིས་སོ་ཅོག །གཡུལ་

བསྒྲིགས་ནས་ཐབས་འཕྲུལ་སྣ་ཚོགས་ཀྱིས། །འོ་སྐོལ་རྣམས་བརླག་པ་ཉེ་དུས་འདིར། །དགྲར་བསྲུང་ལེན་མི་མཛད་སུ་ཞིག་ཡོད། །ནོར་རྡོག་རེར་འཇབ་དང་འཁྱེར་བ་ཡང༌། །མཐུ་ཅི་
ཡོད་སྤྲུགས་པ་ཀུན་གྱི་སྲོལ། །བསྟན་རྣམས་མང་རང་གཞན་མཐའ་དག་ལ། །སྡང་བྱེད་འདི་ཁ་ཡན་འཇོག་ལགས་སམ། །སྤྱི་བྱེ་བྲག་བཅོས་རིམ་འགྲུབ་ན་རབ། །དེ་མིན་ཀྱང་སེལ་
དཀྲུགས་ཕུང་ཤོམས་པའི། །ཡུལ་རྒྱལ་ཁམས་མི་བདེ་སློང་བྱེད་པ། །གཏན་མི་འཚལ་ཞེས་གསོལ་ཐལ་མོ་སྦྱོར། །རབ་བསླུ་བྱེད་འཇིག་རྟེན་འདི་སྣང་གི ྋ །དོན་སྙིང་པོས་སྟོང་པ་རེའི་ཆེད་
དུ༑ །རང་ཕུང་ཞིང་གཞན་བརླག་ཉེས་བྱས་ཀྱིས། །དམྱལ་མནར་མེད་འཇུག་པ་ཅང་ཕོད་དམ། །ལོ་གྲངས་མེད་བསྐལ་པ་ཇི་སྲིད་བར། །བཟོད་མེད་པའི་ཚ་དབལ་སྡུག་བསྔལ་མྱོང་།
ཉམ་ཐག་པའི་འོ་དོད་རྒྱུན་མི་འཆད། །དེ་འབད་པ་སྒྲུབ་པ་ཅི་ཞིག་ནུས། །འདི་བསམ་ན་བློ་ཆུང་ཁོ་བོ་ཅག །ཡིད་སྐྱོ་བའི་མཆི་མ་ཁོང་ནས་བཀུ། །སེམས་བསྲན་ཐབས་མེད་པའི་གདུང་
ཤུགས་ལྡང་། །ཁྱེད་བློ་ཆེན་རྣམས་ཀྱིས་དགོངས་པར་འོས། །ཁྲོམ་མི་བརྒྱའི་ནང་ནས་རང་མགོ་གཅེས། །ཚེ་འདི་ལས་ཕྱི་མ་དོ་གལ་ཆེ། །དུས་འདི་ལས་གཏན་དུ་ཤུལ་ཐག་རིང༌།

༄༅། །ཡུན་དོན་ཆེན་བསྒྲུབ་པར་གསོལ་བ་འདེབས། །བསྟན་དུས་རིམ་ཡོངས་རྫོགས་ཤིན་ཏུ་མང༌། །ཡུལ་དུས་སྐབས་ཐ་དད་དང་བསྟན་པའི། །བཅོས་རིམ་གྲོའི
ཚོགས་བཅས་གཞན་དུ་ཡོད། །མཁོ་དགོས་པ་སྲིད་ན་དོན་གཉེར་ཞུ། །ཚིག་བྲིས་བཞིན་ཇེ་མང་འགྲོ་བར་འདུག མང་བྲིས་ཀྱང་ཀུན་གྱིས་དགོངས་མཛད་པའི། །དོན་འབྱུང་བ་ཉུང་བས་ཅི་
ཞིག་བྱ། །ད་བཞག་ནས་མཇུག་དོན་བསྡུ་ན་འགབ། །བདག་འདི་ལྟར་རྩོམ་པར་བྱེད་པ་ཡང༌། །བཤད་ངོམ་དང་གྲགས་འདོད་ཕྱིར་མ་ཡིན། །རང་ཆོས་ཀྱི་རྒྱུ་མཚན་འདོམས་པ་དང༌།
གཞན་བསྟན་འགྲོར་ཕན་རེའི་ལྷག་བསམས་ལགས། །འདི་ཐ་མལ་ཚིག་རོ་སྟོང་པ་མིན། །ཚིག་དོན་དང་མི་འབྲེལ་མདོ་མེད་མིན། །དོན་ཟབ་མོས་མ་ཟིན་གནད་བྲལ་མིན། །གནད་
དགོངས་པ་མ་རྫོགས་ཐོར་བུ་མིན། །དོན་ཟབ་མོའི་འཇུག་སྒོ་སྣ་ཚོགས་ཡོད། །ཕྱི་བསྟན་འགྲོར་སྨན་པའི་བསྐལ་བྱང་ཡོད། །ནང་རྣམ་དག་ཆོས་ཀྱི་ལག་ལེན་ཡོད། །གསང་དོན་དམ་ངེས་
རིང་
པའི་གནད་ཟབ་ཡོད། །བདག་སོ་སོའི་སྐྱེ་བོས་བརྗོད་པ་ལ། །བྱིན་ནུས་སྟོབས་ཅི་ཡང་ཡོད་མིན་ཀྱང་། །དཔལ་ཨོ་རྒྱན་རྗེ་ཡིས་བརྩེར་དགོངས་པས། །མཆོག་བྱིན་རླབས་ཚན་ཀ་ཆེ་བར་མོ་297

ཆགས༑ །གང་དེ་ཕྱིར་རྒྱུ་མཚན་རབ་ཤེས་པའི། །སེམས་གུས་བཅས་དཔེ་ཙམ་འཛིན་པས་ཀྱང༌། །ཡུལ་མི་ནོར་ཀུན་ལ་བསྲུང་བར་འགྱུར། །བཀྲ་ཤིས་པའི་དཔལ་ཡོན་སྟེར་བར་
ནུས༑ །དཔེ་འབྲི་དང་འདོན་གློག་འཆད་སྟོན་པ། །དེའི་བསོད་ནམས་དངོས་པོ་ཟད་མི་ཤེས། ‘།རྒྱལ་སྲས་བཅས་རྣམས་ཀྱིས་བྱིན་གྱིས་རློབས། །སྒྲིབ་རིམ་བྱང་ཚོགས་དངོས་ཅི་ཡང་
འཕེལ༑ །གཟུགས་ཡོད་མེད་གདུག་པའི་རྩུབ་འགྱུར་ཆུང༌། །ལྷ་སྟོབས་འཕེལ་དམ་པོས་ཕྲིན་ལས་བསྒྲབ། །ནད་མུ་གེ་མཚོན་འཁྲུག་ལ་སོགས་པ། །རྐྱེན་བར་ཆད་ཆེ་ཕྲ་ཅི་རིགས་
སེལ༑ །མི་ནོར་ཕྱུགས་ལོ་འཕེལ་བདེ་སྐྱིད་ལྡན། །བསྟན་བསྟན་འཛིན་འཚེ་བྲལ་དར་མཐུན་རྒྱས། །མོས་འབྲེལ་ཚད་མཁའ་སྤྱོད་དག་པ་ཆེའི། །ཞིང་བགྲོད་པའི་བདེན་ཚིག་སྨོན་ལམ་
བཟང་༑ །ཁ་འཆལ་མའི་ཀླུ་ཚིག་ཉབ་ཉོབ་ལ། །ཕན་ཡོན་ཏན་དེ་ཙམ་འོས་མིན་དུ། །དགོངས་མཆིས་ན་དེ་ཡང་ཐུགས་མད་དེ། །མི་ཚོད་མེད་ཁ་ལ་གཏད་སོ་ཅི། །ཕྲན་ཀུན་ཁྱབ་བསླབ་
བསམ་ལང་ཚོ་རྒྱས། །བརྩེ་དུང་གི་ཉམས་འགྱུར་དགག་མ་ཐུབ། །སེམས་རྣམ་རྟོག་གང་དྲན་མ་བསྐྱིལ་བར། །ཚིག་སྨྲེ་སྔགས་དང་བཅས་བཀོད་པ་འདི། །རིས་ཐུགས་ལྡན་དགོངས་པས་

༄༅། །སྤོང་བ་དང༌། །འཐད་ཡོད་མེད་དབྱིངས་འཁྲེལ་འཁྲུངས་གྱུར་ན། །ངོས་སྔོན་ལས་ངན་དང་ད་བར་དུ། །འཁྲུལ་རྨོངས་པའི་ཉེས་བྱས་ལགས་པར་
࿐ འཁུམས༑ །ཐུགས་དག་པའི་སྣང་ངོར་བབས་སྲིད་ན། །ཕྱོགས་མེད་ལ་ཕྱོགས་ཆར་མ་སོང་བར། །ཡོངས་རྒྱལ་ཁམས་ཀུན་ཏུ་ཁྱབ་གྱུར་པའི། །སྟོན་སྤེལ་གནང་བཀའ་དྲིན་བསྐྱང་བར་
ཞུ༑ །རིས་སྟངས་ཆེ་ཀླུ་ནོར་ཐུགས་ཕོག་པའི། །རྫས་ལན་ཚྭར་མཉམ་པ་བཟོད་པར་བཞེས། །ཆེད་དོན་གཉེར་མ་མཆིས་མང་མར་ནི། །དཔེ་འདི་བས་ཟན་རྡོག་གཅིག་རང་མཉེས། །གང་
མོས་པས་ཕྱག་ལེན་ཉམས་བལྟར་ན། །སྤྱི་བྱེ་བྲག་དུས་བསྟན་རང་གཞན་ལ། །འཕྲལ་ཡུད་དུ་བདེ་ལེགས་དཔལ་སྟེར་བ། །ནོར་ཡིད་བཞིན་དབང་རྒྱལ་ལས་ཀྱང་ལྷག །འདིར་ཉེསས་
འགལ་སྐྱོན་ཚོགས་ཅི་མཆིས་པ། །བདག་འགྲོ་ཀུན་སྡིག་སྒྲིབ་མི་བཟད་དང༌། །ཆབས་ཅིག་པར་སྙིང་ནས་བཤགས་པར་བགྱིད། །ངག་སྒྲིབ་བྲལ་ཚངས་པའི་དངོས་གྲུབ་སྩོལ། །རྣམ་
༈དཀར་གྱི་བསོད་ནམས་གང་ཡོད་པ། །གོང་རབ་འཕེལ་དུས་གསུམ་སྲིད་དང་ཞིའི། །དགེ་ཚོགས་ཆེན་མ་ལུས་བསྡོམས་པ་དང༌། །སྐྱབས་རྒྱ་མཚོའི་ཐུགས་རྗེ་བདེན་པའི་མཐུས། །རིས་

མེད་ཀྱི་བསྟན་འཛིན་འཚོ་ཞིང་གཞེས། །བསྟན་དམ་ཆོས་ཉེར་འཚེ་མི་མཐུན་བྲལ། །དཔལ་ཕྲིན་ལས་ཀུན་ཁྱབ་རབ་རྒྱས་པས། །ཕན་བདེ་བའི་སྲོག་སྙིང་བརྟན་གྱུར་ཅིག །སྙིགས་དུས་ཀྱི་
ནད་མུག་མཚོན་འཁྲུགས་ཞི། །བདེ་སྐྱིད་དགའ་འབྱོར་པ་ཕུན་སུམ་ཚོགས། །སྤྱི་བྱེ་བྲག་སྡིག་པའི་ཕུང་སྦྱོར་བྲལ། །དགེ་ཆོས་བཞིན་སྤྱོད་པས་རྟག་འཚོ་ཤོག །མ་མཁའ་མཉམ་སེམས་
ཅན་མཐའ་དག་ཀུན། །སྡུག་བསྔལ་བའི་འབྲས་ཞི་རྒྱུ་རྣམས་དག ཡེ་གདོད་མའི་ཁྱབ་བདག་རྡོ་རྗེ་འཆང༌། །ཡུག་གཅིག་པའི་དཀྱིལ་འཁོར་ལྷུན་རྫོགས་ཤོག། དེ་ལྟར་ལོ་རྒྱུས་རིམ་པ་སྔོན་གསལ་
བཞིན་ལས་གནས་རི་ཕྱོགས་བྲལ་འགྲིམ་དགོས་དུས་ངེས་ཆུ་ཡོས་སྤྲེལ་ཟླ་ཚེས་བཅུའི་དུས་ཆེན་ཡིན་ནའང༌། དེ་ཐོག་ཇི་བཞིན་འགྲོ་ཐུབ་རྣམ་གཡེང་དབང་གིས་མ་གྲུབ་རུང་། དེ་ཉིན་ཉི་མ་མེ་བཞིའི་ཁྲིར་བཞུགས་གཟའ་སྐར་འགྲུབ་པའི་སྦྱོར་བ་
སོགས་མ་བསྒྲིགས་ལྷུན་འགྲུབ་གྱི་བལྟས་སྣང་ལེགས་པར། ཐོག་མའི་རྟེན་འབྱུང་མཚོན་བྱར། ནང་ཆེན་དཔལ་རྒྱ་རིན་ཆེན་སྤུངས་པའི་རི་མགུལ་མཐོན་པོ་ཞག་ཤས་དབེན་པར་བརྟེན་པའི། སྐྱབས་གཅིག་ཨོ་རྒྱན་ཆེན་པོར་གསོལ་བ་རྩེ་གཅིག་
འདེབས་པ་དང༌། བསྟན་འགྲོ་ཀུན་ལ་ལྷག་བསམ་སྨོན་ལམ་རྒྱ་ཆེར་བགྱིད་ཁུལ་བྱས་པའི་སྐབས་དེར། །ཕྱི་ནས་དག་པའི་སྣང་བ་བཟང་ཞིང༌། ནང་དུ་རྟོགས་པའི་རང་ཉམས་གསལ་བས། གླུ་ཕྲེང་འདི་ཉིད་ཡོངས་རྫོགས་ཡིད་མཚོར་ཤར་བ་

༄ ༅ །ངག་གི་བརྗོད་པའི་དབྱངས་ཀྱིས་རོལ་མོར་སྤེལ་བ་ལས། དེ་རྗེས་ཐོག་མའི་གསོལ་གདབ་ནས་བཟུང༌། །རང་ངོས་བྱ་ཚོགས་བློ་ཡིས་སྤོང་བའི་རྒྱུ་མཚན་དང༌། གཞན་སྐོར་ད་ལྟ་མ་འོངས་ལུང་བྱང་རྣམས་
ནི༑ མེ་སྤྲེལ། ས་ཕག ལྕགས་བྱི་ལོ་སྔོན་རྣམས་ནས་རིམ་པར་ཤར་ཞིང༌། ལྷག་པར་ཆུ་སྟག་ལོ་ནང་སྒྲུབ་ཆེན་བྱས་ཚེ་རྟེན་འབྱུང་སྣ་ཚོགས་པའི་མཐོང་ཚུལ་ཀྱང་མང་དུ་སྣང་ལ། ཉེ་བར་ཆུ་ཡོས་གནམ་ལོ་གསར་ཚེས་སྐབས་སུ་ཉམས་སྣང
འཆར་སྒོ་མི་བཟད་པར་འབྱུང་བའི་བརྗེད་ཐོ་འགའ་ཞིག་ཡོད་པའི་ནང་དུ་བརྡ་ཙམ་མདོ་རུ་བསྡུས་པ་དང༌། ཡུལ་ལྷ་རྣམས་ལ་ཕན་བྱར་འགྲོ་བའི་དགོས་དོན་བླ་མ་མཚོ་འཁྲུངས་ཉིད་ལ་སླར་ཡང་བསྟོད་ཅིང་མོས་གུས་ཀྱི་གདུང་བས་གསོལ་གདབ་གནད
ནས་བསྐུལ་བ་རྣམས་བྲིས་ཟིན་པ་ལས། བར་དུ་བྲེལ་དབང་ལོང་སྐབས་ཆུང་བས་ལུས་པར་མ་ཟད། རྒྱལ་བ་སྲས་བཅས་རྒྱ་བོད་རིས་མེད་བླ་མ་དམ་པ་རྣམས་ཀྱི་རྡོ་རྗེའི་གསུང་མགུར་སྟོང་གསུམ་ནོར་རྣམས་གཅིག་ཏུ་སྤུངས་པས་ཀྱང་ཆ་ཙམ་བསྐྲུན་
མིན་མཐའ་ཡས་པའང༌། དེང་སང་ཕྲན་བུའི་ཟས་ནོར་ལས་ཀྱང་ཆེས་ལོད་པར་འཛིན་པའི་དུས་ངན་པ་འདི་སྐབས། རྨོངས་དྲེད་བདག་གི་ཚིག་ཉོབ་འདི་ལྟས་ཅི་ཞིག་བྱ་སྙམ་སྒྱིད་ལུག་པས་བཏང་སྙོམས་སུ་བཞག་པ། གྲོ་ཞུན་ཅན་གྱི་མར་ངོའི་ཚེས་
བཅུར་གདན་ས་ཆེན་པོར་དཔལ་གྱི་རི་བོ་ཆེ་ནས་བྱ་བཏང་མོས་པ་ལམ་བྱེད་རྣམ་པ་ཡོང་བའི་ནུབ་དེར། རྨི་ལམ་སྣང་བར་ལྷ་སྲིན་སྡེ་བརྒྱད་སྣ་ཚོགས་པས་བསྐུལ་བྱང་དང་པོ་བྱུང་རུང་ཇི་མི་སྙམ་པ་བོར། སླར་ཡང་ཁྲུམ་ཟླའི་ཉེར་ལྔར་དྲེད་རོང་གནས་

ནས་བཏེགས་པའི་རི་རྩེ་མཐོན་པོར་འཁོད་སྐབས། མཁའ་འགྲོའི་ཚོགས་ཀྱིས་བསྐུལ་གཉིས་པ་མཛད་པར། ད་ལྟའི་རྒྱལ་ཁམས་སྐྱོན་གྱི་གནས་སྣང་ཤིན་ཏུ་མདོར་བསྡུས་ཐོ་ཙམ་མི་མོས་བཞིན་དུ་གཡའ་ཁྲལ་ལྟ་བུར་བཀོད། དེ་རྗེས་ཐ་སྐར་ཅན་གྱི་
ཎྜཱ ཚེས་བཅུར་གཟེ་རྒྱལ་གནས་སུ་འབྱོར་སྐབས། བླ་མ་ལྷར་བཅས་རྡོ་རྗེའི་གསུང་གིས་དམ་ཚིག་གནད་ལ་བཀར་བའི་བསྐུལ་གནང་གསུམ་པར་ཤར་བར། དོན་དུ་དེ་དག་རང་སྣང་འཁྲུལ་པ་ལས་ཀྱང་ཆེས་ཡང་འཁྲུལ་ཉིང་འཁྲུལ་གྱི་མཐོང་བར་གཏད་
སོ་ག་ལ་ཞིག་རུང་། བློ་ཆུང་གི་སེམས་འདི་བསྒྱུར།ཁ་ཡང་བར་འདུག་ཕྱིར། ད་ནི་ཚང་བ་བྲི་བར་བྱའོ་སྙམ་ནས་འཕྲལ་དེར། ད་ལྟ་རང་ལ་གྲོས་འདེབས། བསམ་སྦྱོར་སྤྱོད་ཡུལ་གྱི་སྤང་བླང་། གཞན་ལ་གྲོས་འབུལ། བསྟན་དུས་སྤྱི་ཡི་
བཅོས་རིམ་མཚོན་པ། ཕན་ཡོན་མཇུག་དོན་བཅས། ཇོ་བོ་མ་ཡོ་མཆེད་གསུམ་གྱི་གནས་བཟང་། གསང་རིའི་དབང་པོའི་དབེན་སར། ཟླ་བ་དགུ་པའི་ཚེས་ཉེར་གསུམ་ལྷའི་བླ་མ་རྒྱལ་སར་ཕེབས་པ་འགྲུབ་པའི་སྦྱོར་བ་ཤིན་ཏུ་བཟང་བའི་དུས་
དགེ་བར་རྫོགས་པར་བྲིས་པ་ཡིན་ནོ། །དེ་ལྟ་བས་ན་རང་བསམ་འདོད་པ་ཁོ་ན་མ་ཡིན་པའི། རྩ་གསུམ་གཉན་པོའི་ལྷ་ཚོགས་ཀྱིས་རབ་ཏུ་དགོངས་ལ་ཡུལ་ལྷ་གཞི་བདག་རིས་བྲལ་ཀུན་གྱིས་མངོན་པར་མོས་པ་ཡིན་པས། བྱིན་མཐུའི་སྟོབས་ཀྱང་
དམན་པ་བདག་ཚོད་ཉུང་ངུར་མ་ལུས་པའི། བྱིན་རླབས་དངོས་གྲུབ་ཕྲིན་ལས་ལེགས་ཐོབ་དགོས་པ་དང༌། གནས་སྐབས་མཐར་ཐུག་ཕན་ཡོན་ཀྱང་རབ་ཏུ་འགྱུར་བ་གདོན་མི་ཟའམ་སྙམ་ལགས། དེས་ན་ཆོས་ཅན་ཀུན་གྱི་ཡི་གེ་འདི་འབྲི་བ་

༄ ༅ །དང༌། འཆང་བ་དང༌། མཆོད་པ་དང༌། བསྔགས་པ་དང༌། ཀློག་པ་དང་། དོན་དགོངས་པ་དང༌། ལས་བསྒྲུབས་པ་དང་། སྟོན་པ་དང་། འཆད་པ་དང༌། སྤེལ་བ་རྒྱ་ཆེར་འཚལ། ཞེས་
རྒྱལ་ཁམས་སྤྱི་ཡི་ཁོལ་བོ། བསྟན་པ་ཡོངས་ཀྱི་བྲན་མཐའ། མི་དང་མི་མིན་ཀུན་གྱི་གཡོག་པོ། སྤྲང་འཁྱམས་ཀུན་དགའ་བསྟན་འཛིན་བདག་གིས། བརྩེ་གདུང་བཟོད་པར་དཀའ་བའི་བློ་ཡིས། ལུས་ཀྱི་ཕྱག་འབུམ་དང་བཅས་ཏེ།
པའི་ངག་གིས་གསོལ་བ་བརྒྱ་ཕྲག་མང་པོར་འདེབས་པ་ལགས། འདི་ཉིད་ཐོག་མཐའ་བར་གསུམ་གར་ཡང་དབྱངས་རྟ་རིང་ཐུང་མང་དུ་ཡོད་པ་ཤེས་པར་བྱ་བ་གལ་ཆེ། དེ་རྣམས་ཀྱང་རིག་འཛིན་མཁའ་འགྲོའི་གསུང་གི་བྱིན་དང་ལྡན་ཕྱིར། མི་
དང་མི་མིན་གནས་ཡུལ་ཚོགས་དབེན་གར་ཡང་ཆོས་བརྒྱད་ངན་དབང་མ་ཡིན་པའི། ལྷག་བསམ་མོས་པ་བསྐྱེད་རྫོགས་ལ་སོགས་དོན་གྱི་ངེས་པ་རྣམས་ཀྱིས་ཟིན་པས། ངག་གི་གདངས་སུ་ལེགས་པར་བླང་ངོ་། །གསན་དང་ཉན་བྱེད་ཀུན་གྱི་རྣ་
བར་ཉན་པ་དང༌། འཁོར་བ་ལ་ངེས་འབྱུང་སྐྱོ་ཤས་སྐྱེ་བ་དང༌། དམ་པའི་ཆོས་ལ་སྤྲོ་བའི་ཡིད་ཁུལ་བ་དང༌། སྐྱབས་ཀྱི་དམ་པ་ཡོངས་ལ་མོས་པའི་གདུང་བ་འཕེལ་བ་དང༌། ཆོས་དང་གང་ཟག་ལ་ཡིད་ཆེས་ངེས་རྙེད་ཀྱི་བློ་རྙེད་པ་སོགས་ཀྱི་
དགོས་དོན་ཆེས་མང་ལ། གང་ཞིག་ཐོས་པ་མ་ལུས་པའང་རྣམ་དཀར་འབྲས་བཟང་མཆོག་གི་བྱིན་ཆགས་ལེགས་པའི་དཔལ་དུ་འབར་བར་འབྱུང་བའོ། །དབྱིངས་ནས་བསྐུལ་ཚིག་སྐྱ་རེངས་རིམ་གསུམ་མཐར། །དོན་རྫོགས་གླུ་ཕྲེང་ཉིན་བྱེད་འདི་
303

ཤར་བས། །བསྟན་འགྲོ་ཀུན་གྱི་འགལ་རྐྱེན་མུན་པ་ཞི། །དགེ་ལེགས་ཕུན་ཚོགས་རབ་གསལ་བཀྲ་ཤིས་ཤོག།

།གསང་བའི་ཚོགས་མཆོད་བྱ་ཚུལ་འཁོར་འདས་གཞི་དག་ལས། །ཐོག་མར་ཚོགས་ཀྱི་དགོས་ཆེད་བསྟན་པ་ནི། གཙང་རོང་གི་མེས་སྟོན་ཆེན་པོས། རྗེ་རིན་ཆེན་རྒྱ་གར་དུ་ཚོགས་འཁོར་མང་པོ་གཟིགས་ཏེ་
༈, མཛམ་ཡོད་པ་གཞིར་བཞག་ནས།
མཛད་ཡོད་པ་གཞིར་བཞག་ནས། ཚོགས་འཁོར་དགོས་པའི་དུས་དང༌། ངོ་མཚར་ཆེ་བ་གང་གཟིགས་པ་རྣམས་གསུང་དུ་གསོལ་ཞེས་གསོལ་བ་བཏབ་པས། དེའི་ལན་དུ་རྗེ་མར་པས། །ཚོགས་ཀྱི་དགོས་པ་དང་གཟིགས་ཚུལ་གྱི་མགུར་འདི་
གསུངས་སོ། །ཚོགས་ཀྱི་འཁོར་ལོ་བསྐོར་བ་དེ། །སྨིན་ལམ་དབང་བཞི་བསྐུར་བའི་ཚེ། །ཚོགས་ཀྱི་འཁོར་ལོ་དགོས་པ་ཡིན། །རབ་ཏུ་གནས་པ བྱེད་པའི་ཚེ། །ཚོགས་ཀྱི་འཁོར་ལོ་
དགོས་པ་ཡིན། །མཁའ་འགྲོའི་བྱིན་རླབས་ཞུ་བའི་ཚེ། །ཚོགས་ཀྱི་འཁོར་ལོ་དགོས་པ་ཡིན། །རྒྱུད་སྡེའི་ཉན་བཤད་བྱེད་པའི་ཚེ། །ཚོགས་ཀྱི་འཁོར་ལོ་དགོས་པ་ཡིན། །གདམས་ངག་
ཟབ་མོ་ཞུ་བའི་ཚེ། །ཚོགས་ཀྱི་འཁོར་ལོ་དགོས་པ་ཡིན། །ཁོ་བོ་མར་བ་ལོ་ཙཱ་ངས། །རྒྱ་གར་ཡུལ་དུ་ལན་གསུམ་ཕྱིན། །སྤྱིར་ཚོགས་ཀྱི་འཁོར་ལོ་བསམ་མི་ཁྱབ། །སྒོས་ངོ་མཚར་ཆེ
བ་འདི་འདྲ་མཐོང༌། །རྗེ་བཙུན་ནཱ་རོ་པཎ་ཆེན་ལ། །རྗེ་རིགས་ཀྱི་དེད་དཔོན་འཁོར་ལོ་དང༌། །ཆང་འཚོང་གི་བུ་མོ་ཀུནྜ་ལིས། །རིན་ཆེན་འཁར་བའི་མཎྜལ་ལ། །ཀཪྵཱ་པ་ཎིའི་རྒྱན་བཀོད 305

ཕུལ༑ །ལོ་གཅིག་གོང་ནས་གསོལ་བ་བཏབ། །རྗེ་ནཱ་རོ་ཆེན་པོའི་ཞལ་གྱིས་བཞེས། །སེང་ལྡེང་ནགས་ཀྱི་དུར་ཁྲོད་དུ། །ཚོགས་འཁོར་རིམ་པ་གསུམ་དུ་བསྐོར། །ལོངས་སྤྱོད་འབྱོར་
པ་དཔག་མེད་པས། །ཚོགས་དང་གཏོར་མ་རྒྱ་ཆེན་བཤམས། །དཔལ་ལྡན་ནཱ་རོའི་བྱིན་རླབས་ཀྱིས། །དཔལ་བདེ་མཆོག་འཁོར་ལོའི་ལྷ་ཚོགས་དང༌། །གྲངས་མཉམ་གསང་སྔགས་རྣལ་
འབྱོར་པ། །ཕོ་མོ་དྲུག་ཅུ་རྩ་གཉིས་ཚོགས། །ཟབ་མོ་བརྡ་དང་སྐད་ཀྱིས་འདྲི། །རྗེ་ནཱ་རོ་ཆེན་པོའི་ཐུགས་ཀ་ནས། །བདེ་མཆོག་འཁོར་ལོའི་ལྷ་ཚོགས་རྣམས། །དཀྱིལ་འཁོར་གྱི་དབུས་
སུ་ལེགས་པར་བཞུགས། །ཆོ་གའི་རིམ་པ་རྒྱས་པར་མཛད། །རྗེ་བཙུན་ནཱ་རོ་ཆེན་པོ་དེས། །རྡོ་རྗེ་དྲིལ་བུ་ཕྱག་ཏུ་བསྣམས། །རུས་པའི་རྒྱན་དྲུག་སྐུ་ལ་གསོལ། །ཁྲུ་གང་ཙམ་གྱི་ནམ་
།གཡས་བརྐྱང་གར་གྱི་རོལ་པས་བཞུགས། །རྣལ་འབྱོར་ཕོ་མོ་གཞན་རྣམས་ཀྱང༌། །ཕྱག་གཡས་ཌཱ་མ་རུ་འཁྲོལ་ཞིང༌། །གཡོན་པས་ཏིང་ཏིང་ཤགས་བསྣམས་ནས།མཁའ་ལ།
གར་གྱི་ཉམས་ཀྱིས་རོལ་པ་མཐོང༌། །ཁོ་བོ་མར་པ་ལོ་ཙཱངས། །ལྷན་ཅིག་སྐྱེས་པ་ཆོས་ཀྱི་སྐུ། །ཟབ་མོ་དབང་བཞིའི་ངོ་བོ་མཐོང་། །ང་དེ་འདྲའི་རྗེ་དང་མཇལ་བ་ཡིན། །ཚོགས་འཁོར་༔

།དེ་འདྲ་མཐོང་བ་ཡིན། །ཕལ་དང་ཕལ་གྱི་ཆོས་མ་ཡིན། །དེ་ངོ་མཚར་ཆེ་འམ་གཙང་སྟོན་པ། །ཞེས་གསུངས་སོ། ༈ །ཚོགས་རྫས་རྣམས་བྱིན་གྱིས་རླབས་པ་
ནི། ཧོཿ སྣང་གྲགས་ཆོས་ཀུན་རང་སྣང་སྟོང་པའི་དབྱིངས། །ཕྱི་སྣོད་བརྟན་གཡོ་རླུང་མེ་ཆུ་སའི་དཀྱིལ། །བདེ་སྐྱོང་ཡེ་ཤེས་རང་སྣང་ཀ་པཱ་ལ། །དངོས་སྣང་རྟོག་ཚོགས་ཚོགས་ཀྱི་
འཁོར་ལོ་བཤམས། །དུག་ལྔ་དབྱིངས་དག་རང་བྱུང་ཤ་ལྔ་དང༌། །ཡུམ་ལྔའི་བཅུད་རྫོགས་བདུད་རྩི་ལྔ་ཡི་གཏམ། །ཕུང་པོ་ལྔ་ཉིད་ཡེ་ཤེས་ལྔ་ཡི་ངོར། །སྟོང་ཉིད་མདངས་ལས་ཉེས་
༈ སྐྱོན་འབྱུང་ལྔས་བསྲེགས། །ཨོཾ་ཨཱཿ ཧཱུྃ་གིས་སྦྱངས་སྤེལ་བདུད་རྩིར་བསྐྱུར། །ཕུན་ཚོགས་འདོད་ཡོན་མཆོད་སྤྲིན་མཁའ་ཁྱབ་གྱུར། སྤྱན་འདྲེན་བྱིན་འབེབས་ནི། ན་མོ་རཏྣ་གུ་ར་ཝེ། །སྤྱི་
གཙུག་པད་ཉིའི་གདན་སྟེང་དུ། །ཡ་མཚན་མཆོག་གི་དངོས་གྲུབ་བརྙེས། །རྩ་བའི་བླ་མ་ཞེས་སུ་གྲགས། །འཁོར་དུ་རྩ་གསུམ་ཚོགས་ཀྱིས་བསྐོར། །ཁྱེད་ཀྱི་རྗེས་སུ་བདག་སྒྲུབ་ན།
བྱིན་གྱིས་རློབས་ཕྱིར་གཤེག་སུ་གསོལ། །འོག་མིན་ཆོས་ཀྱི་ཕོ་བྲང་ན། །ཡ་མཚན་མཁའ་སྤྱོད་བདེ་ཆེན་བརྙེས། །རྡོ་རྗེ་འཆང་ཆེན་ཞེས་སུ་གྲགས། །འཁོར་དུ་སངས་རྒྱས་སེམས་

དཔས་བསྐོར། །ཁྱེད་ཀྱི་རྗེས་སུ་བདག་སྒྲུབ་ན། །བྱིན་གྱིས་རློབས་ཕྱིར་གཤེགས་སུ་གསོལ། །ཟ་ཧོར་ནོར་བུའི་དགོན་པ་རུ། །ཡ་མཚན་སྤྱོད་པའི་གྲུབ་པ་བརྙེས། །ཏེ་ལོ་ཤེས་བཟང་
ཞེས་སུ་གྲགས། །འཁོར་དུ་གྲུབ་ཆེན་བརྒྱད་ཅུས་བསྐོར། །ཁྱེད་ཀྱི་རྗེས་སུ་བདག་སྒྲུབ་ན། །བྱིན་གྱིས་རློབས་ཕྱིར་གཤེགས་སུ་གསོལ། །མེ་ཏོག་མདངས་འཕྲོག་དགོན་པ་རུ། །ཡ་
མཚན་མི་བརྗེད་གཟུངས་ཐོབ་པ། །ནཱ་རོ་པཎ་ཆེན་ཞེས་སུ་གྲགས། །འཁོར་དུ་པཎ་གྲུབ་ཚོགས་ཀྱིས་བསྐོར། །ཁྱེད་ཀྱི་རྗེས་སུ་བདག་སྒྲུབ་ན། །བྱིན་གྱིས་རློབས་ཕྱིར་གཤེགས་སུ་
གསོལ༑ །གྲོ་བོ་ལུང་གི་དགོན་པ་རུ། །ཡ་མཚན་སྒྲ་ཚད་ནང་དོན་རིག །མར་པ་ལོ་ཙཱ་ཞེས་སུ་གྲགས། །འཁོར་དུ་སྐལ་ལྡན་སེམས་དཔས་བསྐོར། །ཁྱེད་ཀྱི་རྗེས་སུ་བདག་སྒྲུབ་
ན༑ །བྱིན་གྱིས་རློབས་ཕྱིར་གཤེགས་སུ་གསོལ། །ཆུ་བར་སྤྲུལ་པའི་ཕོ་བྲང་ནས། །ཡ་མཚན་སྤྲུལ་བསྒྱུར་རྫུ་འཕྲུལ་བརྙེས། །བཞད་པ་རྡོ་རྗེ་ཞེས་སུ་གྲགས། །འཁོར་དུ་རྣལ་འབྱོར་
ཚོགས་ཀྱིས་བསྐོར། །ཁྱེད་ཀྱི་རྗེས་སུ་བདག་སྒྲུབ་ན། །བྱིན་གྱིས་རློབས་ཕྱིར་གཤེགས་སུ་གསོལ།ྋ །ཤནྟི་རྒྱལ་བའི་ཕོ་བྲང་དུ། །ཡ་མཚན་བཀའ་བརྒྱུད་ཆུ་བོ་འདུས། །ཟླ་འོད་གཞོན་༔

༄༅། །ནུ་ཞེས་སུ་གྲགས། །འཁོར་དུ་བཀའ་བརྒྱུད་བླ་མས་བསྐོར། །ཁྱེད་ཀྱི་རྗེས་སུ་བདག་སྒྲུབ་ན། །བྱིན་གྱིས་རློབས་ཕྱིར་གཤེགས་སུ་གསོལ། །ཀུན་བཟང་
ཕག་གྲུའི་ནགས་ཁྲོད་དུ། །ཡ་མཚན་བྱིན་རླབས་འཕོ་དབང་ཐོབ། །རྡོ་རྗེ་རྒྱལ་པོ་ཞེས་སུ་གྲགས། །འཁོར་དུ་རྡོ་རྗེ་འཛིན་པས་བསྐོར། །ཁྱེད་ཀྱི་རྗེས་སུ་བདག་སྒྲུབ་ན། །བྱིན་གྱིས་
3 རློབས༴ བཀྲ་ཤིས་དགེ་བའི་གླང་དགོན་དུ། །ཡ་མཚན་རྟོག་པའི་རྦ་རླབས་འཁྲུངས། །གླིང་ཆེན་རས་པ་ཞེས་སུ་གྲགས། །འཁོར་དུ་ས་བཅུའི་སེམས་དཔས་བསྐོར། །ཁྱེད་
ཀྱི༴ བྱིན་རློབས༴ འབྲུག་དང་ར་ལུང་དགོན་པ་རུ། །ཡ་མཚན་ཆོས་ཀུན་རྟེན་འབྲེལ་གཟིགས། །གཙང་པ་རྒྱ་རས་ཞེས་སུ་གྲགས། །འཁོར་དུ་མཆོག་གཟིགས་ཁྲི་ཕྲག་བསྐོར།
ཁྱེད་ཀྱི༴ བྱིན་གྱིས་རློབས༴ སྟག་རི་གངས་ཀྱི་ར་བ་རུ། །ཡ་མཚན་བསྟན་བསྲུང་བྲན་དུ་ཁོལ། །དར་མ་སེང་གེ་ཞེས་སུ་གྲགས། །འཁོར་དུ་དཔའ་བོ་མཁའ་འགྲོས་བསྐོར། །ཁྱེད་
ཀྱི༴ བྱིན་གྱིས་རློབས༴ གདན་ས་ཡ་བཞིའི་ཁྲི་སྟེང་དུ། །ཡ་མཚན་སྒྲུབ་བརྒྱུད་བཀའ་བབ་བརྙེས། །སེང་གེ་དགུ་ཚར་ཞེས་སུ་གྲགས། །འཁོར་དུ་འགྲོ་དོན་བཞུགས་པས་✖

བསྐོར༑ །ཁྱེད་ཀྱི༴ བྱིན་གྱིས་རློབས༴ མཉམ་མེད་བདེ་ཆེན་ཕོ་བྲང་དུ། །ཡ་མཚན་ཐུབ་བསྟན་རྒྱལ་མཚན་འཛིན། །རིག་གསུམ་རྣམ་འཕྲུལ་ཞེས་སུ་གྲགས །འཁོར་དུ་བྱང་
སེམས་རྒྱ་མཚོས་བསྐོར། །ཁྱེད་ཀྱི་རྗེས༴ བྱིན་གྱིས་རློབས༴ སྒྱུ་འཕྲུལ་བདེ་བའི་གཞལ་ཡས་སུ། །ཡ་མཚན་འཁོར་འདས་མཉམ་ཉིད་མཁྱེན། །རྒྱལ་དབང་ཆོས་རྗེ་ཞེས་སུ་
གྲགས༑ །འཁོར་དུ་དག་པའི་ཚོགས་ཀྱིས་བསྐོར། །ཁྱེད་ཀྱི་རྗེས་སུ༴ བྱིན་རློབས༴ གྲུབ་པའི་བསྟི་གནས་ཡ་བཞི་ན། །ཡ་མཚན་གསང་སྔགས་ཆོས་འཁོར་བསྐོར། །བསོད་
ནམས་མཆོག་ལྡན་ཞེས་སུ་གྲགས། །འཁོར་དུ་སྐལ་བཟང་མང་པོས་བསྐོར། །ཁྱེད་ཀྱི༴ བྱིན་རླབས༴ སྣང་སྲིད་ཟིལ་གནོན་ཕོ་བྲང་དུ། །ཡ་མཚན་བརྟུལ་ཞུགས་སྤྱོད་པ་བརྙེས།
ལྷ་བཙུན་ཆེན་པོ་ཞེས་སུ་གྲགས། །འཁོར་དུ་ཁྲག་འཐུང་དཔའ་བོས་བསྐོར། །ཁྱེད་ཀྱི་རྗེས་སུ༴ བྱིན་གྱིས་རློབས༴ རང་སྣང་དག་པའི་ཞིང་ཁམས་སུ། །ཡ་མཚན་འཁོར་འདས་
གཅིག་པར་རྟོགས། །འབྲུག་སྨྱོན་ཀུན་ལེགས་ཞེས་སུ་གྲགས། །འཁོར་དུ་རིག་མ་མང་པོས་བསྐོར། །ཁྱེད་ཀྱི་རྗེས་སུ་བདག་སྒྲུབ་ན། །བྱིན་རླབས་ཕྱིར་གཤེགས་སུ་གསོལ། ཁ་སྐོང་

༄༅། །གསར་འཛུད་ནི། བཀའ་བརྒྱུད་ཆོས་ཀྱི་རྒྱལ་མཚན་རྩེར། །ཡ་མཚན་ཆོས་ཀུན་དེ་ཉིད་གཟིགས། །ངག་དབང་ནོར་བུ་ཞེས་སུ་གྲགས། །འཁོར་དུ་མཁས་གྲུབ་1/1/01
རྒྱ་མཚོས་བསྐོར། །ཁྱེད་ཀྱི༴ བྱིན་གྱིས་རློབས༴ མདོ་སྨད་ཆོས་ཀྱི་སྒར་ཆེན་དུ། །ཡ་མཚན་སྐུ་གསུམ་མངོན་དུ་མཛད། །ཀུན་དགའ་བསྟན་འཛིན་ཞེས་སུ་གྲགས། །འཁོར་དུ་རིས་
མེད་སྐྱེས་མཆོག་བསྐོར། །ཁྱེད་ཀྱི༴ བྱིན་གྱིས་རློབས༴ ཁམས་ཀྱི་བཙུན་ཆུང་བློ་གྲོས་རྒྱ་མཚོས་སོ། དག་པའི་སྣང་བ་རབ་འབྱམས་སུ། །ཡ་མཚན་བྱང་ཆུབ་སྤྱོད་པ་སྐྱོང་། །རྡོ་རྗེ་སྤུན་
གྲོགས་ཞེས་སུ་གྲགས། །འཁོར་དུ་ལས་ཅན་ཕོ་མོས་བསྐོར། །ཁྱེད་ཀྱི༴ བྱིན་གྱིས་རློབས༴ ལྕང་ལོ་ཅན་གྱི་ཕོ་བྲང་དུ། །ཡ་མཚན་ལོངས་སྤྱོད་རྫོགས་སྐུར་བཞེངས། །འཁོར་ལོ་
* བདེ་མཆོག་ཞེས་སུ་གྲགས། །འཁོར་དུ་དཀྱིལ་འཁོར་ཚོམ་བུས་བསྐོར། །ཁྱེད་ཀྱི་རྗེས་སུ་བདག་སྒྲབ་ན། །བྱིན་རླབས་ཕྱིར་གཤེགས་སུ་གསོལ། །ཉི་ཤུ་རྩ་བཞིའི་གནས་མཆོག་ཏུ། །
༈ ཡ་མཚན་ཕྲིན་ལས་རྣམ་བཞི་སྒྲུབ། །རྡོ་རྗེ་ཕག་མོ་ཞེས་སུ་གྲགས། །འཁོར་དུ་རིགས་བཞིའི་ཌཱ་ཀིཾས་བསྐོར། །ཁྱེད་ཀྱི་རྗེས་སུ༴ བྱིན་གྱི་རློབས་ཕྱིར༴ བསིལ་བ་ཚལ་གྱི་དུར་ཁྲོད་

།ཡ་མཚན་མཐུ་སྟོབས་རྡོ་རྗེ་འཛིན། །ཡེ་ཤེས་མགོན་པོ་ཞེས་སུ་གྲགས། །འཁོར་དུ་ཆོས་སྲུང་རྒྱ་མཚོས་བསྐོར། ཁྱེད་ཀྱི༴ བྱིན་གྱིས་རློབས༴ སྐྱེ་མེད་ཆོས་སྐུའི་ཕོ་བྲང་དུ༑
དུ༑ །ཡ་མཚན་འགག་མེད་རིག་པའི་རྩལ། །ཕྱག་རྒྱ་ཆེན་པོ་ཞེས་སུ་གྲགས། །འཁོར་དུ་ཆོས་ཕུང་བརྒྱད་ཁྲིས་བསྐོར། །ཁྱོད་ཀྱི༴ བྱིན་གྱིས་རླབས་ཕྱིར་གཤེགས་སུ་གསོལ། ཞེས་
རྣལ་འབྱོར་གྱི་དབང་ཕྱུག་ཆེན་པོ་ཀུན་དགའ་ལེགས་པ་ལ་ཕྱག་ཆེན་དོན་བརྒྱུད་ཀྱི་གསོལ་འདེབས་ཤིག་གྱིས་དང་ཟེར་བའི་གྲལ་དུ་གསུངས་པའོ། །ཚོགས་ཕུད་དང་པོ། ཏིང་འཛིན་གཟུགས་བརྙན་ཡེ་ཤེས་ཆུ་ཟླའི་གར། །
དངོས་གཅིག་དུ་མར་སྟོན་པའི་ཞི་ཁྲོའི་ལྷ། །རང་སྣང་མཁའ་དབྱིངས་དག་པའི་ཀློང་ནས་གཤེགས། །འདོད་ཡོན་མི་ཟད་སྟོང་ཉིད་ཚོགས་མཆོད་འབུལ། །དགྱེས་བཞེས་གཉུག་མའི་ཡེ་ཤེས་
མཐར་གྲོལ་ཏེ། །ཀ་དག་ཆོས་ཟད་བྱར་མེད་མངོན་གྱུར་ཤོག །ཁྱད་པར་རྩ་གསུམ་འཁོར་ལོ་ལྔ་ཡི་ཞིང༌། །མ་དག་དྲི་བསྲེགས་ཨ་ཤད་ཤེས་རབ་མེས། །དག་པའི་ཁམས་བཞུས་ཟག་
མེད་དགའ་བཞིའི་འགྲོས། །ཡས་འབབ་མས་བརྟེན་བཅུ་དྲུག་བདེ་བས་མཆོད། །གཞན་ཡང་ཐབས་ཆེན་དཔའ་བོའི་ཤེས་རབ་མཁར། །འཛིན་མེད་རང་གྲོལ་ཆེན་པོའི་གར་བྱེད་དེ། །

།དགའ་བྲལ་ཡེ་ཤེས་ཆེན་པོར་མཉམ་བཞག་པས། །བཅོས་མེད་དོན་གྱི་བདེ་བ་ཆེན་པོས་མཆོད། །བླ་མེད་མཆོག་གི་མཆོད་པར་སྦྱར་བ་ཀུན། །ཡེ་ཤེས་ལྔ་ཡི་
གསང་བའི་
འོད་མདངས་རྣམ་པར་འཕྲོ། །འདོད་ཡོན་ལྔས་བརྒྱན་ཐུགས་དམ་བཞིན་དུ་བཞེས། །ཚོགས་ཀྱི་འཁོར་ལོས་སྣང་སྲིད་ཡེ་གྲོལ་ཤོག །གཉིས་པ། ཀ་དག་ངང་ལས་འཛིན་འཁྲུལ་མེད་
དབྱིངས་དེར། །བཤགས་བྱ་བཤགས་ཡུལ་མི་དམིགས་ཡོད་མིན་ཀྱང༌། །བག་མེད་འཁྲུལ་ཚོགས་ཉེས་བྱས་ནོངས་གྱུར་གང༌། །མཁའ་དབྱིངས་དག་པའི་ཀློང་དུ་བཤགས་པར་
བགྱི༑ ཡིག་བརྒྱ་བརྗོད་ཅིང་སྙིང་ནས་བཤགས་པར་བྱ། གསུམ་པ། ཡང་དག་མཆོག་རྟོགས་ཡེ་ཤེས་མཚོན་ཆ་ཡིས། །དེ་ལྟར་མ་རྟོགས་སེམས་ཅན་དབྱིངས་སུ་བསྒྲལ། །བསྒྲལ་བའི་མཆོད་པས་
ལྷ་ཚོགས་མཉེས་མཛོད་ལ། །དུག་ལྔའི་རྟོག་པ་ཆོས་དབྱིངས་ཀློང་གྲོལ་ཤོག །བསྐང་བ་བྱ་བ་ནི། མཆོད་འོས་བསྐང་བཤགས་འདོན། བརྡ་དང་བརྡ་ཡི་འབུལ་ལེན་བཅས། རང་ལུས་རྩ་གནས་ཞི་ཁྲོའི་ལྷ་
ཚོགས་གསལ། །ཞལ་སྒོ་ཐབས་ཁུང་ལྗགས་སྟེང་མེ་ཡི་དཀྱིལ། །བཟའ་བའི་རོ་མཆོག་ལག་གཉིས་དགང་བླུགས་རྒྱས། །ཕུང་ཁམས་ལྷ་རྣམས་ཚོགས་ཀྱི་འཁོར་ལོས་མཆོད། །ཚོགས་

ཀྱི་མཆོད་པ་ཕུལ་བའི་མཐུ་བྱིན་གྱིས། །ཐོག་མེད་ནས་བསགས་སྡིག་སྒྲིབ་ཉམས་ཆགས་དག །བླ་མེད་བསོད་ནམས་ཡེ་ཤེས་ཚོགས་གཉིས་པོ། །ཡོངས་རྫོགས་ཉམས་སྣང་གོང་འཕེལ་
བྱིན་གྱིས་རློབས། ནང་གི་སྦྱིན་སྲེག་གིས་ཚིམ་པར་རོལ། སྤྲོ་ན་རྡོ་རྗེའི་གླུ་སོགས་ལེན། ལྷག་མ་བསྡུས་ལ་བྱིན་གྱིས་རློབས། བསྔོ་བ་ནི། ཁ་ཕྲུ་བཏབ་ལ། ཨོཾ་ཨཱཿ ཧཱུྃ ལན་གསུམ། བཟའ་བཏུང་ལྷག་མ་
།ཅེས་འདོད་ཡོན་བདུད་རྩི་ཞུ། །ལྷག་ལ་དབང་བའི་དྲེགས་ཚོགས་ཚིམ་པར་བསྔོ། །ཆོས་མཐུན་ཕྲིན་ལས་མ་ལུས་འགྲུབ་པ་དང༌། །རིགས་དྲུག་འཁོར་བ་འཛིན་མེད་རང་གྲོལ་ཤོག
དང་། ཧཱུཾ། ང་ནི་དཔལ་ཆེན་ཁྲོ་བོའི་གཙོ། །དཀོན་མཆོག་གསུམ་པོ་མཆོད་ཟིན་གྱིས། །ལྷག་ལ་དབང་བའི་ཕོ་ཉ་མོ། །འདིར་གཤེགས་ཐམས་ཅད་ལྷག་ལ་རོལ། །དཀོན་མཆོག་
གསུམ་གྱི་བསྟན་པ་སྲུངས། ལོག་པར་ལྟ་བའི་དགྲ་བགེགས་སྒྲོལ། །རྣལ་འབྱོར་བཅོལ་བའི་ཕྲིན་ལས་མཛོད། །ལྷག་ལ་དབང་བའི་ཕོ་ཉ་ནི། །མི་ཤ་ཁྲག་གི་དྲི་ཚོར་ན། །ལྕེ་བརྒྱུར་
མིག་འཁྲུག་སྟོང་གསུམ་ཉུལ། །གཞན་ཡང་ལུས་ཕྱེད་ཁྲག་གིས་སྦགས། །ནང་ཁྲོལ་རྒྱུ་མ་མཁལ་མ་ཡིས། །ལག་གཉིས་བཀང་ནས་རྒྱུག་པ་རྣམས། །ཕུད་ལྷག་བཤལ་ཆུའི་གཏོར་མ་

༄༅། །ལོངས། །དཀོན་མཆོག་གསུམ་གྱི་བསྟན་པ་སྲུང༌། །ལོག་པར་ལྟ་བའི་དགྲ་བགེགས་སྒྲོལ། །རྣལ་འབྱོར་བཅོལ་བའི་ཕྲིན་ལས་མཛོད། །བདེ་ཆེན་ཤ་ལ་
རོལ་བ་དང༌། །ཁ་སྣ་ཁྲག་གིས་བརྣངས་པ་དང་། །ཤུག་གླུ་སྨྲེ་སྔགས་གར་སྟབས་བསྒྱུར། །རྫུ་འཕྲུལ་སྣ་ཚོགས་ལས་ལ་འཇུག །ས་རྡོ་རི་རབ་བསྒུལ་བ་དང༌། །ཉི་ཟླ་ཐང་ལ་འབེབས་
པ་སོགས། །ཕུད་ལྷག་བཤལ་ཆུའི་གཏོར་མ་ལོངས། །དཀོན་མཆོག་གསུམ་གྱི་བསྟན་པ་སྲུངས། །ལོག་པར་ལྟ་བའི་དགྲ་བགེགས་སྒྲོལ། ྋ །རྣལ་འབྱོར་བཅོལ་བའི་ཕྲིན་ལས་
མཛོད༑ མཆུ་རྣོ་ལག་པ་དམར་བ་དང༌། །ཉི་ཟེར་མདངས་ལྟར་མི་འཁྲུགས་ཅིང༌། །མགྲིན་པ་སྐུད་པ་ལྟར་ཕྲ་ཡང༌། །ཁྲག་གི་རྦ་ཀློང་དཀྲུག་པ་དང༌། །མཁའ་ལ་འགྲོ་དང་ཟེར་ལ་
ཞོན༑ །ཆུ་མཐའ་བསྐོར་དང་དཀྱིལ་འཁོར་ཉུལ། །ཕུད་ལྷག་བཤལ་ཆུའི་གཏོར་མ་ལོངས། །དཀོན་མཆོག་གསུམ་གྱི་བསྟན་པ་སྲུངས། །ལོག་པར་ལྟ་བའི་དགྲ་བགེགས་སྒྲོལ། །རྣལ་
ལ། འབྱོརབཅོརྦ་མཐའབསྐང་དྲུང་དོང་གཁོརྗ་འདྲེབས།།ཕུད་རྣམ་མབའ་ཕརྒ་བའི་ཁྲས་མར་འབེབས། མརྒཞི་རྡོ་་ྗའི་སེརབས་བརྡུངས །གཟུགས་མེརྡབཤུགགླཙེ་རེ་རེ །ནམ་ཕྱེདའོ་

དོད་ལྷངས་སེ་ལྷང་། །ལུས་པོ་ཕག་གི་སྤུ་ཅན་དང༌། །མཆུ་ཡོན་པོ་ལ་རྣ་འཕྱང་པོ། །ཕུད་ལྷག་བཤལ་ཆུའི་གཏོར་མ་ལོངས། །དཀོན་མཆོག་གསུམ་གྱི་བསྟན་པ་སྲུངས། །ལོག་པར་
ལྟ་བའི་དགྲ་བགེགས་སྒྲོལ། །རྣལ་འབྱོར་བཅོལ་བའི་ཕྲིན་ལས་མཛོད། ཅེས་ཕུད་ལྷག་ཕྱི་སྒོར་སྤུངས་ལ་བཞག་གོ །ཅེས་པ་རང་ལུས་འཛིན་མེད་ཀྱིས་ལུས་ཚོགས་འཁོར་བྱ་ཚེ་གསལ་འདེབས་ཀྱི་བརྗོད་ཚིག་མེད་ན་ཅུང་
༧ཞིག་འགབ་མིན་ལས། །སྣང་སྲིད་འཁོར་འདས་དོན་དམ་གཉུག་མར་སྦྱར་ཏེ་མཆོད་བྱ་མཆོད་བྱེད་བྲལ་བ་རང་གྲོལ་ཀ་དག་སྤྲོས་མེད་ཚོགས་མཆོད་དུ་སྦྱར་བ་འདི་ནི། ༧ མདོ་ཁམས་དྲུག་པས་མཛད་པ་ལ། རྗེ་གོང་མ་རྣམས་ཀྱི་གསུང་
མགུར་གྱིས་ཟུར་བརྒྱན་ཏེ་བརྗོད་བདེར་སྤེལ་བ་ཛ་ཡནྟུ། །དགེའོ།

༄༅། །སློབ་དཔོན་ལ་མཆོད་འབུལ་དང་དགའ་སྟོན་དུས་སུ་བསྔོ་བ་བྱ་བ་ནི། འོ༑ཁྱེད་རྣམས་ཀྱི་བསོད་ནམས་ཀྱི་ཚོགས་རྒྱ་ཆེན་པོ་བསགས་པ་ཆུད་མི་ཟ་ཞིང་གོང་ནས་གོང་དུ་འཕེལ་
བར་བྱ་བ་ལ། བསྔོ་བ་རིན་པོ་ཆེས་རྒྱས་གདབ་པ་ཤིན་ཏུ་གལ་ཆེ་བར་གསུངས་ཏེ། སློབ་དཔོན་འཕགས་པ་ཞི་བ་ལྷས། བསྔོ་བ་མི་ཟད་ལམ་ས་སྟེ། །འཕེལ་བར་འགྱུར་དང་བཅས་པ་
ཡིན༑ །ཞེས་གསུངས་དེ་ལ་བསྔོ་རྒྱུའི་དགེ་བ་ནི། རང་གཞན་གྱི་ལུས་ངག་ཡིད་གསུམ་གྱི་སྒོ་ནས་དུས་གསུམ་དུ་བསགས་པའི་དགེ་བའི་རྩ་བ། སྦྱིན་པ་ལས་བྱུང་བ། ཚུལ་ཁྲིམས་ལས་
བྱུང་བ། སྒོམ་པ་ལས་བྱུང་བ་ཐམས་ཅད་བསྔོར་རུང་བ་ཡིན་ཏེ། ཤིན་ཏུ་རྒྱས་པའི་སྡེ་སྣོད་ལས། འགྲོ་ཀུན་དགེ་བ་ཇི་སྙེད་ཡོད་པ་དང༌། ྋ །བྱས་དང་བྱེད་འགྱུར་དེ་བཞིན་བྱེད་པ་
དག །བཟང་པོ་ཇི་བཞིན་དེ་འདྲའི་ས་དག་ལ། །ཀུན་ནས་ཀུན་ཀྱང་བཟང་པོ་རེག་གྱུར་ཅིག །ཅེས་གསུངས་སོ། །ཁྱད་དུ་བྱ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ཀྱི་
n དོན་དུ་བསྔོ་བ་ཡིན་ཏེ། སློབ་དཔོན་ཞི་བ་ལྷའི་ཞལ་ནས། །དངོས་སམ་ཡང་ན་བརྒྱུད་ཀྱང་རུང༌། །སེམས་ཅན་དོན་ལས་གཞན་མི་སྤྱད། །སེམས་ཅན་ཁོ་ནའི་དོན་གྱི་ཕྱིར། །ཐམས་ཅད་ ི

བྱང་ཆུབ་ཕྱིར་བསྔོའོ། །ཞེས་གསུངས། གང་དུ་ཡོངས་སུ་བསྔོ་བའི་ཡུལ་ལམ་འབྲས་བུ་ནི། བླ་ན་མེད་པའི་སངས་རྒྱས་ཀྱི་ས་ཁོ་ནར་བསྔོ་བ་ལགས་ཏེ། རྒྱལ་བའི་ཡུམ་ལས། བྱང་
ཆུབ་སེམས་དཔའི་དགེ་བའི་རྩ་བ་ཐམས་ཅད་མཁྱེན་པ་ཉིད་མ་གཏོགས་ས་གཞན་ཉན་ཐོས་ཀྱི་སའམ། རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་པའོ། །ཞེས་སོ། །ཚུལ་ལམ་
ཐབས་ཇི་ལྟར་བསྔོ་བ་ནི། བསྔོ་བྱའི་ཡུལ། བསྔོ་རྒྱུའི་དགེ་བ། ཆེད་དུ་བྱ་བ་སེམས་ཅན། བསྔོ་མཁན་རང་ཉིད་དང་བཅས་པ་ཀུན་རྫོབ་ཀྱི་སྣང་བ་རྟེན་ཅིང་འབྲེལ་པར་འབྱུང་བ་རྨི་ལམ་སྒྱུ་
མ་ལྟ་བུར། འཁོར་གསུམ་བདེན་པ་མེད་པའི་རང་བཞིན་དུ་དམིགས་པ་མེད་པའི་ངང་ལ་བསྔོ་བར་གསུངས་ཏེ། འཇིག་རྟེན་ལས་འདས་པའི་ཡན་ལག་བདུན་པ་ལས། །བསྔོ་བྱ་བསྔོ་བྱེད་
བསྔོ་བ་རྣམས། །རང་བཞིན་གྱིས་ནི་མི་དམིགས་པ། །དམིགས་པ་མེད་པར་བསྔོ་བ་ནི། །བསྔོ་བ་བླ་ན་མེད་པའོ། །ཞེས་བཤད། དེ་ལྟ་བུའི་ཆོས་བཞི་དང་ལྡན་པའི་སྒོ་ནས་བསྔོ་བ་རིན་
པོ་ཆེ་བྱེད་པ་ལགས་པས། མདུན་གྱི་ནམ་མཁའ་ལ་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྲིན་གྱི་ཕུང་པོ་གཏིབ་པ་བཞིན་དུ་ངོ་བོ་ཉིད་ཀྱིས་བཞུགས་ཀྱང་

ལྷ|༄༅། །བཞུགས། བཞུགས་པར་བསྒོམ། དེ་རྣམས་ལ་རང་གི་ལུས་ལོངས་སྤྱོད་དགེ་བ་བཅས་པ་ཐམས་ཅད་འབུལ་ལ། བདག་དང་སེམས་ཅན་ཐམས་ཅད་ཀྱིས་
༴ འཁོར་བ་ཐོག་མ་མེད་པ་ནས་ལས་ཀྱི་སྡིག་པ་ཡིད་ཀྱིས་བཤགས་ཤིང་དག་པར་བསམ། སངས་རྒྱས་དང་བྱང་ཆུབ་སེམས་དཔའ་དང་འཕགས་པ་ཉན་ཐོས་དང་རང་སངས་རྒྱས་དང༌། སོ་སོའི་
སྐྱེ་བོའི་དགེ་བའི་རྩ་བ་ཐམས་ཅད་ལ་རྗེས་སུ་ཡི་རང་བསྒོམས། ཁྱད་པར་དུ་རང་གིས་བགྱིས་པའི་དགེ་བའི་རྩ་བ་འདི་ཉིད་ཀྱི་ཉེ་བར་མཚོན་ནས་རང་གཞན་ཀུན་གྱི་སྒོ་གསུམ་གྱིས་དུས་གསུམ་དུ་
བསགས་པའི་དགེ་རྩ་རྣམས་སེམས་ཅན་ཐམས་ཅད་ཀྱིས་བླ་ན་མེད་པའི་བྱང་ཆུབ་ཐོབ་པར་བྱ་བའི་ཆེད་དུ་བསྔོ་བར་བྱའོ། །སྙམ་དུ་སེམས་ལ་ཁྱེད་ཀྱི་རྗེས་ཟློས་དང་དགེ་འདུན་བཞུགས་པ་རྣམས་
ཀྱིས་ཀྱང་མཐུན་འགྱུར་མཛད་པར་ཞུ། ཕྱོགས་བཅུའི་ཞིང་རབ་འབྱམས་ན་དུས་གསུམ་དུ་བྱོན་ཅིང་བཞུགས་པའི་སངས་རྒྱས་དང་བྱང་ཆུབ་སེམས་དཔའ་རྒྱལ་སྲས་སློབ་མའི་ཚོགས་དང་བཅས་པ་
A ཐམས་ཅད་ཐུགས་བརྩེ་བ་ཆེན་པོས་བདག་ཅག་དཔོན་སློབ་ཡོན་མཆོད་རྣམས་ཀྱི་ཐོག་དྲངས་པ་མར་གྱུར་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ཀྱི་ཤེས་བརྒྱུད་ལ་དགོངས་སུ་

གསོལ༑ །གང་དག་ཕྱོགས་བཅུའི་འཇིག་རྟེན་གྱི་ཁམས་ན་འཇིག་རྟེན་དང་འཇིག་རྟེན་ལས་འདས་པས་བསྡུས་པའི་དགེ་བའི་རྩ་བ་དང་། དུས་གསུམ་དང་རྗེས་སུ་འབྲེལ་བའི་དགེ་བའི་རྩ་བ་ཅི་
མཆིས་པ་ཐམས་ཅད་དང༌། ཁྱད་པར་བདག་སོགས་རྣམས་ཀྱི་ཚེ་འཁོར་བ་ཐོག་མ་མེད་པ་ནས་ད་ལྟ་ལ་ཐུག་གི་བར་དུ་སྦྱིན་པ་དང་། ཚུལ་ཁྲིམས་དང་། བསྒོམ་པ་ལས་བྱུང་བའི་དགེ་བའི་རྩ་
བ་བགྱིས་པ་དང༌། བགྱིད་དུ་རྩལ་བ་དང༌། མ་འོངས་པ་ན་བགྱིད་པར་འགྱུར་བ་དང༌། ཁྱད་པར་དུ་ཚེ་འདིར་སྐྱེས་པ་ནས་ཇི་སྲིད་འཚོ་བའི་རིང་ལ་བགྱི་བ་དང༌། ལྷག་ཏུ་སྦྱིན་པའི་བདག་
པོས་འདི་ལྟར་ལྷག་པའི་བསམ་པ་རྣམ་པར་དག་པས་རྒྱལ་པའི་བསྟན་པ་རིན་པོ་ཆེ་དར་ཞིང་རྒྱས་པ་དང༌། །སེམས་ཅན་གྱི་བདེ་སྐྱེད་སྤེལ་བའི་སླད་དུ། སྐུ་གསུངཐུགས་ཀྱི་རྟེན་བཞེངས་ང
ཅིང་རབ་ཏུ་དད་གནས་པ་དགའ་སྟོན་དང་བཅས་སྒྲུབ་པ་འདིས་མཚོན་རང་གཞན་གྱི་སྒོ་གསུམ་གྱིས་དགེ་བའི་རྩ་བ་ཆེ་ཕྲ་ཅི་བསགས་པ་དེ་དག་ཐམས་ཅད་གཅིག་ཏུ་བསྡུས་ཤིང༌། ཟླུམ་སྟེ་སྡོམ་
ནས་སེམས་ཅན་ཐམས་ཅད་དང་ཐུན་མོང་བྱས་ཏེ།ྋ སྦྱིན་པ་དམ་པ་སེམས་ཅན་གྱི་རྒྱན། སེམས་ཀྱི་ཡོ་བྱད་རྣལ་འབྱོར་གྱི་ཚོགས། དོན་གྱི་མཆོག་ཏུ་གྱུར་པ་དེས། ནམ་མཁའྀ་མཐའ་དང་

༄༅། །མཉམ་པའི་སེམས་ཅན་དེ་དག་གིས་ཤེས་རྒྱུད་ལ་འབྲལ་བ་མེད་པར་ཕྱི་བཞིན་དུ་འབྲང་ཞིང་རྗེས་སུ་འཇུག་པར་གྱུར་ཅིག དེ་ལྟར་ཞུགས་ནས་དེའི་མཐུའི་དེ་དག་བླ་ན་༤
༴ མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་མྱུར་དུ་ཐོབ་པར་གྱུར་ཅིག དེ་མ་ཐོབ་ཀྱི་བར་གྱི་སྐྱེ་བ་དང་ཚེ་རབས་ཐམས་ཅད་དུ་དལ་འབྱོར་གྱི་མི་ལུས་གཙང་མ་རིན་པོ་ཆེ་
བར་མ་ཆད་དུ་ཐོབ་པར༴ དེ་ཡང་རིག་མཐོ་བ། ཚེ་རིང་བ། ནད་མེད་པ། གཟུགས་བཟང་བ། དབང་པོ་གསལ་བ། གཞན་གྱི་ཡིད་དུ་འོང་བ་རྣམས་ཀྱི་ནང་ནས་མཆོག་ཏུ་གྱུར་
ཅིག དད་པ་དང་ཤེས་རབ་དང་། སྙིང་རྗེ་དང༌། བརྩོན་འགྲུས་དང་། འབྱོར་བ་དང༌། གཏོང་བ་ཕོད་པ་རྣམས་ཆེ་བའི་ནང་ནས་མཆོག་ཏུ༴ གཞོན་ནུ་ནས་ཐེག་པ་ཆེན་པོ་སྟོན་པའི་
དགེ་བའི་བཤེས་གཉེན་དམ་པ་དང་མཇལ་ཏེ་སྒོ་གསུམ་གུས་པ་ཆེན་པོས་མཉེས་པ་སྒྲུབ་པར༴ དེའི་བསྟན་པ་ལ་རབ་ཏུ་བྱུང་ནས་ཚུལ་ཁྲིམས་རྣམ་པར་དག་ཅིང་དེས་བསྟན་པའི་གདམས་པ་བསྒྲུབ་
ཅིང་ཉམས་སུ་ལེན་པ་ལ་བར་ཆད་མི་འབྱུང་ཞིང་མཐར་ཕྱིན་པས་མངོན་དུ་གྱུར་པ་འགྲུབ་པར༴ གཞན་ཡང་ལེན་དང་རྣམ་སྨིན་ལ་མི་རེ་བའི་སྦྱིན་པ་རླབས་ཆེན་གཏོང་ནུས་པར༴ སྲིད་པ་སྐྱེ་བ་ ྨ་n

ལ་འདུན་པ་དང་བྲལ་བའི་ཚུལ་ཁྲིམས་གཙང་མ་བསྲུང་བ༴ སེམས་ཅན་ཐམས་ཅད་ལ་ཁོང་ཁྲོ་དང་ཞེ་འགྲས་པ་མེད་པའི་བཟོད་པ་བསྒོམ་པར༴ དགེ་བའི་རྩ་བ་ཐམས་ཅད་མྱུར་དུ་སྡུད་པའི་
ཞཱི བརྩོན་འགྲུས་བརྩམ་པར༴ གཟུགས་མེད་པའི་ཁམས་ལ་ཡང་གསལ་བའི་ཏིང་ངེ་འཛིན་བསྒོམ་པ་ལ་འཇུག་པར༴ ཐབས་སྙིང་རྗེ་ཆེན་པོས་ཟིན་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་རྟོགས་
པར༴ བྱེ་བྲག་ཏུའང་རྒྱལ་བའི་སྐ་གསུང་ཐུགས་ཀྱི་རྟེན་འདི་རྣམས་མཐོང་བ་དང༌། ཐོས་པ་དང་། དྲན་པ་དང༌། དད་པས་བཀུར་སྟིའི་འབྲེལ་བ་དང་བཞུགས་པའི་གནས་སོགས་འབྲེལ་
བ་དེ་དག་གི་ཡུལ་གྱི་གཙོས་པའི་འཇིག་རྟེན་གྱི་ཁམས་ཐམས་ཅད་དུ་རྒྱལ་བའི་བསྟན་པ་སྤྱི་དང་བྱེ་བྲག་བཤད་བསྒྲབ་སོགས་གྲུབ་པའི་མཐའ་འཛིན་པའི་བསྟན་འཛིན་དང་བཅས་པ་ཐམས་ཅད་དར་
ཤིང་རྒྱས་ལ་ཡུན་རིང་དུ་གནས་པར༴ རྟེན་འདི་རྣམས་ལ་ས་གཡོ་འགུལ་དང་། མེ་འབར་ཆུ་འབྲུབ་རླུང་གཡོ་བ་ཐོག་འབེབས་པ་ཕ་རོལ་གྱི་དགྲས་འཚེ་བ་སོགས་འཇིག་པའི་རྐྱེན་མི་འབྱུང་
བར༴ ཇི་སྲིད་བསྐལ་པ་ཡོངས་སུ་མ་སྟོངས་ཀྱི་བར་དེ་སྲིད་དུ་ཡེ་ཤེས་སེམས་དཔའ་དམ་ཚིག་པ་དང་དབྱེར་མེད་པར་བསྟན་པས་ཞལ་གྲོ་བྱིན་ཆེ་བྱིན་ཆེ་ལ་བཀྲ་ཤིས་པར༴ དད་པ་གུས་པ་

༄༅། །ཆེན་པོས་ཕྱག་མཆོད་བསྐོར་བ་སོགས་བཀུར་སྟི་ཕུན་སུམ་ཚོགས་པ་བྱེད་པ་དང་མི་འབྲལ་བར་གྱུར་ཅིག ཡུལ་ཕྱོགས་དེ་དག་ཐམས་ཅད་དུ་ལོ་ཉེས་ནད་མུག་བཀྲེས་
སྐོམ་འབུལ་ཕོངས་གོད་ཡམས་དམག་འཁྲུགས་ན་ཚ་ཤི་ཆད་མེད་པར་བདེ་སྐྱིད་ཕུན་སུམ་ཚོགས་པར༴ འདི་ལྟར་བསྔོ་ཞིང་སྨོན་པའི་འབྲས་བུ་བསླུ་མེད་དུ་འགྲུབ་ཅིང་དེའི་དགེ་བའི་རྩ་བ་ཟད་པ་
མེད་པར་གོང་ནས་གོང་དུ་སྨིན་ཅིང་འཕེལ་བ་ནམ་མཁའི་མཐའ་ལས་འདས༴སངས་རྒྱས་སྐུ་གསུང་བརྙེས་པའི་བྱིན་རླབས། སོགས་ནས། འགྲུབ་གྱུར་ཅིག ྋ རབ་གནས་རྒྱས་བཤདམཐའ་བརྟེན་དང་
ལ་བཅས་པ་སྦྱིན་བདག་སྤྲོ་བ་བསྐྱེད་པའི་དགའ་སྟོན་འདི་བཞིན་བསྟན་འཛིན་ཕུན་ཚོགས་ཀྱིས་སྦྱར། སརྦ་ག་ཏི་སྭསྟི་ཤྲཱི་བྷ་ཝནྟུ།། །།
1 324(B)

324(B)
BlankPageAs PerOriginalDocument

༄༅། །བསྔོ་བའི་ཡོན་བཤད་དང་བསྔོ་བ་མདོར་བསྡུས་བཀོད་པ་ལེགས་བྱས་ཀྱི་ཤིང་རྟ་བཞུགས།།

༄༅། །དཔལ་ཀུན་འབྱུང་གནས་དཔལ་ལྡན་བླ་མ་ལ། །མཆོག་གསུམ་ངོ་བོར་མཆོག་ཏུ་གུས་པས་འདུད། །ཡོན་སྦྱོར་བྱེད་པོ་
ཡོན་བདག་སྤྲོ་བསྐྱེད་ཕྱིར། །བྱང་ཆུབ་བསྔོ་སྨོན་བྱང་ཆུབ་ཡོན་བཤད་བྲི། །ཞེས་བྱ་བའི་ཚིག་གི་བརྗོད་པ་སྔོན་དུ་བཏང་ནས། འདིར་བསྔོ་བའི་ཡོན་
བཤད་དང་བསྔོ་བའི་རིམ་པ་མདོར་བསྡུས་མཚོན་དཔེར་འགོད་པ་ལ། དེ་ཡང་བསྔོ་བའི་ཡོན་བཤད་རྒྱས་པ་ནི་ཀུན་མཁྱེན་ཆེན་པོ་ངག་དབང་ནོར་བུ་
དང་༑ མཁས་མཆོག་བུདྡྷ་བཛྲ། རྗེ་བོད་མཁས་པ་ཆེན་པོ་སོགས་ཀྱིས་མཛད་སྣང་བས་དེར་ཤེས་ལ། བར་མ་འབྲིང་པོར་བརྗོད་པ་བགྱིད་ན། དེ་

༄༅། །ཡང་འདིར་ཡོན་གྱི་བདག་པོས་ལྷག་བསམ་རྨད་དུ་བྱུང་བས་དགེ་ལེགས་ཀྱི་ཕུང་པོ་སྦྱིན་པ་རྒྱ་ཆེར་སྤེལ་བ་འདི་ནི་འཕྲལ་དང་
ཡུན་གྱི་ཕན་བདེ་མ་ལུས་པའི་འབྱུང་གནས་སུ་གྱུར་བ་ཡིན་ཏེ། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཡོན་ཏན་རིན་པོ་ཆེ་སྡུད་པ་ལས། བྱང་ཆུབ་
སེམས་དཔའི་སྦྱིན་པས་ཡི་དྭགས་འགྲོ་བ་གཅོད། །དབུལ་བ་དང་ནི་དེ་བཞིན་ཉོན་མོངས་ཐམས་ཅད་གཅོད། །སྤྱོད་ཚེ་ལོངས་སྤྱོད་མཐའ་ཡས་རྒྱས་པ་
ཐོབ་པར་འགྱུར། །ཞེས་དང༌། མདོ་གཞན་ལས་ཀྱང༌། །སྦྱིན་པས་འབྱུང་པོ་དབང་དུ་བྱེད། །སྦྱིན་པས་ཕ་རོལ་གཉེན་དུ་འགྱུར། །སྦྱིན་པས་

འཁོན་རྣམས་ཉམས་པར་འགྱུར། །དེ་ཕྱིར་སྦྱིན་པ་གཙོ་བོར་བྱེད། །ཞེས་དང༌། །རྒྱལ་བའི་སྐྱེས་རབས་ལས། སྦྱིན་པ་ནོར་གྱི་སྙིང་པོ་ལེན་པར་གསུངས། །སྦྱིན་པ་དབང་ཕྱུག་རྣམས་ཀྱི་
རྒྱུ་ཞེས་གསུངས། །སྦྱིན་པ་དཔལ་ལྡན་སྐྱེས་བུ་མཆོག་གི་ཚུལ། །ཤེས་རབ་ཆུང་ངུས་རྡུལ་ཙམ་སྦྱིན་མི་ནུས། །ཅེས་གསུངས་ཤིང༌། སློབ་དཔོན་ཀླུ་སྒྲུབ་ཞབས་ཀྱིས་ཀྱང་། བཤེས་
སྤྲིང་དུ། ལོངས་སྤྱོད་གཡོ་བ་སྙིང་པོ་མེད་མཁྱེན་ནས། །དགེ་སྦྱོང་བྲམ་ཟེ་བཀྲེན་དང་བཤེས་རྣམས་ལ། །སྦྱིན་པ་ཚུལ་བཞིན་སྩལ་བགྱི་ཕ་རོལ་ན། །སྦྱིན་ལས་གཞན་པའི་གཉེན་མཆོག་མ་
མཆིས་སོ། །ཞེས་གསུངས་པ་ལྟར་གནས་སྐབས་དང་མཐར་ཐུག་གི་སྦྱིན་པའི་ཕན་ཡོན་ནི་མཚོན་ཙམ་གསུངས་པ་ཡིན། སྦྱིན་པ་ལ་དབྱེ་ན་གསུམ་དུ་འགྱུར་ཏེ། གདུལ་བྱའི་སྐལ་པ་དང་རྗེས་
སུ་མཐུན་པར་ལེགས་བཤད་ཀྱི་དགའ་སྟོན་འགྱེད་པ་ཆོས་ཀྱི་སྦྱིན་པ་དང༌། ལོངས་སྤྱོད་ལ་ཆགས་པ་མེད་པར་གང་ལ་ཅི་འདོད་པའི་ཕན་འདོགས་པ་ཟང་ཟིང་གི་སྦྱིན་པ་དང༌། འཁོར་བ་དང་ངན་
སོང་གི་འཇིགས་པ་ལས་འཕྲལ་ཡུན་དུ་བསྲུང་བ་མི་འཇིགས་པ་སྐྱབས་ཀྱི་སྦྱིན་པ་གསུམ་དུ་འདུ་བ་ཡིན་ཏེ། མདོ་ལས། ཆོས་དང་ཟང་ཟིང་མི་འཇིགས་གསུམ་དུ་རྣམ་ཕྱེ་ནས། །ཕ་རོལ་ཕྱིན་པ་་

༥༄༅། །འདི་དག་སྦྱིན་པའི་ངོ་བོ་ཉིད། །ཅེས་གསུངས། དེ་ལྟར་སྦྱིན་པའི་རྩ་བ་རྣམས་ཀྱང༌། ཡོངས་སུ་བསྔོ་བ་ཆེན་པོས་རྒྱས་བཏབ་དགོས་ཏེ། ལུང་
ལས༑ བསོད་ནམས་བྱས་པའི་ཚོགས་དག་ནི། །སེམས་ཅན་ཀུན་ལ་ཡོངས་བསྔོ་བ། །ཐུབ་པ་ཁྱོད་ཀྱིས་གང་གསུངས་པ། །དེ་གཞན་བསྟན་བཅོས་ལས་མ་བཤད། །ཅེས་དགེ་བ་བྱས་
ཤིང་བསགས་པ་ཐམས་ཅད་གཞན་དོན་དུ་བསྔོ་བ་སྤྱིར་ནང་པ་སངས་རྒྱས་པ་ཐམས་ཅད་དང་། བྱེ་བྲག་ཐེག་ཆེན་པོའི་ཁྱད་ཆོས་བླ་ན་མེད་པ་ཡིན་ལ། བསྔོ་བས་མ་ཟིན་ན། དགེ་རྩ་འཛད་པའི་
གསུམ་
རྒྱུ༑ ཡུལ་ཁྱད་པར་ཅན་ལ་ཁོང་ཁྲོ་དྲག་པོ་སྐྱེས་པ་དང༌། ལོག་པར་ལྟ་བ་དང༌། དགེ་བ་ལ་འགྱོད་པ་སྐྱེས་པ་དང༌། སྐུར་འདེབས་བྱས་པ་སོགས་ཚུལ་མིན་ལོག་རྟོག་ངན་པས་དགེ་བ་ལ་
༈བར་དུ་གཅོད་པར་གསུངས་པས། སྤྱོད་འཇུག་ཏུ། བསྐལ་པ་སྟོང་དུ་བསགས་པ་ཡི། །སྦྱིན་དང་བདེ་གཤེགས་མཆོད་ལ་སོགས། །ལེགས་སྤྱད་གང་ཡིན་དེ་ཀུན་ཀྱང༌། །ཁོང་ཁྲོ་
གཅིག་གིས་འཇོམས་པར་བྱེད། །ཅེས་པ་ལྟ་བུས་མཚོན་བག་ཡོད་པར་བྱ་དགོས། བྱང་ཆུབ་ཏུ་བསྔོས་པའི་དགེ་བ་ནི་ནམ་ཡང་མི་འཛད་ཅིང་འཕེལ་བར་འགྱུར་ཏེ། བློ་གྲོས་རྒྱ་མཚོས་ཞུས་

པའི་མདོ་ལས། ཇི་ལྟར་རྒྱ་མཚོ་ཆེ་ནང་ཆུ་ཐིགས་ལྷུང་། །རྒྱ་མཚོ་མ་སྐམ་བར་དུ་དེ་མི་འཛད། །དེ་བཞིན་བྱང་ཆུབ་ཡོངས་བསྔོས་དགེ་བ་ཡང༌། །བྱང་ཆུབ་མ་ཐོབ་བར་དུ་དེ་མི་འཛད།
ཅེས་དང༌། སྤྱོད་འཇུག་ལས། དགེ་བ་གཞན་ཀུན་ཆུ་ཤིང་བཞིན་དུ་ནི། །འབྲས་བུ་ཕྱུང་ནས་ཟད་པར་འགྱུར་བ་ཉིད། །བྱང་ཆུབ་སེམས་ཀྱི་ལྗོན་ཤིང་རྟག་པར་ཡང༌། །འབྲས་བུ་འབྱིན་
པས་མི་ཟད་འཕེལ་བར་འགྱུར། །ཅེས་གསུངས། དེར་མ་ཟད་དགེ་བ་ཐམས་ཅད་སངས་རྒྱས་ཀྱི་རྒྱུར་ངེས་པར་འགྱུར་བའི་དགོས་པ་ཡོད་དེ། སྡུད་པ་ལས། ཐམས་ཅད་མཁྱེན་པ་ཉིད་ཕྱིར་
ཡོངས་སུ་བསྔོས་བྱས་ན།ྋ །བྱང་ཆུབ་ཅེས་བྱར་དྲུག་པོ་འདི་ཀུན་རོ་གཅིག་འགྱུར། །ཅེས་གསུངས་པ་བཞིན། དེ་ལྟར་ན་ཡོངས་སུ་བསྔོ་བའི་ཚུལ་ནི། ཕལ་པོ་ཆེའི་མདོ་ལས། འགྲོ་ཀུན་
དགེ་བ་ཇི་སྙེད་ཡོད་པ་དང༌། །བྱས་དང་བྱེད་འགྱུར་དེ་བཞིན་བྱེད་པ་དང༌། །བཟང་པོ་སྤྱོད་ཕྱིར་དེ་འདྲའི་ས་དག་ལ། །ཀུན་ནས་ཀུན་ཀྱང་བཟང་པོར་རེག་གྱུར་ཅིག །ཞེས་པ་
ལྟར༑ བདག་གཞན་འཁོར་འདས་ཀུན་གྱིས་དུས་གསུམ་དུ་བསགས་པའི་དགེ་བའི་རྩ་བ་ཐམས་ཅད། གཞན་དོན་སེམས་ཅན་ཐམས་ཅད་ཀྱིས་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་

༄༅། པའི་ཕྱིར་དུ་བསྔོ་བ་ཡིན་ལ། དེ་ཡང་སྐྱབས་ཡུལ་དཔང་པོར་གསོལ་ཏེ་བསྔོ་སྨོན་གྱིས་རྒྱས་གདབ་པར་བྱ་སྟེ། མདོ་ལས། གང་ཞིག་སངས་རྒྱས་ཡིད་བྱེད་
པ༑ །དེ་ཡི་མདུན་དུ་ཐུབ་པ་བཞུགས། །ཞེས་དང༌། རྒྱན་ལས། སངས་རྒྱས་རྣམས་ནི་མངོན་སུམ་སྤྱན། །དུས་ལའང་ཡེ་ཤེས་སྒྲིབ་པ་མེད། །ཅེས་པ་ལྟར། སངས་རྒྱས་དང་བྱང་
ཆུབ་སེམས་དཔའ་རྣམས་ཆགས་ཐོགས་མེད་པའི་ཡེ་ཤེས་ཀྱི་གཟིགས་པ་མངའ་བའི་ཕྱིར། འོ་སྐོལ་གྱི་སྒོ་གསུམ་བྱེད་སྤྱོད་ཐམས་ཅད་གཟིགས་མོད་ཀྱང༌། རང་གི་མོས་ཡུལ་དུའང་། མདུན་
གྱི་ནམ་མཁར་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྲིན་གྱི་ཕུང་པོ་འཁྲིགས་པ་བཞིན་དུ་བཞུགས་པས་བསྔོ་སྨོན་ལ་ཐུགས་གཏད་པར་བསམ་པ་དང༌། རང་ཅག་གི་བསྔོ་སྨོན་གྱི་
འདུན་པ་ཡང་སངས་རྒྱས་ལ་མཁྱེན་པར་གསོལ་ནས། རྒྱུ་འདི་ལས་འབྲས་བུ་རྣམ་པར་དག་པ་འདི་ལྟ་བུ་ཐོབ་པར་གྱུར་ཅིག་སྙམ་པ་དང༌། སྤྱིར་ཡང་རྫོགས་པའི་བྱང་ཆུབ་ཆེན་པོ་དོན་དུ་གཉེར་
བའི་བློ་འདུན་དད་པ་འགོག་པ་མེད་པར་བསྐྱེད་པ་སོགས་བསྔོ་བ་སྨོན་ལམ་གྱི་གནད་ལ་མཁས་པར་བྱ་དགོས་པས། དེ་ལྟར་ཐུགས་ཡུལ་དུ་བཞུགས་ནས་དགེ་འདུན་རྣམས་ཀྱིས་བསྔོ་བའི་མཐུན་

འགྱུར་མཛད་པ་ཞུ། ཞེས་བརྗོད་ནས་གསོན་བསྔོ་བགྱིད་ན། ཕྱོགས་བཅུ་ན་བཞུགས་པའི་བླ་མ་ཡི་དམ་སངས་རྒྱས་བྱང་ཆུབ་སེམས་དཔའི་ཚོགས་དང་བཅས་པ་ཐམས་ཅད་སྦྱིན་པའི་བདག་པོས་
ཐོག་དྲངས་མ་གྱུར་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ལ་དགོངས་སུ་གསོལ། འདི་ལྟར་སྦྱིན་པ་པོས་དུས་གསུམ་དུ་བསགས་པའི་དགེ་བའི་རྩ་བ་ཐམས་ཅད་ཀྱི་མཐུ་དང
ནུས་པ་ལ་བསྟེན་ནས། རྒྱལ་བ་ཐུབ་པའི་བསྟན་པ་རིན་པོ་ཆེ་བཤད་སྒྲུབ་གཉིས་ལྡན་གྱི་སྒོ་ནས་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག བསྟན་པའི་གཉེན་གྱུར་དཔལ་ལྡན་བླ་མ་དམ་
པ་མཆོག་ཏུ་གྱུར་པ་གང་ན་སུ་བཞུགས་ཐམས་ཅད་ཀྱང་སྐུ་ཚེ་བརྟན་ཅིང༌། རྒྱལ་བསྟན་འཛིན་སྐྱོང་སྤེལ་བའི་མཛད་འཕྲིན་ཐམས་ཅད་ཡར་ཟླ་ལྟར་འཕེལ་བར་གྱུར་ཅིགྋ ཚོགས་ན་སྤྱོད་པ་དང་
དབེན་པའི་རིར་བཞུགས་པའི་དགེ་འདུན་དང་། རྣལ་འབྱོར་ཉམས་སུ་ལེན་པའི་སྒྲིབ་པ་པོ་ཕོ་མོ་ལ་སོགས་པ་ཐམས་ཅད་ཀྱང་བསླབ་པ་གསུམ་དང་། ཉམས་རྟོགས་ཡོན་ཏན་ཐམས་ཅད་གོང་ནས་
གོང་དུ་འཕེལ་ཞིང་། ས་ལམ་གྱི་བར་ཆད་ཐམས་ཅད་ཞི་བར་གྱུར་ཅིག བླ་མ་མཆོག་གསུམ་སྐྱབས་ཡུལ་གོང་མ་རྣམས་ཀྱི་ཐུགས་རྗེ་དང་བྱིན་གྱིས་རླབས་པ་ལ་བསྟེན་ནས། སྦྱིན་པའི་བདག་ ི

ཡོན་༄༅། །པོ་འཁོར་དང་བཅས་པ་རྣམས་ལ་ཚེ་འདིར་བར་དུ་གཅོད་པའི་འགལ་རྐྱེན་མི་མཐུན་པའི་ཚོགས་ཐམས་ཅད་ཉེ་བར་ཞི་བར་གྱུར་ཅིག བྱེ་བྲག་ཏུ་ཡང་ལས་ཉོན་གྱིས་
བཤད་
བསྐྱེད་པའི་ནད་གདོན་བགེགས་ཀྱིས་འཚེ་བ། ཕ་རོལ་གྱི་རིགས་སྔགས་ལས་གྱུར་པའི་གནོད་པ་ཐམས་ཅད་ཉེ་བར་ཞི་བར་གྱུར་ཅིག ས་དང་ཆུ་དང་མེ་དང་རླུང་གི་གནོད་པ་དང་། ལོ་ཉེས་པ་
དང་༑ བཀྲ་མི་ཤིས་པ་དང་། བྱུར་དང་། སྐལ་པ་ངན་པ་དང་། དགྲའི་གནོད་པ་དང༌། འཇིགས་པ་བརྒྱད་དང་བཅུ་དྲུག་ལ་སོགས་པ་མི་མཐུན་པའི་ཚོགས་ཐམས་ཅད་ཞི་བར་གྱུར་
ཅིག མཐུན་པའི་རྐྱེན་ཚེ་དང་དབང་ཕྱུག དཔལ་དང་གྲགས་པ། འཁོར་དང་ལོངས་སྤྱོད། བསོད་ནམས་དང་ཡེ་ཤེས་ལ་སོགས་པ་ཐམས་ཅད་འཕེལ་ཞིང་རྒྱས་པར་གྱུར་ཅིག མདོར་
ན་རྒྱུའི་དུས་སུ་ཚོགས་གཉིས་རླབས་པོ་ཆེ་ཡོངས་སུ་བསོག་པར་ནུས་པའི་སྐལ་པ་དང་ལྡན་པར་གྱུར་ཅིག ལམ་གྱི་དུས་སུ་སྒྲིབ་གཉིས་བག་ཆགས་དང་བཅས་པ་སྦྱོང་བར་ནུས་པའི་སྐལ་བ་དང་
ལྡན་གྱུར་ཅིག འབྲས་བུའི་དུས་སུ་དག་པ་གཉིས་ལྡན་གྱི་གོ་འཕང་རིན་པོ་ཆེ་ཐོབ་པའི་སྐལ་བ་དང་ལྡན་པར་གྱུར་ཅིག ཁྱད་པར་དུ་ཡང་གསང་སྔགས་རྡོ་རྗེ་ཐེག་པའི་སྒོར་འཇུག་པའི་སྐལ་བར་

ལྡན་ཅིང་ལམ་རིམ་པ་གཉིས་ཀྱིས་རྒྱུད་སྦྱངས་ཏེ་མྱུར་དུ་ཟུང་འཇུག་རྡོ་རྗེ་འཆང་ཆེན་པོའི་གོ་འཕང་རིན་པོ་ཆེ་ཐོབ་པར་གྱུར་ཅིག འཇམ་དཔལ་དཔའ་བོས་ཇི་ལྟར་མཁྱེན་པ་དང་། །སོགས་
དང་༑ བསོད་ནམས་སྟོབས་ཆེན། ལོ་བརྒྱ་འཚོ་ཞིང་སོགས་བསྔོ་སྨོན་ཚིག་བཅད་གང་འོས་བྱའོ། །གསོན་བསྔོ་དེ་ལས་བསྡུས་པར་བྱ་ན་དགོངས་གསོལ་སྔར་བཞིན་ལ། འདི་ལྟར་སྦྱིན་པ་
པོས་སྒྲུབ་པའི་དགེ་བའི་རྩ་བ་འདིས་མཚོན་བྱེད་དུ་བྱས་ནས། འཁོར་འདས་ལམ་གསུམ་གྱི་བསྡུས་པའི་དགེ་བའི་རྩ་བ་ཐམས་ཅད་ཀྱི་མཐུ་ལས། ལུང་རྟོགས་གཉིས་ལྡན་གྱི་བསྟན་པ་དེ་འཛིན་
དང་བཅས་པ་དར་ཞིང་རྒྱས་པར་གྱུར་ཅིག ཆོས་ལྡན་གྱི་སྒྲུབ་པ་པོའ མ་སྦྱིན་པའི་བདག་པོ་འདི་ཉིད་ཀྱང་ནད་གདོན་བགེགས་ཀྱིས་འཚེ་བ་ཐམས་ཅད་ཉེ་བར་ཞི་བར་གྱུར་ཅིག ཚེ་བསོད་དཔལ་
འབྱོར་ཡེ་ཤེས་སོགས་གོང་འཕེལ་དུ་གྱུར་པས་དམ་པའི་ཆོས་ཀྱི་དཔལ་ལ་མངའ་འབྱོར་བར་གྱུར་ཅིག མྱུར་དུ་ཚོགས་གཉིས་རྫོགས་སྒྲིབ་གཉིས་དག་སྟེ་རྣམ་པ་ཐམས་ཅད་མཁྱེན་པ་སངས་རྒྱས་
ཀྱི་གོ་འཕང་རིན་པོ་ཆེ་ཐོབ་པར་གྱུར་ཅིག དེ་མ་ཐོབ་ཀྱི་བར་དུ་ཡང་ཕྱི་ནང་གསང་བའི་འགལ་རྐྱེན་བར་ཆད་ཐམས་ཅད་ཞི་ཞིང་ཆོས་ལྡན་གྱི་བསམ་པ་ཡིད་བཞིན་འགྲུབ་པར་གྱུར་ཅིག སྦྱིན་པ་✖

།གཏོང་ཞིངཿ༴ འབད་དང་རྩོལ་བ་སོགས་དང༌། བསོད་ནམས་འདི་ཡིས་སོགས་བསྔོ་སྨོན་ཅི་རིགས་བྱའོ། །ཡང་གཤིན་བསྔོ་ལྟ་བུར། ཕྱོགས་ཅུར་བཞུགས་༄༅།
བཤད་
པའི་རྒྱལ་བ་སྲས་དང་བཅས་པའི་སྤྱི་གཟུགས་རྩ་བརྒྱུད་ཀྱི་དཔལ་ལྡན་བླ་མ་ཡི་དམ་དཀྱིལ་འཁོར་གྱི་ལྷ་ཚོགས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཚེ་ལས་འདས་པ་འདི་ཞེས་བྱ་བའི་
ཐོག་དྲངས་སེམས་ཅན་ཐམས་ཅད་ལ་དགོངས་སུ་གསོལ། དམིགས་ཡུལ་དེས་ཚེ་འཁོར་བ་ཐོག་མ་མེད་པ་ནས་ཐ་མ་ད་ལྟ་ལ་ཐུག་གི་བར་དུ་བསགས་པའི་དུས་གསུམ་གྱི་ལེགས་སྤྱད་ཅི་མཆིས་པ་
དྲུག་
དང་༑ ཤུལ་དུ་གནས་པ་རྣམས་ཀྱིས་ཀྱང༌། དཀོན་མཆོག་མཆོད་ཅིང༌། ངན་སློང་ལ་སྦྱིན་པ་བཏང་བ། གསང་སྔགས་ཀྱི་དཀྱིལ་འཁོར་སྒྲུབ་ཅིང་མཆོད་པ། གཟུང་སྔགས་བཟླས་པ་
སོགས་དགེ་བ་བྱས་བསགས་ཐམས་ཅད་ཀྱི་མཐུ་ནུས་ལ་བསྟེན་ནས། དུས་འདས་དེ་དག་འགྲོ་བ་རིགས་དྲུག་གང་དུ་སྐྱེ་འགྱུར་གྱི་སྡུག་བསྔལ་རྒྱུ་དང་བཅས་པ་ཡོངས་སུ་བྱང་བར་གྱུར་
ཅིག བར་དོའི་འཇིགས་སྐྲག་ལས་ཡོངས་སུ་གྲོལ་ཏེ་དཔལ་ལྡན་འཇིག་རྟེན་མགོན་པོ་དང༌། འཇམ་པའི་དཔལ་དང་། གསང་བའི་བདག་པོ་རྣམས་ཀྱི་ཞལ་མཇལ་བའི་སྐལ་བ་དང་ལྡན་པར་

གྱུར་ཅིག སྨོན་ལམ་རྣམ་པར་དག་པས་མཚམས་སྦྱར་ཏེ་ནུབ་ཕྱོགས་བདེ་བ་ཅན་དང༌། ཤར་ཕྱོགས་མངོན་པར་དགའ་བ།དགའ་ལྡན་ཆོས་ཀྱི་ཕོ་བྲང༌། པདྨ་འོད་སོགས་ཞིང་ཁམས་རྣམ་
པར་དག་པ་རྣམས་སུ་སྐྱེ་བ་ལེན་པར་ནུས་པའི་སྐལ་བ་དང་ལྡན་པར་གྱུར་ཅིག སྐྱེས་མ་ཐག་ཏུའང་བཅོམ་ལྡན་འདས་རྒྱལ་བ་འོད་དཔག་མེད་དང་། བཅོམ་ལྡན་མི་འཁྲུགས་པ་དང༌། རྒྱལ་བ་
བྱམས་པ། རིག་འཛིན་སློབ་དཔོན་ཆེན་པོ་པདྨ་ཀཱ་ར་སོགས་ཀྱི་ཞལ་མཇལ་ཞིང་རྗེས་སུ་འཛིན་པའི་སྐལ་བ་དང་ལྡན་པར་གྱུར་ཅིག དེར་ནམ་བྱང་ཆུབ་སེམས་དཔའ་རྣམས་དང་སྤྱོད་ཡུལ་གཅིག་
པས་ཕ་རོལ་ཏུ་ཕྱིན་པ་དྲུག་དང་བཅུ་ལ་སོགས་པའི་ལམ་ལ་སློབ་ཅིང་ལམ་གྱི་མངོན་རྟོགས་མཐར་ཕྱིན་པར་གྱུར་ཅིག ཞིང་ནས་ཞིང་ཉུལ་ཏེ་སྔགས་སྤྱོད་ཀྱི་ཞིང་དུ་སྔགས་ལམ་བདེ་བ་ཆེན་པོའི་ཡེ་
ཤེས་མཐར་ཕྱིན་པའི་གོ་འཕང་ཐོབ་པར་གྱུར་ཅིག གལ་ཏེ་ལས་ཉོན་གྱི་འཆིང་པས་སྲིད་པར་སྐྱེ་བ་ལེན་པར་གྱུར་ན་དལ་འབྱོར་ཆོས་ལྡན་གྱི་ལུས་རྟེན་བཟང་པོ་ཐོབ་པར་གྱུར་ཅིག མ་ནོར་དམ་
པའི་མགོན་གྱིས་རྗེས་སུ་བཟུང་ནས་ཐེག་པ་ཆེན་པོའི་ཆོས་ལ་སྤྱོད་པའི་སྐལ་པ་དང་ལྡན་པར་གྱུར་ཅིག དམ་སྡོམ་རྣམ་པར་གཙང་ཞིང་སྨིན་གྲོལ་ས་ལམ་གྱི་ཡོན་ཏན་གོང་དུ་འཕེལ་ཏེ། མཐར་

༣༄༅། །ཐུག་རྫོགས་པའི་བྱང་ཆུབ་རྣམ་པ་ཐམས་ཅད་མཁྱེན་པའི་གོ་འཕང་རིན་པོ་ཆེ་ཐོབ་པའི་སྐལ་བ་དང་ལྡན་པར་གྱུར་ཅིག ངན་སོང་སྡུག་བསྔལ་མི་མྱོང་ཞིང་སོགས་
དང་༑ རྒྱལ་བའི་དཀྱིལ་འཁོར་བཟང་ཞིང་སོགས་བསྔོ་སྨོན་བྱའོ། །གཤིན་བསྔོ་དེ་ལས་བསྡུས་པ་བྱ་ན། དགོངས་གསོལ་སྔར་བཞིན་ནས། ཚེ་འདས་དེ་ཉིད་ཀྱིས་དུས་གསུམ་བསགས་
པའི་དགེ་བ་དང་། ཤུལ་ན་གནས་པ་རྣམས་ཀྱིས་འདི་ལྟར་སྒྲུབས་པའི་དགེ་བའི་མཐུ་ལས། དམིགས་ཡུལ་དེ་ཉིད་སྲིད་པ་བར་དོའི་སྡུག་བསྔལ་ལས་གྲོལ་བར་གྱུར་ཅིག བར་དོ་ལ་བར་དོར་
ངོ་ཤེས་པས་འཁྲུལ་པའི་སྣང་བ་དབྱིངས་སུ་དག་ནས་བདེ་བ་ཅན་ལ་སོགས་པའི་ཞིང་ཁམས་རྣམ་པར་དག་པར་སྐྱེ་བ་ལེན་ནུས་པར་གྱུར་ཅིག སྐྱེས་མ་ཐག་ཏུ་རྒྱལ་སྲས་རབ་འབྱམས་ཀྱི་ཞལ་
༈༙ མཇལ་ཏེ་དམ་པའི་ཆོས་ཀྱི་སྒོ་མཐའ་ཡས་པར་སྤྱོད་པའི་སྐལ་བ་དང་ལྡན་པར་གྱུར་ཅིག མདོར་ན་འཁོར་བའི་སྡུག་བསྔལ་རྒྱུ་དང་བཅས་པ་ལས་གྲོལ་ཏེ་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་
གྱུར་ཅིག བདེ་བ་ཅན་གྱི་ཞིང་ཁམས་ན་སོགས་སྨོན་ལམ་སྐབས་བསྟུན་བྱའོ། །དེ་ཙམ་དཔེར་མཚོན་ཏེ།ྋ གཞན་ནི་ཚིག་དོན་བཟང་པོའི་རང་བཞིན་མཁྱེན་ཀློང་ནས་དཔྱད་པའི་བབས་འོས་

དང་༑ རྒྱས་བསྡུས་སྐབས་བསྟུན་མཛད་པ་ལེགས་སོ། །ཐེག་ཆེན་ཆོས་ལ་སྤྱོད་པའི་ལུགས། །བསྔོ་བ་སྨོན་ལམ་རིམ་པ་ཡིས། །འབྲེལ་ཐོགས་འགྲོ་ལ་ཕན་འདོགས་ཕྱིར། །བཀོད་གང་
དོན་ལྡན་ཉིད་གྱུར་ཅིག །ཅེས་བསྔོ་བའི་ཡོན་བཤད་དང༌། བསྔོ་བ་རྒྱས་བསྡུས་ཀྱི་རིམ་པ་དཔེར་བརྗོད་དུ་བཀོད་པ་འདི་བཞིན། བདེ་ཆེན་ཆོས་འཁོར་ནས་ཡོངས་འཛིན་མཆོག་སྤྲུལ་རིན་པོ་
ཆེའི་གསུང་གིས་བསྐུལ་བ་ལྟར། ༧ མི་ཕམ་ཆོས་ཀྱི་སྣང་བས་གཡེང་བའྀ་བར་གསེང་ཞིག་ལ་བྲིས་པ་ལགས།། །།

༄༅། །བསྔོ་བའི་ཡོན་བཤད་པ་ཕན་བདེའི་འབྲས་བུ་རབ་ཏུ་རྒྱས་བྱེད་བྱང་ཆུབ་ཀྱི་ལྗོན་པ་བཞུགས་སོ།།

༄༅། །༥_ ལྟ་བུའི་སྒོ་ནས་དཀྱིལ་འཁོར་གྱི་ཆོ་ག་རྡོ་རྗེ་ཕྲེང་བའི་རྒྱུད་སྡེ་རྒྱ་མཚོའི་དཀྱིལ་འཁོར་ཆ་ཚང་མའི་སྨིན་བྱེད་ལེགས་པར་གྲུབ
Kཔ་སྟེ། དེ་ཡང་གྲུབ་པའི་སློབ་དཔོན་པདྨ་སམྦྷ་བས་རྫུ་འཕྲུལ་གྱི་ཞབས་ཀྱིས་བཅགས་ཤིང་སྦས་པའི་གནས་སུ་བྱིན་གྱིས་རླབས་པ་དང༌། རྒྱལ་བ་ལོ་<
རས་པ། གྲུབ་པའི་དབང་ཕྱུག་འབྲུག་སྒོམ་ཞིག་པོ། འབྲུག་སྨྱོན་ཀུན་དགའ་ལེགས་པ་སོགས་སྔོན་བྱོན་གྲུབ་པའི་སྐྱེས་མཆོག་དུ་མ་དང༌། ཁྱད་པར་
ཞབས་དྲུང་ཆོས་ཀྱི་རྒྱལ་པོ་ངག་དབང་རྣམ་རྒྱལ་བའི་ཐུགས་བསྐྱེད་རྨད་དུ་བྱུང་བའི་འཕྲིན་ལས་གྱི་དཔལ་ལས་དོན་བརྒྱུད་དཔལ་ལྡན་འབྲུག་པའི་རིང་

༄༅། །ལུགས་དྲི་མ་མེད་པ་དར་རྒྱས་སུ་གྱུར་པའི་བཤད་སྒྲུབ་ཀྱི་སྣང་བ་དཀར་པོ་ནུབ་པ་མེད་པས་ཡོངས་སུ་འཁྱུད་པའི་ལྷོ་མོན་ཁ་བཞི་
ཆོས་ཀྱི་ཞིང་ས་གང་འདིར། རྒྱལ་སྲས་དཔའ་བོའི་རྣམ་ཐར་བདག་གིར་བཞེས་ཤིང་། ཡངས་པའི་ས་ཆེན་པོ་ཆོས་བཞིན་དུ་སྐྱོང་བའི་སྟོ ས་ཀྱི་འཁོར་
གཉིས་
ལོས་སྒྱུར་བ། འབྲུག་རྒྱལ་བཞི་པ་འཇིགས་མེད་སེངྒེ་དབང་ཕྱུགསྐལ་བཟང་ཆོས་སྒྲོན་ཡུམ་སྲས་ཞལ་ལྷན་རྒྱས་ཐུགས་བསྐྱེད་དམ་བཅའ་བཙན་
པོས༑ྋ སྨིན་བྱེད་སྒྲུབ་པའི་གཞི་ལེན་གནང་བའི་བདག་རྐྱེན་བླ་ན་མེད་པ་ལ་བརྟེན་ནས། དཔལ་ལྡན་འབྲུག་པ་ཡབ་སྲས་ཀྱི་ཐུགས་ཀྱི་སྲས་སུ་བཟུང་ཞིང་

མཁས་དང་གྲུབ་པའི་རྣམ་ཐར་བགྲང་བ་ལས་འདས་པས་གངས་ལྗོངས་མདོ་ཁམས་ཀྱི་ཕྱོགས་སུ་དོན་བརྒྱུད་བསྟན་བའི་བདག་པོར་རྡོ་རྗེའི་ལུང་གིས་མངའ་གསོལ་བའི། དཔལ་རྒྱལ་བ་མདོ
ཁམས་པ་ཞེས་པའི་མཚན་གྱི་དབྱངས་སྙན་སྲིད་ཞིའི་འཇིགས་འཕྲོག་སྐབས་གསུམ་རྒྱན་དུ་སྙན་པར་དཔྱངས་བ་ཚད་མའི་སྐྱེས་བུ་སྐུ་རབས་རིམ་པར་བྱོན་པའི། སྐུ་སྐྱེ་བའི་ཕྲེང་བ་བརྒྱད་
པར༑ མཆོག་གཟིགས་ཡབ་སྲས་རྣམས་ཀྱིས་རྡོ་རྗེའི་ལུང་གིས་དབུགས་དབྱུང་བ་ཐོབ་པའི་མཚན་གྱི་བྱིན་རླབས་ཙམ་ལས། སྤངས་རྟོགས་ཀྱི་ཡོན་ཏན་ཆ་ཕྲ་མོས་ཀྱང་དབུལ་ཞིང་། སྙིགས་
དུས་ཀྱི་བཙུན་གཟུགས་དྲེད་པོར་ཤོར་བ་བདག་ལྟ་བུས། རྡོ་རྗེ་གསང་བ་སྔགས་ཀྱི་ཆོས་ཚུལ་ཟབ་མོ་འདི་འདྲ་བའི་སྨིན་གྲོལ་གྱི་སྒོ་འཕར་འབྱེད་བ་ནི་ཚུལ་དང་མཐུན་པ་མ་ལགས་མོད་
ཀྱང་༑ བདག་ཅག་གི་སྐྱབས་གཅིག་མཐུ་ཆེན་རྡོ་རྗེ་འཛིན་པ་བརྒྱད་པ་མཐུ་སྟོབས་ཆོས་ཀྱི་རྒྱ་མཚོའི་བཀའ་དྲིན་ལས་ཆོས་ཚུལ་འདི་ཉིད་ཀྱི་སྨིན་བྱེད་བྱིན་རླབས་ཀྱི་བརྒྱུད་པ་མ་ཉམས་པས་བདག་གི་
རྒྱུད་ཡོངས་སུ་བརྟས་པར་བྱས་པར་ཁོ་ན་ཙམ་རྒྱུ་མཚན་དུ་བྱས། དུས་སྙིགས་མ་རྟགས་ཙམ་འཛིན་པའི་བསྟན་པའི་མཐའ་ལ་སླེབ་དུས་རྒྱུད་སྡེ་རིན་པོ་ཆེ་འདི་དག་གི་མཚན་ཙམ་འཛིན་ཞིང་ཐོས་པ་✖

།ཙམ་སྐལ་པ་དགེ་ཞིང༌། རྙེད་དཀའ་བའི་རྒྱུ་མཚན་ལ་བསམ་ནས་སྤྱི་བརྟོལ་བསྐྱེད་དེ། རྡོ་རྗེ་སློབ་དཔོན་ཆེན་པོའི་གོ་ས་བཟུང་སྟེ། མཆོག་གི་རྡོ་རྗེའི་རིག་པ་
༣ འཛིན་པ་མཁས་གྲུབ་རྒྱ་མཚོའི་དབང་ཕྱུག་མཁྱེན་བརྩེ་རྡོ་རྗེ་འཆང་སོགས།ྋ བླ་མ་དགེ་བའི་བཤེས་གཉེན་ཚད་དང་ལྡན་པ་མཆོག་གི་སྤྲལ་པའི་སྐུ་རྣམས་དང༌། རིག་གྲོལ་གྱི་ཡོན་ཏན་བཟང་པོས་
མཛེས་པའི་དགེ་འདུན་རྒྱ་མཚོ་ལྟ་བུ་འདུས་པའི་གོང་དུ་འཁོད་ནས། ཟབ་ཆོས་ཡིད་བཞིན་གྱི་ནོར་བུ་རིན་ཐང་གི་ཚད་ཀྱིས་ཕོངས་པ་གྲམ་ཐང་དུ་བརྡལ་བ་ལྟ་བུ་རྡོ་རྗེ་གསང་ཆེན་རྒྱུད་སྡེ་དུ་མའི་
གསུམ་
བཅུད་འདུས་ཤིང་། མ་དང་མཁའ་འགྲོ་ཡོངས་ཀྱི་སྙིང་ཁྲག་གི་དྭངས་མ། ·འཕགས་བོད་གྲུབ་རིགས་བྱེ་བའི་ཐུགས་ཀྱི་གསང་མཛོད་བླ་ན་མེད་པ། དཀྱིལ་འཁོར་གྱི་ཆོ་ག་རྡོ་རྗེ་ཕྲེང་བ་ཞེས་
མཚན་ཙམ་ཡང་ཐོས་ཤིང་རྙེད་དཀའ་བ་འདི་ཉིད་གྲུབ་པའི་སློབ་དཔོན་ཆེན་པོ་ཨ་བྷ་ཡ་ཆེན་པོའི་བཞེད་གཞུང་མ་རྙོགས་པ། སྔོན་གྱི་འཕགས་བོད་ཀྱི་མཁས་གྲུབ་ཕྲེང་བ་མཁན་པོ་རྣམས་ཀྱི་བཀའ་
༈ སྲོལ་དང་ཕྱག་ལེན་གྱི་རྒྱུན། གཡོ་ལས་དང་རང་འདོད་ཀྱི་རྟོག་བཟོ་ཧམ་བཅོས་སོགས་ཀྱིས་མ་སྦག་པར། རང་གི་ཤེས་ཡོན་བློ་ནུས་དང་དཔགས་པའི་གཙང་དག་སེལ་མེད་རུ་ང་བས་ཧུར་343

བརྩོན་སྟོབས་སུ་བསྐྱེད་དེ་ལེགས་པར་བསྒྲུབས་པའི་བྱ་བ་རླབས་པོ་ཆེ་མཐའ་རྒྱས་སུ་གྲུབ་པ་འདི་ནི་རང་གཞན་འདིར་འདུས་པ་ཐམས་ཅད་ཚེ་རབས་སྔོན་ནས་རྣམ་དཀར་གྱི་བསགས་རྒྱབ་ཤིན་ཏུ་དགེ་
བའི་མཐུ་དང་སྨོན་ལམ་གཅིག་ཏུ་མཐུན་པའི་སྟོབས་ཀྱིས་བསྟན་པ་གཅིག་དང་སྟོན་པ་གཅིག་གི་རྗེས་སུ་སློབ་ཅིང༌། རྡོ་རྗེ་ཐེག་པའི་སྨིན་གྲོལ་བླ་ན་མེད་པའི་ཆོས་ཀྱི་དགའ་སྟོན་འདི་ལྟ་བུར་ཡོངས་
སུ་སྤྱོད་པའི་དགེ་བའི་ལས་འདི་ནི་ཆེས་མཆོག་དང་རབ་དང་ཕུལ་དུ་གྱུར་པའི་ཚོགས་གཉིས་རིན་པོ་ཆེ་མ་འབད་ལྷུན་གྲུབ་གྱི་ཚུལ་དུ་བསགས་པ་ཡིན་པས། དེ་ལྟ་བུའི་དགེ་བའི་བྱ་བ་རླབས་པོ་ཆེ་
ཡོངས་སུ་བསྔོ་བས་རྒྱས་འདེབས་པ་ནི་ཤིན་ཏུ་གལ་ཆེ་བ་ནི། ལུང་ལས། བསོད་ནམས་བྱས་པའི་ཚོགས་དག་ནི། །སེམས་ཅན་ཀུན་ལ་ཡོངས་བསྔོ་བ། །ཐུབ་པ་ཁྱེད་ཀྱིས་གང་གསུངས་
པ༑ །དེ་བཞིན་བསྟན་བཅོས་ལས་མ་བཤད། །ཅེས་བྱས་ཤིང་བསགས་པའི་དགེ་བ་ཐམས་ཅད་མི་འཛད་ཅིང་གོང་དུ་སྤེལ་བ་ལ་ཐབས་བླ་ན་མེད་པ་ཡིན་པས། དེ་ལྟ་བུའི་དགེ་རྩའང་སྦྱིན་པ་
ཐམས་ཅད་ཀྱི་མཆོག་ཏུ་གྱུར་པ་ལེགས་བཤད་ཆོས་ཀྱི་དགའ་སྟོན་འགྱེད་པ་ཆོས་ཀྱི་སྦྱིན་པ་ཡིན་ཞིང༌། དེའི་རྗེས་སུ་འབྲེལ་པར་གྱུར་པ། ལོངས་སྤྱོད་ལ་ཆགས་པ་མེད་ཅིང་བསོད་ནམས་ཀྱི་

།ཚོགས་རླབས་པོ་ཆེ་རྫོགས་པ་བྱེད་པ་ཟང་ཟིང་གིས་སྦྱིན་པ་དང༌། གཉིས་ཀས་བསྡུས་པ་ཞིག་ཡིན་པས། དེ་ཡང་ཇི་ལྟར་བསྔོ་བའི་ཡུལ་ནི་མར་གྱུར་པའི་སེམས་
༣ ཅན་ནམ་མཁའི་མཐས་གཏུག་པ་དག་ལ་དམིགས་ཡུལ་དུ་བྱས་ཏེ་གཞན་དོན་དུ་བྱང་ཆུབ་དམ་པ་ཐོབ་འདོད་ཀྱི་བློས་ཀུན་ནས་བླངས་ཏེ་དེ་བཞིན་དུ་གསལ་འདེབས་པར་ཞུ། བསྔོ་བའི་དཔང་པོ་
ནི༑ མདུན་གྱི་ཕྱོགས་འདིར་བཅོམ་ལྡན་འདས་དཔལ་དུས་ཀྱི་འཁོར་ལོའི་དཀྱིལ་འཁོར་ཆེན་པོའི་ལྷ་ཚོགས་གཙོ་བོར་བཞུགས་པའི། རབ་འབྱམས་རྒྱུད་སྡེ་བཞིའི་དཀྱིལ་འཁོར་ཞི་བ་དང་ཁྲོ་བོའི་
རྣམ་རོལ་སྣ་ཚོགས་སུ་འཆར་བའི་བསམ་ཡས་སྒྱུ་འཕྲུལ་དྲྭ་བའི་ལྷ་ཚོགས་རྩ་བརྒྱུད་ཀྱི་བླ་མ། གནས་གསུམ་གྱི་དཔའ་བོ་དང་ཌཱ་ཀི ཡེ་ཤེས་དང་ལས་ལས་གྲུབ་པའི་མཐུ་ཆེན་རྡོ་རྗེ་ཆོས་སྐྱོང་
བའི་སྲུང་མའི་དབང་པོའི་ཚོགས་ཀྱིས་མཐའ་བསྐོར།ྋ གྲུབ་པ་དང་དྲང་སྲོང་ལྷ་དང་རིག་འཛིན་བདེན་ཚིག་གྲུབ་པར་བཅས་པའི་དཀོན་མཆོག་རྩ་བ་གསུམ་གྱི་ཚོགས་སྤྲིན་གྱི་ཕུང་པོ་ལྟར་བཞུགས་པ་
བཤད་དག་གིས། བདག་ཅག་ལ་ཐུགས་བརྩེ་བ་ཆེན་པོས་རྗེས་སུ་ཉེ་བར་དགོངས་ཤིང༌། །ཇི་ལྟར་བསྔོས་ཤིང་སྨོན་པའི་དོན་ཐམས་ཅད་འགྲུབ་པའི་བདེན་ཚིག་མཐུན་འགྱུར་གནང་བཞིན་བཞུགས་པར་

མོས་པ་དང་ཆབ་གཅིག དགེ་འདུན་འདུས་པ་རྒྱ་མཚོས་ཀྱང་ཐུགས་འདུན་རྩེ་གཅིག་པ་བཅས་མཐུན་འགྱུར་འདི་བཞིན་ཐུགས་ལ་འདོགས་པར་ཞུ། རབ་འབྱམས་ཞིང་གི་རྡུལ་གྱི་གྲངས་དང་
མཉམ་པའི་ཕྱོགས་བཅུ་དུས་བཞིར་བཞུགས་པའི་རྒྱལ་དང་དེ་སྲས་སློབ་མར་བཅས་པ་མ་ལུས་ཐམས་ཅད་དང༌། དཔལ་བཅོམ་ལྡན་འདས་དུས་ཀྱི་འཁོར་ལོ། ཕྱི་ནང་གཞན་གསུམ་གྱི་དཀྱིལ་
འཁོར་གྱི་ལྷ་ཚོགས། རབ་འབྱམས་རྒྱུད་སྡེ་བཞིའི་གསང་བའི་དཀྱིལ་འཁོར་གྱི་རྒྱལ་བ་སྲས་དང་བཅས་པ་མ་ལུས་པ་ཐམས་ཅད་བདག་དང་སྦྱིན་པའི་བདག་པོ་ཆོས་སྐྱོང་བའི་རྒྱལ་པོ་འཇིགས་མེད་
སེངྒེ་དབང་ཕྱུག སྐལ་བཟང་ཆོས་སྒྲོན་ཡུམ་སྲས་འབྲེལ་བ་དང་བཅས་པའི་ཐོག་དྲངས། ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ལ་དགོངས་སུ་གསོལ། བདག་ཅག་གིས་
དེང་འདིར་ལེགས་པར་བསགས་པའི་དགེ་བའི་རྩ་བ་འདིས་མཚོན་བྱེད་དུ་བྱས། བདག་གཞན་དུས་གསུམ་དུ་བྱས་དང་བྱེད་འགྱུར་གྱི་དགེ་བའི་ཚོགས་མ་ལུས་པ་གཞན་གྱིས་ཟིལ་གྱིས་མི་ནོན་པར་
བླ་ན་མེད་པའི་བྱང་ཆུབ་ཀྱི་བར་དེ་སྲིད་དུ་གོང་ནས་གོང་དུ་འཕེལ་ཞིང་རྒྱས་ལ་ཟད་མི་ཤེས་པས་ཡོངས་སུ་གང་བར་གྱུར་ཅིག དེ་ལྟ་བུའི་དགེ་བའི་རྩ་བ་རླབས་ཆེ་དག་གི་མཐུ་ལས། ཕན་བདེའི་

༼༣ ༄༅། །འབྱུང་གནས་སངས་རྒྱས་ཀྱི་བསྟན་པ་རིན་པོ་ཆེ་ཕྱོགས་དང་རིས་སུ་མ་ཆད་པ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིགཁྱད་པར་དུ་ཡང་དོན་བརྒྱུད་སྙིང་པོ་
དཔལ་ལྡན་འབྲུག་པའི་བསྟན་པ་རིན་པོ་ཆེ་གསེར་སྦྱང་བཙོ་མ་ལྟ་བུ་ལ། སྔ་འགྱུར་ཐེག་པའི་བསྟན་མཆོག་བཻཌཱུརྻ་ནོར་བུའི་ཕྲ་ཚོམས་ཀྱིས་རྣམ་པར་བཀྲ་བའི་སྙིང་པོའི་བསྟན་མཆོག་ཟུང་དུ་འཇུག་
པའི་ལུང་རྟོགས་ཀྱི་བདག་ཉིད་འདི་ཉིད་བཤད་དང་སྒྲུབ་པ་རྙེད་པ་དང་བཀུར་སྟི་མཐའ་ཡས་པ་དང་བཅས་པས་སྒོ་ཀུན་ནས་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག ཐུབ་བསྟན་སྤྱི་དང་
yu
བྱེ་བྲག་གི་གསལ་བྱེད་དམ་པར་གྱུར་ཅིག སྙིགས་དུས་ཀྱི་འགྲོ་བའི་སྐྱབས་གནས་དམ་པར་གྱུར་པའི་མཆོག་གཟིགས་ཚད་མའི་སྐྱེས་བུ་གང་ནས་བཞུགས་པ་ཐམས་ཅད་སྐུ་ཚེ་ཡུན་དུ་བརྟན་
ཞིང་༑ བསྟན་དང་འགྲོ་བའི་དོན་དུ་སྨན་པའི་མཛད་འཕྲིན་གྱི་འཁོར་ལོ་ནམ་མཁའི་ཁྱོན་དང་མཉམ་པར་གྱུར་ཅིག ཆོས་སྡེ་ཆེན་པོ་འདི་ཉིད་ཀྱིས་མཚོན་པའི་ཕྱོགས་བཅུའི་འཕགས་པའི་དགེ་
༈ འདུན་གྱི་སྡེ་མ་ལུས་པ་གང་ན་སུ་བཞུགས་པ་ཐམས་ཅད་འཁྲུགས་རྩོད་སོགས་བདུད་ཀྱི་ལས་དང་བྲལ་ཞིང་། བསླབ་པ་གསུམ་གྱིས་རྒྱུད་ཕྱུག་པ་དང༌། ཐོས་བསམ་སྒོམ་གསུམ།

རྩོད་རྩོམ་གསུམ། བཤད་སྒྲུབ་ལས་གསུམ་གྱི་སྒོ་ནས་རང་དང་གཞན་གྱི་དོན་གཉིས་ལྷུན་གྱིས་གྲུབ་པའི་འཕྲིན་ལས་མཁའ་དང་མཉམ་པར་གྱུར་ཅིག དེ་དག་གི་མཐུ་ལ་བརྟེན་ནས་འཛམ་གླིང་
ཡངས་པའི་རྒྱལ་ཁམས་ན་སྤྱོད་པའི་སྐྱེ་དགུ་མ་ལུས་པ་ལ་ཡང་དག་པའི་ལྟ་བ་དང་། བྱང་ཆུབ་ཀྱི་སེམས་ངང་ངམ་ཤུགས་ཀྱིས་རྒྱུད་ལ་སྐྱེས་ཏེ། ཆགས་སྡང་དང་ཕྲག་དོག་གི་རྒྱུ་རྐྱེན་ལས་བྱུང་
བའི་འཐབ་འཁྲུགས་འཁོན་རྩོད་ལ་སོགས་པའི་བསམ་སྦྱོར་ངན་པ་རང་སར་ཞི་ཞིང་། ཐམས་ཅད་ཞི་བདེའི་དཔལ་ལ་དུས་རྟག་ཏུ་ལོངས་སྤྱོད། ཁྱད་པར་དུ་ལྷོ་ཕྱོགས་ནོར་འཛིན་ཆོས་ཀྱི་ཞིང་ས་
འདི་ཉིད་ཆོས་བཞིན་དུ་སྐྱོང་བའི་མངའ་བདག་སྟོབས་ཀྱི་འཁོར་ལོས་སྒྱུར་བ་འཇིགས་མེད་སེངྒེ་དབང་ཕྱུག་སྐུ་ངོ་ལྟོས་པར་བཅས་པ་མཆོག་ལ་གནས་སྐབས་མཐར་ཐུག་གི་འགལ་རྐྱེན་མི་དང་མི་མིན་
གྱི་བསམ་སྦྱོར་གདུག་རྩུབ་ཕྱི་ནང་གིས་བར་དུ་གཅོད་པ་མ་ལུས་པའི་སྟོབས་ནུས་རྩད་ནས་ཆོམས་ཏེ།ྋ མི་མཐུན་ཕྱོགས་མ་ལུས་པ་རྨིག་མེད་རང་སར་ཉེ་བར་ཞི་བར་གྱུར་ཅིག མཐུན་པའི་རྐྱེན་
སྐུ་ཚེ་དང་བསོད་ནམས་སྟོབས་དང་མངའ་ཐང་དཔལ་འབྱོར་ཐམས་ཅད་ཡར་ཟླ་ལྟར་འཕེལ་ཞིང་རྒྱས་ལ་བརྟན་པར་གྱུར་ཅིག ཁ་བཞི་ལྷོ་ལྗོངས་ཆོས་ཀྱི་རྒྱལ་ཁབ་ཆེན་པོའི་ཆབ་སྲིད་ཀྱི་མཛད་༔

།འཕྲིན་འཛམ་གླིང་ཞི་བདེའི་རྒྱལ་ཁབ་ཡོངས་ཀྱི་བླ་ན་མངོན་པར་བརྗིད་ཅིང་། སྙན་གྲགས་ཀྱི་བླ་རེས་ཕྱོགས་ཀུན་ཏུ་ཁྱབ་པར་ཆོས་དང་མཐུན་པའི་འཕྲིན་ལས་རྣམ་ཡོན་༄༅།
ཨུ
བཞིའི་རྩལ་འཆང་བའི་མཐུ་སྟོབས་ཀྱིས་གཞན་སྡེ་ཟིལ་གྱིས་གནོན་པ་དང་། ཚར་གཅོད་པ་དང་དབང་དུ་སྡུད་པས་ཕྱོགས་ཐམས་ཅད་ལས་རྣམ་པར་རྒྱལ་བའི་དགེ་མཚན་ནུབ་པ་མེད་པར་ཡུན་དུ་
བརྟན་པར་གྱུར་ཅིག ཆབ་འོག་ཏུ་གཏོགས་པའི་སྐྱེ་དགུ་ཀུན་ཀྱང་དཀོན་མཆོག་རིན་པོ་ཆེ་གཙུག་ཏུ་བཀུར་ཞིང་མི་མཐུན་པ་མེད་པར་ཞི་ཞིང་མཛའ་ལ་ཕན་པའི་བསམ་སྦྱོར་དང་ལྡན་པས་རྣམ་དཀར་
གྱི་ལས་ལ་གཅིག་ཏུ་འགྲུབ་པས་ཕན་བདེ་མི་ཟད་པའི་གཏེར་ལ་ལོངས་སྤྱོད་པར། ཆབ་འབངས་ཐམས་ཅད་ཆོས་དང་མཐུན་པའི་བཀའ་ཁྲིམས་དྲངས་ལ་བཙན་པོས་བསྐྱངས་ཏེ་རྗེ་འབངས་དམ་
ཚིག་གཙང་བའི་བྱམས་བརྩེའི་མཛའ་བའི་འཆིང་ཐག་ནམ་ཡང་མི་ལྷོད་པས་བདེ་སྐྱིད་དགུང་དང་མཉམ་པས་དུས་རྟག་ཏུ་གནས་པར་གྱུར་ཅིག སྙིགས་མའི་རང་རྟགས་ལས་ཤར་བའི་ནད་མཚོན་
མུ་གེ་རྒུད་པའི་སྐལ་བ་ངན་པ་ཐམས་ཅད་གཏན་ནས་མེད་པར༴ ལྷ་དང་སྲུང་མ་དཀར་པོའི་ཕྱོགས་སྐྱོང་བ་རྣམས་ཀྱི་དབུ་འཕང་དགུང་དུ་མཐོ་ཞིང་སྡོང་གྲོགས་དང་སྲུང་སྐྱོབ་མི་གཡེལ་བས་རྟག་

པར་སྐྱོང་བར་གྱུར་ཅིག ནག་ཕྱོགས་བདུད་རིགས་ཀྱི་མཐུ་སྟོབས་ནུས་པ་རྩད་ནས་ཉམས་ཤིང་ལོག་པར་འཁུ་བའི་གནོད་སྦྱོར་གང་གིས་ཀྱང་མི་ཚུགས་པས་འགལ་རྐྱེན་མཚན་མའི་གཡུལ་ལ་རྣམ་
པར་རྒྱལ་བར་གྱུར་ཅིག རང་གཞན་ཀུན་ལ་བཟང་ངན་གི་འབྲེལ་བ་ཐོགས་ཤིང་། དམིགས་ཡུལ་ཚེ་ལས་འདས་ཚད་ཐམས་ཅད་བར་དོ་དང་ངན་སོང་གི་འཇིགས་དང་སྡུག་བསྔལ་ལས་གྲོལ་
ཏེ༑ བདེ་བ་ཅན་དང་པདྨ་འོད། མངོན་པར་དགའ་བ་སོགས་དག་པའི་ཞིང་མཆོག་དག་ཏུ་དཀའ་ཚེགས་མེད་པར་བསྒྲོད་ནས་ས་ལམ་གྱི་སྤངས་རྟོགས་ཡོན་ཏན་ཁྱད་པར་ཅན་རྒྱུད་ལ་སྐྱེ་བར་གྱུར་
ཅིག མཐར་ཡང་ཚོགས་གཉིས་རྫོགས་སྒྲིབ་གཉིས་བྱང་ནས་མྱུར་དུ་གཏན་གྱི་བདེ་བ་རྫོགས་པ་སངས་རྒྱས་པའི་གོ་འཕང་དམ་པ་ཐོབ་པར༴ སྔོན་གྱི་རྒྱལ་བ་སྲས་དང་བཅས་པ་རྣམས་ཀྱི་ཇི་ལྟར་
བསྔོས་པ་དང༌། མ་འོངས་འབྱུང་འགྱུར་རྣམས་ཀྱི་ཇི་ལྟར་བསྔོ་བར་འགྱུར་བ་དང༌། ད་ལྟར་བཞུགས་པ་རྣམས་ཀྱིས་ཇི་ལྟར་བསྔོ་བ་མཛད་པ་དེ་བཞིན། བདག་གིས་ཀྱང་དེ་དག་གི་རྗེས་སུ་
སློབ་སྟེ་འཁོར་གསུམ་དམིགས་པ་མེད་པའི་ཚུལ་གྱིས་ཡོངས་སུ་བསྔོ་བར་བགྱི་ན་དེ་དེ་བཞིན་དུ་འགྲུབ་པར་གྱུར་ཅིག རབ་རྒྱལ་ཤིང་སྟག་སྤྱི་ལོ་༡༩༧༤ ལ་འབྲུག་ཐིམ་ཕུག་བཀྲ་ཤིས་ཆོས་གླིང་དུ། དཔལ་

ཡོན་༄༅། །རྡོ་རྗེ་ཕྲེང་བའི་སྨིན་བྱེད་རྒྱས་པར་གནང་གྲུབ་པའི་སྐབས་སུ་སྩལ་བའོ།། ༈ བསྔོ་བའི་ཡོན་བཤད་ལེགས་བྱས་བསྐྱེད་པའི་གཏེར་བཞུགས་སོ།། བློ་གྲོས་མི་ཟད་པའི་ཞུས་པའི་མདོ་
ཨུ
༈ ལས༑ །ཇི་ལྟར་རྒྱ་མཚོ་ཆེ་ནང་ཆུ་ཐིག་ལྷུང༌། །རྒྱ་མཚོ་མ་ཟད་བར་དུ་དེ་མི་འཛད། །དེ་བཞིན་བྱང་ཆུབ་ཡོངས་བསྔོ་དགེ་བ་གང༌། །བྱང་ཆུབ་མ་ཐོབ་བར་དུ་དེ་མི་འཛད། །ཅེས་གསུངས་
པ་ལྟར། བྱས་ཤིང་བསགས་པའི་དགེ་ཚོགས་རྣམས་བྱང་ཆུབ་མ་ཐོབ་ཀྱི་བར་མི་འཛད་ཅིང༌། གོང་ནས་གོང་དུ་འཕེལ་བར་འགྱུར་བའི་ཕྱིར། དེས་ན་བྱང་ཆུབ་ཀྱི་རྒྱུ་དྲུང་པོ་ཡོངས་སུ་བསྔོ་བ་
ནི་ཤིན་ཏུ་ནས་ཀྱང་གལ་ཆེ་བར་གསུངས་པའི་ཕྱིར་ན། བསྔོ་བའི་རིམ་པ་འདི་བཞིན་དུ་ཐུགས་ལ་འདོགས་པར་ཞུ། དེ་ཡང་ཟདུན་གྱི་ནམ་མཁར་བླ་མ་རྒྱལ་བ་དཀོན་མཆོག་སྤྱི་འདུས་འཇམ་
དཔལ་རིགས་གསུམ་ཁྲོས་པ་དུས་དགྲའི་དབང་པོ་ཁྲོ་ཆུ་དུག་གདོང་ནག་པོའི་དཀྱིལ་འཁོར་ཆེན་པོའི་ལྷ་ཚོགས་མ་ལུས་པ་ཐམས་ཅད་སོགས་དེང་འདིར་བདག་ཅག་ཡོན་མཆོད་རྣམས་ཀྱིས་ལེགས་
༣ པར་བསགས་པའི་དགེ་ཚོགས་རྒྱ་ཆེར་བཀྲུན་པ་ཉིད་ཀྱིས་མཚོན་ནས་བདག་གཞན་དུས་གསུམ་བསགས་དང་ཡོད་པའི་དགེ་ཚོགས་མ་ལུས་པ་གཞན་གྱིས་ཟིལ་གྱིས་མི་ནོན་པར་བླ་ན་མེད་པའི་བྱང་351

ཆུབ་ཀྱི་བར་དེ་སྲིད་དུ་གོང་ནས་གོང་དུ་འཕེལ་ཞིང་རྒྱས་ལ་ཟད་མི་ཤེས་པས་ཡོངས་སུ་གང་བར་གྱུར་ཅིག ཕན་བདེའི་འབྱུང་གནས་རྒྱལ་བ་མཉམ་མེད་ཟས་གཙང་སྲས་ཀྱི་བསྟན་པ་རིན་པོ་ཆེ་སྤྱི་
དང་ཁྱད་པར། དྭགས་བརྒྱུད་བསྟན་པའི་སྙིང་པོ་དོན་བརྒྱུད་དཔལ་ལྡན་དབྱར་རྔ་པའི་བསྟན་པ་ས་གསུམ་ན་འགྲན་ཟླ་དང་བྲལ་བའི་མཆོད་སྡོང་ཆེན་པོ་འདི་ཉིད་དང༌། ཨོ་རྒྱན་མཚོ་འཁྲུངས་
རྒྱལ་བའི་རིང་ལུགས་དྲི་མ་མེད་པ་ལུང་དང་རྟོགས་པའི་བདག་ཉིད་ཅན་བཤད་སྒྲབ་ལས་གསུམ་གྱི་སྒོ་ནས་རྙེད་པ་དང་བཀུར་སྟི་མཐའ་ཡས་པ་དང་བཅས་པས་ཕྱོབ་ས་དུས་གནས་སྐབས་ཐམས་ཅད་
དུ་དར་ཞིང་རྒྱས་ལ་ཡུན་རིང་དུ༴ བསྟན་དང་འགྲོ་བའི་མགོན་དཔུང་དམ་པར་གྱུར་པའི་མཆོག་གཟིགས་ཚད་མའི་སྐྱེས་བུ་རིས་སུ་མ་ཆད་པ་གང་ན་སུ་བཞུགས་པ་རྣམས་ཀྱི་སྐུ་ཚེ་འཆི་བདག་སྦྱིན་
སྐྱེས་ཀྱི་གཡུལ་ལས་རྣམ་པར་རྒྱལ་ཏེ་གཞན་ཕན་འཕྲིན་ལས་ཀྱི་འཁོར་ལོས་ཕྱོགས་ཀུན་དུས་རྟག་ཏུ་ཁྱབ་པར༴ ཕྱོགས་བཅུའི་འཕགས་པའི་དགེ་འདུན་གྱི་སྡེ་མ་ལུས་པ་བསླབ་པ་གསུམ་གྱིས་རྒྱུད
དུལ་ཞིང་སྤང་ཀློག་གི་བྱ་བས་དུས་འདའ་བ་དང༌། འཁྲུགས་རྩོད་ལ་སོགས་བདུད་ཀྱི་ལས་ཀྱིས་ནམ་ཡང་མི་འཁྲུགས་པར། སྐུ་ཚེ་བརྟན་ཞིང་གཞན་ཕན་བྱང་ཆུབ་སྤྱོད་པ་རྒྱ་མཚོས་གཞན་གྱི་ལྷ

ཡོན་༄༅། །དོན་འབད་མེད་དུ་བསྒྲུབས་པས་དུས་འདའ་བར༴ ཡངས་པའི་ས་ཆེན་གྱི་སྐྱེ་དགུ་ཀུན་དང༌། ཁྱད་པར་ཁ་བཞི་ལྷོ་ཡི་སྨན་ལྗོངས་འདི་ཉིད་ཆོས་བཞིན་སྐྱོང་བའི་མི་
ཨུ
༣ དབང་སྟོབས་ཀྱིས་འཁོར་ལོས་སྒྱར་དབང་འཇིགས་མེད་སེངྒེ་དབང་ཕྱུག སྐལ་བཟང་ཆོས་ཀྱི་སྒྲོན་མ། བསོད་ནམས་ཆོས་སྒྲོན། བདེ་ཆེན་དབང་མོ་སོགས། ཆབ་སྲིད་འཕྲིན་ལས་ཀྱི་
བྱེད་པོ་བ་བཅས་པ་ཐམས་ཅད་ཀྱི་གནས་སྐབས་མི་འདོད་པའི་ཉེར་འཚེ་ནད་གདོན་བྱད་ཕུར་འགལ་རྐྱེན་བར་ཆད་འཇིགས་པ་བརྒྱད་དང་བཅུ་དྲུག་སོགས་ཉེ་བར་ཞི་བར༴ ཚེ་དང་བསོད་ནམས་
དབང་ཐང་གཟི་བརྗིད་མཐུ་སྟོབས་དབང་ཕྱུག་ལུགས་གཉིས་ཀྱི་མཁྱེན་རླབས་སྙན་གྲགས་འཕྲིན་ལས་ཐམས་ཅད་འཕེལ་ཞིང་རྒྱས་པར༴ ཆོས་སྲིད་ལུགས་གཉིས་ཀྱིས་མཛེས་པའི་རྒྱལ་ཁབ་ཆེན་
པོའི་ཆབ་སྲིད་ཀྱི་དབུ་རྨོག་བཙན་ཞིང༌།ྋ མངའ་ཐང་སྙན་གྲགས་འཛམ་གླིང་རྒྱལ་ཁབ་ཡོངས་ཀྱི་བླ་ན་མངོན་པར་མཐོ་བཞིན་པས་ཆབ་སྲིད་ཀྱི་དཔལ་ཡོན་འགྱུར་བ་མེད་པར་བརྟན་པར༴ རྗེ་ཡི་
བཤད་བྱམས་པས་འབངས་འཁོར་བདེ་བར་སྐྱོང་ཞིང༌། འབངས་ཀྱི་གུས་པས་རྗེ་དཔོན་གཙུག་གི་ནོར་བུར་བསྟེན་ནས་དུས་ཀུན་རྗེ་འབངས་དམ་ཚིག་འགྱུར་བ་མེད་པ་བཀྲ་ཤིས་པའི་དགེ་ལེགས་སྣང་

བས་དུས་ཀུན་ཏུ་ཤིས་པར༴ ཀུན་ཀྱང་དཀར་པོ་དགེ་བ་བཅུའི་ལས་ལམ་ལ་ཡང་དག་པར་འགྲུབ་ཅིང་། མི་དགེ་སྡིག་པའི་ལས་ལས་བྱོལ་ནས་གནས་སྐབས་སྙིགས་མའི་རྒུད་པ་ནད་མུག་
མཚོན་འཁྲུགས་ཀྱི་སྐལ་བ་ངན་པ་ཐམས་ཅད་ཀྱི་མིང་ཙམ་ཡང་མི་གྲགས་པར༴ དལ་འབྱོར་གྱི་རྟེན་བཟང་པོ་ཚེ་ཆོས་འབྱོར་སྟོབས་ཀྱི་མི་འབྲས་བཟང་པོས་ཕྱུགས་ནས། འདི་དང་གཏན་གྱི་ཕན་
པ་དང་བདེ་བའི་བགོ་སྐལ་བཟང་པོ་ལ་རྟག་ཏུ་ལོངས་སྤྱོད་པར༴ ལྷོ་མོན་ཆོས་ཀྱི་ཞིང་འདིར་ཕ་རོལ་གཟུགས་ཅན་གཟུགས་མེད་སྡེ་དང་བཅས་པའི་འགལ་རྐྱེན་བསམ་སྦྱོར་ལོག་པའི་ཆབ་སྲིད་
མངའ་ཐང་གི་དཔལ་ལ་འཁུ་བ། བྱད་ཕུར་རྦོད་གཏོང་རྩོམ་པ། མི་ཁ་བྲ་མཆུ་དབྱེན་དཀྲུགས་སེལ་ངན་བསྐྱེད་པ་ལ་སོགས་པའི་བར་ཆད་མི་མཐུན་པའི་ཕྱོགས་གང་གིས་ཀྱང་དུས་ནམ་ཡང་མི་
ཚུགས་པར༴ བཅོམ་ལྡན་འཇམ་དཔལ་མི་ཤིགས་སྲ་བརྟན་དུག་གདོང་འབར་བའི་སྲུང་འོག་ཏུ་ཆུད་པར༴ མཐར་ཐུག་རང་གཞན་སེམས་ཅན་ཐམས་ཅད་ཀྱི་འཁྲུལ་རྟོག་ཉོན་མོངས་པའི་སྒྲིབ་པ་
བག་ཆགས་དང་བཅས་པ་བཅོམ་ལྡན་འདས་འཇམ་དཔལ་ཁྲོས་པའི་ཡེ་ཤེས་ཐུགས་རྗེའི་གཟི་བྱིན་གྱིས་དམིགས་མེད་དུ་བཅོམ་ནས། ཟུང་འཇུག་བློ་འདས་འཇམ་དཔལ་ཡེ་ཤེས་སེམས་དཔའི་གོ་

༄༅། །འཕང་དམ་པ་ཚེ་གཅིག་ལུས་གཅིག་གིས་ཐོབ་པར་གྱུར་ཅིག དེ་ལྟར་བསྔོ་ཞིང་སྨོན་པའི་རིམ་པའང་། དུས་གསུམ་གཤེགས་དང་འབྱོན་གྱུར་སྲས་བཅས་རྒྱལ་བ་
རྒྱ་མཚོའི་རྣམ་ཐར་གྱི་རྗེས་སུ་སློབ་སྟེ་འཁོར་གསུམ་དམིགས་པ་མེད་པའི་ཚུལ་གྱིས་ཡོངས་སུ་བསྔོ་བར་བགྱི་ན་དེ་དེ་བཞིན་དུ་འགྲུབ་པར་གྱུར་ཅིག། རབ་རྒྱལ་ཤིང་ཡོས་སྤྱི་ལོ་༡༩༧༥ ཟླ་
༩ ཚོས་༣༠ ལ་འབྲུག་བུམ་ཐང་སྐུ་རྗེས་སུ་གཞུང་གི་ཞབས་རིམ་དུ་འཇམ་དཔལ་ཁྲོ་ཆུའི་སྒོ་ནས་བསད་མདོས་མཐའ་རྒྱས་བཅས་གནང་བའི་མཇུག་ཐོག་ཏུ་སྩལ་བའོ།། །། ༈ བདག་སོགས་སེམས་ཅན་
ཐམས་ཅད་དུས་རྟག་པར་བླ་མ་ལ་སྐྱབས་སུ་མཆིའོ། །སངས་རྒྱས་ལ༴ ཆོས་ལ་༴ དགེ་འདུན་ལ་༴ མི་མཆོག་རྒྱལ་བ་དུས་གསུམ་གཤེགས་པ་དང་། །ཁྱད་པར་བདེ་གཤེགས་དབང་
པོ་སུམ་ཅུ་ལྔར། །གུས་པས་ཕྱག་འཚལ་སྐྱབས་གསོལ་ཐུགས་རྗེས་དགོངས། །མི་ཤེས་མ་གུས་བག་མེད་ཉོན་མོངས་པས། །ཚེ་རབས་བྱས་བསགས་སྡིག་ལྟང་མི་འཆབ་བཤགས། །
༈ གནོང་འགྱོད་སླད་ཆད་མི་བགྱི་དམ་བཅའ་འོ། །བདག་གཞན་དུས་གསུམ་ལེགས་བསགས་ཅི་མཆིས་དངོས། །འགྲོ་ཕྱིར་སྲས་བཅས་རྒྱལ་བའི་རྣམ་ཐར་བཞིན། ྋ།བྱང་ཆུབ་སྙིང་པོར་ཡོངས་

སུ་བསྔོ་བགྱི་ན། །རྒྱལ་སྲས་སྤྱོད་རྫོགས་སངས་རྒྱས་མྱུར་ཐོབ་ཤོག། ཅེས་ཕུང་པོ་གསུམ་པའི་མདོའི་དོན་བསྡུས་ཀྱི་ཚུལ་དུ། དགེ་བསྙེན་མ་དམ་ཆོས་དཔལ་མོའི་ཆེད་དུ། ཁམས་སྤྲུལ་བརྒྱད་མིང་པས་བྲིས་པ་དགེ་ལེགས་
འཕེལ།། །།

༄༅། །དགེ་ལེགས་སུ་བྱེད་པའི་གཏམ་འཇིག་རྟེན་ཀུན་ཏུ་དགའ་བའི་ཟློས་གར་ཞེས་བྱ་བ་བཞུགས་སོ།།

༄༅། །བི་ཛ་ཡནྟུ། དགེ་ལེགས་རིན་ཆེན་སྣ་བདུན་གྱིས། །སྲིད་ཞིའི་དཔལ་ལ་དབང་བསྒྱུར་བའི། །ཆོས་ཀྱི་རྒྱལ་པོ་རྫོགས་
སངས་རྒྱས། །དུས་གསུམ་གཤེགས་པ་ཀུན་ལ་འདུད། །མངོན་པར་མཐོ་དང་ངེས་ལེགས་ཀྱི། །འབྲས་བུས་དུད་པའི་དཔག་བསམ་ཤིང༌། །ཕུན་
ཚོགས་ཡོངས་འདུའི་ཚལ་ནང་དུ། །མཛེས་ཤིང་བརྗིད་པའི་གཏམ་འདི་ཉོན། །གང་ཡང་བསོད་ནམས་ཀྱི་དཔལ་ཆེན་པོ་དང་ལྡན་པའི་རྒྱལ་པོ་རྒྱལ 358
རིགས་སྤྱི་བོ་ནས་དབང་བསྐུར་ཏེ། བཀའི་འཁོར་ལོས་མཐའ་བཞི་ལས་རྣམ་པར་རྒྱལ་བའི་གོ་འཕང་ལ་གནས་པ་དག་གི་ཡོ་བྱད་སྐྱེ་བོ་གཞན་དང་ཐུན་མོང་

༄༅། །དུ་མ་གྱུར་པ་ནི་རྒྱལ་སྲིད་རིན་པོ་ཆེ་སྣ་བདུན་ཡིན་ལ། དེ་དག་གི་གོ་རིམ་ཀྱང་འདུལ་བ་ལུང་ལས། ཡུལ་དགྲ་མཐར་བྲམ་
ཟེའི་རྒྱལ་པོ་མེས་སྦྱིན་གྱི་གཏམ་རྒྱུད་ལས་བརྩམས་ཏེ། གནས་བརྟན་ཀུན་དགའ་བོས་འཁོར་ལོས་བསྒྱུར་བའི་གཏམ་བཤད་པ་ལས། འཁོར་ལོ་
དང་༑ གླང་པོ་དང༌། རྟ་དང་། ནོར་བུ་དང༌། བུད་མེད་དང་ལྔ་རྒྱས་པར་བཤད་ནས་ཕྱི་མ་གཉིས་ཀྱི་མིང་ཙམ་སྨོས་པ་དང༌། མདོ་དྲན་པ་ཉེ་བར་
བཞག་པ་ལས། བུད་མེད་རིན་པོ་ཆེ། ནོར་བུ། འཁོར་ལོ། གླང་པོ། རྟ། བློན་པོ། ཁྱིམ་བདག་སྟེ་བདུན་པོ་གྲལ་རིམ་དུ་མཛད་པ་

དང་༑ མངོན་འབྱུང་གི་མདོ་དང་དེའི་རྗེས་སུ་འབྲངས་པའི་བསྟན་བཅོས་འགའ་ལས། འཁོར་ལོ། ནོར་བུ། བཙུན་མོ། བློན་པོ། གླང་པོ། རྟ་མཆོག དམག་དཔོན་ཏེ་བདུན་དུ་
བཞག་པ་སོགས་སྣ་ཚོགས་སྣང་ཡང༌། རེ་ཞིག་ཕྱི་མ་ལྟར་བཤད་ན་སྤྱི་འགྲོ་དང་མཐུན་པས་དེ་བཞིན་དུ་བཤད་པར་བྱའོ། །དེ་ཡང་མདོ་དེ་ཉིད་ལས། ལྷ་རྫས་ལས་བྱས་ལྟེ་བ་ཤིན་ཏུ་
ཟླུམ༑ །རྩིབས་སྟོང་ལྡན་ཅིང་མུ་ཁྱུད་རབ་མཉམ་བཟང༌། །སྡང་བའི་དགྲ་ལས་རྣམ་པར་རྒྱལ་གྱུར་བའི། །འཁོར་ལོ་རིན་ཆེན་ཅེས་གསུངས་ཏེ། འཁོར་ལོའི་རྒྱུ་ནི། མི་དང་ཀླུའི་འཇིག་
རྟེན་ལས་བྱུང་བ་ལྟ་བུའི་དངོས་པོ་མ་ཡིན་པར། ལྷའི་རྫས་ཀྱི་དྭངས་མའི་གསེར་བཟང་པོ་ལས་བྱས་པ། དབྱིབས་ཀྱང་ལྟེ་བ་ཟླུམ་པ། ཕྱོགས་དང་ཕྱོགས་བྲལ་དུ་རྩིབས་སྟོང་རྣམ་པར་བཀྲ་
ཞིང་༑ ཁོར་ཡུག་ཏུ་མུ་ཁྱུད་མཉམ་ཞིང་བཟང་བ། བྱེད་ལས་ནི། དེ་ལྟ་བུའི་འཁོར་ལོ་དེ་ཉིད་མངོན་དུ་ཕྱོགས་པ་ཙམ་གྱིས་ཕྱིར་རྒོལ་བའི་དགྲ་ལས་རྣམ་པར་རྒྱལ་བའི་རུ་མཚོན་ཐོབ་པ་སྟེ་ཁྱད་
ཆོས་གསུམ་ལྡན་ནོ། །འདུལ་བར། འཕགས་པ་ཀུན་དགའ་བོས་སྨྲས་པ། སྲིང་མོ། འཁོར་ལོ་བསྒྱུར་བ་འཇིག་རྟེན་དུ་བྱུང་ན་རིན་པོ་ཆེ་སྣ་བདུན་ཀྱང་འཇིག་རྟེན་དུ་འབྱུང་སྟེ། གང་ཞེ་

།ན། འཁོར་ལོ་རིན་པོ་ཆེ་དང༌། གླང་། རྟ། ནོར་བུ། བུད་མེད། ཁྱིམ་བདག །བདུན་པ་ནི་བློན་པོ་རིན་པོ་ཆེའོ། །དེ་ལ་འཁོར་ལོ་ཇི་ལྟ་བུ་སྙམ་༄༅།
ལེགས་
ན༑ རྒྱལ་པོ་དེ་གསོ་སྦྱོང་བཅོ་ལྔ་པ་ལ་མགོ་བོར་ཁྲུས་བྱས་སྨྱུང་བ་བྱས་ཏེ་སྟེང་གི་ཁང་པའི་གཞི་ལ་བློན་པོའི་ཚོགས་ཀྱིས་བསྐོར་ནས་འདུག་པ་ན། ཤར་ཕྱོགས་ནས་འཁོར་ལོ་རིན་པོ་ཆེ་ལྟེ་བ་
དང་བཅས། རྩིབས་དང་བཅས། མུ་ཁྱུད་དང་བཅས་པ།ྋ ཐམས་ཅད་ཡོངས་སུ་རྫོགས་པ། མཛེས་པ། མཁན་པོས་མ་བྱས་པ། བཟང་པོ། གསེར་ལས་བྱས་པ་ཞིག་འབྱུང་བར་
གསུམ་
འགྱུར་ཏེ། རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ་འདིས་འཁོར་ལོས་བསྒྱར་བའི་རྒྱལ་པོར་འགྱུར་རོ་ཞེས་ཐོས་སོ། །བདག་ནི་གདོན་མི་ཟ་བར་འཁོར་ལོས་བསྒྱར་བར་འགྱུར་རོ་སྙམ་
ནས་འཁོར་བརྟག་པར་འདོད་པས། དེ་ལག་པ་གཉིས་ཀྱིས་བླངས་ནས་གཡོན་པར་བཞག་སྟེ་གཡས་པས་སྤོར་ཞིང༌། ཀྱཻ། འཁོར་ལོ་རིན་པོ་ཆེ་སྔོན་གྱི་འཕགས་པའི་ལམ་སྲོལ་གང་ཡིན་པ་
༈ རྣམ་པར་རྒྱལ་བར་གྱུར་ཅིག་ཅེས་སྨྲའོ། །དེ་ནས་འཁོར་ལོ་དེ་རྒྱལ་པོས་སྤར་བ་དང་སྟེང་གི་ནམ་མཁའ་ལ་འཕགས་ཏེ་ཤར་ཕྱོགས་སུ་སྔོན་གྱི་འཁོར་ལོས་བསྒྱུར་བའི་ལམ་སྲོལ་གང་ཡིན་པར་

འགྲོའོ༑ །དེའི་རྗེས་སུ་འཁོར་ལོས་བསྒྱུར་བའི་རྒྱལ་པོ་དཔུང་ཚོགས་ཡན་ལག་བཞི་དང་བཅས་ཏེ་འགྲོ་ཞིང༌། འཁོར་ལོ་དེ་སྡོད་སར་རྒྱལ་པོ་འཁོར་བཅས་གནས་འདེབས་ཤིང་། ཤར་ཕྱོགས་
ཀྱི་ཁམས་ཀྱི་རྒྱལ་ཕྲན་གང་ཡིན་པ་དེ་དག་འཁོར་ལོས་བསྒྱུར་བ་གང་ན་བར་ལྷགས་ཏེ། ལྷ་བྱོན་པ་ལེགས་སོ། །ཡུལ་འབྱོར་པ། རྒྱལ་པ་སོགས་ནས། འདི་ལྷའི་ལགས་ཀྱི་རྗེས་སུ་བསྐྱང་
དུ་གསོལ། ཞེས་གསོལ་པས། རྒྱལ་པོས། གནཾའ་བོ་དག ཁྱེད་ཀྱི་ཡུལ་ཆོས་ཀྱིས་རྗེས་སུ་བསྐྱང་བར་བྱའི། ཆོས་མ་ཡིན་པས་ནི་མ་ཡིན་ནོ། · །གང་ཞིག་ཆོས་མ་ཡིན་པ་སྤྱོད་ན་ཁྱེད་
ཀྱིས་ཡུལ་དུ་མ་བཞག་ཅིག །དེ་ལྟར་ན་བཀའ་ཇི་བཞིན་བྱེད་པ་ཡིན་ནོ། །ཞེས་བསྒོ་ཞིང༌། །འཁོར་ལོ་དེ་ཤར་གྱི་རྒྱ་མཚོའི་མཐར་ཕྱིན་ནས་དེ་དག་ཕབ་སྟེ་སླར་ལོག་ནས་ལྷོ་ནུབ་བྱང་དུ་ཡང་སྔ་
མ་བཞིན་ནོ། །སླར་རྒྱལ་པོའི་ཕོ་བྲང་ཉིད་དུ་ཕྱིན་ནས་སྐོར་ཁང་གི་སྟེང་དུ་སྲོག་ཤིང་བཙུགས་པ་བཞིན་དུ་གནས་སོ། །སྲིང་མོ་འཁོར་ལོས་བསྒྱུར་བ་འཇིག་རྟེན་དུ་བྱུང་ཚེ་འཁོར་ལོ་རིན་པོ་ཆེ་དེ་
ལྟ་བུ་འཇིག་རྟེན་དུ་འབྱུང་ངོ་། །ཞེས་གསུངས་ཤིང་། མདོ་དྲན་ཉེར། འཁོར་ལོ་རིན་པོ་ཆེ་ཡོན་ཏན་ལྔ་དང་ལྡན་ཏེ། ཛམྦུའི་གསེར་ལས་བྱས་པ་དཔག་ཚད་ལྔ་བརྒྱ་པ་ཉི་མ་གཉིས་པ་ལྟར་

།མཛེས་པ། ནམ་མཁའ་ལ་དཔག་ཚད་འབུམ་དུ་ཉི་མ་གཅིག་གིས་ཐོགས་པ་མེད་པར་འགྲོ་བ། རྒྱལ་པོ་གླིང་གཞན་གང་དུ་འགྲོ་བ་དེར་ནམ་མཁའ་ལ་འགྲོ༄༅།
ཞིང་༑ དེའི་མཐུས་རྒྱལ་པོའི་དཔུང་ཚོགས་ཡན་ལག་བཞིའ ང་ནམ་མཁའ་ལ་འགྲོ་བ། རྒྱལ་པོས་མི་ཐོས་པ་རྣམས་དེས་གྲོགས་བྱས་ཏེ་ཐོས་པ། སྡོ་བ་གང་ཡང་མེད་དེ། རྒྱལ་
པོའམ༑ བློན་པོའམ། གྲོགས་པོས་འདོད་པ་ཐམས་ཅད་འབུལ་བའོ། །ཞེས་གསུངས་སོ། །མདོ་འདི་ལྟར་ན་འཁོར་ལོའི་རྒྱུ་ཛམྦུ་ཆུ་བོའི་གསེར་ལས་བྱས་པ་སྟེ། གསེར་དེ་
ཡང་༑ མཚོ་མ་དྲོས་པ་དང་འདབ་འབྱར་གྱི་ཛམྦུ་ཏྲི་ཤའི་ཤིང་གི་འབྲས་བུ་རྣམས་ཀླུའི་རྒྱུ་ཛམྦུ་ཏྲི་ཤའི་ཤིང་གི་འབྲས་བུ་རྣམས་ཀླུའི་རྒྱལ་པོ་དག་ཉར་སྤྲུལ་ནས་ཟོས་པའི་བྲུན་ཡིན་པར་བཤད་
ལ༑ དེ་ལྟ་ན་ནི་ཀླུའི་རིན་པོ་ཆེ་ཡང་གྲུབ་སྟེ་རྣམ་གྲངས་སོ། །གཉིས་པ་ནོར་བུ་རིན་པོ་ཆེ་ནི། ྋ མངོན་བྱུང་གི་མདོར། རིན་ཆེན་ངོ་བོ་ལྷ་རྫས་བཻ་ཌཱུརྻ། །ཀུན་ཏུ་དཔག་ཚད་ཙམ་དུ་སྣང་བྱེད་ྋ
༈ ཅིང་༑ །དྲི་མེད་ཉིན་མོ་ཇི་བཞིན་མཚན་དེ་བཞིན། །ནོར་བུ་རིན་ཆེན། ཅེས་གསུངས་ཏེ། རྒྱུ་ནི་རིན་པོ་ཆེ་བཻཌཱུརྻ་བཟང་པོ་སྟེ། དེ་ལ་ཡང་སྤྱིར་མཆོག་དམན་གཉིས་ལས། མཆོག་363

ནི༑ དེ་བཞིན་གཤེགས་པའི་གདུང་དང་རིང་བསྲེལ་ནོར་བུར་གྱུར་པ་ལ་བཻཌཱུརྻ་ཏོག་གི་བློ་གྲོས་ཞེས་བྱ་སྟེ་མཆོག་དམ་པ། ནམ་མཁའ་ལྡིང་གིས་དུག་སྦྲུལ་ཟོས་པས། དེའི་དུག་གིས་མཁའ་
ལྡིང་གི་ལུས་བསྲེགས་སྙིང་བཻཌཱུརྻར་གྱུར་པ་ཡང་མཆོག་ཏུ་གྲགས་པ་དང༌།ྋ བཻཌཱུརྻ་ཕལ་བ་ལ། མཉྫུ་རཾ་ཞེས་པ་བཻཌཱུརྻ་སེར་པོ་སུ་གྷ་ཏ་ཞེས་པ་ལྗང་ཁུ། ལ་སུནྱ་ཞེས་པ་དཀར་པོ་སྟེ་རིགས་
གསུམ་ལ་སོགས་པ་བཤད་ཚོད་མང་ཡང༌། འདིར་ནི་དེ་འདྲ་ལ་མ་ལྟོས་པར།ྋ རྒྱལ་པོ་དེའི་བསོད་རྣམས་ཀྱི་དཔལ་ལས་གྲུབ་པའོ། །དབྱིབས་ནི་ཟུར་བརྒྱད་པའི་རྣམ་པ། བྱེད་ལས་
དེའི་འོད་ཀྱིས་ཁོར་ཡུག་ཏུ་དཔག་ཚད་གཅིག་ཙམ་དུ་སྣང་བ་ཆེན་པོས་ཁྱབ་སྟེ། མུན་པའི་རབ་རིབ་ཞི་བས་མཚན་ཀྱང་ཉིན་བཞིན་དཀར་ཞིང་གསལ་ཏེ་ཁྱད་ཆོས་གསུམ་ལྡན་ནོ། །འདུལ་
བར༑ སྲིང་མོ། འཁོར་ལོས་བསྒྱར་བ་འཇིག་རྟེན་དུ་བྱུང་བ་ན་ནོར་བུ་རིན་པོ་ཆེ་ཇི་ལྟ་བུ་འབྱུང་ཞེ་ན། ནོར་བུ་རིན་པོ་ཆེ་དེ་ཟུར་བརྒྱད་པ། བཻཌཱུརྻ་བཟང་པོའི་རིགས། དྭངས་
པ༑ གསལ་བ། རྣམ་པར་དྭངས་པ་ཡིན་ཏེ། རྒྱལ་པོའི་ཕོ་བྲང་ན་མེ་མར་གྱི་བྱ་བ་ཐམས་ཅད་ནོར་བུ་དེའི་འོད་ཀྱིས་བྱེད་དོ། །ཞེས་སོགས་དང་། དྲན་ཉེ་ལས། ནོར་བུ་རིན་པོ་ཆེ་ནི་མི་

དགེ་༄༅། །ཆེན་པོའི་བརླ་ཤ་ཙམ་ཟུར་བརྒྱད་པ། ཡོན་ཏན་བརྒྱད་དང་ལྡན་ཏེ། མཚན་མོ་སྟོན་ཀའི་ཟླ་ཉ་ལྟར་གསལ་བའི་འོད་དཔག་ཚད་བརྒྱར་འབྱུང་ཞིང་ཚ་བས་གདུངས་པ་
ལེགས་ལ་འོད་བསིལ་བའོ། །ལམ་དུ་ཞུགས་པ་ན་ཆུ་དང་བྲལ་སར་སྐོམ་པས་གདུངས་པ་ལ་ཆུ་ཡན་ལག་བརྒྱད་པ་བྱུང་ནས་སྐོམ་པ་སེལ་བ། རྒྱལ་པོའི་བསམ་པ་ཐམས་ཅད་ནོར་བུ་དེ་ལས་འབྱུང་
ཨུ
བ༑ དེའི་ཆ་བརྒྱད་པའི་ཆ་རེ་རེ་ནས་འོད་དཀར་སྔོ་སེར་དམར་བཙོད་ཁ་ལྟ་བུ་འབྱུང་བ། ནོར་བུ་གང་ཡོད་པའི་དཔག་ཚད་བརྒྱས་འཁོར་བར་ནད་མེད་ཅིང་རྟག་ཏུ་ཡིད་མཉམ་པར་གཞག་པ་དང་
འདོད་པ་འབྲས་བུ་མེད་པ་མིན་པ། ཀླུ་ངན་པས་ཆར་མི་བཟད་པ་འབེབས་མི་ནུས་པ། མྱ་ངན་དང་གཡང་ས་སོགས་མེད་ཅིང་འཚེའུ། ཚལ། སྨན། ནགས། ནེའུ་སིང་ཕུན་ཚོགས་
འབྱུང་བ། དུས་མ་ཡིན་པའི་འཆི་བ་མི་འབྱུང་ཞིང་། དུད་འགྲོའི་རིགས་ཀྱིས་མི་གནོད་པའོ། །རྒྱལ་པོ་དེ་ལ་བུ་དཔའ་ཞིང་བརྟུལ་ཕོད་ཕ་རོལ་མངོན་པར་འཇོམས་པ་སྟོང་འབྱུང་ཞེས་གསུངས་
(Vv)
༈ སོ༑ །གསུམ་པ་བཙུན་མོ་རིན་པོ་ཆེ་ནི། མངོན་འབྱུང་ལས། གཟུགས་མཛེས་ལྟ་ན་སྡུག་ཅིང་ཚུལ་བཟང་བ། །ལྤགས་པའི་མདོག་ལེགས་འཇམ་ཞིང་དྲི་མཆོག་ལྡན། ྋ།ཡིད་འོང་འདོད་9c

དགུ་རེག་བྱ་དང་ལྡན་པའི། །བཙུན་མོ་རིན་ཆེན། ཅེས་གསུངས་ཏེ། གཟུགས་ཀྱི་སྐྱེ་མཆེད་ཤིན་ཏུ་མཛེས་པས་ལྟ་ན་སྡུག་པ་སྟེ་སྙིང་དུ་སྡུག་པ། ངང་ཚུལ་བཟང་བ་སྟེ་རང་བཞིན་གྱིས་
ཤེས་རྒྱུད་དུལ་བ། ལྤགས་པའི་མདོག་དཀར་ལ་དམར་བའི་མདངས་ཀྱིས་ལེགས་ཤིང་འཇམ་པ། ཡིད་དགའ་བར་བྱེད་པའི་དྲི་མཆོག་ལྡང་བ། ཡིད་དུ་འོང་ཞིང་ཚིམ་པ་བསྐྱེད་པའི་རེག་བྱ་
མཆོག་ལྡན་པ་སྟེ་ཁྱད་ཆོས་དྲུག་གོ། །འདུལ་བ་ལས། འཁོར་ལོས་བསྒྱུར་བའི་བཙུན་མོ་གཟུགས་བཟང་བ། མཛེས་པ། ལྟ་ན་སྡུག་པ། ཧ་ཅང་མི་དཀར། ཧ་ཅང་མི་སྔོ། ཉྭ་
མཁར་བ་ལྟར་ལྤགས་པ་འཇམ་པ། ཧ་ཅང་མི་རིང་མི་ཐུང༌། ཧ་ཅང་མི་སྐམ་མི་ཚེ། ཤ་བྲི་རན་པ། གྲང་བའི་ཚེ་ལུས་ལ་རེག་ན་དྲོ་བ། ཚ་བའི་ཚེ་རེག་ན་བསིལ་བ། ཡུལ་ཀ་ལིངྐའི་
གོས་ལྟར་རེག་ན་འཇམ་པའོ། །བ་སྤུའི་བུ་ག་ཐམས་ཅད་ནས་ཙན་དན་གྱི་དྲི་འབྱུང་བ། ཁ་ནས་ཨུཏྤལ་ལ་སྔོན་པོའི་དྲི་འབྱུང་བ། ཞེས་དང༌། མདོ་དྲན་པ་ཉེར་བཞག་ལས། བུད་མེད་
རིན་པོ་ཆེའི་ཁ་ནས་ཨུཏྤ་ལའི་དྲི་འབྱུང་བ། བྱ་ཀ་ལིངྐ་ཞེས་བྱ་བ་རྒྱ་མཚོའི་གླིང་ན་གནས་པ་དེས་རེག་པ་ལྟར་རེག་ན་བདེ། དེས་རེག་པས་ཡིད་དང་ལུས་ཉོན་མོངས་མེད་པར་འགྱུར། བཀྲེས་

དགེ་༄༅། །པ་དང༌། སྐོམ་པ་དང༌། མྱ་ངན་དང་བྲལ་བར་འགྱུར། རྒྱལ་པོ་ལ་དེས་རེག་པས་གྲང་དུས་དྲོ་བ་དང་། དྲོ་དུས་བསིལ་བར་བྱེད། དེ་ལ་མི་གཞན་གྱིས་
ལེགས་རེག་པར་མི་ནུས། བུད་མེད་ཀྱི་སྐྱོན་ལྔ་སྤངས་པ་སྟེ། སྐྱེས་པ་གཞན་སེམས་པ། སེར་སྣ། མི་རིགས་པར་ཆགས་པ། མི་རིགས་པའི་གནས་ལ་རྗེས་སུ་དགའ་བ། ཁྱིམ་ཐབས་ཀྱི་
སྲོག་གཅེས་པར་མི་འཛིན་པའོ། །ཡོན་ཏན་ལྔ་ནི། བསམ་པ་དང་མཐུན་པ། བུ་མང་པོ་བཙའ་བ། རིགས་མཐུན་པ། སྲིད་མཐོ་བ། ཁྱིམ་བདག་བུད་མེད་གཞན་ལ་སེམས་ན་ཕྲག་དོག་
དྲུག་
མེད་པའོ། །ཞེས་གསུངས་སོ། །བཞི་པ་བློན་པོ་རིན་པོ་ཆེ་ནི། མངོན་འབྱུང་ལས། གང་ཡང་རྒྱལ་བ་མུ་ཏིག་མདངས་ལྡན་པས། །གསེར་སོགས་མང་པོ་ཐུགས་ལ་ཕུལ་བ་
ལྟར༑ །བཟོ་ལྡན་མཚུངས་པའི་ཁྱིམ་བདག་ནོར་ལྡན་ཏེ། །བློན་པོ་རིན་ཆེན། ཅེས་གསུངས་ཏེ། གང་ཡང༌། སྔོན་རྒྱལ་བ་མུ་ཏིག་མདངས་ལྡན་ཞེས་པ་བྱང་ཆུབ་ཀྱི་སྤྱད་པ་སྤྱོད་པ་
༈ ན༑ གསེར་དང་སོགས་ཀྱི་སྒྲས་ནོར་གྱི་རིགས་ཇི་སྙེད་ཐུབ་པ་སྟེ་སངས་རྒྱས་ལ་ཕུལ་བ་ལྟར་དང༌། སྔོན་གྱི་ཁྱིམ་བདག་བཟོད་ལྡན་དང་མཚུངས་པའི་ནོར་མཆོག་དང་ལྡན་པའི་ཁྱིམ་བདག་ཞེས་

སམ༑ རྒྱལ་པོའི་བྱ་བ་དག་གི་ཁ་ལོ་བསྒྱུར་བས་བློན་པོ་རིན་ཆེན་ཅེས་སྔོན་བྱུང་གི་གཏམ་དང་སྦྱར་ཏེ། འདིར་ཁྱིམ་བདག་དང་བློན་པོ་གཅིག་པར་བྱས་སོ། །མདོ་དྲན་ཉེ་ལས། བློན་པོ་རིན་
ཆེན་ནི་རྒྱལ་པོ་གང་སེམས་པ་དེ་ཡིད་ཀྱིས་ཤེས་ནས་མ་བསྒོས་ཀྱང་བྱེད་པ།ྋ ཤིན་ཏུ་རྫོགས་པར་སོགས་ཀྱང་ཆོས་མ་ཡིན་པ་སྤངས་པ། ཉོན་མོངས་པ་མེད་པ། གཞན་ལ་གནོད་པ་མེད་
པ༑ སྐྱེ་བོ་ལ་མི་འཚེ། ཆོས་ཀྱི་བྱ་བ་དང་ལྡན་ཅིང་མ་འོངས་པའི་བྱ་བ་དང་ལྡན། ཐམས་ཅད་ཡོངས་སུ་འབུལ་བའོ། །ཞེས་གསུངས་མོད་ཀྱི། འདུལ་བར་འདི་ལས་རྒྱས་བཤད་མ་བྱུང་
སྟེ༑ དོན་ཐོབ་པ་རྒྱུད་དྲང་བ་སྟེ་ཕུར་བུའི་བློ་གྲོས་ལྟར་དཀྱེལ་ཆེ་བ། མཛངས་ཤིང་ཡིད་གཞུངས་པ། རྒྱལ་པོའི་དཀོར་ནོར་བསག་པ་ལ་མཁས་པ། ངག་སྙན་ཅིང་ཡིད་ངེས་པ། ལྷའི
མིག་དང་ལྡན་པས་ས་འོག་སོགས་ཀྱི་གཏེར་ཐམས་ཅད་མཐོང་བ་ཞིག་ཡིན་པར་མཆིས་སོ། །ལྔ་པ་གླང་པོ་རིན་པོ་ཆེ་ནི། མདོ་ལས། ཡན་ལག་ཐམས་ཅད་ལེགས་སྐྱེས་ས་ལ་ནི། །རབ་
གནས་རི་འདྲ་གངས་ཆེན་གླང་པོ་ཆེ། །རྒྱལ་བ་ལ་འོས་མཁའ་ལ་རབ་འགྲོ་བ། །གླང་པོ་རིན་ཆེན། །ཅེས་གསུངས་ཏེ། རྐང་ལག་བཞི། མཇུག་མ། རླིག་པ། སྣ་ཞགས་ཏེ་ཡན་

༄༅། ། ལག་བདུན་པོ་ཐམས་ཅད་ས་ལ་ལེགས་པར་གནས་པ། གཟུགས་ཆེ་ཞིང་བརྟན་པས་ན་རི་དང་འདྲ་བ། རི་བོ་གངས་ཅན་ལས་འོངས་པའི་གླང་པོ་ཆེ་བཞིན་ཡིད་དུ་
ལེགས་འོང་བ། དཔེ་འགའ་ཞིག་ཏུ། གངས་ཅན་རི་འདྲ་གླང་པོ་ཆེ། །ཞེས་བྱུང་བ་ལྟར་ན། གླང་པོ་ཆེ་ཐལ་ཀར་གངས་ཅན་ནམ་གངས་རི་འགྲོ་ཤེས་པ་ལྟ་བུ་ཞེས་གསུངས་རྒྱུན་སྣང་ངོ༌། །དེ་ནི་
གཡུལ་ལས་རྣམ་པར་རྒྱལ་བར་འདོད་པའི་རྒྱལ་པོ་ལ་འོས་པའི་གླང་ཆེན་ཡིན་ནོ་ཞེས་ངག་དོན་བསྡུས་སོ། །འདུལ་བར། སྲིང་མོ། གླང་པོ་རིན་པོ་ཆེ་ནི་ཐལ་ཀར་མེ་ཏོག་ཀུ་མུ་དའི་མདོག་ལྟ་
བདུན་
བུ༑ ཡན་ལག་བདུན་ལེགས་པར་གནས་པ། གཟུགས་བཟང་བ། མཛེས་པ། ལྟ་ན་སྡུག་པ། རྒྱལ་པོས་མཐོང་ན་སེམས་མངོན་པར་དད་པར་འགྱུར་བས། ཞེས་སོགས་དང་། ཉི་
མ་འཆར་ཁའི་དུས་ཀྱི་ཚེ་གླང་པོ་རིན་པོ་ཆེ་དེ་ལ་བཞོན་ནས་རྒྱ་མཚོའི་མཐའ་ཀླས་པའི་ས་ཆེན་པོ་བསྐོར་ཏེ་རྒྱལ་པོའི་ཕོ་བྲང་ཉིད་དུ་ཕྱིན་ནས་ཞལ་ཚུས་ལ་བབ་སྟེ། ཞེས་སོགས་གསུངས་
གཏམ་སོ༑ །དྲན་པ་ཉེར་བཞག་ལས། གླང་པོ་ཆེ་ནི་ཅང་ཤེས། བཀའ་ཉན་པ། སུག་བཞི། མཇུག་མ། རླིག་པ། སྣ་སྟེ་བདུན་ས་ལ་ལེགས་པར་གནས་པ། གླང་ཆེན་སྟོང་གི་ལྟོ་བ་

དང་ལྡན་པ། དངུལ་ལྟར་དཀར་བ། བརྒྱ་བྱིན་གྱི་གླང་པོ་ཆེ་ལྟ་བུ་ཡིན། དེའི་དྲི་ཚོར་ན་གླང་པོ་གཞན་དེའི་མདུན་དུ་འདུག་མི་ནུས་པ། ཆུ་དང་སྐམ་དང་བར་སྣང་ལ་གཡུལ་འགྱེད་ནུས་
པ༑ ཉིན་གཅིག་གིས་ཛམྦུའི་གླིང་བསྐོར་ནུས་པ། སྐུད་པས་ཀྱང་འཁྲིད་རུང་བ། རྒྱལ་པོས་བཞོན་པའི་ཚེ་དེའི་སེམས་དང་མཐུན་པར་འགྲོ་བ་སྟེ། རྒྱལ་པོ་གང་དུ་འགྲོ་འདོད་པར་དེ་མ་
བསྐུལ་ཀྱང་འཇུག་པ་སོགས་བཤད་དོ། །དྲུག་པ་རྟ་རིན་པོ་ཆེ་ནི། མདོར། ཐོ་རངས་དུས་སུ་ཕྱོགས་རྣམས་མ་ལུས་པའི། །ས་རྣམས་བསྐོར་ཞིང་སླར་ཡང་ལྡོག་བྱེད་ཅིང༌། །རྨ་བྱའི་
མགྲིན་པའི་སྤུ་ལྟར་ཡིད་འོང་བའི། །རྟ་མཆོག་རིན་ཆེན། །ཅེས་གསུངས་ཏེ། ཐོ་རངས་ཀྱིས་མཚོན་ནས། ཡུན་ཐུང་ངུ་ཙམ་ལའང་སའི་ཕྱོགས་མ་ལུས་པ་བསྐོར་ནས་སླར་རང་ཁྱིམ་
ལྡོག་པའི་སྟོབས་ཅན། རྨ་བྱའི་མགྲིན་པའི་ཁ་དོག་ལྟར་འཇའ་འོད་ཀྱི་འཕྲེང་བས་མཛེས་ཤིང་ཡིད་དུ་འོང་བའོ། །འདུལ་བ་ལུང་ལས། སྲིང་མོ། རྟ་རིན་པོ་ཆེ་ནི་མགོ་བོ་གནག་ཅིང་རྔོག་
མཇུག་སྡུག་པ། གཟུགས་བཟང་ཞིང་མཛེས་པར་མཐོང་ནས། རྟ་མཁན་བཀུག་སྟེ་འདུལ་དུ་བཅུག་པས། ཞེས་སོགས་དང༌། ཉི་མ་འཆར་ཁའི་ཚེ་བཞོན་ནས་རྒྱ་མཚོའི་མཐའ་ཀླས་པའི་ས་

ཆེན་པོ་བསྐོར་ཏེ་ཞལ་ཚུས་ལ་ཕོ་བྲང་དུ་བབ་ཞེས་སོགས་གསུངས་སོ། །དྲན་ཉེར། རྟ་རིན་པོ་ཆེ་ནི་མེ་ཏོག་ཀུ་མུ་ཏ་ལྟར་དཀར་བ། ནོར་བུའི་གཙུག་སོགས་༄༅།
ལེགས་མཚན་བཟང་པོས་བརྒྱན་པ། བསྒོ་ན་ཉིན་གཅིག་ལ་ཛམྦུ་གླིང་ལན་གསུམ་བསྐོར་ནུས་པ། ལུས་ངག་ལ་ཤིན་ཏུ་ནད་མེད་པའོ། །ཞེས་སོ། །བདུན་པ་དམག་དཔོན་རིན་པོ་ཆེ་ནི། ་མཇེ
ལས༑ འགྲོ་དང་ལྡོག་དང་ཀུན་ནས་འོང་གྱུར་པའི། ྋ།མ་ལུས་བདུད་དཔུང་འཇོམས་པར་བྱེད་པ་ལ། །དཔལ་དང་འབྱོར་པའི་དཔུང་དང་བཅས་པ་ཡི། །དམག་དཔོན་རིན་ཆེན་ཅེས་སྨྲོས་
བརྒྱད་
བདུད་དང་བདུད་ཀྱི་ཕྱོགས་ཀྱི་དཔུང་གང་དག །གཞན་ལ་གླགས་བལྟ་བའི་ཕྱིར་འགྲོ་བ་དང་ལྡོག་པ་དང་འོང་བ་དག་མ་ལུས་པ་འཇོམས་པར་བྱེད་པ་ལ་མཐུ་སྟོབས་ཀྱི་དཔལ་
དང་༑ འབྱོར་བའི་དཔུང་དང༌། ཕ་རོལ་གནོན་པའི་སྙིང་སྟོབས་དང་ལྡན་པ་ཞེས་ཁྱད་ཆོས་མང་བར་བཤད་དོ། །མདོ་འདི་སོགས་འགའ་རེར། ཁྱིམ་བདག་དང་དམག་དཔོན་གཅིག་པར་
མཛད་པ་སོགས་མཐའ་གཅིག་ཏུ་མ་ངེས་ལ། འདུལ་བར་འདི་ལ་རྒྱས་བཤད་མེད། དྲན་ཉེར། ཁྱིམ་བདག་རིན་པོ་ཆེ་ནི། རྒྱལ་པོའི་བཀའ་ཉན་པ། རྡོ་རྗེ་དང༌། མཐོན་ཀ། མར་

གད༑ སྤུག་ལ་སོགས་པའི་རིན་པོ་ཆེ་རྣམས། ངན་འགྲོ། གཡང་ས། རི་ཁྲོད། མི་མཐུན་པ་གང་དུ་བརྐོས་ཀྱང་འབྱུང་ན་གསེར་དངུལ་སོགས་ལྟ་ཅི་སྨོས། གཡོ་དང་སྒྱུ་མེད་
པ༑ གཞན་ལ་མི་གནོད། སྐྱེ་བོ་ཐམས་ཅད་དགའ་བ་ནི་ཞེས་སོགས་གསུངས་སོ། །དེ་ལྟ་བུའི་རྒྱལ་སྲིད་རིན་པོ་ཆེ་སྣ་བདུན་ཅེས་གྲགས་ལ། དེ་ལས་ཅུང་དམན་པ་ཉེ་བའི་རིན་ཆེན་བདུན
འོད་ཟེར་ཀྱིས་སྔོ་རལ་གྲི་ལྤགས་པ་འཇམ། །དགའ་བའི་ནགས་ཚལ་གོས་ནི་ཡིད་རྗེས་འགྲོ། །མཐུ་ལྡན་མཆིལ་ལྷམ་ཁང་ཁྱིམ་གཞལ་དུ་མེད། །རེག་འཇམ་གཟིམས་ཆ། །ཞེས་
བདུན་དུ་བཤད་དོ། །རྒྱལ་པོ་དང་འགལ་བར་སྤྱོད་པ་ཐམས་ཅད་འདུད་པར་བྱེད་པའི་རལ་གྲི་འོད་ཟེར་སྔོན་པོ་འཕྲོ་བ་དང༌། མཆུར་དཔག་ཚད་བཅུ་དང་ཞེང་དུ་ལྔ་པ་ཆར་གྱིས་མ་རློན་ཅིང་རླུང་
གིས་མ་བསྐྱོད་པ། གྲང་ན་དྲོ་ཞིང་ཚ་ན་བསིལ་བར་བྱེད་པ། གང་དུ་འགྲོ་བར་འཁོར་དང་བཅས་པ་ལ་ཁྱིམ་གྱི་བྱ་བ་བྱེད་པའི་པགས་པ་ཞིག་ཚོང་པས་འབུལ་བ་སྟེ། དེ་རྒྱ་མཚོའི་ཀླུའི་པགས་
པ་ཡིན་པར་བཤད་པ་དང༌། རྒྱལ་པོས་ཕྱིན་པའི་ཚེ་ལྷའི་བུ་དང་བུ་མོ་དང་བྱ་སོགས་འོངས་ནས་འདོད་ཡོན་ལ་སྤྱོད་པའི་སྐྱེད་ཚལ་དང༌། མཆུར་དཔག་ཚད་བཅུ་གཉིས་དང་ཞེང་དུ་བདུན་

།པ། གྲང་ན་དྲོ་ལ་ཚ་ན་བསིལ་ཞིང་ལྷ་མོ་རྣམས་འོངས་ནས་རོལ་མོ་བྱེད་པ། ཟླ་བ་དང་རྒྱུ་སྐར་དང་རིན་པོ་ཆེ་སོགས་བལྟ་བར་འདོད་ཀྱང་འགྲུབ་པའི་ཁྱིམ་༄༅།
ལེགས་དང་༑ འཇམ་ཞིང་དྲི་མས་མི་གོས་པས་གྲང་དྲོ་བཀྲེས་སྐོམ་ངལ་དུབ་ཀྱིས་མི་གནོད་པ། མེ་དང་མཚོན་སོགས་ཀྱིས་མི་གནོད་པའི་གོས་དང་། བསམ་གཏན་བྱེད་ན་རྣམ་པར་གྲོལ་ཞིང་བློ་
གསལ་བ་ཀུན་ནས་ཉོན་མོངས་དང་བྲལ་བར་བྱེད་པའི་མལ་ཆ་དང༌།ྋ གྱོན་ན་ཆུར་མི་འབྱིང་ཞིང་ཡུད་ཙམ་གྱིས་དཔག་ཚད་བརྒྱར་འགྲོ་བ་ལ་ངལ་བ་མེད་པའི་ལྷམ་སྟེ་བདུན་གཞན་ཡང་མི་དགེ་བ་
བཅུ་སྤངས་པའི་བུ་སྟོང་དང༌། དགྲ་ཟིལ་གྱིས་གནོན་པའི་མདའ་གཞུ་ཡང་འབྱུང་ངོ་། །ནོར་གྱི་རིན་པོ་ཆེ་བདུན་ནི། བརྒྱད་སྟོང་འགྲེལ་ཆེན་ལས། མུ་སལ་གནྡྷ་བཻཌཱུརྻ། །དངུལ་དང་
གསེར་དང་ཤེལ་དང་ནི། །མུ་ཏིག་དམར་བཅས་རྡོ་སྙིང་རྣམས། །ཀུན་ལ་འཚོ་ཕྱིར་རིན་ཆེན་བདུན། །ཞེས་བཤད་པ་ལྟར་རོ། །དེ་ལྟར་འཁོར་ལོས་བསྒྱུར་བའི་རྒྱལ་པོ་དག་ལ་འོས་པའི་ཡོ་
གཏམ་བྱད་ཀྱི་ཁྱད་པར་བཤད་ནས། དུས་ཀྱི་ཁྱད་པར་ནི། མངོན་པ་མཛོད་ཀྱི་ཚིག་ལེའུར་བྱས་པ་ལས། འཁོར་ལོས་བསྒྱུར་བ་འབྱུང་བ་ནི། །སྟོང་ཕྲག་བརྒྱད་ཅུ་ལས་མི་འཕྱི། །ཞེས་

ཏེ༑ མི་རྣམས་ཚེ་ལོ་སྟོང་ཕྲག་བརྒྱད་ཅུ་ཡན་ཅི་རིགས་པར་ཐུབ་ཅིང༌། དགེ་བ་བཅུ་ཀ་རྫོགས་པར་སྤྱོད་པ་རྫོགས་ལྡན་གྱི་དུས་སུ་འབྱུང་ལ། དེ་བས་འཕྱིས་ན་དེའི་ཕུན་ཚོགས་དང་དབང་ཐང་
རྣམས་མི་རྫོགས་པར་བཤད་དོ། །རིན་ཆེན་བདུན་སོགས་མེད་ཀྱང་སྟོབས་ཀྱིས་འཁོར་ལོས་བསྒྱུར་བ་དག་ནི་ཚེ་ལོ་བརྒྱ་པ་ཡན་ལ་ཅི་རིགས་པར་འབྱུང་བའང་ཡོད་དེ། ཆོས་རྒྱལ་མྱ་ངན་མེད་པ་
བཞིན་ནོ། །དེ་མན་ལ་འཁོར་ལོས་བསྒྱུར་རྒྱལ་དངོས་མི་འབྱུང་སྟེ། འདུལ་བར། ས་བདག་རྟོག་གེ་རྣམས་ཀྱི་བློ་གྲོས་འཁྲུལ། །དུས་ཀྱི་མཐར་ནི་འཁོར་ལོས་བསྒྱུར་མི་འབྱུང་། །ཞེས་
གསུངས་སོ། །བྱ་བའི་ཁྱད་པར་ནི། ྋ འཁོར་ལོ་རིན་པོ་ཆེ་བརྟག་པའི་སྐབས་སུ་བཤད་ཟིན་ལ། གཟུགས་ཀྱི་ཁྱད་པར་ནི། །འཁོར་ལོས་བསྒྱུར་བ་རྣམས་ལ་སངས་རྒྱས་ལྟར་མཚན་དཔེ་
གསལ་བ་མེད་ཀྱང༌། དེ་དང་རྗེས་སུ་མཐུན་པ་ཙམ་ཡོད་ཅིང༌། དེ་ཕལ་ཆེར་འཕགས་པ་མང་བས་ན། རིན་ཆེན་འཕྲེང་བར། འཁོར་ལོའི་བསྒྱུར་བ་ཐམས་ཅད་ལ། །འདི་དག་ཡོད་པར་
འདོད་མོད་ཀྱི། །དག་དང་མཛེས་དང་གསལ་བ་ནི། །སངས་རྒྱས་རྣམས་ཀྱི་ཆར་མི་ཕོད། །ཅེས་གསུངས་སོ། །མཛོད་ལས། གསེར་དངུལ་ཟངས་ལྕགས་འཁོར་ལོ་ཅན། །དེ་དག་

།གླིང་གཅིག་གླིང་གཉིས་དང༌། །གསུམ་དང་བཞི་ལ་མས་རིམ་བཞིན། །ལྷན་ཅིག་གཉིས་མིན་སངས་རྒྱས་བཞིན། །ཕས་བསུ་རང་འགྲོ་གཡུལ་བཤམས་༄ ༅།
དང་༑ །མཚོན་བརྩམས་པས་རྒྱལ་གནོད་པ་མེད། །ཅེས་སོགས་གསུངས་ཏེ། གླིང་བཞི་དང་ལྷ་གནས་སུམ་ཅུ་རྩ་གསུམ་མན་ལ་དབང་བསྒྱུར་བ་གསེར་གྱི་འཁོར་ལོས་བསྒྱུར་བ་སྟེ། རྒྱལ་
པོ་ང་ལས་ནུ་ལྟ་བུ། གླིང་གསུམ་ལ་དབང་བ་དངུལ་གྱི་འཁོར་ལོས་བསྒྱུར་བ་སྟེ་དེའི་བུ་མཛེས་པ་ལྟ་བུ། གླིང་གཉིས་ལ་དབང་བ་ཟངས་ཀྱི་འཁོར་ལོས་བསྒྱུར་བ་སྟེ་དེའི་བུ་ཉེ་མཛེས་ལྟ་
བུ༑ གླིང་གཅིག་ལ་དབང་བ་ལྕགས་ཀྱི་འཁོར་ལོས་བསྒྱར་བ་སྟེ་དེའི་བུ་མཛེས་ལྡན་ལྟ་བུ། དེ་ཡང་གླིང་གང་དུ་སངས་རྒྱས་གཅིག་ཁོ་ནས་མཛད་པ་བཅུ་གཉིས་སྟོན་གྱི། དེ་དང་ལྷན་ཅིག་ཏུ་
སངས་རྒྱས་གཉིས་པ་ཞིག་མི་འབྱུང་བ་བཞིན། གླིང་གཅིག་ཏུ་འཁོར་ལོས་བསྒྱར་བའང་གཉིས་ལ་སོགས་པ་དུས་གཅིག་ལ་མི་འབྱུང་ལ། དེ་བཞི་པོའང་བསོད་ནམས་མཆོག་དམན་གྱི་སྟོབས་
༈ ལས༑ གོ་རིམ་བཞིན་དུ་ལས་ཀྱིས་གདོང་བསུས་ཏེ་འབངས་སུ་འཇུག་པ་དང་། རང་དཔུང་དང་བཅས་པ་དེར་འགྲོ་བས་དང༌།ྋ གཡུལ་བཤམས་པ་ཙམ་གྱིས་དང༌། མཚོན་ཆའི་བཀོད་པ་

བརྩམས་པ་ཙམ་གྱིས་ཐུལ་བ་སྟེ་བཞི། འོན་ཀྱང་མཚོན་ཆས་གཞན་ལ་མི་གནོད་པ་ནི་ཁྱད་པར་གྱི་ཆོས་སོ། །མཁས་པར་གྲགས་པ་འགའ་ཞིག་གིས་སྦྱར་བའི་ཡི་གེ་ལས། མཛོད་ཀྱི་ཚིག་
རིགས་དེ་ཁོ་ན་སྙིང་པོར་བཟུང་ནས། གླིང་བཞི་ལ་དབང་བའི་འཁོར་ལོས་བསྒྱར་བ་ལས་ལྷག་པའི་འཁོར་ལོ་ཅན་མ་བཤད་དོ་སྙམ་ཡུས་པའི་ཚིག་གླེང་མོད་ནའང༌། མདོ་རྒྱ་ཆེར་རོལ་པ་
ལས༑ འོག་མིན་ཡང་སྟོང་གསུམ་གྱི་ཁོངས་སུ་གཏོགས་པར་བཤད་ཅིང་། སྟོང་གསུམ་ལ་དབང་བའི་འཁོར་ལོས་བསྒྱར་བ་ཡོད་པ་ཆོས་དང་དོན་རྣམ་པར་་ེ ས་པ་ལས་འབྱུང༌། ཕལ་ཆེན་
ལས་ནི། འཁོར་ལོས་བསྒྱུར་བའི་རྒྱལ་པོ་རིན་ཆེན་མང་ཞེས་པ་བུ་སྨད་དང་བཅས་པས་ཞིང་གྲངས་མེད་པ་ལ་ལོངས་སྤྱོད་པར་ཡང་བཤད་ཅིང༌། འཇམ་དཔལ་རྩ་བའི་རྒྱུད་ལས་མང་པོས་བཀུར་
བ་ལ་སོགས་པའི་རྒྱལ་པོ་རྣམས་རིག་སྔགས་མ་གྲུབ་པར་ཡང་བཤད། དུས་ཀྱི་འཁོར་ལོ་ལས། རྩོད་པའི་དུས་སུ། རིགས་ལྡན་དྲག་པོ་ཞེས་བྱ་བའི་འཁོར་ལོས་བསྒྱར་བས་གླིང་བཅུ་གཉིས་
ལ་ཆོས་ཀྱི་འཁོར་ལོ་བསྒྱུར་བ་བཤད་པ་སོགས། མཛོད་ལས་མ་བཤད་པའི་གཏམ་མང་པོ་ཞིག་མཆིས་པས་མང་དུ་ཐོས་པའི་བློ་གྲོས་བཙལ་བར་བྱའོ། །ད་ནི་དེ་དག་གྀ་སྒོ་ནས་དགེ་ལེགས་སུ་

།བྱེད་པའི་ཆོ་ག་བཤད་པར་བྱ་སྟེ། རིན་ཆེན་སྣ་བདུན་གྱིཙཀླིའམ་འབུར་དུ་བྱས་པའང་རུང་སྟེ། སྔགས་དང་ཕྱག་རྒྱ་དང་ཏིང་ངེ་འཛིན་གྱི་བསང་སྦྱངས། ་སྟོང་༄༅།
པའི་ངང་ལས། སོ་སོའི་མིང་ཡིག་དང་པོ་ཡོངས་སུ་གྱུར་པ་ལས་དེ་དང་དེའི་གཟུགས་སུ་སྣང་བ། ཕུན་སུམ་ཚོགས་པའི་དཔལ་སྦྱིན་པར་ནུས་པའི་མཐུ་ལྡན་དུ་གྱུར། ཞེས་བྱིན་གྱིས་
བརླབས༑ དེ་ནས་རྒྱས་པར་མཛད་སྤྲོ་ན། གོང་དུ་བརྗོད་པ་བཞིན། གང་ཡང་བསོད་ནམས་ཀྱི་དཔལ་ཞེས་སོགས་འཁོར་ལོའི་བཤད་པ་རྫོགས་མཚམས། དེང་འདིར་ཡང་ཕྱོགས་དུས་ཀུན་
ཏུ་བདེ་ལེགས་སུ་གྱུར་ཅིག ལྷ་རྫས་ལས་བྱས་ལྟེ་བ་ཤིན་ཏུ་ཟླུམ། །ཞེས་པའི་ཚིག་བཅད་ཀྱི་མཐར། འཁོར་ལོ་རིན་ཆེན་དམ་པས་དགེ་གྱུར་ཅིག །ཅེས་བརྗོད་ཅིང་ཐོག་མར་ལག་ཏུ་
གཏད༑ དེ་ནས་གང་ལ་གཏོད་རྒྱུ་ཡོན་བདག་གི་མདུན་དུ་འབྲུ་དཀར་མོས་གང་བའི་ཡོལ་གོའི་དབུས་སུ། བུམ་པ་བཅུད་ལྡན་མགུལ་ཆིངས་ཁ་རྒྱན་ཅན། བཞག་པའི་མཐར་གྲལ་རིམ་དུ་
༈ བཀོད་པར་བྱ་སྟེ། དེའི་རིགས་བསྒྲེས་ནས། སོ་སོའི་བཤད་པ། ཚིག་བཅད་སོགས་རིམ་པ་ཇི་ལྟ་བར་བྱ་དགོས་སོ། །ཉེ་བའི་རིན་ཆེན་བདུན་ལ། འོད་ཟེར་གྱིས་སྔོ་སོགས་ཚིག་བཅད་

ཀྱི་མཐར། རེག་འཇམ་གཟིམ་ཆ་དམ་པས་དགེ་གྱུར་ཅིག །ཅེས་དང༌། ནོར་གྱི་རིན་ཆེན་བདུན་ལ། གོང་གི་ཚིག་བཅད་ཀྱི་མཐར། ནོར་མཆོག་བདུན་གྱིས་དགེར་གྱུར་ཅིག །ཅེས་
སོགས་ཤེས་པར་བྱའོ། །ད་ནི་བཀྲ་ཤིས་པའི་རྫས་བརྒྱད་ཀྱི་རྣམ་བཞག་མདོ་ཙམ་གླེང་བར་བྱ་སྟེ། སྔོན་ཡང་དག་པར་རྫོགས་པའི་སངས་རྒྱས་ལ་གཟུགས་ཀྱི་ལྷ་མོ་འོད་འཆང་མས་མེ་ལོང་ཕྱག་
ཏུ་ཕུལ་བ་བཀྲ་ཤིས་པའི་རྫས་སུ་བྱིན་གྱིས་བརླབས་པ་ལྟར། དེང་འདིར་ཡང་མེ་ལོང་གི་རྫས་ལ་བརྟེན་ནས་བཀྲ་ཤིས་པར་གྱུར་ཅིག །ཅེས་གླིང་གཞིས་མཚམས་སྦྱར་ནས། པཎ་ཆེན་ཛེ་ཏ་
རིའི་གཞུང་ལས་བྱུང་བའི་ཚིགས་བཅད་འདི་བརྗོད་པར་བྱ་སྟེ། མེ་ལོང་ཡེ་ཤེས་རྒྱ་མཚོ་ཆེན་པོ་ཡིས། །ཡེ་ཤེས་རྒྱ་མཚོ་མཆོག་ཏུ་དག་གྱུར་ཏེ། །རྣམ་དག་ཆོས་ལ་ཐོགས་མེད་ལོངས་སྤྱོད་
པའི༑ །བཀྲ་ཤིས་དེས་ཀྱང་སྒྲིབ་པ་དག་གྱུར་ཅིག །ཅེས་དང༌། ཐོག་མཐའ་འདྲ་བ་ལ། གླང་པོ་ཆེ་ས་སྲུངས་ཀྱི་བུས་གིའུ་ཝཾ་ཕུལ་བ༴ གིའུ་ཝཾ་དགུ་གསུམ་འཇོམས་པ་ནད་ཀྱི་
སྨན༑ །སྨན་མཆོག་ཆོས་ཉིད་རབ་ཏུ་རྟོགས་གྱུར་ནས། །ཉོན་མོངས་ཟུག་རྔུ་མེད་པར་གྱུར་བ་ཡིས། །བཀྲ་ཤིས་དེས་ཀྱང་སྡུག་བསྔལ་དག་གྱུར་ཅིག །ཁྱིམ་བདག་བཟང་སྐྱོང་གིས་ཞོ་ཕུལ་

༄༅། །བ༴ ཞོ་ནི་ཀུན་གྱི་སྙིང་པོར་གྱུར་པ་སྟེ། །སྙིང་པོ་རྣམ་དག་ཡེ་ཤེས་མཆོག་རྟོགས་ནས། །ཡོན་ཏན་ཀུན་གྱི་དབྱིངས་སུ་གྱུར་བ་ཡི། །བཀྲ་ཤིས་དེས་ཀྱང་དུག
གསུམ་ཞི་གྱུར་ཅིག །བྲམ་ཟེ་ཀུནྡྷ་ཡིས་རྩྭ་དཱུརྦ་ཕུལ་བ༴ དཱུར་བས་ཚེ་ནི་འཕེལ་བར་བྱེད་པ་སྟེ། །རྡོ་རྗེ་སེམས་དཔའི་ཚེ་ནི་རབ་བསྒྲུབས་ནས། །ཉོན་མོངས་སྐྱེ་ཤི་རྒྱུན་ཆད་གྱུར་པ་
ཡི༑ །བཀྲ་ཤིས་དེས་ཀྱང་ཚེ་ཡང་འཕེལ་བར་ཤོག །ཤིང་གི་ལྷ་མོས་བིལ་བ་ཕུལ་བ༴ བིལ་བ་རྒྱུ་རྐྱེན་འབྲས་བུར་བཅས་པའི་ཆོས། །འཇིག་རྟེན་འཇིག་རྟེན་འདས་པའི་སྤྱོད་པ་
ཀུན༑ །བྱང་ཆུབ་སྙིང་པོ་མཆོག་ཏུ་དག་གྱུར་ཏེ། །བཀྲ་ཤིས་དེས་ཀྱང་དོན་ཀུན་འགྲུབ་པར་ཤོག །ལྷའི་དབང་པོ་རྒྱ་བྱིན་གྱིས་དུང་གཡས་འཁྱིལ་ཕུལ་བ༴ དུང་ནི་ཆོས་ཀྱི་སྒྲ་རྣམས་སྒྲོགས་
པའི་ཚུལ། །ཡེ་ཤེས་རྒྱ་མཚོ་ཉི་ད་དུ་དག་གྱུར་ཏེ། །ཆོས་རྣམས་མ་ནོར་ཡོངས་སུ་སྟོན་པ་ཡི། །བཀྲ་ཤིས་དེས་ཀྱང་ཚིག་ལ་དབང་ཐོབ་ཤོག །སའི་ལྷ་མོ་བརྟན་མས་ལི་ཁྲི་ཕུལ་
༈ བར༴ ལི་ཁྲི་དམར་པོ་དབང་གི་རང་བཞིན་ཏེ། །ཆོས་རྣམས་མ་ལུས་དབང་དུ་བསྡུས་ནས་ཀྱང༌། །ཆོས་ཀྱི་རྒྱལ་སྲིད་རབ་ཏུ་བརྟན་གྱུར་པའི། །བཀྲ་ཤིས་དེས་ཀྱང་ཁྱེད་སྲིད་བརྟན་གྱུར 379

ཅིག གསང་བའི་བདག་པོ་ཕྱག་ན་རྡོ་རྗེས་ཡུངས་ཀར་ཕུལ་བ༴ ཡུངས་ཀར་རྡོ་རྗེའི་རིགས་ཏེ་ཐམས་ཅད་དུ། །བགེགས་རྣམས་མ་ལུས་འཇོམས་པར་བྱེད་པ་ཡི། །མཐུ་སྟོབས་ཡོན་ཏན་
ཕུན་སུམ་ཚོགས་གྱུར་པའི། །བཀྲ་ཤིས་དེས་ཀྱང་བགེགས་རྣམས་ཞི་གྱུར་ཅིག །ཅེས་བརྗོད་ཅིང༌། ཐོག་མར་བསྒྲུབ་བྱའི་ལག་ཏུ་གཏོད། དེས་ཀྱང་ལག་པ་གཉིས་ཀས་གུས་པས་
ལེན༑ དེ་ནས་བུམ་པའི་མཐའ་ལ་གྲལ་རིམ་དུ་བསྟར། རྗེས་སུ་དཀོན་མཆོག་གསུམ་གྱི་མཚན་ནས་སྨོས་པའི་བཀྲ་ཤིས་ཀྱི་ཚིགས་སུ་བཅད་པ་ཅི་རིགས་པ་གླུར་ལེན་བཞིན་དུ་མེ་ཏོག་གསིལ་
མའི་ཆར་དབབ་བོ། །འདིར་མཐའ་ཅུང་ཞིག་དཔྱད་ན། རྫས་བརྒྱད་གཏོད་པའི་ཕྱག་ལེན་ལ་བླ་མ་མང་པོའི་ཡི་གེ་ནོར་འཁྲུལ་བརྒྱུད་མར་བྲིས་ཤིང༌། དེའི་རྗེས་སུ་གྱ་ཚོམས་སུ་ཞུགས་པ་དག་
གིས་ཞིང་པའིབུ་མོ་ལེགས་སྐྱེས་མས་འོ་ཐུག་སྦྲང་རྩི་ཅན་ཕུལ་ཟེར་ཡང། འབུལ་མཁན་གྱི་གང་ཟག་ནོར། འབུལ་རྒྱུའི་ཞོ་དང་འོ་ཐུག་ནོར། རྩྭ་འཚོང་བཀྲ་ཤིས་ཀྱིས་ཀུ་ཤ་ཕུལ་བར་བཤད་
ཀྱི༑ དཱུར་བ་ཕུལ་བ་མ་ཡིན་ཀྱང་། རྩྭ་འཚོང་དང་བྲམ་ཟེ་ནོར། ཀུ་ཤ་དང་དཱུར་བ་ནོར། དེ་བཞིན་དུ་བིལ་བ་ཤིང་གི་ལྷ་མོས་ཕུལ་བར་བཤད་པ་ལ་ལྷ་ཚངས་པས་ཕུལ་ཟེར་བ་སོགས་ནོར་

༄༅། །ཚབས་ཀྱང་མི་ཆུང་ཙམ་བྱུང་སྣང་བས། ད་ཕྱིན་ཆད་བཅོམ་ལྡན་འདས་ཀྱི་གསུང་རབ་དང་བསྟུན་ནས་སྨྲས་ན་ལེགས་པ་ཉིད་དུ་གོ་ལགས་སོ། །འདུལ་མདོ་མངོན
པས་བཀྲལ་བའི་གཏམ་གྱི་གཞིའི། །ཁུངས་ལྡན་གསེར་གྱི་མཆོད་སྡོང་འོད་པོ་ཆེས། །རང་བཟོའི་མུན་སྤྲུལ་སྦྱངས་མཐར་ལེགས་བཤད་ཀྱི། །སྣང་བ་ཆེན་པོས་ཀུན་ལ་ཁྱབ་འདིར
གཟིགས༑ །རིན་ཆེན་བདུན་ཕྲག་གསུམ་གྱིས་དགྱེར་བྱས་པའི། །ཆོས་ཀྱི་འཁོར་ལོས་བསྒྱུར་བའི་དཔལ་འབྱོར་གྱིས། །ཕྱོགས་ཀུན་ཁྱབ་དང་ལྷན་ཅིག་བཀྲ་ཤིས་ཀྱི། །རྫས་བརྒྱད་དགའ་
སྟོན་ཉིད་དུ་འགྱེད་པར་ཤོག །ཅེས་བྱ་བ་འདི་ནི། བོན། རྩིས། ཆོས་གསུམ་གྱི་སྒོ་ནས་འཕྲིན་ལས་ཀྱི་བ་དན་འཕྱར་བ་མང་ཁྱུང་ཨ་ཡ་ཆོས་མཛད་ཀྱིས་བསྐུལ་བ་ལྟར། ཆོས་སྨྲ་བ་
བུདྡྷའི་མིང་ཅན་གྱིས་མཚོ་སྒོ་རྣམ་རྒྱལ་གླིང་གི་ཕོ་བྲང་དུ་བྲིས་པ་བཀྲ་ཤིས་ཀྱི་དཔལ་ཆེན་པོ་འབར་བར་གྱུར་ཅིག།། །།
382(B) 「⌘

BlankPageAsPerOriginalDocument
382(B)

༄༅། །དཔལ་རི་པདྨ་འོད་དུ་བགྲོད་པའི་སྨོན་ལམ་གདུང་ཤུགས་ཀྱི་གློག་འཕྲེང་ཞེས་བྱ་བ་བཞུགས་སོ།།

༄༅། །ན་མོ་གུ་རུ། ཕྱོགས་བཅུ་དུས་གསུམ་དུ་བཞུགས་པའི་རྒྱལ་བ་སྲས་དང་བཅས་པའི་སྐུ་གསུང་ཐུགས་ཡོན་ཏན་འཕྲིན་ལས་མ་
ལུས་པ་གཅིག་ཏུ་བསྡུས་པའི་ངོ་བོ། བརྟན་གཡོ་ཐམས་ཅད་ཀྱི་ཁྱབ་བདག དཀྱིལ་འཁོར་ཐམས་ཅད་ཀྱི་འཆར་གཞི། ཟབ་པ་དང་རྒྱ་ཆེ་བའི་ཆོས་
384ཐམས་ཅད་ཀྱི་འབྱུང་གནས་འཕགས་པའི་དགེ་འདུན་ཐམས་ཅད་ཀྱི་རང་བཞིན། ཚད་མེད་པའི་མཁྱེན་རབ་དང་ཐུགས་རྗེར་ལྡན་པ། ཁམས་གསུམ་
ཆོས་ཀྱི་རྗེ་ཆོས་ཀྱྀ་རྒྱལ་པོ་མ་ཧཱ་གུ་རུ་པདྨ་འབྱུང་གནས་ཀྱི་ཞབས་ཀྱི་པདྨོ་དྲི་མ་མེད་པ་ལ་ཕྱག་འཚལ་ཞིང་སྐྱབས་སུ་མཆིའོ། །ཐུགས་བརྩེ་བ་ཆེན་པོས་

༄༅། །རྗེས་སུ་གཟུང་དུ་གསོལ། །རང་བྱུང་ལྷུན་འགྲུབ་སྐྱེ་འགྲོ་ཡོངས་ཀྱི་མགོན། །མྱ་ངན་མི་འདའ་འཇིགས་བྲལ་རྡོ་རྗེའི་
སྐུ༑ །དུས་གསུམ་རྒྱལ་བ་ཀུན་གྱི་སྤྱི་གཟུགས་མཆོག །ཧེ་རུ་ཀ་དཔལ་པདྨ་བཛྲ་ཞེས། །མཚོ་སྐྱེས་དབང་གི་རྒྱལ་པོར་ཕྱག་འཚལ་ལོ། །ཆོས་སྐུ་
སྤྲོས་པ་མཁའ་ལྟར་དག་གྱུར་ཀྱང༌། །ལོངས་སྐུ་འགག་མེད་ཐུགས་རྗེའི་སྤྲིན་ཕུང་ལས། །སྤྲལ་སྐས་གདུལ་བྱའི་འཇིག་རྟེན་མ་ལུས་པར། །སྣ 385
ཚོགས་ཐེག་པའི་ཆོས་ཀྱི་ཆར་འབེབས་པའི། །སྐུ་གསུམ་ལྷུན་གྱིས་གྲུབ་དེར་ཕྱག་འཚལ་ལོ། ྋ།ཁྱོད་གསུང་དབྱངས་ཀྱི་དཀྱིལ་འཁོར་རེ་རེས་

ཀྱང་༑ །སྲིད་གསུམ་འགྲོ་བ་མ་ལུས་རང་རང་གི །སྐད་དུ་བརྒྱད་ཁྲི་བཞི་སྟོང་དམ་པའི་ཆོས། །སྟོན་པས་རྣམ་གྲོལ་འབྲས་བུ་སྟེར་མཛད་པ། །སྐྱོན་བྲལ་པདྨའི་གསུང་ལ༴ མཁྱེན་པས་
སྐད་ཅིག་ཉིད་ལ་འཁོར་འདས་ཀྱི། །ཆོས་རྣམས་མ་ལུགས་ཐུགས་སུ་མཁྱེན་གྱུར་ཅིང༌། །རྟོག་པ་མེད་པར་འགྲོ་དོན་ལྷུན་གྱིས་གྲུབ། །ནམ་མཁའི་རང་བཞིན་གཟོད་ནས་རྣམ་གྲོལ
ཐུགས༑ །ཡེ་ཤེས་བསམ་མི་ཁྱབ་དེར་ཕྱག་འཚལ་ལོ། །ཁྱོད་ནི་འཇིག་རྟེན་སྒྲོན་མ་པདྨའི་གཉེན། །ཀུན་གྱིས་མི་བརྫི་འགྲོ་བའི་རྩ་ལག་གཅིག །མཚན་ཙམ་ཐོས་པས་ངན་འགྲོའི་སྐྱེ་ལྡན་
ཡང་༑ །མོད་ལ་ཐར་པའི་དགའ་སྟོན་ལ་སྦྱོར་བའི། །ཡོན་ཏན་འགྲན་ཟླ་བྲལ་དེར༴ ཕྱོགས་བཅུའི་འཇིག་རྟེན་རབ་འབྱམས་མཐས་གཏུགས་པར། །ཞི་དང་རྒྱས་དང་དབང་དང་མངོ་
ཀྱིས༑ །གང་ལ་གང་འདུལ་དེ་ལ་དེར་སྟོན་པས། །མ་ལུས་གདུལ་བྱའི་རེ་བ་རྫོགས་མཛད་པའི། །འཕྲིན་ལས་སྲིད་མཐར་ཁྱབ་དེར༴ སྐྱེ་བོ་དགེ་བའི་བཤེས་དང་བྲལ་གྱུར་ཞིང༌།
ཤེས་མུན་པའི་སྨག་རུམ་འཁྱམས་པ་རྣམས། །དེ་རིང་ཉིད་དུ་ཐུགས་རྗེའི་ཟེར་ཕྱུངས་ལ། །མ་རིག་འཐིབས་པོ་སོལ་ཅིག་པདྨ་འབྱུང་། །བདག་གིས་བགྲང་ཡས་སྐྱེ་བར་ཚོགས་གཉིས་*

༄༅། །ཀྱིས། །ལེགས་བསྡུས་རྣམ་པར་དཀར་བ་དགེ་བའི་ཚོགས། །མ་ལུས་ལུས་པ་མེད་པའི་འགྲོ་ཀུན་དང༌། །ཐུན་མོང་ཉིད་གྱུར་གོང་དུ་སྤེལ་བའི་མཐུས།
དཔལ་
ཐམས་ཅད་ཟངས་མདོག་དཔལ་རིར་སྐྱེ་བར་ཤོག ྋ།རབ་འབྱམས་རྒྱལ་བའི་ཞིང་གི་བཀོད་པ་ཀུན། །ཡོངས་སུ་རྫོགས་པ་རྔ་ཡབ་པདྨའི་གཉེན། །ལག་མཐིལ་ལྟར་སྙོམས་རྒྱ་ཁྱོན་ཚད་ཀྱིས་
འཕོངས༑ །རིན་ཆེན་ནོར་བུའི་ཁོར་ཡུག་ཀུན་ནས་དཀྲིས། །ཟངས་མདོག་དཔལ་གྱི་རི་བོར་སྐྱེ་བར་ཤོག །མཐའ་གྲུར་མཚན་མོ་རྒྱུ་བའི་གྲོང་ཁྱེར་དང༌། །གྲོང་རྡལ་བགྲང་དང་གཞལ་བར་
གསུམ་
མི་ནུས་པའི། །མི་བསྲུན་མི་ལ་འཚེ་བའི་ཡུལ་ལྗོངས་ཀུན། །དགེ་བཅུའི་ཁྲིམས་ལས་སྐད་ཅིག་མི་འདའ་བའི། །ཟངས་མདོག༴ྋ ཞེ་སྡང་གདོང་དམར་སྲིན་པོའི་ཚོགས་རྣམས་ཀྱང༌།
ཁྱོད་མཐུས་མི་དགེ་འགྲས་པའི་ཡིད་བྲལ་ནས། །བྱང་ཆུབ་སེམས་ཀྱི་ངང་ཚུལ་རབ་འཆང་ཞིང་། །མི་ཁོམ་ཤ་ཟར་སྐྱེ་བའི་ཐ་མ་སྟེ། །ཟངས་མདོག༴ འཛིན་མའི་ཁྱོན་ཀུན་བདེ་འཇམ་མིག
༈ མང་རིས། །མནན་ནེམ་བཏེགས་འཕར་གསེར་གྱི་པདྨོ་དང༌། །ལྷ་གནས་ནོར་བུས་ཕྱོགས་ཀུན་མཛེས་པར་བཀྲམ།ྋ །ཚེར་ཅན་ཤིང་དང་གསེག་མ་རི་མེད་པ། །ཟངས་མདོག༴ ཀཻ་ལ་ཤ་

དང་བཻཌཱར་ཨིནྡྲ་སོགས། །རིན་ཆེན་རི་ཕྲན་དཔག་བསམ་ཡོངས་འདུའི་ཚལ། །འཆི་མེད་ཤིང་གིས་གཏམས་པའི་རྩེ་མོ་ཀུན། །དབང་པོའི་ཤིང་བལ་མདངས་ལྡན་མེ་ཏོག་མཛེས། །ཟངས་
མདོག ཡིད་བཞིན་ནོར་བུའི་འབྲས་བུས་གཡུར་ཟ་ཤིང༌། །ཡལ་གར་ལྷ་རྫས་གོས་ཀྱི་ལྡ་ལྡི་དང༌། །མུ་ཏིག་དཀར་དམར་སྔོ་བའི་འཕྱང་ཕྲུལ་གཡོ། །སྤུ་སྡུག་སྤྲུལ་པའི་བྱ་ཚོགས་སྐད་
སྙན་འབྱིན། །ཟངས་མདོག༴ བར་བར་ཡན་ལག་བརྒྱད་ལྡན་བདུད་རྩིའི་རྫིང་། །མཐིལ་དུ་གསེར་གྱི་བྱེ་མ་ཐང་མར་རྡལ། །ཕྱོགས་རྣམས་རིན་ཆེན་སྣ་བདུན་ཐེམ་སྐས་ཅན། །སྤྲུལ་པའི་
ལྷ་མི་མང་པོ་དལ་གྱིས་རྩེ། །ཟངས་མདོག༴ འགྲམ་ཀུན་ཡིད་འོང་སྒྱུ་འཕྲུལ་ཆུ་བྱའི་ཚོགས། །འདབ་མའི་གར་སྒྱུར་མགོ་བོ་ཀྱོག་ནས་བལྟ། །བྱུ་རུ་ལྟར་དམར་སོར་མོས་ཆུ་ཐིགས་
འཐོར༑ །མགྲིན་པའི་རྫ་རྔ་བརྡུང་ལ་ངལ་བ་མེད། །ཟངས་མདོག༴ ྋསྤོས་ཆུའི་དྲི་བསུང་ལྡན་པ་ནམ་མཁའི་དབུགས། །ནན་ལྟར་ཚ་དང་བསིལ་ཆེས་མ་ཡིན་ཞིང༌། །ལྡང་དང་ཞི་ལ་
འདོད་པའི་དབང་འབྱོར་པ། །དལ་གྱིས་བཏབ་པས་རྫིང་བུ་པདྨས་ཁེབས། ཟངས་མདོག༴ ལྗོངས་ཀུན་རིན་ཆེན་སྣ་བདུན་གཞལ་མེད་ཁང༌། །ནང་དུ་རཏྣའི་ཁྲི་ལ་དར་ཟབ་དང༌། །ལྷ་༔

༄༅། །རྫས་སྙིང་པོ་ཅན་གྱི་མལ་སྟན་ནི། །འཆི་མེད་གྲོང་གི་དགའ་བ་འཕྲོག་བྱེད་པ། །ཟངས་མདོག༴ ཕྱིར་མི་ལྡོག་པའི་ལྷ་མིས་ཀུན་ནས་གང་། །འདོད་པའི་ཡོན་
དཔལ་
རིའི་ཏན་བསམ་པའི་མོད་ལ་འབྱུང༌། །བཅུ་དྲུག་ལང་ཚོའི་དཔལ་གཟིས་ཕན་ཚུན་དུ། །ལྟད་མོའི་དམ་པ་མཐོ་རིས་དོ་རར་རྩེ། །ཟངས་མདོག༴ ཆགས་ན་ལྟ་དང་གཉིས་མེད་འཁྱུད་པ་
ཨུ
ཡིས༑ །འཇིག་རྟེན་འདོད་ཡོན་ཀུན་གྱི་དཔལ་ཐོབ་ཅིང༌། །ཟག་མེད་བསམ་གཏན་གཉིས་པའི་བདེ་ལ་གཞོལ། །ཐ་མལ་ཆགས་པའི་དྲི་མ་རིང་དུ་བྲལ། །ཟངས་མདོག༴ རབ་དཀར་
བདུད་རྩིའི་ཆུ་གཏེར་འོ་མའི་མཚོའི། །དཔལ་གྱི་འདབ་མའི་འོད་ཀྱིས་བར་སྣང་འཁེངས། །སྒྱུ་འཕྲུལ་མདངས་མཛེས་གེ་སར་འཛིན་པའི་ཚོགས། ྋ །མགྲིན་པའི་རྒྱུད་མངས་འབོད་གྲོགས་ཅི
ཡང་འབྱིན། །ཟངས་མདོག༴ བར་སྣང་བདུད་རྩིའི་ཆུ་མིག་ལས་འོངས་པའི། །སྤྲིན་བཅུད་ལྷ་ཡི་མེ་ཏོག་འཁོར་ལོའི་ཆར། །སྨན་ཤིང་གུར་ཀུམ་གཞོན་ནུ་ཆུ་སྐྱེས་དང༌། །འཇའ་ཟེར་མྱུ་
གུའི་མདངས་ལ་བསིལ་བར་འགྲེམས། །ཟངས་མདོག༴ དབུས་སུ་པདྨ་རཱ་གའི་ལྷུན་པོ་ནི། །རྩ་བ་གཙུག་ན་ནོར་བུའི་གཞལ་མེད་ཁང་། །སྐེད་པར་རིག་འཛིན་མཁའ་འགྲོའི་མཆོད་སྡོང་

མཛེས༑ །རྩེ་མོར་བར་སྣང་ལྷ་རྣམས་སྐོར་བ་བྱེད། །ཟངས་མདོག༴ ཕྱོགས་བཞིར་མི་ཤིགས་རིན་ཆེན་རྡོ་རྗེའི་ཟམ། །གསེར་དངུལ་བཻ ཌཱུརྻ་ཡི་སྟེགས་བུ་ལ། །སྒྱུ་འཕྲུལ་ཞི་དང་ཁྲོ་
ཆགས་རཀྵ་དང་། །ལྷ་ཀླུ་མི་ཡི་དབང་པོ་ཀུན་ནས་རྒྱུ། །ཟངས་མདོག༴ ཕྱོགས་བཞིར་གསེར་དངུལ་བཻ ཌཱུརྻ་དང་ནི། ཨིནྡྲའི་ཐེམ་སྐས་རྫུ་འཕྲུལ་འོད་ཀྱི་ལམ། །རྒྱུ་བྱེད་འདོར་བའི་མོད་
ལ་དཔལ་རིའི་རྩེར། །གློག་འགྱུའི་ཡུད་ལ་བགྲོད་པའི་ངོ་མཚར་འཕྲུལ། །ཟངས་མདོག༴ རྩེ་མོར་པདྨ་འོད་ཀྱི་གཞལ་ཡས་ཁང་། །དག་པའི་རྡོ་དཀར་བཻ་ཌཱུརྻ་དང་ནི། །པདྨ་རཱ་ག་ཨིནྡྲ་
ནཱི་ལ་ཡི། །གློ་འབུར་འཕྲིན་ལས་བཞི་ཡི་རང་འོད་འབར། །ཟངས་མདོག༴ ཕྱོགས་བཞི་མཚམས་བརྒྱད་སྟེང་འོག་བར་དང་ཁྱམས། །གྲུ་ཆད་སྒོ་ཁང་རྟ་བབས་ཆོས་འཁོར་རྒྱན། །རྩིག་
པ་འདོད་སྣམ་ཕ་གུ་དྲྭ་བ་དང༌། །དྲྭ་ཕྱེད་མདའ་ཡབ་རིན་ཆེན་བདུན་གྱིས་སྤྲས། །ཟངས་མདོག༴ རྣམ་པར་རྒྱལ་བའི་རྒྱལ་མཚན་བ་དན་དང༌། །བྱང་ཆུབ་ཡན་ལག་འཕན་གྱིས་ཀུན་ནས་
མཛེས༑ །ཟུར་རྣམས་གསེར་གྱི་དྲིལ་བུ་གཡེར་ཁ་ལ། །སྤོས་ཆུའི་རླུང་བསྐྱོད་ཆོས་ཀྱི་སྒྲ་དབྱངས་སིལ། །ཟངས་མདོག༴ ལོགས་ལ་མངོན་ཤེས་དྲུག་ལྡན་སྐར་ཁུང་གསལ། །སྟེང་དུ་༔

དཔལ་༄༅། །གསེར་གདུགས་ནོར་བུའི་བླ་བྲེ་ཅན། །དབུས་ཀྱི་འཕྱུར་བུ་རྡོ་རྗེ་རིན་པོ་ཆེའི། །ཏོག་གི་འོད་ཟེར་ཉིན་མོར་བྱེད་ལ་འཁུ། །ཟངས་མདོག༴ ཀུན་ཀྱང་རང་བྱུང་
རིའི་ལྷུན་གྲུབ་སྣང་བའི་འཕྲུལ། །རེག་ན་མི་ཐོགས་ཕྱི་ནང་མེད་པར་གསལ། །སྟེང་ནས་ལྷ་ཡི་མཆོད་སྤྲིན་ཆར་དུ་འབེབས། །བར་སྣང་འཇའ་ཚོན་སྣ་ལྔའི་སྤྲིན་ཕུང་འཁྲིགས། ཟངས་
ཨུ
མདོག༴ དེ་དབུས་རིན་ཆེན་ཟུར་བརྒྱད་ཉི་ཟླ་དང༌། །མ་ཆགས་པདྨ་སྟོང་གི་གེ་སར་ལ། །སྒྱུ་འཕྲུལ་བདག་པོ་པདྨ་འབྱུང་གནས་ནི། །མཛེས་སྡུག་བརྗིད་ཆགས་གསེར་གྱི་ལྷུན་པོ་འདྲ།
ཟངས་མདོག༴ ཉི་ཟླ་གཟའ་སྐར་སྣང་བྱེད་ཐམས་ཅད་ཀྱང༌། །ཁྱོད་སྐའི་འོད་ཀྱིས་ཟིལ་གནོན་རྟག་པར་ཡང༌། །གུར་ཀུམ་མཚལ་གྱིས་དཀྲིགས་འདྲའི་མཛེས་པ་འཛིན། །ཉིན་མཚན་འོད་
གསལ་ཁོར་མོར་འབྱམས་བརྡལ་བ། །ཟངས་མདོག༴ མཐའ་སྐོར་དུས་གསུམ་བླ་མ་སྤྲིན་ལྟར་གཏིབས། །ཕྱོགས་མཚམས་སྤྲུལ་པའི་མཚན་བརྒྱད་བདེ་གཤེགས་ལྔ། །སྒྲུབ་པ་བཀའ་
བརྒྱད་བདུན་བརྒྱ་ཉེར་ལྔས་དང་། །ཐེག་པ་རིམ་དགུའི་ལྷ་ཚོགས་ཚོམ་བུར་གཡོ། །ཟངས་མདོག༴ ཕྱོགས་བཞིའི་པད་འདབ་རིགས་བཞིའི་གིང་དང་ནི། །མཁའ་འགྲོ་སྡེ་བཞི་དུར་ཁྲོད་ ྣ་

ཆས་ཀྱིས་བརྒྱན། །རང་འདྲ་བྱེ་བ་འབུམ་གྱི་འཁོར་དང་བཅས། །འགྱིང་བག་ཕྱེད་སྐྱིལ་རོལ་པའི་སྟབས་སུ་བཞུགས། །ཟངས་མདོག༴ ཁྱམས་དང་གྲུ་ཆད་གློ་འབུར་རིག་འཛིན་
དང་༑ །མ་མོ་མཁའ་འགྲོ་ལྷ་དང་ལྷ་མོའི་ཚོགས། །དཔག་ཏུ་མེད་པ་ལང་ཚོའི་དཔལ་ངོམས་ཤིང༌། །ཕྱི་ནང་གསང་བ་བླ་ན་མེད་པས་མཆོད། །ཟངས་མདོག༴ འདོད་སྣམ་མཆོད་པའི་
ལྷ་མོ་དཔག་ཡས་པ། །འདོད་ཡོན་དྲུག་དང་ཀུན་བཟང་མཆོད་པའི་སྤྲིན། །སྲིད་ཞིའི་མཚོར་དུ་དངར་བ་མ་ལུས་པས། །དུས་གསུམ་རྒྱལ་བའི་དགྱེས་པ་སྐྱེད་མཛད་མ། །ཟངས་
མདོག༴ སྒོ་མཚམས་ཕྱོགས་སྐྱོང་བཅུ་དང་རྒྱལ་ཆེན་བཞི། །བཀའ་ཉན་གཏུམ་པོ་ལྷ་སྲིན་དྲེགས་པའི་ཚོགས། །བདུད་དང་མུ་སྟེགས་བསྟན་དགྲ་མཐར་བྱེད་ཅིང༌། །ཐེག་མཆོག་རྒྱལ་བའི་
བསྟན་པ་ཉིན་མོར་བྱེད། ཟངས་མདོག༴ གསང་སྔགས་དཀྱིལ་འཁོར་འདུན་སར་ལན་རེ་རེས། །དཔག་མེད་འགྲོ་བས་ས་མཆོག་དངོས་གྲུབ་ཐོབ། །ལྷུན་གྲུབ་ཕྱག་རྒྱ་ཆེ་དང་ཚེ་ལ་
དབང་༑ །རྣམ་པར་སྨིན་པའི་རིག་འཛིན་ས་ལ་འཇོག །ཟངས་མདོག༴ ཞིང་དེའི་ཡོན་ཏན་མཐའ་དག་བསྐལ་པའམ། །དེ་ལས་ལྷག་པར་དུས་གསུམ་རྒྱལ་བ་ཡིས། །མ་བཟློས་

༄༅། །བསྔགས་ཀྱང་ཟད་པར་མི་ནུས་ཤིང༌། །སྐད་ཅིག་དྲན་པས་བདེ་ཆེན་མཆོག་ཐོབ་པའི། །ཟངས་མདོག་དཔལ་གྱི་རི་བོར་སྐྱེ་བར་ཤོག །ལྷ་ཡི་ལྷར་གྱུར་རྒྱལ་བ་
1/1/01
དཔལརིའི་
ཀུན་གྱི་དངོས། །ཨོ་རྒྱན་པདྨ་རིག་འཛིན་བརྒྱུད་པར་བཅས། །མགོན་མེད་བུ་ལ་བརྩེ་བས་མ་ལྟར་གཟིགས། །ཐུགས་རྗེ་མཆོག་གི་ལྕགས་ཀྱུས་རབ་བརྐྱང་ནས། །ཟངས་མདོག་དཔལ་གྱི་
ཨུ
རི་བོར་མྱུར་དྲོངས་ཤིག །འགྲོ་བའི་སྤྱི་དང་ཁྱད་པར་བོད་འབངས་ལ། །རྣམ་མཁྱེན་གཞན་པས་ཐུགས་རྗེའི་ཟེར་མྱུར་བར། །བརྩེ་བས་ཞལ་གྱིས་འཆེས་ཏེ་རྗེས་དགོངས་ལ། །མ་རུངས་
ལས་ཀྱིས་མནར་བའི་སྙིགས་དུས་འགྲོ། །ལ་འུར་ཐུགས་རྗེས་གཟིགས་ཤིག་པདྨ་འབྱུང༌། །དོན་ལྡན་དགེ་སྦྱོར་ལེ་ལོའི་ཆོམ་པོས་འཁྱེར། །ལོག་སྒྲབ་རྣམ་གཡེང་ཆུ་བོའི་གཉེར་མ་
བཞིན༑ །འཁྲུལ་པའི་བག་ཆགས་འཕྲལ་སྣང་དྲག་པོས་འདྲིད། །མ་ཚོར་མི་ཚེ་འཛད་པའི་དྲེད་པོ་ལ། །འདྲེན་པ་གཞན་ན་མེད་དོ་པདྨ་འབྱུང༌། །ཆོས་སྒོར་ཞུགས་ཀྱང་དགེ་སྦྱོར་ཆོས་ཀྱིས་
སྨོན་
༈ དབེན༑ །བློ་•མས་དྲེད་པོས་བསྲུང་སྡོམ་གནད་ཚང་སྟོར། །བག་མེད་སྤྱོད་པས་ངོ་ཚའི་ལྕིབས་དང་བྲལ། །ལྟུང་བའི་ཆར་གྱིས་ཉིན་མཚན་གདུངས་པ་ལ།ྋ །བསླབ་གསུམ་གོས་ཀྱིས་ལམ་

གཡོགས་ཤིག་པདྨ་འབྱུང་། །ལམ་མཆོག་བྱང་ཆུབ་སེམས་ལ་བློ་སྦྱངས་ཀྱང༌།གཤིས་ངན་རང་རྩིས་རྒྱུད་ལ་འཐས་པ་ཡིས། །དགྲ་གཉེན་ཆགས་སྡང་མགོ་བོ་མ་སྙོམས་པས། ཁྲོ་སྡང་
བཟོད་པའི་གོ་དང་བྲལ་བ་ཚོ། །སྨོན་འཇུག་སྲང་དུ་ཆུག་ཅིག་པདྨ་འབྱུང༌། །གསང་སྔགས་ལམ་ཞུགས་བསྐྱེད་རྫོགས་པར་རློམ་ཡང༌། །རང་རྒྱུད་དངོས་པོར་སྒོམ་ལ་ཨ་འཐས་ཤིང་།
གཉིད་ཆང་རྨོངས་པས་ཟབ་མོའི་བཟླས་པ་ཆག །དམ་མེད་རྒྱུད་ལ་དྲོད་རྟགས་མི་ལྡན་པས། །སྣང་སྲིད་ལྷ་སྐུར་སྟོན་ཅིག་པདྨ་འབྱུང༌། །ཞི་གནས་བསམ་གཏན་དོན་ལ་མཉམ་བཞག་
ཀྱང་༑ །དྲན་ཤེས་མི་ལྡན་ལུང་མ་བསྟན་གྱིས་རྨོངས། །ཡང་ན་བྱིང་རྒོད་འཕྲོ་འདུའི་རྟོག་པར་འཆོར། །འཁུ་འཁྲིག་འཇུར་བུས་བཅིངས་པའི་སྒོམ་པ་ལ། །རྩེ་གཅིག་ངོ་བོ་སྟོན་ཅིག་པདྨ་
འབྱུང་༑ །དོན་དམ་ལྷག་མཐོང་ཉམས་སུ་མྱོང་འདོད་ཀྱང༌། །ཆོས་ཀུན་ཆོས་ཉིད་ཚད་མར་མ་ཕྱིན་པས། །གཉིས་སྣང་བཟང་ངན་རྟོག་པ་བཤིག་མ་ནུས། །ཞེ་འདོད་རྩོལ་བས་བསླད་པའི་
སྒོམ་པ་ལ། །བྱེད་པོའི་བློ་དང་ཕྲོལ་ཅིག་པདྨ་འབྱུང༌། །མདོར་ན་གཉིས་སྣང་ཆུ་ལྦུར་ཆུ་ལ་ཐིམ། །ཉམས་མྱོང་ཞེ་འདོད་ནམ་མཁར་སྤྲིན་ལྟར་ཡལ། །སྤང་བླང་ཐོབ་ཤོར་སྦྲུལ་མདུད་རང་

༄༄ ། སར་གྲོལ། །ཡེ་གདལ་གཉུག་མ་རྒྱུན་ཆད་མེད་པ་དེ། །འགྲོ་ཀུན་རྒྱུད་ལ་སྦྱོར་ཅིག་པདྨ་འབྱུང༌། །དེ་ལྟར་གདུང་ཤུགས་དྲག་པོའི་འོ་དོད་ལ། །གཡེང་མེད་
ཐུགས་རྗེས་མྱུར་དུ་མི་གཟིགས་པར། །རང་རང་ལས་ཀྱི་རྣམ་སྨིན་ཡིན་དགོངས་ན། །ལས་དང་བྲལ་ལ་ཐུགས་རྗེས་གཟིགས་ཀྱང་ཅི། །ཁྱེད་ཀྱི་ཐུགས་དམ་གཡེལ་ལམ་པདྨ་འབྱུང༌།
དེས་ན་བཏང་སྙོམས་ལེ་ལོ་མ་མཛད་པར། །རི་དྭགས་འཐུམས་བྲལ་ལྟ་བུའི་འགྲོ་བ་ལ། །ཐུགས་རྗེའི་གཟིགས་པས་བུལ་མིན་ཆེས་ལྷག་པ། །ལ་འུར་ཐུགས་རྗེས་མཆོག་སྦྱིན་མཛོད་ཅིག་
ཅེས༑ །གདུང་བའི་སྨྲེ་སྔགས་ཐལ་ལོ་པདྨ་འབྱུང་། །ཟག་བཅས་ལུས་དང་མ་བྲལ་བར་དུ་ཡང་། །གནས་སྐབས་ཚེ་ལ་བར་ཆད་མི་འབྱུང་ཞིང༌། །འཕགས་པའི་རི་ངོགས་དབེན་ཅིང་ཉམས་
དགའ་བར། །རིག་དང་མངོན་ཤེས་ཏིང་འཛིན་འགྲུབ་གྱུར་ནས། །ཉིན་མཚན་ཆོས་ཀྱིས་འདའ་བར་བྱིན་གྱིས་རློབས། །ཉེར་ལེན་སྒྱུ་མའི་ཟོལ་ཁང་འགྱེལ་མ་ཐག །རོལ་མོའི་སྒྲ་དང་སྔོན་
འཇུག་མཆོད་སྤྲིན་གཏིབས། །ངོ་མཚར་འཇའ་འོད་གདུང་གི་རྟགས་དང་བཅས། །ཨོ་རྒྱན་པདྨ་བཞུགས་པའི་ཞབས་དྲུང་དེར། །པདྨའི་སྦུབས་སུ་རྫུས་ཏེ་སྐྱེ་བར་ཤོག །ཞིང་དེར་གདོད་

མའི་ཆོས་སྐ་མངོན་གྱུར་ནས། །གཟུགས་སྐའི་རོལ་པས་འཁོར་བ་མ་སྟོངས་བར། །ཁྱོད་ཀྱི་བསྟན་པ་འཛིན་སྐྱོངས་སྤེལ་བ་དང༌། །འགྲོ་བ་མ་ལུས་འདྲེན་པའི་བྱེད་པོ་རུ། །དབུགས་དབྱུང་
གཟེངས་བསྟོད་ལུང་བསྟན་ཐོབ་པར་ཤོག །འགྲོ་བའི་དོན་ལ་སྐྱོ་བསུན་ངལ་དུབ་དང༌། །སྒྱིད་ལུགས་ཞུམ་ཁེངས་ནམ་ཡང་མི་འབྱུང་ཞིང་། །དབང་བཅུ་མངོན་ཤེས་རྫུ་འཕྲུལ་སྟོབས་རྣམས་
ཀྱིས༑ །སྡུག་བསྔལ་སྲིད་པའི་མཚོ་ཆེན་མ་བསྐམས་བར། །གཟུགས་སྐུའི་ཉིན་བྱེད་ནུབ་པར་མ་གྱུར་ཅིག །བདག་གི་བརྩོན་པས་མ་གྱུར་མཁའ་མཉམ་འགྲོ །མཐའ་གཉིས་སྲིད་པའི་
འཆིང་བ་ལས་གྲོལ་ནས། །ཟད་ཅིང་སྟོངས་ཚེ་བདག་ཀྱང་ཁྱོད་ཇི་བཞིན། །ཟུང་འཇུག་རྡོ་རྗེ་འཆང་གི་སྐུ་ཐོབ་སྟེ། །མཉམ་ཉིད་རྡོ་རྗེའི་གྲལ་ལ་འགོད་པར་ཤོག །པདྨ་དཀར་པོས་མཁར་
ཆུར་སྦྱར་བ་དགེ་ལེགས་སུ་གྱུར་ཅིག། །།མངྒལཾ༎ །།

༄༅། །ཆོས་རྗེ་གཙང་པ་རྒྱ་རས་ཀྱིས་མཛད་པའི་དགེ་སྦྱོར་བདུན་པའི་སྨོན་ལམ་བཞུགས་སོ།།

༄༅། །སྨོན་ལམ་རིང་མོ་འདི་ནི་རང་འདོད་ཀྱི་འཁྲི་བ་མེད་པར་ལྷག་བསམ་རྣམ་པར་དག་པས། བླ་མ་དཀོན་མཆོག་རྣམས་ཀྱང་སྨོན་ལམ་ལ་ཐུགས་གཏོད་ཅིང་བྱིན་
གྱིས་རློབ་པར་བསམ་ལ་སྨོན་ལམ་གདབ་པ་ནི། བདག་གཞན་ཐམས་ཅད་ཀྱི་དུས་གསུམ་གྱི་དགེ་བའི་རྩ་བ་འདིས་ནམ་མཁའ་དང་མཉམ་པའི་འཁོར་འདས་ཐམས་
ཅད་ཀྱི་དོན་དུ་བདག་ཚེ་རབས་ཐམས་ཅད་དུ་དལ་འབྱོར་གྱི་མི་ལུས་རིན་པོ་ཆེ་རྒྱུན་ཆད་མེད་པ་ཐོབ་པར་གྱུར་ཅིག ཚེ་རབས་ཐམས་ཅད་དུ་དད་པ་ཆེ་བ་398
རྣམས་ཀྱི་མཆོག་ཏུ་གྱུར་ཅིག མོས་གུས་ཆེ་བ་རྣམས་ཀྱི་མཆོག་ཏུ་གྱུར་ཅིག བརྩོན་འགྲུས་ཆེ་བ་རྣམས་ཀྱི་མཆོག་ཏུ་གྱུར་ཅིག ཤེས་རབ་ཆེ་བ་

རྒྱཪས་
༄༅། །རྣམས་ཀྱི་མཆོག་ཏུ་གྱུར་ཅིག སྤོབས་པ་ཆེ་བ་རྣམས་ཀྱི་མཆོག་ཏུ་གྱུར་ཅིག ཡོན་ཏན་ཆེ་བ་རྣམས་ཀྱི་མཆོག་ཏུ་གྱུར་
ཅིག ཚེ་རིང་བ་རྣམས་ཀྱི་མཆོག་ཏུ་གྱུར་ཅིག ནད་མེད་པ་རྣམས་ཀྱི་མཆོག་ཏུ་གྱུར་ཅིག གཟི་བརྗིད་ཆེ་བ་རྣམས་ཀྱི་མཆོག་ཏུ་གྱུར་ཅིག གཟུགས་
བཟང་བ་རྣམས་ཀྱི་མཆོག་ཏུ་གྱུར་ཅིག རིགས་མཐོ་བ་རྣམས་ཀྱི་མཆོག་ཏུ་གྱུར་ཅིག ལོངས་སྤྱོད་ཆེ་བ་རྣམས་ཀྱི་མཆོག་ཏུ་གྱུར་ཅིག གཏོང་ཕོད་ཆེ་
བ་རྣམས་ཀྱི་མཆོག་ཏུ་གྱུར་ཅིག སྙིང་རྗེ་ཆེ་བ་རྣམས་ཀྱི་མཆོག་ཏུ་གྱུར་ཅིག གོ་ཆ་ཆེ་བ་རྣམས་ཀྱི་མཆོག་ཏུ་གྱུར་ཅིག སྙིང་རུས་ཆེ་བ་རྣམས་ཀྱི

མཆོག་ཏུ་གྱུར་ཅིག གཉེན་པོ་ཆེ་བ་རྣམས་ཀྱི་མཆོག་ཏུ་གྱུར་ཅིག དབྱངས་སྙན་པ་རྣམས་ཀྱི་མཆོག་ཏུ་གྱུར་ཅིག བཙན་ཞིང་ཆེ་བ་རྣམས་ཀྱི་མཆོག་ཏུ་གྱུར་ཅིགཚེ་རབས་ཐམས་ཅད་དུ་
མཚན་དང་དཔེ་བྱད་ཀྱིས་བརྒྱན་པ་རྡོ་རྗེའི་སྐ་ཐོབ་པར་གྱུར་ཅིག ཡན་ལག་དྲུག་ཅུ་དང་ལྡན་པ་ཚངས་པའི་དབྱངས་ཐོབ་པར་གྱུར་ཅིག ཤེས་བྱ་ཀུན་ལ་མཁས་པའི་ཡེ་ཤེས་ཀྱི་ཐུགས་དང་ལྡན་
པར་གྱུར་ཅིག སྐྱེས་མ་ཐག་ཏུ་ཐེག་པ་ཆེན་པོའི་དགེ་བའི་བཤེས་གཉེན་རྣམས་དང་མཇལ་བར་གྱུར་ཅིག མཇལ་ནས་མཉེས་པ་གསུམ་མཐར་ཕྱིན་པ་འགྲུབ་པར་གྱུར་ཅིག མི་མཉེས་པ་སྐད་
ཅིག་ཀྱང་མི་འབྱུང་བར་གྱུར་ཅིག དགེ་བའི་བཤེས་གཉེན་དེ་དག་གི་སྐ་གསུང་ཐུགས་ཀྱི་བྱིན་རླབས་དང་ཡོན་ཏན་མ་ལུས་པ་བདག་གི་ལུས་ངག་ཡིད་གསུམ་ལ་འཇུག་ཅིང་ཡོངས་སུ་རྫོགས་པར་
གྱུར་ཅིག ཚོ་རབས་ཐམས་ཅད་དུ་བླ་མ་སངས་རྒྱས་ཀྱི་ཞབས་དྲུང་དུ་གཞོན་ནུ་ལ་རབ་ཏུ་འབྱུང་བར་གྱུར་ཅིག ཚུལ་ཁྲིམས་དང་དམ་ཚིག་མཐར་ཕྱིན་པ་སྲུང་ནུས་པར་གྱུར་ཅིག བསླབ་པ་
གསུམ་གྱི་གཞི་བཟུང་ནས་དམ་པའི་ཆོས་མཐའ་དག་ལ་ཚུལ་བཞིན་དུ་སྤྱོད་པར་གྱུར་ཅིག ཐེག་པ་ཆེན་པོའི་ཆོས་ཐམས་ཅད་ལ་ཐོས་བསམ་སྒོམ་གསུམ་མཐར་ཕྱིན་པ་འགྲུབ་པར་གྱུར་ཅིག དམ་

© [ ༄༅། །པའི་ཆོས་སྒྲུབ་ཅིང་ཉམས་སུ་ལེན་པ་ལ་ཕྱི་ནང་གི་བར་ཆད་སྐད་ཅིག་ཀྱང་མི་འབྱུང་བར་གྱུར་ཅིག ཡོན་ཏན་གྱི་རྩལ་ཁ་རྫོགས་པར་གྱུར་ཅིག བརྒྱུད་པའི་སྲོལ་ཁ་
༴ ཟིན་པར་གྱུར་ཅིག ཕ་རྗེས་བུས་སོབས་པར་གྱུར་ཅིག སྟོང་ཉིད་དང་སྙིང་རྗེ་འབྱོངས་པར་གྱུར་ཅིག རང་གཞན་གྱི་དོན་གཉིས་འགྲུབ་པར་གྱུར་ཅིག རྟོགས་པའི་ཡེ་ཤེས་འཆར་བར་གྱུར་
ཅིག མ་རིག་པའི་མུན་པ་སངས་པར་གྱུར་ཅིག རྐྱེན་བཟང་ངན་ཐམས་ཅད་སངས་རྒྱས་ཀྱི་ལམ་དུ་སློངས་པར་གྱུར་ཅིག དགེ་བའི་རྩ་བ་འདིས་ཚེ་རབས་ཐམས་ཅད་དུ་ཤེས་རབ་ཆེན་པོས་
ཆོས་ཉིད་བདེན་པའི་དོན་རྟོགས་པར་གྱུར་ཅིག སྙིང་རྗེ་ཆེན་པོས་གཞན་གྱི་སྡུག་བསྔལ་ལ་མི་བཟོད་པར་གྱུར་ཅིག བྱིན་རླབས་ཆེན་པོས་གཞན་གྱི་སྣང་བ་སྒྱར་ནུས་པར་གྱུར་ཅིག གདམས་
ངག་ཆེན་པོས་གཞན་གྱི་རྒྱུད་ལ་ཡོན་ཏན་འཁོད་ནུས་པར་གྱུར་ཅིག ཉམས་མྱོང་ཆེན་པོས་གཞན་གྱི་ལམ་སྣ་འཁྲིད་ནུས་པར་གྱུར་ཅིག རྟོགས་པས་བདག་གྲོལ་བར་གྱུར་ཅིག ཐུགས་རྗེས་
༈ གཞན་གྲོལ་བར་གྱུར་ཅིག གདུལ་བྱ་དུས་ལ་བབ་པར་གྱུར་ཅིག རྟེན་འབྲེལ་ཐབས་ལ་མཁས་པར་གྱུར་ཅིག གཟུང་འཛིན་མཁའ་ལྟར་དག་པར་གྱུར་ཅིག བཟོད་མེད་ཀྱི་སྙིང་རྗེ་འབྱོངས་
401

པར་གྱུར་ཅིག ལས་འབྲས་ཀྱི་རྟེན་འབྲེལ་འཆར་བར་གྱུར་ཅིག རང་འདོད་ཀྱི་རྩ་བ་ཆོད་པར་གྱུར་ཅིག རིགས་དྲུག་ལ་བསྒོམ་ཕྱོགས་མེད་དུ་ཐེབས་པར་གྱུར་ཅིག ཁམས་གསུམ་སེམས་
ཅན་གྱི་ལུས་ངག་ཡིད་གསུམ་དུས་གསུམ་སངས་རྒྱས་ཀྱི་སྐ་གསུང་ཐུགས་སུ་སྐད་ཅིག་མ་ཉིད་ལ་ངོ་འཕྲོད་པར་གྱུར་ཅིག དགེ་བའི་རྩ་བ་འདིས་ཚེ་རབས་ཐམས་ཅད་དུ་བླ་མ་ལ་སངས་རྒྱས་ཀྱི་
འདུ་ཤེས་སྐྱེ་བར་གྱུར་ཅིག མོས་གུས་ལ་ལྟེམས་བརྐྱང་མི་འབྱུང་བར་གྱུར་ཅིག དད་གུས་ལ་བརྟན་པ་ཐོབ་པར་གྱུར་ཅིག ཡིད་ཆེས་ལ་རྒྱུན་ཆད་མི་འབྱུང་བར་གྱུར་ཅིག ཐུགས་ཡིད་
གཅིག་ཏུ་འདྲེ་བར་གྱུར་ཅིག བླ་མ་སངས་རྒྱས་ཀྱི་བྱིན་རླབས་དང་ཡོན་ཏན་མ་ལུས་པ་འཇུག་པར་གྱུར་ཅིག སྐྱོན་དག་ཡོན་ཏན་རྫོགས་པར་གྱུར་ཅིག ྋ ཚེ་འདི་བློ་ཡིས་ཐོངས་པར་གྱུར་
ཅིག དགོས་མེད་རྒྱུད་ལ་སྐྱེ་བར་གྱུར་ཅིག ྋ ཞེན་པ་གཏིང་ནས་ལྡོག་པར་གྱུར་ཅིག འཁྲི་བ་རྩད་ནས་ཆོད་པར་གྱུར་ཅིག འདོད་ཡོན་ལ་བློ་མི་འཇུག་པར་གྱུར་ཅིག བྱ་བ་ལ་ལག་མི
འཇུག་པར་གྱུར་ཅིག ྋ འཁོར་བ་ལ་ཡིད་མི་འཇུག་པར་གྱུར་ཅིག གཞན་སྤྱོད་ལ་སེམས་མི་འཇུག་པར་གྱུར་ཅིག ཟློག་སྒོམ་གནད་དུ་ཚུད་པར་གྱུར་ཅིག གཉེན་པོ་ལ་དབང་ཐོབ་པར་གྱུར་ལྩ

ཝཱ ༄༅། །ཅིག རོ་སྙོམས་གདེང་དུ་ཚུད་པར་གྱུར་ཅིག ཆོས་བརྒྱད་མགོ་བོ་སྙོམས་པར་གྱུར་ཅིག བདེ་སྡུག་རོ་སྙོམས་པར་གྱུར་ཅིག རྐྱེན་ངན་གྲོགས་སུ་འཆར་བར་
༉ གྱུར་ཅིག རྣམ་རྟོག་ཕྲིན་ལས་སུ་འཆར་བར་གྱུར་ཅིག རེ་དོགས་ཀྱི་གཡང་ས་ཆོད་པར་གྱུར་ཅིག དགག་སྒྲུབ་སྤང་བླང་དང་བྲལ་བར་གྱུར་ཅིག ྋ རྐྱེན་སྣང་བཟང་ངན་ཐམས་ཅད་ཆོས་ཉིད
དུ་རོ་སྙོམས་པར་གྱུར་ཅིག ཞིང་ཁམས་ཕྱོགས་མེད་དུ་འབྱོངས་པར་གྱུར་ཅིག དག་སྣང་ཕྱོགས་མེད་དུ་སྐྱེ་བར་གྱུར་ཅིག སྣང་བ་བླ་མར་འཆར་བར་གྱུར་ཅིག སྣང་བ་ཡི་དམ་དུ་འཆར་
བར་གྱུར་ཅིག སྣང་བ་ཆོས་སྐུར་འཆར་བར་གྱུར་ཅིག སྣང་བ་སྐུ་གསུམ་དུ་འཆར་བར་གྱུར་ཅིག སྣང་བ་བདེ་བར་འཆར་བར་གྱུར་ཅིག སྣང་བ་སྒྱུ་མར་འཆར་བར་གྱུར་ཅིག སྣང་བ་
རྟེན་འབྲེལ་དུ་འཆར་བར་གྱུར་ཅིག སྣང་བ་ནོར་བུར་འཆར་བར་གྱུར་ཅིག ྋབཟང་ངན་འབྲིང་གསུམ་སྤྱི་བོར་འཁུར་ནུས་པར་གྱུར་ཅིག རང་བཞིན་ཐམས་ཅད་ལ་ཡིད་འོང་གི་བྱམས་པ་
* འབྱོངས་པར་གྱུར་ཅིག ཚད་མེད་ཀྱི་སྙིང་རྗེ་འབྱོངས་པར་གྱུར་ཅིགྋ ལྷག་པའི་བསམ་པ་བྱང་ཆུབ་ཀྱི་སེམས་འབྱོངས་པར་གྱུར་ཅིག བདག་གཞན་ཐམས་ཅད་མཉམ་པ་ཉིད་དུ་རྟོགས་པར་g

གྱུར་ཅིག བདེ་སྡུག་བརྗེ་ནུས་པར་གྱུར་ཅིག གཞན་གྱི་སྡུག་བསྔལ་ཐམས་ཅད་དགའ་བཞིན་སྤྲོ་བཞིན་དུ་འཁུར་ནུས་པར་གྱུར་ཅིག ཁུར་ནས་སྤྱོད་ནུས་པའི་སྙིང་རྗེ་དང་ལྡན་གྱུར་
ཅིག སྙིང་རྗེའི་སྒོ་ནས་ལམ་དུ་སློངས་པར་གྱུར་ཅིག སྟོང་ཉིད་ཀྱི་དོན་ལ་རོ་སྙོམས་པར་གྱུར་ཅིག སྡུག་བསྔལ་གྱི་རང་བཞིན་ཟག་པ་མེད་པའི་བདེ་བ་ཆེན་པོ་འཆར་བར་གྱུར་ཅིག བདག་
གི་བདེ་སྐྱིད་ཐམས་ཅད་གཞན་ལ་དགའ་སྤྲོ་དང་བཅས་ཏེ་སྟེར་ནུས་པར་གྱུར་ཅིག བྱིན་ནས་ཀྱང་འཁོར་འདས་ཐམས་ཅད་ལ་ད་ལྟ་ཉིད་དུ་སྨིན་ཅིང་ཁྱབ་པར་གྱུར་ཅིག དེས་སྐྱོན་ཐམས་ཅད་དག་
ཅིང་ཡོན་ཏན་ཐམས་ཅད་ཡོངས་སུ་རྫོགས་ནས་ད་ལྟ་ཉིད་དུ་དོན་གཉིས་ཕུན་སུམ་ཚོགས་པ་རྩོལ་མེད་དུ་འགྲུབ་པར་གྱུར་ཅིག ཆིག་ཆོག་གནད་དུ་ཚུད་པར་གྱུར་ཅིག མཉམ་བཞག་ལ་བརྟན་པ་
ཐོབ་པར་གྱུར་ཅིག ཞི་གནས་མཐར་ཕྱིན་པར་གྱུར་ཅིག བདེ་གསལ་མི་རྟོག་པའི་ཏིང་ངེ་འཛིན་མཆོག་ཏུ་གྱུར་པ་འབྱོངས་པར་གྱུར་ཅིག མངོན་ཤེས་དང་རྫུ་འཕྲུལ་ལ་སོགས་པའི་ཡོན་ཏན་
དཔག་ཏུ་མེད་པ་སྐྱེ་བར་གྱུར་ཅིག རིག་པའི་རྩ་བ་ཆོད་པར་གྱུར་ཅིག རྣམ་རྟོག་ཆོས་སྐུར་འཆར་བར་གྱུར་ཅིག སྐྱོན་ཡོན་ཏན་དུ་སློངས་པར་གྱུར་ཅིག འཁྲུལ་པ་ཡེ་ཤེས་སུ་འཆར་བར་

ལྟ |༄༅། །གྱུར་ཅིག འཁོར་བ་མྱང་འདས་སུ་རྟོགས་པར་གྱུར་ཅིག སྡུག་བསྔལ་བདེ་བར་འཆར་བར་གྱུར་ཅིག བར་ཆད་དངོས་གྲུབ་ཏུ་འདུས་པར་གྱུར་ཅིག ཕྱག་རྒྱ་
༉ ཆེན་པོ་མཆོག་གི་དངོས་གྲུབ་ཐོབ་པར་གྱུར་ཅིག སྣང་བ་དབང་དུ་འདུས་པར་གྱུར་ཅིག ལས་འབྲེལ་ཕྱོགས་མེད་དུ་གཞོག་པར་གྱུར་ཅིག འབྲེལ་ཚད་དོན་དང་ལྡན་པར་གྱུར་ཅིག བདག་
གིས་གཞན་ལ་དུས་གསུམ་དུ་ཕན་གནོད་ཀྱི་ལས་ཅི་བྱས་པ་དང༌། གཞན་གྱིས་བདག་ལ་དུས་གསུམ་དུ་ཕན་གནོད་ཀྱི་ལས་ཅི་བྱས་པ་དེ་རྣམས་ཐམས་ཅད་ལམ་ལོག་པ་དང་བཏང་སྙོམས་སུ་སྐད་
r2
ཅིག་ཙམ་ཡང་མི་འགྲོ་བར་གྱུར་ཅིག ནང་གི་རྒྱུ་ཕྱིའི་རྐྱེན་བར་གྱི་མཚམས་སྦྱོར་ལ་སོགས་པའི་དུས་གསུམ་གྱི་ལས་ངན་རྒྱུ་འབྲས་ས་བོན་དང་བཅས་པ་ཐམས་ཅད་ད་ལྟ་ཉིད་དུ་བྱང་ཞིང་དག་པར་
གྱུར་ཅིག སླད་ཆད་འདོད་ཆགས་དང༌། ཞེ་སྡང་དང༌། གཏི་མུག་དང༌། ང་རྒྱལ་དང༌། ཕྲག་དོག་དང་། རྙེད་པ་དང་བཀུར་སྟི་གྲགས་འདོད་དང་རློམ་སེམས་ལ་སོགས་པ་མི་དགེ་
བའི་བསམ་སྦྱོར་སྐད་ཅིག་ཀྱང་མི་འབྱུང་བར་གྱུར་ཅིག ཚོགས་གཉིས་རླབས་པོ་ཆེ་རྩོལ་མེད་དུ་གསོག་པར་གྱུར་ཅིག གསང་སྔགས་ཀྱི་སྣོད་དུ་རུང་བར་གྱུར་ཅིག དབང་རྣམ་པ་བཞི་ཐོབ་405

པར་གྱུར་ཅིག ཡེ་ཤེས་ངོས་ཟིན་པར་གྱུར་ཅིག དམ་ཚིག་གཙང་མ་སྲུང་ནུས་པར་གྱུར་ཅིག བསྐྱེད་རྫོགས་ལ་བརྟན་པ་ཐོབ་གྱུར་ཅིག འཕྲིན་ལས་བཞི་འགྲུབ་པར་གྱུར་ཅིག རྒྱུ་
ཞཱི འབྲས་ཀྱི་ཕྲ་ཞིབ་ཤེས་པར་གྱུར་ཅིག རིག་པའི་འགྲོ་ལྡོག་གོ་བར་གྱུར་ཅིག དགེ་སྡིག་གི་འདོར་ལེན་ཤེས་པར་གྱུར་ཅིག སྣང་བ་ལ་བྱན་ཚུད་པར་གྱུར་ཅིག ཕྱི་ནང་གསང་གསུམ་གྱི་རྟེན་
ལུགས་འབྲེལ་ལ་མཁས་པར་གྱུར་ཅིག གཞན་སྣང་དབང་དུ་འདུས་པར་གྱུར་ཅིག སྨོན་ལམ་རྒྱ་ཆེན་པོ་འདེབས་ནུས་པར་གྱུར་ཅིག གང་བཏབ་ཀྱི་འབྲས་བུ་ཚེ་འདི་ཉིད་ལ་སྨིན་པར་གྱུར་
ཆོས་
ཅིག དགེ་བའི་རྩ་བ་འདིས་ཚེ་འདི་དང་སྐྱེ་བ་གཞན་དག་ཐམས་ཅད་དུ་འགྲོ་དོན་དཔག་ཏུ་མེད་པ་རྩོལ་མེད་དུ་འགྲུབ་པར་གྱུར་ཅིག ཕ་རོལ་ཏུ་ཕྱིན་པ་དྲུག་གི་སྒོ་ནས་འགྲུབ་པར་གྱུར་
མཛོད་
ཆེན་ཅིག བསྡུ་བ་བཞིའི་སྒོ་ནས་འགྲུབ་པར་གྱུར་ཅིག འཕྲིན་ལས་བཞིའི་སྒོ་ནས་འགྲུབ་པར་གྱུར་ཅིག ཚད་མེད་པ་བཞིའི་སྒོ་ནས་འགྲུབ་པར་གྱུར་ཅིག་བསླཔ་པ་གསུམ་གྱི་སྒོ་ནས་འགྲུབ་
མོ་
པར་གྱུར་ཅིག གྲུབ་ཆེན་བརྒྱད་ཀྱི་སྒོ་ནས་འགྲུབ་པར་གྱུར་ཅིག འབད་པ་དང་རྩོལ་བ་མེད་པའི་འགྲོ་དོན་དཔག་ཏུ་མེད་པ་འགྲུབ་པར་གྱུར་ཅིག ལུས་དང་སྲོག་ལ་མི་ལྟ་བར་གྱུར་

ཨཱུ |༄༅། །ཅིག ངལ་བ་དང་སྐྱོ་དུབ་མེད་པར་འགྲོ་དོན་དཔག་ཏུ་མེད་པ་འགྲུབ་པར་གྱུར་ཅིག བདག་ཤི་བའི་འོག་ཏུ་ཡང་མགོ་དང་། རྐང་ལག་དང༌། ཤ་
༦ དང་༑ རུས་པ་དང་། ཡན་ལག་དང༌། ཉིང་ལག་དང༌། སྐྲ་དང་བ་སྤུ། སོ་དང་སེན་མོ། ཁྲག་དང་ཆུ་སེར། ཞག་དང་ཚིལ་བུ། དབང་པོ་ལྔ་ལ་སོགས་པའི་སྒོ་ནས་ཀྱང་འགྲོ་
དོན་དཔག་ཏུ་མེད་པ་འགྲུབ་པར་གྱུར་ཅིག བདག་ལ་དུས་གསུམ་དུ་དགའ་ཞིང་མགུ་བར་བྱེད་ཅིང་དད་གུས་ཀྱིས་གསོལ་བ་འདེབས་པ་དང་། བདག་གི་རྗེས་སུ་འཇུག་པ་རྣམས་ཀྱི་རྒྱུད་ལ་
རྟོགས་པ་མཆོག་ཏུ་གྱུར་པ་ཚེགས་མེད་དུ་སྐྱེ་བར་གྱུར་ཅིག ཉམས་མྱོང་རྒྱུན་ཆད་མེད་པར་བརྟན་པར་གྱུར་ཅིག ཏིང་ངེ་འཛིན་མཆོག་ཏུ་གྱུར་པ་སྐྱེ་བར་གྱུར་ཅིག མཆོག་ཐུན་མོང་གི་དངོས་
གྲུབ་མ་ལུས་པ་རྩོལ་མེད་དུ་ཐོབ་པར་གྱུར་ཅིག སྣང་བ་རྟེན་འབྲེལ་དུ་ཤར་ནས་ཚེ་གཅིག་ལུས་གཅིག་ལ་སངས་རྒྱ་བར་གྱུར་ཅིག བདག་ལ་དུས་གསུམ་དུ་མ་དད་ཅིང་སྐུར་བ་འདེབས་པ་
སྦྲདང༑ སྨོད་ཅིང་ཕྲག་དོག་པ་དང༌། བརྙས་ཤིང་བསམ་སྦྱོར་ངན་པ་བྱེད་པ་དང༌། ངན་སྨྲས་དང་ཀྱལ་ཁ་གཏོང་བ་དེ་དག་གིས་བདག་གི་དུས་གསུམ་གྱི་ལས་ངན་མི་དགེ་བའི་རྒྱུ་འབྲས་ས་བོན་ ྗ

བག་ལ་ཉལ་བ་དང་བཅས་པ་ཐམས་ཅད་ད་ལྟ་ཉིད་དུ་བྱང་ཞིང་དག་པར་གྱུར་ཅིག དེ་དག་གི་རྒྱུད་ལ་རྣམ་སྨིན་གྱི་འབྲས་བུ་མི་འབྱུང་ཞིང་སངས་རྒྱས་པའི་གེགས་སུ་མི་འགྲོ་བར་གྱུར་ཅིག དེ་
དག་བདག་གི་གདུལ་བྱར་གྱུར་ནས་ཚེ་གཅིག་ལུས་གཅིག་ལ་སངས་རྒྱ་བར་གྱུར་ཅིག ཚེ་རབས་ཐམས་ཅད་དུ་བདག་གི་གྲོགས་ཚངས་པ་མཚུངས་པར་སྤྱོད་པ་ཐམས་ཅད་ཀྱང་སངས་རྒྱས་ཀྱི་
ཡོན་ཏན་མ་ལུས་པ་ཚེ་འདི་ཉིད་ལ་རྫོགས་ནས་བླ་ན་མེད་པའི་བྱང་ཆུབ་ཏུ་སངས་རྒྱ་བར་གྱུར་ཅིག བདག་གི་བླ་མ་སངས་རྒྱས་རྣམས་ཀྱི་སྐུ་ཚེ་ནམ་མཁའ་དང་མཉམ་པར་འཕེལ་ནས་འཁོར་བ་མ་
སྟོངས་ཀྱི་བར་དུ་སྐུ་མྱ་ངན་ལས་མི་འདའ་བར་བཞུགས་པར་གྱུར་ཅིག འཕྲིན་ལས་ནམ་མཁའ་དང་མཉམ་པར་འཕེལ་ནས་འཁོར་བ་དོང་སྤྲགས་པར་མཛད་པར་གྱུར་ཅིག དགེ་བའི་རྩ་བ་
འདིས་བླ་མ་དུས་གསུམ་སངས་རྒྱས་རྣམས་ཀྱི་སྐུ་གསུང་ཐུགས་ཡོན་ཏན་འཕྲིན་ལས་སྐུ་ཚེ་ཞིང་ཁམས་མཛད་པ་རྣམ་འཕྲུལ་ཡེ་ཤེས་མ་ལུས་པ་ནམ་མཁའ་དང་མཉམ་པར་འཕེལ་ནས་ཐུགས་ཀྱི་
དགོངས་པ་མཐའ་དག་ཡོངས་སུ་རྫོགས་པར་གྱུར་ཅིག དུས་གསུམ་གྱི་ལམ་དུ་ཞུགས་པ་དང་འཇུག་པ་ཐམས་ཅད་ཀྱི་སྐྱོན་ཐམས་ཅད་དག་ཅིང་ཡོན་ཏན་ཐམས་ཅད་རྫོགས་པར་གྱུར་ཅིག དུས་

རྒྱཪས་| ༄༅། །གསུམ་གྱི་སེམས་ཅན་ཐམས་ཅད་བདེ་བ་དང་ལྡན། སྡུག་བསྔལ་དང་བྲལ་ནས་རྫོགས་པའི་བྱང་ཆུབ་ཏུ་ཚེ་གཅིག་ལ་སངས་རྒྱ་བར་གྱུར་ཅིག བདག་གི་ལུས་ངག་
ཨུ ཡིད་གསུམ་ལ་བླ་མ་སངས་རྒྱས་ཐམས་ཅད་ཀྱི་ཆེ་བའི་ཡོན་ཏན་མ་ལུས་པ་ད་ལྟ་ཉིད་དུ་འཇུག་ཅིང་ཡོངས་སུ་རྫོགས་པར་གྱུར་ཅིག བདག་གི་བ་སྤུའི་ཁུང་བུ་རེ་རེ་ནས་ཀྱང་བླ་མ་སངས་རྒྱས་
རྣམས་ཀྱི་རྣམ་པར་སྤྲུལ་པ་བསམ་གྱིས་མི་ཁྱབ་པ་དུས་སྐད་ཅིག་མ་རེ་རེ་ལ་འགྱེད་ནུས་པར་གྱུར་ཅིག ནམ་མཁའ་དང་མཉམ་པའི་འཁོར་འདས་ཐམས་ཅད་ཀྱི་མདུན་དུ་བདག་གི་ཕན་བྱེད་ཀྱི་སྤྲུལ་
པ་རེ་རེ་ད་ལྟ་ཉིད་དུ་སྣང་བར་གྱུར་ཅིག སྣང་མ་ཐག་ཏུ་དགའ་ཞིང་མགུ་ལ་དད་ཅིང་མོས་པ་སྐྱེས་ནས་དང་ཞིང་སྤྲོ་བའི་སྒོ་ནས་རང་དབང་མེད་པར་བདག་གི་དབང་དུ་འདུས་པར་གྱུར་ཅིག དུས
གསུམ་དུ་བདག་མཐོང་བ་དང༌། ཐོས་པ་དང༌། དྲན་པ་དང༌། རེག་པའི་སྐད་ཅིག་མ་ཉིད་ལ་འཁོར་འདས་མ་ལུས་པའི་རྒྱུད་ལ་ཟག་པ་མེད་པའི་བདེ་བ་ཆེན་པོས་ཚིམ་ནས་ཉེས་པའི་སྐྱོན་
ཐམས་ཅད་དག་ཅིང་ལེགས་པའི་ཡོན་ཏན་ཐམས་ཅད་ཡོངས་སུ་རྫོགས་པར་གྱུར་ཅིག མདོར་ན་བླ་མ་སངས་རྒྱས་ཀྱི་འཕྲིན་ལས་མ་ལུས་པ་བདག་གིས་རྩོལ་མེད་དུ་འགྲུབ་པར་གྱུར་ཅིག འགྲོ་409

བའི་དོན་རླབས་པོ་ཆེ་རྩོལ་མེད་དུ་འགྲུབ་པར་གྱུར་ཅིག བྱང་ཆུབ་ཀྱི་སྤྱོད་པ་རླབས་པོ་ཆེ་སྤྱོད་ནུས་པར་གྱུར་ཅིག གཞན་ཡང་དགེ་བའི་རྩ་བ་འདིས་ཚེ་རབས་ཐམས་ཅད་དུ་རྟོགས་པ་མཆོག་ཏུ་
གྱུར་པ་སྐྱེ་བར་གྱུར་ཅིག ཏིང་ངེ་འཛིན་མཆོག་ཏུ་གྱུར་པ་སྐྱེ་བར་གྱུར་ཅིག ཉམས་མྱོང་རྒྱུན་ཆད་མེད་པར་སྐྱེ་བར་གྱུར་ཅིག མཆོག་ཐུན་མོང་གི་དངོས་གྲུབ་མ་ལུས་པ་ད་ལྟ་ཉིད་དུ་ཐོབ་པར་
གྱུར་ཅིག བྱམས་སྙིང་རྗེ་བྱང་ཆུབ་ཀྱི་སེམས་འབྱོངས་པར་གྱུར་ཅིག རང་འདོད་ཚེ་འདིའི་བསམ་པ་སྐད་ཅིག་ཀྱང་མི་འབྱུང་བར་གྱུར་ཅིག འགྲོ་བའི་དོན་བྱེད་པ་ལ་མིག་སྨན་དང་རིལ་བུ་ལ་
སོགས་པ་གྲུབ་ཆེན་བརྒྱད་ལ་མངའ་བརྙེས་པར་གྱུར་ཅིག ནད་དང་། གདོན་དང༌། ཉོན་མོངས་པ་དང༌། གཞན་གྱི་བསམ་སྦྱོར་ངན་པ་ཐམས་ཅད་ཞི་བར་གྱུར་ཅིག ཚེ་དང༌། དབང་
ཐང་དང༌། ྋ ལོངས་སྤྱོད་དང༌། འཁོར་རྒྱས་པར་གྱུར་ཅིག རྒྱལ་པོ་དང༌། བློན་པོ་དང༌། བཙུན་མོ་དང་། དམངས་ཕལ་པ་ལ་སོགས་པ་འགྲོ་བ་རིགས་དྲུག་གི་སེམས་ཅན་ཐམས་ཅད་
དབང་དུ་འདུས་པར་གྱུར་ཅིག བླ་མའི་སྐུ་དགྲར་གྱུར་པ། དཀོན་མཆོག་གི་དབུ་འཕང་སྨོད་པ། . སངས་རྒྱས་ཀྱི་བསྟན་པ་བཤིག་པ། རྣལ་འབྱོར་གྱི་སྐུ་ལ་སྡོ་བ་ལ་སོགས་པ་སེམས་ཅན་

ཨཱུ |༄༅། །ཡོངས་ལ་གནོད་པའི་གདུག་པ་ཅན་ཐམས་ཅད་ཚར་ཆོད་པར་གྱུར་ཅིག མདོར་ན་ལུས་ངག་ཡིད་གསུམ་གྱི་བྱ་བ་དང་བྱེད་པ་ཐམས་ཅད་སེམས་ཅན་གྱི་དོན་འབའ་ཞིག་
༣ ཏུ་འགྱུར་བར་གྱུར་ཅིག དགེ་བའི་རྩ་བ་འདི་ལ་བརྟེན་ནས་ཚེ་རབས་ཐམས་ཅད་དུ་རྣམ་པར་རྟོག་པ་ལམ་དུ་སློངས་པར་གྱུར་ཅིག ཉོན་མོངས་པ་ལམ་དུ་སློངས་པར་གྱུར་ཅིག ལྷ་འདྲེ་ལམ་དུ་
སློངས་པར་གྱུར་ཅིག འཁོར་བའི་སྡུག་བསྔལ་ལམ་དུ་སློངས་པར་གྱུར་ཅིག ན་ཚ་ལམ་དུ་སློངས་པར་གྱུར་ཅིག འཆི་བ་ལམ་དུ་སློངས་པར་གྱུར་ཅིག བདག་འཛིན་བློས་ཐོངས་པར་གྱུར་
ཅིག སྡུག་བསྔལ་ལ་སྐྱོན་དུ་མི་ལྟ་བར་གྱུར་ཅིགྋ སྐྱིད་པ་ཆོས་བརྒྱད་ཆེད་དུ་མི་སྒྲུབ་པར་གྱུར་ཅིག ལྷ་འདྲེ་དབང་དུ་འདུས་པར་གྱུར་ཅིག བར་ཆད་ལམ་དུ་སློངས་པར་གྱུར་
ཅིག སེམས་ལ་དབང་ཐོབ་པར་གྱུར་ཅིག ྋ སྣང་བ་ལ་དབང་ཐོབ་པར་གྱུར་ཅིག འབྱུང་བ་ལ་དབང་ཐོབ་པར་གྱུར་ཅིག ལས་ལ་དབང་ཐོབ་པར་གྱུར་ཅིག ཉོན་མོངས་པ་ལ་དབང་ཐོབ་
པར་གྱུར་ཅིག གཉེན་པོ་ལ་དབང་ཐོབ་པར་གྱུར་ཅིག བསྡུ་བ་བཞི་ལ་དབང་ཐོབ་པར་གྱུར་ཅིག འཕྲིན་ལས་བཞི་ལ་དབང་ཐོབ་པར་གྱུར་ཅིགྋ སྤྱོད་པ་བཞི་ལ་དབང་ཐོབ་པར་གྱུར་

ཅིག ལུས་ངག་ཡིད་གསུམ་ལ་དབང་ཐོབ་པར་གྱུར་ཅིག ཚེ་ལ་དབང་ཐོབ་པར་གྱུར་ཅིག ལོངས་སྤྱོད་ལ་དབང་ཐོབ་པར་གྱུར་ཅིག གཟི་བརྗིད་ལ་དབང་ཐོབ་པར་གྱུར་ཅིག ཐུགས་རྗེ་
ལ་དབང་ཐོབ་པར་གྱུར་ཅིག སྐྱེ་བ་ལ་དབང་ཐོབ་པར་གྱུར་ཅིག མོས་པ་ལ་དབང་ཐོབ་པར་གྱུར་ཅིག སྨོན་ལམ་ལ་དབང་ཐོབ་པར་གྱུར་ཅིག རྫུ་འཕྲུལ་ལ་དབང་ཐོབ་པར་གྱུར་
ཅིག ཡེ་ཤེས་ལ་དབང་ཐོབ་པར་གྱུར་ཅིག ཆོས་ལ་དབང་ཐོབ་པར་གྱུར་ཅིག རླུང་སེམས་ལ་དབང་ཐོབ་པར་གྱུར་ཅིག རྟེན་འབྲེལ་ལ་དབང་ཐོབ་པར་གྱུར་ཅིག སྐྱེ་འགྲོ་སེམས་ཅན་
ཐམས་ཅད་ལ་དབང་ཐོབ་པར་གྱུར་ཅིག འཆི་བ་ལ་དབང་ཐོབ་པར་གྱུར་ཅིག དགེ་བའི་རྩ་བ་འདིས་ཚེ་རབས་ཐམས་ཅད་དུ་བདག་འཆི་བའི་དུས་སུ་གཤིས་ངན་དུ་མི་འཆི་བར་གྱུར་
ཅིག གནད་གཅོད་ཀྱི་སྡུག་བསྔལ་མི་འབྱུང་བར་གྱུར་ཅིག དྲན་པ་དང་ཤེས་བཞིན་དང་ལྡན་ཏེ་རང་ལ་དབང་ཡོད་པར་བསམ་བཞིན་དུ་སེམས་དགའ་སྤྲོ་དང་བཅས་ཏེ་འཆི་བར་གྱུར་
ཅིག བར་དོ་དང་པོ་ལ་འོད་གསལ་ངོས་ཟིན་ནས་རང་དོན་ཆོས་ཀྱི་སྐུར་སངས་རྒྱས་པར་གྱུར་ཅིག ཟག་མེད་ཀྱི་སྙིང་རྗེ་འབྱོངས་ནས་གཞན་སྣང་ལ་སྐུ་རྣམ་པ་གཉིས་ཀྱིས་འཁོར་བ་དོང་སྤྲུགས་

| ༄༅། ། ཐུབ་པར་གྱུར་ཅིག གལ་ཏེ་བདག་ལ་སྲིད་པ་བར་མ་དོའི་སྣང་བ་ཤར་ནས་བར་དོ་ལ་བར་དོ་ངོ་ཤེས་པར་གྱུར་ཅིག དག་པ་ཡེ་ཤེས་ཀྱི་སྐུ་ལུས་སུ་ལྟ་ནུས་པར་གྱུར་
༴ ཅིག ཞིང་ཁམས་ཐམས་ཅད་ལྷར་འབྱོངས་པར་གྱུར་ཅིག འོད་གསལ་གྱི་མེས་དངོས་པོའི་བག་ཆགས་ཐམས་ཅད་སྲེག་པར་གྱུར་ཅིག མངལ་གྱི་སྒོ་ཁེགས་པར་གྱུར་ཅིག རིག་པ་ལ་
རང་དབང་ཐོབ་པར་གྱུར་ཅིག བསམ་བཞིན་དུ་སྐྱེ་བ་བླངས་ཏེ་གཞན་དོན་རླབས་པོ་ཆེ་འགྲུབ་པར་གྱུར་ཅིག མངོན་པར་ཤེས་པ་དྲུག་དང་ལྡན་པར་གྱུར་ཅིག ལྷའི་མིག་གི་མངོན་པར་ཤེས་
པ་ཐོབ་པར་གྱུར་ཅིག ལྷའི་རྣ་བའི་མངོན་པར་ཤེས་པ་ཐོབ་པར་གྱུར་ཅིག སྔོན་གྱི་གནས་རྗེས་སུ་དྲན་པའི་མངོན་པར་ཤེས་པ་ཐོབ་པར་གྱུར་ཅིག གཞན་གྱི་སེམས་ཤེས་པའི་མངོན་པར་ཤེས
པ་ཐོབ་པར་གྱུར་ཅིག རྫུ་འཕྲུལ་གྱི་ཟག་པ་ཟད་པའི་མངོན་པར་ཤེས་པ་ཐོབ་པར་གྱུར་ཅིག སྤྱན་ལྔ་ཐོབ་པར་གྱུར་ཅིག ཤའི་སྤྱན་དང་ལྡན་པར་གྱུར་ཅིག ལྷའི་སྤྱན་དང་ལྡན་པར་གྱུར་
ཙྪཱི་ཅིག ཆོས་ཀྱི་སྤྱན་དང་ལྡན་པར་གྱུར་ཅིག སངས་རྒྱས་ཀྱི་སྤྱན་དང་ལྡན་པར་གྱུར་ཅིག ཤེས་རབ་ཀྱི་སྤྱན་དང་ལྡན་གྱུར་ཅིག སྣང་བ་ལམ་དུ་སློངས་པར་གྱུར་ཅིག ྋཏིང་ངེ་འཛིན་ལམ་

དུ་སློངས་པར་གྱུར་ཅིག གཏུམ་མོ་འབྱོངས་པར་གྱུར་ཅིག བདེ་བ་སྐྱེ་བར་གྱུར་ཅིག དྲོད་སྐྱེ་བར་གྱུར་ཅིག མི་རྟོགས་པ་སྐྱེ་བར་གྱུར་ཅིག རྩ་བདེ་བར་གྱུར་ཅིག རླུང་འཇམ་པར་
གྱུར་ཅིག བདེ་སྟོང་གི་ཏིང་ངེ་འཛིན་སྐྱེ་བར་གྱུར་ཅིག ཉིན་པར་སྒྱུ་ལུས་འབྱོངས་པར་གྱུར་ཅིག མཚན་མོ་རྨི་ལམ་འབྱོངས་པར་གྱུར་ཅིག འོད་གསལ་འབྱོངས་པར་གྱུར་ཅིག འཕོ་བ་
འབྱོངས་པར་གྱུར་ཅིག གྲོང་འཇུག་འབྱོངས་པར་གྱུར་ཅིག བར་དོ་འབྱོངས་པར་གྱུར་ཅིག རིག་པའི་རྩ་བ་ཆོད་པར་གྱུར་ཅིག ྋ ཞི་བའི་ཏིང་ངེ་འཛིན་གྱིས་མཐའ་དང་བྲལ་བའི་རྟོགས་པ་
འཆར་བར་གྱུར་ཅིག ཁྲོ་བོའི་ཏིང་ངེ་འཛིན་གྱིས་དྲག་པོའི་འཕྲིན་ལས་འགྲུབ་པར་གྱུར་ཅིག རྒྱས་པའི་ཏིང་ངེ་འཛིན་གྱིས་དགོས་འདོད་ཆར་བཞིན་དུ་འབབ་པར་གྱུར་ཅིག དོན་དམ་པའི་ཏིང་
ངེ་འཛིན་གྱིས་སྣང་བ་དབང་དུ་འདུས་པར་གྱུར་ཅིག བརྩོན་འགྲུས་དྲག་པོའི་ཏིང་ངེ་འཛིན་གྱིས་ཅི་བསམ་འགྲུབ་པར་གྱུར་ཅིག མཆོག་ཐུན་མོང་གི་དངོས་གྲུབ་ཐོབ་པར་གྱུར་ཅིག མཁའ་
འགྲོ་དབང་དུ་འདུས་པར་གྱུར་ཅིག སྙིང་རྗེ་འབྱོངས་པར་གྱུར་ཅིག རྣམ་པ་ཐམས་ཅད་མཁྱེན་པའི་སྐུ་ཐོབ་པར་གྱུར་ཅིག གདུག་པ་ཅན་ཐམས་ཅད་ཚར་ཆོད་པར་གྱུར་ཅིག ཁམས་

ཝཱ |༄༅། །གསུམ་དབང་དུ་འདུས་པར་གྱུར་ཅིག མཛད་པ་མཐར་འདོན་པར་གྱུར་ཅིག འཇིག་རྟེན་གྱི་རྟེན་འབྲེལ་ཐབས་ལ་མཁས་པར་གྱུར་ཅིག དྲག་པོའི་ལས་ལ་དངོས་
གྲུབ་ཐོབ་པར་གྱུར་ཅིག སངས་རྒྱས་ཀྱི་བསྟན་པ་དར་ཞིང་རྒྱས་པར་གྱུར་ཅིག མི་ཉམས་པར་གྱུར་ཅིག བསྟན་པ་ལ་གནོད་པའི་གདུག་པ་ཅན་ཐམས་ཅད་ཚར་ཆོད་པར་གྱུར་ཅིག འགྲོ་
བའི་དགོས་འདོད་ཀྱི་གཏེར་ཁ་འབྱེད་པར་གྱུར་ཅིག ཉོན་མོངས་དང་རྣམ་རྟོག་ཞི་བར་གྱུར་ཅིག ནོར་ལོངས་སྤྱོད་ཆར་བཞིན་འབབ་པར་གྱུར་ཅིག སྣང་མི་སྣང་ཐམས་ཅད་དབང་དུ་འདུས་
པར་གྱུར་ཅིག ལོག་འདྲེན་ཐམས་ཅད་ཚར་ཆོད་པར་གྱུར་ཅིག མི་རྟག་པ་རྒྱུད་ལ་སྐྱེ་བར་གྱུར་ཅིག འཆི་བ་རྗེས་སུ་དྲན་པར་གྱུར་ཅིག ཚེ་འདི་བློ་ཡིས་ཐོངས་པར་གྱུར་ཅིག ཆོས་
བརྒྱད་མགོ་བོ་སྙོམས་པར་གྱུར་ཅིག འཛིན་པ་མཐའ་དག་ལས་གྲོལ་བར་གྱུར་ཅིགྋ བློ་ལས་སུ་རུང་བར་གྱུར་ཅིག སེམས་བཀོལ་དུ་བཏུབ་པར་གྱུར་ཅིག བློ་ཆོས་སུ་འགྲོ་བར་གྱུར་
ཅིག ཅི་བྱས་ཆོས་སུ་འགྲོ་བར་གྱུར་ཅིག གང་བསམ་ཆོས་བཞིན་འགྲུབ་པར་གྱུར་ཅིགྋ ཆོས་མིན་གྱི་བསམ་པ་སྐད་ཅིག་ཀྱང་མི་འབྱུང་བར་གྱུར་ཅིགྋ བྱམས་པ་དང་སྙིང་རྗེ་བྱང་ཆུབ་ཀྱི་
415

སེམས་འབྱོངས་ནས་སེམས་ཅན་གྱི་དོན་ནམ་མཁའ་དང་མཉམ་པ་འགྲུབ་པར་གྱུར་ཅིག དགེ་བའི་རྩ་བ་འདིས་ཚེ་རབས་ཐམས་ཅད་དུ་ཞེན་པ་ཕྱོགས་མེད་དུ་ལྡོག་པར་གྱུར་ཅིག རི་ཁྲོད་ཕྱོགས་
མེད་དུ་འགྲིམ་པར་གྱུར་ཅིག ཡོན་ཏན་ཕྱོགས་མེད་དུ་སྐྱེ་བར་གྱུར་ཅིག སྙིང་རྗེ་ཕྱོགས་མེད་དུ་འབྱོངས་པར་གྱུར་ཅིག འགྲོ་དོན་ཕྱོགས་མེད་དུ་འགྲུབ་པར་གྱུར་ཅིག རྟེན་འབྲེལ་ཕྱོགས་
མེད་དུ་འཆར་བར་གྱུར་ཅིག ཞབས་ཏོག་ཕྱོགས་མེད་དུ་འགྲུབ་པར་གྱུར་ཅིག སྣང་སེམས་དབྱེར་མེད་དུ་རྟོགས་པར་གྱུར་ཅིག སྣང་བ་ལ་བདེན་འཛིན་ལྡོག་པར་གྱུར་ཅིག བསམ་པ་དང་
དགོས་འདོད་ཐམས་ཅད་འགྲུབ་པར་གྱུར་ཅིག བཀྲ་ཤིས་དང་བདེ་ལེགས་ཐམས་ཅད་འབྱུང་བར་གྱུར་ཅིག ཕྱི་ནང་གི་བར་ཆད་ཐམས་ཅད་ཞི་བར་གྱུར་ཅིག ནོར་དང་ལོངས་སྤྱོད་ཕུན་སུམ
ཚོགས་པ་ཐམས་ཅད་ཐོབ་པར་གྱུར་ཅིག མ་ཆགས་མ་ཞེན་པའི་སྒོ་ནས་གཏོང་བ་གསུམ་མཐར་ཕྱིན་པ་འགྲུབ་པར་གྱུར་ཅིག འཁོར་གྱི་ཚད་ནམ་མཁའ་དང་མཉམ་པའི་སེམས་ཅན་ཐམས་ཅད་
བདག་གིས་འདུལ་བར་གྱུར་ཅིག ཚེའི་ཚད་འཁོར་བ་མ་སྟོངས་ཀྱི་བར་དུ་སེམས་ཅན་གྱི་དོན་བྱེད་པར་གྱུར་ཅིག གདུལ་བྱའི་ཚད་དག་པ་དང་མ་དག་པ་ཐམས་ཅད་སྨིན་གྲོལ་ལ་འཁོད་པར་གྱུར་

ཝཱ| ༄༅། །ཅིག ཞིང་ཁམས་ཀྱི་ཚད་ཁམས་གསུམ་ཐམས་ཅད་དབང་དུ་འདུས་པར་གྱུར་ཅིག གོ་ཆའི་ཚད་གོང་འོག་གཉིས་ཀྱི་དོན་བྱེད་པ་ལ་འཁོར་བ་དོང་མ་སྤྲུགས་ཀྱི་བར་
དུ་ངལ་བ་དང་། སྐྱོ་བ་དང༌། དུབ་པ་དག་སྐད་ཅིག་ཀྱང་མི་འབྱུང་བར་སྤྲོ་དགའི་བསམ་པ་རྒྱུན་ཆད་མེད་པ་འབྱུང་བར་གྱུར་ཅིག དགེ་བའི་རྩ་བ་འདིས་བདག་གི་དུས་གསུམ་གྱི་དགེ་བའི་རྩ་
བ་ཐམས་ཅད་ཚེ་འདི་ཉིད་ལ་སྨིན་པར་གྱུར་ཅིག སྨོན་ལམ་གྱི་འབྲས་བུ་ཐམས་ཅད་ཚེ་འདི་ཉིད་ལ་སྨིན་ཅིང་འགྲུབ་པར་གྱུར་ཅིག དེ་དག་ཀྱང་རྒྱ་ནམ་མཁའ་དང་མཉམ་པར་གྱུར་ཅིག ཆོས་
ཀྱི་དབྱིངས་དང་མཉམ་པར་གྱུར་ཅིག དུས་གསུམ་ཤེས་བྱའི་དཀྱིལ་འཁོར་དང་མཉམ་པར་གྱུར་ཅིག ཡུན་འཁོར་བ་མ་སྟོངས་ཀྱི་བར་དུ་གནས་པར་གྱུར་ཅིག ལས་གོང་འོག་གཉིས་ཀྱི་དོན་
ཆེན་པོ་འབའ་ཞིག་ཏུ་འགྲོ་བར་གྱུར་ཅིག མདོར་ན་དགེ་བའི་རྩ་བ་འདིས་བདག་བླ་མ་བརྒྱུད་པ་དང་བཅས་པ་ཡི་དམ་གྱི་ལྷ་ཚོགས་མཁའ་འགྲོ་ཆོས་སྐྱོང་ཆོས་མཛད་གྲུབ་ཐོབ་རྟོགས་ལྡན་ལ་སོགས་
༈ པ་དུས་གསུམ་གྱི་རྒྱལ་བ་སྲས་དང་བཅས་པ་མ་ལུས་པ་ཐམས་ཅད་དང་ད་ལྟ་ཉིད་དུ་སྐུ་མཉམ་པར་གྱུར་ཅིག གསུང་མཉམ་པར་གྱུར་ཅིག ཐུགས་མཉམ་པར་གྱུར་ཅིག ཡོན་ཏན་མཉམ་པར་

གྱུར་ཅིག ཕྲིན་ལས་མཉམ་པར་གྱུར་ཅིག སྐུ་ཚེ་ཞིང་ཁམས་མཉམ་པར་གྱུར་ཅིག མཛད་པ་མཉམ་པར་གྱུར་ཅིག རྣམ་འཕྲུལ་མཉམ་པར་གྱུར་ཅིག ཤེས་རབ་མཉམ་པར་གྱུར
ཅིག སྤོབས་པ་མཉམ་པར་གྱུར་ཅིག ནུས་མཐུ་མཉམ་པར་གྱུར་ཅིག ཡེ་ཤེས་མཉམ་པར་གྱུར་ཅིག ཐུགས་རྗེ་མཉམ་པར་གྱུར་ཅིག རྫུ་འཕྲུལ་མཉམ་པར་གྱུར་ཅིག མངོན་ཤེས་
མཉམ་པར་གྱུར་ཅིག འགྲོ་དོན་མཉམ་པར་གྱུར་ཅིག། ཅེས་པ་ལ་སོགས་པའི་སྨོན་ལམ་དོས་དྲག་ལ་སྐུགས་རིང་བ་བཏབ་བོ།། །།

སྨོན་
ཨུ
༄༅། །སྨོན་ལམ་དགོས་འདོད་འབྱུང་བའི་རིན་ཆེན་དབང་རྒྱལ་ཞེས་བྱ་བ་བཞུགས་སོ།།
419
ལམ་

༄༅། །ནམོ ོརཏྣཏྲཡཱ ཡ༑ ནམསྟྲཻཡདྷ ཀཱནཾ ཏཐཱ གཏཱནཱཾ༎ །།
༄༅། །དཀོན་མཆོག་གསུམ་ལ་ཕྱག་འཚལ་ལོ།། །།དུས་གསུམ་གྱི་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ།།
༄༅། །ནམོ ཨམི ཏཱབྷ ཡཏཐཱ གཏཱཡ། ནམོ ག¸རུ བུདྡྷཔད ཀཎྛཡ༎ 420
༄༅། །དེ་བཞིན་གཤེགས་པ་འོད་དཔག་མེད་ལ་ཕྱག་འཚལ་ལོ།། །།བླ་མ་སངས་རྒྱས་པདྨ་འབྱུང་གནས་ལ་ཕྱག་འཚལ་ལོ།།

སྨོན་
ཨུ
༄༅། །རབ་འབྱམས་ཞིང་ཁམས་ཀུན་ཁྱབ་བདེ་ཆེན་ཀློང༌། །ངོ་བོར་བཞུགས་པའི་ཀུན་མཁྱེན་རྒྱལ་བའི་ཚོགས། །སངས་རྒྱས་
འོད་དཔག་མེད་དང་སྤྱན་རས་གཟིགས། །འཇམ་དཔལ་གསང་བདག་རྗེ་བཙུན་སྒྲོལ་མ་ལྷ། །རྒྱལ་བ་ཀུན་དངོས་རྒྱལ་བའི་ཚོགས་ཀྱི་གཙོ། །བྱང་
སེམས་འཕགས་པ་ཀུན་གྱི་མངའ་བདག་མཆོག །རྩ་བའི་བླ་མ་རྒྱལ་དབང་པདྨ་འབྱུང༌། །རྡོ་རྗེ་སློབ་དཔོན་ཆེན་པོར་ཕྱག་འཚལ་ལོ། །ཡི་དམ་མཁའ་
འགྲོ་ཆོས་སྐྱོང་ཐམས་ཅད་ཀྱང༌། །ཁྱེད་ཀྱི་རང་བཞིན་ཁྱེད་ཀྱི་སྤྲུལ་གར་ཏེ། །མཉམ་ཉིད་ཀློང་ཡངས་ཆེན་པོའི་རང་བཞིན་དུ། །བདག་གིས་གུས་

པས་ཕྱག་འཚལ་མཆོད་པ་འབུལ། །སྡིག་བཤགས་དགེ་ལ་ཡི་རངས་ཆོས་འཁོར་བསྐུལ། །མྱ་ངན་མི་འདའ་བརྟན་པར་བཞུགས་སུ་གསོལ། །དགེ་བ་ཅི་མཆིས་བདག་གཞན་སེམས་ཅན་
ཀུན༑ །བླ་མེད་བྱང་ཆེན་ཐོབ་བའི་རྒྱུ་རུ་བསྔོ། །སྐྱབས་གནས་མཆོག་གསུམ་རྩ་གསུམ་ཐམས་ཅད་ཀྱི། །ཐུགས་རྗེ་ནུས་པ་བསླུ་མེད་བདེན་པ་དང༌། །ཆོས་དབྱིངས་རྣམ་དག་བདེན་པའི་བྱིན
རླབས་ཀྱིས། །བདག་གི་སྨོན་ལམ་འདི་དག་དུས་ད་ལྟ། །སྐད་ཅིག་ཉིད་དུ་འགྲུབ་མཛོད་རྒྱལ་བའི་ཚོགས། །ངེས་པར་འགྲུབ་མཛོད་ཨོ་རྒྱན་པདྨ་འབྱུང་། །བྱིན་གྱིས་རློབས་ཤིག་རྩ་བའི་བླ་
མ་རྗེ། །འཕྲིན་ལས་མངའ་བདག་རྗེ་བཙུན་སྒྲོལ་མ་མཁྱེན། །རྒྱལ་བའི་བསྟན་པ་དར་ཞིང་རྒྱས་པ་དང༌། །བསྟན་འཛིན་སྐྱེས་ཆེན་མང་དུ་བྱོན་པ་དང༌། །ཐམས་ཅད་སྐུ་ཚེ་བརྟན་ཅིང་མཛད་
འཕྲིན་འཕེལ། །འགྲོ་ཀུན་ཆོས་འབྱོར་བདེ་སྐྱིད་ལྡན་པར་ཤོག །གྲུབ་མཆོག་གོང་མ་བདེར་གཤེགས་ཐམས་ཅད་ཀྱི། །ཐུགས་དགོངས་ཟག་མེད་ཡེ་ཤེས་རྫོགས་པ་དང༌། །ད་ལྟ་འཚོ་
གཞེས་སྐྱེས་མཆོག་དམ་པ་ཀུན། །སྐུ་ཚེ་རྟག་བརྟན་བཞེད་དོན་ལྷུན་འགྲུབ་ཤོག །དགེ་འདུན་སྡེ་རྒྱས་འདུས་པ་མཐུན་པ་དང༌། །སྡོམ་གསུམ་རྣམ་དག་ཐོས་བསམ་སྒོམ་ལ་སོགས། །ཡོན་

།ཏན་གོང་ནས་གོང་དུ་འཕེལ་བ་ཡིས། །འཕགས་མཆོག་དམ་པའི་གོ་འཕང་ཐོབ་པར་ཤོག །བདག་གི་དུས་གསུམ་དགེ་བ་ཇི་སྙེད་མཐུས། །བདག་གཞན་ནམ་༄༅། 1/1/01
མཁའི་མཐའ་ཀླས་སེམས་ཅན་གྱི། །སྡིག་སྒྲིབ་ཐམས་ཅད་ལྷག་མེད་བྱང་བ་དང༌། །དགེ་བའི་ཡོན་ཏན་མ་ལུས་འཕེལ་བར་ཤོག །སྐྱེ་བ་འདི་ནས་ཚེ་རབས་ཐམས་ཅད་དུ། །དལ་འབྱོར་
ཚང་བའི་རྟེན་བཟང་ལེགས་ཐོབ་སྟེ། །མ་ནོར་དམ་པའི་མགོན་གྱིས་རྗེས་བཟུང་ནས། །ཡང་དག་ཆོས་ལ་ཉམས་ལེན་མཐར་ཕྱིན་ཤོག །རྣམ་དཀར་ཆོས་དང་ལྡན་པའི་ཡུལ་བཟང་པོར།
དགེ་བའི་བློ་ཅན་ཕ་མའི་བུར་སྐྱེ་ཞིང༌། །གཞོན་ནུ་ཉིད་ནས་བག་ཆགས་བཟང་ལྡན་པས། །བསླུ་མེད་དམ་པའི་ཆོས་དང་མཇལ་བར་ཤོག །སྡིག་སྤྱོད་རྒྱལ་དང་དེ་བློན་འབངས་བྲན་
འཁོར༑ །རིགས་ངན་སྐྱེ་བོ་སྡིག་སེམས་འཆང་བ་ཡི། །ལུས་སུ་ནམ་ཡང་སྐྱེ་བར་མི་འགྱུར་ཞིང༌། །ས་སྐྱོང་ཆོས་ལྡན་ཡུལ་དུ་སྐྱེ་བར་ཤོག །གླེན་ལྐུག་འོན་ལོང་མི་སྡུག་ལུས་ངན་
རྗེསོགས༑ །མི་མཛེས་དམན་པའི་ལུས་སུ་མི་སྐྱེ་ཞིང་། །རིགས་བཟང་གཟུགས་མཛེས་ཀུན་གྱིས་བསྔགས་གྱུར་པའི། །ཆོས་ལྡན་མི་ལུས་དམ་པ་ཐོབ་པར་ཤོག །སྐྱེས་མ་ཐག་ཏུ་སྔོན་གྱི་

གནས་དྲན་ཞིང་། །དམ་པའི་ཞལ་མཇལ་ཐེག་ཆེན་ཆོས་ལ་སྤྱོད། །འཁོར་བར་ཞེན་ལོག་ཐར་པར་ཡིད་ཆེས་ཀྱི། །དད་གསུམ་རྣམ་དག་རྒྱུད་ལ་སྐྱེ་བར་ཤོག །མི་རྟག་འཆི་བ་སྙིང་ནས་དྲན་
པ་དང་། །དམ་ཆོས་ཉམས་ལེན་བརྩོན་འགྲུས་གོ་ཆ་བསྲ། །བྱམས་དང་སྙིང་རྗེ་བྱང་ཆུབ་སེམས་གཉིས་འབྱོངས། །རྒྱལ་སྲས་རྣམས་ཀྱི་སྤྱོད་ལ་འཇུག་པར་ཤོག །སྦྱིན་དང་ཚུལ་ཁྲིམས་
བཟོད་དང་བརྩོན་འགྲུས་དང༌། །བསམ་གཏན་ཤེས་རབ་ཕ་རོལ་ཕྱིན་པའི་སྒོ། །ཕར་ཕྱིན་དྲུག་ལ་ལེགས་པར་བསླབ་པ་ཡི། །བྱང་ཆུབ་སྤྱོད་པ་དམ་པས་བརྒྱན་པར་ཤོག །བསོད་ནམས་ཡེ་
ཤེས་ཚོགས་གཉིས་ཡོངས་རྫོགས་ཤིང་། བདེན་གཉིས་ཟུང་འཇུག་ལམ་གྱིས་རྒྱུད་སྦྱངས་ཏེ། །སྒྲིབ་གཉིས་རྣམ་དག་ས་ལམ་བར་ཆད་ཞི། །སྐ་གཉིས་འབྲས་བུའི་གོ་འཕང་ཐོབ་པར་
ཤོག །སྤྲོས་ཀུན་བྲལ་བའི་ལྟ་བ་རྟོགས་པ་དང༌། །བློ་འདས་འཛིན་མེད་རང་གྲོལ་སྒོམ་པ་ཡིས། །ཚོགས་དྲུག་སྣང་བ་ཞེན་མེད་སྤྱོད་པ་སོགས། །ལྟ་སྒོམ་སྤྱོད་པ་མ་ནོར་ཉམས་ལེན་
ཤོག །བདག་གཞན་མཉམ་ཉིད་རྟོགས་པའི་སེམས་ལྡན་ཞིང༌། །བདག་གི་བདེ་བ་གཞན་ལ་སྟེར་བ་དང༌། །གཞན་གྱི་སྡུག་བསྔལ་དང་དུ་ལེན་བཟོད་ལ། །སྡུག་བསྔལ་ཉིད་ཀྱང་བདེ་བ་༔

།འཆར་བར་ཤོག །བདག་ཉིད་མཐོང་ངམ་མིང་ཙམ་ཐོས་པ་དང༌། །དྲན་དང་རེག་པ་ཙམ་གྱིས་འགྲོ་བ་གང༌། །སྐད་ཅིག་ཉིད་ལ་ཉོན་མོངས་ཀུན་སྤངས་ཏེ། L0༄༅། /L/L
རབ་ཞི་བདེ་བའི་སིམ་པ་ཐོབ་པར་ཤོག །འཕོངས་པ་རྣམས་ལ་བུམ་པ་བཟང་པོ་དང༌། །ནོར་བུ་ཇི་བཞིན་དགོས་འདོད་སྟེར་བ་སོགས། །འགྲོ་བ་ཀུན་གྱི་བསམ་པ་ཇི་བཞིན་དུ། །རེ་བ་སྐོ
ནུས་བདག་ཉིད་འགྱུར་བར་ཤོག །དགྲ་དང་སེང་གེ་གླང་ཆེན་མེ་དང་དུག །ཆོམ་རྐུན་རྒྱ་མཚོ་འབྱུང་པོའི་གནོད་པ་སོགས། །འཇིགས་པ་བརྒྱད་དང་བཅ་དྲུག་ལ་སོགས་པའི། །ཉེ་བར་འཚེ་
བ་ཐམས་ཅད་ཞི་བར་ཤོག །གཞན་ཡང་ཐར་པ་བྱང་ཆུབ་སྒྲུབ་པའི་གེགས། །ནད་རིམས་རྐྱེན་ངན་དུས་མིན་འཆི་བ་སོགས། །ཕྱི་ནང་གསང་བའི་བར་ཆད་སྐད་ཅིག་ཀྱང༌། །མི་འབྱུང་དམ་
ཆོས་སྒྲབ་པ་མཐར་ཕྱིན་ཤོག །སྐྱེ་བ་འདི་ནས་ཚེ་རབས་ཐམས་ཅད་དུ། །དཀོན་མཆོག་གསུམ་དང་འབྲལ་བ་མེད་པར་ཤོག །ལུས་ངག་ཡིད་གསུམ་དགེ་ལ་སྤྱོད་པར་ཤོག །སྙིང་སྟོབས་
༈ ཆེན་པོས་གཞན་དོན་བྱེད་པར་ཤོག །རྒྱལ་བསྟན་གང་དུ་གནས་པའི་ས་ཕྱོགས་དེར། །མི་ནད་ཕྱུགས་ནད་མུ་གེ་མེད་པ་དང༌། །འཐབ་རྩོད་ཞི་ཞིང་འབྲུ་ནོར་ལོངས་སྤྱོད་འཕེལ། །སྐྱེ་འགྲོ་

ཐམས་ཅད་བདེ་དང་ལྡན་པར་ཤོག །ས་སྐྱོང་རྒྱལ་པོ་ཆོས་བཞིན་སྤྱོད་པ་དང་། །འགྲོ་ཀུན་དགེ་བཅུའི་ཁྲིམས་ལ་རབ་ཏུ་གནས། །ཀུན་ཀྱང་ཆོས་བཞིན་སྒྲུབ་ལ་གུས་ཤིང་བརྩོན། །མངོན་
ཤྲཱྀ མཐོ་ངེས་ལེགས་འབྲས་བུ་ཐོབ་པར་ཤོག །བདག་གཞན་ཀུན་ཀྱང་ཚེ་དབང་བསོད་ནམས་འཕེལ། །སྙན་གྲགས་གཟི་བརྗིད་སྟོབས་དང་མངའ་ཐང་རྒྱས།ྋ །བསམ་པ་ཐམས་ཅད་ཡིད་བཞིན
འགྲུབ་པ་དང་། །འཇིག་རྟེན་འཇིག་རྟེན་འདས་པའི་དཔལ་ཐོབ་ཤོག བདག་ཅག་འདི་བཟུང་སྐྱེ་བ་ཚེ་རབས་ཀུན། །ཁམས་དྲུག་ལྡན་པ་རྡོ་རྗེའི་ལུས་ཐོབ་ནས། །མཚན་ཉིད་ཀུན་ལྡན་རྡོ་རྗེ་
སློབ་དཔོན་མཆོག །བླ་མ་དམ་པས་རྗེས་སུ་བཟུང་བར་ཤོག །ཐེག་པ་ཆེ་མཆོག་གསང་བ་སྔགས་ཀྱི་ཆོས། །རྡོ་རྗེ་ཐེག་པ་ཆེན་པོའི་སྣོད་འགྱུར་ཏེ། །སྨིན་གྲོལ་ཟབ་མོའི་ལམ་བཟང་ཐོབ་པ་
དང་༑ །རྩེ་གཅིག་གུས་པས་ཉམས་སུ་ལེན་པརཤོག །རྩ་བའི་བླ་མ་རྟག་ཏུ་དགྱེས་པའི་ལས། །ཅི་གསུང་བཀའ་བཞིན་བདག་གིས་སྒྲུབ་པར་ཤོག །ཐུན་མོང་དང་ནི་ཐུན་མོང་མ་ཡིན་
པའི༑ །གདམས་པ་ཟབ་མོ་མ་ལུས་ཐོབ་པར་ཤོག །དཀྱིལ་འཁོར་ཀུན་ཏུ་སྨིན་བྱེད་དབང་ཐོབ་ཅིང༌། །དམ་ཚིག་སྡོམ་པ་རྣམ་པར་དག་པ་དང༌། །བླ་མ་ལྷ་ཡིས་བྱིན་གྱིས་རློབ་པ་དང་། །

༢༢༄༅། །མཁའ་འགྲོ་རྣམས་ཀྱིས་རྗེས་སུ་བརྩེ་བར་ཤོག །བླ་མ་ཡི་དམ་གཉིས་སུ་མ་མཆིས་པར། །རོ་གཅིག་ཤེས་པའི་མོས་གུས་མཆོག་ཐོབ་ཅིང༌། །ལུས་ཀྱི་དྲི་མ་དག་
པར་བྱེད་པ་ཡི། །བྱིན་རླབས་བུམ་པའི་དབང་བསྐུར་ཐོབ་པར་ཤོག །ཐ་མལ་སྣང་ཞེན་སྦྱོང་བྱེད་བསྐྱེད་པའི་རིམ། །ལྷ་སྐུ་སྒྱུ་མ་གསལ་སྟོང་རང་ཤར་ལས། །གསལ་བ་གསུམ་ལྡན་
ཤེས་ཆེར་དབང་བས། །སྐུ་ཡི་རྡོ་རྗེ་ཚེ་འདིར་ཐོབ་པར་ཤོག །བླ་མ་ཡབ་ཡུམ་དགྱེས་བདེར་སྙོམས་ཞུགས་རྒྱུན། །བྱང་ཆུབ་སེམས་མཆོག་དམ་པ་མྱོང་བ་ཡིས། །ངག་གི་དྲི་མ་དག་པར་
JuÊ
བྱེད་པའི་ལམ། །གསང་བའི་དབང་བསྐུར་དམ་པ་ཐོབ་པར་ཤོག །མ་དག་རྩ་ཚོགས་དག་པའི་རྩ་རུ་བསྒྱུར།ྋ །ལས་རླུང་ཡེ་ཤེས་རླུང་སྔགས་ཆེན་པོར་བརྟན། །ཐིག་ལེ་འཕོ་མེད་ཡེ་ཤེས་
ཆེན་པོར་ཁྱབ། །གསུང་གི་རྡོ་རྗེ་ལོངས་སྤྱོད་རྫོགས་ཐོབ་ཤོག །བླ་མས་བྱིན་གྱིས་རླབས་པའི་ཤེས་རབཾ་མར། །རྗེས་ཆགས་ཞུ་བདེའི་ཡེ་ཤེས་ཆེར་འཆར་བས། །ཡིད་ཀྱི་དྲི་མ་དག་པར་
(Vv)
༈ བྱེད་པ་ཡི། །གསུམ་པའི་དབང་བསྐུར་དམ་པ་ཐོབ་པར་ཤོག །རྒྱུད་སྡེ་ནས་གསུངས་ཌཱ་ཀིའི་རིགས་ལྡན་མ། །བླ་མ་ལྷ་ཡིས་ལུང་བསྟན་རྗེས་གནང་ཐོབ། །མྱུར་བདེའི་ལམ་མཆོག་དམ་LZ7

པར་རྗེས་སྦྱངས་མཐུས། །བདེ་ཆེན་ཐུགས་ཀྱི་རྡོ་རྗེ་ཐོབ་པར་ཤོག །ཆོས་རྣམས་ཀུན་གྱི་ཡང་སྙིང་ལྷན་ཅིག་སྐྱེས། །ཚིག་ལས་འདས་ཀྱངཚིག་གིས་མཚོན་པའི་དབང་། །ངེས་དོན་སེམས་
དབང་སེམས་ལ་བསྐུར་བ་ཡིས། །འཕོ་བཅས་དྲི་དག་བཞི་པའི་དབང་ཐོབ་ཤོག །ཡེ་དག་ལྷན་སྐྱེས་གཞི་ཡི་ཕྱག་རྒྱ་ཆེ། །ཟུང་འཇུག་བསྒོམ་པ་ལམ་གྱི་ཕྱག་རྒྱ་ཆེ། །དྲི་བྲལ་མངོན་གྱུར་
འབྲས་བུའི་ཕྱག་རྒྱ་ཚེ། །ཡེ་ཤེས་རྡོ་རྗེ་ངོ་བོ་ཉིད་ཐོབ་ཤོག །རྣམ་རྟོག་ཆོས་སྐུའི་རང་བཞིན་ཤེས་པ་ལས། །ཉོན་མོངས་ཡེ་ཤེས་ཆེན་པོར་འཆར་བ་སོགས། །གང་ཤར་སྤང་བླང་མེད་པའི་
མཆོག་གསང་ལམ། །འཁྲུལ་མེད་ཕྱག་རྒྱ་ཆེན་པོ་རྟོགས་པར་ཤོག །ཀ་དག་རིག་པ་ཆོས་དབྱིངས་ལྷུན་གྲུབ་གཞི། །ཁྲེགས་ཆོད་གནས་ལུགས་གཏན་དབབ་ཐོད་བརྒལ་རིག །སྣང་བ་
བཞི་ཟད་ཕུང་པོ་འོད་སྐུར་གྲོལ། །ཀུན་བཟང་གདོད་མའི་མགོན་པོར་སངས་རྒྱས་ཤོག །ལས་ཉམས་མཆོག་གི་གཏུམ་མོ་མངོན་གྱུར་ཅིང༌། །སྒྱུ་ལུས་རྨི་ལམ་འོད་གསལ་དེ་ཉིད་རྟོགས། །
བར་དོ་འཕོ་བའི་ལམ་གྱི་དྲོད་རྟགས་ལྡན། །ཚེ་འདིར་རྫོགས་པའི་བྱང་ཆུབ་ཐོབ་པར་ཤོག །ཕྱི་ནང་འབྱུང་བཞིའི་གནོད་པ་བརྟན་གཡོའི་དུག ྋ།ནད་གདོན་ཐམས་ཅད་སྐད་ཅིག་ཞི་བ་ཡི།

༄༅། །ཏིང་ངེ་འཛིན་ལ་རང་དབང་འབྱོར་ལྡན་པའི། །ཞི་བའི་འཕྲིན་ལས་མ་ལུས་འགྲུབ་པར་ཤོག །ཚེ་བསོད་སྙན་གྲགས་དབང་ཐང་སྟོབས་རྒྱས་ཤིང༌། སྲིད་ཞིའི་
དཔལ་ཡོན་འཁོར་སློབ་འབྱོར་པ་སོགས། །མི་ཟད་ནམ་མཁའི་མཛོད་ལ་མངའ་བརྙེས་པའི། །རྒྱས་པའི་འཕྲིན་ལས་མ་ལུས་འགྲུབ་པར་ཤོག །རྒྱལ་པོ་བཙུན་མོ་བློན་འབངས་ལ་སོགས་
པ༑ །མི་དང་མི་མིན་ལ་སོགས་སྣང་སྲིད་ཀུན། །དབང་དུ་འདུས་ཤིང་མདོར་ན་འཁོར་འདས་ཀྱི། །དབང་ཕྱུག་དབང་གི་འཕྲིན་ལས་འགྲུབ་པར་ཤོག །གདུག་པ་ཅན་རྣམས་སྙིང་རྗེས་ཚར་
གཅོད་པའི། །རེངས་སྨྱོ་བསད་བསྐྲད་ལ་སོགས་མངོན་སྤྱོད་ལས། །མཐུ་སྟོབས་རྡོ་རྗེ་ཁྲོ་བོའི་ཏིང་འཛིན་ལྡན། །དྲག་པོའི་འཕྲིན་ལས་ཀུན་ལ་དབང་འབྱོར་ཤོག །མདོར་ན་ལས་འཞི་གྲུབ་
པ་བརྒྱད་ལ་སོགས། །རྒྱལ་བའི་འཕྲིན་ལས་རྣམས་ཀྱི་མཛོད་བཟུང་ནས། །གདུལ་དཀའི་སེམས་ཅན་ཐམས་ཅད་འདུལ་བ་དང༌། །ཐར་པ་བྱང་ཆུབ་དམ་པར་འགོད་བྱེད་ཤོག །བདག་གི་
ལམ་ལུས་ངག་ཡིད་ཀྱི་སྒོ་ནས་ཀྱང་། །འབྲེལ་བཅས་འགྲོ་བ་ཀུན་དང་ཁྱད་པར་དུ། །བདག་ལ་དད་ཅིང་གུས་པར་བྱེད་པ་རྣམས། མྱུར་དུ་བདེ་ཆེན་བྱང་ཆུབ་མཆོག་ཐོབ་ཤོག །དེ་བཞིན་གང་

དག་རྟ་སོགས་བཞོན་པ་དང་། །ཁལ་ཁྱེར་ཤ་མར་ཞོ་དང་སྤུ་ལྤགས་སོགས། །ལོངས་སྤྱད་དུད་འགྲོའི་འགྲོ་བ་ཐམས་ཅད་ཀྱང༌། །བདག་འབྲེལ་དོན་ལྡན་ངན་སོང་ལས་ཐར་ཤོག །དེ་ཀུན་
མི་དགེའི་རྒྱུ་འབྲས་ལས་གྲོལ་ཞིང་། །དགེ་བའི་རྒྱུ་འབྲས་ཉམས་སུ་མྱོང་བར་ཤོག །མཐར་ཐུག་ཐེག་པ་མཆོག་ལ་སྤྱོད་པ་དང༌། །བླ་མེད་བདེ་བ་རྫོགས་པའི་དཔལ་ཐོབ་ཤོག །བདག་ནི་
འདི་ནས་བྱང་ཆུབ་མ་ཐོབ་པར། །འོད་དཔག་མེད་མགོན་པད་འབྱུང་བླ་མ་དང༌། །འབྲལ་མེད་ཐུགས་ཀྱིས་རྟག་པར་རྗེས་བཟུང་ནས། །ཡེ་ཤེས་ལྔ་ལྡན་རྒྱལ་བ་འགྲུབ་པར་ཤོག །གྲུབ་ཐོབ་
གོང་མ་རྣམས་ཀྱི་ཞལ་མཇལ་ཞིང་། །རྟོགས་པའི་ཡེ་ཤེས་བདག་གི་རྒྱུད་ལ་འཕོས། །ཡི་དམ་མཁའ་འགྲོ་རྣམས་དང་སྐལ་མཉམ་གྱུར། །ཆོས་སྐྱོང་སྲུང་མ་བྲན་དུ་འཁོལ་བར་ཤོག །བླ་མ་
སྨོད་དང་བསྟན་ལ་སྡང་བ་ཡི། །མི་དང་མི་མིན་ཐམས་ཅད་ཚར་བཅད་ཅིང༌། །ས་སྐྱོང་རྒྱལ་པོ་སྟོབས་ལྡན་ཐམས་ཅད་ཀྱིས། །བསྟན་དང་བསྟན་འཛིན་དམ་པ་མཆོད་པར་ཤོག །རིས་མེད་
རྒྱལ་བསྟན་རྣམ་དག་འཛིན་པ་ཡི། །སྐྱེ་བུ་དམ་པ་ཐམས་ཅད་ཐུགས་ཡིད་མཐུན། །ཡང་དག་ལམ་གྱིས་འགྲོ་ཀུན་སྨིན་གྲོལ་མཛད། །སྐུ་ཚེ་འཕྲིན་ལས་ནམ་མཁའི་མཐའ་མཉམ་ཤོག

སྨོན་༄༅། །མཆོག་གྱུར་མི་ལྡོག་དབུ་མ་ཆེན་པོ་དང༌། །གསང་སྔགས་མཐར་ཐུག་ངེས་དོན་ཕྱག་རྒྱ་ཆེ། །འོད་གསལ་ལྷུན་གྲུབ་རྫོགས་པ་ཆེན་པོ་རྣམས། །ཀུན་ཁྱབ་སྤེལ་
ཨུ
བྱེད་བདག་ཉིད་འགྱུར་བར་ཤོག །ཕྱག་རྫོགས་ཉམས་ལེན་སྒྲུབ་པ་ཕོ་མོ་ཡང༌། །ནམ་མཁའི་སྐར་ཚོགས་ལྟ་བུར་སྡེ་རྒྱས་ཤིང༌། །ཀུན་ཀྱང་བསྒྲུབ་ལ་བར་ཆད་མི་འབྱུང་བར། །ཉམས་
རྟོགས་ཡོན་ཏན་གོང་དུ་འཕེལ་བར་ཤོག །གསང་སྔགས་ངེས་དོན་བསྟན་ལ་གུས་པ་ཡི། །སྦྱིན་བདག་ཀུན་ཀྱང་ཚེ་རིང་ནད་མེད་ཅིང༌། །ཚེ་བསོད་དཔལ་འབྱོར་མངའ་ཐང་སྙན་གྲགས་
རྒྱས༑ །ཕྱི་མ་ཐར་མཆོག་བདེ་ཆེན་ཐོབ་པར་ཤོག །བདག་ཉིད་དམ་ཆོས་སྒྲབ་ལ་ལེ་ལོ་དང་། །བག་མེད་གཉིད་དབང་མ་གྱུར་བརྩོན་འགྲུས་ཀྱིས། །གོང་མའི་སྒྲུབ་གནས་དབེན་ས་རི་ཁྲོད་
དུ༑ །རྩེ་གཅིག་ཉམས་ལེན་སྒྲུབ་པ་ནུས་པར་ཤོག །ཞི་གནས་ལྷག་མཐོང་སེམས་ཀྱི་ངོ་བོ་རྟོགས། །འཁྲུལ་བྲལ་ཡེ་ཤེས་གསལ་རྗེན་དེ་ཉིད་རིག །གེགས་དང་གོལ་ཤོར་ནམ་ཡང་མི་
༈ འབྱུང་ཞིང༌། །སྒྲུབ་བརྒྱུད་གོང་མའི་རྣམ་ཐར་ཟིན་པར་ཤོག །ཨེ་ཝཾ་ཟུང་འཇུག་རང་རིག་ཡེ་ཤེས་དོན། མཉམ་བཞག་ཡོན་ཏན་བརྟན་པ་ཐོབ་རིམ་བཞིན། །ཀུན་བཟང་གསང་སྤྱོད་རིག་པ་

བརྟུལ་ཞུགས་དང༌། །ཕྱོགས་ལས་རྣམ་རྒྱལ་སྤྱོད་པ་མཐར་ཕྱིན་ཤོག །ཉེར་བཞིའི་གནས་ཡུལ་དུར་ཁྲོད་ཀུན་རྒྱུ་ཞིང༌། །ཞིང་སྔགས་ལྷན་སྐྱེས་མཁའ་འགྲོའི་འདུ་བ་ཐོབ། །དཔལ་ཆེན་ཧེ་
རུ་ཀ་ཡི་སྐུ་གསུང་ཐུགས། །མཉམ་ཉིད་རྡོ་རྗེ་འཛིན་པའི་ས་ཐོབ་ཤོག །སྤྱན་ལྔ་མངོན་ཤེས་དྲུག་ལྡན་སྟོབས་བཅུ་དང༌། །མི་འཇིགས་བཞི་སོགས་འབྲས་བུའི་ཆོས་ཐམས་ཅད། །ལྷན
རྫོགས་ཀུན་མཁྱེན་རྒྱལ་བའི་གོ་འཕང་ཆེ། །ཚེ་འདི་ཉིད་ལ་གེགས་མེད་ཐོབ་པར་ཤོག །རྩ་རླུང་ཐིག་ལེ་ཕུང་ཁམས་དྭངས་མར་གྱུར། །འཆི་མེད་འཇའ་ལུས་རྡོ་རྗེའི་སྐུ་ཐོབ་ཤོག །ཕྱག་
ཆེན་མཆོག་གི་དངོས་གྲུབ་ཐོབ་པར་ཤོག །ཀུན་བཟང་རྡོ་རྗེ་འཆང་དབང་འགྲུབ་པར་ཤོག །དེ་མ་ཐོབ་ཀྱི་བར་དུ་སྐྱེ་བ་ཀུན། །མི་ལུས་ཆོས་ལྡན་རྡོ་རྗེ་ཐེག་པ་ཡི། །བླ་མས་རྗེས་བཟུང་དམ་
ཚིག་སྐྱོན་མེད་གཙང༌། །བསྐྱེད་རྫོགས་བརྟན་ཐོབ་དངོས་གྲུབ་ཐོབ་པར་ཤོག །གཞོན་ནུ་ཉིད་ནས་བློ་རྣོ་ཡིད་གཞུངས་ཤིང༌། །ཤེས་བྱ་རིག་པའི་གནས་ལ་ཤིན་ཏུ་མཁས། །ཚིག་དོན་ཐམས་
ཅད་བཟུང་བར་ནུས་པ་དང༌། །མི་ཤེས་དྲི་བྲལ་བློ་གྲོས་ཐོབ་པར་ཤོག །ཁྱད་པར་བདེ་བར་གཤེགས་པའི་གསུང་རབ་མཆོག །དགོངས་འགྲེལ་བཅས་པ་ཟབ་དོན་ཇི་སྙེད་ལ། །དོན་བཞིན་

༄༅། །དཔྱོད་ཅིང་རྟོགས་པའི་ཤེས་རབ་དང་། །འཇིགས་པ་མེད་པའི་སྤོབས་པ་ཐོབ་པར་ཤོག །འཇམ་དཔལ་དཔའ་བོ་ཇི་བཞིན་མཁྱེན་པ་དང༌། །སྤྱན་རས་གཟིགས་
ལྟར་བརྩེ་བའི་ཐུགས་རྗེ་དང༌། །གསང་བའི་བདག་པོ་ཇི་བཞིན་ནུས་མཐུ་སྟེ། །མཁྱེན་བརྩེ་ནུས་དཔལ་བདག་གིས་ཐོབ་པར་ཤོག །མདོར་ན་རྒྱལ་བ་སྲས་བཅས་ཐམས་ཅད་ཀྱི། །སྐུ་གསུང
ཐུགས་དང་ཡོན་ཏན་ཐམས་ཅད་དང༌། །འཕྲིན་ལས་མི་ཟད་པ་ཡི་མཛོད་བཟུང་ནས། །ནམ་མཁའི་མཐའ་ཀླས་འགྲོ་བའི་དོན་བྱེད་ཤོག །དེ་ཡང་རྒྱལ་བའི་བྱིན་རླབས་ཐུགས་རྗེ་ཡིས།
འདི་ཉིད་ལ་ཀུན་གྱིས་མཐོང་ཆོས་སུ། །སྒྱུ་མའི་ལུས་འདི་ཡོངས་སྦྱངས་ཟུང་འཇུག་སྐུ། །བརྙེས་ནས་རྒྱལ་བའི་དགོངས་པ་མཉམ་པར་ཤོག །དེ་ལྟར་མ་གྱུར་ཚེ་ན་འཆི་ཁ་མར། །རྣམ་
སྨིན་ལུས་འདི་བོར་བའི་དེ་མ་ཐག །འོད་གསལ་ཀློང་དུ་ཡེ་ཤེས་སྒྱུ་མའི་སྐུར། །བཞེངས་ནས་ཞིང་ཁམས་དག་པར་སངས་རྒྱས་ཤོག །བདག་ཉིད་འཆི་འཕོས་གྱུར་ཚེ་གདོས་བཅས་
༴ ལུས༑ །ཤ་རུས་ལྤགས་སོགས་ལུས་ཀྱི་ཆ་དུ་མ། །རེག་དང་མྱོང་སོགས་གྱུར་པ་ཐམས་ཅད་ཀྱིས། །དོན་ལྡན་བདེ་བར་འགྲོ་བའི་རྒྱུར་གྱུར་ཅིག །བདག་འཆིའི་དུས་སུ་གནད་གཅོད་སྡུག་

བསྔལ་སོགས། །མི་འབྱུང་ཐིམ་རིམ་རང་ངོ་ཤེས་པ་དང་། །བདེ་ནས་བདེ་བར་འགྲོ་བའི་དགའ་སྤྲོ་ཡིས། །འཆི་བ་རང་བཞིན་འོད་གསལ་ཀློང་གྲོལ་ཤོག །གལ་ཏེ་སྦྱངས་པ་བརྩོན་འགྲུས་
དམན་པ་ཡིས། །བར་དོའི་སྣང་བ་ཤར་ཚེ་དེ་མ་ཐག །རང་རིག་ཡེ་ཤེས་ངོ་བོ་དྲན་པ་ཡིས། །འཁྲུལ་སྣང་རང་གྲོལ་ལོངས་སྐུར་སངས་རྒྱས་ཤོག །བར་དོ་སྒྱུ་མ་ལྷ་སྐུར་ཤར་བ་དང༌། །
རང་བཞིན་ཡོངས་ཤེས་མཉམ་ཉིད་རྟོགས་པ་ཡིས། །རིགས་དྲུག་སྐྱེ་སྒོ་ངན་པ་འགག་པ་དང༌། །དག་པའི་ཞིང་ཁམས་རྣམས་སུ་བསྒྲོད་པར་ཤོག །མཁའ་དབྱིངས་པདྨ་འོད་དང་བདེ་བ་
ཅན༑ །དགའ་ལྡན་མངོན་དགའ་ལ་སོགས་ཞིང་ཁམས་སུ། །འོད་ལུས་མཚན་དཔེས་བརྒྱན་པར་རབ་སྐྱེས་ཏེ། །རྒྱལ་སྲས་སེམས་དཔའ་ཆེན་པོར་ཡོངས་གྲུབ་ཤོག །ཁྱད་པར་བདག་དང་
བདག་འབྲེལ་ཐོབ་པ་ཡི། །ཕ་མ་འཁོར་སློབ་གྲོགས་གཉེན་སྦྱིན་བདག་སོགས། །ཀུན་ཀྱང་པདྨ་འོད་དང་བདེ་བ་ཅན། །འོད་དཔག་མེད་མགོན་གུ་རུས་རྗེས་འཛིན་ཤོག །སྡུག་བསྔལ་ཀུན་
བྲལ་བདེ་བ་ཅན་ཞིང་དུ། །རྒྱལ་བ་འོད་དཔག་མེད་དང་སྤྱན་རས་གཟིགས། །མཐུ་ཆེན་ཐོབ་སོགས་སངས་རྒྱས་བྱང་སེམས་རྣམས། མངོན་སུམ་བཞུགས་པའི་སྤྱན་སྔར་བདག་འཁོད་

།ཤོག །སངས་རྒྱས་བྱང་སེམས་རྣམས་ཀྱིས་རྗེས་བཟུང་ཞིང་། །ཐུགས་དགྱེས་ཐུགས་དང་རོ་གཅིག་འཕགས་མཆོག་གྱུར། །ཞིང་ནས་ཞིང་མྱུལ་འགྲོ་བའི་དོན་ཎྜ
སྨོན་
ཨུ རབ་སྤྱོད། །ཐམས་ཅད་མཁྱེན་པའི་ཡོན་ཏན་ཀུན་ཐོབ་ཤོག །གཞན་ཡང་འོད་དཔག་མེད་མགོན་པདྨ་འབྱུང་། །གང་དུ་བཞུགས་པའི་ཞིང་ཁམས་དམ་པ་དེར། །དག་པའི་འཁོར་མཆོག
རིག་འཛིན་དུ་གྱུར་ཏེ། །གསང་སྔགས་འབྲས་བུའི་ཆོས་འཁོར་བསྐོར་བར་ཤོག །ཡེ་ཤེས་ཆོས་ཀྱི་སྐུ་ལས་མ་གཡོས་པར། །དག་པའི་ཞིང་ནས་བསམ་བཞིན་མི་ཡུལ་དུ། །གང་འདུལ་
སྤྲལ་པ་པདྨའི་ཕོ་ཉ་བར། །སྐྱེས་ཏེ་འགྲོ་རྣམས་ཐར་པར་འདྲེན་པར་ཤོག །སླར་ཡང་འགྲོ་བ་ཐམས་ཅད་སྨིན་གྲོལ་ལ། །བཀོད་ནས་འཁོར་ཚོགས་ཚོམ་བུ་འབུམ་དང་བཅས། །བདེ་ཆེན་
ཞིང་དུ་གཤེགས་ནས་རྒྱལ་བ་ཡི། །ཐུགས་དང་མཉམ་ཉིད་ཡེ་སངས་རྒྱས་པར་ཤོག །འགྲོ་བའི་དོན་དུ་སྐྱེ་བ་བླངས་གྱུར་ན། །རྩ་རླུང་ཐིག་ལེ་སྐྱོན་མེད་རྡོ་རྗེའི་ལུས། །ཐོབ་ཅིང་མྱུར་ལམ་
ལམ་གསང་སྔགས་ཟབ་དོན་ལ། །ཉམས་རྟོགས་མཐར་ཕྱིན་གྲུབ་པ་ཐོབ་པར་ཤོག །འགྲོ་བ་གང་དག་བདག་ཉིད་མཐོང་ཙམ་གྱིས། །བློ་སྣ་དམ་པའི་ཆོས་ལ་འགྱུར་བ་དང་། །ཉོན་མོངས་འཁྲུལ་

རྟོག་ཕྱི་ནང་བར་ཆད་ཞི། །འབྲེལ་ཚད་དོན་ལྡན་ཁོ་ནར་འགྱུར་བར་ཤོག །བདག་གཞན་མི་ཡུལ་གང་དུ་གནས་གྱུར་ཀུན། །བླ་ཚོད་བླ་གཟུགས་ལོག་ཆོས་འདྲེས་བརླམས་སོགས། །འགྲོ་
བ་བསླུ་བྱེད་ཟོག་པོ་བདུད་སྤྲུལ་རིགས། །ཐར་པའི་གེགས་བྱེད་ཐབས་དང་མི་འཕྲད་ཤོག །འཁྲུལ་མེད་གསང་སྔགས་གྲུབ་བརྙེས་བླ་མ་དང༌། །མཇལ་ཞིང་བླ་མ་དགྱེས་པའི་ལས་ལ་
སྤྱོད༑ །སྒོ་གསུམ་བག་མེད་འཁྲུལ་པར་མ་འབྱམས་པར། །ཚེ་དང་སྒྲུབ་པ་མཐའ་རུ་ཕྱིན་པར་ཤོག །བསམ་དོན་ཐམས་ཅད་ཡིད་བཞིན་འགྲུབ་པ་དང༌། །མངོན་ཤེས་རྫུ་འཕྲུལ་ནུས་པ་
དཔག་མེད་ཤོག །སྣང་སྲིད་ཐམས་ཅད་དབང་དུ་འདུས་པར་ཤོག །རིགས་རྣམས་ཀུན་བདག་རྡོ་རྗེ་སེམས་འགྲུབ་ཤོག །དེ་ལྟར་བདག་གིས་སྨོན་ལམ་ཅི་བཏབ་པ། །དེ་བཞིན་གེགས་མེད་
མྱུར་དུ་འགྲུབ་པ་རུ། །མཁའ་ཁྱབ་ཞིང་བཞུགས་རྒྱལ་བ་རབ་འབྱམས་སྤྱི། །ཁྱད་པར་ཀུན་བཟང་རྡོ་རྗེ་འཆང་ཆེན་དང༌། །ཚེ་འོད་དཔག་མེད་རྒྱལ་བ་པདྨ་འབྱུང་། །རྡོ་རྗེ་ཕག་མོ་རྗེ་བཙུན་
སྒྲོལ་མ་སོགས། །ཞི་ཁྲོ་རྩ་གསུམ་ལྷ་ཚོགས་ཐུགས་རྗེ་ཡིས། །ངེས་པར་འགྲུབ་མཛོད་བྱིན་གྱིས་རློབས་ཤིག་དགོངས། །དེ་བཞིན་རྒྱ་བོད་གྲུབ་བརྙེས་རིག་འཛིན་དང༌། །ཏི་ལླི་ནཱ་རོ་མར་པ་

༧༞༄ ༅། །མི་ལ་རྗེ། །ཆོས་རྒྱལ་དྭགས་པོ་དཔལ་ལྡན་ཕག་གྲུ་སོགས། །བཀའ་བརྒྱུད་གྲུབ་ཐོབ་རྣམས་ཀྱིས་བྱིན་རློབས་ཤིག །སྤྱན་རས་གཟིགས་དབང་དཔལ་ལྡན་ཀརྨ་
པ༑ །ཐུགས་རྗེའི་བདག་ཉིད་རྒྱལ་དབང་འབྲུག་པ་རྗེ། །ན་རིམ་ཡབ་སྲས་རྣམས་ཀྱིས་བྱིན་རློབས་ཤིག །རིག་འཛིན་གཏེར་སྟོན་རྣམས་ཀྱིས་བྱིན་རློབས་ཤིག །མདོར་ན་རྡོ་རྗེ་འཆང་ཆེན་
མན་ཆད་ནས། །རྩ་བའི་བླ་མའི་བར་དུ་ཉེར་བྱོན་པའི། །རྩ་བརྒྱུད་བླ་མ་དུས་གསུམ་བདེ་གཤེགས་དང༌། །རིག་འཛིན་གྲུབ་ཐོབ་རྣམས་ཀྱི་སྨོན་ལམ་གང༌། །ཇི་ལྟར་མཛད་པ་དེ་ལྟར་བདག་
ོ་གིས་ཀྱང་། །ཚུལ་བཞིན་འགྲུབ་པར་བྱིན་གྱིས་རློབ་མཛོད་ཅིགྋ །མཆོག་གསུམ་རྩ་གསུམ་སྤྱི་དཔལ་ཐམས་ཅད་ཀྱི། །སྐུ་གསུང་ཐུགས་ཡོན་འཕྲིན་ལས་མི་ཟད་པའི། །རྣམ་ཐར་ཇི་བཞིན་
བདག་གིས་འགྲུབ་པར་ཤོག །ཅི་བཞིན་མྱུར་དུ་འགྲུབ་པར་བྱིན་གྱིས་རློབས། །སྨོན་ལམ་བཟང་པོ་མཐའ་ཡས་ཡིད་བཞིན་དུ། །གེགས་མེད་ཚུལ་བཞིན་འགྲུབ་པར་གྱུར་ཅིག་གུ། །སྐྱབས་
༈ གནས་བསླུ་མེད་རྣམས་ཀྱི་བྱིན་རླབས་དང་།ྋ །བདེན་པའི་བཀའ་དང་ལས་འབྲས་མི་བསླུའི་མཐུས། །སྨོན་ལམ་འདི་དག་ད་ལྟ་འདི་ཉིད་དུ། །འགྲུབ་པར་མཛོད་ཅིག་ཐུགས་རྗེས་ཉེར་དགོངས་

ཤིག །ན་མོ་རཏྣ་ཏྲ་ཡཱ་ཡ། ཏདྱ ཐ། པཉྩ་གྲི་ཡ་ཨ་ཝ་བྷོདྷ་ན་ཡེ་སྭཱ་ཧཱ།། ཞེས་སྨོན་ལམ་འགྲུབ་པའི་སྔགས་ཀྱང་འདོན་ནོ། །དེ་ལྟར་ཐེག་པ་ཆེན་པོ་ཐུན་མོང་དང༌། ཐུན་མོང་མ་ཡིན་པའི་སྨོན་ལམ་དོན་བསྡུས་འདི་
ཉིད༑ དགེ་བའི་བློ་གྲོས་དང་དད་སྟོབས་ལྡནཔ་ལྡེའུ་འཆང་ཆོས་མཛད་མི་ཕམ་བཀའ་བརྒྱུད་དཔལ་ལྡན་ནས་སྨོན་ལམ་དོན་ཚང་ཞིག་རྩོམ་དགོས་ཞེས་སྒྲོལ་མ་ལྷ་ཁང་དུ་འབུལ་རྒྱུའི་དྲིལ་ཆེན་ཚང་དབྱངས་ལྡན་པ་དང༌། །གསེར་ཤོག་བརྒྱ་ཕྲག་བཅུ་
ཐམ་པ་ལྷ་རེག་བཅས་ཀྱི་རྟེན་བཟང་བཅས་ཏེ་བསྐུལ་བ་བཞིན། སྨོན་ལམ་རང་གི་ཡིད་ལ་ཅི་ལྟར་ཡོད་པ་ལྟར་འདོད་སྨོན་ཁ་ཏོན་དུ་བྱ་བའི་ཚུལ་འདི་ཉིད་རྒྱལ་དབང་འབྲུག་པའི་མཚན་གྱི་བྱིན་རླབས་འཛིནཔ་བཀའ་རྒྱུད་བསྟན་པའི་རྒྱལ་མཚན་འགྱུར་མེད་
ཡོངས་གྲུབ་དམ་ཆོས་ཉི་མའམ། མི་ཕམ་ཀུན་གཟིགས་ཆོས་ཀྱི་སྣང་བས་གསང་སྔགས་ཆོས་གླིང་དུ་དགེ་སྦྱོར་མཚམས་སྒྲུབ་ལ་བསྡད་པའི་དུས་ཐུན་མཚམས་ཁ་ཤས་ལ་བྲིས་པ་དོན་ལྡན་དུ་གྱུར་ཅིག། །།

༄༅། །སྨོན་ལམ་ཁྱད་པར་ཅན་གྱི་སྐོར་རིན་པོ་ཆེའི་ཕྲེང་བ་བཞུགས་སོ།།

༄༅། །རྒྱ་གར་སྐད་དུ། ཨཱརྻ་བྷ་དྲ་ཙརྻ་པྲ་ཎི་དྷ་ན་རཱ་ཛ། བོད་སྐད་དུ། འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་
འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །དུས་གསུམ་གཤེགས་པ་མི་ཡི་
སེངྒེ་ཀུན། །བདག་གིས་མ་ལུས་དེ་དག་ཐམས་ཅད་ལ། །ལུས་དང་ངག་ཡིད་དང་བས་ཕྱག་བགྱིའོ། །བཟང་པོ་སྤྱོད་པའི་སྨོན་ལམ་སྟོབས་དག་
གིས༑ྋ །རྒྱལ་བ་ཐམས་ཅད་ཡིད་ཀྱི་མངོན་སུམ་དུ། །ཞིང་གི་རྡུལ་སྙེད་ལུས་རབ་བཏུད་པ་ཡིས། །རྒྱལ་བ་ཀུན་ལ་རབ་ཏུ་ཕྱག་འཚལ་ལོ། །རྡུལ་

སྨོན་
ཨུ
༄༅། །གཅིག་སྟེང་ན་རྡུལ་སྙེད་སངས་རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་པ་དག །དེ་ལྟར་ཆོས་ཀྱི་དབྱིངས་
རྣམས་མ་ལུས་པ། །ཐམས་ཅད་རྒྱལ་བ་དག་གིས་གང་བར་མོས། །དེ་དག་བསྔགས་པ་མི་ཟད་རྒྱ་མཚོ་རྣམས། །དབྱངས་ཀྱི་ཡན་ལག་རྒྱ་མཚོའི་སྒྲ་
ཀུན་གྱིས། །རྒྱལ་བ་ཀུན་གྱི་ཡོན་ཏན་རབ་བརྗོད་ཅིང༌། །བདེ་བར་གཤེགས་པ་ཐམས་ཅད་བདག་གིས་བསྟོད། །མེ་ཏོག་དམ་པ་ཕྲེང་བ་དམ་པ 441
དང་༑ །སིལ་སྙན་རྣམས་དང་བྱུག་པ་གདུགས་མཆོག་དང་། །མར་མེ་མཆོག་དང་བདུག་སྤོས་དམ་པ་ཡིས། །རྒྱལ་བ་དེ་དག་ལ་ནི་མཆོད་པར་
4866

བགྱི༑ །ན་བཟའ་དམ་པ་རྣམས་དང་དྲི་མཆོག་དང༌། །ཕྱེ་མའི་ཕུར་མ་རི་རབ་མཉམ་པ་དང་། །བཀོད་པ་ཁྱད་པར་འཕགས་པའི་མཆོག་ཀུན་གྱིས། །རྒྱལ་བ་དེ་དག་ལ་ནི་མཆོད་པར་
བགྱི༑ །མཆོད་པ་གང་རྣམས་བླ་མེད་རྒྱ་ཆེ་བ། །དེ་དག་རྒྱལ་བ་ཐམས་ཅད་ལ་ཡང་མོས། །བཟང་པོ་སྤྱོད་ལ་དད་པའི་སྟོབས་དག་གིས། །རྒྱལ་བ་ཀུན་ལ་ཕྱག་འཚལ་མཆོད་པར་
བགྱི༑ །འདོད་ཆགས་ཞེ་སྡང་གཏི་མུག་དབང་གིས་ནི། །ལུས་དང་ངག་དང་དེ་བཞིན་ཡིད་ཀྱིས་ཀྱང༌། །སྡིག་པ་བདག་གིས་བགྱིས་པ་ཅི་མཆིས་པ། །དེ་དག་ཐམས་ཅད་བདག་གིས་སོ་
སོར་བཤགས། །ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས། །རང་རྒྱལ་རྣམས་དང་སློབ་དང་མི་སློབ་དང༌། །འགྲོ་བ་ཀུན་གྱི་བསོད་ནམས་གང་ལ་ཡང་། །དེ་དག་ཀུན་གྱི་རྗེས་སུ་
བདག་ཡི་རང་། །གང་རྣམས་ཕྱོགས་བཅུའི་འཇིག་རྟེན་སྒྲོན་མ་རྣམས། །བྱང་ཆུབ་རིམ་པར་སངས་རྒྱས་མ་ཆགས་བརྙེས། །མགོན་པོ་དེ་དག་བདག་གིས་ཐམས་ཅད་ལ། །འཁོར་ལོ་བླ་ན་
མེད་པ་བསྐོར་བར་བསྐུལ། །མྱ་ངན་འདའ་སྟོན་གང་བཞེད་དེ་དག་ལ། །འགྲོ་བ་ཀུན་ལ་ཕན་ཞིང་བདེ་བའི་ཕྱིར། །བསྐལ་པ་ཞིང་གི་རྡུལ་སྙེད་བཞུགས་པར་ཡང༌། །བདག་གིས་ཐལ་མོ་

༄ ༅། །རབ་སྦྱར་གསོལ་བར་བགྱི། །ཕྱག་འཚལ་བ་དང་མཆོད་ཅིང་བཤགས་པ་དང༌། །རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་ཅུང་ཟད་བདག་གིས་ཅི་
བསགས་པ། །ཐམས་ཅད་བདག་གིས་བྱང་ཆུབ་ཕྱིར་བསྔོའོ། །འདས་པའི་སངས་རྒྱས་རྣམས་དང་ཕྱོགས་བཅུ་ཡི། །འཇིག་རྟེན་དག་ན་གང་བཞུགས་མཆོད་པར་གྱུར། །གང་ཡང་མ་བྱོན་
དེ་དག་རབ་མྱུར་བར། །བསམ་རྫོགས་བྱང་ཆུབ་རིམ་པར་སངས་རྒྱས་སྤྱོན། །ཕྱོགས་བཅུ་ག་ལའི་ཞིང་རྣམས་ཇི་སྙེད་པ། །དེ་དག་རྒྱ་ཆེར་ཡོངས་སུ་དག་པར་གྱུར། །བྱང་ཆུབ་ཤིང་དབང་
དྲུང་གཤེགས་རྒྱལ་བ་དང༌། །སངས་རྒྱས་སྲས་ཀྱིས་རབ་ཏུ་གང་བར་ཤོག །ཕྱོགས་བཅུའི་སེམས་ཅན་གང་རྣམས་ཇི་སྙེད་པ། །དེ་དག་རྟག་ཏུ་ནད་མེད་བདེ་བར་གྱུར། །འགྲོ་བ་ཀུན་གྱི་
ཆོས་ཀྱི་དོན་རྣམས་ནི། །མཐུན་པར་གྱུར་ཅིང་རེ་བའང་འགྲུབ་པར་ཤོག །བྱང་ཆུབ་སྤྱོད་པ་དག་ནི་བདག་སྤྱོད་ཅིང༌། །འགྲོ་བ་ཀུན་ཏུ་སྐྱེ་བ་དྲན་པར་འགྱུར། །ཚེ་རབས་ཀུན་ཏུ་འཆི་འཕོ་སྐྱེ་
༈ བ་ན། །རྟག་ཏུ་བདག་ནི་རབ་ཏུ་འབྱུང་བར་ཤོག །རྒྱལ་བ་ཀུན་གྱི་རྗེས་སུ་སློབ་གྱུར་ཏེ། །བཟང་པོ་སྤྱོད་པ་ཡོངས་སུ་རྫོགས་བྱེད་ཅིང༌། །ཚུལ་ཁྲིམས་སྤྱོད་པ་དྲི་མེད་ཡོངས་དག་པ།

རྟག་ཏུ་མ་ཉམས་སྐྱོན་མེད་སྤྱོད་པར་ཤོག །ལྷ་ཡི་སྐད་དང་ཀླུ་དང་གནོད་སྦྱིན་སྐད། །གྲུལ་བུམ་དག་དང་མི་ཡི་སྐད་རྣམས་དང༌། །འགྲོ་བ་ཀུན་གྱི་སྒྲ་རྣམས་ཇི་ཙམ་པར། །ཐམས་ཅད་སྐད་
དུ་བདག་གིས་ཆོས་བསྟན་ཏོ། །དེས་ཤིང་ཕ་རོལ་ཕྱིན་ལ་རབ་བརྩོན་ཏེ། ྋ །བྱང་ཆུབ་སེམས་ནི་ནམ་ཡང་བརྗེད་མ་གྱུར། །སྡིག་པ་གང་རྣམས་སྒྲིབ་པར་གྱུར་པ་དག །དེ་དག་མ་ལུས་ཡོངས་
སུ་བྱང་བར་ཤོག །ལས་དང་ཉོན་མོངས་བདུད་ཀྱི་ལས་རྣམས་ལས། །གྲོལ་ཞིང་འཇིག་རྟེན་འགྲོ་བ་རྣམས་སུ་ཡང༌། །ཇི་ལྟར་པདྨོ་ཆུས་མི་ཆགས་པ་བཞིན། །ཉི་ཟླ་ནམ་མཁར་ཐོགས་པ་
མེད་ལྟར་སྤྱད། །ཞིང་གི་ཁྱོན་དང་ཕྱོགས་རྣམས་ཇི་ཙམ་པར། །ངན་སོང་སྡུག་བསྔལ་རབ་ཏུ་ཞི་བར་བྱེད། །བདེ་བ་དག་ལ་འགྲོ་བ་ཀུན་འགོད་ཅིང༌། །འགྲོ་བ་ཐམས་ཅད་ལ་ནི་ཕན་པར་
བླླ་སྤྱོད༑ །བྱང་ཆུབ་སྤྱོད་པ་ཡོངས་སུ་རྫོགས་བྱེད་ཅིང༌། །སེམས་ཅན་དག་གི་སྤྱོད་དང་མཐུན་པར་འཇུག །བཟང་པོ་སྤྱོད་པ་དག་ནི་རབ་སྟོན་ཅིང༌། །མ་འོངས་བསྐལ་པ་ཀུན་ཏུ་སྤྱོད་པར་
གྱུར༑ །བདག་གི་སྤྱོད་དང་མཚུངས་པར་གང་སྤྱོད་པ། །དེ་དག་དང་ནི་རྟག་ཏུ་འགྲོགས་པར་ཤོག །ལུས་དང་ངག་རྣམས་དང་ནི་སེམས་ཀྱིས་ཀྱང༌། །སྤྱོད་པ་དག་དང་སྨོན་ལམ་གཅིག་ཏུ་

༄༅། །སྤྱད། །བདག་ལ་ཕན་པར་འདོད་པའི་གྲོགས་པོ་དག །བཟང་པོ་སྤྱོད་པ་རབ་ཏུ་སྟོན་པ་རྣམས། །དེ་དག་དང་ཡང་རྟག་ཏུ་འཕྲད་པར་ཤོག །དེ་དག་བདག་
གིས་ནམ་ཡང་ཡིད་མི་དབྱུང༌། །སངས་རྒྱས་སྲས་ཀྱིས་བསྐོར་བའི་མགོན་པོ་རྣམས། །མངོན་སུམ་རྟག་ཏུ་བདག་གིས་རྒྱལ་བ་བལྟ། །མ་འོངས་བསྐལ་པ་ཀུན་ཏུ་མི་སྐྱོ་བར། །དེ་དག་ལ་
ཡང་མཆོད་པ་རྒྱ་ཆེར་བགྱི། །རྒྱལ་བ་རྣམས་ཀྱི་དམ་པའི་ཆོས་འཛིན་ཅིང༌། །བྱང་ཆུབ་སྤྱོད་པ་ཀུན་ཏུ་སྣང་བར་བྱེད། །བཟང་པོ་སྤྱོད་པ་རྣམ་པར་སྦྱོང་བ་ཡང་། །མ་འོངས་བསྐལ་པ་ཀུན་ཏུ་
སྤྱད་པར་བགྱི། །སྲིད་པ་ཐམས་ཅད་དུ་ཡང་འཁོར་བ་ན། །བསོད་ནམས་ཡེ་ཤེས་དག་ནི་མི་ཟད་རྙེད། །ཐབས་དང་ཤེས་རབ་ཏིང་འཛིན་རྣམ་ཐར་དང༌། །ཡོན་ཏན་ཀུན་གྱི་མི་ཟད་མཛོད་དུ་
གྱུར༑ །རྡུལ་གཅིག་སྟེང་ན་རྡུལ་སྙེད་ཞིང་རྣམས་ཏེ། །ཞིང་དེར་བསམ་གྱིས་མི་ཁྱབ་སངས་རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་པ་ལ། །བྱང་ཆུབ་སྤྱད་པ་སྤྱོད་ཅིང་བལྟ་
༅ བར་བགྱི། །དེ་ལྟར་མ་ལུས་ཐམས་ཅད་ཕྱོགས་སུ་ཡང༌། །སྐྲ་ཙམ་ཁྱོན་ལ་དུས་གསུམ་ཚད་སྙེད་ཀྱི། །སངས་རྒྱས་རྒྱ་མཚོ་ཞིང་རྣམས་རྒྱ་མཚོ་དང་། །བསྐལ་པ་རྒྱ་མཚོར་སྤྱོད་ཅིང་རབ་ཏུ་

འཇུག །གསུང་གཅིག་ཡན་ལག་རྒྱ་མཚོའི་སྒྲ་སྐད་ཀྱིས། །རྒྱལ་བ་ཀུན་དབྱངས་ཡན་ལག་རྣམ་དག་པ། །འགྲོ་བ་ཀུན་གྱི་བསམ་པ་ཇི་བཞིན་དབྱངས། །སངས་རྒྱས་གསུང་ལ་རྟག་ཏུ་
འཇུག་པར་བགྱི། །དུས་གསུམ་གཤེགས་པའི་རྒྱལ་བ་ཐམས་ཅད་དག །འཁོར་ལོའི་ཚུལ་རྣམས་རབ་ཏུ་བསྐོར་བ་ཡི། །དེ་དག་གི་ཡང་གསུང་དབྱངས་མི་ཟད་ལ། །བློ་ཡི་སྟོབས་ཀྱིས་
བདག་ཀྱང་རབ་ཏུ་འཇུག །མ་འོངས་བསྐལ་པ་ཐམས་ཅད་འཇུག་པར་ཡང་། །སྐད་ཅིག་གཅིག་གིས་བདག་ཀྱང་འཇུག་པར་བགྱི། །གང་ཡང་བསྐལ་པ་དུས་གསུམ་ཚད་དེ་དག །སྐད་
ཅིག་ཆ་ཤས་ཀྱིས་ནི་ཞུགས་པར་སྤྱད། །དུས་གསུམ་གཤེགས་པ་མི་ཡི་སེངྒེ་གང༌། །དེ་དག་སྐད་ཅིག་གཅིག་ལ་བདག་གིས་བལྟ། །རྟག་ཏུ་དེ་དག་གི་ནི་སྤྱོད་ཡུལ་ལ། །སྒྱུ་མར་གྱུར་པའི་
རྣམ་ཐར་སྟོབས་ཀྱིས་འཇུག །གང་ཡང་དུས་གསུམ་དག་གི་ཞིང་བཀོད་པ། །དེ་དག་རྡུལ་གཅིག་སྟེང་དུ་མངོན་པར་བསྒྲུབ། །དེ་ལྟར་མ་ལུས་ཕྱོགས་རྣམས་ཐམས་ཅད་དུ།ྋ།རྒྱལ་བ་དག་
གི་ཞིང་རྣམས་བཀོད་ལ་འཇུག །གང་ཡང་མ་བྱོན་འཇིག་རྟེན་སྒྲོན་མ་རྣམས། །དེ་དག་རིམ་པར་འཚང་རྒྱ་འཁོར་ལོ་བསྐོར། །མྱ་ངན་འདས་པ་རབ་ཏུ་ཞི་མཐའ་སྟོན། །མགོན་པོ་ཀུན་གྱི་

སྨོན་༄༅། །དྲུང་དུ་བདག་མཆིའོ། །ཀུན་ཏུ་མྱུར་བའི་རྫུ་འཕྲུལ་སྟོབས་རྣམས་དང༌། །ཀུན་ནས་སྒོ་ཡི་ཐེག་པའི་སྟོབས་དག་དང༌། །ཀུན་ཏུ་ཡོན་ཏན་སྤྱོད་པའི་སྟོབས་རྣམས་
ཨུ
དང་༑ །ཀུན་ཏུ་ཁྱབ་པ་བྱམས་པ་དག་གི་སྟོབས། །ཀུན་ནས་དགེ་བའི་བསོད་ནམས་སྟོབས་དག་དང་། །ཆགས་པ་མེད་པར་གྱུར་པའི་ཡེ་ཤེས་སྟོབས། །ཤེས་རབ་ཐབས་དང་ཏིང་འཛིན་
སྟོབས་དག་གིས། །བྱང་ཆུབ་སྟོབས་རྣམས་ཡང་དག་སྒྲུབ་པར་བྱེད། །ལས་ཀྱི་སྟོབས་རྣམས་ཡོངས་སུ་དག་བྱེད་ཅིང༌། །ཉོན་མོངས་སྟོབས་རྣམས་ཀུན་ཏུ་འཇོམས་པར་བྱེད། །བདུད་ཀྱི་
ju
སྟོབས་རྣམས་སྟོབས་མེད་རབ་བྱེད་ཅིང༌། །བཟང་པོ་སྤྱོད་པའི་སྟོབས་ནི་རྫོགས་པར་བགྱི། །ཞིང་རྣམས་རྒྱ་མཚོ་རྣམ་པར་དག་བྱེད་ཅིང༌། །སེམས་ཅན་རྒྱ་མཚོ་དག་ནི་རྣམ་པར་དགྲོལ། །
ཆོས་རྣམས་རྒྱ་མཚོ་རབ་ཏུ་མཐོང་བྱེད་ཅིང༌། །ཡེ་ཤེས་རྒྱ་མཚོ་རབ་ཏུ་རྟོགས་པར་བྱེད། །སྤྱོད་པ་རྒྱ་མཚོ་རྣམ་པར་དག་བྱེད་ཅིང༌། །སྨོན་ལམ་རྒྱ་མཚོ་ཡོངས་སུ་རྫོགས་པར་བྱེད། །སངས་
ལམ་རྒྱས་རྒྱ་མཚོ་རབ་ཏུ་མཆོད་བྱེད་ཅིང༌། །བསྐལ་པ་རྒྱ་མཚོར་མི་སྐྱོ་སྤྱད་པར་བགྱི། །གང་ཡང་དུས་གསུམ་གཤེགས་པ་རྒྱལ་བ་ཡི། །བྱང་ཆུབ་སྤྱོད་པའི་སྨོན་ལམ་བྱེ་བྲག་རྣམས། །བཟང་

པོ་སྤྱོད་པས་བྱང་ཆུབ་སངས་རྒྱས་ནས། །དེ་ཀུན་བདག་གིས་མ་ལུས་རྫོགས་པར་བགྱི། །རྒྱལ་བ་ཀུན་གྱི་སྲས་ཀྱི་ཐུ་བོ་པ། །གང་གི་མིང་ནི་ཀུན་ཏུ་བཟང་ཞེས་བྱ། །མཁས་པ་དེ་དང་
མཚུངས་པར་སྤྱད་པའི་ཕྱིར། །དགེ་བ་འདི་དག་ཐམས་ཅད་རབ་ཏུ་བསྔོ། །ལུས་དང་ངག་དང་ཡིད་ཀྱང་རྣམ་དག་ཅིང༌། །སྤྱོད་པ་རྣམ་དག་ཞིང་རྣམས་ཡོངས་དག་དང༌། །བསྔོ་བ་བཟང་པོ་
མཁས་པ་ཅི་འདྲ་བ། །དེ་འདྲར་བདག་ཀྱང་དེ་དང་མཚུངས་པར་ཤོག །ཀུན་ནས་དགེ་བ་བཟང་པོ་སྤྱོད་པའི་ཕྱིར། །འཇམ་དཔལ་གྱི་ནི་སྨོན་ལམ་སྤྱད་པར་བགྱི། ༑མ་འོངས་བསྐལ་པ་ཀུན་
ཏུ་མི་སྐྱོ་བར། །དེ་ཡི་བྱ་བ་མ་ལུས་རྫོགས་པར་བགྱི། །སྤྱོད་པ་དག་ནི་ཚད་ཡོད་མ་གྱུར་ཅིག །ཡོན་ཏན་རྣམས་ཀྱང་ཚད་བཟུང་མེད་པར་ཤོག །སྤྱོད་པ་ཚད་མེད་པ་ལ་གནས་ནས་
ཀྱང་༑ །དེ་དག་འཁྲུལ་པ་ཐམས་ཅད་འཚལ་བར་བགྱི། །ནམ་མཁའི་མཐར་ཐུག་གྱུར་པ་ཇི་ཙམ་པར། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཇི་ཙམ་ལས་དང་ཉོན་མོངས་མཐར་
གྱུར་པ། །བདག་གི་སྨོན་ལམ་མཐའ་ཡང་དེ་ཙམ་མོ། །གང་ཡང་ཕྱོགས་བཅུའི་ཞིང་རྣམས་མཐའ་ཡས་པ། །རིན་ཆེན་བརྒྱན་ཏེ་རྒྱལ་བ་རྣམས་ལ་ཕུལ། །ལྷ་དང་མི་ཡི་བདེ་བའི་མཆོག་

༣ ༄༅། །རྣམས་ཀྱང༌། །ཞིང་གི་རྡུལ་སྙེད་བསྐལ་པར་ཕུལ་བ་བས། །གང་གིས་བསྔོ་བའི་རྒྱལ་པོ་འདི་ཐོས་ནས། །བྱང་ཆུབ་མཆོག་གི་རྗེས་སུ་རབ་མོས་ཤིང་། །ལན་
ཅིག་ཙམ་ཡང་དད་པ་བསྐྱེད་པ་ན། །བསོད་ནམས་དམ་པའི་མཆོག་ཏུ་འདི་འགྱུར་རོ། །གང་གིས་བཟང་སྤྱོད་སྨོན་ལམ་འདི་བཏབ་པས། །དེས་ནི་ངན་སོང་ཐམས་ཅད་སྤོང་བར་འགྱུར།
དེས་ནི་གྲོགས་པོ་ངན་པ་སྤངས་པ་ཡིན། །སྣང་བ་མཐའ་ཡས་དེ་ཡང་དེས་མྱུར་མཐོང༌། །དེ་དག་རྙེད་པ་རབ་རྙེད་བདེ་བར་འཚོ། །མི་ཚེ་འདིར་ཡང་དེ་དག་ལེགས་པར་འོང་། །ཀུན་ཏུ་
བཟང་པོ་དེ་ཡང་ཅི་འདྲ་བར། །དེ་དག་རིང་པོར་མི་ཐོགས་དེ་བཞིན་འགྱུར། །མཚམས་མེད་ལྔ་པོ་དག་གི་སྡིག་པ་རྣམས། །གང་གིས་མི་ཤེས་དབང་གིས་བྱས་པ་དག །དེ་ཡིས་བཟང་པོ་
སྤྱོད་པ་འདི་བརྗོད་ན། །མྱུར་དུ་མ་ལུས་ཡོངས་སུ་བྱང་བར་འགྱུར། །ཡེ་ཤེས་དང་ནི་གཟུགས་དང་མཚན་རྣམས་དང༌། །རིགས་དང་ཁ་དོག་རྣམས་དང་ལྡན་པར་འགྱུར། །བདུད་དང་མུ་
༴ སྟེགས་མང་པོས་དེ་མི་ཐུབ། །འཇིག་རྟེན་གསུམ་པོ་ཀུན་ནའང་མཆོད་པར་འགྱུར། །བྱང་ཆུབ་ཤིང་དབང་དྲུང་དུ་དེ་མྱུར་འགྲོ། །སོང་ནས་སེམས་ཅན་ཕན་ཕྱིར་དེར་འདུག་སྟེ། །བྱང་ཆུབ་

སངས་རྒྱས་འཁོར་ལོ་རབ་ཏུ་བསྐོར། །བདུད་རྣམས་སྡེ་དང་བཅས་པ་ཐམས་ཅད་བཏུལ། །གང་ཡང་བཟང་པོ་སྤྱོད་པའི་སྨོན་ལམ་འདི། །འཆང་བ་དང་ནི་སྟོན་ཏམ་ཀློག་པ་ཡི།།དེ་ཡི་རྣམ་
པར་སྨིན་པའང་སངས་རྒྱས་མཁྱེན། །བྱང་ཆུབ་མཆོག་ལ་སོམ་ཉི་མ་བྱེད་ཅིག །འཇམ་དཔལ་ཇི་ལྟར་མཁྱེན་ཅིང་དཔའ་བ་དང༌། །ཀུན་ཏུ་བཟང་པོ་དེ་ཡང་དེ་བཞིན་ཏེ། །དེ་དག་ཀུན་གྱི་རྗེས་
སུ་བདག་སློབ་ཅིང༌། །དགེ་བ་འདི་དག་ཐམས་ཅད་རབ་ཏུ་བསྔོ། །དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས། །བསྔོ་བ་གང་ལ་མཆོག་ཏུ་བསྔགས་པ་དེས། །བདག་གི་དགེ་བའི་
རྩ་བ་འདི་ཀུན་ཀྱང་། །བཟང་པོ་སྤྱོད་ཕྱིར་རབ་ཏུ་བསྔོ་བར་བགྱི། །བདགནི་འཆི་བའི་དུས་བྱེད་གྱུར་པ་ན། །སྒྲིབ་པ་ཐམས་ཅད་དག་ནི་ཕྱིར་བསལ་ཏེ། །མངོན་སུམ་སྣང་བ་མཐའ་ཡས་དེ་
མཐོང་ནས། །བདེ་བ་ཅན་གྱི་ཞིང་དེར་རབ་ཏུ་འགྲོ། །དེར་སོང་ནས་ནི་སྨོན་ལམ་འདི་དག་ཀྱང༌། །ཐམས་ཅད་མ་ལུས་མངོན་དུ་འགྱུར་བར་ཤོག །དེ་དག་མ་ལུས་བདག་གིས་ཡོངས་སུ་
བཀང་༑ །འཇིག་རྟེན་ཇི་སྲིད་སེམས་ཅན་ཕན་པར་བགྱི། །རྒྱལ་བའི་དཀྱིལ་འཁོར་བཟང་ཞིང་དགའ་བ་དེར། །པདྨོ་དམ་པ་ཤིན་ཏུ་མཛེས་ལས་སྐྱེས། །སྣང་བ་མཐའ་ཡས་རྒྱལ་བས་མངོན་

༣༥ ༄༅། །སུམ་དུ། །ལུང་བསྟན་པ་ཡང་བདག་གིས་དེར་ཐོབ་ཤོག །དེར་ནི་བདག་གིས་ལུང་བསྟན་རབ་ཐོབ་ནས། །སྤྲལ་པ་མང་པོ་བྱེ་བ་ཕྲག་བརྒྱ་ཡིས། །བློ་ཡི་
ྋ སྟོབས་ཀྱིས་ཕྱོགས་བཅུ་རྣམས་སུ་ཡང་། །སེམས་ཅན་རྣམས་ལ་ཕན་པ་མང་པོ་བགྱི། །བཟང་པོ་སྤྱོད་པའི་སྨོན་ལམ་བཏོན་པ་ཡི། །དགེ་བ་ཅུང་ཟད་བདག་གིས་ཅི་བསགས་པ། །དེས་ནི་
འགྲོ་བའི་སྨོན་ལམ་དགེ་བ་རྣམས། །སྐད་ཅིག་གཅིག་གིས་ཐམས་ཅད་འབྱོར་བར་ཤོག །གང་ཡང་བཟང་པོ་སྤྱོད་པ་འདི་བསྔོས་པས། །བསོད་ནམས་མཐའ་ཡས་དམ་པ་གང་ཐོབ་དེས།
འགྲོ་བ་སྡུག་བསྔལ་ཆུ་བོར་བྱིང་བ་རྣམས། །འོད་དཔག་མེད་པའི་གནས་རབ་ཐོབ་པར་ཤོག །སྨོན་ལམ་རྒྱལ་པོ་འདི་དག་མཆོག་གི་གཙོ། །མཐའ་ཡས་འགྲོ་བ་ཀུན་ལ་ཕན་བྱེད་ཅིང༌།
ཀུན་ཏུ་བཟང་པོས་བརྒྱན་པའི་གཞུང་གྲུབ་སྟེ། །ངན་སོང་གནས་རྣམས་མ་ལུས་སྟོངས་པར་ཤོག །འགྲོ་ཀུན་དགེ་རྩ་ཇི་སྙེད་ཡོད་པ་ཀུན། །བྱས་དང་བྱེད་འགྱུར་དེ་བཞིན་བྱེད་པ་དང་། །
༈ བཟང་པོ་སྤྱོད་པ་དེ་འདྲའི་ས་ཐོབ་ནས། །ཀུན་ནས་ཀུན་ཏུ་བཟང་པོ་རེག་གྱུར་ཅིག །འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་རྫོགས་སོ།། འདི་བྱང་ཆུབ་སེམས་དཔའི་སྡེ་སྣོད་ཀྱི་ནང་ཚན་ཕལ་
451

པོ་ཆེའི་སྡོང་པོ་བརྒྱན་པ་ཞེས་བྱ་བའི་ཆོས་ཀྱི་རྣམ་གྲངས་ནོར་བཟང་གིས་དགེ་བའི་བཤེས་གཉེན་བསྙེན་བཀུར་བའི་སྤྱོད་པ་ཕྱོགས་གཅིག་པའི་ལེའུ་ལས་ཕྱུང་བའོ།། ༈ དཀོན་མཆོག་བརྩེགས་པ་ལེའུ་ཞེ་གཅིག་པ་བྱམས་པས་ཞུས་པ་ལས་
བྱུང་བའི་བྱམས་པའི་སྨོན་ལམ་ནི། སངས་རྒྱས་ཀུན་ལ་ཕྱག་འཚལ་ལོ། །དྲང་སྲོང་ལྷ་མིག་ལྡན་པ་ཡི། །བྱང་ཆུབ་སེམས་དཔའ་རྣམས་དང་ཡང༌། །ཉན་ཐོས་རྣམས་ལ་ཕྱག་འཚལ་ལོ། །ངན་
འགྲོ་ཐམས་ཅད་ཟློག་བྱེད་ཅིང༌། །མཐོ་རིས་ལམ་ནི་རབ་སྟོན་ལ། །རྒ་ཤི་མེད་པར་འདྲེན་བགྱིད་པ། །བྱང་ཆུབ་སེམས་ལ་ཕྱག་འཚལ་ལོ། །སེམས་ཀྱི་དབང་དུ་གྱུར་པས་ན། །བདག་
གིས་སྡིག་པ་ཅི་བགྱིས་པ། །སངས་རྒྱས་སྤྱན་སྔར་མཆིས་ནས་སུ། །བདག་གིས་དེ་དག་བཤགས་པར་བགྱི། །བདག་ལས་རྣམ་པ་གསུམ་གང་གི །བསོད་ནམས་ཚོགས་ནི་བསྐྱེད་པ་
དེ༑ །བདག་གི་ཀུན་མཁྱེན་ས་བོན་དུ། །བདག་གི་བྱང་ཆུབ་མི་ཟད་ཤོག །ཕྱོགས་བཅུ་དག་གི་ཞིང་རྣམས་སུ། །སངས་རྒྱས་མཆོད་པ་གང་བྱུང་བ། །སངས་རྒྱས་མཁྱེན་པས་ཡི་རང་
བ༑ །དེ་ལ་བདག་ནི་ཡི་རང་ངོ་། །སྡིག་པ་ཐམས་ཅད་བཤགས་པར་བགྱི། །བསོད་ནམས་ཀུན་ལ་ཡི་རང་ངོ་། །སངས་རྒྱས་ཀུན་ལ་ཕྱག་འཚལ་ལོ། །བདག་ནི་ཡེ་ཤེས་མཆོག་ཐོབ་

༢༢༄༅། ཤོག །ཕྱོགས་བཅུ་དག་གི་ཕྱོགས་རྣམས་སུ། །ས་བཅུ་དག་ལ་གནས་པ་ཡི། །བྱང་ཆུབ་སེམས་དཔའ་བྱང་ཆུབ་མཆོག །འཚང་རྒྱ་བགྱིད་པར་བསྐུལ་མ་
འདེབས༑ །བྱང་ཆུབ་དམ་པར་སངས་རྒྱས་ཤིང༌། །སྡེ་དང་བཅས་པའི་བདུད་བཏུལ་ནས། །སྲོག་ཆགས་ཀུན་ལ་སྨན་སླད་དུ། །ཆོས་ཀྱི་འཁོར་ལོ་བསྐོར་གྱུར་ཅིག །ཆོས་རྔ་ཆེན་པོའི་
སྒྲ་ཡིས་ནི། །སྡུག་བསྔལ་སེམས་ཅན་ཐར་བགྱིད་ཤོག །བསྐལ་བ་བྱེ་བ་བསམ་ཡས་སུ། །ཆོས་སྟོན་མཛད་ཅིང་བཞུགས་གྱུར་ཅིག །འདོད་པའི་འདམ་དུ་བྱིང་གྱུར་ཅིང༌། · །སྲེད་པའི་
སྲད་བུས་དམ་བཅིངས་པ། །འཆིང་བ་ཀུན་གྱིས་བཅིངས་བདག་ལ། རྐང་གཉིས་མཆོག་རྣམས་གཟིགས་སུ་གསོལ། །སེམས་ཀྱིས་དྲི་མར་བགྱིས་པ་ལ། །སངས་རྒྱས་རྣམས་ནི་སྨོད་མི་
མཛད༑ །སེམས་ཅན་རྣམས་ལ་བྱམས་ཐུགས་ལྡན། །སྲིད་པའི་མཚོ་ལས་སྒྲོལ་བར་ཤོག །རྫོགས་པའི་སངས་རྒྱས་གང་བཞུགས་དང༌། །གང་དག་འདས་དང་མ་བྱོན་པ། །དེ་དག་རྗེས་
ལམ་སུ་བདག་སློབ་ཅིང༌། །བྱང་ཆུབ་སྤྱད་པ་སྤྱོད་གྱུར་ཅིག །ཕ་རོལ་ཕྱིན་དྲུག་རྫོགས་བགྱིས་ནས། །འགྲོ་དྲུག་སེམས་ཅན་ཐར་བགྱིད་ཤོག །མངོན་ཤེས་དྲུག་པོ་མངོན་བགྱིས་ནས། །བླ་

མེད་བྱང་ཆུབ་རེག་གྱུར་ཅིག །མ་སྐྱེས་པ་དང་མི་འབྱུང་དང༌། །རང་བཞིན་མ་མཆིས་གནས་མ་མཆིས། །རྣམ་རིག་མ་མཆིས་དངོས་མ་མཆིས། །སྟོང་པའི་ཆོས་ནི་རྟོགས་པར་ཤོག
སངས་རྒྱས་དྲང་སྲོང་ཆེན་པོ་ལྟར། །སེམས་ཅན་མ་མཆིས་སྲོག་མ་མཆིས། །གང་ཟག་མ་མཆིས་གསོ་མ་མཆིས། །བདག་མ་མཆིས་པའི་ཆོས་རྟོགས་ཤོག །བདག་འཛིན་བདག་གིར་
འཛིན་པ་ཡི། །དངོས་པོ་ཀུན་ལ་མི་གནས་པར། །སེམས་ཅན་ཀུན་ལ་སྨན་སླད་དུ། །སེར་སྣ་མ་མཆིས་སྦྱིན་གཏོང་ཤོག །དངོས་པོ་དངོས་པོར་མ་མཆིས་པར། །བདག་གི་ལོངས་སྤྱོད་
ལྷུན་གྲུབ་ཤོག །དངོས་པོ་ཐམས་ཅད་རྣམ་འཇིག་པས། །སྦྱིན་པའི་ཕ་རོལ་ཕྱིན་རྫོགས་ཤོག །ཁྲིམས་ཀྱི་ཚུལ་ཁྲིམས་སྐྱོན་མེད་ཅིང༌། །ཚུལ་ཁྲིམས་རྣམ་པར་དག་དང་ལྡན། །རློམ་
སེམས་མེད་པའི་ཚུལ་ཁྲིམས་ཀྱིས། །ཚུལ་ཁྲིམས་ཕ་རོལ་ཕྱིན་རྫོགས་ཤོག །སའམ་ཡང་ན་ཆུའམ་མེ། །རླུང་གི་ཁམས་ལྟར་མི་གནས་ཤིང་། །བཟོད་པ་ཁྲོ་བ་མ་མཆིས་པར། །བཟོད་
པའི་ཕ་རོལ་ཕྱིན་རྫོགས་ཤོག །བརྩོན་འགྲུས་བརྩམས་པའི་བརྩོན་འགྲུས་ཀྱིས། །བརྟན་སྤྲོ་ལེ་ལོ་མ་མཆིས་ཤིང༌། །སྟོབས་དང་ལྡན་པའི་ལུས་སེམས་ཀྱིས། །བརྩོན་འགྲུས་པ་རོལ་ཕྱིན་

སྒྱུ༞༄༅། །རྫོགས་ཤོག །སྒྱུ་མ་ལྟ་བུའི་ཏིང་འཛིན་དང༌། །དཔའ་བར་འགྲོ་བའི་ཏིང་འཛིན་དང༌། །རྡོ་རྗེ་ལྟ་བུའི་ཏིང་འཛིན་གྱིས། །བསམ་གཏན་ཕ་རོལ་ཕྱིན་རྫོགས་
࿐ ཤོག །རྣམ་པར་ཐར་པའི་སྒོ་གསུམ་དང༌། དུས་གསུམ་མཉམ་པ་ཉིད་དང་ཡང་། །རིག་གསུམ་མངོན་སུམ་བགྱིས་པ་ཡིས། །ཤེས་རབ་ཕ་རོལ་ཕྱིན་རྫོགས་ཤོག །སངས་རྒྱས་ཀུན་
གྱིས་བསྔགས་པ་དང༌། །འོད་དང་གཟི་བརྗིད་འབར་བ་དང༌། །བྱང་ཆུབ་སེམས་དཔའི་བརྩོན་འགྲུས་ཀྱིས། །བདག་གི་བསམ་པ་རྫོགས་གྱུར་ཅིག །དེ་ལྟར་སྤྱད་པ་སྤྱོད་བྱེད་ཅིང༌།
བྱམས་པ་གྲགས་དང་ལྡན་པ་ཡིས། །ཕ་རོལ་ཕྱིན་དྲུག་རྫོགས་བགྱིས་ནས། །ས་བཅུའི་སྤོ་ལ་རབ་གནས་ཤོག། རྒྱ་གར་གྱི་མཁན་པོ་ཛི་ན་མི་ཏྲ་དང༌། སུ་རེནྡྲ་གོ་དྷི་དང༌། ཞུ་ཆེན་གྱི་ལོ་ཙཱ་བ་བནྡེ་ཡེ་ཤེས་སྡེས་
བསྒྱུར་ཅིང་ཞུས་ཏེ་གཏན་ལ་ཕབ་པ།། འདི་ལྟར་བགྱིས་པའི་བསོད་ནམས་དཔག་མེད་ཀྱིས། །དམྱལ་བ་ཡི་དྭགས་དུད་འགྲོ་ལྷ་མ་ཡིན། །གནས་ངན་ལེན་རྣམས་རྟག་ཏུ་སྤངས་བྱས་ནས། །རྒྱལ་བ་
ལམ་བྱམས་པའི་གོ་འཕང་བརྙེས་གྱུར་ཅིག །དགའ་ལྡན་ཆོས་ཀྱི་ཕོ་བྲང་ན། །རྒྱལ་ཚབ་བྱམས་པ་མགོན་པོ་བཞུགས། །ས་བཅུ་གནོན་པའི་འཁྲུངས་ས་ཡིན། །ཞིང་མཆོག་དེ་རུ་སྐྱེ་བར་455

ཤོག །མི་ཕམ་མགོན་པོ་ཁྱེད་སྐུ་ཅི་འདྲ་དང༌། །འཁོར་དང་སྐུ་ཚེའི་ཚད་དང་ཞིང་ཁམས་དང་། །ཁྱེད་ཀྱི་མཚན་མཆོག་བཟང་པོ་ཅི་འདྲ་བ། །དེ་འདྲ་ཁོ་ནར་བདག་སོགས་འགྱུར་བར་
ཤོག །བྱམས་ཆེན་མེ་ཡིས་ཞེ་སྡང་བུད་ཤིང་བསྲེགས། །ཡེ་ཤེས་འོད་ཀྱིས་མ་རིག་མུན་པ་སེལ། །ཆོས་ཀྱི་རྒྱལ་ཚབ་འགྲོ་བའི་མགོན་མཛད་པ། །དགའ་ལྡན་བཞུགས་པ་དེ་ལ་ཕྱག་
འཚལ་ལོ།། སྤྱོད་འཇུག་ལས་བྱུང་བའི་བྱང་ཆུབ་སྤྱོད་པའི་སྨོན་ལམ་ནི། བདག་གིས་བྱང་ཆུབ་སྤྱོད་པ་ལ། །འཇུག་པ་རྣམ་པར་བརྩམས་པ་ཡི། །དགེ་བ་གང་དེས་འགྲོ་བ་ཀུན། །བྱང་ཆུབ་སྤྱོད་ལ་
འཇུག་པར་ཤོག །ཕྱོགས་རྣམས་ཀུན་ན་ལུས་དང་སེམས། །སྡུག་བསྔལ་ནད་པ་ཇི་སྙེད་པ། །དེ་དག་བདག་གི་བསོད་ནམས་ཀྱིས། །བདེ་དགའ་རྒྱ་མཚོ་ཐོབ་པར་ཤོག །དེ་དག་འཁོར་
བ་ཇི་སྲིད་དུ། །ནམ་ཡང་བདེ་ལས་ཉམས་མ་གྱུར། །འགྲོ་བས་བྱང་ཆུབ་སེམས་དཔའ་ཡི། །བདེ་བ་རྒྱུན་མི་འཆད་ཐོབ་ཤོག །འཇིག་རྟེན་ཁམས་ན་དམྱལ་བ་དག །གང་དག་ཇི་སྙེད་
ཡོད་པ་རྣམས། །དེ་དག་ཏུ་ནི་ལུས་ཅན་རྣམས། །བདེ་ཅན་བདེ་བས་དགའ་བར་ཤོག །གྲང་བས་ཉམ་ཐག་དྲོ་ཐོབ་ཤོག །བྱང་ཆུབ་སེམས་དཔའི་སྤྲིན་ཆེན་ལས། །བྱུང་བའི་ཆུ་བོ་མཐའ་

༧༥༄༅། །ཡས་ཀྱིས། །ཚ་བས་ཉམ་ཐག་བསིལ་བར་ཤོག །རལ་གྲི་ལོ་མའི་ནགས་ཚལ་ཡང་། །དེ་ལ་དགའ་ཚལ་སྡུག་གུར་ཤོག །ཤལ་མ་ལི་ཡི་སྡོང་པོ་ཡང༌།
9
དཔག་བསམ་ཤིང་དུ་འཁྲུངས་པར་ཤོག །མཐིང་རིལ་ངུར་པ་དག་དང་ངང་པ་དང༌། །བཞད་སོགས་སྐད་སྙན་འབྱིན་པས་མཛེས་གྱུར་ཅིག །པདྨ་དྲི་བསུང་ཆེ་ལྡན་མཚོ་དག་གིས།
དམྱལ་བའི་ས་ཕྱོགས་དག་ནི་ཉམས་དགར་ཤོག །སོལ་ཕུང་དེ་ཡང་རིན་ཆེན་ཕུང་པོར་གྱུར། །ས་བསྲེགས་ཤེལ་གྱི་ས་གཞི་བསྟར་བར་ཤོག །བསྡུས་འཇོམས་རི་བོ་རྣམས་ཀྱང་མཆོད་པ་
ཡི༑ །གཞལ་མེད་ཁང་གྱུར་བདེ་གཤེགས་གང་བར་ཤོག །མདག་མ་རྡོ་བསྲེགས་མཚོན་གྱི་ཆར་པ་དག །དེང་ནས་བཟུང་སྟེ་མེ་ཏོག་ཆར་པར་གྱུར། ྋ །ཕན་ཚུན་མཚོན་གྱིས་འདེབས་པ་དེ་
ཡང་ནི། །དེང་ནས་བརྩེ་ཕྱིར་མེ་ཏོག་འཕེན་པར་ཤོག །ཆུ་བོ་རབ་མེད་མེ་དོང་འདྲ་ནང་བྱིང་པ་དག །ཤ་ཀུན་ཞིག་གྱུར་རུས་གོང་མེ་ཏོག་ཀུནྡའི་མདོག །བདག་གི་དགེ་བའི་སྟོབས་ཀྱིས་ལྷ་
༴ ཡི་ལུས་ཐོབ་ནས། །ལྷ་མོ་རྣམས་དང་ལྷན་ཅིག་དལ་གྱིས་འབབ་གནས་ཤོག །ཅི་ཕྱིར་འདིར་ནི་གཤིན་རྗེའི་མི་དང་ཁྭ་དང་བྱ་རྒོད་མི་བཟད་རྣམས་སྐྲག་བྱེད། །ཀུན་ནས་མུན་བསལ་བདེ་དགའ་

བསྐྱེད་པའི་མཐུ་བཟང་འདི་ཀོ་སུ་ཡི་མཐུ་སྙམ་སྟེ། །གྱེན་དུ་བལྟས་ན་ནམ་མཁའི་དཀྱིལ་ན་ཕྱག་ན་རྡོ་རྗེ་འབར་བ་བཞུགས་མཐོང་ནས། །རབ་ཏུ་དགའ་བའི་ཤུགས་ཀྱིས་སྡིག་དང་བྲལ་ནས་དེ་
དང་ལྷན་ཅིག་འགྲོགས་པར་ཤོག །མེ་ཏོག་ཆར་པ་སྤོས་ཆུ་དང་འདྲེས་འབབ་པ་ཡིས། །དམྱལ་བའི་མེ་མདག་ཆིལ་ཆིལ་གསོད་པ་མཐོང་གྱུར་ནས། །གློ་བུར་བདེ་བས་ཚིམ་པ་འདི་ཅི་བསམ་
པ་དང་། །སེམས་དམྱལ་རྣམས་ཀྱིས་ཕྱག་ན་པདྨ་མཐོང་བར་ཤོག །གྲོགས་དག་འཇིགས་པ་བོར་ལ་རིངས་པར་ཚུར་ཤོག་འུ་བུའི་ཐད་དུ་ནི། །གང་གི་མཐུ་ཡིས་སྡུག་བསྔལ་ཀུན་བྲལ་དགའ་
བའི་ཤུགས་ཕྱིན་ལ། །འགྲོ་བ་ཀུན་ནས་ཡོངས་སྐྱོབ་བྱང་ཆུབ་སེམས་དཔའ་བརྩེ་བ་སྐྱེས་གྱུར་པ། །གཞོན་ནུ་ཟུར་ཕུད་ཅན་འབར་འཇིགས་པ་མེད་པར་བྱེད་པ་སུ་ཞིག་ཕྱིན། །ཁྱོད་ཀྱི་ལྷ་བརྒྱའི་
ཅོད་པན་དག་གིས་ཞབས་ཀྱི་པདྨོ་ལ་མཆོད་ཅིང༌། །ཐུགས་རྗེས་བརླན་སྤྱན་དབུ་ལ་མེ་ཏོག་དུ་མའི་ཚོགས་ཀྱི་ཆར་འབབ་པ། །ཁང་བརྩེགས་ཡིད་འོང་ལྷ་མོ་སྟོང་ཕྲག་བསྟོད་དབྱངས་སྒྲོགས་ལྡན་
འདི་ལྟོས་ཞེས། །འཇམ་དབྱངས་དེ་འདྲ་མཐོང་ནས་ད་ནི་སེམས་དམྱལ་ཅ་ཅོ་འདོན་པར་ཤོག །དེ་ལྟར་བདག་གི་དགེ་རྩས་ཀུན་ཏུ་བཟང་ལ་སོགས། །བྱང་ཆུབ་སེམས་དཔའ་སྒྲིབ་པ་མེད་སྤྲིན་རྒྱ

༧༥༄༅། །བདེ་བ་དང༌། །བསིལ་ཞིང་དྲི་ཞིམ་ངད་ལྡན་ཆར་པ་འབེབས་མཐོང་ནས། །སེམས་ཅན་དམྱལ་བ་དེ་དག་མངོན་པར་དགའ་གྱུར་ཅིག །དུད་འགྲོ་རྣམས་ནི་གཅིག་
ལ་གཅིག །ཟ་བའི་འཇིགས་དང་བྲལ་བར་ཤོག །སྒྲ་མི་སྙན་པའི་མི་བཞིན་དུ། །ཡི་དྭགས་རྣམས་ནི་བདེ་བར་གྱུར། །འཕགས་པ་སྤྱན་རས་གཟིགས་དབང་གི །ཕྱག་ནས་འབབ་པའི་འོ་
རྒྱུན་གྱིས། །ཡི་དྭགས་རྣམས་ནི་ཚིམ་བྱས་ཤིང༌། །ཁྲུས་བྱས་རྟག་ཏུ་བསིལ་བར་ཤོག །ལོང་བ་རྣམས་ཀྱིས་གཟུགས་མཐོང་ཞིང༌། །འོན་པས་རྟག་ཏུ་སྒྲ་ཐོས་ཤོག །ལྷ་མོ་སྒྱུ་འཕྲུལ་ཇི་
བཞིན་དུ། །སྦྲུམ་མའང་གནོད་མེད་བཙའ་བར་ཤོག །གཅེར་བུ་རྣམས་ཀྱིས་གོས་དག་དང༌། །བཀྲེས་པ་རྣམས་ཀྱིས་ཟས་དང་ནི། །སྐོམ་པ་རྣམས་ཀྱིས་ཆུ་དག་དང༌། །བཏུང་བ་ཞིམ་པོ་
ཐོབ་པར་ཤོག །བཀྲེན་པ་རྣམས་ཀྱིས་ནོར་ཐོབ་ཤོག །མྱ་ངན་ཉམ་ཐག་དགའ་ཐོབ་ཤོག །ཡི་ཆད་རྣམས་ཀྱང་ཡིད་སོས་ཤིང༌། །བརྟན་པ་ཕུན་སུམ་ཚོགས་པར་ཤོག །སེམས་ཅན་ནད་
༴ པ་ཇི་སྙེད་པ། །མྱུར་དུ་ནད་ལས་ཐར་གྱུར་ཅིག །འགྲོ་བའི་ནད་ནི་མ་ལུས་པ། །རྟག་ཏུ་འབྱུང་བ་མེད་པར་ཤོག །སྐྲག་པ་རྣམས་ནི་འཇིགས་མེད ཤོག །བཅིངས་པ་རྣམས་ནི་གྲོལ་བར་

E༑ །མཐུ་མེད་རྣམས་ནི་མཐུ་ལྡན་ཞིང༌། །སེམས་ནི་ཕན་ཚུན་བསྙེན་གྱུར་ཅིག །འགྲོན་པོ་དག་ནི་ཐམས་ཅད་ལ། །ཕྱོགས་རྣམས་ཐམས་ཅད་བདེ་བར་ཤོག །གང་གི་དོན་དུ་འགྲོ་བྱེང
པ༑ །དེ་འབད་མི་དགོས་འགྲུབ་གྱུར་ཅིག །གྲུ་དང་གྲུ་ཆེན་ཞུགས་པ་རྣམས། །ཡིད་ལ་བསམས་པ་འགྲུབ་གྱུར་ཏེ། །ཆུ་ཡི་ངོགས་སུ་བདེར་ཕྱིན་ནས། །གཉེན་དང་ལྷན་ཅིག་དགའ་བར་
€ །མྱ་ངན་ལམ་གོལ་འཁྱམས་པ་རྣམས། །མགྲོན་པོ་དག་དང་ཕྲད་གྱུར་ནས། །ཆོམ་རྐུན་སྟག་སོགས་འཇིགས་མེད་པར། །མི་ངལ་བདེ་བླག་འདོང་བར་ཤོག །དགོན་སོགས་ལམ་
མེད་ཉམ་ང་བར། །བྱིས་པ་རྒན་པོ་མགོན་མེད་པ། །གཉིད་ལོག་མྱོས་ཤིང་རབ་མྱོས་རྣམས། །ལྷ་དག་སྲུང་བ་བྱེད་པར་ཤོག །མི་དལ་ཀུན་ལས་ཐར་བ་དང་། །དད་དང་ཤེས་རབ་བརྩེ་
ལྡན་ཞིང༌། །ཟས་དང་སྤྱོད་པ་ཕུན་ཚོགས་ནས། །རྟག་ཏུ་ཚེ་རབས་དྲན་གྱུར་ཅིག །ཐམས་ཅད་ནམ་མཁའི་མཛོད་བཞིན་དུ། །ལོངས་སྤྱོད་ཆད་པ་མེད་པར་ཤོག །རྩོད་པ་མེད་ཅིང་འཚེ་
མེད་པར། །རང་དབང་དུ་ནི་སྤྱོད་པར་ཤོག །སེམས་ཅན་གཟི་བརྗིད་ཆུང་ངུ་གང༌། །དེ་དག་གཟི་བརྗིད་ཆེན་པོར་ཤོག །དཀའ་ཐུབ་ཅན་གང་གཟུགས་ངན་པ། །གཟུགས་བཟང་ཕུན་༔

སྨོན་། །སུམ་ཚོགས་གྱུར་ཅིག །འཇིག་རྟེན་བུད་མེད་ཇི་སྙེད་པ། །དེ་དག་སྐྱེས་པ་ཉིད་གྱུར་ཅིག །མ་རབས་རྣམས་ནི་མཐོ་ཐོབ་ཅིང༌། །ང་རྒྱལ་དག་ཀྱང་བཅོམ་པར་
ཨུ
ཤོག །བདག་གི་བསོད་ནམས་འདི་ཡིས་ནི། །སེམས་ཅན་ཐམས་ཅད་མ་ལུས་པ། །སྡིག་པ་ཐམས་ཅད་སྤངས་ནས་ནི། །རྟག་ཏུ་དགེ་བ་བྱེད་པར་ཤོག །བྱང་ཆུབ་སེམས་དང་མི་འབྲལ་
ཞིང་༑ །བྱང་ཆུབ་སྤྱོད་ལ་གཞོལ་བ་དང་། །སངས་རྒྱས་རྣམས་ཀྱིས་ཡོངས་གཟུང་ཞིང༌། །བདུད་ཀྱི་ལས་རྣམས་སྤོང་བར་ཤོག །སེམས་ཅན་དེ་དག་ཐམས་ཅད་ནི། །ཚེ་ཡང་དཔག་
མེད་རིང་བར་ཤོག །རྟག་ཏུ་བདེ་བར་འཚོ་འགྱུར་ཞིང༌། །འཆི་བའི་སྒྲ་ཡང་གྲག་མ་གྱུར། །དཔག་བསམ་ཤིང་གི་སྐྱེད་མོས་ཚལ། །སངས་རྒྱས་དང་ནི་སངས་རྒྱས་སྲས། །ཆོས་སྙན་
སྒྲོགས་པས་གང་བ་ཡིས། །ཕྱོགས་རྣམས་ཐམས་ཅད་གང་བར་ཤོག །ཐམས་ཅད་དུ་ནི་ས་གཞི་དག །གསེག་མ་ལ་སོགས་མེད་པ་དང༌། །ལག་མཐིལ་ལྟར་མཉམ་བཻ་ཌཱུརྻའི། །རང་
༈ བཞིན་འཇམ་པོར་གནས་པར་གྱུར། །འཁོར་གྱི་དཀྱིལ་འཁོར་ཡོད་དགུར་ཡང་། །བྱང་ཆུབ་སེམས་དཔའ་མང་པོ་དག །རང་གི་ལེགས་པས་ས་སྟེང་དག །བརྒྱན་པར་མཛད་པས་བཞུགས་

གྱུར་ཅིག །ལུས་ཅན་ཀུན་གྱིས་བྱ་དང་ནི། །ཤིང་དང་འོད་ཟེར་ཐམས་ཅད་དང༌། །ནམ་མཁའ་ལས་ཀྱང་ཆོས་ཀྱི་སྒྲ། །རྒྱུན་མི་འཆད་པར་ཐོས་པར་ཤོག །དེ་དག་རྟག་ཏུ་སངས་རྒྱས་
དང་༑ །སངས་རྒྱས་སྲས་དང་ཕྲད་གྱུར་ཅིག །མཆོད་པའི་སྤྲིན་ཕུང་མཐའ་ཡས་པས། །འགྲོ་བའི་བླ་མ་མཆོད་པར་ཤོགྋ །ལྷ་ཡང་དུས་སུ་ཆར་འབེབས་ཤིང༌། །ལོ་ཏོག་ཕུན་སུམ་
ཚོགས་པར་ཤོག །རྒྱལ་པོ་ཆོས་བཞིན་བྱེད་གྱུར་ཅིང༌། །འཇིག་རྟེན་དག་ཀྱང་དར་བར་ཤོག །སྨན་རྣམས་མཐུ་དང་ལྡན་པ་དང༌། །གསང་སྔགས་བཟླས་བརྗོད་འགྲུབ་པར་ཤོག །
མཁའ་འགྲོ་སྲིན་པོ་ལ་སོགས་པ། །སྙིང་རྗེའི་སེམས་དང་ལྡན་གྱུར་ཅིག །སེམས་ཅན་འགའ་ཡང་སྡུག་མ་གྱུར། །སྡིག་པར་མ་གྱུར་ན་མ་གྱུར། །འཇིགས་དང་བརྙས་པར་མི་འགྱུར་
ཞིང་༑ །འགའ་ཡང་ཡིད་མི་བདེ་མ་གྱུར། །གཙུག་ལག་ཁང་རྣམས་ཀློག་པ་དང༌། །ཁ་ཏོན་གྱིས་རྒྱས་ལེགས་གནས་ཤོག །རྟག་པར་དགེ་འདུན་མཐུན་པ་དང༌། །དགེ་འདུན་དོན་ཡང་
འགྲུབ་པར་ཤོག །བསླབ་པ་འདོད་པའི་དགེ་སློང་དག །དབེན་པ་དག་ཀྱང་ཐོབ་པར་ཤོག །གཡེང་བ་ཐམས་ཅད་སྤངས་ནས་ནི། །སེམས་ནི་ལས་རུང་སྒོམ་གྱུར་ཅིག །དགེ་སློང་མ་

© ༄༅། །རྣམས་རྙེད་ལྡན་ཞིང་། །འཐབ་དང་གནོད་པ་སྤོང་བར་ཤོག །དེ་བཞིན་རབ་ཏུ་བྱུང་བ་ཀུན། །ཚུལ་ཁྲིམས་ཉམས་པ་མེད་གྱུར་ཅིག །ཚུལ་ཁྲིམས་འཆལ་བས་
ཡིད་བྱུང་ནས། །རྟག་ཏུ་སྡིག་པ་ཟད་བྱེད་ཤོག །བདེ་འགྲོ་དག་ཀྱང་ཐོབ་གྱུར་ནས། །དེར་ཡང་བརྟུལ་ཞུགས་མི་ཉམས་ཤོག །མཁས་པ་རྣམས་ནི་བཀུར་བ་དང༌། །བསོད་སྙོམས་དག་
ཀྱང་རྙེད་པར་ཤོག །རྒྱུད་ནི་ཡོངས་སུ་དག་པ་དང༌། །ཕྱོགས་རྣམས་ཀུན་ཏུ་གྲགས་པར་ཤོག །ངན་སོང་སྡུག་བསྔལ་མི་མྱོང་ཞིང༌། །དཀའ་བ་སྤྱོད་པ་མེད་པར་ཡང༌། །ལྷ་བས་ལྷག་
པའི་ལུས་ཀྱིས་ནི། །དེ་དག་སངས་རྒྱས་མྱུར་འགྲུབ་ཤོག །སེམས་ཅན་ཀུན་གྱིས་ལན་མང་དུ། །སངས་རྒྱས་ཐམས་ཅད་མཆོད་བྱེད་ཅིང་། །སངས་རྒྱས་བདེ་བ་བསམ་ཡས་ཀྱིས།
རྟག་ཏུ་བདེ་དང་ལྡན་གྱུར་ཅིག །བྱང་ཆུབ་སེམས་དཔའ་རྣམས་ཀྱིས་ནི། །འགྲོ་དོན་ཐུགས་ལ་དགོངས་འགྲུབ་ཤོག །མགོན་པོ་ཡིས་ནི་གང་དགོངས་པ། །སེམས་ཅན་རྣམས་ལའང་དེ་
༈ འབྱོར་ཤོག །དེ་བཞིན་རང་སངས་རྒྱས་རྣམས་དང༌། །ཉན་ཐོས་རྣམས་ཀྱང་བདེ་གྱུར་ཅིག །བདག་ཀྱང་འཇམ་དབྱངས་བཀའ་དྲིན་གྱིས། །ས་རབ་དགའ་བ་ཐོབ་བར་དུ། །རྟག་ཏུ་ཚེ་

རབས་དྲན་པ་དང༌། །རབ་ཏུ་བྱུང་བ་ཐོབ་པར་ཤོག །བདག་ནི་ཁ་ཟས་གྱི་ནས་ཀྱང༌། །ཉམས་དང་ལྡན་ཞིང་འཚོ་བར་ཤོག །ཚེ་རབས་ཀུན་ཏུ་དབེན་གནས་པ། །ཕུན་སུམ་ལྡན་པ་ཐོབ་
པར་ཤོག །གང་ཚེ་བལྟ་བར་འདོད་པའམ། །ཅུང་ཟད་དྲི་བར་འདོད་ན་ཡང༌། །མགོན་པོ་འཇམ་དབྱངས་དེ་ཉིད་ནི། །གེགས་མེད་པར་ཡང་མཐོང་བར་ཤོག །ཕྱོགས་བཅུ་ནམ་མཁའི་
མཐས་གཏུགས་པར། །སེམས་ཅན་ཀུན་དོན་བསྒྲུབ་བྱའི་ཕྱིར། །ཇི་ལྟར་འཇམ་དབྱངས་སྤྱོད་མཛད་པ། །བདག་གི་སྤྱོད་པའང་དེ་འདྲར་ཤོག །ཇི་སྲིད་ནམ་མཁའ་གནས་པ་དང་། །འགྲོ་
བ་ཇི་སྲིད་གནས་གྱུར་པ། །དེ་སྲིད་བདག་ནི་གནས་གྱུར་ནས། །འགྲོ་བའི་སྡུག་བསྔལ་སེལ་བར་ཤོག །འགྲོ་བའི་སྡུག་བསྔལ་གང་ཅིའང་རུང་། །དེ་ཀུན་བདག་ལ་སྨིན་གྱུར་ཅིག །བྱང་
ཆུབ་སེམས་དཔའི་དགེ་འདུན་གྱིས། །འགྲོ་བ་བདེ་ལ་སྤྱོད་པར་ཤོག །འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་སྟི་
དང་༑ །བཅས་ཏེ་ཡུན་རིང་གནས་གྱུར་ཅིག །གང་གི་དྲིན་གྱིས་དགེ་བློ་འབྱུང༌། །འཇམ་པའི་དབྱངས་ལ་ཕྱག་འཚལ་ལོ། །གང་གི་དྲིན་གྱིས་བདག་དར་བ། །དགེ་བའི་བཤེས་ལའང་

༧༥ ༄༄ །བདག་ཕྱག་འཚལ། །སརྦ་མངྒ་ལཾ།། ༈ བདེ་བ་ཅན་གྱི་སྨོན་ལམ་བཞུགས་སོ།། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་འོད་དཔག་མེད་རྡུལ་མེད་ཅིང་རྣམ་པར་དག་པ་བཞུགས་ཤིང་འཚོ་ལ་གཞེས་ཤིང་ཆོས་ཀྱང་སྟོན་པའི་ཕྱོགས་ལ་ཕྱག་འཚལ་ལོ། །འོད་ཟེར་མཐའ་ཡས་མངའ་བས་འོད་
དཔག་མེད། །དེས་ཀུན་སྣང་བ་མཆོག་སྦྱོར་སྣང་མཐའ་ཡས། །འབྱམས་ཀླས་སྐུ་ཚེས་ཚེ་དཔག་མེད་དང་བརྩེས། །སྤྱན་རས་གཟིགས་གསོལ་སྟོན་པར་ཕྱག་འཚལ་ལོ། །ཁྱོད་གང་མཉེས་
པ་ཀུན་ཏུ་བདག་འབུལ་ཞིང༌། །སྡིག་པ་ཐམས་ཅད་བཤགས་བགྱི་དེང་ནས་བཟུང་།ྋ །མགོན་པོའི་མཛད་པ་ཀུན་ལ་ཡི་རང་བས། །དགེ་བ་ཅི་བྱས་དེ་འགྲུབ་ཕྱིར་བསྔོའོ། །ཁྱོད་སྔོན་འཇིག་
རྟེན་དབང་ཕྱུག་རྒྱལ་པོའི་དྲུང༌། །ཆོས་ཀྱི་འབྱུང་གནས་ཞེས་གྱུར་དགེ་སློང་དེས། །རང་གིས་སངས་རྒྱས་ཞིང་བཟུང་ཇི་བཞིན་དུ། །བདག་ཀྱང་སྨོན་ལམ་འདེབས་ཀྱིས་འགྲུབ་གྱུར་ཅིག །
༔ ཁྱོད་ཀྱིས་སེམས་ཅན་ང་ཡི་མིང་ཐོས་ཀུན། །ང་ཡི་ཞིང་དུ་སྐྱེ་བར་གྱུར་ཅིག་བཏབ། །དེ་གྲུབ་མཚན་ཐོས་དད་པའི་ཤས་ཐོབ་པས། །གང་དྲུང་དེས་ཀྱང་མྱུར་བའི་སྐབས་དབྱེར་གསོལ།

ཁྱོད་ནི་གཞན་གྱི་དོན་མཛད་མི་གཡེལ་དང༌། །རྒྱ་མཚོ་དུས་རླབས་མི་ཡོལ་མཚུངས་པས་ན། །ཐུགས་རྗེའི་ལྕགས་ཀྱུ་རིང་པོར་བརྐྱངས་ནས་སུ། །བདེ་བ་ཅན་དུ་ཡུད་ཀྱིས་དྲང་བར་
མཛོད༑ །ཁྱོད་ཞིང་སེམས་ཅན་ཐམས་ཅད་སངས་རྒྱས་གྱུར། །རེ་རེས་མ་ཟློས་བསྐལ་པ་བྱེ་སྙེད་དུ། །བསྔགས་ཀྱང་ཟད་པར་མི་འགྱུར་ཡོན་ཏན་ཅན། །བདེ་བ་ཅན་གྱི་ཞིང་དུ་སྐྱེ་བར་
ཤོག །ཁྱོད་ཀྱི་འཇིག་རྟེན་ཁམས་ནི་མཐའ་མེད་ལ། །ལྷན་པོ་འཁོར་ཡུག་མཚམས་ཡང་མ་མཆིས་པ། །ཀུན་ཏུ་མཉམ་པ་ལག་པའི་མཐིལ་ལྟ་བུའི། །བདེ་བ་ཅན་གྱི༴ ཁྱོད་བཞུགས་རིན
ཆེན་སྣ་ཚོགས་གཞི་མོའི་སྟེང་། །ཞལ་བ་བྱས་འདྲ་ངན་སོང་ལྷ་མིན་མེད། །བདེ་ནས་བདེ་འགྲོ་གང་ལ་མི་ཆགས་པ། །བདེ་བ་ཅན་གྱི༴ ཁྱོད་གནས་སར་མི་གནམ་ལྷ་མིང་ཙམ་ཁྱད།
ལྷ་མོ་བདུན་སྟོང་བདུན་དང་རྩེ་བ་ཡི། །རིན་ཆེན་གཞལ་མེད་ལྷ་རྫས་མལ་སྟན་ཅན། །བདེ་བ་ཅན་གྱི༴ ཁྱོད་ཀྱི་སྐྱེད་ཚལ་ནོར་བུའི་ནགས་ལྗོངས་དང༌། །སྤོས་ཆུའི་ཀླུང་ཆེན་སྤྲལ་པའི་བྱ་
དང་ནི། །མེ་ཏོག་གིས་གང་རིན་ཆེན་རི་ཕྲེང་ཅན། །བདེ་བ་ཅན་གྱི༴ ཁྱོད་ཀྱི་བྱང་ཆུབ་ཤིང་ཆེན་བལྟ་ན་སྡུག །སྟོང་དང་དྲུག་བརྒྱའི་དཔངས་དང་ཁྱོན་ལ་བརྒྱ། །ལེགས་བྱས་ཐམས་ཅད་

༧༞༄༅། །སྣང་བའི་འཕྲུལ་ཆེན་པོ། །བདེ་བ་ཅན་གྱི༴ ཁྱོད་ཡུལ་དུས་དུས་རླུང་གིས་ལྗོན་ཤིང་ལས། །མེ་ཏོག་ཆར་བརྡལ་མི་རེང་བདུན་བརྩེགས་དཔངས། །མནན་ན་
༈ སོར་བཞི་ནེམ་གྱུར་བཏེག་འཕར་བ། །བདེ་བ་ཅན་གྱི༴ ཁྱོད་བཞིན་ལྗོན་ཤིང་ཀླུང་དང་རོལ་མོའི་སྡེས། །ཡིད་འབབ་ཆོས་ཀྱི་དབྱངས་སྟོན་སྤོས་ཟས་དང༌། །གོས་རྒྱན་བསམ་ཀུན་མོད་
ལས་འབྱུང་བ་ཅན། །བདེ་བ་ཅན་གྱི༴ ཁྱོད་སྨོན་གྱིས་མྱོས་ཕུན་སུམ་ཚོགས་པའི་སྡེ། །ཞིང་ཁམས་རྒྱ་མཚོའི་རྙེད་དཀའ་མ་ལུས་པས། །རྣམ་པར་བརྒྱན་ཕྱིར་བལྟ་བས་མི་ངོམ་པ།
བདེ་བ་ཅན་གྱི༴ ཁྱོད་འཁོར་ལྔ་བརྒྱ་པདྨའི་མངལ་གནས་དང༌། །དེ་ལས་སྐྱིལ་མོ་ཀྲུང་བཅས་མོད་སྐྱེ་གཉིས། །གསེར་མདོག་མཚན་དཔེས་སྤྲས་པ་ཤ་སྟག་པ། །བདེ་བ་ཅན་གྱི༴
བསྟན་ཉན་ཐོས་དགེ་འདུན་དཔག་མེད་ཅིང༌། །སེམས་དཔའ་དཔག་མེད་སྨོན་ལམ་དབང་ཡིན་པ། །ཐམས་ཅད་ཚེ་ཡང་དཔག་ཏུ་མེད་པ་ཅན། །བདེ་བ་ཅན་གྱི༴ ཁྱོད་མཆོད་པ་ལ་བརྩོན་
རྗེ ཞིང་སྐད་ཅིག་རེར། །བརྒྱ་སྟོང་སངས་རྒྱས་ཞིང་ཉུལ་ཆོས་ཉན་པ། །ཀུན་ཀྱང་མངོན་ཤེས་རྫུ་འཕྲུལ་ཆེན་པོ་རྐྱང༌། །བདེ་བ་ཅན་གྱི༴ འཇིག་རྟེན་དབང་དང་མཐུ་ཆེན་ཐོབ་སོགས་

སྲས༑ །འོད་ཟེར་དཔག་མེད་དེ་བཞིན་གཤེགས་ཉིད་བཞིན། །འགྲོ་བའི་ཕན་བདེ་སྦྱིན་ལ་སྟོབས་འགྲན་པ། །བདེ་བ་ཅན་གྱི༴ ཁྱོད་ཀྱིས་སྐད་ཅིག་རེར་བསྟན་ཆོས་ཀྱི་གྲངས། །སུས་
ཀྱང་བགྲང་བར་མི་ནུས་དེ་འདྲ་བ། །རྟག་པར་ཉན་འཛིན་བློ་ཆེན་ཚོགས་པའི་གྲྭ། །བདེ་བ་ཅན་གྱི༴ ཁྱོད་མཐུས་སྐད་ཅིག་རེར་ཡང་ཏིང་འཛིན་སྒོ། །བརྒྱ་སྟོང་བྱེ་བ་སྙེད་འགྲུབ་དེ་ལྟ་
བུས༑ །དཔག་མེད་སྲིད་པར་བསམ་གཏན་བསྒོམ་པའི་གླིང༌། །བདེ་བ་ཅན་གྱི༴ ཁྱོད་བྱིན་འགྲིབ་པའི་གནས་སྐབས་ཀུན་བགག་ཅིང༌། །གོང་དུ་སྤེལ་ལ་མཚུངས་པ་མེད་བརླམས་
པས༑ །ཡོན་ཏན་འདོད་པ་ཐམས་ཅད་བདག་བཞིན་དུ། །བདེ་བ་ཅན་གྱི་ཞིང་དུ་སྐྱེ་བར་ཤོག། བདེ་བ་ཅན་གྱི་སྨོན་ལམ་དཀོན་མཆོག་བརྩེགས་པའི་འོད་དཔག་མེད་ཀྱི་ཞིང་བཀོད་ལས་ཕྱུང་སྟེ་པདྨ་དཀར་པོས་ལོ་གྲོར་རོང་
ལྗོན་ནང་ཞེས་བྱ་བའི་གཙུག་ལག་ཁང་དུ་བྲིས་པ་བན་བཙུན་རྒྱལ་བ་བཟང་པོ་ལ་སོགས་པའི་དོན་གཉེར་བ་ཐམས་ཅད་བདེ་བ་ཅན་དུ་སྐྱེ་བར་གྱུར་ཅིག། ༈ མངོན་པར་དགའ་བའི་ཞིང་དུ་འདྲེན་པའི་སྨོན་ལམ་ཡིད་ཀྱི་ཤིང་རྟ་ཞེས་བྱ་བ་
བཞུགས་སོ།། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ་བདེ་བར་གཤེགས་པ་འཇིག་རྟེན་མཁྱེན་པ། སྐྱེས་བུ་༔

༧༥༄༅། །འདུལ་བའི་ཁ་ལོ་བསྐྱར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་འཚོ་ཞིང་གཞེས་པའི་མི་འཁྲུགས་པའི་ཞབས་ཀྱི་པདྨོ་དྲི་
མ་མེད་པ་ལ་དུས་དང་རྣམ་པ་ཀུན་ཏུ་ཕྱག་འཚལ་ཞིང་སྐྱབས་སུ་མཆིའོ། །སངས་རྒྱས་ཀྱི་ཞིང་དེ་ན་དེ་བཞིན་གཤེགས་པ་དང་སངས་རྒྱས་དང་ཐམས་ཅད་མཁྱེན་པ་ཉིད་ཀྱི་གྲངས་སུ་འགྲོ་བའི་བྱང་
ཆུབ་སེམས་དཔའ་སེམས་དཔའ་ཆེན་པོ་སྤོས་ཀྱི་གླང་པོ་ཆེ་དང་བ་གླང་སྤོས་ཀྱི་གླང་པོ་ཆེ་ལ་སོགས་པའི་བྱང་ཆུབ་སེམས་དཔའ་དང་། ཉན་ཐོས་དགྲ་བཅོམ་པའི་དགེ་སློང་གི་དགེ་འདུན་ཆེན་པོ་
ཚད་མེད་གྲངས་མེད་བསམ་གྱིས་མི་ཁྱབ་ཅིང་བརྗོད་དུ་མེད་པའི་ཡང་བརྗོད་དུ་མེད་པ་དེ་དག་ཐམས་ཅད་ལ་ཕྱག་འཚལ་ལོ། ད་ལྟར་ཕྱོགས་བཅུའི་སངས་རྒྱས་ཀྱི་ཞིང་ན་བཞུགས་པའི་བཅོམ་ལྡན་
འདས་སྲས་དང་སློབ་མའི་ཚོགས་ཀྱིས་བསྐོར་བ་རྣམས་ལ་ཕྱག་འཚལ་ལོ། །ཉན་ཐོས་དགེ་འདུན་ཆེན་པོས་ཀུན་ནས་བསྐོར། །བྱང་ཆུབ་སེམས་དཔའི་ཚོགས་ཀྱིས་མདུན་དུ་བདར། །བགྲང་
༈ ཡས་ལྷ་མིའི་དབུས་ན་ཆོས་སྟོན་པའི། །སངས་རྒྱས་མི་འཁྲུགས་པ་ལ་ཕྱག་འཚལ་ལོ། །གང་གི་སྨོན་ལམ་དག་པའི་གཟི་བརྗིད་དང༌། །དྲི་མེད་མཚན་དང་སྔོན་གྱི་སྤྱོད་པའི་མཐའ།

ཡོངས་སུ་བསྒྲགས་པ་ཙམ་གྱིས་སྲིད་པའི་རྨོངས། །མ་ལུས་འཕྲོག་པ་དེ་ལ༴ སེམས་ཀྱི་གླང་པོ་ཡེ་ཤེས་ལྕགས་ཀྱུས་བཏུལ། །སྒྲིབ་གཉིས་བུད་ཤིང་ཉེར་ཞིའི་མེ་ལ་བསྲེགས། །བདུད་ཀྱི་
ལས་རྣམས་བྱམས་པའི་མཚོན་གྱིས་གཏུབས། །འདབ་བརྒྱ་ལྟར་རྒྱས་དེ་ལ༴ དམ་པའི་གྲིབ་བསིལ་གྲགས་སྙན་མེ་ཏོག་དཀར། །མ་སྨད་སྙིང་སྟོབས་ཕུན་ཚོགས་འབྲས་བུས་དུད།
བསོད་ནམས་སྐྱེད་མོས་ཚལ་གྱི་དཔལ་གཅིག་པུ། །སངས་རྒྱས་ལྗོན་པའི་མཆོག་ལ༴ འཆི་མེད་གྲུབ་པའི་ཟུར་ཕུད་མཁའ་ལ་རྒྱུ། །ཡོན་ཏན་མི་ཟད་གློག་འགྱུའི་དཔལ་ཡོན་ཅན། །སྟོབས་
བཅུ་ལྡན་པའི་ཞབས་རྡུལ་སྤྲིན་ཕྲེང་ནི། །སྲིད་པའི་ཚད་གདུང་སྐྱོབ་དེར༴ སུམ་ཅུ་གཉིས་མཚན་དཔེ་བྱད་བརྒྱ་ཕྲག་བཅུས། ྋ །རབ་མཛེས་ལྟ་བས་མི་ངོམ་བདུད་རྩིའི་གཟུགས། །མཁའ་
ལྡིང་གནས་ཀྱི་རིན་ཆེན་མཆོད་སྡོང་ནི། །བཻཌཱུར་མཐོན་མཐིང་དང་འདྲ༴ སྐུ་ཚེ་བསྟན་པ་བསྐལ་ཆེན་འབུམ་ཕྲག་བཅུ། །ཞིང་གི་ཁྱོན་དང་ཉན་ཐོས་བྱང་སེམས་ཀྱི། །འདུས་པ་རྒྱ་མཚོའི་
གཏིང་མཐའ་མི་མངོན་པའི། ་འདྲེན་པ་མཉམ་མེད་ཐུགས་རྗེའི་སྤྱན་གྱིས་གཟིགས། །སྐྱེ་བོ་ཉོན་མོངས་དུག་གིས་མགོ་རྨོངས་ནས། །འགྲོ་དྲུག་བར་མ་དོ་རུ་འཁྱམས་པ་རྣམས། །དེ་རིང་g

སྐྱུ༥༄༅། །ཉིད་དུ་ཕན་མཛད་ཕྱག་རྐྱོངས་ལ། །མངོན་དགའི་ཞིང་དུ་དྲོངས་ཤིག་མི་འཁྲུགས་པ། །བདག་གིས་སྦྱིན་དང་ཚུལ་ཁྲིམས་བཟོད་བརྩོན་འགྲུས། །བསམ་གཏན
ཤེས་རབ་དགེ་བ་བསྒྲབས་པ་རྣམས། །འགྲོ་བ་ཀུན་གྱི་ཐུན་མོང་ཉིད་གྱུར་དེས། །ཐམས་ཅད་མངོན་དགའི་ཞིང་དུ་སྐྱེ་བར་ཤོག །གང་དྲུང་མགོན་དེ་སངས་རྒྱས་བྱང་ཆུབ་ཤིང་། །རིན་ཆེན་
བདུན་གྲུབ་དཔག་ཚད་འབུམ་ལྡན་པ། །ལྷུན་པོ་དབང་པོའི་ཚོན་གྱིས་མཛེས་འདྲ་བའི། །མངོན་པར་དགའ་བའི་ཞིང་དུ་སྐྱེ་བར་ཤོག །ཕ་རོལ་ཕྱིན་དང་མངོན་ཤེས་དབང་པོ་སྟོབས། །བྱང་
ཆུབ་ལམ་གྱི་ཡན་ལག་བརྗོད་པའི་སྒྲ། །སྙན་པར་སྒྲོགས་པའི་ཤིང་དབང་དེ་བལྟ་ཕྱིར། །མངོན་པར་དགའ་བའི༴ གསེག་མ་རི་དང་མུ་སྟེགས་ཅན་གྱི་གནས། །སྙིགས་མ་ལྔ་དང་ཡིད་མི་
འོང་ཀུན་དང༌། །ངན་སོང་གསུམ་དང་ལོག་པར་ལྟུང་མེད་པ། །མངོན་པར་དགའ་བའི༴ ས་གཞི་ཐམས་ཅད་མཉམ་པ་གསེར་མདངས་ཅན། །རེག་ན་བདེ་བ་ཀ་ཙ་ལི་ན་བཞིན། །མནན་
༈ ན་ནེམ་འགྱུར་བཏེགས་ན་འཕར་བྱེད་པ། །མངོན་པར་དགའ་བའི༴ མནྡཱ་ར་སོགས་མེ་ཏོག་ཚོགས་ཀྱིས་བརྒྱན། །ལྷ་གནས་ནོར་བུའི་ཚོགས་ནི་ཕྱོགས་བཅུར་བཀྲམ། །གསེར་གྱི་པདྨོ་ཕྲེང་

བ་འཁྲིགས་པའི་གཞི། །མངོན་པར་དགའ་བའི༴ མེ་ཏོག་འབྲས་བུས་རྟག་པར་དུད་གྱུར་པའི། །དྲི་མེད་རིན་ཆེན་ལྗོན་པའི་གྲིབ་བསིལ་དང༌། །དཔག་བསམ་འཁྲི་ཞིང་གཞོན་ནུའི་ལྡིང་ཁང་
ཅན༑ །མངོན་པར་དགའ་བའི༴ གསེར་གྱི་ཏ་ལའི་ལྗོན་ཤིང་ཕྲེང་བ་རྣམས། །རླུང་གིས་བསྐྱོད་པས་སྙན་དང་འཇེབས་པ་དང༌། །ཡིད་འོང་ཆགས་པར་འགྱུར་བའི་སྒྲ་དབྱངས་ཅན།
མངོན་པར་དགའ་བའི༴ རྣམ་ལྔའི་མདངས་གསལ་དྲི་ཞིམ་གོས་དང་རྒྱན། །ཡིད་འོང་དཔག་བསམ་ཤིང་ལས་ད་ལྟ་འཁྲུངས། །བསམ་པས་ལྷ་ཡི་ཟས་མཆོག་མདུན་འབྱུང་བ། །མངོན་
པར་དགའ་བའི༴ རིན་ཆེན་སྣ་བདུན་གཞལ་མེད་ཁང་བརྩེགས་ནང༌། །རིན་ཆེན་བདུན་ཁྲི་འབོལ་བའི་སྟན་ཅན་རྣམས། །འཆི་མེད་གྲོང་ཁྱེར་ས་ལ་བཀོད་འདྲ་བའི། །མངོན་པར་དགའ་
བའི༴ འབྱུང་འབྲང་མི་སྣང་འདོད་པ་ལྟར་བྱེད་པའི། །གསེར་གྱི་བྱེ་མ་བརྡལ་བའི་རྫིང་བུའི་འགྲམ། །ལྷ་ཤིང་མྱ་ངན་མེད་པའི་ཕྲེང་བས་མཛེས། །མངོན་པར་དགའ་བའི༴ ཧ་ཅང་དྲོ་
མིན་གྲང་མིན་འཇམ་དང་ལྡན། །དྲི་ཞིམ་སྤོས་ཀྱི་བྱ་བ་བྱེད་པའི་རླུང༌། །འདོད་ན་ལྡང་ཞིང་མི་འདོད་ཞི་འགྱུར་བའི། །མངོན་པར་དགའ་བའི༴ འགས་ཀྱང་ལྷ་དང་མི་ཕྱེད་སྐྱེས་པ་

༧༥ ༄༅། །དང༌། །བུད་མེད་སྐྱོན་བྲལ་དབྱངས་ཅན་བུ་མོ་ཡི། །མཚར་སྡུག་ཡོན་ཏན་ཀུན་འཛིན་ཤ་སྟག་པ། །མངོན་པར་དགའ་བའི༴ ཆགས་ན་བལྟ་བའི་རྩེ་དགས་
འདོད་བྲལ་ཞིང༌། །ཞག་བདུན་མངལ་དུ་གནས་དང་འཛིན་བྱེད་མ། །བསམ་གཏན་གཉིས་པར་སྙོམས་ཞུགས་བདེ་མྱོང་འདྲའི། །མངོན་པར་དགའ་བའི༴ ཞབས་བཀོད་གསེར་གྱི་པདྨོ་
རྟག་བསྐྲན་པའི། །མི་འཁྲུགས་ཆོས་རྒྱལ་མཆོད་ཕྱིར་ལྷ་དང་མིའི། །ངང་པ་རྟག་པར་འདུ་བ་པདྨའི་མཚོ། །མངོན་པར་དགའ་བའི༴ ཉི་ཟླ་སྣང་བྱེད་ཐ་་པས་ཅད་ཟིལ་མནན་ནས།
༈ སངས་རྒྱས་འོད་ཀྱིས་རྟག་པར་སྟོང་གསུམ་ཀུན། །གུར་གུམ་གཞོན་ནུའི་མཛེས་པ་སྟོན་བྱེད་པ། །མངོན་པར་དགའ་བའི༴ ས་གཞི་ལྷ་ཡི་ཕུན་ཚོགས་ཡོངས་ཀྱིས་བསྟར། །མཁའ་ནས་
མཐོ་རིས་གྲོང་གིས་བརྒྱན་པའི་བར། །གསེར་དངུལ་བཻ་ཌཱར་ཐེམ་སྐས་སྦྲེལ་བ་ཅན། །མངོན་པར་དགའ་བའི༴ ་མགོན་དེའི་ཆོས་ཀྱི་མདུན་སར་ལན་རེ་རེས། །སེམས་ཅན་དཔག་མེད་དགྲ་
༴ བཅོམ་ཉིད་ཐོབ་ཅིང༌། །དེ་དག་ཆོ་འཕྲུལ་གསུམ་གྱིས་འདའ་བགྱིད་པ། །མངོན་པར་དགའ་བའི༴ དེ་ལྟར་ཐོགས་པའང་སྟན་གཅིག་ཆོས་དང་པོས། །རྒྱུན་ཞུགས་གཉིས་པས་ཕྱིར་འོང་

གསུམ་པ་ཡིས། །ཕྱིར་མི་འོང་དང་བཞི་པར་དགྲ་བཅོམ་པ། །མངོན་པར་དགའ་བའི༴ སོ་སོ་རིག་དང་རྫུ་འཕྲུལ་རྐང་པ་བཞི། །མངོན་ཤེས་དྲུག་ལྡན་ཐོས་པ་ཀུན་འཛིན་ཅིང་། །རྣམ་
ཐར་བརྒྱད་ལ་བསམ་གཏན་པས་གཏམས་པ། །མངོན་པར་དགའ་བའི༴ གང་དུ་སྐྱེས་པས་བདེ་གཤེགས་ལ་བསྟེན་ཅིང༌། །བདུད་ཀྱིས་མི་བརྫི་ཉན་རང་སར་མི་ལྟུང་། །རྫོགས་པའི་བྱང་
ཆུབ་ལུང་བསྟན་ཐོབ་འགྱུར་པ། །མངོན་པར་དགའ་བའི༴ མི་འཁྲུགས་མགོན་དེའི་དམ་ཆོས་ཀུན་འཛིན་ཅིང༌། །འཆང་དང་ཀློག་ཅིང་ཀུན་ཆུབ་སྟོན་བྱེད་པ། །ཚེ་འཕོས་ནས་ཀྱང་བརྗེད་
པར་མི་འགྱུར་བ། །མངོན་པར་དགའ་བའི༴ ཕྱོགས་བཅུའི་ཞིང་ཀུན་ཕྱིན་ནས་རྒྱལ་རྣམས་ཀྱི། །དམ་པའི་ཆོས་བཟུང་སླར་ཡང་ལྡོག་བྱེད་པ། །མཁས་པ་རྒྱ་མཚོའི་དེད་དཔོན་ཁོ་ནའི་
གླིང་༑ །མངོན་པར་དགའ་བའི༴ བྱང་ཆུབ་དམ་པ་སངས་རྒྱས་མ་གྱུར་བར། །སངས་རྒྱས་ཞིང་ནས་སངས་རྒྱས་ཞིང་འགྲོ་ཞིང༌། །ཐུབ་པའི་ཁྱུ་མཆོག་ཐམས་ཅད་མཉེས་བགྱིད་པ།
མངོན་པར་དགའ་བའི༴ ཁྱིམ་དུ་གནས་སམ་རབ་ཏུ་བྱུང་བའི་སྲས། །གལ་ཏེ་ཆོས་ཀྱི་མདུན་སར་མི་སྣང་ནའང༌། །སངས་རྒྱས་མཐུ་ཡིས་ཐོས་ནས་འཛིན་བྱེད་པ། །མངོན་པར་དགའ་

༧༥༄༅། །བའི༴ འཆི་འཕོ་ན་ཡང་སྐྱེ་འགྱུར་ཞིང་གང་དང༌། །ཕྱོགས་བཅུའི་སངས་རྒྱས་བྱང་ཆུབ་སེམས་དཔའི་སྤྱོད། །མངོན་སུམ་སྣང་བ་ཉིད་དུ་མི་འབྲལ་བ།
མངོན་པར་དགའ་བའི༴ ཚད་མེད་སྤྲུལ་པས་མཐའ་ཀླས་སེམས་ཅན་གྱི། །ཉེས་པའི་དུག་སྡོང་རྩད་ནས་འབྱིན་མཛད་པའི། །ཕྱིར་མི་ལྡོག་པའི་སེམས་དཔའ་རྒྱ་མཚོའི་གནས། །མངོན་
པར་དགའ་བའི་ཞིང་དུ་སྐྱེ་བར་ཤོག །མངོན་པར་དགའ་བའི་ཞིང་དུ་སྐྱེས་ནས་ཀྱང༌། །མི་འཁྲུགས་པ་ཡི་སྔོན་གྱི་སྨོན་ལམ་དང༌། །བྱང་ཆུབ་སྤྱོད་པའི་རྗེས་སུ་སློབ་བྱེད་ཅིང༌། །བྱང་ཆུབ་
དམ་པར་ལུང་བསྟན་ཐོབ་པར་ཤོག །མི་འཁྲུགས་པ་ཡི་སྤྱོད་ལ་གནས་ནས་ཀྱང༌། །སངས་རྒྱས་བྱེ་བ་ཁྲག་ཁྲིག་མཉེས་བྱེད་ཅིང༌། །དགེ་བའི་རྩ་བ་ཐམས་ཅད་རྫོགས་བྱས་ནས། །མི་
འཁྲུགས་རྒྱལ་བའི་གོ་འཕང་ཐོབ་གྱུར་ཅིག །དད་པས་ཡིད་སླན་ལག་གཉིས་ཐལ་སྦྱར་ནས། །སྨོན་ལམ་མཆོག་འདི་ལན་མང་འདོན་བགྱིད་ན། །ཤར་ཕྱོགས་མངོན་པར་དགའ་བའི་སྟོན་པ་
དེས༑ །ཐུགས་རྗེའི་ཕྱག་གིས་མྱུར་དུ་འཛིན་པར་འགྱུར། །འདི་ནས་ཉིང་མཚམས་སྦྱར་མ་ཐག །དག་པའི་ཞིང་མཆོག་མངོན་དགའ་རུ། །པདྨོའི་སྙིང་པོ་ཟེའུ་འབྲུ་ལ། །བརྫུས་ཏེ་སྐྱེ་བ་

ལེན་པར་ཤོག །པདྨོ་འདམ་གྱིས་མ་གོས་ལྟར། །སྲིད་གསུམ་དྲི་མས་མ་གོས་པར། །སྲིད་པའི་པདྨོ་ལས་འཁྲུངས་ཤིང་། །མངོན་པར་དགའ་བར་སྐྱེ་བར་ཤོག །མི་གཙང་ལུས་འདི་
༧ བོར་བར་གྱུར་མ་ཐག །མངོན་དགའི་ཞིང་དུ་བརྫུས་ཏེ་སྐྱེ་བར་ཤོག །སྐྱེས་མ་ཐག་ཏུ་ས་བཅུ་རབ་བསྒྲོད་ནས། །སྤྲུལ་པས་ཕྱོགས་བཅུར་གཞན་དོན་སྤྱོད་པར་ཤོག། དེ་ལྟར་སངས་རྒྱས་མི་
འཁྲུགས་པའི་ཞིང་བཀོད་པའི་སྨོན་ལམ་འདི་ནི། ནང་གི་རྣལ་འབྱོར་གྱི་སྟོབས་རྒྱས་པས་བཅོས་མིན་འཁྲི་བ་ཀུན་ཞིག་པའི་རྣལ་འབྱོར་པ་ཆེན་པོ་ཆོས་རྒྱལ་བསོད་ནམས་རྒྱལ་མཚན་གྱིས་བསྐུལ་ནས། མང་དུ་ཐོས་པའི་དགེ་སློང་པདྨ་དཀར་པོས་
༡འཕགས་པ་དཀོན་མཆོག་བརྩེགས་པ་ཆོས་ཀྱི་རྣམ་གྲངས་སྟོང་ཕྲག་བརྒྱ་པ་ནས་ཕྱུང་སྟེ་སྦྱར་བའོ། །སརྦ་མངྒ་ལཾ།། ༈ ཚེ་རབས་མ་ལུས་ཐམས་ཅད་དུ། །བླ་མ་དམ་པ་མཉེས་བྱེད་ཅིང༌། །མོས་གུས་
ལྟེམས་རྐྱང་མེད་པ་ཡིས། །ནོར་བཟང་བཞིན་དུ་བསྟེན་པར་ཤོག །སྐྱབས་ཆེན་བྱིན་ཆགས་དཀོན་མཆོག་གསུམ། །མཆོད་པའི་ཚོགས་རྣམས་མ་ལུས་པ། །ཚིམས་པ་མེད་པར་མཆོད་ནས་
ཀྱང་༑ །རྟག་ཏུ་བསྟོད་ཅིང་བཀུར་བར་ཤོག །བར་ཆད་ཐམས་ཅད་སེལ་གྱུར་ཞིང༌། །མ་བཞིན་སེམས་པའི་ཡི་དམ་ལྷ། །ཐུན་བཞི་ཡིས་ནི་མཉེས་གྱུར་ནས། །ཡི་དམ་ལྷ་དང་མི་འབྲལ་

།ཤོག །ཧཱུཾ་དང་ཕཊ་ཀྱི་འབྲུག་སྒྲ་ཡིས། །དྲེགས་པ་ཅན་རྣམས་ཚར་གཅོད་ཅིང༌། །བསྟན་པ་མ་ལུས་སྲུང་བ་ཡི། །ཆོས་སྐྱོང་རྣམས་ཀྱིས་བསྲུང་བར་ཤོག༧༢·༄༅།
བདག་ཅག་ལྷན་ཅིག་ཚོགས་པ་རྣམས། །ཁྲོ་འཁྲུགས་ཐམས་ཅད་རབ་ཞི་ནས། །ཟབ་མོའི་གཏམ་ནི་སྣ་ཚོགས་ཀྱིས། །སེམས་ལ་ཕན་པ་ཉིད་དུ་ཤོག །གང་དུ་འདུག་པའི་གནས་རྣམས་
སུ༑ །འཇིགས་དང་ཉམ་ང་བྲལ་བ་དང༌། །ཕྱི་ནང་འཚེ་བ་མེད་པ་ཡི། །དགོན་གནས་རྣམས་དང་མི་འབྲལ་ཤོག །ངོ་བསྲུང་རྩོལ་བ་མི་དགོས་ཤིང༌། །ངོ་བོ་ཉིད་ཀྱིས་ཆོས་ལ་
དཀར༑ །ཕན་ཚུན་འཚེ་བ་མེད་པ་ཡི། །སྐྱེ་བོ་རྣམས་ཀྱིས་བཀུར་བར་ཤོག །བདག་ཅག་ཚེ་རབས་ཐམས་ཅད་དུ། །བྱམས་པ་རྒྱུན་ཆད་མེད་པ་དང༌། །རྟོགས་པ་གསེར་གྱི་རི་བོ་
ལྟར༑ །གཉིས་མེད་འགྱུར་བ་མེད་པར་ཤོག །ཉོན་མོངས་གསུམ་པོ་སྐྱེ་བའི་ཚེ། །ཆུ་ལ་རལ་གྲི་བཏབ་པ་ལྟར། །སེམས་ཀྱི་མདུད་པ་གྲོལ་ནས་ཀྱང༌། །འོད་གསལ་ངང་ལ་གནས་པར་
ལམ་ཤོག །དོན་མེད་གླེང་མོ་བྱེད་པའི་ཚེ། །འཁོར་བ་ཐོག་མཐའ་མེད་པ་རུ། །གཏམ་གྱི་སྦྱོར་བ་འདི་དག་ཀྱང་། །ཆོས་ཀྱི་གཏམ་དུ་འགྱུར་བར་ཤོག །སྡང་བའི་ཡུལ་རྣམས་མཐོང་བའི་

ཚེ༑ །རང་དབང་མེད་པའི་བྱམས་པ་ཡིས། །དང་བའི་སེམས་ནི་སྐྱེ་བ་དང༌། །སྙིང་ནས་མ་བཞིན་གོ་བར་ཤོག །མཛེས་ཤིང་བཀྲག་ལྡན་མཐོང་བའི་ཚེ། །མི་གཙང་བུམ་པར་གོ་བ་
ཡིས༑ །ཞེན་པའི་མཚན་མར་རབ་ལོག་ནས། །ཆགས་པ་མེད་ལ་གནས་པར་ཤོག །ང་རྒྱལ་ཁེངས་ཤིང་དྲེགས་པ་ཡི། །སྐྱེ་བོ་རྣམས་དང་འགྲོགས་པའི་ཚེ། །དམད་པའི་མཚན་མ་རབ་
སྤངས་ནས། །བསྙེན་བཀུར་བྱེད་ལ་གནས་པར་ཤོག །ཤེས་བྱའི་ཆོས་རྣམས་མ་ལུས་པས། །ལྟེམས་རྐྱང་མེད་པར་ཆོས་ཀུན་ལ། །མོས་གུས་རྒྱ་ཆེན་བྱེད་པ་དང༌། །གཉེན་པོ་བསྟེན་ལ་
གནས་པར་ཤོག །སྒྲབ་པ་བྱས་པའི་འབྲས་བུ་དེས། །བདག་གཞན་གཉིས་ཀྱི་འདོད་པ་གྲུབ། །འཁོར་བ་མུ་མཐའ་མེད་པ་རུ། །སེམས་ཅན་རྣམས་ལ་སྨིན་པར་ཤོག །བདག་གཞན་དུས་
གསུམ་དགེ་བ་འདི་དག་གིས། །སྡིག་དང་སྒྲིབ་པ་མ་ལུས་བྱང་བྱས་ནས། །རྟག་པར་དགེ་བའི་བཤེས་ཀྱིས་རྗེས་བཟུང་ཞིང༌། །ཚུལ་གནས་ཐོས་བསམ་སྒོམ་ལ་མཐར་ཕྱིན་ཤོག ། སྨིན་
བྱེད་དབང་དང་རིམ་གཉིས་ཟུང་འཇུག་གིས། །རྩ་རླུང་ཐིག་ལེ་སྦྱངས་ནས་དྭངས་མའི་ལུས། །ངེས་པར་སྐྱེ་བ་གཅིག་གིས་འགྲུབ་གྱུར་ནས། །རྡོ་རྗེ་འཆང་གི་ས་ལ་འགོད་པར་ཤོག །འདི་

༄༅། །ནས་བཟུང་སྟེ་སྐྱེ་དང་སྐྱེ་བ་རུ། །མཐའ་ཡས་འགྲོ་བ་ཀུན་གྱི་མགོན་དང་སྐྱབས། །ལུང་བསྟན་དགེ་བའི་བཤེས་ཀྱིས་རྗེས་བཟུང་ནས། །མ་ལུས་རྣམ་གྲོལ
1/1/01
མཆོག་ལ་འགོད་པར་ཤོག །གོང་མའི་གདན་ས་དབེན་པའི་གནས། །རྟག་ཏུ་རི་ཁྲོད་འགྲིམ་བྱེད་ཅིང༌། །རྟོགས་པ་སྐྱོང་ཞིང་སྨོན་ལམ་འདེབས། །བརྒྱུད་པའི་སྲོལ་ཁ་ཟིན་པར་ཤོག
་བ་ཀུན་ཏུ་ཡང་དག་བླ་མ་དང༌། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ནས། །ས་དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་འཆང་གི་གོ་འཕང་མྱུར་ཐོབ་
ཤོག༑ ༈ འཁོར་བར་འཁོར་ཚེ་སྐྱེ་གནས་ཐམས་ཅད་དུ། །ཆོས་ལ་བཟོད་པ་མ་ཐོབ་བར་དུ་ཡང༌། །ངན་སོང་གསུམ་དུ་ནམ་ཡང་མི་སྐྱེ་ཞིང༌། །མཐོ་རིས་མི་ཡི་ལུས་སུ་སྐྱེ་
བར་ཤོག །མཐོ་རིས་མི་ཡི་ལུས་སུ་སྐྱེས་ནས་ཀྱང༌། །སྡིག་སྤྱོད་རྒྱལ་པོར་མ་སྐྱེ་དེ་ཡི་བློན་པོ་དང༌། །དམག་དཔོན་ཞལ་ལྕེ་གཅོད་པའི་ལུས་སུ་བདག་མ་སྐྱེ། །ཁེ་བྱེད་ཏིལ་རྡུང་ཆང་ཚོང་
༔ རྐུན་མོ་དང༌། །བྲན་དང་མོ་ཡི་ལུས་སུ་བདག་མ་སྐྱེ། །དགེ་སློང་རྣམས་ལ་དབང་བྱེད་བདག་པོ་དང༌། །གནས་བརྟན་ལས་བྱེད་པ་དང་ནང་ཁྲིམས་པ། །དགེ་བསྐོས་གཙང་སྦྱོར་བ་དང་དམ་

བཞག་པ། །གང་ཟག་ལས་བྱེད་རྣམས་སུ་བདག་མ་སྐྱེ། །མཐའ་འཁོབ་ཀླ་ཀློ་སྐྱེ་བོའི་ཡུལ་རྣམས་དང༌། །གླེན་ལྐུགས་འོན་ལོང་ཕྲག་དོག་ཅན་རྣམས་དང༌། །མུ་སྟེགས་ལོག་ལྟ་བྲན་གྱི་
རིགས་རྣམས་དང༌། །རིགས་ངན་ཤན་པའི་ལུས་སུ་བདག་མ་སྐྱེ། །བྱང་ཆུབ་མ་ཐོབ་བར་དུ་རྟག་པར་བདག །ལུས་ཀྱི་ཡན་ལག་རྒྱས་ཤིང་སྐྱོན་མེད་དེ། །དབང་པོ་ཚང་ཞིང་རིགས་མཐོ་
བཀུར་བའི་གནས། །དམ་ཆོས་སྤྱོད་པའི་ལུས་སུ་སྐྱེ་པར་ཤོག །དམ་ཆོས་སྤྱོད་པའི་ལུས་སུ་སྐྱེས་ནས་ཀྱང༌། །གཞོན་ནུ་རབ་བྱུང་ཚུལ་ཁྲིམས་ལྡན་པ་དང༌། །ཚེ་ལ་ནད་ཀྱི་བར་ཆད་མེད་པ་
དང་༑ །སྐྱེས་མ་ཐག་ཏུ་ཆོས་དང་འཕྲད་པར་ཤོག །སྐྱེས་མ་ཐག་ཏུ་ཆོས་དང་འཕྲད་ནས་ཀྱང་། །ཐོས་བསམ་སྒོམ་གསུམ་རིག་པའི་རྒྱུད་སྦྱངས་ནས། །རྣམ་ཤེས་དྲུག་པོ་ཡུལ་ལ་མ་ཡེངས་
པར༑ །ཏིང་འཛིན་རྩེ་གཅིག་སེམས་ལ་དབང་ཐོབ་ནས། །ཁམས་གསུམ་སེམས་ཅན་མ་ལུས་ཐམས་ཅད་ཀྱི། །དོན་རྣམས་དཔག་མེད་བདག་གིས་འགྲུབ་པར་ཤོག། ཅེས་པ་འདི་ནི་མགོན་པོ་ཀླུ་
སྒྲུབ་ཀྱིས་མཛད་པའོ།། ༈ བདག་སོགས་སེམས་ཅན་ཐམས་ཅད་སྡིག་པའི་གྲོགས་པོའི་དབང་དུ་མི་འགྲོ་བར་གྱུར་ཅིག །ལོག་པའི་བཤེས་གཉེན་གྱི་དབང་དུ་མི་འགྲོ་བར་གྱུར་ཅིག

སྨོན་།ལམ་ལོག་པ་དང་བཏང་སྙོམས་སུ་སྐད་ཅིག་ཙམ་ཡང་མི་སྐྱེ་བར་གྱུར་ཅིག །ངན་སྤྱོད་སྡིག་པའི་ལས་ལས་ལྡོག་ནས་སངས་རྒྱས་བསྟན་པའི་ཞབས་ཏོག་འགྲུབ་པར་
1/1/01
ཨུ
གྱུར་ཅིག །ཆོས་རྒྱལ་མྱ་ངན་མེད་ལྟ་བུར་གྱུར་ཅིག །བློ་ལས་སུ་རུང་བར་གྱུར་ཅིག །སེམས་བཀོལ་དུ་བཏུབ་པར་གྱུར་ཅིག །ཆོས་མིན་གྱི་བསམ་པ་སྐད་ཅིག་ཙམ་ཡང་མི་སྐྱེ་བར་གྱུར་
ཅིག །བྱམས་སྙིང་རྗེ་བྱང་ཆུབ་ཀྱི་སེམས་རྒྱུད་ལ་སྐྱེ་བར་གྱུར་ཅིག །དཀོན་མཆོག་གསུམ་གྱི་ཐུགས་རྗེས་རྗེས་སུ་ཟིན་པར་གྱུར་ཅིག །སངས་རྒྱས་བསྟན་པའི་སྒོར་ཞུགས་པར་གྱུར་ཅིག
གཉིས་
ཐེག་པ་ཆེན་པོའི་ཆོས་ལ་སྤྱོད་པའི་སྐལ་པ་དང་ལྡན་པར་གྱུར་ཅིག །གསང་སྔགས་རྡོ་རྗེ་ཐེག་པའི་ཆོས་ལ་སྤྱོད་པའི་སྐལ་པ་དང་ལྡན་པར་གྱུར་ཅིག །བླ་མ་དགེ་བའི་བཤེས་གཉེན་གྱིས་རྗེས་སུ་
ཟིན་པར་གྱུར་ཅིག །རྟོགས་པས་བདག་གྲོལ་བར་གྱུར་ཅིག །ཐུགས་རྗེས་གཞན་གྲོལ་བར་གྱུར་ཅིག །རྟེན་འབྲེལ་ཐབས་ལ་མཁས་པར་གྱུར་ཅིག །འབྲེལ་ཚད་དོན་དང་ལྡན་པར་གྱུར་
༴ ཅིག །ཕྱག་རྒྱ་ཆེན་པོ་མཆོག་གི་དངོས་གྲུབ་ཚེ་འདི་ཉིད་ལ་ཐོབ་པར་གྱུར་ཅིག །བྱང་ཆུབ་སྒྲུབ་པའི་ལམ་གྱི་འགལ་རྐྱེན་བར་ཆད་ཐམས་ཅད་ཉེ་བར་ཞི་བར་གྱུར་ཅིག །བླ་མེད་བླ་མའི་ཐུགས་

རྗེ་དང༌། །རྒྱལ་དང་རྒྱལ་སྲས་རང་རྒྱལ་དང༌། །དགྲ་བཅོམ་བདེན་པའི་བྱིན་རླབས་ཀྱིས། །བསྔོ་བ་སྨོན་ལམ་འགྲུབ་པར་ཤོག །སངས་རྒྱས་སྐུ་གསུམ་བརྙེས་པའི་བྱིན་རླབས་
དང༌།། སོགས། ཅེས་པ་འདི་ཡང་མདོ་ཁམས་པ་ཀརྨ་བསྟན་འཕེལ་ཞེས་མཚན་བརྗོད་པར་དཀའ་བ་དེ་ཉིད་ཀྱིས་གསུང་གསང་རྡོ་རྗེའི་བྱིན་རླབས་རིན་ཆེན་ཆར་རྒྱུན་ལས་སྩལ་བར་སྣང་ངོ༌།། ༈ རྗེ་བཙུན་བླ་མ་བཀའ་དྲིན་ཅན་
རྣམས་ཀྱིས་སྩལ་བའི་སྨོན་ལམ་བཞུགས་སོ།། བླ་མ་དཀོན་མཆོག་རྣམས་མདུན་གྱི་ནམ་མཁར་བཞུགས་ཏེ། བདག་གི་སྨོན་ལམ་ལ་ཐུགས་གཏད་ནས་སྨོན་ལམ་གྱི་འབྲས་བུ་ཐམས་ཅད་ཚེ་འདི་ཉིད་ལ་
སྨིན་ཅིང་འགྲུབ་པར་བྱིན་གྱིས་བརླབ་ཏུ་གསོལ། ཞེས་སེམས་གཞན་དུ་མ་ཡེངས་ཤིང་ཚིག་སྒྲ་དག་པར་བྱེད་པ་གནད་དོ།། རྒྱལ་ཀུན་ཕྲིན་ལས་གཅིག་གྱུར་པ། །རྗེ་བཙུན་རྩ་བརྒྱུད་བླ་མ་དང༌། །མཆོག་
གི་སྤྲུལ་སྐུ་གྲགས་པའི་དཔལ། །བརྒྱུད་པར་ལྡན་པའི་བྱིན་རླབས་ཀྱིས། །བདག་དང་འགྲོ་ཚོགས་མ་ལུས་པས། །སྐྱེ་བ་འདི་ནས་ཚེ་རབས་སུ། །འཁོར་ལོ་བཞི་དང་ལྡན་པའི་ལུས། །
ཕུན་སུམ་ཚོགས་པ་ཐོབ་པར་ཤོག །མཐོངཐོས་དྲན་དང་རེག་པས་ཀྱང་། །ལས་དང་ཉོན་མོངས་རྣམ་འཇིག་ཅིང༌། །མཆོག་དང་ཐུན་མོང་སྩོལ་ནུས་པའི། །དགེ་བའི་བཤེས་གཉེན་བསྟེན་ལྷུ

སྨོན་།པར་ཤོག །སྤོང་བདུན་འཁོར་དང་བཅས་པ་ཡི། །ཚུལ་ཁྲིམས་ཉེས་པའི་རྙོགས་མས་དབེན། །ལྷ་མིའི་བསོད་ནམས་ཞིང་གྱུར་པའི། །སོ་སོ་ཐར་སྡོམ་རྒྱུད་
ཨུ
ྋ ལྡན་ཤོག །མཁའ་མཉམ་འགྲོ་བ་མ་ལུས་པ། །རྫོགས་སངས་གོ་འཕང་འགོད་པའི་སླད། །རྣམ་དཀར་ངོམས་པ་མེད་རྩོམ་པ། །བྱང་ཆུབ་སེམས་སྡོམ་རྒྱུད་ལྡན་ཤོག །སྣང་སྲིད་ལྷ་
སྔགས་བདེ་ཆེན་དུ། །གཟོད་ནས་གྲུབ་པར་ངོ་འཕྲོད་ནས། །ཚེ་འདིར་ཧེ་རུ་ཀར་ཆུབ་པ། །རིག་འཛིན་སྔགས་སྡོམ་རྒྱུད་ལྡན་ཤོག །མདོར་ན་སྡོམ་པ་རྣམ་གསུམ་པོ། །སྡིག་སྤོང་དགེ་བ་
སྒྲུབ་ཐབས་སུ། །གནད་གཅིག་ངེས་པའི་གསང་རྟོགས་ནས། །བཀའ་བརྒྱུད་རིན་ཆེན་འགྲུབ་གྱུར་ཅིག །བླ་མ་དཀོན་མཆོག་རིན་པོ་ཆེ། །སྤྲང་པོའི་བསམ་དོན་འགྲུབ་པར་ཤོག །འཚོ་
བ་དྲུག་ཕུལ་གདན་གཅིག་གི །ལྷག་མས་ངན་ལོང་འཚོ་བར་ཤོག །ཚོགས་ཀྱི་འཁོར་ལོ་དུས་མིན་པའི། །ཤ་ཆང་བདག་མདུན་མེད་པར་ཤོག །ཁྱིམ་པའི་གྲལ་ཆེན་མི་འགྲིམ་ཞིང༌།
ལམ་ཆོས་བརྒྱད་ཁྲི་ལ་མི་འདུག་ཤོག །གཞན་སྐྱོན་མཚང་ནས་མི་འབྲུ་ཞིང༌། །རང་སྐྱོན་ཁྲག་ངན་འདོན་པར་ཤོག །བདག་ཉིད་ཁོང་ཁྲོ་མི་ལྡང་ཞིང༌། །འཁོར་ལ་བཀའ་བཀྱོན་མི་བྱེད་483

ཤོག །མོ་མའི་མིག་ལྟོས་མི་བགྱིད་ཅིང༌། །གྲུབ་མཐའི་ཕྱོགས་ཞེན་སྤོང་བར་ཤོག །མི་རྟག་འཆི་བ་དྲན་པ་དང༌། །ངེས་འབྱུང་སྐྱོ་ཤས་སྐྱེ་བར་ཤོག །མོས་གུས་དག་སྣང་འབྱོངས་པ་
དང་༑ །ཀུན་ལ་ལས་འབྲེལ་ཐེབས་པར་ཤོག །བྱས་ཤིང་བསགས་པའི་དགེ་ཚོགས་རྣམས། །འགྲོ་བ་ཀུན་ལ་སྨིན་པར་ཤོག །བདག་གིས་དུས་གསུམ་བསགས་པའི་དགེ་བ་ཡིས།
རབས་ཀུན་ཏུ་དལ་འབྱོར་ལུས་ཐོབ་ནས། ཐེག་ཆེན་གསང་སྔགས་སྟོན་པའི་བླ་མ་དང་། །མཇལ་ཏེ་རང་སེམས་ཆོས་སྐུར་རྟོགས་པར་ཤོག །ཚེ་འདིར་མཆོག་གི་དངོས་གྲུབ་ཅིག །ཐོབ་
ནས་མཁའ་མཉམ་འགྲོ་བ་རྣམས། །རྡོ་རྗེའི་ས་ལ་འགོད་པའི་ཕྱིར། །བཀའ་བརྒྱུད་རྣམ་ཐར་འཁྱོངས་པར་ཤོག །འདི་ནས་བཟུང་སྟེ་ཚེ་རབས་ཐམས་ཅད་དུ། །ཆོས་ཕྱིར་སྲོག་ལ་ཕངས་པ་
མེད་པའི་མཐུས། །ཟུང་འཇུག་ཡེ་ཤེས་ཆེན་པོའི་སྐུ་བརྙེས་ནས། །མཐུ་སྟོབས་ཆེན་པོས་གཞན་དོན་བྱེད་པར་ཤོག །བདག་གིས་དུས་གསུམ་བྱས་བྱེད་འགྱུར། །ལེགས་བྱས་བསོད་ནམས་
ཅི་མཆིས་པ། །ནམ་མཁའི་མཐའ་མཉམ་འཕེལ་གྱུར་ཏེ། །གཟུགས་སྐུའི་ས་བོན་ཐེབས་པར་ཤོག །རང་རིག་ལྷན་ཅིག་སྐྱེས་པའི་སྐུ། །འོད་གསལ་རང་ངོ་ཤེས་པ་འདི། །རྗེས་ཤེས་༔

༧༢༄༅། །རྟོག་པས་མ་བསྒྲིབས་པར། །འགྲོ་བ་ཀུན་གྱིས་མཐོང་བར་ཤོག །རྩོལ་མེད་ཡང་དག་དྲན་པའི་རྒྱུན། །འགྲོ་འདུག་སྤྱོད་ལམ་ཐམས་ཅད་དུ། །འབད་མེད་ལྷུན་
གྱིས་གྲུབ་པ་དང༌། །སྙིང་རྗེ་རྩལ་དུ་འཆར་བར་ཤོག །རང་འདོད་སྤོང་བའི་གཞན་དོན་གྱིས། །གོང་མའི་རྣམ་ཐར་འཁྱོངས་པ་དང༌། །རྒྱལ་པའི་བསྟན་ལ་ཕན་པའི་ཕྱིར། །སྐྱོ་དུབ་མེད་
པར་བསྟེན་པར་ཤོག །བདག་གིས་བྱས་དང་བྱེད་འགྱུར་དགེ་བ་རྣམས། །འཕེལ་ཞིང་རྒྱས་པས་ནམ་མཁའི་མཐའ་ཁྱབ་སྟེ། །འགྲོ་དྲུག་སེམས་ཅན་ཀུན་ལ་དེ་སྨིན་ནས། །ཀུན་ཀྱང་ཐེག་
ལྷོ ཆེན་འཕགས་པའི་ས་ཐོབ་ཤོག །འགྲོ་ལ་ཕན་བདེ་མཐའ་དག་འབྱུང་བའི་གཞི། །ཚུལ་གནས་བཤད་སྒབ་སྡེ་རྣམས་དརབ་དང་། ྋ།བསྟན་འཛིན་སྐྱེས་བུ་ཐམས་ཅད་ཞབས་བརྟན་ཅིང་། །
མཁའ་མཉམ་བདེ་བའི་དཔལ་ལ་སྤྱོད་པར་ཤོག །དཀོན་མཆོག་ཀུན་འདུས་ངོ་བོ་བླ་མ་ཡི། །ཐུགས་བསྐྱེད་སྨོན་ལམ་བདེན་པའི་བྱིན་རླབས་ཀྱིས། །རྗེ་བཙུན་བླ་མ་བཞད་པ་རྡོ་རྗེ་ཡི། །རྣམ་
༴ ཐར་ཇི་བཞིན་བདག་གིས་འཁྱོངས་གྱུར་ཅིག །དཀོན་མཆོག་རིན་ཆེན་གསུམ་གྱི་བྱིན་རླབས་དང༌། །བདག་གི་ལྷག་བསམ་རྣམ་དག་བདེན་པའི་མཐུས། །རྗེ་བཙུན་བླ་མའི་བཞེད་པའི་དོན
485

རྣམས་ཀུན། །དེ་དག་ཐམས་ཅད་བདག་གིས་འགྲུབ་གྱུར་ཅིག །བདག་ནི་འདི་ནས་བཟུང་སྟེ་ཐམས་ཅད་དུ། །དགེ་བའི་བཤེས་རྣམས་གཙུག་གི་རྒྱན་བཀོད་ཅིང༌། །ཚུལ་གནས་ཐོས་བསམ་
སྒོམ་ལ་རབ་འབད་ནས། །བཤད་སྒྲུབ་བསྟན་པ་འཛིན་སྐྱོང་སྤེལ་བར་ཤོག །འཁོར་བའི་ཉེས་དམིགས་མ་ལུས་ཁོང་ཆུད་ནས། །ཐར་འདོད་བྱང་ཆུབ་རྒྱུ་ལ་འབད་པ་ལ། །བར་ཆད་ཞི་ཞིང་
i
རྟག་ཏུ་བརྩོན་པ་ཡི། །བསམ་པའི་དོན་ཀུན་ཡིད་བཞིན་འགྲུབ་གྱུར་ཅིག །བླ་མེད་བྱང་ཆུབ་མཆོག་ཏུ་སེམས་བསྐྱེད་ཅིང༌། །སྦྱིན་སོགས་ཕར་ཕྱིན་དྲུག་ལ་ལེགས་བསླབས་ནས། {
E
གསུམ་གཞན་དོན་འབའ་ཞིག་སྦྱོར་བ་ཡིས། །རྫོགས་པའི་བྱང་ཆུབ་བདག་གིས་མྱུར་འགྲུབ་ཤོག །རྗེ་བཙུན་བླ་མ་སངས་རྒྱས་ཐམས་ཅད་ཀྱི། །ཕྲིན་ལས་མཐའ་དག་སྒྲུབ་པའི་བྲན་གཡོག་
ཏུ༑ །སྐད་ཅིག་རེ་རེར་སྣ་ཚོགས་གཟུགས་འཆར་བས། །བཞེད་པའི་དོན་རྣམས་འབད་མེད་འགྲུབ་གྱུར་ཅིག །བླ་མ་དཀོན་མཆོག་བརྩེ་བས་དགོངས་མཛོད་ཅིག །གང་ཞིག་བདག་ལ་དད་
མོས་གུས་ལྡན་ཞིང༌། །གསོལ་འདེབས་མཆོད་བསྟོད་རེ་ལྟོས་བཅས་རྣམས་ཀྱི། །རྒྱུ་འབྲས་དགེ་བའི་དགེ་རྩ་འཕེལ་རྒྱས་ནས། །རྣམ་མཁྱེན་ཚེ་འདིར་མྱུར་འགྲུབ་རྒྱུར་གྱུར་ཅིག །གང་

སྨོན་༄༅། །ཞིག་བདག་ལ་སྨད་ཅིང་གཤེ་སྐུར་འདེབས། །བསམ་སྦྱོར་ངན་པས་གནོད་པའི་ལས་བརྩམས་ལ། །རྒྱུ་འབྲས་མི་དགེའི་རྣམ་སྨིན་མི་འབྱུང་བར། །དེ་ཉིད་ཕན་
ཨུ
བདེ་རྣམ་མཁྱེན་རྒྱུར་གྱུར་ཅིག །རྒྱལ་བས་ལུང་བསྟན་གངས་ཅན་བོད་ཁམས་ཀྱི། །བསྟན་འཛིན་བཤེས་གཉེན་ཐམས་ཅད་ཞབས་བརྟན་ཞིང༌། །ཟབ་རྒྱས་ཆོས་འཁོར་བསྐོར་བར་གསོལ་བ་
འདེབས༑ །ཚོས་བཞིན་སྐྱོང་བའི་རྒྱལ་སྲིད་དར་གྱུར་ཅིག །བསླུ་མེད་དཀོན་མཆོག་གསུམ་གྱི་བདེན་པ་དང༌། །ཡོངས་འཛིན་མཐུ་ཆེན་རྣམས་ཀྱི་བཀའ་བཞིན་དུ། །དམ་ཅན་སྲུང་མ་རྒྱ་
མཚོས་དཔུང་བསྐྱེད་ལ། །མཐའ་འཁོབ་ཀླ་ཀློའི་གནོད་པ་བཟློག་གྱུར་ཅིག །ནད་མེད་ཚེ་དང་ལོངས་སྤྱོད་འཕེལ་ཞིང་རྒྱས། །དུས་འཁྲུག་ཆོམ་པོའི་འཇིགས་པ་མེད་པར་བདེ། །ཕན་ཚུན་
བྱམས་པའི་སེམས་དང་ལྡན་གྱུར་ནས། །སྐྱེ་དགུའི་གཏན་བདེ་གོང་དུ་འཕེལ་གྱུར་ཅིག །སངས་རྒྱས་བདེན་ཅིང་དམ་ཆོས་བདེན་པ་དང༌། །དགེ་འདུན་བདེན་ཅིང་མཆོག་གསུམ་བདེན་པ་
༴ དང་༑ །བླ་མ་ཡི་དམ་མཁའ་འགྲོ་བདེན་པའི་མཐུས། །བདག་གི་སྨོན་ལམ་མཆོག་འདི་འགྲུབ་གྱུར་ཅིག །དགེ་བའི་རྩ་བ་འདིས་བདག་གི་དུས་གསུམ་གྱི་དགེ་བ་ཐམས་ཅད་ཚེ་འདི་ཉིད་ལ་སྨིན་

པར་གྱུར་ཅིག །སྨོན་ལམ་གྱི་འབྲས་བུ་ཐམས་ཅད་ཚེ་འདི་ཉིད་ལ་སྨིན་ཅིང་འགྲུབ་པར་གྱུར་ཅིག །དེ་དག་ཀྱང་རྒྱ་ནམ་མཁའ་དང་མཉམ་པར་གྱུར་ཅིག །ཆོས་ཀྱི་དབྱིངས་དང་མཉམ་པར་
གྱུར་ཅིག །དུས་གསུམ་ཤེས་བྱའི་དཀྱིལ་འཁོར་དང་མཉམ་པར་གྱུར་ཅིག །ཡུན་འཁོར་བ་མ་སྟོང་གི་བར་དུ་གནས་པར་གྱུར་ཅིག །ལས་གོང་འོག་གཉིས་ཀྱི་དོན་ཆེན་པོ་འབའ་ཞིག་ཏུ་འགྲོ་
བར་གྱུར་ཅིག །མདོར་ན་དགེ་བའི་རྩ་བ་འདིས་བདག་བླ་མ་བརྒྱུད་པ་དང་བཅས་པ། ཡི་དམ་གྱི་ལྷ་ཚོགས་མཁའ་འགྲོ་ཆོས་སྐྱོང་ཆོས་མཛད་གྲུབ་ཐོབ་རྟོགས་ལྡན་ལ་སོགས་པ། དུས་གསུམ་
གྱི་རྒྱལ་བ་སྲས་དང་བཅས་པ་མ་ལུས་པ་ཐམས་ཅད་དང་ད་ལྟ་ཉིད་དུ་སྐུ་མཉམ་པར་གྱུར་ཅིག །གསུང་མཉམ་པར་གྱུར་ཅིག །ཐུགས་མཉམ་པར་གྱུར་ཅིག །ཡོན་ཏན་མཉམ་པར་གྱུར་
ཅིག །ཕྲིན་ལས་མཉམ་པར༴ སྐུ་ཚེ་ཞིང་ཁམས་མཉམ་པར་གྱུར༴ མཛད་པ་མཉམ་པར༴ རྣམ་འཕྲུལ་མཉམ་པར༴ ཤེས་རབ་མཉམ་པར༴ སྤོབས་པ་མཉམ་པར༴ ནུས་མཐུ་
མཉམ་པར༴ ཡེ་ཤེས་མཉམ་པར༴ྋ ཐུགས་རྗེ་མཉམ་པར༴ རྫུ་འཕྲུལ་མཉམ་པར༴ མངོན་ཤེས་མཉམ་པར༴ འགྲོ་དོན་མཉམ་པར་གྱུར་ཅིག། ༈ དཀོན་མཆོག་

སྨོན་།གསུམ་ལ་ཕྱག་འཚལ་ལོ། །ཏདྱ་ཐཱ། པཉྩིནྡྲི་ཡ་ཨ་བ་བོ་དྷ་ནི་སྭཱ་ཧཱ། སྨོན་ལམ་འགྲུབ་པའི་གཟུངས་སོ། །ཏདྱ་ཐཱ། ནཀྵ་ཏྲེ། སརྦ་ཏི་ཐཱ་ན། ཤ་ཏྲི
ཨུ
ནི༑ མེ་ས་མེ་ཏ་དྷ་ནི་བྷ་བནྟུ་སྭཱ་ཧཱ། དོན་ཐམས་ཅད་གྲུབ་བོ།། དཀོན་མཆོག་གསུམ་ལ་ཕྱག་འཚལ་ལོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རྣམ་པར་སྣང་མཛད་ལ་ཕྱག་འཚལ་ལོ། །འཕགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་ཐུགས་རྗེ་ཆེན་པོ་དང་ལྡན་པ་ནམ་མཁའི་སྙིང་པོ་ལ་ཕྱག་འཚལ་ལོ། །ཏདྱ་
ཐཱ༑ · པཉྩིནྡྲི་ཡ། ཨ་བ་བོ་དྷ་ནི་སྭཱ་ཧཱ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བསྔོ་བ་དང་སྨོན་ལམ་ལ་ངེས་པར་དབང་
བའི་རྒྱལ་པོ་ལ་ཕྱག་འཚལ་ལོ། །ཨོཾ་ངྷ་རེ་ངྷ་རེ་བྷནྡྷ་རེ་སྭཱ་ཧཱ། ཞེས་པའི་ཕྱག་འཚལ་སྔགས་བཅས་ལན་བདུན་བཟླས་ན་སྨོན་ལམ་གང་བཏབ་འགྲུབ་ཅེས་པདྨ་དྲྭ་བ་ཅན་གྱི་རྒྱུད་ལས་གསུངས་སོ།། ༣ རྩ་ལྟུང་ཡན་
སྦེལག་བཅུ་བཞི་པའི་བཤགས་པ་བཞུགས་སོ།། བླ་མ་ཆོས་ཀྱི་རྒྱལ་པོ་རྗེ་རིན་པོ་ཆེས་ཐོག་མར་མཛད་པའི་བླ་མ་ཡང་དག་པ་ཡོངས་ཀྱི་དགེ་བའི་བཤེས་གཉེན་ཆོས་མཛད་སྒྲུབ་པ་པོ་ཐམས་ཅད་སྐུ་ཁ་ས་བཟང་

ཞིང་སྐུ་ཚེ་ཕྲིན་ལས་རྒྱ་ནམ་མཁའ་དང་མཉམ་པར་གྱུར་ཅིག །བླ་མ་སངས་རྒྱས་སུ་འདུག་པ་མི་རུ་བཟུང༌། །བརྒྱུད་པ་ཉེ་རིང་དུ་བགྲངས་བ་མཐོལ་ལོ་བཤགས། །ཐ་སྙད་བཏགས་པ་རུ་
འདུག་པ་དོན་དུ་བཟུང༌། །ཚིག་སྐྱོན་ང་རྒྱལ་དུ་རྩོད་པ་མཐོལ་ལོ་བཤགས། །བར་ཆད་རང་སེམས་སུ་འདུག་པ་འདྲེ་རུ་བཟུང༌། །སྲུང་བ་དྲག་སྔགས་སུ་བགྲངས་པ་མཐོལ་ལོ་བཤགས།
འཁོར་བ་མྱ་འདས་སུ་འདུག་པ་དངོས་པོར་བཟུང༌། །སྡུག་བསྔལ་བཙོན་ར་རུ་བསྒོམས་པ་མཐོལ་ལོ་བཤགས། །རྣམ་རྟོག་ཡེ་ཤེས་སུ་འདུག་པ་སྐྱོན་དུ་བཟུང༌། །སྤང་བྱ་དྲི་མ་རུ་བལྟས་པ་
མཐོལ་ལོ་བཤགས། །ཆོས་སྐ་རོ་གཅིག་ཏུ་འདུག་པ་སོ་སོར་བཟུང༌། །ཆོས་ལ་ཕྱི་བཤོལ་དུ་བྱས་པ་མཐོལ་ལོ་བཤགས།། ཞེས་གྲུབ་ཆེན་གླིང་གིས་མཛད། དུས་གསུམ་བདེ་གཤེགས་རྣམས་ཀྱི་
སྤྱན་ལམ་དུ། །བཀའ་བཞིན་གཞུང་མ་བསྐྱངས་པ་མཐོལ་ལོ་བཤགས། །བླ་མ་རྗེ་བཙུན་རྣམས་ཀྱི་སྤྱན་ལམ་དུ། །ཚོགས་གསོག་ཡོ་བྱད་ཆུང་བ་མཐོལ་ལོ་བཤགས། །ཡི་དམ་ལྷ་ཚོགས་
རྣམས་ཀྱི་སྤྱན་ལམ་དུ། །མ་རྟོགས་སྤང་བླང་བྱས་པ༴ དཔའ་བོ་མཁའ་འགྲོ་རྣམས་ཀྱི༴ ཁས་བླངས་དམ་བཅའ་ཉམས་པ༴ ཆོས་སྐྱོང་སྲུང་མ་རྣམས་ཀྱི༴ གཏོར་མ་ལོ་ཟླར་འགྱངས་༔

།བ༴ མཆེད་དང་ལྕམ་དྲལ་རྣམས་ཀྱི་སྤྱན་ལམ་དུ། །དམ་ཚིག་བརྩེ་གདུང་ཆུང་བ་མཐོལ་ལོ་བཤགས། །དྲིན་ཆེན་ཕ་མ་རྣམས་ཀྱི་སྤྱན་ལམ་དུ། །དྲིན་ལེན་༄༅།
༈ ལན་གྱིས་མ་ལོན་མཐོལ་ལོ་བཤགས། །འགྲོ་དྲུག་སེམས་ཅན་རྣམས་ཀྱི་སྤྱན་ལམ་དུ། །ཐུགས་རྗེའི་དཔྱང་ཐག་ཆད་པ་མཐོལ་ལོ་བཤགས།། ཞེས་འགྲོ་མགོན་ཞང་གིས་མཛད་པའོ།། སྐུ་
ཡི་དམ་ཚིག་ཉམས་པ་མཐོལ་ལོ་བཤགས། །ཨཱཿ གསུང་གི་དམ་ཚིག་ཉམས་པ་མཐོལ་ལོ་བཤགས། །ཧཱུཾ། ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །སྐུ་གསུང་ཐུགས་རྩ་
བ་ཡན་ལག་གི་དམ་ཚིག་ཉམས་ཆག་ཐམས་ཅད་མཐོལ་ལོ་བཤགས་སོ།། ཞེས་སོགས་སྟོབས་བཞིའི་སྒོ་ནས་བཤགས་པ་བརྗོད། རྒྱ་གར་སྐད་དུ། བཛྲ་ཡཱ་ན་མཱུ་ལ་པ་ཏི། བོད་སྐད་དུ། རྡོ་རྗེ་ཐེག་
པ་རྩ་བའི་ལྟུང་བ། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །ཀུན་ནས་དང་བས་བླ་མ་ཡི། །ཞབས་ཀྱི་པདྨ་ལ་བཏུད་དེ། ྋ།རྩ་བའི་ལྟུང་བ་བཅུ་བཞི་ནི། །རྒྱུད
༴ ལས་གསུངས་པ་བཤད་པར་བྱ། །གང་ཕྱིར་རྡོ་རྗེའི་འཛིན་པ་ཡི། །དངོས་གྲུབ་སློབ་དཔོན་རྗེས་འབྲང་གསུངས། །དེ་བསདེ་ལ་བརྙས་པ་ནི། །རྩ་བའི་ལྟུང་བ་དང་པོར་བཤད། །དང་པོ་

ཕོག་པ་མཐོལ་ལོ་བཤགས། །བདེ་གཤེགས་བཀའ་ལས་འདས་པ་ནི། །ལྟུང་བ་གཉིས་པ་ཡིན་པར་བཤད། །གཉིས་པ་ཕོག་པ༴ རྡོ་རྗེ་སྤུན་ལ་ཁྲོས་པ་ནི།།ཉེས་པ་བརྗོད་པ་གསུམ་པ་
ཡིན༑ །གསུམ་པ་ཕོག་པ༴ སེམས་ཅན་རྣམས་ལ་བྱམས་པ་སྤོང་། །བཞི་པ་ཡིན་པར་རྒྱལ་བས་གསུང༌། །བཞི་པ་ཕོག་པ༴ ཆོས་ཀྱི་རྩ་བ་བྱང་ཆུབ་སེམས། །དེ་སྤང་བ་ནི་ལྔ་པ་
ཡིན༑ །ལྔ་པ་ཕོག་པ༴ རང་ངམ་གཞན་གྱི་གྲུབ་པའི་མཐའ། །ཆོས་ལ་སྨོད་པ་དྲུག་པ་ཡིན། །དྲུག་པ་ཕོག་པ༴ ཡོངས་སུ་མ་སྨིན་སེམས་ཅན་ལ། །གསང་བ་སྒྲོགས་པ་བདུན་པ་
ཡིན༑ །བདུན་པ་ཕོག་པ༴ ཕུང་པོ་སངས་རྒྱས་ལྔ་བདག་ཉིད། །དེ་ལ་བརྙས་བྱེད་བརྒྱད་པ་ཡིན། །བརྒྱད་པ་ཕོག་པ༴ རང་བཞིན་དག་པའི་ཆོས་རྣམས་ལ། །སོམ་ཉི་ཟ་བ་དགུ་པ་
ཡིན༑ །ཕོག་གམ་ཉམས་པ་མཐོལ་ལོ་བཤགས། །གདུག་ལ་རྟག་ཏུ་བྱམས་ལྡན་པ། །བྱེད་པ་དེ་ནི་བཅུ་པར་འདོད། །ཕོག་གམ་ཉམས་པ་མཐོལ་ལོ་བཤགས། །མིང་སོགས་བྲལ་བའི་
ཆོས་རྣམས་ལ། །དེར་རྟོག་པ་ནི་བཅུ་གཅིག་པ། །ཕོག་གམ་ཉམས་པ༴ སེམས་ཅན་དད་དང་ལྡན་པ་ལ། །སེམས་སུན་འབྱིན་པ་བཅུ་གཉིས་པ། །ཕོག་གམ་ཉམས་པ༴ དམ་ཚིག་

།རྫས་ནི་ཇི་བཞིན་རྙེད། །མི་བསྟེན་པ་དེ་བཅུ་གསུམ་པ། །ཕོག་གམ་ཉམས་པ༴ བུད་མེད་ཤེས་རབ་རང་བཞིན་ལ། །སྨོད་པར་བྱེད་པ་བཅུ་བཞི་པ། །ཕོག་སྨོན་
4
གམ་ཉམས་པ༴ རབ་ཏུ་བདེ་བ་འཕྲོག་པར་བྱེད། །དམ་ཚིག་དད་དང་མི་ལྡན་པའི། །རིག་མ་བསྟེན་པར་དགའ་བ་ནི། །ཡན་ལག་ཉེས་པ་དང་པོ་ཡིན། །ཕོག་གམ་ཉམས་
པ༴ ཚོགས་ཀྱི་འཁོར་ལོར་རྩོད་པ་ནི། །ཡན་ལག་ཉེས་པ་གཉིས་པ་ཡིན། །ཕོག་གམ་ཉམས་པ༴ མ་གསུངས་པ་ཡི་རིག་མ་ལ། །སྔགས་པས་བདུད་རྩི་ཐོབ་བྱེད་པ། །ཡན་ལག་
ཉེས་པ་གསུམ་པ་ཡིན། །ཕོག་གམ་ཉམས་པ༴ གསང་ཆོས་ཡན་ལག་ཤེས་གྱུར་ཀྱང༌། །གཞན་ལ་མི་སྟོན་ཤེས་རབ་ངན། །ལན་ལག་ཉེས་པ་བཞི་པ་ཡིན། །ཕོག་གམ་ཉམས་
པ༴ དད་པའི་སེམས་ཅན་ཆོས་ཀྱི་རྒྱུ། །གཞན་གྱི་གཏམ་བྱེད་བྱང་ཆུབ་སེམས། །ཡན་ལག་ཉེས་པ་ལྔ་པ་ཡིན། །ཕོག་གམ་ཉམས་པ༴ ཉན་ཐོས་ནང་དུ་ཞག་བདུན་འདས། །ཡན་
༴ ལག་ཉེས་པ་དྲུག་པ་ཡིན། །ཕོག་གམ་ཉམས་པ༴ རྣལ་འབྱོར་ཡེ་ཤེས་མི་ཤེས་པར། །ང་ནི་སྔགས་པ་ཡིན་ཟེར་བ། །ཡན་ལག་ཉེས་པ་བདུན་པ་ཡིན། །ཕོག་གམ་ཉམས་པ༴ སྣོད་

མིན་སེམས་ཅན་ཐམས་ཅད་ལ། །ཕྱི་ཡི་ཆོས་བཤད་ཡིན་པ་ལ། །གསང་བའི་དོན་ནི་འཆང་པ་ནི། །ཡན་ལག་ཉེས་པ་བརྒྱད་པ་ཡིན། །ཕོག་གམ་ཉམས་པ་མཐོལ་ལོ་བཤགས། ། ཨུ་ཧུ་
ལགས་སོ། །བླ་མ་རྡོ་རྗེ་འཛིན་པ་ཆེན་པོ་ལ་སོགས་ཏེ་ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་གི་ཚེ་འཁོར་བ་ཐོག་
མ་མེད་པ་ནས་ཐ་མ་ད་ལྟ་ལ་ཐུག་གི་བར་དུ་ཉོན་མོངས་པ་འདོད་ཆགས་དང་ཞེ་སྡང་དང་གཏི་མུག་གི་དབང་གིས་ལུས་ངག་ཡིད་གསུམ་གྱི་སྒོ་ནས་སྡིག་པ་མི་དགེ་བ་བཅུ་བགྱིས་པ་དང་། མཚམས་
མེད་པ་ལྔ་བགྱིས་པ་དང་། དེ་དང་ཉེ་བ་ལྔ་བགྱིས་པ་དང༌། སོ་སོར་ཐར་པའི་སྡོམ་པ་དང་འགལ་བ། བྱང་ཆུབ་སེམས་དཔའི་བསླབ་བྱ་དང་འགལ་བ། གསང་སྔགས་ཀྱི་དམ་ཚིག་དང་
འགལ་བ། དཀོན་མཆོག་གསུམ་ལ་མ་དད་ཅིང་མ་གུས་པ་བགྱིས་པ། མཁན་པོ་དང་སློབ་དཔོན་ལ་མ་དད་ཅིང་མ་གུས་པ་བགྱིས་པ། དམ་པའི་ཆོས་སྤངས་པ། གསུང་རབ་ཀྱི་གླུད་ཟོས་
པ༑ འཕགས་པའི་དགེ་འདུན་ལ་སྐུར་པ་བཏབ་པ། ཕ་དང་མ་ལ་མ་དད་ཅིང་མ་གུས་པ་བགྱིས་པ། གྲོགས་ཚངས་པ་མཚུངས་པར་སྤྱོད་པ་རྣམས་ལ་མ་དད་ཅིང་མ་གུས་པ་བགྱིས་པ།

༧༞ ༄༅། །མདོར་ན་མཐོ་རིས་དང་ཐར་པའི་གེགས་སུ་གྱུར་ཅིང༌། འཁོར་བ་དང་ངན་སོང་གི་རྒྱུར་གྱུར་པའི་ཉེས་ལྟུང་གི་ཚོགས་ཅི་མཆིས་པ་ཐམས་ཅད་བླ་མ་རྡོ་རྗེ་འཛིན་པ་ཆེན་
པོ་ལ་སོགས་པ་ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའི་ཚོགས་དང་བཅས་པ་ཐམས་ཅད་ཀྱི་སྤྱན་སྔར་མཐོལ་ལོ་བཤགས་སོ། །གནོང་ངོ༌། །འགྱོད་དོ། །མི་
འཆབ་བོ། །མི་སྦེད་དོ། །སླན་ཆད་ཀྱང་གཅོད་ཅིང་སྡོམ་པར་བགྱིད་ལགས་སོ།། རྒྱལ་བའི་དབང་པོ་ཀུན་དགའ་དཔལ་འབྱོར་གྱིས་མཛད་པའི་བར་དོའི་གསོལ་འདེབས་བཞུགས་སོ།། ན་མོ་མ་ཧཱ་d'f
མུ་དྲྭ་ཡ། ཆོས་ཀུན་སྒྱུ་མ་ལྟ་བུར་ཐུགས་ཆུད་པས། །མ་དག་སྒྱུ་མ་ལས་གྲོལ་དག་པ་ཡི། །སྐུ་བརྙེས་སྒྱུ་མའི་འགྲོ་བ་འདྲེན་མཛད་པའི། །འདྲེན་མཛད་སྒྱུ་མའི་སྐུ་ལ་སྐྱབས་སུ་མཆི། ། vvZI
སྒྱུ་མའི་ལུས་ཅན་མགོན་པོ་ཁྱེད་ཀྱིས་ནི། །སྒྱུ་མས་བསླུས་པའི་བདག་སོགས་སེམས་ཅན་རྣམས། སྒྱུ་མའི་སྣང་བས་བསླུ་བར་མི་འགྱུར་ཞིང་། །སྒྱུ་མ་རང་ངོ་ཤེས་པར་བྱིན་གྱིས་རློབས། །
༴ མི་རྟག་སྒྱུ་མའི་ལུས་འདི་བོར་བའི་ཚེ། །ཆགས་སྡང་ཞྀན་པའི་འཁྲི་བ་ཀུན་བཅད་ནས། །སེམས་ཉིད་མ་བཅོས་རང་སར་བཞག་པ་ཡིས། །འཆི་བ་ལམ་

དུ་ལོངས་པར་བྱིན་གྱིས་རློབས། །འཆི་ཚེ་ཕྱི་ཡི་སྣང་བ་འགགས་པ་ནི། །མིག་སོགས་དབང་པོ་ལྔ་ནི་རིམ་པས་འགགས། །གཟུགས་སོགས་ཡུལ་ལྔ་གཅིག་ལ་གཅིག་ཐིམ་དུས། །ཐིམ་
རིམ་རང་ངོ་ཤེས་པར་བྱིན་གྱིས་རློབས། །ས་ཆུ་མེ་རླུང་རྣམ་ཤེས་ལ་ཐིམ་པ། །ལུས་ཀྱི་ཟུང་ཤོར་སྐོམ་ཞིང་ཁ་སྣ་སྐམ། །དྲོད་ཡལ་ཐུང་ལ་རྩུབ་པའི་དབུགས་སྙོད་ཚེ། །གནད་གཅོད་ལམ་
དུ་ལོངས་པར་བྱིན་གྱིས་རློབས། །རྣམ་ཤེས་འོད་གསལ་ལ་ཐིམ་ཕྱི་དབུགས་ཆད། །ནང་དབུགས་གནས་པའི་སྐད་ཅིག་བཞི་ལ་ནི། །སྣང་མཆེད་ཐོབ་པ་འོད་གསལ་ཆེན་པོ་བཞི། །རིམ་
པར་རང་ངོ་ཤེས་པར་བྱིན་གྱིས་རློབས། །སྣང་བའི་ནང་རྟགས་དུ་བ་ཕྱི་རྟགས་ནི། །ཟླ་བ་ཤར་འདྲ་ཞེ་སྡང་ལས་གྱུར་པའི། །རྟོག་པ་སུམ་ཅུ་རྩ་གསུམ་འགགས་པའི་ཚེ། །གསལ་དང་དྲན་
འདུན་ཐོགས་པར་བྱིན་གྱིས་རློབས། །མཆེད་པའི་ནང་རྟགས་མེ་ཁྱེར་ཕྱི་ཡི་རྟགས། །ཉི་མ་ཤར་འདྲ་འདོད་ཆགས་ལས་གྱུར་པའི། །རྟོག་པ་བཞི་བཅུ་འགགས་པར་གྱུར་པ་ན། །ཤེས་
བཞིན་དྲན་པས་ཟིན་པར་བྱིན་གྱིས་རློབས། །ཐོབ་པའི་ནང་རྟགས་མར་མེ་འབར་འདྲ་ལ། །ཕྱི་རྟགས་ནག་ལམ་སྒྲ་གཅན་ལྟ་བུ་སྟེ། །གཏི་མུག་ལས་གྱུར་རྟོག་པ་བདུན་འགགས་ཚེ། །ཡང་༔

སྨོན་༄༅། །དག་དྲན་པས་ཟིན་པར་བྱིན་གྱིས་རློབས། །བཞི་པ་འོད་གསལ་ཆེན་པོ་ཤར་བའི་ཚེ། །ནང་རྟགས་སྤྲིན་བྲལ་ནམ་མཁའ་ལྟ་བུ་ལ། །ཕྱི་རྟགས་སྐྱ་རེངས་ཤར་བ་ལྟ་
ཨུ
བུའི་དུས། །འོད་གསལ་མ་བུ་འདྲེས་པར་བྱིན་གྱིས་རློབས། །དེ་ལ་མི་གནས་རྣམ་ཤེས་འཕོ་བ་ན། །ལྟེ་བ་སྨིན་མཚམས་མཚོག་མ་སྣ་རྣ་བ། །མིག་དང་བཤང་ལམ་ཆུ་ལམ་ཁ་དང་
དགུ །བཀག་ནས་སྒོ་གཅིག་དབྱེ་བར་བྱིན་གྱིས་རློབས། །འདོད་གཟུགས་གཟུགས་མེད་གནོད་སྦྱིན་མིའ མ་ཅི། །མི་དང་དུད་འགྲོ་དམྱལ་བ་ཡི་དྭགས་སུ། །སྐྱེ་བའི་སྐྱེ་སྒོ་བཀག་ནས་
མཁའ་སྤྱོད་དུ། །དཔའ་བོ་མཁའ་འགྲོས་བསུ་བར་བྱིན་གྱིས་རློབས། །གལ་ཏེ་རྣམ་ཤེས་བར་དོར་འཁྱམས་པ་ན། །རང་ཉིད་ཤི་བར་མ་ཤེས་གཉེན་གྲོགས་དང༌། །འགྲོགས་པར་སེམས་
ཀྱང་ལན་མེད་ཡི་ཆད་ཚེ། །ཆགས་སྡང་འཁྲི་བ་ཆོད་པར་བྱིན་གྱིས་རློབས། །དབང་པོ་ཀུན་ཚང་ལས་དབང་རྫུ་འཕྲུལ་ལྡན། །ཆོས་དབྱིངས་རྡོ་རྗེ་གདན་དང་མ་ཡི་མངལ། །མ་གཏོགས་
༈ ཀུན་ལ་ཐོགས་མེད་བགྲོད་པའི་ཚེ། །ཐམས་ཅད་སྒྱུ་མར་ཤེས་པར་བྱིན་གྱིས་རློབས། །ཉི་ཟླ་མི་སྣང་ལུས་ལ་གྲིབ་མ་མེད། །བསམ་པ་ཙམ་གྱིས་སྟོང་གསུམ་བསྐོར་བར་ནུས། །དབང་མེད་

བྱ་སྒྲོ་རླུང་ཁྱེར་ལྟ་བུའི་དུས། །རང་སེམས་རང་དབང་ཐོབ་པར་བྱིན་གྱིས་རློབས། །ཟས་སུ་དྲི་ཟ་ཡད་ཡུད་ཕྱ་མ་ཕྱོ། །འཁྲུལ་པའི་སྣང་བ་དུ་མར་ཤར་བའི་ཚེ། །འཇིགས་ཤིང་བསྐྱོད་པས་
སྙིང་རླུང་ལངས་པ་ན། །འཁྲུལ་སྣང་རང་ངོ་ཤེས་པར་བྱིན་གྱིས་རློབས། །རེས་འགའ་དྲན་པ་ཤིན་ཏུ་གསལ་གྱུར་ལ། །དེ་མ་ཐག་ཏུ་བརྗེད་པར་གྱུར་ནས་ནི། །ཤི་གསོན་ཐེ་ཚོམ་སྐྱེས་པར་
གྱུར་པའི་ཚེ། །ངེས་པར་ཤི་བ་ཤེས་པར་བྱིན་གྱིས་རློབས། །ཕྱེད་དང་བཞི་ཡི་ཕྱི་མ་ཕན་ཆད་ནས། །རང་ཉིད་ཤི་བ་ཡིན་པར་ངོ་ཤེས་ཤིང་། །ཡི་མུག་ག་ཆད་སྐྱབས་གནས་འཚོལ་བའི་
ཚེ༑ །རང་རིག་སྐྱབས་སུ་ཤེས་པར་བྱིན་གྱིས་རློབས། །བར་དོ་བར་དོ་ཡིན་པར་ཤེས་པའི་ཚེ། །རང་ལུས་ལྷར་བསྒོམ་དེ་ནས་འོད་གསལ་བསྒོམ། །སླར་ཡང་ཟུང་འཇུག་ཉིད་དུ་བསྒོམས་
པ་ཡིས། །དག་པའི་སྒྱུ་ལུས་འཆར་བར་བྱིན་གྱིས་རློབས། །རི་ཉིལ་རྒྱ་མཚོ་འཆོལ་དང་ནགས་ཚལ་བསྲེགས། །དུས་མཐའི་རླུང་ཆེན་ལངས་པ་ལྟ་བུའི་སྒྲ། །འབྲུག་སྟོང་དུས་གཅིག་ལྡིར་
བ་ལས་འཇིགས་ཚེ། །ཆོས་ཉིད་རང་སྒྲར་ཤེས་པར་བྱིན་གྱིས་རློབས། །ཁ་དོག་ལྔ་ལྡན་འོད་ཟེར་འཁྲུགས་ཤིང་འབར། །འོད་དང་ཐིག་ལེ་ཐིག་ཕྲན་ལྟ་བུ་ལས། །འཇིགས་པའི་ཁྲོ་ཚོགས་སྣྲུ

༥ ༄༅། །རྒྱོབ་སོད་སྒྲ་སྒྲོགས་ཚེ། །རང་སྣང་ལྷ་རུ་ཤེས་པར་བྱིན་གྱིས་རློབས། །འདོད་ཆགས་ཞེ་སྡང་གཏི་མུག་ལས་གྱུར་པའི། །དཀར་དང་དམར་དང་ནག་པོའི་གཅོང་
གཡང་ལ། །རང་ཉིད་ལྷུང་སྙམ་རབ་ཏུ་འཇིགས་པའི་ཚེ། །རང་སྣང་དག་ཏུ་ཤེས་པར་བྱིན་གྱིས་རློབས། །གང་དུ་སྐྱེ་བའི་ལུས་ཀྱི་གཟུགས་གྲུབ་ཅིང༌། །དཀར་དམར་སེར་དང་སྔོ་བ་ནག་
པོའི་འོད། །ལྷ་མི་དུད་འགྲོ་ཡི་དྭགས་དམྱལ་བ་ཡི། །ལམ་ལྔ་རིམ་བཞིན་ཤེས་པར་བྱིན་གྱིས་རློབས། །གཞལ་མེད་ཁང་དང་ལྷ་བུ་འདོད་སྤྱད་དང་། །ངང་པ་ཁྱུ་མཆོག་རྟ་ཡིས་བརྒྱན་པའི་
12AAU.P
མཚོ༑ །ཁང་བཟང་ཕ་མའི་འདུ་འཕྲོད་མཐོང་གྱུར་ན། །ཆགས་སྡང་མིག་སེར་དག་པར་བྱིན་གྱིས་རློབས། །རླུང་དམར་ཆར་སྤྲིན་ཚ་གྲང་གིས་བདས་པས། །ཕུག་པ་གྲོག་པོ་སྡོང་དུམ་ལ་
སོགས་རྩར། །སྐྱབས་ཕྱིར་འཇུག་པའི་སྣང་བ་བྱུང་གྱུར་ན། །སྐྱེ་གནས་ངན་པར་ཤེས་པར་བྱིན་གྱིས་རློབས། །སྲོག་གཅོད་མེ་དང་ལྕགས་ཀྱི་ཁང་བཟང་མཐོང༌། །དགའ་བའི་ཡིད་ཀྱིས་
༴ གནས་དེ་འཇུག་སེམས་ན། །རང་ངོ་ཤེས་ཤིང་འཇིགས་པ་མེད་པ་ཡིས། །གནས་ངན་དེ་ལས་ལྡོག་པར་བྱིན་གྱིས་རློབས། །མངལ་དང་སྒོང་སྐྱེས་མིག་སེར་ཕྲག་དོག་དང༌། །དྲོད་གཤེར་

ལས་སྐྱེས་དྲི་དང་རོ་ལ་ཆགས། །བརྫུས་སྐྱེས་གནས་ལ་ཆགས་པ་སྐྱེས་པའི་ཚེ། །ཆགས་སྡང་སྲེད་པ་མེད་པར་བྱིན་གྱིས་རློབས། །ཕ་མ་ལ་སོགས་སྐྱེ་གནས་མཐོང་བའི་ཚེ། །ཆགས་
སྡང་མེད་ཅིང་སྒྱུ་མར་ཤེས་པ་དང་། །གནས་ལུགས་རང་ངོ་ཤེས་པའི་དྲན་པ་ཡིས། །ཞེན་མེད་མངལ་སྒོ་ཁེགས་པར་བྱིན་གྱིས་རློབས། །གལ་ཏེ་མ་ཁེགས་སྐྱེ་བ་ལེན་པ་ན། བདེ་བ་ཅན་
དང་དགའ་ལྡན་མངོན་དགའ་འམ། །འཁོར་ལོས་སྒྱུར་རྒྱལ་བྲམ་ཟེའི་རིགས་དག་ཏུ། །བསམ་བཞིན་སྐྱེ་བ་ལེན་པར་བྱིན་གྱིས་རློབས། །སྐྱེས་མ་ཐག་ཏུ་སྔོན་གྱི་གནས་དྲན་ཅིང་། ། ཐེག་
ཆེན་ཆོས་ལ་སྤྱོད་པའི་སྐལ་བར་ལྡན། །བརྩེ་བས་གཞན་དོན་འབའ་ཞིག་སེམས་བསྐྱེད་ཅིང༌། །བརྩོན་པས་བྱང་ཆུབ་མྱུར་དུ་འགྲུབ་པར་ཤོག །རྒྱལ་བ་སྲས་དང་བཅས་པའི་བྱིན་རླབས་
དང་༑ །ཆོས་ཉིད་རང་བཞིན་རྣམ་པར་དག་པ་དང༌། །བདག་ཀྱང་བསམ་པ་རྣམ་པར་དག་པའི་མཐུས། །ཇི་ལྟར་སྨོན་པ་དེ་བཞིན་འགྲུབ་པར་ཤོག། ༈ མི་ཁྱོད་རང་གི་ལུས་
དབུས་རྩ་དབུ་མ། །འོད་ཕུང་གི་རྣམ་པའི་སྟོང་རའི་ནང་། །སེམས་སྐྱེ་མེད་ཧཱུཾ་གི་རྣམ་པར་ལྟོས། །སྤྱི་བོར་རྗེ་བཙུན་བླ་མ་སྒོམས། །ཚེ་འདི་ལ་ཆགས་ཤིང་ཞེན་པ་སྐྱུར། །དཔལ་མངོན་

།དགའི་ཞིང་དུ་སྨོན་ལམ་ཐོབ། །ཕ་བཀའ་བརྒྱུད་ཀུན་གྱི་ངོ་བོ་ཉིད། །སྐྱབས་སངས་རྒྱས་ཆོས་དང་དགེ་འདུན་དངོས། ། ལྷ་ཡི་དམ་མཁའ་འགྲོ་ཆོས་སྐྱོང་སྨོན་
ཨུ
ཀུན༑ །དོན་གཅིག་བསྡུས་བླ་མ་རིན་པོ་ཆེ། །བློ་རྩེ་གཅིག་གུས་པས་གསོལ་བ་ཐོབ། །རྗེ་ཐུགས་རྗེའི་ལྕགས་ཀྱུས་ཟུངས་མཛོད་ལ། །མ་ཁམས་གསུམ་འཁོར་བར་མི་འཁྱམས་པར།
དཔལ་མངོན་པར་དགའ་བ་མི་འཁྲུགས་པའི། །འཁོར་དག་པའི་ཞིང་དུ་སྐྱེལ་བར་མཛོད། །ངག་དེ་སྐད་བརྗོད་ཅིང་ཡིད་ལ་བསྒོམ། །མཆོག་དགེ་བའི་བཤེས་ཀྱིས་ཧཱུཾ་བརྗོད་པས། །སེམས་
ཧཱུྃ་གི་རྣམ་པར་ཡར་ཡར་སོང༌། ྋ།ཕ་བླ་མའི་ཐུགས་ཁར་ཐིམ་པའི་མཐར། །དེ་མངོན་དགའི་ཞིང་དུ་སོང་བར་གྱུར། །ཧཱུྃ་ཧཱུྃ་ཧཱུྃ། ཕཊ། ཕཊ། ཅེས་སྨོན་ལམ་ཁྱད་པར་ཅན་གྱི་རིམ་པ་འོག་མིན་
གཉིས་པ་ཁམས་སྒར་ཕུན་ཚོགས་ཆོས་གླིང་གི་ཞལ་འདོན་གྱི་རྒྱུན་སྲོལ་བཞིན། ༧ མདོ་ཁམས་དྲུག་པ་བསྟན་པའི་ཉི་མས་ཤིང་དཔར་དུ་འགོད་གནང་མཛད་པའི་ཕྱག་དཔེ་ལས་སླར་ཡང་། ཆོས་སྦྱིན་འཛད་མེད་རྒྱུན་དུ་འཕེལ་བའི་ཆ་རྐྱེན་
ཇཱདུ༑ བཀྲ་ཤིས་ལྗོངས་ཕུན་ཚོགས་ཆོས་འཁོར་གླིང་དུ་ཤིང་དཔར་གསར་བསྐྲན་བགྱིས་པ་དགེ་ལེགས་འཕེལ།། །།
502(B)

BlankPageAsPerOriginialDocument
502(B)

༄༅། །དཔལ་འབྲུག་པ་རིན་པོ་ཆེའི་བསྟན་པ་རྒྱ་ཆེར་རྒྱས་པར་སྨོན་པ་དཔག་བསམ་ལྗོན་པའི་དྲི་བསུང་ཞེས་བྱ་བ་བཞུགས་སོ།།
503

༄༅། །ན་མོ་གུ་རུ་རཏྣ་ཏྲ་ཡ་ཡཱ། ཆོས་ཉིད་གདོད་ནས་ཉེར་ཞི་སྤྲོས་དང་བྲལ། །ཆོས་ཅན་རྟེན་ཅིང་འབྲེལ་འབྱུང་བསླུ་བ་
མེད༑ །ཚོགས་ཆེན་གཉིས་རྫོགས་ཡང་དག་བདེ་བར་གཤེགས། །འགོག་དང་ཞི་བ་ལམ་བདེན་དམ་པའི་ཆོས། །རིག་གྲོལ་ཚོགས་མཆོག་འཕགས་
པ་དགེ་ལ་འདུན། །རིགས་ཀུན་ཁྱབ་བདག་རྩ་བརྒྱུད་བླ་མ་དང་། །དངོས་གྲུབ་མཆོག་སྟེར་ཡི་དམ་དཀྱིལ་འཁོར་ལྷ། །བར་ཆད་ཀུན་སེལ་མཁའ་504
འགྲོ་དམ་ཅན་དང༌། །དཀར་ཕྱོགས་སྐྱོང་བ་ཀུན་གྱི་བདེན་པའི་མཐུས། །ཐུབ་བསྟན་ཡང་སྙིང་ངེས་གསང་དྲི་མ་མེད། །དཔལ་ལྡན་འབྲུག་པའི་

༄༅། །བསྟན་པ་རྒྱས་གྱུར་ཅིག །ཚུལ་ཁྲིམས་དཔག་བསམ་ལྗོན་པའི་རྩ་བ་བརྟན། །ཏིང་ངེ་འཛིན་གྱིས་ཡལ་འདབ་རབ་རྒྱས་
ཤིང་༑ །ཤེས་རབ་སོར་རྟོགས་འབྲས་བུ་གཡུར་ཟ་བའི། །དཔལ་ལྡན་འབྲུག་པའི་བསྟན་པ་རྒྱས༴ ལེགས་བཤད་བྱེ་བའི་ཆོས་རྣམས་མ་འདྲེས་
འཆད༑ །ཕས་རྒོལ་མཐར་བྱེད་རྩོད་ངག་སེངྒེའི་སྒྲ། །ཚིག་དོན་རྒྱན་འགྲེལ་རྩོམ་པའི་མགྲིན་རྔ་འཁྲོལ། །དཔལ་ལྡན་འབྲུག༴ ལུང་རྟོགས་505
རིགས་པའི་གཞུང་ལུགས་མང་དུ་ཐོས། །བརྟགས་དཔྱད་མཁར་རྒྱུ་བསམ་པའི་སྤྲིན་ཕུང་གཏིབས། །ནང་དུ་ཡང་དག་འཇོག་སྟེ་སྒོམ་མཛད་པའི། །

དཔལ་ལྡན་འབྲུག་པའི༴ ཀུན་འབྱུང་བག་ཆགས་འདུལ་བྱེད་བདེན་པ་བཞི། །ཟབ་དང་རྒྱ་ཆེ་མདོ་སྡེའི་ཆུ་ཀླུང་འབུམ། །ཆོས་མངོན་ཀེ་ཏ་ཀ་ཡིས་སྒྲུང་བྱས་པའི། །དཔལ་ལྡན་འབྲུག
པའི༴ སོ་སོ་ཐར་པའི་ས་གཞི་གཙང་མ་རུ། །བྱང་ཆུབ་སེམས་ཀྱི་མྱུ་གུ་མཚར་དུ་དངར། །ཡིད་སྐྱོབ་ལམ་གྱི་ས་བོན་ཆེར་སྨིན་པའི། །དཔལ་ལྡན༴ྋ གནས་དང་ཉེ་བའི་གནས་མཆོག་ལ་
སོགས་པར། །ཀུན་ཏུ་བཟང་པོ་རིག་པ་བརྟུལ་བཞུགས་དང༌། །ཕྱོགས་ལས་རྣམ་རྒྱལ་སྤྱོད་པ་མཐར་ཕྱིན་པའི། །དཔལ་ལྡན་འབྲུག་པའི༴ སྐུ་ཡི་ངོ་མཚར་འཆི་མེད་ལྗོན་པ་བཞིན།
རྗེའི་གསུང་གསང་ཚངས་པའི་དབྱངས་ལྟར་འཇེབས། །སྒྲིབ་བྲལ་ཐུགས་ཀྱི་ཕ་མཐའ་མཁའ་ཇི་ལྟར། །དཔལ་ལྡན་འབྲུག་པའི༴ མཁྱེན་པའི་ཡེ་ཤེས་ལྷ་ལམ་ཡངས་པ་ལ། །བརྩེ་བའི་
ཐུགས་རྗེའི་ཆུ་འཛིན་རྣམ་པར་གཡོ། །སྐྱོབ་པནུས་མཐུའི་ཆར་གྱིས་འགྲོ་ཀུན་ཚིམ། །དཔལ་ལྡན་འབྲུག་པའི༴ མཁས་པའི་ངངཔས་ཀློག་པའི་རྫ་རྔ་བརྡུང༌། །གྲུབ་པའི་སེངྒེ་སྤོང་བའི་
གངས་རིར་འགྱིང༌། །བྱ་བའི་ཤིང་རྟས་བསྟན་པའི་ཁུར་ཆེན་འདེགས། །དཔལ་ལྡན་འབྲུག་པའི༴ །འཁྲུལ་དང་གྲོལ་བ་གཉིས་སུ་མེད་གཟིགས་ནས། །ཚེ་གཅིག་རྡོ་རྗེའི་གོ་འཕང་མཆོག་༔

།བརྙེས་པས། །འོག་མིན་གནས་མཆོག་དོག་པོར་འགེངས་མཛད་པའི། །དཔལ་ལྡན་འབྲུག་པའི༴ །སྤང་དང་ཡེ་ཤེས་ཕུན་ཚོགས་སངས་རྒྱས་ཀྱང༌།༄༅།
དམིགས་མེད་སྙིང་རྗེས་འགྲོ་ལ་རྗེས་ཆགས་པས། །ནམ་མཁའ་ཇི་སྲིད་འབད་མེད་དོན་མཛད་པའི། །དཔལ་ལྡན་འབྲུག་པའི༴ །ཡང་དག་ལམ་གྱི་དངོས་གྲུབ་མཆོག་བརྙེས་ཏེ། །གངས་
རིའི་ཁྲོད་དུ་ཐེག་མཆོག་ཆོས་སྒྲ་སྒྲོགས། །སྒྲུབ་བརྒྱུད་སྙིང་པོའི་རིང་ལུགས་གསལ་མཛད་པའི། །དཔལ་ལྡན་འབྲུག་པའི་བསྟན་པ་རྒྱས་གྱུར་ཅིག ཝཱ །ཀུན་མཁྱེན་རྗེའི་
གསུང༌། ལེགས་བཤད་གྲྭ་འདིར་བློ་གསལ་རྒྱ་མཚོའི་ཚོགས། །གཉིས་འཐུང་ཆེ་ལ་བུང་བ་ལྟར་འདུས་ནས། །རྒྱལ་བའི་གཞུང་ལུགས་ཀུན་ལ་མཁས་སྦྱངས་པས། །དཔལ་ལྡན་འབྲུག་
པའི༴ བདེ་གཤེགས་སྟོན་པའི་བསྟན་པ་མཆོག་གི་མཚོ། །སྙན་པའི་འབྲུག་སྒྲ་སྒྲོགས་པའི་སྤྲིན་ཕྲེང་གི །བཤད་སྒྲུབ་ཆར་གྱིས་ཉིན་བཞིན་རྣམ་སྤེལ་བས། །ཡངས་པའི་རྒྱལ་ཁམས་
༈ ཐམས་ཅད་འགེངས་གྱུར་ཅིག །སྡོམ་གསུམ་ཉིན་མོའི་འོད་དང་རྟག་འགྲོགས་ཤིང༌། །ཐོས་བསམ་སྒོམ་པའི་དྲི་བཟང་འཛིན་པའི་དཔྱིད། །བསྟན་འཛིན་པདྨོའི་གཙོ་བོ་ཅི་ཡང་གིས། ། ལྩ

ཡངས་པའི་རྒྱལ་ཁམས༴ རྙེད་དང་བཀུར་བསྟིའི་ཆུ་ཀླུང་རྣམས་འབབ་ཅིང༌། །ཕན་དང་བདེ་བའི་རིན་ཆེན་འབྱུང་བའི་གནས། །ཆོས་འཁོར་གསར་པ་གསར་པའི་དཔལ་རྒྱ་མཚོས།
ཡངས་པའི་རྒྱལ་ཁམས་ཐམས་ཅད་འགེངས་གྱུར་ཅིག ྋ།འདུས་པ་པདྨོའི་འབྱུང་གནས་འདི་ཉིད་དུ། །མཁས་གྲུབ་ངང་པའི་དེད་དཔོན་ཀུན་འདུས་ནས། །པད་དཀར་བཞད་པའི་དྲི་བསུང་
གིས་སིམ་པའི། །དམ་ཆོས་མགྲིན་རྔ་བརྡུང་བས་རྟག་འགེངས་ཤོག ༈ །ལྷ་མཆོག་གསུང་། འོག་མིན་སྟོན་པའི་གཅེས་ཕྲུག་མཆོག་གཟིགས་གཉིས། །རབ་དཀར་བརྒྱུད་པའི་ཆུ་
མགོ་གོང་མ་གསུམ། །དབྱར་མཚོར་སྤེལ་མཛད་ཁམས་སྟོན་ཡབ་སྲས་ཀྱི། །ཐུགས་བསྐྱེད་བསྟན་པ་དར་ཞིང་རྒྱས་གྱུར་ཅིག །ལྟ་བས་ནམ་འཕང་སྤྱོད་པ་གླིང་ཆེན་རས། །སྒོམ་པའི་རྒྱལ་
ས་ཟིན་མཛད་གཙང་པ་རྒྱ། །སྤྱོད་པས་རྩལ་ཆེན་རྫོགས་པ་ལོ་རྒོད་གཉིས། །ཐུགས་བསྐྱེད་བསྟན་པ༴ སྟོད་འབྲུག་སྐར་ཚོགས་ནམ་མཁའ་ཁྱབ་པར་བརྡལ། །སྨད་འབྲུག་གྲུབ་ཐོབ་གངྒཱའི་
རྡུལ་གྲངས་མཉམ། །བར་འབྲུག་བུ་ཆེན་དབྱར་གྱི་རྩ་ལྟར་རྒྱས། །ཐུགས་བསྐྱེད་བསྟན་པ༴ གདན་ས་ཡ་བཞིའི་ཀཻ་ལཱ་ཤ་རིའི་ངོགས། །སེང་ཆེན་དགུ་ཚར་ཐུགས་རྗེའི་གཡུ་རལ་

༄༅། །རྒྱས། །ཆོས་རྗེ་ཁུ་དབོན་སྨོན་ལམ་རྩལ་ཆེན་རྫོགས། །ཐུགས་བསྐྱེད་བསྟན་པ༴ དོན་རྒྱུད་ཀུན་དགའི་སྐྱེད་ཚལ་ཡངས་པ་རུ། །རྒྱལ་ཀུན་བྱིན་རླབས་ཉི་འོད་
ཀྱིས་བསྐྱེད་པའི། །མཁྱེན་གཉིས་འདབ་བརྒྱ་གྲོལ་བའི་པདྨ་དཀར། །ཐུགས་བསྐྱེད་བསྟན་པ༴ སྙིང་རྗེའི་གཏེར་ཆེན་རྒྱལ་དབང་ཐམས་ཅད་མཁྱེན། །བསྟན་པའི་འཁོར་ལོ་ཡོངས་སུ་
འཛིན་པ་ཆེ། །མཐུ་སྟོབས་དབང་ཕྱུག་གསང་བདག་ཆོས་ཀྱི་མགོན། །ཐུགས་བསྐྱེད་བསྟན་པ༴ མཚོ་སྐྱེས་བླ་མ་དངོས་སྣང་མདོ་ཁམས་པ། །བཀའ་དྲིན་སུམ་ལྡན་འཁོར་ལོའི་མགོན་པོ་
མཆོག །ཡབ་སྲས་གྲུབ་ཐོབ་བརྒྱད་པ་མ་ལུས་པའི། །ཐུགས་བསྐྱེད་བསྟན་པ་དར་ཞིང་རྒྱས་གྱུར་ཅིག །དཀོན་མཆོག་རིན་ཆེན་གསུམ་གྱི་བྱིན་རླབས་དང་། །དཀར་ཕྱོགས་དགེ་བའི་མཐུ་
དང་ནུས་པ་ཡིས། །རྒྱལ་བའི་བསྟན་འཛིན་དཔལ་ལྡན་འབྲུག་པའི་ཞབས། །སྐུ་ཚེ་བརྟན་ཅིང་ཕྲིན་ལས་རྒྱས་གྱུར་ཅིག །དཀོན་མཆོག་གསུམ་གྱི་བདེན་པས་དེ་དེ་བཞིན་ཏུ་འགྲུབ་པར་གྱུར་
ཅིག །ཛ་ཡ་ཛ་ཡ་སུ་ཛ་ཡ།། །།དེ་ལྟར་བྱང་ཕྱོགས་གངས་རིའི་ཁྲོད་ཀྱི་བསྟན་པའི་ཡང་སྙིང་འཇིག་རྟེན་དབང་ཕྱུག་དཔལ་འབྲུག་པ་རིན་པོ་ཆེའི་བསྟན་པ་རྒྱ་ཆེར་རྒྱས་པར་སྨོན་པ་དཔག་བསམ་ལྗོན་པའི་དྲི་བསུང་ཞེས་བྱ་བ་འདི་

ཡང་༑ ཁམས་གསུམ་ཆོས་ཀྱི་རྒྱལ་པོ་ཀུན་མཁྱེན་ཐམས་ཅད་མཁྱེན་པས་རྗེས་སུ་བཟུང་བའི་དཀའ་འབངས་ཀྱི་ཡང་ཐ་ངག་དབང་བསྟན་འཛིན་བློ་གྲོས་སུ་འབོད་པས། ཉི་སྒྲོལ་བྱེད་ཅེས་ཡལ་གའི་རི་དྭགས་མརྒད་ཀྱི་གོས་བཟང་བགོ་བའི་དུས་ཀྱི་ཆ་
ཤས་ས་ག་ཟླ་བའི་ཤེར་ཕྱོགས་རྒྱལ་བ་གསུམ་པ་གཟའ་སྐར་སོགས་ཡན་ལག་ལྔའི་སྦྱོར་བ་ཕུན་སུམ་ཚོགས་པའི་དུས། ཐུན་བར་གཅིག་ལ་སུག་ལས་སུ་བསྟར་བ་བསླུ་མེད་སྐྱབས་རྣམས་བྱིན་མཐུས་ངེས་གསང་དབྱར་རྔའི་རིང་ལུགས་ཉི་འོག་ཀུན་ཏུ་
ཁྱབ་པར་སྨོན་ནོ། །སརྦ་དཱ་ཀ་ལྱཱ་ཎཾ་བྷ་ཝནྟུ།། །།

བསྟན་
ཨུ
གཅིག་༄༅། །ནང་བསྟན་རིས་མེད་ཀྱི་བསྟན་པ་རྒྱས་སྨོན་བཀྲ་ཤིས་དཔལ་འབར་མ་ཞེས་བྱ་བ་བཞུགས།།
འབར་

༄༅། །ཨོཾ་སྭ་སྟི། །སེམས་ཅན་ཀུན་གྱི་མ་འདྲིས་མཛའ་བཤེས་ཆེ། །སྤངས་རྟོགས་མཐར་ཕྱིན་ལྷ་ཡི་ལྷར་གྱུར་པ། །ཟླ་མེད་
སྟོན་པ་བྱམས་པའི་སྤྱན་མངའ་བ། །འགྲོ་བའི་བླ་མ་ཐུབ་པ་དྲང་སྲོང་མཆོག །བསྟན་པ་བཀྲ་ཤིས་དཔལ་དུ་འབར་གྱུར་ཅིག ༡ ༽ ཡིད་ཅན་ཉོན་
མོངས་གཅོང་ནད་འཇོམས་པའི་སྨན། བརྩེ་ཆེན་གསུང་གིས་ལེགས་འདོམས་དམ་པའི་ཆོས། །ཐོག་མཐའ་བར་དགེ་སྲས་བཅས་རྒྱལ་བ་ཀུན། ། 512
གཤེགས་ཤུལ་འཚེ་མེད་ཞི་བའི་གཞུང་ལམ་ཆེ། །བསྟན་པ་བཀྲ་ཤིས་དཔལ་དུ་འབར་གྱུར་ཅིག ༢ ༽ རྣམ་དག་ཚུལ་ཁྲིམས་གསེར་གྱི་ཡོལ་གོ་

༄༅། །རུ། །རབ་ཞི་ཏིང་འཛིན་འབྲུ་མར་བཅུད་ཀྱིས་གཏམས། མུན་སེལ་ཤེས་རབ་སྒྲོན་མེའི་སྣང་བ་ཅན། །ངུར་སྨྲིག་འཆང་
བའི་འཕགས་ཚོགས་དགེ་འདུན་སྡེ། བསྟན་པ་བཀྲ་ཤིས་དཔལ་དུ་འབར་གྱུར་ཅིག ༣༽ །སྙིགས་དུས་ལྟ་ངན་མཚན་མོའི་སྤྲིན་རུམ་
དང་༑ ཆགས་སྡང་གློག་ཞགས་འཁྱུག་པ་ཉེར་ཞི་ནས། །མཐའ་ཡས་སྐྱེ་བོའི་རྒྱུད་ལ་བྱང་ཆུབ་སེམས། །ཀུན་ཕན་ཟླ་གཞོན་འཛུམ་ཟེར་རབ་འཕྲོ་
བས༑ །བསྟན་པ་བཀྲ་ཤིས་དཔལ་དུ་འབར་གྱུར་ཅིག ༤༽ །རྗེ་བཙུན་བླ་མའི་བྱིན་རླབས་ངོ་སྤྲོད་དང་། །བཅོས་མིན་མོས་གུས་ཤུགས་དྲག་

བདག་རྐྱེན་གྱིས། །མཐར་འཛིན་སྤྲོས་པའི་ཉམས་རྟགས་ཧྲུལ་གྱི་ཞིག །མི་རྟོག་ཡེ་ཤེས་རྗེན་ཅེར་ཤར་ནས་སུ། །བསྟན་པ་བཀྲ་ཤིས་དཔལ་དུ་འབར་གྱུར་ཅིག ༥༽ །བཀའ་གཏེར་
མན་ངག་བདུད་རྩིའི་བཅུད་མྱོང་བས། །གྲུབ་གཉིས་ལང་ཚོའི་ལུས་སྟོབས་རབ་རྒྱས་ཤིང༌། །འཇའ་ལུས་ཆོས་སྐུར་གཤེགས་པའི་ངོ་མཚར་ཅན། །འཕུར་འགྲོའི་སློབ་དཔོན་པདྨ་ཀཱ་ར་
།བསྟན་པ་བཀྲ་ཤིས་དཔལ་དུ་འབར་གྱུར་ཅིག ༦༽ །རྒྱལ་ཀུན་ཡབ་གཅིག་འཇམ་དཔལ་གཞོན་ནུ་ཡིས།ྋ །ལེགས་གདམས་ཞེན་པ་བཞི་བྲལ་ཡིད་བཞིན་དབང་། །དད་བརྩོན་
རྒྱལ་མཚན་རྩེ་མོར་ལེགས་མཆོད་པས། སྲིད་ཞིའི་གདུང་བ་ཀུན་སེལ་ས་སྐྱ་པའི། །བསྟན་པ་བཀྲ་ཤིས་དཔལ་དུ་འབར་གྱུར་ཅིག ༧༽ །བརྗོད་བྲལ་ཕྱག་ཆེན་ལྟ་བའི་ཕུ་ཐག་བཅད།
རྒྱུད་རྒྱལ་འབུམ་སྡེའི་བཅུད་ཕུར་ཆོས་དྲུག་སོགས། །སྒོམ་པའི་དྲོད་བརྙེས་གྲུབ་པའི་རྒྱལ་ཐབས་ལ། །ཅི་དགར་རྩེན་པའི་བཀའ་བརྒྱུད་རིན་པོ་ཆེའི། །བསྟན་པ་བཀྲ་ཤིས་དཔལ་དུ་འབར་
གྱུར་ཅིག ༨༽ །སྲིད་བདེ་འཁྲུལ་རྟོགས་ངེས་འབྱུང་ནོར་འཛིན་གཞིར། །གཞན་ཕན་བྱང་སེམས་རྩ་བ་རབ་ཏུ་བརྟན། །མཐར་འཛིན་ཀུན་ཞིག་ལྟ་བའི་འབྲས་བུས་ལྕི། །ཡོངས་འདུའི་

༄༅། །ལྗོན་བཟང་འཇམ་མགོན་རྒྱལ་བ་ཡི། །བསྟན་པ་བཀྲ་ཤིས་དཔལ་དུ་འབར་གྱུར་ཅིག ༩༽ །གཅིག་གྲོགས་གཅིག་ཏུ་འཆར་བ་རྒྱལ་བའི་བསྟན། །ཕྱོགས་
ལྷུང་འཐེན་ཁྱེར་ཆགས་སྡང་དྲིས་མ་གོས། །འགལ་མེད་རྟོགས་པའི་དག་སྣང་མོས་གུས་ཀྱི། །ཀུན་སྙོམས་ཉི་གཞོན་གསར་བའི་འོད་ཀྱིས་ཁྱབ། །བསྟན་པ་བཀྲ་ཤིས་དཔལ་དུ་འབར་གྱུར་
ཅིག ༡༠ །མང་ཐོས་རྣམ་དཔྱོད་རབ་ཏུ་རྒྱས་བྱས་པས། །རྒྱ་ཆེན་གཞུང་ལུགས་གཙུག་ལག་རབ་འབྱམས་རྣམས། །མཁྱེན་རབ་གསེར་གྱི་སྒྲོམ་བུར་ལེགས་བཅུག་ནས། །རྒྱལ་
བསྟན་ལུང་དང་རིགས་པས་འཛིན་ལ་མཁས། །བསྟན་པ་བཀྲ་ཤིས་དཔལ་དུ་འབར་གྱུར་ཅིག ༡༡༽ །སྟོན་དང་བསྟན་པ་གཅིག་གྱུར་ཕྱག་གི་གནས། །དམ་ཆོས་འདུལ་བའི་བཅས་
མཚམས་ཕྲ་མོར་ཡང༌། །དྲན་ཤེས་བག་ཡོད་གུས་པས་ལེགས་བསྲུངས་ནས། །ནམ་ཡང་མི་འདའ་ཉེ་བར་འཁོར་བཞིན་བཙུན། །བསྟན་པ་བཀྲ་ཤིས་དཔལ་དུ་འབར་གྱུར་
༈ ཅིག ༡༢༽ །མཐའ་མེད་འཁོར་མཚོར་བྱིང་བའི་ཡིད་ཅན་ལ། །བུ་གཅིག་མ་ལྟར་བརྩེ་བའི་སྙིང་རྗེ་ཆེས། །བདག་བས་གཞན་གཅེས་རྒྱལ་སྲས་སྤྱོད་པ་ལ། །གཅིག་ཏུ་གཞོལ་བས་

བསྟན་འགྲོར་སྨན་པ་བཟང༌། །བསྟན་པ་བཀྲ་ཤིས་དཔལ་དུ་འབར་གྱུར་ཅིག ༡༣༽ །བསམ་བཞིན་སྤྲུལ་པའི་ཟློས་གར་ཉེར་བཟུང་ནས། །ཐུབ་དབང་གཉིས་པའི་བརྟུལ་ཞུགས་འཆང་
རྣམས་ཀྱི། །ཆོས་དང་ཆོས་མིན་རྣམ་པར་འབྱེད་པ་ཡིས། །འཆད་རྩོད་རྩོམ་པའི་རྒྱལ་རྔ་རབ་བརྡུང་བས།ྋ །བསྟན་པ་བཀྲ་ཤིས་དཔལ་དུ་འབར་གྱུར་ཅིག ༡༤ ༽ །ཐོས་བསམ་སྒོམ་
པའི་ཐུགས་རྒྱུད་ཡོངས་མཛེས་ཤིང༌། །ཞི་དུལ་ཁྲིམས་གཙང་ངུར་སྨྲིག་འཛིན་པའི་སྡེས། །ཛམ་བུའི་ལྗོན་པས་མཚན་པའི་ནོར་འཛིན་ཁྱོན། །ཀུན་ནས་རྒྱས་པར་འགེངས་པའི་ངོ་མཚར་
གྱིས༑ །བསྟན་པ་བཀྲ་ཤིས་དཔལ་འབར་གྱུར་ཅིག ༡༥༽ །བསལ་བཞག་བྲལ་བའི་གཞི་ཡི་གནས་ལུགས་རྟོགས། །དམིགས་བཅས་དམིགས་མེད་ལམ་གྱིས་ས་ལམ་བགྲོད།
སྤངས་རྟོགས་མཐར་ཕྱིན་འབྲས་བུ་མངོན་དུ་གྱུར། །འབད་པ་མེད་པའི་ཕྲིན་ལས་རྒྱུན་མི་ཆད། །བསྟན་པ་བཀྲ་ཤིས་དཔལ་དུ་འབར་གྱུར་ཅིག ༡༦༽ །རྡོ་རྗེའི་བཀའ་རྟགས་སྤྱི་བོར་ཉེར་
འཆང་ཞིང༌། །དམ་ལྡན་བུ་བཞིན་སྐྱོང་བའི་ཆོས་སྲུང་དང༌། །དཀར་ཕྱོགས་སྐྱོང་བའི་ལྷ་ཀླུ་ནོར་ལྷའི་ཚོགས། །ཆོས་མཐུན་ཕྲིན་ལས་སྒྲུབ་པའི་སྡོང་གྲོགས་ཀྱིས། །བསྟན་པ་བཀྲ་ཤིས་

༄༅། །དཔལ་དུ་འབར་གྱུར་ཅིག ༡༧༽ །ཆོས་ཉིད་རང་བཞིན་རྣམ་དག་ཀུན་གསལ་ངོགས། །ཆོས་ཅན་མ་འགགས་རྟེན་འབྱུང་ཆུ་འཛིན་གཡོས། །དུས་གསུམ་
བསགས་དགེ་ཞི་བའི་ཆར་རྒྱུན་གྱིས། །ཕན་བདེའི་དཔྱིད་ཀྱི་དཔལ་ཡོན་རབ་རྒྱས་ནས། །བསྟན་པ་བཀྲ་ཤིས་དཔལ་དུ་འབར་གྱུར་ཅིག ༡༨༽ ཅེས་པ་འདི་བོད་རྒྱལ་ལོ ༢༡༡༥ 7
ལོ་༡༩༨༨ ཕྱི་ཟླ་༡༢ ཚོས་༥ ནས་ཉིན་བཞིའི་རིང་གནས་ཆེན་ཝཱརཱ་ཎ་སཱི་བོད་ཀྱི་ཆེས་མཐོའི་གཙུགས་ལག་སློབ་གཉེར་ཁང་དུ་སྤྱི་ནོར་ྋགོང་ས་སྐྱབས་མགོན་ཆེན་པོ་མཆོག་དང་བོད་ཀྱི་བླ་ཚན་ཁག་གི་དབུས་རིས་མེད་བླ་སྤྲུལ་
མཁན་སློབ་གདན་འཛོམས་ཀྱི་ཆོས་ཚོགས་ཆེན་མོ་ཐེང་བཞི་པ་ལེགས་གྲུབ་བྱུང་བའི་མཇུག་ཐོག་ཏུ་གྲུབ་དབང་རྡོར་རྫོང་བརྒྱད་པའི་སྐྱེ་སྲིད་ཀྱི་གྲལ་མཐར་འཁོད་པ་ཁོ་བོ་ཤཱཀྱའི་བཙུན་པ་ངག་དབང་ཡོན་ཏན་ཆོས་ཀྱི་ཉི་མར་འབོད་པས་བདག་ཅག་
གི་བསྟན་པའི་བདག་པོ་ཟས་གཙང་སྲས་བྱང་ཆུབ་མཆོག་གི་གོ་འཕང་མངོན་དུ་མཛད་པའི་གནས་མཆོག་བྱིན་རླབས་ཀྱི་གཟི་འོད་འབར་བ་རྡོ་རྗེ་གདན་དུ་གནས་མཇལ་དུ་བསྐྱོད་པའི་ཉིན་རྗེས་མར་ཆོས་ཚོགས་ཆེན་མོའི་ཐུགས་བཞེད་ཇི་བཞིན་འགྲུབ་པའི་
གསོལ་སྨོན་འདི་ལྟ་བུ་ཞིག་འབྲི་བའི་བསམ་བློ་འཁོར་ནས་དབུ་འཛུགས་ཀྱིས་མ་ག་ངྷའི་རི་ལི་འབབ་ཚུགས་དང་། རི་ལའི་འཕྲུལ་འཁོར་ནང་གནས་བཞིན་པའི་སྐབས་སོགས་སུ་སྦྱར་བ་དེ་བཞིན་འགྲུབ་པ་བླ་མ་རྒྱལ་བ་སྲས་བཅས་ཀྱི་བྱིན་གྱིས་བརླབ་
517

པར་མཛད་དུ་གསོལ།

།བརྟན་བཞུགས་དང་རབ་གནས་སོགས་ཀྱི་སྐབས་སུ་དགོས་པའི་བཀྲ་ཤིས་ཀྱི་རིམ་པ་མེ་ཏོག་མནྡ་ར་བའི་ཆར་ཆེན་ཞེས་བྱ་བ་བཞུགས་སོ།། ཨོཾ་བདེ་ལེགས་སུ་གྱུར་ཅིག་སོགས་ནས། ཞེས་བསྐུལ་ཏེ་༄༅།
རྟེན་འབྲེལ་སྙིང་པོས་མེ་ཏོག་འཐོར་བཞིན་དུ། ཨོཾ་ཡེ་དྷརྨ་སོགས་ལན་གསུམ་ནས། །ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། །འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ། །སངས་
རྒྱས་པདྨ་རྒྱས་པ་འདབ་འདྲའི་སྤྱན་མངའ་བ། །འདི་ནི་འཇིག་རྟེན་དགེ་བའི་བཀྲ་ཤིས་དང་པོ་འོ། །བཀྲ་ཤིས་དམ་པ་དེས་ཀྱང་དེང་འདིར་བདེ་ལེགས་ཤོག །དེ་ཡིས་ཉེ་བར་བསྟན་པའི་
མཆོག་རབ་མི་གཡོ་བ། ་།འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ། །ཆོས་ཀྱི་དམ་པ་སྐྱེ་དགུ་རྣམས་ལ་ཞི་བྱེད་པ། །འདི་ནི་འཇིག་རྟེན་དགེ་བའི་བཀྲ་ཤིས་གཉིས་
པའོ༑ །བཀྲ་ཤིས་དམ་པ༴ དགེ་འདུན་དམ་པ་ཆོས་ལྡན་ཐོས་པའི་བཀྲ་ཤིས་ཕྱུག །ལྷ་དང་མི་དང་ལྷ་མ་ཡིན་གྱི་མཆོད་པའི་གནས། །ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་
༈ གཞི༑ །འདི་ནི་འཇིག་རྟེན་དགེ་བའི་བཀྲ་ཤིས་གསུམ་པའོ། །བཀྲ་ཤིས་དམ་པ༴ སེམས་ཅན་ཀུན་ལ་ཕན་ཕྱིར་བྱུང་བ་མངའ་བ་པོ། །དོན་རྣམས་ཐམས་ཅད་གྲུབ་པར་བཏུལ་བ་ཡོངས་

ལྡན་པ། །ཚོགས་ཀྱི་ལེགས་སྐྱེས་ཐུབ་པའི་བཀྲ་ཤིས་གང་བྱུང་བ། །བཀྲ་ཤིས་དེས་ནི་སྐྱེ་དགུ་རྣམས་ལ་ཞི་བྱེད་ཤོག །འགྲོ་ལ་ཕན་ཕྱིར་དེ་བཞིན་གཤེགས་པ་དགའ་ལྡན་ལྷའི། །གཞལ་
མེད་ཁང་གི་སྙིང་པོ་ནས་ནི་འདིར་གཤེགས་ཏེ། །དབང་བཅས་ལྷས་བསྐོར་བ་ཡི་བཀྲ་ཤིས་གང་བྱུང་བ། །བཀྲ་ཤིས་དེས་ནི་སྐྱེ༴ ལོ་མ་མེ་ཏོག་འོད་འབར་ཉམས་དགའ་ལུམྦིའི
ཚལ༑ །ལྷ་མི་དག་གིས་བསྟེན་པར་མགོན་པོ་བལྟམས་པ་ན། །སྲིད་པ་མཐར་ཕྱིན་པ་ཡི་བཀྲ་ཤིས་གང་བྱུང་བ། །བཀྲ་ཤིས་དེས་ནི༴ གྲོང་ཁྱེར་སེར་སྐྱའི་གནས་ནས་རྒྱལ་པོའི་ཕོ
བྲང་དུ། །ལྷུམས་ནས་བལྟམས་པ་སྟོན་པ་ཟས་གཙང་སྲས། །མྱུར་བསྐྲུན་བདུད་རྩིའི་ཆུས་གཏེར་མ་ཡི་བཀྲ་ཤིས་གང༌། །བཀྲ་ཤིས༴ གྲོང་ཁྱེར་དམ་པ་སེར་སྐྱའི་གནས་ཞེས་བྱ་བར་
ནི༑ །རྨད་དུ་གྲགས་པ་ཆེན་པོར་ལྷ་ཡིས་མངོན་བསྟོད་པ། །བསམ་ཡས་བདེ་སྒྲུབ་བསོད་ནམས་ཕུང་པོའི་བཀྲ་ཤིས་གང༌། །བཀྲ་ཤིས་དེས༴ དགྱེས་ཞིང་ནམ་ཕྱེད་གྲོང་ཁྱེར་ནས་ནི་
མངོན་བྱུང་སྟེ། །དཀའ་ཐུབ་ཚལ་དུ་མངོན་པར་གཤེགས་ཤིང་ཚངས་ལ་སོགས། །ལྷ་ཡི་ཚོགས་ཀྱིས་ཡོངས་སུ་བཀྲ་ཤིས་གང༌། །བཀྲ་ཤིས་དེས་ནི༴ རབ་ཏུ་འོད་འབར་གསེར་དང་

བཀྲ་༄༅། །འདྲ་བའི་སྐུ་མངའ་ཞིང༌། །བཻཌཱུརྻ་ལྟར་སྔོ་བའི་རྩྭ་བཏིང་སྟེང་བཞུགས་ཏེ། །སྐྱིལ་མོ་ཀྲུང་བཅས་མི་གཡོ་མཆོག་གི་བཀྲ་ཤིས་གང༌། །བཀྲ་ཤིས་དེས༴ ཆུ
ཤིས་
བོ་འི་འགྲམ་ན་ཙརྐའི་འཕྲེང་བས་ཡོངས་བསྐོར་བ། །ཤིན་ཏུ་རྨད་དུ་བྱུང་བའི་སྲིད་པ་སེལ་མཛད་པ། །ཀླུ་ཡི་རྒྱལ་པོས་ཕྱག་བྱས་པ་ཡི་བཀྲ་ཤིས་གང་། །བཀྲ་ཤིས་དེས༴ ཤིང་རྒྱལ་དྲུང་
ཨུ
གཤེགས་བྱམས་པའི་སྟོབས་ཀྱིས་བདུད་ཀྱིས་ཕྱོགས། །མང་པོ་བཏུལ་ཚེ་ས་སྟེང་དང་ནི་ནམ་མཁའ་ལ།ྋ །བཅོམ་ལྡན་བཀྲ་ཤིས་རྣམ་པ་སྣ་ཚོགས་གང་བྱུང་བ། །བཀྲ་ཤིས་དེས༴ སྡུག་
* བསྔལ་མཐའ་དག་གཞིག་ཕྱིར་རྡོ་རྗེ་གདན་བཞུགས་ཏེ། །ནམ་གྱི་ཐོ་རངས་བདུད་བཞི་པོ་དག་རྣམ་བཏུལ་བ། །སྟོན་འདིར་རྒྱབ་ཤོག་གཅིག་མཚང་ྋབསྟོད་པའི་བཀྲ་ཤིས་གང་། །བཀྲ་
ཤིས་དེས༴ ལྷ་དབང་ཀླུ་དང་མི་ཡི་དབང་པོས་ཕྱག་བྱས་པ། །མཁའ་ལྡིང་གནོད་སྦྱིན་དྲི་ཟའི་དབང་པོས་མཆོད་གྱུར་བ། །དེ་བཞིན་གཤེགས་པ་སྟོབས་བཅུ་ལྡན་པའི་བཀྲ་ཤིས
གང་༑ །བཀྲ་ཤིས་དེས་ནས། ཞི་བྱེད་ཤོག་བར། སྤྲོ་ན། ཆེ་བའི་ཆེ་མཆོག་ནས། བཀྲ་ཤིས་ཤོག་བར། སྟོན་མཆོག་དམ་པ་སོགས་དང་། ཡངས་པའི་གྲོང་ཁྱེར་དུ་འཇུག་པའི་བཀྲ་ཤིས་ཀྱི་ཚིགས་སུ་

བཅད་པ་རྣམས་བརྗོད། གཞན་ཡང༌། སངས་རྒྱས་རྣམ་གཟིགས་གཙུག་གཏོར་ཐམས་ཅད་སྐྱོབ། །འཁོར་བ་འཇིགས་དང་གསེར་ཐུབ་འོད་སྲུངས་དང༌། །ཤཱ ཀྱ་ཐུབ་པ་གོོ་ཏམ་ལྷ་ཡི་
ལྷ༑ །སངས་རྒྱས་དཔའ་བོ་བདུན་གྱི་བཀྲ་ཤིས་ཤོག །བསྐལ་པ་གྲངས་མེད་འདས་པའི་དུས་ཀྱི་ཚེ། །འཕོང་གྱུར་འགྲོ་བ་མཐའ་དག་སྐྱབ་པའི་ཕྱིར། །སྨོན་ལམ་ཁྱད་པར་ཅན་རྣམས་
བཏབ་གྱུར་པའི། །བདེ་བར་གཤེགས་པ་བརྒྱད་ཀྱི་བཀྲ་ཤིས་ཤོག ཕྱོགས་བཅུའི་འགྲོ་ལ་མཁྱེན་བརྩེས་རབ་དགོངས་ནས། །ཕྱོགས་བཅུར་ཆོས་ཀྱི་འཁོར་ལོ་ལེགས་བསྐོར་
བས༑ །ཕྱོགས་བཅུའི་འགྲོ་ཀུན་ཡོངས་སུ་སྐྱོབ་མཛད་པ། །ཕྱོགས་བཅུའི་སངས་རྒྱས་རྣམས་ཀྱི་བཀྲ་ཤིས་ཤོག །སྔོན་གྱི་སྨོན་ལམ་བྱང་ཆུབ་རྗེས་སྤྱད་པས། །མཚན་ཙམ་ཐོས་པས་སྒྲིབ་
པ་ཀུན་སེལ་བའི། །ཕྲིན་ལས་མངའ་བ་ཀུན་མཁྱེན་འཇིག་རྟེན་མགོན། །སངས་རྒྱས་སུམ་ཅུ་སོ་ལྔའི་བཀྲ་ཤིས་ཤོག །མཐུན་པའི་སྨོན་ལམ་དགེ་ཚོགས་རྨད་བྱུང་བས། །སྤྱད་པ་སྤྱོད་པ་
ན་ཡང་མཆེད་གྱུར་ལ། །བསྐལ་བཟང་འདི་ལ་མཛད་པ་མཐར་ཕྱིན་པའི། །རྫོགས་པའི་སངས་རྒྱས་སྟོང་གི་བཀྲ་ཤིས་ཤོག །གང་ལ་སེམས་ཀྱི་དམ་པ་རིན་ཆེན་དེ། །སྐྱེས་པ་དེ་ཡི་སྐུ་ལ་

བཀྲ་༄༅། །ཕྱག་འཚལ་ཞིང༌། །གང་ལ་གནོད་པ་བྱས་ཀྱང་བདེ་འབྲེལ་བ། །བདེ་བའི་འབྱུང་གནས་དེ་ཡི་བཀྲ་ཤིས་ཤོག །འཇམ་དབྱངས་ཕྱག་ན་རྡོ་རྗེ་སྤྱན་རས་
ཤིས་
གཟིགས༑ །སོགས། ཉེ་བའི་སྲས་ཆེན་བརྒྱད་ཀྱི༴ དགྲ་བཅོམ་བློ་མཆོག་དབང་པོ་ཀུན་དུལ་བ། །བསྟན་པའི་སྲིད་དུ་ལེགས་པར་བསྟན་བཞུགས་ནས། །བསྟན་པ་འཛིན་དང་སྤེལ་དང་
སྲུང་མཛད་པའི། །དགྲ་བཅོམ་གནས་བརྟན་བཅུ་དྲུག༴ ཟབ་མོ་རྟེན་འབྲེལ་བཅུ་གཉིས་ཚུལ་གཟིགས་པས། །རང་བྱུང་རང་སངས་རྒྱས་ཀྱི་ཡེ་ཤེས་ནི། །བརྟེན་པ་མེད་པའི་ཚུལ་གྱིས་
གསུམ་
ཐུགས་ཚུད་པ། །འཕགས་པ་རང་སངས་རྒྱས་ཀྱི༴ རྒྱལ་མཚན་རྩེ་མོ་སོགས། རྡོ་རྗེ་འཆང་ཆེན་སོགས། དཔལ་ལྡན་འཇིག་རྟེན༴ སངས་རྒྱས་ཐམས་ཅད༴ ཆོས་སྐུ་ནམ་
མཁའ༴ འདིར་རྒྱས་པར་སྤྲོ་ན་ཁ་ཆེ་རིན་ཆེན་རྡོ་རྗེས་མཛད་པའི་བཀྲ་ཤིས་གང་ཞིག་སོགས། །བདེ་མཆོག་བཀྲ་ཤིས་རིང་མོ་བརྗོད། །བསྡུ་ན། པདྨ་ཉི་མ་སོགས། ཨཾ་ཡོན་ཏན་རྒྱས་པས་སྐུ་མདོག་གསེར་དང་
༴ མཚུངས༑ །ཤེས་རབ་ཆེན་པོའི་རྟགས་སུ་རལ་གྲི་བསྣམས། །འཕགས་པ་འཇམ་དཔལ་བཀྲ་ཤིས་གང་ཡིན་པ། །བཀྲ་ཤིས་དམ་པས་དེང་འདིར་ཤིས་པར་ཤོག །ཨཱཿ ཐུགས་རྗེ་

བསིལ་མཛད་སྐུ་མདོག་ཟླ་ཉ་འདྲ། །སྐྱོན་གྱིས་མ་གོས་ཕྱག་ན་པདྨ་བསྣམས། །སྤྱན་རས་གཟིགས་ཀྱི་བཀྲ་ཤིས་གང་ཡིན་པ། །བཀྲ་ཤིས་དམ་པས་དེང་འདིར་ཤིས་པར་
ཤོག །ཧཱུཾ། འགྱུར་བ་མེད་པ་སྐ་མདོག་མཐིང་ནག་སྟེ། །མཐུ་སྟོབས་ཆེར་སྟོན་ཕྱག་ན་རྡོ་རྗེ་འཛིན། །གསང་བའི་བདག་པོའི་བཀྲ་ཤིས་གང་ཡིན་པ། །བཀྲ་ཤིས་དམ་པས་དེང་འདིར་
ཤིས་པར་ཤོག །འཇིག་རྟེན་འཇིག་རྟེན་འདྲེན་པའི༴ དཔལ་ལྡན་ལྷ་མོ༴ སྐུ་ཡི་སྐྱོན་སྤངས༴ ནོར་གྱི་དབང་ཕྱུག༴ རྒྱལ་ཆེན་རྣམ་ཐོས༴ དཔལ་མོ་ནམ་མཁའི་མཛོད་ལ་དབང་
སྦྱར་མ། །བསོད་ནམས་སྤྲིན་ལས་ནོར་གྱི་ཆར་འབེབས་མ། །འདོད་རྒུ་ཐམས་ཅད་སྦྱིན་པའི་བཅོམ་ལྡན་མ། །ནོར་རྒྱུན་དཔལ་གྱི་ལྷ་མོའི་བཀྲ་ཤིས་ཤོག །ས་གསུམ་རྒྱན་གྱི་གནས་
མཆོག་དམ་པ་རུ། །མངོན་ཤེས་རྫུ་འཕྲུལ་མངའ་བའི་མཐུ་སྟོབས་ཀྱིས། །སྒྲུབ་པ་པོ་ལ་མ་ཡེངས་བུ་བཞིན་གཟིགས། །གནས་གསུམ་མཁའ་འགྲོའི་ཚོགས་ཀྱི་བཀྲ་ཤིས་ཤོག །གང་གི
འཕྲུལ་དང༴ ཚངས་པ་དང་ནི་བརྒྱ་བྱིན་ཕྱོགས་སྐྱོང་བཅུ། །རྒྱལ་ཆེན་བཞི་སོགས་གཙང་རིགས་མགོན་པོ་སྟེ། །སངས་རྒྱས་བསྟན་པ་སྲུང་བར་ཞལ་བཞེས་པའི། །རྒྱལ་ཆེན་ཕྱོགས་སྐྱོང་

༄༅། །རྣམས་ཀྱི་བཀྲ་ཤིས་ཤོག །ནད་གདོན་བགེགས་བདུད་ཉེ་བར་ཞི་བ་དང༌། །མི་མཐུན་གནོད་པའི་རྐྱེན་དང༴ ལོ་བརྒྱ་ཐུབ་ཅིང་སོགས༔ བསོད་ནམས་རི་བོར་
བཞིན་དུ༴ སྦྱིན་པ་གཏོང་ཞིང༴ འབད་དང་རྩོལ་བ༴ སྟོན་པ་འཇིག་རྟེན༴ ཉིན་མོ་བདེ་ལེགས༴ དཔོན་སློབ་མི་འབྲལ་ལྷན་ཅིག་འགྲོགས། །སྐུ་ཚེ་མི་འགྱུར་སྲ་ཞིང་བརྟན། །ཇ་
བཟང་བཞེས་སྤྲོ་རྒྱུན་མི་འཆད། །སྐྱིད་ལ་ཆོས་འཕེལ་བཀྲ་ཤིས་ཤོག །ཅེས་བརྗོད་ཅིང་དགེ་ལེགས་ཀྱི་ཆར་ཆེན་པོ་དབབ་པར་བྱའོ། །དེ་ནས་བསྟན་པ་རྒྱས་པའི་སྨོན་ལམ་ནི། ྋབདེ་གཤེགས་སྟོན་པའི་བསྟན་པ་
མཆོག་གི་མཚོ།ྋ །སོགས་ནས། ཡངས་པའི་རྒྱལ་ཁམས་ཐམས་ཅད་གང་གྱུར་ཅིག །དེ་ལྟར་བཀྲ་ཤིས་ཀྱི་རིམ་པ་འདི་ནི་རང་གཞན་གྱི་ཆོས་བརྒྱུད་ལ་བཀྲ་ཤིས་བརྗོད་ཚུལ་རིགས་མི་གཅིག་པ་ཅི་རིགས་སྣང་བ་ཉིད་
ནའང་༑ འདི་ནི་རང་ལུགས་མཁས་དབང་བུདྡྷའི་ཞབས་ཀྱི་བཞེད་གཞུང་དཔལ་བཀྲ་ཤིས་རྒྱ་མཚོ་རྦ་རླབས་ཀྱི་རང་སྒྲ་སྙན་པའི་རྔ་དབྱངས་ལས་ཇི་སྐད་བཤད་པའི་འདོན་བྱ་རྣམས་ཟུར་དུ་བཀོལ་ཏེ་གདོང་བན་ཆོས་དཔལ་རྒྱ་མཚོས་བཀོདཔས་ཡི་གེའི་
འདུ་བྱེད་པ་ཆོས་རྒྱལ་ཕུན་ཚོགས་ཀྱིས་བགྱིས་པ་སརྦ་དཱ་སུ་ཤྲྀ་ཡོ་བྷ་ཝ་ཏུ།། །། སྤར་བྱང་སྨོན་ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་

གྱིས༑ །མ་རིག་མུན་སྟུག་གདུང་བ་གཏན་བཅོམ་ནས། །རྣམ་མཁྱེན་ཉམས་དགའི་གྲོང་གི་དཔལ་སྤྱོད་ཤོག །ལེགས་བྱས་སྣང་བའི་ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་
གྱིས་ཉེར་དྲངས་པས། ྋ།མཁྱེན་གཉིས་འོད་སྟོང་འབར་བའི་ཕྲིན་ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་རྨད། །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་
གསུམ་འདོད་རྒ་འཇོ་བའི་བསམ་འཕེལ་དབང་། །དད་གསུམ་རྒྱལ་མཚན་ཏོག་ཏུ་ལེགས་བཀོད་པས། །ཐུབ་བསྟན་རྣམ་པར་རྒྱལ་བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་
རྡུལ་བརྩེགས་སྤོར། །ཟབ་དོན་ཆོས་མཛོད་རྣམ་རྒྱལ་གནྡྷོ་ལར། །འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་ཟབ་དུནྡྷུ་བྷིའི་སྒྲ་དབྱངས། །ཆོས་སྐུའི
རིང་བསྲེལ་ཟད་མེད་སྲིད་མཐའི་བར། །མི་ཟད་འཇོ་བའྀ་རྣམ་དཀར་ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་ཀྱང་དབང་བཅུའི་དཔལ་སྤྱོད་རྒྱུར་གྱུར་
ཅིག༑ །།ཅེས་མཆོག་གཟིག་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན། །མཐུ་སྟོབས་ཚུལ་ཁྲིམས་བསྟན་

།འཛིན་རྒྱ་མཚོ་ཡིས། །གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། །དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་༴༄༅།
ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་བསྐྲན་ཞིང༌། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་
རྒྱལ་བའི་བསྟན་རྣམས་ཕྱོགས་བཅུ་ཡི། །ཡངས་པའི་འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་བས་སྐྱ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་
མཛོད་ཅིག། །།ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་གླིང་གི་གྲལ་མཐའ་པ་ཤཱཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།། དགེའོ།། དགེའོ།།ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།
527528(B)

528(B)
BlankPageAsPerOriginialDocument

