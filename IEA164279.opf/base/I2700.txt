༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2700
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogsgnyisrgyamtsho, ed.
Descriptor
OriginalPublication
Place
[kathmandu]
Publisher
drukpakagyuheritageproject
Date [200?]
TotalVolumes 101
CurrentVolume(ofTotal) 43
NumberofTBRCIntroductoryPages 2
NumberofIntroductoryPages 2
NumberofTextPages 514
TBRC ScanningInformation ScannedbyM/sSatluj SitiEnterprises, 63-FSujanSinghPark,
NewDelhi, India,fortheTibetanBuddhistResourceCenter, 115
5thAve.7thFloor, NewYork,NY 10003 USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼པི༽པའི་ནང་བཞུགས་པ་ལ། ཐུབ་བསྟན་མཁན་
རིན་པོ་ཆེ་ཆོས་རྣམ་རྒྱལ་བས་བརྒལ་བརྟགས་ཀྱི་ལན་ཕ་ལམ་རྡོ་རྗེའི་མཚོན་ཆ་ལ་ལྡེབ། ༣༤ 1-68 ཕྱག་རྒྱ་ཆེན་པོའི་དྲི་ཚིག་གཏམ་དུ་གླེང་བ་ཚངས་པའི་རྔ་སྒྲ་ལ་ལྡེབ། ༡༨
69-104 ཕྱག་ཆེན་ཁྲིད་ཡིག་ལས་འཕྲོས་པའི་རང་ལན་ངེས་གསང་གནད་ཀྱི་ལྡེའུ་མིག་ལ་ལྡེབ། 6༢ 105-228 ཕྱག་རྒྱ་ཆེན་པོ་ཡི་གེ་བཞི་པའི་ཁྲིད་ཡིག་བདེ་སྟོང་གར་བརྒྱའི་རོལ་
༈རྩེད་ཅིར་སྣང་ཆོས་སྐུའི་རྒྱ་ཡན་ལ་ལྡེབ། ༥ 229-238 ཕྱག་ཆེན་ཡེ་ཤེས་གསལ་བྱེད་ཀྱི་ཁོག་དབུབ་ཕྱག་ཆེན་རྒྱ་མཚོའི་སྙིང་པོ་ལ་ལྡེབ། ༤ 239-246 ཕྱག་རྒྱ་ཆེན་པོའི་མན་
ངག་གི་གནད་བསྡུས་སྒྲོན་མེ་ལ་ལྡེབ། ༥ 247-256 ཟབ་ཕུ་མཁན་ཆེན་དབང་གི་རྒྱལ་པོས་དྲིས་ལན་སྣང་བྱེད་འོད་ཀྱི་པ་ཏྲ་ལ་ལྡེབ། ༡༣ 157-282 ངེས་དོན་ཕྱག་རྒྱ་ཆེན་པོའི་
སྐོར་ལས་བརྩམས་པའི་དྲི་ཚིག་གྲུབ་པའི་མདུང་རྣོན་གྱི་ལན་དུ་གསོལ་བ་ཀུན་རྨོངས་རང་བློ་ཚིམས་བྱེད་ལ་ལྡེབ། ༣༣ 283-348 རྣལ་འབྱོར་བཞིའི་གཞུང་གི་ཐོ་ཡིག་ལ་ལྡེབ།

༥ 349-358 མདོ་ཁམས་པའི་སྒྲུབ་པའི་ཞལ་བསྒོས་སྤར་ཚོད་མ་ལ་ལྡེབ། ༣༡ 359-420 ཕྱག་མཆོད་གསོལ་འདེབས་ཐུན་བཞིའི་ངག་འདོན་དུ་འཁོད་པའི་ཚིགས་བཅད་རགས་རིམ་
ཙམ་གོ་རིམ་དུ་བསྒྲིགས་པ་ལ་ལྡེབ། ༧ 421-434 ངེས་དོན་ཕྱག་རྒྱ་ཆེན་པོའི་སྒོམ་རིམ་ལ་ལྡེབ། ༡༢ 435-458 ཕྱག་ཆེན་སྔོན་འགྲོའི་བསྒོམ་རིམ་གསལ་འདེབས་ངག་འདོན་
རྒྱས་སྤེལ་དངོས་གཞིའི་རྩ་ཐོ་དང་བཅས་པ་ཟབ་དོན་རྒྱ་མཚོའི་ལམ་ཚང་ལ་ལྡེབ། ༢༨ 459-514 དཀར་ཆག་ལ་ལྡེབ། ༡ ཁྱོན་བསྡོམས་ལྡེབ། ༢༥༨ བཞུགས།།
ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

༄༅། །ཐུབ་བསྟན་མཁན་རིན་པོ་ཆེ་ཆོས་རྣམ་རྒྱལ་བས་བརྒལ་བརྟགས་ཀྱི་ལན་ཕ་ལམ་རྡོ་རྗེའི་མཚོན་ཆ་ཞེས་བྱ་བ་བཞུགས་སོ།།

།རྒྱལ་བ་ཀུན་གྱི་མཁྱེན་དང་བརྩེ། །ནུས་པའི་འདབ་བརྒྱ་རྣམ་རྒྱས་པ། །པུ ཎྜ་རཱི་ཀའི་གེ་སར་ཕྲེང༌། །ལེགས་གསུང་ཟིལ་
དངར་སྤྲོ་དེར་འདུད། །དེ་ཡི་གསུང་ཟབ་མཁའི་རྔ་ཆེན། །སྒྲ་དབྱངས་གློག་གི་གར་དང་བཅས། །རྩོད་ངག་གནམ་ལྕགས་འབབ་པའི་ཞུགས། །རྟོག་
གེའི་སྤོབས་པས་མ་བཟོད་ཚེ། །གནམ་ཐིག་འཁྱོགས་པོར་བཏབ་པ་ཡིས། །ལྕགས་ཀྱི་འཁོར་ལོའི་རྩིབས་བཅད་པའི། །ངང་ཚུལ་འདི་དང་འདིའོ་
ཞེས༑ །རིམ་པར་གླེང་ལ་ཁྲོ་མི་འཚལ། །ས་སྐྱའི་པཎ་ཆེན་འཇམ་པའི་དབྱངས། །པདྨ་དཀར་པོ་སྤྱན་རས་གཟིགས། །བསྙོན་མེད་སྤྲུལ་པའི་གར་

TH
9
n9
༄༅། །སྟབས་ལ། །བལྟས་ཀྱིན་དད་པའི་དབང་པོ་མཐོ། །ཆོས་རྗེ་ས་པཎ་དཙམ་དུ། །འཚོ་ཞིང་གཞེས་ན་ཁོ་བོ་ལའང༌། །འདི་
ལྟར་མིན་པའི་མཐོང་བཀུར་ཞིག། །འབྱུང་ཞེས་པད་དཀར་ཞལ་ལས་ཐོས། །དེ་ནི་ས་པཎ་མཁས་ཤིང་དྲང༌། །ཅིག་ཤོས་ལ་ལ་བླུན་ཞིང་འཁྱོག
གཉིས་
རིན་ཆེན་རྟོག་ལ་མ་མཁས་པའི། །དེད་དཔོན་འགའ་ལ་ཁྲེལ་བའི་ཚིག །དེས་ན་དཀར་བརྒྱུད་བསྟན་རྗེས་སུ། །དད་པས་འབྲངས་པའི་བླུན་རྒོལ་
འགའ༑ །ཡང་དག་ལམ་ལ་གཟུད་ཕྱིར་དུ། །ཆོས་རྗེས་དགག་སྒྲུབ་མཛད་པ་ཡིན། །དེ་ཡིས་ཕྱག་རྒྱ་པ་ཐམས་ཅད། །སྐྱོན་དང་བཅས་པར་མི་འགྲོ་
མཚོན་ཆ་

སྟེ༑ །གླེན་པར་སྨད་ལ་སྤྱང་པོ་རྣམས། །ཁྲོ་གཉེར་སྡུད་པར་མི་རིགས་བཞིན། །འོན་ཀྱང་དེ་འདྲར་མ་བརྟགས་པའི། །གྲུབ་རིགས་སོམ་ཉིར་གོལ་བ་རྣམས། །བློ་གྲོས་བརྟགས་ཕྱིར་པད་
དཀར་གྱིས། །ལེགས་བཤད་ཁུ་བ་གསར་དུ་ཟགས། ྋ།དེ་ཡང་ཤེས་བྱ་རིག་པའི་གནས། །རྣམ་ལྔ་མཁྱེན་གཟིགས་པཎྜི་ཏ། །གྲུབ་པ་ཆེན་པོའི་གོ་འཕང་ལ། །བཞུགས་པའི་སྐྱེས་ཆེན་དམ་
པ་ཡིན། །འཆད་པའི་དབྱངས་ཀྱིས་བསྟན་པ་སྤེལ། །རྩོད་པའི་མཚོན་ཆས་ལུགས་ངན་གཏུབས། །རྩོམ་པའི་བདུད་རྩིས་ཡིད་ཅན་ཀུན། །མཆོག་ཆོས་གྲུབ་པའི་དཔལ་ལ་བཀོད། །བཤད་
སྒྲབ་བསྟན་དང་བསྟན་འཛིན་གྱི། །སྐྱེས་བུ་བཀུར་སྟི་རིམ་གྲོས་མཆོད། །མཁའ་ལྡིང་མཆོད་སྡོང་ཟིལ་གནོན་པའི། །གཙུག་ལག་ཁང་ཆེན་བཅུ་ཕྲག་ཏུ། །གསེར་གྱི་ལྷན་པོ་གཟུགས་གཞན་
།སྲས་བཅས་རྒྱལ་བའི་སྐུ་མང་བསྐྲན། །མཐིང་ཤོག་ངོས་སུ་གསེར་ཞུན་གྱི། །ཡིག་མཐོའི་གླེགས་བམ་སྟོང་ཕྲག་བཞེངས། །མདོ་སྔགས་བཤད་དང་སྒྲུབ་པའི་གྲྭ། །ཇི་སྙེད་འཚོ་
བའི་རྐྱེན་དང་བཅས། །དེ་སྙེད་བསྒྲུབས་ནས་ཐུབ་པའི་བསྟན། །སྤེལ་བ་གཟུར་གནས་ཡོངས་ལ་གསལ། །དེ་ལྟའི་ངོ་མཚར་རི་མོ་བརྒྱ། །ཞར་བའི་མིག་གིས་མ་མཐོང་ཞིང༌། །སྙན་ ྷ

J ༄༅། །གྲགས་ཚངས་པའི་དབྱངས་ཀྱི་འགྱུར། །ལུང་ཁུག་འོན་པ་འགས་མ་ཐོས། །རང་ཚུལ་རང་གིས་ཞལ་འཆེས་པ། །ངན་ན་ཤཱཀྱ་སེང་གེ་དང༌། །ས་སྐྱའི་ལོ་ཙཱའ ང་
” དེར་ཐལ་བས། །ཚིག་ངན་མཆོད་སྤྲིན་དེར་སྤོས་ཤིག །དམ་པ་གོང་མས་གཏོད་པའི་སྲོལ། །མིང་གི་ལྷག་མར་གྱུར་ཀྱང་རུང༌། །ཆེ་འདོད་ཐབ་ཀ་ཟིན་ཙམ་ལ། །སྙིང་པོར་རློམས་དང་འདི་
མི་མཚུངས། །གན་མཛོད་ཡི་གེ་སྤར་དུ་བསྒྲུབས། །དབུས་གཙང་མཁས་པ་ཡོངས་ལ་སྤེལ། །བསྟོད་དང་སྨད་སོགས་ཀུ་ཅོའི་དབྱངས། །ཀུན་ལ་བསྒྲགས་པའི་ལྐོག་ལབ་མཚར།
ཆོས་གྲྭ་ཆེ་དེ་ན། །མཁན་ཆེན་བྱམས་པ་རབ་བརྟན་དང༌། །བཤེས་གཉེན་ཆེན་པོ་ཆོས་འོད་ཟེར། །མཁན་སློབ་ཚུལ་དུ་བཞུགས་པས་ཀྱང༌། །གན་མཛོད་འདི་ལ་བསྔགས་ཞེས་ཐོས།
སྤོང་བརྩམས་དུས་ལྷུན་པོའི་རྩེར། །རྣམ་རྒྱལ་ཁང་བཟང་ཀྱང་མེད་ན། །དེ་ཡི་དབང་པོའི་ཞལ་དྲག་སོགས། །ཁྱད་གཞི་མེད་པའི་ཁྱད་ཆོས་ཡིན། །ཆོས་པ་འབེལ་གཏམ་གླེང་བ་ལ། །ཁྱིམ
པའི་ངོ་འཛིན་བྱེད་དོན་ཅི། །དུས་ཀྱིས་མ་བསླད་མཁས་པ་རྣམས། །བསྟོད་ཕྲེང་སྤེལ་བ་དག་སྣང་ཡིན། །མཆན་བུ་འདེབས་དུས་མིའི་དབང་པོ། །རྡོ་རྗེ་གདེངས་པའི་སྐབས་ཡིན་དེར། །

འཇིགས་པར་རིགས་ཀྱང་ཀྱུར་ཀྱུར་གྱིས། །ཚིག་བཅད་དབྱངས་སུ་གྱེར་དེ་ཅི། །དེ་ཕྱིར་ཆ་མེད་རྒྱུས་གཏམ་རྣམས། །རྒྱུས་ཅན་མདུན་དུ་སྨྲ་འདི་ཀོ །གཟུར་མི་གནས་པའི་ངང་ཚུལ་ཀུན།
གཞན་གྱིས་གོ་ཕྱིར་ཡིན་ལགས་གྲང་། །བརྒལ་ལན་དངོས་པོ་དང་མཐུན་པ། །བཏབ་ན་རྒོལ་བའི་རྗེས་འབྲང་ཁྲོ། །མཛེས་མཚོན་ལན་གྱིས་དགོས་མེད་པས། །ཁོ་བོ་རེ་ཞིག་མི་སྨྲ་ཡི།
མཁས་དབང་འཇམ་དཔལ་གྲགས་པ་སོགས། །འགའ་རེའི་ལན་ཐོབ་བཀའ་གནང་ཡང༌། །ཉུང་ཇ་སྒུག་པའི་ཐུགས་བྲེལ་གྱིས། །བསྟན་པ་ཡལ་བར་བོར་ཞེས་ཟེར། །ཤེས་བྱ་ཀུན་ལ་དབང་
བསྒྱུར་བའི། །མཁས་པས་དེ་ལན་མ་ཐེབས་ཞེས། །འཛེམ་མེད་སྨྲ་བའི་སྤྱི་བརྟོལ་གྱིས། །རང་ཉིད་དམ་པ་མིན་པར་བསྒྲུབས། །དེང་སང་རྒྱལ་བའི་གན་མཛོད་ལ། །རྒོལ་འདོད་གསར་དུ་
སྐྱེ་བ་འདི། །ད་ལྟའི་འབྲུག་པའི་མཁོས་ཁྱེར་ལ། །རྗེས་སུ་དཔག་པའི་འགྲོ་མཚམས་ཏེ། །ཆུ་ཚོད་ཉ་པས་ལོན་ཚེ་ན། །ཉ་ལ་སྦར་འཛིན་བྱེད་པའམ། །ཁྱི་ཉམས་སྤྲང་པོས་ལེན་དུས་སུ།
དབྱུག་པ་ཕྲེད་ཁུར་བྱེད་དང་མཚུངས། །རབ་ཞིའི་ནགས་སུ་བསམ་གཏན་པ། །ཟག་མེད་བདེ་འབྲས་ལོངས་སྤྱོད་དུས། །རྩོད་ཚིག་ལོ་འབྲས་བཏུས་ཤིག་ཅེས། །སྤྲིངས་ཡིག་ཁྭ་ཏའི་སྐད

༄༅། །ཀྱིས་བསྐུལ། །དེ་ཚེ་རྗེས་ཐོབ་སྒྱུ་མའི་འཕྲུལ། །དཔྱད་གསུམ་གྱིས་དག་རིན་པོ་ཆེའི། །དོ་ཤལ་གསར་པ་གཟུར་གནས་ཀྱི། །ཐོང་ཀ་མཛེས་པའི་རྒྱན་དུ་ཎྜཱ
སྤྲུལ༑ །དེ་ལ་གླང་སྟག་ཡོས་འབྲུག་ལོར། །རྣམ་དཔྱོད་སྤྱན་རཾས་ཀྱིས་བཙས་མཐར། །གཡོ་ཐབས་སྤྲིན་གྱི་འགྲོ་འོང་གིས། །གླེགས་བམ་བསྲིང་བའི་གོ་སྐབས་ཕྱེ། །གཟུ་བོས་དཔྱད་པར་
གསོལ་བཏབ་པས། །ཕྱོགས་གཏམ་བྱིན་རླབས་ཆར་འབེབས་པའི། །བླ་མ་བཟང་དེའི་ཐུགས་ཀ་ན། །སུ་བཞུགས་མཁྱེན་སྤྱན་གསལ་བས་གཟིགས། །སྲིད་གསུམ་རྣམ་རྒྱལ་མགོ་རྒྱན་
ཟླ,
ལ༑ །དགྱེས་དང་དངོས་གཞིར་མི་དགྱེས་པ། །བསྟོད་དང་སྨད་པའི་མཇུག་ལྡོག་དཔེ། །ཐུགས་ཀྱི་གཏིང་མཐའ་ད་བཟོད་དཔོགས། །རིགས་ཚུལ་མཚོན་ཆ་སྣ་ཚོགས་རྩེ། །ལུང་མང་སྣ་
ཚོགས་ཀྱིས་བརྡར་བས། །ངན་སྨྲ་སྣ་ཚོགས་ཚར་བཅད་ཚེ། །སྣ་ཚོགས་ལས་ཀུན་ཅིས་མི་འགྲུབ། །རང་སྐྱོན་སྦས་ནས་གཞན་གྱི་སྐྱོན། །གླེང་བ་སྡིག་ན་མཛུབ་མོའི་རྩེ། །ནང་དུ་ཁུག་དང་
མཚོན་ཆ་མཁས་པའི་རྗེ། །ཀུན་དཀྲིས་ལྷད་ངན་འདོར་བ་གཅེས། །ལྷས་བྱིན་དཔྲལ་བར་བཏབ་པའི་མེ། །ཆོས་སྦྱིན་འཕོངས་ཀྱིས་བླངས་པའི་ཟུག །མ་བཟོད་འཁུན་པའི་ཚིག་ཚོགས་རྣམས།

གྲགས་འདོད་དབུགས་དང་མ་འདྲེས་སམ། །བསྟན་བཅོས་ཆབ་ཀྱིས་བཀྲུས་ཀྱང་ཐུགས། །འཁྱོག་པོའི་དྲི་མ་ལས་མ་གྲོལ། །བསུང་ཞིམ་ག་བུར་གྱིས་བྱུགས་ཀྱང་། །སྒོག་པས་རང་དྲི་ག་ལ་
ཌྜཱ དོར༑ །ཕྱོགས་ཡོའི་གནམ་ཐིག་བཏབ་ཀྱང་ཅི། །རྩིབས་ཉམས་གནམ་ལྕགས་འཁོར་ལོ་ཅི། །མུན་འཐུམ་ཉི་མའི་སྙིང་པོས་ཅི། །འཁྱོགས་ཚིག་དྲང་པོར་བོས་ཀྱང་ཅི། །སྨྲ་བའི་སེང་ཆེན་
བསྒྱིངས་པའི་ཞལ། །ལུང་རིགས་མཆེ་བ་གཟེངས་པ་ལས། །ལེགས་བཤད་གད་རྒྱངས་སྒྲོགས་རེ་མོད། །ཕྱོགས་ལྷུང་ཝ་སྐད་དེས་ཅི་བྱ། །བླུན་སྒོམ་དུད་འགྲོའི་རྒྱུ་སྒྲུབ་ཐབས། ། ཁེངས་
དྲེགས་དམྱལ་བ་སྒྲབ་པའི་ཐབས། །སྤངས་ནས་ཀུན་མཁྱེན་ལེགས་གྲུབ་པའི། །ཐབས་ཚུལ་ཁོ་བོས་སྐལ་བས་རྙེད། ྋ །དུས་ཀྱི་ཕོ་ཉར་འཇིགས་པའི་མི། །རྩོད་ཚིག་སྨྲ་བར་མི་ཁོམ་ཞེས། །
གསོལ་གྱིན་ཚིག་སྤུན་བསགས་པའི་སྐྱེས། །དཔལ་གྱི་རི་བོར་སྤྲིངས་པའི་ལན། །རང་གཞུང་ཚུགས་པའི་གཞུ་བརྡུངས་ཏེ། །སྒྲུབ་དང་སུན་འབྱིན་མདའ་བསྣུན་པས། །ཚིག་ཚོགས་སྤངས་
ལྕུག་འཁྱིལ་བའི་ཕུབ། །ཆེ་ཡང་ཅི་དགར་འབིགས་ལ་གཟིགས། །འོན་ཏེ་མཁས་པའི་མཁྱེན་རབ་དང་། །ལྷན་ཅིག་གནས་པའི་གཟུ་ལུམ་གདོན། །མི་བསྲུན་པ་དེས་ཅི་བྱར་ཡོད། །སྲས་

h| ༄༅། །བཅས་རྒྱལ་བས་དཔང་མཛོད་ཅིག །ཞེས་བྱ་བ་ནི་ཕ་ལམ་རྡོ་རྗེའི་མཚོན་ཆ་ལས་གླེང་གཞི་གླེང་བསླང་གི་སརྒ་སྟེ་དང་པོའོ།། །། དེ་ཕན་རྐྱེན་གྱི་ཉིད་སྒྲ་
n” དང་༑ །གཞི་ལ་སྦྱར་བའི་རང་སེམས་གཉིས། །ནུས་མཚུངས་ལུང་དེས་མ་ཕན་ན། །སྡེབ་སྦྱོར་བཤད་པ་འདིར་མི་ཁོམ། །ཀུན་གཞི་དང་ནི་ཀུན་གཞི་ཡི། །རྣམ་པར་ཤེས་པ་ནོར་བ་སྟེ། །
ཀུན་གཞི་ལས་ནི་རྣམ་ཤེས་སྐྱེ། །ཞེས་གསུངས་པ་དང་འགལ་ཕྱིར་རོ། །གཞི་དུས་ཕྱག་ཆེན་བཞེད་མི་བཞེད། །གང་དགྱེས་མཛོད་ལ་གཞི་རྒྱུད་དེ། རང་བཞིན་རྣམ་པ་རྒྱུ་ཡིན་ཏེ།
ཀྰ
གསུངས་ཕྱིར་གཤིས་ལ་སྦྱོར་དགོས་སོ། །འདི་སྐབས་བརྗོད་པར་བྱ་བ་ནི། །མང་པོར་གསུངས་ཏེ་མང་གིན་ལོད། །ཨ་ཕ་ལགས་ཀྱི་ཞལ་ཤུལ་དེ། །རང་གི་ནང་དུ་གཙང་བ་ཙམ། །འཇིག་
རྟེན་ཐ་སྙད་འགོག་བཞེད་ན། །ཇ་ཟ་ཆང་ཟ་ཐུག་པ་ཟ། །ཟན་འཐུང་ཤ་འཐུང་སྣུམ་ཁུར་འཐུང་། །གསུངས་ལ་སྨྱོན་པའི་ལད་མོ་མཛོད། །ཁམ་གྱི་ཟས་སོགས་གཟུགས་ཅན་རྒྱན། །ཡིན་ཕྱིར་
༈ འདི་ལ་ཕན་གནོད་མེད། །གཞན་དུ་རེག་བྱ་ཇི་ལྟར་མིད། །ཟས་དང་ཟ་ལ་རྣམ་དབྱེ་བདོག ྋ །འཐུང་བའི་ཟླས་ཕྱེ་ཟ་བ་དང༌། །སོམ་ཟ་དོགས་ཟ་རྣམ་རྟོག་ཟ། །ཐེ་ཚོམ་ཟ་སོགས་སྐད་དོད་ ༷

གཉིས༑ །ཐ་དད་ཡོད་དོ་རྫ་མ་གཅོག །ཁྲེལ་ནས་རྒོད་པའི་སྒྲ་བསྒྲགས་ན། །ནུས་པ་ཡོད་མོད་གླེན་པ་བཞིན། །དོན་མེད་རྒོད་མཐར་ཁྲེལ་བ་ལ། །བསྟོད་པ་རྐུན་རྒྱབ་རྫུན་གནོན་ཡིན།
རྩོད་སྤོང་མཁན་པོའི་ཐུགས་གཏད་མཚམས། །དེ་ལྟ་མིན་ཀྱང་དེ་སྒྲུབ་ཕྱིར། །སྐྱོགས་ཀྱིན་ལྷམ་དཔེ་ཞྭར་འགེབས་པ། །སྐྱར་རྗེས་སྐམ་གནོན་ངོ་མར་གོ །རིགས་པར་སྨྲ་ལ་རྟོག་གེ་པ།
ཟེར་ན་ཤཱཀ་ཐུབ་ཀྱང་དེར་ཐལ། །ས་པཎ་རྟོག་གེ་པར་བཞེད་པ། །གྲགས་པའི་སྤྱན་སྔར་ཁེངས་སྐྱུངས་ཡིན། །རྟོག་གེ་པ་ཡི་གཙུག་ནོར་ཞེས། །བཤད་པའི་རྟགས་ཀྱིས་དེ་དེ་རུ། །མི་འགྲུབ་
དཔེར་ན་འཇིག་རྟེན་གྱི། །གཙུག་ནོར་ཐུབ་པའང་དེ་མིན་བཞིན། །སྐབས་དང་མ་འབྲེལ་ཨེ་མ་ཧོཿ འགོག་ཕྱིར་གྲོང་གསེབ་ཚེས་བཅུ་ཞེས། །རྣམ་བཅད་སྨྲས་ལ་མ་བརྟགས་པའི། །ལུང་
འདྲེན་བྱེད་པ་ཧོབ་སྤྱོད་ཡིན། །ཕྱག་རྒྱ་ཆེ་ལས་མ་གཡོས་བཞིན། །རིགས་སྨྲའི་རྟོག་གེས་རྟོག་གེའི་ལུགས། །སྨྲ་ལ་སྐྱོན་མེད་ཅི་གསུངས་མཚང༌། །བརླག་ཅེས་སྨྲ་བ་ཕྱོགས་ལབ་ཡིན། །
རི་ཡི་བུ་ཆུང་འགྲོ་ཤེས་པས། །རི་བོའི་ངོགས་ལ་རྒྱུ་ཞིང་འདུག །ཐང་ལ་འཁྱམས་པའི་བུ་ཆུང་ཕལ། །ཅོ་འདྲིའི་སླད་དུ་ཁྱེད་ཅན་བཞུད། །སྐབས་མིན་སྨྱོན་པའི་བླ་ཅོལ་བཞིན། ། ཨ་ལ་ལ་

།ཧོས་ཅི་ཞིག་བཏུབ། ། ཨ་ལ་ལ་དང་ཨེ་མ་ཧོཿ སྤྱིར་བཏང་འགོག་པའི་དཔེ་ཡོད་དམ། །དེས་ན་ཕྱོགས་སྔ་མ་ལོངས་པར། །ལུང་མང་འདྲེན་པའི་ངལ་བས
༄༅། 9/3/01
”ཅི༑ །མངོན་རྟོགས་ཡན་ལག་དྲུག་བསྒོམ་མཁན། །བཙུན་སྐམ་མ་ལགས་བཙུན་རློན་ཡིན། །བྱེ་མདོ་ལྟར་གསུངས་གྲུབ་པའི་མཐའ། །དེ་ངོར་བདེན་བདེན་རྟག་རྟག་ཡིན། །དགོངས་ཏེ་
གསུངས་དང་ཇི་བཞིན་སྒྲ། །གཅིག་ན་མཐའ་དྲུག་ག་ལ་ཚང་། །དགོངས་པ་བཞི་དང་ལྡེམ་དགོངས་བཞིར། །རྫུན་ཞེས་སྨྲ་བའང་མིང་ཙམ་ཡིན། །ཐུབ་པས་རྫུན་མ་གསུངས་པས་ལྗགས།
རིང་པོས་ཞལ་གྱི་དཀྱིལ་འཁོར་ཁེབས། །ཐོས་བསམ་སྒོམ་ནས་བརྟུལ་ཞུགས་སྤྱོད། །གསུང་རྒྱུ་རེད་ཀྱང་ཡི་གེར་ནོར། །བར་ཚིག་མི་མངོན་དཔེ་བཟང་པོ། །འདི་འདྲ་བཀབ་ནས་ཅི་ཞིག་
མཛད༑ །ཆོས་པ།ཟུགས་དོན་དང་མ་ལྡན་ཆོས། །བྱེད་མཁན་མང་ཉུང་གར་ཡང་བདོག །སྙིང་པོའི་དོན་བསྒོམས་རྟོགས་ལྡན་ཚོ། །ཉིད་ཀྱིས་གཟིགས་སར་འོང་དོན་མེད། །འདོད་ཡོན་དོན་
གཉེར་ཟང་ཟིང་ནོར། །ཞེ་ལ་བརྣགས་པའི་ཀུན་ཏུ་རྒྱུར། །གཤེ་བ་དེ་ཡང་རྙེད་བཀུར་བ། །འདྲིས་འཁྲེན་སླད་ཀྱིས་མ་བསླད་དམ། །སྨིན་རུ་འདེགས་པའི་ཟོག་པོ་འགའ། །ཟས་ཀྱིས་བྲིད་

ནས་དེ་འགུག་ཐབས། །གཡོ་སྒྱ་ལགས་མོད་སློང་ཕོར་དུ། །ཕམ་ཕབས་བྱིན་ལ་མྱུར་དུ་སྐྲོད། །རྣལ་འབྱོར་ཆ་ལུགས་ངེས་མེད་རྣམས། །དད་ལྡན་སྐྱེ་བོས་མཆོད་པ་ལ། །སྡང་བར་ཅི་
རིགས་མི་འཐད་ན། །ལུང་རིགསཾ་མཚོན་ཆས་ཚར་གཅོད་རིགས། །རང་འདོད་མ་འཁྲིས་གཞན་དོན་དུ། །གཏམ་ནོར་ཕྱོགས་ཀྱིས་ཆ་འཛིན་ཚུལ། །གང་འདུལ་སྣང་ཆ་མེད་པ་དང༌། །ཁ་
སྤུ་བྲེག་སོགས་མང་པོས་བསྟན། །མཐའ་དྲུག་དང་ནི་བཤད་ཚུལ་བཞིས། །གང་གང་འདུལ་འོས་དེ་ལ་དེ། །སྟོན་ཤེས་བླ་མ་མཁས་པ་སྟེ། །ངེས་དོན་གཅིག་པུས་ཀུན་མི་ཐུལ། །དབང་པོ་
མཆོག་ལ་དེ་བཞིན་ཉིད། །སྟོན་པ་ངེས་པའི་དོན་ཡིན་ཀྱང༌། །དབང་བརྟུལ་རྣ་བར་དེ་ལྡག་པ། །དགོངས་མིན་ཡིན་ཏེ་སྒྲོན་གསལ་ལས། །དབང་པོ་དམན་པའི་སེམས་ཅན་རྣམས། །རྟོགས་
ཕྱིར་ཤིན་ཏུ་གསལ་བ་ཡི། །དེ་ཉིད་གསལ་བར་སྟོན་པ་ནི། །དགོངས་མིན་ཅེས་པར་གསུངས་ཕྱིར་རོ། །དེས་ན་འདྲེན་པ་རྣམ་གསུམ་གྱིས། །གདུལ་བྱ་གང་ལ་ངེས་པའི་དོན། །སྨར་གཅིག་
ཟོང་ཅིག་སྟོན་པ་ནི། །ཐབས་ལ་མི་མཁས་ཨུ་ཚུགས་ཡིན། །ཀུན་ལ་ངེས་དོན་ཆོས་འདོམས་ཀྱང་། །ལ་ལའི་བདུད་རྩི་ལ་ལའི་དུག །ཡིན་ཕྱིར་གང་ལ་གང་སྨན་པའི། །ཆོས་སྟོན་དགོས་པ་ ༷

H{| ༄ ༅། །སྤྱོད་འཇུག་ལས། །དམན་ལ་ཟབ་དང་རྒྱ་ཆེན་དང༌། །སྐྱེས་པ་མེད་ལ་བུད་མེད་མིན། །ཞེས་སོགས་ལུང་ལ་མ་རྒོལ་བར། །མཁས་པས་མཁས་པའི་བྱ་བ་
མཛོད༑ །སྟོང་པ་མ་ཡིན་མི་སྟོང་མིན། །ཞེས་སོགས་འཁོར་གསུམ་དག་པའི་ངང་། །རང་བཞིན་ཤེས་པར་ལ་བཟླ་བ། །ཕྱག་རྒྱ་པ་རྣམས་བཞེད་ལགས་ཀྱང༌། །སྟོང་ཉིད་ཁོན་བསྒོམ་ཞེས་
དང་༑ །བརྟག་དཔྱད་མེད་པའི་བླུན་པོ་ཞེས། །བཀའ་བཀྱོན་ཁོ་ན་བྲིས་འདུག་སྟེ། །ཕྱོགས་སྔ་མེད་པའི་ཕྱོགས་སུ་ལོག །ཉི་མའི་འོད་ཟེར་མིང་སྙན་ཀྱང་། །པད་དཀར་འདབ་བརྒྱ་འགྲོལ་མ་
ནུས༑ །དེ་ལ་སྙིང་རྗེས་དེའི་ཟེགས་མ། །ཅུང་ཟད་མཆན་བུར་བཏབ་པ་ལགས། །བྱང་འབྲོག་ལ་སྨྲས་རྩེད་མོའི་ཚིག །ལྷོ་འབྲོག་ཐུགས་ཀྱི་ཟུག་རྔུར་སྨིན། །བྱ་ལ་སོག་མདའ་འཕངས་པའི་
ཟུག །རྟ་ལ་དོན་མེད་ཅིའི་ཕྱིར་ལངས། །སྟོང་གསུམ་ཁྱབ་པའི་ལྷའི་རྔ་སྒྲ། །འདོད་ན་བྱམས་པའི་ལུང་དང་འགལ། །འགལ་བ་རྣམ་དྲུག་སྙན་དངགས་ཀྱི། །སྐྱོན་ཡིན་དེ་ནི་སེལ་དགོས་
ལགས༑ །རྒྱུ་མཚན་དཎྜིའི་ཚིག་རྒྱན་དུ། །ཐོས་བཅས་གསུངས་པ་ལུང་ཉིད་དེ། །སྙན་ངག་མཁན་པོ་བག་མེད་ལས། །དེ་དེར་འཇིག་རྟེན་གྲགས་པ་བཞིན། །མིན་པར་གལ་ཏེ་རབ་ཞུགས་

ན༑ །འདི་ནི་ཡུལ་སོགས་འགལ་ཞེས་བརྗོད། །ཅེས་གསུངས་དེ་ཡི་དམིགས་བསལ་ཀྱང༌། །འདི་ལ་མི་འགྲིག་ཕྱིར་ན་སྤངས། །འུད་གོག་ཆེ་ཚད་འཕྲལ་བྱུང་རྒྱན། །ཡིན་ན་རི་བོང་རྭ་ཕྲེང་
གིས༑ །སྟོང་གསུམ་བརྒྱན་ཞིང་ནམ་མཁའ་ཡི། །པདྨོའི་བཅུད་ཀྱང་གཞིབས་ཤེས་སྨྲོས། །དེ་ཕྱིར་འཇིག་རྟེན་མཚམས་བརྒལ་བའི། །རྒྱན་གྱི་དམ་པ་གཞུང་བཞིན་སྦྱོར། །སྔོན་མེད་ཕུལ་
ང་ཐུབ་བསྟན་གྱི། །བླ་བྲང་ཆེན་མོར་གསར་འཁྲུངས་ཡིན། །ཐག་རུལ་སྣེ་ལ་འབྲེང་གསར་འགའ། །མཐུད་ནས་ནམ་མཁའི་མཐའ་འཆིངས་ཞེས། །སྨྲ་བ་གཙང་པོའི་ལྷོ་ནས་བྱུང་།
བྲིས་རྣམས་དེད་དུས་འཁུན་པའི་སྒྲ། །ལེགས་བཤད་བཟའ་བཏུང་བསོད་པ་ཡིས། །ཚིམས་རྣམས་ཁ་དང་ཚྭ་སྐྱུར་གྱི། །རོ་ལྡན་ཟ་ལ་ཅི་སྟེ་སྲེད། །དྲི་ཙམ་གྱིས་ཀྱང་དང་ཁ་འགེགས། །ཀླུ་
སྒྲུབ་རྒྱ་མཚོའི་ཕྱོགས་སྐྱོར་གྱིས། །བྲེལ་བས་གསོལ་དང་འབྱེད་ན་ཡང༌། །སྤྲུལ་སྐུས་གཡོས་པའི་སྦང་ཟནཾ་འདི། །གཟིགས་མ་ཐག་ཏུ་འགག་པར་ངེས། །བློ་གསལ་ཡི་ག་འབྱེད་ནུས་
པའི༑ །སྨན་མཆོག་མཆིས་ན་སྩོལ་ཞིག་ཅེས། །ནན་ཡིག་ཞུ་ངོར་སྦྲན་པའི་ལན། །ཧཾ་ཧ་ཧེ་ཧེ་རྣམ་བརྒྱད་བཞེད། །ཞེས་བྱ་བ་ནི་ཕ་ལམ་རྡོ་རྗེའི་མཚོན་ཆ་ལས་བཞད་བགད་ཉམས་ལྡན་གྱི་སརྒ་

༄༅། །སྟེ་གཉིས་པའོ།། །། སློབ་དཔོན་མཆོག་གིས་སྐལ་བཟང་འགའ། །ཚེགས་ཆུང་བྱིན་རླབས་ཀྱིས་སྨིན་པར། །མཛད་པའི་སྲོལ་བཟང་རྨ་མེད་
འདི༑ །སྐྱོང་ཕྱིར་བྱིན་རླབས་དབང་དུ་བྱེད། །སློབ་མ་ཀུན་ལ་སྨིན་བྱེད་དབང་། །འགྲོས་གཅིག་ཁོ་ནར་བསྐུར་དགོས་པའི། །སྒྲབ་བྱེད་དེས་ནི་རྡོ་རྗེའི་ཐེག །ཐབས་མང་གསུང་བའང་དངོས་
སུ་བཀག །ཐུགས་རྗེའི་བདག་ཉིད་དྲིན་ཅན་གྱིས། །སོགས་ཀྱིས་གོ་དོན་སློབ་དཔོན་ལ། །སྦྱོར་བར་ཕ་རྒན་དམ་པས་གསུངས། །དེ་ནི་དཀར་བརྒྱུད་རྣམས་ཀྱང་བཞེད། །འཕགས་ཡུལ་
མཁས་གྲུབ་དམ་པའི་གསུང་། །བོད་བན་བླུན་པོས་འགོག་པ་འདི། །སྙིགས་མ་ལྔ་བདོའི་ལང་ཚོ་ལ། །ལོངས་སུ་སྤྱོད་པའི་རྟགས་སུ་འཁུམས། །རྐུན་རྒྱབ་རྫུན་གྱིས་ཆེར་མནན་ཏེ། །ལུང་
དོན་འཁྱོག་པོར་འགྲེལ་མཁས་པ། །དེ་འདྲ་དེ་འདྲ་མཐོང་ཐོས་ཚེ། །ལྔ་བརྒྱ་ཐ་མའི་རང་མཚང་རིག །བསྟན་པ་ཡོངས་རྫོགས་བཤེས་གཉེན་དུ། །བསྟོད་ཀྱང་རྫ་བཅག་རོལ་མོ་མཁན། །
སྒོམ་ཆེན་མཉམ་ཉིད་ཀློང་ཡངས་ལས། །རྣམ་དག་ཚིག་དོན་ཐོགས་མེད་བབས། །རྒྱས་འགྲེལ་དྲི་མེད་འོད་ལས་འདིར། །ལས་དང་པོ་དང་རྣལ་འབྱོར་དང༌། །གྲུབ་དང་ཐམས་ཅད་མཁྱེན་པ་

ཅེས༑ །རྣམ་བཞིར་གསུངས་པའི་དང་པོ་ནི། །ཚོགས་སྦྱོར་པ་ལ་དངོས་སུ་བཤད། །གཞན་གསུམ་མཐོང་སྒོམ་མི་སློབ་པར། །བཞག་ཅིང་དེ་བཞིན་ནཱ་རོ་པས། །དབང་གི་བྱ་བ་མདོར་
སྡུས་སུ། །དང་པོའི་ལས་ཅན་རྣམས་དགའ་བའི། །དཀྱིལ་འཁོར་ཆོ་ག་བཤད་པར་བྱ། །ཞེས་གསུངས་དེ་ལ་དེའི་དངོས་སློབ། །པྲཛྙཱརཀྵི་ཏྭ་དང་གཞན། །མ་ན་ཀ་ནི་ཤྲཱིས་ཀྱང་། །དང་
པོའི་ལས་ཚོགས་སྦྱོར་བར་བཤད། །ལ་སོགས་མ་གཟིགས་བཞིན་དུ་འདིར། །གང་ནའང་མི་སྣང་ཞེས་གསུངས་པའི། །ཐག་ཆོད་གཏམ་དེ་སྔས་པ་ཙམ། །ཡང་ན་ལོ་བཞིར་སྣ་ཚོགས་
དཔེར༑ །གཟིགས་པས་བློ་གྲོས་འཁྲུགས་སམ་ཅི། །ཧ་ལེ་ཧོ་ལེ་དེ་འདྲ་ཟེར། །འདི་ལ་རྒྱུད་དང་སེམས་འགྲེལ་གྱི། །ལུང་མང་ཡོད་ཀྱང་ཡི་གེར་འཛེམས། །མཐའ་ཡས་ཆོས་ཀུན་མ་
གཟིགས་པ། །དེ་སྲིད་བརླིངས་པོར་སྨྲ་བ་མཛེས། །བརྟན་ཐོབ་རྣལ་འབྱོར་སྤྱོད་པ་ལ། །རྒྱུ་ཚེ་ལུས་ངག་བཟའ་བཏུང་སོགས། །ངེས་པ་མེད་པའི་སྒྲུབ་བྱེད་དུ། །ཁུར་གྱི་ལུང་འདྲེན་མཛད་པ་
དེ༑ །ངེས་མེད་བསྒྲུབས་ལ་ངེས་ཅན་ལུང༌། །དྲངས་པ་ཨེ་འགྲོ་གཟིགས་འཚལ་ཏེ། །ཕྱག་རྒྱ་བཅིངས་སྤངས་ངེས་པ་དང༌། །ལས་མི་བྱ་བར་ངེས་པ་དང༌། །ཕྱག་མི་བྱ་བར་ངེས་པ་
16

m ༄༅། །སོགས། །ངེས་པ་མང་པོའི་ངེས་མེད་མཚར། །གཉིས་མེད་ཡེ་ཤེས་སེམས་ལྡན་པས། །མི་བྱ་བ་ནི་ཅི་ཡང་མེད། །ཞེས་པའི་ལུང་དང་དངོས་སུ་འགལ།
9/3/01
” བརྟན་པ་ཐོབ་པས་བྲིས་བསྒྲབ་སོགས། །བྱས་ན་དངོས་གྲུབ་འཕྲོག་བདེན་ན། །བརྟན་པ་ཐོབ་པའི་དམ་བཅའ་ཉམས། །བརྟན་མ་ཐོབ་པས་སྤངས་བླངས་བྱ། །ཐོབ་ནས་དམ་ཚིག་སྡོམ་ལས་
གྲོལ༑ །འདི་ལྟས་རྒྱུད་དོན་འགྲེལ་ཤེས་ན། །འགལ་བའི་ཕུང་པོ་གཡང་སར་འཁྱུར། །དབང་མ་བསྐུར་ལ་བླ་མ་ཡི། །དོན་ཐོབ་མེད་པར་གསུངས་ལྟར་འདིར། །དཔེ་ཡི་ཡེ་ཤེས་སོགས་ལ་
མིང་༑ །ཡང་དག་བཏགས་ཀྱང་ཡང་དག་མིན། །གོང་མ་ཐོབ་ནས་འོག་མའི་ལམ། །སྤོང་ངོ་ཟེར་མཁན་ཁོ་བོ་མིན། །གནད་མ་ཟིན་པའི་ཅ་ཅོ་ཡིས། །བསླུས་ཀྱང་ཉིད་རང་བསླུས་པར་
ཟད༑ །བླ་མའི་དུས་ཐབས་བསྟན་པའི་གཙོ། །ཁྱབ་གདལ་ཆེན་པོའི་མོས་གུས་ཡིན། །དེ་དང་རང་གི་ལེགས་བྱས་གཉིས། །འཛོམ་ན་འཕྲལ་དུ་གྲོལ་བ་ལ། ྋ།དགོངས་ནས་བླ་ཆེན་ས་སྐྱ་
མཚོན་ཆ་པས༑ །ལེགས་པར་གསུངས་ཀྱང་ཉེས་པར་འགྲེལ། །ཕ་རབས་གཅོད་པའི་བུ་འགའ་ཞིག །དེར་ཡང་བཞུགས་པ་ད་བཟོད་གོ །མཚན་ལྡན་དཔོན་སློབ་མཇལ་ཙམ་གྱིས། །གྲོལ་བ་ཐོབ་པ

འགྲོ་བའི་ལུང༌།།དྲངས་པ་དེ་ཀུན་ས་སྐྱ་པ། །ཆེན་པོའི་གསུང་ལ་གཟས་པར་ཟད། །ཀླུ་སྒྲུབ་རྒྱ་མཚོར་སྨྲས་ལ་ཁྱེད། །ཁྲོ་བའང་རིགས་པ་མིན་ན་ཀོ །ས་ཆེན་གསུང་ཟབ་བསྟོད་པ་ལ།
འཁུ་བའི་ས་སྐྱ་པ་དེ་སུ། །རོང་སྟོན་ལྷ་དགས་རྫོགས་ཆེན་གྱི། །ཆེ་བ་བརྗོད་པ་བདེན་མོད་ཀྱི། །མི་ལ་རྫོགས་ཆེན་གྱིས་འདུལ་བའི། །སྣོད་མིན་ཕྱིར་ན་དེས་མ་གྲོལ། །པི་པི་ལིང་གི་སྨན་
བཟང་ཡང༌། །ཚད་ནད་ཅན་ལ་དུག་བཞིན་དུ། །རྫོགས་ཆེན་ཟབ་ཀྱང་ཐོས་པ་དགར། །མ་ཕན་དཀར་བརྒྱུད་བསྟེན་ཅེས་གྲགས། །དེས་ན་རང་རང་སྐལ་བ་དང་། །འཚམས་པའི་ཆོས་ཚུལ
ལས་འཕྲོས་རྙེད། །དེ་གྲོལ་ག་བུར་བཟང་པོ་ཡིས། །ཚད་པའི་ནད་བུ་གཞིལ་ལ་ལྟོས། །ཡང་དག་ལམ་བཟང་བདུད་རྩི་ཡིས། །ཐུགས་རྒྱུད་བཤེར་ལ་རློན་པ་དང༌། །ཅིག་ཤོས་དེ་ལ་སྐམ་
པོའི་མིང༌། །བཏགས་པའི་སྐམ་པོར་ཁྱེད་སྤྲོའམ། །མི་བསྐྱོད་ཆུ་དབང་ལྟ་བུས་ཀྱང༌། །དྲི་མ་བཞི་དགནུས་པ་བཞི། །སྨིན་པར་ནུས་ན་དེ་ཀ་དབང༌། །ཡིན་ནོ་ཐོག་མར་དེ་སྒྲུབས་ཤིག
མཆོག་དབང་སྔོན་དུ་བྱིས་དབང་བདུན། །བསྐུར་བར་བཤད་པའི་རྒྱུད་ལུང་རྣམས། །སྤྱིར་བཏང་རིམ་པར་འཇུག་ཚུལ་གྱི། །དམིགས་བསལ་སྲིད་མཐའ་འགེགས་པ་མིན།ྋ།ཅེས་སོགས་

mi:༄༅། །སྔར་ཡང་སྨྲས་ལན་དུ། །བཟློས་སྐྱོར་མང་ཡང་སྙིང་པོ་ཅི། །དབང་བདུན་སྔོན་དུ་མ་སོང་ལའང་། །གོང་མའི་དབང་ཙམ་ལ་བརྟེན་ནས། །ཡན་ལག་དྲུག་གི་ཁྲིད་
” འདེབས་སྲོལ། །མཁས་པ་སྔ་མ་མང་པོས་མཛད། །དེས་ན་དུས་འཁོར་ཤེས་པ་ལ། །མི་ཤེས་པ་ཚོས་ཅོ་མ་འདྲི། །མཆོག་དབང་ཐོབ་ལ་རྩ་ལྟུང་རྣམས། །བྱུང་ན་སླར་ཡང་བྱིས་པའི་
དབང་༑ །ལེན་པར་སྨྲ་བ་རྫུན་ཚིག་གམ། །ཡང་ན་དུས་འཁོར་གསར་འགྱུར་ཡིན། །འོན་ཀྱང་བུམ་གསང་ལ་གནས་པར། །རྩ་ལྟུང་འབྱུང་བའི་ཕྱིར་བཅོས་སུ། །སླར་ཡང་དབང་བདུན་ལེན་
ན་དེ། །མཆོག་དབང་རྗེས་སུ་བྱིས་དབང་བདུན། །བསྐུར་བར་སོང་བས་སྔ་ཕྱི་ལོག །རྩ་ལྟུང་བཅུ་བཞིའི་དོགས་སྤོང་སོགས།ྋ།སྔར་བཤད་དེ་ལ་གཟིགས་དང་དེས། །རྒྱ་མདུད་ལྷོད་པོ་
གྲོལ་ཏེ་མཆིས། །རིམ་པར་འཇུག་པའི་སྤྱིར་བཏང་ལུང་།ྋ །མང་པོ་དྲངས་ནས་དམིགས་བསལ་རྣམས། །འགོག་པ་ཁྱེད་ཅག་བཞེད་དེས་ན། །མཁས་པའི་ཞལ་བཞེས་མཐོ་ཡང་དམའ། །
མཚོན་ཆ་ༀཐག་རུལ་སྣེ་ལ་འབྲེང་རུལ་གཅིག །བཏགས་པའི་ཞགས་རུལ་ཆུང་ངུ་འདིས། །མཁས་རུལ་ཆེན་པོ་བཅིངས་པའི་གཏམ། །གྲྭ་རུལ་མང་པོས་ཕྱོགས་བརྒྱར་བསྒྲགས། །གོ་རམ་བསྟན་པའི་

ཉི་མ་ཡིས། །ཕྱེ་བ་ཐུབ་བསྟན་པདྨོའི་ཚལ། །ཆོས་བཞིན་སྐྱོང་ཤེས་མཁས་པ་སྟེ། །དགོས་མེད་ངན་རྒྱབ་སྐྱོར་དེས་ཅི། །ཞེས་བྱ་བ་ནི་ཕ་ལམ་རྡོ་རྗེའི་མཚོན་ཆ་ལས་ཡེ་ཤེས་གྲུབ་པའི་ལུང་དོན་
སོགས་ལ་དཔྱད་པའི་སརྒ་སྟེ་གསུམ་པའོ།། །།དབང་མ་ཐོབ་པ་འཚང་རྒྱ་བ། །རྡོ་རྗེ་ཐེག་པར་མེད་པའི་ལུང་། །མང་དུ་དྲངས་ཏེ་བདག་ཅག་ཀྱང་། །ངེས་པར་འདོད་ལ་ཀླན་ཀ་ཅི།
དབང་མ་བསྐུར་ཀྱང་ཐོབ་པ་ཡི། །གང་ཟག་སྲིད་མཐའ་འགོག་པའི་ཚུལ། །ལུང་དེ་རྣམས་ལ་མེད་པའི་ཕྱིར། །ཚིག་རྩ་མནན་པའི་གཏམ་གླེང་འཚལ། །དབང་བསྐུར་སྔོན་དུ་དཀྱིལ་འཁོར་
ཆེ༑ །མཐོང་བ་དགོས་པའང་བདེན་མོད་ཀྱི། །མ་བསྐར་བར་ཐོབ་སྐལ་བཟང་དེས། །དོན་དམ་དཀྱིལ་འཁོར་དངོས་སུ་མཐོང་། །རྡོ་རྗེ་ཡེ་ཤེས་འབབ་དེ་ཡིས། །དཀྱིལ་འཁོར་དེར་མཐོང་
དབང་དེར་ཐོབ། །སྒྲོ་འདོགས་ཐམས་ཅད་དེར་ཆོད་པས། །ཕྱིན་ཆད་ལམ་གཞན་སྦྱངས་དགོས་མེད། །འཇུག་དང་དབང་སོགས་ཆོ་ག་བཞིན། །བསྐར་ན་ཐོབ་ལ་མ་བསྐར་ན། །མི་ཐོབ་པ་
ཡི་གང་ཟག་ལ། །རིམ་པ་ཇི་བཞིན་བྱ་བར་གསུངས། །རྡོ་རྗེ་ཡེ་ཤེས་དབང་བསྐུར་དེ། །སྨིན་ཟིན་རྟོགས་པའི་བོགས་དབྱུང་ཕྱིར། །སླད་ཀྱིས་བསྐུར་ཞེས་ཀླུ་སྒྲུབ་ཀྱིས། །རྩོད་སྤོང་དག་ཊ

༄༅། །ལས་བྱུང་མིན་ནམ། །དེ་ནི་ཁྱེད་བཞེད་ལྟར་ན་དབང༌། །གོ་རིམ་འཆོལ་པར་འགྲོ་སྟེ་དེར། །གསུམ་པ་མེད་པར་བཞི་པ་རུ། །མཆོངས་པ་དངོས་སུ་གྲུབ་ལ་
གཟིགས༑ །དེ་ལྟ་མོད་ཀྱིས་དབང་དེ་ནི། །རྣལ་འབྱོར་པ་ལ་བསྐར་བས་ན། །རྣལ་འབྱོར་པ་ལ་འཆོལ་པའི་དབང༌། །བསྐར་བར་ལྷུན་གྱིས་དེ་རུ་གྲུབ། །དྲོད་ཐོབ་རྣལ་འབྱོར་པ་ལ་
a དབང༌༑ །བསྐུར་མཁན་རྡོ་རྗེ་སློབ་དཔོན་དེ། །བློ་དང་མི་ལྡན་པ་རུ་ཡང༌། །ཁོང་གིས་བསྒྲུབ་སྟེ་སྙིང་འགྲེལ་ལུང༌། །རྡོ་རྗེ་སློབ་དཔོན་བློ་ལྡན་གྱིས། །དབང་ལ་འཆོལ་པའི་སྐྱོན་སྤངས་
ལ༑ །གོ་རིམ་བཞིན་དུ་བསྐར་ཞེས་དྲངས། །འཆོལ་པར་བསྐར་དེ་བློ་ལྡན་མིན། །འབྲུ་དོན་མ་མྱང་ཚིག་གི་རྩ། །མ་ཟིན་བཞིན་དུ་ཕྱོགས་སྐྱོར་གྱི། །ཐུགས་འདོད་ཞལ་དུ་འཚང་ཙ་ན། །
རྫོབ་རྟགས་དེ་འདྲ་འབྱུང་ཤས་ཆེ། །རྩ་ལྟུང་བཅུ་བཞིའི་ནང་ན་ཡང་། །དབང་གོང་ཁོ་ནའི་མི་མཐུན་ཕྱོགས། །འགའ་ཡོད་དེ་ལ་མ་བརྟགས་པར། །གྱ་ཚོམ་སྨྲ་བ་མཛེས་མ་ཡིན། །ཁྱད་པར་
བྱིས་འཇུག་དབང་བདུན་པོ། །བུམ་དབང་ཡིན་ཞེས་སྨྲ་བས་སོ། །དུས་འཁོར་བརྡའ་དང་ཐ་སྙད་ཀུན། །དོན་མེད་སྟོན་པའི་བླ་མར་ཁུགས། །རྒྱ་གར་གྲུབ་ཐོབ་རྫུན་ཧམ་པ། །མཛད་དམ་འོན་

ཏེ་མིན་ཀྱང་འདྲ། །གདུལ་བྱའི་ཁམས་དང་རྗེས་མཐུན་པའི། །དབང་བསྐྱར་རྣམ་དབྱེ་མང་ཞིག་མཛད། །གོང་འོག་ཀུན་ཏུ་རྟོགས་ལྡན་དང༌། །འཁྲུལ་པ་ཞིག་རྣམས་ཐབས་དུ་མས། །སྨོད
ཤྲཱྀ ཚིག་མེ་ཆར་འབེབས་པ་འདི། །དམ་པའི་ཆོས་དང་ཨེ་མཐུན་སོམས། །དུས་ཀྱི་དབང་གིས་ཕྱོགས་གར་ཡང་། །ཆོས་བཞིན་སྒྲུབ་པ་ཉུང་བ་དང་། །ཆོས་འགལ་སྤྱད་པ་མང་བ་ནི། །མངོན་
སུམ་པ་ལ་སུ་ཞིག་བསྙོན། །རང་ཕྱོགས་ཤུགས་འགྲོའི་བ་རྒན་ཀྱང༌། །སེང་གེར་བསྟོད་ཅིང་གཞན་ཕྱོགས་ཀྱི། །སེངྒེའང་བོང་བུར་སྨད་པ་དེ། །ཐུགས་མ་ཚད་ཀྱི་མཚོན་དཔེ་ཡིན། །མུ་
སྟེགས་ཅན་ལའང་སྨད་བྱས་ན། །རྣམ་པར་སྣང་མཛད་རིང་བའི་རྒྱུ། །གསུངས་ན་མཆོག་གསུམ་འབངས་གྱུར་རྣམས། །སྙིང་ནས་སྨོད་ལ་སྨོས་ཅི་དགོས། །གང་ཟག་རྒྱུད་ཚོད་བརྟགས་
དཀའ་བས། །ཀུན་ལ་དག་སྣང་སྦྱོང་བ་ཟབ། །དག་སྣང་མེད་པའི་མཁས་པ་ཕལ། །ཨ་ཁུ་སྟོན་པའི་ཕ་ཚན་ཡིན། །གལ་ཏེ་དེ་པའི་ལྟ་སྤྱོད་རྣམས། །མི་འཐད་ན་ནི་དངོས་སུ་དེ། །ལུང་
རིགས་དྲག་པོས་ཚར་ཆོད་ལ། །ཡང་དག་ལམ་ལ་ཁྱེད་ཀྱིས་ཚུད། །བདག་ནི་རྟོགས་པར་མི་ལྡན་ཞེས། །སྒྲོགས་མཁན་མང་ཞིང་དོན་ལའང་གནས། །འཁྲུལ་པ་མ་ཞིག་གྲོང་ལ་

༄༅། །འཁྱམས། །འདུ་ལོང་ཆེ་སར་རྒྱུག་མཁན་མིན། །རྟ་ནག་ཕྱོགས་ལ་འགྲིམ་མ་མྱོང༌། །ཕྲིན་ལས་ཁ་རུ་འཚངས་པའང་མེད། །ཉིད་ཐུགས་སྐྱང་བའི་ལས་མ
བྱས༑ །བླུན་བསྒོམ་མ་ཡིན་ཟོག་མ་བཙོངས། །དེ་ལྟ་ནའང་བདག་ལ་འདིར། །ཡང་ཡང་སྨད་ལ་དགོས་པ་ཅི། །ཚིག་པ་ཕ་ལ་ཟོས་པ་ཡིས། །བརྡུང་བརྟགས་བུ་ལ་བཏང་བ་འཁྲུལ། །
རང་གི་བླ་མའི་བཞེད་གཞུང་འཛུགས། །དེ་ལ་རྩོད་སྤོང་གཏམ་ཚོགས་འགོད། །ཆོས་དང་གང་ཟག་ལ་མོས་པ། །འདི་གསུམ་ཁོ་བོའི་གཡར་དམ་ལགས། །དབང་བཞིའི་གྲངས་དང་གོ་རིམ་
རྣམས༑ །སྤྱིར་བཏང་དམིགས་བསལ་དོན་ཐོབ་སོགས། །མཐའ་དཔྱོད་སྨྲ་བའི་སྒོ་ཆེན་པོ། །སྔར་ནས་ཕྱེ་བ་དེར་ཞུགས་ཤིག །རྒྱས་པར་ངམ་རིང་མཁན་ཆེན་ལ། །ལན་དུ་གསོལ་བ་དེ་
ཡོངས་རྫོགས། །ཁམས་པ་དྲུང་ནས་ལ་ཕུལ་ཡོད། །གསུང་རེས་མཆིས་ན་དེ་ལས་བཞེས། །སྙིང་པོའི་དོན་དམ་ཡང་དག་མཐའ། །བསམ་བརྗོད་ཡུལ་ལས་ངང་བསྐལ་ཕྱིར། །ཐོ་ས་
བསམ་འཇིག་རྟེན་སྒོམ་པ་ཡིས། །རྟོགས་པ་མིན་ཏེ་བྱམས་མགོན་གྱིས། །ཕྲ་ཕྱིར་ཐོས་པའི་ཡུལ་མ་ཡིན། །དོན་དམ་ཡིན་ཕྱིར་བསམ་པའི་མིན། །ཆོས་ཉིད་ཟབ་ཕྱིར་འཇིག་རྟེན་པའི།

བསྒོམ་པ་ལ་སོགས་ཡུལ་མིན་གསུངས། །དེ་ནི་དཔལ་ལྡན་ཨ་ཏི་ཤས། །མངོན་སུམ་དང་ནི་རྗེས་སུ་དཔག །གཉིས་པོས་སྟོང་ཉིད་རྟོགས་སོ་ཞེས། །ཚུར་རོལ་མཐོང་བའི་རྨོངས་པ་སྨྲ། །
མུ་སྟེགས་ཉན་ཐོས་རྣམས་ཀྱིས་ཀྱང༌། །ཆོས་ཉིད་རྟོགས་པར་ཐལ་བར་འགྱུར། །རྣམ་རིག་པས་ལྟ་སྨོས་ཅི་དགོས། །དབུ་མ་པ་ལ་མི་མཐུན་མེད། །དེས་ན་གྲུབ་མཐའ་ཐམས་ཅད་ཀྱང༌། །
ཚད་མས་གཞལ་ཕྱིར་མཐུན་པར་འགྱུར། །མངོན་སུམ་རྗེས་དཔག་དགོས་པ་ནི། །མུ་སྟེགས་རྩོད་པ་བཟློག་པའི་ཕྱིར། །མཁས་པ་རྣམས་ཀྱིས་བྱས་པ་ཡིན། །ལུང་ལས་ཀྱང་ནི་གསལ་པོ་
།རྟོག་བཅས་རྟོག་པ་མེད་པ་ཡི། །ཤེས་པ་གཉིས་ཀྱིས་མི་རྟོགས་ཏེ། །ཞེས་དང་བདེ་བའི་རྡོ་རྗེས་ཀྱང༌། །གཅིག་དང་དུ་བྲལ་གཏན་ཚིག་རྣམས། །འོད་གསལ་རྟོགས་ལ་དགོས་པ་
༈ མེད༑ །བདེ་ཆེན་དེར་སྣང་མངོན་སུམ་ལ། །ལུང་དང་རྗེས་དཔག་གཞལ་མི་དགོས། །ཞེས་དང་རིགས་ལྡན་གྲགས་པ་ཡིས། །ཕུང་པོ་རྣམ་དཔྱད་སྟོང་པ་ཉིད། །ཆུ་ཤིང་བཞིན་དུ་སྙིང་པོ་
མེད༑ །རྣམ་པ་ཀུན་གྱི་མཆོག་ལྡན་པའི། །སྟོང་ཉིད་དེ་ལྟར་འགྱུར་མ་ཡིན། །ཞེས་གསུངས་གཞན་ཡང་དོ་ཧ་སོགས། །གྲུབ་བརྙེས་གཞུང་ལུགས་དུ་མ་དང་། །ཚད་མ་མདོ་སོགས་མཁས་

zt}༄༅། །པའི་གཞུང༌། །ངེས་དོན་སྟོན་པའི་མདོ་སྡེ་དང༌། །རྒྱུད་སྡེའི་གསང་ཚིག་དུ་མ་ལས། །ཤིན་ཏུ་མཐུན་པར་གསུངས་ཕྱིར་རོ། །འོ་ན་གང་གིས་རྟོགས་ཤེ་ན།
མགོན་པོ་བྱམས་པས་རྒྱུད་བླ་མར། །རང་བྱུང་རྣམས་ཀྱི་དོན་དམ་ནི། །དད་པ་ཁོ་ནས་རྟོགས་བྱ་ཡིན། །ཉི་མའི་དཀྱིལ་འཁོར་འོད་འབར་བ། །མིག་མེད་པས་ནི་མཐོང་བ་མེད། །ཅེས་དང་
ད་ཀྱི་རྒྱལ་པོ་ལས། ྋ།གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་ཐབས་བསྟན་པ་དང༌། །རང་གི་བསོད་ནམས་ལས་ཤེས་བྱ། །འདི་ནི་བྱིན་རླབས་
བཅུ་གསུམ་
རིམ་པའི་ཕྱིར། །ཀུན་མཁྱེན་ཡེ་ཤེས་དེ་ལྟ་བུ། །ཞེས་སོགས་གསུངས་ཕྱིར་ལེགས་བྱས་ལས། །བྱུང་བའི་མོས་གུས་ཆེན་པོ་ཡིས། །བསྐུལ་བས་བྱིན་རླབས་ཁོ་ནས་སོ། །ལུང་རིགས་
ཀྱིས་དཔྱད་སྟོང་པ་ཉིད། །དོན་སྤྱི་ཡིན་གྱི་མངོན་སུམ་མིན། །དེ་ནི་དུག་ཅན་ལྟ་བུ་སྟེ། །ཐམས་ཅད་མཁྱེན་པའི་རྒྱུ་དངོས་མིན། །ཀླུ་སྒྲུབ་ཡབ་སྲས་རྟོག་གེ་པའི། །གྲལ་དུ་བཀོད་ནས་ཅི་ཞིག་
མཚོན་ཆ་
བསྒྲུབ༑ །ཟབ་མོ་ལྟ་བའི་སྲོལ་འབྱེད་ལ། །སྐུར་འདེབས་དེ་ལས་ཆེ་བ་གང༌། །བཟང་རིངས་རིག་པའི་སེང་གྀ་སོགས། །རྒོལ་བ་ཡིན་གྱི་དཔང་པོ་མིན། །ནངས་ཀྱི་མཐའ་ལ་རྩོད་རྒྱལ་

།འཁོར་ཚོགས་བྲོས་ནས་ཤགས་མ་ཕྱེ། །ཁམས་པ་དྲུང་ནས་རྩོད་ཡིག་ཏུ། །དེ་དུས་དཔང་པོ་མེད་ཅེས་གསུངས། །མཁན་སློབ་སྐུ་ཡོན་སུ་ཆེ་རུང་། །ཅུང་ཟད་སློབ་དཔོན་དྲང་བར་
གོ །ཚར་བཅད་པ་དང་ཚར་བཅད་ཀྱི། །གནས་ལ་རྣམ་དཔྱད་མ་ཞུགས་པའི། །སྨྲ་བ་ངན་དེས་མཁས་པ་བཟང༌། །ཆུད་ཟོས་བཏང་སྟེ་འཕོངས་པ་ཙམ། །ཞེས་བྱ་བ་ནི་ཕ་ལམ་རྡོ་རྗེ་རྡོ་རྗེའི་
མཚོན་ཆ་ལས་དབང་སོགས་སྣ་ཚོགས་པའི་དོན་ལ་དཔྱད་པའི་སརྒ་སྟེ་བཞི་པའོ།། །།གཞན་གྱི་གདམས་ངག་བཀའ་གདམས་ལ། །ཟེར་བ་མི་འཐད་ན་ཡང་དེ། །རབ་དབྱེའི་དགོངས་
འགྲེལ་འགའ་ལས་བྱུང༌། །གྲལ་དང་བསྟུན་ན་འགྲིག་འགྲིག་འདྲ། །ཕྱག་ཆེན་གོ་ཆ་གཉིས་མ་དེ། །ཇོ་བོས་རྣལ་འབྱོར་པ་ལ་གནང༌། །དེ་ལས་རིམ་བརྒྱུད་ཕག་གྲུ་པས། །ཟིན་བྲིས་བཏབ་
ནས་རྒྱ་ཆེར་སྤེལ། །བཀའ་གདམ་མན་ངག་མཐའ་དག་པ། །པུ་ཏོ་པ་ལ་མེད་པས་ན། །དེ་གསུངས་གཏན་ཚིགས་ཕྱོགས་རེ་ཡིས། །ཡོད་པ་མེད་པར་བསྒྲུབ་མི་འཚལ། །བཀའ་གདམས་
ལམ་གྱི་རིམ་པ་དང༌། །དཀར་བརྒྱུད་ཕྱག་རྒྱ་ཆེན་པོའི་རྒྱུན། །དྭགས་པོའི་ཐུགས་མཚོར་འདྲེས་པ་ལ། །བཀའ་ཕྱག་ཆུ་བོ་གཉིས་འདྲེས་ཟེར། །སྐབས་དེའི་ཕྱག་རྒྱ་ཆེན་པོ་ཡང༌། །ནཱ་རོའི་

རྡོ་༄༄ །ལུགས་ཀྱི་ཕྱག་ཆེན་ཏེ། །དྭགས་པོ་ཡབ་སྲས་བཞེད་གཞུང་ལ། །གཟུ་བོའི་བློ་ཡིས་བརྟགས་པས་ཤེས། །ཕག་གྲུས་ས་སྐྱར་ལམ་འབྲས་ཞུས། །ཐུན་མོང་
9/3/01
པི ཉམས་མྱོང་བཟང་པོ་འཁྲུངས། །དཔེ་མཛོད་མ་སོགས་ཡི་གེ་མཛད། །སློབ་མ་འགའ་ལ་བཤད་པའང་བདེན། །དེ་ཡིས་ལམ་འབྲས་བསྒོམ་བཞིན་པར། །འགྲུབ་ན་མཁས་གྲུབ་ཁྱུང་པོས་
ཀྱང་༑ །བོན་དང་རྫོགས་ཆེན་ཉན་བཤད་པས། །དེ་དག་བསྒོམ་བཞིན་པར་ཡང་མཚུངས། །ལམ་འབྲས་ཟབ་ཀྱང་ཕག་གྲུ་ལ། །ཐུན་མོང་ཉམས་ལས་སྐྱེར་མ་འདོད། །དྭགས་པོའི་དྲིན་ལས་
བཅུ་བཞི་
འཕགས་པའི་ལམ། །འཁྲུངས་པ་རང་རང་ལས་འཕྲོས་ཡིན། །བསིལ་སྨན་ཚད་པར་ཕན་པ་དང༌། །དྲོད་སྨན་གྲང་བར་ཕན་པ་གཉིས། །སྨན་གྱི་བཟང་ངན་མ་ཡིན་ཀྱང་། །ནད་པའི་ཁམས་
ལ་འཇུག་ལྡོག་བཞིན། །སྔར་གྱི་ལམ་གྱི་གྲུལ་མ་བཏུབ། །ཟེར་བ་ཐུགས་སུ་མ་ཤོང་བར། །ཀུ་ཅོ་དབྱངས་སུ་གྱེར་བ་དེ། །མཁས་པས་བླན་གཏམ་གླེངས་པ་ཡིན། །ཉམས་མྱོང་དེ་ཡིས་
མཚོན་ཆ་
འཕགས་ལམ་གྱི། །གོ་མ་ཆོད་པར་སླར་འཁྲུངས་ལ། །བསམ་ནས་དེ་ཡི་གྲུལ་མ་བཏུབ། །སྨྲས་ལ་སྐྱོན་དྲིས་ག་ལ་རེག །དཔེར་ན་ཚད་མའི་ཐལ་ཕྲེང་གིས། །སྒོམ་ཆེན་པ་ལ་གྲུལ་མི་

བཏུབ༑ །རྟགས་དེས་ཐལ་ཕྲེང་ངན་པ་རུ། །སུས་སྒྲུབ་པ་དེ་གླེན་པ་ཡིན།།དྭགས་པོ་མཇལ་ནས་ས་ཐོབ་ཅེས། །སྨྲས་པས་ཕག་མོ་གྲུ་པ་ལ། །སྐུར་པ་བཏབ་པར་འགྱུར་རོ་ཞེས།
གསུངས་པ་གསོལ་ཇ་བཟང་བའི་ཉམས། །རྒྱུ་མཚན་དེ་དག་རྣམས་ཀྱི་ཕྱིར། །བདག་ནི་ལམ་འབྲས་ལ་སོགས་པའི། །ཟབ་ཆོས་ཉམས་སུ་མ་ལོངས་ཀྱང༌། །ཀུན་ཏུ་མི་སྤོངས་སྐར་མི་
འདེབས༑ །ཆོས་ལ་སྨོད་པས་སྡོམ་པ་གཉིས། །འཇིག་ན་ཕྱག་རྒྱ་ཆེན་པོ་དང་། །དེ་འཛིན་དཀར་བརྒྱུད་ལ་སྨོད་མཁན། །རྣམས་ཀྱིས་ཐུགས་བསམ་བཏང་རེ་རན། །ཁྱད་ཆོས་བསྲེ་འཕོ་ཞེས་
བྱ་བ། །རྒྱུད་དང་འབྲེལ་བའི་ཐབས་ལམ་སྟེ། །ལམ་སྲོལ་ཀུན་གྱི་ལུས་རྫོགས་པའི། །མན་ངག་ཆེན་པོ་ཞིག་གི་མིང༌། །ཕྱག་ཆེན་ཆོས་དྲུག་རིམ་པ་ལྔ། །སྦྱོར་དྲུག་ཕྱག་རྒྱ་བཞི་ལ་
སོགས༑ །བྱིན་རླབས་དང་འབྲེལ་སྙན་བརྒྱུད་ཀྱི། །ལམ་སྐོར་བྱེ་བྲག་སོ་སོའི་མིང་། །དེ་ལྟའི་རྣམ་དབྱེ་མ་ངེས་པས། །གཞན་ལ་སྨྲ་བ་སྤྱི་བརྟོལ་ཏེ། །ཁྲི་མཐོར་འགྱིང་ལ་མི་མཛེས་
པས༑ །བག་ཡོད་རན་པར་གསུངས་འཚལ་ལོ། །ཕྱག་ཆེན་ལམ་འབྲས་ཞི་བྱེད་སོགས། །བསྲེས་པའི་ཆོས་དྲུག་སྒོམ་པ་པོ། །དཀར་བརྒྱུད་གཙང་མའི་ཁྲོད་ན་མེད། །དེ་ལ་ཀླན་ཀ་བྱར་ཅི་

།ཡོད། །གླེགས་བམ་གཅིག་ཏུ་ཆོས་མང་པོ། །བསྡུས་པ་རི་ཆོས་སྐོར་གསུམ་སྟེ། །དེ་ལུགས་དཀར་བརྒྱུད་གཙང་མིན་པས། །གཞན་ནི་མེད་ཅེས་ཚིག་ནུས༄༅།
བཏོན༑ །དཔེར་ན་ཐུབ་བསྟན་པའི་ཁྲོད་ན། །བྱ་གཤོང་རྗེས་སུ་འཇུག་མཁན་ནི།ྋ །གཞན་མེད་ད་ལྟའི་མཁན་སློབ་གཉིས། །ཡིན་ནམ་ཞེས་པ་ལྟ་བུས་མཚོན། །དེས་ན་འགལ་བ་མེད་པ
ལ༑ །འགལ་བ་བརྗོད་པའི་ཐལ་འགྱུར་གྱི། །ནུས་པས་རི་བོང་རར་འགྲན་པས། །བ་ལུའི་རྡོ་ཁོག་བཅག་ཅེས་ཐོས། །མི་ལ་ཡན་དང་མན་སོགས་ཀྱི། །སྨྲ་བ་ཕལ་ཆེར་དོན་མེད་དེ། །ཕྱག་
ཆེན་འགོག་པ་མ་གོ་བར། །ཆོས་དྲུག་གཏམ་དེས་ཅི་ཞིག་བྱ། །འཇམ་དབྱངས་དགོངས་ཟབ་ཇི་བཞིན་དུ། །གོ་བ་སུ་ཞེས་ཚོལ་བའི་སླད། །འདི་ཡི་མཐའ་དཔྱོད་རྟ་ནག་ལ། །བཞོན་ནས་
གཙང་པོ་བརྒལ་ཏེ་བཞུད། །མང་པོས་བཀག་ཀྱང་མ་ཁེགས་པའི། །ཕྱག་རྒྱ་ཆེན་པོའི་ལུགས་སྲོལ་མཆོག །སྐྱོང་མཁས་དབྱར་གྱི་ཆུ་བོ་བཞིན། །གྲངས་མེད་བརྡོལ་ལ་སུ་ཞིག་བསྙོན། །
མཚོན་ཆ་ཕྱོགས་སྔའི་སྐྱ་རེངས་མ་བཏང་བར། །དགག་པའི་ཉི་མ་ཁ་ཤོར་ཞིག །བྱ་རྒོད་གཤོངས་ནས་སྔར་ཤར་མོད། །ད་བཟོད་རྟ་ནག་ཕྱོགས་སུ་འཕོས། །ལེགས་པར་བཤད་ལ་བདེན་ནམ་ ྨ

སྙམ༑ །སྐྱེས་པ་ལོག་ཤེས་མ་ཡིན་པས། །ལན་གྱི་སྤྲོས་པ་མ་མཛད་ན། །མཁས་པའི་རང་ཚུགས་མི་ཉམས་ཀྱང་། །གྲགས་པ་འདོད་པས་གྲགས་མིན་གྱི། །རྔ་ཆེན་བསྐལ་བའི་རོལ་མོ་
དེ༑ །རང་གི་དེ་ཉིད་རང་ཉིད་ཀྱིས། །སྒྲོགས་པའི་ལས་ལ་འབད་པ་བཞིན། །ཀུན་མཁྱེན་བསོད་ནམས་སེང་གེ་ལ། །བདག་ཅག་དད་ཀྱང་སྐབས་འདིར་གསུང༌། །ཁས་ལེན་མི་འོས་དེ་ཡིས་
ཕྱིར༑ །གསུང་ཀྱང་དྲངས་པ་ཙམ་དུ་བས། །ཐམས་ཅད་སྟོང་པ་འོད་གསལ་དང༌། །ཡང་དག་མཐའ་དང་དེ་བཞིན་ཉིད། །ཆོས་དབྱིངས་ཆོས་ཉིད་དོན་དམ་བདེན། །སྐབས་འདིར་དོན་
གཅིག་མིང་རྣམ་གྲངས། །དེ་ཉིད་རྣལ་འབྱོར་མངོན་སུམ་དུ། །བྱས་ལ་བདེན་པ་མཐོང་བ་དང་། །རང་བཞིན་འོད་གསལ་རྟོགས་པ་དང༌། །དོན་དམ་མངོན་དུ་གྱུར་པ་ཟེར། །འོན་ཀྱང་འོད་
གསལ་དེ་ལས་སླར། །སྒྱུ་མར་ལྡང་རྒྱུའི་ཤེས་སྒྲིབ་དེ། །སྦྱངས་ཕྱིར་བསམ་གཏན་རྣམ་གཉིས་ཀྱིས། །ལྡང་འཇུག་དགོས་རིང་སློབ་ཟུང་འཇུག །དེ་མཐར་སོན་པས་རང་གཞན་གྱི། །དོན་
གཉིས་གྲུབ་པ་མི་སློབ་པའི། །ཟུང་འཇུག་རྡོ་རྗེ་འཆང་དབང་གང༌། །ཡིན་པར་གྲུབ་མཆོག་རྣམས་ཀྱིས་གསུངས། །ཟུང་འབྲེལ་ཙམ་དང་ཟུང་འཇུག་གི །རྣམ་སྤྱི་མ་ཤར་བཞིན་དུ་འདིར། །

༄༅། །མང་དུ་སྨྲས་པ་རྫོབ་རྟགས་ཀྱི། །ཕྲེང་བ་རིང་པོར་བརྒྱུས་པ་ཡིན། །རྡོར་ཕྲེང་ལུང་དོན་སྒྱུ་མའི་ལུས། །རང་བཞིན་འོད་གསལ་ལ་འཇུག་ཚུལ། །དཔེ་དང་སྦྱར་
” ནས་གསུངས་པ་སྟེ། །ཁྱེད་བཞེད་སྒྲུབ་ལ་མི་ཕན་གནོད། །དེ་བཞིན་ཉམས་ཀྱི་འོད་གསལ་དང༌། །རྟོགས་པའི་འོད་གསལ་མ་ཕྱེད་པའི། །གསུང་རིག་འདི་སོགས་རྟོག་གེ་པས། །ཟབ་དོན་
གཏམ་དུ་གླེངས་པའི་སྐྱོན། །རང་བཞིན་འོད་གསལ་མཆོག་དེ་ཉིད། །ཡེ་ནས་མ་བཅོས་ལྷུན་གྱིས་གྲུབ། །དེ་ཉིད་རང་བྱུང་བཅོམ་ལྡན་ཏེ། །རྒྱུ་རྐྱེན་ལ་ལྟོས་རང་བྱུང་མིན། །མིང་དུ་
བཏགས་ལ་རྒྱུ་མཚན་ནི། །བཤད་དུ་ཡོད་མེད་སྣ་ཚོགས་མོད། །བཏགས་ལ་དགོས་པ་མེད་ཅེས་པ། །མཁས་པས་གསུང་བར་མི་རིགས་དཔེར། །མིང་དུ་གདགས་པ་མ་མཛད་ན། །འཇིག
རྟེན་ཐམས་ཅད་རྨོངས་པ་འགྱུར། །དེ་བས་རྨོངས་པ་བསལ་བའི་ཕྱིར། །མགོན་པོས་མིང་དུ་བཏགས་ཞེས་གསུངས། །ཐེག་ཆེན་ལམ་ལ་ཕྱོགས་རེ་བ། །མེད་པར་ཟུང་འཇུག་འབའ་ཞིག་
།ཕྱོགས་རེའི་ཐབས་ཀྱིས་མི་གྲོལ་ཞེས། །ཕྱོགས་རེ་ཡོད་པ་གསུངས་དེ་ཅི། །ཞེས་བྱ་བ་ནི་ཕ་ལམ་རྡོ་རྗེའི་མཚོན་ཆ་ལས་ཕག་གྲུའི་ལོ་རྒྱུས་སོགས་ལ་དཔྱད་པའི་སརྒ་སྟེ་ལྔ་

པའོ།། །།ཕྱག་རྒྱ་བཞི་ཡི་གོ་རིམ་ཐད། །སེའུ་བཅུ་པའི་ངག་བཞིན་དུ། །འབྲེལ་མེད་སྣང་བ་ཡི་གེ་པས། །ནོར་བར་གཞན་དུ་ག་ལ་སྲིད། །འོན་ཀྱངནཱ་རོ་མཻ་ཏྲི་ཡིས། །བཤད་དང་
རབ་དབྱེར་གསུངས་གོ་རིམ། །མ་གཅིག་པ་ལ་བརྩད་པ་སྟེ། །དེ་ལས་དོན་འབྲས་གཞན་ཡང་སྨིན། །རྒྱུད་སྡེ་རྣམས་ལས་ཕྱག་རྒྱ་བཞིའི། །རིམ་པ་མི་འདྲ་མང་བཤད་པས། །རབ་དབྱེའི་གོ་
རིམ་མ་དག་ཅེས། །སྨྱོན་པ་མིན་པ་སུ་ཞིག་སྨྲ། །དེ་ལ་ཀུན་མཁྱེན་པདྨ་དཀར། །སྤོབས་པ་གཏུག་ཅེས་སྨྲ་བ་དེ། །རང་ཉིད་དམ་པ་མིན་ནོ་ཞེས། །སྒོ་ཡིག་རང་གིས་བཏབ་པ་ཡིན། །F
རིམ་ཙམ་ལ་རྩོད་པ་དེ། །སྨྲ་བའི་འཕོངས་པ་ཡིན་ནམ་ཀྭ། །དབང་བཞིའི་གོ་རིམ་བསྒྲུབ་པ་ཡང༌། །སྨྲ་བས་འཕོངས་པ་ཨེ་ཡིན་སོམས། །ས་སྐྱ་གོང་མའི་གསུང་ནོར་ཞེས། །བསྒྲུབ་©
ས་སྐྱ་པ་ཁག་གིས། །གྲུབ་ཐོབ་མིན་པའི་གྲུབ་རྫུན་དང་། །མཉམ་དུ་དམྱལ་བར་བང་འགྲན་བྱས། །རྣམ་ཀུན་མཆོག་ལྡན་སྟོང་པ་ཉིད། །སྣང་བ་དང་བཅས་སྒྱུ་མའི་མིང་། །འགྱུར་མེད་བདེ་
བས་འཁྱུད་དེ་ལ། །ཟུང་འཇུག་དུས་ཀྱི་འཁོར་ལོ་བཞེད། །ཉེ་རྒྱུར་ཕྱག་རྒྱ་དགོས་པ་སོགས། །ལམ་འབྲས་རང་གཞུང་དགོངས་པ་སྟེ། །དེ་ཡིས་གདུལ་བྱར་དེེ་དགོས་པ། །ཡིན་གྱི་ཀུན་ལ་༈

༄༅། །རྒྱས་མ་འགེབས། །ལས་ཀྱི་ཕྱག་རྒྱ་ཡོངས་དོར་ཞིང༌། །ཡེ་ཤེས་ཕྱག་རྒྱ་རྣམ་པར་སྤངས། །ཕྱག་རྒྱ་ཆེ་ལས་ཡང་དག་སྐྱེས། །ལྷན་སྐྱེས་གཞན་དང་འགྲོགས་
” པས་མིན། །ཞེས་གསུངས་པ་ཡང་གང་ཟག་གི །རིམ་པ་རྗེས་སུ་དཔག་པ་སྟེ། །དེས་ན་དབང་པོའི་བྱེ་བྲག་དང༌། །སྦྱོར་ཤེས་མཁས་པས་གཞན་བླུན་པོ། །རྒྱུད་དང་ཚད་ལྡན་གཞུང་མང་
པོར༑ །རྒྱས་བསྡུས་གོ་རིམ་མང་གསུངས་ཀྱི། །ལམ་འགྲོས་གཅིག་གིས་ཀུན་བཀྲི་བའི། །གཏི་ཐུག་ཁྲིགས་ལ་སྐྱབས་མ་གསོལ། །ས་སྐྱ་པ་ཡི་བསྟན་འཛིན་གྱི། །དབུས་སུ་མཐོ་བའི་
IIL0བསམ་གཏན་པར། །ཚིག་རྩ་མི་ཟིན་བྱིན་རླབས་རྒྱུན། །གསར་དུ་ཞུགས་སམ་སྔར་ནས་ཡོད། །ཕྱག་རྒྱ་བཞི་ཡི་ངོས་འཛིན་དང༌། །གོ་རིམ་རྒྱུ་འབྲས་མིང་སྣ་ཚོགས། །ཡོད་པར་ཁས་
བླངས་བཞིན་དུ་འདིར། །གཅིག་བདེན་གཅིག་རྫུན་སུ་ཞིག་སྨྲ། །འོན་ཀྱང་རབ་དབྱེ་དྲངས་པ་དང༌། །གྲུབ་སྡེར་དྲངས་པའི་ཕྱག་རྒྱ་བཞི། །དོན་དང་གོ་རིམ་མ་མཐུན་པར། །རྩོད་པར་ཡིན
གྱིས་གན་མཛོད་དུ། །དྲངས་པ་དེ་ཀ་ཀླུ་སྒྲུབ་རྗེས། །ཡིན་རྒྱུའི་ཁུལ་གྱིས་བསྒྲིགས་ན་ཡང་། །མ་འགྲིགས་པ་ཡི་ཟོལ་སྦྱོར་དུ། །མར་རེ་མུར་རེའི་ཉུང་མར་མུར། །མན་སྙེར་བཀག་པའི་

ཕྱག་རྒྱ་བཞི། །ཚིག་བཅད་ཡིན་པར་གང་གིས་འགྲུབ། །རབ་དབྱེར་དྲངས་དང་མ་མཐུན་ཕྱིར། །གསུངས་ན་ཧ་ཅང་མ་ཐལ་ལམ། །རྩོམ་གཞི་ལྷུག་པ་དགོས་དབང་གིས། །ཚིགས་སུ་
བཅད་པ་སུས་སྐྱོན་འདོགས། །ཕྱོགས་སྔ་མེད་པར་དགག་པའི་ཚིག །སྨྲ་བ་མཁས་པའི་བླ་ཅོལ་ལགས། །མར་པ་ལོ་ཙཱས་ཚུར་མཐོང་ངོར། །ལས་ཀྱི་ཕྱག་རྒྱ་སྦྱོར་ཚུལ་བསྟེན། །དག་པའི་
སྣང་ངོར་ཡེ་ཤེས་ལྷ། །བདག་མེད་མ་དང་ལྷན་ཅིག་འཁྱུད། །ནས་ཟད་པ་ན་ཕུར་མ་བཞིན། །ཅི་བྱུང་སྨྲ་བའང་བདེན་མོད་ཀྱི། །ཁྱེད་ཐུགས་རྣལ་དུ་ཕོབ་ཅིག་ཅེས། །གསོལ་བ་འདེབས་པའི་
དུས་ལ་བབ། །རྒྱུད་སྡེ་འོག་མར་ཕྱག་རྒྱ་ཆེ། །མེད་པའི་རྟགས་སུ་མཉམ་སྦྱོར་གྱི། །འགྲེལ་པ་དྲངས་ལ་རྒྱུ་མཚན་ནི། །མེད་དོ་འདོན་པ་མོས་སྤྱོད་དང༌། །ལས་སྦྱོར་ལམ་སྤྱོད་ལམ་སྨིན་
པའི༑ །རིག་འཛིན་རྣམས་ཀྱང་དེ་དག་ལ། །མེད་དམ་རྒྱུ་མཚན་མཚུངས་ཕྱིར་རོ། །མདོ་ལས་ཕྱག་ཆེན་མ་བཤད་ན། །ཕྱག་རྒྱ་ཆེན་པོ་སྐད་པ་དེ། །ཏིང་འཛིན་རྒྱལ་པོའི་དོན་ཡིན་ཞེས།
པུ་ཏོ་བ་ཡིས་གསུང་དྲངས་པས། །འཐད་པར་སྨྲས་དང་དངོས་སུ་འགལ། །དཔལ་ལྡན་ཡེ་ཤེས་གྲགས་པས་ཀྱང་། །ཕར་ཕྱིན་གྱིས་འདུལ་དབང་རྣོན་དང༌། །འབྲིང་རྟུལ་སོ་སོའི་ཕྱག་རྒྱ་

༄༅། །ཆེ།།རྒོལ་པའི་ལམ་རིམ་བཤད་དང་འགལ། །གང་གཱ་མ་ལས་སྔགས་ཀྱིས་ཀྱང་། །ཕྱག་ཆེན་མཐོང་མི་འགྱུར་ཞེས་གསུངས། །གསང་སྔགས་བླ་མེད་སྔགས་
9 མིན་ནམ། །ཡིན་ན་རང་ཚིག་དངོས་སུ་འགལ། །རྫོབ་རྟགས་དེ་ཀུན་རྟོག་གེ་པས། །གཟིགས་རྒྱ་ཆེ་མདོག་ངོམ་ཕྱིར་དུ། །སྙིང་པོའི་གཏམ་མང་དྲངས་པས་ལན། །བྱིས་པས་དར་མའི་ལས་
མ་མཛད། །མ་ཧཱ་མུ་དྲ་བསྒྲུབ་པའི་བྱིངས། །གང་ལ་རྐྱེན་དེ་བྱིན་ནས་དེ། །རྣམ་འགྱུར་ཅི་འདྲས་བསྒྲབས་སོགས་ཀྱི། །ངེས་ཚིག་ཡང་དག་མི་མཁྱེན་ཀྱང༌། །གཏི་ཐུག་ཁྲིགས་ཀྱི་དཔེ་
འགའ་ལས། །སྐུ་མཆེད་བརྒྱད་པོས་བཤུས་པའི་ཚིག །སྐམ་པོ་ཁ་ཅིག་གཏན་ཚིགས་སུ། །ཁྱེར་བ་དེ་འདྲས་གར་མི་ཕྱིན། །མུ་དྲ་ཕྱག་དང་རྒྱ་སོ་སོར། །ཕྲལ་བ་ནོར་ན་རྡོ་རྗེ་འཆང༌།
ནོར་བར་སྣང་བས་དེ་ཁོག་ལ། །འདོད་པའི་དབང་ཕྱུག་གྲུབ་མཐའ་ཚུགས། །ཇི་ལྟར་བཞེད་ན་རྡོ་རྗེའི་ཚིག །ཕྱག་ནི་སྟོང་པའི་ཡེ་ཤེས་དེ། །ངོས་ཟིན་རྒྱ་ནི་འཁོར་བ་ཡི། །མདུད་ལས་གྲོལ་
ཞེས་གསུངས་ཕྱིར་རོ། །དཔེར་ན་བུདྡྷ་སངས་པ་དང༌། །རྒྱས་པ་གཉིས་ཀ་ལ་འཇུག་སྟེ། །མ་རིག་གཉིད་ལས་སངས་ཕྱིར་དང༌། །ཤེས་བྱར་བློ་རྒྱས་ཞེས་བཤད་མཚུངས། །གཅིག་ཏུ་

བསྡམ་ན་ཕྱག་གམ་རྒྱ། །མི་འདའ་བ་ཡི་དོན་ཡིན་མོད། །རྒྱས་འདེབས་དེ་འདྲཤོར་ས་བཞིའི། །གྱ་བ་ཡིན་པས་འདིར་མི་མཁོ། །ཕྱག་རྒྱ་ཕྲལ་བ་བོད་རྒན་གྱིས། །བཅུག་པའི་རྒྱུ་མཚན་
ཡང་དག་ཅི། །རང་གི་འདོད་དང་མ་མཐུན་པ། །ཐམས་ཅད་བོད་ཀྱི་བཅུག་ལགས་སམ། །སངས་རྒྱས་ཕྲལ་བའི་བཤད་པའང༌། །བོད་ཀྱི་བཅུག་གམ་རྒྱུ་མཚན་མཚུངས། །དཀར་བརྒྱུད་
འགོག་པའི་ལམ་ཞོར་ལ། །ཟླ་བ་གྲགས་པའང་འགོག་གམ་ཅི། །ཕྱག་བྲིས་མི་མཁྱེན་ཚུལ་བསྟན་ཀྱང༌། །ལྗགས་ཀློག་དག་པོ་མཁྱེན་མནོ་མོད། །རྟོག་དང་རྟོགས་པ་མི་ཕྱེད་པའི། །ལྗགས་
ཀློག་དེ་ཡང་ཅི་རང་འདྲ། །རྟ་ནག་ལུང་པ་རྫ་མོད་ཀྱང་། །ཧ་ཅང་ཅོག་འཐེངས་མང་ན་འཛད། །གྱོ་མོ་སྤུངས་པའི་གྲིབ་མ་ལ། །མཁྱེན་པའི་དཔལ་ཆེན་གར་མཛོད་ཅིག །མི་ལ་རས་པའི
ཚད་མའི་དཔེ། །མཁན་ཆེན་གསར་པར་བཀབ་ཅིང་ཁེབས། །དེ་ལ་ཁྱེད་ཅག་མ་དགྱེས་པ། །གནོང་ཅན་རྒུར་འགྲོས་ཡིན་ལགས་གྲང་། །ས་སྐྱའི་མ་ཧཱ་པཎྜི་ཏས། །རིག་གནས་མི་མཁྱེན་
ཟེར་མཁན་ཞིག །སྲིད་ན་དེ་ལ་གཏམ་དེ་སྨྲོས། །དཔྲལ་མེ་རྐུབ་ཀྱིས་བླངས་ཀྱང་ཅི། །ཕྱག་རྒྱའི་གོ་རིམ་རྒྱུད་སྡེ་ལས། །ཇི་སྙེད་གསུངས་ཕྱིར་རྩོད་མི་དགོས། །འོན་ཏེ་ནཱ་རོ་མཻ་ཏྲི་ཡི།

རྡོ་༄༅། །གཞུང་དང་མི་མཐུན་གྲལ་བསྒྲིགས་ནས། །དེ་པའི་གསུང་ལྟར་བཅོས་པ་ལ། །བརྩ་ད་ཕྱིར་འགལ་བ་མེད་ཀྱང་དེ། །འགལ་བར་གཟིགས་པ་ལོག་ཤེས་ཡིན།
རྗེའི་
པི
དེ་ཙམ་སྤངས་བའི་མཐུ་མེད་དམ། །རྣམ་ཀུན་མཆོག་ལྡན་སྟོང་གཟུགས་ལ། །བྱེད་པ་རྒྱུད་འགྲེལ་དུ་མར་བཤད། །དེ་དང་ཚུལ་འདི་མི་འགལ་ཀྱང༌། །མི་ཤེས་སྣང་ངོར་འགལ་བའང་
བདེན༑ །ལུང་རིགས་རྩེ་མོ་བརྒྱཔའི་མཚོན། །ཕྱར་བས་ལྕགས་ཀྱི་འཁོར་ལོའི་དབལ། །ཆག་པའི་སྒྲས་ཀྱང་ཀླད་འགེམས་པའི། །སྦྱིན་སྐྱེས་བུ་རྣམས་སྙིང་རེ་རྗེ། །ཞེས་བྱ་བ་ནི་ཕ་ལམ་རྡོ་
༉ རྗེའི་མཚོན་ཆ་ལས་ཕྱག་རྒྱའི་གོ་རིམ་སོགས་ལ་དཔྱད་པའི་སརྒ་སྟེ་དྲུག་པའོ།། །།ཟུང་འཇུག་ཕྱག་རྒྱ་ཆེན་པོ་དེ། །མངོན་སུམ་སུས་རྟོགས་དེ་འཕགས་པ། །སྟོང་གཟུགས་སོགས་ལ་
ཕྱག་ཆེན་དུ། །བཏགས་པའི་སྐབས་དང་འདི་མི་གཅིག །ཕྱག་ཆེན་སྒོམ་གྱི་བཟང་ཤོས་ནི། །རོ་གཅིག་དང་ནི་སྒོམ་མེད་ཡིན། །དེ་ལྡན་གང་ཟག་སོ་སྐྱེ་ཞིག །འདུག་ན་ལྟས་ངན་ཡིན་པས་
བརྡུང་༑ །དོན་གྱི་ཕྱག་ཆེན་ཡེ་ཤེས་དེ། །འདུས་བྱས་ཡིན་པའང་དགྲ་ལ་ཟློག །འདུས་བྱས་འདུས་མ་བྱས་སོགས་ཀྱི། །ཁས་ལེན་ཐམས་ཅད་འདི་རུ་ཞིག །བླ་མེད་དབང་བཞི་དང་འབྲེལ་

བའི༑ །དོན་གྱི་ཡེ་ཤེས་ཕྱག་རྒྱ་ཆེ། །མཚན་ཉིད་པ་སྟེ་གནས་ལུགས་ཕྱིར། །ལྷག་མ་དེ་མིན་ཕྱིར་བཏགས་པ། །བ་ལང་གིས་ཟིལ་མནན་ཕྱིར་ཁྱེད། །བ་ལང་ལས་ཀྱང་ངན་ནམ་ཅི། །ཡང་
ན་བ་ལང་འཚོ་ཕྱིར་ཁྱེད། །ལྕེ་སྤྱང་སྤྲུལ་པ་ཡིན་ལགས་གྲང་། །བསྐྱེད་རིམ་ལས་རྒྱའི་ཕྱག་ཆེན་སོགས། །ཤེས་བྱ་ཡིན་ཕྱིར་དྭགས་རྒྱུད་ལ། །ལོས་གྲགས་འོན་ཀྱང་དུས་གསུམ་གྱི། །
སངས་རྒྱས་བགྲོད་ཅིག་ལམ་ཞེས་པའི། །རྣམ་དཔྱད་སྨྲས་ལ་མི་རྟོག་པ། །སྒོམ་ཆེན་སྨོད་པས་བྲེལ་ཏམ་ཅི། །ཟུང་འཇུག་ཕྱག་ཆེན་རྟོགས་རྣལ་འབྱོར། །སྐྱེས་འཕགས་སུ་ཡིན་བརྗོད་ཟིན་
།མིང་ལ་དངོས་མིང་བཏགས་མིང་ཞེས། །ཤིང་རྟའི་སྲོལ་འབྱེད་གོང་མས་བཏགས། །དེས་ཀྱང་ཁྱེད་ཀྱི་སྤྱན་ཟུར་ལ། །སྒོམ་ཆེན་པས་བཞིན་གནོད་གྱུར་ཏམ། །མཆུ་ནད་ཅན་གྱི་གླང་
འི་མཚུལ། །ལག་པའི་བྱ་བྱེད་མི་ནུས་ཀྱང༌། །ལག་ལྡན་གླང་པོའི་མིང་ཡིན་ཕྱིར། །དེ་ལ་དེར་འབོད་འགོག་ནུས་སམ། །སྣ་ཉག་གཏུམ་པའི་མི་འགའ་ལ། །སེང་གེར་བཏགས་ལ་འདྲ་
འབྲེལ་སོགས། །རྒྱུ་མཚན་ཡོད་དང་ཅིག་ཤོས་ལ། །མེད་སོགས་དངོས་བཏགས་འབྱེད་ཤེས་མཁས། །རྒྱུ་མཚན་བཤད་དུ་ཡོད་དང་མེད། །ཇི་ལྟར་ན་ཡང་མིང་དེ་དེས། །ཐ་སྙད་དུས་སུ

།དངོས་པོ་དེ། །འཁྲུལ་མེད་གོ་ཕྱིར་བཏགས་པར་མཚུངས། །དེ་ཕྱིར་རྣམ་དབྱེ་བརྗོད་འདི་ལ། །ཚིག་དང་དོན་སྐྱོན་མེད་ན་ཡང་། །འབྲོག་རྟགས་གཏམ་དཔེས་
”འབྲོག་པའི་ཐུགས། །དཀྲུགས་པའི་ཟུག་རྔུ་ད་གདོད་ལངས། །ལྷོ་རུ་བསྡད་པས་བྱང་རྟགས་སངས། །རྣམ་པར་དཔྱོད་པས་བླན་རྟགས་གྲོལ། །བོད་དུ་སྐྱེས་པས་འབྲོག་རུལ་གྱིས། །རྫོབ
རྟགས་དེ་འདྲ་སྟོན་མི་ཤེས། །རྫོགས་སངས་རྒྱས་ལས་ལྷག་པའི་དཔེ། །མེད་མོད་བསྟོད་ཕྱིར་ཉི་ཟླ་རི། །སེང་གེ་གླང་སོགས་དེ་དེར་མཚན། །བཏགས་པ་འདྲ་འབྲེལ་དབང་གིས་ཡིན།
01Pl.Pགཞན་དང་མི་འདྲེའི་ཆེད་ཀྱིས་གཞན། །ཕལ་པའི་གནས་སྐབས་དག་ལ་བསམ། །གང་དུ་བཏགས་ཀྱང་སངས་རྒྱས་ཀྱིས། །ཆོས་འཁོར་བསྐོར་ལ་སུ་ཞིག་རྩོད། །ཕྱག་ཆེན་གནས་ལུགས་
ཚུལ་བཞིན་དུ། །བརྗོད་མཁན་མེད་པ་ངེས་པར་བདེན། །བསམ་བརྗོད་ཡུལ་ལས་རིང་འདས་དེའི། །ངང་ཚུལ་སུ་ཡིས་བརྗོད་པར་སྤོབས། །བསྟན་པའི་སྙིང་པོ་ཕྱག་ཆེན་དེའི། །རང་གི་ངོ་
བོ་དབྱེར་མེད་དེ། །འགྱུར་བ་མེད་པའི་ཆོས་ཉིད་གསུངས། །རྟོགས་བྱ་རྟོགས་བྱེད་རྟོགས་ཟིན་ལ། །ལྟོས་ནས་གཞི་ལམ་འབྲས་ཕྱེ་སྟེ། །ཁམས་ནི་གནས་སྐབས་གསུམ་དག་ཏུ། །མིང

གསུམ་གྱིས་ནི་བསྟན་ཞེས་གསུངས། །དཀྱིལ་འཁོར་དུ་ནི་མ་ཞུགས་པར། །རྒྱུད་འདི་བསྟན་པར་མི་བྱའོ། །ཞེས་པས་བཅོས་པའི་དཀྱིལ་འཁོར་དུ། །ངེས་པར་འཇུག་དགོས་བསྟན་ན་
ཀྭའི༑ །དཀྱིལ་འཁོར་གཞན་དུ་ཞུགས་པ་ལའང་། །རྒྱུད་འདི་བསྟན་པར་མི་བྱ་ཞེས། །གསུངས་འདིས་བཅོས་མའི་དཀྱིལ་འཁོར་དུ། །སྔར་ཞུགས་བཀག་ཅེས་སྨྲས་ན་ཅི། །སྐལ་ལྡན་
འགའ་ལ་ཚེགས་ཆུང་ངུས། །སྒྲིབ་བཞི་གཏོར་ནུས་བཞི་བླུགས་པ། །ལྷན་སྐྱེས་རང་ཞལ་མངོན་གྱུར་ལས། །ལྷག་པའི་སྨིན་བྱེད་དབང་ག་རེ། །དེ་འདྲ་དབང་དུ་བཞག་ནས་དེར། །དབང་
བསྐར་དེ་མེད་དངོས་གྲུབ་མེད། །ཅེས་གསུངས་ལེགས་པར་བཤད་པ་སྟེ། །དེ་ལ་གཟུ་བོའི་ཀླན་ཀ་བྲལ། །མཐའ་གཉིས་སེལ་དང་ནག་པོ་པའི། །ལུང་སོགས་དྲངས་ཕལ་སྔགས་ལ་
དབང་༑ །དགོས་པའི་ཤེས་བྱེད་ཁོ་ན་སྟེ། །གྲུབ་ཟིན་སྒྲུབ་པའི་ངལ་བས་ཅི། །དེ་ནས་རྣལ་འབྱོར་མས་ཞུས་པ། །ཕྱག་རྒྱ་ཆེན་པོ་ཇི་ལྟ་བུ། །ཀུན་རྫོབ་རྣམ་པའི་གཟུགས་ཀྱིས་ནི། །བདེ་བ་
སྦྱིན་པ་བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། །ཤིན་ཏུ་རིང་མིན་ཐུང་བའང་མིན། །སོགས་ཀྱི་ལས་རྒྱའི་མཚན་ཉིད་བཤད། །དབང་གིས་འཕྲོས་གླེང་འདི་ལ་མེད།

TH ༄༅། །གཞུང་འདི་བརྟག་པ་ཕྱི་མ་ཡི། །ལེའུ་བརྒྱད་པའི་དབུ་ན་ཡོད། །གཞན་གྱིས་བརྗོད་མིན་ལྷན་ཅིག་སྐྱེས། །སོགས་ནི་དང་པོའི་བརྒྱད་པའི་ཚིག །ཡིན་ཕྱིར་གཞུང་
” ཚོགས་སྔ་ཕྱི་འཁྲུགས། །དྲི་བ་དྲི་ལན་ཚིག་དོན་འཛོལ། །གཉིས་ཀས་དོན་འདིའི་ཕྱོགས་མ་ཕྱིན། །རྒྱུད་འཆད་མི་མཁྱེན་མཚོན་དཔེར་བསྟན། །མི་ཡོང་བཞིན་དུ་ཡོང་འཇུག་གིས། །སྤྲང་
མོའི་དོར་འཇོལ་ས་ལ་དྲུད། །སྔོ་ཕྱེ་འཐུ་བའི་ཟོལ་འགྲོས་ཀྱིས། །ཕྱོགས་འདིར་སྨྲ་བ་ཉུང་ན་མཛེས། ྋ །རྒྱུད་ཀྱི་རྒྱལ་པོ་གཞན་དང་ནི། །བསྟན་བཅོས་ཆེན་པོ་གཞན་ལས་ཀྱང༌། །དབང་
བསྐུར་བ་དང་མ་འབྲེལ་བ། །དེ་ལ་ཕྱག་རྒྱ་ཆེན་པོ་བཀག །ཅེས་པའི་ལུང་དོན་བསྒྲུབ་ཕྱིར་དུ། །ཀླུ་སྒྲུབ་རྒྱ་མཚོས་འབད་ནས་ལུང་། །མང་དུ་དྲངས་ཤིང་ལྟར་སྣང་གི །རིགས་པ་བཀོད་
ཀྱང་ཐོག་མ་ཁེལ། །དེ་ལ་དཔལ་ལྡན་ས་སྐྱ་པའི། །བསྟན་འཛིན་གཙོ་བོ་ཐུབ་བསྟན་རྗེ། །བྱ་གཤོངས་གཡོག་ཏུ་བབ་པ་དེས། །ལན་མང་གླེངས་ཀྱང་སྔར་བཞིན་བརྡུག །གྲུབ་ཟིན་བསྒྲུབ་
དང་དགོས་མེད་འགའ། །ཡང་ཡང་བསྒྲུབ་པས་མཁན་ཆེན་གཉིས། །བསྙེལ་བར་གྱུར་ཏམ་གཞུང་གི་དོན། །ཚུལ་བཞིན་ད་དུང་འགྲུབ་མ་འགྱུར། །ཡེ་ཤེས་སྙིང་པོ་རྒྱུད་རྣམ་དག །མིན་

ཞེས་སུ་ཡི་ངག་ལས་གསན། །རྒྱུད་བདུན་ནང་ཚན་ཕྱིའི་ཕྱི་མ།།འདི་དང་མཚན་མཐུན་རྒྱུད་གཞན་ལགས། །མདོར་བསྡུས་པ་ནི་འདིར་ཞེས་པའི། །མདོར་བསྡུས་ཕྱག་ཆེན་ཐིག་ལེར་ཏེ།
དེ་ལས་སྐབས་འདིའི་ཡེ་ཤེས་སྙིང་། །བསྡུས་པ་དངོས་སུ་གསལ་ལ་གཟིགས། །བསྡུས་ལ་རྒྱས་དང་རྒྱས་ལ་བསྡུས། ྋ།ཡིན་ལ་མིན་དང་མིན་ལ་ཡིན། །ཞེས་སོགས་མཁས་པའི་ཞལ་སྒོ་
ལས༑ །རྒྱུ་ན་བླུན་པོས་ཅི་ཞིག་སྨྲ། །ཕ་རོལ་ཕྱིན་དང་གསང་བ་སྔགས། །རྟོགས་བྱའི་ལྟ་དང་ཐོབ་བྱའི་འབྲས། ྋ།དོན་གཅིག་ན་ཡང་ཁྱད་པར་བཞིས། །གསང་སྔགས་འཕགས་པར་བཤད་
དེའི་ཕྱིར། ྋ།ཕར་ཕྱིན་རང་ལས་དུས་རིང་པོར། །དཀའ་བ་སྤྱད་མཐར་རྫོགས་སངས་རྒྱས། །གཞན་དྲིང་མི་འཇོག་ཐོབ་པ་ནི། །ཚུལ་སྒྲོན་རབ་དབྱེའི་གཞུང་གིས་གྲུབ། །གོ་མ་ཆོད་ཀྱི་གཞི་
ཕྱག་ཆེན། །བླ་ཆེན་འཕགས་པས་གསུངས་དེའང༌། །གོ་མ་ཆོད་དུ་མི་འགྱུར་རམ། །གོ་ཆོད་སྨྲ་བ་གཞན་སུ་མཆིས། །བཅུ་གཅིག་ཀུན་ཏུ་འོད་ཀྱི་ས། །འཕོ་བའི་བག་ཆགས་མ་སྤངས་
ཤིང་༑ །བསམ་གྱིས་མི་ཁྱབ་གནས་མ་ཐོབ། །གསུང་བའི་དོན་རྩ་ཅུང་མ་དགོངས། །ཀུན་ཏུ་འོད་སར་བག་ཆགས་དྲི། །ཡོད་སྨྲ་འཆལ་བའི་གཏམ་ངན་པ། །བླུན་སྒོམ་རྣམས་ཀྱི་མགྲིན་པ

༄༅། །ལས། །འབབ་པར་རིགས་མོད་མཁས་ལ་མིན། །འཕོ་བའི་བག་ཆགས་དྲི་མ་དེར། །ཡོད་ན་སངས་རྒྱས་སྒྲ་དོན་ཉམས། །བསམ་མི་ཁྱབ་གནས་མ་ཐོབ་པ།
༧ དངོས་སུ་ཁ་སྦྱོར་མེད་ལ་དགོངས། །ཕ་རོལ་ཕྱིན་ལས་ས་བཅུ་གཅིག །སྔགས་ལས་བཅུ་གསུམ་བཤད་པ་དང༌། །གུང་མཐུན་བསྒྲིགས་ཤེས་མཁས་པ་སྟེ། །བསྟན་པ་འགལ་མེད་འཆར་
ཕྱིར་རོ། །ཚོགས་ཀྱི་ས་དང་མོས་སྤྱོད་པ། །དང་པོ་གཉིས་པའི་སར་བགྲངས་ནས། །བརྩིས་པའི་ཀུན་ཏུ་འོད་བཅུ་གསུམ། །རྡོ་རྗེའི་ས་ཞེས་མན་སྙེར་བཤད། །ཡང་ན་ཁྱད་པ་ལམ་དཔེ་
མེད༑ །བར་ཆད་མེད་ལམ་ཡེ་ཤེས་ལྡན། །སྔོན་བཏང་ཀུན་ཏུ་འོད་དངོས་གཞི། །བཅུ་གསུམ་པར་ཡང་མན་སྙེར་བཤད། །དེ་ལྟའི་བཅུ་གསུམ་རྡོ་རྗེ་འཛིན། །མཐར་ཐུག་བདེ་ཀྱཻ་གསང་
འདུས་སོགས། །མིན་པར་བསྒྲུབ་པའི་རྒོལ་བ་དེ། །མ་ཏྲཾ་རུ་ཏྲས་སྤྲུལ་ཏམ་ཅི། །བསྐྱེད་རིམ་དང་ནི་ལས་རབ་འབྱམས། །མི་གཅིག་པས་ཀ་བསྐྱེད་རིམ་མམ། །ཞེས་པ་ཚིག་གིས་རྣམ་
མཚོན་ཆ་དཔྱད་སྨོས། །རྫོགས་རིམ་སོགས་ལའང་རིགས་པས་བསྒྲེ། །ལ་ལའི་སྣང་ངོར་ཅི་ཡང་འཆར། །ལ་ལར་ཕྱོགས་འཛིན་ཁོ་ན་ལས། །གཞན་མི་འཆར་བའི་སྣང་ཆ་དེ། །རིགས་གྲྭར་ཕེབས་

པའི་འབྲས་རྟགས་རེད། །བདེ་མཆོག་ལ་བརྟེན་སངས་རྒྱས་དེ། །གཞན་མིན་བདག་ནི་ག་ལ་འདོད། །དེ་ལ་རྡོ་རྗེ་ཕག་མོའི་སྐྱོན། །གཏོང་མཁན་སྨྱོན་པའི་ཕ་སྤུན་ཡིན། །ཕྱོགས་སྔའི་འདོད་
ལ་མ་བརྟགས་པར། །ཅི་བྱུང་ཡི་གེར་འབྲིར་འཇུག་པ། །སྣག་ཤོག་གྲོན་ལ་མི་བརྩི་ཡང༌། །མཁས་པའི་སྲིད་ལ་མི་གནོད་དམ། །ཆོས་རྣམས་ཐམས་ཅད་རང་བཞིན་གཅིག །མོས་ངོར་སྣ་
འབྲུག་
ལུགས་ཚོགས་གར་དུ་འཆར། །ཐམས་ཅད་ཆོས་སྐུའི་རྒྱལ་ཁམས་སུ། །ཤེས་པས་གང་ལྟར་བྱས་ཀྱང་བདེ། །ཞེས་བྱ་བ་ནི་ཕ་ལམ་རྡོ་རྗེའི་མཚོན་ཆ་ལས་ཕྱག་ཆེན་རྟོགས་ཚུལ་སོགས་ལ་དཔྱད་པའི་
ཆོས་
སརྒ་སྟེ་བདུན་པའོ།། །།རྟོག་པ་ཁ་ཚོམ་ཞེས་སོགས་དོན། །རྣམ་པར་དཔྱད་པའི་ཚིག་འདི་དག །སྤང་བྱ་སྤོང་བྱེད་འདོད་པའི་ཕྱོགས། །དྲང་དོན་ལྟར་ན་དོན་ལ་ཞུགས། །ངེས་དོན་
མཛོད་
ཆེན་ཟབ་མོའི་སྙིང་ཐིག་ལ། །སྦྱངས་གཞི་གངཞིག་སྦྱོང་བྱེད་གང༌། །སྦྱོངས་འབྲས་གང་ཞེས་སོར་རྟོག་གིས། །ནང་དུ་དཔྱད་ན་དམིགས་སུ་མེད། །ཡང་དགོན་པ་དེ་ཆོས་རྗེ་ཡི། །དངོས་སློབ་
མོ་
གང་ཟག་བཟང་ཡང་དེས། །ཆོས་རྗེའི་དགོངས་པ་མ་ལོན་ན། །ཆོས་རྗེའི་གྲུབ་མཐའ་ཇི་ལྟར་འཛིན། །མཁས་གྲུབ་ཡོངས་གྲགས་ཡང་དགོན་པས། །ས་པཎ་དགོངས་པ་མ་ལོན་ཞིང༌།

༄༅། །ཉིད་ཀྱིས་ལོན་ཞེས་ཞལ་འཆེས་པ། །མངོན་པའི་ང་རྒྱལ་མ་ཆེས་སམ། །མཐོ་དམའ་གར་ཡང་སྤང་གཉེན་གཉིས། །ཡོད་པའི་དྲང་དོན་ལུང་རིག་ཀ །འདྲེན་ལ་
དགྱེས་པའི་བཤེས་གཉེན་གྱིས། །ཐུགས་སུ་ངེས་དོན་ཅི་སྟེ་ཤོང༌། །འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཞེས་སོགས་ངེས་དོན་གནད་ཀྱི་དབྱངས། །རྟོག་གེའི་
རྣ་བར་འུད་པོ་ཆེ། །དེང་སང་སྔགས་པར་རློམས་པ་འགས། །གསང་སྔགས་བབ་ཅོལ་སྤྱོད་པ་དང༌། །མཁས་པར་སྙེམ་འགས་ངེས་དོན་གྱི། །སྲོག་རྩ་གཅོད་ལ་ངན་འགྲན་བྱས། །གཏི་
མུག་ཅེས་པ་འཁྲུལ་པའི་བློ། །དོན་ལ་མེད་པས་བརྟགས་མི་བཟོད། །གཏི་མུག་ལྟར་སྣང་དེ་ཀའི་གཤིས། །མེ་ལོང་ཡེ་ཤེས་རྣམ་སྣང་མཛད། །རྒྱས་འགྲེལ་དྲི་མ་མེད་པའི་འོད། །ཐེག་པ་
ཀུན་དོན་གསལ་བྱེད་ཡིན། །དེ་ཕྱིར་དེ་ཡི་བརྗོད་བྱའི་དོན། །ཉི་ཚེར་བཀྲལ་ན་བླུན་རྟགས་སྟོན། །དུས་འཁོར་ལས་བཤད་ཕྱག་རྒྱ་ཆེ། །རྣམ་ཀུན་མཆོག་ལྡན་སྟོང་པའི་གཟུགས། །རྒྱལ་
མཚོན་ཆ་
མཆོག་སྐྱེད་མའི་སྒྱུ་མའི་འཕྲུལ། །དེ་ཉིད་ཡིན་པ་འགྲེལ་ཆེན་ལས། །ཕྲ་རབ་རྡུལ་གྱི་ཆོས་ཉིད་འདས། །པྲ་ཕབ་པ་ཡི་རང་བཞིན་ཅན། །རྣམ་པ་ཀུན་གྱི་མཆོག་ལྡན་པའི། །ཕྱག་རྒྱ་ཆེན་པོ་དེ

ལ་འདུད། །ཞེས་གསུངས་དེ་ནི་སོར་སྡུད་ཚེ། །ཤ་མིག་གིས་མཐོང་བསམ་གཏན་ཚེ། །བརྟན་པོར་གྱུར་པའི་ཡོན་ཏན་ལ། །མངོན་ཤེས་ལྔ་སོགས་འབྱུང་བའི་དོན། །དེས་ན་མི་འགལ་བ་
ལ་ཡང༌། །འགལ་ཞེས་བརྗོད་པའི་ཕྲ་མ་དེས། །ངེས་དོན་སྲོག་ལ་བརྒལ་མཐར་ཡང༌། །དྲང་དོན་རྐང་ནས་འདྲེན་ནམ་ཅི། །རྒྱུ་འབྲས་ལྷུན་གྲུབ་ལ་སོགས་པའི། །གཏམ་གྱི་སྨན་མར་བཅུད་
བཟང་པོ། །སྐལ་བཟང་ཐུབ་པས་ལོན་མོད་ཀྱི། །ལྷས་བྱིན་ཕོ་དྲོད་ཀྱིས་མི་འཇུ། །བླུན་པོས་ཕྱག་རྒྱ་ཆེ་སྒོམ་པ། །སོགས་ཀྱི་ཐད་དུ་སྤྱི་བཤད་འགའ། །མཛད་དེ་ལེགས་པར་མཐོང་མོད་
ཀྱི༑ །འོན་ཀྱང་རིམ་འཇུག་སྤྱིར་བཏང་ཉིད། །དཔྱད་སྒོམ་འཇོག་སྒོམ་གཉིས་ཀ་ལ།ྋ།ངེས་པར་ཐོས་བསམ་དཔྱད་པ་ནི། །སྔོན་འགྲོར་དགོས་ན་དཔྱད་འཇོག་ལ། །རྣམ་དབྱེ་མེད་པར་མི་
འགྱུར་རམ། །ལྷག་མཐོང་སྐྱེ་ཕྱིར་སོར་རྟོག་གིས། །ནང་ལྟའི་དཔྱད་པ་ངེས་པར་དུ། །དཔྱད་འཇོག་གཉིས་ཀ་ལ་དགོས་པར། །ཚད་ལྡན་མང་པོས་གསུངས་ཕྱིར་མཚུངས། །རྟོག་པ་ཁ་
ཚོམ་ཞི་གནས་དང༌། །སྟོང་པ་ཐལ་བྱུང་ལྷག་མཐོང་སོགས། །ཕྱག་རྒྱ་ཆེན་པོར་བཞེད་པ་ཡི། །དཀར་བརྒྱུད་ཚད་ལྡན་སུ་ཡང་མེད། །རྒྱུ་ཚོགས་དེ་དེས་དུད་འགྲོ་སོགས། །འགྲུབ་པ་སྲིད་

JJTH ༄༅། །ཀྱང་ཕྱག་ཆེན་གྱིས། །ལན་པ་མིན་ཕྱིར་རྩོད་པའི་འཇའ། །དངོས་མེད་ནམ་མཁའི་མཐོངས་སུ་ཡལ། །རྣམ་རྟོག་ཆོས་སྐའི་གཏམ་ཆེན་པོ། །མཁའ་འགྲོའི་བརྡའ་
n
སྐད་བཞིན་དུ་ཟབ། །རྟོག་གེའི་སྙན་དང་མི་འཚམ་པས། །གཞན་དུ་བཤད་ཟིན་འདིར་མི་སྤྲོ། །ནམ་ཞིག་ཟབ་ལམ་ཐུགས་ཉམས་སུ། །བསྟར་ལས་ཉམས་མྱོང་འཁྲུངས་པའི་ཚེ། །གཏམ་
འདི་ངེས་པའི་ཤེས་པ་མཆོག །སྐྱེ་འགྱུར་དེ་དུས་མཆིད་གསོལ་ལོ། །འདི་ལ་བླ་ཆེན་ངག་དབང་པས། །རྣམ་རྟོག་ཆོས་སྐུ་དོན་ཐོབ་ལ། །འཐད་པའི་སྒྲུབ་བྱེད་བཀོད་པ་དེ། །ཁམས་པ་སྐད་
རྒྱུ་དྲང་བའི་གཏམ། །དེ་དུས་འབྲུག་པའི་རྟོགས་ལྡན་རྣམས། །སངས་འཕགས་བྱང་འཕགས་གང་ཡིན་ཞེས། །ཁོང་རང་ཚོ་ལ་དྲི་མོལ་མཛོད། །བདག་ནི་འཆིངས་ལྡན་སོ་སྐྱེ་ལགས།
གནས་ཚོད་རྣམ་རྟོག་ཆོས་སྐུར་གནས། །དེ་ལ་བསམ་ནས་དེ་སྐད་སྨྲས། །རྟོགས་ཚོད་རང་གི་མཁོས་དང་སྦྱར། །དེ་ལ་བརྙས་དོར་སྡང་མི་རིག །མཁས་གང་ཤེས་བྱའི་དེ་ཁོ་ན། our
མཚོན་ཆ་བཞིན་རྟོགས་པར་ཡིན་པར་འདོད། །ཅེས་གསུངས་དེ་ནི་བདེན་པ་སྟེ། །ཅིག་ཤོས་སྙིང་པོ་མེད་པའི་རྫུན། །དཀར་བརྒྱུད་བླ་མ་ཕལ་མོ་ཆེ། །མཁས་པར་སྦྱངས་མཐར་གྲུབ་བརྙེས་པ། &

སྟག་ཡིན་ཕྱིར་དེང་སང་གི །མཁས་རློམས་དག་གིས་བསྒྲན་པ་མེད།།མར་རྔོག་མཚུར་མེས་སྒམ་པོ་པ། །འབྲི་ཚལ་གླིང་གཙང་ཨོ་རྒྱན་པ། །རང་བྱུང་རྡོ་རྗེ་སོགས་མང་པོས། །གྲུབ་
ཤྲཱྀ མཐའི་རྩ་བ་ལེགས་བཙུགས་པས། །ཉམས་མེད་སྐྱོང་ཕྱིར་བསྟན་འཛིན་གྱི། །སྐྱེས་ཆེན་སླར་བྱོན་རྣམས་ཀྱིས་ཀྱང༌། །རྣམ་པར་དཔྱོད་པའི་བློ་སྤེལ་ཕྱིར། །དགག་སྒྲུབ་མཚོན་ཆའི་འཁོར་ལོ་
བསྐོར༑ །དཀར་བརྒྱུད་བཞེད་སྲོལ་སྐྱངས་ཤིང་འཁྱོངས། །དེ་ལ་རྒོལ་བའི་ལྟ་ངན་གཅོད། །སྒྲུབ་པའི་སྲོལ་བཟང་མི་ནུབ་པའི། །རྒྱལ་མཚན་མཐོན་པོར་བསྒྲེངས་ལ་ལྟོས། །གྲགས་འདོད
རླུང་ལྷའི་ཕུས་བཏབ་འགས། །རྒྱལ་བའི་གན་མཛོད་ལ་འགྲན་ཕྱིར། །གཞན་ཚིག་བརྐུས་ཞོར་བསྒྱར་བསྲེས་ནས། །བྱི་བའི་ནོར་བཞིན་ལྐོག་ཏུ་བསགས། །ཀུན་མཁྱེན་ཆོས་ཀྱི་ཁྲིར་མཛེགས་
ནས༑ །དེ་ལུགས་མི་འཁྱོངས་བཞིན་དུ་ཡང་། །གཞན་གྱི་འུ་ལག་རྒྱུག་པ་དེས། །བྲག་དང་མཆོད་རྟེན་དཔེ་དོན་ཚང༌། །དྲང་ངེས་གཉིས་སུ་མ་འདུས་པ། །མེད་ཀྱང་གསུམ་དུ་ཕྱེ་བའི་
ལུང་༑ །དྲང་དོན་གནས་སྐབས་ངེས་པའི་དོན། །མཐར་ཐུག་ངེས་དོན་གསུམ་མོ་ཞེས། །ས་སྐྱའི་བླ་ཆེན་གོང་མས་གསུངས། །དེ་ཡང་ཚད་ལྡན་མིན་ན་སུབས། །ཉིད་ཀྱིས་མ་གཟིགས་

JH{
J) ༄༅། །གཞུང་ལུགས་དང༌། །བོང་བུས་མཐར་ལམ་འཕྲང་མང་། །རྡོ་རྗེ་རྣམ་འཇོམས་གཟུངས་ཆེན་སོགས། །མདོ་སྡེར་བཏགས་ཀྱང་སྔགས་གཞུང་སྟེ། །རྒྱུད་དོ་ཅོག་
༧
”གི་རྩ་བ་ཞེས། །གསུངས་པ་ཁྱེད་ཀྱིས་མ་གཟིགས་སམ། །འཚང་རྒྱའི་ཐབས་ལ་ངེས་པར་དུ། །ཚིགས་གསུམ་རིམ་ཅན་དགོས་པའང་མིན། །དགོས་ཀྱང་སྔགས་ཀྱི་དགེ་བསྙེན་སོགས།
དུས་ཀྱི་འཁོར་ལོར་གསུངས་པས་ཚང༌། །སྐྱབས་འགྲོ་སེམས་བསྐྱེད་ས་ལམ་སོགས། །མདོ་ལས་གསང་སྔགས་གསལརྒྱས་ཏེ། །སྐྱབས་ཀྱི་ཡུལ་དང་སྐྱོབ་པའི་དོན། །སེམས་བསྐྱེད་ཆོ་ག་
བསླབ་བྱ་རྒྱས། །འདུས་པ་རྣམ་གསུམ་ཚོགས་ཀྱི་ལམ། །ཆུང་འབྲིང་ཆེན་པོར་བཤད་པ་སོགས། །མདོ་ན་མི་གསལ་ཁྱད་པར་ཆོས། །མང་པོ་སྔགས་ལ་ཡོད་ཕྱིར་རྒྱས། །བཅུ་གཉིས་པ་
ནས་བཅུ་དྲུག་གི །བར་གྱི་ས་ལམ་རྣམ་གཞག་སོགས། །མདོ་ལས་རྒྱས་པའི་གཏམ་མང་པོ། །རྒྱུད་སྡེར་བཤད་དོ་བློ་མ་ཆུང༌། །རྒྱལ་པོའི་སྲིད་ཀྱི་དབང་ཕྱུག་ལ། །མངོན་དབང་བསྐུར་བ་
རྒྱལ་རིགས་ཀྱི། །བསྟན་བཅོས་ལས་བཤད་དེ་ཡང་དེར། །ཚད་ལྡན་ཡིན་པར་དངོས་སུ་གྲུབ། །རྒྱལ་པོར་དབང་བསྐུར་འཚང་རྒྱའི་ཐབས། །ཡིན་པར་སྒྲུབ་དཀའ་འགྲུབ་ཀྱང་དོན། །མེད

དོ་སྔགས་ཀྱི་བརྗོད་བྱ་མདོར། །དོན་གྱིས་ཚང་བས་ཚང་གོ་ཆོད། །མི་གསལ་ཕྱིར་དང་ཆེས་གསལ་ཕྱིར། །མདོ་ཙམ་པ་དང་གྱ་ནོམ་ཞེས། །ཐུབ་པ་ཆེན་པོས་མདོ་རྒྱུད་ལས། །གསུངས་
དེས་མདོར་བསྟན་རྒྱས་བཤད་གྲུབ། །རང་སའི་ཐད་ཀྱི་བརྡའ་ཆད་རྣམས། །རང་སར་བདེན་པ་མིན་ན་ནི། །འཇིག་རྟེན་ལུགས་དང་ཆོས་ལུགས་ཀུན། །ཁྱེད་ཀྱིས་གཟུ་ལུམ་རལ་གྲིས་
བྲོད༑ །འདི་ཐད་ལོག་ཤེས་ལྡོག་པའི་ངག །ཇི་སྙེད་སྨྲ་བར་སྤོབས་ན་ཡང༌། །སྦྲལ་ལ་འོ་རྒྱན་བཞིན་དུ་ཁྱེད། །ཁྲོ་བོའི་དུག་རླངས་ཁོལ་བའི་རྒྱུ། །གཟུ་བོའི་ཐུགས་ལྡན་མཁས་པ་
འགར༑ །འབེལ་མཆིད་གླེང་ལ་དགའ་མོད་ཀྱི། །ཕྱོགས་འཛིན་གདོན་གྱིས་རློམ་རྣམས་ལ། །མི་སྨྲའི་བརྟུལ་ཞུགས་ལེན་པར་སྤྲོ། །སྐྱེས་སྦྱངས་མཁྱེན་པ་ཕྱུག་ཁྱེད་ནི། །དྲང་གཏམ་ཤིང་
* རྟས་བགྲོད་རིགས་མོད། །འཁྱོག་ཚིག་ཆུ་ཤིང་འཁར་བ་ལ། །བརྟེན་པའི་དབུལ་པོར་དགྱེས་སམ་ཅི། །ཉིད་དང་འདྲིས་པའི་རྒྱས་ལྡན་འགས། །མཁྱེན་པར་བསྟོད་དང་མཛད་པར་སྨད། །
ཅི་རིག་གླེང་ཡང་ད་གདོད་འདིར། །མཉམ་ཉིད་ཀློང་དུ་རྒྱ་ཡིས་ཐོབ། །ཞེས་བྱ་བ་ནི་ཕ་ལམ་རྡོ་རྗེའི་མཚོན་ཆ་ལས་རྣམ་རྟོག་ཆོས་སྐུ་སོགས་ལ་དཔྱད་པའི་སརྒ་སྟེ་བརྒྱད་པའོ།། །།དགོས་

སྐ༄༅། །མེད་ཚད་མའི་བཤད་ཡིག་ལས། །དགོས་ལྡན་སྒྲ་ཡི་བསྒྱུར་ཚུལ་རྣམས། །གནས་སྐབས་འདི་འདྲ་མཁོ་མོད་ཀྱང༌། །མི་ཤེས་མདུན་དུ་ཅི་བྱར་ཡོད། །སྔོན་བྱོན་
ལོ་ཙཱས་བསྒྱུར་བ་རྣམས། །གྲུལ་མ་བཏུབ་ཆེས་ངས་མ་སྨྲས། 'དེ་སྐད་ཁྱེད་ཀྱིས་སྨྲས་པ་ཡིས། །ཉེས་པ་བདག་ལ་དཀྲི་མི་འོས། །འོན་ཀྱང་སྔ་འགྱུར་གོ་དཀའཞིང༌། །འབྲུ་དོན་གཉེར་ལ་
མ་བདེ་བ།ྋ །མང་ཞིག་སྣང་ལ་འཇིག་རྟེན་མིག །ཕྱི་མ་རྣམས་ཀྱིས་འགྱུར་བཅོས་མཛད། །ཁྱད་པར་ཆོས་རྗེའི་མཁས་འཇུག་ཏུ། །འགྱུར་རྙིང་ལ་ལར་བཀའ་བཀྱོན་ཞིང༌། །སླད་ཀྱི་བསྒྱུར་
༈ ཚུལ་འདི་དང་འདི། །འདྲ་བ་དགོས་ཤེས་དཔེར་བརྗོད་བསྟན། །སྔ་མས་འཐུས་ན་ཕྱི་མས་ཅི། །འགྱུར་བཅོས་མཛད་པའི་ལོ་ཙཱ་བར། །རི་བོང་རྭ་འཁྱོགས་གསུམ་རྩེགས་ཀྱིས། །སྐྱོན་གཏོང་
ཕོད་པའི་སྙིང་ཁམས་མཚར། །མགོ་བསྒྲེའི་ལན་ལ་བསྙོན་དོར་གྱི། །རྐུན་མས་ཁ་སྐྱེངས་མ་བཟོད་པར། །འཆལ་ཚིག་མཚོན་གྱིས་མི་གསོད་མཁན། །ཀྱི་ཧུད་དུས་ངན་མ་མས་བསྐྲུན།
སྒྲ་ཡིས་རྣམ་བཞག་རྩ་བཞིན་དུ། །དོར་སོགས་ཞང་ལོར་གདམས་ཟེར་ཡང་། །དེ་ནི་ཁྱེད་དང་ཁྱེད་འདྲ་བའི། །གཟུ་ལུམ་ཅན་ལ་འདོམས་པར་ངེས། །སེམས་ཀྱི་རང་བཞིན་འཁོར་གསུམ་

བྲལ༑ །དེ་ནི་ཕྱི་ནང་གར་མི་གནས། །མི་ཤིག་ཐིག་ལེར་རྟེན་བཅས་སེམས། །ལུས་ལ་གནས་ཤེས་རྒྱུད་སྡེར་གསུངས། །ལུས་ཅན་རྣམས་ཀྱི་ལུས་དེ་ཀོ །ལུས་ཅན་རྣམས་ཀྱི་རྒྱུད་ཡིན་
འབྲུག་ནམ༑ །མཉམ་པར་མ་བཞག་བཞིན་དུ་གཏམ། །སྨྲ་བ་གྲགས་པ་མིན་པའི་གཏམ། །སེམས་ལས་གཞན་པའི་ཆོས་མེད་པས། །ལས་ཉོན་ཕུང་སྐྱེད་ལྟ་སྒོམ་སོགས། །ཐམས་ཅད་སེམས་
ལུགས་གཅིག་ཁོ་ནའི་འཕྲུལ། །ཡིན་ཕྱིར་སྐྱོན་གཞན་འདིར་མི་འཇུག །རང་སེམས་གདོད་ནས་རྣམ་དག་པ། །བརྟན་གཡོ་ཀུན་གྱི་ཁྱབ་བདག་སྟེ། །དེ་ཉིད་གཞི་ལམ་འབྲས་གར་ཡང་། །ཆོས་སྐུའི་
ཆོས་
ངོ་བོར་འགྱུར་བ་མེད། །དེ་བཞིན་དང་པོའི་སངས་རྒྱས་ལས། །ཆོས་ལོངས་སྤྲུལ་སྐུ་གསུམ་དག་ཏུ། །ངོ་བོ་རྣམ་པ་བྱེད་ལས་ཀྱིས། །སྒོ་ནས་བཞག་ལ་སྐྱོན་ཅི་ཡོད། །དེ་ཉིད་ཆོས་སྐུ་མ
མཛོད་
ཆེན་ཡིན་པའི། །སྒྲུབ་བྱེད་ཡང་དག་མཁའི་པདྨོ། །གཤིས་མདངས་བདེ་སྟོང་ཐབས་ཤྀས་སོགས། །གདོད་ནས་ཟུང་འཇུག་ཡིན་ལེ་རེད། །རང་བཞིན་གཞི་ལ་ལྷུན་གྲུབ་སྟེ། །དེ་ལ་གནས་
མོ་
འགྱུར་རྩི་མི་དགོས། །སྐུ་བཞིའི་བཞག་མཚམས་ཆེས་མང་ཕྱིར། །གཅིག་ལ་ཨ་འཐས་མཛད་མི་འཚལ། །ས་བོན་གཅིག་ལས་སྡོང་པོ་གཉིས། །ཞེས་པ་དཔེ་ཆ་དག་པར་འགྱུར། །རྩ་བ་

.: ༄༅། །ཞེས་པ་ཡི་གེ་པས། །ནོར་ཞེས་སྨྲས་ལ་སྐྱོན་ཅི་ཡོད། །ཡི་གེ་མ་དག་རྩོམ་པ་པོའི། །སྐྱོན་དུ་འདོད་ན་ཁྱེད་ཀྱི་དཔེར། །མ་དག་བརྒྱུད་མར་བྲིས་འདི་ཚོ།
”ཐུགས་སྐྱོན་འབའ་ཞིག་ཡིན་ལགས་གྲང༌། །འོན་ཏེ་བྱམས་པ་ཆོས་གྲགས་ཁོང་། །གཡས་བསྐྱིས་འཕྲུལ་ནས་བོས་པ་སྟེ།།ཁྲོས་ཀྱི་དོགས་ན་མ་དག་སྐྱོན། །ངོས་རང་ཁོ་ནས་ངོས་ལེན་
མཛོད༑ །འཁོར་འདས་ཐམས་ཅད་རང་སེམས་སུ། །བློ་ཐག་ཆོད་པའི་ཆིག་ཐུབ་ལ། །སྐྱོན་གཏོང་ཇི་ཙམ་མཛད་ཀྱང་དེ། །བྱི་ལའི་མཇུག་མའི་ལྷན་ཚལ་འདྲ། །དེས་ན་དཀར་པོ་ཆིག་ཐུབ་
ལ༑ །བརྟེན་པའི་ལབ་ལོབ་ལྦུ་ཕྲེང་རྣམས། །ཚིགས་བཅད་འོ་མའི་རྒྱ་མཚོ་འདིར། །ཉེར་ཞི་མངར་བའི་བཅུད་དུ་འཁྱིལ། །བརྒལ་རྟགས་སྒོག་རྡོག་རེ་རེའི་མགོར། །ལན་བཟང་ཚྭ་རྡོག་
འཇོག་ཤེས་ཀྱང༌། །འཆི་ཆོས་སྒྲུབ་དང་དད་འདུས་ལ། །ཆོས་འདོམས་བྲེལ་ཕྱིར་བསྡུས་ཙམ་བཀོད། །མཚན་ཉིད་མཁྱེན་པའི་ཁུར་ཆེན་པོས། །ཕྲག་པ་མནན་ཀྱང་ངེས་དོན་གྱི། །ཚིག་དོན་
ཤཆོད་རུས་ཆོད་དུ། །མ་སོང་ཤ་མཁྲེགས་རུས་མཁྲེགས་གྱུར། །ངེད་ཀྱིས་བྱིས་པ་གཞོན་ནུ་ནས། །སྡེ་སྣོད་འགའ་ལ་སྦྱངས་ཤིང་བསྒོམས། །མི་ཤེས་མུན་པ་འཐུག་པོ་དེ། །ཅུང་ཟད་སྲབ་

པའི་ངེས་པ་ཐོབ། །ཐུབ་བསྟན་ཆོས་གྲྭ་མ་འགྲིམས་ཕྱིར། །སྡེ་སྣོད་མི་ཤེས་གསུངས་ན་ནི། །ས་པཎ་ལ་སོགས་མཁས་པ་ཕལ། །དེ་འདྲ་ལགས་པས་ཐལ་ཆེས་སམ། །གསང་སྔགས་སྡེ
སྣོད་མ་ཡིན་ན། །འདུལ་བ་མདོ་སྡེ་མངོན་པ་དང༌། །གཅིག་ནི་སྔགས་ཀྱི་སྡེ་སྣོད་ཡིན། །གསུངས་པ་དེ་ཡང་ཁྱེད་ཀྱིས་སུབས། །སྔགས་པ་ཡོན་ཏན་ཆེན་པོས་ཀྱང༌། །འབེལ་གཏམ་རྩོད་
གྲྭར་ཞུགས་ཚེ་བརྡུགས། །ཟེར་བ་དེ་ནི་ཨེ་ཝཾ་པ། །དཔོན་སློབ་མང་པོར་འཁུ་བར་ཟད། །ཆོས་འབྱུང་རྣམ་པ་ཚུལ་བཞིན་དུ། །རྩོམ་མཁས་དེ་ནི་ཆོས་རྒྱུས་ཅན། །ཚིག་སྦྱོར་ཤེས་པ་ཁོ་ནས་
ཏེ༑ །གཞན་གྱིས་བ་ལང་བརྟུལ་ཞུགས་ངོམ། །ཉམས་འགྱུར་ཅན་གྱི་ཚིགས་བཅད་དང་། །ལྷུག་པ་རྩོམ་ཤེས་སྙན་ངག་མཁན། །དེ་བཞིན་ངེས་པར་མཁས་པ་སྟེ། །དེ་ཡིས་རྒྱུ་གསུམ་ཚང་
ཕྱིར་དེ། །རང་བཞིན་གྱིས་གྲུབ་སྤོབས་པ་དང༌། །མང་དུ་ཐོས་པར་དྲི་མེད་དང༌། །མངོན་པར་སྦྱོར་བ་མི་དམན་པ། །སྙན་དངགས་ཕུན་སུམ་ཚོགས་པའི་རྒྱུ། །ཞེས་གསུངས་ཡོན་ཏན་
མཚོར་འཁྱིལ་ཀྱང༌། །ཚིགས་བཅད་ཟུར་དོད་ལེགས་པ་ཙམ། །རྩོམ་མི་ཤེས་པ་ཡོད་ན་དེ། །མཁས་པར་བསྟོད་ཀྱང་བླུན་པོ་ཡིན། །དཔེར་ན་མེ་ཕུང་ཆེ་འབར་ཀྱང་། །ཚ་བའི་རེག་བྱ་མེད་དོ་ ྴ་

JH{H) །ཞེས། །བརྗོད་དང་ཁྱད་མེད་དེ་འདྲའི་མཚོར། །རུ་སྦལ་དེ་ལས་བྱུང་དོགས་མེད། །ཐམས་ཅད་མི་མཁྱེན་པ་ལའང་མིང༌། །ཐམས་ཅད་མཁྱེན་པར་བོས་སོ་
༡
n །འོ་ན་ཁྱེད་ཀྱིས་ལུང་ཁུངས་ཀྱིས། །ཐམས་ཅད་མཁྱེན་པའང་དེ་འདྲའམ། །ཟླ་བའི་གཟུགས་བརྙན་ཆུ་སྣོད་དུ། །ཤར་ལ་ཟླ་ཤར་སྒྲས་བསྙད་ཀྱིས། །འབྲེལ་མེད་རྩོད་ཚིག་དེ་འདྲ་
ཡིས༑ །མཁས་པའི་གཟི་བརྗིད་སྐྱེལ་བས་སྤངས། །གཟུགས་ཟླ་བསེ་རུ་གཅིག་མིང་དུ། །བཞག་ནས་ཟླ་བའི་སྐུ་སོགས་གསུངས། །རྒྱུད་ཀྱི་རྒྱལ་པོར་ཐོ་འཚམས་པའི། །རྒོལ་བ་དེ་ལྟ་སུ་
ཡིས་བསྐྲུན། །ཟླ་གཉིས་ཕན་ཆད་མཐོང་ལོག་ཤེས། །ཡིན་ཞེས་སྨྲས་ལ་སྐྱོན་ཅི་ཡོད། །ཟླ་བ་བྱེ་བ་ཕྲག་བརྒྱ་སོགས། །ཁྱེད་ཀྱི་སྤྱན་དེས་གཟིགས་སམ་མཚར། །ཡན་ལག་ལྡན་གཞི་ཡན་
ལག་ཅན། །ལྡན་རྒྱུ་ཡན་ལག་ཉིང་ལག་ཡིན། །ཡུལ་དེར་དབང་པོ་ཚང་བ་ལས། །ཞ་ལོང་འཐེང་གསུམ་བཟང་བ་མཚར། །ཀ་མཱ་ལས་བཞིན་དེང་སང་གི །ཧྭ་ཤང་ལུང་རིགས་བཟང་པོས་
ཐུལ༑ །སྡང་སྨྲས་ལྐོག་ཏུ་མཛད་པའང་ཐོས། །དེ་བས་དངོས་སུ་ཁུ་ཚུར་བསྣུན། །ལོ་རྒྱུས་མིང་འདོགས་གོ་རིམ་ལ། །སྔར་བྱོན་མཁས་པས་མ་དཔྱད་ལོ། །ཧྭ་ཤང་ལོ་རྒྱུས་རྟོགས་ལྡན་

མིང་༑ །རྣལ་འབྱོར་བཞི་ཡི་གོ་རིམ་ལ། །དཔྱད་པ་མཛད་པའི་ཆོས་རྗེ་སོགས། །སྔར་བྱོན་མིན་ནམ་མཁས་པ་མིན། །མཁོས་མེད་སྦྲང་བུའི་གཤོག་བརྒྱངས་ཀྱིས། །ཉི་ཟླ་སྒྲིབ་འདོད་ཁྱེད་ཀྱི་
ལུགས༑ །རྒྱ་ནག་ལུགས་ཀྱི་ཕྱག་ཆེན་གཞུང༌། །རྐུན་ནོར་ཡིན་པའི་དཔེ་ཟླ་ལ། །གཉེན་པོ་གསང་བ་བཀོད་སྣང་བ། །དེ་ཡང་རྐན་ནོར་ལགས་སམ་མཚུངས། །སྤངས་རྟོགས་ཡོན་ཏན་ཆེར་
འབྲུག་
ལུགས་མེད་ཀྱང༌། །ཐབས་ཚུལ་དུ་མས་འདུ་འཛི་ལ། །སྐྱག་མེར་ལངས་ནས་སྤངས་པ་བདག །འཇིག་རྟེན་སྲེད་པ་ཆེས་སོ་ལོ། །བསྒྲིབ་བྱའི་སྙིང་པོ་དེ་དང་དེ། །ཐུགས་ལ་བརྣག་པ་མཚོན་པའི་
ཆོས་
དཔེ༑ །སྟོན་མཁན་སྲེད་པ་ཆུང་ངམ་མིན། །ཆོས་སྤྱན་ལྡན་པས་དཔང་མཛོད་ཅིག །འདི་སྐོར་ངམ་རིང་མཁན་ཆེན་པར། །ཕུལ་བ་དེས་གོ་ཆོད་པས་སླར། །སྐྱོར་ཟློས་མི་བྱ་ཡིག་ཚོགས་
མཛོད་
ཆེན་ཀྱིས༑ །སུན་པས་དེ་ཙམ་ཞིག་ཏུ་བསྡུས། །ཕྱག་ཆེན་ངོ་བོ་སྤྲོས་པ་བྲལ། །དེ་མངོན་གྱུར་ལ་ཆིག་ཆོད་ཟེར། །ས་ལམ་མང་པོར་སྤྲོས་པའི་དོད། །སྤྲོས་ཉུང་རྣལ་འབྱོར་བཞི་རུ་བརྩམས།
མོ་
ཤེས་ཕྱིན་ལྟ་བ་གསང་སྔགས་བའི། །ཐབས་ཀྱིས་ཟིན་ན་གྲོལ་བར་མྱུར། །དེ་ཡང་བླ་མའི་བྱིན་རླབས་ཀྱིས། །དབང་བཞི་གཅིག་ཅར་ཐོབ་པ་ཡིན། །ཡུལ་དང་ཡུལ་ཅན་སོགས་གཉིས

༄༄ །ཆོས། །དབུ་མའི་ལྟ་བར་བཞག་དེ་ཀས། །བྱིས་པས་དར་མའི་བྱ་བཞག་ལ། །འཇུག་མི་རིགས་ཞེས་གསོལ་ལགས་མོད། །ཞིབ་མོར་བསྙད་བློའི་ཚིག་རྫུན་/H
ཏཱི
རྣམས༑ །ཇི་ཙམ་ཕྱར་ཀྱང་དོན་གྱི་འབྲས། །མ་མཐོང་དེ་ཕྱིར་ལྟ་གྲུབ་ཀྱི། །གནད་ཟབ་ད་དུང་མ་དགོངས་གདའ། །སྟོང་ཉིད་སྙིང་རྗེ་སོགས་བསྒོམས་པ། །ལ་སོགས་གཞུང་ཚིག་ཁོག་ཅན
འདིའི༑ །དོན་ཟབ་མཁས་སུ་རེ་བས་ཀྱང་། །མ་གོ་ཡུས་ཀྱིས་བརྣངས་ཀྱང་ཅི། །དེ་ཡིས་འགལ་འཛིན་ལོག་རྟོག་སྤྲིན། །དེངས་པར་མ་ནུས་སྟོན་ཀའི་རྫི། །ཁ་བར་བབས་པའི་འཚུབས་
འགྱུར་བཞིན། །གཞུང་དོན་ཉི་ཟླ་སླད་ཀྱིས་བསྒྲིབས། །བྱ་གཤོང་གཡོག་གི་གླ་དུས་དེ། །ཁྱེར་ན་གཞུང་འདིའི་དགོངས་པ་ཚོལ། །གལ་ཏེ་མིན་ན་སྡང་སྨྲས་ཀྱི། །བླ་ཅོལ་གསུང་ལས་འོས་
ཅི་མཆིས། །འཁོར་ལོ་བར་པ་ངོ་བོ་ཉིད། །མེད་ལ་རང་བཞིན་གྱིས་ཡོད་པར། །ཁས་ལེན་ངེད་ཀྱི་བྱས་སོ་སྙམ། །མནལ་ལམ་འཁྲུལ་པའི་བླ་ཅོལ་མཛད། །བར་མར་ངོ་བོ་ཉིད་མེད་
མཚོན་ཆ་ི
ཀྱང་༑ །བདག་མེད་ཙམ་ཞིག་ཁས་བླངས་ཏེ། །བདག་ཡོད་ཅེས་ཀྱང་བསྟན་འགྱུར་ཞེས། །གསུངས་དེ་ཅུང་ཟད་དཔྱད་པའི་གཏམ། །ཐ་མར་ཤིན་ཏུ་དཔྱད་རྫོགས་པས། །བདག་དང་བདག་

མེད་སོགས་གར་ཡང༌། །ཁས་ལེན་མེད་ཅིང་འཁོར་གསུམ་བྲལ། །དེ་ནི་ལེགས་ཕྱེ་མཚན་དོན་ལྡན། །དེ་ཕྱིར་ཕྱི་མ་ངེས་དོན་ལ། །ལྟོས་ནས་སྔ་མ་དྲང་དོན་ཏེ། །ཕྱི་མའི་རིགས་པས་སྔ་མ་
ཀྟྲི རྣམས༑ །སུན་འབྱིན་ནུས་པ་བློ་ཁྱད་ཡིན། །དེ་ལ་ཀླན་ཀའི་སྐྱུགས་ལྷད་ལས། །བློ་མ་ཚད་ཀྱི་ཆུ་འཛག་པ། །སྨྲ་པོ་མཁས་ཀྱང་ཕྱུགས་ཉིད་དུ། །མཚོན་པའི་བརྡ་ཐབས་ཡིན་ལ་རག །ཏིང་
འཛིན་མཆོག་འདི་སྒོམ་བྱེད་དང༌། །དྲན་དང་ལྡན་ཞིང་བློ་གྲོས་ལྡན། །ཡེ་ཤེས་འཕགས་པ་ཐོས་པ་འཛིན། །སྤོབས་པ་རྒྱ་ཆེར་འགྱུར་ཞེས་དང༌། །དྲན་དང་བློ་གྲོས་རྟོགས་ལྡན་ཞེས། །མིང་
དུ་མ་ཟད་མཚན་ཉིད་ཀྱང༌། །རྒྱས་པར་བཤད་ལ་མངོན་སུམ་དུ། །བསྙོན་པའི་སྤྱི་བརྟོལ་དེ་འདྲ་ཨང་། །ས་སྐྱ་དང་ནི་ས་སྐྱའི་དགོན། །བླུན་ཞེས་སུས་ཟེར་ས་སྐྱ་ཡི། །མཚན་ཉིད་མདོ་དང་
རྒྱུད་སྡེ་ལས། །མ་བཤད་པ་དང་སྟོབས་མཚུངས་སྦྱར། །ད་ལྟའི་དུས་ཀྱི་རྟོགས་ལྡན་འགའི། །ཀུན་ཏུ་སྤྱོད་པའི་ངང་ཚུལ་ལ། །ཁྲེལ་བའི་ཉམས་འགྱུར་སྟོན་པ་མད། །འདི་ནའང་དེ་ཀ་
སེམས་ཤིང་མཆིས། །ལོད་འགའི་རྟགས་ཀྱིས་རྟོགས་ལྡན་ཀུན། །ངན་པར་བསྒྲུབ་པར་མི་རིགས་ཏེ། །སྒྲུབ་པའི་གོ་ཆས་སྒྲུབ་བརྒྱུད་ཀྱི། །བཀའ་སྲོལ་སྐྱོང་བའངམང་མཆིས་ཕྱིར།

རྡོ་།བསླབ་པ་འཆལ་ཡང་བསྟན་བཤིག་ཕྱིར། །རབ་བྱུང་ཆས་ཀྱིས་བུ་སྨད་གསོ། །དེ་འདྲའི་ཚུལ་གྱིས་བཙུན་པ་ཀུན། །ངན་པར་བསྒྲབས་མི་ནུས་དང་མཚུངས།
རྗེའི་
པི གཞན་རྒྱུད་ཤེས་པའི་མཐུ་ཡོད་ན། །མ་གཏོགས་ཀུན་ལ་གཤེ་མི་ཉན། །བཟང་ཡང་ངན་པའི་ཚུལ་སྟོན་མཁན། །སྔར་བྱུང་འབྱུང་བར་འགྱུར་ཞེས་བཤད། །དེ་དག་ཐབས་ཀྱིས་འདུལ་
བའམ༑ །རྩོད་པས་ཚར་གཅོད་ནུས་ན་ལེགས། །གཞན་དུ་ཀུན་སློང་ངན་པའི་གདོན། །ཐུགས་ལ་ཞུགས་ཞེས་འཕྱས་འདོགས་འགྱུར། །གྲུབ་ཐོབ་དང་ནི་རྟོགས་ལྡན་ལ། །ཆུང་འབྲིང་ཆེན་
པོ་སོ་སོར་ཡོད། །གྲུབ་ཐོབ་ལས་ནི་རྟོགས་ལྡན་ལྷག །ཅེས་པའི་ཀུ་རེ་ཐེག་དགོས་སོ། །འཁྲུལ་ཞིག་རྟོགས་ལྡན་དགོངས་བཞེད་ལ། །མེད་ཀྱང་རེ་ཞིག་ཕན་གནོད་མེད། །ཁམས་རོ་གྱོང་
པོའི་འདུན་ས་དེར། །མགུལ་ལ་གཟབ་བྱ་མཛད་པ་ཟབ། །ཐུན་མོང་དངོས་གྲུབ་ཐོབ་པའམ། །དེ་སྒྲུབ་པ་ལ་གྲུབ་ཐོབ་སྒྲ། །འཇུག་སྟེ་བུམ་དབང་ཙམ་ཐོབ་ལའང་། །དབང་ཐོབ་སྒྲ་དོན་ཚང་
དང་མཚུངས། །ལས་བཞི་གྲུབ་བརྒྱད་སངས་རྒྱས་པ། །གྲུབ་ཐོབ་ཆུང་འབྲིང་ཆེར་གསལ་བཤད།ྋ །རང་འདོད་ཞལ་དུ་འཚངས་པའི་གཏམ། །ཁྱོད་ཀྱིས་ཕྲོགས་ནས་ངས་མ་ཐོབ། །བོན་

དང་མུ་སྟེགས་བྱེད་སོགས་ཀྱིས། །ཐུན་མོང་དངོས་གྲུབ་ཐོབ་ན་དེ། །གྲུབ་ཐོབ་ཡིན་པ་ལྷུན་གྲུབ་པ། །དེ་ཕྱིར་མི་མཐུན་ག་ལ་ཡོད། །ལྷུན་གྱིས་མ་གྲུབ་པ་དེ་ཉིད། །གྲུབ་ཐོབ་ཡིན་ཞེས་སྨྲ་
རུང་ན། །ལྷུན་གྱིས་གྲུབ་དེ་གྲུབ་མིན་དུ། །བཞེད་པ་ལགས་སམ་ཨ་ཡེ་མཚར། །དབང་བཞི་དང་ནི་རིམ་པ་གཉིས། །རྣལ་འབྱོར་ཆེན་པོའི་ཁྱད་ཆོས་ཡིན། །གསུངས་པ་འགོག་ཕྱིར་ཁྱེད་
ཀྱིས་འདིར།ྋ །རྣལ་འབྱོར་རྒྱུད་ལ་དབང་བཞི་བཤད། །དེ་འདྲའི་ཞལ་གྱི་པདྨ་དེ། །ཟླ་ཟེར་སྐུད་པས་བཅིངས་ནས་སླར། །བ་མོའི་ལ་རྒྱས་འདེབས་ཤེས་ན། །ཐུབ་བསྟན་རྣམ་རྒྱལ་ལ་མཛེས་
སོ༑ །ཞེས་བྱ་བ་ནི་ཕ་ལམ་རྡོ་རྗེའི་མཚོན་ཆ་ལས་སྒྲ་སྐད་བསྒྱར་ཚུལ་སོགས་ལས་འཕྲོས་པའི་སརྒ་སྟེ་དགུ་པའོ།། །།མ་གོ་བ་ཡིས་བསྒོམས་ཙ་ན། །གོལ་ཤོར་འོང་བ་བདེན་མོད་
ཀྱི༑ །ཕྱིན་ཅི་ལོག་ཏུ་གོ་བ་ཙམ། །སྙིང་པོར་མཛད་ཁྱེད་སླར་གསོན་ཞིག །ཐོག་མར་གོ་བས་མཐའ་དཔྱད་དེ། །ཉམས་སུ་མྱོང་བས་རྒྱུད་ལ་འབྱོར། །དེ་ཉིད་རྣལ་འབྱོར་མངོན་སུམ་དུ། །
གྱུར་ལ་གོ་ཉམས་རྟོགས་པ་གསུམ། །ཐུན་མོང་སྐྱེས་འཕགས་གཉིས་ཀ་ཡི། །རྒྱུད་ལ་ཡོད་པའི་ཉམས་མྱོང་ཡིན། །ཐུན་མོང་མ་ཡིན་འཕགས་ཁོ་ནའི། །མངོན་རྟོགས་ཡིན་མོད་ཀླན་ཀ་

|༄༅། །ཅི། །དུ་སོགས་རྟགས་སྣང་མཐོང་བ་པོའི། །ཤེས་པ་སྒྱུ་མའི་ལུས་ཡིན་ཏེ།།དེ་ཀ་རྟགས་ཅན་ཉམས་ཀྱི་ནི།།འོད་གསལ་ཡིན་ལ་སུ་ཞིག་རྩོད། །དེ་ཕྱིར་དེ་ཡི་
ཁུངས་འདུས་པ། །འཕགས་ཡུལ་ཡིན་ཞེས་མ་སྨྲས་སམ། །དེ་ཡང་གསལ་བ་གསེེར་སྡིངས་པའི། །དཀར་ཁྲིད་ནག་ཁྲིད་སོགས་ལས་བྱུང༌། །ཉམས་ཀྱི་འོད་གསལ་སྒྱ་ལུས་ཏེ། །ཀུན་
རྫོབ་བདེན་པ་དག་བྱ་ཡིན། །རྟོགས་པའི་འོད་གསལ་མངོན་བྱང་སྟེ། །དོན་དམ་བདེན་པ་དག་འབྲས་ཡིན། །ཞིབ་རྩིང་ཇི་ལྟར་ཡིན་ཀྱང་འདྲ། །གྲུབ་པ་བརྒྱུད་པའི་སྙིང་གཏམ་རྣམས། །རྟོག
གེའི་སྤྱོད་ཡུལ་མིན་པས་ན། །དཔེ་སྣ་གཟིགས་ཀྱང་ཅུང་མ་དགོངས། །འདིར་བསྟན་གོ་ཉམས་རྟོགས་པ་ཞེས། །བཤད་པའི་དོན་ནི་དེ་ལེགས་མོད། །སྤྱིར་བཏང་གོ་རྟོགས་དོན་གཅིག་ཏུ། །
འདོད་པ་ཀུན་ཏུ་ག་ལ་འགོག །རྣལ་འབྱོར་བཞི་པོ་རྗེ་མར་པའི། །སློབ་མ་རྣམས་ལ་མེད་དོ་ལོ། །འོ་ན་མི་ལའི་མགུར་འབུམ་དུ། །རྣལ་འབྱོར་བཞི་མགུར་གསུངས་དེ་ཅི། །འོན་ཏེ་གསལ་
མཚོན་ཆ་རྒྱས་སྲོལ་གཏོད་མཁན། །དྭགས་པོ་ཁུ་དབོན་སློབ་བཅས་ཏེ། །དོན་ལ་རྟོན་པའི་འཆད་ཚུལ་གྱིས། །ཉམས་རྟོགས་ལུང་དང་སྦྱར་ནས་གསུངས། །གཞོནནུ་དོན་གྲུབ་སྤྲུལ་པའི་སྐུ། །རང་

རྒྱུད་ཇི་ལྟར་བཞེད་ཀྱང་དེའི། །རྨི་ལྟས་བཟང་བར་འདུལ་མདོ་ལས། །མངོན་སུམ་བཤད་པ་འགོག་མི་ནུས། །ལམ་འབྲས་ལུང་དང་སྦྱར་བ་དང༌། །རྣལ་འབྱོར་བཞི་ཡི་ལུང་སྦྱོར་གཉིས།
བློ་ཚད་ངོ་ན་རིགས་ཤིང་མཚུངས། །བློ་མ་ཚད་ལ་སུ་ཡིད་བརྟོན། །སྒོམ་ལས་འཕྲོས་པའི་དོགས་དཔྱད་རྣམས། །ཡེ་ནས་མ་གོའི་རྣམ་འགྱུར་དང༌། །གོ་ཡང་ཕྱོགས་སུ་ལྷུང་མིན་ཀྱང༌།
ཀུན་རྨོངས་འགའ་ལ་ཕན་ཕྱིར་བརྩམས། །ཆོས་རྣམས་རང་བཞིན་མེད་པ་ནི། །ཡོངས་སུ་ཤེས་པར་འགྱུར་ཞེས་ལུང༌། །དྲངས་ནས་རང་བཞིན་ཡོངས་ཤེས་པ། །འགོག་ན་ཡང་ནི་སྡད་པ་
ལས༑ །ཤེས་རབ་ཀྱིས་ནི་ཆོས་རྣམས་ཀྱི། །རང་བཞིན་ཡོངས་སུ་ཤེས་ནས་ནི། །ཁམས་གསུམ་ལས་ནི་འདའ་ཞེས་གསུངས། །ལུང་དེ་གཉིས་ལ་འདམ་ཁ་མེད། །མ་མཐོང་པ་ཉིད་དེ་
མཐོང་བར། །ཤིན་ཏུ་ཟབ་པའི་མདོར་གསུངས་བཞིན། །རང་བཞིན་མེད་པར་ཡོངས་ཤེས་པ། །རང་བཞིན་ཡོངས་ཤེས་ཉིད་དུ་འདོད། །དེ་ནི་ཐེག་ཆེན་ལམ་ཀུན་གྱི། །སྙིང་པོ་ལགས་མོད་
དེ་རྟོགས་ཐབས། །ཕྱག་ཆེན་ལས་ལྷག་གཞན་མེད་ཕྱིར། །ཁྱད་ཆོས་ཆེན་པོར་ལྷུན་གྱིས་གྲུབ། །དབང་ཞེས་བྱ་བ་དབང་རྫས་རྣམས། །གཏོད་ལེན་ལ་སོགས་སྤྲོས་པ་ཅན། །ཁོ་ནར་ཞེན་

།པའི་ཨ་འཐས་ཀྱིས། །མཁས་པ་མང་པོ་དབུ་འཁོར་མངས། །སྔགས་ཀྱི་གདུལ་བྱ་སྤྲོས་པ་ཡིས། །འདུལ་ལ་དེ་བཞིན་དགོས་ན་ཡང་། །འབྲིང་དང་ཉུང་ངུས་|༄༅།
འདུལ་དགོས་རྣམས། །དེ་དེས་འདུལ་ཤེས་མཁས་པ་ཡིན། །དེ་ལྟ་མ་ཡིན་རྣམ་ཀུན་ཏུ། །དབང་བསྐུར་བྱ་བས་བཀྲི་དགོས་ན། །བྱ་བས་གྲོལ་བ་ཐོབ་པ་མིན། །བྱ་བ་ཡིན་ཕྱིར་ཞིང་ལས་
བཞིན༑ །ཞེས་གསུངས་པ་ལ་ཇི་སྐད་སྨྲེ། །དབང་དོན་གར་སོང་ཆ་མེད་པར། །དབང་ཆོག་བསྐྱར་བས་ག་ལ་ཕན། །དབང་གི་གཟུགས་བརྙན་དེས་ཅི་བྱ། །སེམས་ཀྱི་གནས་ལུགས་མཐོང
བ་ཙམ། །དབང་ཐོབ་པ་མིན་དེ་འདྲའི་སྲོལ། །འཕགས་པའི་ཡུལ་དུ་མ་བྱུང་ཞིང༌། །ཏིལླི་ནཱ་རོས་མ་གསུངས་ལོ། །རི་ཁྲོད་དབང་ཕྱུག་ཡུམ་བཅས་ཀྱིས། །བརྡ་ཐབས་ཙམ་ལ་དེ་ཐོབ་
པས༑ །ས་ཧ་ཀཱ་ར་སིདྡྷི་དེས། །དབང་ཐོབ་མཆོག་གི་དངོས་པོ་གྲུབ། །ཏིལླིའི་སྤྱན་སྔར་ནཱ་རོ་པས། །དཀའ་ཆེན་སྤྱད་པའི་ནངས་ཀྱི་མཐར། །འདི་ནི་རང་རིག་ཡེ་ཤེས་ཏེ། །ཅེས་སོགས་
གསུངས་པས་གྲོལ་བ་ཐོབ། །ནཱ་རོས་དཔལ་མཆོག་ཌོམྦྷི་པར། །བདུད་རྩི་རླབས་པའི་ཐོད་ཆང་ཙམ། །བསྟབས་པ་འཐུངས་པས་མཆོག་ཐོབ་སོགས། །ལོ་རྒྱུས་ཚད་ལྡན་ཇི་སྙེད་མཆིས།

ཏིལླིས་དབང་གི་མདུད་གྲོལ་དུ། །བསྐུར་དུ་རྡུལ་ཙམ་མེད་པ་ལ། །ཡེངས་སུ་སྐད་ཅིག་མེད་པའི་དབང་། །ཞེས་སོགས་གསུང་གི་གསང་བ་བྱོན། །མར་པས་བླ་མ་སོ་སོ་ལ། །དབང་ནོད་པ་
ནི་ཅིས་ཀྱང་བདེན། །རྡུལ་ཚོན་བྲིས་ནས་རྫས་གཏོད་ལེན། །མཐའ་གཅིག་མཛད་པའི་སྐད་ཆ་མེད། །མར་པའི་སློབ་མ་དྲ་སྒོམ་ལ། །དབང་མ་བསྐུར་ཀྱང་བྱིན་རླབས་དེའི། །རྣམ་སྨིན་ལུས་
ཉིད་དྭངས་མའི་སྐུར། །གྱུར་ནས་མཁའ་སྤྱོད་དུ་གཤེགས་སོ། །དུས་ཕྱིའི་ས་དཀར་གཉིས་ཐད་དུ། །རང་བཟོ་ཡོད་ན་ཡོད་མཉམ་ཕྱིར། །རང་སྐྱོན་རྐུན་རྫས་ལྟར་སྦས་ནས། །གཞན་ལ་
གཤེ་བ་སྡིག་པའི་ལས། །ཐེག་གསུམ་ལས་བཤད་བླ་མ་ནི། །དམ་པ་ཡོད་ན་ཉན་རུང་ལ། །དབང་བསྐུར་ཡོད་དམ་མེད་ན་ནི། །དབང་མ་བསྐུར་ལ་བླ་མ་མེད། །ཞེས་སོགས་ཐད་དུ་ཅི་ལྟར་
གསུངས༑ །ཐ་མལ་ཤེས་པ་ལྷུག་པ་རུ། །འཇོག་ཤེས་དེ་ཀས་གོལ་ཤོར་ཆོད། །གཅོད་ཐབས་རྩོལ་བ་གཞན་མི་དགོས། །ཕྱག་ཆེན་རྟོག་དང་མི་རྟོག་ཅེས། །དཔྱོད་པ་ཐ་སྙད་མཁན་པོའི་
ལུགས༑ །ཆོས་སྐུ་ཁྱབ་གདལ་ཟང་ཡག་མར། །ཤེས་ཚེ་དེ་ལྟའི་མདུད་ལས་གྲོལ། །རྣམ་རྟོག་རང་བཞིན་ཤེས་ཙ་ན། །རྣམ་རྟོག་རང་གིས་རང་གྲོལ་བ། །དེ་ལ་རྟོག་པ་རང་གྲོལ་ཟེར།

JH །སྤངས་དང་གྲོལ་བ་འདིར་མི་གཅིག །ལུང་འདྲེན་གཉིས་དོན་རྟོག་མེད་ཀྱི། །ཤེས་པས་ཉེས་པ་སྤངས་ལ་དགོངས། །རྟོག་པ་མེད་ན་མི་སྤོངས་པའི། །གསུངས་
H1 ༄༅།
n
༧ དང་རེཞིག་འགལ་གྱི་དོགས། །ཕྱག་རྒྱ་ཆེན་པོའི་སྒོམ་ངོ་མ། །སྐྱེས་ལ་སྦྱོར་དངོས་རྗེས་ཐམས་ཅད། །མཉམ་ཉིད་ལགས་ཀྱི་སྦྱོར་རྗེས་གཉིས། །རྟོག་ཅེས་ཟུར་དུ་འཇོག་མི་དགོས། །ཕྱག་
ཆེན་མངོན་སུམ་རྟོགས་པའི་རྟེན། །ཞི་གནས་ལའང་དེར་འདོགས་པ། །སྒྲ་ཡངས་པ་ཡི་དབང་དུ་བྱས། །ཕྱག་ཆེན་ངོ་མ་དེ་མ་ཡིན། །དེས་ན་གཞི་དུས་ཕྱག་རྒྱ་ཆེར། །བསམ་ན་མ་གཏོགས་
ཕྱག་ཆེན་དེ། །རྒྱུད་ལྡན་སོ་སྐྱེ་མེད་པའི་ཚུལ། །གོང་དུའང་ཞུས་པ་མ་གསན་ཏམ། །ཡོན་ཏན་བརྒྱ་ཕྲག་བཅུ་གཉིས་སོགས། །སྟོན་པར་ནུས་དང་མི་ནུས་པའི། །རྣམ་དབྱེ་ཁམས་པ་དྲུང
ནས་ལ། །ཞུས་ཟིན་དེ་ལ་གཟིགས་ཤིག་ཀྱེ། །ཁྱེད་ཀྱི་ཆོས་ལས་མཐོང་ལམ་ཙམ། །ཐོབ་པའི་ནུས་པའང་མེད་ལགས་སམ། །བརྒྱ་ཕྲག་སྟོན་པའི་བཤེས་གཉེན་ནི། །གནས་དེར་སུ་བྱུང་སུ་
ཡིས་མཐོང་། །མཐོང་ལམ་ཐོབ་པའི་རྨི་ལྟས་མཁན། །ཆོས་རྒྱུས་ཆུང་བ་ཡིན་ན་ཀོ །ས་སྐྱའི་ལོ་ཙཱའང་དེར་ཐལ་ཏེ། །རྨི་ལམ་ངེས་བསྟན་དྲངས་ཕྱིར་རོ། །ཆོས་རྗེའི་དྲིན་ལས་གངས་ཅན་

འདིར༑ །བཤད་པའི་སྲོལ་ཆེན་འཕེལ་བདེན་ཞིང་། །མི་ལའི་དྲིན་ལས་སྒྲབ་པའི་སྲོལ། །འཕེལ་ལའང་གཟུར་གནས་སུ་ཞིག་བསྙོན། །དེས་ན་གཅིག་བསྟོད་གཅིག་སྨོད་པ། །ཀུན་སློང་ངན་
པའི་གདོན་གྱིས་སྦྱར། །ལོག་རྟོག་རྨེག་མེད་བཅོམ་ཟིན་ན། །ཁྱེད་ཀྱིས་སུ་ལ་གང་ཞིག་སྨྲེ། །ཚ་བའི་རེག་བྱས་རིང་བཏང་བའི། །མེ་དེས་སུ་ཡང་མི་བསྲེག་ཞིང༌། །གཉིས་མེད་སེང་གེའི་
སྒྲ་དེས་ཀྱང༌། །རྒོལ་བའི་གླང་ཆེན་སྤོབས་པ་བསྒྲུབས། །བསྡུས་བརྗོད་སྙན་ཚིག་གཟུགས་བརྙན་ཞིག །རྟོག་པའི་མེ་ལོང་ངོས་སུ་ཤར། །དེ་ལ་དཎྜི་ཁྲེལ་བའི་དབྱངས། །དྲི་ཟའི་རྒྱུད་
མངས་སྒྲ་དང་སྦྱར། །ལོངས་མེད་འཆི་བས་འཇིགས་ནས་འདིར།ྋ །འཆི་མེད་གཉུག་མར་གཞོལ་བ་བདག །རྩོམ་རྩོད་གཡེངས་བས་སུན་ན་ཡང༌། །ཁྱེད་ངོར་ཉུང་ཞིག་སྨྲས་པ་ལགས།
ཚིག་བོངས་བསྡུ་ཕྱིར་ཚིགས་སུ་བཅད། །དོན་དུ་འཁྲིལ་ཕྱིར་དོན་རྩ་བཟུང༌། །ལེགས་བཤད་གོམས་ཕྱིར་ལེགས་པར་གླེང་། །ཀུན་ཏུ་དགྱེས་ཕྱིར་ཀུན་བསྟོད་དོ། །དཔེ་སྣ་བསགས་པའི་བཞིན་
མཚར་ལ། །ཡུན་རིང་སྲེད་པའི་རྟོག་དཔྱོད་མཁན། །ཉིད་ཀྱི་བློ་གྲོས་འཕེལ་དེ་ཡང༌། །ཁོ་བོའི་ལེགས་བྱས་ཁོ་ནས་བསྒྲབས། །དེ་སོགས་རྣམ་དཀར་དགེ་བའི་ལས། །ཇི་སྙེད་དུས་གསུམ་

༄༅། །བསགས་པའི་མཐུ།།རིས་མེད་སེམས་ཅན་མ་ལུས་པས། །སྟོབས་བཅུའི་གོ་འཕང་ཐོབ་ཕྱིར་བསྔོ། །དེ་སྐད་པདྨ་དཀར་པོའི་འདབ། །རྣམ་པར་གྲོལ་བའི་སྦྲང་
རྩིའི་རྒྱུན། །གཞིབས་པས་རྣམ་དཔྱོད་ལང་ཚོའི་དཔལ། །ཉ་རྒྱས་ཟླ་བའི་རྗེས་འགྲོ་བ། །བུདྡྷ་བཛྲ་ཞེས་བྱ་ཡིས། །རྣམ་བྱུང་ལྷ་བབས་དུས་སྟོན་ལ། །གྲུབ་པའི་ཞིང་ཁམས་དཔལ་གྱི་
རིར༑ །ལེགས་བྲིས་ལེགས་པར་བསྲིངས་འདི་དགེ། །།ཞེས་བྱ་བ་ནི་ཕ་ལམ་རྡོ་རྗེའི་མཚོན་ཆ་ལས་གོ་ཉམས་རྟོགས་པ་སོགས་ལ་དཔྱད་པའི་སརྒ་བཅུ་པ་སྟེ་ཕྱོགས་དུས་ཀུན་ལས་ཛ་
ཡནྟུ༎ །།
68(B)

68(B)
BlankPageAsPerOriginalDocument

༄༅། །ཕྱག་རྒྱ་ཆེན་པོའི་དྲི་ཚིག་གཏམ་དུ་གླེང་བ་ཚངས་པའི་རྔ་སྒྲ་ཞེས་བྱ་བ་བཞུགས་སོ།།

༄༅། །ཨོཾ་སྭསྟི་སིདྡྷི། ཕྱག་རྒྱ་ཆེན་པོའི་མན་ངག་ལྷན་ཅིག་སྐྱེས་སྦྱོར་འཆད་ཉན་དུ་མཛད་པ་དཔལ་འབྲུག་པའི་དཀར་རྒྱུད་པ་རྣམས་
ལ་དྲི་ཚིག་གཏམ་དུ་གླེང་བའི་རབ་འབྱེད་ཚངས་པའི་རྔ་སྒྲ་ཞེས་བྱ་བ། དཀར་རྒྱུད་རིན་པོ་ཆེ་ལ་ཕྱག་འཚལ་ལོ། །ཕན་བདེའི་མཚོ་ཆེན་ཟབ་ཡངས་རིན་
ཆེན་གཏེར། །མཛེས་བྱེད་པདྨ་དཀར་པོའི་གེ་སར་ལས། །རབ་དགྱེས་མཆོག་གི་བླ་མ་ལྷ་རྩེ་བ། །ངག་དབང་བཟང་པོའི་ཞབས་ལ་གུས་ཕྱག་
འཚལ༑ །རྒྱལ་ཀུན་གསུངས་གི་དབང་ཕྱུག་འཇམ་པའི་དབྱངས། །བདག་གི་སྙིང་ལ་དགྱེས་དགུའི་གར་མཛོད་ཅིག །རྒྱུད་མངས་སྒྲ་ལས་ཆོས་ཀྱི་དོན་

ཕྱག་
ཆེན་
པི ༄༅། །སྟོན་པ། །དབྱངས་ཅན་ལྷ་མོས་ཚིག་ལམ་བསྐྱེད་དུ་གསོལ། །མདོ་རྒྱུད་རྒྱ་མཚོའི་ཡང་སྙིང་ཕྱག་རྒྱ་ཆེ། །ཉམས་སུ་
བསྟར་ལས་གྲུབ་པ་མཆོག་གི་ཁྱུ། །ཉིན་རེར་དབྱར་མཚོ་བཞིན་དུ་རྣམ་འཕེལ་བ། །ལྔ་བརྒྱ་ཐ་མའི་འགྲོ་འདིར་སྐལ་པས་རྙེད། །དེ་ལྟའི་སྲོལ་ཆེན་རྣམ
འདྲེན་ཤིང་རྟ་ཆེ། །དྭགས་པོའི་བཀའ་རྒྱུད་སྤྱི་དང་ཁྱད་པར་དུ། །དཔལ་ལྡན་འབྲུག་པ་བརྒྱུད་པར་བཅས་པ་ལས། །ལྷག་པ་གངས་ཅན་འདི་ན་ཡོད་མ་
ཡིན༑ །བྱིན་རླབས་འཕོ་བའི་དབང་གིས་རྒྱུད་སྨིན་ཞིང་། །རང་བཞིན་ཤེས་པས་མ་རིག་མདུད་གྲོལ་བ། །ཚིག་དོན་རང་གིས་གོ་ནས་སྣོད་ལྡན་ལ།
di?

འདོམས་མཁས་བསྟན་འཛིན་རྣམས་ལ་བདག་དད་མོད། །ཁྲིད་དཔེའི་ཚིག་སྤྱི་ཙམ་ཡང་མ་གོ་ན། །དོན་བཟང་ཐུགས་སུ་ཆུད་པ་ལྟ་ཅི་ཞིག །དེ་ལྟ་ནའང་ཟབ་ཁྲིད་འཆད་རློམ་རྣམས། །ད་དུང་
ཐོས་བསམ་སྒོམ་ལ་འབད་པར་རིགས། །བློ་གྲོས་གསེར་གྱི་དངོས་པོ་བཟང་ངམ་ངན། །བརྟག་ཕྱིར་བསྲེག་བཅད་བརྡར་ལྟའི་དྲི་ཚིག་འདི། །ཚིག་དོན་སྲང་ལ་གཞལ་བའི་བརྡ་ལགས་
ཀྱིས༑ །ཡང་དག་དྲན་པའི་ངང་ནས་ལན་སྩོལ་ཅིག །དེ་ཡང་འཁོར་བ་སྡུག་བསྔལ་གྱི་རྒྱ་མཚོར་བྱིང་བའི་ཡིད་ཅན་མཐའ་དག་གི་སྐྱབས་དང་གླིང་དང་དཔུང་གཉེན་ནམ་དམ་པ་ནི་དམ་པའི་ཆོས་
འབའ་ཞིག་ཏུ་ཟད་ལ། དེའི་སྙིང་པོ་ལས་ཀྱང་སྙིང་པོར་གྱུར་པ་ནི་ཕྱག་རྒྱ་ཆེན་པོ་ཞེས་སྒྲ་ཆེ་ལ་སྒྲོ་རིང་བ་འདི་ལྟ་སྟེ། དབང་རྣོན་མཆོག་གི་སྐལ་པ་ཅན་དུས་རིང་པོར་འབད་པ་དྲག་པོ་ལ་མི་བལྟོས་
པར་ཤིན་ཏུ་མྱུར་བའི་གསེབ་ལམ། བཅོས་མའི་འཆིང་བ་མཐའ་དག་གིས་བརྫིར་མེད་པའི་མན་ངག་ཟབ་པ་ལས་ཀྱང་ཆེར་ཟབ་པ་འདི་ཉིད་འཆད་པ་དང༌། ཉན་པ་དང༌། སྒོམ་སྒྲུབ་
དང་༑ འབེལ་གཏམ་དུ་བྱ་བ་དང་། གཞན་ལ་ངོམ་པའི་ཟོལ་ཚུལ་གྱིས་ཕྱོགས་བཅུར་ཀུན་ཏུ་རྒྱུ་བའི་ངང་ཚུལ་གྱིས་གང་བྱས་བདེ་ཆེན་གྱི་རོལ་པ་དང༌། ཅི་བྱེད་བརྟུལ་ཞུགས་ཀྱི་རྣམ་རོལ་དུ་སྨྲ་༤

།བའི་རྣལ་འབྱོར་དབང་ཕྱུག་གྲངས་མང་བ་ནི་མངོན་ནོ། །ཚུལ་དེ་ཉིད་ཀྱིས་སྐལ་བ་ཅན་ལ་ལ་དད་པར་གྱུར་པ་ལ་ཆོས་ཀྱི་གཏམ་གྱིས་དོན་ཡོད་པར་བྱ་བ་དང༌། སྐལཕྱག་༄༅།
ཆེན་
ངན་ཞིག་མ་དད་པར་གྱུར་པ་ལ་དཀར་རྒྱུད་གོང་མའི་རྣམ་ཐར་ལས་བྱུང་བ་བཞིན། མངོན་ཤེས་དང་རྫུ་འཕྲུལ་གྱི་སྒོ་སྣ་ཚོགས་པས་གཞན་གྱི་མ་དད་པ་བཟློག་དགོས་པ་ཞིག་ལགས་ནའང་དུས་ཀྱི་པི
དབང་གིས་རེ་བ་བསྐྱུངས། གང་ཉམས་སུ་ལེན་པའི་གདམས་ངག་ལ། ལུང་རིགས་མན་ངག་གི་སྐྱ་བར་ནས་དྲངས་པའི་ཁུངས་གླེང་བས་ལོག་ལྟའི་རི་བསྙིལ་ནས་དོན་གྱི་ངེས་པ་འདྲེན་ནུས་
ཤིང་བརྒྱུད་པའི་ཞབས་འདེགས་དང་བློ་གསལ་གྱི་མིག་རྐྱེན་དུ་འགྲོ་བ་ཞིག་མེད་མི་རུང་གི་ཡན་ལག་དང་པོར་གོ་མོད་ཀྱང་། ཁོ་བོ་ལྟ་བུ་ནི་ལུང་རྟོགས་ཀྱི་ཡོན་ཏན་མ་ལུས་པས་དབེན་ཕྱིར་རང་
སྟོབས་སུ་སྨྲ་བར་རྔོ་མི་ཐོགས་པ་ཙམ་དུ་མ་ཟད་ཐེ་ཚོམ་དང་སོམ་ཉིའི་དྲིའི་དྲྭ་བས་བློ་གྲོས་ཀྱི་གོ་འགག་སྟེ་ཟང་ཟིང་དང་ཐམ་ཐོམ་གྱི་མུན་སྤྲུལ་ཁོ་ནར་བསངས་པ་འདི་གཞི་མེད་དུ་སྒྲུབ་བརྒྱུད་རིན་པོ་
ཆེར་དད་པས་འཇུག་པའི་བདག་དོན་དུའང་དགོངས་ཏེ། ཐུགས་མི་འཁྲུགས་པར་རྣམ་པར་དཀར་བའི་འཛུམ་གཡོ་བས་སོ་སོ་ནས་ལན་གྱྀ་ཕྲེང་བ་བཀའ་དྲིན་དུ་མཛད་པར་རིགས་སོ། །འདི་ལྟར་

གླེང་བའི་གཞི་ནི། དེང་སང་ཀུན་མཁྱེན་པདྨ་དཀར་པོའི་ཞལ་སྔ་ནས་ཀྱི་མཛད་པའི་སྔོན་འགྲོའི་ཟིན་བྲིས་དང༌། ཕྱག་ཆེན་གྱི་ཟིན་བྲིས་ལ་བཤད་པའི་མཐིལ་མཛད་པ་ཤས་ཆེ་བར་སྣང་བས་དེའི་
ཚིག་དོན་གཞིར་བཞག་ནས་སྦྱོར་དངོས་རྗེས་ལས་བརྩམས་ཏེ་རིམ་པ་བཞིན་གསོལ་བ་ནི་འདི་ལྟ་སྟེ། ཁྲིད་ལུགས་གཞན་མང་པོར། ཐོག་མར་འཁོར་བའི་ཉེས་དམིགས་བསམས་པ་ནི་འཁོར་བ་
ལས་བློ་ལོག་པའི་ངེས་འབྱུང་གི་བསམ་པ་བསྐུལ་ཕྱིར་ཡིན་པས་མན་ངག་གི་དམ་པའོ་ཟེར་ལ། ཁྲིད་ལུགས་འདི་ཉིད་དུ་ཐོག་མར་དལ་འབྱོར་རྙེད་དཀའ་ནན་གྱིས་སྟོན་པའི་རྒྱུ་མཚན་གང་ཞིག་ཁྱད་
པར་གང་ཞིག་མཆིས་གྲང་། ཚུལ་ཁྲིམས་ཙམ་དང་ཚུལ་ཁྲིམས་ཀྱི་ཕར་ཕྱིན་ལ་ཁྱད་པར་འབྱེད་ཆོས་ཡོད་དམ་མེད། ཡོད་ན་དལ་འབྱོར་གྱི་རྒྱུ་ལ་ཚུལ་ཁྲིམས་ཙམ་གྱིས་ཆོག་གམ་ཚུལ་ཁྲིམས་
ཕར་ཕྱིན་དགོས། མེད་ན་ལུང་དོན་ཚད་མ་འགེགས་སམ། མི་དགེ་བ་བཅུ་འཁོར་བཅས་སྤངས་པའི་སེམས་ཙམ་ཚུལ་ཁྲིམས་ཕར་ཕྱིན་དུ་འདོད་ཨི་ནུས། མི་ནུས་ན་རིག་པ་དེའི་རྒྱབ་ཏུ་སྤྱོད
འཇུག་གི་ལུང་དེ་དྲངས་པ་ལ་དགོས་པ་ཅི་ཡོད། ཚེ་རིང་ལྷའི་ངོས་འཛིན་ལྷ་སྤྱི་ལ་མཛད་དམ། བྱེ་བྲག་པ་ཞིག་མཛད། བག་དང་བཅས་པའི་ལྷ་ཡོད་དམ་མེད། ཡོད་ན་ལྷ་མི་ཁོམ་པ་ཡིན་པའི་

༄༅། །གཏམ་དང༌། ལྷ་ནི་བག་མེད་པ་དང་ཞེས་ཅི་སྟེ་གསུང༌། དེར་བཞེད་ན་ཧ་ཅང་མ་ཐལ་ལམ། གླིང་བར་དུ་སྐྱེས་པ་ལ་སྟོན་པའི་སྣང་བ་མེད་པས་ཁྱབ་བམ། ཡིད་རྩྭ
ཀྱི་དབང་པོ་མ་ཚང་བའི་གང་ཟག་ཨེ་སྲིད། མཚམས་མེད་བྱས་པ་ཐམས་ཅད་ལས་མཐའ་ལོག་པར་ཨེ་འགྲོ། མཚམས་མེད་ལས་ལྕི་བའི་ཆོས་སྤོང་ལྟ་བུ་ལས་མཐའ་ལོག་པའི་མཚན་གཞིར་
འཛིན་རིགས་པ་ལ་དེའི་འཕྲོས་མི་མཛད་པའི་དགོངས་པ་གང་དུ་བཙལ། །རྒྱ་ཤུག་གི་རིལ་བུ་ཇི་ཙམ་ཡོང་བཤད་པ་ཨེ་གཟིགས། ཚེ་ཟད་ནས་འཆི་བ་དང་ལས་ཟད་ནས་འཆི་བ་ལས་གཞན་པའི་
འཆི་ཚུལ་ཨེ་འོང༌། སའམ་འོན་ཏེ་མཐོ་རིས་ན་ཞེས་སོགས་ལུང་འདྲེན་ཚིག་བཅད་ཁ་ཡར་འདུག་པ་རྣམས་སློབ་དཔོན་དཔའ་བོའི་གསུང་ཡིན་པར་ཞལ་འཆམས་པ་འདྲ་ཞིག་སྣང་མོད། དཔའ་
བོའི་བསྟན་བཅོས་གང་ལས་བྱུང༌། བསམ་སྦྱོར་གཉིས་ཀ་དགེ་བས་བྱས་པ་གཅིག་ཏུ་དཀར་བའི་ལས་སུ་བཞེད་པ་དེ་ལྟར་ན། དཔེར་ན། ཚད་ནད་ཅན་ལ་སྙིང་རྗེའི་བསམ་པས། སྦྱོར་བ་དེ་
༈ ཉིད་ཆང་གིས་ཚིམ་པར་བྱས་ན་བསམ་པ་སྙིང་རྗེ་དང་། སྦྱོར་བ་སྦྱིན་པའི་ལས་སུ་འདུག་པ་དེ་ལྟ་བུ་གཅིག་ཏུ་དཀར་བ་ཞིག་གམ་གཞན། གཅིག་ཏུ་གནག་པའི་ལས་ལའང་བཟློག་སྟེ་སྨྲ་ན་ཅིར་

འགྱུར༑ དགེ་སྡིག་སྟོབས་མཉམ་ན་ཐོག་མར་གང་སྨིན། རྣམ་སྨིན་གྱི་གཞི་ཀུན་གཞིས་བྱེད་དམ་རྣམ་ཤེས་ཀྱིས་བྱེད། འཕེན་བྱེད་རྫོགས་བྱེད་ཀྱི་ལས་གཉིས་སུ་འབྱེད་རིགས་སམ་མི་
རིགས༑ རིགས་ན་འབྱེད་བྱེད་གང་། མི་རིགས་ན་ཤིང་རྟ་ཆེན་པོ་རྣམས་ཀྱི་གཞུང་སུབ་བམ། མི་དགེ་བ་བཅུ་པོ་རེ་རེ་ཡང་རྣམ་སྨིན་རྒྱུ་མཐུན་བདག་འབྲས་ཕྱེ་ནས་ཞིབ་པར་འཆད་རིགས་པ་ལ་
བཏང་སྙོམས་སུ་མཛད་པའི་དགོངས་པ་ཅི། ལས་ལ་མྱོང་ལོང་ཡོང་བར་ངེས་མ་ངེས་གཉིས་སུ་འཆད་པར་ཨེ་རིགས། རིགས་ན་ངོས་འཛིན་དང་སྒྲུབ་བྱེད་ཅི། མི་རིགས་ན་འགེགས་བྱེད་ཀྱི་
ལུང་རིགས་ཅི་ཞིག པར་སིགས་སོགས་ཡུལ་གྲུ་ལ་ལར། ཕ་མ་རྒས་ནས་བསད་ན་བསོད་ནམས་སུ་འགྱུར་ཟེར་བ་བཞིན། བསོད་ནམས་འདོད་པའི་བསམ་པ་བཟང་པོས་ཕ་མ་བསད་ན་དེའི་
ལས་ཁམ་པོ་ཆེ་དེ་དགེའམ་སྡིག དགེ་ན་མཚམས་མེད་ཀྱི་ཆར་མི་གཏོགས་སམ། སྡིག་ན་ཐེག་པ་ཆེན་པོར་བསམ་པ་གཙོ་བོར་མ་བཤད་དམ། དེ་འདྲའི་དགེ་སྡིག་གི་ལས་དེ་ངེས་པ་དང་མ་
ངེས་པའི་ལས་ཅིར་འགྱུར་རྒྱུ་མཚན་དང་བཅས་ཏེ་མཐའ་ཆོད་པར་གསུངས་ཤིག ཉི་ཚེ་དང་ཉེ་འཁོར་བའི་དམྱལ་བའི་ངོས་འཛིན་གང་ལ་མཛད། ཏིལ་རྫོང་ཞེས་པའི་གོ་དོན་གང་ཡིན། འདོད

ཕྱག་༄༅། །ལྷ་དྲུག་གི་ཚེ་ཚད་མཉམ་མམ་མི་མཉམ། མཉམ་ན་དེ་འདྲ་གང་ནས་བཤད། མི་མཉམ་ན་འདོད་ལྷའི་ཚེ་དང་ཉིན་ཞག་མཉམ་ཞེས་པའི་འདོད་ལྷ་དེ་གང་ཞིག དེའི་
ཆེན་
པིཚེ་ཚད་ཇི་ལྟ་བུ་ཞིག། ༈ ཐུན་མོང་མ་ཡིན་པའི་སྔོན་འགྲོའི་སྐབས་སུ་བསྟན་པའི་སྐྱབས་འགྲོ་སེམས་བསྐྱེད་རྣམས་མདོ་ལུགས་སམ་སྔགས་ལུགས་དེ་གཉིས་སུ་མ་འདུས་པའི་ཕུང་པོ་གསུམ་
པ་གང་ཡིན། རྡོར་སེམས་ཞལ་ཕྱག་བཞུགས་སྟངས་འདིར་བསྟན་དང་ཡི་གེ་བརྒྱ་པ་འདི་རྒྱུད་གང་ལས་བཤད། མཎྜལ་དངོས་སུ་མེད་པར་བསྒོམས་ཏེ་ཕུལ་བ་ལ། བ་ཡི་ལྕི་བ་ཆུར་བཅས་སྦྱིན
v
པ་སྟེ། སོགས་ཀྱི་དོན་ཚང་ངམ་མ་ཚང༌། འབུལ་ཡུལ་གྱི་བླ་མ་རྡོ་རྗེ་འཆང་དེ་ལོངས་སྤྲུལ་གང་དུ་བཞེད། ལོངས་སྐུ་ཡིན་ཚེ་མྱ་ངན་ལས་མི་འདའ་བར་གསོལ་བ་དང༌། ཆོས་ཀྱི་འཁོར་ལོ་
བསྐོར་བར་བསྐུལ་ནས་ཅི་མཛད། དེ་གཉིས་སྤྲུལ་སྐུའི་ཁྱད་ཆོས་མིན་ནམ། སྤྲུལ་སྐུ་ཡིན་ན། མཆོག་དང་སྐྱེ་བ་དང་།ྋ བཟོ་སྤྲུལ་སྐུ་གསུམ་གང་རུང་དུ་འདུ་རིགས་པས་དེ་གང་དུ་བསྡུ།
Jn༡
9?
གསུམ་དུ་མི་འདུ་བའི་སྤྲུལ་སྐུ་མཚན་ཉིད་པ་ཨེ་ཡོང་། སྤྱིར་བླ་མ་སྐུ་བཞིའི་བདག་ཉིད་ཅན་དུ་བསྒོམ་པ་དེ་མདོ་རྒྱུད་ནས་བཤད་པའི་སྐུ་བཞི་དངོས་ཡིན་ནམ་མིན། ཡིན་ན་དེའི་སྒྲུབ་བྱེད།ྋ མིན་

ན་སྐུ་བཞིའི་བདག་ཉིད་མིན་པ་ལ་ཡིན་པར་བསྒོམས་པས་ཕྱིན་ཅི་ལོག་བསྒོམས་པར་མི་འགྲོའམ། འོད་ཟེར་སྤྲོ་བསྡུའི་དབང་འདི་སྨིན་བྱེད་ཡིན་ནམ། ལམ་དབང་ཡིན། དང་པོ་ལྟར་ན་དབང་
དེས་མ་སྨིན་པའི་གང་ཟག་གིས་སྔགས་ལམ་སྒོམ་དུ་རུང་ངམ། མི་རུང་ན་དེའི་སྔོན་དུ་སྔགས་ལུགས་ཀྱི་སྐྱབས་སེམས་དང་རྡོ་རྗེ་སེམས་དཔའི་སྒོམ་བཟླས་བྱེད་པ་ཅི། གཉིས་པ་ལྟར་ན་ལམ་
དབང་གི་གོ་དོན་སྨིན་ཟིན་གོམ་པར་བྱ་བའི་ཆེད་དུ་དབང་བླངས་པ་ཞིག་ལ་མི་ཟེར་རམ། ཟེར་ན་དེའི་སྔོན་དུ་རྒྱུ་དབང་བསྐུར་བའི་ལག་ལེན་ཁྲིད་འདིའི་སྲོལ་ལ་ཨེ་ཡོད། མེད་ཟེར་ན་ལམ་དབང་
གི་གོ་དོན་གཞན་ཚུལ་དང་མཐུན་པར་གསུང་དུ་གསོལ། ཞེས་སྔོན་འགྲོའི་ཟིན་བྲིས་སྐབས་སུ་དོགས་གནས་ཡོད་པ་རྣམས་གོ་རིམ་ལྟར་དུ་བྲིས་པ་ལགས། སྐལ་བཟང་རྣ་བའི་བུམ་པར་བླུག་འོས་
པའི༑ །དྲི་ཚིག་བཅུད་འདི་ཚངས་པའི་རྔ་སྒྲ་སྟེ། །རིགས་སམ་མི་རིགས་རྣམ་དཔྱོད་ཡངས་པའི་ཐུགས། །གཟུ་བོར་གནས་རྣམས་དགྱེས་པའི་རོལ་མོ་ཡིན། །གོ་བའི་སྐྱ་རིས་ཙམ་ཡང་མ
བཏབ་པར། །བླུན་པོའི་ཚོགས་དབུས་ཆོས་བཤད་ཚོན་འགྱེད་མཁན། །ཀུན་རྨོངས་པིར་གྱིས་འདུ་བྱེད་ལ་བརྩོན་ཀྱང་། །ཆ་རྫོགས་བློ་གྲོས་གསལ་བའི་གཟུགས་ཅི་འཆར། ༈ གཉིས་

༄༅། །པ་ཕྱག་རྒྱ་ཆེན་པོའི་ཟིན་བྲིས་ཀྱི་སྐབས་སུ་འདི་འདྲི་སྟེ། རང་བབ་རྣམ་གསུམ་སྟོན་པའི་ཚེ་རྒྱུད་ཀྱི་ལུང་། ལུས་བསྲངས་རྡོ་རྗེ་སྐྱིལ་ཀྲུང་བྱ་ཞེས་སྐྱིལ་ཀྲུང་ཙམ་མ་
⇨ གཏོག་ལུས་གནད་ལྷག་མ་ལྔ་པོ་ལུང་དང་མི་སྦྱོར་བའི་རྒྱུ་མཚན་དགོངས་ཨེ་བྱུང༌། སྤྱིར་བྱེད་བཅིངས་འདི་ལྟར་དུ་བཞུགས་པའི་སངས་རྒྱས་བྱང་སེམས་ཀྱི་སྐུ་མང་ཞིང་། བྱེ་བྲག་སྣང་བ་མཐའ་
ཡས་ལ་ངེས་པར་བསྟན་འདུག་པ་ལྟར། འདི་རྣམ་སྣང་ཁོ་ན་དང་སྦྱོར་བར་བྱེད་པའི་རྒྱུ་གང་རྐྱེན་ཅི། ཡང་རྣམ་པར་སྣང་མཛད་ཀྱི་བཞུགས་སྟངས་འདི་འདྲ་བ་ཁོ་ནར་མ་ངེས་པར། གར་
སྟབས༑ འགྱིངས་སྟབས་དང༌། ཕྱག་ཁྱེར་མི་གཅིག་པ་དང༌། ཞལ་གདངས་པ་དང་སྤྱན་བགྲད་པ་སོགས་རྒྱུད་སྒྲུབ་ཐབས་རྣམས་སུ་མང་པོ་བཤད་གདའ་བ། དེ་ཚོ་རྣམ་སྣང་མིན་ལགས་
སམ༑ ལུས་གནད་དེའི་བྱེད་ལས་ཀྱི་སྒོ་ནས་ལས་རླུང་ཐམས་ཅད་དབུ་མར་ཚུད་ཅིང་། མི་རྟོག་པ་སྐྱེ་བ་དེ་སྒྲ་ཇི་བཞིན་དུ་ཞལ་གྱིས་བཞེས་ཨེ་ནུས། ནུས་ན་དེས་ཆོག་མོད། ངག་རང་བབས་
་མན་ཆད་ཀྱི་ཁྲིད་དམིགས་ཚོས་ཅི་མཛད། དེ་ལ་བག་ཀྱིས་གཞོལ་བའི་ཆེ་བརྗོད་ཙམ་དང་། ཞི་གནས་ཀྱི་ཡན་ལག་ཏུ་རྒྱུ་རྐྱེན་ཚོགས་དགོས་པའི་དབང་དུ་མཛད་པ་ཡིན་ན་ནི་རེ་ཞིག་ཞུ་རྒྱུ་མི་.

སྣང་༑ ལུས་གནད་དེ་ལུས་དབེན་པ་དང་ལུས་མི་གཡོ་བ་ལ་སྐྱོན་དུ་མེད་མོད་ཀྱི། འབད་རྩོལ་གྱིས་བཅོས་པའི་འདུག་ལུགས་དེ་རང་བབས་སུ་ཇི་ལྟར་འགྲོའ མ། དེ་ལྟར་གྱི་ཚེ་ན། རྩོལ་བ་
དང་བཅས་པའི་བྱ་བ་ཐམས་ཅད་རང་བབས་སུ་ཡིན་པར་སྨྲ་ན་ལན་ཅི་སྩོལ། རྣམ་སྣང་མངོན་བྱང་གི་ལུང་རྐང་པ་དང་པོས་ལུས་མི་གཡོ་བར་བསྟན་ནས། ཡིད་ནི་རྩེ་གཅིག་ཕྱག་རྒྱ་ཆེ། ཞེས་
པས་ཡིད་མི་གཡོ་བ་བསྟན་མོད་ཀྱི་ངག་མི་གཡོ་བའི་ལུང་སྐལ་གཅོད་པའི་རྒྱུ་མཚན་ཅི་ལགས། ཡིད་མི་གཡོ་བའི་རྒྱབ་སྐྱོར་དུ་དོ་ཧའི་ལུང་གི་ཚིག་ཟུར་བསྒྲིམས་སྟེ་ཞེས་དང༌། གུས་འབད་ན་
ཞེས་པའི་དོན་རྩོལ་བ་དང་བཅས་པའི་དོན་དུ་འདུག་པ་འདི་རང་བབས་སུ་ཇི་ལྟར་འགྲོ། ཀླུ་སྒྲུབ་ཀྱི་བཤེས་སྤྲིངས་དྲངས་པར། དབང་ཕྱུག་ལུས་གཏོགས་དྲན་པ་བདེ་གཤེགས་ཀྱི། །ཞེས་སྟོན་
ནས་གོ་བ་ལེན་དུས་དབང་ཕྱུག་ཅེས་རྒྱལ་པོ་བདེ་བྱེད་བཟང་པོ་ལ་བོས་ནས་ལུས་འགྲེང་བ་དང་འདུག་པ་སོགས་ཀྱི་གནས་སྐབས་ཐམས་ཅད་ལ་རྣམ་པར་དཔྱོད་པ་ནི་ལུས་སུ་གཏོགས་པའི་དྲན་པ་
སྟེ༑ དེ་ནི་བདེ་བར་གཤེགས་པའི་བགྲོད་པ་གཅིག་པའི་ལམ་ཞེས་འབྲུ་གཉེར་ཞིང་རྒྱབ་སྐྱོར་དུ་མདོའི་ལུང་མྱ་ངན་ལས་འདས་པ་མངོན་སུམ་དུ་བྱེད་པའི་ལམ་ནི་འདི་ལྟ་སྟེ། ལུས་སུ་གཏོགས་པའི་

།དྲན་པ་ཡིན་ནོ། །ཞེས་དགོངས་པ་འགྲེལ་ལུགས་འདི་འདྲ་ཤ་སྟག་འོང་གི་འདུག་ཀྱང་། རང་རེའི་ཁྲིད་ཡིག་འདིར། དབང་ཕྱུག་ལུང་རྟོགས་དྲན་པ་བདེ་གཤེགས་ཕྱག་༄༅།
ཆེན་
པི །ཞེས་བྲིས་འདུག་པ་ལ་རང་ལུགས་འཛིན་པའི་ཁུར་མི་བཟད་པས་གཉའ་བ་མནན་པ་ཁ་ཅིག འབྲུ་སྐྱོགས་ཀྱིས་རང་གཞན་གཉིས་བློ་གྲོས་གྲོན་དུ་གཏོང་། གཟུར་གནས་སུ་རློམ་པ་ཁ་ཅིག་
ཡི་གེ་མ་དག་པ་ལ་ཁག་འཇོག ཕལ་ཆེར་ནི་གང་ཡང་གི་རྟོག་དཔྱོད་མི་མཛད་པར་ལྗགས་ཀློག་བྱེད་པ་ཙམ་ལ་སྐྱབས་སུ་མཆི་བར་འདུག ལྔ་རིག་པཎ་ཆེན་པདྨ་དཀར་པོ་དེ་ཉིད་མཁྱེན་གཉིས་
ཕྱོགས་མེད་དུ་རྒྱས་པ་ལ་སོམ་ཉིའི་དྲི་ཡང་མི་མནམ་ན་ནོར་བ་ལྟ་ཅི་ནོར་བའི་གྲབས་ཀྱང་ག་ལ་སྲིད། རང་རེ་རྗེས་འཇུག་རྣམས་ཀྱིས་རྗེ་དེ་ཉིད་ཀྱི་དགོངས་པ་འགྲེལ་ལུགས་ངོ་མི་ཚ་ཙམ་ཞིག་བྱེད་ན་
ཇི་ལྟར་ལགས། མངོན་པ་གོང་མའི་ལུང་དྲན་པ་ནི་འདྲིས་པའི་དངོས་པོ་མ་བརྗེད་པའོ། །ཞེས་པའི་སྐབས་ཀྱི་དྲན་པ་འདི། བྱང་ཕྱོགས་སོ་བདུན་གྱི་གྲངས་སུ་བགྲང་རྒྱུའི་དྲན་པ་ཞིག་
m
9? གམ༑ གཞན་ཞིག་ལགས། དང་པོ་ལྟར་ན། ལུས་ཚོར་སེམས་ཆོས་ཀྱི་དྲན་པ་ཉེ་བར་བཞག་པ་བཞིའམ། དྲན་པའི་དབང་པོའམ་དྲན་པའི་སྟོབས་སམ། དྲན་པ་ཡང་དག་བྱང་ཆུབ་ཀྱི་ཡན་

ལག་གམ། ཡང་དག་པའི་དྲན་པ་གང་ལགས། ཕྱི་མ་ལྟར་ན་ཐེག་པ་གསུམ་གྱི་ལམ་རིམ་ཐམས་ཅད་བྱང་ཕྱོགས་སོ་བདུན་དུ་འདུས་པར་བཤད་པ་ཨེ་གསན། ༣ དངོས་གཞིའི་སྐབས་
སུ་ཐུན་མོང་དང་ཐུན་མོང་མ་ཡིན་པ་ཞེས་བཞག་པའི་དོན། ཐུན་མོང་ཞེས་བྱ་བ་སྤྱིའི་མིང་། དཔེར་ན་ཞལ་ངོ་ཐུན་མོང་དུ་ཞེས་ཞལ་ངོ་ཡོངས་ལ་ཟེར་བ་ལྟ་བུ་ལགས་མོད། དེ་ལྟར་གྱི་ཚེ་
ན༑ ཞི་ལྷག་གཉིས་པོ་ཐེག་པ་གསུམ་ཀའི་ཐུན་མོང་བ་ཟེར་རྒྱུ་ཡིན་ནམ། ཕར་ཕྱིན་ཐེག་པ་དང༌། རྡོ་རྗེ་ཐེག་པའི་ཐུན་མོང་བ་ཟེར་རྒྱུ་ཡིན། སྔ་མ་ལྟར་ན། ཐེག་པ་གསུམ་གྱི་ལྷག་མཐོང་གི་
རྟོགས་བྱ་གཅིག་པ་ལགས་སམ། ཕྱི་མ་ལྟར་ན་ལྷག་མཐོང་ཙམ་དུ་ཆ་མ་བཞག ཐུན་མོང་མ་ཡིན་པའི་རོ་གཅིག་དང༌། སྒོམ་མེད་ཀྱང་ཐུན་མོང་བར་མཛད་དམ་ཅི། སེམས་ཀྱི་གནས་ཆ་མ་
རྙེད་པར་ལྷག་མཐོང་སྐྱེ་བར་འོང་ངམ་མི་འོང་། འོང་ན་སྒོམ་གྱི་རྩ་བ་ཞི་གནས་ཀྱི་ཉམས་བཙལ་ནས་རྩེ་གཅིག་གི་རྣལ་འབྱོར་སྒོམ་པ་དང་། ཞེས་ཞི་གནས་སྒོམ་གྱི་རྩ་བར་མཛད་པས། རྩ་བ་
མངོན་དུ་མ་སོང་བའི་རྩེ་མོ་ཇི་ལྟར་སྲིད། རྩ་བ་ལ་ལྟོས་ནས་རྩེ་མོའི་ཐ་སྙད་བཏགས་པ་མིན་ནམ། མི་འོང་ན། ཕྱག་ཆེན་རང་རྐང་ལའང༌། གཉུག་མ་ཆིག་ཆོད་དང༌། ཡི་གེ་བཞི་པའི་ཁྲིད་

༄༅། །ལུགས་ལྟ་བུར་ཅིར་འགྱུར་བསམས་ཨེ་དགོས། ཞི་ལྷག་གི་རྒྱུ་མདོ་སྡེ་དགོངས་པ་ངེས་པར་འགྲེལ་པ་ལས། བཅོམ་ལྡན་འདས་ཞི་གནས་དང་ལྷག་མཐོང་གི་རྒྱུ་
གང་ལགས། བྱམས་པ། ཚུལ་ཁྲིམས་རྣམ་པར་དག་པའི་རྒྱུ་ལས་བྱུང་ངོ༌། །ཐོས་པ་དང་བསམ་པའི་ལྟ་བ་རྣམ་པར་དག་པ་རྒྱུའོ། །ཞེས་དང་པོའི་རྒྱུ་ཚུལ་ཁྲིམས་ཡིན་པར་གསུངས་པ་དང་
བསླབ་པ་གསུམ་ཡང་ཚུལ་ཁྲིམས་ལ་བརྟེན་ནས་ཏིང་ངེ་འཛིན།ྋ ཏིང་ངེ་འཛིན་ལ་བརྟེན་ནས་ཤེས་རབ་སྐྱེ་བར་བཤད་པ་འདི་བདེན་པར་ལྟ་ན། ཚུལ་ཁྲིམས་འཆལ་ངེས་ཀྱི་གང་ཟག་ཕྱིར་བཅོས་ཀྱི་
ལྟུང་བ་ལས་ལྡང་བའི་ཐབས་མདོ་རྒྱུད་ལས་བཤད་པ་གང་ཡང་མ་བྱས་པ་ཞིག་ལ་ཟླ་བ་གཅིག་ཙམ་ཕྱག་ཆེན་གྱི་ཁྲིད་མཛད་པ་ཐོན་འཕྲལ་ཏིང་ངེ་འཛིན་བཟང་པོ་ཡོད་པར་བྱས་ནས། སྡོམ་པ་དང
དམ་ཚིག་བསྲུང་མཁན་ཚོ་ཚུར་ཁྱད་དུ་གསོད་པ་འདྲ་བ་ཡང་མང་པོ་མཐོང་བ་འདི་བློའི་བུ་ག་ཆུང་བས་ལན་ནམ་མི་ཤོང་བ་རང་ཞིག་གདའ་བ་འགལ་བ་ཇི་ལྟར་བྱས་ན་སྤོང་ནུས་སམ། གཉིས་པའི་
29
9i?རྒྱ་ཐོས་བསམ་གྱི་ལྟ་བ་རྣམ་དག་གི་ངེས་པ་འདྲོངས་པར་གསུང་པ་དང༌། དཔལ་ལྡན་ཟླ་བས། རྟོག་རྣམས་ལོག་པར་གྱུར་པ་གང་ཡིན་པ། །རྣམ་པར་དཔྱོད་པའི་འབྲས་བུར་ཐུབ་པས་

གསུངས༑ །ཞེས་སོགས་འདི་རིགས་མང་པོ་གསུངས་ཀྱང༌། དེང་སང་ཅི་རིགས་ཀྱི་གསུང་ལུགས་ལ། ཐོས་བསམ་གཉིས་སྤྱིར་སྒོམ་ཆེན་གྱི་དགྲ་ནག་པོ། སྒོས་སུ་ཕྱག་ཆེན་གྱི་མི་མཐུན
ཕྱོགས་དཔེ་མེད་ཡིན་རྒྱུའི་ཁུངས་མཛད་ནས། ཐོས་བསམ་པ་ཕྲན་བུ་འདུག་པ་ཚོ་མིར་མི་རྩི་སྒོམ་ཆེན་གྱི་ཆོས་སྐད་ལེགས་པོ་བྱུང་ན་དེ་ནི་སྒོམ་མེད་པའི་ཐ་སྙད་མཁན་ཡིན་ཟེར་དཔེ་ཆ་ལ་དངོས་སུ་
ལྟ་མཁན་ཚོར་བརྙས། ལྐོག་ཏུ་དཔེ་གོག་ལ་ལོང་བས་ཤིག་ཟིན་མཛད་མཁན་ཀྱང་ཡོང་ཤས་ཁ་མོད། དོན་དུ་མདོ་རྒྱུད་ལ་ཐོས་བསམ་བྱེད་པ་སྒོམ་གྱི་རྒྱུར་ཨེ་འགྲོ། ལམ་ཤེས་ལམ་གྱི་མཆོག་
ཏུ་གསུངས་པ་དང༌། །མང་ཐོས་ཚུལ་ལྡན་ལ་ནི་སྒོམ་ཆེན་རབ།_ །དེ་ཕྱིར་ངེས་དོན་ཆོས་ལ་ཐོས་བསམ་འཚལ། །ཞེས་གསུངས་པ་ནི་འདུག་ལགས་སོ། །རྟེན་ཅན་གྱི་རླུང་མེད་སྐབས་སུ་
དམིགས་པའི་རྟེན་ལ་དག་པ་དང་མ་དག་པ་ཞེས་བརྡ་སྦྱར་བ་ལ་དགོས་པ་གང་ཡོད་དམ། ཡིད་ཀྱི་ཤེས་པའི་ཐོག་ཏུ་སེམས་གནས་སྒྲུབ་རིགས་པ་ལ། དམིགས་རྟེན་དེ་ལས་ཤེས་པ་ཕྱིར་ཡང་མི་
སྤྲོ༑ ནང་དུ་ཡང་མི་སྡུད་པར་དེ་ཁོ་ན་ལ་རྩེ་གཅིག་ཏུ་བལྟ་བར་བྱེད་ཅིང༌། ཞེས་མིག་གི་དབང་ཤེས་ཀྱི་སྟེང་དུ་སེམས་གནས་ཚོལ་བ་འདྲ་ཞིག་འདུག་པས་གོ་བ་གང་ཡིན། རླུང་ཅན་གྱི་རྡོ་རྗེའི་

༄༅། །བཟླས་པའི་སྐབས་སུ་རླུང་འབྱུང་རྔུབ་ཀྱི་གྲངས་སམ། རྒྱུ་ཚུལ་ལ་དམིགས་ནས་གནས་ཆ་སྒྲུབ་པ་དོན་གྱི་རྩ་བར་འདུག་པ་ལ། དེའི་ཞལ་གསལ་མི་མཛད་
པར༑ དབུགས་ཕྱི་ནང་དུ་རྒྱུ་བའི་གྲངས་ལ་མཁས་པར་འགྱུར་རོ་དང༌། དབུགས་ཀྱི་མཚན་ཉིད་ལ་མཁས་པར་འགྱུར་རོ་སོགས་བྱོལ་སྟབས་སུ་བཀའ་སྩོལ་བ་འདི་ལ་དགོས་པ་ཁྱད་པར་བ་ཞིག་
ཡོད་ངེས་པས་དེ་གང་ཡིན་ཨེ་གོ རྡོར་བཟླས་དང་བུམ་ཅན་གྱི་སྐབས་སུ། རླུང་གི་རྒྱུ་བ་ཟད་པ་དང༌། འཕོ་བ་ཟད་པར་བཤད་པའི་དོན་དེ་གང་ཡིན། དུས་ཇི་སྲིད་དུ་ཡིན། སེམས་ཡུལ་ལ་
འཕྱན་པའི་རྣམ་རྟོག་ཟད་པའི་དོན་ཇི་ཙམ་ལ་ངོས་འཛིན། ཐོལ་སྐྱེས་རྦད་གཅོད་ཀྱི་སྐྱོང་ཐབས་འདི་གནས་པ་སྒྲུབ་པའི་ཐབས་ནི་ལོས་ཡིན་ནམ། དེ་ཡིན་ཚེ་ཏིལླིས་འཇོག་ཐབས་དྲུག་གསུངས་པ་
དང་འགལ་བས་གནས་སྐབས་སུ་འཕྲོ་རྐྱེན་བྱེད་པ་འདི་མ་བདེ་བས་དོགས་པ་བསལ་དུ་གསོལ། གང་ཤར་བཟོ་མེད་ཀྱི་སྐྱོང་ཐབས་འདི་དང༌། གོང་གི་རང་བབས་རྣམ་གསུམ་གྱི་སྐྱོང་ཐབས་ཨེ་
༈གཅིག མི་གཅིག་ན་ཁྱད་པར་འབྱེད་ཆོས་ཅི་བདོག གཅིག་ན་མཐོ་དམའ་ཆེན་པོའི་གོ་རིམ་འདི་ཇི་ལྟར། སྐབས་འདི་དག་ཏུ་བྱིང་རྒོད་རྨུགས་གསུམ་གྱིས་བསམ་གཏན་གྱི་གེགས་བྱེད་པར་

བཤད་ན་དེ་གསུམ་གྱི་ངོས་འཛིན་དཔྱད་པ་གང་ཡིན། བཞག་ཐབས་དང་པོ་ཡན་དུ་སྤང་གཉེན་དུས་མཉམ་པ་ཨེ་སྲིད། སྲིད་ན་དེ་ཡན་གྱི་དྲན་པ་ཕྱི་སྙེག་ཁོ་ནར་བཤད་པ་ཅི། མི་སྲིད་ན་དེ་འདྲ་
བའི་སྲིད་མཐའ་སངས་རྒྱས་ཀྱིས་ཀྱང་འགོག་པར་ཨེ་དཀའ། གང་ཟག་ལ་ལར་གནས་པ་དང་པོ་ནས་རྟག་སྣང་འཆར་གྱི་འདུག་པ་ལ་ཁྲིད་ཡིག་ཏུ་བཞག་ཐབས་གསུམ་པ་ནས་རླུང་རང་མལ་དུ་ཟིན་
པས་བདེ་གསལ་མི་རྟོག་པའི་ཉམས་འཆར་བར་བཤད་ལ། དེ་ཡན་དུ་འཕྲོས་མི་མཛད་པའི་དགོངས་པ་གང་དུ་གནས། འདིའི་སྐབས་ཀྱི་དྲན་པ་དང་ཤེས་བཞིན་ཨེ་གཅིགྋ གཅིག་ན་སོ་སོར་
སྨོས་ཅི་དགོས་མི་གཅིག་ན་ཚུལ་བཞིན་ཡིད་བྱེད་དེ་དྲན་ཤེས་གང་ཡིན། གནས་འགྱུའི་བར་ལག་འགྱེལ་བ་དེ་ཤིན་སྦྱངས་ཡིན་གསུང་རྒྱ་ཨེ་རེད། དེ་ཞི་གནས་ཀྱི་མཐར་ཐུག་ཡིན་ནམ། ད་དུང་
བསྐྱང་རྒྱུ་ཡོད། དང་པོ་ལྟར་ན་བསམ་གཏན་གཟུགས་མེད། མཐར་གྱིས་གནས་པའི་སྙོམ་པར་འཇུག་སོགས་གང་དུ་སོང༌། ཕྱི་མ་ལྟར་ན་འཕྲོ་ཡོད་བཞིན་དུ་མི་མཐུད་པའི་རྒྱུ་མཚན་ལྟར་སྣང་མ་
ཡིན་པ་ཞུ། དྲི་བ་ཞིབ་མོ་འདི་འདྲར་ཁ་ཅིག་ཚེ་དང་ལྡན་པ་རྟ་ཐུལ་གྱི་དྲི་བ་ལ་ཚངས་པ་ལྟ་བུའི་ཟོལ་དང༌། འགའ་རེས་གཡས་ཆུང་དུ་མཛད་པའང་སྲིད་ཀྱང་། བྱང་གསེར་ཁའི་བཤོས་བུའི་དཔེ

ཕྱག་༄༅། །བཞིན་ཡིན་པས་སྒྲུབ་བརྒྱུད་ཀྱི་བསྟན་པ་ལ་ཕན་ཕྱིར་བློ་ཁ་རྫོགས་པའི་ལན་འདེབས་འདྲ་མཛད་པར་ཅི་གནང་ཞེས་ཐལ་མོ་སྦྱར་ནས་གསོལ་ཏོ། །ཞི་གནས་ལས་འཕྲོས་
ཆེན་
པི གཏམ་ཚོགས་མང་ཆེ་ན། །ལོངས་སྤྱོད་འཁོར་ལོའི་ཡལ་ག་ལ་གནས་ཀྱང༌། །ཚིག་ཚོགས་ལོ་མའི་སྤུབས་སུ་དོན་འབྲས་རྣམས། །འཕྱན་པར་དོགས་ནས་ཁྲིད་དཔེའི་སྙིང་པོ་བསྡུས། །དོན་
གཉེར་འདུས་པ་འཁོར་གྱི་དཀྱིལ་དུ་ལྷུང༌། །དོན་བཟང་རིན་ཆེན་ངག་གི་སྲེད་བུ་ལ། །དོན་བཞིན་བསྟར་ན་འཚམ་པར་བདག་ཤེས་ནས། །དོན་དང་མཐུན་པར་ལག་མཽད་གཞན་ཅི
བྱ༑ ༈ ལྷག་མཐོང་གི་དཔྱད་པའི་སྐབས་སུ་འདི་འདྲི་སྟེ། རྣམ་པར་མི་རྟོག་པའི་ཞི་གནས་སོ་སོར་རྟོག་པའི་ཤེས་རབ་ཏུ་ལངས་པ་དེ་གནས་འགྱུ་གང་དུ་བསྡུ། གནས་པར་བསྡུ་ན།
མི་གནས་པར་དཔྱད་གཞི་ལ་དཔྱོད་པ་ཅི། འགྱུ་བར་བསྡུ་ན་རྩེ་གཅིག་གི་མཉམ་རྗེས་གནས་མི་གནས་ཞེས་མ་གསུངས་སམ། སོ་སོར་རྟོག་པའི་ཤེས་རབ་དང་། ཆོས་རབ་ཏུ་རྣམ་འབྱེད་ཀྱི་
(Vv)༈ ཤེས་རབ་གཅིག་གམ་ཐ་དད་དཔྱད། མཐར་གནས་འགྱུ་རིགས་གསུམ་གཅིག་ཏུ་རྟོགས་རྒྱུའི་དཔྱད་པ་དེ་དང༌། དུས་གསུམ་གྱི་སྒོ་ནས་དཔྱད་པ་སོགས་གསུམ་པོ་དོན་གཅིག་གམ་ཐ་/8

དད༑ གཅིག་ན་སྔ་མ་ཡིད་བྱེད་དང༌། ཕྱི་མ་ཡིད་ལ་མི་པྱེད་པར་བཞག་འདུག་པ་ཅི། མི་གཅིག་ན་དཔྱད་གཞི་མི་གཅིག་གམ་དཔྱོད་པ་པོ་མི་གཅིག་གམ། གཉིས་ཀ་མི་གཅིག་གསུངས་
ཤིག དཔྱད་པ་དང་པོའི་སྐབས་འདི་ཀ་ཙམ་རྣལ་འབྱོར་བཞིའི་གང་དུ་བསྡུ་བ་འཐད། ཞེས་དང་། རྩེ་གཅིག་ཏུ་བསྡུ་ན། ལྷག་མཐོང་རྩེ་གཅིག་ཏུ་བསྡུ་ལགས་སམ། དེའི་སོར་རྟོག་གི་ཤེས་
རབ་བམ། ཤེས་བཞིན་དེ་ལྷག་མཐོང་དུ་བཞག་གདའ་བ། ཞེས་དང༌། སྤྲོས་བྲལ་དུ་བསྡུ་ན། ད་གཟོད་སྤྲོས་བྲལ་གྱི་དཔྱད་པ་སྟོན་གྱི་འདུག་པ་ཅི། སྤྱོད་འཇུག་གི་ལུང་དེ་ཡེངས་མེད་ཀྱི་
ངང་ནས་དཔྱོད་ཚུལ་དང༌། ཤིང་གཉིས་དྲུད་པའི་དཔེ་དང་སྦྱར་བའི་དཀོན་བརྩེགས་ཀྱི་ལུང་དེས་དཔྱད་མཐར་དཔྱད་གཞི་གཉིས་དང་དཔྱོད་མཁན་ཐམས་ཅད་དམིགས་སུ་མེད་པ་དང༌། རྒྱལ་
དབང་རྗེའི་མགུར་དེས། དེ་ཡང་འཁོར་གསུམ་ཡང་དག་ཏུ་སྟོན་རྒྱུར་འདུག་པ་ལ། ལུང་གི་གོ་རིམ་ཅུང་ཟད་འཛོལ་བ་འདྲ་ཞིག་འདུག་པ་འདི་ལ་ཅི་གསུང་ངམ། བཟློག་སྒོམ་ནི། རྟོག་པའི་
གཉེན་པོར་རྟོག་པ་ཐོང༌། །བཟློག་སྒོམ་རྟོག་པའི་སྐོར་འདེད་ཡིན།ྋ །ཅེས་སྤང་གཉེན་ཅན་དུ་གསུངས་པ་ལ། ཁྲིད་ཡིག་ཏུ། རྣམ་པར་རྟོག་པ་ཉིད་རང་གི་ངོ་ཤེས་པ་ཙམ་གྱིས་གྲོལ་བས་སྤངས་

༄༅། །གཉེན་དཕྱེར་མེད་དུ་རྟོགས་པ་འདི་ནི་རྡོ་རྗེ་ཐེག་པའི་ཉམས་ལེན་གྱི་སྙིང་པོ་བཟློག་པའི་སྒོམ་པ་ཞེས་བྱའོ། །ཞེས་དང༌། ཚུལ་འདི་ལྟ་བུའི་ཉམས་ལེན་ལ་དགོངས་
ནས༑ ལམ་གང་ཤར་ལ་སྤང་བླང་མེད་པ་ཞེས་གསུངས་སོ། །ཞེས་དེ་གཉིས་དོན་གཅིག་ཏུ་གསལ་པོར་བཤད་འདུག་པའི་དགོངས་གཞི་གང་། གོང་དུ་བུད་ཤིང་དང་མེའི་དཔེས་ཐམས་ཅད་ཉེ་
བར་ཞི་རྗེས་སླར་དཔྱད་པ་འདི་གསུམ་སུས་དཔྱོད། སེམས་མ་སྐྱེས་ཤིང་མ་འགགས་པ་ཡིན་པ་ལ། འདས་པའི་སེམས་ནི་ཞིག་ཅིང་འགགས། མ་འོངས་པའི་སེམས་ནི་མ་སྐྱེས་ཤིང་མ་བྱུང་ཅི་
སྟེ་གསུངས། དོ་ཧར། རླུང་གིས་ཆུ་ལ་ཞུགས་ཤིང་དཀྲུགས་པ་ཡིས། །འཇམ་པའི་ཆུ་ཡང་རྡོ་བའི་གཟུགས་སུ་འགྱུར། །རྟོག་པས་དཀྲུག་པས་རྨོངས་པ་གཟུགས་མེད་ལ། །ཤིན་ཏུ་སྲ་
ཞིང་མཁྲེག་པ་ཉིད་དུ་འགྱུར། ྋ །ཞེས་དཔེ་དང་བཅས་པས་དངོས་པོ་ཡོད་པ་འདྲ་ཞིག་དང༌། རྫེ་མི་ལས། སེམས་འགྱུ་བ་དངོས་མེད་སྟོང་པ་འདི། །འདྲེ་ཁྱོད་བས་ངས་ཀྱང་མཐོང་བ་མེད།
L༡
ཅེས་དངོས་མེད་འདྲ་ཞིག་བཤད་འདུག་པ། ཁྲིད་འཆད་ཚེ་འདི་ཐད་དུ་ཅི་འདྲ་ཞིག་མཛད་ཀྱི་ཡོད་དམ། སེམས་གཅིག་གམ་ཐ་དད་ཅེས་དཔྱད་པས། གཅིག་མིན་པར་འདོད་ན། Fir

ཧར༑ གཉིས་སུ་མི་བྱ་གཅིག་ཏུ་བྱ་བ་སྟེ། །རིགས་དང་བྱེ་བྲག་དག་ཏུ་མ་འབྱེད་ཅིག །ཅེས་པ་འདི་ཅི་ཞིག ཡང་ཁྲིད་ཡིག་ཏུ། དེ་ལྟར་རྟོགས་པའི་མཉམ་བཞག་ཏུ་སོ་སོ་རང་གི་རིག་པའི་
ཡེ་ཤེས་འབའ་ཞིག་ལས། གཞན་ཅི་ཡང་མི་སྣང་བས། སྣང་བ་མེད་པ་ཞེས་བྱ་ལ། ཞེས་གསུང་པ་འདི་ལས་ན། སོ་སོ་རང་རིག་གམ་ཡེ་ཤེས་ཀྱི་སྣང་བས། སྣང་བའི་གོ་མི་ཆོད་པ་འདྲ་
ཞིག་ཏུ་ཨེ་འགྲོ། ཡེ་ཤེས་དེ་སྣང་མེད་ཡིན་ཚེ་འོ་ན། གལ་ཏེ་ཡེ་ཤེས་སྣང་མེད་ཉིད་ཡིན་ན། གཉིད་འཐུག་ལྟ་བུར་སྒྲུབ་བྱར་འགྱུར་བ་སྟེ། །གང་ཡང་དབང་པོ་འགོག་ལས་ཡེ་ཤེས་ནི། ། བྱེ་
བྲག་སྨྲ་བ་རྣམས་ཀྱི་ལུགས་ཡིན་ནོ། །ཞེས་པའི་ལུང་འདིའི་དོན་ཇི་ལྟར་འཆད། དོ་ཧར། གཅིག་དང་དུ་མས་སེམས་ལ་དཔྱད་བྱས་ན། །གསལ་བ་སྤངས་ནས་སྲིད་པ་དག་ཏུ་འགྲོ།
མཐོང་བཞིན་དུ་ནི་དོང་དུ་འཇུག་པ་གང༌། །དེ་ལས་སྙིང་རྗེའི་གནས་ནི་གང་ཞིག་ཡོད། །ཅེས་སེམས་ལ་མི་དཔྱད་པར་ལྷུག་འཇོག་ཁོ་ན་དགོས་པའི་གསུང་རིགས་འདྲ་ཞིག་འདུག དེའི་ཚེ་ན་
དཔྱད་པ་དེ་དག་ཇི་ལྟར་རིགས། སོ་སོར་རྟོག་པའི་ཤེས་རབ་ཀྱིས་དཔྱད་པ་མེད་ན། ཧ་ཤང་གི་སྒོམ་དང་ཁྱད་མེད་ཅེས་མང་པོས་བཤད་པའི་སྐྱོན་སྤོང་བར་བཞེད་ནས་དཔྱད་པ་དེ་དག་མཛད་

༄༅། །མོད། དཔྱད་པ་འདི་ཚོ་མདོ་སྔགས་གང་གི་ལུགས་ཡིན། སྔགས་གཞུང་ལས་སོ་སོར་རྟོག་པའི་དཔྱད་སྒོམ་བཤད་པ་ཨེ་ཡོད་ལགས། དྲི་བ་འདི་པའི་སྐོར་ཉམས་
ལེན་དང་སྦྱར་ན། སྒོམ་ཆེན་སོ་སོའི་ཐུགས་ལ་མི་བདེ་བའི་ཆ་ཤས་ག་ལ་ཡོད། ངན་པ་བདག་ཅག་ལའང་མི་འཆར་བར་འདུག འོན་ཀྱང་སློབ་མ་ཤེས་རབ་ཅན་མདུན་དུ་སླེབ་ཚེ་ཚིག་དང་
བསྟུན་པའི་གོ་བ་ལེན་ལུགས་ལ་མ་གཟབས་ན། མེ་ཕར་བུས་པས་སྨ་ར་ཚུར་ལ་ཚིག་པ་ཡང་ཡོང་བ་ཞིག་འདུག་པས་དོགས་པ་ཁོང་ནས་བསུས་པ་ལ་ཁམས་འདུས་མི་ལྡང་བ་ཞུ། ཞེས་པ་ནི་ཕ་
རིན་པོ་ཆེ་རྣམས་ལ་སྙན་སྒྲོན་ཕུལ་བ་ཡིན་ནོ། །ཆོས་ཀུན་ཞིབ་མོར་རྣམ་འབྱེད་ཤེས་རབ་མིག །བླ་མའི་ཞལ་སྐྱིན་མིག་སྨན་གྱིས་སྦྱངས་པས། །ལོ་ལེགས་གཟུགས་ལ་སྤྱོད་པའི་མཐུ་ཐོབ་
པ༑ །ཡོད་དམ་སྤོབས་པའི་དགོན་པར་ད་སྟོན་རིགས། །ཐོས་བསམ་སྒོམ་གྱི་མྱུ་གུ་མིག་གསུམ་པ། །རང་གིར་སྤྱོད་པའི་ཀླུ་དབང་བསམ་ཚད་མཐུས། །ལུང་དང་རིགས་ཚུལ་རྒྱ་མཚོའི་
༈རླབས་གཉེར་ཡང༌། །བྱམས་བརྩེའི་གཞན་དབང་ཉིད་ཕྱིར་འཇིགས་མི་དགོས།། ༈ སྒོམ་རོ་གཅིག་གི་སྐབས་སུ་འདི་འདྲི་སྟེ། འོ་ན་སྤྲོས་བྲལ་གྱི་རྣལ་འབྱོར་ལ་རྗེས་ཐོབ་བཟོ་བ་

དང་༑ མི་བཟོ་བའི་མུ་གཉིས་འདུག་པ་འཐད་དམ་མི་འཐད། འཐད་ན་དེའི་དུས་སུ་གཉིས་ཀ་སྣང་བ་སེམས་སུ་རྟོགས་ལགས་གྲང་། རྟོགས་ན་སྣང་སེམས་དབྱེར་མེད་རོ་གཅིག་གི་ཁྱད་ཆོས་སུ་
འཇོག་པ་ཅི་ཞིག་གལ་ཏེ་དེ་སྐབས་རྗེས་ཐོབ་ཀྱི་ཐ་སྙད་དགོངས་པར་མི་བདེ་ན་མ་དག་ས་བདུན་སྤྲོས་བྲལ་དུ་མཛད་པ་འདི་ཅིར་འགྱུར་དགོངས་ཤིག འདི་ཐད་དུ་དྲངས་པའི་དོ་ཧའི་ལུང་རྐང་པ་
གཉིས་པོའི་གོ་བ་ཇི་ལྟར་ལེན། སྣང་སྟོང་ཟུང་འཇུག་འདི་སློབ་པའི་ཟུང་འཇུག་མཚན་ཉིད་པར་ཨེ་འདོད། འདོད་ན་རྒྱལ་དབང་བཀའ་འབུམ་དང༌། ཕྱག་ཆེན་གན་མཛོད་དུ། སྣང་སྟོང་ཟུང་
འཇུག་དེ་ཟུང་འཇུག་ཡང་དག་པ་མིན་ཚུལ་བཤད་པ་དེ་གང༌། མི་འདོད་ན་ཁྲིད་ཡིག་ཏུ་དེ་དུ་མ་རོ་གཅིག་གི་མཚན་གཞིར་ཅིའི་ཕྱིར་འཇོག དུ་མ་རོ་གཅིག་གིས་ཟུང་འཇུག་གི་གོ་མི་ཆོད་པའི་དཔེ
རང་ཨེ་ཡོད། འདི་རྟོགས་པའི་རྣལ་འབྱོར་པ་ལ་རྗེས་ཤེས་སྟོང་པ་ཉིད་ཀུན་ཏུ་འགྲོ་བ་ཞེས་པའི་རྗེས་ཤེས་འདི་དྲན་པས་མ་ཟིན་པའི་རྗེས་ཤེས་ཕལ་པ་དེ་ཡིན་ནམ་གཞན་ཞིག དྲན་མེད་དེ་ཡིན་
ན༑ རྣལ་འབྱོར་འདི་ནི་རོ་གཅིག་ཆེན་པོའི་དུས་ཡིན་ལ། དེ་ནི་ཟུང་འཇུག་དེ་ལ་བརྟན་པ་ཐོབ་པའི་དུས་ཡིན། བརྟེན་པ་ཐོབ་པའི་དོན་ཡང་རང་ཐད་ཀྱི་སྒོམ་ལ་བར་ལག་མེད་པ་གཅིག་ལ་ཟེར་

༄༅། །དགོས་སམ། དེ་ལྟ་ན། སྐབས་དེར་དྲན་མེད་འཁྲུལ་པ་ཨེ་སྲིད། ཡང་གལ་ཏེ་གཞན་ཞིག་ཡིན་ནོ་དགོངས་ན་དེ་གང་ཡིན། རོ་གཅིག་འདྲེས་པའི་རྦ་ལ་གཡེང་
ཟེར་བའི་འདྲེས་པའི་དོན་གང་ལ་འཆད། སྣང་སེམས་འདྲེས་པ་དང༌། མཉམ་རྗེས་འདྲེས་པ་ལ་འཆད་པའི་གབ་ལེ་ནི་མེད་དམ། རྗེས་ཤེས་དང་འདྲེས་པ་ཡིན་གསུང་ན། དེའི་རྗེས་ཤེས་དེ་
ཎྜཱགནས་འགྱུ་གང་ཡིན། འདྲེས་པའི་རྦ་ལ་གཡེངབ་འདི། རོ་གཅིག་ཆུང་འབྲིང་ཆེ་གསུམ་གང་གི་དུས་སུ་འབྱུང༌། རོ་གཅིག་དག་པ་ས་གསུམ་དང་སྦྱར་ཚེ། ས་བརྒྱད་པ་ལ་ཕྱིར་ཆད་ལྟ་བུའི
བཅུ་གསུམ་
སྣང་བ་མེད་ཀྱང༌། ནང་ཏིང་ངེ་འཛིན་གྱི་འཕྲོ་འདུས་སྣང་བ་ཡོད་པར་གསུངས་ལ། ཏིང་ངེ་འཛིན་གྱི་སྣང་བས་སྣང་བའི་གོ་ཆོད་དམ་མི་ཆོད། ཆོད་ན་ཏིང་ངེ་འཛིན་དེ་ནི་སོ་སོ་རང་རིག་པའི་ཡེ་
ཤེས་ཡིན་ལ། དེ་སྣང་མེད་ཡིན་པར་སྤྲོས་བྲལ་གྱི་ངོ་སྤྲོད་སྐབས་སུ་མ་བཤད་དམ། གོ་མི་ཆོད་ན། དེ་སྐབས་སུ་སྣང་སེམས་དབྱེར་མེད་རྟོགས་པའི་སྣང་བ་དེ་ངོས་ཟུངས་ཤིག སྒོམ་མེད་ཀྱི་
དྲི་
ཚིག་སྐབས་སུ་དྲངས་པའི་ལུང་ཕྱག་རྒྱ་ཆེན་པོ་གཉུག་མ་ཆིག་ཆོད་དུ་བསྟན་པའི་གཞུང་ཤོ་ལོ་ཀ་གཅིག་པོ་འདི་ཉིད། རང་ལུགས་ཀྱི་ལོ་རྒྱུས་སུ། རྗེ་བཙུན་ཏིལླིའི་དྲུང་དུ། པཎ་ཆེན་ནཱ་

རོས༑ དཀའ་བ་ཆེན་པོ་བཅུ་གཉིས་ཐུགས་ཉམས་སུ་བསྟར་བའི་མཐར་ཁྲག་རླུང་གི་རྐྱེན་གྱིས་བརྒྱལ་དུས། ཏིལླིའི་མཆིལ་ལྷམ་ནཱ་རོའི་དཔྲལ་བར་འདེབས་པ་དང་ལྷན་ཅིག ཚིགས་སུ་བཅད་
པ་འདི་གསུངས་པར་བརྟེན། ནཱ་རོས་མཐོང་ལམ་གྱི་རྟོགས་པ་མངོན་དུ་གྱུར་ཚུལ་བཤད་པ་ཨེ་གཟིགས། མཐོང་མོད་དེ་ལས་ཅིར་འགྱུར་ཞེ་ན། བདེན་པ་གསར་མཐོང་དེ་ཀ་རྣལ་འབྱོར་བཞིའི་
སྤྲོས་བྲལ་ཡིན་པར་གཞུང་དུ་སྤྲོས་བྲལ་ནི་མཐོང་ལམ་ཞེས་པ་ལམ་དྲོད་རྟགས་འབྱེད་པའི་སྐབས་སུ་བཤད་པ་དེས་ན། ལུང་དེས་སྤྲོས་བྲལ་བསྟན་ནས་མི་མནོ་མི་བསམ་སོགས་དོན་ཚན་དྲུག་པོས་
ཇི་ལྟར་ངོ་འཕྲོད་པའི་མཉམ་བཞག་ཡེ་ཤེས་དེ་སྐྱོངས་ཚུལ་དུ་བྱས་ནས་འཆད་རིགས་པ་ལ། སྒོམ་མེད་དུ་སྟོན་པའི་རྒྱུ་མཚན་ཅི་ཞིག གལ་ཏེ་སྤྲོས་བྲལ་དང་སྒོམ་མེད་ཀྱི་ངོ་བོ་ལ་ཁྱད་པར་མེད་
པས་དེ་སྐད་མཛད་དོ་སྙམ་ན། འོ་ན་སྤྲོས་བྲལ་ཆུང་ངུ་ནས་སངས་རྒྱས་ཀྱི་སའི་བར་དུ་ངོ་བོ་ལ་ཁྱད་པར་མེད་པར་བཤད་མོད། དེ་ལྟ་ན་བར་དེར་རོ་གཅིག་ལ་ཇི་ལྟར་སྨྲ། ཟུར་འཇོག་མཛད་དམ་
མཁས་པའི་ཡིག་ཆ་ལེགས་པ་གོ་ངེས་ཀྱི་དགོངས་པ་ལེན་ལུགས་གལ་ཆེ་བ་འདྲ་ལགས་སོ། །དེ་ནས་རྗེས་ཀྱི་བྱ་བ་ཕྱག་རྒྱ་ཆེན་པོ་ངོས་བཟུང་ཞིང་རང་ངོ་སྤྲད་པའི་སྐབས་སུ། གཞི་གཏན་ལ་

།དབབ་པའི་རྣལ་འབྱོར་བཞི། དེ་བཞིན་དུ་ལམ་ཉམས་སུ་བླང་བའི། ཉམས་མྱོང་གི་སྤུ་རིས་འབྱེད་པའི། ས་ལམ་གྱི་དྲོད་རྟགས་འབྱེད་པའི། འབྲས་བུ་མངོན་དུ་
གྱུར་པའི་རྣལ་འབྱོར་བཞི་ཚན་ལྔར། གཞི་ཕྱག་རྒྱ་ཆེན་པོ། ལམ་ཕྱག་རྒྱ་ཆེན་པོ། འབྲས་བུ་ཕྱག་རྒྱ་ཆེན་པོའི་རྣམ་པར་བཞག་པ་ཀུན་འདུས་ཕྱིར། བཤད་གཞི་རྒྱ་ཆེ་ལ་དཔངས་མཐོ་བ་འདིར་
དྲེ་རྒྱུ་མང་དུ་འདུག་ནའང༌། ཧ་ཅང་མང་དོགས་རེ་ཞིག་བཏང་སྙོམས་སོ། །གེགས་དང་གོལ་ཤོར་དཔྱད་བའི་སྐབས་སུ། སྣང་བ་དགྲར་ལངས། རྣམ་རྟོག་དགྲར་ལངས། སྟོང་པ་དགྲར་
ལངས་ཏེ་གེགས་གསུམ་པོ་ལམ་མ་སྒོམ་པའི་གང་ཟག་ཅི་རིགས་ལའང་འོང་ཞིང་འདུག་ལ། གང་ཟག་དེ་རིགས་ལ་གེགས་གསུམ་ཅི་རིགས་བྱུང་ཚེ། དེ་སེལ་ཐབས་སུ་སྣང་བ་སེམས་སུ་
དང་༑ རྣམ་རྟོག་ཆོས་སྐར་དང༌། སྣང་སྟོང་ཟུང་འཇུག་ཏུ་ངོ་སྤྲད་ཀྱང་གོམ་ཤུགས་ཆུང་བས་ཇི་བཞིན་དུ་ངོ་འཕྲོད་པ་ནི་དཀའ། དེ་སྒོམ་གེགས་མིན་པ་འདུག་ཀྱང་སེལ་བ་ཤར་ཚེ་ཇི་འདྲས་
༈ སེལ༑ དབྱུག་པའམ་མེ་དཔུང་ལྟ་བུས་སོ་སྙམ་ན། དེ་ཡང་ལེགས་མོད་ཀྱིས། རིག་པ་སྐད་ཅིག་མའི་སྟེང་ནས་སེལ་ན་ཇི་ལྟར་མཛད། སྒོམ་ཆེན་ལ་འདི་རིགས་འབྱུང་བའི་དབང་དུ་བྱས་

ན༑ སྒོམ་གསར་པ་ཁོ་ན་ལ་འབྱུང་ངམ། སྒོམ་མཐོ་སར་ཡང་འབྱུང་སྲིད། སྒོམ་མཐོན་པོ་ལའང་འབྱུང་བ་ནི། དཔེར་ན། དཔལ་ལྡན་ཕག་མོ་གྲུ་པའི་སློབ་མ་སྒོམ་རོ་གཅིག་སྐྱེས་པ་
གཅིག རྗེ་དེའི་འཕྲལ་གྱི་མཛད་པ་འདྲ་ལ་ལོག་ལྟ་ཕྲ་མོ་བྱུང་བ་ལ་བརྟེན་སྨྱོ་བའི་གཏམ་རྒྱུད་འདུག་པ་དེའི་ཚེ་ན། ཁོང་རོ་གཅིག་པ་ཡིན་པས་ལོག་པར་ལྟ་བའི་འཆར་སྒོ་དེ་ཉིད་སེམས་སུ་ནི་ཤེས་
ཟིན༑ འཁྲུལ་གྲོལ་གྱི་བར་ལག་འགྱེལ་བས་རྣམ་རྟོག་ཆོས་སྐུར་ནི་རྟོགས་ཟིན། སྣང་བཞིན་དུ་སྟོང་། སྟོང་བཞིན་དུ་སྣང་བར་ཤེས་པས་སྣང་སྟོང་ཟུང་འཇུག་ཏུ་ནི་རྟོགས་ཟིན། ད་འོ་ན་ཁོ་ལ་
སུ་དགྲར་ལངས་ནས་སྨྱོ་བ་ཡིན། ལོག་ལྟའི་དྲི་མ་དེའོ་སྙམ་ན། དྲི་མ་དེ་གེགས་གསུམ་གང་རུང་དུ་འདུར་མི་འདོད་དམ། དེ་ལྟ་བུ་བྱུང་ན་སེལ་ཐབས་ཨེ་ཏིག་པ་རང་དེ་གང་ཡིན། ཡང་
གསུམ་ཀ་དགྲར་ལངས་སོ་སྙམ་ན། འོ་ན་དེ་འདྲ་དེང་སང་གི་རོ་གཅིག་པ་ལ་ལའི་རྣམ་ཐར་སྐྱོངས་བར་འདུག་པས་ཅི་ཞིག་བྱར་ཡོད། གོལ་ས་ལ་མ་སྒོམ་པའི་གང་ཟག་རང་རང་གི་ལས་ཀྱིས་
ཁམས་གསུམ་དུ་སྐྱེས་པ་དང༌། བསྒོམ་པའི་གང་ཟག་བདེ་གསལ་མི་རྟོག་པའི་ཉམས་ལ་པས་ཁམས་གསུམ་དུ་སྐྱེས་པ་གཉིས་ལ། ལས་དང་ལས་ཀྱི་འབྲས་བུ་བཟང་ངན་གྱི་ཁྱད་པར་བཤད་

ཕྱག་༄༅། །ཁུངས་ཨེ་གཟིགས། གོལ་ཞེས་པའི་དོན་དེ་དང་དེར་སྐྱེ་བ་ལ་ཟེར་བ་ལགས་སམ། བསྒོམས་པས་བདེ་ཉམས་བཟང་པོར་སྐྱེས། དེ་ལ་ཞེན་པ་མ་སེལ་བས་རྒྱུ
ཆེན་
བྱས་ནས། འདོད་ཁམས་ལ་བཅུ་གཅིག་ཡོད་པའི་ནང་ཚན་ངན་འགྲོ་གསུམ་དུ་སྐྱེ་བ་ཨེ་སྲིད། སྲིད་ན་མདོ་ལས། སྐད་གཅིག་བསམ་གཏན་ཐུན་ཞུགས་ན། ཁམས་གསུམ་གང་བའི་སེམས་པི
ཅན་ལ། །སྲོག་སྦྱིན་པས་ནི་འདི་དོན་ཆེ། །ཞེས་སོགས་ཀྱི་ཕན་ཡོན་ཆེན་པོར་སྟོན་པའི་གཞུང་ཡང་མི་བདེན་པ་ལྟ་ཞིག མི་སྲིད་པ་ཞིག་ན། དོ་ཧར། ཏིལ་གྱི་ཤུན་པ་ཙམ་གྱི་ཟུག་རྔུས་
ཀྱང་༑ །ནམ་ཞིག་སྡུག་བསྔལ་འབའ་ཞིག་བསྐྱེད་པར་བྱེད། །ཅེས་གསུངས་པའི་ཟུག་རྔུ་དེ་ཞེན་པ་ལ་ཆགས་བཞག ཞེན་པ་དེའི་རང་བཞིན་མ་ཤེས་པ་རྒྱུན་མཐུད་པས་སྲིད་པར་སྐྱེ་བའི་ལས
སོགས་པའི་དབང་དུ་མཛད་ནས། དོ་ཧར། གང་ལ་ཞེན་པ་ཡོད་ན་དེའང་ཐོངས། །ཞེས་གསུངས་པ་ཅི་རེད། ཡང་མདོ་ལས། འཇིག་རྟེན་དག་ན་ཏིང་འཛིན་སྒོམ་བྱེད་ཀྱང་། །དེས་ནི་
བདག་ཏུ་འདུ་ཤེས་འཇིག་མི་འགྱུར། །དེས་ནི་ཉོན་མོངས་ཕྱིར་ཞིང་རབ་འཁྲུག་སྟེ། །ལྷག་སྤྱོད་ཀྱིས་ནི་ཏིང་འཛིན་འདི་བསྒོམས་བཞིན། །ཞེས་འཇིག་རྟེན་པའི་ཏིང་ངེ་འཛིན་བསྒོམས་པས་སླར་

ངན་སོང་དུ་སྐྱེ་བའང་སྲིད་དོ། །ཞེས་གསུངས་མཁན་དེང་སང་འདུག་ཀྱང༌། དེ་ཏིང་ངེ་འཛིན་སྒོམ་པའི་ནུས་པས་ངན་སོང་དུ་སྐྱེས་པ་གར་ཡིན། བདག་ཏུ་ལྟ་བའི་འདུ་ཤེས་ཡང་དག་པའི་ཤེས་
པས་སྦྱངས་མ་ཚུགས་པའི་དབང་ལས། སྔར་བསགས་ཀྱི་ལས་ངན་མ་ཆོམས་པའི་རྒྱུ་དང་རྐྱེན་དུ་འོས་པ་ཕྲད་ནས་དེར་སྐྱེས་པ་ཡིན་པ་ལུང་ལ་དཔྱད་པས་ཤེས་པར་གདའ་བ། ཤོར་ས་བཞིའི་རེ་
རེ་ལའང༌། ཡེ་ཤོར་དང་འཕྲལ་ཤོར་གཉིས་གཉིས་མཛད་པ་འོང་འདུག་པ། དེ་གཉིས་བཅོས་སྟབས་གང་བདེ་བའི་རྒྱུ་མཚན་ཞུའོ། །ཉམས་རྟོགས་གོ་བ་གསུམ་གྱི་ཤན་འབྱེད་ལ། སོ་སོར་ཕྱེ་
བའི་དབང་དུ་བཏང་ན། འདི་གསུམ་རིམ་པ་བཞིན་འབྱུང་བ་ཞིག་གམ། མ་ངེས་པར་འབྱུང༌། དང་པོ་ལྟར་ན་ཐོས་བསམ་གྱི་གོ་བའི་སྒྲ་མི་གྲགས་པར་ཡང་ཉམས་བཟང་པོ་ཡོད་ཟེར་བ་
དང་༑ ཉམས་མྱོང་གི་དྲི་མི་མནམ་པར་ཡང་རྟོགས་པ་མཐོན་པོ་ཡོད་ཟེར་བ་དང་། རྟོགས་པའི་རོ་མི་བྲོ་བར་ཡང་རྟོགས་ལྡན་དཔེ་བྲལ་ཡིན་ཟེར་བ་ཡོང་འདུག་པ་འདི་ངེས་པར་བདེན་ལགས་
སམ༑ སྒྲ་འཇུག་པ་གཅིག་པའི་དབང་དུ་བྱས་ན། ལུང་རྣམ་དག་གི་བརྗོད་དོན་རྗེ་བཀའ་དྲིན་ཅན་གྱི་ཞལ་སྐྱིན་གྱིས་བཀྲལ་བ་ན། ཚོགས་ལམ་ཆུང་ངུ་ནས་སངས་རྒྱས་ཀྱི་སའི་བར་གྱི་རྣམ་

།གཞག་རྟོགས་ནུས་པ་དེས་ན།དགེ་སྦྱོར་ཡིད་ཡུལ་ཙམ་དུའང་མི་གནས་པའི་བདག་ཅག་ཐ་སྙད་པ་ཚོས་ཀྱང་སྤྱི་བརྟོལ་གཟེངས་བསྟོད་ནས། རྟོགས་ལྡན་བཟང་པོ་༄༅།
ཧ་ལས་སྦ་ལས་ཡིན་ནོ་སྨྲས་ན་ཐུགས་མི་ཁྲེལ་བའི་དགོངས་ཡངས་འཚལ་ལོ། །ལམ་སྐོར་འདི་ལས་འཕྲོས་པའི་དོགས་གནས་ཤིན་ཏུ་ཆེས་མང་པོ་ལ་དྲི་རྟོག་དང་འབེལ་གཏམ་རྒྱ་ཆེར་ད་དུང་བྱར་
ཡོད་མོད་ཀྱིས་དྲི་བ་རྒྱ་ཆེ་ན་ལན་འདེབས་དཀྱིལ་སྟོང་པའི་དཔེ་ཡོད་པར་བསམ་ནས། ད་ལམ་ཁྲིད་ཡིག་གི་ཚིག་རིས་འབའ་ཞིག་ལ་དཀྲིས་ནས་དོག་གཅོད་ཞུས་པ་ལགས། ད་ནི་དེ་ལྟར་དུ་
བརྒལ་ཞིང་བརྟགས་པའི་དགོས་པ་བརྗོད་པར་བྱ་སྟེ། གང་ཡང་དུས་གསུམ་གྱི་སངས་རྒྱས་ཐམས་ཅད་ཀྱི་བགྲོད་པ་གཅིག་པའི་ལམ་པོ་ཆེ་འདི་ཉིད། དཔལ་དྭགས་པོ་དཀར་རྒྱུད་རྗེས་འབྲང་དང་
བཅས་པའི་བགོ་སྐལ་དུ་སྤྱོད་པའི་གསུང་མི་འཆུག་པའི་གཟེར་བུར་བཏབ་པ་ཕྱག་ཆེན་གྱི་དམིགས་རིམ་ཟིན་བྲིས་འདི་ཇི་ལྟ་ཇི་སྙེད་ཀྱིས་བསྡུས་པའི་ཤེས་བྱ་མཐའ་དག་ལ་ལྐོག་ཏུ་མ་གྱུར་པའི་གཟིགས་
དྲི་
པ་དྲི་མེད་ཀྱི་ཆོས་ཀྱི་སྤྱན་མངའ་བ་རྗེ་བཙུན་ཐམས་ཅད་མཁྱེན་པ་པདྨ་དཀར་པོས་མཛད་ཕྱིན། མ་རྟོག་པ་དང༌། ལོག་པར་རྟོག་པ་དང་། སོམ་ཉིར་གཅོད་པ་དང༌། མ་འབྲེལ་བ་སོགས་སྐྱོནཚིག་

དྲིས་རེག་པའི་གོ་སྐབས་རྣམ་པ་ཐམས་ཅད་དུ་ག་ལ་ཡོད། འོན་ཀྱང་བཅོམ་ལྡན་འདས་ཉིད་ཀྱི་མདོ་ལས། ཇི་སྐད་དུ། དགེ་སློང་དག་གམ་མཁས་རྣམས་ཀྱིས། །བསྲེག་བཅད་བརྡར་བའི་
གསེར་བཞིན་དུ། །ལེགས་པར་བརྟགས་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་རྒྱལ་བའི་བཀའ་ལའང་བརྟགས་དཔྱད་དགོས་པར་བཤད། དེ་ལྟར་བྱས་པས་གསེར་བཟང་
པོ་ལྟར་དཔྱད་བཟོད་པ་ཞིག་ན་མན་ངག་དེ། གདུལ་བྱ་སངས་རྒྱས་ལ་དཀྲིས་པའི་ཤིང་རྟར་ངེས་པའི་ཤེས་པས་དྲང་པའི་དད་པ་ལ་རང་གཞན་འགོད་ནུས་མོད། དེ་ལྟར་མ་ཡིན་པར་བླུན་དད་ཙམ་
སྙིང་པོར་བགྱིས་ཏེ་སྤོམ་ཡོར་དུ་འཇོག་པ་ནི་ཆོས་ཀྱི་རྗེས་སུ་འབྲང་བ་དག་གི་བློ་གྲོས་ཆུད་འཛད་པའི་དངོས་རྒྱུར་གོ་ལ། འདི་ནི་བླུན་པོ་གྱི་ནར་འཁྱམས་པའི་ཀུན་ཏུ་རྒྱུ་དག་གི་སྤྱོད་ཡུལ་ལོ་ཞེས་
རིང་ལུགས་གཞན་འཛིན་པ་དག་གིས་ཀྱང་བརྙས་ཤིང་མི་བཀུར། རྒྱུ་དེས་ལུགས་འདི་ལ་དད་པ་ཐོབ་པ་འགའ་ཞིག་ཀྱང་བློའི་འཇུག་པ་ཕྱིར་བསྙིལ་བའི་དགག་བྱ་འགོགས་པ་ནི་དྲི་བ་འདི་ཉིད་ཀྱི་
དགོས་པ་དང་པོའོ།། ༈ ཁྱད་པར་སློབ་མའི་ཚོགས་མན་དག་འདི་ཉིད་ཀྱི་སྒོ་ནས་བསྡུ་བར་བཞེད་པའི་བླ་མ་གྲངས་མང་བ་བཞུགས་པའི་ནང་ནས། འགའ་ཞིག་ནི་ཐོས་བསམ་སྒོམ་པས་ཕྱི་༴

༄༅། །ནང་གི་སྒྲོ་འདོག་མ་ལུས་པ་ཆོད་པ་དང༌། འགའ་ཞིག་ནི་དེ་ལྟར་དུ་མ་འབད་ཀྱང་ཤེས་བྱ་ཐམས་ཅད་ཀྱི་རང་དང་སྤྱིའི་མཚན་ཉིད་སེམས་ཐོག་ཏུ་རྫོགས་པར་གཟིགས་
པ་གཉིས་པོ་དེ་ནི་ལྷ་དང་བཅས་པའི་འཇིག་རྟེན་གྱིས་ཕྱག་བྱ་བའི་འོས་ཡིན་གྱི། ཕྱིར་རྒོལ་བའི་འོས་མ་ཡིན་ལ། འགའ་ཞིག་ནི་དཀར་རྒྱད་ཀྱི་བྱིན་རླབས་སྨིན། སེམས་ཐོག་ཏུ་གྲོལ་ཆ་རྙེད
ཀྱང་༑ སྦྱངས་པའི་དབང་ལས་ཚིག་ཏུ་སྨྲ་བའི་མགྲིན་པའི་རྩ་མདུད་དམ་པོར་གྱུར་ཏེ། སྦུག་འཐུམ་པ་དག་ལ་དོགས་པའི་གནས་མང་དུ་ཆོད་པ་འདི་ཉིད། འགགས་མེད་ཀྱི་རྩ་ལ་འཆར་བའི་ས་
བཅུ་བདུན་
བོན་དུ་བྱས། དེ་ལས་བགས་ཀྱི་སྐྱེས་པའི་ཤེས་རབ་ཀྱི་མྱུ་གུ་རྟགས་འབྲས་བུའི་མྱུ་གུ་སྦྱར་གྱི་རླན་དྲོད་ཀྱི་སྦྱངས་པས། ད་གཟོད་ཚིག་གི་མེ་ཏོག་ལས་དོན་གྱི་འབྲས་བུ་བདེ་བླག་ཏུ་སྨིན་པར་
འགྱུར་བ་ནི། དྲི་བ་འདིའི་དགོས་པ་གཉིས་པའོ།། ཡང་འགའ་ཞིག་སློབ་མ་སྐྱོང་བ་ཆོས་གཏམ་མཛད་པར་ནི་རིངས། ཤེས་བྱར་མ་སྦྱངས་པས་ལེགས་བཤད་ཀྱིས་ནི་
དབུལ༑ བཤད་རུང་མི་རུང་གི་གནས་དུས་མི་བརྩི་བར་ཉམས་མྱོང་གང་ཡོད་ཁོ་ཀ་དམར་གཅིག་ཟོང་གཅིག་དུ་ངོམ་པ་དག་ལ་བློ་གྲོས་ཀྱི་སྒོ་ཐོག་མེད་དུ་འབྱེད་པའི་ལྡེའུ་མིག་ལགས་པས་མཛོད་

ལེགས་པར་ཕྱེས་ནས། དམར་ཟོང་གང་ལ་གང་འོས་མཆོད་སྦྱིན་གཏོང་བ་ནི་དགོས་པ་གསུམ་པའོ།། ༈ ཆོས་རྗེ་རྒྱ་རས་པའི་ཕྱག་ཆེན་ཚིག་བཅད་མར། མདོ་རྒྱུད་བླ་མའི་གསུང་འཕྲོས་
དང་༑ །ངོ་སྤྲོད་ཐམས་ཅད་རྫོགས་པར་བྱས། །ཞེས་བཀའ་སྩལ་བཞིན་རབ་ཏུ་མདོ་རྒྱུད་ཀྱི་ལུང་རྒྱ་བསྐྱེད། དོན་སེམས་ཐོག་ཏུ་འཁྲུངས་པ་གཅིག་དགོས་པ་འདྲ་ཡང་དཀའ། བླ་མ་དངོས་དང་
བརྒྱུད་པའི་གསུང་འཕྲོས་ལ་ངན་རྟོག་ཀྱི་སླད་མ་ཞུགས་པ་ཅིག་ངོ་སྤྲོད་འཆད་ཤེས་པ། ྋ།ཁྱད་པར་འཆད་རྒྱུའི་ཁྲིད་དཔེ་འདི་སྦྱོར་དངོས་རྗེས་གསུམ་མཐར་ཆགས་སུ་གོ་བ་ཆགས་ངེས་ཀྱི་རང་གཞན་
ལ་ཕན་གདགས་སུ་རུང་བ་ཞིག་མེད་ཐབས་མེད་པ་ནི་བདག་ལེགས་སུ་འདོད་པ་དག་གིས་འབད་པ་ཞིག་བྱུང་ན་དགོས་པ་བཞི་པའོ།། ༈ འགའ་ཞིག་རང་ཉིང་བཟང་པོར་སྒྲུབ་པའི་ཟོལ་སྦྱོར་
དུ་གཏི་ཐུག་ཁྲིད་དེ་འདྲས་གོང་དུ་ཡང་མ་ཕྱིན་དེ་ཀ་ཡིན་མོད་ཅེས་བཟང་བཟང་པོར་ཚུལ་འཆོས། དེའི་སློབ་མ་དག་གིས་ཀྱང་ཡིན་རྒྱུའི་ཁུལ་གྱི་སྨིན་མ་འདེགས་པར་མཛད་པ་ཡང་ཡོང་སྲིད་པ་འདྲ་
སྟེ༑ དེ་ལྟ་ན་སྔོན་གྱི་གྲུབ་ཐོབ་རྣམས་ཀྱིས་དབང་པོ་ཡོངས་སུ་སྨིན་པའི་གདུལ་བྱ་རྗེས་སུ་གཟུང་བའི་ཚུལ་ལྟར་ཚེགས་ཆུང་ངུའི་འགྲེལ་པར་གྱིས་ཤིག དེ་ལ་ཐོག་མར་རང་ཉིད་གྲོལ་བཞིག་༴

༄༅། །དགོས་ཀྱི་ཡོད་པར་གདའ་བས། དེའི་ཆེད་དུ་འབྲི་ཀློག་ནས་བརྩམ་བསླབ་སྦྱངས་ཕྲ་མོ་མཛད་པར་བསྐལ་བ་ནི་དགོས་པ་ལྔ་པའོ།། ༈ གཞན་འཇམ་དབྱངས་
ས་སྐྱ་པཎ་ཆེན་གྱིས། །བསྒོམ་ན་ཐོས་པ་མི་དགོས་ཞེས། །བླུན་པོ་ཐོས་རྒྱ་ཆུང་དུ་སྨྲ། །ཞེས་དང་།ྋ མ་བསླབ་པ་ལ་ཀུན་མཁྱེན་དུ། །འགྲོ་ན་རྒྱུ་འབྲས་ག་ལ་བདེན། །ཞེས་དང༌། རྒྱུ་
འབྲས་བསླུ་བ་མེད་པ་ནི། །ཐམས་ཅད་མཁྱེན་པའི་ཁྱད་ཆོས་ཡིན། །ཞེས་གསུངས་པ་རྣམས་ཀྱི་ཐོག་ཏུ་འབབ་པ་ཁོ་ནའོ། །དེ་ལྟ་མོད་ཀྱི་དྲི་བ་དང་དྲི་དགོས་པའི་རྒྱུ་མཚན་འགྲེལ་པ་དང་བཅས་པ་
བསྟན་ཟིན་ཏོ། །སྨྲས་པ། མཁྱེན་པའི་འདབ་གྲོལ་པད་དཀར་གྱི་ཟེ་བར། །རྗེས་ཆགས་ངག་དབང་བདུད་རྩིའི་ཐིག་པ་ཉིད། །ཅུང་ཟད་གཞིག་སིམ་ངོམ་པའི་བྷྲ་མ་ར། སྨྲ་བའི་སྣང་གླུ་གྱུར་
ཀྱུར་ལེན་ལ་དགའ། །འཆི་མེད་གྲོང་ནས་ཕབ་པའི་གངྒཱའི་ཀླུང༌། །དགག་སྒྲུབ་དངུལ་དཀར་བྱེ་མ་འདྲེན་པ་འདིས། །ཀུན་ཏུ་རྨོངས་པའི་རྫབ་བྱང་རིན་ཆེན་སེམས། །རང་བཞིན་ལྷན་སྐྱེས་
ལྷོ་ཏོག་ཏུ་མཆོད་པས་བྲེལ། །གཟུ་པོའི་ཐུགས་མངའ་གང་གང་གི །དྲི་ཚུལ་དེ་དེར་བརྟགས་པ་རྣམས། །འདྲ་འདྲའི་ཟོལ་སྒྲིབ་མ་ཡིན་པར། །འགྲིག་འགྲིག་རྣམ་དཔྱོད་ངོས་སུ་འཆར།

ངན་འཁྱོག་པོར་བགྲོད་པ་འགས། །རླང་པའི་དུད་སྤྲིན་ཁར་འབྱིན་ན། །རི་དྭགས་ལྟེ་བའི་བསུང་ཞིམ་པོ། །ཐུན་གཅིག་སླར་ཡང་སྦྱིན་ལ་རེག །ཚུལ་དང་མཐུན་པའི་ལེགས་བཤད་ལེན་མེད
འབྲུག་ན༑ །དྲི་བ་བྱེད་པོར་སླར་ཡང་དྲིས་ཤིག་ཅེས། །བསྐུལ་བའི་དབྱངས་ཅན་སྦྱར་བའི་དགེ་ལེགས་དཀར། །སྟོབས་བཅུ་ལྡན་པའི་རྒྱུར་ཡང་དེ་འགྲུབ་ཤོག །ཅེས་པ་འདི་ནི་ཐ་སྙད་ལ་ཞེན་པའི་བྷི་
ཀླུ་བུདྡྷའི་མིང་ཅན་དེས་ཕུལ་བ་དགེའོ།། །།སརྦ་མངྒ་ལཾ།། །།

༄༅། །ཕྱག་ཆེན་ཁྲིད་ཡིག་ལས་འཕྲོས་པའི་རང་ལན་ངེས་གསང་གནད་ཀྱི་ལྡེའུ་མིག་ཅེས་བྱ་བ་བཞུགས་སོ།།

།ན་མོ་མ་ཧཱ་མུ་དྲཱ་ཡ། རྣམ་གྲོལ་མཆོག་གི་གོ་འཕང་ལ་བཞུགས་པའི། །ཁྱབ་བདག་འཁོར་ལོའི་མགོན་པོ་རྡོ་རྗེ་
འཆང་༑ གཅིག་པུ་དུ་མ་ཤར་བ་ཆུ་ཟླའི་གར། །བསྒྱུར་མཁས་རྩ་བརྒྱུད་བླ་མས་དགེ་ལེགས་མཛོད། །འཆད་པོ་རང་གི་མ་གོ་བཞིན་དུ་ཡང༌། །ཉན་
པོ་རྣམས་ལ་ཁྲིད་དཔེའི་རྒྱུགས་འབུལ་མཁན། །དེང་དུས་བཞུགས་པ་རྣམས་ཀྱིས་དྲི་བ་འདིར། །ལན་མེད་རང་ལན་རང་གིས་གདབ་བར་བྱ། །འདིར་
གླེང་གཞི་ནི། མཚན་དོན་ལེགས་པར་ལྡན་པ་ཀུན་མཁྱེན་པདྨ་དཀར་པོ་དེ་ཉིད་ཀྱིས། ཇི་སྐད་དུ། ཚིག་ཙམ་སྨྲ་ལ་གནད་རྣམས་མ་ཟིན་པས། །ད་དུང་

ཕྱག་
ཆེན་
པི ༄༅། །དགེ་བའི་བཤེས་ཀྱི་ཞབས་བརྟེན་ནས། །ལམ་འདི་ཐོས་བསམ་སྒོམ་པ་མཐར་ཕྱིན་པའི། །ཆེད་དུ་ཡིན་གྱི་གཞན་དུ་དྲིས་
པས་ཅི། །ཞེས་གསུངས་པའི་དོན་རྣམས་བློ་ཡུལ་དུ་བཞག་ནས་དྲི་བའི་སྤོབས་པ་སྐྱེས་ཤིང་། དྲི་བའི་ཡུལ་དེ་དག་ཀྱང་མཁྱེན་བཞིན་དུ་གཞན་ལ་
འདེམས་པའི་བློ་ནོད་ངོམ་པ་ཡིན་ནམ། མངོན་པའི་ང་རྒྱལ་གྱིས་སམ། གྲགས་འདོད་ལྷར་ལེན་པ་ལྟ་བུ་གང་ཡིན་བརྟག་པར་འདོད་ལ། བརྟག་པའི་
ཐབས་ནི་དྲི་བ་ལས་ལྷག་པ་མ་མཆིས་པས་ན། འཇམ་པའི་དབྱངས་ཀྱིས། མཁས་པར་རྩོད་ཅིང་མ་དྲིས་པ། །དེ་ཡི་བར་དུ་གཏིང་མི་དཔོག །རྔ་ལ་

དབྱུག་གུས་མ་བསྣན་པ། །དེ་སྲིད་གཞན་དང་ཁྱད་ཅི་ཡོད། །ཅེས་གསུངས་ཤིང་། དྲི་ཚིག་ལས་ཀྱང་། བློ་གྲོས་གསེར་གྱི་དངོས་པོ་བཟང་ངམ་ངན།།བརྟག་ཕྱིར་བསྲེག་བཅད་བརྡར་ལྟའི་
དྲི་ཚིག་འདི། །ཚིག་དོན་སྲང་ལ་འཇལ་བའི་བརྡ་ལགས་ཀྱི། །ཡང་དག་དྲན་པའི་ངང་ནས་ལན་སྩོལ་ཅིག །ཅེས་སྨྲས་པ་ཡིན་ཏེ། ཚེ་དང་ལྡན་པ་རྟ་ཐུལ་གྱིས་དྲིས་པ་ལ་ཚངས་པས་བཞིན་དུ་
ཟོལ་སྒྲིབ་ཁོ་ནས་སྦུབས་ལྡིར་གྱིས་ཆེར་སྙེམས་མི་འདོར་ཡང༌། ཀུན་མཁྱེན་འབྲུག་པའི་ཞལ་ནས། ཐ་སྙད་ལུང་རིགས་དང་མཐུན་པར། །ཡིན་ལུགས་ངེས་དོན་ལ་གཞོལ་བ། །གང་
གསུངས་གདམས་ངག་གི་གཏེར་མཛོད། མཚན་ལྡན་འབྲུག་པ་དེ་དྲན་པ། །ཞེས་གསུངས་པ་ལྟར་དགོས་རྒྱུ་ལ། ཚུལ་དང་མཐུན་པའི་ལན་གྱིས་ཐོགས་ཏེ་མི་སྨྲ་བའི་དཀའ་ཐུབ་ལ་གནས་པའི་
ཚེ༑ དྲི་བར། ཚུལ་དང་མཐུན་པའི་ལེགས་བཤད་ལན་མེད་ན། །དྲི་བ་བྱེད་པོ་སླར་ཡང་དྲིས་ཤིག་ཅེས། ྋ།ཟེར་བ་ཐུགས་ལ་བཏོད་པའི་ཆེ་ཕྲན་མང་པོས་བསྐལ་བ་ལ་བརྟེན་ནས་རང་ལན་འོས་
ཙམ་ཞིག་སྨྲ་བ་ལ་ཞུགས་ཏེ། དེ་ཡང་གླེན་པ་ལ་དྲིས་པའི་གཏམ་ལན་སྤྱང་པོས་གདབ་པར་མི་རིགས་ཀྱང༌། དཔལ་ལྡན་འབྲུག་པའི་བཀའ་བརྒྱུད་པ་ཡོངས་ཀྱི་གཙུག་གི་ནོར་བུ་ངག་དབང་རྣམ་

༄༅། པར་རྒྱལ་བའི་ཞལ་སྔ་ནས་ཀྱིས་ལན་གྱི་འཕྲེང་བ་རྒྱས་པ་ཞིག་གནང་འདུག་པ་དག་གཡུལ་དུ་བྱེད་པ་ནི་འབངས་ཀྱིས་གྱེན་སློག་ཤིན་ཏུ་མི་རིགས་པས་ཕྱག་མཆོད་ཀྱི་
ཡུལ་དུ་བཞུགས་སུ་གསོལ་ནས། འདིར་ནི་དྲི་ཚིག་རེ་རེ་ལ་ཡང་དྲི་དགོས་པའི་རྒྱུ་མཚན། །དངོས་ལན། མཐའ་དཔྱད་པ་གསུམ་གསུམ་གྱི་སྒོ་ནས་བཤད་པར་བྱའོ། །དེ་ལ་དྲི་བ་དང་
n9
པོར༑ ཁྲིད་ལུགས་གཞན་མང་པོ་ལས། ཐོག་མར་འཁོར་བའི་ཉེས་དམིགས་བསམ་པ་ནི་འཁོར་བ་ལས་བློ་ལོག་པའི་ངེས་འབྱུང་གི་བསམ་པ་བསྐུལ་བའི་ཕྱིར་ཡིན་པས་མན་ངག་གི་གནད་དམ་
པའོ་ཟེར་ལ། ཁྲིད་ལུགས་འདི་ཉིད་དུ་ཐོག་མར་དལ་འབྱོར་རྙེད་དཀའ་ནན་གྱིས་སྟོན་པ་ལ་རྒྱུ་མཚན་ཁྱད་པར་བ་གང་ཞིག་མཆིས་གྲང༌། ཞེས་སྨོས་སོ། །དེ་ལྟར་དྲི་དགོས་པའི་རྒྱུ་མཚན་རང་
ལུགས་སྐྱོང་བར་ཁས་འཆེ་བ་ཕལ་ཆེར། དལ་འབྱོར་རྙེད་དཀའ། འཆི་བ་མི་རྟག་པ། ལས་རྒྱུ་འབྲས། འཁོར་བའི་ཉེས་དམིགས་དང་བཞི་པོའི་གོ་རིམ་ལ་རྟོག་དཔྱོད་དོན་སྤྱི་ཙམ་ཡང་མི་
འཆད་པར། སློབ་མ་མང་དུ་འདུ། ལ་ལས་ཀློག་རྒྱུགས་སྤྲོད། ལ་ལས་དཔེ་རྒྱུགས་སྤྲོད་པ་ཤ་སྟག་སྣང་ལ། དེ་ཙམ་གྱིས་བསྟན་པ་ལ་མི་ཕན་པར་མ་ཟད་མིག་ལྟོས་ལ་གནོད་པས། རྒྱུ་

མཚན་ཡང་དག་བཀོད་ནས་རྨོངས་པ་ཞི་བར་བྱེད་དགོས་སོ། །དངོས་ལན་ནི། ཁྲིད་ལུགས་གོང་མ་དེ་ནི་ཅུང་ཟད་བློ་གྲོས་རྩིང་པའི་གཏམ་ཡིན་ཏེ། འཁོར་བའི་ཉེས་དམིགས་གོ་བས་འཁོར་བ་
ལ་བློ་ལྡོག་པ་དང་། ཐར་པ་ཐོབ་འདོད་ཀྱི་འདུན་པ་སྐྱེ་སྲིད་ཀྱང་། གཞན་དོན་དུ་རྫོགས་བྱང་ལ་དམིགས་པའི་བློ་གྲོས་སྐྱེ་བའི་ངེས་པ་མེད་ལ། ཁྲིད་ལུགས་ཕྱི་མའི་གོ་རིམ་འདི་ནི། ཐོག་མར་
དལ་འབྱོར་རྙེད་དཀའ་ཞིང་རྙེད་ན་དོན་ཆེ་བར་གོ དེ་ཡང་ཡུན་རིང་དུ་མི་འཚོ་བར་འཇིག་རྟེན་ཕྱི་མར་འཕགས་ཆོས་ལོང་ཡོད་དུ་མི་འཇོག ཀུན་གཞི་བག་ལ་ཉལ་དུ་གནས་པའི་དཀར་ནག་གིས་
ས་བོན་རྣམས་ཚེ་རབས་གཞན་དུ་སྨིན་ལུགས་ལ་ངེས་པ་རྙེད་པས་སྡིག་སྤོང་དགེ་སྒྲུབ་ཀྱི་ལས་ལ་བརྩོན། ལས་དེ་དག་གིས་འཕངས་པས་འཁོར་བ་མཐོ་དམན་གང་སྐྱེས་ཀྱང་སྡུག་བསྔལ་གྱི་སྡུག་
བསྔལ་དང༌། འགྱུར་བའི་སྡུག་བསྔལ་དང༌། འདུ་བྱེད་ཀྱི་སྡུག་བསྔལ་དེ་དེས་མནར་བར་འགྱུར་བ་གོ་ཆེད་དུ་གོ་རིམ་གྱི་འབྲེལ་བ་བསྒྲིགས་ནས། དོན་དུ་ན་ཇོ་བོ་བཀའ་གདམས་པ་རྣམས་
དང་༑ རྗེ་བཙུན་བཞད་པ་རྡོ་རྗེའི་གསུང་ལས་བྱུང་བ་ལྟར་སྐྱེས་བུ་གསུམ་གྱི་ལམ་རིམ་དང་སྦྱར་བ་ཡིན་གྱི། གང་བྱུང་བྱུང་ཡི་གེར་བྲིས་པའི་འབྲེལ་མེད་མ་ཡིན་ནོ། །དེ་ཡང་དལ་འབྱོར་གྱི་རྟེན་༴

ཕྱག་།བཟང་པོ་རྙེད་དཀའ་བ་ཤེས། དེ་ཡང་ནམ་འཆི་ངེས་མེད་དུ་རིག དེའི་འོག་ཏུ་ལས་འབྲས་ལ་ངེས་པ་འགྲོ་ངེས་པ་ཙམ་ནི་སྐྱེས་བུ་ཆུང་ངུའི་ལམ་ཚུར་མཐོང་བྱིས་པ་
ཆེན་
པིདག་ལ་འོས་ཏེ། རྒྱལ་སྲས་ཞི་བ་ལྷས། འཇིག་རྟེན་པ་ཡི་དངོས་མཐོང་ཞིང་། །ཡང་དག་ཉིད་དུའང་རྟོགས་བྱེད་ལ། །སྒྱུ་མ་ལྟ་བུ་མིན་པས་འདིར། །ཞེས་གསུངས་པ་ལྟར་བཀོད།
ནས་འཁོར་བ་ནི་འདམ་རྫབ་ལྟ་བུ། བཙོན་རྭ་ལྟ་བུ། མེ་འོབས་ལྟ་བུར་ཤེས་ནས་རང་དེ་ལས་ཐར་འདོད་ཀྱི་བློ་སྐྱེ་ཞིང༌། དེ་ཡང༌། སྐར་མ་རབ་རིབ་མར་མེ་དང༌། །སྒྱུ་མ་ཟིལ་པ་ཆུ་ལྦུར་
ལྟར༑ །རྨི་ལམ་གློག་དང་སྤྲིན་ལྟ་བུར། །འདུས་བྱས་ཆོས་རྣམས་དེ་ལྟར་ལྟ། །ཞེས་སྒྱ་མའི་དཔེ་དེ་དག་དང་མཚུངས་པ་ལྟ་ལ། སྐྱེས་བུ་ཆུང་ངུ་དེ་ལྟར་མ་ཡིན་པར་ཨཾ་འཐས་སུ་ལྟ་བ་ནི་
གཉིས་པོའི་ཁྱད་པར་གྱི་གཙོ་བོ་སྟེ། སྒྱུ་མ་ལྟ་བུ་མིན་པས་འདིར། །འཇིག་རྟེན་པ་དང་རྣལ་འབྱོར་རྩོད། །ཅེས་འབྱུང་། དེའི་རྗེས་སུ་ཐུན་མོང་མ་ཡིན་པའི་སྔོན་འགྲོའི་སྐྱབས་སེམས། རྡོར
སེམས་སྒོམ་བཟླས། མཎྜལ། བླ་མའི་རྣལ་འབྱོར་རྣམས་ལས་བརྩམས་ཏེ་ཁྲིད་ཡིག་རྫོགས་ཀྱི་བར་གྱིས་སྐྱེས་བུ་ཆེན་པོའི་ལམ་བསྟན་ཏེ། གཞན་དོན་དུ་སངས་རྒྱས་ཐོབ་འདོད་ཀྱིས་ལམ་ཕར་

ཕྱིན་དྲུག་ལ་སློབ་པའོ། །དེ་དག་ལའང་སྙིང་སྟོབས་ཀྱི་ཁྱད་པར་ཡོད་པས། འཇིག་རྟེན་རྣལ་འབྱོར་གྱིས་གནོད་ཅིང་། །རྣལ་འབྱོར་པ་ཡང་བློ་ཁྱད་ཀྱིས། །གོང་མ་གོང་མ་རྣམས་ཀྱིས་
༅ གནོད༑ །ཅེས་གསུངས། དེ་ལྟར་སྐྱེས་བུ་ཆུང་འབྲིང་ཆེན་པོའི་ལམ་སྲོལ་འདིའང་བདེ་བར་གཤེགས་པའི་གསུང་རབ་ཀྱི་སྙིང་པོ་བཏུས་པ་ཡིན་པས་ཡིད་རྟོན་པར་འོས་ཏེ། ཇོ་བོའི་བྱང་ཆུབ་
ལམ་སྒྲོན་ལས། གང་ཞིག་ཐབས་ནི་གང་དག་གིས། །འཁོར་བའི་བདེ་བ་ཙམ་དག་ལ། །རང་ཉིད་དོན་དུ་གཉེར་བྱེད་པའི། །སྐྱེས་བུ་དེ་ནི་ཐ་མར་ཤེས། །སྲིད་པའི་བདེ་བ་རྒྱབ་ཕྱོགས་
ཤིང་༑ །སྡིག་པའི་ལས་ལས་ལྡོག་བདག་ཉིད། །གང་ཞིག་རང་ཞི་ཙམ་དོན་གཉེར། །སྐྱེས་བུ་དེ་ནི་འབྲིང་ཞེས་བྱ། །རང་རྒྱུད་རྟོགས་པའི་སྡུག་བསྔལ་གྱིས། །གང་ཞིག་གཞན་གྱི་སྡུག་
བསྔལ་ཀུན། །ཡང་དག་ཟད་པར་ཀུན་ནས་འདོད། །སྐྱེས་བུ་དེ་ནི་མཆོག་ཡིན་ནོ། །ཞེས་དང༌། དབང་ཕྱུག་བཞད་པ་རྡོ་རྗེས་ཚེ་རིང་མ་ལ་གསུངས་པའི་མགུར་ལས། དགེ་དང་མི་དགེའི་
ལས་རྣམས་ལ། །རྒྱུ་འབྲས་ཡང་དག་མ་བསམ་ན། །ངན་སོང་སྡུག་བསྔལ་མི་བཟོད་པས། །ཕྲ་ཞིང་ཕྲ་བའི་རྣམ་སྨིན་ལ། །བག་ཡོད་དྲན་པས་ཟིན་ཀྱང་འཚལ། །འདོད་ཡོན་སྐྱོན་དུ་མ་

༄༅། །བལྟས་ཤིང་། །ཞེན་པ་ནང་ནས་མ་ལོག་ན། །འཁོར་བའི་བཙོན་རྭ་མི་སྒྲོལ་བས། །ཐམས་ཅད་སྒྱུ་མར་ཤེས་པའི་བློས། །ཀུན་འབྱུང་གཉེན་པོ་བརྟེན་ཡང་
n འཚལ༑ །འགྲོ་དྲུག་དྲིན་ཅན་ཕ་མ་ལ། །བྱས་པ་དྲིན་དུ་མི་བཟོ་ན། །ཐེག་པ་དམན་པར་གོལ་བའི་སྐྱོན། །དེ་ཕྱིར་བརྩེ་པ་ཆེན་པོ་ཡིས། །བྱང་ཆུབ་སེམས་ལ་བསླབ་ཀྱང་འཚལ། །ཅེས
གསུངས་ལ། དེ་དག་ཉམས་སུ་ལེན་ཁྱེར། ཚོས་ཀྱི་རྒྱལ་པོ་དྭགས་པོ་ལྷ་རྗེས་ཆོས་བཞིའི་གཞུང་དུ། ཐེག་པ་ཐམས་ཅད་བརྗོད་པར་བྱེད་པ་ཡི། །སྐྱེས་བུ་གསུམ་གྱི་ལམ་གྱི་རིམ་པ་འདི།
JË
དུས་གསུམ་འཕགས་པ་རྣམས་ཀྱི་གཞུང་ལམ་སྟེ། །ཆོས་བཞིས་རྒྱས་བཤད་དེ་དག་རེ་རེའང༌། །ལྟ་སྒོམ་སྤྱོད་པ་གསུམ་གྱིས་ཉམས་སུ་བླངས། །ཡང་དག་ལྟ་བ་ལས་འབྲས་སྒོམ། །དགེ་
སྡིག་འཇུག་ལྡོག་སྤྱོད་པ་སྟེ། །འབྲས་བུ་མཐོ་རིས་ལྷ་མི་གཉིས། །སྐྱེས་བུ་ཆུང་དུ་བསྡུས་པ་ཡིན། །བདག་མེད་ལྟ་བ་ཉེས་དམིགས་སྒོམ། །ངེས་འབྱུང་བསླབ་པ་གསུམ་སྤྱོད་པ། །འབྲས་
བུ་ཉན་རང་བྱང་ཆུབ་གཉིས། །སྐྱེས་བུ་འབྲིང་པོ་བསྡུས་པ་ཡིན། །བདེན་གཉིས་ལྟ་བ་ཟུང་འཇུག་སྒོམ། །ཕ་རོལ་ཕྱིན་བཅུ་སྤྱོད་པ་སྟེ། །འབྲས་བུ་མི་གནས་མྱ་ངན་འདས། །སྐྱེས་བུ་ཆེན་པོ་ྋ

བསྡུས་པ་ཡིན། །ཅེས་གསུངས་ཏེ། ས་བཅད་ཀྱི་གོ་རིམ་འདི་ཙམ་ལའང་དམ་པའི་ཆོས་ཀྱི་མདོ་རྒྱས་ལེགས་པར་ཚང་བས་ན་འཆད་པ་པོ་རྣམས་ཀྱིས་ལྡབ་ལྡིབ་དང་སབ་སུབ་ཏུ་མ་སོང་བ་ཞིག་
ཨི་དགོས་དཔྱོད་ལྡན་གཟུར་གནས་རྣམས་ཀྱིས་མཁྱེན་པར་མཛོད་ཅིག མཐའ་དཔྱོད་ཀྱི་དབང་དུ་བྱས་ཏེ། ལུང་དེ་དག་གི་ལུང་དོན་གང་ཡིན་ན། སྐྱེས་བུ་ཆེ་འབྲིང་ཆུང་གསུམ་ཡང་ཁུངས་ཆེ་
ཆུང་ངམ། བོངས་ཆེ་ཆུང་ངམ། ནོར་ཆེ་ཆུང་ལྟ་བུ་མ་ཡིན་པར། སོ་སོའི་ལེགས་བྱས་ལས་བྱུང་བའི་བློ་གྲོས་ཀྱི་སྟོབས་ཆེ་ཆུང་འབའ་ཞིག་ཡིན། དེ་ཡང་། སྐྱེས་བུ་ཆུང་ངུ་དེ་ཉིད་ལ་
འཁོར་བ་མཐའ་དག་སྤོང་འདོད་ཀྱི་བློ་མེད་ཀྱང༌། ངན་འགྲོའི་སྡུག་བསྔལ་རྒྱུ་བཅས་སྤོང་འདོད་དང་། མཐོ་རིས་ཀྱི་བདེ་བ་ཐོབ་འདོད་ཡོད་པས། འཁོར་བའི་བདེ་བ་ཙམ་དག་ལ། །རང་ཉིད་
དོན་དུ་གཉེར་བྱེད་པའི། །ཞེས་གསུངས། སྐྱེས་བུ་འབྲིང་ལ། འཁོར་བའི་སྡུག་བསྔལ་དངོས་མི་འདོད་པའི་སྟེང་དུ་བདེ་བ་ལྟར་སྣང་བའི་ཚོར་བ་འདི་ཡང་སྤངས་ནས་རང་ཉིད་གཅིག་པུ་ཞི་བ་
ཕྱོགས་གཅིག་པའི་མྱང་འདས་མངོན་དུ་བྱ་སྙམ་པའི་བློ་དང་ལྡན་པས་ན། གང་ཞིག་རང་ཞི་ཙམ་དོན་གཉེར། །ཞེས་གསུངས། སྐྱེས་བུ་ཆེན་པོའི་བློ་གྲོས་མཆོག་ནི། བདག་གཞན་མཉམ་པ་=

༄༅། །དང༌། བདག་གཞན་བརྫེ་བ་དང༌། བདག་གཞན་མི་དམིགས་པའི་སྒོ་ནས་གཞན་དོན་དུ་རྫོགས་པའི་བྱང་ཆུབ་ཐོབ་འདོད་ཀྱི་བསམ་པ་ལྷག་པར་བཟང་བ་འབའ་ཞིག་རྩྭ
»སྟེ༑ གང་ཞིག་གཞན་གྱི་སྡུག་བསྔལ་ཀུན། །ཡང་དག་ཟད་པར་ཀུན་ནས་འདོད། །ཅེས་གསུངས་སོ། །ལུང་གཞན་གཉིས་པོའི་དོན་ཡང་དེར་འདུས་ལ། བློ་ཚད་རང་བྱེད་ནས་བཅད་སྒྲིག་
ཁྱེར་ཙམ་ལའང་སྡེ་སྣོད་ཀྱི་གོ་བབས་ཆེན་པོ་ཡོད་པས་ཁྲིད་འཆད་པ་ལ་མ་རིངས་པར་ཐོས་བསམ་སྒོམ་གསུམ་ལ་འབད་འདོན་འཚལ་ལོ། །དྲི་བ་གཉིས་པར། ཚུལ་ཁྲིམས་ཙམ་དང་ཚུལ་ཁྲིམས་
ཀྱི་ཕར་ཕྱིན་ལ་ཁྱད་པར་འབྱེད་ཆོས་ཡོད་དམ་མེད། ཡོད་ན་དལ་འབྱོར་གྱི་རྒྱུ་ལ་ཚུལ་ཁྲིམས་ཙམ་གྱིས་ཆོག་གམ་ཚུལ་ཁྲིམས་ཀྱི་ཕར་ཕྱིན་དགོས། མེད་ན་ལུང་དོན་ཚད་མ་རྣམས་འགེགས་
སམ༑ མི་དགེ་བཅུ་སྤོང་བའི་སེམས་པ་མཚུངས་ལྡན་ཙམ་ཚུལ་ཁྲིམས་ཀྱི་ཕར་ཕྱིན་དུ་འདོད་ཨེ་ནུས། མི་ནུས་ན་རགས་པ་དེའི་རྒྱབ་ཏུ་སྤྱོད་འཇུག་གི་ལུང་དེ་དྲངས་པ་ལ་དགོས་པ་ཅི་
ཡོད༑ ཅེས་སྨོས་ཏེ། དྲི་དགོས་པའི་རྒྱུ་མཚན་ནི། ཁྲིད་ཡིག་ཏུ། དལ་འབྱོར་གྱི་ལུས་རྒྱུའི་སྒོ་ནས་རྙེད་པར་དཀའ་བ་སྟོན་པའི་ཚེ། རྒྱུ་ཚུལ་ཁྲིམས་སྲུང་བ་ལས་འབྲས་བུ་མི་ལུས་ཐོབ་པ་

ཡིན་ལ། ཚུལ་ཁྲིམས་ནི་མི་དགེ་བ་བཅུ་འཁོར་བཅས་སྤོང་བའི་སེམས་པ་སྟེ། སྤོང་བའི་སེམས་ནི་ཐོབ་པ་ལས། །ཚུལ་ཁྲིམས་ཕ་རོལ་ཕྱིན་པར་བཤད། །ཅེས་གསུངས། ཞེས་པ་ལ་དལ་
འབྱོར་གྱི་རྒྱུ་ཚུལ་ཁྲིམས་དགོས་པར་ལུང་ཕལ་ཆེར་མཐུན་ཅིང་། ཁྲིད་དཔེར་ཡང༌། རྒྱུ་ཚུལ་ཁྲིམས་སྲུང་བ་ལས་སོགས་དང༌། རྗེ་བཙུན་གྱི་གསུང་དྲངས་པར་ཡང༌། དལ་འབྱོར་མི་ལུས་མི་
དཀོན་དུ། །ཚུལ་ཁྲིམས་བསྲུང་བའི་མི་རེ་ཉུང༌། །ཞེས་དལ་འབྱོར་གྱི་རྒྱུ་ཚུལ་ཁྲིམས་ཙམ་གསུངས་ལ་དེ་དང་སྤྱོད་འཇུག་གི་ལུང་དྲངས་པའི། སྤོང་བའི་སེམས་ནི་ཐོབ་པ་ལས། །ཚུལ་
ཁྲིམས་ཕ་རོལ་ཕྱིན་པར་བཤད། །ཅེས་ལུང་རིགས་པ་གཉིས་ཅུང་ཟད་མི་མཐུན་པ་ལྟར་སྣང་བས་འགལ་བ་སྤོང་ཕྱིར་ངེས་པར་དྲི་དགོས་པའི་རིགས་སུ་སྣང་ངོ་། །རང་གི་དངོས་ལེན་ནི། མདོ་
མང་གི་ནང་ཚན་འཕགས་པ་ནམ་མཁའ་མཛོད་ཀྱིས་ཞུས་པ་ཞེས་བྱ་བ་ཐེག་པ་ཆེན་པོའི་མདོ་ལས། ཚུལ་ཁྲིམས་ནི་ལྷ་དང་མིར་སྐྱེ་བའི་རྒྱུ་སྟེ། ལྷ་དང་མིར་སྐྱེས་ནས། བྱང་ཆུབ་སེམས་དཔས
སེམས་ཅན་རྣམས་ཚུལ་ཁྲིམས་ལ་རབ་ཏུ་འཛུད་དེ། །ཚུལ་ཁྲིམས་ཡང་དག་པར་བཟུང་བ་དེ་ཡང་ཐམས་ཅད་མཁྱེན་པར་བསྔོས་ནས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱེད

།དོ། །ཞེས་དང༌། དབུ་མ་ལ་འཇུག་པར། མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད། ཅེས་མཐུན་ཕྱོགས་དང་། སྐྱེ་བོའི་ཚུལ་ཁྲིམས་རྐང་པ་ཆག་གྱུར་
ན༑ །སྦྱིན་པས་ལོངས་སྤྱོད་ལྡན་ཀྱང་ངན་འགྲོར་འགྲོ། །ཞེས་ལྡོག་ཕྱོགས་ནས་དལ་འབྱོར་གྱི་རྒྱུ་ཚུལ་ཁྲིམས་ཡིན་པར་བཤད་པས་ན་དལ་འབྱོར་གྱི་རྒྱུ་ཚུལ་ཁྲིམས་ཙམ་གྱིས་ཆོག་པར་ལྷུན་གྱིས་
གྲུབ་འོན་ཀྱང་ཚུལ་ཁྲིམས་ཙམ་དང་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་ཁྱད་པར་འབྱེད་ཆོས་མང་པོ་ཡོད་དེ། གསེར་འོད་དམ་པའི་མདོ་ལས། དེ་ལ་ཕ་རོལ་ཏུ་ཕྱིན་པའི་དོན་གང་ཞེ་ན།
པའི་ཁྱད་པར་ཡོངས་སུ་རྫོགས་པར་བྱེད་པའི་དོན་ནི་ཕ་རོལ་ཏུ་ཕྱིན་པའི་དོན་ནོ། །ཡེ་ཤེས་ཟབ་ཅིང་རྒྱ་ཆེ་བ་ཡོངས་སུ་རྫོགས་པར་བྱེད་པའི་དོན་ནི་ཕ་རོལ་ཏུ་ཕྱིན་པའི་དོན་ནོ། །འདུས་བྱས་དང་
འདུས་མ་བྱས་ལ་ཆགས་པ་མེད་པའི་དོན་ནི་ཕ་རོལ་ཏུ་ཕྱིན་པའི་དོན་ནོ། །འཁོར་བའི་ཉེས་པ་ཇི་ལྟ་བ་བཞིན་དུ་རྟོགས་པའི་དོན་ནི་ཕ་རོལ་ཏུ་ཕྱིན་པའི་དོན་ནོ། །སྐྱེ་བོ་མི་མཁས་པ་རྣམས་ཁོང་དུ་ཆུད་
པར་བྱེད་པའི་དོན་ནི་ཕ་རོལ་ཏུ་ཕྱིན་པའི་དོན་ནོ། །ཆོས་ཀྱི་མཛོད་ཟད་མི་ཤེས་པའི་ཡང་དག་པར་སྟོན་པའི་དོན་ནི་ཕ་རོལ་ཏུ་ཕྱིན་པའི་དོན་ནོ། །སྒྲིབ་པ་མེད་པའི་རྣམ་པར་ཐར་པ་ཡོངས་སུ་རྫོགས་

པར་བྱེད་པའི་དོན་ནི་ཕ་རོལ་ཏུ་ཕྱིན་པའི་དོན་ནོ། །སེམས་ཀྱི་ཁམས་རབ་ཏུ་ཤེས་པར་བྱ་བའི་དོན་ནི་ཕ་རོལ་ཏུ་ཕྱིན་པའི་དོན་ནོ། །སྦྱིན་པ་མཉམ་པ་ཉིད་རྗེས་སུ་རྟོགས་པའི་དོན་ནི་ཕ་རོལ་ཏུ་ཕྱིན་པའི་
དོན་ནོ། །ཚུལ་ཁྲིམས་མཉམ་པ་ཉིད་རྗེས་སུ་རྟོགས་པའི་དོན་ནི་ཕ་རོལ་ཏུ་ཕྱིན་པའི་དོན་ནོ། །ཞེས་སོགས་མང་དུ་གསུངས་པ་རྣམས་ཚུལ་ཁྲིམས་ཙམ་ལ་མེད་པའི་ཕྱིར་དང་། དེ་ལྟ་བུའི་ཡོན་ཏན་
མངའ་བ་ནི་ཕ་རོལ་ཏུ་ཕྱིན་པར་གྲུབ་པའི་ཕྱིར་རོ། །དེ་ནི་ཟག་པའི་སྒོ་དྲུག་དང་བྲལ་བ་ཡིན་པས་འཕགས་པ་དགྱེས་པའི་ཚུལ་ཁྲིམས་ཞེས་བྱ་སྟེ། གཟུངས་གྲྭ་ལྔའི་གསང་སྔགས་རྗེས་འཛིན་
ལས༑ བདེན་པ་དང་བདེན་པའི་ཚིག་གིས། ཚུལ་ཁྲིམས་དང་། བརྟུལ་ཞུགས་དང༌། དཀའ་ཐུབ་དང་ཚངས་པར་སྤྱོད་པ་ལ་གནས་པ་གང་ཅི་ཡང་རུང་བ་དེ་དག་གི་ནང་ན་ནི། འཕགས་པ
དགྱེས་པའི་ཚུལ་ཁྲིམས་མཆོག་ཅེས་བྱ་སྟེ། བདེན་པ་དང་བདེན་པའི་ཚིག་དེས་མིང་འདི་ཞེས་བྱ་བ་ལ་བདེ་ལེགས་སུ་གྱུར་ཅིག ཅེས་གསུངས། ལུང་དེའི་ཚུལ་ཁྲིམས་དང་ཞེས་པ་ནི་ཚུལ
ཁྲིམས་ཙམ་དང༌། འཕགས་པ་དགྱེས་པའི་ཚུལ་ཁྲིམས་ཞེས་པ་ཚུལ་ཁྲིམས་ཀྱི་ཕར་ཕྱིན་ལ་དགོངས་པས་ཤན་ཕྱེད་པར་བྱའོ། །མདོར་ན་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ནི། ས་ཐོབ་ནས་ཚུལ་

ཕྱག་༄༅། །ཁྲིམས་འཁོར་གསུམ་ཡོངས་སུ་དག་པར་ཤེས་པ་དང༌། སོ་སོ་སྐྱེ་བོས་དེ་ཕར་ཕྱིན་དུ་འགྲོ་བ་བསྔོ་བ་ལ་ལྟོས་པས་ན། ནམ་མཁའ་མཛོད་ཀྱི་ལུང་ལས། ཚུལ་
ཆེན་
ཁྲིམས་ཡང་དག་པར་བཟུང་བ་དེ་ཡང་ཐམས་ཅད་མཁྱེན་པར་བསྔོས་ནས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱེད་དོ། །ཞེས་གསུངས་སོ། །དེ་ལྟར་དེ་གཉིས་ཀྱི་རྣམ་གཞག་
པི
སྤྱིར་བསྟན་ནས། སྐབས་འདི་ཉིད་དུ་ཉེ་བར་མཁོ་བའི་གཏམ་ནི། སྤྱོད་འཇུག་ལས། ཉ་ལ་སོགས་པ་གང་ཞིག་ཏུ། །དེ་དག་གསོད་མི་འགྱུར་བར་བསྐྲད། །སྤོང་བའི་སེམས་ནི་ཐོབ་པ་
ལས༑ །ཚུལ་ཁྲིམས་ཕ་རོལ་ཕྱིན་པར་བཤད། །ཅེས་ཉེས་པ་གང་དང་གང་གི་མི་མཐུན་ཕྱོགས་དེ་དང་དེ་སྤོང་བའི་སེམས་ལ་འདིར་ཕ་རོལ་ཏུ་ཕྱིན་པའི་ཐ་སྙད་མཛད་པ་སྟེ། ཐམས་ཅད་སེམས་
ཀྱི་བྱེད་ལས་སུ་བཤད་པ་སྡོམ་པར་བྱེད་པའི་ཕྱིར་རོ། །དེ་ལྟར་ཡང༌། སྤྱོད་འཇུག་གི་ཤེས་བཞིན་བསྲུངས་བའི་ལེའུ་ལས། བསླབ་པར་བསྲུང་བར་འདོད་པ་ཡིས། །རབ་ཏུ་སྒྲིམས་ཏེ་སེམས་
༈ བསྲུང་སྟེ། །སེམས་ནི་བསྲུང་བར་མ་བྱས་ན། །བསླབ་པ་བསྲུང་བར་ཡོངས་མི་ནུས། །སེམས་ཀྱི་གླང་པོ་ཡན་བཏང་བས། །མནར་མེད་གནོད་པར་བྱེད་པ་ལྟར། །གླང་ཆེན་མ་ཐུལ་མྱོས་པ་

ཡིས༑ །འདི་ན་དེ་འདྲའི་གནོད་མི་བྱེད། །ཀུན་ནས་དྲན་པའི་ཐག་པ་ཡིས། །སེམས་ཀྱི་གླང་པོ་དམ་བཏགས་ནས། །འཇིགས་པ་ཐམས་ཅད་མེད་འགྱུར་ཞིང༌། །དགེ་བ་ཐམས་ཅད་ལག་ཏུ་
འོང་༑ །སྟག་དང་སེངྒེ་གླང་ཆེན་དྲེད། །སྦྲུལ་དང་དགྲ་རྣམས་ཐམས་ཅད་དང༌། །སེམས་ཅན་དམྱལ་བའི་སྲུང་མ་དང་། །བྱད་མ་དེ་བཞིན་སྲིན་པོ་རྣམས། །སེམས་འདི་གཅིག་པུ་བཏགས་པ་
ཡིས༑ །དེ་དག་ཐམས་ཅད་བཏགས་པར་འགྱུར། །སེམས་འདི་གཅིག་པུ་བཏུལ་བས་ན། །དེ་དག་ཐམས་ཅད་ཐུལ་བར་འགྱུར། །འདི་ལྟར་འཇིགས་པ་ཐམས་ཅད་དང་། །རྫུ་འཕྲུལ་དཔག་
ཏུ་མེད་པ་ཡང་། །སེམས་ལས་བྱུང་བ་ཡིན་ནོ་ཞེས། །ཡང་དག་གསུང་བ་ཉིད་ཀྱིས་བསྟན། །སུ་ཞིག་གི་ནི་ཆེད་དུ་བྱས། །ལྕགས་སྲེག་ས་གཞི་སུ་ཡིས་བྱས། །མེ་ཚོགས་དེ་དག་ཅི་ལས་
བྱུང༌༑ །དེ་འདྲ་དེ་དག་ཐམས་ཅད་ཀྱང་། །སྡིག་སེམས་ཡིན་པ་ཐུབ་པས་གསུངས། །དེ་ལྟར་འཇིག་རྟེན་གསུམ་པོ་ན། །སེམས་ལས་འཇིགས་པ་གཞན་འགའ་མེད། །ཅེས་དང་། ཕ་རོལ་
ཏུ་ཕྱིན་པ་རྣམས་དང་སྦྱར་ནས་ཀྱང་གསུངས་ཏེ། གལ་ཏེ་འགྲོ་བ་དབུལ་བོར་ནས། །སྦྱིན་པའི་ཕ་རོལ་ཕྱིན་ཡིན་ན། །ད་དུང་འགྲོ་བཀྲེན་ཡོང་ན་སྔོན། །སྐྱོབ་པ་ཇི་ལྟར་ཕ་རོལ་ཕྱིན། །ཅེས་

ཨཱུ|༄༅། །དོགས་གནས་བཀོད། དེ་གཅོད་པའི་ཕྱིར། བདོག་པ་ཐམས་ཅད་འབྲས་བཅས་ཏེ། །སྐྱེ་བོ་ཀུན་ལ་གཏང་སེམས་ཀྱིས། །སྦྱིན་པའི་ཕ་རོལ་ཕྱིན་གསུངས་ཏེ།
ཆེན་
དེ་ལྟར་དེ་ནི་སེམས་ཉིད་དོ། །ཞེས་སྦྱིན་པ། ཉ་ལ་སོགས་པ་གང་ཞིག་ཏུ། །ཞེས་སོགས་སྔར་བཀོད་པས་ཚུལ་ཁྲིམས། སེམས་ཅན་མི་བསྲུན་ནམ་མཁའ་བཞིན། །དེ་དག་གཞོམ་གྱིས་
པི
ཡོངས་མི་ལོང་། །ཁྲོ་བའི་སེམས་ནི་གཅིག་བཅོམ་ན། །དགྲ་དེ་ཐམས་ཅད་ཆོམས་དང་འདྲ། །ས་སྟེང་འདི་དག་ཀོས་གཡོག་ཏུ། །དེ་སྙེད་ཀོ་བས་ག་ལ་ལང་། །ལྷམ་མཐིལ་ཙམ་གྱི་ཀོ་བས་
ནི༑ །ས་སྟེང་ཐམས་ཅད་གཡོགས་དང་འདྲ། །དེ་བཞིན་ཕྱི་རོལ་དངོས་པོ་ཡང༌། །བདག་གི་ཕྱིར་བཟློག་མི་ལང་གི །བདག་གི་སེམས་འདི་ཕྱིར་བཟློག་བྱའི། །གཞན་རྣམས་བཟློག་གོ་ཅི་
ཞིག་དགོས། །ཞེས་དཔེ་དོན་སྦྱར་ཏེ་བཀོད་པ། སེམས་ལ་གཅིག་བསྐྱེད་འབྲས་བུ་གང་། །ཚངས་ལ་སོགས་པ་ཡིན་པ་ལྟར། །ལུས་ངག་བཅས་པའི་འབྲས་བུ་ཡང་། །སྤྱོད་པ་ཞན་པས་དེ་
ལྟ་མིན། །བཟླས་བརྗོད་དང་ནི་དཀའ་ཐུབ་ཀུན། །ཡུན་རིང་དུས་སུ་སྦྱང་བྱས་ཀྱང༌། །སེམས་གཞན་གཡེང་བས་བྱས་པ་ནི། །དེ་ཉིད་རིགས་པས་དོན་མེད་གསུངས། །ཞེས་བསམ་

གཏན༑ གང་གིས་ཆོས་ཀྱི་གཙོ་བོ་མཆོག །སེམས་ཀྱི་གསང་འདི་མ་ཤེས་ན། །བདེ་ཐོབ་སྡུག་བསྔལ་གཞོམ་འདོད་ཀྱང༌། །དེ་དག་དོན་མེད་ཀྱི་ནར་འཁྱམས། །ཞེས་ཤེས་རབ། དེ་ལྟས་
ཉྙཾ བདག་གིས་སེམས་འདི་ནི། །ལེགས་བཟུང་ལེགས་པར་བསྲུང་བར་བྱ། །སེམས་བསྲུང་བརྟུལ་ཞུགས་མ་གཏོགས་པ། །བརྟུལ་ཞུགས་མངཔོས་ཅི་ཞིག་བྱ། །ཞེས་སོགས་ཚིགས་སུ་བཅད་
པ་ལྷག་མས་བརྩོན་འགྲུས་ཕན་ཡོན་དང་བཅས་པ་བསྟན་ནོ། །དེ་ལྟར་ཚོགས་ལ་མ་བལྟས་པར་ལུང་རིགས་མང་པོ་འགོད་པ་ནི།ྋ ཁྲིད་ཡིག་ཚིག་ཉུང་ངུ་ལ་དོན་བཟང་པོ་དུ་མ་ཡོད་པ་རྣམས་མ་གོ་
བའི་རྟགས་ནར་མར་སྟོན་མཁན་དག་ལ་བློ་གྲོས་སྦྱིན་པའོ། །མཐའ་དཔྱད་པ་ནི། ཚེ་རིང་པོའི་ལྷའི་ངོས་འཛིན་ལྷ་སྤྱི་ལ་མཛད་དམ་བྱེ་བྲག་པ་ཞིག་ལ་མཛད། ཅེས་དྲིས་ཏེ། དྲི་དགོས་པའི་རྒྱུ་
མཚན༑ བཙུན་པ་ཆོས་ལྡན་རབ་འབྱོར་དབྱངས་ཀྱི་མདོ་དྲན་པ་ཉེར་བཞགགི་དོན་བསྡུའི་ལུང་ཁྲིད་ཡིག་ཏུ་དྲངས་པར། ཚེ་རིང་ལྷ་དང་ནི། ཞེས་པ་དང༌། དེ་དང་མཐུན་པར་ལྟུང་བཤགས་
སུ༑ ལྷ་ཚེ་རིང་པོའི་གནས་སུ་སྐྱེ་བའམ་ཞེས་ཀྱང་གསུངས་པ་ལ་ཞིབ་ཏུ་མ་བརྟགས་པར། ལྷར་སྐྱེ་བ་ཐམས་ཅད་རང་རང་གི་ཚེ་ཚད་རིང་པོ་བཤད་པ་བཞིན་ཐུབ་པོ་སྙམ་པའི་བློ་རེ་ཡོད་པ་རང་

ཕྱག་༄༅། །མེད་པར་སྣང་ལ། དེ་ལྟ་ན་འགྲོ་བ་འགའ་ཞིག་ལྷར་སྐྱེ་བའི་ལས་བསགས་པ་ལྟར་ལྷ་གནས་གང་རུང་དུ་ཡུད་ཙམ་མམ་ཞག་བདུན་གྱི་རིང་ཙམ་ལ་སྐྱེས་ནས། སླར་
ཆེན་
ལས་་གཞན་ཞིག་གམ་སྨོན་ལམ་གྱི་དབང་གིས་ཞིང་གཞན་དུ་སྐྱེས་པའི་གཏམ་མང་པོ་མདོ་སྡེར་སྣང་ཡང་ལུང་ཚིག་མང་བས་མ་བྲིས་ལ། སྒྲ་མི་སྙན་མ་གཏོགས་པ་འཆི། ཞེས་བཤད་པའང་ཇི་བི
ལྟར་སྙམ་དང༌། ལྷར་སྐྱེས་ཞེས་སྨོས་པས་ཆོག་མདོག་ཁ་བ་ལ། ཚེ་རིང་པོ་ཞེས་བླ་ཐབས་སུ་སྣོན་པའི་དགོས་པ་སོགས་ལ་བརྟག་ཅིང་དཔྱད་པའི་སླད་དུའོ། །དངོས་ལན་ནི། སྤྱིར་གྱིས་ལྷ་
ཐམས་ཅད་ལ་ཨམྲྀ་ཏའི་སྒ་ལས་དྲངས་ནས་འཆི་མེད་ཅེས་སྨོས་པ་ནི་ཚེ་རིང་བ་ལ་བསམས་མོད་ཀྱང༌། འདོད་གཟུགས་ཀྱི་ལྷ་རྣམས་ལ་དགེ་བའི་བསམ་པ་རྒྱ་ཆེར་ཡོད་པས། སངས་རྒྱས་
སོགས་ཡུལ་དམ་པའི་ཞལ་བལྟས། ཕྱག་མཆོད་ཕུལ། ཆོས་ཉན་ནས་བདེན་པ་མཐོང་བ་ཇི་སྙེད་བཤད་པས་དེ་དག་ཏུ་སྐྱེས་ན། སྐྱིད་ལ་ཆོས་འཕེལ་བཀྲ་ཤིས་ཤོག །ཟེར་བ་འདུག་པས་མི་
བེ
ཁོམ་པའི་གྲངས་སུ་ཅི་སྟེ་བགྲང་། འདིར་ལྷ་བྱེ་བྲག་པ་ལ་ངོས་འཛིན་བྱེད་པ་ལུང་དང་མཐུན། དེ་ཡང་གང་ཡིན་ན་སྤྱིར་གཟུགས་མེད། ཁྱད་པར་འདུ་ཤེས་མེད་འདུ་ཤེས་མེད་མིན་གྱི་ལྷ་རྣམས་

ལ་ཚོར་བ་རགས་པ་འགགས་པའི་དབང་གིས་ཆོས་ཀྱི་སྣོད་དུ་མི་རུང་བས་མི་ཁོམ་པ་བརྒྱད་ཀྱི་ཡ་བར་བགྲངས་ལ། ཕྱིན་ཆད་ཀྱང་དེར་མི་སྐྱེ་བའི་འདུན་པ་བྱ་དགོས་ཏེ། སྡུད་པ་རིན་པོ་
4 ཆེར༑ བྱང་ཆུབ་ཡོན་ཏན་ཕ་རོལ་ཕྱིན་ཉམས་འགྱུར་འོང་ཞེས། །གཟུགས་མེད་ཁམས་སུ་སྐྱེ་བ་དོན་དུ་གཉེར་མི་བྱེད། །ཅེས་གསུངས་པ་བཞིན་ནོ། །མཐའ་དཔྱོད་ནི། དེ་ལྟར་མ་བཤད་ན་
ལྷར་སྐྱེ་བ་རྣམ་པ་ཀུན་ཏུ་སྤང་བྱ་ཡིན་ནོ་སྙམ་སེམས་པའང་སྣང་བས་སྐབས་ཕྱེད་པར་བྱའོ། །དྲི་བ་བཞི་པར། བག་དང་ལྡན་པའི་ལྷ་ཡོད་དམ་མེད། །ཡོད་ན་ལྷ་མི་ཁོམ་པའི་གནས་ཡིན་པའི
གཏན་ཚིགས་སུ། ལྷ་ནི་བག་མེད་པས་དང་ཞེས་ཅི་སྟེ་གསུང་། མེད་པར་བཞེད་ན་ཧ་ཅང་མ་ཐལ་ལམ། ཞེས་དྲི་བའི་རྒྱུ་མཚན། ལྷ་ཕལ་ཆེར་འདོད་ཡོན་གྱི་དཔལ་ལ་ཅི་བདེར་སྤྱོད་པའི་
གཞན་དབང་གིས་སྔར་བྱས་ཀྱི་དགེ་ཚོགས་ཟད་པར་བྱེད་པ་དང༌། སྟོན་པའི་བཀའ་ནོད་པའི་ལྷ་ནི་དེ་ལྟ་མ་ཡིན་ནའང་།ྋ དྲན་པ་ཉེར་བཞག་གི་ལུང་ལས། ལྷ་རྣམས་བག་མེད་པ་ཡིས་
ཉམས༑ ཞེས་པ་ཙམ་ལ་འཆེལ་ནས་ཀྱི་གཏམ་སྨྲ་བ་དག་གི་མཐར་འཛིན་འགོག་པའི་ཆེད་དུའོ། །དངོས་ལན་ནི། སྔོན་བསགས་ཀྱི་མཐུས་ལྷ་རྣམས་མཐོ་རིས་ཀྱི་ཡོན་ཏན་བདུན་ལ་རང་དབང་དུ་*

༄༅། །ལོངས་སྤྱོད་པར་མཐུན་པས་བག་མེད་པར་གྱུར་དུ་དོགས་ནས། སྟོན་པའི་ཚེམས་མཆེ་བ་མཆོད་པའི་ཆེད་དུ་འཕགས་པ་འོད་སྲུངས་ཆེན་པོས་སུམ་ཅུ་རྩ་གསུམ་དུ་བྱོན་
ཚེ༑ ལྷ་རྣམས་ལ་བག་ཡོད་པར་བྱོས་ཤིག་ཅེས་གདམས་པ་དང་། ལྷའི་རྔ་བོ་ཆེ་ཆོས་ཀྱི་ཤུགས་འཆང་གི་སྒྲ་ལས་ཆོས་ཀྱི་སྡོམས་བཞི་འབྱུང་བས་ཀྱང་སྟོན་པའི་ཞལ་གྱི་བདུད་རྩི་བགོ་སྐལ་དུ་མ་
ཐོབ་པ་དག་ལ་འདོམས་པར་ཟད་ཀྱི་ལྷ་ཐམས་ཅད་ལ་དགག་བྱ་དེ་མེད་པས། བག་ལྡན་གྱི་ལྷ་དང་བག་མེད་ཀྱི་ལྷ་མང་པོ་ཡོད་མཆིས་སོ། །དེའི་ཕྱིར་འཆད་ཐབས་འདི་ལ་ཧ་ཅང་ཐལ་བའི་ཉེས་པ་
ག་ལ་སྲིད། མཐའ་སྤྱོད་ལས། འདོད་པའི་ཡོན་ཏན་ཡིན་ནོ་ཅོག་ཐར་པའི་མི་མཐུན་ཕྱོགས་མ་ཡིན་ལ། བཤེས་པའི་འཕྲིན་ཡིག་ལས། ལྷ་ཡི་འཇིག་རྟེན་དག་ནས་འཕོས་པ་ལ། །གལ་ཏེ་
དགེ་བའི་ལྷག་མ་འགའ་མེད་ན། །དེ་ནས་དབང་མེད་དུད་འགྲོ་ཡིད་དྭགས་དང༌། །དམྱལ་བར་གནས་པ་གང་ཡང་རུང་བར་འགྱུར། །ཞེས་གསུངས་ཏེ། གལ་ཏེ་ཞེས་སྲིད་མཐའ་ཙམ་བསྟན་
3
༈ པ་ནི་བག་མེད་པའི་ལྷ་རྣམས་ལ་དགོངས་པ་སྟེ། བག་ལྡན་གྱི་ལྷ་རྣམས་ཀྱི་རྒྱུད་ལ་དགེ་བའི་རྩ་བ་རྒྱ་ཆེར་མངའ་བའི་ཕྱིར་སྙམ་མོ། །དྲི་བ་ལྔ་པར། གླིང་བར་དུ་སྐྱེས་ཚད་ལ་སྟོན་པའི་སྣང་བ་

མེད་པས་ཁྱབ་ན་མདོ་སྡེ་ཁ་གཅིག་དང་མི་འགལ་ལམ་ཞེས་པ་འདི་ལ་དྲི་དགོས་པའི་རྒྱུ་མཚན་ནི། དཔལ་མགོན་འཕགས་པ་ཀླུ་སྒྲུབ་ཀྱི་སྤྱིར་བཏང་གི་དབང་དུ་མཛད་ནས། ཉི་མ་ཟླ་བ་ཉིད་ཐོབ་
རང་ལུས་ཀྱི། །འོད་ཀྱིས་འཇིག་རྟེན་མཐའ་དག་སྣང་བྱས་ནས། །སླར་ཡང་མུན་ནག་སྨག་དུ་ཕྱིན་གྱུར་ནས། །རང་གི་ལག་པ་བརྐྱངས་པའང་མཐོང་མི་འགྱུར། ཞེས་གསུངས་ཏེ། ལས་ཀྱི་
མུན་ནག་ཀུན་ཏུ་འཐིབས་པས་རང་གི་ལག་པ་བརྐྱངས་བསྐུམ་ཙམ་ཡང་མི་མཐོང་ན། སྟོན་པ་དང་བསྟན་པའི་སྣང་བ་ག་ལ་ཞིག་སྙམ་མཐའ་གཅིག་ཏུ་སེམས་པ་བཟློག་ཕྱིར་དྲིས་པའོ། །དངོས་
ལན་ནི། སྤྱིར་བཏང་བ་ལ་དམིགས་ཀྱི་གསལ། །བསྟན་བཅོས་ཀུན་ལ་རབ་ཏུ་གཅེས། །ཟེར་བ་ལྟར། འདིར་ཡང་སྤྱིར་བཏང་ལ་དེ་བཞིན་ཡིན་ནའང༌། མདོ་མང་པོར། བཅོམ་ལྡན་
འདས་ཀྱི་སྐ་ལས་འོད་ཟེར་གྱི་ཚོགས་རྣམ་པ་དུ་མ་འཕྲོས་པས་ངན་སོང་གི་སྡུག་བསྔལ་མཐའ་དག་ཞི་བར་བྱས། སེམས་ཅན་གང་དག་གླིང་བར་དུ་སྐྱེས་པའམ། མུན་ནག་ཏུ་འཁྱམས་པ་དག་ཀྱང་
ཅིག་གིས་ཙིག་མཐོང་སྟེ་ཆེད་དུ་བརྗོད་པར་བཤད་པ་དམིགས་བསལ་དུ་ཤེས་ན་མདོ་དང་འགལ་བའི་སྐྱོན་མེད་དོ། །མཐའ་དཔྱོད་ནི། གང་ཡང་མི་མཐོང་བ་ནི་རང་གི་ལས་མཐུ། ཐམས་ཅད་

༄༅། ། གསལ་བ་ནི་སངས་རྒྱས་ཀྱི་མཐུར་ཤེས་ན་མཁས་པའོ། །དྲི་བ་དྲུག་པར། ཡིད་ཀྱི་དབང་པོ་མ་ཚང་བའི་གང་ཟག་ཨེ་སྲིད། ཞེས་པ་ལ། དྲི་བའི་རྒྱུ་
མཚན༑ ཁྲིད་ཡིག་ཏུ། ལྐུགས་པ་ནི་ཡིད་ཀྱི་དབང་པོ་མ་ཚང་བ་ལེགས་ཉེས་མི་ཤེས་པས་དམ་པའི་ཆོས་ཉན་པར་མི་ཁོམ་པ་ཞེས་བྱའོ། །ཞེས་འབྱུང་ལ། འདི་ལ་གང་ཟག་ཁ་ཅིག་ལ་དབང་པོ་
གཞན་རྣམས་ཚང་ལ་ཡིད་དབང་མ་ཚང་བ་དེ་འདྲ་ཡོད་ན་ནི་བེམ་ཆོས་ཁོ་ནར་སོང་བས་གང་ཟག་ཏུ་མ་གཏུབ། མེད་ན་ནི་ཡིད་ཀྱི་དབང་པོ་མ་ཚང་ཞེས་ཅི་ལ་གསུང་སྙམ་པའི་དོགས་སེལ་དུ་དྲིས་
པའོ༑ །དངོས་ལན་ནི། ལྐུགས་པ་འདི་དག་མི་ཁོམ་བརྒྱད། །ཅེས་པའི་སྐབས་ཀྱི་ལྐུགས་པ་ནི་ངག་མི་གསལ་བ་ཙམ་མ་ཡིན་གྱི། དུད་འགྲོ་ལྟར་སེམས་མི་གསལ་བས་གླེན་པ་ཞེས་ཀྱང་བྱ་
དོན་དུ་གང་ཡང་མི་གོ་ཞིང་ལེགས་ཉེས་ཀྱི་མཚམས་མི་བྱེད་པ་ལ་ཡིད་ཀྱི་དབང་པོ་མ་ཚང་ཞེས་དམན་པ་ལ་དགག་སྨྲ་སྨོས་པ་ཡིན་གྱི་ཡིད་དབང་གཏན་ནས་མེད་ཅེས་གསུངས་པ་མ་ཡིན་
ནོ༑ །མཐའ་དཔྱད་པ་ནི། འཇིག་རྟེན་གྲགས་ཚོད་ལ། སྨྲ་མི་ཤེས་པའི་མི་ལ་ལྐུགས་པའི་ཐ་སྙད་བྱེད་ཀྱང༌། དེ་བས་ཀྱང་ལྐུགས་པ་ནི་ཡིད་རྨོངས་པས་ཡིན་མིན་ལེགས་ཉེས། དགེ་སྡིག་

སོགས་མི་ཤེས་པ་ཆོས་ཀྱི་སྣོད་མ་ཡིན་པས་མི་ཁོམ་པའི་གནས་ཐ་ཆད་པ་གཅིག་ཏུ་བགྲངས་སོ། །དྲི་བ་བདུན་པར། མཚམས་མེད་ཀྱི་ལས་བྱས་པ་ཐམས་ཅད་ལས་མཐའ་ལོག་པར་ཨེ་
འགྲོ༑ ཞེས་པ་ལ་དྲི་བའི་རྒྱུ་མཚན། ཁྲིད་ཡིག་ཏུ། ལས་ཀྱི་མཐའ་མ་ལོག་པ་ནི་མཚམས་མེད་པ་ལྔ་གང་ཡང་རུང་བ་མ་བྱས་པ་ཞེས་གསུངས་པ་ལ། ལས་མཐའ་ལོག་མ་ལོག་གོ་བ་མ་
ཆགས་པར་ཆོས་བཤད་བྱེད་པ་མང་བས་དེ་དག་ལ་བསམ་ནས་དྲིས་པའོ། །དངོས་ལན་ནི། མཚམས་མེད་ཅེས་པ་ནི་ལས་ལྔ་གང་རུང་བྱས་ལ་འགྱོད་སེམས་ཀྱི་བཤགས་པར་མ་བྱས་པར་ཚེའི་
དུས་བྱས་ན། བར་དོས་མཚམས་མ་ཆོད་པར་དམྱལ་བ་ཆེན་པོར་ལྟུང་བས་ན་མཚམས་མེད་ཅེས་བྱ་སྟེ། དཀར་པོའི་ལས་ཀྱི་མཐའ་ལོག་པ་ཞེས་བྱ་ལ། སྤྱོད་འཇུག་ལས། དེ་ཙམ་ཁོ་ནར་མྱོང་
གྱུར་ནས། །དེ་ནི་རྣམ་ཐར་མི་འགྱུར་ཏེ། །འདི་ལྟར་དེ་ནི་མྱོང་བཞིན་དུ། །སྡིག་པ་གཞན་དག་རབ་ཏུ་སྐྱེ། །ཞེས་པ་ལྟ་བུ་དང་ཡང་། དགེ་བའི་ལས་ཆེན་པོ་བྱས་པའི་མཐུས་མཚམས་མེད་ཀྱི་
ཉེས་པ་བྱང་ཤིང་དག་པར་འགྱུར་བར་མདོ་རྒྱུད་ལས་ཤིན་ཏུ་མང་བ་བཤད་པས་ཐམས་ཅད་ལས་མཐའ་ལོག་པ་དང་ཐམས་ཅད་མ་ལོག་པར་མ་ངེས་སོ། །མཐའ་དཔྱད་པ་ནི། འདི་ལྟར་ཤན་མ་༔

༄༅། །ཕྱེད་ན་རྒྱལ་པོ་མ་སྐྱེས་དགྲ་དང་ལྷས་བྱིན་གྱིས་གཏམ་རྒྱུད་ལྟར་རྣམ་པ་མང་པོར་འགྱུར་བས་མཐའ་ཆོད་པར་གལ་ཆེའོ། །དྲི་བ་བརྒྱད་པར། མཚམས་མེད་ལས་ལྕི་
བའི་ཆོས་སྤོང་ལྟ་བུ་ལས་མཐའ་ལོག་པའི་མཚན་གཞིར་འཛིན་རིགས་པ་ལ། དེའི་འཕྲོས་མི་མཛད་པའི་དགོངས་པ་གང་དུ་བཙལ་ཞེས་འདྲི་བའི་རྒྱུ་མཚན་ནི། རྒྱུད་བླ་མར། གང་ཞིག་ཡང་ཡང་
སྡིག་གྲོགས་བརྟེན་པས་སངས་རྒྱས་ངན་སེམས་ལྡན་གྱུར་དང༌། །ཕ་མ་དགྲ་བཅོམ་གསོད་པ་བྱ་བ་མིན་བྱེད་མཆོག་ཚོགས་འབྱེད་པའི་མི། །དེ་ཡང་ཆོས་ཉིད་ངེས་པར་བསམས་ན་མྱུར་དུ་དེ་ལས་
བཅུ་གསུམ་
ཐར་འགྱུར་གྱི། །གང་ཞིག་ཡིད་ནི་ཆོས་ལ་ལྡང་བ་དེ་ལས་ཐར་པ་ག་ལ་ཡོད། །ཅེས་གསུངས་ཏེ། མཚམས་མེད་ལྔའི་ལས་མི་བཟད་པའང་ཆོས་ལ་སེམས་པས་དག་པར་འགྱུར་ལ། དག་
བྱེད་ཀྱི་ཆོས་སྤངས་ན་ཐར་པ་ག་ལ་ཡོད་དེ་མེད་པ་ཁོ་ནའོ། །དངོས་ལན་ནི། དལ་བརྒྱད་དང་འབྱོར་བཅུའི་གཏམ་འདི་གཙོ་ཆེར་བསྟན་པའི་སྒོར་མ་ཞུགས་གོང་གི་གང་ཟག་ལ་དགོངས། དེ་
དག་ལ་སྤོང་རྒྱུའི་ཆེད་མེད་པས་མཚན་གཞིར་མི་འཛིན་པའི་རྒྱུ་མཚན་དེ་ཡིན་ནམ་སྙམ། མཐའ་དཔྱད་པ་ནི། མཚམས་མེད་དང་ཆོས་སྤོང་གི་ལས་ཡང་ལྕིར་བཤད་པ་ལྟ་བུའོ། །དྲི་བ་དགུ་

པར༑ རྒྱ་ཤུག་གི་ཚིག་གུ་ཇི་ཙམ་འོང་གི་བཤད་པ་ཨེ་གཟིགས། ཞེས་པ་ལ་དྲི་བའི་རྒྱུ་མཚན་ནི། ཁྲིད་ཡིད་དུ་དྲངས་པའི་ལུང༌། མ་ཡི་ཐོག་མཐའ་རྒྱ་ཤུག་ཚིག་གུ་ཙམ། །རིལ་ལུར་བྱས་
ཀྱང་ས་ཡིས་ལང་མི་འགྱུར། །ཞེས་བླ་མའི་ཞལ་ནས་གསུང་ནའང༌། ཡིད་ཡུལ་དུ་དེའི་རྣམ་པ་སྤྱི་མི་འཆར་བ་ཙམ་དུ་མ་ཟད་ཞིབ་ཆ་བྱེད་མཁན་ལའང་ཅོལ་ཆུང་དུ་ལྟ་བ་དག་ལ་བསམས་
ཏེའོ༑ །དངོས་ལན་ནི། དེ་ཡང༌། སེམས་ཅན་རེ་རེས་རང་གི་མ་བྱས་པའི་གྲངས་དཔེར་བགྱིས་ན། ས་ཆེན་པོ་འདི་ཉིད་ལ་རྒྱ་ཤུག་གི་ཚིག་གུ་ཙམ་གྱི་རིལ་བུ་བྱས་ཀྱང་སེམས་ཅན་རེ་རེས་
རང་གི་མ་བྱས་པའི་གྲངས་ཀྱི་དོད་མི་ཐུབ་སྟེ། རིལ་བུ་ཉུང་ལ་མའི་གྲངས་ཆེས་མང་བའི་ཕྱིར་རོ། །ཞེས་བྱ་བའི་དོན་རྟོགས་པ་ལ་རྒྱ་ཤུག་གི་ཚིག་གུ་ངེས་པར་ཤེས་དགོས་ཏེ་རི་རབ་ཙམ་ཞེས་པ་
ལ་དེའི་ཚད་ཤེས་དགོས་པ་བཞིན་ནོ། །དེ་བཞིན་དུ་མགོ་བོ་ཙམ། སྙིམ་པ་ཙམ། །ཁུ་ཚུར་ཙམ། མཐེ་བོང་ཙམ། རྒྱ་སྲན་ཙམ། ནས་ཙམ། ཡུངས་འབྲུ་ཙམ་ཞེས་སོགས་ལའང་རང་གི་
ཚད་གོ་དགོས་པ་དང་མཚུངས་སོ། །བོད་ཀྱི་མཁས་པ་མང་པོས་རྒྱ་ཤུག་སྤ་མ་ལ་ངོས་བཟུང་འདུག་ལྟར་ན། དེའི་འབྲུ་དང་ཚིག་གུ་ཡང་ཤེས་པར་སླའོ། །མཐའ་དཔྱོད་ནི། རྒྱ་ཤུག་གི་ངོས་✖

།འཛིན་འདིའང་གཞན་ཡིན་ཀྱང་འདྲ་སྟེ་ཁུངས་དང་འབྲེལ་བར་སྨྲ་བ་ནི་གནད་དམ་པའོ། །དྲི་བ་བཅུ་པར། ཚེ་ཟད་ནས་འཆི་བ་དང་ལས་ཟད་ནས་འཆི་བ་ལས་གཞན་
པའི་འཆི་ཚུལ་ཨེ་ཡོང་། ཞེས་པ་ལ་རྒྱུ་མཚན་ནི། འཆི་ཚུལ་འདི་འདྲར་རྣམ་དབྱེ་ཞིབ་མོ་དགོས་ཀྱང་སྤོམ་མེ་ཡོ་རེ་བ་དག་ལ་བསམས་ཏེ་དྲིས་པའོ། །དངོས་ལན་ནི། མངོན་པ་འོག་མར་འཆི་
ཚུལ་གཉིས་པོ་དེ་དང༌། གོང་མར་དེའི་སྟེང་དུ་བསོད་ནམས་ཟད་ནས་འཆི་བ་སྟེ་གསུམ་ཡོད་ཅེས་དངོས་ལན་བཏབ་པ། མཐའ་དཔྱོད་ནི། ཚེ་དང་ལས་དང་བསོད་ནམས་ཀྱི་འཕེལ་ཟད་ལ་
བརྟག་པའོ། །དྲི་བ་བཅུ་གཅིག་པར། སའམ་འོན་ཏེ་མཐོ་རིས་ན། །ཞེས་སོགས་ལུང་འདྲེན་ཚིགས་བཅད་ཁ་ཡར་འདུག་པ་རྣམས་སློབ་དཔོན་དཔའ་བོའི་གསུང་ཡིན་པར་ཞལ་འཆམས་པ་འདྲ་
ཞིག་སྣང་མོད། དཔའ་བོའི་བསྟན་བཅོས་གང་ལས་འབྱུང་། ཞེས་དྲིས་ཏེ། རྒྱུ་མཚན་ནི། ལུང་ཁུངས་མ་དགོངས་པར་བཤད་ཉན་བྱེད་པ་རྣམས་ལ་བསམས་ཏེའོ། །དངོས་ལན་ནི། ལུང་
༈ འདི་ནི་མྱ་ངན་བསལ་བ་ཞེས་བྱ་བ་ལས་འབྱུང་སྟེ་དཔའ་བོའི་གསུང་ཡིན་ནོ། །མཐའ་དཔྱོད་ནི། ལུང་ཁུངས་རྩད་མ་ཆོད་པའི་ལུང་འདྲེན་ནི་སྐུ་ཡོན་མེད་དོ་ཞེས་སྒོ་ཡིག་བཏབ་པ་དང་མཚུངས་་

པས་བརྟག་དཔྱད་ལེགས་པར་བྱའོ། །དྲི་བ་བཅུ་གཉིས་པར། བསམ་སྦྱོར་གཉིས་ཀ་དགེ་བས་བྱས་པ་གཅིག་ཏུ་དཀར་བའི་ལས་སུ་བཞེད་པ་དེ་ལྟ་ན། དཔེར་ན་ཚད་ནད་ཅན་ལ་སྙིང་རྗེའི་བསམ་
པས་སྦྱོར་བ་དེ་ཉིད་ཆང་གི་བཏུང་བས་ཚིམ་པར་བྱས་ནས། བསམ་པ་སྙིང་རྗེ་དང་སྦྱོར་བ་སྦྱིན་པའི་ལས་སུ་འདུག་པ་དེ་གཅིག་ཏུ་དཀར་བ་ཞིག་གམ་གཞན། གཅིག་ཏུ་གནག་པའི་ལས་ལའང་
ལྡོག་སྟེ་སྨྲས་ན་ཅིར་འགྱུར་ཞེས་དྲིས་པ་ལ་དགོས་པའི་རྒྱུ་མཚན་ནི། །ཁྲིད་ཡིག་ཏུ། བསམ་སྦྱོར་གཉིས་ཀ་དགེ་བས་བྱས་པ་གཅིག་ཏུ་དཀར་བའི་ལས། བསམ་སྦྱོར་གཉིས་ཀ་མི་དགེ་བ་
གཅིག་ཏུ་གནག་པའི་ལས་སོ། །བསམ་སྦྱོར་གང་རུང་དགེ གཞན་མི་དགེ་ན་འདྲེས་པའི་ལས། དང་པོ་རྣམ་སྨིན་བདེ་བ་འབའ་ཞིག་པ་དང་། གཉིས་པ་ལ་ནི་རྣམ་སྨིན་སྔག་བསྔལ་འབའ་ཞིག་
པ་དང་། གསུམ་པ་ལ་ནི་བདེ་སྡུག་འདྲེས་པར་འབྱུང་ལ། ཞེས་གསུངས་ཏེ། མངོན་པ་གོང་མར། དཀར་ནག་འདྲེས་མ་གསུམ་བཤད་པ་ལ་མཐའ་མི་དཔྱོད་པ་སྤོམ་ཡོར་ཁོ་ནས་སློབ་མ་
འབྲིད་བའི་འཆད་པ་པོ་རྣམས་ལ་སྐྱོ་ནས་དྲིས་སོ། །དངོས་ལེན་ནི། སྤྱིར་བཏང་དེ་ལྟར་ཡིན་ཀྱང་དམིགས་བསལ་ལ་མ་ངེས་སོ་ཞེས་དེ་འགོག་པའི་རིགས་པ་སྟོན་པའི་ཕྱིར་ཚད་ནད་ཅན་གྱི་དཔེ་

།བརྗོད་པ་སྟེ། དེའི་བསམ་སྦྱོར་དཀར་བ་ནི་སྙིང་རྗེ་ཡིན་མོད་ཀྱང་ཐབས་ལ་མི་མཁས་པའི་ཕྱིར་ཡང་དག་པའི་སྙིང་རྗེ་མ་ཡིན་ཏེ། རྗེ་ས་པཎ་གྱིས་ཐེག་ཆེན་གྱི་མདོ་ཇཱཕྱག་༅།
ཆེན་
རྒྱུད་ཀྱི་དོན་བསྡུས་ནས་གསུངས་པར། ནད་པ་དགའ་པའི་ཁ་ཟས་སྟེར། །ངན་པར་སྤྱོད་པ་ཚར་མི་གཅོད། །དབང་བསྐུར་མེད་པར་གསང་སྔགས་སྟོན། །སྣོད་མིན་པ་ལ་ཆོས་འཆད་པི
སོགས༑ །འཕྲལ་དུ་ཕན་པ་ལྟར་སྣང་ཡང༌། །ཕུགས་སུ་གནོད་པ་ཆེར་འགྱུར་བས། །སྙིང་རྗེའི་དབང་གིས་བྱེད་ན་ཡང༌། ྋ།མ་དག་པ་ཡི་སྙིང་རྗེ་ཡིན། །ཞེས་དང༌། དེ་བཞིན་དུ་སྦྱིན་པ་
ལའང་མཚུངས་ཏེ། ཆང་དང་དུག་དང་མཚོན་ཆ་དང་། །གཞན་གྱི་ལོངས་སྤྱོད་སྟེར་བ་དང༌། །གསོད་སར་ཕྱུགས་མ་སྟེར་བ་དང་། །མཆོག་གི་ནོར་ནི་མཆོག་མིན་ལ། །སྟེར་སོགས་མདོ་
ལས་བཀག་པས་ན། །མ་དག་པ་ཡི་སྦྱིན་པ་ཡིན། །ཞེས་གསུངས། དེས་ན་ཙནྡྲ་གོ་མིས། གཞན་རྣམས་དང་ནི་རང་ལ་ཡང༌། །སྡུག་བསྔལ་ཡིན་ཀྱང་གང་ཕན་དང༌། །ཕན་དང་བདེ་བ་
ཪེ
རྣམས་བྱ་སྟེ། །བདེ་ཡང་མི་ཕན་མི་བྱའོ། །ཞེས་པ་ལྟར། ཚད་ནད་ཅན་ལ་ཆང་སྦྱིན་པས་རྣམ་པ་ཙམ་དུ་བདེ་ནའང་སྲོག་ལ་གནོད་པའི་ཉེན་ཡོད་པས་བསམ་སྦྱོར་གཉིས་ཀ་དཀར་བ་ཙམ་རྒྱུ་

མཚན་དུ་བྱས་ནས་དེ་ལྟ་བུའི་ལས་ལ་མི་འཇུག་པ་ནི་དམིགས་བསལ་ལོ། །མཐའ་དཔྱོད་ནི། དེ་འདྲ་བའི་གནང་བཀག་ཤེས་པ་ལ་མདོ་རྒྱུད་ཀྱི་གཞུང་ལ་ཐོས་པ་རྒྱ་ཆེན་པོ་བཙལ་དགོས་པ་
ན༑ བྱང་ཆུབ་སེམས་དཔའ་ཐོས་མང་དང་། །ཞེས་གསུངས་ཤིང༌། ཡོན་ཏན་ལྷག་པར་བརྩོན་བྱས་ལུང་གིས་ཕྱུག །ཅེས་ཀྱང་བཤད་དོ། །དེ་ལྟར་ཡིན་མོད་ཀྱང་། དེང་སང་སྙིགས་མའི་
དུས་འདི་འདྲ་ནི། ལུང་དང་རྟོགས་པའི་ཆོས་ཕལ་མོ་ཆེ་ལ་དགྲ་ལྟ་བུར་བཟུང་ནས་མདོ་རྒྱུད་ལས་མ་བཤད་པའི་སྤྲོ་ཚོམ་ཙམ་ལ་བྲེལ་ཞུགས་ཀྱིས། ལུགས་གཞན་པ་འགས་འཕྱས་དོགས་ཀྱང་
འཇམ་མེར་གྱི་ནར་སྤྱོད་པ་དག་ལ་སྤྱིར་བཏང་དམིགས་བསལ་དང་། གནང་བཀག་བླང་དོར་སོགས་ཀྱི་འཕྲུལ་བཤད་པ་ཡིན་ནོ། །དྲི་བ་བཅུ་གསུམ་པར། དགེ་སྡིག་སྟོབས་མཉམ་ན་ཐོག་མར
གང་སྨིན། ཞེས་པ་ལ་རྒྱུ་མཚན་ནི། སྐྱ་སེར་ཕལ་ཆེར་གྱི་བསམ་པ་ལ། ལས་གང་བྱས་པ་དེ་ཉིད་འཕྲལ་རང་དུ་སྨིན་པའམ་ཚེ་རབས་མང་པོར་མི་སྨིན་པ་གང་རུང་གི་ཕྱོགས་འཛིན་པ་མང་བར་
སྣང་བ་ལ་བསམ་སྟེ་དྲིས་སོོ། །དངོས་ལན་ནི། དགེ་སྡིག་གིས་ལས་གང་ཡིན་པ་དེ་སྟོབས་ཆེན་མཐོང་ཆོས་ཚེ་འདིར་སྨིན་པ་དང་། འབྲིང་ནི་སྐྱེ་བཕྱི་མ་ལ་སྨིན་པ་དང༌། སྟོབས་ཆུང་ན་ལན་✖

།གྲངས་གཞན་ལ་སྟེ་སྐྱེས་རབས་མང་པོ་བརྒྱུད་སོགས་བཤད་པ་གསུམ་པོ་གང་ལའང་འདྲ་སྟེ། མཁས་པ་དབྱིག་གཉེན་གྱི་གཞུང་ལས། ལས་ཀྱི་འབྲས་བུ་ལྕི་གང
དང་༑ །ཉེ་བ་གང་དང་གོམས་པ་གང༌། །སྔར་བྱས་གང་ཡིན་དེ་དག་ལ། །འབྲས་བུ་ཐོག་མ་ཉིད་དུ་སྨིན། །ཅེས་གསུངས་ཏེ། དགེ་སྡིག་ལྕི་བ་ཞེས་པ་སྟོབས་ཆེ་བ་དེ་ཐོག་མར་
སྨིན༑ སྟོབས་ཉམས་ན་གང་དང་ཉེ་བ། ཉེ་འགྱང་མཉམ་ན་གོམས་ཤས་གང་ཆེ་བ། གོམས་ཤས་མཉམ་ན། སྔོན་ལ་གང་བྱས་དེ་ཐོག་མར་སྨིན་པར་བཤད་དོ། །མཐའ་དཔྱོད་ནི། དེ་ལྟར་
བཅུ་དྲུག་
ཤེས་ཚེ། མདོ་ལས། ལུས་ཅན་རྣམས་ཀྱི་ལས་དག་ནི། །བསྐལ་པ་བརྒྱར་ཡང་ཆུད་མི་འཛའ། །ཚོགས་ཤིང་དུས་ལ་བབ་པ་ན། །འབྲས་བུ་ཉིད་དུ་སྨིན་པར་འགྱུར། །ཞེས་པའི་ལུང་ལ་
དེས་པ་རྙེད་འགྱུར་རོ། །དེ་ལྟར་བྱས་ཙ་ན། སྤྱོད་འཇུག་ཏུ། ལས་ཚུལ་བསམ་གྱི་མི་ཁྱབ་པ། །ཐམས་ཅད་མཁྱེན་པ་ཁོ་ནས་མཁྱེན། །ཅེས་གསུངས་པ་དེ་གོ་བས་སྒྱིད་ལུགས་པར་མི་འགྱུར་
ལགས༑ དྲི་བ་བཅུ་བཞི་པར། རྣམ་སྨིན་གྱི་རྟེན་ཀུན་གཞིས་བྱེད་དམ་རྣམ་ཤེས་ཀྱིས་བྱེད། །ཅེས་པ་ལ་དྲི་དགོས་ཏེ། དམ་པ་དང་པོར། ཇི་སྲིད་འགྱུར་བ་ཐོབ་ཀྱི་བར། རྟེན་དང་བརྟེན་པའི་

འབྲེལ་བ་གནས། །ཞེས་འཇིག་རྟེན་པའི་ལམ་དུ་རྟེན་དང་བརྟེན་པའི་འབྲེལ་པ་ལྷན་སྐྱེས་སུ་ཡོད་པ་ལས་བརྩམས་ཏེའོ། །དངོས་ལན་ནི། རྣམ་པར་སྨིན་པའི་རྟེན་ནི་ཀུན་གཞི་འབའ་ཞིག་གིས་
བྱེད་པར་བཤད་དེ། དཔལ་འཕྲེང་གིས་ཞུས་པའི་མདོར། བཅོམ་ལྡན་འདས་རྣམ་པར་ཤེས་པའི་ཚོགས་དྲུག་པོ་གང་ལགས་པ་འདི་དང་། རྣམ་པར་ཤེས་པ་འདི་སྟེ། དེ་ལྟར་ཆོས་བདུན་པོ་
འདི་ནི་མི་གནས་པ་དང་མ་འབྲེལ་བ་སྐད་ཅིག་མ་ལགས་པས་སྡུག་བསྔལ་མྱོང་བ་ལགས་སོ། །བཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་འབྲེལ་པ་རྣམ་པར་དབྱེར་མེད་པ་སྐད་ཅིག་མ་མ་
ལགས་པས་སྡུག་བསྔལ་མྱོང་བ་ལགས་སོ། །ཞེས་དང༌། ྋ ལང་གཤེགས་ལས། ཀུན་གཞིའི་ཆུ་བོ་དེ་བཞིན་དུ། །རྟག་ཏུ་ཡུལ་གྱི་རླུང་གིས་བསྐྱོད། །སྣ་ཚོགས་རྣམ་ཤེས་རྦ་རླབས་
རྣམས༑ །གར་བཞིན་རབ་ཏུ་འབྱུང་བར་འགྱུར། །ཞེས་པའི་ལུང་དོན་གཉིས་བརྗོད་དོན་གཅིག་ཏུ་བབས་ལ། སྤྱིར་ཀུན་གཞི་ངོས་ཟིན་པ་ཤིན་ཏུ་དཀའ་ཡང༌། འདིར་ཀུན་གཞི་དང་དེ་བཞིན་
གཤེགས་པའི་སྙིང་པོ་དང་འོད་གསལ་རྣམས་དོན་གཅིག་པའི་དབང་དུ་མཛད་ནས། དྲངས་མ་ཐག་པའི་ལུང་དང་། ཀུན་གཞི་ལས་ནི་རྣམ་ཤེས་སྐྱེ། །ཞེས་རྡོར་འཕྲེང་ལས་དང༌། དཔལ་✖

༄༅། །འཕྲེང་གི་ཞུས་པའི་མདོ་ལུང་རྣམས་མཐུན། བསྲེ་འཕོའི་རྣམ་བཤད་ཆེན་པོར་ཡང་། བག་ཆགས་བསྒོ་བའི་གཞི་འོད་གསལ་དུ་ངེས་པ་དེའི་འོག་ཏུ་ཇི་ལྟར་བསྒོ་བའི་
ཚུལ་འདི་ཤེས་པར་བྱ་སྟེ། ཞེས་སོགས་མང་དུ་གསུངས་པའི་ཕྱིར་རྣམ་སྨིན་གྱི་རྟེན་ཀུན་གཞིའམ་འོད་གསལ་དུ་ངེས་ལགས། མཐའ་དཔྱོད་ནི། མན་ངག་བསྲེ་འཕོར་རྒྱས་བཤད་ཡོད་ནའང་ཧ་
ཅང་ཡི་གེ་མང་བས་རེ་ཞིག་བཏང་སྙོམས་སོ། །དྲི་བ་བཅོ་ལྔ་པར། འཕེན་བྱེད་དང་རྫོགས་བྱེད་ཀྱི་ལས་གཉིས་སུ་འབྱེད་རིགས་སམ་མི་རིགས། རིགས་ན་དབྱེ་འབྱེད་གང༌། མ་རིགས་ན་
བཅུ་བདུན་
ཤིང་རྟ་ཆེན་པོ་རྣམས་ཀྱི་གཞུང་སུབ་བམ། ཞེས་པ་དྲི་བའི་རྒྱུ་མཚན། ཆོས་མངོན་པ་སོགས་ལས། འཕེན་རྫོགས་དང༌། འཕེན་གྲུབ་སོགས་ལས་འབྲས་བཞིན་ལུགས་མང་དུ་བཤད་པ
ལ༑ ཁྲིད་ཡིག་འདིར། དེ་འདྲ་བཤད་པ་མི་གནང་བར་བསྡུས་པ་འདི་ཅིའི་ཕྱིར་སྙམ་པའོ། །དངོས་ལན་ནི། འཕེན་བྱེད་དང་རྫོགས་བྱེད་དུ་འབྱེད་པ་ནི་ཤིན་ཏུ་རིགས་པས། གཞུང་ཆེན་པོ་
རྣམས་ལ་གུས་པར་བྱ་ཡི་སུབ་པའི་བསམ་སྦྱོར་རྨི་ལམ་དུའང་ག་ལ་འཆད། དེ་གཉིས་ཀྱི་དབྱེ་འབྱེད་ནི། དཔེར་ན་ཚེ་སྟོད་ལ་མི་དགེ་བ་སྟོབས་ལྡན་བསགས་པའི་སྡིག་ཅན་ཞིག ཚེ་སྨད་འཆི་

ལ་ཉེ་བའི་ཚེ། དགེ་བའི་བཤེས་གཉེན་གྱིས་ཟིན་པའི་འཕོ་བ་ཟབ་མོའམ། དགེ་བའི་བསམ་པས་རྒྱུད་འཁུལ་བའི་མཚམས་པ་བཟང་པོ་བྱུང་ན། མཚམས་སྦྱོར་དེས་འཕེན་བྱེད་བྱས་ནས་བདེ
འགྲོའི་རྟེན་ཐོབ་ཀྱང་། སྔོན་དུ་མི་དགེ་བ་རྒྱ་ཆེར་སྤྱད་པའི་མཐུས་ནད་མང་བ་དང༌། ཚེ་ཐུང་བ་དང་། དབུལ་ཞིང་ཕོངས་པ་སོགས་སུ་རྫོགས་པར་བྱེད་པས་ན་རྫོགས་བྱེད་ཀྱི་ལས་ཏེ། ཁ་དྲག་
ནོར་ལྡན་རྣམས་ཚེ་ཐུང་བ་མངོན་སུམ་དུ་མཐོང་བ་འདི་ལྟ་བུས་མཚོན་ལ། དེ་འདྲ་ལྡོག་སྟེ་གཞན་ལའང་རིགས་བསྒྲེ་བར་བྱའོ། །མཐའ་དཔྱོད་ནི། བཤེས་སྤྲིན་ལས། སྡིག་བའི་ལས་རྣམས་
བྱས་པ་འགའ་ཡང་ནི། །དེ་ཡི་མོད་ལ་མཚོན་བཞིན་མི་གཅོད་ཀྱང་། །འཆི་བའི་དུས་ལ་བབ་ན་སྡིག་པ་ཡི། །ལས་ཀྱི་འབྲས་བུ་གང་ལགས་སྨིན་པར་འགྱུར། །ཞེས་གསུངས་སྣང་ཡང༌།
རིགས་ཀྱི་ཟེར་ལུགས་ལ་སྡིག་ཅན་ཆེ་གེ་མོ་ཡང་མིར་སྐྱེས་འདུག ག་གེ་མོ་ལ་གདུང་ལོག་བྱུང་འདུག ཉེ་གེ་མོ་ལ་རིང་བསྲེལ་འཁྲུངས་ཟེར་ལས་འབྲས་ལ་ལོག་ལྟ་བྱེད་པ་འདུག་ཀྱང་བླུན
གཏམ་ཡིན་པས་ཡིད་མི་བརྟན་པར་ལུང་རིགས་ཚད་མས་གཞལ་བར་བྱའོ། །དྲི་བ་བཅུ་དྲུག་པར། མི་དགེ་བཅུ་པོ་རེ་རེར་ཡང་རྣམ་སྨིན་རྒྱུ་མཐུན་བདག་འབྲས་སུ་ཕྱེ་ནས་ཞིབ་པར་འཆད་རིགས་✖

༄༅། །པ་ལ་བཏང་སྙོམས་མཛད་པའི་དགོངས་པ་ཅི། ཞེས་འདྲི་བའི་རྒྱུ་མཚན། །བྲིད་དཔེའི་ཚིག་ཙམ་ལ་ནེའུ་ཙོའི་འདོན་པ་མཛད་མཁན་འགའི་བསམ་པ་བརྟག་པའི་སླང
དུའོ༑ །དངོས་ལན་ནི། ཁྲིད་ཡིག་སྔོན་འགྲོ་དང་དངོས་གཞིའི་ཡིག་ཆ་བསྐལ་བ་པོ་ཟངས་དཀར་རྒྱལ་པོ་དང༌། ཕྱིས་ཀྱི་བླ་མ་སྡེ་སྣོད་ལ་སྦྱངས་པ་མཛད་པ་དག་གིས་མ་གོ་དོགས་ནས་ཉུང་ངུར་
བསྡུས་པ་ནི་དགོངས་པའོ། །མཐའ་དཔྱོད་ནི། ཐོག་མར་ཉུང་ངུ་འདི་ཙམ་བཤད་ཀྱི། ཕྱིས་བློ་གྲོས་ཅུང་ཟད་འཕེལ་བར་གྱུར་ན་རྒྱ་ཆེར་འཆད་པའང་མ་བཀག་པས་ཅི་ནུས་སུ་སྤྲོ་བར་རིགས་
སོ༑ །དྲི་བ་བཅུ་བདུན་པར། ལས་ལ་མྱོང་བར་ངེས་མ་ངེས་གཉིས་སུ་འཆད་ཨེ་རིགས། རིགས་ན་ངོས་འཛིན་དང་སྒྲུབ་བྱེད། མི་རིགས་ན་འགོག་བྱེད་ཀྱི་ལུང་རིགས་ཅི་ཞེས་པ་ལ་དྲི་བའི་རྒྱུ་
མཚན༑ སྨིན་པར་ངེས་པ་དང་མ་ངེས་པའི་རྣམ་གཞག་མ་གོ་བཞིན་དུ་ལས་འབྲས་འཆད་པའི་ཕ་རིན་པོ་ཆེ་རྣམས་ལ་ཀུ་རེ་ཞུས་པའོ། །དངོས་ལན་ནི། མངོན་པ་མཛོད་ལས། ཉོན་མོངས་རབ་
༈ དང་དྲག་པོ་དང་། །ཡོན་ཏན་ཞིང་དང་རྒྱུན་ཆགས་སུ། །བྱས་པ་གང་ཞིག་ཡིན་པ་དང༌། །ཕ་མ་གསོད་དང་དེ་ངེས་སོ། །ཞེས་གསུངས་ཏེ། ཡོན་ཏན་གྱི་ཞིང་དང་། དགེ་མི་དགེ་རྒྱུན་

ཆགས་སུ་བྱས་པ་དང་། ཉོན་མོངས་པ་ཆགས་སོགས་གསུམ་གང་རུང་གིས་ཀུན་ནས་བླངས་པའི་མི་དགེ་བའི་ལས་སམ། རབ་ཏུ་དང་བ་དྲག་པོས་ཀུན་ནས་བླངས་པའི་དགེ་བའི་ལས་བྱེད་པ་ནི་
དགེ་པའི་ལས་ཡིན་ལ། ཕ་མ་གསོད་པའི་ལས་ནི་མྱང་བར་ངེས་པའི་ལས་སོ། །མཐའ་དཔྱོད་འོག་ཏུ་འབྱུང་ངོ་། །དྲི་བ་བཅོ་བརྒྱད་པར། པར་སིག་སོགས་ཡུལ་གྲུ་ལ་ལར། ཕ་མ་རྒས་
ནས་བསད་ན་བསོད་ནམས་སུ་འགྱུར་ཟེར་བ་བཞིན། བསོད་ནམས་འདོད་པའི་བསམ་པ་བཟང་པོས་ཕ་མ་བསད་ན་དེའི་ལས་ཁམ་པོ་ཆེ་དེ་དགེ་འམ་སྡིག དགེ་ན་དེ་མཚམས་མེད་ཀྱི་ཆར་མི་
གཏོགས་སམ། སྡིག་ན་ཐེག་པ་ཆེན་པོར་བསམ་པ་གཙོ་བོར་མ་བཤད་དམ། དེ་འདྲའི་དགེ་སྡིག་གི་ལས་དེ་ངེས་པ་དང་མ་ངེས་པའི་ལས་ཅིར་འགྱུར་རྒྱ་མཚན་དེ་དང་བཅས་ཏེ་མཐའ་ཆོད་པར
གསུངས་ཤིག ཅེས་པ་ལ་དྲི་བའི་རྒྱུ་མཚན་དང་ལན་ནི། གྲུབ་མཐའ་ངན་པས་བསླད་ནས་ཕན་སེམས་ཀྱི་ཕ་མ་གསོད་པ་ལྟ་བུ་སྤྱིར་ངེས་པའི་ལས་ཏེ། ཕ་མ་གསོད་གང་ངེས་སོ། །ཞེས་པས་
སོ༑ །བྱེ་བྲག་ཏུ་ཕན་གདགས་པའི་འདུ་ཤེས་ཀྱིས་བསད་པ་ནི། གཏི་མུག་གི་མུན་པ་འཐིབས་པས་ལན་ཏེ། རྨོངས་པ་ཕལ་ཆེར་དུད་འགྲོར་འགྲོ། །ཞེས་པས་སོ། །མཚམས་མེད་ཀྱི་ཆ་ཙམ

།དུ་གཏོགས་ཏེ། གང་ཞིག་དགྲ་བཅོམ་ཕ་མ་གསོད་པ་དང་། །ཞེས་པས་སོ། །མཚམས་མེད་ཀྱི་ལས་དངོས་གཞི་ནི་མིན་ཏེ། ཡན་ལག་མ་ཚང་བའི་ཕྱིར་རོ།ཕྱག་༄༅།
ཆེན་
ཐེག་ཆེན་ལ་བསམ་པ་གཙོ་བ་བདེན་ཀྱང་། ཕྱིན་ཅི་ལོག་གི་བསམ་པ་མི་གཙོ་བའི་ཕྱིར་རོ། །མཐའ་དཔྱོད་ཀྱང་དེ་ལ་ཚང་སྟེ། ཐམས་ཅད་འཐུས་པའི་ཕྱིར་རོ། །དྲི་བ་བཅུ་དགུ་པར། ཉི་ཚེ་བ་
པི
དང་ཉེ་འཁོར་གྱི་དམྱལ་བའི་ངོས་འཛིན་གང་ལ་མཛད། ཞེས་པ་ལ་དྲི་བའི་རྒྱུ་མཚན་ནི། གང་ཡང་མ་དགོངས་པ་དང༌། གོ་བ་ཕྱིན་ཅི་སློག་པ་དག་གསལ་བའི་ཕྱིར་དུའོ། །དངོས་ལན་
ནི༑ ཉི་ཚེ་བ་ཞེས་པ་བྱེ་བྲག་པའི་མིང་སྟེ། ཚ་གྲང་ཉེ་འཁོར་བ་དང་བཅས་པ་ལཾ་མི་ཐེ་བའི་དམྱལ་བ་རྣམས་སོ། །དེ་གང་ཞེ་ན། འཕགས་པ་ཀ་ཏྱ་ཡ་ན་དང༌། འཕགས་པ་དགེ་འདུན་འཕེལ་
གྱི་གཏམ་རྒྱུད་ལས་བྱུང་བ་ལྟར་ཡིན་ནོ། །ཉེ་འཁོར་བའི་དམྱལ་བ་བཅུ་དྲུག་ནི་ཚ་དམྱལ་གྱི་ཕྱོགས་པཞིར་བཞི་བཞི་སྟེ་བཅུ་དྲུག་གོ མཐའ་དཔྱོད་ནི། ཉི་ཚེ་བ་ལ་གནས་ངེས་མེད་དང༌། ཉེ་
འཁོར་བ་ལ་ཚ་དམྱལ་གྱི་ཕྱོགས་བཞིར་ངེས་སོ། །དྲི་པ་ཉི་ཤུ་པར། ཏིལ་རྫང་ཞེས་པའི་གོ་དོན་གང་ཡིན། ཞེས་དྲི་བ་ནི། ཡི་གེའི་སྡེབས་ལ་ཁ་གཅིག་གིས་ས་མགོ་བརྒྱབ་པས་གོ་བ་འཆུགས་

པར་མཐོང་ནས་མ་བཟོད་པར་དྲིས་པའོ། །ལན་ནི་རྫང་ཞེས་ར་མགོ་བཏགས་པ་ནི་འབྲུའི་བོང་བ་སྟེ་བརྡའ་རྙིང་། མཐའ་དཔྱོད་ནི། ཡི་གེའི་བརྡའ་དང་སྐད་གསར་རྙིང་ཙམ་གྱི་དབྱེ་བ་ཤེས་པར་
བྱ་བ་ནི་འཆད་པ་པོ་རྣམས་ལ་ངེས་པར་མཁོ་བ་ཉིད་དོ། །དྲི་བ་ཉེར་གཅིག་བར། འདོད་ལྷ་དྲུག་གི་ཚེ་ཚད་མཉམ་མམ་མི་མཉམ། མཉམ་ན་དེ་འདྲ་གང་ནས་བཤད། མི་མཉམ་ན། འདོད་
ལྷའི་ཚེ་དང་ཉིན་ཞག་མཉམ། །ཞེས་པའི་འདོད་ལྷ་དེ་གང་ཡིན། དེའི་ཚད་ཇི་ལྟ་བུ་ཡིན། ཞེས་དྲི་དགོས་པའི་རྒྱུ་མཚན། ཚ་དམྱལ་བའི་ཚེ་ཚད་སྟོན་པའི་སྐབས་འདིར་ཁྲིད་ཡིག་ཏུ་དོན་གྱིས་
ཚང་བར་གསུངས་འདུག་སྟེ། ཚིག་བསྡུས་དྲགས་པར་བརྟེན་ནས་ཚུལ་བཞིན་དུ་མ་གོ་ཡང་གོ་རྒྱུ་བའི་ཁུལ་གྱིས་ཆོས་འཆད་མཛད་མཁན་ཚོར་དོགས་སློང་ཞུས་པའོ། །དངོས་ལན་ནི། མཛོད
ལས༑ ཡངས་སོས་ལ་སོགས་དྲུག་རིམ་བཞིན། །འདོད་ལྷའི་ཚེ་དང་ཉིན་ཞག་མཉམ། །ཞེས་གསུངས་ཏེ་སྦྱར་གཞིའོ། །འདོད་ལྷའི་ཚེ་ཇི་ཙམ་ཞེ་ན། མི་རྣམས་ལོ་ནི་ལྔ་བཅུ་ལ། །འདོད་
པ་དག་གི་ལྷ་རྣམས་ལས། །འོག་མ་དག་གི་ཉིན་ཞག་གཅིག །དེས་ན་ཚེ་ལོ་ལྔ་བརྒྱའོ། །གོང་མ་གཉིས་ཀ་གཉིས་འགྱུར་རོ། །ཞེས་པའི་དོན། མི་ལོ་ལྔ་བཅུ་ལ་འདོད་ལྷ་འོག་མའི་རྒྱལ་ཆེན

ཕྱག་༄༅། །རིགས་བཞིའི་ཉིན་ཞག་གཅིག དེ་སུམ་ཅུ་ལ་ཟླ་བ། དེ་བཅུ་གཉིས་ལ་ལོ། དེ་འདྲ་བ་ལྔ་བརྒྱ་ནི་ཚ་དམྱལ་ཡང་སོས་པའི་ཚེ་ཚད། དེ་ལ་མི་ལོ་བྱེ་བ་ཕྲག་འབུམ་
ཆེན་
ཁྲི་ཉིས་སྟོང་ཡོད། དེས་རིགས་བསྒྲེས་ཏེ་འདོད་ལྷ་གཞན་ལྔ་དང་ཐིག་ནག་སོགས་ལྔ་རིམ་པར་འགྲོས་བསྟུན་པས་གང་བཤད་ཀྱི་ལུང་དང་འགྲིག དེས་ན་འདོད་ལྷ་དྲུག་ཚེ་ཚད་མཉམ་པ་གཞུང་པི
ལུགས་གང་ཡང་མ་བཤད་དོ། །མཐའ་དཔྱད་ནི། །དམྱལ་བའི་ཚེ་ཚད་གཞལ་བ་ལ། འཇལ་བྱེད་འདོད་ལྷའི་ཚེ་ཚད་བཀོད་པ་གོ་དགོས་སོ། །ཐུན་མོང་མ་ཡིན་པའི་སྔོན་འགྲོའི་སྐབས་ཀྱི་དྲི་བ་
དང་པོར་འདི་སྐབས་ཀྱི་སྐྱབས་འགྲོ་སེམས་བསྐྱེད་རྣམས་མདོ་ལུགས་སམ། སྔགས་ལུགས་སམ། དེ་གཉིས་སུ་མ་འདུས་པའི་ཕུང་པོ་གསུམ་པ་གང་ཡིན། ཞེས་དྲི་དགོས་པའི་
མཚན༑ འཇམ་དཔལ་རྩ་རྒྱུད་དུ། སྐྱབས་མ་སོང་བ་ལ་ཆོས་འདི་པར་གཏོགས་པ་མེད་པ་དང་ཞེས་གསུངས་པས་ཐེག་པ་གསུམ་གང་གི་སྒོར་ཞུགས་ཀྱང་དཀོན་མཆོག་གསུམ་ལ་སྐྱབས་འགྲོ་
ངེས་པར་དགོས་ལ། ཡང་དེར་བྱང་ཆུབ་ཏུ་སེམས་མ་བསྐྱེད་པ་ལ་བྱང་ཆུབ་སེམས་དཔའ་མེད་པ་ལྟར། ཞེས་པས་ཐེག་པ་ཆེན་པོའི་སྒོར་འཇུག་པ་དང་ཞུགས་ཟིན་ནས་བྱང་ཆུབ་ཆེན་པོར་སེམས་

བསྐྱེད་དགོས་ལ། སྐྱབས་སེམས་འདི་གཉིས་མདོ་སྔགས་གང་གི་ལུགས་ཡིན་ཅེས་དང༌། ཡང༌། ཕུང་པོ་གསུམ་པ་ཞེས་བྱ་བ་ནི་མདོ་སྔགས་གཉིས་སུ་མ་འདུས་པའི་ཟུར་པ་གཅིག་ཡིན་ནམ་
དྲིས་པའོ། །དངོས་ལན་ནི། ཕུང་པོ་གསུམ་ནི། ཚན་པ་གསུམ་མམ། གནས་སྐབས་གསུམ་མམ། བརྗོད་དོན་གསུམ་གྱི་བརྡར་གཞུང་ཆེན་པོ་རྣམས་སུ་གསུངས་པས་བྱང་ཆུབ་ལྟང་
བཤགས་དང་མ་ནོར་བ་གལ་ཆེ་བ་གདའ། བརྗོད་བྱའི་སྙིང་པོ་དྭགས་པོའི་བཀའ་བརྒྱུད་ལ་གྲགས་པའི་ཕྱག་རྒྱ་ཆེན་པོ་ཞེས་བྱ་བ་འདི་ནི་མདོ་སྡེ་དང་རྒྱུད་སྡེ་ཀུན་གྱི་སྙིང་པོ་ཡིན་ཏེ། དང་པོ་
ནི༑ འཕགས་པ་ཏིང་ངེ་འཛིན་རྒྱལ་པོའི་མདོ་སོགས་བཀའི་བསྟན་དོན་མགོན་པོ་བྱམས་པས་བཀྲལ་བ་རྒྱུད་བླ་མ་དང༌། སློབ་དཔོན་ཡེ་ཤེས་གྲགས་པའི་དེ་ཁོ་ན་ཉིད་ལ་འཇུག་པ་སོགས་ཚད་ཐུབ་
ཀྱི་བསྟན་བཅོས་མང་པོས་བཀྲལ་བ་མདོ་ལུགས་ཀྱི་ཕྱག་ཆེན་དང༌། རྒྱུད་ཀྱི་རྒྱལ་པོ་རྣམས་ཀྱི་དགོངས་འགྲེལ་གྲུབ་པའི་སྤྱི་མེས་ས་ར་ཧ་ཆེན་པོ་རྗེས་འབྲང་དང་བསྟན་བཅོས་གྲུབ་པ་སྡེ་བདུན་སྙིང་
པོ་བསྐོར་དྲུག ཨ་མ་ན་སིའི་ཆོས་སྐོར་ཉེར་ལྔ་སོགས་ཀྱི་བཀྲལ་བ་སྔགས་ལུགས་ཀྱི་ཕྱག་ཆེན་གཉིས་ཀའི་ཐུན་མོང་དུ་དགོས་པའི་སྡོན་འགྲོ་བཞི་སྦྱོར་ཡིན་པས་མདོ་སྔགས་གཉིས་ཀའི་སྐྱབས་

༄༄ །སེམས་ཚང་ཚུལ་འཆད་པར་རིགས་ཀྱང་ཡི་གེར་འཛེམས། དེ་གཉིས་མིན་པའི་ཐེག་ཆེན་ནི། །རྫོགས་སངས་རྒྱས་ཀྱིས་གསུངས་པ་མེད། །ཅེས་འཇམ་དབྱངས་
ས་པཎ་གྱིས་གསུངས་པ་ལྟར་དོན་ལ་གནས་པས་ཕུང་པོ་གསུམ་པ་མེད་མཆིས་པ་མོད། མཐའ་དཔྱོད་ནི། དེ་ལྟར་མ་བཤད་ན་ཨཾ་ཟོམ་ཟོམ་བླུན་པོའི་ངོར་མཛེས་ཀྱང་མཁས་པས་མཛད་པའི་ཡིག་
ཆ་ཆུད་འཛའ་བར་འགྱུར་རོ། །དྲི་བ་གཉིས་པར། རྡོར་སེམས་ཞལ་ཕྱག་བཞུགས་སྟངས་འདིར་བསྟན་དང་ཡི་གེ་བརྒྱ་པ་འདི་རྒྱུད་གང་ལས་བཤད། ཅེས་དྲི་དགོས་པའི་རྒྱུ་མཚན་ནི། རྡོ་རྗེ་
སེམས་དཔའི་སྐུ་མདོག་ཕྱག་མཚན་ཞལ་ཕྱག་བཞུགས་སྟངས་བསམ་གྱིས་མི་ཁྱབ་པ་རྒྱུད་དང་རྒྱ་འབྲེལ་ལས་བཤད་ན་འདི་གང་དང་མཐུན། ཡི་གེ་བརྒྱ་པ་འདི་ཡང་རྒྱུད་གང་ལས་བཤད་ཅེས་པ་ནི་
རྣམ་དཔྱོད་ཅན་དགྱེས་པའི་རོལ་མོའོ། །ལན་ནི། འདི་ལ་དབྱེ་གཞི་དབྱངས་བགྲངས་པའི་བརྒྱ་དང་། བཛྲ་ཏིཀྵ་ཎ་ལ་རྡོ་རྗེ་རྣོན་པོའི་ཡིག་བརྒྱ། ཡ་མནྟ་ཀས་གཤིན་རྗེ་གཤེད་ཀྱི་ཡིག་བརྒྱ་
སོགས་འདོན་པ་བསྒྱུར་ནས་མང་པོར་སོང་ལ། རྡོར་སེམས་ཀྱི་ཡིག་བརྒྱ་དང༌། ·ཞལ་ཕྱག་བཞུགས་སྟངས་འདི་བཞིན་ཡོ་གའི་རྩ་བརྒྱུད་དེ་ཉིད་འདུས་པ་དང༌། བླ་མེད་སྤྱིའི་བཤད་རྒྱུད་སམྦུ་ཊ་

དང་སྙིང་པོ་རྒྱན་ལས་འབྱུང་མོད། འོན་ཀྱང་ཡུམ་དང་མཉམ་སྦྱོར་བླ་མེད་སྤྱིའི་རྒྱས་འགེབས་བླ་མའི་ཞལ་སྐྱིན་གྱིས་བརྒྱན་པའོ། །མཐའ་དཔྱོད་ནི། ལྷ་སྔགས་ཀྱི་བཤད་ཁུངས་དེ་ལྟར་
དང་༑ ཡིག་བརྒྱ་བོད་སྐད་དུ་བསྒྱུར་བ་དེའི་གོ་དོན། བགྲང་ཚུལ་ཐམས་ཅད་ལོགས་སུ་བཀོད་ཡོད་པས་བཞེད་ན་དེར་གཟིགས་ཤིག དྲི་བ་གསུམ་པར། མཎྜལ་དངོས་སུ་མེད་པར་བསྒོམས་
ཏེ་ཕུལ་བ་ལ། བ་ཡི་ལྕི་བ་ཆུར་བཅས་སྦྱིན་པ་སྟེ། སོགས་ཀྱི་དོན་ཚང་ངམ་མ་ཚང༌། ཞེས་འདྲི་བའི་བསམ་པ་ནི། ཁ་གཅིག་གི་བསམ་པ་ལ་དངོས་སུ་ཕུལ་ན་བསོད་ནམས་ཆེ་
ལ༑ དམིགས་པ་ཙམ་ནི་དེ་ལྟ་མ་ཡིན་ནོ་སྙམ་པ་དེ་ལའོ། །ལན་ནི། ཏིང་ངེ་འཛིན་གྱི་དང་མདངས་ལས་སྤྲལ་པའི་མཆོད་པ་དང༌། ཡིད་ཀྱི་མཆོད་པ་དང༌། ཡིད་ཀྱི་དགེ་བ་ལ་སོགས་པས་
ཀྱང་རང་རང་སོ་སོར་གོ་ཆོད་ཅིང་དགོས་དོན་གྲུབ་ན་ཡིད་ཀྱི་མཎྜལ་གྱིས་མཎྜལ་གྱི་གོ་ཆོད་དེ་དགོས་ནུས་མཚུངས་པའི་ཕྱིར་རོ། །དེ་ཕྱིར་བསམ་པའི་རྩ་བ་ལ། བསོད་ནམས་སྡིག་པ་རྣམ་པར་
གནས༑ །ཞེས་པའང་འདིའི་སྒྲུབ་བྱེད་དུ་འགྱུར་བས་ན་སྦྱིན་སོགས་ཀྱི་ཕན་ཡོན་ངེས་པའང་འབྱུང་བར་ལྷུན་གྱིས་གྲུབ་པའོ། །མཐའ་དཔྱོད་ནི། གྲུབ་ཆེན་གཅིག་བསྐྱེད་འབྲས་བུ་ཡང༌།

༄༅། །ཆངས་ལ་སོགས་པ་ཡིན་པ་ལྟར། །ལུས་ངག་བཅས་པའི་འབྲས་བུ་ཡང༌། །འཇུག་པ་ཞན་པས་དེ་ལྟ་མིན། །ཅེས་གསུངས་ཏེ། ལུས་ངག་སེམས་སམ་ཡིད་ཀྱི་
འཇུག་པ་མཐུ་ཆེ་བར་བཤད་ཅིང༌། ཆོས་རྣམས་སྔོན་དུ་ཡིད་འགྲོ་ཡིད་གཙོ་སྟེ། །ཞེས་གསུངས་སོ། །དྲི་བ་བཞི་པར། འབུལ་ཡུལ་གྱི་བླ་མ་རྡོ་རྗེ་འཆང་དེ་ལོངས་སྤྲུལ་གང་དུ་
བཞེད༑ ལོངས་སྐུ་ཡིན་ཚེ་མྱ་ངན་ལས་མི་འདའ་བར་གསོལ་བ་དང་ཆོས་ཀྱི་འཁོར་ལོ་བསྐོར་བར་བསྐུལ་ནས་ཅི་མཛད། དེ་གཉིས་སྤྲུལ་སྐུས་ཁྱད་ཆོས་མིན་ནམ། སྤྲུལ་སྐུ་ཡིན་ན་མཆོག་
དང་༑ སྐྱེ་བ་དང་།ྋ བཟོ་སྤྲུལ་སྐུ་གསུམ་གང་རུང་དུ་འདུ་རིགས་པས་དེ་གང་དུ་བསྡུ། དེ་གསུམ་དུ་མི་འདུ་བའི་སྤྲུལ་སྐུ་མཚན་ཉིད་པ་ཨེ་ཡོད། ཅེས་པ་ལ་དྲི་བའི་རྒྱུ་མཚན། དོགས་པའི
མཐའ་དེ་དག་ནི་ངེས་པར་དཔྱོད་ལྡན་ལ་འཆད་རིགས་པས་ཞིབ་མོར་བརྟག་པའི་ཕྱིར་དུའོ། །དངོས་ལན་ནི། མཎྜལ་འབུལ་ཡུལ་གྱི་བླ་མ་རྡོ་རྗེ་འཆང་དེ་ཉིད་ལོངས་སྐུ་མ་ཡིན་ཏེ། དུས་འཁོར་
སོགས་སྔགས་བླ་མེད་ཀྱི་རྒྱུད་གཞུང་འགར། ནཱ་དའི་སྐད་དམ་གསུང་རྣམ་པ་ཐམས་ཅད་པ་ལོངས་སྐུར་བཞེང་པ་དང་ནི་འདི་མ་མཐུན། ཐེག་ཆེན་སྤྱི་བཞེད་པ་དང་ཡང་ཅུང་མ་མཐུན་ཏེ།

ལོངས་སྐུ་ངེས་པ་ལྔ་ལྡན་དུ་བཤད་པ་ལ། འདིར་སྟོན་འཁོར་གནས་དུས་ཆོས་ཐམས་ཅད་མ་ངེས་པར་བཤད་པ་ལ་བསྙོན་དུ་ག་ལ་ཡོད། དེ་དག་ལོངས་སྐུ་དངོས་མ་ཡིན་པ་ལ་དགོངས་ནས་ཆོས་
འཁོར་བསྐོར་བར་བསྐུལ་བ་དང༌། མྱ་ངན་ལས་མི་འདའ་བར་གསོལ་བ་བཏབ་པ་ལགས་མོད། འོ་ན་གང་ཡིན་ན་མཆོག་གི་སྤྲུལ་སྐུ། དེ་ལ་གཉིས་སུ་ཡོད་པའི་ངེས་པའི་མཆོག་སྤྲུལ་
ནི༑ རང་ཅག་གི་སྟོན་པ་་ཤཱཀྱ་ཐུབ་པ་ལྟ་བུ་མཛད་པ་བཅུ་གཉིས་ཀྱི་ཚུལ་སྟོན་མཁན་དང་། མ་ངེས་པའི་མཆོག་གི་སྤྲུལ་སྐུ་ནི་འདིར་བསྟན་དང་དཀྱིལ་འཁོར་རབ་འབྱམས་ཀྱི་མགོན་པོ་རྣམས་ཡིན་
ལ༑ མཆོག་སྐྱེ་བཟོ་གསུམ་གང་རུང་དུ་མི་འདུ་བའི་སྤྲུལ་སྐུ་མཚན་ཉིད་པ་མི་འདོད་མཆིས། མཐའ་དཔྱོད་ནི། དེ་ལྟར་ཤ་རུས་ཕྱེ་ནས་མ་བཤད་ན། བླུན་པོ་ངོ་བསྟོད་དུ། སྤྲུལ་སྐུ་ཤིང་བཟོ་
བ་དང་སྤྲུལ་སྐུ་ལྷམ་བཟོ་བ་ཞེས་བོད་པ་དང་ནོར་གྱི་དོགས་སོ།ྋ །དྲི་བ་ལྔ་པར། ྋསྤྱིར་བླ་མ་སྐུ་བཞིའི་བདག་ཉིད་ཅན་དུ་སྒོམས་པ་དེ་མདོ་རྒྱུད་ནས་བཤད་པའི་སྐུ་བཞི་དངོས་ཡིན་ནམ་མིན། ཡིན
ན་དེའི་སྒྲུབ་བྱེད་དང་། མིན་ན་སྐུ་བཞིའི་བདག་ཉིད་ཅན་མིན་པར་ཡིན་པར་བསྒོམས་པས་ཕྱིན་ཅི་ལོག་བསྒོམས་པར་མི་འགྲོའམ། ཞེས་པ་ལ་དྲི་དགོས་པའི་རྒྱུ་མཚན། མཎྜལ་གྱི་སྐབས་དང་

༄༅། །འདི་ཅུང་མི་འདྲ་སྟེ། དེར་བཤད་པའི་འཁོར་སྣ་ཚོགས་པའི་དོན་དུ་ཆོས་སྟོན་པར་བསྐལ་བ་ན། སྣ་ཚོགས་ཚུལ་གྱི་གདུལ་བྱ་ལ། །རང་རང་བསམ་པ་ཇི་
9/2/01
བར༑ །ཞེས་མ་ངེས་པ་ཁོ་ནར་བཤད་པས་སྤྲུལ་སྐུར་བསྡུས་ལ། འདིར་དེ་ལྟ་མ་ཡིན་པ་ཞིག་དཔྱད་གཞིར་མཛད་པས་སོ། །ལན་ནི། བླ་མ་སྐུ་བཞིའི་བདག་ཉིད་ཅན་ཅེས་ཚིག་ལ་རུས་བཏོན་
པ་དེས་ཁྱད་པར་བསྟན་ཏེ། བདག་ཉིད་ཅན་ནི་སྐུ་བཞི་ཀ་འདུས་པ་མདོ་རྒྱུད་ལས་སྐུ་བཞི་འདུས་པའི་ངོ་བོ་ཡིན་པར་བཤད་པས་ཕྱིན་ཅི་ལོག་བསྒོམ་པའི་ཉེས་པ་མེད་དོ། །མཐའ་དཔྱོད་
མཐོང་ལུགས་ལ་དགོངས་གཞི་དང་དགོས་དབང་གིས། ཅི་ཡང་གསུངས་པ་ཡོད་དེ། ཆོས་རྗེ་རས་པའི་མགུར་དུ། རྗེ་བླ་མའི་ངོ་བོ་ཆོས་ཀྱི་སྐུ། །རྡོ་རྗེ་འཆང་དང་ཞལ་མཇལ་
བས༑ །བརྒྱུད་པ་ཉེ་རིང་བགྲང་མ་དགོས། །མི་འོ་སྐོལ་ཚོ་ལྷ་གསོལ་བྱེད་རེ་རན། །ཞེས་གསུངས་ཤིང་། ཆོས་སྐུ་རྡོ་རྗེ་འཆང་ཆེན་ལ་གསོལ་བ་འདེབས། །ཞེས་ཀྱང་ཟེར་བས་སོ།
རྗེ་འཆང་འོག་མིན་གྱི་སྟོན་པ་ངེས་པ་ལྔ་ལྡན་གྱི་གཙོ་བོ་ཡིན་པས་ལོངས་སྐུ་དང༌། ཆོས་འཁོར་བསྐོར་བ་པོ་ཡིན་པས་མཆོག་གི་སྤྲུལ་སྐུར་ཡང་གྲུབ་བོ། །དྲི་བ་དྲུག་པར། འོད་ཟེར་སྤྲོ་བསྡུའི

དབང་འདི་སྨིན་བྱེད་ཡིན་ནམ་ལམ་དབང་ཡིན། དང་པོ་ལྟར་ན་དབང་དེས་མ་སྨིན་པའི་གང་ཟག་གིས་སྔགས་ལམ་བསྒོམ་དུ་རུང་ངམ། མི་རུང་ན་དེའི་སྔོན་དུ་སྔགས་ལུགས་ཀྱི་སྐྱབས་སེམས་
དང་༑ རྡོ་རྗེ་སེམས་དཔའི་སྒོམ་བཟླས་བྱེད་པ་ཅི། གཉིས་པ་ལྟར་ན་ལམ་དབང་གི་གོ་དོན་སྨིན་ཟིན་གོམས་པར་བྱ་བའི་ཆེ་དུ་དབང་བླང་བ་ཞིག་མི་ཟེར་རམ། ཟེར་ན་དེའི་སྔོན་དུ་རྒྱུད་དབང་
བསྐར་བའི་ཕྱག་ལེན་ཁྲིད་འདིའི་སྲོལ་ལ་ཨེ་ཡོད། མི་ཟེར་ན་ལམ་དབང་གི་གོ་དོན་གཞན་ཚུལ་དང་མཐུན་པ་གསུངས་དུ་གསོལ་ཞེས་སྔོན་འགྲོའི་ཟིན་བྲིས་སྐབས་སུ་དོགས་གནས་ཡོད་པ་རྣམས་
གོ་རིམ་ལྟར་བུར་དྲིས་པ་ལགས། ཞེས་པ་ལ་དྲི་བའི་རྒྱ་མཚན་ནི། མདོ་ལུགས་དང་སྔགས་ལུགས་ཀྱི་ཕྱག་ཆེན་ཐུན་མོང་ལ་མཁོ་བའི་སྔོན་འགྲོ་ཡིན་པ་ལ་བརྟེན་ནས་ལབ་ལོབ་མང་པོ་དྲི་དགོས
བྱུང་བར་འདུག་པས་དཔྱད་པར་བྱ་དགོས་སོ། །དངོས་ལན་ནི། མདོ་དང་མདོ་འགྲེལ་ལས་བཤད་པའི་ཕྱག་ཆེན་ཡོད་ཚུལ་གོང་དུ་བརྗོད་ཟིན་ལ། རྗེ་བཙུན་ས་སྐྱ་པའི་བཞེད་པ་ལྟར་ན་མདོ་ལས
ཕྱག་ཆེན་གྱི་སྔོན་དུ་དལ་འབྱོར་རྙེད་དཀའ་སོགས་ཐུན་མོང་བ་བཞི་དང་། བྱང་ཆུབ་ཀྱི་སེམས་བསྒོམ་ཞིང་བླ་མ་ལ་གསོལ་བ་གདབ་སོགས་བློ་སྦྱོང་གི་ཁྲིད་དང་ཕལ་ཆེར་མཐུན་པ་ཙམ་བྱ་ཡི་དབང་

༄༅། །གི་གླེང་བརྗོད་མི་དགོས་ཀྱང་། འདི་ལྟར་བཤད་པ་ནི་སྔགས་དང་འབྲེལ་བའི་དབང་དུ་མཛད་དོ། །སྔར་དབང་གིས་སྨིན་ཟིན་ཞིག་མ་ཡིན་ན་སྤྲོ་བསྡུའི་དབང་འདི་སྨིན་
བྱེད་དང༌། སྔར་སྨིན་པ་ཞིག་ལ་འདི་ལམ་དབང་དུ་འགྲོ། སྐྱབས་སེམས་རྡོར་སེམས་སོགས་སྔགས་ལམ་ལོས་ཡིན་ཀྱང༌། དབང་གིས་མ་སྨིན་པའི་གང་ཟག་གིས་བྱས་པ་ལ་དགག་བྱའི་ཉེས་པ
མི་འབྱུང་སྟེ། དབང་གི་སྔོན་དུ་སྟ་གོན་དང་འཇུག་པའི་ཆོ་ག་སོགས་བྱས་པ་ལ་སྐྱོན་མེད་པའི་སྟེང་དུ་ཕན་ཡོན་འོང་བ་དང་མཚུངས་སོ། །དེ་ཡང་སྔོན་འགྲོའི་རང་ལན་ནོ། །དོན་གཉིས་པ་ཕྱག་
རྒྱ་ཆེན་པོའི་ཟིན་བྲིས་ཀྱི་སྐབས་སུ་འདི་འདྲི་སྟེ། ཞེས་མཚམས་སྦྱར་ནས། དྲི་བ་དང་པོར། རང་བབས་རྣམ་གསུམ་སྟོན་པའི་ཚེ་རྒྱུད་ཀྱི་ལུང་། ལུས་བསྲང་རྡོ་རྗེ་སྐྱིལ་ཀྲུང་བྱ། །ཞེས་སྐྱིལ་
ཀྲུང་དང་ལུས་བསྲང་བ་ཙམ་མ་གཏོགས་ལུས་གནད་ལྷག་མ་ལྔ་ཕུང་དང་མི་སྦྱོར་པའི་རྒྱུ་མཚན་དགོངས་ཨེ་བྱུང༌། ཞེས་པ་ལ་དྲི་དགོས་པའི་རྒྱུ་མཚན་ནི། ཁྲིད་ཡིག་ཏུ། རྣམ་སྣང་མངོན་བྱང་
ལས༑ ལུས་བསྲང་རྡོ་རྗེ་སྐྱིལ་ཀྲུང་བྱ། །ཡིད་ནི་རྩེ་གཅིག་ཕྱག་རྒྱ་ཆེ། །ཞེས་གསུངས་པ་ལྟར་རྐང་པས་རྡོ་རྗེ་སྐྱིལ་ཀྲུང༌། ཞེས་སོགས་བྱེད་བཅིངས་བདུན་བཤད་པ་གཉིས་ཅུང་ཟད་མ་མཐུན་

ནས་དྲིས་པའོ། །རང་ལན་ནི། ལུས་བསྲང་ཞེས་པས་ལུས་གནད་ལྷག་མ་དྲུག་ཀ་བསྟན་པ་ཡིན་ཏེ། ལག་པ་དང་སྒལ་ཚིག་སོགས་ལུས་ཀྱི་ཆ་ཤས་སོ་སོར་རང་རང་གི་ངང་ཚུལ་ལས་མ་
ཎྜཱ འཁྱོགས་པ་ལ་བསྲང་ཞེས་པ་དང༌། རྡོ་རྗེ་སྐྱིལ་ཀྲུང་ནི་ལུས་གནད་གཞན་ལས་གནད་ཆེ་བའི་ཕྱིར་ཟུར་དུ་བཤད་པའོ། །ཡང་ན། རིགས་པའི་དབང་ཕྱུག་གིས། མ་བརྗོད་ན་ཡང་འདོད་པ་
ནམ༑ །ཤུགས་ལས་རྟོགས་པར་འགྱུར་བ་ཡིན། །ཞེས་བཤད་པ་ལྟར། ལུས་བསྲང་དང་རྡོར་སྐྱིལ་དངོས་སུ་དང་ལྷག་མ་རྣམས་ཤུགས་ཀྱིས་བསྟན་པར་བྱས་ཀྱང་ལེགས་པོ་འོང་ངོ་། །མཐའ་
དཔྱོད་ནི། དེ་ལྟར་མ་བཤད་ན་བསྒྲུབ་བྱ་སྒྲུབ་བྱེད་སྟོབས་མི་མཚུངས་པའི་སྐྱོན་དུ་འགྱུར་རོ། །དྲི་བ་གཉིས་པར། སྤྱིར་བྱེད་བཅིངས་འདི་ལྟར་དུ་བཞུགས་པའི་སངས་རྒྱས་བྱང་སེམས་ཀྱི་སྐ
མང་ཞིང༌། བྱེ་བྲག་སྣང་བ་མཐའ་ཡཾས་ཀྱིས་ངེས་པར་བསྟན་འདུག་པ་ལ། འདིར་རྣམ་སྣང་ཁོ་ན་དང་སྐྱོར་བའི་རྒྱུ་གང་། རྐྱེན་གང་། ཞེས་པ་ལ་དྲི་དགོས་པའི་རྒྱུ་མཚན་ནི། སྤྱི་དང་བྱེ་བྲག་
དེ་ལྟར་འབྱུང་བ་བདེན་ཀྱང༌། འདིར་ནི་གཟུགས་ཕུང་རྣམ་པར་སྣང་མཛད་དག་སྦྱོར་ཡིན་ཏེ། བཤད་རྒྱུད་རྡོར་འཕྲེང་ལས། དང་པོ་སྐུའི་རྡོ་རྗེ་ནི། །གཟུགས་ཕུང་ལ་ནི་ཡང་དག་བཞུགས། །

༄༅། །ཞེས་གསུངས་པའི་ཕྱིར་རོ། །དེ་ལྟར་རྒྱུ་མིང་འབྲས་ལ་བཏགས་ནས་རྣམ་སྣང༌། དེའི་བྱེད་བཅིངས་བདུན་ཡོད་པས་ན་རྣམ་སྣང་ཆོས་བདུན་ཞེས་དང༌། རྣམ་སྣང་
གངས་ཅན་མཚོའི་བཞུགས་སྟངས་དང་གཅིག་པས་ཀྱང་དེར་གྲགས་ཞེས་ཁ་ཅིག་གླེང་བས་རྒྱུ་རྐྱེན་ནི་དེའོ། །མཐའ་དཔྱོད་ནི། _གཟུགས་ཕུང་སྒྲིབ་བྲལ་དུ་དག་པ་རྣམ་པར་སྣང་མཛད་དུ་གོ་ན་ཚུལ་
འདི་ལ་ངེས་པ་རྙེད་པར་འགྱུར་རོ། །དྲི་བ་གསུམ་པར། ཡང་། རྣམ་པར་སྣང་མཛད་ཀྱི་བཞུགས་སྟངས་ཀྱང་འདི་འདྲ་བ་ཁོ་ནར་མ་ངེས་པར་གར་སྟབས་དང༌། འགྱིང་སྟབས་དང༌། ཕྱག་
ཁྱེར་མི་གཅིག་པ་དང༌། ཞལ་གདངས་པ་དང༌། སྤྱན་བགྲད་སོགས་རྒྱུད་སྒྲུབ་ཐབས་རྣམས་སུ་མང་པོ་བཤད་གདའ་བ། དེ་ཚོ་རྣམ་སྣང་མིན་ལགས་སམ། ཞེས་པ་ལ་དྲི་བའི་བསམ་པ་
ནི༑ རྣམ་སྣང་གི་རྣམ་པ་མི་འདྲ་བ་དེ་ལྟ་ན། ལུས་གནད་དང་དག་པ་སྦྱོར་རྒྱུ་རྣམ་སྣང་བྱེད་བཅིངས་བདུན་ལྡན་ཁོ་ན་ལ་ངོས་འཛིན་པའི་རྒྱུ་མཚན་དྲིས་པ་སྟེ། གོང་བཀོད་དེ་དག་རྣམ་སྣང་ཡིན་
མཉམ་པའི་འདམ་ཀ་བྱེད་པ་ཅི་ཞེས་པའོ། །དངོས་ལན་ནི། ལུས་གནད་དང་མཐུན་པའི་རྣམ་སྣང་གི་བཞུགས་ཁྱེར་འདི་ནི་གཟུགས་རྣམ་སྣང་དུ་བཤད་པའི་སྐབས་ཀྱི་ངོ་བོ་དང༌། ཞལ་ཕྱག་

བཞུགས་སྟང་སོགས་མང་པོ་ནི་རྣམ་འགྱུར་ཏེ། གང་དུ་བདེ་ཆེན་ཞེས་བྱ་གཅིག་པུ་ཉིད། །གཅིག་པུའི་ཉམས་ཀྱི་སྒྱུ་མའི་གར་མཛད་དོ། །ཞེས་པ་བཞིན་ཏེ། བཤད་མ་ཐག་པ་དེ་དག་རྣམ་སྣང་
འབྲུག་ལོས་ཡིན་ཀྱང་། འདི་ནི་དངོས་པོའི་རང་བཞིན་དང་སྦྱར་གྱི་རྣམ་འགྱུར་དང་མ་སྦྱར་བ་ཡིན་ནོ། །མཐའ་དཔྱོད། ྋདེ་ལྟར་ངོ་བོ་དང་རྣམ་འགྱུར་གྱིས་ངེས་གསང་མ་ཕྱེད་ན། ཞལ་ཕྱག་བཞུགས་
ལུགས་སྟངས་མང་པོ་རྣམས་རྣམ་སྣང་མ་ཡིན་པའམ། ཡིན་ཀྱང་མི་གོ་བ་ལྟ་བུར་དོགས་པའི་མཐའ་གསལ་བའོ། །དྲི་བ་བཞི་པར། ལུས་གནད་དེའི་བྱེད་ལས་ཀྱི་སྒོ་ནས། ལས་རླུང་ཐམས་ཅད་དབུ་
ཆོས་
མར་ཚུད་ཅིང་མི་རྟོག་པ་སྐྱེ་བ་དེ་སྒྲ་ཇི་བཞིན་དུ་ཞལ་གྱིས་བཞེས་ཨེ་ནུས། ནུས་ན་དེས་ཆོག་མོད། ངག་རང་བབས་མན་ཆད་ཀྱི་ཁྲིད་དམིགས་ཚོས་ཅི་མཛད། དེ་ལ་བག་ཀྱིས་གཞོལ་བའི་ཆེ་
མཛོད་
ཆེན་བརྗོད་ཙམ་དང༌། ཞི་གནས་ཀྱི་ཡན་ལག་ཏུ་རྒྱུ་རྐྱེན་ཆགས་དགོས་པའི་དབང་དུ་མཛད་པ་ཡིན་ན་ནི་རེ་ཞིག་ཞུ་རྒྱུ་མི་སྣང་། ཞེས་དྲི་བའི་རྒྱུ་མཚན་ནི། ཁྲིད་ཡིག་ཏུ། བྱེད་ལས་ཀྱི་སྒོ་ནས་བསམ་
མོ་
གཏན་གྱི་ཆོས་ལྔ་ཞེས་བཞག་པ་སྟེ། དེ་ཡང་སྐྱིལ་ཀྲུང་གིས་ཐུར་སེལ་དང༌། མཉམ་བཞག་གིས་མེ་མཉམ་དང་། སྒལ་ཚིགས་བསྲངས་པ་དང༌། དང་ཁ་དགྱེ་བས་ཁྱབ་བྱེད་དང༌། མགྲིན་✖

ཕྱག་༄༅། །པ་གུག་པས་གྱེན་རྒྱུ་དང༌། ལྕེ་ཡར་རྐན་ལ་སྦྱར་བ་དང་ལྟ་སྟངས་ཀྱིས་སྲོག་འཛིན་གྱི་རླུང་དབུ་མར་ཚུད་པར་བྱེད་ཅིང༌། དེ་ལྔ་དབུ་མར་ཚུད་པས་ལས་རླུང་མཐའ་
ཆེན་
དག་དབུ་མར་ཚུད་ནས་རྣམ་པར་མི་རྟོག་པའི་ཡེ་ཤེས་འཆར་བ་ནི་འགྱུར་བ་ནི་ལུས་དབེན་ནམ། ལུས་མི་གཡོ་བ་དང་། ལུས་རང་བབས་སུ་གནས་པ་ཞེས་བྱའོ། །ཞེས་གསུངས་པ་འདི་སྒྲ་ཇི་
པི
བཞིན་དུ་ཁས་ལེན་ནུས་པ་དང་མི་ནུས་པ་གཉིས་སུ་ཡོད་པའི་དང་པོ་ནི། དབང་པོ་རྣོན་པོ་རྒྱུའི་སྟོབས་ཅན་འགའ་ཞིག་གི་ཚུལ་ལ་དགོངས་ནས་ཁྱད་ཆོས་བསྲེ་འཕོར། ལུས་གནད་ཙམ་གྱིས་གྲོལ་
ཉེར་
དྲུག་བ་དང་། རླུང་གནད་ཙམ་གྱིས་གྲོལ་བ་སོགས་བཤད་ཅིང་། མཚན་བརྗོད་དང་ཤིན་ཏུ་རྨད་བྱུང་གི་རྒྱུད་མཐུན་པར། རྡོ་རྗེ་སྐྱིལ་ཀྲུང་རྫོགས་སངས་རྒྱས། །ཞེས་གསུངས་ལ། འདུལ་བ་
ལུང་ལས། སྔོན་སྤྲེའུ་དང༌། རང་སངས་རྒྱས་དང་། དྲང་སྲོང་ལྔ་བརྒྱའི་གཏམ་རྒྱུད་ལས་བརྩམས་ཏེ། སྤྲེའུས་བསླབས་པའི་ལུས་གནད་ཀྱིས་དྲང་སྲོང་ལྔ་བརྒྱ་རང་སངས་རྒྱས་ལྔ་བརྒྱར་
སོང་ཚུལ་འདུག་པའང་འདི་དང་དོན་མཐུན། ཕྱི་མ་ལྟར་ན་སྦྱོར་དྲུག་གི་དྲིས་ལན་ཀུན་མཁྱེན་པདྨ་དཀར་པོས་བཀའ་སྩལ་བ་བཞིན། རླུང་བཅུ་དབུ་མར་སྔར་མ་ཞུགས་ཀྱང་དབུ་མར་ཁ་ཕྱོགས་པ་

ལའང་ཞུགས་པའི་ཐ་སྙད་ཐོབ་པར་བཤད་པ་དང་མཚུངས་ལ། སྔ་མ་ལ་ངག་རང་བབས་མན་མི་དགོས་ཀྱང་། ཕྱི་མ་ལ་ཤིན་ཏུའང་དགོས་སོ། །མཐའ་དཔྱོད་ནི། དེས་ན་སྦྱངས་པའི་འཕྲོ་ཅན་
ལ༑ །ཅིག་ཅར་བ་ནི་བསྟན་པ་བྱ། །ཞེས་གསུངས་པས། དང་པོ་ལྟར་ན་སྒྲ་ཇི་བཞིན། ཕྱི་མ་ལྟར་ན། གང་ཟག་དང་པོའི་ལས་ཅན་ལ། རིམ་གྱིས་པ་ནི་བསྟན་པར་བྱ། ཞེས་གསུངས་
པས་སྒྲ་ཇི་བཞིན་པར་ཁས་ཅུང་ཟད་མི་ལེན་པའི་རྣམ་དབྱེ་ཕྱེ་ན་འགལ་བ་མེད་དོ། །དྲི་བ་ལྔ་པར། ལུས་གནད་དེ་ལུས་དབེན་པ་དང་། ལུས་མི་གཡོ་བ་ཡིན་པ་ལ་བསྙོན་དུ་མེད་མོད་ཀྱི། འབད་
རྩོལ་གྱིས་བཅོས་པའི་འདུག་ལུགས་དེ་རང་བབས་སུ་ཇི་ལྟར་འགྲོའམ་དེ་ལྟར་གྱི་ཚེ་ན་རྩོལ་བ་དང་བཅས་པའི་བྱ་བ་ཐམས་ཅད་རང་བབས་ཡིན་པར་སྨྲས་ན་ལན་ཅི་རྩོལ། ཞེས་པ་ལ་དྲི་དགོས་པའི་
རྒྱུ་མཚན་ནི། ལུས་གནད་དེ་རང་བབས་སུ་འགྲོ་བ་དཀའ་སྟེ་འབད་པས་བཅོས་པའི་ཕྱིར་རོ། །ཞེས་སྨྲ་བ་དག་བྱུང་གི་དོགས་སོ། །རང་ལན་ནི། གཟུགས་ཕུང་རྣམ་པར་སྣང་མཛད་ཡིན་
ལ༑ དེ་ཉིད་ཆོས་བདུན་དང་ལྡན་པ་ནི་ལུས་ཀྱི་ངང་ཚུལ་ཡིན་པས་རང་བབས་སུ་སོང༌། དེ་ལས་གཞན་པའི་འདུག་ལུགས་ཐམས་ཅད་བཅོས་མའམ་རྣམ་འགྱུར་ཡིན་པས་སྐབས་ཕྱེད་པར་

།བྱའོ། །མཐའ་དཔྱོད་ནི། དེ་སྐད་བྱས་ཙ་ན། ཉལ་བ་དང༌། གཞོགས་སྙེལ་བ་དང༌། རྐང་ལག་བརྐྱང་བ་དང༌། འགྲེང་བ་སོགས་ལ་གོམས་པ་དག་གི་རྩྭ༄༅།
འདུག་ཚུལ་ནི་བཅོས་མའི་ལང་ཤོར་དུ་གོ་བར་འགྱུར་རོ། །དྲི་བ་དྲུག་པར། རྣམ་སྣང་མངོན་བྱང་གི་ལུང་རྐང་པ་དང་པོས་ལུས་མི་གཡོ་བ་བསྟན་ནས། ཡིད་ནི་རྩེ་གཅིག་ཕྱག་རྒྱ་ཆེ། ཞེས་
* པས་ཡིད་མི་གཡོ་བ་བསྟན་མོད་ཀྱི། ངག་མི་གཡོ་བ་ལུང་སྐལ་གཅོད་པ་འདི་ཅི་ལགས། ཞེས་དྲི་བའི་རྒྱུ་མཚན་ནི་དེ་ཀ་སྟེ་གོ་བདེའོ། །དངོས་ལན་ནི། ངག་ཅེས་བྱ་བ་རླུང་། དེའི་གདངས་
དེས་སྐད་ཀྱི་ང་རོར་གྲག་གོ །དེ་དང་གང་སྨྲ་བར་འདོད་པ་དེ་ལ་ཀུན་སློང་ཟེར་ལ། དེ་ནི་སེམས་མ་ཤྀས་པ། དེ་ལས་རླུང་གཡོས་ཏེ་ལྕེ་དང་མཆུ་དང་མགྲིན་པ་དང་རྐན་སོགས་ཡི་གེའི་སྐྱེ
གནས་དང་ཕྲད་པ་ལས་སྐྱེས་བུའི་ངག་འབྱུང་ལ། སྐད་གདངས་དེ་ནི་ཡི་གེའམ་དབྱངས་ཨ་ཨི་སོགས། དེ་འདྲ་བ་འདུས་པ་ལས་མིང་སྟེ་ཀ་བའམ་བུམ་པ་ཞེས་པ་ལྟ་བུ། དེ་རྣམ་དབྱེས་ཇི་སྐད་
དུ་བསྒྱུར་བ་ནི་ཚིག་སྟེ་ཀ་བས་གདུང་བཏེག བུམ་པ་ལས་ཆུ་འབྱུང༌། ཞེས་སོགས་ལྟ་བུ། དེ་འདྲ་བ་དུ་མ་ཚོགས་པ་ལས་གླེགས་བམ་ཆེན་པོའི་བརྗོད་ཚིག་མཐའ་དག་འབྱུང་ངོ༌། །དེའི་ཕྱིར་157

རིགས་པའི་གཞུང་ལས། ཡི་གེའི་ཀུན་སློང་ཤེས་པ་ལས། །སྐྱེ་ལ་ཤེས་པས་སྒྲ་སྐྱེའོ། །ཞེས་པ་གྲུབ། དོན་དུ། བརྗོད་འདོད་ནི་ཡིད། ལྕེ་རྐན་སོགས་ནི་ལུས། དེ་ལས་ཡི་གེ་སྐྱེ་བའི་
དབང་དུ་མཛད་ནས་ངག་དངོས་སུ་མ་སྨོས་པ་དང་། ཡང་ན་ལུས་སེམས་དངོས་སུ་བསྟན་ནས་ངག་རང་བབས་ཤུགས་ལས་བསྟན་པར་བྱས་ཀྱང་ལེགས་པར་འོང་ངོ་། །མཐའ་དཔྱོད་ནི། ལུང་
དོན་དེ་ལྟར་འཆད་ཤེས་ན་ཚིག་དང་དོན་མང་པོའི་མདུད་པ་གྲོལ་བར་འགྱུར་རོ། །དྲི་བ་བདུན་པར། ཡིད་མི་གཡོ་བའི་རྒྱབ་སྐྱོར་དུ་དྲངས་པའི་དོ་ཧའི་ལུང་ཚིག་ཟུར། སྒྲིམ་ཏེ་ཞེས་དང་གུས་
འབད་ན་ཞེས་པའི་དོན་རྩོལ་བ་དང་བཅས་ཞེས་པའི་དོན་དུ་འདུག་པ་འདི་རང་བབས་སུ་ཇི་ལྟར་འགྲོ། ཞེས་འདྲི་བའི་རྒྱུ་མཚན་ནི། དོ་ཧའི་ཚིག་ཟུར་གཉིས་པོ་འབད་རྩོལ་ཅན་གྱི་ཚིག་ཕྲད་དུ་སྣང་
ལ༑ དོན་གྱི་རྩ་བ་རང་བབས་དང་ཅུང་མི་མཐུན་པར་དོགས་པས་སོ། །དངོས་ལན་ནི། བསམ་དང་བསམ་བྱ་ཡོངས་སུ་དོར་ནས་སུ། །ཇི་ལྟར་བུ་ཆུང་ལྷུག་པར་གནས་པ་བཞིན། །བླ་མའི་
ལུང་ལ་སྒྲིམས་ཏེ་གུས་འབད་ན། །ལྷན་ཅིག་སྐྱེས་པ་འབྱུང་བར་ཐེ་ཚོམ་མེད། །ཅེས་གསུངས་པས། སྒྲིམ་པ་དང་གུས་པར་འབད་པ་གཉིས་བརྩོན་འགྲུས་ཀྱི་བླ་དྭགས་ཏེ། གཞན་དུ་ཆ

༄༅། །ན བསམ་དང་བསམ་བྱ་དོར་ཞེས་པར་དང༌། ལྷུག་པར་ཞེས་པ་དང་ཡང་མི་མཐུན་པས་ན་ལུང་དོན་ཇི་ལྟར་འགྲེལ་བསམ་དགོས་ལ། དེས་ན་འདི་ནི་བླ་མའི་མན་
” ངག་གམ་ལུང་ལ་གུས་པས་འབད་དགོས་ཏེ། བརྩོན་གང་དགེ་ལ་སྤྲོ་བའོ། །ཞེས་པས་སོ། །མཐའ་དཔྱོད་ནི། འདི་ནི་ཉམས་ལེན་ལ་བརྩོན་འགྲུས་རྩོམས་ཞིག་པར་གདམས་པ་སྟེ། ཕ་
རོལ་ཏུ་ཕྱིན་པ་ལྔ་ཡང་བརྩོན་འགྲུས་ལ་རག་པའི་ཕྱིར། བྱང་ཆུབ་སེམས་དཔའི་སྤྱོད་པ་ལ་འཇུག་པར། འདི་ལྟར་བརྩོན་ལ་བྱང་ཆུབ་གནས། །རླུང་མེད་གཡོ་བ་མེད་པ་བཞིན། །བསོད་
༈ ནམས་བརྩོན་འགྲུས་མེད་མི་འབྱུང༌། །བརྩོན་གང་དགེ་ལ་སྤྲོ་བའོ། །ཞེས་གསུངས་པ་དང་འབྲེལ་ཏོ། །དྲི་བ་བརྒྱད་པར། ཀླུ་སྒྲུབ་ཀྱི་བཤེས་སྤྲིངས་དྲངས་པར། དབང་ཕྱུག་ལུས་གཏོགས་
དྲན་པ་བདེ་གཤེགས་ཀྱི། །ཞེས་བཏོན་ནས། གོ་བ་ལེན་དུས་དབང་ཕྱུག་ཅེས་རྒྱལ་པོ་བདེ་སྤྱོད་བཟང་པོ་ལ་བོས་ནས། ལུས་འགྲེང་བ་དང་འདུག་པ་སོགས་ཀྱི་གནས་སྐབས་ཐམས་ཅད་ལ་རྣམ་(V)
པར་དཔྱོད་པ་ནི་ལུས་སུ་གཏོགས་པའི་དྲན་པ་སྟེ། དེ་ནི་བདེ་བར་གཤེགས་པའི་བགྲོད་པ་གཅིག་པའི་ལམ་ཞེས་འབྲུ་གཉེར་ཞིང༌། རྒྱབ་སྐྱོར་དུ་མདོའི་ལུང༌། མྱ་ངན་ལས་འདས་པ་མངོན་སུམ་༔

དུ་བྱེད་པའི་ལམ་ནི་འདི་ལྟ་སྟེ་ལུས་སུ་གཏོགས་པའི་དྲན་པ་ཡིན་ནོ། །ཞེས་དགོངས་པ་འགྲེལ་ལུགས་འདི་འདྲ་ཤ་སྟག་འོང་གི་འདུག་ཀྱང༌། རང་རེའི་ཁྲིད་ཡིག་འདིར། དབང་ཕྱུག་ལུང་
རྟོགས་དྲན་པ་བདེ་གཤེགས་ཀྱི། །ཞེས་བྲིས་འདུག་པ་ལ། རང་ལུགས་འཛིན་པའི་ལུང་མི་བཟད་པས་གཉའ་བ་མནན་པ་ཁ་ཅིག འབྲུ་ཀྱོག་གི་རང་གཞན་གཉིས་ཀའི་བློ་གྲོས་གྲོན་དུ་
གཏོང་༑ གཟུར་གནས་སུ་རློམ་པ་ཁ་ཅིག་ཡི་གེ་མ་དག་པ་ལ་ཁག་འཇོག ཕལ་ཆེར་ནི་གང་ཡང་གི་རྟོག་དཔྱོད་མི་མཛད་པར་ལྗགས་ཀློག་བྱེད་པ་ཙམ་ལ་སྐྱབས་སུ་མཆི་བར་འདུག ལྔ་རིགས་
པཎ་ཆེན་པདྨ་དཀར་པོ་དེ་ཉིད་མཁྱེན་གཉིས་ཕྱོགས་མེད་རྒྱས་པ་སོམ་ཉིའི་དྲི་ཡང་མི་མནམ་ན། ནོར་བ་ལྟ་ཅི་ནོར་བའི་གྲབས་ཀྱང་ག་ལ་སྲིད། རང་རེ་རྗེས་འཇུག་རྣམས་ཀྱིས། རྗེ་དེ་ཉིད་ཀྱི་
དགོངས་པ་འགྲེལ་ལུགས་ངོ་མི་ཚ་ཙམ་ཞིག་བྱེད་ན་ཇི་ལྟར་ལགས། ཞེས་དྲི་བའི་རྒྱུ་མཚན། ལུང་རྟོགས་དང་ལུས་གཏོགས་ཚིག་དོན་གང་གི་སྒོ་ནས་ཀྱང་མི་གཅིག་གཞུང་དེའི་རྒྱ་འགྲེལ་དང་
ཁྲིད་ཡིག་ཏུ་དྲངས་པའང་མི་གཅིག་པས་ཕྱོགས་གང་གི་རྗེས་སུ་འཇུག་པར་རིགས་བརྟག་པའི་ཆེད་དུའོ། །དངོས་ལན་ནི། སྐབས་སུ་འབྲེལ་བ་མེད་པའི་ཚིག །བྱུང་ན་དེ་ནི་བོད་སྒྲ་ཡིན།

༄༅། །ཞེས་ཏེ། དབང་ཕྱུག་ཅེས་རྒྱལ་པོ་བདེ་སྤྱོད་ལ་བོས་ནས། ལུས་འགྲེང་བ་དང་འདུག་པ་སོགས་ཀྱི་གནས་སྐབས་ཐམས་ཅད་ལ་རྣམ་པར་དཔྱོད་པ་ནི་ལུས་སུ་
གཏོགས་པའི་དྲན་པ་སྟེ། དེ་ནི་བདེ་བར་གཤེགས་བའི་བགྲོད་པ་གཅིག་པའི་ལམ་དུ་བསྟན་ཏེ། མདོ་ལས། དགེ་སློང་དག་སེམས་ཅན་རྣམས་རྣམ་པར་དག་པར་བྱེད་པ་དང་། སྡུག་བསྔལ་
དང་༑ ཡིད་མི་བདེ་བས་ཡང་དག་པར་འདའ་བར་བྱེད་པ་དང་། རིགས་པའི་ཆོས་རྟོགས་པར་བྱེད་པ་དང༌། མྱ་ངན་འདས་པ་མངོན་སུམ་དུ་བྱེད་པའི་ལམ་ནི་འདི་ལྟ་སྟེ་ལུས་སུ་གཏོགས་པའི་
དྲན་པ་ཡིན་ནོ། །ཞེས་སོ། །དྲན་པ་དེ་ཤིན་ཏུ་གལ་ཆེ་བའི་ཕྱིར། དེ་ནི་སྒྲིམས་ནས་མངོན་པར་བསྲུང་བགྱི་སྟེ། །དྲན་པ་ཉམས་པས་ཆོས་ཀུན་འཇིག་པར་འགྱུར། །ཞེས་གསུངས་པའི་དྲན་པ་
འདི་ཉིད་ཕྱོགས་རེ་མ་ཡིན་གྱི། རྫོགས་པའི་སངས་རྒྱས་ཀྱི་སར་འཇུག་པའི་ལམ་པོ་ཆེ་ལྟ་བུའམ། ཐམས་ཅད་ཀྱི་རྟེན་ལུས་ལྟ་བུ་ཡིན་པས་ན་ལུས་སུ་གཏོགས་པའི་དྲན་པའོ། །དེ་ལྟར་ན་ལུང
དང་རྟོགས་པ་ཟེར་བའི་དོན་སྤྱི་ཤར་ནས་མཁས་སུ་རེ་བ་འགས་ཡི་གེར་བཀོད་པ་ལྟར་པར་ཡིག་ཏུའང་འཁོད་པ་ལ་ཐམས་ཅད་མཁྱེན་པ་ཆེན་པོ་དེ་ཉིད་ཆོས་ལྡན་གྱི་མཛད་པ་རྒྱ་ཆེན་པོ་ལ་མཆོག་ཏུ་

གཞོལ་བའི་ཐུགས་བྲེལ་གྱིས་ལྗགས་ཞུས་གནང་སྐབས་མ་བྱུང་བར་དེ་ཁར་ལུས་པ་ཡིན་ནོ། །མཐའ་དཔྱོད་ནི། གོ་བ་ལེན་ལུགས་དེ་བཞིན་བྱས་ན་འགྲེལ་པ་དང་མཐུན། དོན་གྱི་སྙིང་པོ་ལོན་པ་
གཅིག་འོང་སྟེ་གཞིགས་པས་གསལ་ལོ། །དེ་ལྟར་མ་དཔྱད་ན། བཤེས་སྤྲིང་གི་ལུང་ལ་འབྲུ་གཉེར་ལུགས་ཚུལ་དང་མཐུན་པ་དཀའ་བས་རྣམ་དཔྱོད་ཞིབ་པ་གལ་ཆེའོ། །དྲི་བ་དགུ་འབྲུག་
པར༑ མངོན་པ་གོང་མའི་ལུང༌། དྲན་ནི་འདྲིས་པའི་དངོས་པོ་མ་བརྗེད་པའོ། །ཞེས་པའི་སྐབས་ཀྱི་དྲན་པ་འདི། བྱང་ཕྱོགས་སོ་བདུན་གྱི་གྲངས་སུ་བགྲང་རྒྱུའི་དྲན་པ་ཞིག་གམ། གཞན་
ཆོས་
གང་ཞིག་ལགས། དང་པོ་ལྟར་ན། ལུས། ཚོར། སེམས། ཆོས་ཀྱི་དྲན་པ་ཉེ་བར་བཞག་པ་བཞིའམ། དྲན་པའི་དབང་པོའམ། དྲན་པའི་སྟོབས་སམ། དྲན་པ་ཡང་དག་བྱང་ཆུབ་ཀྱི་
ཡན་ལག་གམ། ཡང་དག་པའི་དྲན་པ་གང་ལགས། ཕྱི་མ་ལྟར་ན། ཐེག་པ་གསུམ་གྱི་ལམ་རིམ་ཐམས་ཅད་བྱང་ཕྱོགས་སོ་བདུན་དུ་འདུས་པར་བཤད་པ་ཨེ་གསན། ཞེས་པ་འདི་ལ་དྲི་
དགོས་པའི་རྒྱུ་མཚན། དྲན་པ་ཞེས་པའི་མིང་ཤིན་ཏུ་མང་བར་བྱུང་བ་ལས། དྲན་པ་ནི་འདྲིས་པའི་དངོས་པོ་མ་བརྗེད་པ་སྟེ་རྣམ་པར་མི་གཡེང་བའི་ལས་ཅན་ནོ། །ཞེས་པའི་གཞུང་གིས་བསྟན་

།དོན་དང་འདི་ཨེ་གཅིག་སྙམ་པ་དང༌། གལ་ཏེ་གཅིག་ན་བྱང་ཕྱོགས་སོ་བདུན་གྱི་ནང་ཚན་ནམ། དེ་མ་ཡིན་པ་གཞན་ཞིག་ཡིན་ནམ་སྙམ་པ་དག་དཔྱོད་ལྡན་ལ་སྐྱེ་བར་
༣ ༄༅།
འོས་པའི་དོགས་གནས་ལ་བསམ་ཏེའོ། །དངོས་ལན་ནི། གོང་དུའང་དྲངས་པའི། དབང་ཕྱུག་ལུས་གཏོགས་དྲན་པ་བདེ་གཤེགས་ཀྱི། བགྲོད་པ་གཅིག་པའི་ལམ་དུ་ཉེ་བར་བརྟན། ·།ཅེས་
དྲན་པའི་ཕན་ཡོན་དང༌། དེ་ནི་སྒྲིམས་ནས་མངོན་པར་བསྲུང་བགྱི་སྟེ། །ཞེས་དྲན་པ་སྐྱོང་ཚུལ་དང་། དྲན་པ་ཉམས་པས་ཆོས་ཀུན་འཇིག་པར་འགྱུར། ཞེས་མི་མཐུན་ཕྱོགས་ཀྱི་ཉེས་དམིགས་
བསྟན་པས་ན། ལམ་རྣམས་ཀུན་གྱི་རྩ་བ་དྲན་པ་སྟེ། །ཞེས་པ་གྲུབ། དྲན་པ་དེ་ཀ་མ་བརྗེད་པའམ་མ་ཡེངས་པ་ཡིན་ལ། དེ་ཉིད་ཐེག་པ་གསུམ་གྱི་བྱང་ཆུབ་སྒྲུབ་པའི་ཐབས་ཐམས་ཅད་ཀྱི་གཙོ་
བོ་ཡིན་པས། མ་ཡེངས་པའི་འཇོག་ཚུལ་གཅིག་པུ་ལས། ཐེག་གསུམ་གྱི་བྱང་ཆུབ་དེ་སོ་སོར་སྟོན། ཅེས་དང་། མ་ཡེངས་པ་ནི་སངས་རྒྱས་ཀུན་གྱི་ལམ། ྋ །ཞེས་སོགས་ཀྱི་དགོངས་པ་ངོ་
མའོ །བཀའ་བརྒྱུད་ལ་གྲགས་པའི་རྣལ་འབྱོར་བཞི་ཡང་དྲན་པའི་ན་རིམ་ཁོ་ན། བྱང་ཕྱོགས་ཀྱི་དྲན་པ་ཡང་དྲན་པའི་ན་རིམ་ཁོ་ན་ཡིན་པས་ན། ཉམས་ལེན་ཐམས་ཅད་པར་གཅིག ཅེས་

གསུངས་པའི་བསྟན་དོན་གྲུབ་པོ། །དེ་ཡང་རྣལ་འབྱོར་བཞི་ལ་རིམ་པ་བཞིན། དྲན་པ། དྲན་མེད། སྐྱེ་མེད། བློ་འདས་བཞི་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་གྱི་དྲན་པ་རྣམས་
ཀྱང་རིམ་པ་བཞིན་ཚོགས་ལམ་ཆུང་ངུ་ན་ལུས་དྲན་པ་ཉེར་བཞག་སོགས་བཞག འབྲིང་པོ་ན་སྡིག་པ་མི་དགེ་བའི་ཆོས་སྐྱེས་པ་སྤོང་བ་སོགས་ཡང་དག་སྤོང་བ་བཞི། ཆེན་པོ་ན་འདུན་པའི་ཏིང་ངེ་
འཛིན་སོགས་རྫུ་འཕྲུལ་གྱི་རྐང་པ་བཞི། སྦྱོར་ལམ་དྲོད་དང་རྩེ་མོར་དབང་པོ་ལྔ། བཟོད་པ་དང་ཆོས་མཆོག་ཏུ་སྟོབས་ལྔ། མཐོང་ལམ་དུ་བྱང་ཆུབ་ཡན་ལག་བདུན། སྒོམ་ལམ་དུ་འཕགས་
ལམ་ཡན་ལག་བརྒྱད་དེ་སོ་བདུན། དེ་ལྟར་ན། དྲན་པ་ཉེ་བར་བཞག་པ་བཞིའི་དྲན་པ་རྩེ་གཅིག་གི་སྐབས་ཏེ་སྔོན་འགྲོ་ཚོགས་ལམ། དྲོད་རྩེ་སོགས་སྦྱོར་ལམ་བཞིར་དྲན་པའི་དབང་པོ་དང་དྲན
པའི་སྟོབས། སྤྲོས་བྲལ་དུ་དྲན་པ་ཡང་དག་བྱང་ཆུབ་ཀྱི་ཡན་ལག རོ་གཅིག་གི་སྐབས་སུ་ཡང་དག་པའི་དྲན་པ་སྟེ་གོ་བདེར་བཤད་པའོ། །མཐའ་དཔྱོད་ནི། སྦྱོར་ལུགས་འདི་ནི་མཉམ་མེད་
སྒམ་པོ་པའི་གསུང་དང་བསྟུན་ལ། སེམས་འགྲེལ་སྐོར་གསུམ་སོགས་གཞུང་ལུགས་མང་པོ་འདྲ་ལ་འདྲ་མིན་ཇི་སྙེད་བཤད་སྣང་བས་དེ་དང་དེའི་དགོངས་པ་འགྲེལ་ཤེས་ན་མཁས་སོ། །དྲི་བ་

༄༅། །བཅུ་པར། དངོས་གཞིའི་སྐབས་སུ་ཐུན་མོང་འང་ཐུན་མོང་མ་ཡིན་པ་ཞེས་བཞག་པའི་དོན། ཐུན་མོང་ཞེས་བྱ་བ་སྤྱིའི་མིང་། དཔེར་ན། ཞལ་ངོ་ཐུན་མོང་དུ་ཞེས་
ཞལ་ངོ་ཡོངས་ལ་ཟེར་བ་ལྟ་བུ་ལགས་མོད། དེ་ལྟར་གྱི་ཚེ་ཞི་ལྷག་གཉིས་པོ་ཐེག་པ་གསུམ་ཀའི་ཐུན་མོང་བ་ཟེར་རྒྱུ་ཡིན་ནམ། ཕར་ཕྱིན་ཐེག་པ་དང་རྡོ་རྗེའི་ཐེག་པ་ཐུན་མོང་བ་ཟེར་རྒྱུ་ཡིན། སྔ་
མ་ལྟར་ན། ཐེག་པ་གསུམ་གྱི་ལྷག་མཐོང་གི་རྟོགས་བྱ་གཅིག་པ་ལགས་སམ། ཕྱི་མ་ལྟར་ན། ལྷག་མཐོང་ཙམ་དུ་ཆ་མ་བཞག་ཐུན་མོངས་མ་ཡིན་པའི་རོ་གཅིག་དང་སྒོམ་མེད་ཀྱང་ཐུན་མོང་
པར་མཛད་དམ་ཅི་ཞེས་བྱ་བ་འདི་ལ་དྲི་བའི་རྒྱུ་མཚན། སྔོན་འགྲོ་ལ་ཐུན་མོང་དང་ཐུན་མོང་མ་ཡིན། ཞེས་འབྱུང་བ་བཞིན། དངོས་གཞི་འདིར་ཡང་དེ་བཞིན་དུ་འཆད་པའི་གོ་བ་ལ་བརྟགས་
པའོ༑ །རང་ལན་དངོས་ནི། ཐེག་པ་གསུམ་ཀའི་ཐུན་མོང་པའི་ལམ་ནི་ཞི་གནས་དང་ལྷག་མཐོང་ཡིན་ཏེ། ཐེག་གསུམ་རང་རང་གི་བྱང་ཆུབ་སྒྲུབ་པ་ལ་ཞི་ལྷག་ངེས་པར་དགོས་པའི་ཕྱིར་རོ། །
དེ་ལྟ་ནའང་ཐེག་པ་གསུམ་གྱི་ལྷག་མཐོང་གི་རྟོགས་བྱ་གཅིག་པོར་ཐལ་བའི་སྐྱོན་མི་འཇུག་སྟེ། གང་ཟག་གི་བདག་མེད་དང་། ཆོས་ཀྱི་བདག་མེད་སོ་སོར་པས་སོ། །འོན་ཀྱང་བདག་མེད་ཙམ་

དུ་གཅིག་པས་ཚིག་ཙམ་ལམ་རྩེ་གཅིག དེའི་ཕྱིར་རོ་གཅིག་སྒོམ་མེད་གཉིས་སློབ་པའི་ཟུང་འཇུག་དང་མི་སློབ་པའི་ཟུང་འཇུག་ཡིན་པ་ན། དོན་དུ་སྤྱིར་ཐེག་ཆེན། སྒོས་སྔགས་ལམ་ཡིན་པའི་
ཕྱིར་ཐུན་མོང་མ་ཡིན་པ་ཁོ་ནའོ། །མཐའ་དཔྱོད་ནི། ཞི་ལྷག་གཉིས་ཐེག་པ་ཆེ་ཆུང་གཉིས་ཀའི་ཐུན་མོང་བ་དང་རོ་གཅིག་དང་སྒོམ་མེད་གཉིས་ཐེག་ཆེན་གཉིས་ཀའི་ཐུན་མོང་གི་ལམ་དུ་ཤེས་ན་
འགལ་བའི་ཉེས་པ་མེད་དོ། །དྲི་པ་བཅུ་གཅིག་པར། སེམས་ཀྱི་གནས་ཆ་མ་རྙེད་པར་ལྷག་མཐོང་སྐྱེ་བ་འོང་ངམ་མི་འོང་། འོང་ན་སྒོམ་གྱི་རྩ་བ་ཞི་གནས་ཀྱི་ཉམས་བཙལ་ནས་རྩེ་གཅིག་གི་རྣལ་
འབྱོར་བསྒོམ་པ་དང༌། ཞེས་ཞི་གནས་སྒོམ་གྱི་རྩ་བར་མཛད་པས། རྩ་བ་སྔོན་དུ་མ་སོང་བའི་རྩེ་མོ་ཇི་ལྟར་སྲིད། རྩ་བ་ལ་ལྟོས་ནས་རྩེ་མོའི་ཐ་སྙད་བཏགས་པ་མིན་ནམ། མི་འོང་ན་ཕྱག་ཆེན་
རང་ལའང་། གཉུག་མཆིག་ཆོད་དང་༌། ཡི་གེ་བཞི་པའི་ཁྲིད་ལུགས་ལྟ་བུ་ཅིར་འགྱུར་བསམ་ཨི་དགོས། ཞེས་དྲི་བའི་རྒྱུ་མཚན། བཀའ་བརྒྱུད་རིན་པོ་ཆེའི་ཕྱག་སྲོལ་མཉམ་པ་ལ། ཁྲིད་
ལུགས་གཉིས་མི་མཐུན་པ་ལྟར་འབྱུང་བའི་རྒྱུ་རྐྱེན་ལ་དཔྱོད་པར་འདོད་པའོ། །རང་ལན་ནི། འདི་ལྟར་འབྱུང་བ་ཡང་ཕྱག་ཆེན་གྱི་ལམ་དུ་འཇུག་པར་འོས་མཉམ་ལ་དབང་པོ་རྣོན་པོ་རྒྱུའི་སྟོབས་

10༄༅། །ཅན་ཁ་ཅིག་ལ་ཐོག་མ་ཉིད་ནས་རང་ངོ་སྤྲོད་པ་ལ་དང་པོ་སེམས་ཀྱི་གཞི་རྩ་གཅོད་པ་ཟེར། དེའི་རྒྱུན་སྐྱོང་བ་ལ་གཉིས་པ་སེམས་ཀྱི་བཞག་ཐབས་བསྟན་པ། གསུམ་/Z/6
པ་སེམས་ཀྱི་གོལ་ས་བཅད་པ། བཞི་པ་སེམས་ཀྱི་ལམ་ཁྱེར་བསྟན་པ་ཞེས་དོན་ཚན་ལ་ཡི་གེའི་མིང་བཏགས་ནས་ཡི་གེ་བཞི་པ་དང་། གཉུག་མ་ཆིག་ཆོད་ཀྱི་ཁྲིད་ལུགས་ཀྱང་དེ་ཀ དབང་དུས་
ངོ་འཕྲོད་པ་དག་ཀྱང་དེ་ཀ་སྟེ་དབང་རྣོན་དམིགས་ཀྱིས་བསལ་བའོ། །དམ་པའི་ཆོས་སྤྱི་དང་ཁྱད་པར་སྤྱོད་འཇུག་སོགས་གཞུང་ལུགས་མང་པོར་འབྱུང་བ་ནི་སྤྱིར་བཏང་དང་དབང་རྟུལ་གྱི་ཆེད་དུ་
03PI.P༈ སྟེ༑ ཞི་གནས་རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་པར་འཛོམས་པར་ཤེས་བྱ་སྟེ། །ཐོག་མར་ཞི་གནས་བཙལ་བྱ་དེ་ཡང་ནི།ྋ།འཇིག་རྟེན་ཆགས་པ་མེད་ལ་མངོན་དགས་
འགྲུབ༑ །ཞེས་པ་ལྟར་ཏེ། སྔོན་དུ་ཞི་ལྷག་གང་འགྲོ་ཡང་འདྲ། དོན་ལ་ཞི་ལྷག་མཚུངས་ལྡན་ནམ། ཟུང་འཇུག་གམ། ཟུང་འབྲེལ་ངེས་པར་དགོས་ཏེ། བཤེས་སྤྲིང་ལས། ཤེས་རབ་
མེད་པར་བསམ་གཏན་ཡོད་མིན་ཏེ། །བསམ་གཏན་མེད་པར་ཡང་ནི་ཤེས་རབ་མེད། །གང་ལ་དེ་གཉིས་ཡོད་པས་སྲིད་པ་ཡི། །རྒྱ་མཚོ་གནག་རྗེས་ལྟ་བུར་འཚལ་བར་བགྱི། །ཞེས་

གསུངས༑ དེ་ཡང་ཤེས་རབ་མེད་པར་བསམ་གཏན་སྐྱེ་བ་ཡོད་པ་མ་ཡིན་ཏེ། ཤེས་རབ་ཀྱིས་ཤེས་བྱའི་གནས་ལ་ཐེ་ཚོམ་མེད་པར་སྒྲོ་འདོགས་ཆོད་པ་ན་དམིགས་པ་ལ་བདེ་བར་སེམས་མཉམ་
པར་འཇོག་པའི་ཕྱིར་རོ། །བསམ་གཏན་མེད་པར་ཡང་ནི་ཤེས་རབ་མེད་དེ། སེམས་མཉམ་པར་བཞག་ན་ཡང་དག་པ་ཇི་ལྟ་བ་བཞིན་ཤེས་ལ་གཞན་དུ་མ་ཡིན་པའི་ཕྱིར་རོ། རྣལ་འབྱོར་པ་གང་
ལ་དམིགས་པ་ལ་སེམས་རྩེ་གཅིག་པའི་བསམ་གཏན་དང་། ཡང་དག་པ་ཇི་ལྟ་བ་བཞིན་དུ་ཤེས་པའི་ཤེས་རབ་དེ་གཉིས་ཡོད་པས་སྲིད་པའི་རྒྱ་མཚོ་གནག་རྗེས་སམ་བ་ལང་གི་རྨིག་རྗེས་ཀྱི་ཆུ་ལྟར་
ཆུང་ངུར་བགྱིད་པར་འཚལ་ཏེ། མྱུར་དུ་སྐམ་པའམ་ཚེག་ཆུང་ངུས་བརྒལ་བ་ནུས་པས་སོ། །སྐབས་འདིའི་ཤེས་རབ་ནི་བདག་མེད་རྟོགས་པའི་ཤེས་རབ་ལ་བྱ་སྟེ། གཞན་གྱིས་སྲིད་པའི་རྩ་བ་
གཅོད་མི་ནུས་པའི་ཕྱིར་རོ། །བསམ་གཏན་མེད་པའི་ཤེས་རབ་ནི་མི་བརྟན་པའི་ཕྱིར་ཉོན་མོངས་པ་དྲུངས་འབྱིན་པར་མི་ནུས་ཏེ་མགོ་ནོན་པ་ཙམ་དུ་ཟད་དོ། དེས་ན་ཞི་ལྷག་ཟུང་འབྲེལ་གྱིས་མྱ་ངན་
ལས་འདས་པ་ཐོབ་པ་ཡིན་ནོ། །མཐའ་དཔྱོད་ནི། དབང་རྣོན་ཁྲིད་ཚུལ་དེ་ལ་ལྟ་ཐོག་ནས་སྒོམ་པ་ཚོལ་བ་ཞེས་བྱ་སྟེ། ལྟ་བའི་གནད་ལེགས་པར་རྙེད་པ་དེ་ལ་བརྟེན་ནས་སེམས་གནས་སྒྲུབ་པའི་༔

༄༅། །ཕྱིར། ལུང་ལས། ཁ་ཅིག་ནི་ལྷག་མཐོང་ལ་བརྟེན་ནས་ཞི་གནས་སྒྲུབ་པར་བྱེད་དོ། །ཞེས་གསུངས་པ་ལྟར་དང༌། དབང་རྟུལ་ཁྲིད་ལུགས་དེ་ནི། ཞི་གནས་
རབ་ཏུ་ལྡན་པའི་ལྷག་མཐོང་གིས། ཞེས་པ་ལྟར་ཏེ་སྒོམ་ཐོག་ནས་ལྟ་བ་ཚོལ་བ་ཞེས་པ་ཡིན་ནོ། །རྒྱུ་མཚན་ནི་ཞི་བ།ནས་ཀྱི་དྲན་ཤེས་སོ་སོར་རྟོགས་པའི་ཤེས་རབ་ཏུ་ལངས་པ་དེས་དཔྱད་མཐར་
ལྷག་མཐོང་མངོན་དུ་གྱུར་པ་ནི་འབྲས་བུ་སྟེ། ཟླ་པས། རྟོག་རྣམས་ལེགས་པར་གྱུར་པ་གང་ཡིན་དེ། །རྣམ་པར་དཔྱོད་པའི་འབྲས་བུར་ཐུབ་པས་གསུངས། །ཞེས་འབྱུང་བས་སོ། །དེས་ན་d*IkI
£ཁྱད་ཆོས་བསྲེ་འཕོའི་སེམས་དངོས་པོའི་གནས་ལུགས་ལ་ཕྱག་ཆེན་གྱི་སྒོམ་རིམ་གསུམ་ཡོད་པའི་ལྟ་ཐོག་ནས་སྒོམ་པ་ཚོལ་བ་དེ་གཉུག་མ་ཆིག་ཆོད་ཡིན་ལ། སྒོམ་ཐོག་ནས་ལྟ་བ་ཚོལ་བ་དེ་སྒོམ་0
རིམ་བར་པ་དང་ལྷན་ཅིག་སྐྱེས་སྦྱོར་ཡིན་པས་དབང་པོའི་རིམ་པ་དང་སྦྱར་བའི་གནད་ཀྱི་ཞི་གནས་སྟོན་དུ་འགྲོ་བ་དང་མི་འགྲོ་བའི་འཇུག་ལྡོག་ཤེས་པར་བྱའོ། །དྲི་བ་བཅུ་གཉིས་པར། ཞི་ལྷག་གི་
རྒྱུ་མདོ་སྡེ་དགོངས་པ་ངེས་པར་འགྲེལ་བ་ལས། བཅོམ་ལྡན་འདས་ཞི་གནས་ལྷག་མཐོང་གི་རྒྱུ་གང་ལགས། བྱམས་པ་ཚུལ་ཁྲིམས་རྣམ་པར་དག་པའི་རྒྱུ་ལས་བྱུང་ངོ༌། །ཐོས་པ་དང་བསམ་༔

པའི་ལྟ་བ་རྣམ་པར་དག་པའི་རྒྱུའོ། །ཞེས་དང་པོའི་རྒྱུ་ཚུལ་ཁྲིམས་ཡིན་པར་གསུངས་པ་དང༌། བསླབ་པ་གསུམ་ཀྱང་ཚུལ་ཁྲིམས་ལ་བརྟེན་ནས་ཏིང་ངེ་འཛིན། ཏིང་ངེ་འཛིན་ལ་བརྟེན་ནས་ཤེས་
རབ་སྐྱེ་བར་བཤད་པ་འདི་བདེན་པ་ལྟ་ན། ཚུལ་ཁྲིམས་འཆལ་ངེས་ཀྱི་གང་ཟག་ཕྱིར་བཅོས་ཀྱིས་ལྟུང་བ་ལས་ལྡང་བའི་ཐབས་མདོ་རྒྱུད་ལས་བཤད་པ་གང་ཡང་མ་བྱས་པ་ཞིག་ལ། ཟླ་བ་གཅིག
ཙམ་ཕྱག་ཆེན་གྱི་ཁྲིད་མཛད་པ་ཐོན་འཕྲལ་ཏིང་ངེ་འཛིན་བཟང་པོ་ཡོད་པར་བྱས་ནས་སྡོམ་པ་དང་དམ་ཚིག་བསྲུང་མཁན་ཚོ་ཚུར་ཁྱད་དུ་གསོད་པ་འདྲ་བ་ཡང་མང་པོ་མཐོང་བ་འདི། བློའི་བུ་ག་ཆུང་
བས་ལན་ནམ་མི་ཤོང་བ་རང་ཅིག་གདའ་བ་འགལ་བ་ཇི་ལྟར་བྱས་སྤོང་ནུས་སམ། གཉིས་པའི་རྒྱུ་ཐོས་བསམ་གྱི་ལྟ་བ་རྣམ་དག་གིས་ངེས་པ་འདྲོངས་པར་གསུངས་པ་དང་། དཔལ་ལྡན་ཟླ་
བས༑ རྟོག་རྣམས་ལོག་པར་གྱུར་པ་གང་ཡིན་ཏེ། །རྣམ་པར་དཔྱོད་པའི་འབས་བུར་ཐུབ་པས་གསུངས། །ཞེས་སོགས་འདིར་རིགས་མང་པོ་གསུངས་ཀྱང་། །དེང་སང་ཅི་རིགས་ཀྱི་གསུང་
ལུགས་ལ། ཐོས་བསམ་གཉིས་སྤྱིར་སྒོམ་ཆེན་གྱི་དགྲ་ནག་པོ། སྒོས་སུ་ཕྱག་ཆེན་གྱི་མི་མཐུན་ཕྱོགས་དཔེ་མེད་ཡིན་རྒྱུའི་ཁུངས་མཛད་ནས་ཐོས་བསམ་པ་ཕྲན་བུ་འདུག་པ་ཚོ་མིར་མི་རྩི་སྒོམ་ཆེན་

༄༅། །གྱི་ཆོས་སྐད་ལེགས་པ་བྱུང་ན། དེ་ནི་སྒོམ་མེད་པའི་ཐ་སྙད་ཡིན་ཟེར་དཔེ་ཆ་ལ་དངོས་སུ་ལྟ་མཁན་ཚོར་བརྙེས། ལྐོག་ཏུ་དཔེ་གོག་ལ་ལོང་བས་ཤིག་ཟིན་མཛད་
མཁན་ཀྱང་ཡོད་ཤས་ཁ་མོད། དོན་དུ་མདོ་རྒྱུད་ལ་ཐོས་བསམ་བྱེད་པ་སྒོམ་གྱི་རྒྱུར་ཨི་འགྲོ། ལམ་ཤེས་ལམ་གྱི་མཆོག་གསུང་བ་དང་། མང་ཐོས་ཚུལ་ཁྲིམས་ལྡན་ལ་སྒོམ་ཆེན་དང་། །དེ་
ཕྱིར་ངེས་དོན་ཆོས་ལ་ཐོས་བསམ་འཚལ། །ཞེས་གསུངས་པ་ནི་འདུག་ལགས་སོ། །ཞེས་དྲི་དགོས་པའི་རྒྱུ་མཚན། ཞི་གནས་ཀྱི་རྒྱུ་ཚུལ་ཁྲིམས་ལ་གཅེས་སྤྲས་བྱེད་དགོས་པ་དང༌། ལྷག་
མཐོང་གི་རྒྱ་ཐོས་བསམ་ཡིན་པ་ལྟ་ན་སློབ་གཉེར་ཕྲན་ཚེགས་དེ་ཡང་དགོས་པ་འདྲ་བ་ལ། དེ་གཉིས་ལ་གཡས་ཆུང་ངུ་མཛད་པ་འདི་ཅི་རེད་སྙམ་དོགས་པའོ། །རང་ལན་ནི། མུན་པ་དང་སྣང་བ་
ལྷན་ཅིག་མིི་གནས་པ་ལྟར། ཚུལ་འཆལ་ལས་ཏིང་ངེ་འཛིན་དང་། ཐོས་མེད་བསམ་མེད་ལས་ཡང་དག་པའི་ཤེས་རབ་ཀྱང་མི་སྐྱེ་བ་ནི་ཤེས་བྱའི་གཤིས་སུ་འདུག དེའི་ཕྱིར་བསླབ་གསུམ་རྒྱུ་
ཊྛཾ འབྲས་སུ་བཤད་དེ། དཔལ་མགོན་ཀླུ་སྒྲུབ་ཞབས་ཀྱི། ལྷག་པའི་ཚུལ་ཁྲིམས་དང༌། ལྷག་པའི་ཤེས་རབ་དང་། ལྷག་པའི་སེམས་ལ་རྟག་ཏུ་བསླབ་པར་བགྱི། །བསླབ་པ་བརྒྱ་རྩ་ལྔ་བཅུ་

ལྷག་ཅིག་ནི། །གསུམ་པོ་འདི་ནང་ཡང་དག་འདུ་བར་འགྱུར། །ཞེས་དང༌། དབྱིག་གཉེན་ཞབས་ཀྱིས། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་
དང་༑ བྱམས་མགོན་གྱིས། འདི་ན་དང་པོར་ཐོས་ལ་བརྟེན་ནས་ཚུལ་བཞིན་ཡིད་ལ་བྱེད་པ་འབྱུང༌། །ཚུལ་བཞིན་ཡིད་ལ་བྱེད་པ་ལས་ཀྱང་ཡང་དག་དོན་ཡུལ་ཡེ་ཤེས་འབྱུང༌། །ཞེས་
གསུངས་པ་ནི་ཡང་དག་པའི་ཡེ་ཤེས་ལ་འཇུག་པའི་གོ་རིམ་བསྟན་པ་རིན་པོ་ཆེའི་བབས་དང་འབྲེལ་བའོ། །རྒྱུ་མཚན་དེའི་ཕྱིར་བསླབ་པ་གསུམ་པོ་སྔ་མ་རྒྱུ་དང་ཕྱི་མ་འབྲས་བུར་གྲུབ་པས་ན་མདོ་
སྡེའི་རྒྱན་ལས་གསུངས་པའི། སྔ་མ་ལ་བརྟེན་ཕྱི་མ་སྐྱེ། །ཞེས་གསུངས་པ་འདིར་ཡང་འགབ་བོ། །ཚུལ་ཁྲིམས་འཆལ་བ་ཕྱིར་མ་བཅོས་པ་ལྟང་བས་རྒྱུད་འགགས་བཞིན་དུ་ཏིང་ངེ་འཛིན་བཟང་
པོ་ཡོད་པར་རློམ་ཞིང་སྨྲ་བ་ནི་ཟོག་བརྫུས་སམ། ཡང་ན་ཚུལ་འཆལ་ལྟ་བུར་བཅོས་པའི་སྤྲུལ་པའི་གང་ཟག་གང་རུང་ངོས། དེ་བས་ན་ལུང་གཉིས་པའི་དོན་ངེས་པར་བདེན་པར་གོ་
ལགས༑ མཐའ་དཔྱོད་ནི། དེ་ལྟར་མ་བཤད་ན། ཚུལ་ཁྲིམས་སྲུངས་ཤིང་ཐོས་བསམ་བྱས་པ་དང་། དེའི་ལྡོག་ཕྱོགས་པ་དག་མགོ་འཕང་མཉམ་ཞིང་ཡོན་ཏན་མང་ཉུང་མེད་པ་འདི་བསྐལ་པ་ ྃ

ཕྱག་༄༅། །སྙིགས་པའི་རྟགས་སུ་གོ་བས་ཡིད་སྐྱོ་བའི་རྒྱུར་འགྲོ་བས་ན་དེ་སྤངས་ཏེ་ཞི་ལྷག་གི་རྒྱུ་ལ་འབད་པར་བྱའོ། །དྲི་བ་བཅུ་གསུམ་པར། རྟེན་ཅན་གྱི་རླུང་མེད་སྐབས་སུ་
ཆེན་
དམིགས་པའི་རྟེན་ལ་དག་པ་དང་མ་དག་པ་ཞེས་བརྡའ་སྦྱར་བ་ལ་དགོས་པ་གང་ཡོད་དམ། ཡིད་ཀྱི་ཤེས་པའི་ཐོག་ཏུ་སེམས་གནས་པ་སྒྲབ་རིགས་པ་ལ་དམིགས་རྟེན་དེ་ལས་ཤེས་པ་ཕྱིར་ཡང་
པི
མི་སྤྲོ། ནང་དུ་ཡང་མི་སྡུད་པར་དེ་ཁོ་ན་ལ་རྩེ་གཅིག་ཏུ་ལྟ་བར་བྱ་ཞིང་། ཞེས་མིག་ཤེས་ཀྱི་སྟེང་དུ་སེམས་གནས་ཚོལ་བ་འདྲ་བ་ཞིག་འདུག་པའི་གོ་བ་གང་ཡིན། ཞེས་དྲི་བའི་རྒྱུ་མཚན
ནི༑ དག་པ་ལ་རྟེན་རྒྱུ་ཡོད་བཞིན་དུ་མ་དག་པའི་རྫས་ལ་བརྟེན་ནས་ཅི་ཞིག་བྱ་སྙམ་པའི་དོགས་སེལ། དབང་ཤེས་ལ་བརྟེན་ནས་སེམས་གནས་ཚོལ་འོས་མིན་དཔྱད་པའི་ཆེད་དུའོ། ྋ།དངོས་
ལན་ནི། སྐབས་འདིར་དག་པ་དང་མ་དག་པ་ཞེས་བཟང་ངན་དང་མཆོག་དམན་གྱི་རྣམ་དབྱེ་སྟོན་ཕྱིར་མ་ཡིན་མོད་ཀྱི། དྲན་པ་ནི་འདྲིས་པའི་དངོས་པོ་མ་བརྗེད་པའོ། །ཞེས་པ་ལྟར་མ་དག་པའི་
རྫས་ཕལ་པ་རྡེའུ་ཤིང་བུས་མཚོན་ནས་གང་ཡང་རུང་བའམ། དག་པའི་རྫས་རྒྱལ་བའི་སྐུ་གསུང་ཐུགས་ལྟ་བུ་གང་ལ་འདྲིས་ཤིང་གོམས་སྟོབས་གང་ཆེ་བ་ལ་རྟེན་ན་བསམ་གཏན་སྐྱེ་སླ་བའི་ཆེད་དུ་

ཁོ་ན་སྟེ་གཞན་དུ་མི་བསམ་མོ། ཁྲིད་ཡིག་ཏུ། སྤྱིར་རིག་པ་དབང་པོས་བསྒྱར། ཁྱད་པར་མིག་གིས་བསྒྱར་བ་ཞེས་གསུངས་པས་མིག་ཤེས་དམིགས་པའི་ཀ་བ་ལ་འཆིང་ནུས་ན་ཡིད་ཀྱི་འཕྲོ་
འདུ་འགོག་པའི་དབང་དུ་མཛད་ནས་དེ་སྐད་གསུངས་པས་འགལ་བར་མི་བཟུང་ངོ་། །མཐའ་དཔྱོད་ནི། མ་དག་པའི་དངོས་པོ་ལ་སེམས་གནས་ཡུལ་ཆེན་དེ་སུས་འཇོག དག་པའི་དངོས་པོ་ལ་
སེམས་འཆིང་སླ་ན་དེ་དམིགས་ཡུལ་དུ་བྱེད་པ་མ་གོ་ན་གོང་གི་འགལ་སྡེབ་ཀྱི་དོགས་པ་སྐྱེ་རིགས་པས་ཞིབ་ཏུ་དཔྱད་པར་བྱའོ། །དྲི་བ་བཅུ་བཞི་པར། རླུང་ཅན་གྱི་རྡོ་རྗེའི་བཟླས་པའི་སྐབས་
སུ༑ རླུང་འབྱུང་རྡུབ་ཀྱི་གྲངས་སམ་རྒྱུ་སེམས་ཚུལ་དམིགས་ནས་གནས་ཆ་སྒྲུབ་པ་དོན་གྱི་རྩ་བར་འདུག་པ་ལ་དེའི་ཞལ་གསལ་མི་མཛད་པར། དབུགས་ཕྱི་ནང་དུ་རྒྱུ་བའི་གྲངས་ལ་མཁས་པར་
འགྱུར་རོ། །དང༌། དབུགས་ཀྱི་མཚན་ཉིད་ལ་མཁས་པར་འགྱུར་རོ། །སཽགས་བྱོལ་སྐབས་སུ་བཀའ་སྩོལ་བ་འདི་ལ་དགོས་པ་ཁྱད་པར་བ་ཞིག་ཡོད་ངེས་པས་དེ་གང་ཡིན་ཨེ་གོ ཞེས་འདྲི་
བའི་རྒྱུ་མཚན། དགོས་པའི་གཙོ་བོ་དངོས་སུ་མ་བརྗོད་པར། ཤུགས་བསྟན་གྱི་འབྲས་བུ་ཙམ་སྨོས་པའི་དོགས་སེལ་དྲིས་པའོ། །རང་ལན་ནི། འདིར་དོན་གྱི་སྙིང་པོ་ནི་གནས་ཆ་ཚོལ་བ་ལོས་

། ཡིན། དེ་ཡང་རླུང་འབྱུང་རྡུབ་གང་རུང་གཅིག་ནས་ཉི་ཁྲི་ཆིག་སྟོང་དྲུག་བརྒྱའི་བར་དུ་བགྲངས་པས་སེམས་གནས་རྙེད་པ་དངོས་གཞི་ཞར་བསྟན་གྱི་འབྲས་བུ་ལ་ཉིན་
n9 ཞག་གཅིག་གི་རླུང་གི་གྲངས་འདྲེན་པ་ལ་མཁས་པ་དང་། འབྱུང་འཇུག་གནས་པ་སོ་སོར་བརྟགས་ཤིང་། དེ་གསུམ་ཡང་ལུས་ཀྱི་ཆ་ཤས་ཐམས་ཅད་ནས་སམ། ཕྱོགས་གཅིག་ཁོ་ན་ལས་རྒྱུ་ན་
དབུགས་འབྱུང་རྡུབ་ཀྱི་རྗེས་སུ་འགྲོ་བས་གཞིགས་ཤིང་དཔྱད་པ་ན། ལུས་ཀྱི་ཆ་ཤས་སམ་ཚོགས་པ་གང་ལས་ཀྱང་རྒྱུ་བ་མ་ཡིན་པར་ཤེས་ཏེ། རྟེན་ཅིང་འབྲེལ་བར་འབྱུང་བའི་མཚན་ཉིད་ལ་
མཁས་པར་འགྱུང་བ་རང་། དེ་ནས་རླུང་སེམས་འཇུག་པ་གཅིག་པ་དེས་སྣ་རྩེ་ནས་ལྟེ་བའི་བར་དུ་འགྲོ་འོང་གནས་པ་ལ་བརྟགས་པས་དྲན་པའི་རང་མདངས་ལས་ས་རླུང་སེར་པོ་སོགས་འབྱུང་ལྔའི་
རླུང་གི་ཁ་དོག་དང་རིང་ཐུང་གི་སོར་ཚད་མཐོང་བ་ནི་ཞར་གྱི་འབྲས་བུ། དེ་ནས་འབྱུང་བ་སོ་སོའི་རླུང་མ་འདྲེས་པ་ལ་བརྟགས་པས་རྒྱུ་བ་དང་རིང་ཐུང་དང་ཁ་དོགས་སོགས་ཟིན་པས་ཕྱི་ནང་དུ་རྒྱུ་
བའི་ཤུགས་དང་གྲངས་སོགས་རིམ་པར་འགྲིབ་ཅིང༌། དེ་ནས་རླུང་འབྱུང་རྡུབ་གནས་པ་གསུམ་ༀ་ཧཱུྃ་ཨཱཿ དཀར་སྔོ་དམར་བའི་ཡི་གེར་བསྒྱུར་བས་ཞུགས་གནས་ཐིམ་གསུམ་གྱི་ཕྱི་མ་མངོན་དུ་

འགྱུར་ཏེ་དེ་ནི་ཟད་པའོ། །དེ་ལྟ་བས་ན་འདི་དག་བྱོལ་སྟབས་སུ་གསུངས་པ་མ་ཡིན་ཏེ། དེ་ཐམས་ཅད་སེམས་པའི་ཕན་ཡོན་འབའ་ཞིག་ཡིན་པ་དངོས་སུ་མ་སྨོས་ཀྱང་ཤུགས་ལས་གསལ་བའི་
ཕྱིར་རོ། །མཐའ་དཔྱོད་ནི། རིམ་ལྔ་དང་ཆོས་དྲུག་སོགས་སུ་འབྱུང་བའི་རྡོར་བཟླས། བརྗོད་དང་དམིགས་པར་བཅས་པ་དང༌། །བརྡའ་བསྒྱར་དང་ནི་དོན་དམ་མོ། །ཞེས་པ་བཞི་ཡིན་
ལ༑ དེ་བཞི་ལ་རྟེན་པའི་ལམ་རྫོགས་དང་རྟེན་འབྲེལ་གྱི་སྐོར་ལུས་རླུང་དམིགས་གསུམ་ཇི་ལྟར་བཤད་པ་བཞིན་དགོས་ལ། ཞི་གནས་སློབ་པའི་སྐབས་འདིར་གཟུང་དྲན་གྱི་རྟེན་ཙམ་ཡིན་པས་བློ་
གང་འགྲོ་ཅིག་རང་གིས་ཆོག་སྟེ་དགོས་ནུས་ཐམས་ཅད་དེ་ལ་འདུས་པའི་ཕྱིར་རོ། །དྲི་བ་བཅོ་ལྔ་པར། རྡོར་བཟླས་དང་བུམ་ཅན་གྱི་སྐབས་སུ། རླུང་གི་རྒྱུ་བ་ཟད་པ་དང་འཕོ་བ་ཟད་པར་བཤད་
པའི་དོན་གང་ཡིན། དུས་ཇི་སྲིད་དུ་ཡིན། ཅེས་འདྲི་བའི་རྒྱུ་མཚན། ཟད་པ་དེ་གཉིས་དོན་གཅིག་གམ་ཐ་དད་དུ་དོགས་པའི་མཐའ་སེལ་བའི་ཕྱིར་དུའོ། །དངོས་ལན་ནི། རླུང་གི་རྒྱུ་བ་ཟད་པ
ནི་ཕྱི་རོལ་ཏུ་རླུང་མ་རྒྱུས་པས་དེ་ལ་བརྟེན་པའི་སེམས་ཡུལ་ལ་མི་འཕྱན་པས་ཕྱིར་ཆད་ཀྱི་འཆར་སྒོ་ཟད་པ། འཕོ་བ་ཟད་པ་ནི་ནང་ཏིང་ངེ་འཛིན་གྱི་འཕྲོ་འདུའང་དམིགས་མེད་དུ་ཐིམ་པས་ཕྱི་ནང་

* ༄༅། །གཉིས་འཛིན་གྱི་འཕོ་བ་ཟད་པ། འདི་ནི་འཕགས་པའི་དབང་དུ་བྱས་མོད་ཀྱི་རྗེས་མཐུན་པ་ཙམ་ཞིག་ཞི་གནས་ཀྱི་སྐབས་སུའ ང་འབྱུང་བ་ཡིན་ནོ། །མཐའ་དཔྱོད་
ཟད་པའི་དོན་མེད་པོར། སོང་བ་ལྟ་བུ་མ་ཡིན་ཏེ་འགག་མེད་ཀྱི་རྩལ་སུས་ཀྱང་མི་འགོག་པས་ཐོག་མ་ནས་ཐ་མའི་བར་དུ་རང་བཞིན་གྱིས་གནས་པ་ཡིན་ནོ། །འོ་ན་གང་ཞེ་ན། གནས་
འགྱུའམ༑ གཤིས་གདངས་ཀྱི་རྣམ་དབྱེ་རང་བཞིན་ཤེས་པའི་དབྱིངས་སུ་རྫོགས་པ་ལ་ཟད་པའི་བརྡའ་སྦྱར་བའོ། །དྲི་བ་བཅུ་དྲུག་པར། སེམས་ཡུལ་ལ་འཕྱེན་པའི་རྣམ་རྟོག་ཟད་པའི་དོན་ཇི་ཙམ་
03PI.P
ལ་ངོས་འཛིན། ཞེས་འདྲི་བའི་རྒྱུ་མཚན། དངོས་ལན། མཐའ་དཔྱོད་ཐམས་ཅད་གོང་དུ་བཤད་པ་དེས་འཐུས་པར་མཆིས་སོ་ཨང་། དྲི་བ་བཅུ་བདུན་པར། ཐོལ་སྐྱེས་རྦད་གཅོད་ཀྱི་སྐྱོང་
ཐབས་འདི་གནས་པ་བསླབ་པའི་ཐབས་ནི་ལོས་ཡིན་ནམ། དེ་ཡིན་ཚེ། ཏིལླིས་འཇོག་ཐབས་དྲུག་གསུངས་པ་དང་འགལ་བས་གནས་སྐབས་སུ་འཕྲོ་རྐྱེན་བྱེད་པ་འདི་མ་བདེ་བས་དོགས་པ་བསལ་
དུ་གསོལ། །ཞེས་འདྲི་བའི་རྒྱུ་མཚན། གནས་འགྱུ་གཉིས་འགལ་བ་ལྟར་སྣང་ལ། གནས་པ་བསྒྲུབ་བྱེད་ཀྱི་དྲན་ཤེས་ཀྱིས་འགྱུ་རྐྱེན་བྱེད་པ་དོགས་གནས་སུ་འདུག་པ་ལ་བསམ་ཏེའོ།

དངོས་ལན་ནི། འདི་གནས་པ་བསྒྲུབ་བྱེད་ཡིན་པ་གཞིར་བཅས་མོད། རྟེན་ཅན་གྱི་དྲན་ཤེས་ན་གཞོན་པས་གནས་འགྱུའི་མཚམས་མ་ཕྱེད་པ་ཟོམ་ཟོམ་གྱི་ལྷད་འབྱིན་པ་ལ་ཐོལ་སྐྱེས་རྦད་གཅོད་འདི་
གནད་དུ་ཆེ་སྟེ། དང་པོར་རྣམ་རྟོག་མ་སྐྱེས་པར་བྱེད་པའི་འདུན་པ་བཏང་བས་སྐྱེས་པ་ངོས་ཟིན་སླ། བར་དུ་སྐྱེས་པ་འི་འཕྲོ་མི་མཐུད་པར་རྦད་རྦད་བཅད་པས་རྣམ་རྟོག་གི་སྐྱེ་འགག་ཤེས། ཐ་
མར་ངོས་མ་ཟིན་པའི་གནས་འགྱུའི་ལྷད་འདོན་པའི་ཐབས་མཆོག་ཏུ་འགྱུར་བས་སོ། །དེ་ལྟ་ན་ངན་ལང་དུ་ཤོར་བའི་ཤེས་པ་ཚར་གཅོད་པ་ལ་དཔའ་བོ་གཡུལ་ངོར་ཞུགས་པ་འདྲ་བའི་མཐུ་
ཅན༑ རྣམ་རྟོག་ཚར་གཅོད་པའི་མན་ངག་ཡང་དག་པའོ། །མཐའ་དཔྱོད་ནི། རྣམ་རྟོག་མ་སྐྱེ་བར་བྱའོ་སྙམ་པའི་དང་འཕྲོ་གཅོད་པའི་འདུན་པ་དེ་ཡང་རྣམ་རྟོག་ཡིན་མོད་ཀྱང་། རྣམ་རྟོག་སྔོན་
མའི་གཉེན་པོར་ཕྱི་མ་གཉིས་གཏོང་བ་ནི་དྲི་མས་དྲི་མ་འཁྲུད་པ་དང་ཁྱིའུས་ཁྱིའུ་འབྱིན་པ་དཔེར་བཞག་པའི་བཟློག་སྒོམ་སྟེ། དཔེར་ན་དྲི་མ་བཀྲུ་བའི་རྫས་བུལ་ཏོག་གམ་སུག་པ་དེ་ཡང་དྲི་མ་ཀ་ལོས་
ཡིན་ནའང་། དྲི་མ་སྔོན་མའི་གཉེན་པོར་གྱུར་པ་དང༌། ཤིང་ལྟ་བུ་འགས་ཕྱིར་ཁྱེའུས་གཟོང་ཁམ་བཏབ་པ་དེ་སླར་འདོན་ཕྱིར་དེ་ལས་ཁ་སྦོམ་པ་ཞིག་བཏབ་པས་སྔོན་མ་འབྱིན་བཞིན་ནོ། །དྲི་

།བཅོ་བརྒྱད་པར། གང་ཤར་བཟོ་མེད་ཀྱི་སྐྱོང་ཐབས་འདི་དང༌། གོང་གི་རང་བབས་རྣམ་གསུམ་སྐྱོང་ཐབས་ཨེ་གཅིག མི་གཅིག་ན་ཁྱད་པར་འབྱེད་ཆོས་ཅིག་
བདོག་གི གཅིག་ན་མཐོ་དམའ་ཆེན་པོའི་གོ་རིམ་འདི་ཇི་ལྟར། ཞེས་འདྲི་བའི་རྒྱུ་མཚན། ཁྲིད་ཡིག་ཏུ། དེ་ལྟ་བུའི་སྒོམ་པའི་ཚུལ་གཉིས་ཀ་ས་ར་ཧའི་ཞབས་ཀྱིས་བཅིངས་པར་གྱུར་ན་
ཕྱོགས་བཅུར་འགྲོ་བ་རྩོམ། །ཐོངས་པར་གྱུར་ན་མི་གཡོ་བརྟན་པར་གནས། །གོ་ལྡོག་རྔ་མོང་ལྟ་བུར་བདག་གིས་རྟོགས། །ཞེས་ལུང་དོན་འདི་སྐྱོང་ཐབས་གཉིས་ཀ་ལ་གསུངས་ཏེ། དེ་ནི་
དང་བས་སོ། འོན་ཀྱང་མཐོ་དམན་འབྱུང་བ་ནི། ཡིད་མི་གཡོ་བའི་སྐབས་སུ། དེ་ལྟར་སྒོ་ལྔའི་ཡུལ་དུ་གང་སྣང་ཡང༌། །འདི་ཡིན་འདི་མིན་ཅེས་རྟོག་དཔྱོད་མི་བྱེད་པར་ཁ་ནང་དུ་ལོག་ནས་བུ་
ཆུང་ལྷུག་པར་གནས་པ་བཞིན་དུ་སེམས་རང་བབས་སུ་འཇོག་པ་སྟེ་སྐད་ཅིག་ཀྱང་མ་ཡེངས་པར་བྱའོ། །ཞེས་གསུངས་ཏེ། ཁ་ནང་དུ་ལོག་ཅེས་སྒོམ་ལྕགས་ཀྱུ་མའི་རྣམ་པ་ཅེས་བཤད་
ལ༑ྋ གང་ཤར་བཟོ་མེད་ཀྱི་སྐབས་སུ་རྣམ་རྟོག་ཁོ་རང་གང་བྱེད་དུ་བཞག་ཅེས་སོགས་གསུངས་པས་ན་འདི་ནི་ཞི་གནས་རང་ལ་དཔག་པའི་ཁ་ཡན་དུ་སྐྱོང་པ་སྟེ། རྗེ་ཡང་དགོན་པས། བློ་རྟོག་༩

པ་ལ་སྐྱོན་དུ་མི་ལྟ་ཞིང༌། །མི་རྟོག་པ་ཆེད་དུ་མི་བསྒྲབ་པར། །སེམས་རང་ལུགས་སུ་ཞོག་ལ་དྲན་པའི་རྒྱང་སོ་ཞིག་ཚུགས་དང་། །སྒོམ་ཞི་གནས་ཀྱི་མཐིལ་དུ་ཕེབས་པ་ཞིག་འོང་གི །གསུང་
པ་དེར་གདའ་བས་ཁྱད་པར་དེས་དབྱེའོ། །མཐའ་དཔྱོད་ནི། ཀུན་མཁྱེན་འབྲུག་པའི་མགུར་དུ། ངེས་བཅོས་མིན་གྱི་ལམ་པ་ཕྱག་རྒྱ་ཆེ། །ཞེས་ཕྱག་ཆེན་གྱི་ལམ་ཐམས་ཅད་བཅོས་མིན་རང་
བབས་ཡིན་པར་བཤད་པས་ཡིད་མི་གཡོ་བ་དང་གང་ཤར་བཟོ་མེད་ཅེས་ལ་ཆམ་བཞག་གོ །དྲི་བ་བཅུ་དགུ་པར། སྐབས་འདི་དག་ཏུ་བྱིང་རྒོད་རྨུགས་གསུམ་གྱིས་བསམ་གཏན་གྱི་གེགས་བྱེད་
པར་བཤད་ན་དེ་གསུམ་གྱི་ངོས་འཛིན་བཅར་བ་གང་ཡིན། །ཞེས་དྲི་བའི་རྒྱུ་མཚན། བྱིང་རྒོད་རྨུགས་གསུམ་ལས་བྱིང་རྨུགས་ཀྱི་ངོས་འཛིན་འཁྲུལ་མེད་སྨྲ་བ་ཉུང་བས་བཤད་སྒྲུབ་ཆུད་འཛའ་བ་
མ་བཟོད་པར་གླེང་བའོ། །དངོས་ལན་ནི། མདོ་དགོངས་འབྲེལ་ལས།ྋ གལ་ཏེ་རྨུགས་པ་དང་གཉིད་ཀྱིས་བྱིང་བའམ་སྙོམས་པར་འཇུག་པའི་ཉེ་བའི་ཉོན་མོངས་པར་གྱུར་ན་དེ་ནི་ནང་དུ་སེམས་
རྣམས་པར་གཡེང་བར་ཡིན་ནོ། །ཞེས་དང་། །དུས་འཁོར་འགྲེལ་ཆེན་ལས། ལེ་ལོ་འགྱོད་པ་དག་དང་གཉིད་དང་ནི། །ཞེས་ལུང་གཉིས་ཀར་གཉིད་བྱིང་བའི་ཆེད་བཞེད་བཟུང་མོད། དེ་ཁོ་

།ནར་མ་ངེས་ཏེ། ཐ་མལ་པ་དག་ཀྱང་སེམས་བྱིང་བ་ཞིག་འདུག་ཟེར་བ་ལྟ་བུ། རྨུགས་པ་དང་འབྱེད་ན་རྨུགས་པ་ཡིས་ཆོད་ཟེར་བ་ལྟ་བ་སྟེ་དོན་དུ་སེམས་མྱོགས་པ་ཕྱག་༄༅།
ཆེན་
ཞིག་གི་མིང་། མདོར་ན་བྱིང་རྨུགས་གཉིས་མྱོགས་པ་ཙམ་དུ་གཅིག་ལ། སོ་སོར་ཕྱེ་ན་གོང་བཞིན། རྒོད་པ་ནི་ཡུལ་ལ་རྣམ་པར་གཡོ་བའི་སེམས་ཏེ་བྱིང་རྒོད་རྨུགས་གསུམ་གྱི་ངོས་འཛིན་པི
མདོར་བསྡུས་བཅར་བའོ། །མཐའ་དཔྱོད་ནི། བྱིང་རྒོད་གཉིས་སམ། བྱིང་རྒོད་རྨུགས་གསུམ་ཞེས་གང་བྱས་ཀྱང་མི་འགལ་ལོ། །དྲི་བ་ཉི་ཤུ་པར། བཞག་ཐབས་དང་པོ་ཡན་དུ་སྤང་
གཉེན་དུས་མཉམ་པ་ཨེ་སྲིད། སྲིད་ན་དེ་ཡན་གྱི་དྲན་པ་ཕྱི་སྙེད་ཁོ་ནར་བཤད་པ་ཅི། མི་སྲིད་ན་དེ་འདྲ་བའི་སྲིད་མཐའ་སངས་རྒྱས་ཀྱིས་ཀྱང་འགོག་པར་ཨེ་དཀའ། ཞེས་དྲི་བའི་རྒྱུ
མཚན༑ སྤང་གཉེན་དུས་མཉམ་ཇི་ཙམ་ནས་འབྱུང་ལ་མི་མཐུན་པའི་སྨྲ་སྒོ་མང་བས། གང་ཞིག་དོན་ལ་གནས་ཞེས་ཞིབ་པར་མོལ་བའོ། །དངོས་ལན། ཁྲིད་ཡིག་གི་དངོས་བསྟན་འདི་ནི་གང་
ཟག་རིམ་འཇུག་པའི་མྱོང་བ་དང་སྦྱར་ལ། གཞན་རང་བབས་གསུམ་ཙམ་ནས་སྤང་གཉེན་དུས་མཉམ་དུ་འཆར་བ་ཤིན་ཏུ་མང་བས་སྲིད་མཐའ་འགོག་པའི་ངལ་བ་བརྟེན་མི་འཚལ་ལོ། །མཐའ་181

དཔྱོད་ནི། ཁྲིད་ཡིག་འདི་ཉིད་རིམ་འཇུག་པའི་སྒོམ་བྱ་མྱོང་བྱ་མཐོང་བྱའི་དབང་དུ་བྱས་ལ། ཐོད་བརྒལ་དང་ཅིག་ཅར་དུ་འཇུག་པའི་མཐའ་མ་བཀག་པས། སྤྱིར་བཏང་དང་དམིགས་བསལ་གྱི་
མཚམས་བྱེད་པར་བྱའོ། །དྲི་བ་ཉེར་གཅིག་པར། གང་ཟག་ལ་ལར་གནས་པ་དང་པོ་ནས་རྟགས་སྣང་འཆར་གྱི་འདུག་པ་ལ། ཁྲིད་ཡིག་ཏུ་བཞག་ཐབས་གསུམ་པ་ནས་རླུང་རང་མལ་དུ་ཟིན་
པས་བདེ་གསལ་མི་རྟོག་པའི་ཉམས་འཆར་བར་བཤད་ལ། དེ་ཡན་དུ་འཕྲོས་མི་མཛད་པའམ་དགོངས་པ་གང་དུ་གནས། །ཞེས་འདྲི་བའི་རྒྱུན་མཚན། རྟགས་སྣང་འཆར་ཚུལ་སྔ་ཕྱི་སོགས་སྣ་
ཚོགས་མ་ངེས་པ་ཞིག་འདུག་པའི་དོགས་པ་སྤོང་ཕྱིར་རོ། །དངོས་ལན། འདི་ཡང་སྔ་མ་དང་མཚུངས་ཏེ། ཁྲིད་ཡིག་རིམ་གྱིས་པའི་དབང་དུ་མཛད་ལ། དེ་ལས་རྟགས་སྣང་འཆར་ཚུལ་
གཞན་པ་ནི་ཐོད་བརྒལ་བ་དང་ཅིག་ཅར་བ་གང་རུང་ངོ་། །མཐའ་དཔྱོད། གང་ཟག་གསུམ་དབང་པོའི་རིམ་པས་མྱོང་རྟགས་འཆར་ཚུལ་མ་ངེས་པའོ། །དྲི་བ་ཉེར་གཉིས་པར། འདི་སྐབས་ཀྱི་
དྲན་པ་དང་ཤེས་བཞིན་ཨེ་གཅིག གཅིག་ན་སོ་སོར་སྨོས་ཅི་དགོས། མི་གཅིག་ན་ཚུལ་བཞིན་ཡིད་བྱེད་དེ་དྲན་ཤེས་གང་ཡིན། ཞེས་འདྲི་བའི་རྒྱུ་མཚན། གསུང་རབ་དགོངས་འགྲེལ་དང་༔

༄༅། །བཅས་པར་དྲན་པ་དང་ཤེས་བཞིན་ནི་ཐར་པ་མཆོག་གི་བགྲོད་པ་གཅིག་པའི་ལམ་དུ་གསུངས་ཏེ། དེའི་ངོས་འཛིན་གལ་ཆེ་བའི་དབང་དུ་བྱས་པའོ། །རང་ལན་
ནི༑ ཤཱནྟ་དེ་ཝས། སེམས་བསྲུངས་འདོད་པ་རྣམས་ལ་ནི། །དྲན་པ་དང་ནི་ཤེས་བཞིན་དག །ཐམས་ཅད་འབད་པས་སྲུངས་ཤིག་ཅེས། །བདག་ནི་དེ་ལྟར་ཐལ་མོ་སྦྱོར། །ཞེས་གསུངས་
ཐར་པ་དོན་གཉེར་རྣམས་ལ་མེད་མི་རུང་གི་ཆོས་སོ། །ངོས་འཛིན་ནི། ཇི་ཙམ་བཞག་ལ་གནས་པར་ནུས། །དེ་ཡི་ངོ་བོ་དྲན་པ་ཡིན། །དྲན་པ་ཡེངས་པ་མེད་ལ་བྱ། །མ་ཡེངས་པ་ན་
འགྱུ་བ་རིག །རིག་པའི་ཆ་དེ་ཤེས་བཞིན་ཡིན། །ཅེས་ཀུན་མཁྱེན་འབྲུག་པས་གསུངས་པ་དེ་དོན་ལ་གནས་ཤིང་ཚིག་ཉུང་བར་སྣང་བས་འདིར་བཀོད་ཐོག་མར་མ་ཡེངས་པར་བྱའོ་སྙམ་དེ་དྲན་པ་
ཡིན་ཀྱང་སྔོན་དུ་བྱུང་བའི་ཆ་ནས་འདུན་པ་ཞེས་དང༌། དངོས་གཞི་ཡེངས་མེད་དམ་བརྗེད་མེད་དེ་ལ་དྲན་པ་ཞེས་དང༌། དེ་ལས་གནས་འགྱུ་ཚུལ་བཞིན་དུ་རིག་པ་ཤེས་བཞིན་ཏེ། ཐོག་མར་ཐ་
མའི་སྐབས་ལ་མིང་གསུམ་བཏགས་པ། དཔེར་ན། ཁམས་ནི་གནས་སྐབས་གསུམ་དག་ཏུ། །མིང་གསུམ་གྱིས་ནི་བསྟན་པ་ཡིན། །ཅེས་པ་དང་ཆ་འདྲ་ཞིང་། རྗེ་བླ་མས། ལམ་རྣམས་

ཀུན་གྱི་རྩ་བ་དྲན་པ་སྟེ། །སྔོན་དུ་བཞག་པར་བྱ་བ་འདུན་པ་ཡིན། །ཅེས་གསུངས་སོ། །སྔ་མའི་འཕྲོར། དེ་གཉིས་དུས་གཅིག་འབྱུང་བས་ན། །དྲན་ཤེས་འཇུག་པ་གཅིག་ཏུ་གསུངས།
ཞེས་པ་དང་མཐུན་པར། སྤྱོད་འཇུག་ལས། གང་ཚེ་དྲན་པ་ཡིད་སྒོ་ནས། །བསྲུང་བའི་དོན་དུ་གནས་གྱུར་པས། །དེ་ཚེ་ཤེས་བཞིན་འོང་འགྱུར་ཞིང༌། །སོང་བ་དག་ཀྱང་འོང་བར་
འགྱུར༑ །ཞེས་གསུངས་ཏེ། ཚུལ་བཞིན་ཡིད་བྱེད་དེ་དྲན་ཤེས་གཉིས་ཀའི་ངོ་བོ་ཡིན་པས། ཡེངས་མེད་ལ་བསམ་ན་གཅིག བྱེད་ལས་ལ་ལྟོས་ན་ཐ་དད། གང་ལྟར་ཡང་མི་འགལ་
ལོ༑ །མཐའ་དཔྱོད་ནི། དེ་ལྟར་ཤ་དབྱེ་རུས་དབྱེར་མ་བཤད་ན་གོ་བ་དང་ཉམས་ལེན་གཉིས་ཀར་མི་འབབ་པས་མཐའ་ཆོད་ངེས་བྱའོ། །དེ་ལྟར་ཡང་། དགོངས་འགྲེལ་ལས། དེ་གཅིག་པུ་
དབེན་པར་འདུག་སྟེ་ནང་དུ་ཡང་དག་བཞག་ནས་ཇི་ལྟར་ལེགས་པར་བསམས་པའི་ཆོས་དེ་ཉིད་ཡིད་ལ་བྱེད་ཅིང་། སེམས་གང་གི་ཡིད་ལ་བྱེད་པའི་སེམས་དེ། ནང་དུ་རྒྱུན་ཆགས་སུ་ཡིད་ལ་བྱེད་
པས་ཡིད་ལ་བྱེད་པའོ། །དེ་ལྟར་ཞུགས་ཤིང་དེ་ལ་ལན་མང་དུ་གནས་པ་དེ་ལ་ལུས་ཤིན་ཏུ་སྦྱངས་པ་དང་། སེམས་ཤིན་ཏུ་སྦྱངས་པ་འབྱུང་བ་གང་ཡིན་པ་དེ་ནི་ཞི་གནས་ཞེས་བྱ་སྟེ། ཞེས་པས་

།ལུས་སེམས་ཤིན་ཏུ་སྦྱངས་པ་ཐོབ་པ་དེ་ཀ་ཚུལ་བཞིན་ཡིད་བྱེད་དམ་དྲན་ཤེས་ཞེས་བྱ་སྟེ་ཞི་གནས་སོ། །དྲི་བ་ཉེར་གསུམ་པར་གནས་འགྱུའི་བར་ལག་འགྱེལ་བ་དེ་ཕྱག་༄༅།
ཆེན་
ཤིན་སྦྱངས་ཡིན་གསུང་རྒྱུ་ཨི་རེད། ཞེས་དྲི་བའི་རྒྱུ་མཚན། ཁྲིད་དུ། དེ་ལ་གནས་པ་ཐ་མ་རྒྱ་མཚོ་རླབས་དང་བྲལ་བ་ཞེས་གསུངས་ཤིང༌། དེ་དུས་གནས་ཐོག་ཏུ་འགྱུ་བའི་རང་ངོ་
པི
ཤེས༑ འགྱུཐོག་ཏུ་གནས་པའི་རང་ས་ཟིན་པས་གནས་འགྱུའི་བར་ལག་འགྱེལ་བ་ཞེས་བྱ་སྟེ། རྩེ་གཅིག་གི་རང་ངོ་འཕྲོད་པ་ཡིན་ནོ། །དེ་དུས་ཀྱི་གནས་པ་དང་འགྱུ་བ་ངོ་ཤེས་མཁན་དེ་ལ་ཚུལ་
བཞིན་ཡིད་ལ་བྱེད་པའམ། སོ་སོར་རྟོག་པའི་ཤེས་རབ་དང་། རང་རིག་པ་ཞེས་བྱའོ། །དེ་ཡང་མདོ་སྡེ་རྒྱན་ལས། དེ་ན་དེ་ཡི་ལུས་དང་སེམས། །ཤིན་ཏུ་སྦྱངས་པ་ཆེ་ཐོབ་ནས། །ཡིད་
ལ་བྱེད་དང་དཔྱད་ཤེས་བྱ། །ཞེས་གསུངས་སོ། །ཞེས་གསུངས་ཏེ། གནས་འགྱུའི་བར་ལག་འགྱེལ་བ་དེ་ཤིན་སྦྱངས་སུ་བཤད་པ་འདྲ་ཞིག་བྱུང་བས་སོ། །དངོས་ལན། གནས་འགྱུའི
བར་ལག་འགྱེལ་བ་ཙམ་ནི་འདོད་སེམས་རྩེ་གཅིག་པའི་དུས་སུ་འབྱུང་བ་སྟེ་སྟོང་ཉིད་ཀྱི་བག་ཆགས། ཤིན་སྦྱངས་ནི་དེ་ཉིད་ཀྱི་འབྲས་བུ་ཡིན་པའི་ཁྱད་པར་ཤེས་དགོས་སོ། །མཐའ་དཔྱོད་

ནི༑ དེ་ལྟར་མ་བཤད་ན་མདོ་སྡེ་རྒྱན་གྱི་ལུང་ལ་སྙེགས་མེད་པས་འབྲེལ་མི་འགྲིག་ལ། མ་འགྲིག་ཚེ་ལུང་དྲངས་པ་ལའང་སྙིང་པོ་ཅི་འདུག་བསམ་དགོས་སོ་ཞེས་སྨྲའོ། །དྲི་བ་ཉེར་བཞི་
པར༑ དེ་ཞི་གནས་ཀྱི་མཐར་ཐུག་ཡིན་ནམ་ད་དུང་སྐྱེད་རྒྱུ་ཡོད། དང་པོ་ལྟར་ན། བསམ་གཏན། གཟུགས་མེད། མཐར་གྱི་གནས་པའི་སྙོམ་འཇུག་སོགས་གང་དུ་སོང༌། ཕྱི་མ་ལྟར་ན་
འཕྲོ་ཡོད་བཞིན་དུ་མི་འཐད་པའི་རྒྱུ་མཚན་ལྟར་སྣང་མ་ཡིན་པ་ཞུ། ཞེས་དྲི་བའི་རྒྱུ་མཚན་ནི་དེ་ཁར་འདུག་ཕྱིན་སླར་འགོད་མ་དགོས། དངོས་ལན། ཁྱད་པར་འཕགས་བསྟོད་ལས། ཁྱོད་ཀྱི་
བསྟན་ལས་ཕྱིར་ཕྱོགས་པའི། །སྐྱེ་བོ་མ་རིག་གིས་ལྗོངས་པ། །སྲིད་རྩེའི་བར་དུ་ཕྱིན་ནས་ཡངས། །སྡུག་བསྔལ་ཡང་བྱུང་སྲིད་པ་བསྒྲུབ། །ཞེས་མུ་སྟེགས་ཁ་ཅིག་ཞི་གནས་ཙམ་ལ་བརྟེན་
ནས་སྲིད་རྩེར་བགྲོད་པའི་མཐུ་ཐོབ་ཀྱང་། འཁོར་བའི་རྩ་བ་མ་ཆོད་པས། སླར་ཡང་སྲིད་པའི་གདུང་བ་མྱོང་དགོས་པར་བཤད་ལ། དེས་ན་བསམ་གཏན་དང་གཟུགས་མེད་སོགས་ཞི་གནས་
མཐར་ཐུག་འགའ་ཡོད་ཀྱང་ཐར་པ་ཐོབ་པ་ལ་མ་ཕན་པས་འཕྲོ་མི་འཐུད་པ་ཡིན་ཏེ། འཕགས་བསྟོད་ཀྱི་འཕྲོ་ལས། ཁྱོད་ཀྱི་བསྟན་པའི་རྗེས་ཞུགས་པ། །བསམ་གཏན་དངོས་གཞི་མ་ཐོབ་

།ཀྱང༌། །བདུད་ཀྱི་མིག་རས་བཙའ་བཞིན་དུ། །སྲིད་པ་དག་ནི་བཟློག་པར་བགྱིད། །ཞེས་གསུངས་ཏེ་འདོད་པའི་ཁམས་ཀྱི་བསམ་གཏན་ལ་སེམས་རྩེ་གཅིག་ཏུ་༄༅།
གཞོལ་བའི་མྱོང་བ་ཙམ་ལ་བརྟེན་ནས་སྲིད་པ་མཐའ་དག་བཟློག་པའི་ཏིང་ངེ་འཛིན་མངོན་དུ་བྱེད་དེ་འཕྲོ་མི་མཐུད་པའི་རྒྱུ་མཚན་ནི་དེའོ། །ཡང་དྲི་བར། དྲི་བ་ཞིབ་མོ་འདི་འདྲར་ཁ་ཅིག་ཚེ་དང་ལྡན་
པ་རྟ་ཐུལ་གྱི་དྲི་བ་ལ་ཚངས་པ་ལྟ་བུའི་ཟོལ་དང་། འགའ་རེས་གཡས་ཆུང་དུ་མཛད་པའང་སྲིད་ཀྱང་། བྱང་གསེར་ཁའི་བཤོས་བུའི་དཔེ་བཞིན་ཡིན་པས་སྒྲུབ་རྒྱུད་ཀྱི་བསྟན་པ་ལ་ཕན་ཕྱིར་བློ་ཁ་
རྫོགས་པའི་ལན་འདེབས་འདྲ་མཛད་པར་ཅི་གནང་ཞེས་ཐལ་མོ་སྦྱར་ནས་གསོལ་ཏོ། །ཞེས་སྨྲས་ཏེ། ཆེད་དུ་དྲི་ཡུལ་རྣམས་ཀྱིས་ནི་རྟ་ཐུལ་གྱིས་ཚངས་པ་ལ་འབྱུང་བཞི་གང་དུ་འགག་ཅེས་དྲིས་
པ་ལ་དངོས་པོ་དང་མཐུན་པའི་ལན་གདབ་པར་མནུས་ཏེ་ཟོལ་གྱིས་གཞན་དུ་བསྒྱར་བ་ལྟ་བུ་དང་། བྱང་གསེར་ཁའི་བཤོས་བུའི་དཔེ་ནི། བྱང་ཁར་ཕྱེ་དཀོན་པར་བཤོས་བུ་ཆུང་དུ་ཞིག་བཏང་བ་མི་
ལྟོགས་པ་ཞིག་གིས་བརྐུས། དེ་ལ་གཞན་གྱི་འཕྱས་པས། ཁོ་ན་རེ་ངན་ནའང་ངན། བྱང་གསེར་ཁ་བཤོས་བུ་ཟ་རྒྱུ་འོང་བ་རང་གྱིས་དང་ལོ། དེ་བཞིན་དྲི་བ་གནང་ཆུང་ངམ། མ་འབྲེལ་༴

ཏམ༑ ཉེས་པ་གང་ཡོད་ཀྱང་འདྲའི། ཚུལ་དང་མཐུན་པའི་ལན་འདེབས་རེ་གནང་ན་ཁྲིད་འཆད་པའི་བླ་མ་དག་གི་མིག་རྐྱེན་དུ་འགྲོ་བ་ལགས་ཞེས་བསྐུལ་བ་སྟེ་འཕྲོས་དོན་ནོ། །དྲི་ཚིག་དང་པོ་
ལ་ལྷག་མཐོང་གི་དཔྱད་པའི་སྐབས་སུ་འདྲི་སྟེ། རྣམ་པར་མི་རྟོག་པའི་ཞི་གནས་སོ་སོར་རྟོགས་པའི་ཤེས་རབ་ཏུ་ལངས་པ་དེ་གནས་འགྱུ་གང་དུ་བསྡུ། གནས་པར་བསྡུ་ན། དེ་མི་གནས་པར་
དཔྱད་གཞི་ལ་དཔྱོད་པ་ཅི། འགྱུ་བར་བསྡུ་ན། རྩེ་གཅིག་གི་མཉམ་རྗེས་གནས་མི་གནས་ཞེས་མ་གསུངས་སམ། ཞེས་འདྲི་བའི་རྒྱུ་མཚན། དཔྱོད་པའི་ཆ་དེ་འགྱུ་བ་འདྲ་ཞིག་སྣང་
མོད༑ གལ་ཏེ་དེ་འགྱུ་བ་རང་ཡིན་ཚེ། འོ་ན་གོང་མའི་གསུང་རྒྱུན་ལས། རྩེ་གཅིག་གི་མཉམ། རྗེས་གནས་མི་གནས་ཞེས་འབྱུང་ལ།ྋ དེའི་དོན་རྩེ་གཅིག་གི་སྐབས་སུ་སེམས་གནས་པ་
མཉམ་བཞག་དང་མི་གནས་ན་རྗེས་ཤེས་ཡིན་གྱིས་འདི་ལ་རྗེས་ཐོབ་མེད་པས་སོར་རྟོག་གི་ཤེས་རབ་དེ་གནས་འགྱུ་གང་དུ་བསྡུ་བ་ཞེས་དོགས་སེལ་གྱི་ཆེད་དུའོ། །རང་ལན། དཔེར་ན་ཆུ་འཁྱག་
པར་ལངས་པ་བཞིན། ཞི་གནསདེ་ཀ་སོ་སོར་རྟོག་པའི་ཤེས་རབ་ཏུ་ལངས་ཏེ་ཞེས་པ་ཞི་གནས་ཅུང་ཟད་ངར་དང་ལྡན་པ་ལ་བྱ་སྟེ། ཞི་གནས་ལྟེངས་པོས་དཔྱོད་མི་ནུས་པའི་ཕྱིར་རོ། །འོན་ཀྱང་

།ད་དུང་གནས་པར་ཡོད་དེ་དཔྱད་གཞི་ལས་གཞན་དུ་མི་གཡོ་བའི་ཕྱིར་དང་། ཆུ་ལས་གཞན་པའི་འཁྱག་པ་མེད་པ་བཞིན་ནོ། །རྒྱུ་མཚན་དེས་རྩེ་གཅིག་གི་མཉམ་རྗེས་
གནས་མི་གནས་ཞེས་པའི་སྒྲོག་རང་སར་གྲོལ་ལོ། །མཐའ་དཔྱོད། དོ་ཧར། དེ་ལྟར་བདག་ཉིད་ངེས་པར་མ་འཁྲུལ་བར། །རང་གི་རང་ལ་ངེས་པར་ཤེས་པར་བྱ། །ཞེས་གསུངས་པ་
བཞིན་ཡེངས་མེད་ཀྱི་དཔྱད་པ་ཡིན་པས་ཐེ་ཚོམ་གྱི་གནས་མེད་དོ། །དྲི་བ་གཉིས་པར། སོ་སོར་རྟོག་པའི་ཤེས་རབ་དང་། ཆོས་རབ་ཏུ་རྣམ་འབྱེད་ཀྱི་ཤེས་རབ་གཅིག་གམ་ཐ་དད། ཞེས་འདྲི་
བའི་རྒྱུ་མཚན་ནི་དེ་ཁའོ། །རང་ལན། སོ་སོ་བ་ནི་གནས་འགྱུ་རིག་གསུམ་སོགས་དཔྱད་པའི་གཞི། རྟོག་པ་ནི་དེ་དག་ལ་དཔྱོད་པའི་ཤེར་རབ་ཡིན་ཏེ་ཟག་པ་དང་བཅས་པའི་བློའི་འཛིན་
སྟངས༑ ཆོས་རབ་ཏུ་རྣམ་འབྱེད་ནི་ཟག་མེད་ཀྱི་བློ་རང་བཞིན་ཡོངས་སུ་ཤེས་པའི་ཤེས་རབ་ཡིན་ནོ། །མཐའ་དཔྱོད་ནི། འཁོར་གསུམ་དུ་དམིགས་པ་དང་མི་དམིགས་པའི་ཁྱད་ཡོད་པས་གཉིས་
པོ་མི་གཅིག་གོ །དྲི་བ་གསུམ་པར། དཔྱད་མཐར་གནས་འགྱུ་རིག་གསུམ་གཅིག་ཏུ་རྟོགས་རྒྱུའི་དཔྱད་པ་དེ་དང༌། དུས་གསུམ་གྱི་སྒོ་ནས་དཔྱད་པ་སོགས་གསུམ་པོ་དོན་གཅིག་གམ་ཐ་189

དད༑ གཅིག་ན་སྔ་མ་ཡིད་བྱེད་དང༌། ཕྱི་མ་ཡིད་ལ་མི་བྱེད་པར་བཞག་འདུག་པ་ཅི། མི་གཅིག་ན་དཔྱད་གཞི་མི་གཅིག་གམ། དཔྱོད་པ་པོ་མི་གཅིག་གམ། གཉིས་ཀ་མི་གཅིག་གསུངས་
ཤིག ཞེས་འདྲི་བའི་རྒྱུ་མཚན་གནས་འགྱུའི་རྩ་བ་དཔྱོད་པའི་སྐབས་ཀྱི་དཔྱད་པ་དང་། སྤྲོས་བྲལ་གྱི་སྐབས་ཀྱི་དཔྱད་པར་ལ་ཁྱད་པར་ཡོད་དམ་མེད། ཡོད་ན་དེ་གང་ཡིན། མེད་ན་གཉིས་
བྱེད་པ་དེ་ཅི་ཡིན་དྲི་བ་ལ་དགོངས་པ་ཆེན་པོ་ཡོདཔས་སོ། །དངོས་ལན། དེ་གཉིས་མི་གཅིག་སྟེ། དང་པོའི་དཔྱད་པ་དེ་གནས་འགྱུ་རིགས་གསུམ་ངོ་བོ་གཅིག་ཏུ་རྟོགས་པའི་ཆེད་དང་། ཕྱི་
མ་དེ་ཡང་འཁོར་གསུམ་ཡོངས་དག་ཏུ་རྟོགས་པའི་ཆེད་དུ་ཡིན་པས་དཔྱད་པའི་དགོས་པ་མི་གཅིག་པ་དེ་གས་དཔྱད་གཞི་མི་གཅིག་པར་སོང་། དཔྱོད་མཁན་དང་པོ་དེས་འཁོར་གསུམ་དུ་རྟོག་པ་
དང་༑ ཕྱི་མ་དེས་འཁོར་གསུམ་དུ་མི་དམིགས་པས་དཔྱོད་པ་པོ་མི་གཅིག དེ་གཉིས་ཀ་མི་གཅིག་པ་ལྷུན་གྱིས་གྲུབ། དཔྱོད་པའི་ས་མཚམས་ཀྱང་མི་གཅིག་སྟེ། སྔ་མ་ཞི་གནས་དང་ཕྱི་མ་
ལྷག་མཐོང་གི་དོན་སྤྱི་ཐོག་ཏུ་དཔྱོད་པའི་ཕྱིར་རོ། །མཐའ་དཔྱོད། དེ་ལྟར་མ་བྱས་ན་དཔྱད་པ་སྔ་ཕྱི་གཉིས་བྱས་པའི་དགོས་པ་དང་གྲུབ་འབྲས་ཁོང་དུ་ཆུད་པར་དཀའོ། །དྲི་བ་བཞི་པ། དཔྱད་

༄༅། །པ་དང་པོའི་སྐབས་འདི་ཀ་ཙམ་རྣལ་འབྱོར་བཞིའི་གང་དུ་བསྡུ་བ་འཐད། ཞེས་དང་། རྩེ་གཅིག་ཏུ་བསྡུ་ན་ལྷག་མཐོང་རྩེ་གཅིག་ཏུ་བསྡུ་ལགས་སམ། དེའི་སོར་
རྟོག་གི་ཤེས་རབ་བམ་ཤེས་བཞིན་དེ་ལྷག་མཐོང་དུ་བཞག་གདའ་བ། ཞེས་དང་། སྤྲོས་བྲལ་དུ་བསྡུ་ན་ད་གཟོད་སྤྲོས་བྲལ་གྱི་དཔྱད་པ་སྟོན་གྱི་འདུག་པ་ཅི། ཞེས་དྲི་ཚན་གསུམ་པོ་ལ་སྟབས་
གཅིག་ཏུ་ལན་འདེབས་ཏེ། ཐོག་མར་དྲི་དགོས་པའི་རྒྱུ་མཚན་ནི་དེ་ཁར་ཟད་དེ་དོགས་གནས་ཆེན་པོའོ། །ལན་ནི། འདི་སྐབས་ཀྱི་དཔྱད་པ་ནི་རྩེ་གཅིག་གི་རྣལ་འབྱོར་དུ་བསྡུ་བར་རིག་
སྟེ༑ ལས་དང་པོ་པའི་སྐབས་ཡིན་པའི་ཕྱིར་རོ། །འོན་ཀྱང་། སོ་སོར་རྟོག་པའི་ཤེས་རབ་བམ་དྲན་ཤེས་ཀྱི་ཟླས་ཕྱེ་བའི་ཤེས་བཞིན་དེ་ཉིད་ལྷག་མཐོང་དངོས་མ་ཡིན། ཞི་གནས་རྒྱ་མཚོ་མེར་
བ་ལ། །ལྷག་མཐོང་ཉ་མོ་འཁྱུག་པ་འདྲ། །ཟེར་བ་དེ་ཡིན་པས་ལྷག་མཐོང་གི་དོན་སྤྱི་ལ་ལྷག་མཐོང་དུ་མིང་བཏགས་པའོ། །དེ་ལྟར་དུ་སྤྲོས་བྲལ་དུ་ག་ལ་བསྡུ། མཐའ་དཔྱོད་ནི། གནས་
འགྱུའི་རྩ་བ་དཔྱད་པ་ཙམ་ལ་ལྷག་མཐོང་གི་དཔྱད་པ་ཟེར་ཏེ་དང་པོ། ལྷག་མཐོང་ངོས་བཟུང་ནས་དེ་ལ། དུས་གསུམ་དང་། དངོས་པོ་དངོས་མེད་དང་། གཅིག་ཐ་དད་ཀྱི་སྒོ་ནས་དཔྱད་པ་

གསུམ་བརྟན་པས་ལྟ་བ་ཁས་ལེན་དང་བྲལ་བ་ཞེས་སམ། སྤྲོས་བྲལ་ཞེས་སམ། ལྷག་མཐོང་མཚན་ཉིད་པ་འཆད་དེ་འཁོར་གསུམ་ཡོངས་སུ་དག་པའོ། །དྲི་བ་ལྡ་པར། སྤྱོད་འཇུག་གི་ལུང་
དེས་ཡེངས་མེད་ཀྱི་ངང་ནས་དཔྱོད་ཚུལ་དང་། ཤིང་གཉིས་འདྲུད་པའི་དཔེ་དང་སྦྱར་བའི་དཀོན་བརྩེགས་ཀྱི་ལུང་དེས་དཔྱད་མཐར་དཔྱད་གཞི་གཉིས་དང་དཔྱོད་མཁན་ཐམས་ཅད་དམིགས་སུ་མེད་
པ་དང་། རྒྱལ་དབང་རྗེས་མགུར་དེས། དེ་ཡང་འཁོར་གསུམ་ཡོངས་སུ་དག་ཏུ་སྟོན་རྒྱུར་འདུག་པ་ལ། ལུང་གི་གོ་རིམ་ཅུང་ཟད་འཛོལ་བ་འདྲ་ཞིག་འདུག་པ་འདི་ལ་ཅི་གསུང་ངམ། ཞེས་དྲི་
བའི་རྒྱུ་མཚན་ནི་དྲི་ཚིག་དེ་ཁའོ། །ལན། ལྟ་ཕྱོགས་གཅིག་ལ་ལུང་གི་གོ་རིམ་གྱི་ཐད་དུ་དོགས་པར་འོས་ཀྱང༌། དོན་ལ་དེ་ལྟ་མ་ཡིན་ཏེ། དཔྱད་གཞི་གནས་འགྱུ་གཉིས་ཀྱི་ངོ་བོ་མ་རྙེད་པའི་
ཚེ༑ྋ དཔྱོད་མཁན་གྱི་རིག་པ་དེ་ཉིད་ལ་བརྟགས་པས་བལྟ་བྱ་དང་ལྟ་བྱེད་མེད་དུ་རྟོགས། དེའི་ངོ་བོ་གང་དུ་ཡང་བཞག་ཏུ་མེད་པ་ལ་དགོངས་ནས་རྒྱལ་བའི་དབང་པོའི་མགུར་དུ། །བློས་བྱས་ཀྱི་
ལྟ་བ་བཟང་ཡང་འཇིག །བློ་འདས་ལ་ལྟ་བའི་མིང་ཡང་མེད། །ལྟ་བྱ་དང་ལྟ་བྱེད་དབྱེར་མེད་པའི། །ངེས་པ་དེ་བླ་མའི་དྲིན་ལས་རྙེད། །ཅེས་གསུངས་ཏེ། སྨྲ་བསམ་ཤེས་བརྗོད་ཀྱི་ཡུལ་

ཨཱུ ༄༅། །ལས་འདས་པའི་ཕྱིར་ལྟ་བ་ཁས་ལེན་དང་བྲལ་བ་དེ་ཉིད་མངོན་དུ་འགྱུར་རོ། །དེ་ནི་དོ་ཧར། གདོད་ནས་དག་པ་ནམ་མཁའི་རང་བཞིན་ལ། །བལྟས་ཤིང་བལྟས་
ཤིང་མཐོང་བ་འགག་པར་འགྱུར། །ཞེས་དང་། ཀུན་མཁྱེན་པདྨ་དཀར་པོའི་མགུར་ལས། སེམས་ཉིད་ཀྱི་ངང་དུ་བལྟས་ལགས་པས། །ལྟ་བྱེད་ཀྱི་ཤེས་པ་དབྱིངས་སུ་ཡལ། །ལྟ་རྒྱུ་དང་ལྟ་
བ་གཉིས་སུ་ཟད། །ཅེས་གསུངས་པ་ཡིན་ནོ། །དེ་འདྲ་བའི་དཔྱད་པ་ནི་སློབ་དཔོན་ཞི་བ་ལྷས་སྤྱོད་འཇུག་ཏུ། ཅི་ནས་ཏིང་འཛིན་བརྩོན་པ་ནི། །སྐད་ཅིག་གཅིག་ཀྱང་མི་འཆོལ་བར། །བདག་
གི་ཡིད་འདི་གར་དཔྱོད་ཅེས། །དེ་ལྟར་ཡིད་ལ་སོ་སོར་བརྟག །ཅེས་པའི་ལུང་དོན། ཡེངས་མེད་ངང་ནས་དཔྱོད་པ་དང༌། དཔྱོད་མཁན་གྱི་རིག་པ་གཞི་དང་བཅས་པ་ཡིད་ཀྱི་ཆོ་འཕྲུལ་ཡིན་
མོད་ཀྱི། དེ་ཡང་དམིགས་སུ་མེད་པར་བསྟན་པ་སྟེ། འདི་ལ་དགོངས་ནས། ཨཱརྻ་དེ་བའི་ཞལ་ནས། བདེ་དེ་གང་གིས་རིག་ཅེ་ན། །ཡིད་ཀྱིས་རིག་པར་བྱེད་མོད་ཀྱི། །རང་བཞིན་མེད་
༈ པའི་རིག་བྱ་དང༌། །རིག་བྱེད་གྱུར་པའི་སྐྱོན་མེད་དོ། །ཅེས་གསུངས་པ་དང་གནད་གཅིག མཐའ་དཔྱོད། ཡང་དག་པའི་མཐའ་ལ་འཇུག་ཚུལ་དཔེ་དང་བཅས་པ་ཞིག དཀོན་བརྩེགས་ཀྱི་

ནང་ཚན་འོད་སྲུངས་ཀྱིས་ཞུས་པའི་མདོ་ལས། ཇི་སྐད་དུ། ཤིང་གཉིས་འདྲུད་པ་ལས་ནི་མེ་འབྱུང་སྟེ། །བྱུང་བ་དེ་ཡིས་དེ་གཉིས་སྲེག་པ་ལྟར། །ཞེས་པས་དཔེ་བསྟན་ཏེ། ཤིང་གཞུན་པོ་
ཕྱེད་དུ་བཤག་པ་གཉིས་ཕན་ཚུན་འདྲུད་པ་སྟེ་སྲུབས་པ་ལས་གློ་བུར་དུ་མེ་བྱུང་བ་དེས་ཤིང་གཉིས་ཀ་བསྲེགས་ནས་ཐལ་བ་ཙམ་དུ་གྱུར། དོན་ནི། དེ་བཞིན་ཤེས་རབ་དབང་པོ་སྐྱེས་ནས་
ཀྱང་༑ །སྐྱེས་པ་དེ་ཡིས་དེ་གཉིས་སྲེག་པར་བྱེད། །ཅེས་པས། གནས་འགྱུ་གཉིས་ལ་སོར་རྟོག་གིས་དཔྱད་པས་བདག་མེད་རྟོགས་པའི་ཤེས་རབ་གློ་བུར་དུ་སྐྱེ་ལ། དེ་གནས་འགྱུ་རང་བཞིན་
མེད་པར་སྦྱངས་མཐར་ཤེས་རབ་ཁོ་རང་ཡང་དམིགས་སུ་མེད་དེ། དཔེར་བཀོད་པའི་རྩུབ་ཤིང་དང་རྩུབ་གཏན་སྲུབ་པ་ལས་སྐྱེས་པའི་མེས་ཤིང་གཉིས་བསྲེགས་མཐར། སྲེག་བྱེད་ཀྱི་མེ་ཡང་
ཟད་པ་དང་མཚུངས་པར་གོ་དགོས། དེ་ནི་སྤྱོད་འཇུག་ཤེས་ལེར། སྟོང་ཉིད་བག་ཆགས་གོམས་པས་ནི། །དངོས་པོའི་བག་ཆགས་སྤོང་འགྱུར་ཞིང་། །ཅི་ཡང་མེད་ཅེས་གོམས་པས་ནི། །
དེ་ཡང་ཕྱིས་ནས་སྤོང་བར་འགྱུར། །གང་ཚེ་གང་ཞིག་མེད་དོ་ཞེས། །བརྟག་བྱའི་དངོས་པོར་མི་དམིགས་པ། །དེ་ཚེ་དངོས་མེད་རྟེན་བྲལ་བ། །བློ་ཡི་མདུན་ན་ཇི་ལྟར་གནས། །གང་ཚེ་

༄༅། །དངོས་དང་དངོས་མེད་དག །བློ་ཡི་མདུན་ན་མི་གནས་པ། །དེ་ཚེ་རྣམ་པ་གཞན་མེད་པས། །དམིགས་པ་མེད་པར་རབ་ཏུ་ཞི། །ཞེས་དང༌། སྔགས་གཞུང་
རྣམས་སུ་ཡང་། སྒྱ་ལུས་མངོན་བྱང་དུ་འཇུག་ཚུལ། རྣམ་ཀུན་མཆོག་ལྡན་གྱི་སྟོང་གཟུགས་འགྱུར་མེད་བདེ་ཆེན་ལ་གཞོལ་ལུགས་སོགས་མང་པོ་གསུངས་པ་རྣམས་དོན་རྩེ་གཅིག་ཏུ་འབབ་
བོ༑ །དྲི་བ་དྲུག་པར། བཟློག་བསྒོམ་ནི། རྟོག་པའི་གཉེན་པོར་རྟོག་པར་ཐོང༌། །བཟློག་སྒོམ་རྟོག་པའི་སྐོར་འདེད་ཡིན། །ཅེས་སྤང་གཉེན་ཅན་དུ་གསུངས་པ་ལ། ཁྲིད་ཡིག་ཏུ། རྣམ་
པར་རྟོག་པ་ཉིད་རང་གིས་ངོ་ཤེས་པ་ཙམ་གྱིས་གྲོལ་བས་སྤང་གཉེན་དབྱེར་མེད་དུ་རྟོགས་པ་འདི་ནི་རྡོ་རྗེ་ཐེག་པའི་ཉམས་ལེན་གྱི་སྙིང་པོ་བཟློག་པའི་སྒོམ་པ་ཞེས་བྱའོ། །ཞེས་དང་། ཚུལ་འདི་ལྟ་
བུའི་ཉམས་ལེན་ལ་དགོངས་ནས་ལམ་གང་ཤར་ལ་སྤང་བླང་མེད་པ་ཞེས་གསུངས་སོ་ཞེས་དེ་གཉིས་དོན་གཅིག་ཏུ་གསལ་པོར་བཤད་འདུག་པའི་དགོངས་གཞི་གང༌། ཞེས་འདྲི་བའི་རྒྱུ
མཚན༑ སྤང་གཉེན་ཡོད་པ་དང་མེད་པ་གཉིས་སྐབས་འདིར་གཅིག་ཏུ་མཛད་པ་གོ་དཀའ་བ་ལ་བསམས་ཏེའོ། །དངོས་ལན། ཆོས་རྗེ་རྒོད་ཚང་པའི་སྒང་དྲིལ་དུ། བཟློག་སྒོམ་འདི་རོ་སྙོམས་

ཀྱི་དགོངས་པ་ཏིག་པ་དང་མིན་གསུང༌། རྒྱུ་མཚན་གང་ཞེ་ན། རོ་སྙོམས་ནི་མཉམ་ཉིད། དེ་ནི་སྤང་གཉེན་སོགས་གཉིས་ཆོས་ཐམས་ཅད་དང་བྲལ་བ་ཞིག་ཡིན་ལ། བཟློག་སྒོམ་ནི་སྤང་
ཀྟྲི གཉེན་ཅན། འདིའི་སྤང་གཉེན་ཀྱང་ཚད་པའི་གཉེན་པོར་ག་བུར་གཏོང་བ་ལྟ་བུའི་སྤང་གཉེན་འདུག་པ་ཡིན་པར་ཚད་ནད་ཅན་ལ་པི་པི་ལིང་གཏོང་བ་ལྟ་བུའི་གཉེན་པོ་གོ་ལྡོག་པ་སྟེ། རྟོག་པའི་
གཉེན་པོར་རྟོག་མེད་མི་གཏོང་བར། ཆོས་རྗེ་རས་པས། རྟོག་པའི་གཉེན་པོར་རྟོག་པ་ཐོང་། །གསུང་པ་བཞིན་གཉེན་པོ་གོ་ལོག་ཡིན། དེ་ཡང་། ཇི་ལྟར་རྣ་བར་ཆུ་ཞུགས་པ། །ཆུ་གཞན་
གྱིས་ནི་དགུག་པར་བྱ། །ཞེས་སོགས་དཔེ་དང་དཔེ་ཅན་གསུངས་པ་རྣམས་ལ་བཟློག་བསྒོམ་ཞེས་བྱའོ། །འདི་ཙམ་ཡང༌། སྤང་བྱ་སྤོང་བའི་ལམ་གཞན་ལས་དོན་དམ་པ་ལ་ཉེ་བས་ན། བཟློག་
པའི་སྒོམ་པ་འདི་ཉིད་ནི། སངས་རྒྱས་མུ་སྟེགས་ཀྱིས་མི་ཤེས། ཞེས་བསྔགས་སོ། །སངས་རྒྱས་པའི་མུ་སྟེགས་ཞེས་པ་བསྐྱེད་རིམ་མན་ཆད་དེ། རྒྱུད་སྡེ་ཕྱི་མ་པ། ཕར་ཐེག་པ། ཉན་
རང་རྣམས་ཏེ། དེ་དག་ནི་སངས་རྒྱས་པ་ཡིན་ཀྱང་ཆོས་ཐམས་ཅད་ཀྱི་ངོ་བོ་ཉིད་ཡོངས་སུ་ཤེས་པའི་ལམ་དང་རེ་ཞིག་བྲལ་བས་མུ་སྟེགས་པ་ཞེས་པའི་སྒྲ་སྦྱར་བ་ཡིན་ནོ། །བཟློག་བསྒོམ་གྱི་

ཨཱུ ༄༅། །ཚེ། རྣམ་པར་རྟོག་པ་ཉིད་རང་གིས་ངོ་ཤེས་པ་ཙམ་གྱིས་གྲོལ་ཞེས་གསུངས་ཏེ། དེའི་གྲོལ་བ་ནི་ཤེས་བཞིན་གྱི་སླེབ་མ་ཐག་རྣམ་རྟོག་རང་དག་ལ་འགྲོ་བ་ལ་
དགོངས༑ རོ་མཉམ་མམ་རོ་མི་སྙོམས་ནི་ཟུང་འཇུག་གི་ལམ་ཡིན་པས་དཔལ་མཆོག་གི་རྒྱུད་དུ། སྲིད་པ་ངོ་བོ་ཉིད་ཀྱིས་དག །ངོ་བོ་ཉིད་ཀྱིས་སྲིད་བྲལ་བྱས། རང་བཞིན་དག་པའི་སེམས་
དཔའ་ནི། །སྲིད་པ་དམ་པ་བྱེད་པར་འགྱུར། ཞེས་ཡེ་དག་ཡེ་རྫོགས་ཡིན་པས་གློ་བུར་དུ་དག་རྒྱུ་དང་གྲོལ་རྒྱུ་མེད་པ་འདི་ནི་དམ་པར་ལ་བཟླ་བ་ཡིན་པ་ལ་དགོངས་ནས། དགྱེ་རྡོར་རྩ་རྒྱུད་
ལས༑ རོ་མཉམ་དེ་ཉིད་སྒོམ་པ་ཡིན། དེ་ཡི་འཁོར་ལོར་རོ་ཞེས་བརྗོད། །སྒོམ་པ་རོ་གཅིག་མཉམ་པ་ཉིད། །འདིས་ན་དོན་གྱི་བརྗོད་པར་བྱ། །ཞེས་གསུངས། དེ་ལྟ་བས་ན་བཟློག་སྒོམ་
དང་རོ་མཉམ་གཅིག་པར་བཤད་པ་འདི་ནི་དངོས་དང་རྗེས་མཐུན་གཅིག་ཏུ་བསྡུས་པའམ་སྒྲ་ཡངས་པའི་དབང་དུ་བྱས་ནས་རྒྱུ་མིང་འབྲས་ལ་བཏགས་ཤིང་འབྲས་མིང་རྒྱུ་ལའང་བཏགས་པའོ། །
མཐའ་དཔྱོད་ནི། དེ་ལྟ་བུའི་དབྱེ་གསལ་མ་བརྗོད་ན་སྤང་གཉེན་ཡོད་མེད་ཀྱི་མཚམས་མི་ཕྱེད་པས་འདི་ལ་བློ་གྲོས་ཞིབ་པ་གནད་དུ་འདུག་གོ །དྲི་བ་བདུན་པར། ྋགོང་དུ་བུད་ཤིང་དང་མེའི་

དཔེས་ཐམས་ཅད་ཉེ་བར་ཞི་རྗེས། སླར་དཔྱད་པ་འདི་གསུམ་སུས་དཔྱོད། ཞེས་དྲི་བའི་རྒྱུ་མཚན། དགེ་སྦྱོར་གྱི་ན་རིམ་དང་བསྟུན་པའི་དཔྱད་པ་གོ་བའི་ཆེད་དུའོ། །དངོས་ལན། སྔ་མ་སོ་
སོར་རྟོག་པས་དཔྱད་འབྲས་ལ་གནས་འགྱུ་རིག་གསུམ་ཉེ་བར་ཞི་ཡང༌། འདིར་ནི་སོ་སོ་རང་རིག་པའི་ཤེས་རབ་བམ། ཆོས་རབ་ཏུ་རྣམ་འབྱེད་ཀྱི་ཤེས་རབ་ཆེན་པོས་དཔྱོད་པའོ། །མཐའ་
དཔྱོད༑ ཤེས་རབ་དེ་གཉིས་རྒྱུ་འབྲས་སུ་འོང་སྟེ། སོར་རྟོག་ལས་རང་རིག་སྐྱེ་བའི་ཕྱིར་རོ། །དྲི་བ་བརྒྱད་པར། སེམས་མ་སྐྱེས་ཤིང་མ་འགགས་པ་ཡིན་པ་ལ། འདས་པའི་སེམས་ནི་ཞིག
ཅིང་འགགས། མ་འོངས་སེམས་ནི་མ་སྐྱེས་ཤིང་མ་བྱུང་ཅི་སྟེ་གསུང༌། ཞེས་དྲི་བའི་རྒྱུ་མཚན། རྒྱུད་ལས། ཐོག་མ་ཐ་མ་མེད་པའི་སེམས། ཞེས་འབྱུང་བ་ལ། ཁྲིད་ཡིག་ཏུ། འདས་
པའི་སེམས་ནི་ཞིག་ཅིང་འགགས། །ཞེས་སོགས་ཅི་སྟེ་བཀའ་སྩོལ་སྙམ་པའོ། རང་ལན། །སེམས་ཉིད་ཀྱི་ངོ་བོའི་དབང་དུ་མཛད་ནས་ཐོག་མཐའ་བར་གསུམ་མེད་པར་གསུངས། རྣམ་
འགྱུར་གྱི་དབང་དུ་མཛད་ནས་ཡོད་པར་གསུངས་པས་དོན་ལ་མི་འགལ་ལོ། །མཐའ་དཔྱོད། ཡོད་མེད་སོགས་ཀྱི་གླེང་བརྗོད་འདི་གདུལ་བྱ་བཀྲི་བའི་དོན་དུ་མཛད་ཀྱི། གཞན་བསམ་བརྗོད་ཀྱི་

༄༅། །ཡུལ་ལས་འདས་པས་སྨྲ་བར་སུས་སྤོབས་ཏེ་གྲུབ་སྡེ་ལས། འགྲོ་བ་རྣམས་ཀྱི་བདེ་ཆེན་རྒྱལ་པོ་ཉིད་དེ་ནི། །རྒྱུ་རྣམས་དང་བྲལ་རྟག་ཏུ་འབྱུང་བར་འགྱུར་བ་
སྟེ༑ གང་ཞིག་གིས་ནི་ཉེ་བར་བརྗོད་པའི་དུས་དག་ཏུ། ཐམས་ཅད་མཁྱེན་པ་ཚིག་གིས་དབུལ་འགྱུར་རྒྱལ་གྱུར་ཅིག །ཅེས་གསུངས་པས་སོ།ྋ །དྲི་བ་དགུ་པར། དོ་ཧར། རླུང་གི་ཆུ་ལ་
ཞུགས་ཤིང་དཀྲུགས་པ་ཡིས། །འཇམ་པའི་ཆུ་ཡང་རྡོ་བའི་གཟུགས་སུ་འགྱུར། །རྟོག་པས་དཀྲུགས་པས་རྨོངས་པ་གཟུགས་མེད་ལ། །ཤིན་ཏུ་སྲ་ཞིང་འཁྲེགས་པ་ཉིད་དུ་འགྱུར། ྋ།ཞེས་དཔེ་
དང་བཅས་པས་དངོས་པོར་ཡོད་པ་འདྲ་ཞིག་དང༌། རྗེ་མི་ལས། །སེམས་འགྱུ་བ་དངོས་མེད་སྟོང་པ་འདི། །འདྲེ་ཁྱོད་བས་ངས་ཀྱང་མཐོང་བ་མེད། །ཅེས་དངོས་མེད་འདྲ་ཞིག་བཤད་འདུག་
པ༑ །ཁྲིད་འཆད་ཚེ་འདི་ཐད་དུ་ཅི་འདྲ་ཞིག་མཛད་ཀྱི་ཡོད་དམ། །ཞེས་དྲིས་བའི་རྒྱུ་མཚན། །སེམས་དངོས་པོར་གསུངས་པ་དང༌། དངོས་མེད་དུ་གསུངས་པ་འདི་གནས་ཚད་ལ་གང་
བདེན༑ །ཞེས་འདྲི་བའོ། །རང་ལན། དེ་གཉིས་ཀ་དོན་ལ་མི་གནས་ཏེ་སྒྲོ་བཏགས་ཡིན་པས་སོ། །ལུང་དོན་ནི། རླུང་གྲང་མོས་རྩུབ་པ་ལས་ཤིན་ཏུ་འཇམ་པའི་ཆུའང་རྡོ་བ་བཞིན་རྩུབ་པོར་༔

འགྱུར་བ་དཔེར་བཞག ཐོག་མ་མེད་པ་ནས་ཀུན་གཞིའི་སྟེང་དུ་བཞག་པའི་བག་ཆགས་རྣམས། གློ་བུར་བའི་རྣམ་རྟོག་གིས་དཀྲུགས་པས་དངོས་པོ་ལྟར་སྣང་བའི་འཁྲུལ་སྣང་ཤར་ཞེས་དང་
སེམས་འགྱུ་བ་དངོས་མེད་སྟོང་པ་འདི། །གསུང་པ་ཡང་དངོས་འཛིན་དགག་པའི་ཆེད་དུ་གསུངས་ཀྱི། དངོས་མེད་དུ་བསྒྲབ་པ་མ་ཡིན་ནོ། །མཐའ་དཔྱོད། ཤེས་ཕྱིན་གྱི་མདོ་རྣམས་སུ་
གཟུགས་ནས་རྣམ་མཁྱེན་གྱི་བར་ཐམས་ཅད་མེད་པར་གསུངས་པའང་ཡོད་མཐའ་འགོག་ཆེད་ཁོ་ན་ཡིན་པས་དེ་དང་འདི་གཉིས་མཚུངས་སོ། །དྲི་བ་བཅུ་པར། སེམས་འདི་གཅིག་གམ་ཐ་དད་
ཅེས་དཔྱད་པས་གཅིག་མིན་པར་འདོད་ན། དོ་ཧར། གཉིས་སུ་མི་བྱ་གཅིག་ཏུ་བྱ་བ་སྟེ། །རིགས་དང་བྱེ་བྲག་དག་ཏུ་མ་འབྱེད་ཅིག །ཞེས་པ་འདི་ཅི་ཞིག ཞེས་དྲི་བའི་རྒྱུ་མཚན་དེ་ཁའོ། །
དངོས་ལན། ལུང་གི་དངོས་བརྟན་ལ་ཕྱོགས་གཅིག་ནས་གཞལ་ན། གཉིས་ཕན་ཆད་མ་ཡིན། གཅིག་ཁོ་ན་ཡིན་གསུངས་པའི་བཟོ་འདྲ་ཞིག་འདུག་མོད་ཀྱང་དེ་འདྲ་གཞུང་དོན་ཕྱོགས་སུ་མ་
ཕྱིན་པའི་གཏམ་མོ། །འོ་ན་གང་ཡིན་ན། ལུང་དེའི་རྐང་པ་ཕྱི་མར། རིགས་དང་བྱེ་བྲག་དག་ཏུ་མ་འབྱེད་ཅིག །ཅེས་གསུངས་ཏེ། གཅིག་ཐ་དད་དམ། དངོས་པོ་དངོས་མེད་

ཕྱག་༄༅། །དམ། ཡོད་མེད་དམ། རྟག་ཆད་སོགས་རིགས་དང་། སྡེ་ཚན་དང་། བྱེ་བྲག་སོ་སོར་མ་འབྱེད་ཅེས་པའི་ཐ་ཚིག སེམས་ཉིད་གཅིག་པུ་ཀུན་གྱི་ས་བོན་ཏེ། །
ཆེན་
ཞེས་པ་དང་མཚུངས་སོ། །མཐའ་དཔྱོད། དེ་ལྟར་མ་བཤད་ན་ལུང་དོན་དེ་ཁོང་དུ་མ་ཆུད་པས་ཕྱོགས་གཅིག་གི་འདུ་ཤེས་སུ་གོལ་ཉེན་ཆེ་ལ་གཅིག་ཏུ་ལྟ་བ་དང་ཐ་དད་དུ་འཛིན་པ་གཉིས་ཀ་པི
ཕྱོགས་ལྷུང་གི་མཐར་གོལ་བས་ཉེས་པ་མཉམ་པར་བཤད་དོ། །དྲི་བ་བཅུ་གཅིག་པར། ཡང་ཁྲིད་ཡིག་ཏུ། དེ་ལྟར་རྟོགས་པའི་མཉམ་བཞག་ཏུ་སོ་སོ་རང་གི་རིག་པའི་ཡེ་ཤེས་འབའ་ཞིག་ལ་ས་
གཞན་ཅི་ཡང་མི་སྣང་བས་སྣང་བ་མེད་པ་ཞེས་བྱ་ལ། ཞེས་གསུངས་པ་འདི་ལས་ནི། སོ་སོ་རང་རིག་གི་ཡེ་ཤེས་ཀྱི་སྣང་བས་སྣང་བའི་གོ་མི་ཆོད་འདྲ་ཞིག་ཏུ་ཨེ་འགྲོ། ཞེས་འདྲི་དགོས་པའི་
རྒྱུ་མཚན། སོ་སོ་རང་རིག་པས་ཆོས་ཐམས་ཅད་གཞལ་བྱར་བྱེད་མོད། འཇལ་བྱེད་ལ་སྣང་བ་ཡོད་མེད་བརྟག་པར་དཀའ་ཡང་། དེའི་འགག་མེད་ཀྱི་རྩལ་རེ་ཞིག་སྣང་བ་ཡིན་པའི་དབང་དུ་
བྱས་པས་སྣང་བའི་གོ་ཆོད་པ་གཞིར་བཅས་ནའང༌། གཞན་དག་པ་དང་མ་དག་པའི་སྣང་བ་འཆར་དུ་མེད་པ་ལ་དགོངས་ནས་དེ་སྐད་གསུངས་པར་གདའ་བ་ལ་ཅུང་ཟད་ཀླན་ཀར་བྱས་པའོ།

དངོས་ལན། རྣལ་འབྱོར་པ་དེའི་མཉམ་བཞག་ཏུ་སོ་སོ་རང་རིག་པའི་ཡེ་ཤེས་ཁོ་ན་དང༌། རྗེས་ཐོབ་ཏུ་སྒྱུ་མ་ལྟ་བུའི་ཏིང་ངེ་འཛིན་འབའ་ཞིག་རྩལ་དུ་འཆར་ལ། ཤར་དུས་དེར་ཡང་རང་བཞིན་
གྱི་འོད་གསལ་བ་ལས་མི་གཡོ་བས་སྣང་བ་ཡོད་མེད་ཀྱི་གླེང་སྒོ་མི་དགོས་ལགས། མཐའ་དཔྱོད། སྣང་བ་ནི་རྟེན་འབྲེལ་ཚོགས་པའི་རྫུན་སྣང༌། སྣང་མེད་ནི་གཤིས་ཀྱི་འདུག་ཚུལ་ཡིན་པས་
འགལ་བར་མི་བཟུང་ངོ་། །དྲི་བ་བཅུ་གཉིས་པར། ཡེ་ཤེས་དེ་སྣང་མེད་ཡིན་ཚེ་འོ་ན། གལ་ཏེ་ཡེ་ཤེས་སྣང་མེད་ཉིད་ཡིན་ན། །གཉིད་མཐུག་ལྟ་བུ་སྒྲུབ་བྱར་འགྱུར་བ་སྟེ། །གང་ཡང་དབང་
པོ་འགོག་ལས་ཡེ་ཤེས་ནི། །བྱེ་བྲག་སྨྲ་བ་རྣམས་ཀྱི་ལུགས་ཡིན་ནོ། །ཞེས་པའི་ལུང་འདིའི་དོན་ཇི་ལྟར་འཆད། ཅེས་དྲི་བའི་རྒྱུ་མཚན། ཡེ་ཤེས་དེ་སྣང་མེད་ཡིན་ན་དབང་ཤེས་འགོག་པའི་
བསམ་གཏན་བྱེ་བྲག་ཏུ་སྨྲ་བའི་གཞུང་ལས་བྱུང་བ་དེ་ལྟ་བུ་ཡིན་ནམ་ཞེས་པའོ། །དངོས་ལན། སྣང་བ་ལ་རང་སྣང་དང་གཞན་སྣང་གཉིས་སུ་ཡོད་པའི་རང་སྣང་ནི་སོ་སོ་རང་རིག་དེ་ཀ་ཡིན་པས་
དེ་ནི་ཡོད་ལ། སྒོ་ལྔའི་དབང་ཤེས་འགོག་པ་དང་མི་གཅིག་གོ །གཞན་སྣང་གི་འཆར་སྒོ་ནི་མི་དང༌། ཕྱིར་ཆད་ཀྱི་སྣང་བ་མེད་པས་སོ། །མཐའ་དཔྱོད། ཀུན་མཁྱེན་འབྲུག་པའི་གསུང་གིས་༔

ཕྱག་༄༅། །རང་སྣང་ལ་མ་འཁྲུལ་པའི་ཤེས་པ་དང༌། གཞན་སྣང་ལ་འཁྲུལ་པའི་ཤེས་པར་གསུངས་པ་དང་གཅིག་གོ །དྲི་བ་བཅུ་གསུམ་པར། དོ་ཧར། གཅིག་དང་དུ་
ཆེན་
མས་སེམས་ལ་དཔྱད་བྱས་ན། །གསལ་བ་སྤངས་ནས་སྲིད་པ་དག་ཏུ་འགྲོ། །མཐོང་བཞིན་དུ་ནི་དོང་དུ་འཇུག་པ་གང༌། །དེ་ལས་སྙིང་རྗེའི་གནས་ནི་གང་ཞིག་ཡོད། །ཅེས་སེམས་ལ་མི་པི
དཔྱད་པར་ལྷུག་འཇོག་ཁོ་ན་དགོས་པའི་གསུང་རིགས་འདྲ་ཞིག་འདུག དེའི་ཚེ་ན་དཔྱད་པ་དེ་དག་ཇི་ལྟར་རིགས། ཞེས་དྲི་བའི་རྒྱུ་མཚན་ནི་དེ་ཁའོ། །དངོས་ལན། དོ་ཧའི་ལུང་དོན་
ནི༑ གཅིག་དུ་བྲལ་སོགས་ལུང་རིགས་ཀྱིས་སེམས་ལ་དཔྱོད་པ་ནི་སླར་ཡང་རྙོག་མའི་འདམ་སློང་བའི་རྒྱུ་རྐྱེན་དུ་འགྲོ་བ་ལ་དགོངས་ནས། གསལ་བ་སྤངས་ནས་སྲིད་པ་དག་ཏུ་འགྲོ། །ཞེས་
གསུངས་ཏེ་ཁ་ཕྱིར་ལྟའི་དཔྱད་པ་སྤང་བར་བཤད་ཀྱི་དཔྱད་པ་མཐའ་དག་བཀག་པ་མ་ཡིན་པའི་ཁར་དོ་ཧ་དེ་ཉིད་དུ། དེ་ལྟར་བདག་ཉིད་ངེས་པར་མ་འཁྲུལ་བར། །རང་གིས་རང་ལ་ངེས་པར་
ཤེས་པར་བྱ། རྡུལ་མེད་རྔུལ་བྲལ་མ་ཡིན་སེམས་ཀྱང་མེད། །དངོས་པོ་དེ་དག་གདོད་ནས་སྟོང་པ་ཉིད། །མདའ་བསྣུན་གྱིས་སྨྲས་དེ་ཙམ་ཞིག་ཏུ་ཟད། །ཅེས་སོ་སོར་རྟོག་དང་རབ་ཏུ་རྣམ་

འབྱེད་ཀྱི་ཤེས་རབ་ཀྱིས་ཁ་ནང་དུ་ལོག་པའི་དཔྱད་པ་ནི་ངེས་པར་དགོས་པར་བཤད་པ་འདི་ནི། སྤྱོད་འཇུག་ཏུ། ཅི་ནས་ཏིང་འཛིན་བརྩོན་པ་ནི། །སྐད་ཅིག་གཅིག་ཀྱང་མི་འཆོར་བར། །བདག་
གིས་ཡིད་འདི་གང་དཔྱོད་ཅེས། །དེ་ལྟར་ཡིད་ལ་སོ་སོར་བརྟག །ཅེས་པས་བསམ་གཏན་ནས་དྲན་ཤེས་ཀྱི་ངང་མ་ཤོར་བར་དཔྱོད་པ་འདི་དོ་ཧའི་ལུང་དང་ཡང་མཐུན་པར་སྣང་ངོ༌། །མཐའ
དཔྱོད༑ ཁ་ཕྱིར་ལྟའི་དཔྱད་པ་བཟུང་འཛིན་གྱི་རི་མོ་ཡིན་ལ། ཅིག་ཤོས་ནི་དྲན་ཤེས་ཀྱི་ཡོ་ལང་ཡིན་པས། དཔྱད་པ་ཞེས་པའི་མིང་ཙམ་ལ་འཁྲུལ་བར་མི་བྱའོ། །དྲི་བ་བཅུ་བཞི་པར་
ཡང་༑ སོ་སོར་རྟོག་པའི་ཤེས་རབ་ཀྱིས་དཔྱད་པ་མེད་ན། ཧ་ཤང་གི་སྒོམ་དང་ཁྱད་མེད་ཅེས་མང་པོས་བཤད་པའི་སྐྱོན་སྤོང་བར་བཞེད་ནས་དཔྱད་པ་དེ་དག་མཛད་མོད། དཔྱད་པ་འདི་ཚོ་མདོ་
སྡེ་གང་གི་ལུགས་ཡིན། ཞེས་འདྲི་བའི་རྒྱུ་མཚན་སོར་རྟོག་གི་དཔྱད་པ་མེད་ན་ཧ་ཤང་གི་སྒོམ་དང་ཁྱད་པར་མེད་ཚུལ་སློབ་དཔོན་པདྨའི་ངང་ཚུལ་གྱིས་སྒོམ་རིམ་དུ་བཤད་པའི་ཀླན་ཀ་སྤོང་ཕྱིར་ཙམ་
དུ་འདིར་དཔྱད་པ་གསུངས་པ་མ་ཡིན་ཀྱང་། འདིའི་གནད་ཐམས་ཅད་ཆོས་ཀྱི་བབས་ལ་བཞུགས་པའི་ཕྱིར་རོ། །དངོས་ལན་ནི། དཔྱད་ཡུལ་དང་པོ་ཞི་གནས་ལྟེངས་པོ་ཙམ་དང་། དཔྱད་

༄༅། །ཡུལ་ཕྱི་མ་གཟུང་འཛིན་གཉིས་བྲལ་གྱི་ཤེས་པ་རང་རིག་རང་གསལ་ཙམ་གྱིས་མཐར་ཐུག་གི་དོན་མི་རྟོགས་ལ། དཔྱད་འབྲས་ཀྱིས་ཡང་དག་མཐའ་མངོན་དུ་བྱེད་པས་
དཔྱད་པ་གཉིས་བསྟན་ཏོ། །དཔྱད་པ་འདིའི་དངོས་བསྟན་མདོ་ལུགས་ཡིན་ཀྱང་། ཤུགས་ལས་སྔགས་ལུགས་སུའང་གྲུབ་སྟེ། དོ་ཧ་སོགས་ལས་གསུངས་པ་རྣམས་ཀྱང་འདིར་དྲངས་པའི་
ཕྱིར་རོ། །མཐའ་དཔྱོད། མ་ཡེངས་པའི་དཔྱད་པ་འདི་ལྟ་བུས་རྨོངས་པའི་སྒོམ་པ་ལས་རིང་དུ་འདའ་བའི་ཕྱིར་ལེགས་པའི་ལམ་མོ། དྲི་བ་བཅོ་ལྔ་པར། སྔགས་གཞུང་ལས་སོ་སོར་རྟོག་པའི་
དཔྱད་སྒོམ་བཤད་པ་ཨེ་ཡོང་ལགས། ཞེས་དྲི་བའི་རྒྱུ་མཚན། མདོར། ཤིང་གཉིས་འདྲུད་པ་ལས་ནི་མེ་འབྱུང་སྟེ། སོགས་དཔྱད་པ་མང་པོ་བཤད་གཞིར་བཅས་སུ་བཞག་ནས་དེ་འདྲ་བ་
སྔགས་གཞུང་ནས་ཀྱང་ཇི་ལྟར་བཤད་ཅེས་པའོ། །དངོས་ལན་ནི། སྔགས་ཀྱི་བྱ་རྒྱུད་དཔུང་བཟང་དང་། རྣལ་འབྱོར་གྱི་རྒྱུད་དེ་ཉིད་འདུས་པ་སོགས་ལས་བཤད་ཅིང་། བླ་མེད་ཀྱི་ཕ་རྒྱུད་འོད་
ཟེར་དྲ་བར་གྲུབ་པའི་རྒྱལ་མོས་བཟང་པོ་ཡོངས་བཟུང་དུ་དྲངས་པར། ལྟོས་ཤིག་ལྟོས་ཤིག་སེམས་ལ་ལྟོས། །སེམས་ནི་ཅིར་ཡང་གྲུབ་པ་མེད། །གསལ་བཞག་དགག་སྒྲུབ་བྲལ་བས་ན།

འདི་ནི་རང་རིག་ཡེ་ཤེས་ཡིན། །ཅེས་དང་། མ་རྒྱུད་ཀྱི་རྡོ་རྗེ་ལས། ཡིད་ནི་བརྟན་ནམ་གཡོའ མ་ཅི། །རང་གི་སེམས་ནི་སོ་སོར་བརྟག །ཅེས་པ་ལྟ་བུས་མཚོན་ནས་རྒྱུད་སྡེ་ཕྱི་ནང་མང་པོར་
ཀྟྲི དངོས་ཤུགས་ཅི་རིགས་པས་གསུངས་ཏེ། འོན་ཀྱང་མདོ་ལས་མི་རྒྱས་སོ། །དྲི་ཚིག་གི་འཕྲོ་ལས། དྲི་བ་འདི་པའི་སྐོར་ཉམས་ལེན་དང་སྦྱར་ན་སྒོམ་ཆེན་སོ་སོའི་ཐུགས་ལ་མི་བདེ་བའི་ཆ་ཤས་
ག་ལ་ཡོང་། ངན་པ་བདག་ཅག་ལའང་མི་འཆར་བ་འདུག འོན་ཀྱང་ཤེས་རབ་ཅན་མདུན་དུ་སླེབ་ཚེ། ཚིག་དང་བསྟུན་པའི་གོ་བ་ལེན་ལུགས་ལ་མ་གཟབ་ན་མེ་ཕར་བུས་པས་སྨ་ར་ཚུར་ལ་ཚིག་
པ་ཡང་ཡོང་བ་ཞིག་འདུག་པས་དོགས་པ་ཁོང་ནས་བསུས་པ་ལ་ཁམས་འདུས་མི་ལྡང་བ་ཞུ། ཞེས་པ་ནི་ཕ་རིན་པོ་ཆེ་རྣམས་ལ་སྙན་སྒྲོན་ཕུལ་བ་ཡིན་ནོ། །སྒོམ་རོ་གཅིག་གི་སྐབས་སུ་འདི་དྲི་
སྟེ༑ འོ་ན་སྤྲོས་བྲལ་གྱི་རྣལ་འབྱོར་ལ་རྗེས་ཐོབ་བཟོ་བ་དང་མི་བཟོ་བ་གཉིས་འདུག་པ་འཐད་དམ་མི་འཐད། འཐད་ན་དེའི་དུས་སུ་ཀ་སྣང་བ་སེམས་སུ་རྟོགས་ལགས་གྲང༌། རྟོགས་ན་སྣང་
སེམས་དབྱེར་མེད་རོ་གཅིག་གི་ཁྱད་ཆོས་སུ་འཇོག་པ་ཅི་ཞིག གལ་ཏེ་དེ་སྐབས་རྗེས་ཐོབ་ཀྱི་ཐ་སྙད་དགོངས་པར་མི་བདེ་ན་མ་དག་པ་བདུན་སྤྲོས་བྲལ་དུ་མཛད་པ་འདི་ཅིར་འགྱུར་དགོངས་

༄༅། །ཤིག འདི་ཐད་དུ་དྲངས་པའི་དོ་ཧའི་ལུང་རྐང་པ་གཉིས་པོའི་གོ་བ་ཇི་ལྟར་ལེན་ཞེས་དྲི་བའི་རྒྱུ་མཚན་ནི་དྲི་ཚན་གསུམ་པོ་དེ་ཀ དངོས་ལན། སྤྲོས་བྲལ་གྱི་རྣལ་
འབྱོར་ལ་རྗེས་ཐོབ་བཟོ་བ་བཀའ་བརྒྱུད་གོང་མ་འགའ་ཞིག་གི་བཞེད་པ་ཡིན་པས་ཤིན་ཏུ་འཐད། དེའི་རྗེས་ཐོབ་ཏུ་སྣང་བ་སེེམས་སུ་རྟོགས་པའང་འཐད། རྗེས་ཐོབ་དེ་རོ་གཅིག་ཡིན་པས་ཁོ་རང་n9
གི་ཁྱད་ཆོས་ཁོ་རང་ལ་ཡོད་པ་གཞིར་བཅས། མཐའ་དཔྱོད། སྤྲོས་བྲལ་ལ་རྗེས་ཐོབ་བཟོ་ཕྱོགས་ལ་དེ་ལྟར་དུ་བཤད་པ་ལས་འོས་གཞན་མེད་དོ། །དྲི་བ་གཉིས་པར། གལ་ཏེ་དེ་སྐབས་རྗེས་
༈ ཐོབ་ཀྱི་ཐ་སྙད་དགོངས་པར་མི་བདེ་ན་མ་དག་པ་བདུན་སྤྲོས་བྲལ་དུ་མཛད་པ་འདི་ཅིར་འགྱུར་དགོངས་ཤིག ཅི་དྲི་བའི་རྒྱ་མཚན།ྋབཀའ་བརྒྱད་གོང་མ་ལ་ལའི་གསུང་ལས། སྤྲོས་བྲལ་མཉམ་
བཞག་ཡེ་ཤེས། རོ་གཅིག་རྗེས་ཐོབ་ཡེ་ཤེས་ཞེས་འབྱུང་བ་ལྟར་ན། ཕྱི་ནང་གི་བསྡུས་པའི་ཆོས་ཐམས་ཅད་སྤྲོས་པའྀ་མཐའ་ཐམས་ཅད་དང་བྲལ་བ་དེ་ཉིད་ཡིན་པས་དེ་ཀ་མཉམ་བཞག་ཡེ་ཤེས་ཏེ་
མིང་དོན་མཚུངས་པའི་སྤྲོས་བྲལ་ངོ་མ། དེ་ཉིད་ཐོག་མེད་བག་ཆག་གི་རླུང་གིས་བསྐྱོད་པས་ཡུལ་སྣང་གི་རྣམ་པར་ཤར་བ་རྗེས་ཐོབ་སྟེ་རོ་གཅིག སྤྲོས་བྲལ་དང་རོ་གཅིག་གི་ངོ་བོ་གཅིག་ཀྱང་༴

རྗེས་ལ་ཐོབ་དང་མི་ཐོབ་པའི་གནད་ཀྱིས་གཉིས་སུ་ཕྱེ་བ་ཡིན། རྗེ་བཙུན་གོང་མ་ལ་ལས་སྤྲོས་བྲལ་རྒྱ་ཆེ་བར་མཛད་དམ་དག་པ་བདུན་སྤྲོས་བྲལ་དུ་བསྡུས།ལ་ལས་རོ་གཅིག་རྒྱ་ཆེ་བར་མཛད་
ནས་སྒོམ་ལམ་དགུ་ཀ་རོ་གཅིག་ཏུ་བསྡུས་པ་ཞིག་བྱུང༌། དེའི་ས་མཚམས་གཅོད་ཁྱེར་གྲུབ་ཐོབ་ཨོ་རྒྱན་རྒྱལ་པོའི་གསུང་འཕྲེང་སྐོར་ལས། བྲང་སཾ་ཁྲ་བོ་ལ་ནས་བྷུཏ་ཏའི་གཟིམ་ཁང་གི་བར་
དཔེར་མཛད་ནས་གསལ་རྒྱས་སུ་གསུངས་པས་གོ་བར་འགྱུར་ལགས་མཐའ་དཔྱོད། དེ་ལྟར་དགོངས་པ་འགྲེལ་ཤེས་ན་གོང་མའི་གསུང་རབ་འགལ་མེད་དུ་འཆར་བའི་གོ་བ་སྐྱེའོ། །དྲི་བ་
གསུམ་པར། འདི་ཐད་དུ་དྲངས་པའི། དོ་ཧའི་ལུང་རྐང་པ་གཉིས་པོའི་གོ་བ་ཇི་ལྟར་ལེན། ཅེས་འདྲི་བའི་རྒྱུ་མཚན། ཁམས་གསུམ་འདོད་ཆགས་ཆེན་པོར་ཁ་དོག་བསྒྱར་ཚུལ་དང་བསྒྱར
བའི་དགོས་པ་ཇི་ལྟར་ཞེས་དོགས་གནད་སེལ་ཕྱིར་དུའོ། །དངོས་ལན། དམངས་དོ་ཧའི་ལུང་། ཁམས་གསུམ་མ་ལུས་འདི་དག་ཐམས་ཅད་ནི། འདོད་ཆགས་ཆེན་པོ་ཞིག་ཏུ་ཁ་དོག་བསྒྱར
ཞིག་དང༌། ཞེས་པའི་དགོངས་པ་འདི་ལྟར་ལེན་ཏེ། འདོད་གཟུགས་གཟུགས་མེད་ཁམས་ཏེ་ཕྱི་དང་། ལུས་ངག་ཡིད་གསུམ་སྟེ་ནང་གི་ཁམས་གསུམ་ཐམས་ཅད། འདོད་ཆགས་ཆེན་པོ་ནི་

ཕྱག་།ཟུང་འཇུག་གི་རྟོགས་པ། ཁ་དོག་ནི་ངང་ཚུལ། བསྒྱུར་ཞིག་པ་ནི་ངང་ཚུལ་དེར་འབྱམས་ཀླས་པར་བྱོས་ཤིག་ཅེས་རྗེས་སུ་གདམས་པའོ། །མཐའ་དཔྱོད། ཚིག་
ཆེན་
པི རྐང་གཉིས་པོ་སྦས་དོན་དུ་བཀྲལ་ཏེ། མཐར་ཐུག་ཏུ་བསྐྱལ་བའོ། །དྲི་བ་བཞི་པརཾ། སྣང་སྟོང་ཟུང་འཇུག་འདི་སློབ་པའི་ཟུང་འཇུག་མཚན་ཉིད་པར་ཨེ་འདོད། འདོད་ན་རྒྱལ་དབང་བཀའ་
འབུམ་དང༌། ཕྱག་ཆེན་གན་མཛོད་དུ། སྣང་སྟོད་ཟུང་འཇུག་དེ་ཟུང་འཇུག་ཡང་དག་པ་མིན་ཚུལ་བཤད་པ་དེ་གང་། མི་འདོད་ན་ཁྲིད་ཡིག་ཏུ། དེ་དུ་མ་རོ་གཅིག་གི་མཚན་གཞིར་ཅིའི་ཕྱིར་
འཇོག དུ་མ་རོ་གཅིག་གིས་ཟུང་འཇུག་གི་གོ་མི་ཆོད་པའི་དཔེ་རང་ཨེ་ཡོད། ཅེས་དྲི་བའི་རྒྱུ་མཚན་ནི་དེ་ཀ་སྟེ་འགལ་སྤོང་དོན་དུ་གཉེར་བའི་རང་ལན། རྒྱལ་དབང་རྗེ་དང་ཀུན་མཁྱེན་པད་
དཀར་ཞབས་ཀྱི་གསུང་ནི་ངེས་པར་བདེན་པ་ཞིག་སྟེ། སྣང་སྟོང་ཟུང་འཇུག་ནི་སྣང་བཞིན་དུ་སྟོང་། སྟོང་བཞིན་དུ་སྣང་ཞེས་པར་འདུག་པས་ཀུན་རྫོབ་ཀྱི་སྟེང་གི་ལབ་ལོབ་ཁོ་ན་སྟེ་དོན་དམ་ལ་ཐོ་
༈ རེག་མེད། འོན་ཀྱང་འཇུག་པ་བདེ་བའི་ཕྱིར་སྣང་སྟོང་ཟུང་འཇུག་དཔེར་བཀོད་པ་ཙམ་ཡིན་གྱི་ཟུང་འཇུག་མཚན་ཉིད་པ་མ་ཡིན་ཏེ། ཀུན་རྫོབ་ཁོ་ནའི་ཕྱོགས་སུ་ལྷུང་བའི་ཕྱིར་རོ། །བདེན་གཉིས་

ཟུང་དུ་འཇུག་པ་ནི་དོན་གྱི་ཟུང་འཇུག དེ་གང་ཞེ་ན། བདེ་སྟོང༌། གསལ་སྟོང་། རིག་སྟོང་ཞེས་སྨོས་ཏེ་གཤིས་གདངས་རྣམ་དབྱེ་མེད་པ་ཞིག་གོ །དེས་ན་སྣང་སྟོང་ཟུང་འཇུག་རོ་གཅིག་
མཚན་ཉིད་པ་མིན་ཀྱང་ཟུང་འཇུག་གི་མིང་གིས་བསྙད་རུང་ཙམ་ཡིན་པས་དེ་དུ་མ་རོ་གཅིག་གི་མཚན་གཞིར་བཞག་པ་འདྲ་ཞིག་བྱུང་སྟེ་རོ་གཅིག་ཆུང་ངུ་འོ། །དོན་དུ་དུ་མ་རོ་གཅིག་གི་གོ་རེ་ཞིག་
དེས་ཆོད་པར་ནི་བྱེད་དགོས་མཆིས་སོ། །མཐའ་དཔྱོད། སྤྱིར་ཟུང་འཇུག་ལ་སློབ་མི་སློབ་གཉིས་ཡོད་པའི་སློབ་པ་ལྟ་བུ་ལ་མཚོན་ཀྱང་ཆུང་འབྲིང་ཆེན་པོའི་གནས་སྐབས་དུ་མ་ཡོད་པས་སྐབས་
ཐོབ་བརྩི་བར་བྱའོ། །དྲི་བ་ལྔ་པར། འདི་རྟོགས་པའི་རྣལ་འབྱོར་པ་ལ་རྗེས་ཤེས་སྟོང་པ་ཉིད་ཀུན་ཏུ་འགྲོ་བར་ཞེས་པའི་རྗེས་ཤེས་འདི་དྲན་པས་མ་ཟིན་པའི་རྗེས་ཤེས་ཕལ་པ་དེ་ཡིན་ནམ་གཞན་
ཞིག དྲན་མེད་དེ་ཡིན་ན། རྣལ་འབྱོར་འདི་ནི་རོ་གཅིག་ཆེན་པོའི་དུས་ཡིན་ལ། དེ་ནི་ཟུང་འཇུག་དེ་ལ་བརྟན་པ་ཐོབ་པའི་དུས་ཡིན། བརྟན་པ་ཐོབ་པའི་དོན་ཡང་རང་ཐད་ཀྱི་སྒོམ་ལ་བར་ལག་
མེད་པ་ཞིག་ལ་ཟེར་དགོས་སམ། དེ་ལྟ་ན་སྐབས་དེར་དྲན་མེད་འཁྲུལ་པ་ཨེ་སྲིད། ཡང་གལ་ཏེ་གཞན་ཞིག་ཡིན་ནོ་དགོངས་ན་དེ་གང་ཡིན། ཞེས་འདྲི་དགོས་པའི་རྒྱུ་མཚན་ནི་སྨོས་མ་ཐག་པ་

ཕྱག་༄༅། །དེ་ཀའོ། །རང་ལན། གཞུང་བཤད་ཀྱི་སྐབས་སུ་མ་ངེས་ཀྱང་། སྒོམ་ཆེན་པའི་བརྡའ་ལ་དྲན་མེད་ཀྱི་ཤེས་པ་ལ་རྗེས་ཤེས་ཟེར་ལ། དྲན་བཞིན་དུ་གནས་སམ་
ཆེན་
འགྱུ་བ་ལ་མཉམ་བཞག་དང་རྗེས་ཐོབ་ཟེར། དེས་ན་དྲན་པས་མ་ཟིན་པའི་རྗེས་ཤེས་ཕལ་པ་ཞེས་སྨྲ་བ་ཡིན་མོད། དེ་ལ་གནས་འགྱུ་གཉིས་ཡོད་པ་ལས། འདིར་བག་ལ་ཉལ་གྱི་མ་རིག་པ་བི
གནས་པའི་ཆར་གཏོགས་པའི་མི་རྟོག་ཧད་པོ་དེལ་ངོས་འཛིན་དགོས་ཏེ། དེ་འདྲ་བའི་རྗེས་ཤེས་སྐབས་འདི་ཀ་ཙམ་དུ་འགྱུར་ཉེ་བའི་ཕྱིར་རོ། །མཐའ་དཔྱོད། དྲན་མེད་ཀྱི་ཤེས་པའི་སྣང་ཆའམ་
གནས་འགྱུའི་ཆ་ལ་རྗེས་ཤེས་དང་། དྲན་པས་སླེབ་པའི་སྣང་གནས་འགྱུ་གསུམ་ལ་རྗེས་ཐོབ་ཟེར་གྱི། རྫ་ཁོག་གཅོག་པའི་སྨྲ་བ་དེ་འདྲ་མི་མཛེས་པས་མུ་ཁ་བྷྱ་ཤ། དྲི་བ་དྲུག་པར། རོ་གཅིག་
འདྲེས་པའི་རྦ་ལ་གཡེངས་ཟེར་བའི་འདྲེས་པའི་དོན་གང་ལ་འཆད། སྣང་སེམས་འདྲེས་པ་དང་མཉམ་རྗེས་འདྲེས་པ་ལ་འཆད་པའི་གབ་ལེ་ནི་མེད་དམ། རྗེས་ཤེས་དང་འདྲེས་པ་ཡིན་གསུང་
ན༑ དེའི་རྗེས་ཤེས་དེ་གནས་འགྱུ་གང་ཡིན། ཅེས་དྲི་བའི་རྒྱུ་མཚན་ནི་དེ་ཀའོ། །རང་ལན། གང་ཟག་དབང་པོ་ཡང་རབ་ལམ་ཅིག་ཅར་དུ་བགྲོད་པ་དག་ལ་དོགས་གནས་འདི་ལྟ་བུ་འབྱུང་བའི་

གོ་སྐབས་མེད་ཀྱང་། ཐོད་བརྒལ་དང་རིམ་འཇུག་པ་དག་ལ་ཅི་རིགས་སུ་འབྱུང་སྟེ། ཆོས་རྗེ་རྒོད་ཚང་པའི་གསུངས་ལས། སྒོམ་རོ་གཅིག་རྟོགས་པ་དག་ལ་ཡང་ཆགས་སྡང་གི་སྣང་བ་རྣ་བར་
ཤིང་བུ་བཙུགས་པ་ཙམ་འོང་སྲིད་གསུངས་པ་འདི་ལྟ་བུ་ནི་ཉམས་དང་སྒོམ་འདྲེས་སུ་སོང་བ་སྟེ་རྦ་ལ་གཡེང་བའི་ཐ་ཚིག་གོ །དེ་ཕལ་ཆེར་ནི་གནས་པར་ཡོད་པ་མང་སྟེ། ཡང་རྒོད་ཚང་པའི་
གསུང་དུ། ང་ལ་སྒོམ་གྱི་བར་ལག་ཆེར་མེད་མོད། གཉིད་དུས་སུ་རྗེས་ཤེས་ཐུམ་ཙམ་ཅིག་ཡོད་པ་དེ་ཡང་ཡོད་ནི་གནས་པར་ཡོད་གསུང་པ་དེས་གོ་བར་འགྱུར་རོ། །མཐའ་དཔྱོད། དེ་ནི་རྩ་
བའི་མ་རིག་པས་བཞག་པའི་བག་ཆགས་ཕྲ་མོ་ཞིག་ཡིན་ནོ། དྲི་བ་བདུན་པར། འདྲེས་པའི་རྦ་ལ་གཡེངས་པ་འདི་རོ་གཅིག་ཆུང་འབྲིང་ཆེན་པོ་གང་གི་དུས་སུ་འབྱུང་ཞེས་དྲི་བའི་རྒྱུ་མཚན་ཡང་དེ་
ཀའོ༑ །རང་ལན། རྗེ་པད་དཀར་ཞབས་ཀྱིས། དེ་དག་བརྟན་པ་མ་ཐོབ་དང༌། ཐོབ་དང་ཤིན་ཏུ་ཐོབ་རིམ་བཞིན། ཆུང་ངུ་འབྲིང་དང་ཆེན་པོ་ཡི། །དབྱེ་བ་རྣམ་པ་བཅུ་གཉིས་
བཤད༑ ཅེས་རྩ་བ་རྣལ་འབྱོར་བཞི་ལ། བརྟན་པ་མ་ཐོབ་པ་ཆུང་ངུ་། ཅུང་ཟད་ཐོབ་པ་འབྲིང་པོ། ཤིན་ཏུ་ཐོབ་པ་ཆེན་པོ་སྟེ་བཅུ་གཉིས་ཡོད་པའི། རོ་གཅིག་ཆེན་པོའི་སྐབས་སུ་རྗེས་ཤེས་

ཕྱག་༄༅། །མེད་དེ། རྣལ་འབྱོར་དེ་ལ་བརྟན་པ་ཐོབ་པའི་ཕྱིར། འོན་ཀྱང་ཆུང་འབྲིང་གཉིས་ལ་འབྱུང་སྟེ་གོམས་སྟོབས་ཀྱིས་ཤས་ཆེ་ཆུང་ནི་ཡོད་དོ། །མཐའ་དཔྱོད་ནི། ཆུང་
ཆེན་
པི འབྲིང་ཆེ་གསུམ་ཐམས་ཅད་ཁྱབ་མཉམ་དུ་བཏང་ན་ཉམས་ལེན་གྱི་ཁྲིགས་ག་ལ་གནོད་པས་སྐབས་ཕྱེད་པར་བྱའོ། །དྲི་བ་བརྒྱད་པར། རོ་གཅིག་དག་པ་ས་གསུམ་དང་སྦྱར་ཚེ། ས་བརྒྱད་པ་བ་
ལ་ཕྱིར་ཆད་ལྟ་བུའི་སྣང་བ་མེད་ཀྱང་ནང་ཏིང་ངེ་འཛིན་གྱི་འཕྲོ་འདུའི་སྣང་བ་ཡོད་པར་གསུངས་ལ། ཏིང་ངེ་འཛིན་གྱི་སྣང་བས་སྣང་བའི་གོ་ཆོད་དམ་མི་ཆོད། ཆོད་ན་ཏིང་ངེ་འཛིན་དེ་ནི་སོ་སོ་རང་
རིག་པའི་ཡེ་ཤེས་ཡིན་ལ། དེ་སྣང་མེད་ཡིན་པར་སྤྲོས་བྲལ་གྱི་ངོ་སྤྲོད་སྐབས་སུ་མ་བཤད་དམ། གོ་མི་ཆོད་ན་དེ་སྐབས་སུ་སྣང་སེམས་དབྱེར་མེད་རྟོགས་པའི་སྣང་བ་དེ་ངོས་ཟུང་ཤིག ཅེས་དྲི་
བའི་རྒྱུ་མཚན། མཐའ་དཔྱོད་ཐམས་ཅད་དྲི་བ་བཅུ་གཅིག་པའི་སྐབས་སུ་བཤད་པ་དེས་འཐུས་པར་མཆིས་སོ་་ཨང་། དྲི་བ་དགུ་པར། སྒོམ་མེད་ཀྱི་སྐབས་སུ་དྲངས་པའི་ལུང་ཕྱག་རྒྱ་ཆེན་པོ་
གཉུག་མ་ཆིག་ཆོད་དུ་བསྟན་པའི་གཞུང་ཤོ་ལོ་ཀ་གཅིག་པོ་འདི་ཉིད། རང་ལུགས་ཀྱི་ལོ་རྒྱུས་སུ། རྗེ་བཙུན་ཏིལླིའི་དྲུང་དུ་པཎ་ཆེན་ནཱ་རོས་དཀའ་བ་ཆེན་པོ་བཅུ་གཉིས་ཐུགས་ཉམས་སུ་བསྟར་

བའི་མཐར་ཁྲག་རླུང་གི་རྐྱེན་གྱིས་བརྒྱལ་དུས། ཏིལླིས་མཆིལ་ལྷམནཱ་རོའི་དཔྲལ་བར་འདེབས་པ་དང་ལྷན་ཅིག་ཚིགས་སུ་བཅད་པ་འདི་གསུངས་པར་བརྟེན་ནཱ་རོས་མཐོང་ལམ་གྱི་རྟོགས་པ་མངོན་
གྱུར་ཚུལ་བཤད་པ་ཨེ་གཟིགས། མཐོང་མོད་དེ་ལས་ཅིར་འགྱུར་ཞེ་ན། བདེན་པ་གསར་མཐོང་དེ་ཀ་རྣལ་འབྱོར་བཞིའི་སྤྲོས་བྲལ་ཡིན་པར་གཞུང་དུ། སྤྲོས་བྲལ་ནི་མཐོང་ལམ་ཞེས་ས་ལམ་
གྱི་དྲོད་རྟགས་འབྱེད་པའི་སྐབས་སུ་བཤད་པ་དེས་ན། ལུང་དེས་སྤྲོས་བྲལ་བསྟན་ནས། མི་མནོ་མི་བསམ་སོགས་དོན་ཚན་དྲུག་པོས། ཇི་ལྟ་བ་ངོ་འཕྲོད་པའི་མཉམ་བཞག་ཡེ་ཤེས་དེ་སྐྱོང་ཚུལ་
དུ་བྱས་ནས་འཆད་རིགས་པ་ལ་སྒོམ་མེད་དུ་སྟོན་པའི་རྒྱུ་མཚན་ཅི་ཞིག གལ་ཏེ་སྤྲོས་བྲལ་དང་སྒོམ་མེད་ཀྱི་ངོ་བོ་ལ་ཁྱད་པར་མེད་པས་དེ་སྐད་མཛད་དོ་སྙམ་ན། འོ་ན་སྤྲོས་བྲལ་ཆུང་དུ་ནས་
སངས་རྒྱས་ཀྱི་སའི་བར་དུ་ངོ་བོ་ལ་ཁྱད་པར་མེད་པ་བཤད་མོད། དེ་ལྟ་ན་བར་དེར་རོ་གཅིག་ལ་ཇི་ལྟར་སྨྲ། ཟུར་འཇོག་མཛད་དམ། མཁས་པའི་ཡིག་ཆ་གོ་ངེས་ཀྱི་དགོངས་པ་ལེན་ལུགས
གལ་ཆེ་བ་འདྲ་བ་ལགས་སོ། །ཞེས་དྲི་བའི་རྒྱུ་མཚན་ནི་དེ་ཀར་ཟད་ལ། དངོས་ལན་ནི། གཉུག་མ་ཆིག་ཆོད་ཀྱི་ལུང་གིས་སྤྲོས་བྲལ་གྱི་ངོ་བོ་རྗེན་པར་བསྟན་པ་དེ་ཉིད། གང་ཟག་དམན་

།འབྲིང་གཉིས་ལ་རྒྱུན་སྐྱོང་ཕྱིར། མི་མནོ་མི་བསམ་མི་དཔྱད་ཅིང་། །མི་སྒོམ་མི་སེམས་རང་བབས་བཞག །ཅེས་གསུངས་པ་ལྟར་འགྲེལ་དགོས་ལ། དབང་པོ་ཕྱག་༄༅།
ཆེན་
ཡང་རབ་ལ་གཉུག་མ་ཆིག་ཆོད་ལྟར་གྱི་ངོ་སྤྲོད་ལས་མ་གཡོས་ཕྱིན། རྒྱུན་སྐྱོང་བའི་དལ་བབ་བསྟེན་མི་དགོས་པས་ཏིལླི་པའི་ཆོས་དྲུག་པོ་ལ་བཟླ་བའི་ཚིག་ཏུ་ཤེས་པར་བྱའོ། །དེ་ཡང་གཉུག་
པི
མའི་གཤིས་ལ་མི་མནོ་བ་སོགས་དྲུག་གིས་མ་རེག་ཅིང་མ་བསླད་པའོ་ཞེས་གོ་བ་ལེན་དགོས་སོ། །མཐའ་དཔྱོད་ནི། ལམ་རིམ་འདི་དག་གང་ཟག་གི་དབང་པོ་དང་སྦྱར་ནས་སྨྲ་བ་ལ་མི་རིགས་པ་
03PI.P
མེད་དོ། །དྲི་བ་བཅུ་པར། དེ་ནས་རྗེས་ཀྱི་བྱ་བ་ཕྱག་རྒྱ་ཆེན་པོ་ངོས་བཟུང་ཞིང་རང་ངོ་སྤྲོད་པའི་སྐབས་སུ། གཞི་གཏན་ལ་དབབ་པའི་རྣལ་འབྱོར་བཞི། དེ་བཞིན་དུ། ལམ་ཉམས་སུ་བླང་
བའི༑ ཉམས་མྱོང་གི་སྤུ་རིས་འབྱེད་པའི། ས་ལམ་གྱི་དྲོད་རྟགས་འབྱེད་པའི། འབྲས་བུ་མངོན་དུ་གྱུར་པའི་རྣལ་འབྱོར་བཞི་ཚན་ལྔར། གཞི་ཕྱག་རྒྱ་ཆེན་པོ། ལམ་ཕྱག་རྒྱ་ཆེན་
འབྲས་བུ་ཕྱག་རྒྱ་ཆེན་པོའི་རྣམ་པར་བཞག་པ་ཀུན་འདུས་ཕྱིར་བཤད་གཞི་རྒྱ་ཆེ་ལ་དཔངས་མཐོ་བ་འདིར་དྲི་རྒྱུ་མང་དུ་འདུག་ནའང༌། ཧ་ཅང་མང་དོགས་མཐོང་ནས་རེ་ཞིག་བཏང་སྙོམས་

སོ༑ །དྲི་བ་བཅུ་གཅིག་པར། གེགས་དང་གོལ་ཤོར་བཅད་པའི་སྐབས་སུ། སྣང་བ་དགྲར་ལངས། རྣམ་རྟོག་དགྲར་ལངས། སྟོང་པ་དགྲར་ལངས་ཏེ། གེགས་གསུམ་པོ་ལམ་མ་བསྒོམ་
པའི་གང་ཟག་ཅི་རིགས་ལའང་འོང་ཞིང་འདུག་ལ། གང་ཟག་དེ་རིགས་ལ་གེགས་གསུམ་ཅི་རིགས་བྱུང་ཚེ། དེ་སེལ་ཐབས་སུ་སྣང་བ་སེམས་སུ་དང་། རྣམ་རྟོག་ཆོས་སྐུར་དང༌། སྣང་སྟོང་
ཟུང་འཇུག་ཏུ་ངོ་སྤྲད་ཀྱང་གོམས་ཤུགས་ཆུང་བས་ཇི་བཞིན་དུ་ངོ་འཕྲོད་པ་ནི་དཀའ། དེ་སྒོམ་གེགས་མིན་པར་འདུག་ཀྱང་སེལ་བ་ཤར་ཚེ་ཇི་འདྲས་སེལ། དབྱུག་པའམ་ཡྀ་ཕུང་ལྟ་བུས་སོ་སྙམ་
ན༑ དེ་ཡང་ལེགས་མོད་ཀྱི། རིག་པ་སྐད་ཅིག་མའི་སྟེང་ནས་སེལ་ན་ཇི་ལྟར་མཛད། ཅེས་འདྲི་བའི་རྒྱུ་མཚན་དེ་ཀར་ཚང་། རང་ལན་ནི། སྔར་སྒོམ་མ་བྱས་པའམ། བྱས་ཀྱང་ཉམས་
མྱོང་མ་ཤར་བ་ཞིག་ལ་གེགས་གསུམ་ཀའམ་གང་རུང་ཞིག་བྱུང་ན་དེ་སེལ་ཐབས་ནི། གང་ཟག་དབང་རྣོན་ཡིན་ན། གེགས་ཀྱི་འཁྲུལ་སྣང་དེ་ཀ་ཆོས་སྐར་ངོ་སྤྲད་པ་བཞིན་དུ་འཕྲོད་པའང་ཡོད་
ལ༑ དེ་ནི་འཁྲུལ་ཐོག་ཏུ་གྲོལ་བའི་གདེང་རྙེད་ཟེར་བ་དེ་ཡིན། འཁྲུལ་པ་གཞི་དང་ཕྲལ་བས་འཁྲུལ་མེད་རང་སོ་ཚུགས་པ་ཞེས་བྱ་བ་དེ་ཀའོ། །དོན་དུ་ན་འཁྲུལ་པའི་དེ་ཁོ་ན་ཉིད་མངོན་དུ་གྱུར་པ་

།སྟེ་རབ་ལྟ་ཐོག་ནས་གེགས་སེལ་བ་ཞེས་པ་དེའོ། །ཡང་། གང་ཟག་དབང་རྟུལ་གོམ་སྟོབས་ཆུང་བ་འདྲ་ལ་དེ་བཞིན་མི་འོང་ཀྱང༌། ཐབས་ལ་མཁས་པས་ཕྱག་༄༅།
ཆེན་
དམིགས་པ་དང༌། འཁྲུལ་འཁོར་དང་། ཟས་སྤྱོད་སོགས་ཀྱིས་གེགས་སེལ་རིམ་པ་མང་པོ་བཤད་པ་རྣམས་གང་འོས་སུ་བསྟེན་པར་བྱ། རིག་པ་སྐད་ཅིག་མས་སེལ་བ་ནི་དབང་པོ་ཡང་རབ་ལ་
པི
གོང་དུ་བཤད་པ་དེས་སེལ། དབང་དམན་ལ་ནི་བླ་མའམ་གྲོགས་མྱོང་བ་ཅན་ལྟ་བུའི་གཞན་རྐྱེན་ལ་ལྟོས་པ་མང་སྟེ། ཇོ་བོ་སྙེ་ཐང་དུ་བཞུགས་དུས། རྒྱ་གར་དུ་ངའི་སློབ་མ་ཞིག་ལ་གེགས་བྱུང་
03PI.P
འདུག་པས་ང་སྒོམ་བྱེད་དགོས་གསུང་། འོ་ན་བླ་མས་བསྒོམས་པས་སློ་བ་མ་ལ་ཕན་ནམ་ཞུས་པས་ལོས་ཕན། མི་ཕན་ན་བླ་མས་དགོས་པ་མེད་གསུང་པས་མཚོན་ནོ། །མཐའ་དཔྱོད་
ནི༑ ཁྲིད་ཡིག་ཆེན་པོ་ཚོར་གང་ཟག་གི་ཁམས་དང་དབང་པོ་དང་དད་པ་དང་བརྩོན་འགྲུས་སོགས་དང་སྦྱར་བའི་གེགས་སེལ་ཤིན་ཏུ་མང་བ་བཤད་ཅིང་། འགྲོ་མགོན་ཀོ་བྲག་བ། རྗེ་ཡང་དགོན་
རང་
པ༑ གྲུབ་ཐོབ་ཨོ་རྒྱན་པ་སོགས་ཀྱིས་མྱོང་བཅོས་མང་དུ་མཛད་པ་རྣམས་ཀྱང་གོ་བར་བྱའོ། །དྲི་བ་བཅུ་གཉིས་པར། སྒོམ་ཆེན་ལ་འདི་རིགས་འབྱུང་བའི་དབང་དུ་བྱས་ན། སྒོམ་གསར་པ་ཁོ་ ི

ན་ལ་འབྱུང་ངམ། སྒོམ་མཐོ་སར་ཡང་འབྱུང་སྲིད། སྒོམ་མཐོན་པོ་ལའང་འབྱུང་བ་ནི། དཔེར་ན་དཔལ་ལྡན་ཕག་མོ་གྲུབ་པའི་སློབ་མ་སྒོམ་རོ་གཅིག་སྐྱེས་པ་གཅིག རྗེ་དེའི་འཕྲལ་གྱི་མཛད་
པ་འདྲ་ལྀ་ལོག་ལྟ་ཕྲ་མོ་བྱུང་བ་ལ་བརྟེན་སྨྱོ་བའི་གཏམ་རྒྱུད་འདུག་པ་དེའི་ཚེ་ན་ཁོང་རོ་གཅིག་པ་ཡིན་པས་ལོག་པར་ལྟ་བའི་འཆར་སྒོ་དེ་ཉིད་སེམས་སུ་ནི་ཤེས་ཟིན། འཁྲུལ་གྲོལ་གྱི་བར་ལག་
འགྱེལ་བས་རྣམ་རྟོག་ཆོས་སྐར་རྟོགས་ཟིན། སྣང་བཞིན་དུ་སྟོང༌། སྟོང་བཞིན་དུ་སྣང་བར་ཤེས་པས་སྣང་སྟོང་ཟུང་འཇུག་ཏུ་ནི་རྟོགས་ཟིན། ད་འོ་ན་ཁོ་ལ་སུ་དགྲར་ལངས་ནས་སྨྱོ་བ་
ཡིན༑ ལོག་ལྟའི་དྲི་མ་དེའོ་སྙམ་ན། དྲི་མ་དེ་གེགས་གསུམ་གང་རུང་དུ་འདུར་མི་འདོད་དམ། དེ་ལྟ་བུ་བྱུང་ན་སེལ་ཐབས་ཨི་ཏིག་པ་རང་དེ་གང་ཡིན། ཡང་གསུམ་ཀ་དགྲར་ལངས་སོ་སྙམ་
ན༑ྋ འོ་ན་དེ་འདྲ་དེང་སང་གི་རོ་གཅིག་པ་ལ་ལའི་རྣམ་ཐར་སྐྱོང་བར་འདུག་པ་ཅི་ཞིག་བྱར་ཡོད། ཅེས་དྲི་བའི་རྒྱུ་མཚན། གེགས་དེ་སྒོམ་མཐོ་སར་ཡང་འབྱུང་ན། རོ་གཅིག་རྟོགས་མ་ཐག་པ་
དང་༑ དེ་ལས་དམའ་བ་དག་ལ་སྨོས་མ་དགོས། དེས་ན་ཐབས་དང་སྟོབས་མཚུངས་ཇི་ལྟར་སྦྱོར་ཤེས་བརྟག་པའི་ཕྱིར་དུའོ། །རང་ལན་ནི། སྣང་བ་དང༌། རྣམ་རྟོག་དང༌། སྟོང་པ་

ཕྱག་༄༅། །དགྲར་ལངས་གསུམ་པོ་སྒོམ་མཐོ་དམན་གང་དུའང་འབྱུང་སྲིད། སེལ་ཐབས་གདུལ་བྱའི་དབང་པོ་དང་གོམས་ཤས་ཆེ་ཆུང་གི་བབས་འགྲོས་ཀྱིས་སེལ་དགོས་ཏེ་
ཆེན་
སྔར་བཤད་པ་ལྟར་རོ། །འགྲོ་མགོན་རིན་པོ་ཆེའི་སློབ་མའི་གཏམ་རྒྱད་ཀྱི་དོན། དཔེར་ན་རྣལ་འབྱོར་པ་བཟང་པོར་བརྩི་བ་ཁ་ཅིག་ཀྱང་ཡང་དག་མཐའ་ལ་རྩེ་གཅིག་ཏུ་མི་གནས་པར་ཡང་ག་གི
པི
དྲན་པ་ཁོ་རང་བག་ཆགས་ཀྱི་འཆར་སྒོ་ཅི་རིགས་པར་ལྡང་སྟེ། ཁ་གཅིག་ལ་ནི་མི་དགེ་བའི་རྣམ་རྟོག་ཏུ་སྣང་བ་ནི། ཆོས་རྗེ་རྒོད་ཚང་པའི་གསུང་དུ། སྒོམ་རོ་གཅིག་པ་ལའང་ཆགས་སྡང་གི་
སྣང་བ་རྣ་བར་ཤིང་བུ་བཙུགས་པ་ཙམ་འབྱུང་སྲིད་ཞེས་དང༌། རོ་གཅིག་ཆེན་པོ་མངོན་གྱུར་གྱི་གྲུབ་ཐོབ་ཨོ་རྒྱན་རྒྱལ་པོས་གངས་ཏི་སེར་འཆར་སྒོ་དགེ་སྡིག་ལ་རྡེའུ་དཀར་ནག་བཞག་པས་དང་པོར་
ནག་པོ་ཤས་ཆེ། བར་དུ་མཉམ། ཐ་མ་དཀར་པོ་འབའ་ཞིག་བྱུང་བའི་གཏམ་རྒྱུད་འདུག་པ་དེ་བཞིན་དུ། ཁོང་པའང་བག་ཆགས་ཀྱི་དབང་ལས་ལོག་ལྟ་ཕྲ་མོ་དེས་སྨྱོ་བར་འདུག མཛོད་རང་
༉ འགྲེལ་གྱི་ལུང་ལས་འབྱུང་བ་བཞིན། ཉེས་པ་ཕྲ་མོ་འདི་འདྲ་བ་བྱིས་པ་ལག་མཐིལ་འདྲ་བས་མི་རྟོགས། འཕགས་པ་མིག་དང་འདྲ་བས་རྟོགས་ཞེས་གསུངས་ཏེ་དེ་ནི་འདུ་བྱེད་ཀྱི་སྡུག་བསྔལ་

ལོ༑ དེ་ནི་དེ་སྡུག་བསྔལ་གྱི་ཐ་མ་སྟེ་ཕྱིན་ཆད་དེ་འདྲ་བ་མི་འབྱུང་བས་ལོ་རྒྱུས་ཀྱི་འཕྲོར། ཁོང་ལྟ་བུའི་རྣལ་འབྱོར་པ་ལ་དེ་འདྲ་འོང་མ་འཐད་ན་ཞུས་པས་དགེ་སྦྱོར་བཟང་བས་དེ་ཀ་ད་ལྟ་རང་ལ་
སྨིན་པ་ཡིན་མོད། ད་ཕྱིན་ཆད་འདི་རིགས་མི་འབྱུང་གསུང་ངོ༌། །མཐའ་དཔྱོད་ནི། གང་ཟག་གི་དབང་པོའི་བྱེ་བྲག་བསམ་གྱིས་མི་ཁྱབ་པས་གང་ལ་གང་འཚམས་ཀྱི་གནད་དང་སྦྱོར་བ་གལ་
འོ༑ །དྲི་བ་བཅུ་གསུམ་པར། གོལ་ས། ལམ་མ་བསྒོམས་པའི་གང་ཟག་རང་རང་གི་ལས་ཀྱིས་ཁམས་གསུམ་དུ་སྐྱེས་པ་དང་། སྒོམ་པའི་གང་ཟག་བདེ་གསལ་མི་རྟོག་པའི་ཉམས་ལ་ཞེན་
པས་ཁམས་གསུམ་དུ་སྐྱེས་པ་གཉིས་ལ། ལས་དང་ལས་ཀྱི་འབྲས་བུ་བཟང་ངན་གྱི་ཁྱད་པར་བཤད་ཁུང་ཨེ་གཟིགས་ཞེས་དྲི་བའི་རྒྱུ་མཚན་ནི་དེ་ཀའོ། །རང་ལན། སྣང་བས་མི་འཆིང་ཞེན་
པས་འཆིང་བ་བཞིན། སྒོམ་པ་དང་མ་བསྒོམས་པ་སུ་ཞིག་ཡིན་ཀྱང་འདྲ། ཁམས་གསུམ་དུ་གོལ་བ་ནི་ཞེན་པ་འབའ་ཞིག་གིས་བྱེད་དེ། སྒོམ་ཉམས་ཀྱི་བདེ་གསལ་མི་རྟོག་གསུམ་ལ་ཞེན་པ་
དང་༑ མ་བསྒོམས་པའི་གང་ཟག་འཁྲིག་བདེ་ལྟ་བུ་ལ་ཞེན་པ་དང༌། སྒྱ་ཐབས་དང་དྲན་གསལ་ལྟ་བུ་ལ་ཞེན་པ་དང༌། གཉིད་དང་བླང་དོར་ལ་རྨོངས་པ་དང༌། གང་ཡང་མི་དྲན་པའི་ཧོན་ཧོན་

ཕྱག་༄༅། །ལ་རློམ་ཞེན་དུ་འཛིན་པ་རྣམས་ཁམས་གསུམ་འཁོར་བའི་རྒྱུར་གཅིག འོན་ཀྱང་བདེ་གསལ་མི་རྟོག་གསུམ་ཉམས་སུ་ལེན་པ་ཁོ་ནའོ་ཞེས་པའི་ལོག་རྟོག་སྐྱེ་བར་འགྱུར་
ཆེན་
བའི་གནས་ཡོད་དོ། །དྲི་བ་བཅུ་བཞི་པར། གོལ་ཞེས་པའི་དོན་དེ་དང་དེར་སྐྱེ་བ་ལ་ཟེར་ལགས་སམ། ཞེས་དྲི་བའི་རྒྱུ་མཚན་ནི་དེ་ཀའོ། །དངོས་ལན། སྒོམ་མ་སྒོམས་གང་ལའང་གོལ་པི
བའི་དོན་དེ་དང་དེར་སྐྱེས་པ་ལ་ཟེར་རོ།།མཐའ་དཔྱོད་འོག་ཏུ་འཆད། དྲི་བ་བཅོ་ལྔ་པར། སྒོམས་པས་བདེ་ཉམས་བཟང་པོ་སྐྱེས། དེ་ལ་ཞེན་པ་མ་སེལ་བས་རྒྱུ་བྱས་ནས། འདོད་ཁམས་
ལ་བཅུ་གཅིག་ཡོད་པའི་ནང་ཚན་ངན་འགྲོ་གསུམ་དུ་སྐྱེ་བ་ཨེ་སྲིད། སྲིད་ན་མདོ་ལས། སྐད་ཅིག་བསམ་གཏན་ཐུན་ཞུགས་ན། །ཁམས་གསུམ་གང་བའི་སེམས་ཅན་ལ། །སྲོག་སྦྱིན་པས་ནི་
འདི་དོན་ཆེ། །ཞེས་སོགས་ཀྱིས་ཕན་ཡོན་ཆེན་པོར་སྟོན་པའི་གཞུང་ཡང་མི་བདེན་པ་ལྟ་ཞིག་མི་སྲིད་པ་ཞིག་ན། དོ་ཧར། ཏིལ་གྱི་ཤུན་པ་ཙམ་གྱི་ཟུག་རྔུས་ཀྱང༌། །ནམ་ཞིག་སྡུག་བསྔལ་
༈ འབའ་ཞིག་བསྐྱེད་པར་བྱེད། །ཅེས་གསུངས་པའི་ཟུག་རྔུ་དེ་ཞེན་པ་ལ་ཆ་བཞག ཞེན་པ་དེའི་རང་བཞིན་མ་ཤེས་པ་རྒྱུན་འཐུད་པས་སྲིད་པར་སྐྱེ་བའི་ལས་སོགས་པའི་དབང་དུ་མཛད་ནས། དོ་

ཧར༑ གང་ལ་ཞེན་པ་ཡོད་པ་དེ་ཡང་ཐོང༌། །ཞེས་གསུངས་པ་ཅི་རེད། ཅེས་དྲི་བའི་རྒྱུ་མཚན་ནི་དེ་ཀའོ། །རང་ལན། ལམ་སྒོམ་པའི་འབྲས་བུ་ལ་ངན་འགྲོར་འགྲོ་བ་ག་ལ་སྲིད། འོན
ཞེ ཀྱང་ཡང་དག་པའི་བཤེས་གཉེན་གྱིས་མ་ཟིན་པའི་འཛིན་པས་བསྒོམ་པ་ཅི་རིགས་ཞིག་དུག་གསུམ་གྱི་རྐྱེན་དུ་སོང་བས་ངན་འགྲོར་གཞོལ་ཞིང་བྱང་ཆུབ་ལ་ཐག་རིང་པོར་འགྱུར་བ་ན། རིན་ཆེན་ཕྲེང་
བར༑ ཞེ་སྡང་གིས་ནི་དམྱལ་བར་སྐྱེ། །ཆགས་པས་ཡི་དྭགས་འགྲོ་བར་འགྱུར། །རྨོངས་པ་ཕལ་ཆེར་དུད་འགྲོར་འགྲོ། །ལྡོག་པས་ལྷ་དང་མི་ཉིད་དོ། །ཞེས་གསུངས། དེས་ན་མདོའི་
ལུང་མི་བདེན་པར་འགྱུར་བའི་སྐྱོན་མེད་དེ། ལུང་དེར་ཕན་ཡོན་ཆེན་པོ་བཤད་ཀྱི་ངན་འགྲོར་འགྲོ་བ་དང་མི་འགྲོ་བའི་མཐའ་དཔྱོད་དངོས་ཤུགས་གང་ལའང་མི་འདུག་ཅིང་། ཡི་དྭགས་དུད་འགྲོའི་
སྐྱེ་གནས་པ་ཁ་ཅིག་བསོད་ནམས་ཀྱི་མཐུས་སྟོབས་འབྱོར་ཅན་དུ་བཤད་པའི་ཕྱིར་རོ། །དོ་ཧའི་ལུང་ཚན་གཉིས་ཀྱང་བདེན་ཏེ། ཞེན་པ་འདི་འཆིང་བའི་རྩ་བར་གསུངས་པའི་ཕྱིར་རོ། །མཐའ་
དཔྱོད་ནི། འཁོར་གསུམ་གྱིས་མ་དག་པའི་དགེ་བ་བསོད་ནམས་ཆ་མཐུན་གང་ཡང་རུང་བ་རྣམས་སྨོན་ལམ་གྱིས་ཟིན་ན་བྱང་ཆུབ་ཀྱི་རྒྱུར་འགྲོ་ཞིང་གནས་སྐབས་སུ་དཔལ་དང་ལྡན་ལ། དག་ན་

༄༅། །གནས་སྐབས་སུ་བདེ་ཞིང་སྐྱིད། མཐར་ཐུག་སྐུ་གཉིས་མངོན་དུ་བྱེད་དོ། །དྲི་བ་བཅུ་དྲུག་པར། ཡང་མདོ་ལས། འཇིག་རྟེན་དག་ན་ཏིང་འཛིན་སྒོམ་བྱེད་
ཀྱང་༑ །དེས་ནི་བདག་ཏུ་འདུ་ཤེས་འཇིག་མི་འགྱུར། །དེས་ནི་ཉོན་མོངས་ཕྱིར་ཞིང་རབ་འཁྲུག་སྟེ། །ལྷག་སྤྱོད་ཀྱིས་ནི་ཏིང་འཛིན་འདི་བསྒོམ་བཞིན། །ཞེས་འཇིག་རྟེན་པའི་ཏིང་ངེ་འཛིན་
n9
བསྒོམས་པས་སླར་ངན་སོང་དུ་སྐྱེ་བའང་སྲིད་དོ་ཞེས་གསུངས་མཁན་དེང་སང་འདུག་ཀྱང༌། དེ་ཏིང་ངེ་འཛིན་བསྒོམས་པའི་ནུས་པས་ངན་སོང་དུ་སྐྱེས་པ་གར་ཡིན། །བདག་ཏུ་ལྟ་བའི་འདུ་ཤེས
ཡང་དག་པའི་ཤེས་པས་སྦྱང་མ་ཚུགས་པའི་དབང་ལས་སྔར་བསགས་ཀྱི་ལས་ངན་མ་ཆོམས་པའི་རྒྱུ་དང་རྐྱེན་དུ་འོས་པ་ཕྲད་ནས་དེར་སྐྱེས་པ་ཡིན་པ་ལུང་ལ་དཔྱད་པས་ཤེས་པར་གདའ་བ། ཅེས་
དྲི་བའི་རྒྱུ་མཚན། དངོས་ལན། མཐའ་དཔྱོད་ཐམས་ཅད་ཚིག་དེ་ཀས་གོ་བར་འགྱུར་བས་བཟློས་མ་དགོས་སོ། །དྲི་བ་བཅུ་བདུན་པར། ཤོར་ས་བཞིའི་རེ་རེ་ལའང་ཡེ་ཤོར་དང་འཕྲལ་ཤོར་
གཉིས་གཉིས་མཛད་པ་འོང་འདུག་པ་དེ་གཉིས་བཅོས་སྟབས་གང་བདེའི་རྒྱུ་མཚན་ཞུའོ། །ཞེས་དྲི་བའི་རྒྱུ་མཚན་ནི། གོ་ཡུལ་དང་ལག་ལེན་ནམ། སྔོན་ལས་དང་འཕྲལ་རྐྱེན་ལྟ་བུ་གང་

གཙོ༑ སེལ་སྟབས་གང་བདེ་དྲིས་པའོ། །རང་ལན་ནི། དཔེར་ན་སྟོང་ཉིད་ཤེས་བྱའི་གཤིས་ལ་ཤོར་བ་ལྟ་བུ་ལ་མཚོན་ཀྱང་ཡེ་ཤོར་སེལ་དཀའ་སྟེ། གོ་ཡུལ་རྟོག་པ་ཡིན་པའི་རློམ་ཚོད་འ
བ་དཀའ་བ་ནི་རང་རང་གི་ངེས་ཤེས་དེ་བག་ལ་ཉལ་དུ་ཞ་བས་ཡིན་ལ། འཕྲལ་ཤོར་ནི་མཉམ་པར་འཇོག་ལུགས་མ་ལེགས་པ་དང་སྒོམ་གྱི་ལག་ལེན་མ་ཤེས་པས་ཧ་ཅང་གཅུར་དྲགས་སམ་གློད་
ཐལ་བ་ཙམ་ཡིན་པས། དེ་ཙམ་སེལ་བ་ལ་ཚེགས་མེད་པའི་ཕྱིར་རོ། །སེལ་མ་ཤེས་པར་རྒྱན་འཐུད་ན་གཉིས་ཀས་སྐྱོན་བསྐྱེད་པ་གོ་བ་གལ་ཆེའོ། །དྲི་བ་བཅོ་བརྒྱད་པར། ཉམས་རྟོགས་གོ་བ་
གསུམ་གྱི་ཤན་འབྱེད་ལ་སོ་སོར་ཕྱེ་བའི་དབང་དུ་བཏང་ན། འདི་གསུམ་རིམ་པ་བཞིན་འབྱུང་བ་ཞིག་གམ། མ་ངེས་པར་འབྱུང་། དང་པོ་ལྟར་ན། ཐོས་བསམ་གྱི་གོ་བའི་སྒྲ་མི་གྲགས་པར་
ཡང་ཉམས་བཟང་པོ་ཡོད་ཟེར་བ་དང༌། ཉམས་མྱོང་གི་དྲི་མི་མནམ་པར་ཡང་རྟོགས་པ་མཐོན་པོ་ཡོད་ཟེར་བ་དང་། རྟོགས་པའི་རོ་མི་བྲོ་བར་ཡང་རྟོགས་ལྡན་དཔེ་བྲལ་ཡིན་ཟེར་བ་ཡོད་འདུག་པ་
འདི་ངེས་པར་བདེན་ལགས་སམ། སྒྲ་འཇུག་པ་གཅིག་པའི་དབང་དུ་བྱས་ན། ལུང་རྣམ་དག་གི་བརྗོད་དོན་རྗེ་བཀའ་དྲིན་ཅན་གྱི་ཞལ་སྐྱིན་གྱིས་བཀྲལ་བ་ན། ཚོགས་ལམ་ཆུང་ངུ་ནས་སངས་ཟླ

༄༅། །རྒྱས་ཀྱི་སའི་བར་གྱི་རྣམ་གཞག་རྟོགས་ནུས་པ་དེས་ན། དགེ་སྦྱོར་ཡིད་ཡུལ་ཙམ་དུའང་མི་གནས་པའི་བདག་ཅག་ཐ་སྙད་པ་ཚོས་ཀྱང་སྤྱི་བརྟོལ་གཟེངས་བསྟོད་ནས་
རྟོགས་ལྡན་བཟང་པོ་ཧ་ལས་རྦ་ལས་ཡིན་ནོ་སྨྲས་ན་ཐུགས་མི་ཁྲེལ་བའི་དགོངས་ཡངས་འཚལ་ལོ། །ཞེས་དྲི་དགོས་པའི་རྒྱུ་མཚན་ནི་དེ་གའོ། །རང་ལན། རྗེ་བཙུན་བྱམས་མགོན་
གྱིས༑ འདི་ན་དང་པོར་ཐོས་པ་ལབརྟེན་ནས་ཚུལ་བཞིན་ཡིད་ལ་བྱེད་པ་འབྱུང་། ཞེས་སོགས་གསུངས་ཤིང༌། དེ་བཞིན་དུ།ྋ།བཀའ་བསྟན་བཅོས་གཞན་མང་པོར་ཡང་འབྱུང་བ་ལྟར་འདིར་
ཡང་༑ དོན་སྤྱི་མ་ནོར་བ་བློ་ཡུལ་དུ་ཤར་བ་གོ་བ། རང་མཚན་གྱི་རྣམ་པ་ཉམས་འོག་ཏུ་ཚུད་པ་ཉམས་མྱོང་། རང་མཚན་མ་འཁྲུལ་བ་མངོན་སུམ་དུ་རྟོགས་པ་རྟོགས་པ་ཞེས་སམ། ཡང་ན་བློ་
ཡུལ་དུ་ཡིད་ཆེས་པ་གོ་བ། དེ་སེམས་ཀྱིས་མྱོང་བ་ཉམས། སེམས་རང་དེའི་ངོ་བོར་ཤར་བ་རྟོགས་པ་ཡིན་མོད་ཀྱི། ངོ་ཚ་བློས་བཏང་སྟེ་བཟང་མདོག་གཙོར་འདོན་གྱི་སྨྲ་བ་ལ་སྙིང་པོ་ཅི་ཡང་
༉ མ་མཆིས་སོ། །ཡང་གོ་རིམ་དེ་ལྟར་མ་ཡིན་པར། ཐོག་མ་ཉིད་ནས་ཆོས་རབ་ཏུ་རྣམ་འབྱེད་ཀྱི་ཤེས་རབ་སྐྱེ་བའང་ཡོད་ལ། དེ་ནི་འདིར་བསྟན་གྱི་རྟོགས་པ་དང་གནད་གཅིག དེ་ལྟར་གྲུབ་༔

ཐོབ་གླིང་གི་མགུར་ལས། དཔེ་ཡི་གེ་གཅིག་ཀྱང་མ་ཞུས་ཏེ། །རྒྱལ་བའི་གསུང་རབ་རབ་འབྱམས་ལ།།ཤེས་པའི་སྣང་བ་དེ་ནས་སྐྱེས། །ཤེས་རབ་ཀྱི་སྤྱན་གཅིག་གནང་བ་འདྲ། །ཞེས་
གསུང་པ་དང་གཅིག་ཏུ་སྣང་ངོ་། །དྲི་བའི་འཕྲོར། ལམ་སྐོར་འདི་ལས་འཕྲོས་པའི་དོགས་གནས་ཤིན་ཏུ་ཆེས་མང་པོ་ལ་དྲི་རྟོག་དང་འབེལ་གཏམ་རྒྱ་ཆེར་ད་དུང་བྱར་ཡོད་མོད་ཀྱི། དྲི་བ་རྒྱ་
ཆེས་ན་ལེན་འདེབས་དཀྱིལ་སྟོང་པའི་དཔེ་ཡོད་པར་བསམས་ནས་ད་ལམ་ཁྲིད་ཡིག་གི་ཚིག་རིས་འབའ་ཞིག་ལ་བཀྲིས་ནས་དོགས་དཔྱོད་ཞུས་པ་ལགས་ཞེས་པ་ནི་གོ་བདེའོ། །ཟབ་དོན་སྙིང་པོ་
སྦྱོར་བའི་ཐབས་ཀྱི་སྒོ། །ཕྱག་ཆེན་ལྕགས་ཀྱི་མུ་དྲས་རྒྱས་བཏབ་པ། །དྲི་ཚིག་ངེས་གསང་གནད་ཀྱི་ལྡེ་མིག་འདིས། །ཅི་དགར་ཕྱེ་ནས་མཆོད་སྦྱིན་འགྱེད་དེ་ཡང༌། །ཚུལ་མཐུན་ལན་གྱིས་
དབུལ་མོད་དེ་ལྟ་ནའང་། །དྲི་ཡུལ་རྗེས་འབྲངས་བཅས་པ་ཆེར་སྙེམས་དངོམ། །དག་སྣང་བརླན་བྲལ་རྨིག་རྒྱུའི་ཐང་ཆེན་དུ། །ཆགས་སྡང་སྨིག་རྒྱུའི་དྲ་བ་སླད་ཀྱིས་བྲེས། །རྒྱུ་མཚན་དངོས་
ལན་མཐའ་དཔྱོད་མེ་ལོང་དུ、 །ཕྱག་ཆེན་སྐྱེ་མཆེད་གསལ་རྫོགས་རང་ལན་འདི། །རྣམ་དཔྱོད་བི་ཤྭ་ཀརྨའི་འཕྲུལ་གྱིས་བསྐྲུན། །གཟུར་གནས་མཁས་དང་གྲུབ་པས་བསྔགས་པར་འོས།

༄༅། །འདི་ལས་བསོད་ནམས་ཕུང་པོ་གང་ཐོབ་པ། །དུས་གསུམ་བསགས་ཡོད་དགེ་བ་དང་འདྲེས་ནས། །ཚོགས་གཉིས་རྒྱ་མཚོའི་རླབས་ཀྱིས་ཀུན་ཁྱབ་པའི། །སྒྲང
བརྒྱུད་བསྟན་པ་འཕེལ་ཞིང་རྒྱས་པར་ཤོག །དེ་ལྟར་རང་ལེན་ངེས་གསང་གནད་ཀྱི་ལྡེ་མིག་ཅེས་བྱ་བ་འདི་ཉིད་ནི། སྐྱ་སེར་དྲག་ཞན་མང་པོས་དངོས་དང་བརྒྱུད་པ་དང་ཕྲིན་ཡིག་གིས་ནན་ཆེར་
བསྐུལ་བ་ལ་བརྟེན་ནས་གོང་མའི་གསུང་རྒྱུན་དཔང་པོར་བཀོད་དེ་བྱ་བྲལ་བ་སངས་རྒྱས་རྡོ་རྗེས། དབང་ཕྱུག་གི་ལོའི་ཐ་སྐར་ཟླ་བའི་དམར་ཕྱོགས་ཚེས་བཅུ་ལ། རྒྱལ་གྱི་ཤྲཱིའི་སྒྲབ་གླིང་ཆེན་པོ་
ཟུར་པུག་དཔལ་གྱི་དགོན་པར་སྦྱར་བ་ཕྱོགས་དུས་ཀུན་ལས་རྣམ་པར་རྒྱལ་བར་གྱུར་ཅིག །སརྦ་མངྒལཾ།། །།
227228(B)

228(B)
BlankPageAsPer OriginalDocument

S
n9
།ཕྱག་རྒྱ་ཆེན་པོ་ཡི་གེ་བཞི་པའི་ཁྲིད་ཡིག་བདེ་སྟོང་གར་བརྒྱའི་རོལ་རྩེད་ཅིར་སྣང་ཆོས་སྐུའི་རྒྱ་ཡན་ཞེས་བྱ་བ་བཞུགས་སོ།།

༄༅། །དཀར་བརྒྱུད་རིན་པོ་ཆེ་ལ་ཕྱག་འཚལ་ལོ། །འདིར་ཐ་མལ་གྱི་ཤེས་པ་ཡང་དག་པའི་ཡེ་ཤེས་སུ་ངོ་སྤྲོད་པར་བྱེད་པ་ཕྱག་རྒྱ་
ཆེན་པོ་ཡི་གེ་བཞི་པའི་ཁྲིད་ལ། བརྒྱུད་པའི་ཁུངས་དང་། གདམས་པ་གཉིས་ལས། དང་པོ་ནི་བརྒྱུད་པའི་གསོལ་འདེབས་བཞིན། གཉིས་པ་ལ་
སྔོན་འགྲོ། དངོས་གཞི་གཉིས་ལས། དང་པོ་ལ། དལ་འབྱོར་རྙེད་དཀའ་བསམ་པ་སོགས་ཐུན་མོང་གི་སྔོན་འགྲོས་སྐྱེས་བུ་ཆུང་ངུ་དང་འབྲིང་པོའི་
ལམ་དུ་འཇུག་པའི་སྒོ་ཕྱེ། སྐྱབས་འགྲོ་སེམས་བསྐྱེད་སོགས་ཐུན་མོང་མ་ཡིན་པའི་སྔོན་འགྲོས་སྐྱེས་བུ་ཆེན་པོའི་འཇུག་ངོགས་སུ་བློ་སྦྱང་བ་གཉིས་

n9
༄༅། །སོ། །དངོས་གཞི་ལ། དང་པོ་སེམས་ཀྱི་བརྡར་ཤ་བཅད་པ། གཉིས་པ་སེམས་ཀྱི་བཞག་ཐབས་བསྟན་པ། གསུམ་པ་
སེམས་ཀྱི་གོལ་ས་བཅད་པ། བཞི་པ་སེམས་ཀྱི་ལམ་ཁྱེར་བསྟན་པ་དང་བཞི་ལས། དང་པོ་ནི། ལུས་གནད་རྣམ་པར་སྣང་མཛད་ཀྱི་བྱེད་པ་བཅིངས་
པའམ་ཅི་བདེར་བཞག ངག་གནད་རླུང་རོ་བསལ་ཏེ་མི་སྨྲ། སེམས་གནད་དུས་གསུམ་གྱི་སྤྲོས་པས་མ་བསླད་པར་རང་བབས་སུ་བཞག་དེའི་ངང་མ་
ཤོར་ཙམ་ནས། ད་ལྟའི་རིག་པ་འགྱུ་འགྱུ་བ་འདི་ཀ་སོ་སོར་རྟོག་པའི་ཤེས་རབ་ཏུ་ལངས་ནས་ཁ་ནང་དུ་ལོག་པའི་དཔྱད་པ་འདི་བྱ་སྟེ། སེམས་ཡུལ་ལ་
ཡིག་

མི་འཇུག་པར་གནས་ཚེ། གང་དུ་གནས། གང་ཞིག་གནས། ཇི་ལྟར་གནས། དེའི་དུས་སུ་འགྱུ་བ་དེ་གང་དུ་སོང་ལེགས་པར་བརྟག འགྱུ་བའི་ཚེ་གང་ལས་འགྱུ། ཇི་ལྟར་འགྱུ། དེའི་
དུས་སུ་གནས་པ་དེ་གར་སོང་ཞེས་བརྟགས་པས། གནས་འགྱུ་གཉིས་ཀ་ལ་ངོས་བཟུང་མེད་པར་གོ་ན། བརྟག་མཁན་གྱི་ཤེས་པ་དེ་དང་གནས་འགྱུ་ཐ་དད་ཡིན་ནམ་འོན་ཏེ་མིན། ཐ་དད་ན་
གནས་པའི་ཚེ་འགྱུ་བ་མེད། འགྱུ་བའི་དུས་སུ་གནས་པ་མེད། དཔྱོད་མཁན་སླེབ་དུས་དེ་གཉིས་ཀ་མི་དམིགས་པ་འདི་ཅི་ལས་གྱུར། ཐ་དད་མིན་ན་གནས་འགྱུ་རིག་གསུམ་གྱིས་བསྡུས་པའི་སྣ་
ཚོགས་ཀྱི་ཕུང་པོ་འདི་གང་ཞིག་ཡིན་ཞེས་དཔྱད་པས། དེ་གསུམ་ངོ་བོ་གཅིག་པར་གོ་ན། ངོ་བོ་གཅིག་པུ་དེ་དངོས་པོའམ་དངོས་མེད་སོགས་གཉིས་ཆོས་ཅན་ཞིག་ཡིན་ནམ། གཅིག་པོ་གང་
ཞིག དང་པོ་ལྟར་ན་དངོས་པོ་ཡིན་ཚེ་ཁ་དོག་དང་དབྱིབས་ཅན་གང་ཡིན། དངོས་པོ་མེད་པ་ཞིག་ན་དོན་བྱེད་འདི་ཙམ་ཞིག་ནུས་པའི་རྒྱུ་མཚན་གང་ཡིན། ཕྱི་མ་ལྟར་ན་གཅིག་པུའི་བྱུང་གནས་
འགྲོ་གསུམ་བརྟག་པར་བཟོད་དགོས་རྒྱུ་ལ་མི་བཟོད་འདུག་པ་འདི་ཅི་རེད་ཅེས་དཔྱད། དཔྱད་གཞི་དེ་མི་དམིགས་ཚེ་དཔྱོད་བྱེད་ཀྱི་རིག་པའང་ཉེ་བར་ཞི་བ་འདི་ལ་དགོངས་ནས་ཤིང་གཉིས་དྲུད་པའི་
232

༄ ༅། །དཔེ་གསུངས་པ་ཡིན་ལ། བྱེད་པ་པོ་དེ་སུ་ཡིན་ན་རང་ཉིད། རང་ངོ་རང་གིས་ཤེས་པའི་ངེས་པ་འདྲོངས་ན་དེ་ལ་གཞི་རྩ་ཆོད་པ་ཞེས་མིང་དུ་འདོགས་དགོས་སམ་
9/2/01
ཟླ9
སྙམ༑ དེས་ན་འགྱུ་བའི་ཚེ་རང་འགྱུ་བ་འགྱུ་སྟོང༌། གནས་པའི་ཚེ་རང་གནས་པ་གནས་སྟོང༌། རིག་པའི་ཚེ་རང་རིག་པ་རིག་སྟོང་དུ་འཆར་རོ། །གཉིས་པ་ལ་བཞག་ཐབས་ཀྱི་གནད་
དྲུག་ལས་དང་པོ། འབད་རྩོལ་བྲལ་ཞིང་མ་བཅོས་པར་བཞག་པ་ཁྱུང་ནམ་མཁའ་ལ་ལྡིང་བ་ལྟ་བུ་ནི། གང་ཟག་དབང་པོ་ཡང་རབ་རྟོགས་གྲོལ་དུས་གཅིག་ཏུ་འགྱུར་བ་སྲིད་པ་དེ་ལ་གནད་འདི་ཚོ་
མི་དགོས་ཀྱང་། གཞན་ལ་དེའི་རྒྱུན་སྐྱོང་བ་གནད་དུ་ཆེ། ཁྱུང་ནམ་མཁར་སླེབ་ཟིན་ནས་གཤོག་པ་རྐྱོང་བ་ཙམ་ལས་གཡབ་པའི་འབད་རྩོལ་མི་དགོས་པ་བཞིན། འདིར་ཡང་རང་ངོ་ཤེས་པའི་
རིག་པ་ཁོ་རང་རང་ལུགས་སུ་བཞག་པས་ཆོག རང་གིས་རང་མ་བརྗེད་ཙམ་ལས་རྩབ་རྩུབ་ཐམས་ཅད་དྲི་མ་ཡིན་པས་བསལ་བཞག་སྤང་བླང་མི་བྱའོ། །གཉིས་པ་རྐྱེན་གྱིས་མི་གཡོ་བ་རྒྱ་མཚོ་ལྟ་
༈བུར་བཞག་པ་ནི། མཚོ་རླབས་གཡོ་ཡང་གཏིང་མི་བསྐྱོད་པ་ལྟར། རྐྱེན་རྟོག་འཆར་བ་རེ་ཞིག་མི་འགག་ཀྱང༌། དེའི་དབང་དུ་མི་བཏང་བའི་རང་བབས་སུ་བཞག་གོ །གསུམ་པ་གསལ་

འགྲིབ་མེད་པ་ཉི་མ་སྤྲིན་དང་བྲལ་བ་ལྟ་བུར་བཞག་པ་ནི། ཉི་མའི་དཀྱིལ་འཁོར་མུན་པས་སྒྲིབ་མི་ནུས་པ་ལྟར། ་རང་བཞིན་འོད་གསལ་རྣམ་རྟོག་གི་གཞིག་པར་མི་ནུས་པས་ཅུང་ཟད་དྲན་རིག་ངར་
དང་བཅས་ནས་ཡེངས་མེད་དུ་བྱའོ། །བཞི་པ་སྣང་ཆ་མ་འགགས་ལ་འཛིན་པ་མ་ཞུགས་པ་བུ་ཆུང་ལྷ་ཁང་དུ་ཁྲིད་པ་ལྟ་བུར་བཞག་པ་ནི། བྱིས་པ་ཆུང་ངུ་ལྷ་ཁང་དུ་ཁྲིད་ན། འདི་ནི་འདིའོ་ཞེས་
འཛིན་པ་མེད་ཀྱང༌། སྨྲ་མི་བཏུབ་པའི་སྣང་ཆ་མི་འགག་པ་བཞིན། རང་རིག་གི་མདངས་ཚོགས་དྲུག་ཏུ་སྣང་བ་འདི་རྨི་ལམ་གྱི་ཡུལ་ལྟར་གཏད་མེད་དུ་བཞག་ལ་དགག་སྒྲུབ་ཀྱི་ལྷད་མ་ཞུགས་
པར་བྱའོ། །ལྔ་པ་བྱུང་ཚོར་མི་དགག་པ་ཆུ་དང་རླབས་ལྟ་བུར་བཞག་པ་ནི། ཆུ་རླབས་ཆུ་ལས་མི་འདའ་བ་ལྟར། གང་ཤར་སེམས་ཉིད་ལས་མི་འདའ་བས་དེ་ཁ་ལྟར་འཛིན་མེད་དུ་བཞག་པར་
བྱའོ༑ །དྲུག་པ་བྱ་ནམ་མཁའ་ལ་འཕུར་བ་ལྟར་རིག་པ་རྗེས་མེད་དུ་བཞག་པ་ནི། བྱ་ནམ་མཁའ་ལ་འཕུར་བའི་རྗེས་མི་མངོན་པ་ལྟར། འཆར་སྒོ་ཅི་བྱུང་ཡང༌། རྗེས་མི་གཅོད། འཕྲོ་མི་
འཐུད༑ རོ་མི་མྱང་བར་རྗེས་མེད་དུ་བོར་བར་བྱའོ། །གསུམ་པ་སེམས་ཀྱི་གོལ་ས་བཅད་པ་ལ་ལྔ་ལས། དང་པོ་ནི། ཡར་སངས་རྒྱས་ལ་རེ་ན་གོལ་བས་ད་ལྟའི་རིག་པ་འདི་ཁ་རང་བཞིན་མེད་

༄༅། །པར་རྟོགས་པ་མཐར་ཐུག་པ་ལས་གཞན་པའི་སངས་རྒྱས་མེད་པར་ངེས་ན་དེས་གོལ་ས་གཅོད། གཉིས་པ། མར་འཁོར་བ་ལ་དོགས་ན་གོལ་བས་བྱུང་གནས་འགྲོ་
n
གསུམ་དང་བྲལ་བའི་སེམས་ཉིད་འདི་དོན་གྱིས་ན་འཁོར་བར་འཁྱམ་བྱ་འཁྱམ་བྱེད་འཁྱམ་ཡུལ་གང་ཡང་མེད་པར་རྟོགས་པས་གོལ་ས་གཅོད། གསུམ་པ། བར་སྣང་བ་ལ་ཞེན་ན་གོལ་བས་རྨི་
ལམ་དང་མངོན་སུམ་གྱི་སྣང་བ་འདི་རྣམས་རིག་པའི་རང་རྩལ་ཙམ་ལས་བདེན་གྲུབ་རྟག་བརྟན་ཐེར་ཟུག་མིན་པར་ངེས་ན་གོལ་ས་གཅོད། བཞི་པ། ནང་ཉམས་མྱོང་ལ་ཞེན་ན་གོལ་བས་བདེ
གསལ་མི་རྟོག་པའི་ཉམས་ལ་ཞེན་ན་ཁམས་གསུམ་དུ་གོལ་བས་ཉམས་ཞེན་མེད་དུ་བསྐྱངས་པས་གོལ་ས་གཅོད། ལྔ་པ། ལས་རྒྱུ་འབྲས་ཁྱད་དུ་བསད་ན་གོལ་བས་རང་རྒྱུད་ཀྱི་དྲི་མ་རྩ་བ་ནས་
མ་དག་པ་ལ་ལས་འབྲས་འདིས་འཁྲུལ་ངོར་མི་སླུ་བ་ཡིན་པས་བླང་དོར་ཚུལ་བཞིན་བྱས་ན་གོལ་ས་གཅོད། བཞི་པ་སེམས་ཀྱི་ལམ་ཁྱེར་བསྟན་པ་ལ་དྲུག་ལས། དང་པོ་ཉིན་མོ་སྣང་བ་རྒྱས་
༈ འདེབས་པའི་རྣལ་འབྱོར་ལ། ཉིན་བར་གྱི་སྣང་བ་འདི་ཐམས་ཅད་ཅི་ཡང་མ་ཡིན་ལ་ཅིར་ཡང་སྣང་བ་དཔྱད་མི་བཟོད་པར་ཤེས་ནས་དོ་གལ་མི་བྱ་བ་ཡིན་གྱི། རི་བོ་གསེར་དུ་བསྒོམ་པའི་རྒྱས་✖

འདེབས་ལྟ་བུར་མ་ཡིན་ནོ། །གཉིས་པ་ནངས་ནུབ་འདོད་ཡོན་གྲོགས་སུ་འཁྱེར་བ་ལ། རབ་ཀྱིས་འདོད་པའི་ཡོན་ཏན་ཐམས་ཅད་དེར་ཞེན་བདེན་འཛིན་གྱིས་མ་བསླད་པར་སྟོང་ཉིད་ལ་སྟོང་ཉིད་དུ་
རོལ་ཞིང༌། ཆོས་ཉིད་ལ་ཆོས་ཉིད་ཐིམ་པའི་ཚུལ་གྱི་ལོངས་སྤྱོད། འབྲིང་གིས་སྒྱུ་མ་ལ་སྒྱུ་མ་མཁན་ལྟ་བུར་ལོངས་སྤྱོད། ཐ་མས་ཀྱང་བློས་བཅོས་པའི་ཁ་ཟས་ཀྱི་རྣལ་འབྱོར་དང་ལྡན་པར་
ལོངས་སྤྱོད། གསུམ་པ་སྲོད་ལ་དབང་པོ་གཞི་ལ་བསྡུ་བ་ལ། ཉིན་མོ་འཁྲུལ་རྟོག་ཐམས་ཅད་ངོས་བཟུང་ནས་བཤགས་སྡོམ་བྱེད། འཇུག་ཤེས་རྣམས་གཞིའི་ཤེས་པ་ཀུན་གཞིའི་སྟེང་དུ་བསྡས་
ནས་རྩེ་གཅིག་ཏུ་མཉམ་པར་བཞག་གོ །བཞི་པ་ནམ་གུང་ཤེས་བྱ་བུམ་པར་གཞུག་པ་ནི། གཉིད་དུ་འགྲོ་ཁར་སྙིང་དབུས་སུ་རྩ་བའི་བླ་མའི་འོད་ཀྱི་རང་བཞིན་གསལ་བར་བལྟས་ལ་འོད་གསལ་
ཟིན་པའི་གསོལ་བ་དྲག་ཏུ་བཏབ། དེའི་ངང་མ་ཤོར་བར་གཉིད་དུ་འགྲོར་འཇུག་པའོ། །ལྔ་པ་ཐོ་རངས་རིག་པ་གསལ་གདབ་པ་ནི། ནམ་གྱི་ཐུན་ཐ་མ་ལ་མ་ཡེངས་ཙམ་གྱི་ངང་ནས། སོ་སོར་
རྟོག་པའི་ཤེས་རབ་ཀྱིས་ཆོས་སྤྱི་དང་རང་གི་མཚན་ཉིད་ལ་གཞིག་འབྲེལ་བཏང་ནས་རིག་པ་གཟེངས་བསྟོད་པའོ། །དྲུག་པ་འཆི་ཁར་ཡེ་ཤེས་ཟངས་ཐལ་དུ་བཏང་བ་ནི། བཟློག་ཏུ་མེད་པའི་འཆི་

།ལྟས་ཀྱི་མཚན་མ་མཐོང་ཚེ། ཆགས་ཞེན་གྱི་འཁྲི་བ་ཐམས་ཅད་རྦད་ཀྱིས་བཅད། གསོལ་བ་དྲག་པོ་གདབ། སྨོན་ལམ་བཟང་པོས་མཚམས་སྦྱར་ཏེ། རྩ་བའི་
ཁྲིད་
པི
དགེ་སྦྱོར་ཕྱག་རྒྱ་ཆེན་པོའི་ཀློང་དུ་སྒོམ་མེད་ཡེངས་མེད་ཀྱི་ངང་ནས་དབུགས་འགྲོ་བཅུག་པས་བུ་མ་པང་དུ་རྒྱག་པ་བཞིན་འོད་གསལ་མ་བུ་འདྲེས་པའི་མཉམ་བཞག་ལས་ཟུང་འཇུག་ཡེ་ཤེས་ཀྱི་སྐར་
ལྡང་ངོ༌། །དེ་ལྟ་ན་ཕྱག་རྒྱ་ཆེན་པོ་ཡི་གེ་བཞི་པའི་ཁྲིད་ཀྱི་ཟིན་ཐོ་བརྗོད་ཟིན་ཏེ། །རྣམ་གཡེང་འདུ་འཛིའི་འཁོར་ལོ་ཅི་འཁོར་ཀྱང༌། །རང་བཞིན་ཤེས་པའི་སྲོག་ཤིང་དྲང་པོ་འདིས། །ཆོས་ཉིད་
རྒྱ་ལས་འགོང་བའི་སྐབས་གང་ཞེས། །དྲན་ཡེངས་མེད་པའི་རིག་པ་དེ་སྐད་ལོན། །བླ་མའི་བྱིན་རླབས་སྙིང་ལ་ཞུགས་མ་ཐག །ཆོས་ཉིད་གཉུག་མའི་དོན་དང་མངོན་སུམ་མཇལ། །ཐ་མལ་
ཤེས་པས་ཆོག་པའི་ཉམས་ལེན་འདི། །འཆིང་གྲོལ་མེད་པའི་ངང་དུ་ཡེ་རེ་རེ། །ཞེས་པ་འདི་ནི་རྫོགས་པའི་སངས་རྒྱས་ལྷ་རྩེ་བ་ཆེན་པོའི་ཞབས་སེན་གྱི་འཕྲེང་བ་མཚར་པོས་ཤིས་པར་བྱས་ཤིང་
༈ གསུང་གི་བགོ་སྐལ་གྱིས་འཚོ་བའི་ཀུ་སཱ་ལི་པ་བུདྡྷའི་མིང་ཅན་གྱིས་འོག་མིན་དཔལ་གྱི་གནམ་སྡིངས་སུ་བྲིས་པའི་དགེ་བས་སེམས་ཅན་ཐམས་ཅད་ཡང་དག་པའི་ལམ་ལ་འཇུག་པའི་སྐལ་བ་བཟང་པོ་

ཅན་དུ་གྱུར་ཅིག ལུང་རིགས་རྒྱ་མཚོས་མགྲིན་པ་གང་མོད་ཀྱི། །འདིར་ནི་སྙིང་པོ་ཙམ་ལས་རྒྱས་མིན་པ། །མི་ཤེས་བཞིན་དུ་སྐབས་མིན་ལུང་མང་པོ། །འདྲེན་འདོད་སྤྱི་བརྟོལ་ཅན་ལ་འཐིང་
སླད་ཡིན། །ཅེས་ཀྱང་སྨྲས་སོ།། །།

༄༅། །ཕྱག་ཆེན་ཡེ་ཤེས་གསལ་བྱེད་ཀྱི་ཁོག་དབུབ་ཕྱག་ཆེན་རྒྱ་མཚོའི་སྙིང་པོ་ཞེས་བྱ་བ་བཞུགས་སོ།།

༄༅། །ན་མོ་མཧཱ་མུ་དྲཱ་ཡ། ཆོས་ཤེས་བྱའི་དཀྱིལ་འཁོར་རབ་འབྱམས་ཀྱི། །བཅུད་སྙིང་པོར་འཁྲིལ་བ་ཕྱག་རྒྱ་ཆེ། །དོན་ད་ལྟའི་
ཤེས་པ་འདིའོ་ཞེས། །གསུང་ཚད་མའི་དབྱངས་ཀྱིས་འདོམས་མཛད་ཅིང༌། །ལམ་རང་བྱུང་སྙིང་པོའི་རང་འགྲོས་ཀྱིས། །མཆོག་རྡོ་རྗེའི་ས་ལ་འཁྲིད་
པའི་མགོན། །རྗེ་རྡོ་རྗེ་འཆང་ཆེན་མི་གཟུགས་ཅན། །དཔལ་ངག་གི་དབང་པོ་སྙིང་ནས་དྲན། །འདིར་གང་བཤད་པར་བྱ་བ་ནི། བརྗོད་པ་ཀུན་ལས་
འགོངས་ཀྱང་སྨྲ་བ་ཀུན་གྱི་གཞི། ལྟ་བ་ལ་མ་རེག་ཀྱང་ལྟ་བའི་མཐར་ཐུག གྲུབ་མཐའ་ལས་འདས་ཀྱང་གྲུབ་མཐའི་སྙིང་པོ། ཐེག་པས་མ་གོས་ཀྱང་

ཡེ་
ཤེས་
༄༅། །ཐེག་པའི་ཡང་རྩེ། གང་ཡང་མིན་ཀྱང་ཅི་ཡང་དུ་འཆར་བ། གང་དུ་ཡང་མི་གནས་ཀྱང་ཡོངས་ལ་ཁྱབ་པ། ལྟ་རྒྱུ་མི་
དམིགས་པའི་ལྟ་བ། སྒོམ་རྒྱུ་མེད་པའི་སྒོམ་པ། བཟའ་གཏད་མེད་པའི་སྤྱོད་པ། བྲལ་ཐོབ་མེད་པའི་འབྲས་བུ་ཅན་ཞིག་འདུག་པ་དེ་ལ། བདག་ཉིད་
ཆེན་པོ་རྣམས་ཀྱིས་གློ་བུར་དུ་སྒྲོ་བཏགས་ནས་ཕྱག་རྒྱ་ཆེན་པོ་ཞེས་འབོད་པར་མཛད་དོ། །དེ་ལྟ་བུའི་རྟོགས་རྒྱ་མེད་པའི་ཚུལ་གྱིས་རྟོགས་པར་བྱ་བའི་
ཐབས་ཚུལ་བསམ་གྱིས་མི་ཁྱབ་པ་ཞིག་མཆིས་པ་ལས། འདིར་དཔལ་མཁའ་འགྲོ་སྙན་བརྒྱུད་ཀྱི་ལམ་རིམ། ཚིག་དབང་དང་འབྲེལ་བ་ཕྱག་རྒྱ་ཆེ་པོ་ཡེ་

ཤེས་གསལ་བྱེད་ཅེས་བྱ་བ་འདིའི་དངོས་བསྟན། བུམ་གསང་ཤེས་རབ་ཀྱི་དབང་གསུམ་པོས་ལུས་ངག་ཡིད་ཀྱི་ཐིག་ལེ་སྒྲིབ་བྲལ་དུ་བྱས་རྗེས། གོ། ཀུ། ད། ཧ། ན་ལས་ཤ་
ལྔའམ༑ བི། མུ། མ། ར། ཤུའི་སྒྲས་བསྟན་པའི་བདུད་རྩི་ལྔའི་མིང་ཅན་གྱི་མིག རྣ་བ། སྣ། ལྕེ། ལུས་ཏེ་དབང་ཤེས་ལྔ་ལ་ཡེ་ཤེས་ཀྱི་ཐིག་ལེའམ། བཞི་པའི་གནས་སྐབས་
ཀྱི་ཐིག་ལེར་བཞག་པ་དེ། དབང་བཞི་པའི་ལམ་རིམ་ཡེ་ཤེས་གསལ་བྱེད་འདིས་སྒྲིབ་པ་དང་བྲལ་བར་བྱེད་པ་ལ་དགོངས་ནས་ཡེ་ཤེས་གསལ་བྱེད་ཀྱི་སྒྲ་ལམ་ཕྱག་ཆེན་ལ་གདགས་པར་
སྣང་༑ དེའི་ཕྱིར་གྲུབ་ཆེན་ཏིལླི་པའི་གཞུང་ཆུང་དུ། ཡེ་ཤེས་གསལ་བྱེད་དབང་གི་འབྲས་བུ་རྡོ་རྗེའི་ལུས་ལ་འཁོར་ལོའི་མདུད་པ་སྤྱི་བོར་གྲོལ་བའི་གནས། ཞེས་སོགས་གསུངས་
བྱུང་༑ དེའི་གནད་ཀྱིས་བུམ་གསང་ཤེས་རབ་གསུམ་ལ་རྒྱུ་དབང་དང་། བཞི་པ་ལ་འབྲས་དབང་དུ་བཞག་པ་འདིའི་དངོས་བསྟན་ལ། སྤྲོས་བྲལ། རོ་གཅིག སྒོམ་མེད་གསུམ་ཁོ་ན་ལས་
རྩེ་གཅིག་གི་རྣམ་གཞག་མེད་པས་རྣལ་འབྱོར་བཞི་དང་མི་འགྲིག དེ་ལྟ་ནའང་ཡེ་ཤེས་གསལ་བྱེད་ཀྱི་ཐོག་ཏུ་རྣལ་འབྱོར་བཞི་རིམ་གྱི་ཟིན་བྲིས་གྱིས་ལ་མྱུར་དུ་ཁྱེར་ལ་ཤོག་གསུང་བ་འདི་ནི་མེད་པ་

༄༅། །ཁྱེར་ཤོག་དང་། ཤི་བ་ཡར་ལོངས་ཀྱི་དཔེ་ཁོ་ནར་ཟད་དོ། །འོན་ཀྱང་ཞིབ་མོར་དཔྱད་ཚེ། འབྲས་དབང་ལ་འཇིག་རྟེན་པའི་དབང་བཞི་པ་དང་འདས་པའི་དབང་
བཞི་གཉིས་སུ་ཕྱེ་བའི་དང་པོའི་དབང་དུ་བྱས་ནས་འཆད་པའམ། ཡང་ན། ཐུན་མོང་ཡིད་བཞིན་ནོར་བུ་དང་། སྟེང་སྒོའི་ཆོས་དྲུག་དང་། མཁའ་འགྲོའི་གསང་སྒྲོག་སོགས་ཀྱིས་མཚན་མ་
དང་བཅས་པའི་ཞི་གནས་བསྒྲུབ་པ་དེ་ཁ་འདོད་སེམས་རྩེ་གཅིག་པའི་ཏིང་ངེ་འཛིན་ཡིན་པས་རྩེ་གཅིག་གི་རྣལ་འབྱོར། ཡང་ན། སྒོ་གསུམ་གཡོ་མེད་སྒོ་ལྔ་ཧར་གདངས་བཞག ཅེས་པའི་
གཞུང་འདིས་གང་བསྟན་ན།ྋ དབེན་པ་རྣམ་གསུམ་དང༌། དབང་ཤེས་ཀྱི་རྗེས་སུ་མི་འབྲང་བའི་ཞི་གནས་བསྟན། དེ་རྗེས། བལྟས་པས་མི་མཐོང་སེམས་ཀྱི་མཚན་ཉིད་ལྟོས། །དམིགས་སུ་
མེད་པས་མ་བཅོས་རང་སོར་ཞོག གཞན་དུ་མ་ཚོལ་ངོ་བོ་རྟོགས་པར་གྱིས། །ཞེས་པས་སྤྲོས་བྲལ་གྱི་ངོ་སྤྲོད་དང་། དེ་སྐྱོང་ཐབས་དང་ལ་བཟླ་ཚུལ་རྣམས་བསྟན། ཕྱི་རོལ་ཡུལ་སེམས་ཆོས་
༈ རྣམས་ཇི་སྙེད་པ། །རང་སེམས་ཡིན་ཕྱིར་གཞན་ན་གྲུབ་པ་མེད། །འཁྲུལ་རྟོག་གཉིས་འཛིན་རྣམ་པ་གང་ཤར་རྣམས། །ཅིར་སྣང་གཞི་མེད་རང་བྱུང་རང་ལ་ལྟོས། །ཞེས་རོ་གཅིག་

གམ༑ སྣང་ཐོག་ཏུ་རྩལ་སྦྱོང་བའི་རྗེས་ཐོབ་བསྟན། གཞི་གནས་མ་བཅོས་ཡེ་ནས་ལྷུན་གྲུབ་ལ། །ཐ་མལ་རང་ལུགས་ཆེན་པོར་བཞག་པ་ལ། །ཞེས་རྗེས་ཐོབ་དེ་དང་མཚུངས་ལྡན་གྱི་མཉམ་
བཞག་སྐྱོང་ཚུལ། འཕོ་འགྱུར་མེད་པ་ནམ་མཁའི་ཀློང་ཡངས་སུ། །སྐྱེ་འཆི་མེད་པ་ཆོས་སྐུ་ལུས་ཐོབ་འགྱུར། །ཞེས་དང༌། སེམས་ཉིད་སྐྱེ་མེད་སྟོང་པ་ཆོས་ཀྱི་སྐུ། །ཞེས་སོགས་གཞུང་
ལྷག་མས་སྒོམ་མེད་དང་། གཞན་དོན་འཕྲིན་ལས་ཀྱི་འཆར་ཚུལ་བསྟན་ཏོ་ཞེས་པ་ནི་གཞུང་གི་ས་གཅོད་པ་སྟག་མཆོང་སྟབས་ཀྱི་བཤད་ཚུལ་བླ་མའི་ཞལ་སྐྱིན་ལས་རྙེད་པའོ། །ཚིག་གི་འབྲུ་
གཉེར་ཚུལ་ནི་སྙན་བརྒྱུད་འགྲེལ་ཆེན་དུ་འབྱུང་བ་ལས་ལྷག་པ་སུ་ཞིག་གིས་ཤེས་པར་འགྱུར། ཉམས་མྱོང་གི་སྤ་རིས་འབྱེད་ཚུལ་མདོར་བསྡུས་ཤིག་ཁོ་བོས་ལོགས་སུ་བྲིས་ཟིན་ཏོ། །ལར་རང
རྣལ་འབྱོར་བཞིའི་བཤན་འབྱེད་སད་སུད་དང༌། ལྟ་སྒོམ་སྤྱོད་འབྲས་ཀྱི་ཆོས་སྐད་ཡམ་ཡོམ་གྱིས་གར་ཡང་མི་ཕྱིན། གང་ཤར་གྱི་ཐོག་ཏུ་གློད། གློད་ཐོག་ཏུ་ངོ་ཤེས་སྐྱོང་བ་ལས་དགའ་བ་ཅི་
ཡོད་པས་དེ་བཞིན་དུ་མཛད་པར་ཞུ། ཆོས་ཀུན་གྱི་སྙིང་པོ་ཕྱག་ཆེན་དེ། །དོན་ཡང་དག་དྲན་པའི་ངང་དུ་རྫོགས། །ཡབ་བཀའ་བརྒྱུད་བླ་མའི་ཕ་ཕོགས་ཏེ། །ཁྱོད་དམ་ཚིག་ཅན་གྱི་ཐུགས་ལ་

ཡེ་༄༅། །ཆོངས། །ཞེས་ཆོས་མཛད་ཐུབ་བསྟན་ཉིད་བྱེད་སྒྲུབ་པ་ལ་བརྩོན་པར་བཞུགས་པ་ལ་ཕུལ་བའོ།། །།
ཤེས་
པི
གསལ་
246(B)

246(B)
BlankPageAsPerOriginalDocument

n
༄༅། །ཕྱག་རྒྱ་ཆེན་པོའི་མན་ངག་གི་གནད་བསྡུས་སྒྲོན་མེ་ཞེས་བྱ་བ་བཞུགས་སོ།།
247

༄༅། །ན་མོ་མཧཱ་མུ་དྲཱ་ཡ། ཀུན་ལ་ཁྱབ་ཅིང་གདལ་བ་ཆོས་ཀྱི་སྐུ། །རང་རིག་གདོད་མའི་སེམས་དང་དབྱེར་མེད་པར། །སྟོན་
མཛད་འགྲོ་བའི་བླ་མ་རྡོ་རྗེ་འཆང༌། །ངག་དབང་བཟང་པོས་དེང་འདིར་བདེ་ལེགས་མཛོད། །དད་བརྩོན་ཤེས་རབ་ནམ་མཁའི་ཁྱོན་ཡངས་པར། །ཐུབ་
བསྟན་ཉིན་མོར་བྱེད་པའི་དཀྱིལ་འཁོར་ནི། །བག་ཡོད་དྲན་པའི་རྟ་ལྗང་གིས་དྲངས་ཚེ། །ཀུན་རྨོངས་མུན་པའི་དཔུང་ཚོགས་ག་ཤེད་བྲོས། །བཅོས་
མའི་དམིགས་གཏད་ལྕགས་ཀྱུས་རིག་པའི་རྩལ། །ཡང་ཡང་འགུགས་པའི་ངལ་བས་ཅི་ཞིག་བཏུབ། །རང་བབས་གཉུག་མའི་རང་འགྲོས་འདི་ཁོ་

n9 ༄༅། །ནས། །འཆིང་གྲོལ་མེད་པའི་ལམ་བཟང་དབྱེ་བར་བྱ། །ཐུབ་པ་ཆེན་པོའི་གསུང་རབ་དགོངས་འགྲེལ་བཅས། །མཐའ་
དྲུག་ཚུལ་བཞིས་དངོས་བརྒྱུད་འཆད་ཚུལ་རྣམས། །ཕྱག་རྒྱ་ཆེན་པོ་རྟོགས་པའི་ཐབས་སུ་གཅིག །འདིར་ནི་གཅེར་མཐོང་མངོན་སུམ་ཉིད་དུའོ། གཞི་
ལམ་འབྲས་བུའི་ཕྱག་ཆེན་རྣལ་འབྱོར་བཞིས། །འཆད་པ་སྒྲུབ་བརྒྱུད་འདི་ཡི་བཀའ་སྲོལ་ཏེ། །མ་བསླད་མི་གནས་མི་འགལ་མི་དམིགས་པ། །གཞི་ལ་
གནས་པའི་རྣལ་འབྱོར་རྣམ་བཞིའོ། །ཡེ་དག་ཡེ་རྫོགས་སེམས་ཀྱི་རང་བཞིན་འདིར། །དྲི་མ་བསལ་དང་དྲི་མེད་བཞག་རྒྱུ་ཞིག །མེད་ཕྱིར་གང་གིས་
གནད་
བསྡུས་

མ་བསླད་བཅིངས་གྲོལ་མེད། །གཉིས་བརྗོད་མཐའ་བྲལ་བསམ་བརྗོད་ཡུལ་མི་གནས། །གང་ཡང་མིན་ཀྱང་གང་དང་མི་འགལ་བར། །ཇི་སྙེད་ཆོས་ཀྱི་རྗེས་སུ་འཇུག་ལྡོག་མཁན། །ཇི་བཞིན་
ཤྲཱྀ བརྗོད་པ་རྒྱལ་བའང་ཚིག་གིས་དབུལ། །དཔེ་བྲལ་མི་དམིགས་ཆོས་འདི་ངོ་མཚར་ཆེ། །གཤིས་ལ་སངས་རྒྱས་སེམས་ཅན་རྣམ་དབྱེ་མེད། །འཁོར་བར་འཁྱམ་མེད་མྱང་འདས་ཐོབ་མཁན་
མེད༑ །སུ་ཡང་མ་བཅིངས་སུ་ཡང་གྲོལ་བ་མེད། །དགེ་བས་མ་ཕན་སྡིག་པས་གནོད་པ་མེད། །དེ་ལྟར་ལགས་ཀྱང་རྨོངས་པ་གློ་བུར་བས། །འཁྲུལ་མཁན་མེད་པའི་འཁྲུལ་པ་འདི་ལྟར་
བཟོས༑ །རང་གི་རང་བཅིངས་སྲིན་བུའི་ཁ་ཆུ་བཞིན། །རང་གིས་རང་གྲོལ་སྦྲལ་གྱི་མདུད་པ་བཞིན། །རང་གིས་རང་སྟོར་རྒན་པོའི་ཐ་གུ་བཞིན། །མེད་ལ་ཡོད་འཁྲུལ་ཡོད་ལ་མེད་འཁྲུལ་
ནས༑ འཁོར་བའི་འཁོར་ལོ་འདི་ནི་དྲག་ཏུ་འཁོར། །སྐྱིད་སྡུག་ཉིན་མཚན་གཉིས་པོ་རེས་ཀྱིས་སྤྱོད། །སྨིག་རྒྱུ་ཆུ་བོས་རི་དྭགས་སྐོམ་དྲིར་བསད། །བྱེ་མའི་ཁང་བུས་བྱིས་པ་ཨ་ཐང་
བཅད༑ །རང་གི་མགོ་བོ་རང་གིས་ལན་བརྒྱར་བསྐོར། །ད་གདོད་དེ་དེར་མ་འཛིན་རང་སོར་ཞོག །དེ་ཕྱིར་འཁོར་དང་མྱ་ངན་འདས་པ་ཞེས། །དམིགས་སུ་མེད་ཀྱང་ཀུན་རྫོབ་རྫུན་ནང་དུ།

མན་༄༅། །རྨི་ལམ་སྐྱེས་བུས་རྨི་ལམ་ཆུ་བརྒལ་བཞིན། །ཉམས་སུ་ལེན་པའི་ལག་ལེན་འདི་ལ་འབད། །ལས་དང་སྐལ་བ་མཐུན་པའི་བླ་མ་ལས། །སྙིང་པོར་དྲིལ་བའི་མན་
ངག་
བ ངག་གནད་ཐོབ་ནས། །འདུ་འཛིས་དབེན་པའི་རི་ཁྲོད་བས་མཐར་རུ། །མི་རྟོག་སྐྱེ་མེད་གཉིས་མེད་བསམ་མི་ཁྱབ། །རྣལ་འབྱོར་བཞི་པོ་འདི་ལ་རིམ་བཞིན་བསླབ། །འགྱུ་བ་དགག་བྱ་གནས་
པ་བསྒྲབ་བྱ་ཞེས། །མི་རྟོག་རང་བབས་ངང་ནས་དྲན་ཤེས་ཀྱི། །མེལ་ཚེ་རྒྱང་སོར་འཛུགས་ལ་མན་ངག་ཡིན། །གང་ལས་སྐྱེས་དང་གར་གནས་གང་དུ་འགག །དཔྱད་པས་མ་རྙེད་པ་ན་
དཔྱོད་པ་པོའང་། །ཤིང་གཉིས་དྲུད་ལས་སྐྱེས་པའི་མེ་བཞིན་དུ། །སྐྱེ་བའི་རང་བཞིན་མེད་པ་ཉིད་དུ་རྟོགས། །སྣ་ཚོགས་སྣང་ཡང་གཅིག་པུ་དུ་མའི་ཉམས། །རང་སེམས་འགག་པ་མེད་པའི་
རང་རྩལ་ཏེ། །རྣམ་ཀུན་མཆོག་དང་ལྡན་པའི་ཀློང་ཡངས་སུ། །གཉིས་མེད་སྒྱ་མ་ཆེན་པོའི་གར་བྱོས་ཤིག །བསྒོམ་བྱ་སྒོམ་བྱེད་ལ་སོགས་གཉིས་ཆོས་ཀྱི། །བར་ལག་དེ་ནི་རང་བཞིན་ཤེས་
པས་སྒྱེལ། །བསམ་གྱིས་མི་ཁྱབ་གཉུག་མའི་རྒྱ་མཚོ་ཆེར། །འཁོར་འདས་ཚོས་ཀུན་སྐྱར་དང་སྒོམ་ཆེན་པ། །དེ་དེའི་མྱོང་བ་འཆར་ཚུལ་འདི་ཡིན་ཏེ། །བཟུང་དྲན་སྟོབས་སུ་གྱུར་པས་གནས་

ཐོག་དེར། །འགྱུ་བ་ཕྲ་རགས་རིག་འཕྲལ་གནས་པར་ཁུགས། །གནས་འགྱུ་བར་འགྱེལ་རྩེ་གཅིག་རྣལ་འབྱོར་ཟེར། །འགག་མེད་རྟོག་པར་འགྱུ་བ་གནས་ལུགས་སྒོ། །རང་ངོ་ཤེས་པའི་
གནད་ཀྱིས་རང་སར་གྲོལ། །གཞི་རྩ་བྲལ་བའི་གནད་ཀྱིས་རང་རིག་པ། །འཁྲུལ་གྲོལ་བར་འགྱེལ་སྤྲོས་བྲལ་རྣལ་འབྱོར་ཟེར། །ཆུ་རླབས་ཆུ་བཞིན་ཡུལ་སྣང་གནས་ལུགས་ཀྱི། །རང་འོད་
ཉིད་ཕྱིར་བདེན་པར་ཅི་སྟེ་གྲུབ། །ཡུལ་ཐོག་རང་ཞལ་ལྟ་བའི་གནད་ཤེས་ན། །སྣང་སེམས་བར་འགྱེལ་རོ་གཅིག་རྣལ་འབྱོར་ཟེར། །འདག་བྱའི་དྲི་མ་ཟད་པས་འདག་བྱེད་ཀྱི། །གཉེན་པོའི་
རྩོལ་བའང་དེ་བཞིན་ཉིད་དུ་ཟད། །ལམ་གྱི་འཇུག་པ་ཆད་ནས་གཞི་ཐོག་སླེབ། །མཉམ་རྗེས་བར་ལག་མེད་དེ་སྒོམ་མེད་ལོ། །དེ་དེའི་རྣལ་འབྱོར་བཞི་པོ་རེ་རེར་ཡང་། །བརྟན་པ་མ་ཐོབ་པ་དང་
ཅུང་ཟད་ཐོབ། །ཤིན་ཏུ་ཐོབ་པའི་རིམ་པས་ཆུང་འབྲིང་ཆེའི། །རྣམ་གཞག་བཅུ་གཉིས་དག་གིས་སྤུ་རིས་འབྱེད། །དེ་དག་ཡོན་ཏན་ཉིད་ཀྱི་རྗེས་འགྲོའི་ཕྱིར། །རེ་རེ་ནང་གསེས་དབྱེ་བས་བཞི་
བཞི་རུ། །ལུང་རིགས་མྱོང་བ་རྟོགས་པས་ཕྱེ་བ་ཞིག མཁས་དབང་གྲུབ་པའི་དད་དཔོན་ཆེ་རྣམས་བཞེད། །ངོ་མཐོང་རྣམ་རྟོག་སྒོམ་ཤར་རྩལ་རྫོགས་དང༌། །ཡོན་ཏན་སྐྱེས་དང་ཀུན་རྫོབ་རང་ ྴ

།བྱན་ཚུད། །གཟུགས་སྐུའི་ས་བོན་ཐེབས་དང་དེ་དེ་མིན། རྣམ་པ་བཅུ་གཉིས་དབྱེ་བའང་གོང་མའི་སྲོལ། །སྔོན་འགྲོ་ཚོགས་ལམ་རྩེ་གཅིག་སྦྱོར་བའི་ལམ།
སྤྲོས་བྲལ་མཐོང་ལམ་རོ་གཅིག་སྒོམ་པའི་ལམ། །སྒོམ་མེད་མི་སློབ་ལམ་དུ་འཆད་མོད་ཀྱི། །འདི་ལའང་མཐའ་དཔྱད་འཕྲུལ་གྱི་སྒོ་གླེགས་དབྱེ། །ཆོས་ཀྱི་དབྱིངས་ལས་གཡོ་མེད་རྩེ་གཅིག་
།བག་ཆགས་དང་བཅས་སྒྲིབ་པའི་སྤྲོས་པ་བྲལ། །སྨོན་ལམ་དབང་གིས་གཞན་འདུལ་རོ་གཅིག་ཡིན། །ཐོག་མཐའ་བྲལ་བའི་དོན་གྱིས་སྒོམ་དུ་མེད། །དེ་ལྟར་གཞི་དང་ཉམས་ལེན་
ཉམས་མྱོང་དང༌། །དྲོད་རྟགས་འབྱེད་དང་འབྲས་བུ་མངོན་གྱུར་པའི། །རྣལ་འབྱོར་བཞི་ཚན་ལྔ་པོས་ཕྱག་རྒྱ་ཆེའི། །གནད་ཕལ་བཤད་ནས་སླར་ཡང་འདི་སྐད་སྨྲེང༌། །དམ་པའི་དྲིན་ལས
༈ བརྙེད་པའི་གནད་ལྡན་ན། །གོལ་ཤོར་འཕྲང་ལ་རྡུགས་པའི་གོ་སྐབས་ཅི། །བླུན་སྒོམ་ལོག་པའི་ལམ་ལས་བསྲུང་སླད་དུ། །ངོས་འཛིན་སྐྱོན་གྱི་ཚེར་མ་འདི་ལྟར་འབྱིན། །ཤོར་ས་བཞི་སྟེ་
གཤིས་དང་ལམ་གཉེན་པོ། །རྒྱས་འདེབས་ཤོར་བ་རེ་རེར་ཡེ་ཤོར་དང༌། །འཕྲལ་དུ་ཤོར་བ་གཉིས་གཉིས་འབྱུང་དེ་ཡང༌། །གོ་ཡུལ་འཆེལ་དང་ཉམས་མྱོང་འཁྲུལ་པའོ། །སྟོང་དང་རྟེན་ ྤ

འབྱུང་དོན་གཅིག་རྣམ་ཀུན་གྱི། །མཆོག་ལྡན་ཡིན་པར་མ་གོ་ལུང་རིགས་ཀྱིས།།དཔྱད་པའི་མེད་དགག་ཙམ་དང་སྔགས་དོན་ལ། །འཁྲུལ་པའི་སྟོང་རྐྱང་བློ་བཟོ་གཤིས་ཤོར་ཡིན། །གཞི
འབྲས་དབྱེར་མེད་ནའང་ལམ་གསལ་བྱེད། །འབྲས་བུ་བྲལ་འབྲས་ཡིན་ཚུལ་མ་རྟོགས་པས། །སྟོང་ཉིད་ལམ་དུ་བྱས་ལས་ཆོས་སྐ་ཞིག །སྒག་སྡོད་བྱེད་པའི་བློ་དེ་ལམ་ཤོར་ཡིན། །སྤང་
གཉེན་རྣམ་དབྱེར་མེད་པ་མ་གོ་བར། །སྦྱིན་སོགས་དམིགས་བཅས་བསྒོམ་མཐར་གང་དང་གང༌། །སྟོང་ཉིད་ཡིན་སྙམ་རི་བོ་གསེར་བསྒོམ་གྱིས། །དེ་དེར་རྒྱ་ཡིས་འདེབས་རྣམས་ཡེ་ཤོར་
བའི༑ །སྟོང་ཉིད་སྙིང་རྗེར་ལོངས་པས་དང་པོ་སེལ། །ཤར་གྲོལ་དུས་མཉམ་རྟོགས་པས་གཉིས་པ་འགོག །སྤང་གཉེན་དབྱེར་མེད་གོ་བས་གསུམ་པ་དབྱུང༌། །ཡིན་ལུགས་ཇི་བཞིན་ཤེས་
པས་བཞི་པ་འབྱིན། །གནས་ལུགས་ཡང་དག་མ་ཡིན་རྣམ་སྤྱི་ཙམ། །དོན་དུ་བཟུང་བས་གཞན་ལ་སྨྲ་ཤེས་ཀྱང༌། །རིག་ཐོག་ངེས་མ་འདྲོངས་པས་ཁང་སྟོང་ལ། །སྒོ་ལྕགས་བཏབ་པས
གཤིས་ལ་འཕྲལ་ཤོར་ཡིན། །སེམས་ངོ་ཅུང་ཟད་ཤེས་ཀྱང་གནས་འགྱུ་གཉིས། །རང་སར་འཛིན་མེད་མ་གྲོལ་སོམ་ཉི་ཟ། །ཐ་མལ་ཤེས་པས་མ་ཚིམ་བཅོས་ལྷད་ཀྱིས། །ལྷན་པ་འདེབས་པ་✖

༄༅། ། ལམ་དུ་འཕྲལ་ཤོར་ཡིན། །གནས་ལུགས་སྒོ་ཆེན་གདངས་ལས་འགྱུ་བའི་རླུང་། །ཡུལ་ཐོག་འཕྱོ་བ་རང་སར་ངོ་ཤེས་ཀྱི། །ཡང་དག་དྲན་པར་མི་ལྡང་ལྕགས་ཀྱུ་
བཞིན༑ །འབད་པས་འགུགས་པ་གཉེན་པོར་འཕྲལ་ཤོར་ཡིན། །སྒོམ་ལ་བདག་པོ་མེད་པས་དྲན་ཤེས་བཞིན། །སྲོལ་དུ་མ་ཚུད་དྲེད་པོར་འཕྲལ་ཤོར་དང༌། །རྗེས་སུ་མ་ཐོབ་རྣམ་རྟོག་བྲེ་ཡི་
ཁ༑ །སྒོམ་གྱིས་འགེངས་པ་བློ་ཆུང་འཕྲལ་ཤོར་གཉིས། །བླ་མའི་དྲིན་གྱིས་མ་ནོར་ངོ་འཕྲོད་ནས། །རང་མཚན་འཁྲུལ་པ་མེད་པའི་དྲན་པ་དང༌། །ཤེས་བཞིན་བག་ཡོད་འཁར་བ་ལ་བརྟེན་
ནས༑ ཤོར་ས་མེད་ཀྱི་ཐར་ལམ་དྲང་པོར་སྲོངས། །བདེ་དང་གསལ་དང་མི་རྟོག་ལ་ཞེན་པས། །འདོད་པའི་ཁམས་དང་གཟུགས་དང་གཟུགས་མེད་ཀྱི། །ཁམས་སུ་གོལ་མོད་རང་བཞིན་
ཡོངས་ཤེས་པའི། །གནད་ལ་དྲིལ་བས་སྒོམ་གྱི་ཡང་རྩེར་ཁུགས། །སྣང་དང་རྣམ་རྟོག་སྟོང་པ་དགྲར་ལངས་གེགས། །རིམ་བཞིན་སེམས་དང་ཆོས་སྐུ་སྣང་སྟོང་གཉིས། །ཟུང་འཇུག་ཉིད་དུ་
ཤེས་པར་རང་སར་གྲོལ། །དེ་དག་ཤོར་གོལ་གེགས་སེལ་མན་ངག་གནད། །མདོར་ན་ཤར་ཚད་རང་སེམས་གཅིག་པུའི་གར། །ཡིན་ཕྱིར་བརྟགས་ན་གེགས་དང་དངོས་གྲུབ་ཅེས། །ཐ་དད་ ྤ

སུ་ཡིས་འཛིན་པ་དེ་བླུན་པོ། །དེ་ཕྱིན་མཉམ་ཉིད་ངང་དུ་ཆོས་ཀུན་རྫོགས། །ལེ་ལོར་གཉིད་པའི་སྒོམ་ཆེན་རྒན་པོ་ལ། །སྒོམ་ཕྲུག་ཐུབ་བསྟན་ཉིན་བྱེད་ཀྱིས་བསྐུལ་བའི། །ངོ་མ་ཆོག་པར་གོང་
མའི་གསུང་བསྙེན་ནས། །ཆ་ལག་ཡོངས་སུ་རྫོགས་པར་བྲི་ལ་སྤྲོ། །མང་དུ་ཐོས་པའི་དཔལ་འཛིན་ཀུ་སཱ་ལི། །ངག་དབང་མགྲིན་མཚོར་རོལ་པ་སངས་རྒྱས་ཀྱི། །རྡོ་རྗེར་བོད་དེས་དག་པའི་
སྣང་བ་ཀུན། །རབ་ཏུ་འབྱམས་པའི་ཁང་བརྩེགས་མཆོག་ཏུ་བཀོད། །དགེ་ལེགས་ཟླ་བའི་དཀྱིལ་འཁོར་འབུམ་ཕྲག་བརྒྱ། །གཅིག་ཏུ་ཚོགས་ལྟའི་འོད་དཀར་ཕུང་པོ་ཡིས། །སྒྲུབ་བརྒྱུད་
ཀུནྡའི་འདབ་རྒྱ་ཡོངས་གྲོལ་ནས། །སྙིགས་དུས་མཚན་ཀྱང་ཉིན་བཞིན་དཀར་གྱུར་ཅིག །བཀྲ་ཤིས་གང་ཞིག་མ་རིག་བྱེད་པའི་བློ། །ཡེ་ཤེས་དཔུང་པས་གནོན་པའི་མཐུ་གྲུབ་པས།།རིགས་
བརྒྱའི་འཁོར་ལོ་བསྒྱུར་བའི་དཔལ་ཐམས་ཅད། །སྐལ་བཟང་གཙུག་ཏོར་མཛེས་པའི་རྒྱན་དུ་ཤོག། །།

༅། །ཟབ་ཕུ་མཁན་ཆེན་དབང་གི་རྒྱལ་པོས་དྲིས་ལན་སྣང་བྱེད་འོད་ཀྱི་པ་ཏྲ་ཞེས་བྱ་བ་བཞུགས་སོ།།

༄༅། །ཛ་ཡནྟུ། རྒྱལ་བ་རྒྱ་མཚོའི་སྙིང་རྗེའི་རང་གཟུགས་དཔྱིད། །མ་ཆགས་པདྨའི་སྙིང་པོར་ལྷུན་གྲུབ་པས། །འཇིག་རྟེན་ཀུན་
ལ་ཕན་བདེའི་སྣང་བ་ནི། །མཐའ་ཡས་འགྱེད་མཁས་དེ་ཡིས་བདག་སྲུངས་ཤིག །གང་དེའི་ཆོས་ཀྱི་གདུང་འཚོབ་རིགས་སྔགས་འཆང༌། །དབང་གི་
རྒྱལ་པོར་གྲགས་པས་བདག་བློའི་ཚོད། །བགམ་ཕྱིར་དྲི་བའི་ཟོལ་གྱིས་འཕྲིན་སྤྲིངས་པ། །རྣ་བའི་བདུད་རྩིར་སྤྱད་མཐར་ལན་འདི་གསོལ། །ཇི་ལྟར་
བལ་ཡུལ་མཐིལ་ནས་འོངས་པའི་སྐྱེས་བུ་ལ། རྒྱ་ཧ་ཀ་ལིང་ཚེའི་གཏམ་དྲི་བ་བཞིན་དུ། ཁོ་བོ་ཅག་དཀར་བརྒྱུད་རིན་པོ་ཆེའི་རྗེས་སུ་དད་པས་ཞུགས་པ་

LD ?
n9
༄༅། །ལ། སྔགས་རྙིང་མའི་དཀའ་གནད་ཀྱི་ངེས་པ་ལས་བརྩམས་ཏེ་དྲི་བ་འདི་ལྟ་བུ་ཅི་ཞེས་སོམ་ཉིའི་ཁྱོགས་ལ་རེ་ཞིག་དཔྱངས་
པར་བརྟེན། ལན་གྱི་ཕྲེང་བའང་ཅུང་ཟད་འགྱངས་མོད། སླད་ཀྱིས་ཕོ་ཉ་བས་ཉེ་བར་བསྐུལ་ཏེ། རང་བློའི་མེ་ལོང་ངོས་སུ་ཇི་ལྟར་ཤར་བའི་ཀུན་རྟོག་
གི་གཟུགས་བརྙན་འགོད་པའི་སྤོབས་པ་ཤར་བ་ནི།། ༈ དེ་ཡང་ཉིད་ཀྱི་གསུང་ལས། ལྷ་བླ་མ་ཡེ་ཤེས་འོད་དང༌། ལོ་ཙཱ་བ་ཆེན་པོ་རིན་ཆེན་
བཟང་པོ་ལ་སོགས་པ་རྣམས་ཀྱི་སྔགས་ལོག་སུན་འབྱིན་དུ་གྲགས་པ་རྣམས་ནི། གསར་རྙིང་གཉིས་ཀའི་སྦྱོར་སྒྲོལ་སོ་སྐྱེས་ཆོས་ལོག་སྤྱད་པ་རྣམས་ཡིན་

པས་རྙིང་མ་ཁོ་ན་ལ་མ་ཡིན་པ་འདྲ། འགོས་ལོ་ཙཱ་བ་དང༌། ཆག་ལོ་ཙཱ་བ་ཆོས་རྗེ་དཔལ་ལ་སོགས་པས་བྱས་ཟེར་བ་འདི་གཉིས་ཁ་གཡར་བ་ཡིན། དངོས་མ་ཡིན་ཞེས་རྙིང་མ་བ་རྣམས་ཞུ་
བའང་འདུག་པ་འདི་ཇི་ལྟར་ཡིན། གསུངས་པའི་ལན། ལྷ་བླ་མ་དང་ལོ་ཆེན་གྱིས་སུན་འབྱིན་རྒྱུའི་ཕྱོགས་སྔ་མ། སྦྱོར་སྒྲོལ་འཆོལ་པར་སྤྱོད་པ་དེ་ཡིན་པ་བདེན་ཀྱང་། དེ་དུས་གསང་སྔགས་
གསར་མའི་རིགས་ཆེར་མ་འགྱུར་བས་རྙིང་མ་ལས་འོས་ཅི་ཡོད། ལོ་རྒྱུས་སུའང་། ཨར་ཚོའི་བབས་ཆོས་ལ་འཇིགས་ཏེ་ཅེས་གསུངས་འདུག་ཅིང༌། ཨར་ཚོ་རྣམས་རྙིང་མའི་བྱེ་བྲག་ཡིན་པ་
ལ་བསྙོན་དུ་མེད་པས་སོ། །འགོས་ཀྱི་འབྱམས་ཡིག་ཆེ་ཆུང་སོགས་ཁ་གཡར་བ་ཡིན་པའི་སྒྲུབ་བྱེད་ཡང་དག་མེད་མོད་ཀྱང་། དེའི་ཕྱོགས་སྔ་ནི་གསར་རྙིང་གཉིས་ཀའི་སྐོར་ལ་མ་དག་པའི་ལྷད་
ཡོད་པ་ཐམས་ཅད་སུན་ཕྱུང་བར་གཞུང་དེ་ཉིད་ལས་གསལ་ལོ། །ཆག་ལོའི་དེ་ནི་ཁ་གཡར་བ་མ་ཡིན་པའི་སྟེང་དུ་ཤས་ཆེར་རྙིང་མ་བཀག་པ་སྟེ། ཁོང་གི་ཡིག་ཆ་གཞུང་དུའང་རྙིང་མ་ལན་
གྲངས་དུ་མར་བཀག་པ་ལ་མཁས་གྲུབ་ཨོ་རྒྱན་པ་སོགས་ཀྱིས་བརྒལ་ལན་མཛད་སྣང་བའི་ཕྱིར་རོ།། ༈ ཡང་ཉིད་ཀྱིས་ས་པཎ་གྱིས་རབ་དབྱེར། ལ་ལ་ཐེག་པ་རིམ་དགུ་ལ། །ཞེས་པ་༅

n ༄༅། །དང་། གསང་སྔགས་རྙིང་མ་འབའ་ཞིག་ལས། །ཞེས་པ་དང༌། དེས་ན་ཀུན་རྫོབ་ལྡོག་པ་དང༌། །ལྷ་ཡི་ལྡོག་པ་མ་ཕྱེད་པས། །ཞེས་པ་དང༌། རྣལ་འབྱོར་
2
n9
ཆེན་པོའི་ལྟག་ན་ནི། །དེ་བས་ལྷག་པའི་རྒྱུད་སྡེ་མེད། །ཅེས་ཐེག་པ་རིམ་དགུ་ཤུགས་ཀྱིས་བཀག་པ་དང་། ཕ་རོལ་ཕྱིན་པའི་སྤྲོས་བྲལ་ལས། །ལྷག་པའི་ལྟ་བ་ཡོད་ན་ནི། །ཞེས་སོགས་ཀྱི་
དགོངས་པ་ཇི་ལྟར་ཡིན། གསུངས་པའི་ལན། ལ་ལ་ཐེག་པ་རིམ་དགུ་ལ། །ལྟ་བ་ཐ་དད་ཡོད་ཅེས་ཟེར། །ཞེས་ཕྱོགས་སྔ་བཀོད་ནས། དེ་འགོག་པ་ལ། ཉན་ཐོས་དང་ནི་ཐེག་ཆེན་
ལ༑ །ལྟ་བའི་རིམ་པ་ཡོད་མོད་ཀྱི། །ཕ་རོལ་ཕྱིན་དང་གསང་སྔགས་ལ། །ལྟ་བའི་བྱེ་བྲག་བཤད་པ་མེད། །ཅེས་པ་ལ་སོགས་པའི་གཞུང་ལྷག་མ་རྣམས་གསུངས་པར་གདའ། མཁྱེན་རབ་
ཀྱི་དབང་ཕྱུག་དེ་ཉིད་ཀྱི་དགོངས་པ་ཇི་བཞིན་དུ་ལོན་པ་ཆེས་དཀའ་མོད་ཀྱང༌། དགོངས་པ་ཅན་གྱི་གསུང་མཐོ་དམན་སྣ་ཚོགས་བྱོན་པ་ཞིག་ཡོད་པ་ལས། སྐབས་འདིར་ལན་འདི་འདྲ་ཞིག་གདབ་
༴ པར་བྱ་སྟེ། སེམས་ཅན་སྣ་ཚོགས་པའི་མོས་པ་དང་བློའི་ཁྱད་པར་ལ་བརྟེན་ནས། ཇི་སྲིད་སེམས་ཀྱི་འཇུག་པ་ཡོད་ཀྱི་བར་ལ་ཐེག་པའི་རིམ་པ་དང་། གྲུབ་མཐའི་རིམ་པ་དང་། ལྟ་བའི་རིམ་པ་

ཐ་དད་དུ་མ་བྱུང་སྟེ། མདོ་ལངྐར་གཤེགས་པ་ལས། ལྷ་ཡི་ཐེག་དང་ཚངས་པའི་ཐེག །དེ་བཞིན་ཉན་ཐོས་རང་རྒྱལ་གྱི། །ཐེག་པ་སྣ་ཚོགས་ངས་བསྟན་ཏེ། །ཇི་སྲིད་སེམས་འཇུག་ཡོད་ཀྱི་
བར༑ །ཐེག་པའི་མཐའ་ལ་ཐུག་པ་མེད། །ཅེས་གསུངས་པས་ཐེག་པ་རིམ་དགུ་ལ་ཧ་ཆེ་མི་དགོས་ཏེ། ཐེག་པ་ཇི་སྙེད་ཡོད་པའི་ཕྱིར་རོ། །དེ་བཞིན་དུ་གྲུབ་མཐའ་དང་ལྟ་བ་གཅིག་པར་དུས་
འཁོར་ནང་གི་ལེའུ ར་གསུངས་ལ། དེ་ཡང་སོ་སོའི་བློའི་འཛིན་པ་གཞིར་བཞག་པའི་ཁྱད་པར་གྱི་ཆོས་ཐ་དད་པ་རྣམས་ཀྱི་བྱེ་བྲག་གོ །དེས་ན་སངས་རྒྱས་ཀྱི་བསྟན་པར་ཞུགས་པ་ཁོ་ནའི་དབང་དུ་
བྱས་ཀྱང༌། དེ་ལ་གྲུབ་མཐའ་སྨྲ་བ་བཞི་སོ་སོ་ལ་ནང་གསེས་ཀྱི་ཁྱད་པར་མི་འདྲ་བ་དུ་མ་དང༌། ལྟ་བའི་དབང་དུ་བྱས་ན་ཉན་རང་གཉིས་ལྟ་བ་ཐ་དད་དང༌། ཉན་ཐོས་ལའང་། ཇི་སྐད་
དུ༑ ལྟ་བའི་བྱེ་བྲག་འབའ་ཞིག་གི །རྒྱུ་ཡིས་འདི་དག་ཐ་དད་བརྗོད། །སྟོན་པ་ཐ་དད་ཡོད་མ་ཡིན། །ཞེས་སྡེ་པའི་མདོར་གསུངས་པ་བཞིན། ཉན་ཐོས་སྡེ་པ་བཅོ་བརྒྱད་དུ་གྱེས་པའང་ལྟ་བ་
དང་གྲུབ་མཐའ་མ་གཅིག་པའི་དབང་གིས་ཡིན། ཉན་རང་དང་ཐེག་ཆེན་ལྟ་བ་མི་གཅིག་པ་ལྟར་ཐེག་ཆེན་རང་ལའང་མདོ་སྔགས། མདོ་ལའང་དབུ་སེམས། སེམས་ཙམ་ལ་རྣམ་བདེན་

2n༞| ༄༅། །རྫུན། དབུ་མ་ལའང་སྒྱུ་མ་ལྟ་བུ་དང་རབ་ཏུ་མི་གནས་པ་དེ་ལའང་ཐལ་རང་གཉིས། སྔགས་ལའང་གསར་རྙིང༌། གསར་མ་ལའང་རྒྱུད་སྡེ་བཞི། རྙིང་མ་
ལའང་ཐེག་པ་རིམ་པ་དགུ་སྟེ་ཤིན་ཏུ་མང་བའི་ཕྱིར་ཐེག་པ་རིམ་པ་དགུ། དེ་མཚུངས་ཀྱི་ལྟ་བ་དང་གྲུབ་པའི་མཐའ་ཡོད་པར་ཡང་ལྷུན་གྱིས་གྲུབ་བོ། །ཕ་རོལ་ཕྱིན་དང་གསང་སྔགས་ལ། །ལྟ་
བའི་དབྱེ་བ་བཤད་པ་མེད། །ཅེས་པའང་སྒྲ་ཇི་བཞིན་པར་ཁས་བླངས་སུ་མི་རུང་སྟེ། རྒྱལ་པོ་ཨིནྡྲ་བྷུ་ཏིས། བླ་མའི་ཁྱད་པར་དང་། །ཞེས་པ་ནས། ལྟ་བའི་ཁྱད་པར་དང་། སྤྱོད་པའི་ཁྱད་
_3,
པར་ཏེ། བདུན་གྱིས་འཕགས་སོ་ཤེས་གསུངས་པ་དང་འགལ་བའི་ཕྱིར་རོ། །ཡང༌། ཕ་རོལ་ཕྱིན་པའི་ལྟ་བ་ལས། །ལྷག་པའི་ལྟ་བ་ཡོད་ན་ནི། །ལྟ་དེ་སྤྲོས་པ་ཅན་དུ་འགྱུར། །ཞེས་
གསུངས་པའང་གོང་དང་མཚུངས་ཏེ། ཕར་ཐེག་དང་སྔགས་ཐེག་ལ་ལྟ་བའི་ཁྱད་པར་མེད་པ་ཞལ་གྱིས་འཆེས་ནས། བླ་མེད་ཀྱཻ་རྡོ་རྗེའི་དབང་བཞི་ལ་ལྟ་བ་མི་གཅིག་པ་བཞི་དང་གྲུབ་མཐའ་མི་
༴ གཅིག་པ་བཞི་གསུང་ངག་ལམ་འབྲས་སུ་བཟོས་འདུག་པའི་ལྟ་བ་བཞི་པོ་སྤྲོས་པ་ཅན་དུ་འབིག་ལགས་སམ། ཡང༌། རྣལ་འབྱོར་ཆེན་པོའི་ལྟག་ན་ནི། །དེ་བས་ལྷག་པའི་རྒྱུད་སྡེ་མེད།

གསུངས་པ་འདིའང་དགོངས་པ་ཅན་ཏེ། གཞན་དུ་ན། བཤད་རྒྱུད་རྡོར་ཕྲེང་གི་འགྲེལ་པ་སློབ་དཔོན་ཨ་ལངྐ་ཀ་ལ་ཤས་མཛད་པ་ལས། བཅོམ་ལྡན་འདས་ཀྱིས་རྒྱུད་བསྟན་པ་དེ་ཡང་འདུས་
པར་གྱུར་པ་ནི་ཆོས་ལྔའི་རྒྱུད་ཀྱི་སྦྱོར་བས་བསྡུས་པ་སྟེ། འདི་ལྟ་སྟེ། བྱ་བ་དང༌། སྤྱོད་པ་དང༌། རྣལ་འབྱོར་དང༌། རྣལ་འབྱོར་ཆེན་པོ་དང༌། རྣལ་འབྱོར་མའི་རྒྱུད་ཀྱི་དབྱེ་བས་སོ།
ཞེས་གསུངས་པ་དང་འགལ་བའི་ཕྱིར་རོ། །ཞེས་བརྒལ་བ་དང་བཅས་ཏེ་ལན་གདབ་པར་རིགས་སོ།། ༈ ཡང་དེ་ཉིད་ཀྱིས། བུ་སྟོན་གྱིས་རྙིང་མ་བཏང་སྙོམས་སུ་བཞག་པ་ཡང་ཅུང་
ཟད་ཐུགས་ཐེ་ཚོམ་ཟོས་པ་ཡིན་ནམ། དགོངས་པའི་བབས་ཇི་ལྟར་ཡིན། གསུངས་པའི་ལན། ཐམས་ཅད་མཁྱེན་པ་བུ་སྟོན་རིན་པོ་ཆེ་དེ་ཉིད་ནི་ཐུགས་གཟུ་བོར་གནས་པའི་མཁས་པ་དཔེ་ཟླ་དང་
བྲལ་བ་ཞིག་ཡིན་པས་ན་གཟུ་ལུམ་ལ་སྤྱོད་པའི་སྐབས་མེད་ཀྱང༌། བསྟན་པ་སྤྱིའི་ཆོས་འབྱུང་དུ། བཀའ་བསྟན་གྱི་འགྱུར་བྱང་དཀར་ཆག་ཏུ་བཀོད་པ་ན། རྙིང་མའི་རྒྱུད་ཁ་ཅིག་ཡང་དག་
དང་༑ ཁ་ཅིག་ལྟར་སྣང་དུ་གཟིགས་ཤིང་། འདྲེས་མར་སྣང་བ་དེ་ལ་ཐེ་ཚོམ་གྱི་གསུང་བྱོན་པ་སྟེ། དེ་དག་གི་ཤན་འབྱེད་རེ་ཞིག་མ་གྲུབ་པས། སྒྲོ་འདོགས་དང་སྐུར་འདེབས་ཀྱི་མཐར་མི་

༄༅། སྤར་རྩིས་ཁྱུད་བཅུག་ནས་བཏང་སྙོམས་སུ་བཞག་པ་སྟེ། ཡིད་ཀྱི་ཉེས་པ་རང་བཞིན་གདུག་པ་སྟེ། །ཞེས་ཆོས་ཀྱི་མཚན་ཉིད་གང་ལའང་ཡོད་མེད་དག
n
ཅེས་སོགས་དྲངས་པའི་ལུང་དོན་ལ་དཔྱད་པས་ཤེས་སོ།། ༈ ཡང་ཉིད་ཀྱིས། བཅོམ་ལྡན་རལ་གྲིས་བསླབ་གསུམ་རྒྱན་གྱི་མེ་ཏོག་ཏུ། །ཚེ་མ་རྒྱལ་པོ་ཁྲི་སྲོང་ལྡེའུ་བཙན་དང་སྤུན་ཡིན་
པ་དང་། སངས་རྒྱས་མྱ་ངན་ལས་འདས་ནས་ལོ་བཞི་གསུམ་བཅུ་གཉིས་ནས་བྱོན་ཞེས་རྫུན་གྱི་འཁོར་ལོ་བགྲང་ཡས་པ་གཅིག་ཡོད་དེ། ཅེས་པའི་ལན། བཅོམ་ལྡན་རལ་གྲིའི་གསུང་འདིའི་
J
དོན་ཁོ་བོས་མ་གོ་བས་ལན་ཇི་བཞིན་དུ་འབུལ་མ་བདེའོ། །དེའི་འཕྲོར། བདེ་བར་གཤེགས་པ་སྒྲབ་པ་བཀའ་བརྒྱད་ལ་སོགས་པ་རྣམས་ནི་རྒྱུད་སྡེ་ཟབ་མོ་གང་ལས་བྱུང་དཔྱད་པར་བྱའོ་ཞེས་པ་
རྣམས་མཁས་པའི་གསུང་ཡིན་པ་ལ། དགོངས་པའི་བབས་ཇི་ལྟར་ཡིན། གསུངས་པའི་ལན་ཚིག་དོན་ལ་རྣམ་པར་དཔྱོད་པའི་བློ་གྲོས་ཞིབ་མོས་བརྟགས་ན། གསང་སྔགས་རྙིང་མའི་བཀའ་
༴ གཏེར་མང་པོར་ཆེ་མཆོག་གཙོ་བོར་བཞུགས་པའི་བཀའ་བརྒྱད་རིགས་བསྡུས་ཀྱི་ལྷ་ཚོགས་ཐམས་ཅད་དཀྱིལ་འཁོར་གཅིག་ཏུ་བཞུགས་པ་འདི་དཔྱད་གཞིར་མཛད་ནས། དེ་འདྲ་བ་རྩོད་མེད་ཀྱི་✖

གཞུང་ལས་ཇི་ལྟར་བྱུང་ཞེས་དཔྱད་པའོ། །དེ་ལ་རྙིང་མའི་ལུང་འདི་དང་འདི་ལ་བཤད་དོ་ཅེས་ཇི་ཙམ་བརྗོད་ཀྱང་མི་འགྲུབ་པས། གསུང་རབ་གཞན་གྱི་ལུང་རྩོད་མེད་དང༌། རིགས་པ་རྣམ་དག
གིས་བསྒྲབ་དགོས་ལ། དེ་ཡང་དུས་ཀྱི་འཁོར་ལོ་ནི་ཕྱི་ནང་འདྲེས་པའི་གཞུང་དུ་ཁོང་བཞེད་པས་དེས་ཀྱང་མི་འགྲུབ་མོད་ཀྱི། སྔགས་གསར་མའི་གཞུང་གཞན་དུ། སྒྲུབ་པ་བཀའ་བརྒྱད་ཅེས་
པའི་མིང་དང་། དེ་རྣམས་དཀྱིལ་འཁོར་གཅིག་ཏུ་འདུས་པར་བཤད་པ་ནི་མ་མཐོང་ཡང་། དོན་ལ་བརྟེན་པའི་དབང་དུ་བྱས་ན། འཁོར་ལོ་སྡོམ་པ་ནི་ཆེ་མཆོག་ཡིན་པས། ཆེ་བའི་ཆེ་མཆོག་ལྷ་
ཡི་ལྷར་གྱུར་པ། །ཀུན་བཟང་ཧེ་རུ་ཀ་ལ་ཕྱག་འཚལ་ལོ། །ཞེས་གྲུབ་པའི་སློབ་དཔོན་བྷུ་རི་པས་བཤད་ཅིང་དོན་ལའང་གནས་སོ། །དམར་ནག་འཇིགས་གསུམ་ལ་སོགས་པ་གཤིན་རྗེ་གཤེད་
སྐོར་རྣམས་འཇམ་དཔལ་སྐ། པདྨ་གར་དབང་ཞེས་པ་ཚེ་དཔག་མེད་ཀྱི་སྐོར་རྣམས་པདྨ་གསུང༌། དགྱེས་པ་རྡོ་རྗེ་ནི། ཡང་དག་ལྷ་དགུ་སྟེ་ཡང་དག་ཐུགས། རྡོ་རྗེ་བདུད་རྩིའི་སྐོར་རྣམས་
བདུད་རྩི་ཡོན་ཏན་སོགས་སྟེ། རྒྱུད་སྡེ་ཟབ་མོ་རྣམས་ལས་བཀའ་དགུ་གསལ་རྒྱས་བསྙོན་མེད་དུ་གསུངས་པ་ལ་ཀླན་ཀའི་གནས་མེད་དོ།། ༈ ཡང་ཉིད་ཀྱིས་འབྲི་གུང་པ་དཔལ་འཛིན་འདི་

༞|༄༅། །ལ་ཕལ་ཆེར་ཚད་མར་མི་འཛིན་པ་ལ།པཎ་ཆེན་ཤཱཀ་མཆོག་པས་ལེགས་བཤད་གསེར་ཐུར་གྱི་མཇུག་ཏུ་དཔལ་འཛིན་གྱི་རྩོད་པ་འདྲི་བའི་རྒྱུ་མཚན་ཇི་ལྟར་
n
ཡིན༑ གསུངས་པའི་ལན། དེའི་རྒྱུ་མཚན་རབ་དབྱེ་ལས། རྒྱལ་པོ་དར་མས་བསྟན་པ་བསྣབས། །དེ་རྗེས་ཆོས་ལོག་དུ་མ་འཕེལ། །ཞེས་གསུངས་པའི་ཆོས་ལོག་གྲངས་སུ་བསྒྲངས་པ་ནི་
གཞུང་འདིས་བསལ་བའི་ཕྱིར་རོ། །དེ་ལྟར་ཡང་ལེགས་བཤད་གསེར་གྱི་ཐུར་མ་ལས། དེ་ཙམ་དུ་བཤད་པས་ཅི་ཞིག་བྱ་སྙམ་ན། རྒྱལ་པོ་དར་མས་བསྟན་པ་བསྣུབས་པའི་འོག་ཏུ་ཆོས་ལོག་
འཕེལ་བའི་རྣམ་གྲངས་འདི་དང་འདི་ཡིན་ནོ་ཞེས་ཁུངས་དག་ཅིང་ཚིག་ཉུང་བར་བསྡུས་ནས་བཤད་པ་འདི་གསལ་བར་མཐོང་ནས་བྲིས་པ་ཡིན་ནོ། །ཞེས་པ་འདི་ཀཾས་བདེ་བླག་ཏུ་གོ་བར་ནུས་
སོ།། ༈ ཡང་ཉིད་ཀྱིས། པཎ་ཆེན་དེ་ཉིད་ཀྱིས། རྙིང་མའི་རྒྱུད་ཀུན་རྒྱ་གར་ནས། །བསྒྱུར་བར་འབད་པས་བསྒྲུབ་མི་དགོས། །སློབ་དཔོན་སྤྲུལ་པའི་སྐུ་ཉིད་ཀྱིས། །གསུངས་པ་
༈ ཉིད་དུ་བསྒྲུབས་པས་ཆོག །མཆོག་དང་ཐུན་མོང་དངོས་གྲུབ་ལ། །མི་སླུ་ངེས་ཕྱིར་དེ་ཚད་མ། །ཞེས་གསུངས་པ་དེ་རྙིང་མ་རྣམ་དག་ཏུ་བསྒྲུབ་པ་ཡིན་ཟེར། དེ་ལྟར་ཡིན་ན་ནི། རྙིང་མའི་267

གཞུང་ནས་བཤད་པའི་རྒྱལ་བ་དགོངས་པའི་བརྒྱུད་པ། རིག་འཛིན་བརྡའི་བརྒྱུད་པ་སོགས་བརྒྱུད་པ་དྲུག་ལྡན་ལ་དགོས་པ་མ་བྱུང་ཕྱིན། རྙིང་མ་རང་གཞུང་ནས། སངས་རྒྱས་ཀྱིས་
ཞཱི གསུངས༑ བསྡུ་བ་པོས་བསྡུས། གྲུབ་ཐོབ་ཀྱིས་བསྒོམས། པཎྜི་ཏས་བཤད། ལོ་ཙཱ་བས་བསྒྱུར་སྔོན་གྱི་སྡེ་སྣོད་འཛིན་པ་རྣམས་ལ་སྐྱོན་མེད་དུ་གྲགས་པའི་ཆོས་ཡིན་ཅེས་སྨྲ་བ་ལ། སློབ་
དཔོན་གྱིས་གསུངས་པར་བསྒྲབ་པས། དེ་དག་གིས་སྤྱོད་ཚུལ་ལས་ཉམས་པར་མི་འགྱུར་རམ། དེེ་དག་གིས་དགོངས་གཞི་ཡང་ཇི་ལྟར་ཡིན། གསུངས་པའི་ལན། དེ་ནི་རྙིང་མ་ལ་ཀླན་ཀ་
འཚོལ་བ་དག་གི་རྩོད་པ་བཟློག་ཕྱིར། རྙིང་མའི་རྒྱུད་རྒྱ་གར་ནས་བསྒྱར་ཚུལ་སོགས། ཆེ་བརྗོད་སྔགས་འཆང་རྣམས་ཀྱིས་གསུངས་པ་ལ་བསྟིངས་པའི་ཚིག་སྟེ། རྙིང་མ་རྣམ་དག་མ་ཡིན་པར་
ནན་གྱིས་བསྒྲུབ་པའི་བསྟན་བཅོས་ལ་ཁུངས་དག་པ་སོགས་ཀྱི་བསྟོད་བསྔགས་བརྗོད་མ་ཐག ཡང་རྙིང་མ་རྣམ་དག་ཏུ་བསྒྲབ་པའི་འགལ་བའི་ཁུར་སུ་ཞིག་གིས་འཛིན་པར་འགྱུར། དེའི་དགོངས་
པ་ནི་རྙིང་མའི་རྒྱུད་ཕལ་ཆེར་བོད་དུ་བརྩམས་པ་ཡིན་ཀྱང་། གཡུ་ཐོག་མགོན་པོའི་སྨན་གྱི་རྒྱུད་བཞི་གསུང་བ་པོ་སངས་རྒྱས་དང་སྤྲུལ་པའི་དྲང་སྲོང་ལ་ཁ་གཡར་བ་བཞིན། རྩོམ་པ་པོ་སློབ་དཔོན་

n
2 ༄༅། །ཆེན་པོས་མཛད་པར་བསྒྲུབ་ན་ཁུངས་བཙུན་ཞིང༌། གྲུབ་གཉིས་སྩོལ་བའི་ནུས་ལྡན་གྱི་བསྟན་བཅོས་རྣམ་དག་ཏུ་འགྱུར་ལ། གཞན་གྱིས་བརྩམ་པར་བྱས་ན་དེ་ལྟར་མ་
”ཡིན་པའི་ཕྱིར་ཞེས་གསུངས་རྒྱུ་འདུག དེས་ན་རྙིང་མའི་རྒྱུད་སངས་རྒྱས་ཀྱིས་མ་གསུངས་སྨྲ་བའི་རྩོད་པ་འགོག་བྱེད་དུ་བརྒྱུད་པ་དྲུག་ལྡན་དང༌། གསུངས། བསྡུས། བསྒོམས།
བཤད༑ བསྒྱུར་བ་སོགས་ཤེས་བྱེད་མང་དུ་གླེངས་ཀྱང༌། རེ་ཞིག་གཏན་ཚིགས་དེ་ཀ་རང་བསྒྲུབ་པར་འགྱུར་ཞིང༌། དེ་ཚུལ་བཞིན་དུ་བསྒྲུབ་པ་ལ་ཚེགས་ཤིན་ཏུ་ཆེ་བའི་ཕྱིར་སྙམ་
༑༑ ཝཱ ཡང་ཉིད་ཀྱིས། ཁྱད་པར་དུ་འབྲི་གུང་དཔལ་འཛིན་གྱིས་རྙིང་མ་ལ་ཀླན་ཀ་ཁྱི་ཟུག་ཟུག་བྱས་པར། ྋདཔལ་འཛིན་རང་ཡང་ལར། རྙིང་མ་ལ་
ཆོས་རྒྱུས་ཆེ་བ་རང་དུ་མ་མཐོང་སྟེ། ཕལ་ཆེར་ལོག་རྟོག་འབའ་ཞིག་ཏུ་འདུག་པས། འདི་རང་གིས་སྔ་འགྱུར་གྱི་བསྟན་པ་ལ་དམའ་འབྱིན་ཆེར་མི་ནུས་ནའང༌། གསུངས་པའི་ལན། དཔལ་
ཞེ འཛིན་གྱི་རྩོད་ཡིག་ཏུ། ཁོ་བོ་གསང་སྔགས་རྙིང་མའི་རིགས། །རྫོགས་ཆེན་ཕལ་དང་འདྲིས་པའི་ཕྱིར། ྋ །དེ་ལ་ཞེན་པ་ཆེར་ཡོད་ཀྱང༌། །བསྟན་དང་འགྲོ་བ་བསླུ་མ་ཕོད། ཟེར་བའི་ཚིག་269

གནད་ནུས་པ་ཅན་བཏང་འདུག་པ་ལྟར། བརྟགས་ན་རྙིང་མའི་ཆོས་རྒྱུས་རང་ནི་ཆེན་པོ་ཡོད་མདོག་ཁ་བ་འདྲ་བསམ། གང་ལྟར་ཡང༌། ངོ་ཤེས་པ་ལས་དགའ་བ་མེད༑ །རྒྱུས་ཡོད་པ་ལས་
ལོད་པ་མེད། །ཅེས་འཇིག་རྟེན་ཁ་གཏམ་དུ་གླེང་བ་བཞིན། ཁོང་རའི་ཞེ་འདོད་ཡིན་མིན་ཇི་ལྟར་རུང་། སྔ་འགྱུར་ལ་དམའ་འབེབ་ཆེན་པོར་སོང་སྟེ། ཚིག་ངན་དེ་པ་མཁས་བླུན་མང་པོའི་ཞལ་
ལས་རླུང་བཞིན་དུ་རྒྱུ་བ་ཐོས་པའི་ཕྱིར་རོ།། ཡང་ཉིད་ཀྱིས། དཔལ་འཛིན་གྱིས། འགྲོ་འདུལ་ཐུབ་པ་དྲུག་སྣང་བ། །འོ་ན་ཐུབ་པ་གཞན་ལྔ་ཡི། །མཛད་པ་
བཅུ་གཉིས་ཇི་ལྟར་བསྟན། །ཆོས་ཀྱི་འཁོར་ལོ་གང་དུ་བསྐོར། །དེ་ཡི་རྒྱུད་འཛིན་རྗེས་འབྲངས་སུ། །བསྟན་པ་གང་གི་ཕྱོགས་སུ་དར། །ཞེས་པ་འདི་ལ། དཔའ་བོ་གཙུག་ལག་ཕྲེང་
བས༑ ལྷ་ཡི་དབང་པོ་བརྒྱ་བྱིན་ལ། །དྲང་སྲོང་ཕུར་བུ་ལ་སོགས་པ། །སྒྲ་མདོ་འཛིན་པའི་རྗེས་འཇུག་ཡོད། །ཅེས་གསུངས་པ་འདིས་ཀྱང་ཅུང་ཟད་མི་ཡོང་བ་འདྲ་སྟེ། དབུ་མ་བཤེས་པའི་
སྤྲིངས་ཡིག་ལས། བརྒྱ་བྱིན་མཆོད་འོས་ཉིད་དུ་གྱུར་ན་ཡང༌། །ལས་ཀྱི་དབང་གིས་སླར་ཡང་ངན་སོང་ལྷུང༌། །ཅེས་པ་དང༌། བདེ་གཤེགས་འདུས་པ་ལས། དཀྱིལ་འཁོར་མུ་རན་

Dn །སྐྱོང་མཛད་པའི། །ཚངས་པ་ལྷ་དབང་བརྒྱ་བྱིན་ཡང༌། །ད་དུང་འཇིག་རྟེན་མ་འདས་ཀྱིས། །ཅེས་པ་ལ་སོགས་པ་མངས་པས། རྙིང་མའི་རྒྱུད་སྡེ་ལས་གསུངས་ཝཱ
n9
པའི་ལྷའི་དབང་པོ་བརྒྱ་བྱིན་དེ་གང་འདྲ་ཅིག་ལ་ངོས་འཛིན་གསུངས་པའི་ལན། དཔལ་འཛིན་གྱི་ཞེ་འདོད་ལ། ཐུབ་པ་ཡིན་ཟེར་ཚད་ཀྱིས་མཛད་པ་བཅུ་གཉིས་ངེས་པར་སྟོན་དགོས་སོ་སྙམ་པའི
་རོ་ཡོད་པའི་སྟེང་དུ། མཛད་པ་བཅུ་གཉིས་ཀྱི་རྣམ་དབྱེ་ཙམ་ལའང་རྨོངས་པའི་ངང་ཚུལ་བསྟན་ཏེ། ཆོས་འཁོར་བསྐོར་བ་མཛད་པ་བཅུ་གཉིས་ཀྱི་ཁྲོད་ནས་ཟུར་དུ་ཕུད་འདུག་པའི་
ཕྱིར༑ དཔའ་བོ་རིན་པོ་ཆེས་ཀྱང་། རྗེས་འཇུག་ཡོད་པ་རྒྱུ་མཚན་དུ་བཀོད་ནས་བརྒྱ་བྱིན་དེ་ཐུབ་པར་བསྒྲུབས་སྣང་བ། དེ་ལྟར་ན། ཚེ་དང་ལྡན་པ་ལྷས་བྱིན་ལ། །ཀོ་ཀ་ལི་པ་ལ་སོགས་
པ༑ །ལོག་ལྟ་འཛིན་པའི་རྗེས་འཇུག་ཡོད། ཟེར་བར་བྱས་ནས་དེ་ཡང་ཐུབ་པར་བསྒྲབས་ལ། ཉིད་ཀྱིས་དྲངས་པའི་བཤེས་སྤྲིང་གི་ཚིག་དེ་ཡང་མ་དག་སྟེ། བརྒྱ་བྱིན་འཇིག་རྟེན་མཆོད་འོས་
༈ གྱུར་ནས་ཀྱང་། །ལས་ཀྱི་དབང་གིས་སླར་ཡང་ས་སྟེང་ལྷུང་། ཟེར་བ་ལགས་ཤིང་ལུང་དོན། བརྒྱ་བྱིན་ཡིན་ཚད་སླར་ལྷུང་ངོ་ཞེས་སྲིད་མཐའ་འགོག་པ་མ་ཡིན་མོད་ཀྱི། བདེན་པ་མ་མཐོང

ཡང་འདུས་བྱས་པའི་བསོད་ནམས་ཀྱི་མཐུ་ཆེན་པོས། བརྒྱ་བྱིན་དུ་སྐྱེས་པ་དེ་འདྲ་བ་ནི་སླར་ཡང་འགྲོ་བ་གཞན་དུ་ལྷུང་ཞེས་འགྱུར་བའི་སྡུག་བསྔལ་ལ་ཡིད་འབྱུང་བའི་ཚིག་ཡིན་པས་སྐབས་འདི་ལ་
ཕན་གནོད་མེད། ལར་བབས། རྒྱལ་པོ་ང་ལས་ནུའི་ཚེ་གང་ལ་བརྒྱ་བྱིན་བརྒྱ་དང་བཅུ་བཞི་འདས་པར་མདོ་ལས་བཤད་པས་མཚོན་ཏེ། སླར་ལྟུང་བ་དང་མི་ལྟུང་བའི་བརྒྱ་བྱིན་མང་པོ་ཡོད་པར་
མངོན་ནོ། །རྙིང་མ་ལུགས་ཀྱི་དཀྱིལ་འཁོར་ལ་བཀོད་པའི་བརྒྱ་བྱིན་དང་ཚངས་པ་སོགས་འཇིག་རྟེན་རང་རྒྱུད་པར་བཞེད་མི་བཞེད་དཔྱིས་ཕྱིན་བདག་གིས་མ་འཚལ་མོད། གལ་ཏེ་བཞེད་པ་ལྟར་
ན༑ དཀྱིལ་འཁོར་ལྷ་དེ་རྣམས་སྐྱབས་འགྲོ་དང་ཕྱག་མཆོད་ཀྱི་ཡུལ་དུ་མཛད་དམ་མི་མཛད་རིག་འཛིན་ཆེན་པོ་ཁྱེད་ལ་འདྲིའོ། །མཛད་ཚེ། འོ་ན་དེ་ནི་སྐྱབས་འགྲོའི་བསླབ་བྱ་དང་འགལ་
ཏེ༑ སངས་རྒྱས་ལ་སྐྱབས་སུ་སོང་ནས་ལྷ་གཞན་ལ་ཕྱག་མཆོད་མི་བྱ་བར་བཤད་པའི་ཕྱིར་སྙམ་མོ། །དེ་ལྟར་ཡང་འཕགས་པ་དཔུང་བཟང་གིས་ཞུས་པའི་རྒྱུད་ལས། འཇིགས་ཀྱང་ཚངས་པ་
བརྒྱ་བྱིན་ཁྱབ་འཇུག་དང༌། །དྲག་པོ་རླུང་ལྷ་སོགས་ལ་ཕྱག་མི་བྱ། །དེ་ཡི་བཤད་པའི་ཆོས་ལ་མི་བརྟེན་ཞིང་། །དེ་དག་དཀའ་ཐུབ་མི་བྱེད་རྟག་མི་མཆོད། །ཅེས་སོགས་གསུངས་པ་ལྟར་

།རོ། །འཇིག་རྟེན་རང་རྒྱུད་པར་མི་བཞེད་ན་ནི་སྒྲུབ་བྱེད་དུ་མི་འགྱུར་རོ། །གསར་མའི་གཞུང་ཚད་ལྡན་དུ། རྟེན་དཀྱིལ་འཁོར་གྱི་ལྟེ་བ་ནས་མེ་རིའི་བར་༄༅།
n9
དང་༑ བརྟེན་པ་ལྷ་གཙོ་བོ་ནས་ཁོར་ཡུག་དུར་ཁྲོད་པའི་བར་ཐམས་ཅད། གཙོ་བོ་བཅོམ་ལྡན་འདས་དེའི་རྣམ་འཕྲུལ་ཆུ་ཟླའི་གར་སྟབས་སུ་བཤད་ཀྱི། དགོས་དབང་གིས་འཇིག་རྟེན་པའི་ཚུལ་
དང་མིང་འདོགས་ཙམ་མ་གཏོགས་འཇིག་རྟེན་རང་རྒྱུད་དུ་མི་བཞེད་ཅིང༌། བེམ་ཆོས་སོགས་སུའང་མི་འདོད་ལགས། རྙིང་མའི་རྒྱུད་ལས་བཤད་པའི་ལྷའི་ཐུབ་པ་དེ་ནི། མདོ་མང་པོ་
ལས༑ སེམས་ཅན་གང་དག་བརྒྱ་བྱིན་ལ་དད་ཅིང་བརྒྱ་བྱིན་གྱིས་འདུལ་བ་དེ་དག་གིས་ནི་བཅོམ་ལྡན་འདས་བརྒྱ་བྱིན་གྱིས་གཟུགས་སུ་ལངས་ནས་གཤེགས་པ་མཐོང་ངོ་། །ཞེས་གསུངས་པ་དེ་
ལྟ་ལ་ངོས་གཟུང་ན་གསུང་རབ་སྤྱིའི་བབ་དང་མཐུན་པ་འདྲ་སྙམ། མདོར་ན་རིགས་མཐུན་པའི་འགྲོ་བ་གང་ལ་གང་འདུལ་གྱིས་སྐུའི་སྣང་བརྙན་དུ་རིགས་དྲུག་སོ་སོའི་མཐོང་བ་ལྟར་ཡིན་
ཞཱི གྲང༌།། ༈ ཡང་ཉིད་ཀྱིས། དེར་མ་ཟད་མི་ཡི་ཐུབ་པ་ཤཱཀྱ་ཐུབ་པ་འདི་ཡང༌། སྔ་འགྱུར་གྱི་རྒྱུད་ནས་གསུངས་པའི་ཐུབ་པ་དེ་མ་ཡིན་ཏེ། གསང་སྔགས་རྙིང་མའི་རྒྱུད་སྡེ་རྣམས་

ནི༑ བསྐལ་པ་དཔག་ཏུ་མེད་པའི་སྔོན་རོལ་ཏུ་གསུངས་ཏེ། སྒྲ་ཐལ་འགྱུར་རྩ་བའི་རྒྱུད་ལས། འབྱུང་བ་ཆེན་པོ་བཞི་མི་སྣང༌། །ཤ་ཁྲག་བརྡོས་པའི་གཟུགས་མི་མངའ། །ཞེས་སོགས་
ལུང་ཁ་ཡར་དྲངས་རྗེས། རྫོགས་ཆེན་གསུངས་པའི་སྟོན་པ་ཀུན་ཏུ་བཟང་པོ་དང༌། ཀུན་ཏུ་འཆང་ཆེན་དང༌། མངོན་རྫོགས་རྒྱལ་པོ་དང༌། གཞོན་ནུ་དཔའ་བོ་སྟོབས་ལྡན་སོགས་སྟོན་པ་བཞི་
གསུམ་བཅུ་གཉིས་ཀྱིས་ཤཱ ཀྱ་ཐུབ་པའི་སྔོན་རོལ་དུ་གསུངས་པས། དེ་དག་གིས་གསུངས་པའི་རྒྱུད་ཀྱི་ནང་དུ་མིའི་ཐུབ་པ་ཤཱ ཀྱ་ཐུབ་པ་ཅེས་པ་འདིས་རྫོགས་ཆེན་གྱི་བསྟན་པ་ཐམས་ཅད་ཁྱབ་བམ་ཇི་
ལྟར་ཡིན། ཡང་ཤཱཀྱ་ཐུབ་པ་མ་ཡིན་ན་ནི་ཤཱཀྱ་སེངྒེ་ཞེས་སམ་ཤཱཀྱ་ཐུབ་པ་ཞེས་པའི་སྒྲ་བཤད་འདི་ཡང་ཇི་ལྟར་ཡིན། གསུངས་པའི་ལན། དཔེར་བགྱིས་ན་གསར་མའི་བདེ་མཆོག་རྒྱུད་
རྣམས༑ བསྐལ་པ་དཔག་ཏུ་མེད་པའི་སྔོན་རོལ་དྲག་པོ་འཇིགས་བྱེད་བཏུལ་བའི་དུས་སུ་གསུངས་ཤིང༌། དེའི་རྒྱུན་མ་ཉམས་པ་དཔའ་བོ་མཁའ་འགྲོ་མ་རྣམས་ཀྱི་ཐུགས་རྒྱུད་ལ་བཞུགས
ཀྱང་༑ སླར་ཤཱ ཀྱ་སེངྒེའི་དཔལ་ལྡན་འབྲས་སྤུངས་སུ་བསྐྱར་ནས་གསུངས་པར་རྒྱ་འགྲེལ་དུ་མ་ལས་བཤད་པ་བཞིན། འདིར་ཡང་སྦྱར་དུ་མི་རུང་ངམ། ཤཱཀྱ་ཐུབ་པའི་སྐུ་འབྱུང་བཞི་དང་ཤ་✖

༄༅། །ཁྲག་གདོས་བཅས་སུ་འདོད་པ་ནི་དྲང་དོན་གཙོར་བྱེད་ཀྱི་ཐེག་དམན་པ་འགའི་ལོག་ཤེས་ཡིན་མོད་ཀྱི། ཐེག་པ་ཆེན་པོའི་ངེས་གསང་ལྷུག་པར་སྒྲོགས་དུས། དེ་འདྲ་
བའི་ངན་རྟོག་གཉིད་ཀྱི་རྨི་ལམ་དུའང་འབྱུང་བར་མི་རིགས་ཏེ། རྒྱུད་ལས། ཁོང་སྟོང་ཁྱོད་ཀྱི་སྐུ་ལ་མེད། །ཤ་དང་རུས་པ་ཁྲག་ཀྱང་མེད། །ནམ་མཁའ་ལ་ནི་འཇའ་ཚོན་ལྟར། །ཁྱོད་ཀྱི་སྐུ་
ནི་སྟོན་པར་མཛད། །ཅེས་པ་ལ་སོགས་པ་མང་དུ་གསུངས་པས་ན། འབྱུང་བ་ཆེན་པོ་བཞི་མི་སྣང་། །ཤ་ཁྲག་བརྡོས་པའི་གཟུགས་མི་མངའ། །ཞེས་པ་རྙིང་མའི་སྟོན་པ་ཁོ་ནའི་ཁྱད་ཆོས་ག་
ལ་ཡིན། རྫོགས་ཆེན་གསུང་བའི་སྟོན་པ་ཡང་མཐའ་ཅིག་ཏུ་ཇི་ལྟར་ངེས་ཏེ། སྟོན་པ་བཅུ་གཉིས་ཀྱིས་མ་གསུངས་གོང་དུ་རྫོགས་ཆེན་ཡོད་དམ་མེད། ཡོད་ན་དེའི་སྟོན་པ་ཡང་བཅུ་གཉིས་པོ་ཀ་
ཡིན་ནམ་གཞན་ཡིན། དེ་རྣམས་ཀ་ཡིན་ན་རྫོགས་ཆེན་གསུངས་མཁན་སྟོན་པ་བཅུ་གཉིས་པོར་ངེས་པ་བཞིན། དེའི་རྒྱུད་ལས་བཤད་པའི་མིའི་ཐུབ་པའང་ཤཱཀྱ་ཐུབ་པ་ཁོ་ནར་ངེས་སོ་ཞེས་སྨྲས་
༈ ཀྱང་སྐྱོན་ཅི་ཞིག་ཡོད་དེ་མེད་པ་ཁོ་ནའོ། །བཅུ་གཉིས་པོ་མ་ཡིན་ན་ནི་སྟོན་པ་གཞན་པ་བཞིན་མིའི་ཐུབ་པའང་གཞན་པ་ལས་འོས་ཅི་ཡོད། དེའི་ཕྱིར་རྫོགས་ཆེན་གྱི་བསྟན་པ་ཐམས་ཅད་ལ་དེས་

ཁྱབ་པ་དང་མ་ཁྱབ་པའང་མཚུངས་པ་ཉིད་དོ།། ༈ ཡང་ཉིད་ཀྱིས། ཐུབ་པ་དྲུག་ཅེས་པ་རྙིང་མ་མ་གཏོགས་གསར་མའི་གཞུང་དུ་བཤད་དམ་མ་བཤད། གསུང་བའི་ལན་གསར་མའི་
གཞུང་ལས་ཐུབ་པ་དྲུབ༑་བཤད་དེ། གསར་མའི་གཞུང་ལས་ཐུབ་པ་བདུན་བཤད་པའི་ཕྱིར་ཞེས་ལན་ཉུང་འཐུས་སུ་ཕུལ་ཏོ།། ༈ ཡང་ཉིད་ཀྱིས། འདི་དག་གི་དོན་ཤིན་ཏུ་གོ་དཀའ་བར་
བྱུང་བས། སྔ་འགྱུར་གྱི་བསྟན་པ་རིན་པོ་ཆེ་ལ་དགོངས་ནས་ཡིད་བརྟན་དུ་རུང་བའི་ལེགས་བཤད་གཅིག་དང༌། གསུང་བའི་ལན། ཁོ་བོ་སྔ་འགྱུར་ལ་མོས་ཀྱང་འཇུག་སྒོའི་གཞན་དབང་
ལས༑ ཕྱོགས་དེར་སྦྱངས་སྟོབས་མེད་པའི་ཕྱིར། ཡིད་བརྟན་རུང་བའི་ལེགས་བཤད་དཀའ་ཡང༌། རང་གིས་ཇི་ལྟར་གོ་བ་ཙམ་ལན་དུ་གསོལ་བ་ལ་ཁ་ན་མ་ཐོ་བ་མེད་དོ།། ༈ ཡང་
ཉིད་ཀྱིས། སློབ་དཔོན་ཆེན་པོ་པདྨ་འབྱུང་གནས་འདི་ལ། ཆག་ལོ་ཆོས་རྗེ་དཔལ་གྱིས་བྱས་ཟེར་བའི་ཡིག་ཆ་གཅིག་ན། བལ་པོ་པད་འབྱུང་བྱུང་ཞེས་པ་འདི་ལ། མཁས་པའི་གཞུང་ལུགས་
གཞན་ལ་མ་བཤད་པས་བརྗིད་མེད། དུས་ཕྱིས་རྣམ་ཐར་འདྲ་མིན་མང་དུ་བྱས་འདུག་པར། བརྫུས་སྐྱེས་ཡིན་པ་དང༌། མངལ་སྐྱེས་ཡིན་ཞེས་པ་དང༌། འདམ་ཀ་ཡིན་ཞེས་པ་ལ་སོགས་པ་

2y༞| ༄༅། །རྣམས་ནི་སོ་སོའི་སྣང་ངོར་དྲང་དོན་དུ་བསྟན་པ་ཡིན་ལ། ངེས་དོན་དུ། སྔོན་ཚེ་སྣང་བ་མཐའ་ཡས་འོད་དཔག་མེད། །ཅེས་དང༌། འདས་པའི་མཚན་བརྒྱད་མ་
ཨཱ
n9
འོངས་མཚན་བརྒྱད་དང༌། །ད་ལྟའི་མཚན་བརྒྱད་མ་ངེས་མཚན་བརྒྱད་དེ། །ཅེས་པ་ལ་སོགས་པ་བསྐལ་པ་དཔག་ཏུ་མེད་པའི་སྔོན་རོལ་ནས། བསྐལ་ཆེན་འདིའི་སངས་རྒྱས་མོས་པའི་བར་དུ་
བསྟན་པ་གཉིས་ལྡན་གྱི་སྒོ་ནས་འགྲོ་བའི་དོན་མཛད་པར་གསུངས་པས། སངས་རྒྱས་ཤཱ ཀྱ་ཐུབ་པའི་བསྟན་པ་ལ་བྱུང་བའི་ལོ་རྒྱུས་གཅིག་ཏུ་མ་ངེས་སམ་སྙམ་པ་སེམས་ལ་ཤར་བ་འདིའང་ཇི་ལྟར་
འཐད་གསུང་བའི་ལན། ལེགས་སོ་ལེགས་སོ། དེ་དེ་བཞིན་ནོ། དེ་དེ་བཞིན་ཏེ། མདོ་རྒྱུད་ལས། སངས་རྒྱས་རོལ་པ་བསམ་མི་ཁྱབ། ཅེས་པ་ལ་སོགས་པའི་ལུང་བསམ་གྱིས་མི་ཁྱབ་
པ་དཔུང་གཉེན་དུ་བཞུགས་པའི་ཕྱིར་རོ། །ལར་རང་། སློབ་དཔོན་ཆེན་པོ་མངལ་སྐྱེས་ཡིན་ཟེར་བའི་སྐད་ཐོས་མ་ཐག དེ་དམའ་འབྱིན་དུ་གོ་ནས། དེང་སང་གི་སྔགས་འཆང་ཕལ་ཆེར་ཁྲོ་
༈ གཉེར་སྡུད་པ་མཐོང་མོད། དེ་ནི་མི་རིགས་ཏེ། བསྐལ་བཟང་གི་སངས་རྒྱས་སྟོང་ཡང་མངལ་སྐྱེས་ཡིན་པར་མདོ་རྒྱུད་ལས་གསལ་རྒྱས་སུ་གསུངས་ཤིང༌། དེ་ལྟར་དུ་འཇིག་རྟེན་ལའང་ ྨ

གྲགས་ཤིང་གྲུབ་པ་དེ་ཡང་ངན་པ་ཡིན་ནམ། སྐྱེས་བུ་ཆེན་པོའི་ཕྲིན་ལས་ཀྱི་སྒྱུ་མ་རྣམ་པར་འཕྲུལ་པའི་ཟློས་གར་ལ། སོ་སྐྱེའི་བློ་གྲོས་དྲི་མ་ཅན་གྱིས་ཉི་ཚེར་གཞོལ་བར་མི་བྱའོ། །དེའི་ཕྱིར་
འདི་འདྲ་བ་ལ། ཡུལ་དུས། སྐྱེ་གནས། ཚེ་ཚད་ཕྲིན་ལས་སོགས་ཀྱི་ངེས་པ་སུས་ཀྱང་སྨྲ་བར་མི་སྤོབས་བཞིན་དུ། ཕྱོགས་གཅིག་ཏུ་སྨྲ་བ་ལ་དགའ་བ་ནི་ནམ་མཁའ་འདོམ་འཇལ་གྱི་དཀའ
ཐུབ་ལྟར་འབད་པ་གྲོན་དུ་འགྱུར་ཏ་རེ།། ༈ ཡང་ཉིད་ཀྱིས། སློབ་དཔོན་ཆེན་པོའི་ཆ་ལུགས་ཀྱི་སྣང་བརྙན་འདི་ལ་ཆ་ལུགས་ཡ་མ་ཟུང་ཡིན་ཞེས་རྒོད་ཀྱི་རྩེ་སྒྲོ་སོགས་འགའ་ཞིག་གི་རྩོད་
གནས་སུ་བྱེད་པ་གཅིག་འདུག་པ་འདི་ལ། དོན་བསྟོད་གཅིག་གི་ནང་ན། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་སྦྱོར་ཞེས་པ་གཅིག་བཤད་འདུག་པ་འདི་ལ་བྱང་ཕྱོགས་དང་སྦྱོར་ཚུལ་
ལེགས་པོ་ཅིག་དགོས། གསུངས་པའི་ལན། སློབ་དཔོན་ཆེན་པོའི་སྐུའི་རྒྱན་སྤྲོས་འདི་ལྟ་བུ་ཡ་མ་ཟུང་ནི་ཤིན་ཏུའང་ཡིན་ཏེ། ངོ་མཚར་བའི་ཆོས་ཀྱི་བརྡའ་ཐབས་བླ་ན་མ་མཆིས་པར་གོ་བ་
བཞིན་བརྡའ་དོན་སྦྱར་བའི་བསྟོད་ཕྲེང་གསང་གསུམ་རྒྱན་གྱི་འཁོར་ལོ་ཞེས་པའི་ཚིག་བཅད་ཟུར་དུ་བྲིས་ཡོད་པར་གཟིགས་ཤིག ཡང་ཉིད་ཀྱིས། མཎྜལ་ཚོམ་བུ་སོ་བདུན། གཞལ་ཡས་*

Ln༡ ༄༅། །ཁང་། བུམ་པ་བུམ་རྫས་ཁ་རྒྱན་མགུལ་ཆིངས་དང་བཅས་པ་བྱང་ཕྱོགས་དང་སྦྱར་བ་ཅིག་དགོས་གསུངས་པའི་ལན། སྣང་བ་འདི་དག་རྟེན་ཅིང་འབྲེལ་བར་འབྱུང་ཨཱ
བའི་བརྡའ་ཐབས་སུ་གོ་ན། མི་འཆིངས་ཞིང་གྲོལ་བའི་ཕྱིར་སྣང་བ་བླ་མ་དང་སྣང་བ་དཔེ་ཆར་འཆར་བ་སྟེ། དཔེར་ན་རྗེ་བཙུན་བཞད་པ་རྡོ་རྗེའི་སྦ་ལྕག་གི་མགུར་བཞིན་དུ་འགྱུར་ལ། དེ་ཡང་
མཎྜལ་གྱི་གཞི་གཙང་ཞིང་ཡིད་དུ་འོང་བས་ཡོན་ཏན་ཐམས་ཅད་ཀྱི་རྟེན་ཚུལ་ཁྲིམས་རྣམ་པར་དག་པ་མཚོན། ཕྱི་ལྕགས་རི་ཁོར་ཡུག་གིས་དེ་སྐྱོང་ཐབས་ཀྱི་དྲན་ཤེས་བག་ཡོད་མཚོན།
བཞིས་དྲན་པ་ཉེར་བཞག་བཞི། གླིང་ཕྲན་བརྒྱད་ཀྱིས་ཡང་དག་སྤོང་བ་བཞི་དང་རྫུ་འཕྲུལ་གྱི་རྐང་པ་བཞི། རི་རབ་ལྷུན་པོ། རིན་པོ་ཆེའི་རི་བོ། དཔག་བསམ་གྱི་ཤིང༌། འདོད་འཇོའི་
བ༑ མ་རྨོས་པའི་ལོ་ཏོག་ལྔས་དབང་པོ་ལྔ། གཏེར་བུམ། །ཉི་མ། ཟླ་བ། གདུགས། རྒྱལ་མཚན་ལྔས་སྟོབས་ལྔ། རྒྱལ་སྲིད་སྣ་བདུན་གྱིས་བྱང་ཆུབ་ཡན་ལག་བདུན། སྒེག་
ཞེསོགས་ལྷ་མོ་བརྒྱད་ཀྱིས་འཕགས་པའི་ལམ་ཡན་ལག་བརྒྱད་དེ་སོ་བདུན་ནོ། །དཀྱིལ་འཁོར་གྱི་རྟེན་གཞལ་ཡས་ཁང་ལ་དཔལ་མཆོག་དང་པོ་ལས། དྲན་ནས་དབང་པོ་སྒོ་བཞི་ཡིན། ཞེས་

གསུངས་པའི། དྲན་ནས་ཞེས་པ་སྡེ་ཚན་ལྔ་སྟེ། དྲན་པ་ཉེར་བཞག ཡང་དག་སྤོང་བ། རྫུ་འཕྲུལ་གྱི་རྐང་པ།དབང་པོ། སྟོབས་སོ། །དབང་པོ་གོ་རིམ་ཇི་ལྟ་བས་ཡུལ་གྱི་སྡེ་ཚན་ལྔ་
འབྲུག་བསྡུས་པའི་སྡེ་ཚན་དང་དབང་པོ་གསུམ་ནི་གོ་རིམ་བཞིན་ཤར་དང་ལྷོ་དང་ནུབ་ཀྱི་སྒོ། སྡེ་ཚན་ཐ་མ་གཉིས་དང་དབང་པོ་ཐ་མ་གཉིས་བྱང་སྒོ། དྲྭ་བ་དང་དྲྭ་ཕྱེད་བྱང་ཆུབ་ཡན་ལག་བདུན། ཀ་བ་
ལུགས་བརྒྱད་འཕགས་ལམ་ཡན་ལག་བརྒྱད་དོ། །འདི་ལ་རྒྱ་ཆེར་བཤད་དུ་ཡོད་ཀྱང་སྐབས་དོན་དེས་གྲུབ། བུམ་པའི་རྒྱུ། མགུལ་ཆིངས་རིམ་པ་གཉིས། ཁ་རྒྱན་རྣམས་དྲན་པ་ཉེར་བཞག་
ཆོས་
བཞི༑ དབྱིབས་ལྟོ་ལྡིར། ཞབས་ཞུམ། མཆུ་འཕྱང་། ཁ་གཡེལ་རྣམས་ཡང་དག་སྤོང་བ་བཞི། མགྲིན་པ་རིང་བ། བཙའ་བ་དང་ནག་པོ་མེད་པ། ཆུ་གཙང་གིས་གསུམ་གཉིས་གང་
མཛོད་
ཆེན་བ༑ གསུམ་ཆ་སྟོང་པ་རྣམས་རྫུ་འཕྲུལ་གྱི་རྐང་པ་བཞི། ནང་རྫས་འབྲུ་ལྔ་དབང་པོ་ལྔ། རིན་པོ་ཆེ་ལྔ་སྟོབས་ལྔ། སྨན་ལྔ་དང་སྙིང་པོ་ལྔའི་དང་པོ་གཉིས་ཏེ་བདུན་བྱང་ཆུབ་ཀྱི་ཡན་ལག
མོ།
བདུན༑ དེའི་ལྷག་མ་གསུམ་དང་དྲི་ལྔ་སྟེ་བརྒྱད་ཀྱིས་འཕགས་པའི་ཡན་ལག་མཚོན་པའོ། །དེ་ལྟ་ན་དྲིས་པའི་ལན་ལྷག་ལུས་མེད་པར་ཕུལ་བ་འདི་ལ་རྣམ་དཔྱོད་ཀྱི་འཇུག་པ་ཡང་དག་པས་དཔྱད་༔

།མཐར། ལུང་རིགས་དང་འགལ་བའི་འཆལ་གཏམ་སྣང་བ་ཞིག་ན་བདག་གི་ནོངས་པར་གཟུང་དུ་གསོལ། སྐྱེས་རབས་དུ་མར་གསང་ཆེན་རྙིང་མ་ལ། །སྦྱངས་
པའི་རྩེར་སོན་སྤྲུལ་པའི་གར་མཁན་དང༌། །སྔགས་རྒྱུས་སྙེམས་པས་བསྒྱིངས་ལ་མི་འདྲི་བར། །སྒོམ་ཆེན་རྒན་པོའི་རྣ་བ་ཅི་སླད་གཙེར། །འོན་ཏེ་མཉེས་གཤིན་འདྲིས་པའི་མཛའ་ན་མོས། །
བཅུ་གསུམ་མཚམས་སྦྱོར་ཟུར་མིག་གཡོ་བའི་ཆོ་འཕྲུལ་གྱིས། །དགྱེས་འཛུམ་སྤྲོ་བའི་འོད་སྣང་མ་བཟློག་པར། །ལེགས་བཤད་ཟིལ་དངར་ཕྲེང་བས་མགྲོན་དུ་གཉེར། །རྣམ་དག་བཀའ་གཏེར་ལྷུན་པོར་
ངན་རྟོག་གི །བུང་བ་ཕྲ་མོའི་གཤོག་པས་བསྒྱེལ་འདོད་པ། །ཀྱེ་མ་འདི་ལྟའི་ངང་ཚུལ་མཐོང་ཐོས་ཀྱང་། །བཏང་སྙོམས་མལ་དུ་གཉིད་པ་འོས་སམ་ཅི། །རལ་པའི་ཁུར་ལྕིས་ནོན་པའི་སྔགས་
འཆང་རྣམས། །ལུང་རིགས་མཚོན་ཆས་ཕྱིར་རྒོལ་གཞོམ་རེ་རན། །མིན་ན་རྫས་ངན་བསགས་པའི་འཕྲུལ་འཁོར་གྱིས། །མནན་བསྲེགས་འཕང་སོགས་ལས་སྦྱོར་ཅིས་མི་བགྱིད། །འདི་བྲིས་
༈ དགེ་བའི་ཕུང་པོ་བླ་ན་མེད། །དུས་གསུམ་ལེགས་བྱས་འོད་དཀར་གྱིས་འཁྱུད་པས། །ཀུན་གསལ་མཐའ་ཡང་འཆིང་བའི་དོན་ཡོད་ཞགས། །ཕྱོགས་དུས་ཀུན་ཏུ་འདེབས་པའི་བཀྲ་ཤིས་

ཤོག །དེ་ལྟར་དྲིས་ལན་སྣང་བྱེད་འོད་ཀྱི་པ་ཏྲ་ཞེས་བྱ་བ་འདི་ནི། གནས་ཆེན་ཟབ་ཕུ་ལུང་གི་སེངྒེའི་ཁྲི་ལ་ཞབས་ཟུང་བསྟི་བའི་སྔགས་འཆང་། དམ་ཆོས་རྫོགས་པ་ཆེན་པོའི་རྣལ་འབྱོར་
པ༑ དབང་གི་རྒྱལ་པོ་ཞེས་མཚན་གྱི་དགེ་ལེགས་དང་ལྡན་པ་དེས། མིག་ལ་ཉེ་བར་མཁོ་བའི་སྨན་སྦྲལ་བཅུ་ཕྲག་གཉིས་ལྷག་པའི་ཡོན་དང་བཅས་ནན་གྱིས་བསྐུལ་བར་མཛད་པའི་རྐྱེན་
ལས༑ ཆོས་སྨྲ་བའི་དགེ་སྦྱོང་ངག་དབང་སངས་རྒྱས་རྡོ་རྗེས། དཀར་པོའི་ལོ་ཆུ་སྟོད་ཀྱི་ཡར་ཚེས་བཅུ་ལ་གྲུབ་པའི་གནས་ཆེན་ཤྲཱི་པརྦ་ཏར་སྦྱར་བའོ།། །།མངྒ་ལཾ།། །།

Jt9
2
9
༄༅། །ངེས་དོན་ཕྱག་རྒྱ་ཆེན་པོའི་སྐོར་ལས་བརྩམས་པའི་དྲི་ཚིག་གྲུབ་པའི་མདུང་རྣོན་གྱི་ལན་དུ་གསོལ་བ་ཀུན་རྨོངས་
རང་བློ་ཚིམས་བྱེད་ཅེས་བྱ་བ་བཞུགས་སོ།།

།ཐ་མལ་ཤེས་པའི་རང་བཞིན་སྒྲིབ་བྲལ་དུ། །གཟིགས་པའི་མོད་ལ་སྐ་བཞིའི་རྒྱལ་ས་ཆེར། །ཡུད་ཀྱིས་གཤེགས་པ་བཀའ་༄༅།
བརྒྱུད་རིན་པོ་ཆེའི། །རྗེ་བཙུན་སངས་རྒྱས་དངོས་རྣམས་ཕྱག་བྱའི་འོས། སྐལ་བཟང་ཙནྡ་ན་ཡི་ལྗོངས་བཟང་པོར། །མཐུ་ཆེན་འབྲུག་གི་རྔ་གསང་
བསྒྲགས་པའི་མོད། །བཤད་སྒྲུབ་ཆར་གྱིས་ཐུབ་བསྟན་ཆུ་བོའི་གཏེར། །མཁའ་ལ་སྙེགས་བྱེད་དབྱར་གྱི་དུས་སྟོན་བྱུང༌། །དེ་ཡང་དུས་ཀྱི་ཆད་པས་
ཉམས་གྱུར་ཚེ། །དཔྱད་གསུམ་དག་པའི་མཁའ་ལ་ངེས་དོན་གྱི། །ཉི་འོད་གསལ་ལྡན་སྟོན་གྱི་དུས་བཟང་པོ། །སྒྲུབ་བྱེད་དཔལ་ལྡན་ཤཱཀྱའི་མཚན

Dn
༄༅། འདིས་འཁྲུངས། །སྐལ་ངན་དགུན་གྱི་རེག་བྱས་དམ་པའི་མགོན། །འདབ་བརྒྱའི་དཔལ་ཡང་དུས་ཀྱིས་ནུབ་གྱུར་ཚེ། །
གདུང་བ་སེལ་བྱེད་དཔྱིད་ཀྱི་དགའ་སྟོན་བཞིན། །ལེགས་བཤད་གསར་པ་གསར་པའི་དཔལ་འདི་སྤྲོས། །དམ་པའི་དགོངས་ཟབ་ཀུན་གསལ་ནམ་
གཉིས་
མཁའི་ཁྱོན། །བློ་དམན་བུང་བའི་གཤོག་རླབས་བསྐྱོད་པ་ཡིས། །མཇལ་འདོད་ངལ་བའི་རྒྱུ་ལས་གཞན་མིན་ཡང་། །དོན་གཉེར་སླད་དུ་གཡར་ཁྲལ་
ཙམ་ཞིག་བརྗོད། །དེ་ལ་ལྷོ་མོན་ནགས་མའི་ལྗོངས་སུ་སྐུ་འཁྲུངས་པ་མདོ་རྒྱུད་གཞུང་ལུགས་ཐུན་མོང་གི་རིག་པའི་གནས་དང་བཅས་པ་རང་བཞིན་ལྷུན་

གྱིས་གྲུབ་པའི་མཁྱེན་པས་གཞན་དྲིང་མི་འཇོག་པར་ཐུགས་སུ་ཆུད་པའི་མཧཱ་པཎྚི་ཏ་ངེས་པ་དོན་གྱི་མཁས་པའི་དབང་པོ་དཔལ་ཤཱཀྱ་རིན་ཆེན་དྲི་མེད་ལེགས་པའི་བློ་གྲོས་ཀྱི་ཞལ་སྔ་ནས། ལྗོངས་
དེར་བཞུགས་པའི་རང་ལུགས་ཀྱི་ཕྱག་རྒྱ་ཆེན་པོ་འཆད་པ་རྣམས་ལ་གཞན་རྒྱུད་བགམ་པའི་དྲི་ཚིག་འགའ་ཞིག་བསྩལ་འདུག་པ་ལ། དོན་དང་མཐུན་པའི་ལན་གྱི་འཕྲེང་བ་བཞེད་པ་གང་ཡང་དེང་
སང་སྙིགས་མའི་དུས་འདིར་ཆེས་དཀོན་པ་བཅས་ཁྱོད་ཀྱིས་དྲི་ཚིག་འདི་དག་ལ་ཇི་ལྟར་སྤོབས་པའི་ལན་ཞིག་གྱིས་ཞེས་རྗེ་དེ་ཉིད་ཀྱི་བཀའི་གནང་བ་བསྩལ་ཏེ་ཡུན་རིང་པོར་ལོན་ཡང་རྣམ་གཡེང་གི་
དབང་དུ་གྱུར་པས་རྗེ་དེ་ཉིད་ཞལ་བཞུགས་དུས་མ་འགྲུབ་ཅིང༌། དུས་ཕྱིས་འདྲེན་མཆོག་མི་ཕམ་དབང་པོའི་སྤྲུལ་པའི་ཟློས་གར་དཔལ་ལྡན་འབྲུག་པའི་སེང་གེའི་ཁྲིར་བཞུགས་པ་རྣམ་འདྲེན་བླ་མ་
དམ་པ་མཆོག་གི་སྤྲུལ་པའི་སྐའི་བཀའ་གནང་གསེར་གྱི་ཅོད་པན་སྤྱི་བོར་བཅིངས་ཤིང་ཕྱོགས་དེའི་བཤེས་གཉེན་དམ་པ་གཞན་དག་གིས་ཀྱང་ཡང་ཡང་བསྐུལ་བར་མཛད་པའི་བཀའ་གནང་མ་ལྡོག་
པའི་གཡར་ཁྲལ་གྱི་ངོ་མཐོང་ཙམ་ཞིག་འགོད་པ་ལ་ཞུགས་ན། དེ་ཡང་དྲི་བ་དང་པོ། ཕྱག་རྒྱ་ཆེན་པོའི་ལམ་གྱི་ཁུངས་གང་བརྟེན་དྲི་བའི་ངག་དོན་མདོར་བསྡུ་ན། ད་ལྟའི་ཕྱག་རྒྱ་ཆེན་པོའི་ལམ་

༄༅། །ཞེས་གྲགས་པ་འདིའི་ཁུང་མདོ་སྔགས་གང་ཡིན། མདོ་ཡིན་ན་མདོ་ལས་ཕྱག་རྒྱ་ཆེན་པོའི་མིང་དོན་གསལ་པོར་བཤད་པ་ཡོད་དམ་མེད། ཏིང་ངེ་འཛིན་གྱི་རྒྱལ་པོའི་
མདོ་ལ་བརྟེན་ནོ་ཞེ་ན་དེ་ལས་ཕྱག་རྒྱ་ཆེན་པོའི་མིང་དོན་གསལ་པོར་བཤད་པ་མེད་ཅིང༌། ཡོད་དུ་ཆུག་ཀྱང་ད་ལྟའི་ཕྱག་ཆེན་གྱི་བརྒྱུད་པ་མདོ་ལུགས་ལ་མི་འདེད་པར་རྡོ་རྗེ་འཆང༌། ཏིལླི། ནཱ
རོ༑ མར་མི་སོང།ས་སྔགས་ཀྱི་བརྒྱུད་པ་འདེད་ཀྱི་འདུག་པ་འདི་ཅི་ཡིན། ཀུན་མཁྱེན་ཆེན་པོས་ཀྱང་ཕྱག་ཆེན་བཤད་སྦྱར་དུ་གྲུབ་སྙིང་གི་ཁུངས་ལ་བརྟེན་ནས་ཕྱག་ཆེན་སྔགས་ཀྱི་ལམ་རིམ་དུ་
གསུམ་d'IkI80
བཀྲལ་བ་དང་འགལ་བར་མི་འགྱུར་རམ་ཞེས་པའོ། །དེ་ལ་ཕྱག་རྒྱ་ཆེན་པོའི་ཐ་སྙད་མདོ་ལས་གསལ་པོར་མ་གསུང་ཀྱང་གཏན་ནས་མ་གསུངས་པ་ནི་མ་ཡིན་ཏེ། ཕྱག་རྒྱའི་ཐ་སྙད་གསལ་བར་
གསུང་པས་ཆེན་པོའི་ཐ་སྙད་དངོས་སུ་མ་བྱུང་ཡང་དོན་གྱིས་བསྟན་པར་བླ་མ་གོང་མ་རྣམས་བཞེད་པ་ཡིན་ལ། དེའི་ཕྱིར་མདོ་རྒྱལ་པོ་ཞལ་གསལ་མི་གསལ་གྱི་ཁྱད་པར་མ་གཏོགས་མདོ་སྔགས
༈ གཉིས་ཀ་ནས་ཕྱག་ཆེན་གྱི་ངེས་ཚིག་བསྟན་པར་བྱ་དགོས་ཏེ། ཕྱག་རྒྱའི་མིང་བཤད་ཕྱིན་དེ་ཀ་ལ་ཆེན་པོའི་དོན་ཡང་བཤད་དུ་ཡོད་པའི་ཕྱིར་རོ། །ཚུལ་འདི་ངེས་དོན་གྱི་མདོ་སྡེ་མཐའ་དག་གི་

དགོངས་པ་ཡིན་པར་མ་ཟད། སྔོན་ཏིང་འཛིན་རྒྱལ་པོའི་མདོ་གསུངས་དུས་བྱང་ཆུབ་སེམས་དཔའ་ཟླ་འོད་གཞོན་ནུར་གྱུར་པས་མ་འོངས་པའི་དུས་སུ་མདོ་སྡེ་འདི་འཛིན་ཅིང་རྒྱས་པར་བྱེད་པར་ཡང་
གསུངས་ཤིང་ལུང་བསྟན་པ་ལྟར། མཉམ་མེད་སྒམ་པོ་པ་ཆེན་པོས་ཕྱག་རྒྱ་ཆེན་པོའི་གདམས་པ་རྩལ་དུ་བཏོན་པར་ཡོངས་སུ་གྲགས་ཤིང་གྲུབ་པས་མདོ་སྡེའི་དགོངས་ཟབ་མཐར་ཐུག་ཕྱག་རྒྱ་ཆེན་
འི་གདམས་པ་ཡིན་པར་བསྙོན་དུ་མེད་ལ། ཐ་སྙད་གསལ་པོར་བཤད་པ་མེད་ཀྱང་དོན་གྱིས་སྟོན་པའི་ཚུལ་གོང་དུ་བཤད་པས་མཚོན་པརནུས་སོ། །འོན་ཀྱང་ད་ལྟ་རང་རེའི་ལུགས་ཀྱི་ཕྱག་ཆེན་
འདི་ཉིད་ཀྱི་དངོས་བསྟན་སྔགས་ཀྱི་ལུགས་སུ་བཞེད་པར་ཆེས་གསལ་བའི་ཕྱིར་ཆོས་བདག་པོའི་ཚུལ་གྱི་བརྒྱུད་པ་ཡང་ཏི་ནཱ་མར་མི་སོགས་ལ་མི་འདེད་ཀ་མེད་དོ། །ཡང་དྲི་བ་དེའི་འཕྲོས། གལ་
ཏེ་སྔགས་ལུགས་ཡིན་ན་དབང་མ་ཐོབ་པ་ལ་གསང་སྔགས་བཤད་དུ་མི་རུང་བར་གསུངས་པས་ཕྱག་ཆེན་གྱི་ཁྲིད་འཆད་པ་ལ་སྔོན་དུ་དབང་བསྐུར་དགོས་སམ་མི་དགོས། དགོས་ན་དེ་ལྟ་བུའི་ཆོ་ག་
ཕྱག་ཆེན་གྱི་གཞུང་གང་ནས་བཤད། མ་བཤད་ན་གཞུང་དུ་མེད་པའི་ལག་ལེན་བླུན་པོ་མགུ་བྱེད་ཙམ་དུ་མི་འགྱུར་རམ། ཡང་དབང་ལ་གདུལ་བྱའི་བསམ་ངོས་ཆོ་ག་རྒྱས་འབྲིང་བསྡུས་གསུམ་སྣ་✖

༄༅། །ཚོགས་སུ་བཤད་པས་སྤྲོས་བཅས་ཁོ་ན་ལ་མ་བརྟེན་ཀྱང་དཔོན་སློབ་སྣོད་བཅུད་ཀྱི་རྟེན་འབྲེལ་དུ་འཛོམས་པས་སྨིན་གྲོལ་ཅིག་ཅར་ནུས་ཡོད་དམ་ཞེ་ན། དེ་ལྟ་བུ་བསྐར་
ཡུལ་གྱི་གདུལ་བྱ་དབང་རྣོན་རིན་པོ་ཆེ་ལྟ་བུའི་གང་ཟག་ལ་དགོངས་ཀྱི། དེང་སང་དེ་ལྟ་བུ་ཆེས་དཀོན་བཞིན་དུ་སྤྲོས་བཅས་སྤྲོས་མེད་གང་གི་ཡང་དབང་བསྐུར་སྔོན་དུ་མ་སོང་དབང་པོ་རབ་འབྲིང་
ཐ་མ་སོ་སོར་མི་འབྱེད་པར་བླུན་པོའི་ཚོགས་སུ་ཁྱབ་བརྡལ་དུ་ཕྱག་ཆེན་གྱི་ཁྲིད་འཆད་པ་འདི་ཅི་ཡིན་ནམ་ཞེ་ན། དེའི་ལན་ནི་ཕྱག་ཆེན་སྔགས་ལུགས་ཡིན་པས་དབང་མ་ཐོབ་པར་བཤད་པ་དང
བསྒོམ་དུ་མི་རུང་བར་ཤིན་ཏུ་ཁས་ལེན་ལ། དབང་གི་ཚན་གང་སྤྲོས་པ་ཅན་སྔོན་དུ་གཏོང་བ་ཡང་ཕྱག་ཆེན་གྱི་གཞུང་ལས་བཀག་པ་དང་བཤད་པ་གཉིས་ཀ་མེད་པས་ཇི་ལྟར་བྱས་ཀྱང་རུང་
ཞིང་༑ མེད་དུ་མི་རུང་བར་དགོས་ངེས་ཤེས་པའི་དབང་གི་རྟོགས་པ་དོན་གྱི་དབང་སྟེ། དེའི་ཕྱིར་རྟོགས་ལྡན་གྱི་བླ་མས་སྣོད་ལྡན་གྱི་སློབ་མའི་རྒྱུད་བྱིན་གྱིས་བརླབས་ཏེ་རྡོ་རྗེ་ཡེ་ཤེས་ཀྱི་དབང་
༈ བསྐུར་བ་ན་སྤྲོས་བཅས་ཀྱི་སྨིན་དབང་ཐམས་ཅད་ཀྱི་དགོས་པ་དུས་གཅིག་ཏུ་འགྲུབ་པས། སྤྱིར་སྔགས་ཀྱི་གཞུང་དུ་རྡོ་རྗེའི་སློབ་དཔོན་ཡང་དབང་བསྐུར་རྒྱུད་བཤད་མན་ངག་གསུམ་ཀའི་བཀའ

དྲིན་ཐོབ་པ་དེ་ལ་བཀའ་དྲིན་གསུམ་ལྡན་གྱི་བླ་མ་ཞེས་གཙིགས་སུ་ཆེ་ཤོས་སུ་བྱ་དགོས་པར་བཤད་ཀྱང་རང་རེའི་བརྒྱུད་པ་རིན་པོ་ཆེ་འདིའི་ལུགས་ལ་སྣོད་རུང་དུ་བྱེད་པ་ཙམ་གྱི་དབང་དང༌། ཚིག
བཤད་ཙམ་གྱི་རྒྱུད་བཤད་དང༌། ཐུན་མོང་བའི་མན་ངག་ཙམ་སྟོན་པ་དེ་དག་ལས་བླ་མས་ཚིག་གཅིག་མ་བསྟན་ཀྱང་བྱིན་བརླབས་ཀྱི་སྟོབས་ཀྱིས་སློབ་མའི་རྒྱུད་ལ་རྟོགས་པ་རང་ཤར་དུ་སྐྱེས་པ་
ལྟ་བུ་གང་ལས་གཉུག་མའི་དེ་ཁོ་ན་ཉིད་ཀྱི་འཕོ་བ་ཐོབ་པ་དེ་ལ་རྩ་བའི་བླ་མ་མཆོག་ཏུ་མཛད་པ་ཡང་གནད་ཀ་འདིས་ཡིན་ལ། ཇོ་བོ་རྗེ་དཔལ་ལྡན་ཨ་ཏི་ཤས་གསང་སྔགས་ཀྱི་བླ་མ་མཁས་གྲུབ་ཚད་
ལྡན་བསམ་ལས་འདས་པ་བརྟེན་ཀྱང་ཉམས་ལེན་བྱིན་བརླབས་ཀྱི་བརྒྱུད་པ་དཔལ་མཆོག་ཌོམྦི་བ་ལ་འདེད་པར་མཛད་པ་ཡང་དེ་བཞིན་ནོ། །འོན་ཀྱང་དིང་དུས་ཀྱི་མཐའ་ཡིན་ཀྱང་དེ་ལྟ་བུར་གཞན་
རྒྱུད་ལ་རྟོགས་པ་སྐྱེ་ནུས་པའི་བླ་མ་དང་རྟོགས་པ་སྐྱེ་བའི་རྒྱུ་ཚོགས་ཚང་བའི་སྣོད་ལྡན་གྱི་སློབ་མ་དཀོན་ཀྱང་གཏན་ནས་མེད་པར་ཁ་ཚོན་གཅོད་ཅི་ལ་ནུས་ཏེ། དེ་ལྟར་ན་རང་རེའི་ལུགས་རྟོགས་པ་
དོན་གྱི་བརྒྱུད་པ་ད་ཆད་ནས་མེད་ཅེས་སྨྲ་དགོས་པར་འགྱུར་ན་དེ་ལྟ་བུ་སུས་སྨྲ་བར་ནུས། རྒྱལ་བ་རྒོད་ཚང་པ་ཆེན་པོའི་ཞལ་ནས། ངའི་རྟོགས་པའི་བསྟན་པ་འདི་བྱམས་པ་མ་བྱོན་གྱི་བར་དུ་༔

g༞ ༄༅། །གནས་པར་ཁས་ལེན་པ་ཡིན་གསུངས་ལ། དེང་སང་ཁྲིད་བཤད་པའི་དཔོན་སློབ་དཀྱུས་མ་ཕལ་ཆེ་བ་ཞིག་ལ་དེ་འདྲའི་མཚན་ཉིད་ཚང་བ་མེད་ཀྱང་ཡུལ་དུས་ཀྱི་དབང་
གིས་མ་འགྲུབ་པ་སྟེ། མི་དགོས་པ་ནི་མ་ཡིན་མོད། འདུལ་བ་ཡུལ་ཆོས་ཀྱི་དཔེ་ལྟར། དེང་སང་སོ་ཐར་དགེ་ཚུལ་དགེ་སློང་གི་སྡོམ་པ་ལྟ་བུ་ཡང་དང་པོར་ལེན་པའི་རྒྱུའི་ཀུན་སློང་ངེས་འབྱུང་
གི་བསམ་པ་མེད། འཇིགས་སྐྱོབ་དང་ལེགས་སྨོན་ཙམ་གྱི་ཚུལ་ཁྲིམས་ཙམ་དེ་ཡང་ལེན་དུས་ངེས་པ་ལྔ་བྲལ་སོགས་ཀྱི་བསམ་པ་མ་ཚང་བས་ཐོག་མ་ནས་སྡོམ་པ་ཚད་ལྡན་རྒྱུད་ལ་སྐྱེ་བ་ཤིན་དུ་
J
དཀའ༑ བླངས་ནས་རྩ་བ་བཞིའི་བསྲུང་མཚམས་ཚད་ལྡན་ཤེས་པ་ཡང་ཤིན་ཏུ་དཀོན། ཉམས་ན་ཕྱིར་བཅོས་ཚུལ་ལྡན་ཀྱང་བྱེད་པ་ལྟ་ཅི་སྨོས་ཤེས་པ་ཡང་ཤིན་ཏུ་དཀོན་པས་རྟགས་ཙམ་འཛིན་
པའི་མཐར་སླེབ་པར་སྣང་མོད་ཀྱང་གཟུགས་བརྙན་ཙམ་འདྲ་འབག་ཙམ་ཡོད་པ་འདི་ཡ་མཚན་དུ་བྱེད་དགོས་པ་ལྟར་མདོ་སྔགས་ཀྱི་བསྟན་པ་ཐམས་ཅད་ལ་འདིས་རིགས་མཚོན་ཏེ་དངོས་ཀྱི་མཚན་ཉིད་
༴ མ་ཚང་བ་ཙམ་གྱིས་འདོར་དགོས་པར་འགྱུར་ན་གང་ཟག་ཁྱད་པར་བ་རེ་རེ་གཉིས་གཉིས་མ་གཏོགས། དེང་སང་གི་ཆོས་པར་ཁས་ལེན་པ་ཕལ་ཆེར་བྱས་པ་དོན་མེད་དུ་འགྱུར་ཉེན་ཆེ་ཞིང་། སྤྱིར་「  ྨ

དབང་མ་ཐོབ་པའི་ཡུལ་ལ་གསང་སྔགས་ཟབ་མོའི་ངེས་དོན་འཆད་པ་ནི་འཆད་པ་པོ་ལ་ཡང་གསང་སྒྲོགས་སུ་འགྱུར་མོད། སེམས་དགེ་བ་ལ་ཉེས་པ་མེད། ཅེས་པ་ལྟར་ཡུལ་དུས་བསམ་པའི་
འབྲུག་དབང་གིས་ཉེས་མེད་དུ་འགྱུར་བ་ཡང་ཡོད་ལ། འོན་ཀྱང་རྟོག་པ་ཞིབ་པ་དག་གིས་དེ་ལྟ་བུའི་སྒོ་འགགས་ཕྱིར། དེང་སང་རང་རེའི་ཁྲིད་ཀྱི་སྔོན་དུའང་སྤྲོས་བཅས་ཀྱི་དབང་ལྟ་བུར་བསྐུར་ཀྱང་
ལུགས་ལེགས་པ་ལས་སྐྱོན་དུ་འགྱུར་བ་ནི་ཅི་ལ་མཆིས་ཏེ། ཕྱག་ཆེན་གྱི་ཁྲིད་ཀྱི་སྔོན་དུ་དབང་བསྐུར་བས་བཀའ་བརྒྱུད་རིན་པོ་ཆེའི་ཞབས་དྲངས་པར་ནམ་ཡང་མི་འགྱུར་རོ་སྙམ་མོ། །དྲི་བ་གཉིས་
ཆོས་
འོ་ན་རང་རེའི་ཕྱག་རྒྱ་ཆེན་པོའི་མན་ངག་གི་གཞུང་གཙོ་བོ་གང་ལ་ངོས་འཛིན། གྲུབ་པ་སྡེ་བདུན་སོགས་གྲུབ་སྙིང་གི་སྐོར་རྣམས་ལ་བྱེད་དོ་ཞེ་ན་དེ་དག་མཛད་པ་པོ་རྣམས་ལ་དེང་སང་ཕྱག་
མཛོད་
ཆེན་ཆེན་གྱི་བརྒྱུད་པ་མི་འདྲེན་པ་རྡོ་རྗེ་འཆང་ཏིལླི་ནཱ་རོ་ཞེས་འདྲེན་པ་གང་ཡིན། ཏིལླི་པས་ཐོག་མར་བཀའ་བབ་བཞིའི་བླ་མ་བསྟེན་ཀྱང་མཐར་འོག་མིན་དུ་རྡོ་རྗེ་འཆང་དངོས་ལ་གསན་པས་བརྒྱུད་པ་དེ་
མོ་
ལྟར་འདེད་དོ་ཟེར་ན་རྡོ་རྗེ་འཆང་ལ་ཏིལླི་པས་དངོས་སུ་གསན་པའི་ཕྱག་ཆེན་གྱི་གཞུང་དེ་གང་ལ་ངོས་འཛིན། ཤིན་ཏུ་རྨད་བྱུང་གི་རྒྱུད་ཅེས་པ་བཀའ་ཡང་དག་པའི་ཚད་མ་དེ་ཡིན་ནམ་སྙམ་ན།

༄༅། །ལས་གཏུམ་མོ་ལམ་བརྒྱད་དུ་བཤད་མོད་ཕྱག་ཆེན་གང་གི་སྐབས་ནས་བཤད། དེ་ལས་ཕྱག་ཆེན་མ་བཤད་ན་གཞུང་དེ་ཕྱག་ཆེན་གྱི་རྩ་བའི་གཞུང་དུ་ཡང་མི་འགྱུར་
n
ལ༑ གལ་ཏེ་གཞུང་དེའི་སེམས་དངོས་པོའི་གནས་ལུགས་སྟོན་པའི་སྐབས་དེ་ཡིན་ནམ་སྙམ་ན་སེམས་ཀྱི་གནས་ལུགས་རྟོགས་པ་ལ་ལུས་ཀྱི་གནས་ལུགས་དགོས་པར་གསུངས་པས་ཕྱག་ཆེན་གྱི་
གཞུང་ནས་ལུས་དངོས་པོའི་གནས་ལུགས་རྩ་རླུང་ཐིག་ལེའི་རྣམ་བཞག་དང་དེ་ལ་གནད་དུ་བསྣན་ཚུལ་སོགས་གསལ་པོར་བཤད་དམ་མ་བཤད། བཤད་ན་ནང་ནས་བཤད་སྨྲ་དགོས་ལ། མ་
བཤད་རྩ་བའི་ཁུངས་དང་འགལ་ལོ། །གཞི་ལམ་འབྲས་བུའི་འོད་གསལ་གྱི་སྐབས་སུ་བསྟན་ནོ་ཞེ་ན་འོ་ན་ཕྱག་ཆེན་ཆོས་དྲུག་གཉིས་སོ་སོར་འབྱེད་མི་རིགས་པར་ཐལ་ཞིང་ཁྱད་པར་གདམས་ངག་
སྡོང་པོ་གསུམ་དྲིལ་གྱི་སྐབས་ཤིན་ཏུ་རྨད་བྱུང་གི་རྒྱུད་སོགས་བསྲེ་འཕོའི་གཞུང་ཆ་ལག་དང་བཅས་པ་གདམས་ངག་རས་ཆུང་ལུགས་སུ་བཞག་ནས་ཕྱག་ཆེན་གྱི་སྐོར་ལ་རྟོགས་པ་སྒམ་པོ་ལུགས་
༈ ཞེས་ལོགས་སུ་འབྱེད་པ་ཅི་རེད། ལར་བོད་འདིའྀ་ཕྱག་ཆེན་ལུགས་སུ་གྲགས་པའི་མན་ངག་གི་གཞུང་ཕལ་ཆེར་རྒྱལ་སྲས་མཻ་ཏྲི་པ་ནས་བརྒྱུད་པ་ཤས་ཆེ་བར་སྣང་ན་རང་རེའི་བརྒྱུད་པ་ལ་མཻ་ཏྲི་པ་

མི་འདྲེན་པར་ཏིལླི་ནཱ་རོ་འདྲེན་པ་དེ་གང་ཡིན་ཞེས་དང༌། དེའི་ཞོར་ལ་ཤིན་ཏུ་རྨད་བྱུང་གི་རྒྱུད་དེ་ཡང་བཀའ་དང་བསྟན་བཅོས་གང་ཡིན། བཀའ་ཡིན་ནོ་སྙམ་ན་དེའི་འཐད་པའམ་རྒྱུ་མཚན་གང་
ཡོད༑ འདིར་ཕྱག་རྒྱ་ཆེན་པོའི་མན་ངག་ཚིག་བསྡུས་ལས་ཤེས་པར་གསུངས་པ་དེ་ཡང་རྡོ་རྗེ་འཆང་གིས་གྲུབ་ཆེན་གྱི་མན་ངག་དག་ལ་ཞལ་འཕངས་མཛད་པ་ཨེ་ཡིན། ཡིན་ན་བཀའ་བསྟན་
བཅོས་དབྱེ་བ་མི་ཕྱེད་པར་འགྱུར་ཞིང་། རྒྱུད་གཞན་ལས་དེ་འདྲའི་ཞལ་འཕངས་མཛད་ཚུལ་ཨེ་ཡོད། རྩ་རྒྱུད་ལས་མི་གསལ་བར་བཤད་རྒྱུད་ལས་འཕངས་པ་དང་མཚུངས་སོ་སྙམ་ན། འོ་ན་
མན་ངག་ཚིག་བསྡུས་ཀྱང་བཤད་རྒྱུད་དུ་ཐལ་ལ། གལ་ཏེ་བསྟན་བཅོས་སུ་ཁས་ལེན་ནོ་སྙམ་ན་བརྒྱུད་པ་འདིའི་བླ་མ་གོང་མ་རྣམས་ཀྱིས་རྡོ་རྗེ་འཆང་གི་བཀར་བཞེད་པ་དང་འགལ་ལ། གཞན་
ཡང་དཔལ་སྒམ་པོ་པས་ངེད་ཀྱི་ཕྱག་ཆེན་འདི་ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་དོན་ཡིན་ཞེས་གསུངས་པ་ལ་བརྟེན་ནས་རྗེ་འབྲི་ཁུང་སྐྱོབ་པ་ཆེན་པོས་རྒྱུད་བླ་མ་དང་དེའི་ཁུངས་ཀྱི་མདོ་
རྣམས་དྲངས་ནས་ཕྱག་ཆེན་མདོ་ལུགས་དང་མཐུན་པའི་བཤད་པ་རྒྱ་ཆེར་མཛད་པ་དེ་ད་ལྟའི་ཕྱག་ཆེན་འདི་ཀ་མདོའི་བསྒོམ་རིམ་དུ་བཞེད་པ་ཡིན་ནམ་རྒྱུད་བླ་མ་སྔགས་གཞུང་དུ་བཞེད་པ་གང་.

༞|༄༅། །ཡིན། དང་པོ་ལྟར་ན་རང་ལུགས་དང་འགལ་ཞིང་གྲུབ་མཐའ་གཞན་གྱིས་ཕྱག་ཆེན་པར་སྐྱོན་བརྗོད་པ་རྣམས་ཀྱང་ཐོག་ཏུ་འབབ་ལ། གཉིས་པ་ལ་ནི་ཤེས་བྱེད་ཅི་
h9
ཡང་མེད་པར་མ་ཟད་མདོ་གཞུང་དུ་ཡོངས་སུ་གྲགས་པ་དང་འགལ་ལོ། །གཞན་ཡང་ཕྱག་ཆེན་བླ་མེད་ཀྱི་རྫོགས་རིམ་མཐར་ཐུག་ཡིན་ན། དེའི་ཁུངས་སུ་མདོ་ལུགས་ཀྱི་རྒྱད་བླ་མའི་ལུང་དྲངས་
ལ་དགོས་པ་ཅི་ཡོད་ཅེས་པ་རྣམས་སོ། །དེ་ལྟར་དྲི་བ་རྒྱ་ཆེན་པོ་དེ་དག་ལ་ཁོ་བོ་ལྕོགས་པ་ཞན་པས་ལན་མདོར་བསྔས་སུ་འབུལ་བར་བྱ་སྟེ། ད་ལྟ་རང་རེའི་ཕྱག་ཆེན་ལྷན་ཅིག་སྐྱེས་སྦྱོར་འདིའི་
མན་ངག་གི་གཞུང་ནི་ལྷན་ཅིག་སྐྱེས་སྦྱོར་སྔ་ཕྱི་བར་གསུམ་སོགས་བཤད་པ་དེ་དག་ཡིན་མོད། རྩ་བའི་རྒྱུད་གཞུང་ནི་ཁྱད་ཆོས་བསྲེ་འཕོའི་གཞུང་ཤིན་ཏུ་རྨད་བྱུང་གི་རྒྱུད་དམ་བཀའ་ཡང་དག་པའི་
ཚད་མའི་སེམས་དངོས་པོའི་གནས་ལུགས་འཆད་པའི་གཞུང་དེ་ཀ་ཡིན་པར་ཀུན་མཁྱེན་ཆེན་པོ་སོགས་བླ་མ་གོང་མ་རྣམས་བཞེད་པས་བརྒྱུད་པ་ཡང་ཏིལླི་ནཱ་རོ་སོགས་ལ་འདེད་དགོས་པ་ཡིན་
༈ ལ༑ སྤྱིར་ཏིལླི་པས་རྡོ་རྗེ་འཆང་ལ་དངོས་སུ་གསན་སྐབས་ཀྱི་གཞུང་འདིའོ་ཞེས་སོ་སྐྱེའི་བློས་བརྟག་དཀའ་ཡང་ད་ལྟ་ངོས་འཛིན་རྒྱུ་ནི་བཀའ་ཡང་དག་པའི་ཚད་མ་འདི་ཀ་ཡིན་ཞིང་། གྲུབ་སྙིང་295

གི་སྐོར་སོགས་གཞུང་གཞན་རྣམས་ནི་བཤད་པ་ཚིག་གི་སྐོར་དང་གདམས་ངག་ཉམས་ལེན་གྱི་སྐོར་ཞེས་ལོགས་སུ་བྱས་ནས་རྒྱབ་རྟེན་གྱི་ཁོག་སྦུབས་ལྟ་བུ་ཡིན་པའི་ཕྱིར་དེ་དག་གི་བརྒྱུད་པ་ལོགས་
ã སུ་མ་བགྲངས་པ་ཡིན་འདུག སེམས་ཀྱི་གནས་ལུགས་རྟོགས་པ་ལ་ཐོག་མར་ལུས་ཀྱི་གནས་ལུགས་རྟོགས་དགོས་པས་བཤད་པ་ཡང་གདུལ་བྱ་རིམ་གྱིས་པའི་དབང་དུ་མཛད་པ་སྣེ་ཐམས་ཅད་ལ་
འབྲུག་
ལུགས་མ་ངེས་པ་དཔེར་ན་རིམ་ལྔ་ལས། བསྐྱེད་པའི་རིམ་ལ་ལེགས་གནས་པས། །རྫོགས་པའི་རིམ་པ་འགྲུབ་འགྱུར་བ། །ཐབས་འདི་རྫོགས་པའི་སངས་རྒྱས་ཀྱིས། །སྐས་ཀྱི་རིམ་པ་ལྟ་བུར་
ཆོས་
གསུངས༑ །ཞེས་རིམ་གཉིས་གོ་རིམ་ངེས་པར་གསུངས་ཀྱང་གདུལ་བྱ་དབང་རྣོན་དག་བསྐྱེད་རིམ་ལ་མ་ལྟོས་པར་ཐོག་མ་ནས་རྫོགས་རིམ་ཁོ་ནར་དོན་འགྲུབ་པ་ཡང་ཡོད་པ་དང་མཚུངས་སོ།
མཛོད་
ཆེན་གལ་ཏེ་ལུས་ཀྱི་གནས་ཚུལ་ལོགས་སུ་རྟོགས་པ་སྔོན་དུ་ངེས་པར་དགོས་པ་ཞིག་ཡིན་དུ་ཆུག་ཀྱང༌། ཨེ་ཝཾ་ལུས་ཀྱི་ལྟེ་བར་གནས། །དེ་ཉིད་ལུས་གནས་ཡེ་ཤེས་ཆེ། །ཞེས་ལུས་ཀྱི་གནས་
མོ་
ཚུལ་མཐར་ཐུག་པ་ཨེ་ཝཾ་གི་ངེས་དོན་བཤད་པས་གོ་བར་འགྱུར་ལ། དེ་ལ་གནད་དུ་བསྣུན་ཚུལ་ཡང་། རྣམ་རྟོག་ཀུན་སྤངས་དེ་ཉིད་འགྲུབ། ཞེས་དང༌། མི་མནོ་མི་བསམ་མི་དཔྱད་✖

)༡ ༄༅། །ཅིང༌། །སོགས་རྣམ་པར་མི་རྟོག་པའི་ལམ་གྱིས་གནད་དུ་བསྣུན་ཚུལ་མཆོག་ཏུ་གྱུར་པ་བཤད་པས་རྟོག་བཅས་ཀྱིས་གནད་དུ་བསྣུན་ཚུལ་ལ་མ་ལྟོས་ཏེ། དུས་ཀྱི་
འཁོར་ལོའི་རྒྱུད་ལས་ཀྱང་། བསམ་པ་ཐམས་ཅད་ཡོངས་སྤངས་ནས། །ཉི་མ་གཅིག་ནི་ཡོངས་སུ་བརྟག །དེ་ལ་རྟགས་ནི་མ་བྱུང་ན། །དེ་ཚེ་ང་ཡི་རྫུན་ཚིག་ཡིན། །ཞེས་བསམ་དུ་མེད་ཅིང་
སྤྲོས་པ་ཐམས་ཅད་དང་བྲལ་བ་རྣམ་པར་མི་རྟོག་པའི་ལམ་ལ་འཇུག་པར་གསུངས་པ་དེ་རྡོ་རྗེའི་ལུས་ལ་གནད་དུ་བསྣན་པར་མ་སོང་ན་དེ་ལས་བྱུང་བའི་འོད་གསལ་རྟགས་བཅུ་སོགས་ཀྱང་རྡོ་རྗེའི་
1
ལུས་ལ་གནད་དུ་བསྣན་པའི་འབྲས་བུ་མ་ཡིན་པ་དང༌། རྒྱུད་སྡེའི་མཐར་ཐུག་གི་རྫོགས་རིམ་ཟབ་མོ་རྣལ་འབྱོར་ཡན་ལག་དྲུག་པ་ལ་རྡོ་རྗེའི་ལུས་ལ་གནད་དུ་བསྣན་ཚུལ་མེད་པར་ཁས་ལེན་དགོས་
པར་འགྱུར་རོ། །གཞི་ལམ་འབྲས་བུའི་འོད་གསལ་གྱི་སྐབས་ནས་ཀྱང་བསྟན་མོད་ཀྱི་ཕྱག་ཆེན་ཆོས་དྲུག་ལོགས་སུ་དབྱེར་མི་རིགས་པའི་ཁུངས་སུ་མི་འགྱུར་ཏེ། རྒྱུད་རྒྱས་པ་དང་བསྡུས་རྒྱུད་
༴ དམ་ཕྱུང་རྒྱུད་བཞིན་དུ་དཀྱུས་བཤད་པ་དང་ལོགས་སུ་བཀོལ་བའི་ཁྱད་པར་ཡོད་པའི་ཕྱིར་རོ། །གདམས་ངག་སྡོང་པོ་གསུམ་དྲིལ་གྱི་སྐབས་སུ་དེ་ལྟར་འབྱེད་པ་ནི་མི་ལ་ཡན་ཆད་ཀྱི་སྐབས་བསྲེ་ ྨ

འཕོའི་ཆོས་དྲུག་གི་སྐབས་ཀྱི་རྟོགས་པའི་འོད་གསལ་དེ་ཉིད་ཕྱག་ཆེན་དུ་ངོ་སྤྲོད་པ་མ་གཏོགས་ཕྱག་ཆེན་གྱི་ཁྲིད་ཚུལ་ལོགས་སུ་མ་མཛད་ལ། དཔལ་སྒམ་པོ་པས་དེ་ལོགས་སུ་ཕྱུང་བའི་ཕྱག་རྒྱ་
ཆེན་པོའི་མན་ངག་གི་སྲོལ་གཏོད་པས་དེ་ཕྱིན་ཆད་ཕྱག་ཆེན་ཞེས་སོ་སོར་གྲགས་ཤིང་། འགྲོ་བའི་མགོན་པོ་གཙང་པས་ཀྱང་གྲུབ་ཆེན་གླིང་ལ་གསན་པའི་ཕྱག་ཆེན་གྱི་གདམས་པའི་རྟོགས་པ་དོན་
བརྒྱུད་དཔལ་ཕག་མོ་གྲུ་པ་ནས་བརྒྱུད་པ་ཡིན་ཅིང༌། ཐབས་ལམ་གྱི་གདམས་པའི་ཞལ་ལུང་རྒྱས་པ་ཕལ་ཆེར་རྗེ་རས་ཆུང་པའི་སློབ་མ་རྒྱལ་སྲས་སྐུ་མཆེད་གསུམ་ལ་གླིང་གིས་གསན་པ་ཤས་ཆེ་
བས་དེའི་ཕྱིར་བརྒྱུད་པ་འདེད་ཚུལ་དེ་ལྟར་མཛད་པ་ཡིན་ནོ། །བོད་དུ་ཕྱག་ཆེན་གྱི་གདམས་པ་མཻ་ཏྲི་ནས་བརྒྱུད་པ་ཤས་ཆེར་ཡོད་ཀྱང་རང་རེའི་ཉམས་སུ་ལེན་རྒྱུ་འདི་བརྒྱུད་ཁུངས་གོང་ལྟར་ཡིན་
པས་ལག་ཐོག་ཏུ་ལེན་རྒྱུ་དེ་གཙོ་ཆེ་བ་སྟེ། ལུས་ལ་བུ་ག་དགུ་ཡོད་ཀྱང༌། །ལབ་པའི་བབས་འབྲེལ་ཁ་ལ་ཡོད། །ཅེས་པའི་དཔེ་ལྟར་རོ། །ཤིན་ཏུ་རྨད་དུ་བྱུང་བའི་རྒྱུད་དུ་བཞེད་པ་བཀའ་ཡང་
དག་པའི་ཚད་མ་འདི་ལ་རིམ་སྔ་མར་ལུགས་སོགས་ཀྱི་བླ་མ་གཞན་མང་པོས་ཀ་དཔེ་སྔ་མ་ཟེར་ཏེ་གྲུབ་ཐོབ་གོང་མའི་གསུང་དུ་བཞེད་པའང་འདུག རང་ལུགས་བརྒྱད་པ་འདིའི་བླ་མ་ཕལ་ཆེར་རྡོ་རྗེ

འཆང་གིས་གསུངས་པའི་རྒྱུད་ཡང་དག་ཏུ་བཞེད་ཅིང་ལྷག་པར་ཀུན་མཁྱེན་ཆེན་པོ་པདྨ་དཀར་པོས་རྩལ་དུ་བཏོན་ནས་གསུངས་ཏེ་རྒྱུད་སྡེ་སྤྱི་རྣམས་སུ་ཡེ་ཤེས་ཐིག་ལེའི་
རྒྱུད་ཀྱི་ལུང་དྲངས་ནས། ཤིན་ཏུ་རྨད་དུ་བྱུང་བའི་རྒྱུད། ལྷ་མོ་བརྒྱད་པ་སྐུ་དང་བྲལ། དེ་ཕྱིར་སྨྲ་བར་མི་བཏུབ་བོ། །ཞེས་པ་འདི་གཞན་དག་བདེ་སྟོང་གི་མྱོང་བ་ལ་བཤད་ཀྱང་མ་ཡིན་
ཏེ༑ བཀའ་ཡང་དག་པའི་ཚད་མ་ཞེས་བྱ་བ་སློབ་དཔོན་ཏིལླི་པས་འོག་མིན་གྱི་གནས་ནས་སྤྱན་དྲངས་པ་རྒྱུད་ཐམས་ཅད་ཀྱི་ངེས་པ་སྟོན་པའི་རྒྱུད་འདི་ཡིན་ནོ། །རྒྱུ་མཚན་རྩ་བའི་རྒྱུད་ས་བོན་ལྟ་བུ་
ནས་འབྲས་བུའི་རྒྱུད་འབྲས་བུར་ཆགས་པའི་བར་གྱིས་དཔེར་བཤད་ནས། བརྒྱད་པ་ཤིན་ཏུ་རྨད་དུ་བྱུང་བའི་རྒྱུད་ནི་འབྲས་བུ་ལོངས་སྤྱོད་པ་ལྟ་བུ། དེ་ཐམས་ཅད་ཀྱི་དོན་བསྒྲུབ་པའི་ཐབས་ཀྱིས་
ཉམས་སུ་མྱོང་བར་བྱེད་པའོ། །ཞེས་གསུངས་ཏེ་རྒྱུ་མཚན་རྣམས་འཐད་པ་ཡང་དེ་ཀའོ། །ཕྱག་རྒྱ་ཆེན་པོའམ་མན་ངག་ནི། །མན་ངག་ཚིག་བསྡུས་དག་ལས་ཤེས། །ཞེས་པ་ནི། ད་ལྟའི་
༉ མན་ངག་ཚིག་བསྡུས་ཞེས་སློབ་དཔོན་ལྭ་བ་པའི་ལུགས་སུ་གྲགས་པའི་གཞུང་དངོས་འདི་ལ་ཞལ་འཕངས་པ་མ་ཡིན་ཏེ། འོན་ཀྱང་འདི་ནས་བཤད་པ་ལྟར་གྱི་བརྗོད་བྱ་རིམ་གྱིས་པའི་ཕྱག་རྒྱ་ཆེན་པོ་༔

མན་ངག་བཞི་གསུམ་བཅུ་གཉིས་སུ་བསྡུས་ཚུལ་དེ་ཉིད་ནི་མན་ངག་ཚིག་བསྡུས་ཞེས་བྱ་བའི་བཤད་ཚུལ་ཡིན་པས་བཤད་ཚུལ་དེ་ལ་བརྟེན་ནས་ཤེས་པར་བྱའོ་ཞེས་ཕྱོགས་དེའི་བསྡུ་ཚུལ་དེ་མིང་ཙམ་
གྱིས་མཚོན་པར་མཛད་པ་སྟེ། དེའི་དོན་སྙན་རྒྱུད་དུ་བཞུགས་པ་ཞིབ་མོར་གཏན་ལ་ཕབ་པ་ནི་ལྭ་བ་པའི་བཞེད་དགོངས་མན་ངག་ཚིག་བསྡུས་སུ་གྲགས་པ་འདི་ཉིད་དོ། །དེས་རྡོ་རྗེ་འཆང་གིས་འབྲུག་
ལུགས་རྫོགས་རིམ་ལྔའི་མིང་དོན་གསུངས་པ་དེ་ཉིད་གསལ་བར་བྱེད་པ་ལ་འཕགས་པ་ཀླུས་མཛད་པའི་མིང་རིམ་ལྔ་ཞེས་གྲགས་ཀྱང་རྡོ་རྗེ་འཆང་གིས་ཀླུ་སྒྲུབ་ལ་ཞལ་འཕངས་མཛད་པ་མ་ཡིན་པ་དང་འདྲ་
ཆོས་
ལ་འདི་འདྲའི་རིགས་ཆེས་མང་བས་ཞིབ་དུ་དཔྱོད་པ་གལ་ཆེ་བར་གདའོ། །བསྲེ་འབོའི་གཞུང་འདི་རྒྱུད་ཡིན་གྱི་བསྟན་བཅོས་མ་ཡིན་པར་གོང་དུ་བསྒྲུབ་ཟིན་པས་སྨོས་མ་དགོས། རྗེ་དྭགས་པོ་
མཛོད་
ཆེན་དང་འབྲི་ཁུང་པས་ཕྱག་ཆེན་འཁོར་ལོ་ཐ་མའི་དགོངས་དོན་རྒྱུད་བླའི་བསྟན་བཅོས་དང་མཐུན་པར་བཀྲལ་བ་ནི་ཕྱག་ཆེན་མདོ་ལམ་དུ་སྟོན་པ་ཡང་མ་ཡིན། རྒྱུད་བླ་སྔགས་གཞུང་དུ་བསྒྲུབ་པ་ཡང་མ་
མོ་
ཡིན་གྱི་ད་ལྟའི་ཕྱག་ཆེན་འདི་ཀ་རྒྱུད་བླའི་མཐར་ཐུག་གི་དགོངས་དོན་ཡིན་པར་འཆད་པ་སྟེ་སྙན་བརྒྱུད་རྡོ་རྗེའི་ཚིག་རྐང་ལས། མདོ་རྒྱུད་ཀུན་གྱི་སྙིང་པོ་འདི་ཡིན་པས། །ཞེས་གསུངས་པ་ལ་

DJ� ༄༅། ། བརྟེན་ནས་ཀུན་མཁྱེན་ཆེན་པོས་སྙན་བརྒྱུད་འགྲེལ་ཆེན་དུ། ཆོས་དྲུག་རེ་རེ་བཞིན་མདོ་སྡེའི་ཁུངས་དང་སྦྱོར་བར་མཛད་པ་དང་། རིམ་ལྔ་བསྡུས་གསལ་སོགས་སུ་
n9
གསང་བ་འདུས་པའི་རྫོགས་རིམ་ལམ་རིམ་པ་ལྔ་ཡང་ཤེར་ཕྱིན་གྱི་མདོའི་གླེང་གཞི་སོགས་དང་སྦྱོར་བར་མཛད་པ་དང་མཚུངས་སོ། །ཕྱག་ཆེན་བླ་མེད་ཀྱི་རྫོགས་རིམ་ཡིན་ན་དེའི་ཁུངས་སུ་རྒྱུད་
བླའི་ལུང་དྲངས་པས་གང་བྱེད་སྙམ་པའི་ཀླན་ཀ་དེ་ནི་ཕག་མོ་གྲུ་པ་ཁོ་རང་ཁམས་པ་ཡིན་ན་དྭགས་པོའི་བླ་མ་བརྟེན་ནས་ཅི་བྱེད་སྨྲ་བ་ལྟ་བུའོ། །དྲི་བ་གསུམ་པ། ཕྱག་ཆེན་གྱི་ལྟ་བའི་བཞེད་ཚུལ་
08PI.P
མདོ་ལུགས་དབུ་མའི་གཞུང་དུ་བཤད་པ་ལས་ལྷག་པ་ཡོད་དམ་མེད། ཡོད་ན་རྗེ་བཙུན་མི་ལས་ཐེག་ཆེན་དབུ་མའི་ལྟ་བ་ལས་ལྷག་པ་གསང་སྔགས་ལ་ཡང་ཡོད་པར་ཁས་མི་ལེན་གསུང་བ་ཅི་
ཡིན༑ མེད་ན་གསང་སྔགས་བླ་མེད་ནས་བཤད་པའི་སྤང་བྱ་འཕོ་བའི་བག་ཆགས་དང༌། སྤོང་བྱེད་རྣམ་ཀུན་མཆོག་ལྡན་གྱི་སྟོང་ཉིད་དང༌། མི་འགྱུར་བའི་བདེ་ཆེན་གྱི་རྣམ་གཞག་དེ་མདོ་
༈ ལུགས་དབུ་མའི་གྲུབ་མཐའ་ནས་ཨེ་བཤད། ཁྱད་པར་དབང་མདོར་བསྟན་ལས། ཕུང་པོ་རྣམ་དཔྱད་སྟོང་པ་ཉིད། །ཆུ་ཤིང་བཞིན་དུ་སྙིང་པོ་མེད། །རྣམ་པ་ཀུན་གྱི་མཆོག་ལྡན་པའི། །སྟོང་

ཉིད་དེ་ལྟར་འགྱུར་མ་ཡིན། །ཞེས་དབུ་མའི་གཞུང་ནས་བཤད་པའི་ཕུང་པོ་རྣམ་དཔྱད་ཀྱི་སྟོང་ཉིད་དེ་ལ་སྙིང་པོ་མེད་པར་གསུངས་པ་འདི་ཅི་ཡིན། གལ་ཏེ་མདོ་ལུགས་ཀྱི་དབུ་མའི་ལྟ་བ་ནི་རབ་ཏུ་
འབྲུག་མི་གནས་པའི་ལྟ་བ་ཙམ་དང༌། སྔགས་ལུགས་ཀྱི་ཕྱག་རྒྱ་ཆེན་པོ་ནི་ཟུང་འཇུག་རབ་ཏུ་མི་གནས་པའི་ལྟ་བ་ཡིན་པས་ཁྱད་ཡོད་དོ་ཞེ་ན། རབ་ཏུ་མི་གནས་པ་ཞེས་པ་ཁས་ལེན་དང་བྲལ་བའི་དོན་
ལུགས་ཡིན་འདུག་པས། རང་རེའི་ཕྱག་ཆེན་ལ་ཟུང་འཇུག་རབ་ཏུ་མི་གནས་པ་ཞེས་བརྗོད་པ་འདི་རབ་ཏུ་མི་གནས་པའི་ཆ་ནས་མདོ་ལུགས་དབུ་མ་དང་མཐུན་ཡང་ཟུང་འཇུག་གི་ངོས་ནས་ཁས་ལེན་བྲལ་
ཆོས་
བའི་དོན་དུ་འགྲོའམ་མི་འགྲོ། འགྲོ་ན་ཟུང་འཇུག་ཏུ་ཁས་ལེན་བཞིན་དུ་ཁས་ལེན་དང་བྲལ་ཟེར་བ་བཞད་གད་ཀྱི་གནས་ཡིན་ལ། མི་འགྲོ་ན་སྔགས་ཀྱི་དབུ་མའི་ལྟ་བ་ལ་མདོ་ལུགས་ཀྱི་རབ་ཏུ་མི་
མཛོད་
ཆེན་གནས་པའི་མིང་བཏགས་པ་ལ་དགོས་པ་ཅི་ཡོད། ལར་སྐབས་འདིའི་ཟུང་འཇུག་ཅེས་པའི་ཟུང་འཇུག་གི་ངོས་འཛིན་གང་ལ་བྱེད་འཇུག་ཚུལ་ཅི་ཡིན། ཞར་ལ་རྒྱ་ནག་ཧ་ཤང་མཧཱ་ཡ་ནས་འདོད་
མོ་
པའི་ལྟ་བ་དང་རང་རེའི་དྭགས་བརྒྱུད་ཀྱི་ཕྱག་ཆེན་གཅིག་གོ་ཞེས་འཇམ་དབྱངས་ས་པཎ་སོགས་མཁས་གྲུབ་པ་མང་པོས་གསུངས་པ་ལ་ལན་ཀུན་མཁྱེན་ཆེན་པོ་ཡབ་སྲས་ཀྱིས་རྒྱས་པར་མཛད་ཟིན་པ་ ྨ

༄༅། །ལས་ལྷག་པ་མ་དགོས་ཀྱང༌། ཧ་ཤང་ཞེས་ནན་གྱིས་བསྒྲབ་དགོས་པ་ཅི་ཡིན། འཇམ་དབྱངས་ས་པཎ་གྱིས་ད་ལྟའི་ཕྱག་ཆེན་འདི་སེམས་ཙམ་རྣམ་རྫུན་པའི་ལུགས་
དང་མཚུངས་གསུངས་བས་རང་ལུགས་ལ་མཚུངས་སམ་མི་མཚུངས། མི་མཚུངས་ན་འབྱེད་ཆོས་གང་ཡིན། མཚུངས་ན་ཕྱག་ཆེན་ཀྱང་གྲུབ་མཐའ་སྨྲ་བ་བཞིའི་གྲས་ཀྱི་སེམས་ཙམ་གྱི་ལྟ་བར་
འགྱུར་རམ། གལ་ཏེ་རྣམ་རྫུན་པས་འདོད་པའི་ངེས་དོན་དང་མདོ་རྒྱས་ཙམ་ཡིན་ནོ་ཞེ་ན། ཀུན་མཁྱེན་ཆེན་པོས་རྣམ་རྫུན་པའི་ལྟ་བ་དབུ་མའི་ལྟ་བ་མིན། དེས་སྦྱོར་ལམ་ཆོས་མཆོག་ཚུན་ལས་
མི་བགྲོད་གསུང་བ་དེ་ཅི་ཡིན། གཞན་ཡང་དཀར་བརྒྱུད་འདིའི་བླ་ཆེན་སྟག་ལུང་ངག་དབང་གྲགས་པ་སོགས་མཁས་པ་འགས་ཕྱག་ཆེན་ལ་གནས་ལུགས་ཕྱག་ཆེན་དང༌། བདེ་སྟོང་ཕྱག་ཆེན་
གཉིས་སུ་མཛད་ནས་སྔ་མ་དབང་ལ་མི་ལྟོས་པ་དང་ཕྱི་མ་སྨིན་བྱེད་ཀྱི་དབང་ལ་ངེས་པར་ལྟོས་ཤིང་རང་རེའི་ལུགས་འདི་ཕལ་ཆེར་སྔ་མ་དང་མཐུན་གསུང་བ་ལ་རང་ལུགས་ཀྱི་དམ་པ་མང་པོས་ཡི་
ཨཱཿ རང་མཛད་པ་དང༌། རྗེ་ཀརྨ་པ་མི་བསྐྱོད་ཞབས་དང་། མགོན་པོ་ཀླུ་སྒྲུབ་ཀྱིས། དབུ་མ་རྩ་བཤད་ལས་གསུངས་པའི་ལྟ་བ་དང་ཕྱག་ཆེན་གྱི་ལྟ་བ་དོན་གཅིག འོན་ཀྱང་སྔ་མ་ཐོས་བསམ་རྐྱང་ལྷ

པས་སྤྲོས་པ་གཅོད་པ་དང་། ཕྱི་མ་བསྒོམས་པས་ཉམས་སུ་མྱོང་བའི་དོན་ཡིན་གསུང་བ་དེས་ན་ཕྱག་ཆེན་ཀྱང་མདོ་ལུགས་དབུ་མའི་ལྟ་བར་ཐལ་བར་མི་འགྱུར་རམ། ཞེས་པ་རྣམས་སོ། །དེ
ཚུལ་འདི་དག་ཞིབ་ཅིང་གསལ་ལ་རྒྱས་པར་དཔལ་རྒྱལ་བའི་དབང་པོ་དང་ཀུན་མཁྱེན་ཆེན་པོ་པུཎྜ་རི་ཀ་ཡབ་སྲས་ཉིད་ཀྱི་གསུང་རབ་རྣམས་སུ་ཡང་དང་ཡང་དུ་གསུངས་པས་དེ་དག་ལ་རྡུལ་སྤྲགས་
དང་མུར་ཉེད་དུམ་ཙམ་མཛད་ན་བདེ་བླག་ཏུ་རྟོགས་པར་འགྱུར་བས་བཏགས་ཟིན་པ་ལ་འཐག་པས་ཅི་བྱ་ཞེས་པའི་དཔེར་ཟད་མོད། འོན་ཀྱང་མ་སྦྱངས་པ་དག་གི་ངོར་སྐབས་དོན་མདོ་ཙམ་བརྗོད་ན་
འདི་དག་ལ་བཞེད་ཚུལ་མང་ཡང་རང་ལུགས་ཀུན་མཁྱེན་ཆེན་པོའི་བཞེད་དགོངས་མདོ་ལུགས་ཀྱི་དབུ་མ་མཐར་ཐུག་པ་དང་། སྔགས་ཀྱི་ཕྱག་རྒྱ་ཆེན་པོ་གཉིས་ལ་དོན་ལ་ལྟ་བ་ཐ་དད་ཡོད་པར་མི་
བཞེད་དེ། ཀུན་རྫོབ་གཟུང་འཛིན་གྱི་སྤྲོས་པ་གཅོད་པའི་རྣམ་བཅད་ཀྱི་ཆ་ནས་སྔ་མ་ལ་རབ་ཏུ་མི་གནས་པའི་དབུ་མ་དང་། དོན་དམ་སོ་སོར་རང་རིག་པའི་ཡེ་ཤེས། རྣམ་ཀུན་མཆོག་ལྡན་གྱི་ངོ་
བོ་ཡོངས་གཅོད་བསྒྲུབ་པའི་ངོས་ནས་ཕྱི་མ་ལ་ཟུང་འཇུག་རབ་ཏུ་མི་གནས་པ་ཞེས་བཤད་པ་སྟེ་དོན་དེ་གཉིས་བཤད་ཚུལ་ཙམ་ལས་གཞི་གཅིག་ཏུ་འདུ་བའི་ཕྱིར། དཔེར་ན་མི་གཅིག་ལ་སྐྱོན་དང་

སྭཱ༞|༄༅། །བྲལ་བའི་སྒོ་ནས་འཕགས་པ་དང་། ཡོན་དང་ལྡན་པའི་སྒོ་ནས་བསྟོད་པ་བཞིན་ངོ་བོ་ཐ་དད་དུ་དབྱེར་མེད་དོ་ཞེས་བཞེད་ལ། སྔགས་བླ་མེད་ཀྱི་མཐར་ཐུག་འཕོ་བའི་
n
བག་ཆགས་དང༌། དེའི་གཉེན་པོ་མཐར་ཐུག་མི་འགྱུར་བའི་བདེ་བ་དང་རྣམ་ཀུན་མཆོག་ལྡན་གྱི་སྟོང་ཉིད་ཀྱང་མདོ་ཕྱོགས་ལས་མིང་གསལ་པོར་མ་བཤད་ཀྱང་དོན་ཕར་ཕྱིན་ཐེག་པའི་སྐབས་སུ་རྒྱུན་
a མཐའི་བར་ཆད་མེད་པ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱི་ངོས་སྐལ་གྱི་གཞོམ་བྱ་གཉིས་སྣང་གི་བག་ཆགས་ཕྲ་ཞིང་ཕྲ་བ་ཤེས་སྒྲིབ་ཕྲ་མོར་གྲགས་པ་དེ་ཀ་འཕོ་བའི་བག་ཆགས་ཡིན་ལ། དེ་ཡང་
༈ དམིགས་པ་ཞིག་ཡོད་ཕྱིན་དེར་ལྟ་བ་ཤུགས་ཀྱིས་འབྱུང༌། དེ་འགགས་པ་ལ་འཕོ་བ་དེས་བག་ཆགས་བཞག་པས་ད་དུང་ཡང་དང་ཡང་དུ་སྐྱེ་འཇིག་བྱེད་པ་ལ་འགྱུར་བའམ་འཛག་པ་ཟེར་བས་དུས་
འཁོར་ལས་འཕོ་བའི་བག་ཆགས་དང་འགྱུར་བདེ་དང་འཛག་བདེ་འཁོར་བའི་རྩ་བར་བཤད་པའང་དེ་ཡིན་ལ། དེ་སྤོང་བྱེད་གཉེན་པོའང་དམིགས་པ་དང་དེས་བཞག་པའི་བག་ཆགས་ཐམས་ཅད་
༈ བཅོས་མ་ཡིན་པས་སྦྱང་དུ་རུང་ལ། དམིགས་པ་ཐམས་ཅད་ཉེ་བར་ཞི་བ་ན་འཕོ་རྒྱུ་དང་འགྱུར་རྒྱུ་ཟད་པས་འགྱུར་མེད་ཀྱི་བདེ་བ་སྟེ། མདོ་ལུགས་སུའང་མྱ་ངན་ལས་འདས་པ་ནི་ཞི་ཞིང་བདེ་བ་

ཞེས་སྨྲ་བ་དེའོ། །རྣམ་ཀུན་མཆོག་ལྡན་གྱི་དོན་ཡང་རང་བཞིན་མེད་པས་གང་དུ་ཡང་འཆར་དུ་རུང་བས་རྣམ་པ་ཐམས་ཅད་པ་ནི་གཞིའི་གནས་སྐབས་དང་འབྲས་བུའི་དུས་སུའང་ཟབ་ཞི་སྤྲོས་བྲལ་
གྱི་ཡེ་ཤེས་དེ་ཉིད་རྣམ་པ་ཐམས་ཅད་པ་ཡིན་པའི་ཕྱིར་གཞི་འབྲས་གཉིས་དང་མཐུན་པའི་ལམ་བསྒོམ་པའང་དེ་དང་འདྲའོ། །འོ་ན་མདོ་སྔགས་གཉིས་ལ་ཟབ་མི་ཟབ་ཁྱད་པར་མེད་པར་འགྱུར་རོ་སྙམ་
ན་དངོས་བསྟན་སྟོན་ཚུལ་ཁྱད་པར་ཡོད་དེ། མདོའི་སྐབས་སུ་ཟབ་དོན་རྗེན་ཅེར་དུ་མ་བསྟན་པར་མདོ་ཙམ་དུ་སྦས་ནས་བཤད་པ་དང༌། སྔགས་སུ་དེ་ཉིད་རྒྱས་པར་ཕྱེ་ནས་གསལ་པོར་སྟོན་པའི་
ཕྱིར་མདོ་སྔགས་རང་རྐྱང་གི་གདུལ་བྱ་རྣམ་ལའང་གནས་སྐབས་སུ་ལམ་བགྲོད་པ་མྱུར་བུལ་གྱི་ཁྱད་པར་འབྱུང་ལ། རྟོགས་བྱའི་ལྟ་བ་ངོ་བོ་གཅིག་པའི་ཕྱིར་མངོན་སུམ་དུ་རྟོགས་པའི་ས་དང་པོ་
ཐོབ་ཕྱིན་ལྟ་བ་ལ་མཐོ་དམན་མེད་དོ་ཞེས་ཤེས་པར་བྱའོ། །དེ་ཡང་གཞུང་ལུགས་ཀྱི་དབུ་མ་པས་ཀུན་རྫོབ་ལ་གནས་ནས་དོན་དམ་པ་རིག་པས་གཏན་ལ་ཕབ་པ་ལྟ་བུ་ནི་རྗེས་དཔག་ཉིད་དུ་ཟད་
དེ༑ བློ་ངོར་ཀུན་རྫོབ་ཅི་ཡང་མ་དམིགས་པ་དེ་ཀ་དོན་དམ་དམིགས་པར་བཟུང་བའི་ཕྱིར་ཕུང་པོ་རྣམ་དཔྱད་ཀྱི་སྟོང་པའམ་ཆད་པའི་སྟོང་པ་ཞེས་བྱ་སྟེ། ཇོ་བོ་རྗེས། མ་མཐོང་བ་ཉིད་དེ་མཐོང་

དྲིས་༄༅། །བར། །ཤིན་ཏུ་ཟབ་པའི་མདོ་ལས་གསུངས། །ཞེས་པ་དེ་ཡིན་ལ་དེའི་རྒྱུན་གོམས་པས་བསྒོམ་བྱུང་ཤེས་རབ་ཀྱི་མཐར་སོན་པ་ན་མཐོང་བ་མེད་པའི་དོན་མཐོང་བ་
པི
དཔེ་གཞན་གྱིས་བསྙད་པར་མི་ནུས་པ་ངོ་མ་དེ་འབྱུང་བས་རིགས་པས་རྣམ་པར་དཔྱད་པའི་དོན་ལ་དེ་ལས་ཕུལ་བ་མེད་པའི་ཕྱིར་གཤིས་གང་དུའང་མ་གྲུབ་པ་ལ་བློས་ཅིར་གཟུང་ཡང་འཛིན་བྱེད་
a འཁྲུལ་པ་ལས་མི་འདའ་སྙམ་རབ་ཏུ་མི་གནས་པའམ་ཁས་ལེན་དང་བྲལ་ལོ་ཞེས་བྱས་ལ། དེ་ཡང་རྣལ་འབྱོར་པ་ཤེས་རབ་མཆོག་གི་མཐར་ཐུག་པས་མ་བཅོས་པ་མངོན་སུམ་དུ་གྱུར་པའི་ཚེ་ཡེ་
ཤེས་དེ་ཉིད་རྣམ་པ་ཐམས་ཅད་པར་འཆར་བས་རྣམ་ཀུན་མཆོག་ལྡན་གྱི་སྟོང་ཉིད་དམ་ཟུང་འཇུག་རབ་ཏུ་མི་གནས་པ་ཞེས་བསྒྲགས་སོ། །དེས་ན་ཟུང་དུ་འཇུག་རྒྱུའི་ཟུང་ནི་ཐེག་པ་བླ་ན་མེད་པ་ལྟར་ན་
ཟབ་གསལ་ལམ་སྟོང་ཉིད་སྙིང་རྗེ་ཞེས་བཏགས་པ་སྟེ་རྣམ་ཀུན་མཆོག་ལྡན་དང་མི་འགྱུར་བའི་བདེ་བ་སྟེ། ཟབ་པ་སེམས་ཀྱི་གཤིས་ལུགས་བརྗོད་པ་ཐམས་ཅད་དང་བྲལ་བ་དེ་ཀ་སྙིང་རྗེ་ཆེན་པོ་མི་
༈ འགྱུར་བའི་བདེ་བ། གསལ་བ་རྣམ་པ་གང་དུའང་འཆར་དུ་རུང་བས་རྩལ་ཀུན་ཏུ་འགྲོ་བ་དེ་རྣམ་ཀུན་མཆོག་ལྡན་གྱི་སྟོང་ཉིད། དེ་གཉིས་དབྱེར་མི་ཕྱེད་པ་ནི་ཟུང་འཇུག་གི་དོན་ཏེ། དེ་ཀ་ཚིག་ལྩ

གིས་བརྗོད་པར་མི་ནུས་པ་སྒྲ་རྟོག་གི་ཡུལ་ལས་འདས་པས་ཁས་ལེན་དང་བྲལ་བའམ་མཐའ་གཉིས་དང་བྲལ་བའི་ཕྱིར་རབ་ཏུ་མི་གནས་པ་ཡང་ཡིན་ལ་གཞན་ཡང་དེ་ལ་གནས་ན་སྲིད་ཞིའི་མཐའ་
གང་དུའང་མི་གནས་འཚང་རྒྱ་བར་འགྱུར་བས་ཀྱང་རབ་ཏུ་མི་གནས་པ་ཞེས་བྱ་སྟེ། ཛ་ཡེནྡྲས། ཇི་སྲིད་ཚིག་ཏུ་བརྗོད་ནུས་དེ་སྲིད་དུ། །ཇི་ཙམ་ཟབ་པར་རྟོགས་ཀྱང་གནས་ལུགས་མིན། །
འབྲུག་
ཞེས་དང༌། གང་ཞིག་རབ་ཏུ་བརྗོད་པའི་ཚེ། །ཀུན་མཁྱེན་ཚིག་གིས་དབུལ་འགྱུར་བ། །ཞེས་གསུངས་ཤིང༌། ས་ར་ཧས། གང་ཡང་གཉིས་པོ་སྦྱོར་བར་ནུས་པ་དེ། །འཁོར་བར་མི་
ཆོས་
གནས་མྱ་ངན་འདས་མི་གནས། །ཞེས་གསུངས་ལ། ཟུང་འཇུག་དེའི་ལམ་དེ་ཡང་མ་བཅོས་པའི་གནས་ལུགས་ལ་ལྷག་པར་འཇོག་པ་ཉིད་ཡིན་པས། བཀའ་བརྒྱུད་རིན་པོ་ཆེ་འདིའི་ལུགས་ལ་
མ་བཅོས་སོ་མའི་ལམ་ཁོ་ན་ལ་གཙིགས་སུ་མཛད་པའང་དེ་ལྟར་རོ། །དེའི་ཕྱིར་རབ་ཏུ་མི་གནས་པ་ཞེས་པའི་སྒྲ་བྱུང་ཕྱིན་མདོ་ཕྱོགས་ཀྱི་དབུ་མའི་མིང་བཏགས་པ་ཁོ་ནའོ་སྙམ་དུ་བསམ་པར་མི་
བྱའོ༑ །ཟུང་འཇུག་ཏུ་ཁས་བླངས་ན་ཁས་ལེན་དང་བཅས་པར་འགྱུར་རོ་སྙམ་པ་ཡང་ཕྱོགས་གཅིག་མཐོང་བ་ཚིག་ཙམ་ལ་ཞེན་པའི་རིགས་པ་སྟེ། འོ་ན་གཞུང་ལུགས་དབུ་མ་པ་དག་གིས་ཐམས་

༄༅། །ཅད་སྤྲོས་བྲལ་དུ་གྲུབ་པས་ཐ་སྙད་ཐམས་ཅད་ཁས་མི་ལེན་ནོ་ཞེས་པ་དེ་ཀ་ཡང་གང་ཁས་མི་ལེན་པར་ཁས་བླངས་པར་སོང་བའི་ཕྱིར་མུ་མེད་དུ་འགྱུར་བས་ཁས་ལེན་ཝཱ
n༡
བྲལ་བའི་གྲུབ་མཐའ་བཙལ་ཀྱང་མི་རྙེད་པར་འགྱུར་རོ། །ཞར་བྱུང་རྒྱ་ནག་ཧཱ་ཤང་མ་ཧཱ་ཡ་ནའི་ལྟ་བ་དེ་ཡང་རྣམ་པ་ཐམས་ཅད་དུ་ནོར་བ་ཡིན་ཞེས་ཁས་ལེན་དུ་མི་རུང་བར་ཚད་ཐུབ་ཀྱི་དམ་པ་དུ་
མས་བཞེད་པ་བདེན་མོད། གནས་སྐབས་དེར་བསྟན་པ་ལ་གནོད་པ་དངོས་སུ་བྱུང་བས་ཀ་མ་ལ་ཤི་ལ་ཆེད་དུ་སྤྱན་དྲངས་ནས་འགོག་པར་མཛད་ལ། གནུབས་ཆེན་སངས་རྒྱས་ཡེ་ཤེས་ཀྱིས་
བསམ་གཏན་མིག་གི་སྒྲོན་མེའི་འགྲེལ་པར་ཡང་ཧྭ་ཤང་གི་ལུགས་དེ་རྒྱས་པར་བཤད་ནས་རྫོགས་ཆེན་གྱི་ལྟ་བ་དང་དེ་གཉིས་ནོར་ས་ཡོད་པས་མི་ནོར་བའི་ཆེད་དུ་བསྟན་པ་ཡིན་པས་བཤད་ཕྱིན་ཕྱག་
རྫོགས་ཀྱི་ལྟ་བ་དངོས་དང་མི་འདྲ་བར་གྲུབ་ཅིང༌། གང་ལྟར་ཧཱ་ཤང་གི་ལུགས་དེ་ནོར་བ་ཡིན་ནམ་མིན་ཡང་རུང་སྟེ་བོད་འདིའི་མཁས་གྲུབ་ཚད་ལྡན་བྱིངས་ཕལ་མོ་ཆེ་བ་ཞིག་གིས་ཧཱ་ཤང་གི་
༈ ལུགས་དེ་ནོར་བ་ལྟར་མཛད་པའི་ཕྱིར་གྲགས་པ་དབང་བཙན་པར་བྱས་ནས་རང་ལུགས་ཀྱི་ཕྱག་ཆེན་འདི་དེ་དང་མི་མཚུངས་པར་བསྒྲུབས་པ་ལ་འགལ་བ་ཅི་ཞིག་ཡོད་ཅེས་སྨྲའོ། །ས་པཎ་གྱི་གསུང་

དེ་ནི་རང་ལུགས་དྲངས་དོན་དགོངས་པ་ཅན་དུ་ངེས་ལ།དེ་ཡང་གྲུབ་མཐའ་སྨྲ་བ་བཞིའི་ནང་གི་སེམས་ཙམ་རྣམ་བདེན་པའི་ལུགས་ཀྱི་གཟུགས་སོགས་ཕྱི་རོལ་གྱི་དོན་དུ་སྣང་བ་རྣམས་འཁྲུལ་པའི་
སྣང་བ་ཡིན་པས་དོན་ལ་མ་གྲུབ་ཅིང་སེམས་ཀྱི་སྣང་ཆ་ཙམ་དུ་འདོད་ལ། ཕྱི་རོལ་རྒྱང་ཆད་སྣང་བ་ལྟར་མ་གྲུབ་ཀྱང་སེམས་ཀྱི་སྣང་བ་ཙམ་དུ་བདེན་པར་འདོད་ཅིང༌། རྣམ་རྫུན་པའི་ལུགས་ལ་
སེམས་སྣང་དེ་ཙམ་ཡང་འཁྲུལ་པ་ཡིན་པས། དོན་ལ་མེད་ཀྱང་སྣང་མཁན་གྱི་རྣམ་ཤེས་རང་གི་ངོ་བོ་བདེན་པར་གྲུབ་པར་ཁས་ལེན་ཞེས་གྲགས་ལ། བརྒྱུད་པ་འདིའི་ལུགས་ལའང་དམ་པ་གོང
མ་རྣམས་ཀྱི་གསུང་ལ་སྣང་བ་སེམས་ཡིན་ཞེས་བཞེད་པ་དང༌། རྩེ་གཅིག་ཉིད་ལ་རྩེ་གཅིག་ནི། །རྩེ་གཅིག་སོགས་རྣལ་འབྱོར་བཞིར་དབྱེ་བ་དང་དེ་རེ་རེ་ལའང་ཆུང་འབྲིང་ཆེན་པོར་ཕྱེ་བ་སྦྱོར་
ལམ་བཅུ་གཉིས་དང་སྦྱོར་བར་མཛད་པ་ལས་སྦྱོར་ལམ་བཟོད་པའི་སྐབས་སུ་རྣམ་བདེན་པའི་ལྟ་བ་དང་མཚུངས་ཤིང་། ཆོས་མཆོག་གི་སྐབས་རྣམ་རྫུན་པའི་ལྟ་བའམ་གཞན་སྟོང་གི་ལྟ་བ་རྒྱུད་ལ་སྐྱེ་
བས་གོང་མ་ལ་ལས་ཀྱང་ལྟ་བ་གཏན་ལ་འབེབས་པ་ལ་རང་སྟོང་དང་། བསྒོམས་པས་ཉམས་སུ་ལེན་པ་ལ་གཞན་སྟོང་ཞེས་གསུངས་པ་ལ་བརྟེན་ནས། དེ་ལྟར་གསུངས་པར་སྣང་ལ། རང་ ྨ

།ལུགས་ལ་ནི་དོན་ལ་སེམས་ཉིད་གཞི་མེད་རྩ་བྲལ་དུ་འདོད་དགོས་པའི་ཕྱིར་སྐྱོན་དེ་མེད་པར་མ་ཟད་སྤྲོས་བྲལ་ཡན་ཆད་ཀྱི་རྟོགས་ཚུལ་ལ་གྲུབ་མཐའ་དེས་གོས་པ་མེད་༄༅།
n
འོན་ཀྱང་རྣམ་རྫུན་པའི་ལུགས་འདི་ཡང་ངེས་དོན་གྱི་ཕྱོགས་ལ་ཤིན་ཏུ་ཐག་ཉེ་བས་བོད་འདིར་ཡང་པཎ་ཆེན་ཤཱཀྱ་མཆོག་ལྡན་སོགས་ཤིང་རྟ་ཆེན་པོ་མང་པོས་ཀྱང་དེ་དང་མཐུན་པར་གསུངས་
།དེ་ལྟར་ཡིན་པ་ཡང་རང་རེའི་ཀུན་མཁྱེན་ཆེན་པོ་པད་དཀར་ཞབས་ཀྱི་རྣམ་ཐར་ཆེན་པོར་ལྷ་གདོངས་ལོ་ཙཱ་བས་ཇོ་ནང་པ་དང་པཎ་ཆེན་གྱི་བཞེད་པ་འདྲེས་ནས་དབྱེ་བ་མ་ཕྱེད་ཚུལ་ཞུས་
བཅོ་ལྔ་
པས༑ པཎ་ཆེན་གྱིས་བཞེད་པ་སེམས་ཙམ་རྣམ་རྫུན་པའི་ལུགས་གཙང་མ་ཡིན་ཚུལ། ཇོ་ནང་པ་སྔགས་དང་བསྲེས་ནས་འཆད་ཀྱི་འདུག་ཚུལ་ཞིབ་བཤད་ཅིག་བྱས་པས་ལུགས་གཉིས་མ་འདྲེས་
པར་བཤད་པས། དེ་ཕྱིན་ཆད་ཕྱོགས་གང་དུའང་ཁོ་བོ་མཁས་པའི་དཔེར་འདྲེན་པ་ཞིག་བྱུང་ཞེས་གསུངས་པས་གསལ་བར་གོ་ནུས་སོ། །སྟག་ལུང་ངག་དབང་གྲགས་པ་ནི་མཁས་གྲུབ་ཆེན་པོ་ཟླ་
༈ མེད་པར་སྣང་བས་ཁོང་གི་གསུངས་དེ་ལའང་དགོངས་གཞི་དགོས་པ་ཁྱད་པར་ཅན་ཡོད་ངེས་ལ། སྐྱེས་ཆེན་དམ་པ་གཞན་དག་གིས་ཀྱང་དེ་ལྟར་བཞེད་པ་མང་དུ་མཐོང་བས་ལུགས་དེ་ཡང་མི་

འཐད་པ་མ་ཡིན་མོད། རང་ལུགས་ཀྱི་བཞེད་པ་ནི་དྲི་བ་དང་པོའི་ལན་དུ་བརྗོད་ཟིན་པས་གོ་ནུས་པའི་ཕྱིར་བསྐྱར་ནས་མ་སྨོས་ཤིང་། རྗེ་མི་བསྐྱོད་ཞབས་ཀྱི་གསུང་དེའི་དགོངས་གཞི་ཡང་གོང་དུ་
བཤད་པ་ཉིད་ལ་བརྟགས་ན་གོ་ནུས་ལ། ལར་ནས་དམ་པ་ཐམས་ཅད་དོན་གྱི་དགོངས་གཞི་གཅིག་པར་ངེས་ཀྱང༌། སྣང་ཚུལ་ཕྱིའི་གྲུབ་མཐའ་གཅིག་ཀྱང་ནང་ཚགས་བཞེད་ཚུལ་མི་འདྲ་བ་དུ་མ་
འབྱུང་བའི་ཕྱིར། རང་ལུགས་གང་གཞུང་བསྲང་དགོས་པ་དེ་འཆད་སྐབས་དེ་ཉིད་ཀྱི་ལུགས་སྲོལ་མ་འདྲེས་པར་སྐྱོང་དགོས་ཀྱི་ཐམས་ཅད་གཅིག་ཏུ་བསྡུ་བར་མི་ནུས་སོ། །དྲི་བ་བཞི་པ། གོང་
དུ་བཤད་པའི་ལྟ་བའི་རྒྱུན་དེ་བསྐྱངས་ནས་བསྒོམ་པའི་ཚེ་ཡིད་ལ་བྱེད་དམ་མི་བྱེད། དང་པོ་ལྟར་ན་ཕྱག་ཆེན་བསྒོམ་དུས་ཆོས་གང་ཡང་ཡིད་ལ་མི་བྱེད་པར་གསུངས་པ་དང་འགལ། གཉིས་པ་
ལྟར་ན་གནས་ལུགས་མ་ཡེངས་པར་འཇོག་དུས་དྲན་ཤེས་བཞིན་བརྟེན་པ་དགོས་སམ་མི་དགོས། མི་དགོས་ན་དྲན་ཤེས་མེད་པ་གཉིད་མཐུག་གམ་བརྒྱལ་བ་ལྟ་བུའི་མུན་བསྒོམ་གྱིས་གཏི་མུག་ཇེ་
ཆེར་འཕེལ་བས་དུད་འགྲོར་སྐྱེ་བའི་རྒྱུར་མི་འགྱུར་རམ། ཁྱད་པར་རྣམ་རྟོག་ཆོས་སྐུ་ཞེས་རང་རེའི་ལུགས་ལ་རླུང་ལྟར་གྲགས་པ་འདི་རྣམ་རྟོག་ཆོས་སྐུ་ཡིན་ལུགས་དོན་དམ་ལ་དགོངས་ཏེ་་

y?༄༅། །གསུངས་པའམ། ཀུན་རྫོབ་ལས་བརྩམས་ཏེ་གསུངས་པ་གང་ཡིན། དང་པོ་ལྟར་ན་རྗེ་བཙུན་གྱིས། དོན་དམ་བདེན་པའི་དབང་དུ་ནི། །བགེགས་ལས་སངས་
རྒྱས་ཉིད་ཀྱང་མེད། །སོགས་གསུངས་པ་ལྟར་དོན་དམ་གྱི་དབང་དུ་བྱས་ན་གཞི་ལམ་འབྲས་གསུམ་གྱི་ཆོས་ཐམས་ཅད་སྐྱེ་མེད་སྤྲོས་བྲལ་གྱི་རང་བཞིན་ཡིན་པ་ལ་རྣམ་རྟོག་གཅིག་པུར་སྒེར་དུ་
དམིགས་ཕུག་ནས་ཆོས་སྐུར་བཤད་པའི་དགོས་པ་ཅི། ཀུན་རྫོབ་ཀྱི་དབང་དུ་བྱས་ན་ནི། རྣམ་རྟོག་མ་རིག་ཆེན་པོ་སྟེ། །ཞེས་སོགས་རྣམ་རྟོག་འཁྲུལ་པ་སྤང་བྱའི་དྲི་མར་བཤད་པའི་ལུང་རིགས་
མཐའ་ཡས་ལ། རྒྱུ་མཚན་གང་ཡང་མེད་པར་ཨུ་ཚུགས་ཀྱིས་རྣམ་རྟོག་ཆོས་སྐར་འདོད་ན་ནི་དེ་ལས་ཐ་ཆད་གང་ཞིག་ཡོད། གཞན་ཡང་གཞུང་ལུགས་ཀྱི་དབུ་མ་པའི་བསྒོམ་དང་ཕྱག་ཆེན་གྱི་
བསྒོམ་ལུགས་ཨེ་གཅིག གཅིག་ན་དབུ་མའི་གཞུང་ནས་བཤད་པའི་གཏན་ཚིག་ཆེན་པོ་བཞིའམ་ལྔའི་སྒོ་ནས་ཆོས་ཐམས་ཅད་བདེན་མེད་དུ་རིགས་པས་གཏན་ལ་འབེབས་ཚུལ་ཕྱག་ཆེན་གྱི་གཞུང་
ཌྷ ནས་ཇི་ལྟར་བཤད། མི་གཅིག་ན་དབུ་མའི་རིགས་པས་གཏན་ལ་ཕབ་པའི་སྤྲོས་བྲལ་དང་ཕྱག་ཆེན་གྱི་སྤྲོས་བྲལ་གང་གིས་འབྱེད། ཕར་ཕྱིན་ལས་ལྷག་པའི་ལྟ་བ་ཡོད་ན་ལྟ་བ་དེ་སྤྲོས་པ་ཅན་དུ་ ོ

ཞེས་ས་པཎ་སོགས་ཀྱིས་གསུངས་པ་ཅི་ལ་སྨྲེང་། དབུ་མའི་བསྒོམ་ཚུལ་ལ་དཔྱད་འཇོག་གཉིས་ཡོད་པའི་འཇོག་བསྒོམས་དང་མཚུངས་སོ་ཞེ་ན། དབུ་མའི་ལུགས་ལ་གཏན་ཚིགས་ཀྱི་དཔྱད་པ་
ན་དུ་མ་བཏང་བར་ཐོག་མ་ནས་འཇོག་བསྒོམ་ལ་གཞོལ་ཆོག་པའི་ཚུལ་ཡོད་དམ་མེད། ཡོད་ན་ག་ནས་བཤད། མེད་ན་ཁུངས་དང་མི་འབྲེལ་བ་དེ་ལ་སུ་ཞིག་ཡིད་ཆེས། གལ་ཏེ་ཐོག་མ་ནས་
འཇོག་བསྒོམ་བྱས་ཆོག་པའི་ཁུངས་ཡོད་དུ་ཆུག་ཀྱང་མདོ་ཕྱོགས་ཀྱི་སྐབས་སུ་བསྐལ་པ་གྲངས་མེད་གསུམ་སོགས་ཀྱིས་བྱང་ཆུབ་བསྒྲུབ་པར་གསུངས་ཤིང་སྔགས་བླ་མེད་ཀྱི་ཕྱག་ཆེན་འདིར་སྐལ་
ལྡན་ཚེ་གཅིག་ལུས་གཅིག་ལ་སངས་རྒྱ་བར་གསུངས་ན་གཞུང་ལུགས་དབུ་མ་དང་ཕྱག་ཆེན་མན་ངག་གི་འབྱེད་ཆོས་གསལ་པོ་རང་དེ་གང་ཡིན། ཡང་། གསང་སྔགས་བླ་མེད་ཀྱི་ལམ་ལ་སྨིན་
གྲོལ་གཉིས་སུ་བཤད་པའི་གྲོལ་བྱེད་རིམ་པ་གཉིས། བསྐྱེད་རིམ་ལ་བཅོས་མའི་བསྒོམ་པ་དང་ཟབ་མོ་བསྐྱེད་རིམ་གཉིས། རྫོགས་རིམ་ལ་མཚན་བཅས་མཚན་མེད་གཉིས་བཤད་པ། ཕྱག་ཆེན་
འདིར་དེ་ཀུན་དང་མཐུན་པའི་བསྒོམ་ཚུལ་ཨེ་ཡོད། ཡོད་ན་གང་ནས་ཇི་ལྟར་བཤད། མེད་ན་བླ་མེད་ཀྱི་ལམ་རིམ་ནས་བཤད་པ་དེ་རྒྱབ་ཏུ་བོར་ནས་དོན་གཞན་ཞིག་ཉམས་སུ་བླངས་ཏེ་བླ་མེད་པར་

དྲིས་༄༅། །རློམ་པ་ཇི་ལྟར་འཐད། ཁྱད་པར་བླ་མེད་ཀྱི་ཁྱད་ཆོས་རྟེན་འབྲེལ་ལུས་ལ་བསྒྲིགས་པས་རྟོགས་པ་སེམས་ལ་འཆར་ཞེས་རྡོ་རྗེའི་ལུས་ཀྱི་རྩ་རླུང་ཐིག་ལེ་ལ་གནད་དུ་
པི
བསྣུན་པས་ལྷན་སྐྱེས་ཀྱི་ཡེ་ཤེས་སྐྱེ་བར་བཤད་ཅིང༌། གཞན་དུ་ཚེ་འདིར་མཆོག་བསྒྲུབ་པའི་ཐབས་གཞན་མ་བཤད་ན། ཕྱག་ཆེན་གྱི་གཞུང་ལས། རྩ་ཐིག་རླུང་གི་རྣམ་བཞག་དང་དེ་ལ་གནད་
དུ་བསྣུན་ཚུལ་དངོས་སུ་བཤད་པ་ཇི་ལྟར་ཡོད། དངོས་བསྟན་མེད་ཀྱང་དོན་ཐོབ་འདྲ་ཨེ་ཡོད། མེད་ན་ཕྱག་ཆེན་བླ་མེད་ཀྱི་རྫོགས་རིམ་དུ་འབད་པས་བསྒྲུབས་ཀྱང་ལྟར་སྣང་ཙམ་དུ་མ་ཟད་
དམ༑ ཞེས་པ་སྟེ་དེ་ལ་ཕྱག་རྒྱ་ཆེན་པོ་ཡིད་ལ་མི་བྱེད་པར་བཤད་པ་ལ་སྐབས་དོན་གྱི་དགོས་པ་ཤེས་དགོས་ཏེ། ལས་དང་པོ་པས་ཞི་གནས་བསྒྲབ་པའི་སྐབས་སུ་ནི་ཡིད་ལ་མི་བྱེད་པའི་གོ་དོན་
རྟེན་ཅན་རྟེན་མེད་ཡིན་ཡང་དམིགས་པ་དེ་ཁོ་ན་མ་གཏོགས་གཞན་འདས་པ་མི་མནོ། མ་འོངས་པ་མི་བསམ། ད་ལྟ་བ་མི་དཔྱད། ཆེད་དུ་བློ་བཅོས་ནས་མི་བསྒོམ། སྟོང་པ་ཉིད་ཅེས་ཅང་མེད་
༈ པར་ཡང་མི་ལྟ་བར་མ་བཅོས་ལྷུག་པར་འཇོག་པ་ནི་ལུས་ངག་ཡིད་གསུམ་བྱ་རྩོལ་དང་བྲལ་བས་ཡིད་ལ་མི་བྱེད་པའི་དོན་ཡིན་ལ། དེའི་རྒྱུན་སྐྱོང་ཚེ་དྲན་ཤེས་བཞིན་གྱིས་ཟིན་པ་ངེས་པར་དགོས་

པས་དེའི་ཚེ་དེ་དག་ཡིད་ལ་མི་བྱེད་པའི་དོན་དྲན་ཤེས་མི་དགོས་ཟེར་བ་མིན་གྱི་བྱིང་རྒོད་རྨུག་གསུམ་སོགས་བསམ་གཏན་གྱི་སྐྱོན་ཚུལ་བཞིན་མ་ཡིན་པའི་ཡིད་བྱེད་རྣམས་འགོག་པའི་དོན་
ཏེ༑ དཔེར་ན་ནད་པ་ལ་སྨན་པས་གདམས་ཏེ་ཁ་འཛེམ་བྱས་པ་ན་ཁ་རུ་བྱུང་ཚེ་མི་ཟ་བར་འཛེམ་དགོས་པ་མ་ཡིན་གྱིས་ལུས་ལ་གནོད་པའི་ཟས་རྣམས་མི་ཟ་བར་འཛེམ་པ་ལ་ཁ་འཛེམ་མོ་ཞེས་ཟེར་བ་
དང་འདྲ་ལ། ལར་ནས་བོད་སྐད་དུ་ཡིད་ལ་མི་བྱེད་པ་ཞེས་བསྒྱུར་བ་འདི་ཡང་རྒྱ་སྐད་དུ་ཨ་མ་ན་སི་ཀ་ར་ཞེས་པའི་དོན་གྱི་ཕྱོགས་གཅིག་བསྒྱར་བ་སྟེ་འདི་ལ་ཡི་གེ་ཕྱིས་བསྣན་དང་གཅོད་མཚམས་
ཀྱིས་བསྒྱུར་བས་དོན་མི་འདྲ་བ་གསུམ་དུ་བཤད་པའི་གསུམ་པའི་སྐབས། ཨ་སྐྱེ་བ་མེད་པའི་དོན་གནས་ལུགས་མཚོན་པར་བྱེད་པ། མ་ན་ཡིད། སི་ཤི་ལ་ཡིད་གྱི་དོན་ཏེ་རྣམ་དབྱེ་བདུན་པ་
གནས་བཞིའི་སྒྲ། ཀ་ར་བྱེད་པ་སྟེ་གནས་ལུགས་ཡིད་ལ་བྱེད་པའམ་སྐྱེ་བ་མེད་པ་ཡིད་ལ་བྱེད་པ་ཞེས་བྱ་བར་ཡང་འགྱུར་ཞིང་། དེའི་ཚེ་གནས་ལུགས་བྱས་ཀྱང་དངོས་པོའི་གནས་ཚུལ་བཅོས་
བསླད་མེད་པ་ཇི་ལྟ་བ་དེ་ཉིད་ཡིན་པས་དེ་ཡིད་ལ་བྱེད་པ་ལ་ཚུལ་བཞིན་ཡིད་ལ་བྱེད་པ་ཟེར། དེ་ཀ་ཡིད་ལ་མི་བྱེད་པའི་དོན་ཡིན་པས་ཡིད་ལ་མི་བྱེད་པ་ཟེར་བ་ཞིག་བྱུང་ཕྱིན་དྲན་ཤེས་ཀྱི་རྒྱུ་བ་ཐམས་

དྲིས་༄༅། །ཅད་འགོག་དགོས་སོ་སྙམ་པ་ནི་ཧ་ཅང་མ་གོ་བ་ཡུས་ཆེ་བར་ཟད་དོ། །དེ་ཡང་སེམས་བྱུང་ཡིད་ལ་བྱེད་པའི་འཛིན་སྟངས་ཀྱིས་དམིགས་པ་ལ་བསྒྲིབས་ནས་སེམས་
པི
འཛིན་དམ་པོར་བྱེད་པ་ཐུན་མོང་གི་ཞི་གནས་ཐོག་མར་བསྒྲབ་པའི་སྐབས་ལ་དགོས་ཤིང་བར་སྐབས་སུ། འཇུར་བུས་བཅིངས་པའི་སེམས་ཉིད་ནི། །གློད་ན་གྲོལ་བར་ཐེ་ཚོམ་མེད། །ཅེས་པ་
ར་སེམས་འཛིན་གྱི་འཇུར་ཐག་དམ་པོའི་རྩོལ་བ་གློད་དགོས་པ་ཡང་ཡོད་པ་གང་ཤར་བཟོ་མེད་ཀྱི་སྐབས་ལྟ་བུར་ཡིན་ཀྱང༌། དེ་ལ་ཡང་གང་ཤར་ངོ་ཤེས་ཀྱི་དྲན་ཤེས་དང་མ་བྲལ་བ་དགོས་
ལ༑ རྩེ་གཅིག་གི་སྐབས་སུ་རྣམ་རྟོག་མ་སྐྱེས་པ་བྱེད་དགོས་སྙམ་པའི་དྲན་པ་དེ་བཟུང་དྲན་ཡིན་ཅིང་མཐར་སྤྲོས་བྲལ་གྱི་སྐབས་སུ་རྩོལ་མེད་ཡང་དག་གི་དྲན་པར་གྱུར་པ་ནས་བཟུང་དྲན་པ་མེད་ཅིང་
ཡིད་ལ་བྱེད་པ་མེད་པ་ཞེས་གསུངས་པའང་ཚུལ་མིན་ཡིད་བྱེད་དག་ན་ཚུལ་བཞིན་ཡིད་ལ་བྱེད་པ་ཁོ་ན་འོང་ལ། བཤད་པ་དེ་དངོས་ཐོབ་པ་ཡིན་པས་དེ་ཡན་ཆད་ཡིད་ལ་བྱེད་པའི་སྒྲ་དོན་དངོས་ཚང་
༈ བས་དྲན་མེད་གཉིས་སུ་ཕྱེ་བའི་ནང་གི་དྲན་མེད་དུ་བཞེད་ལ། ཞིབ་མོར་ན་ད་དུང་ཡིད་ཀྱི་མངོན་པར་འདུ་བྱེད་པའི་གཡོ་བ་ཕྲ་མོ་སངས་མ་རྒྱས་ཀྱི་བར་དུ་མི་ལྡོག་སྟེ་དེ་མ་ལོག་གི་བར་དུ་རྩོལ་བཅས་ ེ317

ཀྱི་དྲན་པ་ཕྲ་མོ་དང་ཡིད་ལ་བྱེད་པའི་རྒྱན་དང་ཡང་མི་འབྲལ་ལོ། །དེའི་ཕྱིར་བཀའ་རྒྱུད་འདིའི་ལུགས་ལ་བསྒོམ་པ་ཡིད་ལ་མི་བྱེད་པར་གསུངས་པའང་ཚུལ་མིན་ཡིད་བྱེད་དག་ན་ཚུལ་བཞིན་ཡིད་
ཀྟྲི ལ་བྱེད་པ་ཁོ་ན་འོང་ལ། ཚུལ་མིན་ཡིད་བྱེད་ཞེས་པའང་གནས་ཚུལ་ལས་ཕྱིན་ཅི་ལོག་ཏུ་སོང་བ་ཁོ་ན་དེ་ལས་ཡེངས་པ་སྟེ་དེའི་ཕྱིར། མ་ཡེངས་པ་ནི་སངས་རྒྱས་ཀུན་གྱི་ལམ། །ཞེས་གསུངས་
ཏེ་དོན་སྔར་བཤད་པའི་ཨ་མ་ན་སི་ཀ་རའི་སྒྲ་བཤད་གསུམ་པ་དེ་ཀའོ། །དེ་དུས་ཀྱི་ལྟ་བྱ་འདི་ལྟ་བུ་ཞེས་ཁས་ལེན་མ་ནུས་པས། རྒྱལ་དབང་རྗེས། བློས་བྱས་ཀྱི་ལྟ་བ་བཟང་ཡང་འཇིག ། བློ་
འདས་ལ་ལྟ་བའི་མིང་ཡང་མེད། །བལྟ་བྱ་དང་ལྟ་བྱེད་དབྱེར་མེད་པའི། །ངེས་པ་ཞིག་བླ་མའི་དྲིན་ལས་རྙེད། །ཅེས་པ་ལྟར་ལྟ་བ་ཁས་ལེན་དང་བྲལ་བ་དང༌། དེའི་ཚེ་གང་ཤར་ལ་སྤང་བླང་
བྱ་རྒྱུ་མི་འདུག་པས། རྒྱལ་ཚབ་བྱམས་པས། འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་ལྟ། །ཡང་དག་མཐོང་ན་རྣམ་པར་གྲོལ།
ཞེས་པ་ལྟར་སྤྱོད་པ་བླང་དོར་དང་བྲལ་བ་དང་། ཤར་གྲོལ་དུས་མཉམ་པས་འབྲས་བུ་རེ་དོགས་དང་བྲལ་བའམ་ཕྱི་དུས་སུ་མི་ལས་པའི་ཐ་སྙད་གསུངས་སོ། །དྲན་ཤེས་མེད་པའི་བླུན་བསྒོམ་གྱིས་✖

༞ ༄༅། །དུད་འགྲོར་འཕེན་པ་ཡོད་ཀྱང་འདིར་དེ་ལྟ་བུ་མི་འདོད་པ་གོང་དུ་བཤད་པ་ལྟར་རོ། །རྣམ་རྟོག་ཆོས་སྐུར་བཞེད་པ་བཀའ་བརྒྱུད་རིན་པོ་ཆེའི་བཞེད་སྲོལ་བླ་ན་མེད་པ་2
n
རླུང་ལྟར་གྲགས་པ་འདི་ནི་ངོ་བོ་དོན་དམ་ངེས་དོན་གྱི་དབང་དུ་མཛད་པ་སྟེ། ཀུན་མཁྱེན་ཆེན་པོས། ངམ་རིངས་མཁན་པོའི་དྲིས་ལན་དུ། མདོར་ན་རྣམ་རྟོག་ཆོས་སྐུ་ཡིན་ཞེས་པའི། །གཏམ་
འདི་ངེས་དོན་གཏན་ལ་འབེབས་པའི་དུས། །རྣམ་རྟོག་རྣམ་རྟོག་ཉིད་དང་སྤང་དགོས་སོགས། །རང་དོན་ཚེ་ཡིན་ཞེས་གསུངས་ལ། རྟོག་གེ་བ་རྣམས་སྒྲ་དོན་འདྲེས་རུང་འཛིན་པའི་རྟོག་པ་ཁོ་ན་
ཧཱུཾཿ ལ་རྣམ་རྟོག་ཟེར་ཡང་སྒྲ་ཡངས་པའི་དབང་དུ་བྱས་ན་རྟོག་པ་དང་རྣམ་པར་རྟོག་པ་དང༌། ཀུན་ཏུ་རྟོག་པ་ཞེས་པའི་དབང་ལས་ཀུན་རྫོབ་པའི་ཆོས་ཐམས་ཅད་ལའང་རྣམ་རྟོག་གི་སྒྲ་འཇུག་གོ །འདི་
རྣམས་ཆོས་སྐུ་ཡིན་ཟེར་བའི་རྒྱུ་མཚན་ཡང་སངས་རྒྱས་ཀྱིས་གཟིགས་པ་དབང་བཙན་པར་བྱས་པ་སྟེ། དཔེ་བརླན་གཤེར་ཕོར་པ་གང་ལ་ལྷ་མི་ཡི་དྭགས་གསུམ་གྱིས་མཐོང་ཚུལ་ཐ་དད་དུ་འབྱུང་བ་
ལན་དང་༑ སྐྱེ་བོ་གཅིག་ཅི་བདེར་འདུག་པ་ལ་དགྲ་གཉེན་བར་མ་གསུམ་གྱིས་མཐོང་ཚུལ་སོ་སོར་འབྱུང་བ་ལྟར་སོ་སྐྱེ་ཐ་མལ་པས་བལྟས་ན་དངོས་པོ་བདེན་གྲུབ་རང་ག་མ་ཨ་འཐས་སུ་སྣང་། ྋབྱང་

སེམས་འཕགས་པ་རྣམས་ཀྱི་མཉམ་བཞག་ཏུ་རྣམ་རྟོག་མ་དམིགས་པར་སྤྲོས་བྲལ་དུ་གཟིགས་ལ་རྗེས་ཐོབ་ཏུ་སྣང་ཡང་བདེན་པས་སྟོང་པ་སྒྱ་མ་ལྟ་བུར་གཟིགས། སངས་རྒྱས་འཕགས་པས་
གཟིགས་པ་ན་རྣམ་རྟོག་གཏན་ནས་མི་སྣང་བར་དེའི་རང་བཞིན་ཆོས་སྐ་མཁའ་ཁྱབ་འབའ་ཞིག་མངོན་སུམ་དུ་རྟག་པར་གཟིགས་སྟེ། དེའི་ཕྱིར་འཁོར་བ་པས་བལྟས་ན་རྣམ་རྟོག སངས་རྒྱས་ཀྱིས་
གཟིགས་ན་ཆོས་སྐུ། དེ་གཉིས་བསྡོམས་ཏེ་རྣམ་རྟོག་ཆོས་སྐུ་ཞེས་མིང་སྙན་པོ་དེ་ལྟ་བུ་བཏགས་པར་འདུག་པ་འདི་ཉིད་ཕལ་ཆེར་གྱི་བློར་ཆུད་དཀའ་ན་ཡང་། རྒྱུད་བརྟག་གཉིས་ལས། རྣམ་
དག་ཡེ་ཤེས་གཟུགས་ཅན་དང༌། །འཁོར་བ་རྣམ་པར་རྟོག་པ་གཉིས། །ཁྱད་པར་ཅུང་ཟད་ཡོད་མ་ཡིན། །ཞེས་དང༌། འདི་ཉིད་འཁོར་བ་ཞེས་བྱ་སྟེ། །འདི་ཉིད་མྱ་ངན་འདས་པ་ཉིད།
འཁོར་བ་སྤངས་ནས་གཞན་དུ་ནི། །མྱ་ངན་འདས་པ་རྙེད་མི་འགྱུར། །རྨོངས་ཕྱིར་འཁོར་བའི་གཟུགས་ཅན་ཏེ། རྨོངས་མེད་འཁོར་བ་དག་པ་ཡིན། །ཞེས་གསུངས་པ་སོགས་མདོ་རྒྱུད་ཀྱི་
ལུང་ཁུངས་མཐའ་ཡས་ལ། བཀའ་བརྒྱུད་རིན་པོ་ཆེ་གོང་མ་རྣམས་རིག་མ་རིག་གཉིས་འཁོར་འདས་ཀྱི་རྩ་བར་བཞེད་པ་དང༌། འཁོར་འདས་ལག་པའི་ལྟོ་རྒྱབ་ཅེས་ཀྱང་བཞེད་དེ་དོན་གཞི་གཅིག་

།པུ་དེ་ཀ་ལ་རང་བཞིན་ཤེས་པ་དང་མ་ཤེས་པའི་ཁྱད་པར་རོ། །རང་བཞིན་ཤེས་པ་ཡང་། བྱང་སེམས་འཕགས་པས་གཟིགས་པ་དེ་ནི་སངས་རྒྱས་ཀྱི་གཟིགས་ངོ་ལ་༄༅།
ལྟོས་ན་ཀུན་རྫོབ། སོ་སྐྱེའི་མཐོང་ཚུལ་ལ་ལྟོས་ན་དོན་དམ་ཡིན་པས་རྣམ་གྲངས་པའི་དོན་དམ་དང་ཡང་དག་ཀུན་རྫོབ་ཏུ་ཡང་བཤད་ལ། ཇི་ལྟ་བ་གཟིགས་པ་པོ་ནི་སངས་རྒྱས་ཀྱི་མཁྱེན་པ་ཉག་
གཅིག་སྟེ་དེ་ལ་གདུལ་བྱའི་བློས་དེ་ཐམས་ཅད་མཁྱེན་པ་ཡིན་པར་གཞལ་བའི་ཆེད་དུ་ཀུན་རྫོབ་ཀྱི་ཆོས་ཀྱང་གཟིགས་ཞེས་རེ་ཞིག་བརྗོད་དགོས་མོད། དོན་དུ་གདུལ་བྱ་ལ་དེ་ལྟར་སྣང་བ་ཤུགས་ལ་
མཁྱེན་པ་མ་གཏོགས་སངས་རྒྱས་རང་སྣང་ལ་དོན་དམ་ཆོས་སྐུ་ཉག་གཅིག་ལས་ཀུན་རྫོབ་ཀྱི་འཁྲུལ་སྣང་རོང་ངེ་བ་དེ་དེར་ཅི་ལ་སྣང་སྟེ་གཉིད་སད་པའི་མི་ལ་རྨི་ལམ་མི་སྣང་བ་བཞིན་ནོ། །གཞུང་
ལུགས་དབུ་མ་པ་དང་ཕྱག་ཆེན་པས་གཏན་ལ་འབེབས་རྒྱུ་དང་བསྒོམ་རྒྱུ་ལྟ་བ་གཅིག་པ་སྔར་ཐོས་ཟིན་ཀྱང་བསྒོམ་ལུགས་མི་གཅིག་ཏེ་སྔ་མ་དཔྱད་བསྒོམ་ཤས་ཆེ་བ་དང་འདིར་འཇོག་བསྒོམ་གཙོ་ཆེ་
༈ བར་མཛད་པས་ཐོག་མར་དེ་ནས་འཇུག་པས་སོ། །གཉིས་ཀ་ལའང་གཉིས་ཀ་མེད་པ་ལྟ་བ་ཡིན་མོད། མདོའི་དབུ་མ་པའི་གཞུང་ལུགས་རྣམས་སུ་དང་པོ་རིགས་པས་སྟོང་ཉིད་གཏན་ལ་ཕབ་ནས་

དེའི་ཐོག་ཏུ་ཞི་གནས་བསྒྲུབ་པ་ཤས་ཆེ་ལ། འདིར་ཐོག་མར་དམིགས་པ་བརྟན་པོའི་ཞི་གནས་བསྒྲུབ་ཏེ་དེ་ནས་ཁ་ནང་ལོག་གི་དཔྱད་པས་རྩེ་གཅིག་རང་སའི་གནས་ཀྱི་ལྷག་མཐོང་གཏན་ལ་
འབེབས་པར་བཤད་ལ། ྋམདོ་གཞུང་དུ་ཡང་རྒྱལ་སྲས་ཞི་བ་ལྷའི་སྤྱོད་འཇུག་དགོངས་པ་དང་། བྱང་ཆུབ་ལམ་གྱི་རིམ་པའི་གདམས་པ་དུ་མར་ཡང་དེ་ལྟར་བཤད་དོ། །མདོ་ལུགས་ལ་ཐོག་མ་འབྲུག་
ལུགས་ནས་འཇོག་བསྒོམས་ལ་འཇུག་པ་ཡོད་པའི་ཁུངས་ནི་དེ་དག་ཡིན་ལ། འོན་ཀྱང་དེའི་འཇོག་བསྒོམ་སྔོན་དུ་བཏང་ནས་དཔྱད་བསྒོམ་བྱེད་ལུགས་དང༌། ཕྱག་ཆེན་པའི་བསྒོམ་ལུགས་གཉིས་དཔྱད་
ཆོས་
འཇོག་གི་གོ་རིམ་དང་མིང་འདྲ་བ་ཙམ་མ་གཏོགས་དོན་མི་འདྲ་སྟེ་རང་ལུགས་ཕྱག་ཆེན་འདིའི་དཔྱད་བསྒོམ་ནི་སོ་སོ་རང་རིག་གིས་དཔྱད་པ་ཞེས་བྱ་བ་ཁ་ནང་ལྟས་ཀྱི་དཔྱད་པ་ཞི་གནས་ཀྱི་ངོ་བོ་མཉམ་
མཛོད་
ཆེན་བཞག་མ་ཡེངས་པའི་དྲན་པ་དང་འཇུག་པ་གཅིག་ཏུ་གྱུར་པའི་ཤེས་བཞིན་སོ་སོར་རྟོག་པའི་ཤེས་རབ་ཏུ་ལངས་པ་དེས་དཔྱོད་པ་ཡིན་ལ། མདོ་ཕྱོགས་ཀྱི་དཔྱད་པ་ནི་ཁ་ཕྱིར་ལྟས་ལུང་རིག་གི་རྗེས་
མོ་
སུ་འབྲངས་པའི་དཔྱད་པ་སྟེ་འདི་ལ་པཎྜི་ཏའི་དཔྱད་བསྒོམ་དང༌། སྔ་མ་ལ་ཀུ་ས་ལིའི་འཇོག་བསྒོམ་ཞེས་བཞེད་དོ། །དེས་ན་འདིར་གཏན་ཚིག་ཆེན་པོ་བཞིའི་སྒོ་ནས་དཔྱོད་པ་སོགས་ཀྱང་མི་

།དགོས་ཏེ་དེ་དག་པཎྜི་ཏའི་དཔྱད་བསྒོམ་དུ་ཟད་པས་སོ། །གཞུང་ལུགས་དབུ་མ་པས་གཏན་ལ་ཕབ་པའི་སྤྲོས་བྲལ་དང་ཕྱག་རྒྱ་ཆེན་པོའི་སྤྲོས་བྲལ་གཉིས་དགག་
ཕྱོགས་དང་བསྒྲབ་ཕྱོགས་སམ་རྣམ་བཅད་ཡོངས་གཅོད་ཀྱི་སྟོན་ཚུལ་ཁྱད་པར་བྱུང་བ་མ་གཏོགས་སྟོན་རྒྱུའི་དོན་གཅིག་པར་སྔར་བསྟན་ཟིན་པས་བརྗོད་མ་དགོས། དེའི་ཕྱིར་འཇམ་དབྱངས་ས་པཎ་
ལ་ཡང་དབུ་མའྀ་ལྟ་བ་ལས་ལྷག་པའི་ཕྱག་ཆེན་གྱི་ལྟ་བ་ཡོད་ན་ལྟ་བ་དེ་སྤྲོས་པ་ཅན་དུ་འགྱུར་བ་ཐུགས་ལ་སྲིད་ཀྱང་བདག་ཅག་དེ་གཉིས་ལྟ་བ་གཅིག་ཏུ་ཁས་ལེན་པས་སྐྱོན་དེ་མི་བདོག་ལགས་ཞེས་
ཞུའོ༑ །དབུ་མའི་ལུགས་ཀྱི་ལྟ་བ་དང་ཕྱག་ཆེན་གྱི་ལྟ་བ་ལྟ་རྒྱུའི་དོན་གཅིག་ཀྱང་ངོ་སྤྲོད་ཚུལ་དང་བསྒོམ་ཚུལ་གྱི་ཁྱད་པར་ཆེ་བས་གནས་སྐབས་སུ་ཐབས་ལ་མཁས་མི་མཁས་ཀྱི་དབང་གིས་མདོ་
ཕྱོགས་སུ་གྲངས་མེད་གསུམ་སོགས་འགོར་ཞིང་འདིར་ཚེ་གཅིག་ལུས་གཅིག་ལ་འཚང་རྒྱ་བའི་མྱུར་བུལ་བྱུང་བ་སྟེ་གང་ཞེ་ན་དཔལ་རྒྱལ་བའི་དབང་པོས་ཉེ་བར་བསྡུ་ན་མདོ་སྔགས་ཀྱི་ཁྱད་པར་ལ་
ཎྷཾ གཅིག་དུ་བྲལ་དུ་ལྟ་བ་དང༌། དུ་མ་གཅིག་ཏུ་རྟོགས་པའི་ཁྱད་པར་རམ་ཡང་ན་སོ་སོར་རྟོག་པའི་ཤེས་རབ་ཀྱིས་དཔྱད་པའི་མཐར་སྤྲོས་པ་ཅི་ཡང་མ་རྙེད་པའི་དོན་ལ་ལྟ་བར་བྱ་བ་དང་། འཕགས་

པ་རྣམས་ཀྱིས་སོ་སོ་རང་རིག་པའི་ཡེ་ཤེས་ཀྱིས་མངོན་སུམ་དུ་རྟོགས་པ་ཉིད་ཕྱི་དུས་སུ་མ་ལས་པར་བླ་མའི་མན་ངག་གིས་གསང་རྙེད་པར་བྱས་པ་ཡིན་ནོ་ཞེས་གསུངས་པ་ཉིད་དོ། །དེ་ཡང་ངོ་སྤྲོད་
ཚུལ་ནི་གནས་ལུགས་ངོ་སྤྲོད་པ་འདྲ་ཡང་བསྐོར་ཐག་རིང་བ་དང་ཉེ་བའི་ཁྱད་པར་སྟེ། དཔེར་ན་མུན་བསྲོས་སུ་ཉེ་བ་ནས་གཞི་ལ་ཐག་ཁྲ་ཁྱིལ་བ་ལ་སྦྲུལ་དུ་འཁྲུལ་ཏེ་དངངས་སྐྲག་ཏུ་འགྱུར་བའི་མི
ལ༑ གཞན་ཞིག་གིས་དེ་སྦྲུལ་མ་ཡིན་པའི་བསྒྲུབ་བྱེད་ས་ཕྱོགས་དེ་ན་སྦྲུལ་གཏན་ནས་མེད་ཚུལ་སོགས་བཤད་པས་མཐར་ས་ཕྱོགས་དེ་ན་སྦྲུལ་མེད་པར་ཡིད་ཆེས་པ་ཙམ་འབྱུང་སྲིད་ཀྱང་ཡུན་རིང་
དུ་འགོར་ལ། དེ་ལས་མི་གཞན་ཞིག་གིས་སྒྲོན་མེ་ཐོགས་ཏེ། མི་དེ་ལ་ཐག་པའི་རང་ཚུལ་མངོན་སུམ་དུ་བསྟན་ན་དེ་མཐོང་བ་ཙམ་གྱིས་རྒྱུ་མཚན་གཞན་བརྗོད་མི་དགོས་པར་སྦྲུལ་འཛིན་གྱི་རྣམ་
རྟོག་རང་སར་གྲོལ་འགྲོ་བ་བཞིན་ནོ། །དེ་བཞིན་དུ་བསྒོམ་ཚུལ་ཡང་ཕར་ཕྱིན་རང་རྐྱང་ལ་མཉམ་བཞག་ཏུ་ཤེས་རབ་དང་རྗེས་ཐོབ་ཏུ་ཐབས་ལྷར་བླངས་པས་ཐབས་ཤེས་ཡ་བྲལ་དུ་སོང་ལ་
འདིར༑ རང་བཞིན་ཡོངས་སུ་ཤེས་པས་ཐབས་ཤེས་ཟུང་འཇུག་མཉམ་རྗེས་ཀུན་ཏུ་ཡོད་པས་སོ། །སྤྱིར་གསང་སྔགས་བླ་མེད་ཀྱི་བསྐྱེད་རྫོགས་ཀྱི་རིམ་པ་དེ་དག་ཐམས་ཅད་ཀྱང་མཐར་གྱི་འདིར་

༞༄༅། །སྦྱོར་བར་བྱེད་པའི་ཐབས་སུ་འཇུག་པ་གཅིག་པས་དེ་དག་ཀྱང་འདི་ལ་གཞོལ་ཞིང་འབབ་པའི་ཕྱིར་འདིའི་རིགས་པའི་རྒྱུར་ངེས་མོད། བསྐྱེད་རྫོགས་དངོས་གཞིའི་རིམ་
ཨཱ 11/2/01
n
པ་རྣམས་ཀྱང་ངེས་དོན་འདི་ལ་ཚང་ཕྱིར་གོང་མ་རྣམས་ཕྱག་རྒྱ་ཆེན་པོ་དཀར་པོ་ཆིག་ཐུབ་ཅེས་གསུངས་པ་འདི་ལ་ཡང་ཕྱག་ཆེན་གྱི་ངོ་ཏི་ཉིད་ལ་རྩི་བ་དང་སྦྱོར་རྗེས་གཉིས་ལ་རྩིས་པ་སྟེ་འཇོག་ཚུལ་
གཉིས་ཡོད་པ་ཕྱག་ཆེན་ལྔ་ལྡན་དང་མཚུངས་པས་རིགས་འགྲེ་ལ་དེ་དག་གི་རིམ་པ་ཞིབ་པར་ཀུན་མཁྱེན་ཡབ་སྲས་ཀྱི་གསུང་དུ་གསལ་མོད། དེས་དཀར་པོ་ཆིག་ཐུབ་བམ་ཕྱག་རྒྱ་ཆེན་པོ་ཆིག་ཆོད་
d'Id80
དུ་ཁས་བླངས་པའི་དམ་བཅའ་ལ་མི་གནོད་པ་ནི་འོག་ཏུ་འབྲས་བུའི་སྐབས་སུ་ཡང་འཆད་པར་འགྱུར་ལ་དཔེས་ཀྱང་ཤེས་ཏེ། དཔེར་ན་བླ་མ་དྲེའུ་ལྷས་པ་གཅིག་པུ་ལུང་སྟོང་དུ་ཇ་བསྐོལ་ཏེ་འཐུང་
བར་ནུས་སོ་ཞེས་བརྗོད་པ་ན་ཁོ་བོ་རང་གཅིག་པུའི་བྱ་བ་ཐམས་ཅད་བྱེད་དགོས་པ་མ་ཡིན་གྱིས་ཁོ་བོའི་གཡོག་ཏུ་གཏོགས་པ་འགའ་ཞིག་གིས་ཆུ་བླངས། འགའ་ཞིག་གིས་མེ་ཤིང་བཏུས། ལ་
༉ ལས་མེ་བུས། ལ་ལས་ཇའི་ལས་ཀ་བྱས་ནས་མཐར་འཐུང་བ་པོ་བདག་གཙོ་བོར་གྱུར་པའི་ངོ་གཡོག་ཚང་མས་འཐུང་བར་བྱེད་པ་དང་འདྲ་བར། སྔོན་འགྲོ་སེམས་བསྐྱེད་བླ་མའི་རྣལ་འབྱོར་༔

དངོས་གཞི་བསྐྱེད་རིམ་དང་རྫོགས་རིམ་མཚན་བཅས་མཚན་མེད་ཀྱི་རྣལ་འབྱོར། མཇུག་བསྔོ་བའི་བར་ཀྱི་རྣལ་འབྱོར་ཅི་བྱེད་ཀྱང་དེ་དག་ཐམས་ཅད་ཕྱག་རྒྱ་ཆེན་པོའི་ལྟ་བས་ཟིན་ན་ཕྱག་ཆེན་གྱི་ལམ་
དུ་འགྱུར་ལ་རྩ་བ་གཅིག་པོ་དེའི་རོགས་བྱེད་དུ་འབབ་ཅིང་བྱེད་ལས་མཐུན་པའི་ཕྱིར་དགོས་པ་གཅིག་ཏུ་འབབ་བོ། །དེས་ན་བཀའ་བརྒྱུད་རིན་པོ་ཆེ་གོང་མ་ཚོས་ཕྱག་རྒྱ་ཆེན་པོ་དཀར་པོ་ཆིག་ཐུབ་
ཅེས་གསུངས་པ་ལ་འཇམ་དབྱངས་ས་པཎ་གྱིས་སྡོམ་གསུམ་རབ་དབྱེར། དེ་ལྟར་ན་ཕྱག་ཆེན་ལྔ་ལྡན་སོགས་སུ་སེམས་བསྐྱེད་ཕྱག་ཆེན་དང་བསྔོ་བ་ཕྱག་ཆེན་སོགས་ལམ་གྱི་གྲོགས་མང་པོ་བཤད་
པས་ཆིག་ཐུབ་གཉིས་སུ་འགྱུར་ཞེས་གསུངས་པའང་གསུངས་བ་པོ་ལ་འཁྲུལ་བ་མེད་ཀྱང་གནས་སྐབས་དེར་གདུལ་བྱའི་བསམ་ངོ་དང་བསྟུན་དགོངས་པ་ཅན་གྱི་དགག་བཞག་སྟེ། དོན་ལ་བདེན་ན་
ངེས་དོན་གྱི་མདོ་སྡེ་རྣམས་དགོངས་པ་གཅིག་དང་དབྱངས་གཅིག་གིས་གསུངས་པ་བཞིན་དཔལ་མགོན་འཕགས་པ་ཀླུ་བསྒྲུབ་ཀྱིས། ཞི་སྒོ་གཉིས་སུ་མེད་པ་དང་། །ཞེས་མཐར་ཐུག་གི་མྱ་ངན་
ལས་འདས་པའི་སྒོ་གཅིག་ཏུ་གྲུབ་པར་གསུངས་ན་བསོད་ནམས་ཡེ་ཤེས་ཀྱི་ཚོགས་བསམ་གྱིས་མི་ཁྱབ་པ་ཐམས་ཅད་དེར་བགྲོད་པར་བྱེད་པའི་ཐབས་སུ་འགྱུར་བའི་ཕྱིར་ཞི་བའི་སྒོར་ངེས་ལ། དེ་

༄༅། །སྟོན་བྱེད་ཐེག་པའི་རིམ་པ་ཇི་སྙེད་པ་ཡང་ཞི་བའི་གནས་དེར་དཀྲི་བར་བྱེད་པའི་སྒོ་ཡིན་པའི་ཕྱིར་སངས་རྒྱས་བཅོམ་ལྡན་དང་མགོན་པོ་ཀླུ་སྒྲུབ་ལ་ཡང་འཁོར་གསུམ་
འབུལ་དགོས་པར་འགྱུར་རོ། །དེས་ན་འབྲས་བུ་སངས་རྒྱས་ཀྱི་སའི་གཟུགས་སྐུ་འཕྲིན་ལས་དང་བཅས་པ་ཐམས་ཅད་ཆོས་སྐུའི་རྩལ་ལས་འབྱུང་བ་ཤ་སྟག་ཡིན་ལ། དེའི་ཕྱིར་ལམ་དུས་སུའང་
བསོད་ནམས་ཀྱི་ཚོགས་ཐམས་ཅད་སྟོང་ཉིད་རྟོགས་པའི་ཡེ་ཤེས་ཀྱིས་མ་ཟིན་ན་མཐར་ཐུག་གི་རྒྱུར་མི་འགྱུར་བས། མདོ་སྡུད་པ་ལས། དམུས་ལོང་དམིག་བུ་མེད་པ་བྱེ་བ་ཁྲག་ཁྲིག་རྣམས། །
ལམ་ཡང་མི་ཤེས་གྲོང་ཁྱེར་འཇུག་པར་ག་ལ་འགྱུར། །ཤེས་རབ་མེད་ན་མིག་མེད་ཕ་རོལ་ཕྱིན་ལྔ་ཡིས། །དམིག་བུ་མེད་པས་བྱང་ཆུབ་རེག་པར་ནུས་མ་ཡིན། །ཞེས་གསལ་པོར་གསུངས་པ་
ལྟར་ལམ་ཐམས་ཅད་ཀྱི་འགོ་འདོན་མཁན་གཅིག་ཆོག་རྒྱལ་པོ་ཤེས་རབ་ཀྱི་ཕ་རོལ་ཏུ་ཕྱིན་པའམ་ཕྱག་རྒྱ་ཆེན་པོས་བྱེད་དགོས་པའི་ཕྱིར་དཀར་པོ་ཆིག་ཐུབ་ཏུ་གསུངས་པ་ཡིན་ཏེ་སྤྲོས་པས་ཆོག་
༴ གོ །གཞན་དུ་ན་འཇམ་དབྱངས་ས་པཎ་རང་གིས་སྡེབས་སྦྱོར་སྣ་ཚོགས་མེ་ཏོག་གི་ཆུན་པོའི་སྦྱར་བྱང་དུ་མཛད་པ་པོ་རང་ཉིད་ཤེས་བྱ་ཐམས་ཅད་ཁོང་དུ་ཆུད་པ་ཞེས་སྔར་གསུངས་ལ་འགྲེལ་པ་

མཛད་དུས། དེ་ལྟར་ན་ཤེས་བྱ་ཐམས་ཅད་ཁོང་དུ་ཆུད་པ་ཡིན་ན་ཁྱོད་སངས་རྒྱས་དངོས་སུ་ཁས་ལེན་པའོ་སྙམ་དུ་གཞན་དག་གིས་ལྡོག་པར་འགྱུར་དུ་དོགས་ནས་དེའི་སྐྱོན་སེལ་བའི་ཆེད་དུ་སྒྲ་དང
རྟོག་གེ་དང་ཚིག་རྒྱན་དང་ནང་གི་རིག་པ་ལ་སོགས་པ་མཁས་པ་ལ་ཉེ་བར་མཁོ་བའི་ཤེས་བྱའི་གནས་མ་ཚང་བ་མེད་པར་ཁོང་དུ་ཆུད་པ་ལ་ཡང་དེ་ལྟ་བུའི་སྒྲ་འཇུག་སྟེ། གནས་སྐབས་དེར་ནད་
སེལ་བྱ་གང་ཡིན་དེ་སེལ་བ་ལ་མེད་དུ་མི་རུང་བའི་སྨན་རྣམས་ཚོགས་པ་ལ་སྨན་ཐམས་ཅད་ཚོགས་སོ་ཞེས་བརྗོད་དུ་རུང་བ་སོགས་དཔེ་དང་། རྣམ་འགྲེལ་ལས། འདི་ཡིས་སྲིན་བུའི་གྲངས་
མཁྱེན་པས། །སོགས་ཀྱི་ལུང་འདྲེན་མཛད་པ་བཞིན་འདིར་ཡང་ཡིན་པས་ཚིག་ཙམ་ལ་རྩོད་པ་ནི་མཁས་པའི་བྱ་བར་མི་འགྱུར་རོ་སྙམ་མོ། །དེས་ན་གཞིའི་གནས་ཚུལ་ཀྱང་ཕྱག་རྒྱ་ཆེན་པོའི་མན་
ངག་རྣམས་ལས་ལུས་དང་སེམས་ཀྱི་དངོས་པོའི་གནས་ཚུལ་གཉིས་སུ་བཤད་པའི་ལུས་ཀྱི་གནས་ཚུལ་རྩ་རླུང་ཐིག་ལེའི་རྣམ་བཞག་འཁོར་བ་འཇུག་ལྡོག་སོགས་རྒྱས་པར་རྒྱུད་སྡེ་རྣམས་དང་གྲུབ་
པའི་མན་ངག་སྤྱི་དང༌། ཁྱད་པར་རང་ལུགས་བསྲེ་འཕོའི་གཞུང་སོགས་སུ་རྒྱས་པར་བཤད་པ་དེ་དག་ཀྱང་གཞི་ཕྱག་རྒྱ་ཆེན་པོའི་འཁྲུལ་ལུགས་ཕྱག་ཆེན་གཏན་ལ་འབེབས་ཚུལ་ཡིན་ལ། དེང་ཎྜཱ

Dyn །སང་ཕྱག་ཆེན་གྱི་གདམས་ངག་ཅེས་གྲོལ་ལམ་ཕྱག་རྒྱ་ཆེན་པོ་ལོགས་སུ་ཕྱུང་བའི་གཞུང་འདི་དག་ལས། དེ་ལྟ་བུར་གསལ་བར་མ་བཤད་ཀྱང་སྔར་བཤད་ཟིན་པ་ལྟར་༄༅།
ཀུན་གྱི་རྩ་བ་སེམས་ཀྱི་གནས་ལུགས་འཁྲུལ་མེད་དུ་གཏན་ལ་ཕབ་པའི་ཕྱིར་དོན་གྱིས་དེའི་ཁོངས་སུ་འདུས་ཤིང༌། ལམ་གྱི་གནད་དུ་བསྣན་ཚུལ་ཡང་མཚན་བཅས་ཀྱི་རྫོགས་རིམ་ལས་མཆོག་ཏུ་
གྱུར་པ་མཚན་མེད་རྣམ་པར་མི་རྟོག་པའི་ལམ་ལ་འཇུག་ཚུལ་རྒྱས་པར་བཤད་པའི་ཕྱིར་བསྐྱེད་རྫོགས་ཀྱི་ལམ་གཞན་རྣམས་འདི་ལ་མ་ཚང་ངོ་སྙམ་པའི་ཡིད་མུག་ནམ་ཡང་ལྡང་མི་དགོས་ཏེ་རྒྱུད་དང་
གྲུབ་པའི་མན་ངག་དཔང་པོར་བཞག་པས་ཤེས་ལ། མཐར་གཏུགས་ན་ཀུན་མཁྱེན་འབྲུག་པས། གང་ཞིག་ཉམས་བླངས་གྲུབ་པ་མཆོག་གི་ཁྱུ། །སུ་མང་ཆོས་ཀྱི་ཟབ་ཁྱད་ལགས་པའི་ཕྱིར།
གྲགས་པ་ཚད་མས་གཞལ་ནས་ཉམས་ལེན་འོས། །དཔེ་ལོགས་རྫུན་གྱིས་བཀང་ལ་དབུ་མ་འཁོར། །ཞེས་གསུངས་པ་ལྟར་རྒྱུད་སྡེའི་ཡང་སྙིང་ཟབ་ཁྱད་བླ་ན་མེད་པའི་ཆོས་འདི་ལ་ཆིག་དྲིལ་དུ་
༈ ཉམས་ལེན་མཛད་པས་ཚེ་འདིར་གྲུབ་པའི་ས་བརྙེས་ཏེ་མཁའ་སྤྱོད་ཀྱི་ཞིང་ཡང་དོག་པོར་མཛད་པའི་གྲུབ་ཐོབ་ཀྱི་གྲལ་རིངས་བསམ་ལས་འདས་པ་བྱུང་བར་སུས་ཀྱང་བསྙོན་དུ་མེད་པར་མངོན་སུམ་ ྂ

དུ་གསལ་བ་འདི་ཀའོ། །དྲི་བ་ལྔ་པ། རང་རེའི་ཕྱག་རྒྱ་ཆེན་པོའི་མན་ངག་གི་གཞུང་རྣམས་སུ་སྤྱོད་པ་བླང་དོར་མེད་པ་ཞེས་བཤད་པ་དེ་གང་ལ་དགོངས་པ་ཡིན། ཀུན་རྫོབ་ཏུ་བླང་དོར་རམ་
དགག་བསྒྲབ་གཏན་ནས་མི་བྱེད་པའི་དོན་ཡིན་ན་སྡིག་སྤོང་དགེ་བསྒྲུབ་གཏན་ནས་བྱེད་མི་རིགས་པར་འགྱུར་བས་བསྟན་པ་སྤྱི་དང་འགལ་ཞིང་ཁྱད་པར་རྒྱུ་བསོད་ནམས་ཀྱི་ཚོགས་མ་བསྒྲབ་ན་འབྲས་
བུ་སངས་རྒྱས་ཀྱི་གཟུགས་སྐུ་ཅི་ལས་འབྱུང༌། གལ་ཏེ་ལྟ་བས་གཏན་ལ་ཕབ་པའི་ཚེ་བླང་དོར་མེད་པ་ཡིན་ཀྱང་སྤྱོད་པའི་སྐབས་སུ་བླང་དོར་བྱེད་ཅེ་ན་ལྟ་སྤྱོད་ཡ་བྲལ་དུ་མི་འགྱུར་རམ། དེ་གཉིས་
ཁྱད་མེད་དུ་བྱེད་ན་མཉམ་བཞག་དང་རྗེས་སྤྱོད་ཁྱད་པར་མེད་པར་འགྱུར་ལ། ཁྱད་པར་རྣལ་འབྱོར་བླ་མེད་ཀྱི་གཞུང་ལས་སྤྱོད་པ་བཞིར་བཤད་པ་དང༌། ཕྱག་ཆེན་གྱི་སྤྱོད་པ་བླང་དོར་མེད་པ་འདི་Drukpa_Kagyu
མཐུན་ཚུལ་ཇི་ལྟར་ཡིན་ཞེས་པའོ། །དེའི་དང་པོ་སྤྱོད་པ་བླང་དོར་མེད་པ་ཞེས་བཤད་པ་ལ་རྒྱུ་མཚན་དང་བསྟུན་པའི་བླང་དོར་མེད་ཚུལ་དུ་མར་དབྱེར་ཡོད་དེ། ལས་དང་པོ་པའི་གནས་སྐབས་སུ་
བླང་བྱ་འདི། དོར་བྱ་འདི། བླང་དོར་བྱས་པའི་འབྲས་བུ་འདིའོ་ཞེས་ཀས་ཀས་ཀྲིག་ཀྲིག་ཏུ་རྣམ་པར་འཇོག་དགོས། དེའང་ཉམས་སུ་ལེན་པ་པོ་དངོས་འཛིན་གྱི་འཁྲུལ་པ་མ་ཞིག་པས་དེ་དང་

Ln༡ །བསྟུན་པ་ཡིན་ལ། འོན་ཀྱང་བླང་དོར་བྱ་རྒྱུ་དེ་དག་ལ་བདེན་འཛིན་གྱི་ཞེན་པ་ཡོད་ན་མཐར་ཐུག་གི་ལམ་དུ་མི་འགྲོ་བས་ཞེན་མེད་ཀྱི་ངང་ནས་བླང་དོར་མ་ནོར་བར་
ཉམས་སུ་ལེན་པ་ཡིན་ལ། དེ་ཀཾ་ལ་སྤྱོད་པ་བླང་དོར་མེད་པ་ཞེས་དོན་དམ་གྱི་ཕྱོགས་བཟུང་ནས་བརྗོད་དགོས་ཤིང་དེའི་ཚེ་མཉམ་བཞག་ཏུ་བྱ་བྱེད་མི་འཇུག་ཀྱང་དེའི་ངོ་བོ་སོ་སོ་རང་རིག་གི་གནས་
ལུགས་མ་མཉམ་པར་འཇོག་ཅིང་དེ་ལས་ལངས་པའི་ཚེ་བྱ་སྤྱོད་ཐམས་ཅད་མཉམ་བཞག་གིས་རྒྱས་བཏབ་སྟེ་དེའི་རྩིས་ཟིན་པར་བྱེད་པའི་ཕྱིར་མཉམ་རྗེས་དབྱེར་མེད་དུའང་མི་འགྱུར་ལ་མཉམ་རྗེས་ལྟ་
སྤྱོད་ཡ་བྲལ་དུའང་མི་འགྱུར་རོ། །སྤྲོས་བྲལ་ཡན་ཆོད་འཕགས་པའི་ས་ཐོབ་ནས་ནི་འཁྲུལ་གྲོལ་གྱི་བར་ལག་འགྱེལ་བས་འཁྲུལ་པ་ཐམས་ཅད་ཀྱི་ཐོག་ཏུ་གྲོལ་བའི་གདེངས་རྙེད་པའི་ཕྱིར་གཞན་
གྱིས་བལྟས་ན་དོར་བྱར་སྣང་བ་རྣམས་ཀྱང་དེ་ལ་བླང་བྱར་འགྱུར་བའི་ཕྱིར་སོ་སྐྱེའི་བློས་གཞལ་དུ་མེད་དེ་བསམ་གྱིས་མི་ཁྱབ་པ་ཁོ་ནའོ། །སངས་རྒྱས་ནས་ནི་དེ་བས་ཀྱང་ཨ་ཅང་ཆེ་སྟེ་འཁྲུལ་གྲོལ་
བླློསྤང་བླང་གི་སྣང་འཛིན་ཐམས་ཅད་ས་དེར་ཡུལ་ནས་བུད་དེ་མི་སྣང་བའི་ཕྱིར་ཞི་བ་ཉག་གཅིག་གམ་དག་པ་རབ་འབྱམས་འབའ་ཞིག་ཏུ་ཟད་དོ། །དེའི་ཕྱིར་དཔལ་དུས་ཀྱི་འཁོར་ལོའི་འགྲེལ་ཆེན་དྲི་

མ་མེད་པའི་འོད་ལས། དེའི་ཕྱིར་ལས་དང་པོ་ལས་རྣལ་འབྱོར་པའི་སྤྱོད་པ་མི་བྱའོ། །རྣལ་འབྱོར་པས་གྲུབ་པའི་སྤྱོད་པ་མི་བྱའོ། །གྲུབ་པས་ཐམས་ཅད་མཁྱེན་པའི་སྤྱོད་པ་མི་བྱའོ་ཞེས་སྤྱོད་པ་
དུས་ཚོད་བཞི་དང་འབྲེལ་བ་དགོས་པར་གསུངས་པའི་ལས་དང་པོ་པ་ནི་སོ་སྐྱེ་ཐ་མལ་པའི་སྐབས་ཏེ་ལམ་ལ་དང་པོར་ཞུགས་ནས་ཐོས་བསམ་གྱི་ཤེས་རབ་ཙམ་གྱིས་གོ་བ་རྙེད་པའི་སྐབས། རྣལ་
འབྱོར་པ་ནི་རྩེ་གཅིག་ཆུང་འབྲིང་ཆེན་པོ་ལ་རིམ་གྱིས་བསླབས་པས་གནས་ལུགས་ཀྱི་དོན་གོ་བ་ཙམ་མིན་པར་ཉམས་འོག་ཏུ་ཆུད་པའི་མྱོངབ་སྐྱེས་པའི་སྐབས། གྲུབ་པ་ནི་སྤྲོས་བྲལ་གྱི་རྟོགས་པའི་
ངང་ངོ་མཐོང་ནས་རོ་གཅིག་དུ་མར་ཤར་བའི་བར། ཐམས་ཅད་མཁྱེན་པ་ནི་བསྒོམ་མེད་འབྲིང་པོ་ནས་སངས་རྒྱས་ཀྱི་སའི་བར་ཏེ། དེ་དག་སོ་སོ་ལ་སྤྱོད་ཚུལ་གྱི་རིམ་པའང་ཐ་དད་དུ་ཤེས་དགོས་
སོ༑ །བླ་མེད་ཀྱི་རྒྱུད་གཞུང་ལས་བཤད་པའི་སྤྱོད་པ་བཞིའི་དང་པོ་ཀུན་བཟང་གི་སྤྱོད་པ་ནི་ལས་དང་པོ་པ་དང་མྱོང་བ་ཅུང་ཟད་བརྟན་པའི་གནས་སྐབས་ཏེ་རྒྱུན་སྤྱོད་ཀྱི་གནས་སྐབས་ཏེ་རྒྱུན་སྤྱོད་ཀྱི་
གནས་སྐབས་ཡིན་ལ་དེ་ནི་རྩེ་གཅིག་དང་སྦྱོར་ཏེ་སྒོ་གསུམ་བྱ་རྩོལ་དང་བྲལ་བ་མ་བཅོས་ལྷུག་པར་འཇོག་པ་ནི་ཐོག་མཐའ་བར་དུ་དགེ་བས་ཀུན་ནས་དགེ་བ་བཟང་པོའི་སྤྱོད་པ་ཞེས་བྱ་བ་སྔགས་ཀྱི་

D
2 ༄ ༅། །སྤྱོད་པ་ཐམས་ཅད་ཀྱི་རྩ་བའམ་གཞི་རྟེན་དུ་གྱུར་པ་ཡིན་ནོ། །གཉིས་པ་གསང་བའི་སྤྱོད་པ་ནི་དེ་ལ་བརྟན་པ་འབྲིང་དུ་ཐོབ་ནས་དུར་ཁྲོད་ལ་སོགས་པར་རྒྱུ་ཞིང་ཚ་གྲང
n9
བདེ་སྡུག་གི་ཚོར་བ་དང་ལྷ་འདྲེའི་ཆོ་འཕྲུལ་སོགས་ཐམས་ཅད་རོ་མཉམ་ལམ་དུ་ཁྱེར་བ་དང་མཚུངས་པ་སྤྲོས་བྲལ་གྱི་སྐབས་ཏེ་ནང་སེམས་ཉིད་སྤྲོས་བྲལ་དུ་རྟོགས་པས་ཕྱིའི་རྐྱེན་སྣང་ནད་གདོན་ལྷ་
འདྲེ་སོགས་ཐམས་ཅད་ལ་བདེན་འཛིན་གྱི་དམིགས་གཏད་ཞིག་པས་དངོས་འཛིན་སྤོང་ཞིང་ངོ་བོ་སྟོང་པ་ལ་མདངས་བདེ་བར་འཆར་བ་ཡིན་ནོ། །དེ་ལ་གོམས་ནས་ཆགས་ལམ་པས་ཕ་རྒྱུད་འདུས་
པ་སོགས་ནས་བཤད་པ་སློབ་དཔོན་ཨརྻ་དེ་ཝའི་སྤྱོད་བསྡུས་སོགས་སུ་གསུངས་པ་ལྟར་ཚོགས་ཀྱི་སྤྱོད་པར་གྲགས་པ་ཚོགས་ཁང་རིམ་པ་གསུམ་ལ་སོགས་པ་དང་རིག་མའི་འདུ་བ་རྒྱ་ཆེན་པོ་དང་
ལྷན་ཅིག་ལྷའི་ཆ་བྱད་དུ་ཞུགས་ཏེ་རྡོ་རྗེའི་གླ་གར་དང་བརྡ་དང་བརྡའི་ལན་ལ་སོགས་པ་སྤྲོས་བཅས་ཀྱི་སྤྱོད་པ་རྒྱ་ཆེར་སྤྱོད་པ་དང༌། བདེ་དགྱེས་སོགས་མ་རྒྱུད་ཀྱི་ཕྱོགས་སུ་ཡུལ་ཉེར་བཞི་དུར་ཁྲོད་
བརྒྱད་སོགས་ཞིང་རྣམས་སུ་རིག་མའི་འཁོར་དང་བཅས་ཏེ་ཧེ་རུ་ཀའི་ཆས་ཀྱིས་རྒྱུ་བ་རིག་པ་བརྟུལ་ཞུགས་ཀྱི་སྤྱོད་པ་གཙོ་ཆེ་བ་སྟེ་གཉིས་ཀ་ལས་གཉིས་ཀ་མ་བཤད་པ་མ་ཡིན་ལ། གང་ལྟར་ཡང་

དེ་གཉིས་ཀར་ཕྱི་བདེ་སྡུག་གི་སྣང་བ་དང༌། ནང་གཟུང་འཛིན་གྱི་རྣམ་རྟོག་ཐམས་ཅད་བདེ་སྟོང་གི་ངོ་བོར་རོ་སྙོམས་པར་བྱེད་པ་ལྟར། འདིར་ཡང་གྲོལ་ལམ་རོ་གཅིག་གི་སྐབས་དང་སྦྱོར་ཏེ་རྐྱེན་
བཟང་ངན་ཐམས་ཅད་ཆུ་དང་ཆུ་རླབས་ལྟར་སེམས་ཀྱི་རོལ་པར་ཤར་བས་མི་སྤོང་ཞིང་ལམ་དུ་ཁྱེར་བས་སོ། །དེ་ལྟར་ཡུན་བསྲིངས་པ་ལ་བརྟེན་ནས་སྤྱོད་པ་གསུམ་གྱི་མཐར་དབྱུང་སྟེ་ཁྱད་པར་
རང་རེའི་ཀུན་མཁྱེན་ཆེན་པོའི་བཞེད་པ་ཕྱོགས་ལས་རྣམ་རྒྱལ་གྱི་སྤྱོད་པ་དངོས་མངོན་ཀྱང་འོད་གསལ་གྱི་རིམ་པའི་སྔ་ལོགས་ཀྱི་ཉེ་རྒྱུ་སྤྱོད་པ་ལ་བཞེད་པས་གཙོ་བོར་དེ་དང་དེས་མཚོན་ནས་ས་དང་པོ་
ནས་དག་པའི་ས་ལ་གནས་པའི་བར་གྱི་ཁྱད་འཕགས་པའི་སྤྱོད་པ་དག་པ་དང་མ་དག་པའི་གདུལ་བྱའི་བསོད་ནམས་དང་མཐུན་པར་ཕྱོགས་བཅུ་རབ་འབྱམས་མུ་མེད་པའི་ཞིང་ཀུན་ཏུ་དུས་གཅིག་ཏུ་
* སྤྲལ་པའི་སྣང་བ་སྟོན་ཞིང་འགྲོ་བའི་དོན་སྤྱོད་ཀྱང་ཕར་མཚན་འཛིན་གྱི་རྒོལ་བ་ཐམས་ཅད་འཇོམས་པར་བྱེད་ཀྱིས། ཚུར་མི་བསྡིགས་པ་དེ་ཀུན་ཀྱང་ཕྱོགས་ལས་རྣམ་རྒྱལ་གྱི་སྤྱོད་པའི་ཁོངས་སུ་
གཏོགས་པ་དེ་དག་དང་གྲོལ་ལམ་བསྒོམས་མེད་ཀྱི་སྐབས་གཉིས་སྦྱོར་ཏེ། རྣལ་འབྱོར་འདིར་ནི་གཟུང་བ་དང་འཛིན་པའམ། འཁོར་འདས་ཀྱི་ཕྱོགས་ཆ་ལས་གྲོལ་བས་དེ་དག་ཐམས་ཅད་ལས་ཆ

༄༅། །རྣམ་པར་རྒྱལ་བའི་ཕྱིར་ཕྱོགས་ལས་རྣམ་རྒྱལ་གྱི་སྤྱོད་པའོ། །དེ་དག་ཀྱང་འདྲ་མཚུངས་ཀྱི་རིགས་པ་ཁོ་ན་སྦྱར་བ་ཙམ་མ་ཡིན་ཏེ། གནས་སྐབས་ཆགས་གྲོལ་གྱི་
ལམ་གཉིས་བགྲོད་ཚུལ་སོ་སོར་ཡོད་ཀྱང་ཕན་ཚུན་གཅིག་ལ་ཡོད་པའི་བྱེད་ལས་ཡོན་ཏན་ནུས་པ་ཐམས་ཅད་གཅིག་ཤོས་ལའང་རྫོགས་པས་དོད་སྙོམས་པའོ། །དེ་དག་ཐམས་ཅད་མིང་ཇི་ལྟར་
བཏགས༑ སྤྱོད་ཚུལ་ཅི་སྤྱོད་ཀྱང་དོན་བླང་དོར་མེད་པའི་སྤྱོད་པ་ལས་མི་འདའ་ཞིང་དེའི་ཁོངས་སུ་འདུ་ཚུལ་སྔར་བཤད་པ་ལས་དཔག་པར་བྱའོ། །དྲི་བ་དྲུག་པ། རང་རེའི་ལུགས་ལ་ཕྱག་རྒྱ་
ཆེན་པོ་དཀར་པོ་ཆིག་ཐུབ་ཏུ་བཞེད་ན་གནས་ལུགས་ཕྱག་ཆེན་གཅིག་པུ་བསྒོམས་པ་ལས་འབྲས་བུ་སྐུ་གསུམ་ཐོབ་ཚུལ་ཇི་ལྟ་བུ། གནས་ལུགས་ལ་མཉམ་པར་བཞག་པ་དེ་ཉིད་གོམས་རབ་ཀྱི
མཐར་ཕྱིན་པས་འབྲས་བུ་རང་དོན་ཆོས་སྐུ་མངོན་དུ་བྱེད་ནུས་སྲིད་ཀྱི་གཞན་དོན་གཟུགས་སྐུ་འཐོབ་མི་ནུས་ཏེ། གཟུགས་སྐུའི་ཐུན་མོང་མིན་པའི་རྒྱུ་བསོད་ནམས་ཀྱི་ཚོགས་མེད་ན་ལྟ་བ་རྐྱང་པའི་ཆ་
༈ ནས་ཆོས་སྐུ་ལས་གཟུགས་སྐུ་མི་འགྲུབ་པར་ཐེག་ཆེན་མདོ་རྒྱུད་ཐམས་ཅད་ནས་གསུངས་པས་སོ། །གལ་ཏེ་སྔོན་རྗེས་སུ་སེམས་བསྐྱེད་དང་བསྔོ་སྨོན་སོགས་བྱེད་པས་བསོད་ནམས་བསོག་པའི་335

ཐབས་ཀྱི་སྒོ་དུ་མ་ཡོད་དོ་ཞེ་ན་འོ་ན་ཕྱག་རྒྱ་ཆེན་པོ་ཆིག་ཆོག་གམ་དཀར་པོ་ཆིག་ཐུབ་ཡིན་པར་མི་འགྲུབ་སྟེ་འཇམ་དབྱངས་ས་པཎ་གྱིས་གསུངས་པ་ལྟར་ཆིག་ཆོག་གཉིས་དང་ལྔ་ལ་སོགས་པར་མི་
འགྱུར་རམ། སྤང་བྱ་སྤོང་བ་དང་བསྒྲུབ་བྱ་བསྒྲུབ་པ་ལ་ཆེད་དུ་དོན་གཉེར་བྱེད་ན་ལྟ་བ་བདེན་འཛིན་དང་བྲལ་བ་དང་། བསྒོམ་པ་ཡིད་ལ་མི་བྱེད་པ་དང༌། སྤྱོད་པ་བླང་དོར་དང་བྲལ་བར་བཤད་
པ་རྣམས་དང་མི་འགལ་ལམ། ཁྱད་པར་ད་ལྟའི་རྒྱ་ཚོགས་འདི་དག་ལ་བརྟེན་ནས་སླར་མ་འོངས་པའི་དུས་སུ་འབྲས་བུ་སྐ་གཉིས་ཐོབ་པར་འདོད་ན་གོང་མའི་གསུང་ལས་ཕྱག་རྒྱ་ཆེན་པོའི་ལམ་
འདིར་འབྲས་བུ་ཕྱི་དུས་སུ་མི་སླ་བར་གསུངས་པ་དེ་དམ་བཅའ་ལྟར་སྣང་དུ་མི་འགྱུར་རམ། དེས་ན་ཕྱག་རྒྱ་ཆེན་པོ་ཆིག་ཆོག་ཁོ་ན་བསྒོམས་པས་གཞན་དོན་གཟུགས་སྐ་གཉིས་འགྲུབ་ཚུལ་ལུང་
རིགས་ཀྱིས་འཐད་པ་དང་བཅས་པ་ཞིག་གསུང་རྒྱུ་ཡོད་ན་གསུང་བར་རིགས་སོ། །ཞེས་པ་སྟེ་འདིའི་དོན་ཕལ་ཆེ་བ་ཞིག་སྔར་ལྟ་སྒོམ་སྤྱོད་གསུམ་གྱི་དྲི་ལན་དུ་བཤད་པ་ལ་ཞིབ་ཏུ་བརྟགས་ན་མ་
བཟླུམས་པ་མེད་མོད། འོན་ཀྱང་ཟུར་ཙམ་བརྗོད་ན་སེམས་ཀྱི་ངོ་བོ་གདོད་མ་ནས་སྐུ་གསུམ་གྱི་རང་བཞིན་དུ་བཞུགས་པ་དེ་ཉིད། ལྟར་སྣང་མེད་བཞིན་སྣང་བའི་གློ་བུར་བའི་དྲི་མས་གཡོགས་པ་

Lདྲིས་༄༅། །སྦྱོང་བྱེད་རང་བཞིན་ཡོངས་ཤེས་ཀྱི་ལམ་འདིས་སྦྱངས་པས་འབྲས་བུ་གདོད་མའི་གནས་ལུགས་དེ་མངོན་དུ་གྱུར་པ་སྐུ་གསུམ་གསར་དུ་ཐོབ་པ་ཞེས་མིང་འདོགས་པའི་
པེ
ཕྱིར་ཕྱག་རྒྱ་ཆེན་པོ་ཆིག་ཆོག་ཉིད་ཀྱིས་སྐུ་གསུམ་ཀ་ཐོབ་པར་ནུས་ཏེ་དེས་ཆོས་སྐུ་ཐོབ་པར་ནུས་ཕྱིར། སངས་རྒྱས་ཀྱི་སྐུ་ཐོབ་ལ་གཟུགས་སྐུ་མཐོབ་པའི་སྐྱེས་བུ་དེ་འདྲ་ཤེས་བྱ་ལ་མི་སྲིད་པས་ཐེག་
པ་ཆེན་པོ་རྒྱུད་བླ་མའི་བསྟན་བཅོས་ལས། དམ་པའི་དོན་དུ་འགྲོ་བ་ཡི། །སྐྱབས་ནི་སངས་རྒྱས་ཉག་གཅིག་ཡིན། །ཐུབ་པ་ཆོས་ཀྱི་སྐུ་ཅན་ཕྱིར། །ཚོགས་ཀྱང་དེ་ཡི་མཐར་ཐུག་ཕྱིར། །ཞེས་
པ་ལྟར་གཟུགས་སྐུ་འཕྲིན་ལས་དང་བཅས་པ་ནི་ཆོས་སྐུའི་མདངས་འོད་དམ་རྩལ་ལས་ཤར་བ་ཡིན་ཅིང་། ཐེག་ཆེན་གྱི་ལམ་དུ་ཞུགས་ནས་གནས་ལུགས་ཁོ་ན་བསྒོམས་པས་ཆོས་སྐུ་ལས་གཟུགས་
སྐུ་མི་ཐོབ་པར་གསུངས་པ་ཡང་གལ་ཏེ་དེ་ལྟ་བུར་བསྒོམ་པ་ཞིག་ཡོད་ན་འབྲས་བུ་ཡང་དེ་ལྟ་བུར་འབྱུང་རིགས་སོ་ཞེས་བརྟག་པ་མཐའ་བཟུང་གི་དོན་ཏེ་བསྒྲུབ་བྱའི་སྙིང་པོ་འབྲས་དུས་ཀྱི་རང་དོན་
་བསོང་༈ ཆོས་སྐུ་དེ་ལྡོག་ཆའི་ཆ་ནས་ལམ་དུས་ཀྱི་གནས་ལུགས་སྟོང་པ་ཉིད་རྟོགས་པའི་ཡེ་ཤེས་ཀྱི་ཚོགས་དེའི་ཐུན་མོང་མ་ཡིན་པའི་ལག་རྗེས་སུ་སྟོན་པ་དང་། དེ་བཞིན་དུ་གཟུགས་སྐུ་ཡང་རྒྱུ་

ནམས་ཀྱི་ཚོགས་ཀྱི་ཐུན་མོང་མ་ཡིན་པའི་ལག་རྗེས་ཡིན་པའི་དོན་ཡིན་གྱི། ཡང་དག་པར་ན་རྒྱུའི་དུས་སུ་ཚོགས་གཉིས་ཟུང་འབྲེལ་མེད་པའི་ཡ་རྐྱང་པ་རེ་རེས་འབྲས་བུ་སྐུ་གཉིས་པོ་གང་ཡང་ཐོབ་
མི་ནུས་ཏེ། གཤོག་པ་ཡ་གཅིག་ལས་མེད་པའི་བྱ་ནམ་མཁའ་ལ་འཕུར་མི་ནུས་པ་དང་། ཐལ་མོ་ཡ་གཅིག་རྡེབ་ཚུལ་བགྱིས་ཀྱང་སྒྲ་མི་འབྱུང་བ་བཞིན་ནོ། །དེའི་རྒྱུ་མཚན་ཡང་གཤོག་པ་
གཡས་པའི་འཕུར་རྩལ་གྱི་ཆ་གཅིག་གཡོན་པ་ལ་རག་ལུས་ཤིང་ལྟོས་པ་དང་། གཡོན་པའང་དེ་དང་འདྲ་བར་ཕན་ཚུན་གཅིག་ལྟོས་པའི་དབང་གིས་ཡིན་ལ། བརྡབ་བྱའི་ཐལ་མོ་གཡས་པས་སྒྲ
འབྱིན་པ་ཡང་བརྡབ་ཡུལ་ཐལ་མོ་གཡོན་པ་ལ་ལྟོས་སོགས་དང་མཚུངས་སོ། །དེས་ན་སྔ་རབས་པའི་དབུ་མ་པ་མང་པོས། གཞི་དབུ་མ་བདེན་གཉིས་ཟུང་འཇུག ལམ་དབུ་མ་ཚོགས་གཉིས་
ཟུང་འཇུག འབྲས་བུ་དབུ་མ་སྐུ་གཉིས་ཟུང་འཇུག་ཅེས་མགྲིན་གཅིག་ཏུ་གསུངས་སོ། །འོ་ན་འདྲ་འདྲ་དང་འགྲིག་འགྲིག་མང་ཙམ་བྱུང་སྟེ་སྔར་གྱི་ཕྱག་རྒྱ་ཆེན་པོ་ཆིག་ཆོག་གམ་དཀར་པོ་ཆིག
ཐུབ་ཀྱི་དམ་བཅའ་ཁོ་ན་ཉམས་སཾ་སྙམ་ན། མི་ཉམས་པའི་སྟེང་དུ་ཨ་ལ་ལ་ཧོཿ ཕྱག་རྒྱ་ཆེན་པོ་ཟུང་འཇུག་རབ་ཏུ་མི་གནས་པའི་རྣམ་བཅད་ཀྱི་ཆ་ནས་ཡེ་ཤེས་ཀྱི་ཚོགས་ཡིན་པས་ཆོས་སྐ་

n ༄༅། །དང༌། ཡོངས་གཅོད་ལྷན་ཅིག་སྐྱེས་པའི་ཆ་ནས་བསོད་ནམས་ཀྱི་ཚོགས་སུ་འགྱུར་བས་གཟུགས་སྐ་ཅི་ལ་མི་འགྲུབ་ལ། གཞན་དུ་སྔོན་རྗེས་སོགས་ཆ་ལག་རྣམས་2
n»
ཀྱང་ཕྱག་རྒྱ་ཆེན་པོའི་ལྟ་བ་དང་ཟུང་དུ་འབྲེལ་བའི་ཕྱིར་སེམས་བསྐྱེད་ཕྱག་རྒྱ་ཆེན་པོ། མོས་གུས་ཕྱག་རྒྱ་ཆེན་པོ། ལྷ་སྐུ་ཕྱག་རྒྱ་ཆེན་པོ། བསྔོ་བ་ཕྱག་རྒྱ་ཆེན་པོ་སོགས་ཀྱི་བརྡའ་ཆད་གོང་ནས་
གསུང་པ་དེ་ཐམས་ཅད་ཕྱག་རྒྱ་ཆེན་པོ་མ་ཡིན་པ་ལ་ཡིན་པར་སྒྲོ་བཏགས་པ་མ་ཡིན་ཏེ། དེ་ཐམས་ཅད་ཕྱག་རྒྱ་ཆེན་པོའི་སྒྲ་དོན་ཚང་བ་གང་ཞིག་ཐེག་ཆེན་ལམ་གྱི་རྩ་བ་སྨོན་འཇུག་བྱང་ཆུབ་ཀྱི་
སེམས་སུ་གསུངས་ཀྱང་དེས་ཟིན་པའི་དགེ་རྩ་ཐམས་ཅད་ལ་ཐེག་ཆེན་ལམ་གྱི་སྒྲ་འཇུག་པ་དང་རིག་པ་མཚུངས་པའི་ཕྱིར། སྤང་བྱ་སྤོང་བ་དང་བསྒྲབ་བྱ་བསྒྲབས་པས་སྔར་གྱི་ལྟ་བསྒོམ་སྤྱོད་
གསུམ་གྱི་ཁྱད་ཆོས་རྣམས་དང་མི་འགལ་ཚུལ་གོང་དུ་རྒྱས་པར་བཤད་ཟིན་ལ། འབྲས་བུ་ཕྱི་དུས་སུ་མི་ལས་པའང་། སྤྱིར་བསྒྲུབ་བྱའི་འབྲས་བུ་ཞེས་པ་ལ་གནས་སྐབས་ཀྱི་འབྲས་བུ་
༉ དང་༑ མཐར་ཐུག་གི་འབྲས་བུ་གཉིས་ལས། འདིར་གནས་སྐབས་ཀྱི་འབྲས་བུའི་གཙོ་བོ་ཆོས་ཉིད་མངོན་སུམ་མཐོང་བ་འཕགས་པའི་ས་ཐོབ་པ་ལ་བྱེད་པ་ཡིན་ལ་དེ་ཉིད་མདོ་ལམ་རང་རྐྱང་ལ་

བརྟེན་ན་སེམས་དང་པོ་བསྐྱེད་པ་ནས་བསྐལ་པ་གྲངས་མེད་གཅིག་འགོར་བར་གསུངས་ཤིང་།འདིར་བླ་མའི་བྱིན་བརླབས་ལ་བརྟེན་ནས་ཚེ་གཅིག་ལ་རིངས་པོར་མི་ཐོགས་པར་སྤྲོས་བྲལ་གྱི་རང་
ངོ་མཐོང་བར་འགྱུར་བའི་ཕྱིར་མྱུར་བ་མྱུར་བར་མངོན་དུ་བྱེད་པའི་དོན་ཡིན་ལ། མཐར་ཐུག་གི་འབྲས་བུ་ཡང་མདོ་ལམ་དུ་བསྐལ་པ་གྲངས་མེད་པ་གསུམ་གྱིས་བསྒྲུབ་དགོས་པར་འདིར་དབང་རྣོན་
ཚེ་གཅིག་ལུས་གཅིག་ལ་འཚང་རྒྱ་བར་གསུང་པའི་ཕྱིར། མདོ་ལམ་གྱི་རྩིས་ན་ཡུན་དུ་མི་འགྱངས་པར་ཆེས་མྱུར་བ་མྱུར་བར་འབྲས་བུ་ཐོབ་པ་ལ་ཕྱི་དུས་སུ་མི་ལས་པ་ཞེས་བརྗོད་པ་ཡིན་གྱིས་རྒྱུ་
བསྒྲབ་ལོང་མེད་པར་འབྲས་བུ་དེ་མ་ཐག་ཏུ་ཐོབ་པའི་དོན་ག་ལ་ཡིན། དེ་ཙམ་དུ་མ་ཟད་མདོ་ལམ་དུ་སྟོང་ཉིད་ཀྱི་ལྟ་བ་དོན་སྤྱིའི་ཚུལ་གྱིས་དང་པོར་རྟོགས་པའི་དུས་སུ་ཡང་འབྲས་བུའི་ཆོས་སྐ་དང་
མཐུན་པའི་ངོ་སྤྲོད་ཚུལ་ཆེད་དུ་མ་གསུངས་ལ། འདིར་རྩེ་གཅིག་གི་སྐབས་སུ་སེམས་ཀྱི་ངོ་བོ་རྗེས་མཐུན་པ་མཐོང་བ་ཙམ་ནས་འབྲས་དུས་དང་རྣམ་པ་མཐུན་པའི་ངོ་སྤྲད་དུ་ཡོད་པའི་ཕྱིར་འབྲས་བུ་
ལ་ཡིད་ཆེས་པའི་སྤྲོ་བ་ཉམས་མྱོང་གི་ཐོག་ནས་ད་ལྟ་ཉིད་དུ་བསྐྱེད་ནུས་པས་ན་འབྲས་བུ་ཕྱི་དུས་སུ་མི་ལས་པ་ཞེས་གསུངས་སོ། །དྲི་བ་ལྷག་མ་རྣམས་ཀྱི་ལན་གོང་དུ་བཤད་པ་ལ་མ་འདུས་པ་མེད་

t� ༄༅ །དོ། །དྲི་བ་བདུན་པ་ནི། འོ་ན་རང་རེའི་བཀའ་བརྒྱུད་རིན་པོ་ཆེ་འདིའི་ཉམས་བཞེས་ཀྱི་སྲོག་སྙིང་བླ་མའི་མོས་གུས་ཡིན་པར་བཞེད་ཅིང་། བླ་མ་ཡང་རང་སེམས་
n9
ཆོས་སྐུར་ངོ་སྤྲོད་པའི་བླ་མ་དེ་ཉིད་རྩ་བའི་བླ་མར་བྱེད་དགོས་ལ། དེ་ཉིད་སངས་རྒྱས་དངོས་སུ་ལྟ་བའི་མོས་གུས་དགོས་པར་གསུངས་ན། བླ་མ་ལ་རང་རེ་ལས་དང་པོ་པའི་སྐབས་འདིར་བླ་མ་
་སོ་སྐྱེ་བོ་རང་ག་བ་ཡང་མང་དུ་སྲིད་ཅིང་ཁྱད་པར་དོན་དམ་བསྙེན་པ་ལས། རྩོད་ལྡན་དབང་གི་བླ་མ་སྐྱོན་དང་ཡོན་ཏན་འདྲེས། ཞེས་རྩོད་ལྡན་གྱི་བླ་མ་ཕལ་ཆེར་སྐྱོན་ཡོན་འདྲེས་པར་གསུངས་
ན༑ སྤྱིར་སོ་སྐྱེ་དང་སྒོས་སྐྱོན་ཡོན་འདྲེས་པའི་བླ་མ་དེ་སངས་རྒྱས་དངོས་ཡིན་ནམ་མིན། ཡིན་ན་དེ་ལ་སངས་རྒྱས་ཀྱི་ཡོན་ཏན་གྱི་བརྒྱའི་ཆ་ཡང་ཅི་ལ་འབྱུང་སྟེ་སོ་སོ་སྐྱེ་བོ་ཡིན་པའི་
ཕྱིར༑ མིན་ན་དེ་སངས་རྒྱས་སུ་བསྒོམ་པ་ལྕགས་གོང་གསེར་དུ་བསྒོམ་པ་དང་མཚུངས་ལ། ཕྱོགས་བཅུ་དུས་གསུམ་གྱི་སངས་རྒྱས་ལ་མཆོད་སྤྲིན་དཔག་མེད་ཕུལ་བ་བས་བླ་མའི་བ་སྤུ་གཅིག་
༈ མཆོད་པའང་བསོད་ནམས་ཆེའོ་ཞེས་གསུངས་པའང༌། བླ་མ་དེ་སོ་སྐྱེ་ཡིན་ན་དེ་མཆོད་པ་ལྟ་ཅི་སྨོས། རང་རྒྱལ་དགྲ་བཅོམ་བརྒྱ་ལ་ཆོས་སྟོན་ཕུལ་བ་བས་ཀྱང་སངས་རྒྱས་ཀྱི་སྐུ་གཟུགས་རི་མོར་

བྲིས་པ་ལན་གཅིག་མིག་གིས་མཐོང་བའི་བསོད་ནམས་ཆེ་བར་མདོ་ལས་གསུངས་ན། འདིར་ཕྱོགས་བཅུའི་སངས་རྒྱས་དངོས་རྣམས་མཆོད་པ་ལས་སོ་སྐྱེའི་བླ་མ་དེའི་བ་སྤུའི་བུ་ག་གཅིག་མཆོད་
པ་བསོད་ནམས་ཆེ་བར་གསུངས་པའི་རྒྱུ་མཚན་གང་ཡིན་ཞེས་པའོ། །འདི་ལ་བཤད་པར་བྱ་སྟེ། སྤྱིར་གཞི་ལམ་འབྲས་གསུམ་གྱི་གནས་སྐབས་གང་དུའང་། གཞི་དེ་གཏན་ལ་འབེབས་པའི་ཚེ་
གཟུ་བོར་གནས་པའི་བློ་ལུང་རིག་དང་འབྲེལ་བས་རྣམ་པར་དཔྱད་ནས། འདི་ནི་འདི་ལྟ་བུའོ། །འདི་ནི་འདི་ལྟ་བུ་མ་ཡིན་ནོ་ཞེས་མཐའ་གཞན་བཀག་པའི་རང་ལུགས་ཀྱི་གྲུབ་མཐའ་རྣམ་པར་
འཇོག་ཚུལ་དེ་དང་། ལམ་ལ་བློ་སྦྱོང་བའི་གནས་སྐབས་ཀྱི་སྒོམ་ཚུལ་གཉིས་ཆེས་ཤིན་ཏུ་མི་འདྲ་བ་མང་དུ་འབྱུང་བས་འདིར་ཡང་ལས་དང་པོ་པའི་གནས་སྐབས་ཀྱི་བླ་མ་དེ་དངོས་གནས་ལ་སངས་
རྒྱས་ཡིན་ན་ཨ་ཅང་ཆེ། བྱང་ཆུབ་སེམས་དཔའ་འཕགས་པའམ། སོ་སྐྱེའི་བླ་མ་ལྟ་བུ་ཞིག་ཡིན་ཀྱང་སྐབས་འདིར་མོས་གུས་ལམ་དུ་བྱེད་པའི་ཚེ་གནས་ཚུལ་དེ་མི་གཙོ་ཡི། དངོས་གནས་ལ
གང་ཡིན་ཀྱང་རང་གི་མོས་པ་སྦྱོང་ཚུལ་སངས་རྒྱས་དངོས་ཡིན་སྙམ་པ་དང་། དོན་ལ་སངས་རྒྱས་གཅིག་དང་མང་པོ་ལ་སྤང་རྟོགས་ཀྱི་ཡོན་ཏན་ཆེ་ཆུང་གི་ཁྱད་པར་མེད་ཀྱང༌། རང་གི་མོས་པཔ་

།འཇུག་ཚུལ་ལ་ཁྱད་པར་ཡོད་པས་སངས་རྒྱས་ཀྱང་གཅིག་ཙམ་གཉིས་ཙམ་མ་ཡིན་པར་སངས་རྒྱས་ཐམས་ཅད་འདུས་པའི་སྤྱི་གཟུགས་སུ་ལྟ་དགོས་པར་གསུངས༄༅།
ལ༑ དེ་ལ་ནི་ལྕགས་གོང་གསེར་དུ་བསྒོམ་པ་དང་མཚུངས་པའི་རིག་པ་མི་འཇུག་སྟེ། ལྕགས་གོང་གསེར་དུ་བསྒོམས་པས་ཡོན་ཏན་འབྱུང་བར་གང་དུའང་མ་གསུངས་ལ། སོ་སྐྱེའི་བླ་མ་
སངས་རྒྱས་སུ་བསྒོམས་ནས་གསོལ་བ་བཏབ་ན་བྱིན་བརླབས་འཇུག་ཅིང་དངོས་གྲུབ་ཐོབ་པར་རྒྱལ་བའི་བཀའ་ཉིད་ཀྱིས་གྲུབ་ཅིང༌། ད་ལྟ་མངོན་སུམ་གྱི་མྱོང་བས་ཀྱང་གཏན་ལ་ཕེབས་སོ།
གཞན་ཡང་གོང་དུ་བསྒོམ་ཚུལ་འདི་ལྕགས་གོང་གསེར་དུ་བསྒོམ་པ་དང་མཚུངས་པར་བསྒྲུབ་མཁན་དེའི་ཞེ་འདོད་ལྕགས་གོང་གསེར་མ་ཡིན་པ་ལ་གསེར་དུ་བསྒོམ་པ་དང༌། སོ་སྐྱེའི་བླ་མ་སངས་
རྒྱས་མ་ཡིན་པ་ལ་སངས་རྒྱས་སུ་བསྒོམ་པ་ཅི་ལ་མི་མཚུངས་སྙམ་པའི་མགོ་མཚུངས་ཀྱི་རིག་པར་རློམ་པའི་ཡུས་ཀྱིས་བརྣངས་པར་ཟད་མོད་དེ། མཐར་གཏུགས་ན། འཁོར་འདས་ཀྱི་ཆོས་སུ་
༴ སྣང་བ་ཐམས་ཅད་ཀྱི་གནས་ལུགས་བདེ་བར་གཤེགས་པའི་སྙིང་པོ་ཆོས་སྐུའི་རང་བཞིན་དེའི་ཕྱིར་ཏེ་སངས་རྒྱས་ཀྱི་གཟིགས་ངོར་ཆོས་སྐུ་ཉག་གཅིག་ཏུ་གྲུབ་པ་ཡིན་པས་སོ་སྐྱེའི་བླ་མ་དེ་ད་ལྟ་རང་

རེའི་སྣང་ངོར་སོ་སྐྱེའི་གང་ཟག་ཏུ་སྣང་ཡང་སངས་རྒྱས་ཀྱི་གཟིགས་ངོར་བླ་མ་ཆོས་སྐུའི་རང་བཞིན་དུ་སྣང་བས་དེའི་ངོ་བོར་གྲུབ་ལ་དེའི་ཕྱིར་ད་ལྟ་ནས་སངས་རྒྱས་སུ་ལྟ་བའང་འགལ་བ་ཅི་ལ་ཡོད་
དེ་དངོས་པོའི་གནས་ཚོད་དང་མཐུན་པར་མ་ཟད་གནས་སྐབས་དང་མཐར་ཐུག་གི་དགོས་པ་དཔག་ཏུ་མེད་པ་ཡོད་པའི་ཕྱིར་རོ། །ལྕགས་གོང་གསེར་དུ་བསྒོམས་པ་ལ་ནི་དགོས་པ་མེད་པར་མ་
ཟད༑ ལྕགས་དང་གསེར་གཉིས་ཀ་དོན་ལ་མ་གྲུབ་པའི་འཁྲུལ་སྣང་ཀུན་རྫོབ་ཀྱི་ཆོས་ཡིན་ལ། དེ་ཡང་ཕན་ཚུན་གཅིག་དང་གཅིག་མཚན་ཉིད་ཐ་དད་ཅིང་འགལ་བའི་རྣམ་པར་གྲུབ་པའི་
ཕྱིར༑ ཀུན་རྫོབ་དང་དོན་དམ་གྱི་དབྱེ་བ་འབྱེད་རྒྱུ་མེད་ཅིང་གཉིས་ཀ་གཞི་གཅིག་གི་ངོ་བོར་དུས་གཅིག་ཏུ་ཚོགས་པ་མི་རུང་བས་ན་ནམ་ཡང་མི་འདྲ་བ་དངོས་སུ་ཤེས་པར་ནུས་སོ། །དེས་ན་རྩ་
བའི་བླ་མ་སངས་རྒྱས་དངོས་ཡིན་མིན་ཇི་ལྟར་ཡིན་ཡང་ཙ། །རང་གི་མོས་ངོར་སངས་རྒྱས་ཐམས་ཅད་འདུས་པའི་བདག་ཉིད་དུ་བསྒོམ་དགོས་པར་སུས་ཀྱང་བསྙོན་དུ་མེད་ན། དེ་ཕྱིར་བསམ་
པའི་རྩ་བ་ལ། བསོད་ནམས་སྡིག་ལ་རྣམ་པར་གནས། །ཞེས་དང༌། ཆོས་རྣམས་ཐམས་ཅད་རྐྱེན་ཡིན་ཏེ། །འདུན་པའི་རྩེ་ལ་རབ་ཏུ་གནས། །ཞེས་པ་ལྟར་རང་གི་མོས་ངོར་རྩ་བའི་བླ་མ་✖

DD9 །ཉིད་སངས་རྒྱས་ཐམས་ཅད་དང་སྤངས་རྟོགས་ཀྱི་ཡོན་ཏན་མཉམ་པར་ལྟ་དགོས་པ་ལྟར་དུ་བླ་མ་མཆོད་པ་ཙམ་གྱིས་དེ་དག་མཆོད་པའི་ཕན་ཡོན་འབྱུང་བར་མ་
ཟད༑ ཕྱོགས་བཅུ་དུས་གསུམ་གྱི་སངས་རྒྱས་རྣམས་སྤྱིར་ངོ་མཚར་ཆེ་མོད་དེ། རང་ལ་ད་ལྟ་ཞལ་མི་སྟོན། གསུང་མི་འབྱོན། རྩ་བའི་བླ་མ་དེ་དག་གིས་རང་ལ་མཛད་དགོས་དང་མཛད་རྒྱུ་
གང་ཡིན་པ་དེ་དག་དངོས་སུ་མཛད་པས། བཀའ་དྲིན་གྱི་ངོས་ནས་སངས་རྒྱས་ཐམས་ཅད་ལས་ཀྱང་ད་ལྟའི་བླ་མ་ཆེས་ལྷག་པའི་རྒྱུ་མཚན་གྱིས། ཕྱོགས་བཅུའི་སངས་རྒྱས་ཐམས་ཅད་མཆོད་པ་
བས་བླ་མའི་བ་སྤུ་གཅིག་མཆོད་པ་བསོད་ནམས་ཆེ་བར་གསུངས་པ་ལགས་སོ། །དེས་ན་ལུང་འདྲེན་མཛད་པ་དེའི་དོན་ཡང་གོང་མའི་ཤུགས་ལས་མི་འགལ་བར་རྟོགས་པར་ནུས་པའི་ཕྱིར་ལོགས་
སུ་མ་བརྗོད་དོ། །དེ་ལྟར་ན་དོགས་སློང་གི་དྲི་ཚིག་འདིར་གསལ་བའི་ལན་གྱི་རིམ་པ་རང་གི་གོ་ཚོད་དང་བསྟུན་པ་ཇི་ལྟར་སྤོབས་པ་རགས་རིམ་ཙམ་བརྗོད་ཟིན་ལ། འདི་ལ་གཞུང་ལུགས་དང་
༈ རིག་པའི་ཚུལ་ལ་མ་སྦྱངས་ཤིང་མི་མཁས་པའི་བློ་ཆུང་འགའ་ཞིག་གི་བསམ་པར། ཁོ་བོས་གོང་དུ་ལན་གྱི་ཚིག་རྣོན་པོར་བརྗོད་པ་འགའ་ཞིག་ཡོད་པ་རྣམས་དྲི་ཚིག་གསུང་བ་པོ་རྗེ་དམ་པ་དེ་ཉིད་ལ་

ཞེ་སྡང་བས་བརྒལ་ཞིང་བརྩད་པའོ་སྙམ་དུ་སེམས་པར་འགྱུར་སྲིད་མོད། དེ་ནི་བླུན་པོའི་རྟོག་པ་སྟེ། དྲི་ཚིག་འདིར་ཕྱོགས་སྔའི་ཚུལ་དུ་གསུངས་པ་འདི་རྣམས་ནི་རྗེ་དེ་ཉིད་ཀྱི་བཞེད་པ་ཡང་མ་
ཀྟྲི ཡིན༑ ད་ལྟ་ཕྱོགས་གཞན་ནས་དེ་ལྟ་བུའི་བརྩོན་མཁན་དངོས་སུ་ཡོད་པར་ཡང་མ་ངེས་མོད། རང་རེའི་ལུགས་འཛིན་རྣམས་ལ་གལ་ཏེ་འདི་ལྟར་དུ་ཁས་བླངས་པ་ལ་ཕ་རོལ་པོ་གཞན་གྱིས་སྐྱོན་
འདི་ལྟ་བུ་བརྗོད་མཁན་བྱུང་ན་ཅི་སྨྲ། རང་ལུགས་དེ་ལ་སྐྱོན་དེས་མ་གོས་པའི་བསྒྲུབ་བྱེད་དམ་བློ་རྩེའི་གཏད་མཚམས་ཇི་ལྟ་བུ་ཡོད་ཅེས་དོགས་པ་ཁོངས་ནས་བསུ་བའི་ཚུལ་དུ་དྲི་བ་མཛད་པ་ཡིན
པས༑ དེ་ལ་ལན་ཚུལ་དང་མཐུན་པ་བརྗོད་དགོས་བྱུང་ཚེ། གལ་ཏེ་རྗེ་དེ་ཉིད་ད་ལྟ་ཞལ་བཞུགས་ནས་རང་ལན་འདྲ་དངོས་སུ་མཛད་པ་ཞིག་སྲིད་ན། ད་ལྟ་ཁོ་བོས་བརྗོད་པ་འདི་དང་ཕྱོགས་
མཚུངས་པ་ཞིག་གསུང་པ་ལས་གཞན་དུ་མ་དམིགས་སོ་སྙམ་ལ། ཚིག་གི་བརྗོད་པ་རྣོན་པོ་ངར་ཤ་ཅན་དུ་འབྱུང་བ་ནི་མཁས་པའི་འདུན་སར་རྟོག་གེའི་རིག་ཚུལ་ལ་ཅུང་ཟད་བརྡར་ཤ་བཅད་པའི་
བག་ཆགས་དང་། ངག་འཁྱལ་གྱི་བག་ལ་ཉལ་འདྲེས་པ་ལས་བྱུང་བ་སྟེ། ཁྲེལ་བར་མི་མཛད་དུ་གསོལ། ཞེས་སྨྲའོ། །སྨྲས་པ། ཟབ་དང་རྒྱ་ཆེའི་ངེས་གསང་མཁའ་དང་མཉམ། །ཀུན

Lrn །རྟོག་རིག་པའི་དཔྱད་པའང་དེ་འདྲ་ན། །རྨོངས་བརྟུལ་མི་མཁས་བུས་པའི་སྤྱོད་ཚུལ་གྱིས། །ཚུལ་དེར་གཞལ་བའང་ཤིན་ཏུ་བཞད་གད་ཉིད། །འོན་ཀྱང་ནམ
n9
མཁའ་འདོམ་གྱིས་འཇལ་བ་བཞིན། །མཁས་རྣམས་དགོངས་ཟབ་རྟོགས་པ་ལྟ་ཅི་སྨོས། །ཕྱོགས་ཙམ་དུ་ཡང་མི་ཕྱིན་བཞིན་དུ་ཡང་། །གཡར་ཁྲལ་ཙམ་འདིར་རང་བློ་ཚིམ་པར་བྱས།
བསྐལ་མང་འགྲོ་ལ་བརྩོན་པའི་ལྷག་བསམ་སྐྱ་རེངས་ཀྱིས་དྲངས་ཤིང༌། །རྣམ་མང་དམ་པའི་གསུང་གི་ནན་ངོ་རླུང་གི་གཞོན་པས་ཉེར་བསྐུལ་བས། །ལོག་སྨྲའི་ཀུ་མུ ཏ་ཟུམ་པར་བྱེད་ཀྱང་རིགས་
མཐུན་བློ་ཡི་པདྨོའི་ཚལ། །རྒྱས་བྱེད་ཉི་འདི་ཁོ་བོས་བསྐྲན་ཏོ་དགེ་བས་རྫོགས་སངས་རྒྱས་གྱུར་ཅིག །ཅེས་བྱ་བ་འདི་ཡང་རྗེ་བླ་མ་ཤཱཀྱའི་མཚན་ཅན་མཁས་པའི་དབང་པོ་དེ་ཉིད་ཀྱིས་རང་ལན་
ཞིག་བསྩལ་ཐུབ་ན་ལྟོས་བཅས་ཐམས་ཅད་ལ་གཞན་དྲིང་མི་འཇོག་པའི་བློ་གྲོས་ཀྱི་སྣང་བ་རྒྱས་པར་བྱེད་པའི་ལེགས་བཤད་ཀྱི་ཕུལ་དུ་ཕྱིན་པ་ཞིག་འོང་བ་ཡོད་ཀྱང༌། འགྲོ་བ་བསོད་ནམས་དམན་
༴ པའི་དབང་གིས་གཟུགས་སྐུའི་བཀོད་པ་བསྡུས་པ་ཆེས་སྔ་བས་དེ་བཞིན་སྟོབས་སུ་མ་གྱུར་ལ། དེང་སང་བདག་ཅག་ལྟ་བུས་ལན་གྱི་སྤྲོས་པ་བགྱིས་པ་ནི་རང་གི་དེ་ཉིད་གསལ་བར་སྟོན་པ་ཙམ་དུ་ ི

ཟད་མོད། དེའི་ཕྱིར་ཡུན་རིང་དུ་བཏང་སྙོམས་ཀྱི་མལ་དུ་ལུས་པ་ལས། དུས་ཕྱིས་རྗེ་བླ་མ་དེ་ཉིད་ཀྱི་བཀའ་བསྒྲུབ་ཅིང་དགོངས་པ་རྫོགས་པར་བྱ་བའི་ཕྱིར་དང་། གསུང་སྲས་སྐྱེས་བུའི་མཆོག་
གྱུར་རྣམས་ཀྱི་བཀའ་གནང་མི་ལྡོག་པའི་གཡར་ཁྲལ་ཙམ་དུ། དཔལ་འབྲུག་པའི་རིང་ལུགས་པར་གཏོགས་པ།ྋ བསླབ་པའི་ཐོས་བསམ་གྱི་སྒྲ་མི་གྲགས། བསྲུངས་པའི་ཚུལ་ཁྲིམས་ཀྱི་དྲི་མི་
མནམ༑ བསྒོམས་པའི་ཉམས་རྟོགས་ཀྱི་རོ་མི་བྲོ་སྟེ་མདོར་ན་མེད་དགག་གི་རིགས་སུ་གཏོགས་པའི་མཚན་ཉིད་གསུམ་དང་ལྡན་པའི་རྨོངས་པའི་འདུ་ཤེས་གསུམ་དང༌། རྗེ་འབྲུག་པའི་དབང་ཕྱུག་
འབྲུག་སྨྱོན་ཀུན་དག་འ་ལེགས་པའི་བཀའ་རྟགས་འཆང་བ་ལྔ་པ་ཀུན་དགའ་མི་འགྱུར་རྡོ་རྗེས། རང་གནས་ལྷོ་རྒྱུད་གཉལ་ཡངས་པ་ཅན་གྱི་ཆ་ལས། རྡོ་རྗེ་གདན་གཉིས་པ་དཔལ་དྲེའུ་ལྷས་ཆོས་
འཁོར་གླིང་གི་དགོན་པར་རང་ལོ་ཞེ་ལྔ་པ་ས་སྐྱོང་ཤིང་བྱ་ལོའི་རྒྱལ་ཟླའི་དཀར་ཕྱོགས་ཀྱི་གྲལ་ཚེས་དགེ་བར་གྲུབ་པར་བགྱིས་པ་སྟེ། མ་རྟོགས་འགལ་འཁྲུལ་ནོངས་པའི་དྲི་མ་བསམ་གྱིས་མི་ཁྱབ་
པ་མཆིས་ངེས་པ་རྣམས་མཁས་གྲུབ་ཚད་མར་གྱུར་པ་རྣམས་ཀྱི་སྤྱན་སྔར་མཐོལ་ཞིང་བཤགས་པར་བགྱི། །མངྒལཾ་སིདྡྷི་རསྟུ༎ །།

༄༅། །རྣལ་འབྱོར་བཞིའི་གཞུང་གི་ཐོ་ཡིག་བཞུགས་པའི་དབུ་ཕྱོགས་ལགས་སོ།།

༄༅། །ན་མོ་མ་ཧཱ་མུ་དྲཱ་ཡ། གདོད་མའི་གནས་ལུགས་མངོན་གྱུར་པའི། །མཚན་ལྡན་དགེ་བའི་བཤེས་བཙལ་ནས། །ཁ་ཙམ་
མིན་པར་གསོལ་བཏབ་ན། །དངོས་གྲུབ་མཆོག་ཀྱང་ཅིས་མི་འབྱུང༌། །འདུན་པ་གཙོར་སྟོན་སྒོ་གསུམ་བསྒྲིམ། །མི་རྟོག་དོན་གཉེར་རྣམ་རྟོག་
བཀག །བདེ་གསལ་མི་རྟོག་ཉམས་བཟང་བྲོད། །གནས་དགའ་འགྱུ་སྡུག་རྩེ་གཅིག་ལགས། །གཤིས་ཀྱི་གནས་ལུགས་སྤྲོས་དང་བྲལ། །རྟོགས་
འདོད་ཡེངས་མེད་ལྟ་བ་ན། །དུ་མར་སྣང་ཡང་རོ་གཅིག་ཏུ། །རང་ངོ་ཤེས་ན་རྟོགས་པ་ལོ། །རོ་གཅིག་དུ་མར་འཆར་ཚུལ་གྱིས། །རྫུན་མཚང་

གཞུང་
གི་
པི ༄༅། །རིགས་ལ་ཟུང་འཇུག་གོ །སྣང་ཐོག་ངོ་ཤེས་འབྲལ་མེད་པས། །ཉམས་རྩལ་སྣ་ཚོགས་སྦྱངས་པ་ལ། །རྟེན་འབྲེལ་ཟབ་
མོ་གནད་དུ་ཆེ། །ཞེ་འདོད་བྲལ་ན་བསྒོམ་དུ་མེད། །འཆི་བ་སྙིང་ཟུག་ཆོས་སྤྱོད་མིས། །དོན་ཆེན་སྒྲུབ་ལ་དཀའ་རྒྱུ་ཅི། །གདམས་ངག་གནད་ཅན་
ཅིས་ཀྱང་དགོས། །ཞེས་དང༌། དྲན་པས་སྐྱོངས་དང་དྲན་པ་སྐྱོང༌། །དྲན་མེད་ཡང་དག་དྲན་པ་སྐྱོངས། །དེ་ཉིད་དག་པ་འབྲས་བུར་འདོད། །
འདུན་པ་ཀློད་དང་རོ་མི་མྱོང༌། །དང་པོ་གསུམ་ལ་རྩིས་སུ་ཆེ། །དང་པོ་གཉེན་པོའི་གཟུང་དྲན་ལ། །གཉིས་པ་སྟོང་ཉིད་གཟུང་དྲན་ཟེར། །གསུམ་པ་

རྩོལ་མེད་དྲན་པ་ལ། །བཞི་པ་ཡང་དག་དྲན་པར་འདུད། །ཉམས་སུ་མྱོང་བྱ་དེ་ཙམ་སྙམ། །དེ་ཕན་སྨྲ་བརྗོད་བྲལ་བ་ལ། །ནམ་མཁའ་འདོམ་གྱིས་འཇལ་དོན་མེད། །ཉམས་རྟོགས་ལྡན་ན་
མང་མི་དགོས། །འགལ་འབྲེལ་འདུག་ན་སྨྲ་སྒོ་གསལ། །ཐུགས་ལ་འཕྲོད་ན་རྒྱུ་མཚན་ཞུ། །ཞེས་ཨེ་ཝཾ་དགོན་དུ་སྨྲས་སོ།། ༈ རྣལ་འབྱོར་བཞིའི་ཐོ་ཡིག་གིས་ལྷན་ཐབས་བཞུགས་
སོ༑༑ བླ་མ་རིན་པོ་ཆེ་ལ་གུས་པས་ཕྱག་འཚལ་ལོ། །བརྩེ་བ་ཆེན་པོས་རྗེས་འཇུག་རྣམས་བསྐྱང་དུ་གསོལ། སྐབས་ཤིག་བླ་མ་རིན་པོ་ཆེར་ཞུས་པ། ཉིད་ཀྱི་རྣལ་འབྱོར་བཞིའི་ཞལ་གདམས་
ཐོ་ཡིག་ཏུ་བཀོད་པ་ཞིག་གནང་འདུག་པར། དགོངས་རྩེའི་གཏད་ས་འདིར་འདུག་བསམ་པའི་གོ་བདེ་བ་ཞིག་མ་བྱུང་བས། བརྡ་འགྲོལ་གྱི་གསལ་ཁ་ཞིག་ཐུགས་རྗེས་འཛིན་པར་ཞུ་ཞུས་
པར༑ འདི་ཉམས་དགའི་བརྗེད་ཐོར་བཀོད་པ་ཡིན། གོ་དཀའ་བ་བདེན་པར་ཡོད། དེའི་དོན་འདི་བཞིན་གོ་བར་ལན་རྒྱུ་ཡིན། དྲན་པས་སྐྱོང་བ་དེ་རྩེ་གཅིག་གི་སྐབས་མ་ཡེངས་པ་བྱེད་དགོས་
བསམ་པའི་འདུན་པ་སྔོན་དུ་གལ་ཆེ་ལ། གཉེན་པོས་བཟུང་དྲན་གྱི་སེམས་རྣལ་དུ་ཕེབས་གང་ཐུབ་ཀྱི་རྣམ་རྟོག་བཀག་ནས། ཞི་གནས་ལ་འཇོག་གང་ཐུབ་བྱེད་པ་ཞིག་ལས་མ་འདས་

།པས། གཉེན་པོའི་བཟུང་དྲན་མིང་དུ་བཏགས་པ་ཡིན། འདིའི་རྒྱུན་བསྐྱངས་པས། རྩེ་གཅིག་ཆུང་འབྲིང་ཆེན་པོའི་ཉམས་མྱོང་དང་ཡོན་ཏན་རྣམས་རིམ་གྱིས་༄ ༅།གཞུང་
གི་
པིསྐྱེ༑ ཆེན་པོའི་སྐབས་སུ་སླེབ་ནས། མཚན་མ་མེད་པའི་ཞི་གནས་སོ་སོར་རྟོག་པའི་ཤེས་རབ་ཏུ་ལངས་པ་དེས། སེམས་ཀྱི་བྱུང་གནས་འགྲོ་གསུམ་དང༌། དབྱིབས་ཁ་དོག་ལ་སོགས་པ་
ཡེངས་མེད་ཀྱིས་མདངས་ལ་ལེགས་པར་དཔྱད་ནས་རྩད་བཅད་པས། གང་དུ་ཡང་ངོས་བཟུང་དུ་མ་རྙེད་པ་དེ་གཤིས་ཀྱི་བཞུགས་ཚུལ་ཡིན་པས། གནས་ལུགས་རྟོགས་པ་ཟེར། ཇི་ལྟ་བ་
རྟོགས་པ་བྱ་བ་ཡང་འདི་ཁ་ལ་ཟེར། དབྱིབས་ཁ་དོག་སོགས་ངོས་བཟུང་མ་རྙེད་པས། སྤྲོས་བྲལ་དུ་མིང་བཏགས་པའོ། །འདི་ནས་འཁོར་འདས་རྒྱབ་གྱེས། སྐྱོན་ཆེན་ཐིག་ལེ་ནག་པོ་འབོར་
རན༑ སྐྱོན་མེད་ཐིག་ལེ་དཀར་པོའི་ལམ་དུ་འཇུག་པའོ། །འདི་ནས་ཉམས་ལེན་སྔར་བཞིན་དྲན་འདུན་དྲག་པོས་རྣམ་རྟོག་ངོས་འཛིན་ཞིང་གནས་ཐོག་ཏུ་འཇོག་གང་ཐུབ་བྱེད་པ་དེ་མི་དགོས་
པར༑ གུ་ཡངས་སུ་འགྲོ། གནས་འགྱུ་རིག་གསུམ་དྲན་པའི་ངོ་བོར་རོ་གཅིག་པས་སྐྱོང་སླ་བས་དྲན་པ་སྐྱོང་བྱ་བ་དེ་ཡིན། རྩེ་གཅིག་རང་ངོ་མ་ཤེས་པས་རྗེས་སྣང་འབའ་ཞིག་ལས་མཉམ་རྗེས་ ྨ

མཚན་ཉིད་པ་མེད། རང་སའི་མཉམ་རྗེས་གནས་མི་གནས་ལ་བྱེད་པ་ཡིན། འདི་ནས་མཉམ་རྗེས་དབྱེ་བས། དྲན་པས་ཟིན་པའི་ངོས་ནས་གནས་ན་མཉམ་བཞག་ཏུ་བྱེད། འགྱུ་ན་རྗེས་ཐོབ་ཏུ་
བྱེད༑ དྲན་པས་མ་ཟིན་པར་བཏང་སྙོམས་སུ་གནས་ན་མི་རྟོག་པའི་རྗེས་ཤེས་ཟེར། འགྲུས་ན་འཁྲུལ་པའི་རྗེས་ཤེས་ཟེར་བས་སྤྲོས་བྲལ་གྱི་མཉམ་རྗེས་དྲན་མ་དྲན་གྱིས་འབྱེད་པ་ཡིན། འདི་དུས་
དྲན་པས་ཟིན་རིང་ལ་དགེ་སྦྱོར་དུ་ཡིད་ཆེས་པས་བྲོད་ཁ་རྙེད་སླ། འདི་ལ་རྗེ་ཕག་མོ་གྲུ་པས། སྐྱོང་བྱེད་དྲན་པའི་བློ་ལྡན་ཞེས་གསུངས། སྟོང་ཉིད་རྟོགས་ཀྱང་དྲན་འཛིན་ལ་དོ་གལ་དགོས་
པས༑ སྟོང་ཉིད་ཀྱིས་བཟུང་དྲན་དུ་འཇོག་པའོ། །འདི་ནས་ངོ་བོ་རྟོགས་པའི་གོ་ལུགས་མཉམ་ཡང༌། ཉམས་མྱོངས་སྐྱེ་ལུགས་ཅུང་མི་མཉམ་པས། རིམ་གྱིས་པ་དང་། ཐོད་བརྒལ་བའི་
དབང་པོ་རབ་འབྲིང་ཁྱད་བྱེ་ཡོང་། རིམ་གྱིས་པ་ཞིག་ན་དྲན་པས་བསྒོམ་གོ་ཆོད་ཀྱང༌། རྣམ་རྟོག་སོ་མས་སྒོམ་གོ་མི་ཆོད་པར། རྟོག་པ་ཡལ་རྒྱུ་ཡོད་ཙམ་ཞིག་གིས་རྗེས་སུ་རྟོག་མེད་དུ་གནས་པ་
དེས་བློ་ཁ་ཚིམ། ཆོས་སྐད་འདྲ་བྱེད་དུས་གང་ཤར་སྐྱོང་བ་འདི་ཁ་ཡིན་ཟེར་རྒྱུ་བག་མིན་པས། ཁས་ལེན་རྣམ་རྟོག་ཆོས་སྐུར་བྱེད། བློ་རྩེ་མི་རྟོག་པ་ལ་གཏད་ཟེར་བ་དེ་ཡིན། འདི་ནས་ཚེ་འདི་

།ཡི་རྣམ་གཡེང་གིས་དབང་དུ་མ་ཤོར་བར་སྙིང་རུས་ཅན། དབེན་གསུམ་གཙོར་འདོན་གྱི་རི་ཁྲོད་དུ་ས་སྡེ་བཙུགས་པས། ཉམས་མྱོང་ཇེ་བརྟན་དུ་འགྲོ། ir༄༅།གཞུང་
གི་
སྐབས་ཇེ་ཆུང་དུ་འགྲོ་ནས། དྲན་པ་སྔ་ཕྱིའི་བར་འབྲེལ་བས་རེ་ཞིག་ལ་དྲན་པས་འདི་འཛིན་མི་ཡོང་ནས། དྲན་མེད་དུ་བྱིང་འདིའི་སྐབས།སྔར་བཞིན་དྲན་མ་དྲན་གྱི་ཡིད་ཆེས་དེ་མེད་པས། དགེ་པི
སྦྱོར་ཡིན་མིན་གྱི་ཐེ་ཚོམ་ཨན་རེ་ཡོང་སྲིད་ཀྱང༌། མ་ཡེངས་མི་བསྒོམ་གྱི་རྒྱུན་ཞིག་སྐྱོང་རྒྱུ་ཡོད་པས། དྲན་མེད་སྐྱོང་ཞེས་ཟེར། རྩེ་གཅིག་ལ་འདུན་པ་གཙོ་བས་འདུན་པ་དང༌། འདི་ནས་
།ད་ཆ་གཙོ་ཆེ་བས། གོང་མ་རྣམས། སྒོམ་ཤེས་མང་ཡང་ཀློད་ཤེས་ཉུང༌། ཀློད་རབ་ལ་སྒོམ་རབ། ཀློད་འབྲིང་ལ་སྒོམ་འབྲིང༌། ཀློད་ཐ་མ་ལ་སྒོམ་ཐ་མ་ཡོང་གསུངས་པས་གནད་
ཆེའོ༑ །ཡང་དག་དྲན་སྐྱོང་བ་ནི། སྔ་མ་དྲན་མེད་དེ་ལ་གཞིའི་ཆོས་རྣམས་འདུས་གསུངས་པ་དང་མཚུངས་པས། བཏང་སྙོམས་ལ་ཉེ་བ་ཙམ་མོ། །དྲན་པ་དེ་ཀའི་མདངས་སུ་བཟང་ངན་
༈ སོགས་བླང་དོར་གྱི་ཆ་བྱེད་པ་ཞིག་འདུག་ཚེ། ཤེས་བཞིན་གྱི་ཟིན་པ་ཡིན་པས། ཡང་དག་དྲན་པར་འགྲོ་བས། རྩོལ་མེད་ཡང་དག་གིས་དྲན་པ་ཞེས་ཟེར། དེར་ཡང་ངེས་ཤེས་ཀྱི་ཆ་དང་་

བཅས་པས་གཞུ་རྡུང་པ་འདྲ་ཞེས་ཐ་སྙད་བཏགས་པ་ཡིན། འདི་ལ་བརྟན་པ་ཐོབ་པའི་སྒོམ་མེད་ཅིག་ཀྱང་ཡོང་འདུག་པས། དེ་ཉིད་དག་པ་འབྲས་བུར་འདོད་དོ། །དྲན་པ་དེ་ཁས་བསྐྱེད་རིམ་
སོགས་ཡུལ་སྣང་གི་སྟེང་དུ་འདྲིལ་འདུག་ཚེ་མཉམ་རྗེས་འདྲེས་པ་ཟེར་ཆོས་ཐམས་ཅད་ཡ་བྲལ་མི་ཡོངས་བས་ཟུང་འཇུག་རྟོགས་པ་ཟེར། འཆར་སྒོ་ཐམས་ཅད་ཀྱང་དེ་ལས་མ་འདས་པས། གང་
ཤར་བསྒོམ་གྱི་དཀྱིལ་འཁོར་དུ་ཡོང་། སྣང་ཐོག་ཏུ་རང་ངོ་ཤེས་པ་ཟེར། དེ་ལ་བཏང་འགྲོ་བཞག་སྡོད་གང་བྱེད་ཀྱང་རང་དབང་འདུས་འདུག་ཚེ། སྣང་བ་ལ་རང་བྱན་ཚུད་པ་ཟེར། ཀུན་རྟོག་
གཞན་གྱིས་བར་གཅོད་མི་ཐུབ་ན། རྣལ་འབྱོར་བར་ཆད་མེད་ལམ་ཟེར་བ་དེ་ཡིན། སྣང་ཐོག་ཏུ་སེམས་ཀྱིས་འདུག་ཚུལ་རིགས། སེམས་ཐོག་ཏུ་སྣང་བའི་འཆར་ཚུལ་གོ་བས། སྣང་སེམས་
ཀྱིས་བར་ལག་འགྱེལ་བ་ཞེས་ཟེར། རོ་གཅིག་སྣང་བ་བསྒོམ་དུ་འཆར་གསུངས་པའི་ཁོར་ཡུག་མར་འགྲོ་བའི་གནད་ཀྱང་འདི་ཡིན། འདི་དུས་ཀྱི་མཉམ་རྗེས་འཛིན་པ་ཞུགས་མ་ཞུགས་ལས་
གཞན་མེད་པས། རོ་གཅིག་གི་མཉམ་རྗེས་འཛིན་མི་འཛིན་ལ་བྱེད་པས་རོ་མི་མྱོང་ཞེས་པའོ། །ཐོད་བརྒལ་བའི་རིགས་ལ། འདིའི་སྒྲིག་མ་མི་ཡོང༌། སྒོམ་མེད་མ་གཏོགས་རྣལ་འབྱོར་གསུམ་✖

༄༅། །པོ་གར་ཐོད་ཐོད་དུ་བརྒལ་བས། ཐོད་བརྒལ་བར་བཏགས་པ་ཡིན། ཉམས་མྱོང་སྤྲིན་བར་གྱིས་ཉི་མ་དང་འདྲ། གཅིག་གི་ངོས་བཟུང་ནས་སྡོད་མི་ཡོང༌། ཅིག་
གཞུང་
གི་
བི ཅར་བ་དང༌། ཐོད་བརྒལ་བ་གཉིས། རྟོགས་ཁམས་ལ་ཁྱད་མི་ཡོངས་ཀྱང་། ཉམས་མྱོང་བརྟན་མི་བརྟན་གྱི་ཁྱད་བྱུང་བ་ཡིན། གོང་མ་རྣམས། རྣལ་འབྱོར་བཞིར་ཕྱེ་བ་དང་བཞི་གསུམ་
བཅུ་གཉིས་སུ་ཕྱེ་བ་དང༌། བཞི་བཞི་བཅུ་དྲུག་ཏུ་ཕྱེ་ནས། ཉམས་མྱོང་གིས་ཕྲ་ཞིབ་ཕྱེ་བ་ནི་རིམ་གྱིས་པ་གཙོ་ཆེ་བའི་དབང་དུ་མཛད་ནས་གསུངས་པ་ཡིན། གང་དང་ཡང་ཕྱོགས་མཐུན་
ནས༑ བསྒོམ་མེད་ཆེན་མོར་གུང་གཅིག་ཏུ་འདྲིལ་ཡོང་། གང་ཟག་དབང་པོ་རབ་འབྲིང་གསུམ་དུ་གཙོ་ཆེར་གསུངས་ཀྱང༌། གང་ཟག་རེ་རེ་ལ་ཡང་། དེ་རང་ལ་དཔག་པའི་རབ་འབྲིང་མང་
པོ་ཡོང་གིན་འདུག ཉམས་སུ་མྱོང་བྱ་དེ་ཙམ་མོ། །ཞེས་པ་འདི་ཕན་རགས་པའི་དབང་དུ་བྱས། ཕྲ་ཞིབ་བྱེད་ན། འདི་ཚོ་རེ་རེ་ལ་ཡང༌། ངོ་བོ་མཐོང་མ་མཐོང་། རྩལ་རྫོགས་མ་
༈ རྫོགས༑ ཡོན་ཏན་སྐྱེས་མ་སྐྱེས་སོགས་མང་མོད་ཀྱང༌། འདིར་སླེབ་ནས་ལས་སླ། འདི་མན་ལ་གེགས་དང་གོལ་ཤོར་བྱུང་དོགས་ཨན་རེ་ཡོད་ཀྱང་། འདི་ནས་ལས་ཀ་ཟིན་པ་ཡིན། མྱོང་357

འདོད་ཟད་མ་ཟད་སོགས་ཀྱིས་དབྱེ་བ་དང༌། འཕོ་བས་བཞག་པའི་བག་ཆགས་མཐོ་དམན་གྱི་ར་རི་ཨན་རེ་འབྱུང་སྲིད་ཀྱང་ནུས་མི་ཐོང༌། དབྱར་སོས་མཚོ་དཀྱིལ་གྱི་འཁྱགས་པ་དང་འདྲ་ལས་
བསག་པའི་ནུས་པ་ཟད་ཟིན། ཞག་རེ་འགོར་རུང་། ཁོ་རང་གིས་རང་ཉམས་བསྟན་ཡོང་སྐྲག་མི་དགོས་བུ་ཚོ། འདིར་སླེབ་པར་ཤོག་ཤིག་གོ །ངེད་རང་ཕ་སྤད་བྲོ་གར་རྩེ་ཡིན་སྡོད་
ཆོག ཕོ་འདྲ་འདྲ་ཨེ་ཡིན་འདི་ནས་ཤན་འབྱེད་ཡོང་ངོ༌། །བུ་ཚོ་ལམ་བར་དུ་གཉིད་མ་ལོག་པར་ལ་འུར་ཡར་ཤོག ཀི་ཀི་ཀཱི་ཡཱ། ལྷ་རྒྱལ་ལོ། །ལྷ་རྒྱལ་ལོ། །ལྷ་རྒྱལ་ལོ། །དཔལ་ལྡན་
འབྲུག་པ་ཡབ་སྲས་མཆོད། །ཕོ་ང་དང་རྒས་ཀྱང་སྟག་རྒས་ཡིན། །ཝ་སྐྱེས་སྤུ་སྡུག་ཚོགས་དང་ཅུང་མི་འདྲ། །ཞེས་རྗེ་བླ་མའི་གསུངས་ལ་མི་ཕམ་ཀུན་བཟང་གི་ཟིན་རིས་སུ་བགྱིས་པ་འདིས་
ཀྱང་བསྒྲུབ་བརྒྱུད་ཀྱི་བསྟན་པ་རིན་པོ་ཆེ་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། །།

༄༅། །མདོ་ཁམས་པའི་སྒྲུབ་པའི་ཞལ་བསྒོས་སྤར་ཚོད་མ་ཞེས་བྱ་བ་བཞུགས་པའི་དབུ་ཕྱོགས་ལགས་སོ།།

lier
༄༅། །དཔལ་འབྲུག་པ་ཡབ་སྲས་ལ་ན་མོ། །སྒྲུབ་པ་བ་མཆེད་གྲོགས་ངེད་རང་ལ་ལྟོས་པ་རྣམས་ཀྱི་ཐུགས་ལ་བཞུགས་རྒྱུར།
སྐོལ་རྣམས་ཀྱི་ད་ལམ་ལུས་འདིའི་སྟེང་ནས་དོན་ཆེན་གྱི་བྱ་བ་ལ་བློ་གདེང་ཁེལ་བ་ཞིག་མ་འགྲུབ་ན་དགོས་པ་མི་འདུག་པས་ཆོས་ཐོས་ལོའི་པོ་ཏི་ཐོབ་བརྒྱ་
གཅིག་པུས་འཐུས་པ་ཞིག་མི་འདུག སྔར་ཡང་ཁམས་པ་ཤི་ཁའི་པོ་ཏི་སིབ་ཐིམ་གྱི་དཔེར་འགྲོ་བ་ཐག་རིང་ན་མེད་པས། འོ་སྐོལ་སྒོམ་ཆེན་པའི་ཆོས་ཀྱི་
ཐོས་རྒྱ་ཐམས་ཅད་གནས་ལུགས་ཀྱི་སྟེང་དུ་དྲིལ་ནས་མ་ཡེངས་པའི་བྱ་རས་བལྟ་ཞིང་། ཡང་དག་པའི་དྲན་པ་གཅིག་པུས་བྱེད་ལས་ཀྱི་རང་གིས་རྒྱུད་དང་

༄༅། །འདྲེས་ངེས་ཤིག་མ་བྱུང་ན་སྐད་ཆ་ཐོས་པས་འོ་སྐོལ་སྒོམ་ཆེན་པ་ལ་ཕོ་སྐྱེས་མི་རྒྱག དཔེར་ན་མི་ལྟོགས་པ་ཞིག་ལ་བཟའ་རྒྱུ་
མེད་པར་ཟན་ཟོས་པས་ཕན་ཚུལ་དང༌། གཞན་ཡང་ཟས་ཀྱི་རྣམ་གྲངས་དང་འབྱུང་ཁུངས་སོགས་འདི་ལྟར་ཡིན་པས། དེ་དང་དེ་ཟོས་པས་ཕན་ཚུལ་
གཉིས་
འབུམ་ཙམ་ཀློག་ཀྱང༌། ཁོའི་བཀྲེས་པ་མི་སངས། མིག་གིས་མཐོང་ངམ་ཡིད་ཡུལ་དུ་ཅི་ཙམ་བྱས་ཀྱང་བཀྲེས་པ་མི་སངས། །བཟའ་བཏུང་བྱེད་རྒྱུ་
བྱུང་ན་ལོ་རྒྱུས་མ་བཤད་ཀྱང་ཁོ་རང་གིས་ཤེས་ཡོང༌། དེ་བཞིན་དུ་ཐོས་རྒྱ་དང་ཨི་ཐི་མཚལ་མགོ་མ་ཇི་ཙམ་བསག་ཀྱང༌། གདམས་ངག་གནད་དུ་མ་

བསྣུན་ན་རྒྱུད་དང་འདྲེ་མི་ཡོང༌། རྒྱུད་དང་འདྲེ་བར་བྱེད་པ་ལ་ཉམས་ལེན་གྱི་གནད་མ་འཆུག་པར་ལག་ལེན་དུ་འདྲིལ་ངེས་ཤེས་པ་ཞིག་དགོས་རྒྱུར་འདུག་སྟེ་བྱེད་པར་སེམས་ན། འོ་སྐོལ་གྱིས
མདུན་མ་ཐམས་ཅད་བླ་མ་ལ་རེ་བ་ཡིན་པས། མོས་གུས་དཀར་པོ་གཅིག་ཐུབ་འདི་ལ་ལྟེམ་རྐྱང་མེད་པའི་བློ་གདེང་ཁེལ་ངེས་པ་ཐག་ཆོད་རེ་མཛོད་ལ་ཚོགས་འཚོགས་རེས་དང་། ཐུན་ཐམས་ཅད་
ཀྱིས་མགོར་ཆོས་རྣལ་མ་བརྒྱ་རྩ་རེ་མ་ཆག་པར་མཛོད། ང་ནི་དགྲ་འདུལ་གཉེན་སྐྱོང་ཐམས་ཅད་འདི་ལ་རེ་བ་ཡིན། ཆོས་ཁྲིད་ཀྱིས་དུས་ཀྱང་བླ་མ་ལ་གསོལ་བ་འདེབས་ཀྱིན་བྱས་པས་བར་ཆད་
མི་ཡོང་བ་དང་། བྱིན་རླབས་འཇུག་པ་ཡོང་གིན་གདའ། ད་ལྟ་ཁྱེད་རང་རྣམས་ལ་དགེ་སྦྱོར་གྱི་ཡོན་ཏན་ཕྲན་བུ་རེ་སྐྱེ་ཡི་འདུག་པ་འདི་ང་ཐུགས་རྗེ་དང་བྱིན་རླབས་ཆེ་ནས་བྱུང་བ་མིན། ངས་བླ་
མ་ལ་བློ་སྙིང་དཔྲལ་གསུམ་གཏད་ནས་དཔོན་ཁྱེད་ཤེས་ཀྱིས་གསོལ་བ་བཏབ་པས་བྱུང་བ་ཡིན། ཁྱེད་རང་རྣམས་ཀྱང་དེ་ལྟར་བྱས་ན། གོང་མའི་བྱིན་རླབས་འཇུག་ངེས་ཐག་ཆོད་ཡིན། རྟེན་
འབྲེལ་གྱི་སྒྲིག་དུས་དང་ལག་ལེན་རྣམས་མ་འཆོལ་བར་སྒྲིག་མཛོད་དང༌། འབྲས་བུ་མི་བསླུ་ཐག་ཆོད་པར་གདའ། ལར་ཡི་གེ་མང་པོ་བྲི་བ་སྣག་ཤོག་ལ་གཟན་ལ་རྗེས་འཇུག་ལ་ཚེགས་ཆེ་བ་

།ལས་མི་ཡོང་། ཁྲིད་གདམས་ངག་གེགས་སེལ་བོགས་འདོན་སོགས་ངོ་མཚར་ལ་བྱིན་རླབས་ཆེ་བ་རྣམས་གདུལ་བྱ་གང་ལ་གང་འོས་ཀྱི་རྣམ་ཐར་གསུང་མགུར་ཞལ་སྦྲུ ༄༅།
གདམས་ཚོགས་ཆོས་ཇི་སྙེད་སུ་དག་ཅིག་བཞུགས་འདུག་པས། དེ་ཚོ་ལས་ངོ་མཚར་བ་དང་བྱིན་རླབས་ཆེ་བ་མི་འདུག ཉག་གེ་ཉོག་གེ་མང་ན་མགོ་འཁོར་བ་ལས་མི་ཡོང་བསམ་པ་ཁོ་ན་ཡིན་
ཀྱང་༑ འོ་སྐོལ་ཕལ་ཆེར་ཐོས་རྒྱ་ཆུང་བས་མཁོ་བའི་གདམས་ངག་རྣམས་གར་བཞུགས་ཀྱང་རྩད་མི་ཆོད་ལ། གལ་སྲིད་ཐོས་མྱོང་ཡང་དཔེ་ཡང་མི་འབྱོར་བར། ཁྲིད་ཞུས་ནས་ལོ་མང་པོ་སོང་
བ་ལ་རིགས། ད་དུང་ཡང་སྐྱབས་འགྲོའི་བྱེད་ཁྱེར་མི་ཤེས་པར་བཞུགས་འདུག་པས། མིས་ནི་སྒོམ་ཆེན་དང་རྟོགས་ལྡན་ཟེར། རང་ལ་ནི་དེ་བྱ་འདི་བྱེད་ཏིག་པོ་ཞིག་མེད་པར་བཞུགས་པས་
བློས་མ་བཟོད་ཀྱང་། བླ་མ་ངའི་ཁ་ཐབས་ལ་སོང་བས་འདི་ལས་ཅི་འོང་སྙམ་ནས་ཁ་རོག་པར་བསྡད་པ་ལགས། ད་བསམ་ན་ཁྱེད་རྣམས་ཀྱིས་མཁོས་ཁས་བླ་མ་ང་ལ་འཚོལ་དགོས་པ་བྱུང་རྟིང་ང་
༈ རང་གིས་བྱ་ལུགས་བྱེད་ཁྱེར་ཞིག་མ་བསླབ་ན། དཔེ་ལུང་རེའི་སྟེང་ནས་དེ་ལྟར་ཡིན་པར་འདུག་གོ་བྱས་ནས་བསྐྱར་ན་བློ་གཏད་ལ་ཕན་མི་ཐོགས་རྟིང་ཆོས་སྦྱིན་ཡང་དོན་མེད་ཞིག་ཏུ་འགྲོ་ཉེན་བསྒོས་

འདུག་ལ། གསར་འགྲོགས་དང་རྨོངས་ཞེན་ཅན་འགའ་རེ་ལ་ཕན་ཐོགས་པ་ཡང་སྲིད་སྙམ་ནས་ཁ་ཕོག་སྣ་ཕོག་ཏུ་བྲིས་པ་ཡིན་པས། དེ་བཞིན་ཐུགས་ལ་བཞག་ནས་བློ་དང་འཚམས་པ་རྣམས་ཀྱི་
ཕྱག་ལེན་ལ་འགེལ་བར་ཞུ། དེ་ལ་སྒོམ་ཆེན་པ་ལྟ་སྤྱོད་ཟུང་དུ་ཆུད་པ་ཞིག་མ་བྱུང་ན། ཕྱོགས་རེ་བསྲུང་གིན་བསྡད་པས་མི་འཐུས་པ་འདྲ་བས་གཙོ་ཆེར་རང་གིས་ཁས་བླངས་པའི་སྡོམ་པ་དང་
དམ་ཚིག་རྣམས་མ་ཉམས་པར་སྲུང་བ་གལ་ཆེ། སྒོས་སྤོང་བ་བསམ་གཏན་པར་མཁོ་བའི་བསླབ་བྱ། གོང་མ་རྣམས་ཀྱི་བཞེད་གཞུང་ལས་མ་གཡོས་པ་ནས། ངེད་རང་རྣམས་ཀྱི་བློ་ཚོད་དང་
བསྟུན་པའི་ལག་ཏུ་ལོན་ངེས་གོང་དུ་ཞུས་པ་རྣམས་ཐུགས་ལ་བཞག་ནས་འཆུག་མེད་ཀྱི་ཕྱག་ལེན་དུ་མཛད་པར་ཞུ། དེ་ལས་གཞན་པའི་དཀར་བརྒྱུད་གོང་མ་དང༌། རྒྱ་བོད་ཀྱི་གྲུབ་ཐོབ་རྣམས་
ཀྱིས་རྣམ་ཐར་ངོ་མཚར་བར་འདུག་ནའང་ཡིད་སྨོན་ཙམ་ལས་འོ་སྐོལ་གྱིས་ལག་ཏུ་ལོན་དཀའ་བར་འདུག་པས་འདིར་མ་སྨོས་པ་ལགས། དེ་ལ་ཆོས་ཆོས་སུ་འགྲོ་མི་འགྲོ་ཀུན་སློང་གིས་བསམ་པ་
ལ་རག་ལས་འདུག་པས། བྱ་བ་གང་ཡིན་གྱི་ཐོག་མར་ཀུན་སློང་གིས་བསམ་པ་ལ་བརྟག་ནས། རྣམ་རྟོག་གི་བཟོ་རྒྱ་ལེགས་པ་ཞིག་དང་སྤྲད་པ་གལ་ཆེ་བར་འདུག དེ་ལེགས་ན་ཆོས་ཀྱི་བྱ་བ་ཅི་

།བྱས་ཐམས་ཅད་སངས་རྒྱས་ཀྱི་ལམ་དུ་འགྲོ་བར་ཚད་མི་ཡོང་། བསམ་པ་འགྲུབ་པ་སོགས་ལེགས་ཕྱོགས་ཀྱི་རྟེན་འབྲེལ་རྣམས་དེས་འགྲིག་ཡོང་བ་ཡིན། དེ་ལས་
ལྡོག་སྟེ་ལོ་ཀ་ཆོས་བརྒྱད་ཀྱི་ཁ་བཏགས་བཟང་པོ་དང་ཐུག་ན་བྱས་ཚད་ཆུད་ཟ་བར་མ་ཟད་བར་ཆད་ལྡང་། འཕྲལ་ཕུགས་ཀྱི་མདུན་མ་རུལ་བས་འོ་བརྒྱལ་པོ་འོང་ངེས་སུ་འདུག་པས། སྒོམ་ཆེན་
པ་རྣམ་རྟོག་གི་བཟོ་རྒྱ་གཟབ་པ་གལ་ཆེ་ཆེ། དེར་ཡང་ཐེག་པ་ཆེན་པོའི་ཆོས་ཀྱི་རྩ་བ་བྱམས་སྙིང་རྗེ་བྱང་ཆུབ་ཀྱི་སེམས་ཡིན་པས་བློ་སྦྱོང་གི་སྐབས་སུ་ཞིབ་རྒྱས་ཞུས་པ་ལྟར་ལས་ཕྱག་ལེན་དུ་འདྲིས་
པ་རེ་ཅི་ཡོང་མཛོད། ལར་ཡང་དགེ་སློང་སྒོམ་ཆེན་པའི་མིག་འཕང་འདེགས་པར་བཀའ་གདམས་པའི་དགེ་བའི་བཤེས་གཉེན་རྣམས་ཀྱི་རྣམ་ཐར་ལས་སྤྲོ་བ་མི་ཡོང་བས་དགོངས་ཡུལ་བཞུགས་
མཛོད༑ གསང་སྤྱོད་ཀྱི་དུས་མ་གཏོགས་པའི་རི་ཁྲོད་གསར་པ་དང་། མཚམས་ལ་བཞུགས་དུས་ཐོག་མར་གནས་བདག་དེ་ལ་གཏོར་མ་བྱིན། སེམས་ཅན་ཐམས་ཅད་ཀྱིས་དོན་དུ་གནས་འདིར་
བདག་གི་བླ་ན་མེད་པའི་བྱང་ཆུབ་རིན་པོ་ཆེ་སྒྲུབ་པ་ཡིན་པས་གནས་བདག་གིས་གཙོས་པའི་ཡུལ་ཕྱོགས་འདིའི་གཞི་བདག་རྣམས་ཀྱིས་འཚོ་བ་སྦྱོར། ཡོན་བདག་གྱིས་མཐུན་རྐྱེན་ ྨ

སྒྲུབས༑ འགལ་རྐྱེན་སོལ། སྡོད་པའི་ཚེ་རུ་མ་ང༌། འགྲོ་བའི་དུས་ཕྲག་མ་དོག་པར་གནས་མགྲོན་གྱིས་དམ་ཚིག་སྲུངས། དཔོན་སློབ་ཀྱི་རྟེན་འབྲེལ་སྒྲིགས། ཆོས་སྤྱོད་དགེ་བ་བཅུ་བསྒྲུབ་
པ་ལ་བར་དུ་གཅོད་པ་མ་བྱེད་པར་ཆོས་དང་མཐུན་པའི་སྡོང་གྲོགས་རྒྱ་ཆེན་པོ་མཛོད་ཅིག ཅེས་བཀའ་བསྒོ། གནས་བདག་གིས་ཀྱང་དེ་ལྟར་བགྱིད་དོ་ཞེས་ཁས་བླངས་པར་བསམ། དེ་ནས་
རང་གིས་མལ་གདན་འོག་ཏུ་དཀར་སྒོང་གི་གཡུང་དྲུང་རིས་བྲིས་གསུངས་པ་ལྟར་འགྲུབ་ན་རབ་ཡིན་ཡང་གདན་བདེ་བ་ལ་ལུས་འཁྲུལ་འཁོར་ལེགས་པར་བཅའ། ཕྱི་སྣོད་ཀྱི་འཇིག་རྟེན་གཞལ་
ཡས་ཁང་དང༌། ནང་བཅུད་ཀྱི་སེམས་ཅན་ཡི་དམ་ལྷར་གསལ་བ་སོགས་དག་སྣང་ཞིང་སྦྱོང་གི་ལམ་ཁྱེར་རྒྱུན་དུ་བྱེད་པ་ལྟར་དང༌། རང་གིས་གནས་ཁང་དེ་གཞལ་ཡས་ཁང་དུ་
བསྒོམ༑ གདན་རྡོ་རྗེ་རྒྱ་གྲམ་དུ་བསྒོམ། རང་ཤཱཀྱ་ཐུབ་པར་བསྒོམ། དེའི་སྤྱི་གཙུག་ཏུ་བླ་མ་བསྟན་པའི་བདག་པོར་བསྒོམས་པ་ནས། རང་གིས་ཆོས་འབྲེལ་ཡོད་པའི་བླ་མ་གཞན་
དང༌༑ བརྒྱུད་པའི་བླ་མ་སངས་རྒྱས་བྱང་སེམས་ཐམས་ཅད་སྤྱན་དྲངས་ནས་རྩ་བའི་བླ་མ་ལ་བསྟིམ། རང་གི་ལུས་ལོངས་སྤྱོད་དུས་གསུམ་གྱི་དགེ་ཚོགས་དང་བཅས་པ་ཐམས་ཅད་ལྟོས་མེད་དུ་༔

༣ ༄༅། །འབུལ། དེ་ནས་སེམས་གཞན་དུ་མ་ཡེངས་པར་ཆོས་རྣལ་མ་བརྒྱ་རྩ་རེ་སོགས་ཀྱི་གསོལ་འདེབས་བྱེད། བསྒྲུབ་པའི་དམ་བཅའ་མཐར་ཕྱིན་པ་དང་། བར་ཆད་མི་
n
འབྱུང་བ་སོགས་འདོད་དོན་གསོལ་འདེབས་གང་འོས་བྱེད། དེ་ནས་རྩ་བའི་བླ་མའི་དབུ་ཐོག་ཏུ་ཡར་བརྒྱུད་པའི་བླ་མ་རྣམས་མཐོ་བརྩེགས་སུ་བཞུགས་པར་གསལ་བཏབ་ནས། ཕྱག་ཆེན་བརྒྱུད་
པའི་གསོལ་འདེབས། ས་གཞི་བྱིན་རླབས་མའམ་དགེ་སྦྱོར་བདུན་པའི་གསོལ་འདེབས་བྱས་པས་འགབ་པ་འདྲ་བསམ་པ་ཤར་བས་བྱེད། ཡང་ན་རྟེན་འབྲེལ་གསོལ་འདེབས་བྱེད། དེ་ནས་བླ་
u
མ་འོག་མ་འོག་མའི་མོས་གུས་ཀྱིས་གོང་མ་གོང་མ་རྣམས་འོད་དུ་ཞུ་ནས་རྩ་བའི་བླ་མ་ལ་ཐིམ་པར་བསམ་ལ། རྗེ་རང་རིག་མས་གསོལ་བ་འདེབས། ཏིང་ངེ་འཛིན་གྱིས་དབང་ལེན། དེ་ནས་རྩ་
བའི་བླ་མ་དེ་ཉིད་ཐུགས་རྗེའི་རང་བཞིན། བྱིན་རླབས་ཀྱི་རྣམ་པར་འོད་དུ་ཞུ་ནས་རང་ལ་ཐིམ་པས་དཔལ་ལྡན་བླ་མ་དམ་པའི་སྐ་གསུང་ཐུགས་དང་། རང་གི་ལུས་ངག་ཡིད་གསུམ་དབྱེར་མེད་པ་
ལྷུན་གྲུབ་ཕྱག་རྒྱ་ཆེན་པོའི་ངང་ལ་མཉམ་བཞག་རྒྱ་བསྐྱེད་པ་ལྟར་གྱིས་ཡུན་ཅི་རིང་ཞིག་བསྐྱངས་ནས་རྣམ་རྟོག་གཞན་མ་སྐྱེས་པའི་གོང་དུ། མི་འགྱུར་ལྷུན་པོ་སྐུ་ཡི་བཀྲ་ཤིས་ཤོག །སོགས་༔

དང་༑ གནས་འདིར་ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ལ་གནས་བདེ་ལེགས། །ཉིན་མཚན་རྟག་ཏུ་བདེ་ལེགས་པ། །དཀོན་མཆོག་གསུམ་གྱིས་བདེ་ལེགས་སྩོལ།
ཞཱི སོགས་བརྗོད། དེས་ས་ནོན་སྡོད་ཚུགས་བར་ཆད་མི་འོང་བ་སོགས་རྟེན་འབྲེལ་མང་བས་ཆག་མེད་བྱུང་ན་རབ། དེ་མིན་ཡང་སྐབས་སྐབས་དང་གནས་གསར་པ་དང་། མཚམས་ཀྱི་ཐོག་མ་
རྣམས་སུ་མཛད་པར་ཞུ། ཡང་མཚམས་ཁང་ངམ་གནས་གསར་པར་སྡོད་སར་སླེབ་ཚེ་བག་མི་ཕེབས་ཞིང་སྡོད་སྙིང་མི་འདོད་པ་བྱུང་ནའང་གོང་མ་ལྟར་ཡང་ཡང་དུ་བྱེད་ཅིང་གནས་འདིར་འཁོར་བ་
མ་སྟོངས་ཀྱི་བར་དུ་མི་སྡོད་རེ་བསམ་པ་ཙམ་གྱིས་འདུན་པ་ཐག་ཆོད་བྱས་པས། གནས་བདག་སོགས་ཀྱིས་བབས་བཏང་ཡོང་། དེ་དུས་གཞན་དུ་སོང་ན་དེ་ཕྱིས་ནས་གར་སོང་ཡང་ས་ནོན་པ་
དཀའ་བས་སྡོད་ཚུགས་པ་གནད་དོ། །བག་དྲོ་ལྷུག་པ་དང་སྡོད་སྙིང་འདོད་པ་བྱུང་ན་ས་དེར་བསྡད་ཀྱང་ལེགས་ལ། གཞན་དུ་སོང་ཡང་མི་ལྟོ་གསང་སྤྱོད་ཀྱི་དུས་དང་གནས་གཉན་སར་ཉམས་
སྣང་དང༌། རྨི་ལམ་ལྟ་བུར་ཁྱོད་འདིར་ཅི་ཙམ་སྡོད་རྒྱུ་ཡིན་ཟེར་བ་བྱུང་ན། ང་འདིར་འཁོར་བ་མ་སྟོངས་ཀྱི་བར་དུ་སྡོད་རྒྱུ་ཡིན་ཟེར་དགོས། མ་ཤིའི་བར་དུ་སྡོད་རྒྱུ་ཡིན་མི་ཟེར། རི་ཁྲོད་དུ་༔

༄༅། །ཡང་འདྲ། ཡང་གནས་དང་རི་ཁྲོད་ལ་སྤྱིལ་པོ་ཆུ་ཤིང་སོགས་འཛོམ་སར་ཡིད་ཆགས་ནས་འདི་རང་དུ་མི་ཚེ་དྲིལ་ནས་སྡོད་བསམ་པ་ལྟ་བུ་དུང་དུང་བ་བྱུང་ན་དེའི་རྗེས་རྩྭ
སུ་མི་འབྲང་བར་ལམ་དུ་གཏོང་དགོས། དེ་རིགས་ལ་ལམ་གཏོང་མ་ཤེས་ན། དེར་སྡོད་རྒྱུ་མི་ཡོང་། བགེགས་སྡང་བསམ་པ་འགྲུབ་དུས་མི་ཡོང་བས་ཞེན་མེད་སྒྱུ་མའི་ལམ་ཁྱེར་མཛད་
འཚལ༑ མཚམས་ལ་ཐེབས་ནས་ངག་མཚམས་དམ་པ་གལ་ཆེ། བར་ཆད་ཀྱིས་མི་ཚུགས་པ་སོགས་རྟེན་འབྲེལ་མང་པོ་འགྲིག་རྒྱུ་ཡོད། ང་ནི་ངག་མཚམས་མ་བྱས་པར་འདུག་པ་གཞན་དང་
མ་ཕྲད་ཀྱང་མཚམས་གོ་མི་ཆོད་པར་གདའ། བཟླས་པ་སྨོན་ལམ་སོགས་ཀྱི་དུས་ཀྱང་དེ་དང་འདྲ། ངག་གཏོང་དགོས་པ་ལྟ་བུ་བྱུང་སྲིད་ན་རྒྱུན་འདོན་གྱིས་གོ་གཅོད་པར་སླར་བསྐྱར་ནས་བྱེད་པ་
ཡིན༑ ངག་མཚམས་དམ་པོ་བྱུང་ན་འགྲོ་སྡོད་ལ་སོགས་པས་ཀྱང་མཚམས་གོ་ཆོད། རིག་པ་སོ་མི་ཤོར་བས་དགེ་སྦྱོར་འཕེལ། མང་པོའི་ཁྲོད་དུ་ཡིན་ཡང་ངག་འཆལ་མི་གསོག རང་
ྋ གཤིས་བཟང་བ་ཙམ་མེད་རུང་གཞན་དང་འཁོན་མི་འཆོར། བཟླས་པ་གསོལ་འདེབས་སྨོན་ལམ་སོགས་གང་བྱེད་ཀྱང་བྱིན་རླབས་ཆེ་ལ་མྱུར་བ་ཡོང་བས། རྟེན་འབྲེལ་ནས་ཀྱང་མི་སྨྲ་ལབ་ན་༔

དགོས་མེད་དང་ཆོས་ཀྱི་སྐད་ཀྱིས་ཅ་ཅོ་བྱ། གསུངས་པ་ངག་མཚམས་མིན་རུང་སྨྲ་བ་ཉུང་ན་དགའ་བ་དང་། གལ་ཏེ་སྨྲ་དགོས་པ་བྱུང་ན་ཡང་། བླ་མ་མཆེད་གྲོགས་གདམས་ངག་སོགས་ཀྱི་ཆེ་
བ་བརྗོད་གསུངས་པ་ལྟར་བྱེད། དོ་གལ་ཡོད་པའི་སྨྲ་དགོས་པ་བྱུང་ན་ས་འབོར་གཏོང་ཡི་གེ་མི་ཤེས་ན་མཚམས་གཡོག་པ་ལ་ཕྱེད་ངག་རེ་གཏོང་ཆོག་པས་དེ་བཞིན་མཛོད། རྟེན་འབྲེལ་ལུས་ལ་
བསྒྲིག་ན་རྟོགས་པ་སེམས་ལ་འཆར་གསུངས་པ་ལྟར་དུས་རྒྱུན་དུ་ལུས་གནད་འཁྲུལ་འཁོར་ལེགས་པ་གལ་ཆེ། ཐུན་གྱིས་དུས་ཐོ་རངས་ལྟ་བུར་རླུང་རོ་ལན་ཁ་ཤས་རེ་བུས་མཛོད་དང༌། དེས་
ཁམས་དྭངས་སིང་ངེ་ཡོང་བ་ཡིན། དེ་བཞིན་སྐབས་སྐབས་སུ་རླུང་རོ་བུས་ན་རིག་པ་དྭངས། ནད་མི་འཇུག་པའི་དགོས་པ་ཡོད། ལྷག་པར་ཐུན་གྱི་དུས་ལུས་གནད་བསྲང་བ་གལ་ཆེ། ཐུན་
བཞིའི་མགོ་ཐམས་ཅད་ཆོས་རྣམས་བརྒྱ་རྩ་རེ་བྱེད། དེ་ནས་ཐུན་མོང་མ་ཡིན་པའི་སྔོན་འགྲོ་ལྟར། སྐྱབས་སེམས། རྡོ་རྗེ་སེམས་དཔའི་སྒོམ་བཟླས་བྱེད། མཎྜལ་གྱི་སྐབས་སུ་ཡན་ལག་བདུན་
པའི་རིགས་ཅི་ལྕོགས་འབུལ། བླ་མའི་རྣལ་འབྱོར་ལ་ཕྱག་ཆེན། ཆོས་དྲུག་སོགས་བརྒྱུད་པའི་གསོལ་འདེབས་གདངས་མ་རེ་ངེས་པར་བྱེད་ནས་བླ་མ་འོག་མ་འོག་མའི་མོས་གུས་ཀྱིས། གོང་༔

ཟེེ| ༄༅། །མ་གོང་མ་རྣམས་འོད་དུ་ཞུ་ནས་རྩ་བའི་བླ་མ་ལ་ཐིམ་པར་མོས་ལ། རྗེ་རང་རིག་མ་གདངས་མ་ཞིག་རྒྱག དེ་ནས་བླ་མ་དམ་པའི་སྐུ་གསུང་ཐུགས་ཀྱི་དཀྱིལ་འཁོར་
ནས་དབང་བཞི་བླངས་ནས། དཔལ་ལྡན་བླ་མ་དམ་པ་དེ་ཉིད་ཐུགས་རྗེའི་རང་བཞིན་བྱིན་རླབས་ཀྱི་རྣམ་པར་འོད་དུ་ཞུ། རང་ལ་ཐིམ་པས་བླ་མ་དམ་པའི་སྐ་གསུང་ཐུགས་དང་། རང་གིས་ལུས་
ངག་ཡིད་གསུམ་དབྱེར་མེད་དུ་འདྲེས་པ་ལྷུན་གྲུབ་ཕྱག་རྒྱ་ཆེན་པོའི་ངང་ལ་མཉམ་པར་ཡུན་ཅི་རིང་དུ་བཞག རྟོག་པ་གཞན་མ་སྐྱེས་པའི་གོང་དུ་དགེ་བ་བསྔོ། དེས་ཐུན་བཞི་ཐམས་ཅད་
བདུན་
འདྲེས༑ དེ་ནས་ཐུན་གྱི་དངོས་གཞི་གང་ཡིན་ཡང་ཐུན་གཞུག་ཐམས་ཅད་དུ་མཉམ་བཞག་རྒྱུན་ཅི་རིང་རེ་བསྐྱངས་པས་རྟེན་འབྲེལ་མང་པོ་འགྲིག་ཡོང་བ་ཡིན། གཏོར་མ་བརྒྱ་རྩ་སྔ་དྲོའི་ཐུན་བར་
ལ་བྱེད། ཆོས་སྐྱོང་གཏོར་བསྔོས་དགུང་ཐུན་གྱི་རྗེས་ལ་བྱེད། དེ་ནས་སྲོད་ཐུན་ལ་འཇུགྋ སྲོད་ཉལ་ཁར་དམིགས་བསལ་གཞན་མེད་ན་ཀུ་སུ་ལུའི་ཚོགས་གསོག་མ་ཆག་པར་བྱེད་ནས་རྨི་ལམ་
༣འོད་གསལ་གྱི་འདུན་པ་དང་མ་བྲལ་བར་སྦྱོངས། བླ་མ་མཆོད་པ་ཚར་རེ་མ་ཆག་པར་བྱེད། དངོས་འབྱོར་གྱི་མཆོད་པ་ཅི་ལྕོགས་སྤྱི་ཁང་དུ་བཤམས། གཞན་ཏིང་ངེ་འཛིན་གྱིས་

མཆོད༑ བཟའ་བཏུང་གི་ཚེ་ཡི་གེ་གསུམ་གྱི་བྱིན་གྱིས་རླབས་རང་ཡི་དམ་ལྷར་བསྒོམ། མགྲིན་པའམ་སྙིང་ཁར་བླ་མ་གསལ་བཏབ་ནས་དེ་ལ་མཆོད་པའི་ཚུལ་དུ་ལོངས་སྤྱོད། རང་ལུས་རྒྱལ་
བའི་དཀྱིལ་འཁོར་དུ། །བཟའ་བ་ཕུལ་བའི་བསོད་ནམས་ཀྱིས་སོགས་དགེ་བ་བསྔོ། དེས་དཀོར་སྒྲིབ་མི་འབྱུང་ཞིང་ཚོགས་རྫོགས་པའི་དགོས་པ་ཡོད། གཞན་བླ་མ་སྐུ་བཞིའི་གསོལ་
འདེབས༑ མ་ལུས་ཀུན་ཁྱབ་མ་དང་། བླ་མ་སངས་རིན་མ། དཀར་པོ་གཅིག་ཐུབ་སོགས་ཅི་ནུས་སུ་རྒྱག འོ་སྐོལ་གྱི་བྱ་བར་བླ་མ་ལ་གསོལ་བ་འདེབས་པ་ལས་གཞན་བྱ་རྒྱུ་མེད་
མོད༑ གསོལ་འདེབས་ཀྱི་དུས་རང་གཅིག་པུ་ལྟ་བུ་དང་ཐུན་གྱི་དུས་གདངས་མ་རེ་བྱེད། ཐུན་བར་ལྟ་བུར་གཞན་ལ་གནོད་དོགས་ཡོད་པས་གསུང་ཤུགས་ཆུང་བ་བྱེད་པ་ཡིན། ཡང་རང་གིས
དགེ་སྦྱོར་དྲེད་ནས་གསོལ་འདེབས་སྨོན་ལམ་སོགས་བྱེད་སྙིང་མི་འདོད་ལ། ཟས་གོས་གནས་མལ་གཉེན་འདུན་སོགས་ལ་སྲེད་པ་ཆེར་སོང་ནས་འཇིག་རྟེན་ཆོས་བརྒྱད་ཀྱིས་སྣང་ཤེས་ལང་གིན་
འདུག་ན། དེས་སྐྱོན་ཆེན་པོར་སྦྱོར་སྙིང་འདོད་པའི་སྔ་མགྱོགས་ཡིན་པས་དྲག་པོའི་གསོལ་འདེབས་བླ་མ་རྒྱང་འབོད་མར་གྲགས་པས་རང་གི་སྐྱོན་མཚང་ཅི་འདུག་རྨང་ནས་འདོན་ཞིང་སྙིང་ཁུང་་

༈ |༄༅། །རུས་པའི་གཏིང་ནས་རྒྱ་འདྲེས་ལོག་ལོག་མིག་མཆི་མས་གང་གང་གསོལ་བ་ཕུར་ཚུགས་སུ་འདེབས། སྐྱོན་དེ་རྣམས་མ་དག་གི་བར་ལ་བྱ་བ་གཞན་གྱིས་བར་མ་ཆོད་
བར་གསོལ་བ་འདེབས་དགོས། ཡང་བླ་མ་མི་དགེ་བའི་བཤེས་གཉེན་དང་ཕྲད་ན་ཡང་ཆགས་སྡང་རྨོངས་གསུམ་སྔར་ལས་རགས་སུ་འགྲོ་བ་སོགས་སྔ་མ་ལྟར་བྱུང་ཉེན་ཡོད་པས། དེའི་ཚེ་བླ་མ་
ལ་སྐྱོན་ཅན་དུ་མི་བལྟ་བར་ཐབས་ཀྱིས་བྱོལ་ལ། རང་གི་སྐྱབས་གནས་བློ་གཏད་ཐུབ་པའི་དགེ་བའི་བཤེས་གཉེན་གང་ཡིན་པ་ལ་བློ་གཏད་ལིང་སྐྱར་གྱིས་གསོལ་འདེབས། བླ་མ་རིན་པོ་ཆེ
བདག་གི་བློ་ལས་སུ་རུང་བར་བྱིན་གྱིས་བརླབ་ཏུ་གསོལ། སེམས་བཀོལ་དུ་བཏུབ་པར་བྱིན་གྱི་བརླབ་ཏུ་གསོལ། ཞེས་ཁ་ཙམ་མིན་པར་སྐྱོན་མ་དག་པའི་བར་དུ་བྱེད་པ་གལ་ཆེ། ཡང་རང་གི་
བླ་མ་དང་མཆེད་གྲོགས་ལྟ་བུའི་སྐྱོན་མཐོང་ནས་མོས་གུས་ལ་ལྟེམ་རྐྱང་འདུག་ན་ཡང་སྔ་མ་ལྟར་གསོལ་འདེབས་དང་སྨོན་ལམ་ལ་འབད་པ་གལ་ཆེ་འདི་བྱུང་ཉེན་ཡང་ཆེ། རྣལ་འབྱོར་པ་ལ་བར་
༣ ཆད་གཞན་བྱུང་ཚེ་བླ་མའི་མོས་གུས་ཀྱིས་སེལ་བ་ལ། དད་ལོག་ལྟ་བུ་བྱུང་ནས་དེའི་དབང་དུ་ཨན་རེ་ཤོར་ནའང་ཉེན་ཆེ་ལ་བཅོས་མཁན་གཞན་མེད་པས་བླ་མ་རང་ལ་བློ་གཏད་ལིང་སྐྱུར་བྱེད་

དགོས༑ དེ་ལ་བླ་མ་དམྱལ་བར་སོང་ཡང་སྐྱེ་བ་ནས་ཚེ་རབས་ཐམས་ཅད་དུ་མཉམ་དུ་འགྲོགས་པ་ལས་སྤང་བླངས་སྐད་ཅིག་ཀྱང་བྱེད་རེ་སྙམ་པའི་འདུན་པ་བརྟན་པོས། དཔལ་ལྡན་བླ་མ་ཁྱེད་སྐུ་
ཅི་འདྲ་སོགས་ལ་ནན་ཏན་གལ་ཆེ། བླ་མའི་ཡོན་ཏན་རྣམས་ཡིད་ཡུལ་དུ་བྱེད་པས་སེལ། བར་ཆད་གཞན་གྱིས་མ་ཚུགས་པ་དང་འདི་ཡོང་བ་ཡིན། སྔོན་རྒོད་ཚང་པ་ལྷ་ཁབ་ཏུ་བཞུགས་པའི་
དུས་ད་ལོ་ཁྱོད་ལ་བར་ཆད་ཆེན་པོ་ཞིག་ཡོང་བ་ཡོད་ཟེར་བ་ཞིག་བྱུང་བས། གང་ཡོང་ངམ་དགོངས་པས་སྐབས་ཤིག་ངའི་བླ་མ་གཙང་པ་རྒྱ་རས་འདི་ས་བཅུའི་བྱང་ཆུབ་སེམས་དཔའ་ཡིན་ངེས
སྙམ་པ་ཞིག་བྱུང་བས་ཐུགས་དགོངས་ལ་ད་ལོ་ང་ལ་བར་ཆད་ཡོང་ཟེར་བ་དེ་བདེན་པར་འདུག རང་སེམས་སངས་རྒྱས་སུ་ངོ་སྤྲོད་མཁན་གྱི་བླ་མ་སངས་རྒྱས་རྡོ་རྗེ་འཆང་དངོས་ལ། ངས་ས
བཅུའི་བྱང་སེམས་ལས་མ་མཐོང་བས་དེ་ལས་ལོག་ལྟ་ཆེ་རྒྱུ་ཅི་ཡོད་དགོངས་ནས། ཚ་དྲོ་གསོལ་བའི་ཚེ་ཡང་དལ་བར་མི་བཞུགས་པར་སྤགས་རྡོག་ཁམས་རེ་གསོལ་གྱིན་གསོལ་བ་
བཏབ༑ ཐུག་པ་ཧུབ་རེ་གསོལ་གྱིན་གསོལ་བ་བཏབ་པས་དེ་ལ་བརྟེན་པའི་མོས་གུས་སྔ་མ་བས་ལྷག་པའི་ཚད་མེད་སྐྱེས་བླ་མ་སངས་རྒྱས་དངོས་སུ་མཐོང་། དེས་སྐྱོན་ཐམས་ཅད་རྩ་བ་ནས་དག་

༄༅། །ཅིང་ཡོན་ཏན་ཐམས་ཅད་སྟོན་ཁའི་འབྲས་བུ་ལྟར་དུས་གཅིག་ལ་བྱུང་བས། གསོལ་འདེབས་ལ་བསྔགས་པའི་ཞལ་གདམས་ཡང་བཞུགས་པ་ཡིན། གཞན་ཁྲིད་ཐོབ་
པ་སོ་སོའི་བརྒྱུད་པའི་གསོལ་འདེབས་རྣམས་ཀྱང་གང་ལྕོགས་ཀྱིས་རེས་མོས་སུ་བྱེད་པ་ཡིན། འོ་སྐོལ་རྣམས་ཀྱི་ཚིག་ལ་སློབ་གཉེར་བྱེད་རྒྱུའི་གཙོ་བོ་ཡང་། ཐུན་མོང་མ་ཡིན་པའི་སྔོན་འགྲོ་
དང་༑ །གསོལ་འདེབས་ཀྱིས་རིགས་རྣམས་དང་། བསྟོད་ཚོགས་མདོ་སྨོན་ལམ་གཏོར་མ་བརྒྱ་རྩ་རྣམས་ཡིན། ཆོ་ག་ནི་བླ་མ་མཆོད་པ་རང་གཙོ་བོ་ཡིན། གཞན་གུ་དྲག་དང་། རྗེ་བླ་མའི་
བཀའ་འབུམ་དུ་བཞུགས་པའི་ཕག་མོ། ཕྱག་རྡོར། སེང་གདོང་མ། སྒྲོལ་དཀར་ཙམ་དང༌། བདེ་མཆོག་ལྷན་སྐྱེས། མགོན་མང་ཀྱི་གཏོར་བསྔོས། ཚེ་རིང་མ་དེ་ཙམ་བྱུང་ན་ཚོགས་སུ་
ཡང་གཏོང་བས་ངེད་རང་རྣམས་ཀྱིས་བསླབ་ཤེས་ཀྱི་སྐུ་ཡོན་ཆེ་ཤོས་ཡིན། མི་འཁྲུགས་པ་འཛིན་འདོད་པ་རྣམས་ལ་བཀག་པ་ཡང་མེད། ནམ་ཕུགས་རོ་ཆོག་གྲྭ་ཚང་དུ་འགྲོ་དགོས་ཀྱངའདུག་

གར་བྱེད་ཅི་དགོས་ཁོ་རང་རྣམས་ཀྱིས་མཛད་ཡོང༌། འོ་སྐོལ་དང་སྐྱབས་གནས་གཅིག་ཀྱང་འཇུག་སྒོའི་བྱེད་ལས་མི་གཅིག ངེད་རང་རྣམས་སྤོང་བ་བསམ་གཏན་པའི་སྒོམ་གྲྭ་ཡིན་པས་ལས་སུ
བླ་མ་ལ་གསོལ་བ་འདེབས་ཀྱིན་ཡེངས་མེད་ཀྱི་དྲན་པ་ལ་བག་ཆགས་ཀྱི་བྱི་དོར་བྱེད་པ་ལགས། འདོད་ཡོན་ལ་ངེད་རང་རྣམས་བྱུར་དུ་ལྟ་དགོས་རྒྱུ་ཡིན། ཁོང་རྔ་དྲིལ་བ་རྣམས་ཀྱི་ཡོངས་རེས་ཅི་
དྲག་གི་བསྒྲུབ་བྱ་ལགས་སོ། །བུ་ཀུན་ཐུགས་ལ་བཞུགས་པར་ཞུ། བཟླས་པ་བྱེད་ཚེ་ལྷ་གང་ཡིན་གྱི་རྣམ་པ་དང་། སྔགས་འཁོར་སོགས་ལེགས་པར་ཐུགས་སུ་ཆུད་པར་བྱེད། བཟླས་པ་ཡང་
ཧ་ཅང་མགྱོགས་དྲག་ན་ཟུར་ཉམས་དོགས་ཡོད། བུལ་དྲག་ན་ཡང་གྲངས་འགྲོ་དཀའ་བས་སྒྲ་སྒྲོས་ཐོན་པའི་ངོས་ནས་ཅི་མགྱོགས་བྱེད། དེའི་རིང་སེམས་གཞན་དུ་མ་ཡེངས་པར་སྔགས་འཁོར་
སོགས་ལ་སེམས་རྩེ་གཅིག་ཏུ་འཛིན་དགོས་པར་འདུག ཁས་བཟླས་པ་དང་སྨོན་ལམ་བྱེད་ཀྱིན་སེམས་ཀྱིས་ལས་གཞན་མི་བཤོལ་བར་འདུག་ན་བྱས་པ་དོན་མེད་དུ་འགྲོ་བར་འདུག ལྷག་པར་
སྨོན་ལམ་ལྟ་བུས་དུས་དྲན་འདུན་མ་བཞུར་ན་དོན་གཞན་དུ་འགྱུར་བས་ཁེ་ཉེན་ཆེ། སྨོན་ལམ་ཡང་ཉག་གེ་ཉོག་གེ་མང་ན་འདུན་པས་མི་འཁྱོལ་བར་སེམས་གཞན་དུ་ཡེངས་འགྲོ། དེ་འདྲ་མང་བ་

ཊྛི ༄༅། །ལས་རྗེ་བླ་མས་མཛད་པའི་ཤོ་ལོ་ཀ་རེ་ཟུང་ཙམ་ལ་དོན་འཐུས་ལ་བཟང་བར་འདུག་པ་རྣམས་ལན་གསུམ་རེ་ཙམ་དྲན་པ་གཅིག་པའི་ངང་ནས་བྱེད། བདེན་སྟོབས་རེ་
བརྗོད༑ ཡང་དེ་བཞིན་སྨོན་ལམ་ཐམས་ཅད་ལ་བྱེད་པ་དེ་གནད་དུ་འགྲོ་བར་འདུག ངས་རྗེ་བླ་མའི་ཞབས་དྲུང་དུ་སྨོན་ལམ་མང་པོ་འདོན་པ་དགའ་ལགས་སམ་དོན་བཟང་བ་རེ་ལ་མ་ཡེངས་པར་
ནན་ཏན་བྱེད་པ་དགའ་ཞུས་པས། སྨོན་ལམ་མང་པོ་འདོན་མཁན་དེའི་སེམས་གར་འགྲོ་འདིར་འགྲོ་ཡོང་གིན་མེད་མོད་དེ་ཉན་ཆེ། དེ་ལས་སེམས་མ་ཡེངས་པར་འདོན་པ་ཉུང་རུང་བརྒྱ་འགྱུར་
15
སྟོང་འགྱུར་གྱི་དགའ་གསུང་གིས་འདུག བཟླས་པ་ལ་སྐད་ཆེ་ཆུང་སྙོམས་པའི་རང་གིས་སྒྲ་སྒྲོས་ཐོས་ཙམ་དགའ་ཚོད་འདུག ཧ་ཅང་ཆུང་དྲག་ན་སྒྲོས་ཉམས་ནས་ཡིད་ལོས་འདྲ་ཞིག་ཡོང་བ་
འདྲ༑ གང་ལྟར་འདི་རིགས་བཤད་ཚོད་རང་གཙོ་བོར་བྱེད་དགོས། སྔགས་ཀྱི་ནུས་པ་ཉམས་པས་མེ་ལ་ཕུ་མི་བྱེད། ལྕེ་མི་ཟ། མཚོན་རྩེ་ཁར་མི་འཛུད་པ་སོགས་ཀྱང་ཤེས་དགོས་ཚོད་
གདའ༑ སྤྲོས་བཅས་ཧ་ཅང་མང་བས་སུན་པ་བྱུང་ན་ངལ་གསོ་ཞིང་མཉམ་བཞག་སྐྱོང་བ་ཡིན། སྤྲོས་བཅས་སྤྲོས་མེད་ཟུང་དུ་མ་ཚུད་པར་རེས་འཇོག་འདུག་ན་སྤྲོས་མེད་ལ་རྩལ་དུ་འདོན་

དགོས༑ དགེ་སྦྱོར་གྱི་རྩལ་དུ་འགྲོ་ན་སྤྲོས་བཅས་བྱས་པ་དགའ། ཞེས་རྒོད་ཚང་པས། རྟོགས་པ་ནམ་མཁའ་ལྟ་བུས་ངོས་ནས་ཆོས་སྤྱོད་སྒྱ་མ་ལྟ་བུར་བྱེད་དགོས་པ་ཡིན། ང་ཁམས་བཟང་
དུས་ཀྱི་ཉིན་ཞག་ཕྲུག་རེའི་དགེ་སྦྱོར་སྤྲོས་བཅས་དེ་མི་བདུན་རེས་བྱས་ཀྱང་མི་ལྕོགས་གསུང༌། རྗེ་དེ་ཉིད་ཀྱི་ལོ་རེའི་ནང་དུ་ན་བཟའ་བེམ་པོ་ཉི་མ་རེ་ལ་ཚེམ་དེ་ཉིན་གྱི་དགེ་སྦྱོར་སྤྲོས་བཅས་གང་
དགོས་རྣམས་སྔར་བསུས་ནས་མཛད་པར་འདུག་རླུང་འཁྲུལ་འཁོར་མི་ནུས་པ་རྣམས་ལྷག་པར་ཕྱག་ལ་རྩལ་འདོན་བྱེད་པ་དགའ། ལུས་ལ་ནད་མི་འཇུག་པ་དང་ཚོགས་བསག་སྒྲིབ་སྦྱོང་གཉིས་
སྟབས་སུ་ཡོང་། འགའ་ཞིག་གིས་བསམ་བློར་ཕྱག་རྒྱ་ཆེན་པོ་ནི་ཡིད་བྱེད་སྤོང་ནས་རྟོག་མེད་འབའ་ཞིག་ལ་འཇོག་དགོས་ན་སྤྲོས་བཅས་ནི་ཡིད་བྱེད་ཡིན་པས་ཨེ་ཡོང་ན་སྙམ་པ་བྱུང་བ་སྲིད་ཀྱང་མི་
ལྟོ་ཆོས་དུས་ཚོད་དང་བསྟུན་ནས་བྱེད་དགོས་དབེན་གསུམ་གྱི་སྐབས་སུ་གསུངས་པ་རྣམ་པ་ཀུན་ཏུ་དབུགས་བསྡམས་ནས་སྡོད་དགོས་རྒྱུ་མིན། རྗེ་རྒྱ་རས་ཀྱིས། སོ་སོ་སྐྱེ་བོའི་ཡིད་བྱེད་སྤོང་མི་
ཐུབ་ལ་ཡིད་བྱེད་སྤོང་བའི་དུས་ནམ་ཡིན་ན་སྒོམ་བཤིག་ནས་ངོ་སྤྲོད་པའི་དུས་དེར་ཡིན། དེར་ཡིད་བྱེད་སྤང་མ་ཤེས་ན་སྒོམ་འདུས་བྱས་སུ་འགྲོ་བ་ཡིན་གསུང་འདུག དེར་མ་ཟད་ཡིད་བྱེད་ལ་

ཎྞེ ༄༅། །ཚུལ་མིན་ཡིད་བྱེད་དང་ཚུལ་བཞིན་ཡིད་བྱེད་གཉིས་ཡོད་པའི་སྔ་མ་སྤངས་ནས་ཕྱི་མས་ཆོས་ཐམས་ཅད་གནས་ལུགས་ཀྱི་སྟེང་དུ་གཏན་ལ་འབེབ་དགོས་པས་སེམས་ཀྱི་
གླང་པོ་དྲན་ཤེས་ཀྱིས་ཀ་བར་བཏགས་ནས། འཇུག་ཤེས་ཡུལ་གྱི་རྒྱ་བ་བཅད་པས་ཚུལ་མིན་ཡིད་བྱེད་ངང་གི་ཞི་ནས། ཞི་གནས་དེའི་རྒྱན་ལ་རྩེ་གཅིག་འབྱམས་སོགས་གསུང་འདུག
པ༑ དཔེར་ན་སྐད་ཅིག་མའི་བསོད་ནམས་དང་སྐད་ཅིག་མའི་ཡེ་ཤེས་ཀྱི་ཚོགས་གང་ཆེའི་སྐབས་སྐད་ཅིག་མའི་བསོད་ནམས་ཀྱིས་ཚོགས་ལ་མཚན་ཉིད་དང་ལྡན་པའི་བླ་མ་ལ་མོས་གུས་ལྷང་སྐྱེས་
པ་དེ་ཆེ། ཡེ་ཤེས་ཀྱི་ཚོགས་ལ་སེམས་གཟུང་འཛིན་དང་བྲལ་བའི་སྐད་ཅིག་མ་ཞིག་མཉམ་པར་བཞག་པ་ཆེ་གསུངས་པ་ལྟར་རྣལ་འབྱོར་པ་ཞིག་རིག་ཐོག་ལས་མ་གཡོས་པར་སྡོད་ཟུག་པ་དགའ་
མོད༑ རྒོད་ཚང་ཆོས་རྗེས། ངས་ཆོས་ཚིག་བཞི་པ་རེ་བཤད་ནའང་མ་ཡེངས་པ་གྱིས་ཟེར་བ་འདི་བྱས་པ་ཡིན་ཏེ། ང་ཡི་སྒོམ་ཆེན་པ་འདི་ཚོ་ནི་མ་ཡེངས་པའི་སྟེང་དུ་སྤོས་རེངས་སོར་བཞི་པ་རེ་
འཚིགས་པའི་བར་ཡང་སྡོད་མི་ནུས་པར། མཚམས་ཞིག་ལ་སྡོད་ནའང་། ཡང་ན་ནི་དཔེ་ཞིག་བྲི། ཡང་ན་ནི་དཔེ་ཞིག་འཛིན། ཡང་ན་ནི་བཟླས་པ་འདྲ་ཞིག་བྱེད་པ་ལས་མི་འདུག མ་g

ཡེངས་པའི་སྟེང་དུ་ཞག་གསུམ་སྡོད་ཚུགས་ན། ཡང་ན་གེགས་དང་། ཡང་ན་བོགས་གང་རུང་ཞིག་ཡོང་བ་ཡིན་ཏེ། རྣམ་རྟོག་ལ་བྲོད་ཁ་ཞིག་རྙེད་པ་དང་། ཁ་ཡེངས་མིག་ཡེངས་བྱས་ནས་
ཏིལ་ཆལ་གྱིས་གཏོང་གིན་འདུག ང་ཡིན་ན་དེ་ཚུགས་མི་བྱེད་པར་འབུང་གསུམ་དེ་དེའི་སྟེང་ནས་འདོན་པ་ཡིན་ཏེ་གསུང་ཡོད། སེམས་གཟུང་འཛིན་དང་བྲལ་བ་རིག་ཐོག་ཡན་ཆད་ཀྱི་སྐད་ཆ་
ཡིན༑ དེ་བྱུང་ན་ཡིད་ལ་བྱས་ཀྱང་གཟུང་འཛིན་དང་བྲལ་ལ་མ་བྱས་ཀྱང་བྲལ། ཇི་ལྟར་བྱས་ཀྱང་ལེགས་པར་གདའ། ངེད་རང་རྣམས་དང་པོ་གནས་པ་སྐྱོང་བ་ནས་བཟུང་སྤྲོས་བཅས་དང་བསྲེ་
བ་འདི་བསླབ་པ་ཡིན་པས། སྤྲོས་བཅས་གང་བྱས་ཀྱང་དྲན་པའི་གསོས་སུ་འགྲོ་བ་ལས་རེས་འཇོག་མི་ཡོང་། དང་པོ་དབེན་གསུམ་འབའ་ཞིག་ལྟར་བྱས། སྤྲོས་བཅས་ཕྱིས་ནས་བསྣན་པ་ཡིན་
ན༑ དབེན་པར་དགའ་རབ་ཡོད་ཀྱང་། རི་ཐུབ་ཀྱིས་ཁྲོམ་མི་ཐུབ་ཟེར་བ་ལྟར་རེས་འཇོག་ཡོང་བ་ཡིན། དང་པོ་ནས་ཁྲོམ་གསེབ་དང་སྤྲོས་བཅས་སོགས་ལ་བསྲེ་ཞིང་བྱེད་པ་འདི་དབེན་པར་ཡར་
ལྡན་དུ་འགྲོ་བ་ཡིན། སྤྲོས་བཅས་མ་བྱས་པ་ངང་གིས་སྤྲོས་མེད་ཀྱི་ལོ་འདབ་རྒྱས་རྒྱུ་ཡིན་ན་ངེད་རང་གི་ཟླ་བོ་འགའ་ཞིག་ལ་མཁོ་བར་འདུག ཚོགས་གྲལ་དུ་ཡང་ལུས་བསྲངས་ནས་སྡོད་མི་ནུས་

༄༅། །པར། རྐེད་པ་རྔ་ཡོགས་ལྷན་དུགས་ཀྱིས་དཀྲིས་པ་ལྟར་བཀུག ཁ་གདངས། ལྕེ་བརྐྱངས། མིག་གིས་རི་བསྲུངས་ནས་མཆེད་གྲོགས་ཀྱི་ཁ་ཁྲལ་ཡང་མི་
འཇལ་བར་སྡོད་ཀྱིན་འདུག་པས་དེའི་རིགས་དབེན་པར་ཕྱིན་ན་ཤེས་མོད། ཉི་མའི་ནང་ལྟ་བུ་ཞིག་ཏུ་བསྡད་ནས་རྐང་པ་གཉིས་སྟེང་འོག་ཏུ་བསྣོལ་ཏེ་རྐྱོང༌། ལག་པས་སྐབས་རེ་རྡེའུ་འདྲ་སྤོ་ལེན་
བྱེད༑ སྐབས་རེ་ཤིང་བུ་འདྲ་ཁ་ནང་དུ་འཛུད། དེས་མ་འཁྱོལ་བ་དང་ཧར་རེ་ལངས་ནས་ལམ་འགག་ལྟ་བུར་བྱ་ར་རེ་ལྟ་བ་ལས་མེད། དེ་རིགས་རང་ཤོང་དུ་བསྡད་ཀྱང་མལ་བདེ་ལ་རྒྱབ་
བསྙེལ་མཐོ་བ་ཞིག་བྱས་ནས་གན་རྐྱལ་དུ་དེ་ལ་བསྙེལ་ཚང་ར་གདན་དུ་བཏིང་ནས་ལུས་གནད་དུ་སེམས་ཉམས་ཀྱི་རླན་མ་རྙེད་པས་གནས་པ་ཡང་ཁྲད་དེ་བ་ཞིག་ལས་འོས་མེད། ཐུན་དུང་ཐོས་སྲིད་
ཀྱང་ལངས་འཚེར་བས་ཆོས་རྣམས་མ་དྲན་ཙམ་རེ་བྱེད། ཡང་ན་གཉིད་ལ་ཐིབས་འགྲོ། ཡང་ན་དྲན་ཚོད་རེ་བྱེད་ཀྱིན་གཉིད། ཇ་ཐུག་འོང་རན་པའི་ཚོད་དུ་ལུས་སྲོངས་ནས་རྡོག་སྒྲ་ཉན་པ་ལ་
དགེ་སྦྱོར་དུ་བྱེད། དེ་བྱུང་ཚར་ནས་ལུས་ཙོག་པུར་སྡོད་མགོ་རུམ་དུ་འཛུད་ནས་གཉིད་རེ་ལོག་གིན་བསྡད་ཡོང་། དེ་འདྲའི་སྤྲོས་མེད་པའི་ཁ་ཐབས་ལས་མ་མཐར་ཡིག་དྲུག་ཚུན་ཁ་འདོན་བྱེད་པ་✖

དགའམ་སེམས་འདུག་གོ །ཡང་སྒྲུབ་སྡེའི་ནང་དུ་མཚམས་ཀྱི་བཅད་རྒྱ་བྱེད་པ་ཡིན་ན་དྲག དེ་མིན་རང་གཅིག་པུར་རི་ཁྲོད་མཚམས་ལོ་གསུམ་མ་ལྟ་བུའམ། རྟེན་འབྲེལ་བླ་སྒྲུབ་སོགས་ཀྱི་
བཅད་རྒྱ་བྱེད་པ་ཡིན་ན་ཏབ་ཏོབ་ལ་མི་བྱེད་པར། ཐོག་མར་གནས་མི་རྒོད་དང་གཅན་གཟན་གདུག་པ་ཅན་ལྟ་བུའི་རྒྱུ་སྲང་མིན་པ། རྦབ་དང་གཡའ་རུད་སོགས་མི་ཡོང་བ། ཆུ་ཤིང་སོགས
འབྲུག་
ལུགས་མཐུན་རྐྱེན་འགྲུབ་སླ་བ་ཞིག་ལྟ་གོན་བྱེད། དེར་དགོས་ཆ་འཕྲལ་ཕུགས་དང་མཚམས་གཡོག་རིགས་མཐུན་ཁོམ་མ་ཁོམ་སོགས་ལ་རེས་མོས་ཡོང་ཆོག་པའི་ཐེབ་འགྲོལ་ཡོང་བར་བྱེད།
ཆོས་
ལྕགས་ཀྱང་གསུམ་རེ་ཚག་བྱེད་པར་གསུང་སྟེ། གཅིག་གོ་ཁར་འཇོག གཅིག་དྲ་ཆུང་ལ་སོགས་པར་སྦ། གཅིག་གང་འོས་སུ་སྦ་བ་སོགས་དགོས་ངེས་ཀྱི་ཡོ་བྱད་རྣམས་སྔ་མ་ནས་གྲབས་སུ་
མཛོད་
ཆེན་འཛུད་པ་ཡིན། གནས་བཙན་ལ་བག་ཕེབས་པ་ཞིག་མེད་ན། དང་པོ་ནས་ཟོན་དོགས་སྐྱེས་ཡོང་། སྔོན་རྗེ་རྒྱ་རས་ཀྱི་སློབ་མ་རིན་ཆེན་དཔལ་གནམ་ཕུའི་རི་ཁྲོད་དུ་བཞུགས་ཚེ། དེར་དྲེད་ཡོད
མོ་
ས་ཡིན་འདུག་པས། ཐུགས་ལ་དྲེད་འོང་ལས་ཆེ་དགོངས་པ་ཞིག་བྱུང་། དེ་ལམ་གཏོང་གི་འདུན་མ་ཞིག་མ་བྱུང་བར། ཞག་རེ་བཞིན་དེའི་རྟོག་པ་ཇེ་རག་ཏུ་སོང་བས་ཕྱིས་ཁོང་རང་གི་ནང་མིའི

།བརྒྱག་སྐྱེལ་དུ་སོང་བ་མཐོང་ཚེ་དྲེད་དུ་དོགས་ནས་རི་ཁར་བྲོས་པའི་ལོ་རྒྱུས་ཡོད་པས། དགྲ་རྐུན་སོགས་ཡོད་སར་བསྡད་ན་དོགས་པས་དགེ་སྦྱོར་གྱིས་ཚེར་མ་༄༅།
བྱེད༑ སྟབས་ཉེས་ན་བར་ཆད་དུ་ཡང་འགྲོ་ཉེན་ཆེ་བས། བསམ་གཏན་གྱི་ཚེར་མ་དང་པོ་ནས་སེལ་དགོས། དེར་བཅད་རྒྱ་ལ་བསྡད་ཚར་ནས་བླ་མའི་བཀའ་མ་གཏོགས་སུའི་ཡང་ངོ་མི་འཛིན་
པར་ཐག་གཅོད་ནས་སྣ་ཐག་རང་མགོར་དཀྲི་བ་ཞིག་དགོས། དེ་མ་བྱས་པར་དང་པོ་ནས་བཅད་རྒྱ་དམ་པ་ཞིག་བྱེད་བསམ་ཏེ་མཆེད་གྲོགས་ཡོན་བདག་དེ་དང་དེ་བྱུང་ན་ནི་ནང་དུ་མ་བཏང་བས་མི་
ལོ༑ འབོད་མཁན་ལྟ་བུ་ཡིན་ནའང་དེ་དང་དེ་ལྟ་བུས་ནན་གྱིས་ཤོག་ཟེར་ནས་མ་ཕྱིན་ན་མི་ལོ་བསམ་ནས་བཅད་རྒྱ་གནད་ལ་མི་འོང་བའི་ཁ་བྱང་སྔོན་ནས་བྲིས་ཚར་ཚར་བ་ཡིན་པས། ངོ་སྲུང་གིས་
དབང་དུ་གཏན་ནས་མི་གཏོང་བའི་དམ་བཅའ་དྲག་པོ་དགོས། དོན་དུ་བྱང་ཆུབ་ལྡིང་གིས་བླ་མ་མངའ་རིས་པའི་ཚེ་མཚམས་ཀྱིས་བཅད་རྒྱ་འདྲ་ཞིག་དགོས། ཁོང་གིས་ཤ་ཉེ་མངའ་རིས་ནས་ཁོང་
ྋ འབོད་དུ་འོང་ནས་ལོ་རྒྱུས་བྱས་འདུག་པས། ང་སྤྱིལ་པོ་འདིའི་ནང་ནས་རོ་ཞིག་མིན་པ་ཐོན་མི་ཡོང་བས་ཁྱོད་རང་ང་ལ་རེ་ལྟོས་མ་བྱེད་གསུངས་ནས་ངག་མཚམས་དམ་པར་ད་ལྟ་ཡང་བཞུགས་

འདུག ཁོང་བྱང་ཆུབ་ལྡིང་གི་སྤྱིལ་པོ་རྒྱག་པ་དང་མཚམས་དུས་མཉམ་ཡིན་པར་འདུག་པས་སྔ་སོར་ཞིག རྗེ་བླ་མ་ཁོང་གི་ཕུག་སྒོར་ཕེབས་པར་ངག་མ་ཕུལ་འདུག དེ་ལ་ཀུན་གྱིས་བླ་མ་ལ་
ངག་མི་འབུལ་བ་དེ་འདྲ་ཧ་ཅང་ཡང་སྒྲིག་དམ་དྲག་པས་ད་ནས་ངག་ཕུལ་ཞུས་འདུག་པས་ཕྱིས་ནས། རྗེ་བླ་མ་ཕུག་སྒོར་ཕེབས་དུས་ངག་འབུལ་གཞན་སུ་ལའང་ངག་མི་ཡོང་བར་འདུག བཅད་
རྒྱ་ཞིག་བྱེད་ན་དེ་འདྲ་ཞིག་དགོས་རྒྱུར་ཡང་འདུག་པས་དགོངས་ཡུལ་དུ་བཞུགས་པར་ཞུ། གཞན་འདི་སྐོར་སོགས་སུ་མཚམས་བཞུགས་གསར་པ་ཡིན་ན། ཐོག་མར་བཅད་རྒྱ་རྒྱུན་རིང་མི་བྱེད་
པར་ཟླ་སྨད་ཞིག་གིས་ཚེས་ཉི་ཤུ་ལྔ་བདུན་ལ་སོགས་ཡ་གཅིག་ལ་ཞག་བཅུ་ཁ་ཙམ་ཞིག་སྡོད་རྩིས་བྱེད་ནས་དགུང་མོ་ཞིག་ཕར་བཞུགས། དེའི་རིང་ཅི་བྱུང་ཡང་གཡོ་འགུལ་མི་བྱེད་པར་བཞུགས་
སྡོད་རྩིས་ཀྱི་ཞག་ལས་ཁ་ཡར་ཙམ་ཞིག་བསྲིང་ནས་ཟླ་སྟོད་ཀྱིས་ཚེས་ཡ་གཅིག་ལ་སྔ་དྲོ་མཚམས་ཡངས་བྱེད། དེ་ནས་ཡང་སྔ་མ་ལྟར་ལས་ཞག་སྤར་ནས་བཅུ་བཞི་ཙམ་བཞུགས་རྩིས་ལ་ཉེར་
གཅིག་ཙམ་བཞུགས་ནས་སྔ་མ་ལྟར་མཚམས་ཡངས་བྱེད། དེ་ནས་ཉེར་གཅིག་ཙམ་བཞུགས་རྩིས་ལ་ཟླ་གཅིག་ཙམ་བཞུགས་ནས་མཚམས་ཡངས་བྱེད། དེའི་མཚམས་ཐེབ་གསུམ་པོ་རྐྱེན་དབང་

༄༅། །དུ་མ་ཤོར་ན་དེ་ཕྱིས་ནས་མཚམས་ལ་བར་ཆད་མི་ཡོང་བས་ཐོག་མའི་མཚམས་ལ་རྟེན་འབྲེལ་གཟབ་པ་གལ་ཆེ། མཚམས་ཀྱི་དུས་སྒོ་དྲུང་དུ་ཐོ་དཀར་པོ་འཛུགས་པ་
རྟེན་འབྲེལ་ཡིན། མཚམས་དམ་པའི་དུས་ཕར་མི་གཞན་ལ་བལྟས་ན་གྲིབ་ཆེ། ཚུར་གཞན་གྱིས་མཐོང་རུང་དེ་ཙམ་མི་ལྟོ་གསུང་འདུག རྟེན་འབྲེལ་དང་བླ་སྒྲབ་ལྟ་བུ་ཡིན་ན་སྔོན་མ་ནས་ཆུ་མ་
གཏོགས༑ དགོས་ཆ་རྣམས་སྤྱིལ་པོར་ཚུད་པར་བྱེད། ཆུ་ཡང་ཝ་ནང་ནས་འབུལ། དེའི་རིང་ནང་སྤྱད་ཕྱིར་མི་གཏོང་། ཕྱི་སྤྱད་ནང་དུ་མི་ལེན། མཚམས་ལ་བཞུགས་ཚར་ནས་གདན་མི་སྤོ་
མི་སྤྲུག གལ་ཏེ་རྒྱུན་རིང་ནས་གདན་སྤྲུག་དགོས་པ་བྱུང་ན་ཡང་འོག་ཏུ་གདན་གཅིག་འགུལ་སྤྱོད་མེད་པར་འཇོག་ནས་ཁ་གདན་སྤྲུག སྐྲ་དང་ཁ་སྤུ་མི་འབྲེག སེན་མོ་མི་འབྲེག གདོང་དང་
ཁ་ལག་སོགས་ཀྱི་དྲི་མ་མི་བཀྲུ། གཞན་དང་གདོང་མི་སྤྲད། ངག་མི་གཏོང་། དེ་ལྟར་བྱས་པས་བར་ཆད་མི་ཡོང་དགེ་སྦྱོར་འཕེལ། ལྷག་པར་རྟེན་འབྲེལ་ལྟ་བུ་ཡིན་ན་དཀོར་གྲིབ་མེད་པས་
རིག་པ་དྭངས། རྟེན་འབྲེལ་འཆར། བློ་ལས་སུ་རུང་བ་ཡོང༌། ངེས་པ་ཅན་བྱེད་ན་འདི་རྣམས་བྱུང་ན་མ་བྱུང་ན་བྱེད། གཞན་སྐབས་ཐོབ་དང་བསྟུན་པ་ལས་འོས་མེད། དེ་རྣམས་ཀྱི་སྔོན་དུ་་

ཡང་ཀུན་སློང་གི་བསམ་པའི་བཟོ་རྒྱ་གཟབ་པ་གལ་ཆེ་བས་ཐུགས་ལ་བཞུགས་པར་ཞུ། ངེད་རང་གིས་ཟླ་བོའི་ཁྲོད་དུ་རབ་བྱུང་བསྙེན་རྫོགས་མང་བ་འདི་བློ་དགའ། གྲུབ་ཐོབ་ཆེན་པོ་ཨུ་རྒྱན་པས་
ཀྱང་༑ ད་ལྟ་འབྲི་སྟག་གི་སྒོམ་ཆེན་རྣམས་རང་ཤོང་ནང་ན་ཡང་། འབག་བུམ་ཁྲོ་ལེ་བཞུགས་ཀྱིན་འདུག་པ་ངོ་མཚར་ཆེ་གསུངས་ནས་རབ་བྱུང་ལ་བསྔགས་པ་ཆེན་པོ་མཛད་འདུག དེ་བཞིན་
དུ་འོ་སྐོལ་གྱི་སྐྱབས་གནས་རྗེ་བཙུན་ཆེན་པོ་དེ་ཉིད་ཀྱིས་སྤྱན་སྔར་བདག་མཇལ་དུས་ཞལ་སྔ་ནས། ཁྱོད་དགེ་སློང་ཡིན་འདུག་པ་དེ་ཤིན་ཏུ་ལེགས་འདུག མཉམ་མེད་དྭགས་པོ་རིན་པོ་ཆེ་
དང་༑ འགྲོ་མགོན་ཕག་གྲུ་ཡབ་སྲས་དགེ་སློང་སྒོམ་ཆེན་ཡིན། རྗེ་གཙང་པ་རྒྱ་རས་ཀྱང་དགེ་སློང་སྒོམ་ཆེན་ཡིན། དཔལ་སྟག་ལུང་ཐང་པ་ཡང་དགེ་སློང་སྒོམ་ཆེན་ཡིན། རྒྱལ་དབང་རྗེ་དང་
ཐམས་ཅད་མཁྱེན་པ་ཆེན་པོ་ཡང་དགེ་སློང་སྒོམ་ཆེན་ཡིན། ང་ཡང་དགེ་སློང་སྒོམ་ཆེན་ཡིན་གསུངས་ནས་རབ་བྱུང་དགེ་སློང་ལ་བསྔགས་པ་ཆེན་པོ་མཛད་ཀྱིན་འདུག སྐུ་གཞོགས་སུ་བསྙེན་
རྫོགས་ཞུ་བ་རྣམས་ལ་ཡག་པོ་ཡིན་གསུངས་ནས་ཐུགས་ཤིན་ཏུ་མཉེས་པར་མཛད་འདུག རྟོགས་ལྡན་བསྙེན་རྫོགས་སྒྲུབ་པ་རྣམས་ལ་ཁྱེད་བྱ་བྲལ་བ་རྣམས་རྒྱལ་ཁམས་ལ་འབྱོན་དགོས་

སྭཱ |༄༅། །པས། ཆོས་གོས་རྣམ་གསུམ་སོགས་རབ་བྱུང་ཆས་དང་མ་བྲལ་བ་རྒྱུན་དུ་ཨེ་ཡོང་མི་ཤེས་ཀྱང༌། དེ་དང་ཞྭ་མ་འབྱོར་ཚེ་སྐྲ་རྣ་མཆོག་ཁེབ་ཙམ་རེ་གྲང་སྐྱོབ་ལ་
དགོས་ཀྱང་སྲིད། དེ་གཉིས་ཙམ་མ་གཏོགས་པ་འདུལ་བ་དང་འགལ་བའི་ཁྱེད་རྣམས་ཀྱིས་ལག་ཏུ་མི་ལོན་པ་གཅིག་ཀྱང་མེད་པས་ལག་ལེན་ཚུལ་བཞིན་ལས་མ་གཡོས་པ་མཛོད་ཕེབས་ཀྱིན་
འདུག འོ་སྐོལ་རྣམས་ཀྱང་སྡོམ་གསུམ་གྱི་རྟ་གོང་དུ་འཛེགས་ནས་ཉེས་ལྟུང་མཚོན་གྱིས་མ་རྨས་པ་ཞིག་ཅིས་ཀྱང་དགོས་གལ་ཆེ་བར་འདུག་པས། ཐོག་མར་ཐུན་མོང་གི་སྐྱབས་འགྲོའི་སྡོམ་པ་
ནས་བཟུང་ལམ་ཕྱག་རྒྱ་ཆེན་པོའི་ལག་ལེན་རྣམས་ཀྱང་ཚོད་ཡོད་དུ་མ་ལུས་པ་རེ་མཛད་པར་ཞུ། དེ་ལ་ཐུན་མོང་གི་སྐབས་འགྲོ་ཙམ་ཁས་བླངས་ནས་དེའི་བསླབ་བྱ་གང་ཡིན་ལ་སློབ་དགོས་
མོད༑ དེ་གང་ཡིན་ན་སངས་རྒྱས་ལ་སྐྱབས་སུ་སོང་ནས་འཇིག་རྟེན་པའི་ལྷ་ལ་ཕྱག་མི་འཚལ། ཆོས་ལ་སྐྱབས་སུ་ཡོང་ནས་སེམས་ཅན་ལ་གནོད་པ་སྤངས། དགེ་འདུན་ལ་སྐྱབས་སུ་སོང་ནས་
3
གྲོགས་མུ་སྟེགས་ཅན་དང་མི་འགྲོགས་གསུང་བ་འདུག་ན། དེས་སེམས་ཅན་ལ་གནོད་པ་སྤོང་བ་ཙམ་ལས་མ་གསུངས། དགེ་སློང་གི་སྡོམ་པར་ཁས་བླངས་ནས་སྤོང་བདུན་འཁོར་བཅས་ཀྱི་✖

ཚུལ་ཁྲིམས་ལ་ལག་ལེན་ཕྲ་ཞིབ་ཏུ་སློབ་དགོས་མོད་ཀྱང༌། དོན་དགེ་སྦྱོང་གིས་ཆོས་བཞི་ལག་ཏུ་ལོན་པས་ཆོག་པ་ཞིག་བྱུང་། ཆོས་བཞི་པོ་གང་ཡིན་ན། གཤེ་ཡང་སླར་མི་གཤེ ཁྲོ་ཡང་
སླར་མི་ཁྲོ། བརྡེགས་ཀྱང་སླར་མི་བརྡེག མཚང་འབྲུ་ཡང་སླར་མི་འབྲུ། གསུངས་པ་ལགས་ཡོད་དུ་ངན་ལན་ངན་གྱིས་མི་ལེན་པ་ཞིག་གིས་ཆོག་མོད། དེ་ཡང་རང་དོན་གཙོ་ཆེ་བ་དང་ལུས་
ཇི་སྲིད་འཚོའི་བར་ཁས་བླངས། ཐེག་པ་ཆེན་པོའི་ཆོས་སྒོར་ཞུགས་ནས་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཐོབ་འདོད་ཀྱི་བློས། ཇི་ལྟར་དུས་གསུམ་མགོན་པོ་རྣམས། །བྱང་ཆུབ་
མཆོག་ཏུ་ཐུགས་བསྐྱེད་ལྟར། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །སོགས་ལེན་ཆོག་བསྡུས་པའི་ངག་འདོན་ལྟར་ཁས་བླངས་པ་ཡིན་མོད། དེ་ཡང་དམུ་
རྒོད་ཀྱི་སེམས་ཅན་བྱས་པ་དྲིན་དུ་མི་གཟོ་བ་སོགས། སེམས་བསྐྱེད་འཆོར་བའི་རྒྱུ་མང་བས། ཐོག་མར་སློབ་དཔོན་སོགས་ལ་ཁས་བླངས་ནས། སླར་ཡང་ཐུན་ཐམས་ཅད་ཀྱི་མགོར་ཐོབ་པ་མི་
ཉམས་པ་དང་། གལ་ཏེ་ཉམས་ན་གསོ་བའི་ཕྱིར་ལེན་ཆོག་བསྡུས་པ་རེ། ངག་ཏུ་འདོན་པའི་ཚིག་གིས་དོན་རྣམས་དྲན་གསོ་བ་ལགས་མོད། འདིའི་དོན་ལག་ཡོད་དུ་བདག་ལས་གཞན་གཅེས་

༄༅། ཀྱེ་བསམ་པས་ཕར་ཕྱིན་དྲུག་སོགས་དགེ་བ་རྣམས་སེམས་ཅན་ཐམས་ཅད་ཀྱི་དོན་དུ་བསྒྲུབ་ཅིང་དུས་གསུམ་གྱི་དགེ་ཚོགས་རྣམས་ཀྱང་དེ་དག་གི་དོན་དུ་བསྔོ།ལག་
ལེན་ཁེ་དང་རྒྱལ་ཁ་གཞན་ལ་སྟེར་ཞིང་གྱོང་དང་བུབ་ཁ་རང་གིས་ལེན་གསུངས་པས། དངོས་སུ་བདག་གཞན་བརྗེ་བ་མ་བྱུང་ཡང༌། དེའི་བསམ་པ་ཟོལ་མེད་གཅིག་ཅིས་ཀྱང་དགོས་པར་
གསུང༑ བསམ་པ་ཟོལ་མེད་གཅིག་མ་བྱུང་ན་ཆོས་ཐེག་ཆེན་ཁས་བླངས་ཀྱང་། གང་ཟག་ཐེག་ཆེན་པར་མ་སོང་བས། བྱང་ཆུབ་སྒྲུབ་པའི་རྩ་བ་འཆུག་འདུག་པས། ཐུགས་ལ་བཞུགས་ནས་
སྤང་བླངས་གོ་ལོག་ཏུ་མ་སོང་བ་རེ་ཅིས་ཀྱང་མཛད་པར་ཞུ། སྨིན་བྱེད་དབང་གིས་གསང་སྔགས་རྡོ་རྗེ་ཐེག་པའི་ཆོས་སྒོ་ཕྱེ་ནས། གྲོལ་ལམ་བསྐྱེད་རྫོགས་ཀྱི་ལམ་བླ་མའི་མན་ངག་གིས་བརྒྱན་པ་
ལྟར་ཉམས་སུ་བསྟར་ན ༥་ཚེ་གཅིག་གི་སངས་རྒྱས་འགྲུབ་པའི་གསང་ལམ་བསྙེགས་པར་བྱེད་པ་ལ་དབང་བཞི་ཐོབ་ལ་མ་ཉམས་པ་ཞིག་མེད་ཐབས་མེད་དུ་འདུག་པས། དབང་བཞི་ཐོབ་པའི་གོ་
རིམ་ལྟར་དེ་དང་དེའི་དམ་ཚིག་རྣམས་ཀྱང་སྲུང་བ་གལ་ཆེ་ཡང༌། ལས་དང་པོ་པས་ཐོག་མ་ནས་ཐམས་ཅད་ལག་ཏུ་ལོན་མི་ཡོང༌། དབང་ལའང་བླ་མའི་ཞལ་ནས་གསུངས་པའི་དབང་

དང་༑ ཡི་དམ་ལྷས་ལུང་བསྟན་པའི་དབང་དང༌། མཁའ་འགྲོ་མས་རྗེས་སུ་གནང་བའི་དབང་དང༌། རང་ཉིད་ཀྱིས་སེམས་ཀྱི་རྩལ་གྱིས་ཐོབ་པའི་དབང་སོགས་གསུངས་པའི་ཕྱི་མ་འདི་ལ་བྱིན་
རླབས་འཕོ་བའི་དབང་ངམ་རྟོགས་པ་དོན་གྱི་དབང་ཟེར། འོ་སྐོལ་རྣམས་མཚན་ལྡན་གྱི་བླ་མ་ལ་བསྟེན་ནས་མོས་གུས་དཀར་པོ་ཆིག་ཐུབ་ཀྱི་གསང་ལམ་བསྙེགས་ནས་བསྐྱེད་རིམ་བླ་མའི་རྣལ་
འབྱོར༑ བཟླས་པ་གསོལ་འདེབས་ཉམས་ལེན་བླ་མའི་མོས་གུས་ལ་ལྟེམ་རྐྱང་མེད་པར་ཆུ་བོ་རྒྱུན་གྱི་རྣལ་འབྱོར་དུ་བྱས་པས། ཕ་བླ་མའི་བྱིན་རླབས་སྙིང་ལ་ཞུགས། །བུ་སློབ་མའི་མོས་གུས་
གཏིང་ནས་གཡོས། །ལས་ཅན་གྱི་འཁྲུལ་པ་བཙན་ཐབས་ཞིག །འདི་མོས་གུས་ཕྱག་རྒྱ་ཆེན་པོ་ཡིན། །གསུངས་པ་ལྟར་གྱི་ལག་ལེན་ལ་གནད་དུ་བསྣུན་པས། རྟོགས་པ་དོན་གྱི་དབང་
མཆོག་ཐོབ་པ་ཞིག་དགོས་རྒྱུ་ཡིན་པས། དམ་ཚིག་ཀྱང་གནས་ལུགས་རང་ངོ་འཕྲོད་ཅིང་བླ་མ་རང་སེམས་དབྱེར་མེད་དུ་རྟོགས་ནས། སྣང་གྲགས་རྣམས་དེའི་རོལ་པ་ལས་མ་འདས་པས། རྡོ་
རྗེ་གསུམ་ལས་མ་གཡོས་པའི་ལམ་ཁྱེར་མཁྱེན་འཚལ། དེ་བར་དང་པོ་པ་རྣམས་གཙོ་ཆེར་བླ་མའི་སྐུ་གསུང་ཐུགས་ཀྱི་དམ་ཚིག་རྣམས་མ་ཉམས་པར་བསྲུངས་ནས་ཅི་མཛད་ལེགས་པར་༔

ཞལ་| ༄༅། །བལྟ། ཅི་གསུང་ཚད་མར་འཛིན། ཅི་བསྒོ་ཉམས་སུ་ལེན་པ་ཞིག་གཙོ་བོར་འཛིན་རྒྱུ་ཡིན་ཡང་། དབང་བསྐུར་དང་བསྐྱེད་རྫོགས་ཀྱི་ཉམས་ལེན་གཞན་རྣམས་ཀྱང་
ཁྱད་དུ་གསོད་རྒྱུ་མིན་པས། རང་གི་དབང་པོའི་གོ་རིམ་དང་བསྟུན་པའི་ཉམས་ལེན་དེ་དང་དེའི་དམ་ཚིག་རྣམས་ཀྱང་རྒྱུད་ནས་བཤད་པ་ལྟར་མ་ཉམས་པར་སྲུང་བ་དང་། གལ་ཏེ་ཉམས་ན་ཐུན་
ཚོད་ལས་མ་འདས་པར་གསོ་བ་སོགས་འཛོལ་མེད་དགོས་རྒྱུ་ཡིན་པས། རྩ་ལྟུང་བཅུ་བཞི་ཡན་ལག་གི་ལྟུང་བ་བརྒྱད་སོགས་ཀྱིས་རྩ་ཚིག་རྣམས་བློ་ལ་འཛིན་ནས་ཉིན་རེ་བཞིན་དུས་སུ་འདོན་
ཞིང་༑ དེའི་དོན་གྱི་སྤང་བླངས་རྣམས་གང་འོས་དུས་ལས་མ་འདས་པར་བཤགས་སྡོམ་བྱེད་པ་གལ་ཆེ་རྒྱ་ཡིན། དེ་ཡང་ཐེག་པ་ཆེན་པོའི་ལྟང་བ་ལ་བྱུང་བ་ཉིད་ནས་རྩ་ལྟང་རང་དུ་མི་འགྲོ་
ལ༑ བཤགས་སྡོམ་མ་བྱས་པར་ཐུན་ཚོད་ལས་འདས་ཤིང་བག་མེད་པར་ཡང་ནས་ཡང་དུ་སྤྱད་ན་ཆེན་པོར་འགྱུར་ཞེས་གསུང་འདུག དེ་ཡང་དངོས་གཞི་ཆེ་ཡང་བཤགས་པས་མོད་ལ་འདག་
ཅིང་༑ དངོས་གཞི་ཆུང་ཡང་བག་མེད་དུ་ཨའུ་རྩིས་སྤྱད་ན་ལྟུང་བ་སྦོམ་པོར་འགྲོ་རྒྱུར་འདུག གསང་སྔགས་ཀྱི་སྲོག་དམ་ཚིག་ཏུ་འདུག་པས་སྲོག་ལ་སྲོག་བཞིན་དུ་སྲུང་བ་གལ་ཆེའོ། །གསང་

སྔགས་པ་ལ་དམ་ཚིག་ཡོད་ན་མཁའ་འགྲོ་ཆོས་སྐྱོང་རྣམས་ལ་བསྙེན་སྒྲུབ་མ་བྱས་ཀྱང་དྲི་བཟང་ལ་བུང་བ་བཞིན་འདུ་ཞིང་ཕྲིན་ལས་སྒྲབ་ལ། དམ་ཚིག་མེད་ན་བསྒྲབ་ཀྱང་འཁོར་བའི་སྐད་ཆ་མི་
ལྷེ འདུག གསང་སྔགས་ཀྱི་སྒོར་ཞུགས་ནས་དམ་ཚིག་ལ་སྐྱོན་མ་བྱུང་ན་རབ་ཚེ་འདིའམ་འཆི་ཁ་བར་དོ་སོགས་དང་། འབྲིང་སྐྱེ་བ་གཉིས་གསུམ་ལྔ་བདུན་ནམ། ྋཇི་ལྟར་འགྱང་ཡང་སྐྱེ་བ་བཅུ་
བདུན་ཚུན་ལ་སངས་མི་རྒྱ་མི་སྲིད་པས་གྲངས་མེད་གསུམ་སོགས་ཀྱིས་བརྩིས་ན་གནད་ཙམ་གྱི་ཚོད་ཡིན་ཞེས་རྗེ་བླ་མས་གསུང༌། རྒྱལ་བ་རྒོད་ཚང་པས་ང་ལ་ད་ལྟ་དམ་ཚིག་ལ་སྐྱོན་འདི་ཡོད་
བསམ་པའི་གནོང་འགྱོད་སྤུ་ཙམ་ཞིག་ཡང་མེད། མཆེད་གྲོགས་སུ་འགྲོགས་ཀྱང་གོང་དུ་ཁུར། གཞོན་གཡོག་ལ་སུ་ཐོབ་ཁོ་ན་བྱས། མངོན་མཚན་སྦས་ནས་གྲལ་གྱི་གཤམ་ཁོ་ནར་
བསྡད༑ རི་ཁྲོད་དུ་སྤྱིལ་པོ་ལེགས་ཉེས་གཉིས་འདུག་ན། ལེགས་པར་མཆེད་གྲོགས་བཞུགས་བཅོལ། ང་རང་དེ་ལྷག་གིས་ནང་དུ་བསྡད། བསོད་སྙོམས་ལ་འགྲོ་དུས་ཀྱང་མཆེད་གྲོགས་
སྔོན་ལ་བཏང༌། རྙེད་པ་ཆེ་བ་མཆེད་གྲོགས་ཀྱིས་འཐོབ་པར་བྱས། ང་རང་རྗེས་ནས་གང་བྱུང་ལ་བརྟེན། གལ་ཏེ་ཆོས་སྐད་འདྲ་བྱས་ཚེ་མཆེད་གྲོགས་མ་མཉེས་པ་འདྲ་བྱུང་སྲིད་ན། ང་རང་་

།ལ་དངོས་པོ་ཁབ་དང་སྐད་པ་ལས་མེད་ཀྱང་དེ་ཕུལ། མཆེད་གྲོགས་དེའི་ཞབས་ལ་དམིགས་པའི་ཕྱག་རྒྱ་རེ་གཅོད་མ་མྱོང༌། སྤྱི་བསོད་ལྟ་བུ་ལ་འགྲོ་དུས༄༅།
ཀྱང་༑ ང་ལ་ཁྲལ་ཁུར་བ་འཆོལ་ན་ང་ཁྱེད་ཚོ་དང་མཉམ་དུ་འགྲོ། འགྲོ་མགོན་བྱེད་དགོས་ན་མི་འགྲོ་བྱས་ནས་ཁྲལ་ཁུར་དང་གཞོན་གཡོག་ཁོ་ན་བྱས། ཙ་རིར་འདྲེན་རྒྱག་དུས་གཞན་གྱིས་ལྡུམ་
གོག་ཚུན་ཆད་ཁུར་བས་ཕྱིས་ནས་འགའ་རེས་ཁྱེད་ཐུགས་དམ་པར་འདུག་པས་ལྷམ་སྐུར་ན་ཉེས་པ་འོང་བས་མི་སྐར་ཟེར་དུས། ཁྱེད་ཚོ་ལ་ཉེས་པ་མི་ཡོང་ང་རང་གི་སྒྲིབ་སྦྱོང་ཡིན། ལྡུམ་མི་སྐར
ན་ཁྱེད་ཚོ་དང་མཉམ་དུ་མི་འགྲོ་བྱས་པས། འགའ་ཞིག་གིས་འོ་ན་ཁུར་ཟེར་ལྡུམ་དོས་གཉའ་བར་བཀལ་བྱུང་པ་རྣམས་ཁུར། འགའ་རེས་ལྟོ་ཟོ་ཟེར་དུས་མ་ཟོས་པར། ལྟོ་ཟོས་ན་གླ་རུ་འགྲོ་ནས་
ངའི་སྡིག་པ་མི་འདག་བྱས་པས། ནན་བྱེད་པ་ལ་ལྟོ་ཟོ་ཟེར་ན་ཁྱོད་ཀྱིས་ཁྲེལ་པོ་མི་ཁུར་བྱས་ནས་མ་ཟོས་པས། ཕྱིས་ནས་རྫ་ཁྲོད་ཤར་པའི་བོང་བུ་སེར་པོ་དེ་གཡོར་ཐོང་ཟེར་བ་བྱུང༌། སྐབས་
ཤིག་སྒལ་པ་ལ་རྨ་བྱུང་ནས་རྣག་ཁྲག་རྣམས་ཕྱི་རྟིང་དུ་ཞམ། བེམ་པོ་དང་སྒལ་པའི་རྨ་འབྱར། རྐང་པ་རྫ་དོང་དུ་ཤོར་བས་རྨ་ཆེན་པོ་བྱུང་། དེ་ལ་ཉེན་སོང་བས་སྐྲང་ནས་པུས་འགྲོས་བྱེད

དགོས་པ་བྱུང་རུང༌། སྙིང་རུས་བསྐྱེད་ཅིང་རྩམ་དོག་གཅིག་ཁུར། གནས་ཕྱི་ནས་རྩམ་དོག་ཙམ་རེ་གནས་ནང་དུ་འཁྱོལ་བ་རེས་སྡིག་པ་དག་པའི་རྟགས་ཡོང་གིན་འདུག་ལ། དེ་དུས་ནུབ་
གཅིག་རྨི་ལམ་དུ་ནང་ཁྲོལ་ཐམས་ཅད་ཁ་ནས་སྐྱུགས་ཏེ་ཁོང་པ་སྟོང་པར་སོང་བས་ད་རེས་འཆི་ངེས་བསམ་ནས་ཞེད་ཀྱིན་འདུག་ཚེ། འཁྲིས་དེར་མི་ཞིག་འདུག་པ་ལ། ད་འདི་རྣམས་ནང་དུ་ཚུད་
ཨེ་སྲིད་དྲིས་པས། ལེ་ལོ་ཆེ་ན་ཚུད་པ་སྲིད།ྋ གཞན་མི་ཚུད་ཟེར་བ་ཞིག་བྱུང༌། ངས་དེ་ལྟར་དམན་ས་བཟུང་རུང་སུའི་ཡང་ལྐོག་ཏུ་སྡོད་མ་མྱོང་གསུང་འདུག འདི་ལ་འགའ་རེས་ལུས་གྲལ་
གཤམ་དང༌། སེམས་གྲལ་མགོའམ་ཞིག་ཟེར་ནས། དོན་དུ་ང་བཟང་ང་ཆེ་ངས་སྙིང་རུས་བྱས་བསམས་ཀྱིན་སྡོད་དགོས་རྒྱུ་འདྲ་ཞིག་སེམས་པ་འདྲ་སྟེ་དེ་གར་ཡིན། འོ་ན་གང་ཡིན་ན། མོས་
གུས་གཞན་གྱིས་ལྐོག་ཏུ་མ་ལུས་པ། དེ་བཞིན་དག་སྣང༌། སྙིང་རྗེ། ཕན་སེམས། སྙིང་རུས། བློས་བཏང་། ཞེན་ལོག གོ་ཆ་སོགས་གཞན་གྱིས་ལྐོག་ཏུ་མ་ལུས་པ། འདི་རྣམས་
ཞེ་སྡང་མེད་པའི་འགྲན་སེམས་ཟེར། དེ་ཡང་དང་པོ་བླ་མ་ལ་མོས་གུས་སུ་ཆེ་འགྲན་པོ་བྱེད་སོགས་དང༌། སྤྱི་ནོར་དང་སྤྱི་རྫས་ལ་འདོད་པ་སུ་ཆུང་འགྲན་པོ་བྱེད། ཞབས་ཏོག་སུས་འགྲུབ་དང་✖

།བྱ་བ་སུས་ཐོང་འགྲན་པོ་བྱེད།ཐ་མ་རྟེན་འབྲེལ་སུ་མཁས་དང་འགྲོ་དོན་སུས་འགྲུབ་འགྲན་པོ་བྱེད་པར་གསུང་འདུག་པས། ངེད་རང་རྣམས་ཀྱང་མིག་འཕང་
n9
འདེགས་ས་མི་ལ་དང་རྒོད་ཚང་པ་རྣམས་ཀྱི་རྣམ་ཐར་ལ་བྱེད་དགོས་རྒྱ་ཡིན་པས་ཐུགས་ལ་བཞུགས་པ་གལ་ཆེ། དེ་ལྟར་དམན་ས་འཛིན་ཞིང་དག་སྣང་འབྱོངས་པ་དང་རང་འདོད་མེད་ན་དམ་ཚིག་
ལ་ཉེས་སྐྱོན་འགྲོ་དོན་མི་འདུག གཞན་དམ་ཚིག་ལ་སྐྱོན་ཡོང་བའི་རྩ་བ་རང་། དཔོན་སློབ་མཆེད་གྲོགས་སོ་སོར་རང་འདོད་ཟེར་བའི་ཡིད་དུ་ཡོང་ལ་སྙིང་དུ་སྡུག་པ་ཞིག་འདུག་པ་འདི་ལ་ཁ་
འཛིན་དང་བདག་རྐྱེན་གྱིས་གཅེས་སྤྲས་ཆེས་པས་ལན་འདུག་པས། རང་རང་ཁ་ནང་དུ་ལོག་ལ་ཐུགས་རྟོག་ལེགས་པོ་ཞིག་གནང་འཚལ་ལོ། །བྱང་ཆུབ་སྒྲུབ་པའི་ལག་ལེན་ལ་རྟོགས་ལྡན་
མགོན་རྡོར་འདི་མཁས་ཚོད་དུ་འདུག་པས་དེའི་རྣམ་ཐར་གྱི་ཟུར་སྨོས་པ་ཡིན། གོང་གིས་སྡོམ་གསུམ་གྱི་སྐབས་སུ་ནང་འཛོམ་ནས་འདོར་ཐུག་ན་གོང་མ་གཙོ་བས་དེ་ཁ་སྒྲབ་དགོས་མོད་
ཀྱང་༑ རང་གིས་སྟོབས་ནུས་ཀྱི་ཕོ་ཚོད་ལྟ་ནས། སྟོབས་ནུས་དང་ལྡན་ཞིང་གཞན་དོན་དང་སངས་རྒྱས་ཀྱི་ལམ་དུ་འགྲོ་བར་འདུག་ན་གོང་མ་ལྟར་སྒྲུབ་ལོས་དགོས། ནུས་བཞིན་མ་བསྒྲུབ་ན་རྩ་✖

ལྟུང་དུ་འགྲོ་མོད། གལ་ཏེ་དེ་དང་དེ་སྒྲུབ་པའི་ནུས་པ་ཙམ་མེད་ཀྱང་ཚིག་ཟིན་དུ་འདུག་པ་ལ་སྒྲ་ཇི་བཞིན་པར་བཟུང་ནས་སྤྱད་ན་སངས་རྒྱས་ཀྱི་ལམ་དུ་མི་འགྲོ་བས་རེ་ཞིག་རང་གི་རྒྱུད་ཚོད་དང་
བསྟུན་ནས་མཛད་པ་འཐད་ལགས་སོ། དེང་སང་གི་སྐབས་འགའ་ཞིག་གིས་དང་པོ་མ་བསམ་པར་དགེ་ཚུལ་སློང་སོགས་ཀྱི་མིང་སྙན་པ་དང༌། མིག་ངོར་མཛེས་པ་མཐོང་ནས་ཁས་
བླངས༑ ཕྱིས་ནས་གསང་སྔགས་ཀྱི་དབང་བསྐུར་ཡིན་ནོ་ཟེར་བའི་སྒྲིག་མའི་རྗེས་ཟློས་ཁ་ཡར་ཞིག་བསྐྱར། རྫས་ཀྱི་གཏོང་ལེན་འགའ་རེ་གྲུབ་ནས་དབང་ཐོབ་རྒྱུ་བ་ཞིག་བྱས། ཁྲིད་ཡིན་ནོ
ཞེས་དམིགས་པའི་རྣམ་གྲངས་ལ་ལྟོས་པའི་རྗེ་ལེན་འགའ་ཟུང་ཞིག་དང་། ཐབས་ལམ་ལ་སྙད་བཏགས་པའི་ལག་ལེན་གནད་མེད་ཞིག་བསླབ་ནས། ཕྱི་འདུལ་བ་དང་ནང་གསང་སྔགས་པ་ཡིན་ནོ་
ཟེར་ནས་དངོས་སུ་རྣམ་གསུམ་སོགས་ཚུགས་ཁྱེར་གཟབ། མི་དགེ་བ་བྱས་པ་གཞན་གྱིས་མ་མཐོང་བས་ཉེས་མེད་དུ་འགྲོ་བ་ལྟར། ལྐོག་ཏུ་འདོད་ཡོན་ལ་བག་མེད་དུ་སྤྱོད་པའི་རིགས་ཀྱང་སྲིད་
ཚོད་གཅིག་ཐོས་པས་དེ་བདེན་ན་གསང་སྔགས་ལ་ཆོམ་རྐུན་པ་ཆེན་པོར་སོང་བས་རྡོ་རྗེ་དམྱལ་བའི་ས་བོན་དུ་ཡོང་དོགས། མི་བདེན་པར་བདག་གིས་ཐོས་ལོག་དང་ལོག་རྟོག་ཡིན་ན་མཐོལ་ལོ་

a| ༄༅། །བཤགས་སོ། །ལར་གསང་སྔགས་ཀྱིས་སྒོར་ཞུགས་ནས་སྤྱོད་པ་དུས་ཚོད་དང་མ་བསྟན་པར་ཚིག་ལ་འདུག་པ་ཞིག་སྒྲ་ཇི་བཞིན་པར་བཟུང་ནས་སྤྱད་ན། ཨར་ཚོ་
n
བརྗེ་བཅོ་བརྒྱད་པོས་གསང་སྔགས་ལོག་པར་སྤྱོད་དོ་ཟེར་བ་ཡང་ཐག་རིང་ན་མེད་ཤས་ཆུང་བས། གྲུབ་ཐོབ་ཀྱི་སྤྱོད་པ་མཛད་སྙིང་འདོད་པ་རྣམས་ཀྱིས་ཐུགས་ལ་བཞུགས་དགོས་རྒྱུར་
འདུག ལར་སོ་སོ་སྐྱེ་བོས་རྣལ་འབྱོར་པའི་སྤྱོད་པ་མི་བྱེད། རྣལ་འབྱོར་པས་དེ་བཞིན་དེ་བཞིན་གཤེགས་པའི་སྤྱོད་པ་མི་བྱེད་སོགས་གསུངས་པ་རྣམས་དགོངས་འཚལ། འདི་རྣམས་སྨོས་པ་
འདི་དགོས་པ། འོ་སྐོལ་རྣམས་ཀྱིས་སྡོམ་གསུམ་ཁས་ལེན་དུ་ནི་བྱས་ཚར་བས། ལག་ལེན་ཇི་བཞིན་པ་ཞིག་མ་བྱུང་རུང་། དོན་གཞན་དུ་མི་འཆུག་པའི་ཕྱོགས་མགོ་ཇི་ལྟར་ཡིན། ཕྱོགས་མ་
ལོག་ཙམ་ཞིག་མ་བྱུང་ན་ཉེན་ཆེ་བས། ལག་རྡུམ་བྲག་འཛེགས་བྱུང་དོགས་ནས། ཁྱེད་ཐོས་པ་ཆུང་བ་ཚོ་ལ་ཕན་འདྲ་ཨེ་ཐོག་ན་བསམ་ནས་བྲིས་པ་ཡིན། གཞན་རྒྱལ་དབང་ཐམས་ཅད་མཁྱེན་
༣ པ་ཆེན་པོ་མི་ཕམ་པདྨ་དཀར་པོ་ཕྱོགས་ཐམས་ཅད་ལས་རྣམ་པར་རྒྱལ་བའི་སྡེས་མཛད་པའི་སྡོམ་གསུམ་རྒྱན་གྱི་གཞུང་འགྲེལ་མཁས་པ་དགའ་བའི་ཡིད་འཕྲོག་བཞུགས་པ་རྣམས་ལ་གཟིགས་ནས་

ཐུགས་རྟོག་འཇུག་པར་ཞུ་ལགས། དེ་ལྟར་ཕྱི་ནང་གསང་གསུམ་གྱི་གཡེངས་རྐྱེན་མི་དགེ་བའི་ཆོམ་རྐུན་བསམ་གཏན་པའི་ཚེར་མར་འགྱུར་བ་རྣམས་ཀྱི་རྒྱུ་བཅོས་རྐྱེན་བསལ། སྡོམ་གསུམ་ལ་
ཉེས་སྐྱོན་གྱིས་དྲི་མས་མ་གོས་པར་ཚུལ་བཞིན་དུ་བསྲུང་ནས་སྐྱེ་བོའི་རྒྱུ་འགྲུལ་གྱིས་དབེན་པའི་རི་ཁྲོད་དུ་བསམ་གཏན་ཁང་བུར་སྒོམ་ཆེན་པའི་མལ་སར་ཚེར་མ་མ་ཟུག་པར། རི་དྭགས་ཉལ་སར་
ཕུར་པ་འདེབས་གསུངས་པ་ལྟར། དབེན་གསུམ་གྱི་མལ་དུ་སྒོ་གསུམ་ཚུགས་ཐུབ་པ་ནས། རྟོགས་ལྡན་གྱི་བླ་མ་མཚན་ཉིད་དང་ལྡན་ཞིང་བློ་ཁེལ་ངེས་པ་ཞིག་ལ་གསོལ་བ་ཀུ་ལྷང་ལྷང་འདེབས་
ཀྱིན་ཡེངས་མེད་དྲན་པའི་ངང་ཚུལ་མ་ཤོར་བར་བག་ཆགས་ལ་བྱི་དོར་བྱེད་ཀྱིན་ཆུ་བོའི་རྒྱན་གྱི་རྣལ་འབྱོར་ལ་བཞུགས་པའི་ཚེ། ཉམས་རྟོགས་ཀྱི་ལོ་འབྲས་རྣམས་ཅིག་ཅར་དང་རིམ་གྱིས་རྡོལ་ཡོང་
བ་ཆོས་ཉིད་ཡིན་པས། སྒོམ་གསར་པ་ལས་དང་པོ་བ་ལ་ཐོག་མར་རྣམ་རྟོག་མང་དུ་སོང་ནས་གཅིག་སྟེང་གཉིས་ཀྱི་ནོན་པ་འཆར་བས། དེ་ལ་སྐྱོན་དུ་ལྟ་མི་དགོས་ཏེ་སེམས་ཅུང་ཞིག་གནས་ནུས་
པའི་ཡོན་ཏན་ཡིན། རྣམ་རྟོག་ལ་རྒྱུན་ཆད་མེད་པར་སྔར་ནས་སྐྱེ་བཞིན་པར་ཡིན་རུང༌། སྐྱོང་བའི་འདུ་ཤེས་དང་གནས་ཉམས་མེད་པས་སྐྱེས་པ་མ་ཚོར་བ་ཡིན། ད་ལམ་སྐྱེས་པ་ཚོར་བ་དེ་དགྲ

།ངོས་ཟིན་པ་དང་འདྲ་བས་ཡེངས་མེད་ཀྱི་དྲན་འདུན་ལྷོད་ཀྱིན་སྐྱོང་། དེ་ཡང་ཐུན་ཆུང་ལ་གྲངས་མང་བ་མན་ངག་ཡིན་པས། ཐུན་ཆེ་བ་གཅིག་གི་ཁོངས་སུ་ཆུང་བ་
མང་པོ་བྱས་ནས་མ་སུན་པར་བྱེད། དེ་ལ་སྤྲོས་བཅས་སྤྲོས་མེད་བསྲེ་ཞིང་སྐྱོང་བ་བོགས་ཆེ་བས་ཐུན་གྱི་དངོས་གཞིར་ཕྱག་འབུལ། དེའི་རིང་ལ་ཡང་སྐྱབས་ཡུལ་དང༌། མ་ནམ་བཞི་སྐོར་གྱི་
ཚིག་སོགས་ལ་སེམས་འཛིན་ནས་མ་ཡེངས་པར་འབུལ། ཕྱག་གི་ཐང་ཆད་ནས་སུན་ན་ལུས་གནད་འཁྲུལ་འཁོར་དང་བཅས་ཏེ་བསྡད་ནས་མ་ཡེངས་པར་སྐྱོང་། དེ་ལ་འཕྲོ་རྒོད་མང་བ་ལྟ་བུ་བྱུང་
I'IkIOL
ན་ཨུ་ཚུགས་གིས་མི་སྡོད་པར་ལངས་ནས་སྔ་མ་ལྟར་ཕྱག་འབུལ་རེ་བྱེད། དེ་བཞིན་སྤེལ་མར་ཉམས་ལེན་བྱས་པས་མི་སུན་པར་བོགས་ཆེ། འདུག་ཡུན་རིང་ན་སུན་ནས་སྒོམ་ལ་སྣ་འགྲུས་ཁུར་
ཡོང་བ་ཡིན་པས། གོང་མ་རྣམས་ཀྱིས་སྒོམ་དང་ངན་གྱེས་མི་བྱེད་བཟང་གྱེས་བྱེད་གསུང་པ་ཡང་མ་སུན་པར་བྱེད་པའི་དོན་ཡིན། དེ་ལྟར་སྐྱོང་བས་རྣམ་རྟོག་ཟམ་མ་ཆད་པ་ལྟར་སྐྱེ་བ་དེ
ལ༑ གནས་པ་དང་པོ་རི་གཟར་གྱི་འབབ་ཆུ་འདྲ་ཟེར་བ་ཡང་དེ་ཡིན་ལ། རྣམ་རྟོག་ཡང་ཅུང་ཞིག་ཉུང་དུ་སོང་བ་འདྲ་ཞིག་གི་རེས་གནས་ཡུན་ཡང་རིང་ལ་ལུས་སེམས་ཐམས་ཅད་བདེ་འབོལ་ལེ་

བ་དང༌། རེས་ལུས་ཡོད་དུ་མི་ཚོར་བ་ལྟ་བུའི་སྟོང་ཉམས་ཡོང༌། རེས་རྣམ་རྟོག་གིས་འཕྲོ་རྒོད་སྔ་མ་ལྟར་དང༌། སྐྱོང་སྙིང་མི་འདོད་པར་ཚིག་པ་ཟ་བ་འོང་བས་དེ་ལ་སྐྱོན་དུ་ལྟ་མི་དགོས་
ཏེ༑ དེ་ཁ་ལ་རྩུབ་ཉམས་ཟེར། སྡིག་སྒྲིབ་འདག་ཚབས་དེ་ཆེ་བས་དངོས་གྲུབ་ཏུ་ངོ་ཤེས་པར་བྱེད། སྔ་མའི་བདེ་ཞིང་འདུག་འདོད་པ་དེ་ལ་བདེ་གསལ་གྱི་ཉམས་ཟེར། གཉིས་པོ་ཉམས་ཡིན་
ཉམས་ལ་མ་བདེ་བ་དེ་འདྲ་མང་བ་བྱུང་ན་དགེ་སྦྱོར་ཤོག་ཆེ། ད་ཕྱིས་ནས་གོལ་ས་ཆུང་བས་དེ་ཁ་དགའ་བ་ཡིན། འདི་ལ་གནས་པ་བར་པ་ཆུ་ཀླུང་དལ་གྱིས་འབབ་པ་ལྟ་བུ་ཟེར་བ་དེ་ཡིན། དེས་
ན་བདེ་བ་ལ་ཆགས་པ་དང་། མ་བདེ་བ་ལ་སྡང་བར་མི་བྱེད་པར་དེ་ཁའི་རྒྱུན་སྐྱོང་བས་རྣམ་རྟོག་རགས་པོ་རྣམས་རིམ་གྱིས་ཉུང་དུ་སོང་ནས། ཉིན་མཚན་མེད་པར་བསྡད་ཀྱང་སུན་ཉམས་མི་ཡོང་
ལ༑ ལུས་སེམས་བདེ་བས་ཚིམས་ནས་འདོད་ཡོན་ལའང་སྲེད་པ་ཆུང་དུ་འགྲོ། དགྲ་གཉེན་ཉེ་རིང་ཡང་སྙོམས། བླ་མ་ལ་མོས་གུས། མཆེད་གྲོགས་ལ་དག་སྣང༌། རིགས་དྲུག་ལ་སྙིང་རྗེ་
སོགས་གང་ནས་བལྟས་རུང་། སྒོམ་དེ་འདི་ཡིན་པར་འདུག་པས། བླ་མ་ལའང་འདི་ལས་ལྷག་པ་མེད་ཡོང་སྙམ་པའི་རློམ་ཞེན་གྱི་ངེས་ཤེས་སྐྱེ། དེ་ལ་འཐས་ན་ཉམས་རྟོགས་པར་ཤོར་བ་ཡང

།དེ་ཀ་ཡིན། ཉམས་བཟང་བའི་དུས་ཉིན་མཚན་ཁོར་ཡུག་ཏུ་འགྲོ་བས་སྒོམ་མེད་ཡིན་ནམ་སྙམ་པའང་ཡོང་། རྨི་ལམ་མངོན་ཤེས་ལྟར་དང་། འཛིན་སྦྱོང་སླ་བ་
༣ ༄༅།
པི
སོགས་འོང་། སྤྱིལ་པོའི་ནང་དང་ཡུལ་གྲུ་སོགས་མཐོང་བ་དང༌། ཟག་བཅས་ཀྱི་མངོན་ཤེས་འཆར། རྩ་རིགས་བཟང་ན་དུ་བ་སྨིག་རྒྱུ་སོགས་རྟོགས་པ་རྫོགས་པར་འཆར་བའང་ཡོང་གིན་
འདུག་ལ། ལོ་གྲངས་རྒས་པ་དང༌། རྩ་སྒོ་བསྲེག་པའི་རིགས་ལའང་མི་ལྟོ་བར་འདུག འདིའི་སྐབས་ཉམས་ལ་ཆགས་བཞིན་པར་ཚེའི་དུས་བྱས་ན། ཁམས་གོང་མ་གསུམ་དུ་གོལ་བར
གསུངས་པའང་། བདེ་བ་ལ་ཞེན་ན་འདོད་ཁམས། གསལ་བ་ལ་ཞེན་ན་གཟུགས་ཁམས། མི་རྟོག་པ་ལ་ཞེན་ན་གཟུགས་མེད་ཁམས་སུ་གོལ་ཞིང༌། རྩེ་གཅིག་གིས་ཉམས་འདིས་ཀུན་རྟོག་
ཐམས་ཅད་མགོ་མནན་ནས་རེ་ཞིག་ལྡང་འདུག་མེད་ཀྱང་། ཉམས་ཡལ་ནས་རོ་ལངས་འོང་བས་འགྱུར་བ་ལྡོག་པ་ལྕགས་མེས་བསྲེགས་པ་ལྟ་བུ་ཞེས་གསུངས། ཞེན་མེད་དུ་བསྐྱངས་ན་འདི་ཡོན
ཝཱ ཏན་ཐམས་ཅད་ཀྱི་གཞི་མའམ་རྩ་བར་ཡོང་བས་གོང་མ་རྣམས་འདི་ནི་སྐྱོང་ཡུན་རིང་བཞིན་དགའ་གསུངས་ནས་ཟླ་བ་བཅུ་གཅིག་ཙམ་རེ་སྐྱོང་མཛོད། དེ་ནས་དགེ་སྦྱོར་ན་སྤར་བར་འདུག འགའ་༴

ཞིག་ལ་ཉམས་དེ་ཞིག་ནས་ཐ་མལ་དུ་ཁྲེ་སེ་འགྲོ་བས། ངའི་སྒོམ་བོར་སྙམ་ནས་རྩོལ་བ་བྱས་ཀྱང་སྔར་བཞིན་མི་འོང་བས་ཅི་དྲག་ལངས་ཀྱང་སྡུག་བསྔལ་ཙམ་ལས་མི་འོང་། འདི་ཉམས་དག་
མཚམས་སུ་ངོ་སྤྲད་གསུངས་པ་དེ་ཡིན་པས་རིག་ཐོག་ཏུ་ངོ་འཕྲོད་དགོས། ངོ་སྤྲོད་མ་བྱུང་ན་རྟོག་པའི་མགོ་གནོན་མཁན་མེད་པས། སྐྱེ་བོ་ཐ་མལ་པ་དང་ལྟ་སྤྱོད་བསྟུན་ནས་ལས་ཀྱིས་རྗེས་སུ་
འབྲང་བས་ངན་སོང་སོགས་སུ་སྐྱེ་ཡང་སྲིད་གསུང་། གལ་སྲིད་རང་གི་བླ་མ་དང་ཡང་ཐག་འགྱང་ཞིང་རྟོགས་ལྡན་ཉམས་མྱོང་ཅན་ཡང་མ་རྙེད་ན། རང་གི་བླ་མ་ལ་ས་སྡེ་བཙུགས་ནས་གསོལ་
བ་འདེབས་པ་ལས་གཞན་སྤྲས་སྤོས་གང་ཡང་མི་བྱེད་པ་ཡིན། སྙིང་ཁོང་རུས་པའི་གཏིང་ནས་བློ་གཏད་ལིངས་སྐྱར་གྱི་གསོལ་བ་བཏབ་པས་བྱིན་རླབས་ཞུགས་པའི་རྟགས་སུ། ཐ་མལ་གྱི་ཤེས་
པ་དེ་ཀ་བཟང་རྟོག་གིས་མ་བསྒྲིབ་པར། ཨ་པ་ཕྱག་རྒྱ་ཆེན་པོ་ཟེར་བ་ཡང་འདི་ཁ་ཡིན་པར་འདུག་པ་ལ། སྔར་དེེ་ཙམ་བཟང་རྟོག་གི་སྲེད་པའི་རྗེས་སུ་འབྲང་ནས་མགོ་འཁོར་འདུག་སྙམ་པའི་ངེས་
ཤེས་སྐྱེ་བ་འོང་། དོན་དུ་དྲན་པ་ཁོ་རང་ཕྱག་རྒྱ་ཆེན་པོར་ངོ་ཤེས་པ་ཡིན་མོད། འོ་ན་འདི་སྔོན་ལ་ངོ་མི་སྤྲོད་པར་དམིགས་པའི་རྣམ་གྲངས་སོགས་ཀ་རེ་ཀོར་ཟློག་དེ་འདྲ་དགོས་པ་མི་འདུག་པ་སྙམ་

༄༅། །ན་བདེན་ཏེ། རིམ་གྱིས་པའི་ཁྲིད་རིམ་ལྟར་ཐོག་མར་ཁྲིད་པས་གང་ཟག་གི་དབང་པོ་རབ་འབྲིང་ཕྱེད་ཡོང་བ་ཡིན། ཐམས་ཅད་ལ་འདི་ལྟ་བུ་མི་འོང་། འདི་དབང་
པོ་ཡ་རབས་པ་ཞིག་གཙོ་བོར་བྱས་པའི་དབང་དུ་བྱས་པ་ཡིན། དབང་པོ་ཡ་རབས་པ་ཐམས་ཅད་ལའང་འདི་ལྟ་བུའི་སྒྲིག་མི་འོང་པའི་ངེས་པ་མེད། བླ་མ་མཚན་ལྡན་དང་སློབ་མ་སྣོད་ལྡན་ཕྲད་
ན༑ བླ་མས་ཚིག་གཅིག་མ་གསུངས། སློབ་མས་ཐུན་གཅིག་མ་བསྒོམ་ཡང་། ཞལ་མཇལ་བ་དང༌། སྐུའི་རྣམ་འགྱུར་ཙམ་ལ་བརྟེན་ནས་ངོ་འཕྲོད་པར་ཡོང་གསུངས་ལ། འགའ་རེར་རྒྱུད་
ཀྱི་མཚན་དོན་ཙམ་ལ་བརྟེན་ནས་ངོ་འཕྲོད་པ་དང༌། དངོས་སུ་ཞལ་མ་མཇལ་ཀྱང༌། གསུང་རྒྱུན་མཐོང་ཐོས་དང༌། གདམས་ངག་གི་སྤྲིང་ཡིག་ལ་བརྟེན་ནས་ངོ་འཕྲོད་པས་རྒྱུད་འཛིན་གྱི་སློབ
མར་འོང་བ། དཔལ་སྟག་ལུང་ཐང་པ་ཆེན་པོའོ་སློབ་མ་ཨ་རྒོད་ཞིག་པོ་ལྟ་བུ་ཡིན་མོད། ཡང་ལ་ལར་ཞི་གནས་འཐུག་དྲག་པས་འགྱུ་བྱེད་ཀྱི་ཤེས་པ་མེད་པར་ཐོམ་མེ་བ། མིག་གདོང་འཛུམ་
དང་༑ དབུགས་རྒྱུ་འགྲུལ་ཡང་མེད་པར་རྒྱུན་རིང་ལ་སྡོད་པ་ཡང་འོང་བས། དེ་ལ་འགོག་པའི་ཞི་གནས་ཟེར་རྒྱུན་རིང་ན། ཉན་ཐོས་འགོག་པ་དང༌། དུད་འགྲོ་སོགས་སུ་སྐྱེ་གསུངས་པ་

ཡང་༑ འདི་ལ་དགོངས་པ་ཡིན་ཀྱང༌། སྲིད་མཐའ་ཙམ་མ་གཏོགས། རྒྱུན་རིང་སྡོད་པ་མི་འོང༌། ཡུན་ཐང་ཐུང་སྡོད་པའི་རིགས་འོང་ཀྱང་རྟིང་ཆུང་ཟེར་དེ་ཀ་སྟོར་ནས་ངོ་སྤྲད་པས་ཆོག་པ་
ཡིན༑ སྡོད་པའི་ཚེ་དེའི་ལུས་ལ་སྒུལ་བསྐྱོད་བྱས་ན་ཚེའི་བར་ཆད་དུ་འགྲོ་དོགས་ཡོད་པས་མི་བྱེད་པར། ཞི་གནས་དེ་ལས་སད་པར་བྱ་བའི་ཕྱིར་རྣ་བར་ཏིང་ཏིངཤག་རྡུང༌། དེས་མ་སད་ན་སྣ་
བུག་ཏུ་སྤོས་རེངས་ཀྱི་དུད་པ་བཏང་བས་སད་ཡོང་། ཡང་ལ་ལ་སྔ་མའི་བདེ་གསལ་གྱི་ཉམས་དང་ལྡན་པ་དེ་ཡང་མིན་ལ། འགོག་པ་ལྟར་དྲན་མེད་དུ་སོང་བ་ཡང་མིན་ཡང་། གནས་འགྱུའི་སྤུ་
རིས་གསལ་པོར་མི་མངོན་པར། ཐོག་མ་ནས་བརྗེད་རྒྱུ་དང་ཡེངས་རྒྱུ་མི་འདུག་ཟེར་ནས་ཕྱོགས་གཅིག་སྲུང་ནས་སྡོད་པ་ཡང་འོང་བས་དེ་སྐྱོང་ཡུན་རིང་ཡང་སྐྱེད་འོང་རྒྱུ་མེད་པས་འདི་ལ་ཞི་གནས་
རྟིང་པོར་འདོད། བསྒོམ་དུ་བྱས་ནས་བསྐལ་པར་བསྐྱངས་ཀྱང་ཡོན་ཏན་མི་སྐྱེ། དུད་འགྲོའི་རྒྱུར་ཡང་གསུངས། འདིའི་གེགས་སེལ་ལ་དབང་གསུམ་པའི་ཉམས་སྐྱོང་བ་དང༌། ཕཊ་ཀྱིས་
སེལ་བར་གསུངས་ཀྱང་དོན་དུ་དགེ་སྦྱོར་ན་སྤར་ནས་སྣང་ཐོག་ཏུ་རྩལ་སྦྱོང་ཞིང་ངོ་སྤྲད་དགོས། ྋཉམས་དེ་ཡོད་རིང་ལ་ལྟོ་གོས་སོགས་ཀྱིས་ཞེན་པ་ཆུང་བས་བྱ་བ་ཐོང་བ་སྡོད་ཚུགས་ཐུབ་པས་རི་

།ཟིན་པ་སོགས་འོང་། ཉམས་དེ་ཡལ་ནས་ངོ་མ་འཕྲོད་ན་འདིར་སྣང་ཐམས་ཅད་ལ་འདོད་སྲེད་ཇེ་ཆེར་འགྲོ། སྡོད་མ་ཚུགས་པས་རི་མི་ཟིན་པར་སྲང་ཁའི་རྒྱན་ཞལ་༄༅།
དང་༑ བསོག་གུ་བར་འགྲོ་བས་མི་ཐམས་ཅད་ཀྱིས་དང་པོ་འདི་ལ་ཡག་པོ་ཡོད་པ་ཡིན་ཏེ་ད་ཟེར་ནས་གཤེ་འབར་བྱེད། རང་གིས་ཀྱང་ངས་སྔར་རི་བཟུང་བ་སོགས་བྱས་རབས་རྣམས་བཤད་པ་
ལས༑ ད་ལྟའི་སྤྱོད་འགྲོས་ལ་འདི་ཡིན་རྫིས་མི་འཕོག་པས། སྐྱེ་བོ་ཐ་མལ་པ་དང་སྤྱོད་འགྲོས་བསྟུན་ན་ངན་སོང་སོགས་སུ་སྐྱེ་ཞེས་གསུངས་ཡང་ལ་ལར་དང་པོ་ནས་གནས་པའི་ཉམས་ཡེ་མེད་
པར༑ འཕྲོ་རྒོད་དང་རྩུབ་སློང་ཤས་ཆེ་བས་ཕལ་ཆེར་རྩུབ་འཁྲུག་གི་སྡོད་དགོས་པ་འོང་བས། དེའི་རིགས་ལ་དབེན་པ་དང༌། ཟས་བཅུད་ཅན་བསྟེན། སེམས་གནས་པ་འདོད་ཕྱིར་མི་བཀུག་
པར་ལྷོད་ཀྱིན་བླ་མ་ལ་གསོལ་བ་འདེབས་པ་གཙོ་བོར་བྱེད། ངོ་སྤྲོད་རྐུན་བུའི་ཚུལ་དུ་གཏོང་། བླ་མ་གོང་མའི་རྣམ་ཐར་དང༌། གཏམ་རྒྱུད་སོགས་ཀྱིས་དབུགས་དབྱུང་ཞིང་ཁྲིད་པས་ངོ་འཕྲོད་
ཨཱཡོང་༑ འདིའི་རིགས་ལ་མདུན་མའི་རྨང་གཞི་འདིང་ལུགས་ལེགས་ཤིང་སྙིང་རུས་ཀྱིས་ཁྱོག་ན། འཕྲལ་དུ་སྐྱོང་དཀའ་བ་ཙམ་མིན་པ། མཐར་རྦབ་ཏུ་འགྲིལ་རྒྱུ་མེད་པས་སྒོམ་ཆེན་པའི་ལྟ་སྤྱོད་

ཐམས་ཅད་ཇེ་དྲག་ཇེ་དྲག་ལ་འགྲོ་བ་ཡིན། རྩེ་གཅིག་སྐབས་འདིར་མཉམ་རྗེས་མཚན་ཉིད་པ་མེད་ཀྱང༌། རང་སའི་མཉམ་རྗེས་གནས་མ་གནས་ལ་བྱེད་པ་ཡིན་པས། གནས་ན་མཉམ་བཞག་
དང་འགྱུས་ན་རྗེས་ཤེས་ཡིན། རྣམ་རྟོག་ཐོལ་སྐྱེས་པ་དང༌། དེ་ངོས་འཛིན་མཁན་གྱི་དྲན་པ་རེ་རྩེ་འཕྲོད་ན་སྤངས་གཉེན་གྲངས་འཕྲོད་ཟེར། སྦྱོར་ལམ་པའི་ཉམས་ལེན་དངོས་གཞིར་
ཡོང་༑ འདི་ཙམ་སྐྱེས་པ་མང་བས། འགའ་ཞིག་གིས་གང་ཤར་སྐྱོང་གིན་ཡོད་ཟེར་ནས། ངོ་ཐོག་ཏུ་རློམ་པར་འདུག་ཀྱང་། འདི་ག་རང་བསྐྱངས་རུང་། དགེ་སྦྱོར་ལ་སྐྱེད་ཡེ་མི་ཡོང་བས་
སྤང་དགོས། འདིའི་སྐབས་སུ་དགེ་སྦྱོར་གྱི་གོ་བ་ལེགས་པོ་འོང་བ་ཡོད་ཀྱང་དོན་སྤྱི་ཡིན། རྡེའུ་ཤིང་བུ་དང་བསྐྱེད་རིམ་སོགས་ལ་བརྟེན་ནས་དམིགས་གཏད་བཅས་ཏེ་གནས་པ་ནི་མཚན་བཅས་
ཀྱི་ཞི་གནས་ཟེར། དམིགས་གཏད་མི་དགོས་པར་རང་བབ་ཀྱིས་གནས་ན། མཚན་མ་མེད་པའི་ཞི་གནས་ཟེར་གནས་འགྱུ་ངོས་འཛིན་མཁན་དེ་ལ། སོ་སོར་རྟོག་པའི་ཤེས་རབ་ཟེར། གནས་
ཉམས་དེ་ཁའི་སྟེང་ནས་འགྱུ་བ་བྱུང་ཚོར་སྤུ་འགུལ་བ་ཚུན་ཆད་ངོས་ཟིན་ན། གནས་ཐོག་ཏུ་འགྱུ་བའི་རང་ངོ་ཤེས་པ་ཟེར། འགྱུ་བ་ཕྲ་མོ་བྱུང་བ་ཡང་གནས་ཉམས་དེ་ཞིག་མི་ཐུབ་པར་འདུག་༔

།ན། འགྱུ་ཐོག་ཏུ་གནས་པའི་རང་སོ་ཚུགས་པས། གནས་འགྱུའི་བར་ལག་འགྱེལ་བ་ཞེས་རྩེ་གཅིག་གི་ངོ་སྤྲོད་བྱེད་པ་ཡིན། མཚན་མ་མེད་པའི་ཞི་གནས་སོ་སོར་
རྟོག་པའི་ཤེས་རབ་ཏུ་ལངས་པ་དེས། གནས་འགྱུའི་རྩ་བདར་ལེགས་པར་བཅད་པས། རང་བཞིན་གཅིག་ལས་མ་རྙེད་ཅིང༌། གཅིག་པོ་དེ་ཡང་དང་པོར་སྐྱེ་ས། བར་དུ་གནས་ས། མཐར་
འགག་ས་སོགས་མ་རྙེད་པ་དེ་ལ་སྐྱེ་འགག་གནས་གསུམ་དང་བྲལ་བར་རྟོགས་པ་དེ་ལ་རྩ་བ་ཆོད་པ་ཟེར། ཀུན་རྫོབ་ཀྱི་རྫུན་ཕུགས་རྡིབ་པ་ཡང་འདི་ཁ་ཡིན་མོད། རྩ་བྲལ་དེ་ལ་བརྟག་པས་བཟུང་
འཛིན་གང་གི་ངོ་བོར་ཡང་མ་གྲུབ་ཅིང་དབྱིབས་ཁ་དོག་སོགས་ཀྱིས་ངོ་བཟུང་མ་རྙེད་པ་དེ་ལ་སྤྲོས་བྲལ་ཟེར། དེ་ཀ་ཀ་ནས་དག དག་པ་ཡིན་པས་ཀ་ངག་ཟེར། དྲི་མ་དང་སྐྱོན་གྱིས་ནམ་ཡང་
གོས་མ་མྱོང་བས་ཀུན་ཏུ་བཟང་པོ། དེ་ལ་མཐའ་དབུས་དང་ཕྱོགས་ཆའི་ངོས་བཟུང་མ་རྙེད་པས་ཁྱབ་བདལ། རྒྱུན་ཆད་མེད་པས་གཉུག་མ། དེ་ཀ་རང་ངོ་མ་ཤེས་འཁྲུལ་པའི་རྗེས་སུ་འབྲང་
ནས་ལས་བསག་ཚེ་འཁོར་བ་དང་ངན་སོང་། རང་ངོ་ཤེས་ནས་འཆིང་བྱེད་ཀྱི་ཐག་པ་མ་སྤོང་རང་སར་གྲོལ་བ་མྱང་འདས་ཡིན་པས། འཁོར་འདས་དབྱེར་མེད་ཅེས་གསུང༌། རང་ངོ་ཤེས་པ་

རང་ཚུགས་ཐུབ་ན། འབྲས་བུ་ཡང་དེ་ཀ་རང་། དེ་འཁོར་འདས་དུ་མའི་རྣམ་པར་སྣང་ཡང་། རང་བཞིན་གཅིག་པོ་དེ་ལས་འདའ་ས་མེད་པས་དུ་མ་རོ་གཅིག དངོས་པོའི་ཆོས་སུ་ནམ་ཡང་
སྐྱེ་མ་མྱོང་བས་སྐྱེ་མེད། འདི་ཁ་ཡེ་གདོད་མའི་གནས་ཚུལ་ཡིན་པས། གནས་ལུགས་ཕྱག་རྒྱ་ཆེན་པོའམ་གཞི་ཕྱག་རྒྱ་ཆེན་པོ་ཟེར། འདི་ཀ་གཏན་ལ་འབེབས་པའི་ཐབས་ལ་ལམ་ཕྱག་རྒྱ་ཆེན་
པོ༑ གཏན་ལ་ཕེབས་པ་འབྲས་བུ་ཕྱག་རྒྱ་ཆེན་པོ་ཟེར། གཏན་ལ་ཕེབས་ཀྱང་འདི་ལྟར་འདུག ཅེས་བློས་གཞལ་དུ་མ་ཐུབ་པས་བློ་ལས་འདས་པ་ཞེས་ཟེར། བདེ་སྡུག་གསལ་འགྲིབ་སོགས་
ཀྱི་མྱོང་བྱ་ཐམས་ཅད་ཀུན་རྫོབ་ཡིན་པས་བློ་ལས་འདའ་ས་མེད། དེ་ལ་སྒོམ་དུ་བྱས་ན་རྐྱེན་ལས་སྐྱེ་ཞིང་རྐྱེན་གྱིས་འཇིག་པས་སྒོམ་འདུས་བྱས་སུ་འགྲོ་བས། རྒྱལ་དབང་རྗེས། བློས་བྱས་ཀྱི་ལྟ་
བ་བཟང་ཡང་འཇིག །བློ་འདས་ལ་ལྟ་བའི་མིང་ཡང་མེད། །བལྟ་བྱ་དང་ལྟ་བྱེད་གཉིས་མེད་པའི། །ངེས་པ་འདི་བླ་མའི་དྲིན་ལས་རྙེད། །ཅེས་པ་ཡང་གནས་ལུགས་བློ་འདས་དེ་འདུས་མ་
བྱས་ཡིན་པས། ངོ་སྤྲོད་ཚེ་ཡིད་བྱེད་སྤངས་དགོས་ཞེས་གསུངས། སྐྱེ་མེད་ཅེས་པའི་དོན་ཡང་དངོས་འཛིན་མ་རྙེད་པས་བཏགས་པ་ཡིན། དེ་ལ་ས་ར་ཧས། དངོས་པོར་སྐྱེ་བ་མཁའ་ལྟར་༔

།རབ་དག་ཅིང༌། །དངོས་པོ་རྣམ་སྤངས་ཕྱིས་ནས་ཅི་ཞིག་སྐྱེ། །གདོད་ནས་སྐྱེ་མེད་རང་བཞིན་ཡིན་པ་ལ། །དེ་རིང་བླ་མ་མགོན་པོས་བསྟན་པས་རྟོགས། །ཞེས་| ༄ ༅༐
གསུངས་འདི་ནས་འཁོར་འདས་རྒྱབ་གྱེས་པས་འཁོར་བ་ལ་ཕྱི་ཕྱག་བྱ་ཤེས་དགོས། འདིའི་སྐབས་སྟོང་ཉམས་ཆེ་ནས་ལས་རྒྱུ་འབྲས་སོགས་མ་གྲུབ་ཅིང་མི་བདེན་པར་གོ་ནས་བླངས་དོར་འཆོལ་
ར་སྤྱོད་ཉེན་ཡོད་པས། སྤྲོས་བྲལ་མེད་པའི་སྟོང་རྫིས་ཁྱེར་ཟེར་བའི་གོལ་ས་ཡང་འདིར་ཡོང་བ་ཡིན། རྒྱུ་འབྲས་སྟོང་ཉིད་དུ་ཡར་བ་ཟེར། ཇི་ལྟ་བུའི་ས་བོན་ཐེབས་ཀྱང་། ཇི་སྙེད་པའི་ས་
བོན་རུལ། དོན་དམ་ངོ་ཤེས་ཀྱང་ཀུན་རྫོབ་ངོ་མ་ཤེས་པས་ནག་པོ་ཁ་འབྱམས་བདུད་ཀྱི་ལས་སུ་སོང་དོགས་ཡོད། འདི་ལ་འཇིག་རྟེན་པའི་ཡང་དག་པའི་ལྟ་བ་རྟོགས་ན་སྟོང་པ་དང་སྙིང་རྗེ་ཟུང་དུ་
ཆུག་པ་ཟེར། ཐབས་ཤེས་ཡ་མ་བྲལ་བས་སྟོང་ཉིད་སྙིང་རྗེའི་སྙིང་པོ་ཅན་བྱ་བའང་དེ་ཀ་ཡིན། དེ་ཡང་དམིགས་གཏད་མཚན་འཛིན་དུ་བྱས་ནས་སྙིང་རྗེ་བསྒོམ་པ་ལྟ་བུ་ནི་མིན་པས་སྒོག་ཆུ་ལ་དཔེ་
* མཛད་པར་གདའ། སྦྱིན་སོགས་ཕར་ཕྱིན་དྲུག་དང་བསྐྱེད་རིམ་སོགས་ཀྱིས་དུས་འདའ་ཡང༌། དེའི་ཞེན་པའི་དག་བྱེད་སྟོང་པར་བྱས་ནས་ཞེན་མེད་སྒྱ་མའི་རང་འགྲོས་ཤུགས་ཀྱིས་འོང་བ

ཡིན༑ འཛིན་མེད་བྱུང་བ་དེ་ཀ་འཁོར་བ་ལ་ཕྱི་ཕྱག་བྱས་པ་ཡིན་ལ། ལས་ཀྱི་རྗེས་སུ་མི་འགྲོ་བས་ཕྱིར་མི་ལྡོག་པ་ཟེར། འདི་ནས་འགྱུར་བ་མི་ལྡོག་པ་ཤིང་མེས་སྲེག་པ་ལྟ་བུ་ཞེས་གསུངས་ངོ་
བོ་མཐོང་བས་ཚེས་གསུམ་གྱི་ཟླ་བ་དང་བུ་ཆུང་གིས་དཔེ་ཡང་འདི་ནས་སྦྱར་བ་ཡིན། འདིའི་ངོ་བོ་ལ་འགྱུར་བ་མེད་པས་ཆུ་ལས་སླ་རུ་མི་འགྲོ་ཞིང་ནམ་མཁའ་ལས་སྟོང་དུ་མི་འགྲོ་ཞེས་སོ།
འཛིན་པའི་རྗེས་སུ་འབྲངས་ན་རྩ་ཆོད་ཀྱི་ལོ་མ་སྐམ་མེད་འོང་བས། སྒོམ་མི་ཤུལ་དུ་ཁྱི་རྗེས་བྱུང་བ་དང༌། སྒོམ་སྐྱེས་བདག་པོ་མེད་པ་ཟེར། དེས་ན་སྒོམ་ལ་བདག་པོ་དགོས་པ་ལགས། རྟེན་
འབྲེལ་གཅིག་ཆོག་ནས། རྩ་བ་གཅིག་པོ་ཐག་ཆོད་ནས་གསུངས་པའི་རྩ་བ་གཅོད་རྒྱུ་ཡང་འདི་ཁ་རང་ཡིན། བདག་པོ་ནི་མོས་གུས་སྒོམ་གྱི་མགོ་བོ་དང་། ཞེན་ལོག་སྒོམ་གྱི་རྐང་པར་གསུངས་
པ་ལྟར་ཡན་ལག་བཞི་ཕྱོགས་སུ་བརྒྱངས་པ་དེ་ཁ་ཡིན་མོད། འདི་ནས་མཉམ་རྗེས་བྱེ་བས་དྲན་པས་ཟིན་བཞིན་པར་གནས་ན་མཉམ་བཞག་དང་འགྱུས་ན་རྗེས་ཐོབ་ཏུ་བྱེད། དྲན་པས་མ་ཟིན་པར་
ཐོམ་མེ་ལུས་པ་དེ་ལ་མི་རྟོག་པ་ལུང་མ་བསྟན་གྱི་རྗེས་ཤེས་ཟེར། འགྱུས་ན་འཁྲུལ་པའི་རྗེས་ཤེས་ཟེར། དགེ་སྦྱོར་མིན་པས་སྤྲོས་བྲལ་གྱི་མཉམ་རྗེས་དྲན་མ་དྲན་ཡིན་གསུངས། འདིའི་སྐབས་

: |༄༅། །ཀྱིས་དྲན་པ་དེ། སྔ་མ་ལ་ལྟོས་ན་རྩོལ་མེད་ཀྱི་དྲན་པ་དང་། དྲན་པ་ཚུར་འཆང་ཟེར། དེའི་དོན་ཡང་རྩེ་གཅིག་གིས་སྐབས་སུ་མ་ཡེངས་པར་བྱེད་དགོས་བསམ་
པའི་འདུན་པ་སྔོན་དུ་འགྲོ་བའི་གནས་ཉམས་འཚོལ་བས་ཕར་འཆང་ཟེར། འདིར་དེ་མ་དགོས་པར་དྲན་ཙམ་དེ་ཀས་ཆོག་པས་ཚུར་འཆང་ཟེར། འདི་ལ་རྗེ་ཕག་མོ་གྲུ་པས། སྐྱོང་བྱེད་དྲན་པའི་
བློ་ལྡན་ཞེས་གསུང༌། དོན་དུ་འདིའི་སྐབས་སྟོང་ཉིད་རྟོགས་ཀྱང་ཁྱེར་ཁ་ཆུང་བས་ཡེངས་དོགས་ཀྱི་འདུན་པ་དང་བཅས་བསྐྱང་བས་སྟོང་ཉིད་ཀྱི་བཟུང་དྲན་དུ་ཡོད། དྲན་འདུན་གཅུར་དྲག་ན་
སྤངས་གཉེན་གྲངས་འཕྲོད་འདྲ་ཞིག་ཏུ་འགྲོ་བས། མ་ཡེངས་མི་སྒོམ་པའི་ངང་ནས་ལྷོད་ཆ་གཙོ་བོར་བྱེད་དགོས། བསྒོམ་ན་སེམས་ལ་ལྷན་པ་བཏབ་པར་འགྲོ་བས། བསྒོམས་པ་ཤེས་པ་ཕྱི་མ་
ཡིས༑ །སེམས་ལ་ལྷན་པ་གདབ་ཏུ་མེད། །ཅེས་དང༌། རྗེ་བླ་མས། རྟོགས་པ་ཤར་བའི་གང་ཟག་གིས། །མ་བསྒོམ་ན་ནི་ལས་ཐབས་ཚར། །སོ་ནམ་ཟིན་ནས་ཉལ་ལ་བསྡད། །ཅེས་
པར་བསྒོམས་པ་བས་དུམ་ཙམ་འཁྲུལ་ཡང་སླ་ཡི་གསུངས་པས། མི་བསྒོམ་མ་ཡེངས་ཙམ་མེད་ན་ལམ་གྱི་ས་མཚམས་མི་ཕྱེད་པས། མ་ཡེངས་མི་བསྒོམ་པའི་ལམ་ཁྱེར་འདི་གནད་དུ་ཆེ་བ་

ཡིན༑ འདི་ནས་རྟོག་པ་ཐོལ་སྐྱེས་པ་དང༌། དེའི་ངོ་ལ་བལྟས་པས་ཡལ་འགྲོ་བ་དེ་མི་དགོས་པར། རྟོག་པ་ཁོ་རང་རང་ངོ་ཤེས་བཞིན་པར་སྐྱེ་འོང༌། དེ་ཁ་རང་གིས་བློ་ཁ་ཅུང་མི་ཚིམ་
པར༑ རྟོག་པ་དེ་དག་པའི་རྗེས་ཀྱི་དྭངས་རྗེན་ལྷང་ངེ་བ་དེ་ལ་བློ་འགྲོ་བས། བློ་རྩེ་མི་རྟོག་པ་ལ་གཏད། ཁས་ལེན་རྣམ་རྟོག་ཆོས་སྐར་བྱེད་ཟེར་བའི་ཆོས་སྐད་ཡང་འདིར་འོང་བ་ཡིན། རྟོག་པ་
གང་སྐྱེས་སོ་མ་དེ་ཀས་བློ་ཁ་ཚིམ་ཞིང༌། དེ་ཀ་ལ་བཏང་འགྲོ་བཞག་སྡོད་རང་དབང་འདུས་ན་མཉམ་རྗེས་ཤེས་སྐོར་ལེར་གཅོད་མི་དགོས་པར། གང་ཤར་སྒོམ་གྱི་དཀྱིལ་འཁོར་བྱ་བའི་གཡེར་པོ་
ཆེ་དེ་ཡོང་བ་ལགས། ལམ་གང་ཤར་ལ་དགག་སྒྲུབ་སྤངས་བླངས་བྲལ་ཟེར་བ་ཡང་། འདི་ནས་ཡིན་ཡང་དེ་ལ་ཡིན་ལུགས་དང་ལམ་ཁྱེར་གཉིས་འབྱེད་དགོས། དང་པོ་ནི་རང་བཞིན་པའི་ངང་
མ་ཤོར་བའི་ངོས་ནས། རྟོག་པའི་རྣམ་འགྱུར་གང་ཤར་ཡང་ཕྱག་རྒྱ་ཆེན་པོ་ལས་མ་འདས་མོད། ལམ་ཁྱེར་ལ་དྲུག་གསུམ་བཅོ་བརྒྱད་ནས་གསུངས་པ་ལྟར་ཤེས་དགོས། དེ་ཡང་རྟེན་འབྲེལ་
བཞི་སྒྲོམ་ནས་གསུངས་པ་ལྟར། འདི་ནས་རྗེས་ཐོབ་རྩལ་རྫོགས་པའི་རྟེན་འབྲེལ་རྣམས་མ་འཆོལ་བར་དུས་དང་བསྟུན་ནས་སྒྲིག་པ་གལ་ཆེ། དེ་ཡང་རྣམ་རྟོག་སྒོམ་དུ་ཤར་བས། ངས་མེད་

ཟེེ ༄༅། །ནང་ནས་འཆར་བའི་སྐབས་ཡིན་པས། ཆོས་ཐམས་ཅད་ཀྱི་གནས་ལུགས་དང་མཚན་ཉིད་འདི་ལྟར་ཡིན་པ་དང༌། དེ་ལྟར་འདུག་སོགས་སྒོམ་བྱུང་གི་ཤེས་རབ་
ནགས་ལ་མེ་མཆེད་པ་ལྟར་རྡོལ་འོང་། དེའི་རྗེས་སུ་འབྲང་ན་རྟོག་དཔྱོད་ཀྱི་ཤེས་པར་སོང་ནས་རིག་པ་སོ་ཤོར་བས་གཅིག་ཆོག་གི་རྒྱལ་ས་ཟིན་པ་དཀའ། གོ་བ་དང་ཆོས་སྐད་བཟང་
ཡང་༑ ཉམས་མྱོང་ཞེན་པས་ཉིན་པར་ཡེངས་རྐྱེན་མཚན་མོའི་རྨི་ལམ་འཁྲུལ་ཕྱིར་འཆོར། མགུར་མ་དང་ཚིགས་བཅད་འདྲ་རྩོམ་སྙིང་འདོད། ཆོས་བརྒྱད་ཀྱི་སྣང་ཤེས་ལངས་པས་ཆོས་འཇིག་
རྟེན་གང་ལའང་ང་རང་མཁས་སྙམ་པའི་རློམ་ཞེན་སྐྱེ། འཇིག་རྟེན་གྱི་ཚོང་བུ་ལོན། དགྲ་འདུལ་གཉེན་སྐྱོང་སོགས་ཡང་སྔར་མ་ཤེས་པར་འདུག ད་འདི་ཙུག་བྱས་ན་དེ་ཙུག་བྱེད་ཆོག་འདུག
སྙམ་པའི་རམ་རམ་!་འཆར་བ་དེའི་རྗེས་སུ་འབྲངས་ན་གཅིག་ཆོག་གི་རྒྱལ་ས་ཤོར་སྟེ། སྒོམ་ཆེན་པ་དེ་བྲེལ་ཚུབ་སེ་འགྲོ་ནས། སྙིང་ལ་དྲན་ཚད་ལག་ལེན་དུ་རྩོམ། སྒོམ་མ་དང་སྦྱིན་བདག་
གིས་རྩམ་གཏོར་ལ་བློ་འགྲོ་ཕན་སེམས་སུ་གོ བླ་མ་དང་མཆེད་གྲོགས་ཀྱིས་བསླབ་བྱ་ལ་ལོག་པར་མཐོང་བས་བར་ཆད་ཀྱིས་ཚུགས་སླ། ཞེ་འདོད་ཀྱིས་བརྩམས་ཚད་མཐར་མི་ཕྱིན། མིས་

འཕྱ་ལ་རང་སྡུག་པས་འོ་བརྒྱལ་བ་ལགས་སོ། །ཉམས་མྱོང་ལ་གནས་ཆ་མེད་པས་སྡོད་མི་ཚུགས་ཚེ་སྲོང་ཁ་ལ་རྒྱན་དུ་མཐོང་བ་འོང༌། རོ་གཅིག་འདྲེས་པའི་རྦ་ལ་གཡེངས་ཟེར་བའི་འཁོར་ས
འབྲུག་ཡང་འདིར་འོང་བ་ཡིན། བར་ཆད་དང་དངོས་གྲུབ་འཐབ་པའི་དུས་ཡིན་པས་ཁེ་ཉེན་ཆེ། བར་ཆད་དང་ལས་ངན་གྱི་སློང་རྟགས་རྣམས་འགྲན་པ་བཞིན་དུ་འོང་བས་རྣལ་འབྱོར་པའི་ཕོ་ཤན་འདི་
ནས་ཕྱེད་འོང༌། དེ་ཡང་བཟང་རྐྱེན་རྣམས་ལམ་དུ་སློང་དཀའ། ཕྲག་དོག་གིས་རྟོག་པ་ཡང་རྣ་མཆོག་ལ་སེར་བུ་རྒྱུག་པ་ལྟར་འོང་གསུང་འདུག སྡོམ་པ་དང་དམ་ཚིག་ལ་ཡང་སྐྱོན་འབྱུང་
དོགས་ཡོད་པས་འདིར་གཟབ་པར་ཞུ་ལགས། འདིར་གཟབ་པར་ཞུ་ལགས། འདིར་གཟབ་པར་ཞུ་ལགས། ཕའི་བུ་ཚོ། ཕའི་བུ་ཚོ། ཕའི་བུ་ཚོ་རེམ་རེམ་རེམ་ལགས། འཛིན་པ་ཡང་ཆེ་
མཛོད་
ཆེན་བའི་རིང་ལ་ངོས་ཟིན་དཀའ། དཔེར་ན་འཇིག་རྟེན་ཆོས་བརྒྱད་ཀྱིས་རྦ་ལ་གཡེང་ཚེ་ངོས་མི་ཟིན་པར། ང་རང་གི་འདི་ཡིན། ང་ལ་སྐྱོན་མེད། ཡོན་ཏན་གྱིས་བརྒྱན་ཡོད། དེ་བས་གཞན་དེ་
མོ་
དང་དེལ་སྐྱོན་དེ་དང་དེ་འདུག་སྙམ་ནས་གཞན་སྐྱོན་མཛུབ་མོས་འབྲུ། རང་སྐྱོན་ཨེན་རེ་མཐོང་ནས་ཡང་སྤར་མོས་འགེབས། ཆོས་པ་གཞན་ལ་ཕྲག་དོག་ནི་རྟ་འགྲན་བྱེད་པ་བས་ཀྱང་ཆེ། རྩབ

།རྩུབ་ཀྱིས་ལུང་པ་འགེངས་ཡོང༌། དེའི་ཚེ་ཕན་སེམས་ཅན་གྱིས་བློས་མ་བཟོད་པར་བསླབ་དོན་འདྲ་བྱེད་པར་སེམས་སོ། །མཆེད་གྲོགས་དང་ཨ་ཀྱང་ཡང་ཆེ་༄༅།
སྟེ༑ བླ་མས་མཚང་ནས་ཅུང་ཞིག་རྒོལ་ནས་སྐྱོན་འཛིན་པར་སེམས་ཡང༌། ང་ལ་མི་ཐམས་ཅད་ཀྱིས་ཆོས་མཐོང་མོས་འདུན་བྱེད་པ་འདི་ལ། བླ་མ་ཡང་ཕྲག་དོག་བྱེད་པར་འདུག་པས། ད་
རེས་ནས་ས་གཞན་ཞིག་ཏུ་འགྲོ་ནས་ངས་ངས་བསམ་པ་འཆར། དེའི་རྗེས་སུ་འབྲང་ན་བར་ཆད་ཀྱིས་ཚུགས་ཟིན་པ་ཡིན། ལར་ཡོན་ཏན་གྱི་རྩལ་ཁ་རྫོགས་རན་པ་དང་། བསོད་དེས་འཆུན་པ་
དཀའ་པོ་རང་ཡིན། དེ་ལ་དགོངས་ནས་རྗེས་རྒྱ་རས་ཀྱིས། ཆུ་ཁོལ་ཁའི་མེ་མ་གསོད། རྒོད་འཕུལ་ཁའི་གཤོག་པ་མ་གཅོག དཀའ་ལས་བྱས་པའི་ནོར་ཆུ་ལ་མ་འབོ། གཏེར་རྡོལ་ཁའི་ཁ་
མ་བཀག སོ་ནམ་བྱས་པའི་སྟོན་ཐོག་སད་ལ་མ་སྐར་སོགས་གསུངས་པ་ཡིན་མོད། དུས་འདིར་རྐྱེན་བཟང་ངན་གང་གིས་ཀྱང་མ་བསྐྱོད་པར་གཉེན་པོའི་རྟགས་མཚན་མོས་གུས་ཀྱིས་བྱེད་
༣ ཀྱིན༑ དགོས་མེད་ཀྱི་དྲག་སྔགས་ལ་གཉེན་པོའི་ཕྲ་ཚོད་སྦོམ་ཆོད་དུ་གཏོང་ནས་སྡོད་ནུས་ན་བར་ཆད་ཐམས་ཅད་རང་སར་ཞི། དངོས་གྲུབ་མི་འདོད་ཀྱང་ཆར་བཞིན་འབབ། ལྷ་འདྲེ་མི་གསུམ་

དབང་དུ་འདུ། རང་དོན་ཆོས་སྐུའི་རྒྱལ་ས་ཟིན། གཞན་དོན་རྩོལ་མེད་ལྷུན་གྲུབ་ཏུ་འབྱུང་བས། རྟོགས་ལྡན་གྱི་རྣལ་འབྱོར་པ་འདི་ལ་ཕོ་རྒོད་སྐྱེས་པ་ཟེར། བསོད་ནམས་ཆེ་བའི་མཆོག་ཀྱང་
འདི་ལ་ཟེར་བ་ལགས། འདི་ནས་ཚེ་བསོད་ནམས་སུ་མི་འགྱུར་བས། མར་མེའི་གཞི་མའམ། བུམ་པ་བཟང་པོའི་གཏེར་དང་འདྲ། རང་འདོད་ཀྱི་ཁོང་སྐྲན་ཐོན་པས་བྱས་ཚད་སངས་རྒྱས་ཀྱི་
ལམ་དུ་འགྲོ་བ་ཞིག་ཡོང་བ་ཡིན། རོ་གཅིག་གི་མཉམ་རྗེས་འཛིན་མི་འཛིན་གསུངས་པས། འཛིན་པ་གང་ལ་ཞུགས་ཀྱང་རྗེས་ཤེས་སུ་བྱེད། འཛིན་མེད་རང་གྲོལ་ལ་ལམ་གྱི་དངོས་གཞིར་
བྱེད༑ འཛིན་པ་མ་ཞུགས་པ་དེ་ཀ་ལ་ཤར་གྲོལ་དུས་མཉམ་མམ་བྱ་ལམ་རྗེས་མེད་ཟེར། འཛིན་པ་ཞུགས་ན་འཁོར་བ་བྱ་བ་ཡང་དེས་བསྐྱེད་པས། རྗེ་རྒོད་ཚང་པས། འཁོར་བ་བྱ་བ་འཛིན་པ་
ཟེར་བ་ཡིན། ངས་འཁོར་བ་འདི་ལ་ཐོ་ལེར་བྱེད་པ་ཡིན། ཡོ་ལེར་བྱེད་པ་ཡིན། བྱོལ་ལེར་བྱེད་པ་ཡིན་གསུངས་ནས། གནས་གཅིག་ཏུ་ལོ་གསུམ་ལས་མང་བར་མི་བཞུགས་པར། ལོ་
གསུམ་པའི་མཐར་སྤོང་དག་རེ་མཛད་ནས། དངོས་པོ་གང་ཡོད་རྣམས་གདན་ས་ར་ལུང་དུ་བསྐྱལ། སྐྱེལ་འདྲེན་མི་ཐུབ་པ་རྣམས་དེ་ཕྱོགས་ལ་བསྐྱལ་ནས་འཇོག་གིན་གནས་སྤོ་བར་

༄༅། །གདའ། ངས་རང་འདོད་ཀྱིས་ཁབ་གཅིག་ཀྱང་ལེན་མ་མྱོང་གསུང་། དངོས་པོ་སྟེར་མཁན་འདྲ་བྱུང་ཚེ། འདི་ལ་ང་རང་གི་འདི་འདྲ་ཞིག་བྱའོ་སྙམ་པའི་འཛིན་པ་མ་
ཞུགས་པའི་གོང་དུ་འབུལ་ས་ཡོད་ན་འབུལ། སྟེར་ས་ཡོད་ན་སྟེར། ཡང་ན་གཅིག་ལ་བསྔོས་ནས་འཇོག་པ་ཡིན། གལ་སྲིད་འདི་ང་རང་ལ་མཁོ་སྙམ་པ་བྱུང་ན་མེ་ལ་སྦྱིན་བསྲེག་བྱེད་པ་
ཡིན༑ བདག་འཛིན་འདི་གྲིབ་ཆེ་འགོ་སླ། འཆང་དཀའ་གསུངས་ནས་དངོས་པོ་བཟང་བའི་རིགས་གཅིག་ཀྱང་ཚགས་མི་མཛད་པར་འདུག ཏིལ་གྱི་ཤུན་པ་ཙམ་གྱིས་ཟུག་རྔུས་ཀྱང་། །ནམ་
ཞིག་སྡུག་བསྔལ་འབའ་ཞིག་བསྐྱེད་པར་བྱེད། །གང་ལ་ཞེན་པ་ཡོད་ན་དེ་ཡང་ཐོང་གསུངས་པས་དགོངས་འཚལ། ལར་འཛིན་པ་ཡོད་རིང་ལ། མྱོང་འདོད་བློའི་ཆ་ཞིག་ཡོད་པས། རྗེ་རྒོད་
ཚང་པས་མྱོང་འདོད་མ་ཟད་ཀྱི་བར་དུ་རྟོག་པས་ཐབས་མི་ཆག ཆ་ལ་བ་རྒན་མ་དང་མ་བྲལ་ན། ཐེམ་པ་ལ་གཙང་དུས་མི་ཡོང་ཞེས་གསུངས། འདི་ལ་དགོངས་ནས། རྗེ་བླ་མས་ཇི་སྲིད་
༈ འགྱུར་བ་ཡོད་ཀྱི་བར། །རྟེན་དང་བརྟེན་པའི་འབྲེལ་བར་གནས། །ཞེས་གསུངས་པའི་ལུང་དང་སྦྱར། དོན་ལ་མྱོང་འདོད་བློའི་ཆ་དེ་ཟད་ན། སྤངས་བྱའི་བུད་ཤིང་ཟད་པས། སྤོང་བྱེད་ཀྱི་

མེ་ཡང་ཟད་དེ། བློ་ཟད་ཆོས་ཟད་ཅེས་ཟེར། ཡང་དག་གི་དྲན་པ་དག་པ་ཡང་དེ་ཀ་ལགས་མོད། དམ་ཚིག་སྡོམ་ལས་རྣམ་པར་གྲོལ། བྱ་བ་ཡང་འདི་ནས་ཡིན་ཚོད་དུ་འདུག རྒྱུ་མཚན་
སྤངས་བྱའི་མི་མཐུན་ཕྱོགས་མེད་པས་སྤོང་བྱེད་ཀྱི་གཉེན་པོ་མི་ཡོང་བས་སོ། །འདི་ལ་རྗེ་བླ་མས། སེམས་ཀྱི་འགྱུར་མེད་ཐོབ་ནས་ནི། །རྟེན་དང་བརྟེན་པའི་འབྲེལ་པ་མེད། །ཅེས་པའི་ལུང་
དང་སྦྱར། ཡེ་ཤེས་མིག་གཅིག་དྲི་མ་མེད། །རྒྱལ་བས་མ་གཟིགས་རྒྱལ་བ་ཉིད། །སོགས་གསུངས་པར་འདུག་གོ །སེམས་ལགས་པས་གཟིགས་འཚལ། འདིར་སྨྲས་པ། བླུན་པོའི་
མགོ་བོར་མཁས་པའི་ཐོད་འཛིན་པའི། །རྩོམ་པའི་དཔེ་ཁྲལ་གལ་བ་མ་ལགས་ཀྱང༌། །ཐོས་ཆུང་བློ་རྨོངས་རང་ལ་ལྟོས་བཅས་ལ། །ཕན་སེམས་ཟོལ་མེད་བསླབ་དོན་བགྱིས་པ་ལ།ྋ །ནོར་
འཁྲུལ་བྱུང་རྣམས་བླ་མ་མཁའ་འགྲོ་དང༌། །མཁྱེན་ལྡན་ཆོས་མཛད་སྤྱན་སྔར་མཐོལ་ལོ་བཤགས། །སྒོམ་ཆེན་ཚིག་ལ་འགལ་འདུས་རྩི་མི་འཚལ། །དོན་ཐོག་མ་ཕེབས་ཚིག་གིས་འགྲོལ་བར་
རིགས༑ །དེ་སྐད་འབྲུག་པའི་སློབ་བུ་འབྲུག་སྒྲ་ཅན། །འབྲུག་ལྟར་འཇིག་རྟེན་ཡོངས་ལ་གྲགས་པ་དེས། །འབྲུག་པའི་སྒྲུབ་བརྒྱུད་བསྟན་པའི་ཁུར་ཁྱེར་ནས། །སྐལ་བཟང་རྣ་བར་འབྲུག་སྒྲ་༴

།འདི་བསྒྲགས་སོ། །ཞེས་རྗེ་བཙུན་གྲགས་པ་དཔལ་གྱི་ཞབས་ཀྱི་པདྨོ་བཀོད་ཅིང་བྱིན་གྱིས་བརླབས་པའི་གནས། ཁྱུང་མཆུ་བཀྲ་ཤིས་ལྷ་གདེངས་ཞེས་པའི་རྡོ་རྗེའི་༄༅།
བྲག་སྟེང་ཉམས་དགའ་བ་དེར་ཟིན་པར་བྲིས་པའོ།། །།
10PI.P
420 (B)

420(B)
BlankPageAsPerOriginalDocument

༄༅། །ཕྱག་མཆོད་གསོལ་འདེབས་ཐུན་བཞིའི་ངག་འདོན་དུ་འཁོད་པའི་ཚིགས་བཅད་རགས་རིམ་ཙམ་གོ་རིམ་དུ་བསྒྲིགས་པ་བི་ཧ་ར་ཏིསྨ་བཞུགས།། $
421

།མ་ནམ་བཞི་སྐོར་དང་། སྐྱབས་སེམས་ཚད་མེད་བཞི་སྔོན་དུ་བཏང་། ཐམས་ཅད་དུ་ནི་ས་གཞི་དག །གསེག་མ་ལ་སོགས་མེད་༄༅།
པ་དང་། །ལག་མཐིལ་ལྟར་མཉམ་བཻ་ཌཱུརྻའི། །རང་བཞིན་འཇམ་པོར་གནས་གྱུར་ཅིག །བདེ་ལྡན་འཇིག་རྟེན་བཀོད་པ་ལྟར། །རིན་ཆེན་ས་གཞི་མེ་
ཏོག་བཅས། །ལྗོན་ཤིང་ཆུ་མཚོ་མ་ཚང་མེད། །ཆོས་སྒྲ་རྒྱ་ཆེན་ལྡན་པར་ཤོག །འཇིག་རྟེན་འདས་པའི་དགེ་ལེགས་བྱུང་། །རིན་ཆེན་བདུན་ལ་གྲུབ་
པ་ཡི། །ཚད་མེད་འོད་ཟེར་འགྱེད་པའི་གནས། །རྒྱལ་བ་སྲས་བཅས་བཞུགས་གྱུར་ཅིག །རིན་ཆེན་དུ་མ་ལས་གྲུབ་སེངྒེའི་ཁྲི། །ཡིད་འོང་སྣ་ཚོགས་

ཐུན་
བཞིའི་
པི ༄༅། །གོས་ཀྱི་བཀབ་པ་འདི། །རྒྱལ་བ་སྲས་བཅས་རྣམས་ལ་བདག་འབུལ་ན། །འགྲོ་ཀུན་རྡོ་རྗེའི་གདན་ལ་འགོད་གྱུར་ཅིག
ཐེག་མཆོག་བླ་རེ་སོགས་བློ་ཀ་ཡང་རུང་། ལྷ་དང་ལྷ་མིན་མཆོད་པའི་རྫས། །དངོས་སུ་བཤམས་དང་ཡིད་ཀྱིས་སྤྲུལ། །ཕྱི་ནང་གསང་བ་བླ་མེད་པས།
423ནམ་མཁའི་ཁམས་ཀུན་ཁྱབ་གྱུར་ཅིག །མ་ལུས་སེམས་ཅན་ཀུན་གྱི་མགོན་གྱུར་ཅིང༌། །བདུད་སྡེ་དཔུང་བཅས་མི་བཟད་འཇོམས་མཛད་ལྷ། །དངོས་
རྣམས་མ་ལུས་ཇི་བཞིན་མཁྱེན་གྱུར་པའི། །བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། །བཅོམ་ལྡན་བསྐལ་པ་གྲངས་མེད་དུ་མ་

རུ༑ །འགྲོ་ལ་བརྩེ་ཕྱིར་ཐུགས་རྗེ་རྣམ་སྦྱངས་ཤིང༌། །སྨོན་ལམ་རྒྱ་ཆེན་དགོངས་པ་ཡོངས་རྫོགས་པའི། །ཁྱེད་བཞེད་འགྲོ་དོན་མཛད་དུས་འདི་ལགས་ན། །དེ་ཕྱིར་ཆོས་དབྱིངས་ཕོ་བྲང་ལྷུན་
གྲུབ་ནས། །རྫུ་འཕྲུལ་བྱིན་རླབས་སྣ་ཚོགས་སྟོན་མཛད་ཅིང༌། །མཐའ་ཡས་སེམས་ཅན་ཚོགས་རྣམས་བསྒྲལ་བའི་ཕྱིར། །རྒྱལ་བ་སྲས་བཅས་མ་ལུས་གནས་འདིར་གཤེགས། །ཆོས་རྣམས་
ཀུན་གྱི་དབང་ཕྱུག་གཙོ། །བཙོ་མ་གསེར་གྱི་མདོག་འདྲ་ཞིང་། །ཉི་མ་ལས་ལྷག་གཟི་བརྗིད་ཆེ། །དད་པས་སྤྱན་ནི་དྲང་བར་བགྱི། །ཞི་ཞིང་ཐུགས་རྗེ་ཆེ་ལྡན་པ། །དུལ་ཞིང་བསམ་གཏན་ས་
ལ་བཞུགས། ྋ།ཆོས་དང་ཡེ་ཤེས་ཆགས་བྲལ་བ། །ཀུན་ཏུ་མི་ཟད་ནུས་པར་ལྡན། །ཚུར་སྤྱོན་ཚུར་བྱོན་ཞིང་བདག་ལྷ། །ཐུབ་པ་སྐྱེས་མཆོག་ཐམས་ཅད་མཁྱེན། །ཤིན་ཏུ་ལེགས་བྱས་
གཟུགས་བརྙན་ནི།, །མཆོད་པའི་གནས་འདིར་གཤེགས་སུ་གསོལ། །ཚུལ་ཁྲིམས་རྣམ་དག་ཤེས་རབ་ཤིན་ཏུ་དག །དད་ལྡན་སྙིང་པོ་རྒྱལ་སྲས་ཆེ་རྣམས་ཀྱིས། །མགོན་མེད་གྱུར་པ་བདག་
ལ་རྗེས་བཟུང་བའི། །དོན་མཛད་ཐུགས་རྗེས་དགོངས་པར་མཛད་དུ་གསོལ། །བདག་དང་འགྲོ་ལ་ཐུགས་བརྩེའི་ཕྱིར། །ཉིད་ཀྱི་རྫུ་འཕྲུལ་མཐུ་ཡིས་ནི། །ཇི་སྲིད་མཆོད་པ་བདག་བགྱིད་ན།

།དེ་སྲིད་བཅོམ་ལྡན་བཞུགས་སུ་གསོལ། །མགོན་པོ་འདིར་ནི་བྱོན་པ་ལེགས། །བདག་ཅག་བསོད་ནམས་སྐལ་བར་ལྡན། །བདག་གི་མཆོད་ཡོན་བཞེས་སླད
ཐུན་
བཞིའི་
དུ༑ །འདི་ཉིད་དུ་ནི་བཞུགས་སུ་གསོལ། །ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀུན་གྱིས་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་སྐ་ཁྲུས་གསོལ། །
པི
ཁྲུས་ཀྱི་ཁང་པ་ཤིན་ཏུ་དྲི་ཞིམ་པ། །ཤེལ་གྱི་ས་གཞི་གསལ་ཞིང་འཚེར་བ་ལྟར། །རིན་ཆེན་འབར་བའི་ཀ་བ་ཡིད་འོང་ལྡན། །མུ་ཏིག་འོད་ཆགས་བླ་རེ་བྲེས་པ་དེར། །དེ་བཞིན་གཤེགས་པ་
རྣམས་དང་དེ་སྲས་ལ། །རིན་ཆེན་བུམ་པ་མང་པོ་སྤོས་ཀྱི་ཆུ། །ཡིད་འོང་ལེགས་པར་བཀང་བའི་གླུ་དང་ནི། །རོལ་མོར་བཅས་པ་དུ་མས་སྐུ་ཁྲུས་གསོལ། །དེ་དག་སྐ་ལ་མཚུངས་པ་མེད་
པའི་གོས། །གཙང་ལ་དྲི་རབ་བགོས་པའི་སྐུ་ཕྱིའོ། །དེ་ནས་དེ་ལ་ཁ་དོག་ལེགས་བསྐྱར་བའི། །ན་བཟའ་ཤིན་ཏུ་དྲི་ཞིམ་དམ་པ་འབུལ། །གོས་བཟང་སྲབ་ལ་འཇམ་པ་སྣ་ཚོགས་དང༌།
རྒྱན་མཆོག་བརྒྱ་ཕྲག་དེ་དང་དེ་དག་གིས། །འཕགས་པ་ཀུན་ཏུ་བཟང་དང་འཇམ་དབྱངས་དང༌། །འཇིག་རྟེན་དབང་ཕྱུག་སོགས་ལ་རྒྱན་པར་བགྱི། །ཇི་ལྟར་སྨན་པའི་རྒྱལ་པོ་སོགས་དང༌། སྲབ་

འཇམ་ཡང་བ་ལྷ་ཡི་གོས། །མི་བསྐྱོད་རྡོ་རྗེའི་སྐུ་བརྙེས་ལ། །མི་ཕྱེད་དད་པས་བདག་འབུལ་ན། །བདག་ཀྱང་རྡོ་རྗེའི་སྐུ་ཐོབ་ཤོག །དྲི་མེད་མཚན་ལ་སྒྲིབ་གསལ་མི་མངའ་ཡང་། །དད་
པས་ངུར་སྨྲིག་རྒྱལ་མཚན་ཕུལ་བ་ཡིས། །ནམ་མཁའི་མཐའ་ཀླས་གྱུར་པའི་སེམས་ཅན་རྣམས། །སངས་རྒྱས་བརྟུལ་ཞུགས་མཆོག་ལ་སྤྱོད་པར་ཤོག །སྣ་ཚོགས་དབང་པོའི་གཞུ་ལྟར་རབ་
བཀྲ་ཞིང༌། །གང་ལ་རེག་ན་བདེ་བའི་རྒྱུར་འགྱུར་བ། །གོས་བཟང་རིན་ཆེན་བདག་བློ་སྦྱངས་ཕྱིར་འབུལ། །བཟོད་པ་དམ་པའི་གོས་ཀྱི་རྒྱན་པར་ཤོག། རྒྱས་པར་སྤྲོ་ན་རིན་ཆེན་སེམས་བཟུང་
སོགས། གཞལ་མེད་ཕོ་བྲང་བསྟོད་དབྱངས་ཡིད་འོང་ལྡན། །མུ་ཏིག་རིན་ཆེན་རྒྱན་འཕྱང་མཛེས་འབར་བ། །དཔག་ཡས་ནམ་མཁའི་རྒྱན་གྱུར་དེ་དག་ཀྱང༌། །ཐུགས་རྗེའི་རང་བཞིན་ཅན་ལ་
དབུལ་བར་བགྱི། །རིན་ཆེན་གདུགས་མཛེས་གསེར་གྱི་ཡུ་བ་ཅན། །ཁོར་ཡུག་རྒྱན་གྱི་རྣམ་པ་ཡིད་འོང་ལྡན། །དབྱིབས་ལེགས་བལྟ་ན་སྡུག་པ་བསྒྲེང་བ་ཡང༌། །རྟག་ཏུ་ཐུབ་དབང་རྣམས་ལ་
དབུལ་བར་བགྱི། །དེ་ལས་གཞན་ཡང་མཆོད་པའི་ཚོགས། །རོལ་མོ་དབྱངས་སྙན་ཡིད་འོང་ལྡན། །སེམས་ཅན་སྡུག་བསྔལ་སེལ་བྱེད་པའི། །སྤྲིན་རྣམས་སོ་སོར་གནས་གྱུར་ཅིག །དམ་

ཐུན་༄༅། །ཆོས་དཀོན་མཆོག་ཐམས་ཅད་དང༌། །མཆོད་རྟེན་རྣམས་དང་སྐུ་གཟུགས་ལ། །རིན་ཆེན་མེ་ཏོག་ལ་སོགས་ཆར། །རྒྱུན་མི་ཆད་པ་འབབ་པར་ཤོག །ཇི་ལྟར་
11/2/01
བཞིའི་།དེ་བཞིན་བདག་གིས་དེ་བཞིན་གཤེགས་མགོན་པོ་སྲས་དངབཅས་རྣམས་གློཆོར་ཆད།པཡོའབམས་རྒྱ་མརྣམསལ་
འཇམ་དབྱངས་ལ་སོགས་པས། །རྒྱལ་བ་རྣམས་ལ་མཆོད་མཛད་པ། །དེ་བཞིན་བདག་གིས་དེ་བཞིན་གཤེགས། །མགོན་པོ་སྲས་དང་བཅས་རྣམས་མཆོད། །ཡོན་གནས་རྒྱ་མཚོ་རྣམས་ལ་
པི
བདགྋ །བསྟོད་དབྱངས་ཡན་ལག་རྒྱ་མཚོས་བསྟོད། །བསྟོད་དབྱངས་སྙན་སྤྲིན་དེ་དག་ལ། །ངེས་པར་ཀུན་ཏུ་འབྱུང་གྱུར་ཅིག །སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་འཛིན་པའི་
ངོ་བོ་ཉིད། །དཀོན་མཆོག་གསུམ་གྱི་རྩ་བ་སྟེ། །བླ་མ་རྣམས་ལ་ཕྱག་ཚལ་བསྟོད། །བླ་མ་སངས་རྒྱུས་སོགས་དང་། གང་གི་དྲིན་གྱི་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང༌། །བླ་
མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །ཕྱག་བྱར་འོས་པ་སོགས་དང་། མཎྜལ་ནི། ཨོྃ་བཛྲ་བྷཱ་མི་ཨཱཿ ཧཱུཾ དབང་ཆེན་གསེར་གྱི་ས་གཞི། ཨོཾ་བཛྲ་རེ་ཁེ་ཨཱཿ ཧཱུྃ། ཕྱི་ལྕགས་
རིའི་ཁོར་ཡུག་གིས་བསྐོར་བའི་དབུས་སུ་ཧཱུཾ། རིའི་རྒྱལ་པོ་རི་རབ། ཤར་ལུས་འཕགས་པོ། ལྷོ་འཛོམ་བུ་གླིང༌། ནུབ་བ་ལང་སྤྱོད། བྱང་སྒྲ་མི་སྙན། ཤར་དུ་ལུས་དང་ལུས་

འཕགས༑ ལྷོར་རྔ་ཡབ་དང་ང་ཡབ་གཞན། ནུབ་ཏུ་གཡོ་ལྡན་དང་ལམ་མཆོག་འགྲོ། བྱང་དུ་སྒྲ་མི་སྙན་དང་སྒྲ་མི་སྙན་གྱི་ཟླ། འཁོར་ལོ་རིན་པོ་ཆེ། ནོར་བུ་རིན་པོ་ཆེ། བཙུན་མོ་རིན་པོ་
ཆེ༑ བློན་པོ་རིན་པོ་ཆེ། གླང་པོ་རིན་པོ་ཆེ། རྟ་མཆོག་རིན་པོ་ཆེ། དམག་དཔོན་རིན་པོ་ཆེ། གཏེར་ཆེན་པོའི་བུམ་པ། ཉི་མ། ཟླ་བ། དབུས་སུ་ལྷ་དང་མི་ཡི་དཔལ་འབྱོར་ཕུན་སུམ་
ཚོགས་པ་མ་ཚང་བ་མེད་པ་ཚང་ཞིང་ཡིད་དུ་འོང་བ་དང་བཅས་པ་འདི་ཉིད་དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་དང་། ཡི་དམ་དཀྱིལ་འཁོར་གྱི་ལྷ་ཚོགས་ཕྱོགས་
བཅུའི་རྒྱལ་བ་སྲས་དང་སློབ་མར་བཅས་པ་རྣམས་ལ་འབུལ་བར་བགྱི་ཐུགས་རྗེས་འགྲོ་བའི་དོན་དུ་བཞེས་སུ་གསོལ། བཞེས་ནས་བྱིན་གྱིས་བརླབ་ཏུ་གསོལ། གུ་རུ་ཨི་དཾ་མཎྜལ་ཀཾ་ནིརྻ་ཏ་ཡ་
མི༑ ཕྱོགས་བཅུ་དུས་གསུམ་བཞུགས་པ་ཡི། །སངས་རྒྱས་བྱང་ཆུབ་སེམས་དཔའ་དང༌། །བླ་མ་རྡོ་རྗེ་སློབ་དཔོན་དང༌། །ཡི་དམ་ལྷ་ཚོགས་འཁོར་དང་བཅས། །དུས་གསུམ་བདེ་
གཤེགས་ཐམས་ཅད་ལ། །གླིང་བཞི་རི་རབ་བཅས་པ་དང༌། །གླིང་བཞི་བྱེ་བ་ཕྲག་བརྒྱ་སོགས། །འཇིག་རྟེན་ལེགས་བྱས་མ་ལུས་པ། །མཎྜལ་ཞིང་ཁམས་ཆེར་སྣང་བ། །མོས་བློས་ཡོན་

ཐུན ༄༅། །གནས་རྣམས་ལ་འབུལ། །ཐུགས་རྗེས་བརྩེར་དགོངས་བཞེས་སུ་གསོལ། །བཞེས་ནས་བྱིན་གྱིས་བརླབ་ཏུ་གསོལ། །ནམ་མཁའི་དབྱིངས་རྣམས་སོགས། དད་
བཞིའི་
པ་རྒྱ་མཚོས་བདག་གི་ལུས་ལོངས་སྤྱོད། །ཞིང་ཁམས་རྒྱ་མཚོ་མ་ལུས་ཁྱབ་པའི་སྤྲིན། །མཆོད་པ་རྒྱ་མཚོར་དམིགས་ཏེ་འབུལ་ལགས་ན། །ཐུགས་རྗེ་རྒྱ་མཚོས་དགོངས་ལ་བཞེས་སུ་
པི
གསོལ༑ །བདག་གི་ལུས་དང་ལོངས་སྤྱོད་ཐམས་ཅད་དང༌། །སྐུ་གསུམ་ཡོངས་རྫོགས༴ མཉེས་ཕྱིར་མཎྜལ༴ དེ་ནས་ཐུན་བཞི་ལྟ་བུ་ལ་མཎྜལ་གྱི་རྗེས་སུ་ཡན་ལག་བདུན་པ། ཇི་སྙེད་སུ་དག་
y
དང་༑ རྒྱལ་བ་ཀུན་དངོས་སོགས་དང༌། བླ་མ་སྤྱི་བསྟོད་བརྒྱུད་རིམ་གང་འོས་སམ། བླ་མ་སངས་རིན། མ་ལུས་ཀུན་ཁྱབ། རྗེ་རང་རིག་རྣམས་གང་འོས་མཐར། སྒྱུ་འཕྲུལ་ཞིང་ཁམས་རྒྱ་
མཚོའི་རྡུལ་རེའི་སྐར། །རྡུལ་སྙེད་སངས་རྒྱས་རོལ་མོ་ལ་ཆས་པའི། །གླང་ཆེན་དབང་པོ་པདྨའི་འདབ་རྒྱས་མིག །མཆོག་གི་སྤྲུལ་སྐུར་འཁྲུངས་དེར་གསོལ་བ་འདེབས། བཟོ་སྦྱངས་ལུས་
༣ ཞུགས་སད་པའི་དྲི་བཀྲུས་ནས། །སྣ་ཚོགས་གཟུགས་མར་བརྩེ་བའི་དགའ་སྟོན་མཐར། །སྐུ་ཡི་རྡོ་རྗེའི་རྒྱལ་སྲིད་ཆེན་པོ་ལ། །བུམ་པའི་དབང་བསྐུར་མཛད་པར་བྱིན་གྱིས་རློབས། །ལས་

ཁྱིམ་ཐག་བཅད་ངྷུ་ཏིར་རང་བྱུང་བ།།རྒྱུད་མངས་གཞོམ་མེད་སྒྲ་དེར་སྦྱར་དཀའ་བའི། །དབྱངས་ལ་རབ་དགའ་སྲིད་བྲལ་དེའི་སྙིང་པོའི། །ཉིན་མོར་བྱེད་པ་ཆས་ལ༴ ལུས་ཀྱི་ཤིང་དྲུང་དག་
བྱེད་ཀུ་ཤའི་རྩེར། །རྨི་ལམ་བདུད་བཞི་གདུལ་ངོར་ཁ་བཏགས་ནས། །མཆོག་གི་བསམ་གཏན་ལ་ཆགས་སངས་རྒྱས་སུ། །གསང་བའི་དབང་བསྐར་མཛད་པར༴ གང་བའི་ཟླ་འོད་གསལ་
ལྡན་མེ་ཏོག་ཏུ། །མངོན་པར་རོལ་བས་གཉིས་སྐྱེས་ལང་ཚོའི་སྡེ། །འཇའ་འོད་འཁོར་ལོ་བསྐོར་བས་དག་པའི་མདངས། །ཡེ་ཤེས་ལུས་སུ་གྲགས་ལ༴ ཡང་སི་རཱ་ཛ་གྱྀ་ཧཾ་རབ་བྱོན་
ནས༑ །དམན་པར་གཉིད་ལོག་མ་ལུས་དབུགས་ཕྱུང་སྟེ། །ཁྱད་པར་དགའ་བའི་ཐིག་ལེའི་གོ་འཕང་དུ། །ཤེས་ཕྱིན་དབང་བསྐུར་མཛད་པར༴ ཐབས་ཀྱི་དཀར་དང་ཤེས་རབ་ནག་པོའི
ཕྱོགས༑ །རབ་དགོངས་དཔལ་ལྡན་རྒྱུ་སྐར་དཀྱིལ་འཁོར་དུ། །གསང་བ་ཆེན་པོའི་འཁོར་ལོ་ལེགས་བསྒྱུར་བའི། །ཆོས་ཀྱི་རྒྱལ་པོའི་ཞས་ལ༴ ཡེ་ཤེས་ཀུ་ཤའི་གྲོང་གི་སཱ་ལའི་ཚལ། །
བཞི་པའི་ལྷག་བཅས་གནས་སྐབས་རབ་བཏང་ནས། །གཉིས་མེད་ཆོས་ཀྱི་དབྱིངས་སུ་རྟག་བཞུགས་ནས།ྋ །ཚིག་གི་དབང་བསྐུར་མཛད་པར་བྱིན༴ རང་ལུས་ལྷ་སྐུ་འཇའ་ཚོན་མདངས་བཀྲའི་

ཐུན་༄༅། །གཙུག །རིགས་ཀུན་ཁྱབ་བདག་ཐུགས་རྗེའི་སྤྲིན་ཕུང་ཆེ། །བྱིན་རླབས་ཆར་རྒྱུན་གྱིས་བརླན་ཡིད་མཁར་རོལ། །ཟུང་འཇུག་སྐུ་བཞིའི་རྒྱལ་སྲིད་ཐོབ་པར་
བཞིའི་
གསོལ༑ །རྗེ་བཙུན་བླ་མ་སངས་རྒྱས་ཐམས་ཅད་ཀྱི། །འཕྲིན་ལས་ཐམས་ཅད་སྒྲུབ་པའི་བྲན་གཡོག་ཏུ། །སྐད་ཅིག་རེ་རེར་སྣ་ཚོགས་གཟུགས་འཆར་བས། །བཞེད་པའི་དོན་རྣམས་གེགས
པི
མེད་འགྲུབ་གྱུར་ཅིག། ཡང་ན། ཐུགས་རྗེ་ཆེན་པོའི་རང་བཞིན་གྱིས་སོགས། མཚན་རྣམས་ཡོངས་རྫོགས་བླ་མའི་སྐ་དང༌། སྐྱེ་བ་ཀུན་ཏུ་དང༌། བདག་ནི་ཁྱོད་ཀྱི་ཞབས་པད་ཐོད་བཞིན་དུ་
དང་༑ བདག་དང་སློབ་མ་བརྒྱུད་པར་བཅས་པ་ཡིས་དང་། སྨོན་ལམ་གྱི་རིམ་པ་རྒྱས་བསྡུས་སྐབས་དང་སྦྱར། ཡང་ན་ཚོགས་འདོན་བཞིན་གོང་དུ་ཡན་ལག་བདུན་པ་རྣམས་ཀྱི་རྗེས་སུ་རྩ་ལྟུང་སྡིག་གཤགས་སོགས་བྱ། བདག་
གིས་སྡིག་པ་བགྱིས་པ་དང༌། །བགྱིད་དུ་བརྩལ་དང་ཡི་རང་བ། །སངས་རྒྱས་སྤྱན་སྔར་མཆིས་ནས་སུ། །དེ་དག་ཐམས་ཅད་བཤགས་པར་བགྱི། །སངས་རྒྱས་བྱང་ཆུབ་སེམས་དཔའ
དང༑ །རང་རྒྱལ་དགྲ་བཅོམ་འགྲོ་རྣམས་ཀྱིས། །སྒོམ་དང་བཟླས་བརྗོད་བསོད་ནམས་ལ། །དེ་ལ་བདག་ནི་ཡི་རང་ངོ་། །བདག་གི་དགེ་བའི་ལས་རྣམས་འདི་དག་གིས། །འཇིག་རྟེན་

འདིར་ནི་མྱུར་དུ་འཚང་རྒྱ་ཤོག །འགྲོ་ལ་ཕན་ཕྱིར་ཆོས་ཀྱང་སྟོན་བྱེད་ཅིང༌། །སེམས་ཅན་སྡུག་བསྔལ་མང་པོས་གཟིར་ལས་སྒྲོལ། །སེམས་བསྐྱེད་མངོན་པར་སངས་རྒྱས་དང་། །ཆོས་ཀྱི་
འཁོར་ལོ་བསྐོར་བ་དང༌། །བྱང་ཆུབ་སེམས་དཔའི་ཚོགས་ཀྱི་མཆོག །དེ་ལ་བདག་ནི་སྐྱབས་སུ་མཆི། །སངས་རྒྱས་འབྱུང་བ་ཇི་ལྟ་བ། །སྐལ་ལྡན་བྱང་ཆུབ་སེམས་དཔའ་ཡིས། །བྱང་
ཆུབ་སེམས་ནི་བསྐྱེད་པ་ལྟར། །དེ་བཞིན་དུ་ནི་སེམས་བསྐྱེད་དོ། །ཞེས་དང་། སངས་རྒྱས་རྣམས་ལ་སྐྱབས་སུ་མཆི། །ཆོས་དང་བྱང་ཆུབ་སེམས་དཔའ་ཡིས། །ཚོགས་ལའང་དེ་བཞིན་
སྐྱབས་སུ་མཆི། །ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང་། །བྱང་ཆུབ་སེམས་དཔའི་བསླབ་པ་ལ། ·།དེ་དག་རིམ་བཞིན་གནས་པ་ལྟར། །དེ་བཞིན་འགྲོ་ལ་
ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང་། །དེ་བཞིན་དུ་ནི་བསླབ་པ་ལ། །རིམ་པ་བཞིན་དུ་བསླབ་པར་བགྱི། །ད་ནི་བདག་གི་ཅི་ནས་ཀྱང་། །རིགས་དང་མཐུན་པའི་ལས་བརྩམས་
ཏེ༑ །སྐྱོན་མེད་བཙུན་པའི་རིགས་འདི་ལ། །རྙོག་པར་མི་འགྱུར་དེ་ལྟར་བྱ། །བདག་གིས་དེ་རིང་སྐྱོབ་པ་ཐམས་ཅད་ཀྱི། །སྤྱན་སྔར་འགྲོ་བ་བདེ་གཤེགས་ཉིད་དང་ནི། །བར་དུ་བདེ་ལ་

༄༅། །མགྲོན་དུ་བོས་ཟིན་གྱི། །ལྷ་དང་ལྷ་མིན་ལ་སོགས་དགའ་བར་གྱིས། །བྱང་ཆུབ་སེམས་ནི་རིན་པོ་ཆེ་སོགས་དང༌། བྱང་ཆུབ་སེམས་དང་མི་འབྲལ་ཞིང་དང༌། བྱང་
ཆུབ་སེམས་དཔའ་རྣམས་ཀྱི་ནི་སོགས་དང༌། སེམས་བརྩེ་མ། མཛད་བཅུ་དང་ཕྱག་མཆོད། ཇོ་བསྟོད། མར་མི། དྭགས་འབྲུག་སོགས་བསྟོད་ཚོགས་རྣམས་གང་འོས་ནས་སྨོན་ལམ་མདོ་སོགས་སྐབས་དང་སྦྱར་རོ། །མངྒ
ལཾ༑༑ །།
434 (B)

434(B)
BlankPageAsPerOriginalDocument

n
༄༅། །ངེས་དོན་ཕྱག་རྒྱ་ཆེན་པོའི་སྒོམ་རིམ་བཞུགས་སོ།།

༄༅། །ན་མོ་མ་ཧཱ་མུ་དྲཱ་ཡ། །དཔལ་མཆོག་གདོད་མའི་དབྱིངས་ལས་ཐུགས་རྗེའི་རྩལ། །མཆོག་གསུམ་འཁོར་ལོར་སྣང་བས་
སྲིད་ཀུན་གྱི། །རང་བཞིན་དག་པའི་ཀློང་དུ་འབྱམས་ཀླས་པའི། །རིགས་བརྒྱའི་ཁྱབ་བདག་ཆེ་དེར་གུས་ཕྱག་འཚལ། །རྒྱལ་བས་གསུངས་པའི་ཆོས་
ཀྱི་སྒོ་བསམ་གྱིས་མི་ཁྱབ་ཀྱང་མངོན་མཐོ་ངེས་ལེགས་ཀྱི་ལམ་གཉིས་སུ་འདུ། མངོན་མཐོའི་ཐེག་པས་ནི་བརྒྱུད་པས་ཐར་པ་ཐོབ་པའི་སྟེགས་ཙམ་མ་
གཏོགས་འཁོར་བ་ལས་སྒྲོལ་དཀའ་བས། ངེས་ལེགས་ཀྱི་ལམ་ལ་འཇུག་པ་གལ་ཆེ། མདོ་སྔགས་ཀྱི་བསྟན་རིམ་མང་པོ་བཤད་ཀྱང་། དོན་ལྷན་ཅིག་

ཕྱག་
ཆེན་
པི ༄༅། །སྐྱེས་པའི་ཡེ་ཤེས་རྟོགས་ཐབས་ཁོ་ན་ཡིན། དེ་ཡང་རང་ཅག་རྙེད་པར་དཀའ་བའི་དལ་འབྱོར་གྱི་རྟེན་བཟང་པོ་
རྙེད༑ མཇལ་བར་དཀའ་བའི་སངས་རྒྱས་ཀྱི་བསྟན་པ་རིན་པོ་ཆེ་དང་མཇལ། ཟིན་པར་དཀའ་བའི་དགེ་བའི་བཤེས་གཉེན་རྡོ་རྗེ་སློབ་དཔོན་དམ་པས་རྗེས་
སུ་བཟུང༌། ཐོབ་པར་དཀའ་བ་རྡོ་རྗེ་ཐེག་པའི་རིམ་གཉིས་ཀྱི་མན་ངག་ཟབ་མོ་ཐོབ་པའི་དུས་འདིར། ཆོས་རྒྱུད་ཐོག་ཏུ་ཁེལ་བས་དངོས་འཛིན་ཉོན་མོངས་
ལས་གྲོལ་བ་ཞིག་མ་བྱུང་ན། སྡུག་བསྔལ་གསུམ་ལས་ནམ་དུ་ཡང་གྲོལ་མི་སྲིད་པས། དེ་ཕྱིར་ཆོས་ཐམས་ཅད་ཀྱི་རྩ་བ་རྟེན་ཅིང་འབྲེལ་བར་འབྱུང་བའི་

སྒོམ་རིམ་ཕྱག་རྒྱ་ཆེན་པོ་ལྔ་ལྡན་དུ་གཏན་ལ་ཕབ་ནས་ཉམས་སུ་ལེན་པ་ནི། བྱང་ཆུབ་སེམས་དང་ཡི་དམ་ལྷ། །བླ་མའི་རྣལ་འབྱོར་ཕྱག་རྒྱ་ཆེ། །བསྔོ་བའི་ཆོས་ཀྱིས་ཉམས་སུ་བླང༌། །ཞེས
གསུངས་པས་མདོ་སྔགས་ཀྱི་བསྟན་བཅོས་རྣམས་ནས། མི་རྟག་པ་དང་ལས་འབྲས། ཚོགས་བསག་སྦྱང༌། བྱང་ཆུབ་སེམས་ལ་བློ་སྦྱོང་ཚུལ་མང་དུ་གསུངས་པ་ལྟར་ཐོག་མར་བྱང་ཆུབ་ཀྱི་
སེམས་བསྒོམ་པ་ནི། རིགས་དྲུག་གི་སེམས་ཅན་ཐམས་ཅད་དུས་ད་རེས་ཀྱི་ཕ་མ་དང་ཁྱད་པར་མེད་པའི་དྲིན་ཅན་ཤ་སྟག་ཡིན་ན། སེམས་ཅན་ཐམས་ཅད་བདེ་བར་འདོད་ཀྱང་སྡུག་བསྔལ་ལ་སྤྱོད་
པ་ནི་སྙིང་རེ་རྗེ་ན་སྙམ་པའི་བྱམས་སྙིང་རྗེ་བཟོད་གླགས་མེད་པ་ལྟ་བུ་བསྒོམ་སྟེ། བདག་གིས་དེང་ནས་བཟུང༌། སངས་རྒྱས་མ་ཐོབ་ཀྱི་བར་དུ་མར་གྱུར་སེམས་ཅན་ཐམས་ཅད་ཐབས་རྣམ་པ་དུ་
མའི་སྒོ་ནས་བྱང་ཆུབ་ཀྱི་ལམ་ལ་འགོད་ནུས་པའི་རྒྱལ་སྲས་ཆེན་པོའི་གོ་འཕང་ཐོབ་པར་བྱ། དེ་ཡང་མི་ལུས་ཀྱི་རྟེན་འདི་ཉིད་ལ་གཏན་གྱི་ལམ་སྣ་ཟིན་པ་ཞིག་མ་བྱུང་ན་ཚེ་ཕྱི་མ་གར་འགྲོའི་རང་
དབང་མེད་ཅིང་། སྤྱིར་འདུས་བྱས་ཐམས་ཅད་མི་རྟག་པ་དང་། ལྷག་པར་ནམ་འཆི་ཆ་མེད་དུ་འདུག་པས་ད་ལྟ་ཉིད་ནས་ཉམས་སུ་ལེན་སྙམ་པས། ཕྱོགས་བཅུའི་རྒྱལ་སྲས་ཐམས་ཅད་ལ་མོས་

ཕྱག་༄༅། །གུས་དུང་བྱས་ལ། མདུན་གྱི་ནམ་མཁར་རྩ་བརྒྱུད་བླ་མ། ཡི་དམ་ཞི་ཁྲོ། སངས་རྒྱས་སྲས་བཅས། དཔའ་བོ་མཁའ་འགྲོ། ཆོས་སྐྱོང་ཐམས་ཅད་སྤྲིན་ཕུང་
ཆེན་
»འཁྲིགས་པ་ལྟར་བྱོན་ནས་བཞུགས་པར་བསམ། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་ཆོས་ཀྱི་སྐ་ལ་སྐབས་སུ་མཆིའོ། །དེ་བཞིན་ཐོག་མཐའ་འདྲ་བ་པི
ནས༑ བླ་མ་ལོངས་སྤྱོད་རྫོགས་པའི་སྐུ་ལ། ཐུགས་རྗེ་སྤྲུལ་པའི་སྐུ་ལ། སངས་རྒྱས་རིན་པོ་ཆེ་ལ་སྐྱབས་སུ་མཆིའོ་ཞེས་ཕྱག་བརྒྱ་རྩ་ཅི་ནུས་བཙལ། རབ་འབྱམས་རྒྱ་མཚོའི་ཞིང་ཀུན་
ཏུ༑ །མཆོད་ཡོན་མེ་ཏོག་བདུག་སྤོས་དྲི། །ཞལ་ཟས་རོལ་མོོ་རྒྱལ་སྲིད་བདུན། །བཀྲ་ཤིས་རིན་ཆེན་ལྷ་རྫས་ནོར། །འདོད་ཡོན་ལྔ་དང་སྒེག་སོགས་ལྷ། །ཀུན་བཟང་མཆོད་སྤྲིན་མཁའ་ཁྱབ་
པ༑ །དངོས་བཤམས་ཡིད་སྤྲུལ་དངོས་པོ་ཀུན། །གུས་པའི་སེམས་ཀྱིས་མཆོད་པར་འཕུལ། །ཡོན་གནས་དམ་པ་ཁྱེད་རྣམས་ལ། །རྟག་ཏུ་བསྟེན་ཅིང་གསོལ་བ་འདེབས། །མར་གྱུར་
མཁའ་མཉམ་སེམས་ཅན་ལ། ྋ།ཐུགས་རྗེས་གཟིགས་ཏེ་སྐྱོབས་མཛད་གསོལ། །ཞེས་མཆོད། ལས་རྒྱུ་འབྲས་ཀྱི་འདོར་ལེན་སྡིག་སྤོང་དགེ་བསྒྲུབ་ཤེས་པས་ཚོགས་བསག་ལ་འབད། བྱང་༔

ཆུབ་ལྟུང་བཤགས་སོགས་འདོན་ཅིང༌།བདག་སོགས་སེམས་ཅན་ཐམས་ཅད་ཀྱིས་ཚེ་རབས་ཐོག་མེད་ནས་སྡིག་པ་མི་དགེ་བའི་ལས་བགྱིས་པ་ཐམས་ཅད་འགྱོད་སེམས་དྲག་པོས་བཤགས་སྡོམ་
བྱ༑ མཎྜལ་རྒྱས་བསྡུས་གང་འགྲུབ་དང་། ཇི་སྙེད་སུ་དག་ཕྱོགས་བཅུའི་འཇིག་རྟེན་ཞེས་སོགས་ཡན་ལག་བདུན་པ་ཕུལ། ཚོགས་ཞིང་རྣམས་འོད་དུ་ཞུ་ནས་རང་ཉིད་ལ་ཐིམ་པས་བྱིན་གྱིས་
བརླབས་པར་བསམ།ྋ སྔགས་རྒྱུད་ཕྱི་ནང་ནས་བསྐྱེད་རིམ་ལྷའི་རྣལ་འབྱོར་གསུངས་པ་ལྟར་ཡི་དམ་གྱི་ལྷ་བསྒོམ་པ་ནི། བདེ་བའི་སྟན་ལ་རྐང་པ་རྡོ་རྗེ་སྐྱིལ་ཀྲུང་ལག་པ་མཉམ་བཞག་གི་ཕྱག་རྒྱ་
ལྟེ་འོག་ཏུ་བཅིངས། སྒལ་ཚིགས་བསྲངས་དང་ཁ་དགྱེ། མགྲིན་པ་ཨོལ་མདུད་ནོན་ཙམ། ལྕེ་མཆུ་རང་སར་བཞག མིག་སྣ་རྩེའི་ཐད་དུ་བལྟ་བའི་རྣམ་སྣང་གི་ཆོས་བདུན་བཅས། སྣ་ནས་
རླུང་རོ་ལན་གསུམ་བུས་ཏེ་དབུགས་དབྱུང་རྔུབ་ཀྱི་ཆེད་རྩོལ་མེད་པར་རང་བབས་སུ་བཞག རང་ཉིད་སྐད་ཅིག་གིས་རིན་པོ་ཆེའི་ཁྲི། པད་ཟླའི་གདན་ལ་རྫོགས་པའི་སངས་རྒྱས་ཤཱཀྱ་ཐུབ་པ་སྐུ་
གསེར་བཙོ་མ་ལྟ་བུ། ས་གནོན་མཉམ་བཞག་གི་ཕྱག་རྒྱ་ཅན་མཚམས་སྤྲིན་གཞོན་ནུའི་འོད་ལྟར་མཛེས་པའི་ཆོས་གོས་རྣམ་པ་གསུམ་འཆང་བ། ལྟ་བས་ཆོག་མི་ཤེས་པའི་མཚན་དཔེ་གསལ་

ཕྱག་| ༄༅། །རྫོགས་འོད་ཟེར་འཕྲོ་བ། ཞབས་རྡོ་རྗེ་སྐྱིལ་ཀྲུང་གིས་བཞུགས་བ། སེམས་རྩེ་གཅིག་ཏུ་མ་ཡེངས་པར་ཅི་ནུས་བསྒོམ། སུན་ན་མེ་ལོང་ལ་ཧས་བཏབ་པ་ལྟར་མི་
ཆེན་
པི དམིགས་པར་བསྡུ། དེ་བཞིན་ཆེ་བ་ནམ་མཁའ་ཁྱབ་པ་ནས། ཆུང་བ་མཚོན་གང་ཙམ་གྱི་བར་གདོས་བཅས་མ་ཡིན་པ་དྭངས་ཤིང་གསལ་ལ་སྒྲིབ་པ་མེད་པ་ཡང་ནས་ཡང་དུ་བསྒོམ་ཞིང་སེམས་
འཛིན༑ གསང་སྔགས་བྱིན་རླབས་ཀྱི་ལམ་དད་མོས་གཙོ་ཆེ་བར་རྒྱལ་སྲས་པཎ་གྲུབ་ཐམས་ཅད་ཀྱིས་བཤད་པ་ལྟར། བླ་མའི་རྣལ་འབྱོར་ནི། རང་ཉིད་ཐུབ་པའི་དབང་པོར་བསྐྱེད་པའི་གཙུག་ཏུ་
གདན་ཁྲི་ཕུན་སུམ་ཚོགས་པའི་སྟེང་དུ། རང་མོས་པའི་རྩ་བའི་བླ་མ་དེ་ཉིད་རྡོ་རྗེ་འཆང་རིགས་ཐམས་ཅད་ཀྱིས་འཁོར་ལོས་བསྒྱུར་བ་མཚན་དཔེས་སྤྲས་པའི་སྐུ་ཨིནྡྲ་ནཱི་ལ་ལྟར་སྔོ་བ་ཤིན་ཏུ་ཞི་ཞིང་
འཛུམ་པ། རལ་པའི་ཟུར་ཕུད་ལ་སྣ་ཚོགས་རྡོ་རྗེ་དང༌། ཟླ་བ་ཕྱེད་པས་མཚན་པ། རིན་པོ་ཆེའི་ཅོད་པན་ལ་སོགས་པའི་རྒྱན་དང་ཕྱག་རྒྱ་དྲུག་གིས་བརྒྱན་པ། དར་གྱི་སྟོད་གཡོགས་དང་ཤམ་
ཐབས་ཅན། ཕྱག་གཉིས་རྡོ་རྗེ་དྲིལ་བུ་ཐུགས་ཀར་བསྣོལ་བ། ཞབས་རྡོ་རྗེ་སྐྱིལ་མོ་ཀྲུང་གིས་འོད་ཀྱི་འཕྲེང་བ་འཁྲིགས་པའི་དབུས་ན་བཞུགས་པར་གསལ་བ་ལ། སངས་རྒྱས་རབ་བདུན་གྱིས་

བསྐོར་བ། དེའི་ཐུགས་ཀའི་འོད་ཀྱིས་རྩ་བརྒྱུད་བླ་མ། སངས་རྒྱས་བྱང་སེམས། ཡི་དམ་ཞི་ཁྲོ། མཁའ་འགྲོ་ཆོས་སྲུང་ནོར་ལྷ་ཐམས་ཅད་སྤྱན་དྲངས། དེ་ཉིད་ལ་ཐིམ་པས་མཆོག་གསུམ་
ཀུན་འདུས་ཀྱི་ངོ་བོ་སྐྱབས་གནས་དམ་པར་མོས་ཏེ། སྲིད་ཞི་དངོས་པོ་ཀུན་གྱིས་མཆོད་ཅིང༌། བདག་གི་ལུས་དང་ལོངས་སྤྱོད་ཐམས་ཅད་དང༌། །མཁའ་དང་མཉམ་པའི་འགྲོ་བ་མ་ལུས་
པ༑ །སྐྱེས་མཆོག་ཁྱེད་ལ་གུས་པས་འབུལ་ལགས་ན། །ཐུགས་རྗེས་དགོངས་ནས་བཞེས་ཏེ་བསྐྱབ་ཏུ་གསོལ། །ཞེས་དང་། གདུང་ཤུགས་དྲག་པོས། མ་ནམ་མཁའ་དང་མཉམ་པའི་
སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །བརྒྱ་རྩ་སོགས་གང་མང་དང་། སེམས་ཉིད་ཆོས་སྐུར་རྟོགས་པར་བྱིན་གྱིས་བརླབ་ཏུ་གསོལ། སྣང་བ་རྟེན་འབྲེལ་དུ་
འཆར་བར༴ བདག་དང་སེམས་ཅན་ཐམས་ཅད་ཟུང་འཇུག་ཕྱག་རྒྱ་ཆེན་པོ་མཆོག་གི་དངོས་གྲུབ་ཚེ་འདི་ཉིད་ལ་ཐོབ་པར་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་སངས་རྒྱས་
རབས་བདུན་བླ་མ་རྡོ་རྗེ་འཆང་ཆེན་པོའི་རྣམ་པར་བཞུགས་པ་ལ་ཐིམ། བླ་མའི་གནས་གསུམ་ནས་སྐུ་གསུང་ཐུགས་ཡེ་ཤེས་རྡོ་རྗེའི་རང་བཞིན་འོད་ཟེར་དཀར་དམར་སྔོ་གསུམ་འཕྲོས། རང་གི

།གནས་བཞིར་ཐིམ་པས་ཉོན་ཤེས་ཀྱི་སྒྲིབ་པ་མ་ལུས་པ་སྦྱངས། བུམ་གསང་ཤེས་རབ་བཞི་པའི་དབང་ཐོབ། སྐུ་བཞིའི་ཡེ་ཤེས་མངོན་དུ་བྱས། བླ་མ་གདན་ཁྲི་༄༅།
Ë དང་བཅས་པ་འོད་དུ་ཞུ་ནས་རང་ལ་ཐིམ། ལུས་ལྷ་སྐར་གསལ་ཙམ་ནས་འདས་པ་མི་མནོ། མ་འོངས་པ་མི་སེམས། ད་ལྟར་གྱི་རྟོག་པ་ལ་བཟོ་བཅོས་མི་བྱེད། བཅོས་མིན་དུ་མཉམ་པར་
འཇོག་པ་རྒྱུན་ཇི་ཙམ་གནས་ཀྱི་བར་དུ་བཞག དེ་བཞིན་ཡང་ནས་ཡང་དུ་བསྒོམ་པར་བྱའོ། །མདོ་རྒྱུད་ཐམས་ཅད་ནས་ཟུང་འཇུག་གི་ཡེ་ཤེས་ངོ་ཏིར་གསུངས་པ་ལྟར། ཕྱག་རྒྱ་ཆེན་པོ་བསྒོམ་པ་
རང་ལྷར་གསལ་བའི་མདུན་གཉའ་ཤིང་གང་ཙམ་གྱི་ཐད་དུ་ཟླ་བའི་དཀྱིལ་འཁོར་ཤིན་ཏུ་དྭངས་པ་འོད་ཟེར་གྱིས་ཁོར་ཡུག་ཏུ་ཁྱབ་པ་དམིགས་ལ། མིག་དང་ཤེས་པ་རྩེ་གཅིག་ཏུ་གཏད་
ནས༑ དུས་གསུམ་གྱི་རྟོག་དཔྱོད་སྤངས་ཏེ། ཆེད་དུ་འདི་ལྟ་བུའོ་སྙམ་པའི་བཟང་རློམ་གྱི་འཛིན་པའི་རྒྱས་འདེབས་མི་བྱ། སྟོང་པའོ་སྙམ་པའི་ཅང་མེད་ཆད་ལྟ་ཡུག་ཏུ་ཡང་མི་བལྟ། འོ་ན་ཇི
ལྟར་སྒོམ་ཞེ་ན། རང་གི་སེམས་ཅིར་ཡང་མི་རྟོག ཅིར་ཡང་མི་འཛིན། དྲན་པ་དང་ཡིད་ལ་བྱེད་པ་སྤངས་ཏེ། སེམས་སྟོང་གསལ་ཟླ་བའི་དཀྱིལ་འཁོར་གྱི་གསལ་སྣང་ཁོ་ན་ལ་མ་ཡེངས་པ་443

རྩེ་གཅིག་ཏུ་བལྟ་བར་བྱའོ། །རྣལ་འབྱོར་དབང་ཕྱུག་ས་ར་ཧས། བསམ་དང་བསམ་བྱ་ཐམས་ཅད་ཡོངས་སུ་དོར་ནས་སུ། །ཇི་ལྟར་བུ་ཆུང་ལྷུག་པར་གནས་པ་བཞིན། །བླ་མའི་ལུང་ལ་
བསྒྲིམས་ཏེ་གུས་འབད་ན། །ལྷན་ཅིག་སྐྱེས་པ་འབྱུང་བར་ཐེ་ཚོམ་མེད། །ཅེས་དང་། ཏིལླི་པས། མི་མནོ་མི་བསམ་མི་དཔྱད་ཅིང་། །མི་སྒོམ་མི་སེམས་རང་བབས་བཞག །ཅེས་
དང་༑ བདེ་གཤེགས་ཕག་གྲུས། བསྒོམ་བྱ་སྒོམ་བྱེད་དུ་བྱེད་ན་བློ་བཅོས་མའོ། །འོ་ན་ཇི་ལྟར་ཞེ་ན་རང་གསལ་ལ་རྣམ་རྟོག་བག་ཆགས་མ་བྱུང་མ་བཅོས་པར་བཞག་ན་རང་མཐོང་བར་
འགྱུར༑ ཞེས་དང༌། བྱམས་པ་མགོན་པོས། དེ་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ།
ཞེས་དང༌། ཤེར་ཕྱིན་མདོར། ཕུང་འདི་སྟོང་ཞེས་རྟོགས་ནའང་བྱང་ཆུབ་སེམས་དཔའ་རྣམས། །མཚན་མ་ལ་སྤྱོད་སྐྱེ་མེད་གནས་ལ་དད་མ་ཡིན། །ཞེས་དང༌། ཀྱེ་རྡོར་རྩ་རྒྱུད་
ལས༑ གང་ཕྱིར་ཡིད་ཀྱིས་མི་སྒོམ་པར། །འགྲོ་བ་ཐམས་ཅད་བསྒོམ་པར་བྱ། །ཞེས་གསུངས། འགའ་ཞིག་མ་དཔྱད་པའི་སྒོམ་པ་བླུན་སྒོམ་ཡིན་ཟེར་མཁན་སྣང་སྟེ། སྟོང་པ་ཉིད་ལ་བལྟ་༴

༄༅། །ཉེས་ན། །ཤེས་རབ་ཆུང་རྣམས་འཕུང་བར་འགྱུར། །གསུང་པའི་བླུན་སྒོམ་དེ་ནི། སྟོང་ཆད་ཟང་ཐལ་དང་། དམིགས་ཉམས་ལ་ཆེད་དུ་བཟུང་ནས་ཞེན་པ་དག་རྩྭ
ཡིན་ལ། འདིར་ནི་ཅིར་ཡང་སྣང་བའི་ཆ་ནས་སྣང་བ། དེ་ཉིད་གང་དུ་གྲུབ་བཙལ་བས་མ་རྙེད་པ་སྟོང་པ། དེ་འཚོལ་མཁན་ལ་རིག་པ་ཟེར་བ་ཡིན་པས། ཐོས་བསམ་གྱིས་གཏན་ལ་ཕབ་པའི་
རིག་པ་དང་མི་གཅིག འདི་སྐབས་ཀྱི་རིག་པ་དེ་གནས་ཆ་ལ་མ་ཡེངས་པའི་ཐོག་ནས་བྱུང་ཚོར་ཐམས་ཅད་ཤེས་པ་འཛིན་སྣང་དང་བྲལ་བས་རང་གྲོལ་དུ་འགྲོ་རྒྱུ་ཤེས་བྱ་དང་ཤེས་མཁན་གྱི་རིག་པ་
0!
གཉིས་རྩ་བ་ནས་མ་གྲུབ་ཅིང་། ལྟ་མཁན་གྱི་རིག་པ་ལ་བརྟགས་ན་ངོ་བོ་ངོས་བཟུང་དང་བྲལ་བ། གདོད་ནས་དབྱེར་མེད་དུ་གནས་པས་རིག་སྟོང་ཟུང་འཇུག་ཏུ་གྲུབ་པ། དེ་ལྟར་སྒོམ་བརྟན་ནས་
སྒོམ་མཁན་གྱི་རིག་པ་གང་དུ་འདུག་རྩད་བཅད་པས། རང་སེམས་ལས་གཞན་དུ་མ་གྲུབ་པ་ཤེས་བཞིན་གྱི་རིག་པ་ཁོ་རང་བརྗེད་མེད་དུ་སྐྱོང་བ་ཡིན། ཚུལ་འདི་འོད་སྲུང་གིས་ཞུས་པའི་
མདོར༑ ཤིང་གཉིས་དྲུད་པ་ལས་ནི་མེ་འབྱུང་སྟེ། །བྱུང་བ་དེ་ཡིས་དེ་ཉིད་སྲེག་པར་བྱེད། །དེ་བཞིན་ཤེས་རབ་དབང་པོ་སྐྱེས་ནས་ཀྱང༌།ྋ །སྐྱེས་པ་དེ་ཡིས་སྒྲིབ་གཉིས་སྲེག་པར་བྱེད། །

ཅེས་སོ་སོར་རྟོག་པའི་ཤེས་རབ་ཀྱིས་དཔྱད་པ་ཡིན་ནོ། །གལ་ཏེ་སེམས་མི་གནས་པར་སྣང་བའི་འཆར་སྒོ་ལ་ཡེངས་པ་དང༌། རྣམ་རྟོག་འཕྲོ་རྒོད་བྱུང་ན་དེའི་དབང་དུ་མི་གཏོང་བར་ཟླ་བའི་དཀྱིལ་
འཁོར་ལ་གསལ་སྣང་གྲིམས་ཆ་ཆེ་བར་སྐྱོང༌། འཆར་སྒོ་མང་བས་ཁེགས་དཀའ་ན། གང་སྣང་གི་སྟེང་དུ་ལྷག་པར་བཞག ཧ་ཅང་གློད་ཐལ་ན་དྲན་མེད་དུ་འཁྲུལ་པ་ལ་འབྱམས་ཉེན་ཡོད་
པས༑ རང་མ་བརྗེད་ཙམ་གྱི་དྲན་པ་དང་མ་བྲལ་བས་གང་ཤར་གྱི་ངོ་བོ་ལ་བལྟས་ཀྱིན་སྒོམ་པ་ནི། སེམས་ཀྱི་གླང་པོ་དྲན་ཤེས་ཀྱི་ཀ་བ་ལ། མ་ཡེངས་པའི་ཐག་པས་འདོགས་པ་ཞེས་བྱའོ།
དེ་བཞིན་རྩེ་གཅིག་ཏུ་བསྐྱངས་པས་གནས་མཁན་དང་སྣང་མཁན་ཐམས་ཅད་རང་གི་སེམས་སུ་ཤེས་པ་ཞིག་འོང་། རྣམ་རྟོག་ཤར་ན། དང་པོ་ཇི་ལྟར་སྐྱེ། བར་དུ་གང་དུ་གནས། མཐར་ཇི་
ལྟར་འགག སེམས་ལ་ཁ་དོག་དབྱིབས་གྲངས་སོགས་ཡོད་པ་ཞིག་ཡིན་ནམ། དངོས་མེད་སྟོང་ཀྱང་ནམ་མཁའ་ལྟ་བུ་ཞིག་འདུག གཅིག་ཡིན་ན་སྣ་ཚོགས་སུ་སྣང་མི་རིགས་པ་དང༌། དུ་
མར་གྲུབ་ན་ངོ་བོ་སྟོང་ཉིད་དུ་དག་པའི་ཚུལ་རྣམས་ཇི་ལྟར་ཞེས། ཡུལ་སྣང་གི་སྟེང་དུ་ཁ་ཕྱིར་མི་ལྟ་བར། ཡུལ་ཅན་གྱི་ཤེས་པ་ལ་ཁ་ནང་དུ་བལྟས་ནས། སོ་སོར་རྟོག་པའི་ཤེས་རབ་ཀྱིས་

ཕྱག་༄༅། །དཔྱད་པས་རང་གི་རིག་པ་གདོད་ནས་སྐྱེ་འགག་སྤྲོས་པ་ངོས་བཟུང་ཐམས་ཅད་དང་བྲལ་བ་སུས་ཀྱང་ཚིག་གིས་སྟོན་པར་མི་ནུས་པས་དབུ་མ་ཆེན་པོ། སྣང་སྲིད་
ཆེན་
ཐམས་ཅད་ཟུང་འཇུག་ཡེ་ཤེས་ཀྱི་རྒྱ་ལས་མི་འདའ་བས་ཕྱག་རྒྱ་ཆེན་པོ། ཤེས་བྱའི་ཆོས་ཐམས་ཅད་ཡེ་གྲོལ་ཆོས་ཉིད་ཞི་བའི་དབྱིངས་སུ་རྫོགས་པས་རྫོགས་པ་ཆེན་པོའོ། །དོན་འཁོར་འདས་གང་པི
གིས་ཀྱང་མ་བསླད། སེམས་ཉིད་ལྷན་ཅིག་སྐྱེས་པ་དང་། སྣང་བ་ལྷན་ཅིག་སྐྱེས་པ་ཡེ་ནས་ཟུང་འཇུག་རང་གི་རིག་བྱའམ་མྱོང་བྱར་གྱུར། གསར་དུ་མཐོང་རྒྱུ་དང་སྒོམ་རྒྱུ་མེད་པའི་རང་རིག་གི་
དྲན་པ་བརྗོད་དུ་མེད་པ་ཞིག་ནང་ནས་འཆར་ལ། དེ་ནི་གནས་ལུགས་ཀྱི་རྟོགས་པ་ངོ་འཕྲོད་པ་དོན་དམ་བྱང་སེམས་ཀྱི་སྡོམ་པ་རྒྱུད་ལ་སྐྱེས་པའམ། རྡོ་རྗེ་ཐེག་པའི་མཚོན་ཆ་དོན་གྱི་དབང་དོན་ལྷན་
སྐྱེས་ཡེ་ཤེས་ངོ་འཕྲོད་པ་ཡིན་ཏེ། བདེ་མཆོག་རྩ་རྒྱུད་ལས། འདི་ནི་རང་བྱུང་བཅོམ་ལྡན་འདས། །མཁའ་འགྲོ་དྲ་བའི་སྡོམ་པ་ཉིད། །ཅེས་དང༌། ཀྱེེ་རྡོར་ལས། སེམས་ནི་རྫོགས་པའི་
སངས་རྒྱས་ཉིད། །སངས་རྒྱས་གཞན་ནས་བསྟན་དུ་མེད། །དང་། གསང་འདུས་ལས་དངོས་པོ་ཐམས་ཅད་དང་བྲལ་བ། །ཕུང་པོ་ཁམས་དང་སྐྱེ་མཆེད་དང༌། །གཟུང་དང་འཛིན་པ་རྣམ་

སྤངས་པ །ཆོས་བདག་མེད་པ་མཉམ་ཉིད་ཀྱི། །རང་སེམས་གདོད་ནས་མ་སྐྱེས་པ། སྟོང་པ་ཉིད་ཀྱི་རང་བཞིན་ནོ། །ཞེས་དང༌། འདའ་ཀ་ཡེ་ཤེས་ལས། སེམས་རྟོགས་ན་ཡེ་ཤེས་ཡིན་
པས་སངས་རྒྱས་གཞན་དུ་མི་འཚོལ་བའི་འདུ་ཤེས་རབ་ཏུ་བསྒོམ་པར་བྱའོ་ཞེས་དང༌། མདོ་སྡུད་པ་ལས། ནམ་མཁའ་མཐོང་ཞེས་སེམས་ཅན་ཚིག་ཏུ་རབ་ཏུ་བརྗོད། །ཅེས་སོགས་
དང་༑ ཏིལླི་པས། ཀྱི་ཧོ་འདི་ནི་རང་རིག་ཡེ་ཤེས་ཏེ། །ངག་གི་ལམ་འདས་ཡིད་ཀྱི་སྤྱོད་ཡུལ་མིན། །ཏིལླི་ངས་ནི་ཅི་ཡང་བསྟན་དུ་མེད། །རང་གིས་རང་ཉིད་མཚོན་ཏེ་ཤེས་པར་བྱོས། །
ཞེས་དང༌། རྟོགས་མེད་ཚུལ་གྱིས་རྟོགས་པ་ན། །སྟོང་ཉིད་མཐོང་ཞེས་ཐ་སྙད་བཏགས། །མ་མཐོང་བ་དེ་དེ་མཐོང་བར། །ཤིན་ཏུ་ཟབ་པའི་མདོ་ལས་གསུངས། །དེ་ལ་མཐོང་དང་མཐོང་བྱ་
མེད༑ །ཐོག་མ་ཐ་མ་མེད་ཞི་བ། །དངོས་དང་དངོས་མེད་རྣམ་པར་སྤངས། །རྣམ་པར་རྟོག་མེད་དམིགས་པ་བྲལ། །གནས་པ་མེད་པ་གནས་མེད་པ། །འགྲོ་འོང་མེད་ཅིང་དཔེ་དང་བྲལ།
བརྗོད་དུ་མེད་པ་བལྟར་མེད་པ། །འགྱུར་བ་མེད་པ་འདུས་མ་བྱས། །རྣལ་འབྱོར་པ་ཡིས་དེ་རྟོགས་ན། །ཉོན་མོངས་ཤེས་བྱའི་སྒྲིབ་པ་སྤོང༌། །ཞེས་སོགས་བཀའ་བསྟན་གྱི་ལུང་མང་དུ་

།གསུངས་ཀྱང༌། མང་བས་འཇིགས་ནས་ཟུར་ཙམ་བརྗོད་པའོ། །དེ་ལྟར་མཉམ་བཞག་གི་དུས་གོང་གི་དམིགས་རྟེན་ལ་གཙོ་ཆེར་བསྐྱངས་པས། མཐར་དམིགས་
ཕྱག་༄༅།
ཆེན་
གཏད་ལ་ལྟོས་མི་དགོས་པར་འོད་གསལ་ཕྱག་རྒྱ་ཆེན་པོ་རྟོགས་པའི་ཡོན་ཏན་སྐྱེ་ཞིང༌། ཆོས་ལ་དམིགས་པའི་སྙིང་རྗེ་གཤའ་མ་ནང་ནས་འཆར་བ་ཡིན། ཐུན་མཚམས་སྤྱོད་ལམ་ལྟ་བུ་ལ་འཇུག་པི
སྐབས༑ ལྷ་སྐུ་ཟླ་བ་དང་བཅས་པ་མེ་ལོང་ལ་ཧས་བཏབ་པ་ལྟར་དམིགས་མེད་དུ་བཞག་ཅིང༌། རྗེས་ཐོབ་རྩལ་རྫོགས་པའི་ཉམས་ལེན་ནི། ཚོགས་དྲུག་གི་སྣང་བ་རྣམ་རྟོག་ཕྲ་རགས་གང་ཤར
ཀྱང་དེ་ཀའི་སྟེང་དུ་ངོས་ཅེར་གྱིས་བཟུང་ལ། བཟོ་བཅོས་མེད་པར་ལྷག་པར་བཞག་པས་མཚོ་ལ་ཁ་བ་བབས་པ་ལྟར་རང་གྲོལ་དུ་འགྱུར་བ་ཡིན་ནོ། །དེ་བཞིན་འདོད་ཆགས་ཞེ་སྡང་གཏི་མུག་གི་
སྣང་རྟོག་ཉོན་མོངས་ཕྲ་རགས་གང་ལ་ཡང་རྟོག་པ་དེའི་དབང་དུ་མི་གཏོང༌། ཆེད་དུ་གཉེན་པོས་ཀྱང་གཞོམ་མི་དགོས་པར་གང་སྐྱེས་དེ་ཉིད་ངོས་བཟུང་ནས་དེ་རང་གི་ངོ་བོ་ལ་བལྟས་པས་སྟོང་ཉིད་
དུ་ཟང་ཐལ་ལེར་འཆར་ཏེ། རྣམ་སྣང་མངོན་བྱང་ལས། མི་རྟོག་ཏིང་འཛིན་ལ་གནས་ན། །ནམ་མཁའ་བཞིན་དུ་རྟོག་མེད་གསལ། །ཞེས་དང༌། སམྦུ་ཊིར། རྣམ་རྟོག་ཉིད་ཀྱི་རྣམ་རྟོག་449

སྦྱངས༑ །དང༌། རྡོ་རྗེ་མཁའ་འགྲོར། གང་གིས་སྐྱེ་བོ་འཆིང་འགྱུར་བ། །དེ་ཉིད་ཡོངས་ཤེས་རྣམ་པར་གྲོལ། །དང༌། སློབ་དཔོན་སྟོང་ཉིད་ཏིང་འཛིན་གྱིས། །ཐ་མལ་ཤེས་པ་སྙིང་གི་
དབུས་སུ་སད། །ཚོགས་དྲུག་དག་ན་བདེ་ཆེན་རྒྱུན་མི་འཆད། །ཅེས་དང༌། དམ་པ་སངས་རྒྱས་ཀྱིས། སྟོང་ཉིད་མཁའ་ལ་རིག་པའི་མདུང་བསྐོར་གྱིས། །ལྟ་བ་ཐོགས་རྡུགས་མེད་དོ་དིང་
རི་བ། །དང་། རྗེ་མི་ལས། སེམས་ཉིད་བསྒོམ་དུ་བདེ་ལགས་ན། །རྣམ་རྟོག་སེམས་ཀྱི་ཆོ་འཕྲུལ་ཡིན། །ད་དུང་ཆོ་འཕྲུལ་གཏན་ལ་ཕོབ། །དང༌། དཔལ་ཕག་མོ་གྲུ་པས། རྣམ་རྟོག
བྱུང་ཡང་འཇིགས་པར་མི་བྱ་སྟེ། །དྲན་པའི་དུས་ཉིད་ནས་གཉུག་མའི་ངོ་བོར་གྲུབ་པའི་ཕྱིར་རོ། །ཞེས་གསུངས་པ་ལྟར། སྣང་རྟོག་ཐམས་ཅད་ལ་སྣང་མཁན་གྱི་ཤེས་པ་ངོས་གཟུང་ནས་རིག་
ཐོག་ཏུ་རྩལ་སྦྱངས། ཡུལ་སྣང་གང་ཤར་གྱི་ཐོག་ཏུ་བཟོ་མེད་དུ་བཞག་པས། མ་སྤངས་གནས་སུ་དག་པའི་སྟོང་ཉིད་དུ་གྲོལ་བས་ཤར་གྲོལ་དུས་མཉམ་དུ་བྱུང༌། ལམ་གང་ཤར་ལ་སྤང་བླང་
མེད་པས། རང་བཞིན་ཡོངས་ཤེས་དང་གཅིག་ཤེས་ཀུན་གྲོལ་ཟེར་བ་རྒྱུད་ཐོག་ཏུ་ཁེལ་བ་ཡིན། ས་ར་ཧས། རྟོགས་པར་གྱུར་ན་ཐམས་ཅད་དེ་ཡིན་ཏེ། །དེ་ལས་གཞན་ཞིག་སུས་ཀྱང་རྙེད་མི་

ཎྞཱ ༄༅། །འགྱུར། །ཀློག་པ་དེ་ཡིན་འཛིན་དང་སྒོམ་བའང་དེ། །བསྟན་བཅོས་སྙིང་ལ་འཆང་པའང་དེ་ཡིན་ནོ། །ཞེས་སམ། ཐོས་བསམ་སྒོམ་གསུམ་བྱས་པའི་སྙིང་པོ་འདི་
ཉིད་ཡིན་པས། འཁོར་བ་མྱང་འདས། རྣམ་རྟོག་ཆོས་སྐུ། ཉོན་མོངས་ཡེ་ཤེས་ཞེས། ལྟ་སྐད་དུ་ཁས་བླངས་པ་རྣམས་མྱོང་ཐོག་ཏུ་ལོན་པའི་སྣང་སེམས་འདྲེས་པ་ཞེས་ངོ་མཚར་ཅན་དེ་འབྱུང་
བ་ཡིན་ནོ། །ཉིན་པར་དུས་ཐམས་ཅད་དུ་སྣང་གྲགས་ཐམས་ཅད་རྨི་ལམ་སྒྱ་མར་བློ་སྦྱོང་བ་རང་རིག་གི་དྲན་པ་ཡེངས་མེད་དུ་བྱེད་ཅིང༌། གཉིད་ཉལ་ཁར་རྨི་ལམ་ཟིན་པ་དང་། སངས་རྒྱས་ཀྱི་
ཞིང་བལྟ་བ་སོགས་བྱ་སྙམ་པའི་འདུན་པ་རྩེ་གཅིག་བླ་མའི་མོས་གུས་དང་འབྲེལ་མེད་དུ་སྦྱངས་པས། མཚན་མོའི་དུས་སུའང་རིམ་གྱིས་རྨི་ལམ་ཟིན་སྦྱངནུ ས་པ་དང་། འོད་གསལ་གྱི་རྟོགས་པ་
འཆར་བར་འགྱུར་རོ། །འོན་ཀྱང་ཇི་སྲིད་རྫོགས་པའི་བྱང་ཆུབ་ཀྱི་གོ་འཕང་མ་ཐོབ་པ་དེ་སྲིད་དུ་ཚོགས་གཉིས་ཀྱི་དགེ་བ་ལ་འཇུག་པ་ནི་ཤིན་ཏུ་གལ་ཆེ་བས། སྣང་བ་སྟོང་ཉིད་དུ་དག་ཀྱང༌། བདེ་
བའི་སྙིང་རྗེ་བྱང་སྤྱོད་ཀྱི་རྩིས་ཟིན་པ་དགོས་ཏེ། ས་ར་ཧས། སྙིང་རྗེ་དང་བྲལ་སྟོང་པ་ཉིད་ཞུགས་དང༌། །དེས་ནི་ལམ་མཆོག་རྙེད་པ་མ་ཡིན་ནོ། །གང་ཡང་གཉིས་པོ་སྦྱོར་བར་ནུས་པ་

ཡིས༑ །འཁོར་བར་མི་གནས་མྱ་ངན་འདས་མི་གནས། །ཞེས་སོ་སོ་རང་རིག་གི་དྲན་པ་མ་ཡེངས་པའི་ཐོག་ནས་བྱང་ཆུབ་ཀྱི་སྤྱོད་པ་ལ་འཇུག་པར་བྱ་སྟེ། ཆོས་ཐམས་ཅད་ནི་སྒྱུ་མའམ་རྨི་ལམ་
ལྟ་བུར་ཤེས་པས་སྒོ་གསུམ་གྱི་མི་དགེ་བའི་ལས་ཕྲ་མོ་ཙམ་དང༌། སྡུག་བསྔལ་གྱི་རྣམ་པ་ཅི་བྱུང་ཀྱང་རང་གི་ལས་སྒྲིབ་བྱང་རྒྱར་ཤེས་པས། སེམས་ཅན་ཐམས་ཅད་ཀྱི་ལས་ཉོན་སྡིག་སྒྲིབས་
ཐམས་ཅད་དེ་ཉིད་ཀྱི་ཐོག་ཏུ་སྨིན་ནས། སེམས་ཅན་ཐམས་ཅད་གནས་སྐབས་དང་མཐར་ཐུག་གི་བདེ་བ་དམ་པ་ལ་འགོད་པར་གྱུར་ཅིག སྙམ་པའི་སྤང་བློ་མ་ཞུགས་པར་རྒྱུ་རྐྱེན་དེ་རང་གི་ཐོག་ཏུ་
བལྟ་བ་ཡིན། རྗེ་ཕག་གྲུས། སྙིང་ནས་ཆོས་ཤིག་གོ་གྱུར་ན། །སྡུག་བསྔལ་ཐམས་ཅད་བདེ་བ་ཡིན། །ཞེས་དང༌། བདེ་མཆོག་ལས། མི་བཟད་ལས་ནི་གང་གང་གིས། །སྐྱེ་བོ་རྣམས་
ནི་འཆིང་འགྱུར་བ། །ཐབས་དང་བཅས་ན་དེ་ཉིད་ཀྱིས། །སྲིད་པའི་འཆིང་བ་ལས་གྲོལ་འགྱུར། །ཞེས་དང་། བཀའ་གདམས་རྗེ་བཙུན་རྣམས་ཀྱི་གསུང་ལས། རང་གི་སེམས་ལ་བཟོ་ཤེས་
ན༑ །ཐམས་ཅད་བདེན་པར་མ་ཕྲུགྲུབ་པས། །ཇི་ལྟར་སྣང་ཡང་བློ་སྦྱོང་གི །གྲོགས་དང་མཐུན་པའི་རྒྱུ་རུ་སྦྱར། །གེགས་སེལ་ལོག་ན་ཅི་ཞིག་དགོས། །ཞེས་དང༌། ཏིལླི་པས། སྣང་བ་

ཕྱག་༄༅། །རྟེན་ཅིང་འབྲེལ་འབྱུང་འདི། །སྐྱེ་བ་མེད་པར་མ་རྟོགས་པར། །ཚོགས་གཉིས་ཤིང་རྟའི་འཁོར་ལོ་དང་། །འབྲལ་བར་མ་བྱེད་ནཱ་རོ་པ། །ཞེས་གསུངས། རང་
ཆེན་
གི་སྒོ་གསུམ་དགེ་བའི་ལས་དང༌། བདེ་སྐྱིད་ཅི་བྱུང་ཐམས་ཅད་བླ་མ་དཀོན་མཆོག་གི་ཐུགས་རྗེར་ཤེས་པས་མཆོག་གསུམ་གྱི་དྲིན་ལན་ལྡོན་པ་ནི། མར་གྱུར་སེམས་ཅན་གྱི་ཕན་བདེའི་ལྷག་པི
བསམ་གྲུབ་པས། ཆོས་དང་། ཟང་ཟིང་དང་མི་འཇིགས་པ་སོགས་སྦྱིན་པ་དང་། ཉེས་སྤྱོད་སྡོམ་པ། དགེ་བ་ཆོས་སྡུད། སེམས་ཅན་དོན་བྱེད་ཀྱི་ཚུལ་ཁྲིམས་ལ་བསླབ་པར་བྱ་ཞིང་། སྒོ་
གསུམ་གྱི་ཐོག་ཏུ་འགལ་རྐྱེན་བྱུང་དུས་སྡུག་བསྔལ་དང་ལེན། གནོད་པ་ལ་ཇི་མ་སྙམ་པ། ཆོས་ལ་ངེས་པར་སེམས་པའི་བཟོད་པ་བསྒོམ་པ་དང༌། དགེ་བ་རྩོམ་པར་ལེ་ལོ་དང་སྙོམས་ལས་མི་
བྱ་བ། གོ་ཆ་དང༌། སྦྱོར་བ་དང༌། ཆོག་པར་མི་འཛིན་པའི་བརྩོན་འགྲུས་རྩོམ་པ། ཞི་གནས་ཀྱི་ཏིང་འཛིན་བསམ་གཏན་མངོན་དུ་བགྱིད་པ་དང་། ལྷག་མཐོང་སོ་སོ་རང་རིག་པའི་རྟོགས་པ་
བསྐྱེད་པ་ལ་རང་ཉིད་ལྷུར་ལེན་ཅིང་གཞན་དག་ལའང་ཐབས་མཁས་དང༌།ྋ གཞན་གྱི་སྟོབས་མཐུས་སྡིག་ཏོ་མི་དགེ་བ་སྤོང་ཞིང་ཕ་རོལ་ཏུ་ཕྱིན་པ་བཅུར་འགོད་པར་བྱ་ཞིང་དངོས་ཀྱིས་མ་ནུས་ནའང་

ཐམས་ཅད་དུ་ལྷག་པའི་བསམ་པས་སྨོན་ལམ་རྒྱ་ཆེན་པོ་ལ་ཞུགས་པས་རྒྱལ་བའི་ཡེ་ཤེས་བླ་ན་མེད་པ་ཉིད་མངོན་དུ་བྱེད་པར་འགྱུར་རོ། །རང་གཞན་བསགས་ཡོད་ཀྱི་དགེ་བ་རྣམས་སེམས་ཅན་གྱི་
དོན་དུ་བྱང་ཆུབ་ཆེན་པོར་བསྔོས་ན་དགེ་བའི་ལས་བྱས་ཀྱི་མཐུ་འཁོར་བ་མ་སྟོངས་ཀྱི་བར་དུ་འཛད་པར་མི་འགྱུར་བ་རྒྱལ་སྲས་རྣམས་ཀྱིས་བསྔགས་པ་ལྟར་བསྔོ་བས་རྒྱས་འདེབས་པ་ནི། བསྔོ་བའི་
རྒྱུ་འཁོར་འདས་དུས་གསུམ་དུ་བསགས་པ་དང་། ཡོད་པའི་དགེ་རྩ་ཡུལ་མཁའ་མཉམ་སེམས་ཅན་གྱི་ཆེད་དུ་སྐུ་ལྔའི་ཁྱབ་བདག་རྡོ་རྗེ་འཆང་ཆེན་པོའི་གོ་འཕང་། །བསྔོ་བའི་ཚིག་བཟང་པོ་སྤྱོད་པ་
སྨོན་ལམ་གྱི་རྒྱལ་པོ་སོགས་རྒྱལ་སྲས་རྗེ་བཙུན་རྣམས་ཀྱི་གསུང་དྲི་མ་མེད་པ་རྣམས་ཡིད་དང་འདྲེས་ངེས་སུ་འདོན་པ་སོགས་སྐབས་སུ་བྱ་ཞིང་། རྒྱུན་ཏུ་སེམས་བསྐྱེད་གསོལ་འདེབས་ཙམ་ལས
ངག་འདོན་རྣམ་གཡེང་ལ་མ་འབྱམས་པ་རྩེ་གཅིག་ཏུ་སེམས་དྲན་རིག་ཕྱག་རྒྱ་ཆེན་པོར་མཉམ་པར་འཇོག་པ་གལ་ཆེ་སྟེ། ཇོ་བོ་རྗེས། གཅིག་ཏུ་མཉམ་བཞག་སེམས་བརྟན་ན། །ལུས་ངག་དགེ་
སྦྱོར་གཙོར་མི་བྱ། །ཞེས་དང་། ཐུབ་དབང་ཉིད་ཀྱིས། གང་ཡིད་ལ་མི་བྱེད་པའི་ཆོས་ཐམས་ཅད་ནི་དགེ་བའོ། །ཞེས་དང༌། ཤེར་ཕྱིན་གྱི་མདོར། ཅི་སྟེ་མཚན་མ་མེད་ན་བྱང་ཆུབ་བསྔོ་བ་

༄༅། །ཡིན། །ཅེས་གསུངས་པས། འཁོར་གསུམ་ཡོངས་དག་དམིགས་པ་དང་བྲལ་བ་ནི་བསྔོ་བའི་མཆོག་ཡིན་ནོ། །མདོར་ན་རྣམ་རྟོག་དང་ཉོན་མོངས་སྡུག་བསྔལ་ནད་
གདོན་གང་བྱུ༴ ཀྱང་རྐྱེན་དེ་རང་གི་ངོ་བོ་ལ་བལྟས་པས་སྟོང་ཉིད་དུ་དག་པའི་རང་མདངས་གཞན་ཕན་གྱི་སྙིང་རྗེར་ཤར་བ་ནི་ཉམས་ལེན་སྙིང་པོ་ཡིན་ནོ། །རྗེ་མི་ལས། དེ་ལྟར་རྟོགས་པའི་མཁས་
པ་ཡིས། །རྣམ་ཤེས་མ་མཐོང་ཡེ་ཤེས་མཐོང༌། །གསུང་པ་ལྟར་དེ་ལ་ལྷ་འདྲེ་སོགས་གདོན་གྱིས་འཚེ་མི་སྲིད་ཅིང༌། གཞན་དག་ལ་ཕན་ངོར་སྐབས་འགར་ཕུང་པོ་ཟན་དུ་སྦྱར་བར་བཞེད་
ན༑ ཕཊ་ཅེས་བརྗོད་པས་རྣམ་ཤེས་རྡོ་རྗེ་རྣལ་འབྱོར་མའི་རྣམ་པར་སྤྱི་བོ་ནས་ཐོན། ཕཊ་དེའི་ཕྱག་གི་གྲི་གུག་གིས་ཐོད་པ་བྲེགས་པ་རང་བྱུང་གི་ཐོད་སྐམ་གསུམ་གྱི་ཁར་བཞག་པ་ནམ་མཁའི་ཁྱོན་
ཙམ༑ ཕཊ། ལུས་གྲི་གུག་གིས་བཅུག་དུམ་བུར་གསིལ། རྣལ་འབྱོར་མའི་གནས་བཞི་ནས་ཨཾ་ཨཱཿ ཧཱུཾ་ཧོཿ༔ འོད་ཟེར་དང་བཅས་པ་དེར་འཁྱིལ་བས་ཤ་ཁྲག་ནང་ཁྲོལ་སོགས་མི་གཙང་བའི་
དངོས་པོ་སྦྱངས་ནས་འདོད་ཡོན་ལྔའི་མཆོད་རྫས་བསམ་མི་ཁྱབ་པ་ཟག་མེད་བདུད་རྩིའི་རང་བཞིན་རྣམ་པ་ཞི་རྒྱས་དབང་དྲག་སོ་སོའི་ཡིད་ལ་གང་འདོད་ཀྱི་འབྱོར་པ་རྒྱ་ཆེན་པོར་སྤེལ། ཕཊ། 455

ཐུགས་ཀའི་འོད་ཀྱིས་དཀོན་མཆོག་སྲི་ཞུ། མགོན་པོ་ཡོན་ཏན། སྣང་སྲིད་ལྷ་འདྲེ་ལན་ཆགས། འགྲོ་དྲུག་སྙིང་རྗེའི་མགྲོན་ཐམས་ཅད་སྤྱན་དྲངས། ཕཊ༑ མགྲོན་བཞི་ཐམས་ཅད་ཇི་ལྟར་
དགྱེས་པའི་མཆོད་རྫས་ཀྱིས་ཚིམ་པར་བསམ། ཕཊ། མགྲོན་བཞི། མཆོད་རྫས། རྣལ་འབྱོར་མ་རྣམས་འཇའ་ཚོན་ནམ་ཆུ་བུར་ཡལ་བ་ལྟར་མི་དམིགས་གཉིས་སུ་མེད་པའི་ཡེ་ཤེས་ཀྱི་ངང་དུ་
མཉམ་པར་བཞག དགེ་བ་བསྔོ། སྒོམ་རིམ་འདི་ནི་ལས་དང་པོ་ནས་རིམ་གྱིས་འཇུག་པ་ལ། ཐོག་མར་དགེ་བ་སེམས་བསྐྱེད་དང་། བསྐྱེད་རིམ་ལྷ་ཁྲིད། བར་དུ་དགེ་བ་མོས་གུས་བླ་མའི་
རྣལ་འབྱོར་དང༌། ཞི་ལྷག་གི་ཏིང་འཛིན་བསྒོམ་པའི་ཁྲིད། ཐ་མར་དགེ་བ་ཡོངས་སུ་བསྔོ་བའི་ཁྲིད་རྣམས་གོ་རིམ་བཞིན་ཉམས་སུ་ལེན་པ་ཡིན་ལ། རང་རིག་གི་དྲན་པ་མངོན་དུ་གྱུར་
ནས༑ དམིགས་རིམ་ཐད་སོར་མི་འཚལ་ཏེ། བྱ་བ་ཐམས་ཅད་ཀུན་རྫོབ་དོན་དམ་བྱང་ཆུབ་ཀྱི་སེམས་ཟུང་འཇུག་ཏུ་གྲུབ་པས་སེམས་བསྐྱེད་ཕྱག་རྒྱ་ཆེན་པོ། རང་ལུས་ལྷ་སྐུ་འཇའ་ཚོན་ལྟར་སྣང་
ལ་རང་བཞིན་མེད་པའི་ཕྱག་རྒྱའི་རང་རྩལ་དུ་སྣང་བས་ལྷ་སྐུ་ཕྱག་རྒྱ་ཆེན་པོ། བླ་མ་རང་སེམས་དབྱེར་མེད་ཀྱི་སྣང་སྲིད་ཐམས་ཅད་བླ་མར་ཤེས་པས་མོས་གུས་ཕྱག་རྒྱ་ཆེན་པོ། གཤིས་སྐྱེ་མེད་

ན
།དང་མདངས་འགག་མེད་དུ་གདོད་ནས་གྲུབ་པ་ཉིད་སྙིང་རྗེར་ལམ་དུ་བྱས་པས་ཟུང་འཇུག་ཕྱག་རྒྱ་ཆེན་པོ། ཅིར་སྣང་དམིགས་པ་མེད་པས་སེམས་ཅན་གྱི་དོན་དུ་
གཟུགས་སྐའི་འཕྲིན་ལས་སུ་རྒྱས་འདེབས་པ་བསྔོ་བ་ཕྱག་རྒྱ་ཆེན་པོ་སྟེ། ཐམས་ཅད་ཆོས་སྐའི་རོལ་པར་གྲུབ་པ་ཉིད་དོ། །རྒྱལ་བའི་གཞུང་ལུགས་མཐའ་ཡས་རྒྱ་མཚོའི་དཀྱིལ། །གྲུབ་པའི་
གསུང་ངག་རིན་ཆེན་རིས་བསྐྱོད་ལས། །ངེས་གསང་ཟབ་ཁྲིད་ཉི་མ་འདི་ཤར་བས། །ཐར་འདོད་སྨིན་གྲོལ་འདབ་བརྒྱའི་གེ་སར་འཛུམ། །དེ་ལྟར་ཐ་མལ་གྱི་ཤེས་རྒྱུད་ཡང་དག་པའི་ཡེ་ཤེས་སུ་
ངོ་སྤྲོད་པར་བྱེད་པ་ངེས་དོན་ཕྱག་རྒྱ་ཆེན་པོའི་སྒོམ་རིམ་ཉམས་ལེན་བསྡུས་པ། ཡིད་ཆེས་གཏན་ཚིགས་ལུང་གིས་བརྒྱན་པ་འདི་ཡང་ཤཱཀྱའི་དགེ་སློང་ངག་གི་དབང་ཕྱུག་ཀུན་དགའ་ལྷུན་གྲུབ་ཅེས་
སམ༑ མིང་གཞན་འཇམ་མགོན་བཞད་པ་རྩལ་གྱིས་ཆོས་འཁོར་ཆེན་པོའི་ཉེ་འདབ་ཏུ་རེག་ཟིག་བགྱིས་པ་དགེ་ལེགས་འཕེལ།། ཤུབྷཾ༎
458(B)

458(B)
BlankPageAsPerOriginalDocument

༄༅། །མཧཱམུདྲསཱུརགཏིསྱབྷཱབནཀྲམརུ ཙིགྲཧབཀྑཥནྟིཏཥགྲནྠམཽ ལཾམཱུ ལསཱུཏྲསཧཱགཱམྦྷིརཱརྠསགརམརྒྱུསཱུརཡསྟི ༎
༄༅། །ཕྱག་ཆེན་སྔོན་འགྲོའི་བསྒོམ་རིམ་གསལ་འདེབས་ངག་འདོན་རྒྱས་སྤེལ་དངོས་གཞིའི་རྩ་ཐོ་དང་བཅས་པ་ཟབ་དོན་རྒྱ་མཚོའི་ལམ་ཚང་བཞུགས་སོ།།

༄༅། །བཀའ་བརྒྱུད་རིན་པོ་ཆེ་ལ་ཕྱག་འཚལ་ལོ། །ཡེ་ཐོག་སངས་རྒྱས་ཆོས་སྐུ་ཀུན་ཏུ་བཟང༌། །ངེས་པ་ལྔ་ལྡན་ལོངས་སྐུ་རྡོ་རྗེ་
འཆང་༑ །བཅུ་གཉིས་མཛད་སྟན་མཆོག་སྤྲལ་ཐུབ་པའི་དབང༌། །ངོ་བོ་ཉིད་སྐུ་དཔལ་ལྡན་པདྨ་སྐྱེས། །སངས་རྒྱས་ཉག་གཅིག་བརྒྱུད་པའི་རྗེ་བཙུན་
ཚོགས༑ །བཀའ་དྲིན་མཉམ་མེད་རྩ་བའི་བླ་མའི་ཞབས། །དཀོན་མཆོག་རྩ་གསུམ་སྐྱབས་གནས་རྫོགས་པར་འདུད། །མཁའ་མཉམ་འགྲོ་ཀུན་རྣམ་
གྲོལ་བྱིན་གྱིས་རློབས།། གང་ཞིག་སྐལ་ལྡན་གྱི་སྐྱེས་བུ་རྣམས་ཚེ་གཅིག་གིས་བྱང་ཆུབ་ཀྱི་འབྲས་བུ་རང་རིག་གཞི་ཐོག་ལ་སྒྲུབ་པར་འདོདཔ་རྣམས་ཀྱིས་ནི། ལམ་ཐམས་ཅད་ཀྱི་སྙིང་པོའི་

༄༅། །ཡང་སྙིང་ངེས་དོན་ཟབ་མོ་བླ་ན་མེད་པ་འདི་ཉིད་ལ་འཇུག་པར་བྱའོ། །དེའི་ཐུན་སོགས་ཉམས་ལེན་གྱི་རིམ་པ་ནི། དང་པོ་བླ་མ་དང་ཆོས་ལ་དད་པས་གཞི་
གཟུང་༑ །སྔོན་འགྲོ་ཐུན་མོང་པས་བློ་ལེགས་པར་བཀོལ། ཐུན་མོང་མ་ཡིན་པས་རྒྱུད་རྣམ་པར་སྦྱོང༌། དངོས་གཞི་དོན་དམ་སེམས་ཉིད་བསྒོམ་དོན་བརྩོན། རྗེས་དགེ་བ་རྫོགས་བྱང་དུ་རྒྱས་
འདེབས༑ ཐུན་མཚམས་རྒྱུན་གྱི་རྣལ་འབྱོར་ཡང་དག་པར་སྐྱོང་བ་དང་དྲུག་གོ །ནམ་དུའང་ཕྱི་ནང་གསང་བའི་གཡེང་བ་ཐམས་ཅད་སྤངས་ཏེ། ལུས་ངག་ཡིད་གསུམ་རབ་ཏུ་དབེན་པའི་སྒོ་ནས་
འདི་རྣམས་འདོན་སྒོམ་ཆིག་དྲིལ་ཁོ་ནར་བྱ་བཉིད་དོ། །དང་པོ་བླ་མ་དང་ཆོས་ལ་དད་པས་གཞི་གཟུང་བ་ནི། དཔལ་ལྡན་རྩ་བའི་བླ་མ་རིན་པོ་ཆེ། །བདག་སོགས་སྙིང་གར་

པདྨོའི་ཟེའུ་འབྲུ་ལ། །འབྲལ་བ་མེད་པར་རྟག་པར་བཞུགས་ནས་ཀྱང་། །སྐུ་གསུང་ཐུགས་ཀྱི་བྱིན་གྱིས་བརླབ་ཏུ་གསོལ། །མཉམ་མེད་བཀའ་བརྒྱུད་འབྲུག་པའི་རྗེ་བཙུན་རྣམས །ཚིག་དང་
ཉམས་ཙམ་ཕྱི་བརྒྱུད་མ་ཡིན་པའི། །རྟོགས་པ་དོན་བརྒྱུད་ངོ་མཚར་རྨད་དུ་བྱུང༌། །མི་ཕྱེད་དད་པ་འགྱུར་མེད་བརྟན་པར་བྱ། །རིང་ལམ་དྲང་དོན་ཐེག་པ་དམན་ལས་འཕགས། །ཐེག་ཆེན་
གསང་སྔགས་ཟབ་དོན་ཉིང་ཁུ་མཆོག །གནས་ལུགས་རང་བཞིན་ཕྱག་རྒྱ་ཆེན་པོའི་ཆོས། །བསྐལ་སྟོང་རྙེད་དཀའ་དེང་འདིར་སྤྲོ་བས་འཇུག། གཉིས་པ་ཆོས་ལ་བློ་བཀོལ་ཐུན་མོང་སྔོན་དུ་འགྲོ་བ་ལ་བཞི་
ལས༑ དང་པོ་དལ་འབྱོར་རྙེད་དཀའ་བསམ་པ་ནི། །ཐོག་མེད་འཁོར་བའི་སྐྱེ་མང་ཉམ་རེ་ཐག །ད་རེས་དལ་འབྱོར་རིན་ཆེན་ཐོབ་པ་འདི། །རྒྱུ་རྐྱེན་ཅི་ནས་རྙེད་དཀའ་ཕན་འདོགས་ཆེ། །འདུན་མ་མ་
ནོར་གཏན་དོན་ཆོས་ལ་དྲིལ།། གཉིས་པ་འཆི་བ་མི་རྟག་བསྒོམ་པ་ནི། སྣོད་བཅུད་འཇིག་རྟེན་འདུས་བྱས་མི་རྟག་དངོས། །རང་ཉིད་ངེས་པར་འཆི་ལ་ནམ་འཆི་མེད། །འཆི་སྐབས་འདིར་སྣང་གང་
གིས་ཕན་མི་འགྱུར། །ལོང་མེད་ཚེ་འདིར་ངེས་འབྱུང་བརྩོན་འགྲུས་བསྐྱེད།། གསུམ་པ་ལས་རྒྱུ་འབྲས་བརྩི་བ་ནི། སྡིག་པའི་རྣམ་སྨིན་མི་འདོད་ཉེས་པའི་རྒྱུ། །དགེ་བའི་ལས་འབྲས་བདེ་ལེགས་

༄༅། །བཟང་པོའི་རྟེན། །ཡིད་ཆེས་བརྟན་པས་སྤང་བླང་ཕྲ་ཞིབ་སྤྱོད། །ལུང་མ་བསྟན་ཀྱང་ཐབས་ཀྱིས་དགེ་བར་བསྒྱུར།། བཞི་པ་འཁོར་བའི་ཉེས་དམིགས་དྲན་པ་ནི། ངན་དྷཱ་
སྔོན་འགྲོའི་
པི སོང་གསུམ་ནི་སྡུག་བསྔལ་མི་བཟད་དྲག །བདེ་འགྲོ་གསུམ་ཡང་འགྱུར་བའི་སྡུག་བསྔལ་ཅན། །འདུ་བྱེད་སྡུག་བསྔལ་འཁོར་བར་འཆིང་བའྀ་གཞི། །འཇིགས་སྐྲག་སྤོང་སེམས་ཇི་བཞིན་རྒྱུད་
སྨིན་བྱ།། གསུམ་པ་རྒྱུད་རྣམ་སྦྱོང་ཐུན་མོང་མ་ཡིན་པའི་སྔོན་འགྲོ་ལ་བཞི་ལས། དང་པོ་བློ་སྣོད་རུང་སྒྲུབ་པ་སྐྱབས་འགྲོ་སེམས་བསྐྱེད་ལ་ནང་ཚན་དུ་དབྱེ་བར་རྣམ་པ་དྲུག་ལས། ཐོག་མར་སྐྱབས་སེམས་མདོར་བསྡུས་ནི། སངས་རྒྱས་
ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་དགེ་སྦྱོར་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་
ཤོག༑ ཅེས་ལན་གསུམ། གཉིས་པ་སྐྱབས་ཡུལ་སོགས་བསྒོམ་པ་ནི། སྣང་སྲིད་མ་དག་སྣང་བའི་ཆ་ལས་འདས། །རང་མདུན་ལཾ་ལས་གསེར་གྱི་ས་གཞིར་གྲུབ། །འོད་གསལ་ཁོད་སྙོམས་ཞིང་ཁམས་
མཚན་ཉིད་ཅན། །རྒྱ་ཆེ་ནམ་མཁའི་ཁམས་ཀུན་ཁྱབ་པར་གདལ། །དབུས་སུ་བཾ་ལས་བདུད་རྩིའི་རྒྱ་མཚོ་དཀར། །དལ་ཡངས་ཡན་ལག་བརྒྱུད་ཀྱི་ཡོན་ཏན་ལྡན། །པཾ་ལས་རིན་ཆེན་དཔག་

བསམ་དགོས་འབྱུང་ཤིང༌། །མཐོ་མཛེས་ཕྱོགས་བཞིར་ཡལ་གདན་གྱེས་པའི་དབུས། །ནོར་བུའི་ཁྲི་འཕང་དར་ཟབ་རྒྱན་གྱིས་ཀླུབས། །སྣ་ཚོགས་པདྨ་ཉི་ཟླ་བརྩེགས་པའི་ཁར། །སྐྱབས་ཀྱི་
སྙིང་པོ་དྲིན་ཅན་བླ་མ་རྗེ། །རྡོ་རྗེ་འཆང་ཚུལ་ཡེ་ཤེས་སྐུ་ཅན་བཞུགས། །དབུ་སྟེང་ནམ་མཁར་ཕྱག་ཆེན་བརྒྱུད་པའི་རྗེ། །ཀུན་ཀྱང་ཐོ་བརྩེགས་རྣམ་པར་གསལ་བར་གྱུར། །མཐའ་སྐོར་རྒྱ་བོད་
གྲུབ་མཐའ་རིས་མེད་ཀྱི། །སྐྱེས་མཆོག་ཐམས་ཅད་ཁྲོམ་ཚོགས་ཚུལ་གྱིས་བསྐོར། །མདུན་དུ་ཡི་དམ་འཁོར་ལོ་བདེ་མཆོག་ལ། །གསར་རྙིང་ལྷ་ཚོགས་རྒྱ་མཚོའི་ཚོགས་ཀྱིས་བསྐོར།
གཡས་སུ་སྟོན་པ་ཤཱཀྱའི་རྒྱལ་པོ་ལ། །ཕྱོགས་བཅུ་དུས་གསུམ་སངས་རྒྱས་ཚོགས་ཀྱིས་བསྐོར། །རྒྱབ་ཏུ་ཆོས་སྐུ་ཤེར་ཕྱིན་ཡུམ་ཆེན་མོར། །རྣམ་བྱང་དམ་ཆོས་གླེགས་བམ་ཚོགས་ཀྱིས་
བསྐོར༑ །གཡོན་དུ་བྱང་སེམས་སྤྱན་རས་གཟིགས་དབང་ལ། །མཆོག་དམན་རིག་གྲོལ་དགེ་འདུན་ཚོགས་ཀྱིས་བསྐོར། །བར་མཚམས་དཔའ་བོ་མཁའ་འགྲོ་ཆོས་སྐྱོང་སྡེ། །ནོར་ལྷའི་
ཚོགས་བཅས་མ་ཚང་མེད་པས་གང༌། །ཀུན་ཀྱང་བདག་ལ་ཞལ་གཟིགས་དགྱེས་པའི་ཚུལ། །བཀྲག་མདངས་འོད་གསལ་བྱིན་ཆེན་འབར་བར་བཞུགས། །མདུན་དུ་བདག་དང་ཚེ་འདིའི་ཕ་

༄༅། །མས་གཙོས། །རིགས་དྲུག་སེམས་ཅན་མཐའ་ཡས་རྫོགས་པར་འཁོད། །ཚིག་ཙམ་སྐྱབས་གསོལ་དགོས་པ་ཅི་ཞིག་འགྲུབ། །སྒོམ་གསུམ་མ་ཡེངས་རྩེ་གཅིག་
སྔོན་འགྲོའི་
འདུན་བསྒོམ་བྱ།། གསུམ་པ་ཕྱག་འཚལ་བ་ནི། བདག་ལུས་རབ་བྱུང་གཅིག་མིན་རྣམ་སྤྲུལ་ནི། །བགྲང་བྱའི་ཡུལ་འདས་བསམ་གྱིས་མི་ཁྱབ་གསལ། །དྲིན་ཅན་ནམ་མཁའ་མཉམ་པའི་འགྲོ་
པི
རྣམས་བཅས། །ལུས་ངག་ཡིད་གསུམ་གུས་པས་ཕྱག་འཚལ་གྱུར། །མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆིའོ། །མ་ནམ་མཁའ་
དང་མཉམ་པའི་སེམས་ཅན་ཐམས་ཅད་བླ་མ་ལོངས་སྤྱོད་རྫོགས་པའི་སྐ་ལ་སྐྱབས་སུ་མཆིའོ། །མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་
མཆིའོ༑ །མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ།། ཕྱག་གི་གྲངས་རྒྱས་པར་མ་ནམ་བཞི་སྐོར་དང་པོར་ཕྱག་བརྒྱ། གཉིས་པར་ཉིས་བརྒྱ། གསུམ་
པར་སུམ་བརྒྱ། བཞི་པར་བཞི་བརྒྱ་སྟེ་སྟོང་ཕྱག་གམ། ཐུན་བཞི་སྦྲེལ་མ་ལ་སོགས་བསྡུས་པར་རེ་རེར་བརྒྱ་ཕྱག་རེ་འབུལ། ཡང་ན་ཕྱག་མི་འབུལ་ཚེ་བཞི་ཀམཉམ་སྦྲགས་སུ་ཅི་རིགས་འདོན་ཅིང་མོས་བསྒོམ་ཚད་ལྡན་དུ་བྱ། བཞི་པ་འདོད་དོན 465

གསོལ་གདབ་སོགས་ནི། བདག་སོགས་སེམས་ཅན་ཐམས་ཅད་ཀྱི་བློ་ཆོས་སུ་འགྲོ་བར་བྱིན་གྱིས་བརླབ་ཏུ་གསོལ། ཆོས་ལམ་དུ་འགྲོ་བར་བྱིན་གྱིས་བརླབ་ཏུ་གསོལ། ལམ་འཁྲུལ་པ་སེལ་བར་
བྱིན་གྱིས་བརླབ་ཏུ་གསོལ། འཁྲུ པ་པ་ཡེ་ཤེས་སུ་འཆར་བར་བྱིན་གྱིས་བརླབ་ཏུ་གསོལ། རྩ་བའི་བླ་མ་བརྒྱད་པ་དང་བཅས་པ་རྣམས་ལ་སྐྱབས་སུ་མཆིའོ། །མཆེད་གྲོགས་ཆོས་མཛད་དང་
བཅས་པ་རྣམས་ལ་སྐྱབས་སུ་མཆིའོ། །སྣོད་ཀྱི་འཇིག་རྟེན་དཔལ་ལྡན་བླ་མའི་ཚོགས་ལ་སྐྱབས་སུ་མཆིའོ། ྋ།བཅུད་ཀྱི་སེམས་ཅན་ལྷ་དང་ལྷ་མོའི་ཚོགས་ལ་སྐྱབས་སུ་མཆིའོ། །སྣང་སྲིད་
དཔལ་ལྡན་བླ་མའི་ཚོགས་ལ་སྐྱབས་སུ་མཆིའོ། །རྟོགས་པས་བདག་གྲོལ་བར་བྱིན་གྱིས་བརླབ་ཏུ་གསོལ། ཐུགས་རྗེས་གཞན་གྲོལ་བར་བྱིན་གྱིས་བརླབས་ཏུ་གསོལ། རྟེན་འབྲེལ་ཐབས་ལ་
མཁས་པར་བྱིན་གྱིས་བརླབ་ཏུ་གསོལ། འབྲེལ་ཚད་དོན་དང་ལྡན་པར་བྱིན་གྱིས་བརླབ་ཏུ་གསོལ། །ཕྱག་རྒྱ་ཆེན་པོ་མཆོག་གི་དངོས་གྲུབ་ཚེ་འདི་ཉིད་ལ་ཐོབ་པར་བྱིན་གྱིས་བརླབ་ཏུ
གསོལ༑ ལྔ་པ་སྐྱབས་སེམས་ལེན་ཕ་ནི། ཕྱོགས་བཅུར་བཞུགས་པའི་བླ་མ་དང༌། །སངས་རྒྱས་བྱང་ཆུབ་སེམས་དཔའ་ཆེ། །ཡི་དམ་དཔའ་བོ་རྣལ་འབྱོར་ཚོགས། །ཐམས་ཅད་བདག་ལ་

༄༅། །དགོངས་སུ་གསོལ། །དེང་ནས་བརྩམས་ཏེ་མགོན་མེད་བདག །བྱང་ཆུབ་སྙིང་པོ་མ་ཐོབ་བར། །འཁོར་བའི་འཇིགས་པ་ཆེན་པོ་ལས། །བདག་དང་འགྲོ་རྣམས་
བསྐྱབ་པའི་ཕྱིར། །རྐང་གཉིས་གཙོ་བོ་སྐུ་གསུམ་བདག །བཅོམ་ལྡན་འདས་ལ་སྐྱབས་སུ་མཆི། །འདོད་ཆགས་བྲལ་ཞིང་མྱ་ངན་འདས། །ཞི་བའི་ཆོས་ལ་སྐྱབས་སུ་མཆི། །ཚོགས་ཀྱི་
མཆོག་གྱུར་ས་ལ་བཞུགས། །ཕྱིར་མི་ལྡོག་ལ་སྐྱབས་སུམཆི། །སངས་རྒྱས་ཀུན་གྱི་རང་བཞིན་སྐུ། །བླ་མ་མཆོག་ལ་སྐྱབས་སུ་མཆི། །དངོས་གྲུབ་སྟེར་བའི་ཡི་དམ་ལྷ། །དཀྱིལ་འཁོར་
Jv
ལྷ་ལ་སྐྱབས་སུ་མཆི། །དཔའ་བོ་དང་ནི་རྣལ་འབྱོར་མ། །མཁའ་འགྲོའི་ཚོགས་ལ་སྐྱབས་སུ་མཆི། །སྟོང་ཉིད་སྙིང་རྗེ་དབྱེར་མེད་པ། །གཉུག་མའི་སེམས་ལ་སྐྱབས་སུ་མཆི། །བདག་གིས་
ལུས་ངག་ཡིད་གསུམ་གྱིས། །སྔོན་ཆད་སྡིག་པ་ཅི་བགྱིས་པ། །མགོན་པོ་ཁྱེད་ཀྱི་སྤྱན་སྔར་བཤགས། །སླན་ཆད་སྡིག་ལས་ལྡོག་པར་བགྱི། །དེང་ནས་ཁྱེད་ཀྱི་འབངས་སུ་མཆི། །ཁྱེད་
ཀྱིས་བསླབ་བྱར་རྗེས་སུ་སློབ། །ཁྱེད་ཀྱི་བཀའ་ལས་མི་འདའ་བས། །ཀུན་ནས་ཡོངས་སུ་བསྐྱབ་ཏུ་གསོལ།། ཞེས་སྐྱབས་སུ་སོང་ལ། ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་

ངེས་མཛད་ལྟར། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཚུལ་ཁྲིམས་ཀྱི་ནི་བསླབ་པ་དང༌། །དགེ་བའི་ཆོས་ནི་སྡུད་པ་དང༌། །སེམས་ཅན་དོན་བྱེད་ཚུལ
ཁྲིམས་གསུམ། །བདག་གིས་བརྟན་པོར་གཟུང་བར་བགྱི། །བླ་ན་མེད་པའི་བྱང་ཆུབ་སེམས། །དམ་པ་བདག་གིས་བསྐྱེད་བགྱིས་ནས། །སེམས་ཅན་ཀུན་གྱི་དོན་གྱི་ཕྱིར། །བདག་གིས་
སྡོམ་པ་མ་ལུས་གཟུང༌། །མ་བསྒྲལ་བ་རྣམས་བདག་གིས་བསྒྲལ། །མ་གྲོལ་བ་རྣམས་བདག་གིས་དགྲོལ། །དབུག་མ་ཕྱིན་པ་དབུགས་དབྱུང་ཞིང༌། །སེམས་ཅན་མྱ་ངན་འདས་ལ་
དགོད།། ཅེས་སེམས་བསྐྱེད། དྲུག་པ་བསྡུ་རིམ་དོན་དམ་སྐྱབས་འགྲོར་མཉམ་པར་འཇོག་པ་ནི། སྐྱབས་ཡུལ་བ་རྣམས་མདུན་གྱི་ལྷ་ལ་ཐིམ། །གཡས་སྐོར་ཚུལ་གྱིས་རིམ་པར་འདུས་པ་ནི། །དབུས་ཀྱི་རིས་
མེད་བླ་མ་དེ་བརྒྱུད་པ། །དེ་རྣམས་ཡས་མར་འོད་ཞུ་བླ་མར་འདུས། །ཀུན་འདུས་རྩ་བའི་བླ་མ་རིགས་ཀྱི་བདག །བདག་ལ་ཐིམ་པས་སྐུ་གསུང་ཐུགས་རྡོ་རྗེ། །ལུས་ངག་ཡིད་དང་རྣམ་དབྱེར་
མེད་པའི་གཤིས། །རང་རིག་ཡེ་ཤེས་དོན་གྱི་སྐྱབས་འགྲོ་མཆོག། གཉིས་པ་སྒྲིབ་སྦྱོང་རྡོར་སེམས་སྒོམ་བཟླས་ལ་ལྔ་ལས། དང་པོ་བསྐྱེད་ཆོག་སོགས་ནི། རང་གི་སྤྱི་བོར་པཾ་ལས་པདྨ་དཀར་པོ་འདབ་མ་

།བརྒྱད་པའི་ལྟེ་བར་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་ལས་རྡོ་རྗེ་དཀར་པོ་རྩེ་ལྔ་པ་ལྟེ་བ་ལ་ཧཱུྃ་གིས་མཚན་པ་ལས་འོད་འཕྲོས་འཕགས་པ་མཆོད། སེམས་ཅན་༄༅།
སྔོན་འགྲོའི་
ཐམས་ཅད་ཀྱི་སྡིག་སྒྲིབ་སྦྱངས། ཚུར་འདུས་ཧཱུཾ་ལ་ཐིམ། དེ་ཡོངས་སུ་གྱུར་པ་ལས་བཅོམ་ལྡན་འདས་དཔལ་རྡོ་རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་རྡོ་རྗེ་དང་དྲིལ་བུ
པི
འཛིན་པས་ཡུམ་ལ་འཁྱུད་པ། ཡུམ་རྡོ་རྗེ་སྙེམས་མ་དཀར་མོ་གྲི་གུག་དང་ཐོད་པ་འཛིན་པས་ཡབ་ལ་འཁྱུད་པ། གཉིས་ཀའང་རུས་པ་དང་རིན་པོ་ཆེའི་རྒྱན་གྱིས་བརྒྱན་པ། ཞབས་རྡོ་རྗེའི་སྐྱིལ་
མོ་ཀྲུང་གིས་བཞུགས་པའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། ཧཱུཾ་ལས་འོད་འཕྲོས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་རྡོ་རྗེ་སེམས་དཔའ་ཡབ་ཡུམ་གྱི་རྣམ་
པར་སྤྱན་དྲངས། ཛཿ ཧཱུྃ་བཾ་ཧོཿ བཅོམ་ལྡན་འདས་བདག་དང་མཐའ་ཡས་པའི་སེམས་ཅན་ཐམས་ཅད་ཀྱི་སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་བྱ་ཞིང་དག་པར་མཛད་དུ་གསོལ་
ལོ།། གཉིས་པ་སྒྲིབ་སྦྱོང་བསྒོམ་དོན་བཟླས་པ་ནི། བླ་མ་རྡོ་རྗེ་སེམས་དཔའ་སྣང་སྟོང་འཇའ་ཚོན་རྡོ་རྗེའི་སྐུ་ཅན་རིགས་བརྒྱའི་ཁྱབ་བདག་དངོས་ཉིད་ཐུགས་ཀར་ཟླ་དབུས་རྡོ་རྗེའི་ལྟེ་བར་ས་བོན་

ཧཱུཾ༑ མཐའ་སྐོར་ཡིག་བརྒྱའི་སྔགས་ཀྱིས་བསྐོར་བའི་སྐུ་དང་སྔགས་ཕྲེང་རྡོ་རྗེ་སྲོག་བཅས་རྟེན་ལས་སྐུ་གསུང་ཐུགས་ཀྱི་བྱིན་རླབས་ཀྱི་རང་བཞིན་བདུད་རྩི་རྒྱུན་བབས། ཡབ་ཡུམ་སྦྱོར་མཚམས་
ནས་བྱོན། བདག་ཉིད་ལུས་ཀྱི་ཕྱིར་སོང་བས་དྲི་མ་ཐམས་ཅད་བཤལ། ནང་ཚངས་བུག་ནས་ཞུགས་པས་ནད་གདོན་སྲོག་ཆགས་ཀྱི་རྣམ་པ་ཅན་རྣམས་འོག་སྒོ་ནས་དེད། སྡིག་སྒྲིབ་ཉེས་ལྟུང་
6ཐམས་ཅད་དུད་ཁུ་དང་སོལ་ཁུའི་ཚུལ་དུ་བ་སྤུའི་བུ་ག་ཐམས་ཅད་ནས་ནག་ཞམ་མེར་ཐོན། བཀྲུས་སྦྱངས་དག་པ་ཆེན་པོའི་རང་བཞིན་དུ་གྱུར་པར་བསམས་ནས། ངག་ཏུ། ཨོཾ་བཛྲ་སཏྭ་ས་མ་ཡ་མ་ནུ་
པཱ་ལ་ཡ། བཛྲ་སཏྭ་ཏྭེ་ནོ་པ་ཏིtདྲྀ་ཎྷོ་མེ་བྷ་ཝ། སུ་ཏོ་ཥྱོ་མེ་བྷ་ཝ། ཨ་ནུ་རཀྟོ་མེ་བྷབ་ཝ། སུ་པོ་ཥྱོ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ་ཙིཏྟཾ་ཤྲི་ཡཿ ཀུ་རུ་ཧཱུཾ། ཧ་ཧ་ཧ་ཧ་
ཧོཿ བྷ་ག་ཝཱན་སརྦ་ཏ་ཐཱ་ག་ཏ་བཛྲ་མཱ་མེ་མུཉྩ། བཛྲ་བྷ་ཝ། མ་ཧཱ་ས་མ་ཡ་སཏྭ་ཨཱཿ ཞེས་ཅི་ནུས་བཟླ། གསུམ་པ་དག་པ་བྱིན་རླབས་ཀྱི་མོས་བསྐྱེད་ནི། དེ་ལྟར་སྦྱངས་པས་ལུས་ཁམས་དྭངས་པའི་
ཤེལ་དཀར་ལྟར་དག །སྒོ་གསུམ་གྱི་སྡིག་སྒྲིབ་ཉེས་ལྟུང་བག་ཆགས་དང་བཅས་པ་མ་ལུས་པ་ཡོངས་སུ་བྱང་། བླ་མ་རྡོ་རྗེ་སེམས་དཔའི་རྡོ་རྗེའི་གསང་གསུམ་བྱིན་རླབས་ཀྱི་རང་བཞིན་ཡེ་ཤེས་

༄༅། །བདུད་རྩིའི་རྒྱུན་གྱིས་སྐུ་གང༌། རྩ་རླུང་ཐིག་ལེ་ལུས་ངག་ཡིད་ཁམས་སྒྲིབ་བྲལ་དྭངས་མ་འཇའ་ཚོན་ཡེ་ཤེས་རྡོ་རྗེའི་སྐུ་གསུང་ཐུགས་སུ་གྱུར། ཨོཾ་བཛྲ་ས་ཏྭ་ཧཱུྃ་ཨཱཿ
སྔོན་འགྲོའི་
ཞེས་སྙིང་པོ་བཟླ། བཞི་པ་མཐོལ་བཤགས་འབུལ་བ་ནི། ྋམགོན་པོ་བདག་ནི་མི་ཤེས་རྨོངས་པ་ཡིས། །དམ་ཚིག་ལས་ནི་འགལ་ཞིང་ཉམས། །བླ་མ་མགོན་པོས་སྐྱབས་མཛོད་ཅིག །གཙོ་བོ་རྡོ་རྗེ་
ཕི
འཛིན་པ་ཆེ། །ཐུགས་རྗེ་ཆེན་པོའི་བདག་ཉིད་ཅན། །འགྲོ་བའི་གཙོ་ལ་བདག་སྐྱབས་མཆི། །སྐ་གསུང་ཐུགས་རྩ་བ་དང་ཡན་ལག་གི་དམ་ཚིག་ཉམས་པ་ཐམས་ཅད་མཐོལ་ལོ་བཤགས་སོ། །
སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་བྱང་ཞིང་དག་པར་མཛད་དུ་གསོལ་ལོ། །ཞེས་གསོལ་བ་བཏབ་པས་རྡོ་རྗེ་སེམས་དཔའི་ཞལ་ནས་རིགས་ཀྱི་བུ་ཁྱོད་ཀྱི་སྒོ་གསུམ་གྱི་སྡིག་སྒྲིབ་ཉེས
ལྟུང་ཐམས་ཅད་དག་པ་ཡིན་ནོ། །ཞེས་གནང་བ་སྦྱིན་པར་གྱུར། ལྔཔ་བསྡུ་བསྟིམ་དོན་གྱི་རྡོར་སེམས་ཤེས་པར་བྱ་བ་བསྔོ་བ་དང་བཅས་པ་ནི། མཐར་མོས་གུས་ཆེན་པོའི་མཐུས་བླ་མ་རྡོ་རྗེ་སེམས་དཔའ་ཡབ་
ཡུམ་ཡང་བདག་ལ་ཐིམ། ཐུགས་ཡིད་གཉིས་སུ་མེད་ཅིང་སྡིག་སྒྲིབ་སྦྱང་བྱའི་འཁོར་གསུམ་མི་དམིགས་པ་ཡེ་དག་གཤིས་ཀྱི་གནས་ལུགས་ཀུན་ཁྱབ་གདོད་མའི་མགོན་པོའི་ཀློང་དུ་མཉམ་པར་

བཞག་པར་བྱའོ། །དེ་ལྟར་འབྲས་བུ་བདག་དང་འགྲོ་བ་ཀུན་གྱིས་འགྲུབ་པར་གྱུར་ཅིག། གསུམ་པ་ཚོགས་རྫོགས་མཎྜལ་འབུལ་བར་གསུམ་ལས། དང་པོ་འབུལ་ཡུལ་སྒྲུབ་པའི་མཎྜལ་བསྒོམ་པ་ནི། མདུན་དུ་རི་
རབ་རིན་ཆེན་བཞིའི་རང་བཞིན། །གྲུ་བཞི་བང་རིམ་བཞི་དང་ལྕོག་གིས་བརྒྱན། །རྒྱ་ཆེ་ཁྱོན་ཡངས་སྲིད་རྩེའི་དཔངས་ལས་མཐོ། །སྟེང་དུ་པདྨ་འདབ་བཞི་འཁོར་ཡུག་གདལ། །ལྟེ་དབུས་
སེང་གེས་བཏེག་པའི་ཁྲི་གདན་སྟེང་། ྋ།རྩ་བའི་བླ་མ་རྡོ་རྗེ་འཆང་དབང་ལ། །ཕྱག་ཆེན་བརྒྱུད་པའི་རྗེ་བཙུན་ཐམས་ཅད་དང༌། །རིང་བརྒྱུད་རིས་མེད་བླ་མའི་ཚོགས་ཀྱིས་བསྐོར། །ཤར་གྱི་
འདབ་མ་གླང་ཆེན་ཁྲི་གདན་སྟེང་། །འཁོར་ལོ་དྲྭ་བ་སྡོམ་པ་ཡི་དམ་ཚོགས། །ལྷོ་འདབ་རྟ་ཡྀ་ཁྲི་དང་གདན་གྱི་སྟེང་། །ཐུབ་པའི་དབང་པོ་དུས་གསུམ་སངས་རྒྱས་ཚོགས། །ནུབ་ཀྱི་འདབ་མ་
རྨ་བྱའི་ཁྲི་གདན་སྟེང་། །ཆོས་སྐུ་ཡུམ་ཆེན་དམ་ཆོས་གཟུགས་ཀྱི་ཚོགས། །བྱང་འདབ་ཤང་ཤང་ཁྲི་དང་གདན་གྱི་སྟེང༌། །སྤྱན་རས་གཟིགས་དབང་འཕགས་པའི་དགེ་འདུན་ཚོགས། །བར་
མཚམས་དཔའ་བོ་མཁའ་འགྲོ་ཆོས་སྲུང་དང༌། །ནོར་ལྷའི་ཚོགས་བཅས་སྐྱབས་རྣམས་རྫོགས་པར་གསལ། །གཞན་ཡང་ཕྱོགས་བཅུར་རབ་འབྱམས་ཞིང་བཞུགས་པའི། །རྒྱལ་སྲས་ཞི་ཁྲོ་

།འཁོར་བཅས་མཆོད་ཡུལ་གྱུར།། གཉིས་པ་ཡན་ལག་བདུན་པ་ཁོངས་སུ་མཆོད་པའི་མཎྜལ་བཅས་འབུལ་བར་བདུན་ལས། དང་པོ་ཕྱག་འཚལ་པ་ནི། ཇི་སྙེད་སུ་དག་ཕྱོགས་བཅུའི་འཇིག་༄༅།
རྟེན་ན། །དུས་གསུམ་གཤེགས་པ་མི་ཡི་སེང་གེ་ཀུན། །བདག་གིས་མ་ལུས་དེ་དག་ཐམས་ཅད་ལ། །ལུས་དང་ངག་ཡིད་དང་བས་ཕྱག་བགྱིའོ། །བཟང་པོ་སྤྱོད་པའི་སྨོན་ལམ་སྟོབས་དག་
གིས༑ །རྒྱལ་བ་ཐམས་ཅད་ཡིད་ཀྱི་མངོན་སུམ་དུ། །ཞིང་གི་རྡུལ་སྙེད་ལུས་རབ་བཏུད་པ་ཡིས། །རྒྱལ་བ་ཀུན་ལ་རབ་ཏུ་ཕྱག་འཚལ་ལོ། །རྡུལ་གཅིག་སྟེང་ན་རྡུལ་སྙེད་སངས་རྒྱས་
རྣམས༑ །སངས་རྒྱས་སྲས་ཀྱི་དབུས་ན་བཞུགས་པ་དག །དེ་ལྟར་ཆོས་ཀྱི་དབྱིངས་རྣམས་མ་ལུས་པ། །ཐམས་ཅད་རྒྱལ་བ་དག་གིས་གང་བར་མོས། །དེ་དག་བསྔགས་པ་མི་ཟད་རྒྱ་མཚོ་
རྣམས༑ །དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས། །རྒྱལ་བ་ཀུན་གྱི་ཡོན་ཏན་རབ་བརྗོད་ཅིང་། །བདེ་བར་གཤེགས་པ་ཐམས་ཅད་བདག་གིས་བསྟོད།། གཉིས་པ་ལའང་མཎྜལ་དང་མཆོད་པ་
གཉིས་སོ། །ཐོག་མར་མཎྜལ་ལའང་གཉིས་ཀྱི། དང་པོ་དངོས་གཞི་ནི། དངོས་འབྱོར་ཚད་ལྡན་དུ་འབུལ་བའམ། ཡང་ན་ཕྱག་རྒྱ་ཙམ་ལས་ཀུན་ཏུ་ཡིད་མོས་གཙོ་བས་དམིགས་པ་གསལ་རྫོགས་རྒྱ་ཆེ་བ་དང་བཅས། ༀ་བཛྲ་བྷུ་མི་ཨཱཿ

གཞི་རྣམ་པར་དག་པ་དབང་ཆེན་གསེར་གྱིས་གཞི། ཨོཾ་བཛྲ་རེ་ཥེ་ཨཱཿ ཧཱུྃ། ཕྱི་ལྕགས་རིའི་ཁོར་ཡུག་གིས་བསྐོར་བའི་དབུས་སུ་ཧཱུཾ་རིའི་རྒྱལ་པོ་རི་རབ། ཤར་ལུས་འཕགས་པོ། tav
འཛམ་བུའི་གླིང་། ནུབ་བ་ལང་སྤྱོད། བྱང་སྒྲ་མི་སྙན། ཤར་དུ་ལུས་དང་ལུས་འཕགས། ལྷོར་རྔ་ཡབ་དང་རྔ་ཡབ་གཞན། ནུབ་ཏུ་གཡོ་ལྡན་དང་ལམ་མཆོག་འགྲོ། བྱང་དུ་སྒྲ་མི་སྙནko
དང་སྒྲ་མི་སྙན་གྱི་ཟླ། རིན་པོ་ཆེའི་རི་བོ། དཔག་བསམ་གྱི་ཤིང་། འདོད་འཇའི་བ། མ་རྨོས་པའི་ལོ་ཏོག འཁོར་ལོ་རིན་པོ་ཆེ།ྋ ནོར་བུ་རིན་པོ་ཆེ། བཙུན་མོ་རིན་པོ་ཆེ། བློན་པོ་རིན་
པོ་ཆེ། གླང་པོ་རིན་པོ་ཆེ། རྟ་མཆོག་རིན་པོ་ཆེ། དམག་དཔོན་རིན་པོ་ཆེ། གཏེར་ཆེན་པོའི་བུམ་པ། སྒེག་པ་མ། ཕྲེང་བ་མ། གླུ་མ། གར་མ། མེ་ཏོག་མ། བདུག་སྤོས་
མ༑ སྣང་གསལ་མ། དྲི་ཆབ་མ། ཉི་མ། ཟླ་བ། རིན་པོ་ཆེའི་གདུགས། ཕྱོགས་ལས་རྣམ་པར་རྒྱལ་བའི་རྒྱལ་མཚན། དབུས་སུ་ལྷ་དང་མིའི་དཔལ་འབྱོར་ཕུན་སུམ་ཚོགས་པ་མ་ཚང་
བ་མེད་པ། ཚང་ཞིང་ཡིད་དུ་འོང་བ། བདག་གཞན་གྱི་ལུས་ལོངས་སྤྱོད་དུས་གསུམ་གྱི་དགེ་ཚོགས་ཞིང་ཁམས་རྒྱ་མཚོའི་མཆོད་སྤྲིན་དང་བཅས་པ་འདི་རྣམས། དྲིན་ཅན་རྩ་བ་དང་བརྒྱུད་པར་

༄ ༅། །བཅས་པའི་དཔལ་ལྡན་བླ་མ་དམ་པ་རྣམས་དང༌། ཡི་དམ་དཀྱིལ་འཁོར་གྱི་ལྷ་ཚོགས། དཀོན་མཆོག་རིན་པོ་ཆེ་རྣམ་པ་གསུམ། མཁའ་འགྲོ་ཆོས་སྐྱོང་ནོར་ལྷ་
གཏེར་བདག་འཁོར་དང་བཅས་པ་ཐམས་ཅད་དང༌། ཕྱོགས་བཅུ་དུས་གསུམ་གྱི་རྒྱལ་བ་སྲས་དང་སློབ་མར་བཅས་པ་མ་ལུས་པར་གུས་པས་དབུལ་བར་བགྱིའོ། །ཐུགས་རྗེས་འགྲོ་བའི་དོན་དུ་
བཞེས་སུ་གསོལ། །བཞེས་ནས་བྱིན་གྱིས་བརླབ་ཏུ་གསོལ། གུ་རུ་ཨི་དཾ་མཎྜ་ལ་ཀཾ་ནིརྻ་ཏཱ་ཡ་མི། གཉིས་པ་སྨོན་ལམ་ནི། མཉེས་བྱེད་མཎྜལ་བཟང་པོ་འདི་ཕུལ་བས་།བྱང་ཆུབ་ལམ་ལ་བར་
ཆད་མི་འབྱུང་ཞིང་། །དུས་གསུམ་རྒྱལ་བའི་དགོངས་པ་རྫོགས་པ་དང༌། །སྲིད་པར་མི་འཁྲུལ་ཞི་བར་མི་གོལ་ཞིང༌། །ནམ་མཁའ་མཉམ་པའི་འགྲོ་རྣམས་སྒྲོལ་བར་ཤོག། གཉིས་པ་མཆོད་པའི་
ཡན་ལག་ནི། མེ་ཏོག་དམ་པ་ཕྲེང་བ་དམ་པ་དང༌། །སིལ་སྙན་རྣམས་དང་བྱུག་པ་གདུགས་མཆོག་དང་། །མར་མེ་མཆོག་དང་བདུག་སྤོས་དམ་པ་ཡིས། །རྒྱལ་བ་དེ་དག་ལ་ནི་མཆོད་པར་
བགྱི༑ །ན་བཟའ་དམ་པ་རྣམས་དང་དྲི་མཆོག་དང་། །ཕྱེ་མའི་ཕུར་མ་རི་རབ་མཉམ་པ་དང་། །བཀོད་པ་ཁྱད་པར་འཕགས་པའི་མཆོག་ཀུན་གྱིས། །རྒྱལ་བ་དེ་དག་ལ་ནི་མཆོད་པར་བགྱི། 475

མཆོད་པ་གང་རྣམས་བླ་མེད་རྒྱ་ཆེ་བ། །དེ་དག་རྒྱལ་བ་ཐམས་ཅད་ལ་ཡང་མོས། །བཟང་པོ་སྤྱོད་ལ་དད་པའི་སྟོབས་དག་གིས། །རྒྱལ་བ་ཀུན་ལ་ཕྱག་འཚལ་མཆོད་པར་བགྱི།། གསུམ་པ་སྡིག་
གཤགས་ལན་ལག་ལ་རྒྱས་མདོ་གཉིས་ལས། དང་པོ་ནི། མདོ་སྡེ་ཕུང་པོ་གསུམ་པ་འདི་བཞིན་འདོན། བདག་སོགས་སེམས་ཅན་ཐམས་ཅད་དུས་རྟག་པར་བླ་མ་ལ་སྐྱབས་སུ་མཆིའོ། །སངས་རྒྱས་ལ་སྐྱབས་སུ་
མཆིའོ༑ །ཆོས་ལ་སྐྱབས་སུ་མཆིའོ། །དགེ་འདུན་ལ་སྐྱབས་སུ་མཆིའོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ལ་ཕྱག་
འཚལ་ལོ། །རྡོ་རྗེའི་སྙིང་པོས་རབ་ཏུ་འཇོམས་པ་ལ་ཕྱག་འཚལ་ལོ། །རིན་ཆེན་འོད་འཕྲོ་ལ་ཕྱག་འཚལ་ལོ། །ཀླུ་དབང་གི་རྒྱལ་པོ་ལ་ཕྱག་འཚལ་ལོ། །དཔའ་བོའི་སྡེ་ལ་ཕྱག་འཚལ་ལོ།
དཔལ་དགྱེས་ལ་ཕྱག་འཚལ་ལོ། །རིན་ཆེན་མེ་ལ་ཕྱག་འཚལ་ལོ། །རིན་ཆེན་ཟླ་འོད་ལ་ཕྱག་འཚལ་ལོ། །མཐོང་བ་དོན་ཡོད་ལ་ཕྱག་འཚལ་ལོ། །རིན་ཆེན་ཟླ་བ་ལ་ཕྱག་འཚལ་ལོ། །དྲི་མ་
མེད་པ་ལ་ཕྱག་འཚལ་ལོ། །དཔལ་བྱིན་ལ་ཕྱག་འཚལ་ལོ། །ཚངས་པ་ལ་ཕྱག་འཚལ་ལོ། །ཚངས་པས་བྱིན་ལ་ཕྱག་འཚལ་ལོ། །ཆུ་ལྷ་ལ་ཕྱག་འཚལ་ལོ། །ཆུ་ལྷའི་ལྷ་ལ་ཕྱག་འཚལ་

༄ ༅། །ལོ། །དཔལ་བཟང་ལ་ཕྱག་འཚལ་ལོ། །ཙནྡན་དཔལ་ལ་ཕྱག་འཚལ་ལོ། །གཟི་བརྗིད་མཐའ་ཡས་ལ་ཕྱག་འཚལ་ལོ། །འོད་དཔལ་ལ་ཕྱག་འཚལ་ལོ། །མྱ་
སྔོན་འགྲོའི་
ངན་མེད་པའི་དཔལ་ལ་ཕྱག་འཚལ་ལོ། །སྲེད་མེད་ཀྱི་བུ་ལ་ཕྱག་འཚལ་ལོ། །མེ་ཏོག་དཔལ་ལ་ཕྱག་འཚལ་ལོ། །དེ་བཞིན་གཤེགས་པ་ཚངས་པའི་འོད་ཟེར་རྣམ་པར་རོལ་པས་མངོན་པར་
བི
མཁྱེན་པ་ལ་ཕྱག་འཚལ་ལོ། །དེ་བཞིན་གཤེགས་པ་པདྨའི་འོད་ཟེར་རྣམ་པར་རོལ་པས་མངོན་པར་མཁྱེན་པ་ལ་ཕྱག་འཚལ་ལོ། །ནོར་དཔལ་ལ་ཕྱག་འཚལ་ལོ། །དྲན་པའི་དཔལ་ལ་ཕྱག་
འཚལ་ལོ། །མཚན་དཔལ་ཤིན་ཏུ་ཡོངས་བསྒྲགས་ལ་ཕྱག་འཚལ་ལོ། །དབང་པོ་ཏོག་གི་རྒྱལ་མཚན་གྱི་རྒྱལ་པོ་ལ་ཕྱག་འཚལ་ལོ། །ཤིན་ཏུ་རྣམ་པར་གནོན་པའི་དཔལ་ལ་ཕྱག་འཚལ་ལོ། །
གཡུལ་ལས་ཤིན་ཏུ་རྣམ་པར་རྒྱལ་བ་ལ་ཕྱག་འཚལ་ལོ། །རྣམ་པར་གནོན་པས་གཤེགས་པ་ལ་ཕྱག་འཚལ་ལོ། །ཀུན་ནས་སྣང་བ་བཀོད་པའི་དཔལ་ལ་ཕྱག་འཚལ་ལོ། །རིན་ཆེན་པདྨས་རྣམ
པར་གནོན་པ་ལ་ཕྱག་འཚལ་ལོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེའི་པདྨ་ལ་རབ་ཏུ་བཞུགས་པ་རི་དབང་གི་རྒྱལ་པོ་ལ་ཕྱག་འཚལ་ལོ། །དེ་

དག་ལ་སོགས་པ་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་གང་ཇི་སྙེད་ཅིག་བཞུགས་ཏེ་འཚོ་ཞིང་
གཞེས་པའི་སངས་རྒྱས་བཅོམ་ལྡན་འདས་དེ་དག་ཐམས་ཅད་བདག་ལ་དགོངས་སུ་གསོལ། །བདག་གཞན་གྱིས་སྐྱེ་བ་འདི་དང༌། སྐྱེ་བ་ཐོག་མ་དང་ཐ་མ་མ་མཆིས་པ་ནས་འཁོར་བ་ན་འཁོར་བའི་
སྐྱེ་བ་ཐམས་ཅད་དུ་སྡིག་པའི་ལས་བགྱིས་པ་དང༌། བགྱིད་དུ་སྩལ་བ་དང༌། བགྱིད་པ་ལ་རྗེས་སུ་ཡི་རང་བའམ། མཆོད་རྟེན་གྱི་དཀོར་རམ། དགེ་འདུན་གྱི་དཀོར་རམ། ཕྱོགས་བཅུའི་
དགེ་འདུན་གྱི་དཀོར་ཕྲོགས་པ་དང༌། འཕྲོག་ཏུ་སྩལ་བ་དང༌། འཕྲོག་པ་ལ་རྗེས་སུ་ཡི་རང་བའམ། མཚམས་མ་མཆིས་པ་ལྔའི་ལས་བགྱིས་པ་དང་། བགྱིད་དུ་སྩལ་བ་དང་། བགྱིད་པ་ལ་
རྗེས་སུ་ཡི་རང་བའམ། མི་དགེ་བ་བཅུའི་ལས་ཀྱི་ལམ་ཡང་དག་པར་བླང་བ་ལ་ཞུགས་པ་དང་། འཇུག་ཏུ་སྩལ་བ་དང༌། འཇུག་པ་ལ་རྗེས་སུ་ཡི་རང་བའམ། ལས་ཀྱི་སྒྲིབ་པ་གང་གིས་
བསྒྲིབས་ནས་བདག་སེམས་ཅན་དམྱལ་བར་མཆི་བའམ། དུད་འགྲོའི་སྐྱེ་གནས་སུ་མཆི་བའམ། ཡི་དྭགས་ཀྱི་ཡུལ་དུ་མཆི་བའམ། ཡུལ་མཐའ་འཁོབ་ཏུ་སྐྱེ་བའམ། ཀླ་ཀློར་སྐྱེ་རྩྭ

།བའམ། ལྷ་ཚེ་རིང་པོ་རྣམས་སུ་སྐྱེ་བའམ། དབང་པོ་མ་ཚང་བར་འགྱུར་བའམ། ལྟ་བ་ལོག་པར་འཛིན་པར་འགྱུར་བའམ། སངས་རྒྱས་འབྱུང་བ་ལ་མཉེས༄༅།
པར་མི་བགྱིད་པར་འགྱུར་བའི་ལས་ཀྱི་སྒྲིབ་པ་གང་ལགས་པ་དེ་དག་ཐམས་ཅད་སངས་རྒྱས་བཅོམ་ལྡན་འདས་ཡེ་ཤེས་སུ་གྱུར་པ། སྤྱན་དུ་གྱུར་པ། དཔང་དུ་གྱུར་པ། ཚད་མར་གྱུར
པ༑ མཁྱེན་པ། གཟིགས་པ་དེ་དག་གི་སྤྱན་སྔར་མཐོལ་ལོ་འཆགས་སོ། །མི་འཆབ་པོ། མི་སྦེད་དོ། །སླན་ཆད་ཀྱང་གཅོད་ཅིང་སྡོམ་པར་བགྱིད་ལགས་སོ། །སངས་རྒྱས་བཅོམ་ལྡན་
འདས་དེ་དག་ཐམས་ཅད་བདག་ལ་དགོངས་སུ་གསོལ། བདག་གཞན་གྱི་སྐྱེ་བ་འདི་དང༌། །སྐྱེ་བ་ཐོག་མ་དང་ཐ་མ་མ་མཆིས་པ་ནས་འཁོར་བ་ན་འཁོར་བའི་སྐྱེ་བ་གཞན་དག་ཏུ་སྦྱིན་པ་ཐ་ན་དུད་
འགྲོའི་སྐྱེ་གནས་སུ་སྐྱེས་པ་ལ་ཟས་ཁམ་གཅིག་ཙམ་སྩལ་བའི་དགེ་བའི་རྩ་བ་གང་ལགས་པ་དང་། བདག་གིས་ཚུལ་ཁྲིམས་བསྲུངས་པའི་དགེ་བའི་རྩ་བ་གང་ལགས་པ་དང༌། བདག་གིས་
ཚངས་པར་སྤྱོད་པ་ལ་གནས་པའི་དགེ་བའི་རྩ་བ་གང་ལགས་པ་དང༌། བདག་གིས་སེམས་ཅན་ཡོངས་སུ་སྨིན་པར་བགྱིས་པའི་དགེ་བའི་རྩ་བ་གང་ལགས་པ་དང༌། བདག་གིས་བྱང་ཆུབ་མཆོག་

ཏུ་སེམས་བསྐྱེད་པའི་དགེ་བའི་རྩ་བ་གང་ལགས་པ་དང་། བདག་གིས་བླ་ན་མེད་པའི་ཡེ་ཤེས་ཀྱི་དགེ་བའི་རྩ་བ་གང་ལགས་པ་དེ་དག་ཐམས་ཅད་གཅིག་ཏུ་བསྡུས་ཤིང་བཟླུམས་ཏེ་བསྡོམས་ནས་བླ་
ན་མ་མཆིས་པ་དང༌། གོང་ན་མ་མཆིས་པ་དང༌། གོང་མའི་ཡང་གོང་མ། བླ་མའི་ཡང་བླ་མར་ཡོངས་སུ་བསྔོ་བས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་
བགྱིའོ༑ །ཇི་ལྟར་འདས་པའི་སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོས་པ་དང་། ཇི་ལྟར་མ་བྱོན་པའི་སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོ་བར་འགྱུར་བ་
དང་༑ ཇི་ལྟར་ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོ་བར་མཛད་པ་དེ་བཞིན་དུ་བདག་གིས་ཀྱང་ཡོངས་སུ་བསྔོ་བར་བགྱིའོ། །སྡིག་པ་ཐམས་ཅད་ནི་སོ་སོར་
བཤགས་སོ། །བསོད་ནམས་ཐམས་ཅད་ལ་རྗེས་སུ་ཡི་རང་ངོ་། །སངས་རྒྱས་ཐམས་ཅད་ལ་བསྐུལ་ཞིང་གསོལ་བ་འདེབས་སོ། །བདག་གིས་བླ་ན་མེད་པའི་ཡེ་ཤེས་ཀྱི་མཆོག་དམ་པ་ཐོབ་པར་
གྱུར་ཅིག །མི་མཆོག་རྒྱལ་བ་གང་དག་ད་ལྟར་བཞུགས་པ་དང་། །གང་དག་འདས་པ་དག་དང་དེ་བཞིན་གང་མ་བྱོན། །ཡོན་ཏན་བསྔགས་པ་མཐའ་ཡས་རྒྱ་མཚོ་འདྲ་ཀུན་ལ། །ཐལ་མོ་སྦྱར་

༄༅། །བར་བགྱིས་ཏེ་སྐྱབས་སུ་ཉེ་བར་མཆིའོ།། ཞེས་དང༌། ལུས་ཀྱི་ལས་ནི་རྣམ་པ་གསུམ། །ངག་གི་རྣམ་པ་བཞི་དག་དང༌། །གང་ཡང་ཡིད་ཀྱི་རྣམ་གསུམ་པོ། །མི་ཇཱ
དགེ་བཅུ་པོ་སོ་སོར་བཤགས། །ཐོག་མ་མེད་ནས་ད་ལྟའི་བར། །མི་དགེ་བཅུ་དང་མཚམས་མེད་ལྔ། །སེམས་ནི་ཉོན་མོངས་དབང་གྱུར་པའི། །སྡིག་པ་ཐམས་ཅད་བཤགས་པར་བགྱི།
མཚམས་མེད་ལྔ་པོ་དག་གི་སྡིག་པ་རྣམས། །གང་གིས་མི་ཤེས་དབང་གིས་བྱས་པ་དག །དེ་ཡིས་ལྟུང་བ་བཤགས་པ་འདི་བརྗོད་ན། །མྱུར་དུ་མ་ལུས་ཡོངས་སུ་བྱང་བར་འགྱུར།། གཉིས་པ་
མདོར་བསྡུས་ནི། འདོད་ཆགས་ཞེ་སྡང་གཏི་མུག་དབང་གིས་ནི། །ལུས་དང་ངག་དང་དེ་བཞིན་ཡིད་ཀྱིས་ཀྱང་། །སྡིག་པ་བདག་གིས་བགྱིས་པ་ཅི་མཆིས་པ། །དེ་དག་ཐམས་ཅད་བདག་གིས་སོ་
སོར་བཤགས།། བཞི་པ་རྗེས་སུ་ཡི་རང་ཡན་ལག་ནི། ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས། །རང་རྒྱལ་རྣམས་དང་སློབ་དང་མི་སློབ་དང༌། །འགྲོ་བ་ཀུན་གྱི་བསོད་ནམས་གངལ་
ཡང་༑ །དེ་དག་ཀུན་གྱི་རྗེས་སུ་པདག་ཡི་རང༌།། ལྔ་པ་ཆོས་འཁོར་བསྐོར་བསྐུལ་ཡན་ལག་ནི། གང་རྣམས་ཕྱོགས་བཅུའི་འཇིག་རྟེན་སྒྲོན་མ་རྣམས། །བྱང་ཆུབ་རིམ་པར་སངས་རྒྱས་མ་ཆགས་481

བརྙེས༑ །མགོན་པོ་དེ་དག་བདག་གིས་ཐམས་ཅད་ལ། །འཁོར་ལོ་བླ་ན་མེད་པ་བསྐོར་བར་བསྐུལ།། དྲུག་པ་མྱ་ངན་མི་འདའ་བར་གསོལ་བའི་ཡན་ལག་ནི། མྱ་ངན་འདའ་སྟོན་གང་བཞེད་དེ་དག་
ལ༑ །འགྲོ་བ་ཀུན་ལ་ཕན་ཞིང་བདེ་བའི་ཕྱིར། །བསྐལ་པ་ཞིང་གི་རྡུལ་སྙེད་བཞུགས་པར་ཡང༌། །བདག་གིས་ཐལ་མོ་རབ་སྦྱར་གསོལ་བར་བགྱི།། བདུན་པ་བྱང་ཆུབ་ཏུ་བསྔོ་བའི་ཡན་ལག་
ནི། ཕྱག་འཚལ་བ་དང་མཆོད་ཅིང་བཤགས་པ་དང༌། །རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་ཅུང་ཟད་བདག་གིས་ཅི་བསགས་པ། །ཐམས་ཅད་བདག་གིས་བྱང་ཆུབ་ཕྱིར་
བསྔོའོ།། གསུམ་པ་བསྡུ་རིམ་དོན་གྱི་མཎྜལ་ནི། མཆོད་ཞིང་འཁོར་རྣམས་ཁྱབ་བདག་བླ་མར་ཐིམ། །བླ་མ་འོད་ཞུ་བདག་དང་གཅིག་ཏུ་འདྲེས། །མཆོད་བྱ་མཆོད་བྱེད་མཆོད་ཡུལ་མཉམ་པ་ཉིད།
རང་གྲོལ་བདེ་བ་ཆེ་འདི་མཆོད་པའི་ཕུལ།། བཞི་པ་བྱིན་རླབས་འཇུག་བྱེད་བླ་མའི་རྣལ་འབྱོར་ལ་ལྔ་ལས། དང་པོ་བདག་ལྷ་རྩ་བརྒྱུད་བླ་མ་བསྐྱེད་པ་ནི། བདག་གཞན་སྣང་སྲིད་མི་དམིགས་སྟོང་པའི་ངང༌། ། རང་
སེམས་སྐྱེ་མེད་རིག་རྩལ་མ་འགགས་པ། །སྐད་ཅིག་པདྨ་ཉི་མ་བམ་རོའི་སྟེང་། །བཅོམ་ལྡན་འདས་མ་ཤེས་རབ་ཕག་མོ་ཡུམ། །བདེ་ཆེན་རྣམ་ཀུན་མཆོག་ལྡན་སྐུ་མདོག་དམར། །ཆོས་ཀུན་༔

༄ ༅། །གཅིག་པའི་ཞལ་གཅིག་ཁྲོ་འཛུམ་ཉམས། །བདེན་གཉིས་ཕྱག་གཡས་གྲི་གུག་རྣམ་རྟོག་གཅོད། །གཡོན་པས་ཟག་མེད་བདེ་རོལ་ཐོད་ཁྲག་བསྣམས། །ཁྲག་འཐུང་
སྔོན་འགྲོའི་
ཐབས་དང་མཉམ་སྦྱོར་ཁ་ཊཾ་འཁྱུད། །སྐུ་ལྔ་ཡོངས་རྫོགས་ཐོད་སྐམ་རིགས་ལྔས་སྤྲས། །ཕ་རོལ་ཕྱིན་མཚོན་ཕྱག་རྒྱ་རྣམ་ལྔས་བརྒྱན། །འདུ་བྱེད་རྣམ་དག་མི་མགོའི་ཕྲེང་བ་འཕྱང་། །སྒྲིབ་པ་
གཏན་སྤངས་ནམ་མཁའ་ཕྱོགས་ཀྱི་གོས། །དགའ་བའི་ཆ་གང་བཅུ་དྲུག་ལང་ཚོ་ཅན། །སྲིད་ཞིའི་མཐའ་སྤངས་བརྐྱང་བསྐུམ་ཕྱེད་པའི་གར། །འཁོར་བའི་མུན་གཞོམ་འོད་གསལ་མེ་དབུས་
བཅུ་གསུམ་
འགྱིང་༑ །རྣམ་པ་ལྷར་གསལ་རྣམ་དག་ཡིན་བཞིན་རྟོགས། །ཡེ་དག་ལྷ་ཡི་ང་རྒྱལ་རབ་ཏུ་བརྟན། །སྣང་སྟོང་ཟུང་འཇུག་རང་རིག་ཡངས་པའི་ཀློང༌། །ཡེ་ཤེས་སྒྱ་མ་ཆེན་པོའི་སྐུ་རུ་
གསལ༑ །དེ་ཉིད་དབུ་གཙུག་བར་སྣང་ཁྲི་གདན་སྟེང་། །བཀའ་དྲིན་མཉམ་མེད་རྗེ་བཙུན་བླ་མའི་ཞབས། །དཔལ་ལྡན་རིགས་བརྒྱའི་ཁྱབ་བདག་རྡོ་རྗེ་འཆང༌། །ཆོས་སྐུ་མི་འགྱུར་སྐུ་མདོག་
ནམ་མཁའི་མདངས། །ཐབས་ཤེས་ཟུང་འཇུག་རྡོར་དྲིལ་ཐུགས་ཀར་བསྣོལ། །གསང་ཆེན་རིགས་གཅིག་དབུ་སྐྲ་ཐོར་ཚུགས་བཅིངས། །དགོས་འདོད་ཆར་འབེབས་རིན་ཆེན་ཚོགས་ཀྱིས

བརྒྱན༑ །ཐུགས་རྗེས་སྐྱོབ་ཕྱིར་དར་གྱི་སྨད་ཤམ་གསོལ། །འཁོར་འདས་མཉམ་ཉིད་རྡོ་རྗེའི་སྐྱིལ་ཀྲུང་བཞུགས། །སྒྲིབ་བྲལ་མི་ཟད་རྒྱན་གྱི་འཁོར་ལོའི་བདག །མཐའ་ཡས་ཞིང་ཁམས་
བཀོད་པ་སྐུ་ལ་རྫོགས། །ཞིང་ཀུན་སྤྲུལ་པའི་རོལ་པས་རྒྱས་པར་འགེངས། །དབུ་སྟེང་ཕྱག་ཆེན་བརྒྱུད་པའི་བླ་མའི་ཕྲེང་། །ཆོས་སྐུ་རྡོ་རྗེ་འཆང་ལ་ཐུག་གི་བར།།ཡོངས་རྫོགས་ཐོ་བརྩེགས་
རང་མདུན་ཞལ་ཕྱོགས་བཞུགས།།ཀུན་ཀྱང་མངོན་སུམ་དགྱེས་བརྩེའི་རང་བཞིན་གསལ།། གཉིས་པ་མཆོད་པའི་མཎྜལ་འབུལ་བ་ནི། སྐུ་གསུམ་ཡོངས་རྫོགས་བླ་མའི་ཚོགས་རྣམས་ལ། །ཕྱི་ནང་
གསང་གསུམ་དེ་བཞིན་ཉིད་ཀྱིས་མཆོད། །བདག་ལུས་ལོངས་སྤྱོད་སྣང་སྲིད་ཡོངས་བཞེས་ལ། །བླ་མེད་མཆོག་གི་དངོས་གྲུབ་སྩལ་དུ་གསོལ།། གསུམ་པ་མོས་གུས་གསལ་འདེབས་པ་ནི། སྤྱི་བོའི་
རྩ་བརྒྱད་བླ་མ་རྗེ་བཙུན་ཚོགས། །རྣམ་མཁྱེན་རྫོགས་པའི་སངས་རྒྱས་ཉག་གཅིག་དངོས། །ཐུགས་ཀྱི་དགོངས་པ་ཆོས་ཀྱི་དབྱིངས་སུ་མཉམ། །རྣམ་པ་གང་འདུལ་དེར་སྣང་སོ་སོ་ཙམ།
བདག་ཉིད་འདི་ཕྱི་བར་དོ་ཚེ་རབས་ཀུན། །སྐྱབས་གནས་ཁྱེད་རྣམས་ལས་གཞན་མ་མཆིས་པས། །མོས་གུས་གདུང་ཤུགས་དྲག་པོས་གསོལ་བ་འདེབས། །ཐུགས་རྗེས་སྐྱོབ་ལ་བྱིན་རླབས་

།དངོས་གྲུབ་སྩོལ།། བཞི་པ་གསོལ་འདེབས་དངོས་ལ་བསྡུས་རྒྱས་གཉིས་ལས། །དང་པོ་ལའང་དྲུག་ལས། དེའི་ཐོག་མར་རྒྱུད་པའི་བླ་མ་ལ་གསོལ་བ་གདབ་པ་ནི། རིགས་བརྒྱའི་དབང་ཕྱུག་༄༅།
རྡོ་རྗེ་འཛིན། །ཏིལ་རྡུང་ཡ་ཤོ་བྷ་དྲ་དང༌། །ཆོས་ཀྱི་བློ་གྲོས་ཐོས་པ་དགས། །བདག་གིས་སྙིང་པོའི་དོན་མཐོང་སྩོལ། །དགེ་སློང་འཚོ་མཛད་ཕག་གྲུ་པ། །པདྨ་རྡོ་རྗེ་གཙང་པ་རྒྱ། །དབོན་
དང་གཞོན་ནུ་ཉི་མའི་མཚན། །བདག་གིས་སྙིང་པོའི་དོན་མཐོང་སྩོལ། །སེང་གེ་ཤེས་རབ་སྤོས་སྐྱ་པ། །བཅུ་གསུམ་ཀུན་དགའ་རྡོར་རིན་དང༌། །བློ་གྲོས་མཁྱེན་བརྩེ་རྟོགས་ལྡན་གྱིས། །
བདག་གིས་སྙིང་པོའི་དོན་མཐོང་སྩོལ། །བློ་མཆོག་ནམ་མཁའི་རྣལ་འབྱོར་པ། །རྒྱལ་བའི་དབང་དང་འབྲུག་པ་རྗེ། །ཆོས་ཀྱི་གྲགས་པ་ཡབ་སྲས་ཀྱིས། །བདག་གིས་སྙིང་པོའི་དོན་མཐོང་
སྩོལ༑ །ཀུན་མཁྱེན་པད་དཀར་མཐུ་སྟོབས་ཞབས། །ངག་དབང་བཟང་པོ་དཔག་བསམ་དབང་། མི་ཕམ་བློ་གྲོས་གྲུབ་དབང་རྗེས། །བདག་གིས་སྙིང་པོའི་དོན་མཐོང་སྩོལ། །ཀུན་དགའི་
མཚན་ཅན་དྷརྨེ་ཤྭ། །ཡར་འཕེལ་དབང་པོ་དགེ་ལེགས་བཞད། །ཀུན་དགའ་བསྟན་འཛིན་བདུད་འཇོམས་རྗེས། །བདག་གིས་སྙིང་པོའི་དོན་མཐོང་སྩོལ། །བདེ་ཆེན་རྡོ་རྗེ་མཉྫུ་ཤྲཱི། །ཆོས་ཀྱི་

ཉི་མ་ཀུན་གཟིགས་མཚན། །འཇམ་དཔལ་རྡོ་རྗེ་ཡེ་ཤེས་གྲུབ། །བདག་གིས་སྙིང་པོའི་དོན་མཐོང་སྩོལ། །སྒྲུབ་བརྒྱུད་ཉི་མ་དྲིན་ཅན་རྗེ། །འདྲེན་མཆོག་དྷརྨ་སཱ་རའི་ཞབས། །བཤད་སྒྲུབ་
ཆོས་ཀྱི་ཉིན་བྱེད་ཀྱིས། །བདག་གིས་སྙིང་པོའི་དོན་མཐོང་སྩོལ། །ཡོངས་འཛིན་ཤེས་བྱ་ཀུན་མཁྱེན་དང་། །དྲུག་པ་བསྟན་པའི་ཉི་མ་ཆེ། །ཁྱབ་བདག་རྩ་བའི་བླ་མ་ཡིས། །བདག་གིས་སྙིང་
པོའི་དོན་མཐོང་སྩོལ།། གཉིས་པ་བརྒྱུད་པའི་བླ་མ་འོད་ནུ་ནི། དེ་ལྟར་བརྒྱུད་པའི་བླ་མར་གསོལ་བཏབ་པས། །མོས་གུས་མཐུ་དང་སྐྱབས་རྣམས་བརྩེ་ཆེན་གྱིས། །བདག་ལ་བྱིན་རློབ་ཆེད་དུ་ཡས་
ནས་མར། །རིམ་པས་འོད་ཞུ་རྩ་བའི་བླ་མར་འདུས།། གསུམ་པ་རྩ་བའི་བླ་མར་གསོལ་བ་འདེབས་པ་ནི། རྗེ་རང་རིག་རྟོགས་པའི་རྣལ་འབྱོར་པ། །ལམ་གང་ཤར་དགག་སྒྲུབ་སྤང་བླང་བྲལ།
བདག་རང་ངོ་ཤེས་པར་གསོལ་བ་འདེབས། །ཕ་ཁྱེད་རང་ལྟ་བུར་བྱིན་གྱིས་རློབས། །རྗེ་མོས་གུས་མཐར་ཕྱིན་རྣལ་འབྱོར་པ། །སྣང་གྲགས་ཀུན་བླ་མ་དམ་པར་ཤར། ྋ །བདག་རང་སྣང་དག་
པར་གསོལ་བ་འདེབས། །ཕ་ཁྱེད་རང་ལྟ་བུར་བྱིན་གྱིས་རློབས། །རྗེ་རོ་སྙོམས་རྟོགས་པའི་རྣལ་འབྱོར་པ། །རྐྱེན་བདུད་བཞི་འཇོམས་པའི་དཔའ་བོ་ཆེ། །བདག་རེ་དོགས་བྲལ་བར་གསོལ་བ་

༄༅། །འདེབས། །ཕ་ཁྱེད་རང་ལྟ་བུར་བྱིན་གྱིས་རློབས། །རྗེ་ཐོག་མཐའ་མེད་པའི་རྣལ་འབྱོར་པ། །དཔལ་དང་པོའི་སངས་རྒྱས་གདོད་མའི་མགོན། །བདག་ལྷུན་གྲུབ་
ཆེན་པོར་གསོལ་བ་འདེབས། །ཕ་ཁྱེད་རང་ལྟ་བུར་བྱིན་གྱིས་རློབས། །རྗེ་གཞན་ཕན་མཛད་པའི་རྣལ་འབྱོར་པ། །ཁམས་གསུམ་གྱི་འཁོར་བ་དོང་ནས་སྤྲུགས། །བདག་འགྲོ་དོན་འགྲུབ་པར་
གསོལ་བ་འདེབས། །ཕ་ཁྱེད་རང་ལྟ་བུར་གྱིས་རློབས།། བཞི་པ་བརྟན་པར་བཞུགས་སུ་གསོལ་བ་ནི། རྗེ་རྒྱལ་བ་ཀུན་གྱི་ཕྲིན་ལས་པ། །སྐྱབས་འགྲན་ཟླ་བྲལ་བའི་རིན་པོ་ཆེ། །ཕ་དྲན་མཆོག་བླ་མ་
འགྲོ་བའི་མགོན། །བདག་མོས་པའི་བུ་ལ་ཐུགས་རྗེས་གཟིགས། །གཞི་མ་བཅོས་གཉུག་མ་ཆོས་ཀྱི་སྐུ། །ལམ་འགག་མེད་རང་ཤར་སྤྲུལ་པའི་སྐུ། །དོན་གཉིས་མེད་ཟུང་འཇུག་ལོངས་སྤྱོད་
རྫོགས༑ །བདག་སེམས་ཉིད་ངང་དུ་དབྱེར་མེད་ཀྱང་། །ཁོང་མ་དག་གདུལ་བྱའི་སྣང་ངོ་ལྟར། །སྐུ་གདུལ་བྱ་འདུལ་བྱེད་འདི་ཁོ་ན། ྋ།ཞིང་འདྀར་ཡང་བསྐལ་བརྒྱར་ཞབས་བརྟན་ཅིང་། །
མིག་ངོམས་མེད་ཀྱི་བདུད་རྩིར་བརྟན་པར་ཤོག། ལྔ་པ་བྱིན་རླབས་དབང་བསྐུར་ཞུ་བ་ནི། སྐུ་ཡི་བྱིན་རླབས་ལུས་ལ་ཞུགས། །སྒྱུ་འཕྲུལ་རྡོ་རྗེའི་སྐུ་ཐོབ་ཤོག །གསུང་གི་བྱིན་རླབས་ངག་ལ་ ི

ཞུགས༑ །འཇམ་དབྱངས་ཆེན་པོ་འགྲུབ་གྱུར་ཅིག །ཐུགས་ཀྱི་བྱིན་རླབས་ཡིད་ལ་ཞུགས། །འཕོ་མེད་བདེ་བ་ཆེ་ཐོབ་ཤོག། དྲུག་པ་ཞུ་བསྟིམ་སྨོན་ལམ་ནི། ཇི་ལྟར་ཆུ་ལ་ཆུ་བཞག་ལྟར།
བདག་དང་གཉིས་མེད་གཅིག་གྱུར་ནས། །ས་བཅུའི་མགོན་པོ་འགྲུབ་གྱུར་ཅིག། གཉིས་པ་གསོལ་འདེབས་རྒྱས་པའི་རིམ་པ་ལའང་དྲུག་ལས། དང་པོ་བརྒྱུད་པའི་བླ་མ་ལ་གསོལ་བ་གདབ་པ་ནི། ན་མོ་མ་ཧཱ་མུ་དྲྭ་
ཡ༑ སྐུ་གསུམ་གྱི་འབྲས་བུ་སྨིན་པའི་ས། །གནས་འོག་མིན་ཆོས་ཀྱི་ཕོ་བྲང་དུ། །ཆོས་སྐུ་རྡོ་རྗེ་འཆང་ཆེན་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ
གང་ཤར་ལ་སྤང་བླང་མེད་པ་རུ། །སྣང་སྲིད་སྐ་གསུམ་དུ་འཆར་བར་བྱིན་གྱིས་རློབས། །བྱིན་རླབས་ཀྱི་ཆུ་བོ་འབབ་པའི་ས། །ཤར་ཟ་ཧོར་ནོར་བུའི་དགོན་པ་རུ། །ཏིལླི་ཤེས་རབ་བཟང་པོ་
ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་ཤེས་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །དངོས་གྲུབ་ཀྱི་བདུད་
རྩི་འབྱུང་བའི་ས། །བྱང་པུཥྤ་ཧ་རིའི་དགོན་པ་རུ། །མཁས་པ་ནཱ་རོ་པཎ་ཆེན་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ

༄༅། །རུ།།སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །མན་ངག་གི་རྒྱ་མཚོ་འཁྱིལ་པའི་ས། །ལྷོ་གྲོ་བོ་ལུང་གི་དགོན་པ་རུ། །སྒྲ་སྦྱར་མར་པ་ལོ་ཙཱ་ལ་
སྔོན་འགྲོའི་
གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །སྒྲུབ་བརྒྱུད་ཀྱི་གངས་
པི
རི་ཆགས་པའི་ས། །ནུབ་ལ་ཕྱི་གངས་ཀྱི་ར་བ་རུ། །དབང་ཕྱུག་མི་ལ་རས་པ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་
རུ༑ །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །བཀའ་བརྒྱུད་ཀྱི་རི་དབང་བརྟན་པའི་ས། །ཤར་དྭགས་ལྷ་སྒམ་པོའི་དགོན་པ་རུ། །ཆོས་རྒྱལ་དྭགས་པོ་ལྷ་རྗེ་ལ་གསོལ་བ་
འདེབས༑ །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐ་གསུམ་དུ་འཆར་བར་བྱིན་གྱིས་རློབས། །ཁམས་གསུམ་གྱི་རྒྱལ་སྲིད་སྐྱོང་
བའི་ས། །དཔལ་ཕག་མོ་གྲུ་ཡི་ནགས་ཁྲོད་དུ། །བདེ་གཤེགས་ཁམས་པ་རྡོར་རྒྱལ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་

མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །གནས་ལུགས་ཀྱི་རྟོགས་པ་སྐྱོང་བའི་ས། །སྣ་ཕུ་ཆོས་ལུང་གི་དགོན་པ་རུ། །གྲུབ་ཐོབ་གླིང་ཆེན་རས་པ་ལ་གསོལ་བ་
འདེབས༑ །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །བཤད་སྒྲུབ་ཀྱི་སྙིང་པོ་ལེན་པའི་
ས༑ །འབྲུག་ར་ལུང་གཉིས་ཀྱི་གདན་ས་རུ། །འགྲོ་མགོན་གཙང་པ་རྒྱ་རས་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་
རུ༑ །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །ཆོས་བརྒྱད་ལ་རོ་སྙོམས་སྤྱོད་པའི་ས། །སྟག་རི་གངས་ཀྱི་ར་བ་རུ། །སངས་རྒྱས་དབོན་ཆེན་རས་པ་ལ་གསོལ་བ་འདེབས།
སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །ལྷུན་གྲུབ་ཀྱི་རང་ས་ཟིན་པའི་ས། །གདན་ས་
ཡ་བཞི་ཡི་བཞུགས་གནས་སུ། །ཆོས་རྗེ་གཞོན་ནུ་སེང་གེ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་

༢| ༄༅། །གསུམ་དུ་འཆར་བར་བྱིན་གྱིས་རློབས། །བདེ་ཆེན་གྱི་འཁོར་ལོས་སྦྱར་བའི་ས། །ཡང་དགོན་རྒྱལ་བ་ཡི་ཕོ་བྲང་དུ། །བྱང་སེམས་ཉི་མ་སེང་གེ་ལ་གསོལ་བ་
སྔོན་འགྲོའི་
འདེབས༑ །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུཾ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །སྐྱེ་མེད་ཀྱི་གནམ་འཕང་བསྐྱོད་
པི
པའི་ས། །བར་འབྲོག་རྡོར་གླིང་གི་དགོན་པ་རུ། །ཆོས་རྒྱལ་རྡོ་རྗེ་གླིང་པ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་
རུ༑ །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །ཟབ་རྒྱས་ཀྱི་ཆོས་སྒོ་འབྱེད་པའི་ས། །སྤོས་སྐྱ་དཔལ་གྱི་གཟིམས་ཁང་དུ། །མཚན་ལྡན་སྤོས་སྐྱ་པ་ཆེན་པོ་ལ་གསོལ་བ་
འདེབས༑ །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །ཐེག་ཆེན་གྱི་བསྟན་པ་དར་བའི་
ས༑ །བཀའ་བརྒྱུད་ཀྱི་གདན་ཁྲི་ཡངས་པ་རུ། །དྲིན་ཅན་བཅུ་གསུམ་པ་ཆེན་པོ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་ ྗ

རུ༑ །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །སྨིན་གྲོལ་གྱི་སྐལ་ལྡན་ཚིམས་པའི་ས། །ཟབ་ཡངས་བདེ་ཆེན་གྱི་ཕུག་པ་རུ། །འཇམ་དབྱངས་ཀུན་དགའ་སེང་གེ་ལ་གསོལ་བ་
འདེབས༑ །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐ་གསུམ་དུ་འཆར་བར་བྱིན་གྱིས་རློབས། །བསླབ་གསུམ་གྱི་མེ་ཏོག་
འཁྲུངས་པའི་ས། །གཞན་ཕན་གྱི་སྐྱེད་ཚལ་ཡངས་པ་རུ། །དྲིན་ཅན་བཛྲ་རཏྣ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་
རུ༑ །སྣང་སྲིད་སྐ་གསུམ་དུ་འཆར་བར་བྱིན་གྱིས་རློབས། །འཁྲུལ་མེད་ཀྱི་ཉམས་མྱོང་འཆར་བའི་ས། །ཟབ་གསལ་གྱི་ཀུན་དགའ་ར་བ་རུ། །འཇམ་དབྱངས་བློ་གྲོས་སེང་གེ་ལ་གསོལ་བ་
འདེབས༑ །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །གནས་ལུགས་ཀྱི་རང་འོད་
གསལ་བའི་ས། །གངས་ཅན་གྱི་ལྟེ་བ་གངས་བཟང་དུ། །མཉམ་མེད་མཁྱེན་བརྩེ་རྟོགས་ལྡན་ལ་གསོལ་བ་འདེབས།ྋ །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་

༄༅། །སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །འཁོར་འདས་ལ་རོ་མཉམ་སྤྱོད་པའི་ས། །རང་བྱུང་ལྷན་སྐྱེས་ཀྱི་ཕོ་བྲང་དུ།
འཇམ་དབྱངས་ཡེ་ཤེས་རིན་ཆེན་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་
གྱིས་རློབས། །བདག་གཞན་ལ་དགོས་འདོད་འབྱུང་བའི་ས། །མཉམ་ཉིད་ཀྱི་ཞིང་ཁམས་ཡངས་པ་རུ། །གྲུབ་ཆེན་བློ་གྲོས་མཆོག་ལྡན་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་
ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐ་གསུམ་དུ་འཆར་བར་བྱིན་གྱིས་རློབས། །སྐལ་ལྡན་གྱི་སེམས་རྒྱད་གྲོལ་བའི་ས། །རང་རིག་ཡེ་ཤེས་ཀྱི་ཕོ་བྲང
དུ༑ །དྲིན་ཅན་ཤེས་རབ་བཟང་པོ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་
གྱིས་རློབས། །མཁྱེན་གཉིས་ཀྱི་ལོ་ཏོག་རྒྱས་པའི་ས། །རང་བཞིན་རྣམ་དག་གི་ཕོ་བྲང་དུ། །འཁྲུལ་ཞིག་ནམ་མཁའི་རྣལ་འབྱོར་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་༔

འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །སྣང་གྲགས་རྣམས་ཆོས་སྐུར་རོལ་པའི་ས། །ཕྱོགས་བྲལ་གྱི་ནམ་མཁའ་
ཞཱི ཡངས་པ་རུ། །མཚུངས་མེད་རྒྱལ་དབང་ཆོས་རྗེ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་
འཆར་བར་བྱིན་གྱིས་རློབས། །སེམས་ཉིད་ཀྱི་གཏེར་ཁ་འབྱེད་པའི་ས། །སྟོང་ཉིད་སྙིང་རྗེ་ཡི་ཕོ་བྲང་དུ། །ངག་དབང་ཆོས་ཀྱི་རྒྱལ་པོ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་
ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །བདེ་སྟོང་གི་ཡེ་ཤེས་འབྱུང་བའི་ས། །ལྷན་སྐྱེས་ཟབ་ཡངས་ཀྱི་ཕོ་བྲང་
དུ༑ །འཇམ་དབྱངས་ཆོས་ཀྱི་གྲགས་པ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་
བྱིན་གྱིས་རློབས། །ཟབ་དོན་གྱི་སྙིང་པོ་ལེན་པའི་ས། །བདེ་ཆེན་འབྲུག་རྒྱལ་གྱི་དགོན་པ་རུ། །ཀུན་སྤོང་ཤེས་རབ་རྒྱ་མཚོ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ

།དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །ཚད་མེད་ཀྱི་ཐུགས་རྗེས་ཁྱབ་པའི་ས། །ཕྲིན་ལས་མཁའ་
ཁྱབ་ཀྱི་ཕོ་བྲང་དུ། །ཀུན་མཁྱེན་ངག་དབང་ནོར་བུ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ
འཆར་བར་བྱིན་གྱིས་རློབས། །ཐེག་ཆེན་གྱི་ཆོས་ཆར་འབེབས་པའི་ས། །གནས་གར་བཞུགས་ཆོས་ཀྱི་ཕོ་བྲང་དུ། །རྗེ་བཙུན་ཆོས་ཀྱི་མགོན་པོ་ལ་གསོལ་བ་འདེབས། །སེམས་ཉིད་ལྷན་སྐྱེས་
ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐ་གསུམ་དུ་འཆར་བར་བྱིན་གྱིས་རློབས། །ཐར་འདོད་ལ་བྱང་ཆུབ་སྟེར་བའི་ས། །སྐུ་གསུམ་མངོན་གྱུར་གྱི་ཕོ་
བྲང་དུ། །ཡོངས་འཛིན་ངག་དབང་བཟང་པོ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་
བར་བྱིན་གྱིས་རློབས། །མཐོང་ཐོས་ཀྱིས་གཞན་རྒྱུད་གྲོལ་བའི་ས། །བཀའ་བརྒྱུད་ཀྱི་རྒྱལ་མཚན་མཐོན་པོའི་རྩེར། །རྒྱལ་བ་དཔག་བསམ་དབང་པོ་ལ་གསོལ་བ་འདེབས། ྋ།སེམས་ཉིད་ལྷན་

སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །ཉམས་རྟོགས་ཀྱི་དབྱར་མཚོ་སྤེལ་བའི་ས །གནས་ངེས་མེད་
གྲུབ་པའི་བསྟི་གནས་སུ། །རྗེ་བཙུན་མི་ཕམ་བློ་གྲོས་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་
དུ་འཆར་བར་བྱིན་གྱིས་རློབས། །མོས་གུས་ཀྱི་སྲོལ་ཁ་འཛིན་པའི་ས། །མི་ཤིགས་རྡོ་རྗེ་ཡི་ཕོ་བྲང་དུ། །གྲུབ་དབང་ཀརྨ་བསྟན་འཕེལ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་
ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །བླ་མེད་ཀྱི་ངེས་གསང་འབྱེད་པའི་ས། །སྐ་བཞི་བདེ་ཆེན་གྱི་ཕོ་བྲང་དུ།
ཡོངས་འཛིན་ཀུན་དགའ་ལྷུན་གྲུབ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་
གྱིས་རློབས། །བྱིན་རླབས་ཀྱི་བཀའ་བབས་བརྙེས་པའི་ས། །སྐལ་ལྡན་རང་གྲོལ་གྱི་ཀློང་ཡངས་སུ། །མི་ཕམ་ཆོས་ཀྱི་དབང་ཕྱུག་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་༔་

།འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །དགེ་ལེགས་ཀྱི་འདོད་རྒུ་འབྱུང་བའི་ས།
སྔོན་འགྲོའི་
མཁའ་ཁྱབ་རྡོ་རྗེ་ཡི་ཕོ་བྲང་དུ། །མི་ཕམ་ཡར་འཕེལ་དབང་པོ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་
པི
གསུམ་དུ་འཆར་བར་བྱིན་གྱིས་རློབས། །གཞན་ཕན་གྱི་ཕྲིན་ལས་རྒྱས་པའི་ས། །འཁོར་བ་དོང་སྤྲུགས་ཀྱི་ཞིང་ཁམས་སུ། །ངག་དབང་ཆོས་རྒྱལ་དཔལ་བཟང་ལ་གསོལ་བ་འདེབས།
སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །རིས་མེད་ཀྱི་རྒྱལ་བསྟན་སྤེལ་བའི་ས།
དག་པ་རབ་འབྱམས་ཀྱི་ཞིང་ཁམས་སུ། །ངག་དབང་ཀུན་དགའ་བསྟན་འཛིན་ལ་གསོལ་བ་འདེབས།ྋ །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་
རུ༑ །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །རྒྱལ་ཀུན་གྱི་ནུས་ཕྲིན་མངའ་བའི་ས། །གཞན་ཕན་མཐའ་ཀླས་ཀྱི་ཕོ་བྲང་དུ། །འཇམ་མགོན་དགྱེས་པའི་དབང་ཕྱུག་ལ་གསོལ་བ་

འདེབས༑ །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐ་གསུམ་དུ་འཆར་བར་བྱིན་གྱིས་རློབས། །སྤྲོས་མཚན་གྱི་འཆིང་ལས་གྲོལ་
བའི་ས། །ཡེ་ཤེས་ལྔ་ལྡན་གྱི་ཕོ་བྲང་དུ། །ལྷན་སྐྱེས་བདེ་ཆེན་རྡོ་རྗེ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་
སྲིད་སྐ་གསུམ་དུ་འཆར་བར་བྱིན་གྱིས་རློབས། །རིགས་ཀུན་གྱི་འཁོར་ལོས་སྒྱུར་བའི་ས། །གཞོམ་མེད་རྡོ་རྗེ་ཡི་ཕོ་བྲང་དུ། །ཁྱབ་བདག་འཇམ་དཔལ་དཔའ་བོ་ལ་གསོལ་བ་འདེབས། །
སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །ལྷག་བསམ་གྱིས་གཞན་ཕན་རྒྱས་པའི་ས། །
བཀའ་དྲིན་འཁོར་མེད་ཀྱི་མཁའ་དབྱིངས་སུ། །བསྟན་འཛིན་ཆོས་ཀྱི་ཉི་མ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ།
སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །གཞན་ཕན་གྱི་སྨོན་ལམ་སྤྱོད་པའི་ས། །གནས་ངེས་མེད་བདེ་བའི་ཞིང་ཁམས་སུ། །རྒྱལ་དབང་ཆོས་ཀྱི་སྣང་བ་ལ་གསོལ་བ་

།འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས།
མཐུ་སྟོབས་ཀྱི་གཟི་བྱིན་འབར་བའི་ས། །ཟུང་འཇུག་ཁྱབ་གདལ་གྱི་ཕོ་བྲང་དུ། །མི་ཕམ་འཇམ་དཔལ་རྡོ་རྗེ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་
གང་ཤར་ལ་སྤང་བླང་མེད་པ་རུ། །སྣང་སྲིད་སྐ་གསུམ་དུ་འཆར་བར་བྱིན་གྱིས་རློབས། །རང་བྱུང་གི་ཡེ་ཤེས་རྟོགས་པའི་ས། །འཁོར་འདས་མཉམ་ཉིད་ཀྱི་བསྟི་གནས་སུ། །དཔལ་ལྡན་
ཆོས་དབྱིངས་ལྷུན་གྲུབ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། སྣང་སྲིད་སྐུ་གསུམ་དུ་འཆར་བར་བྱིན་གྱིས་
རློབས༑ །བྱང་སེམས་ཀྱི་ཆུ་འཛིན་གཡོ་བའི་ས། །མཉམ་ཉིད་ཀུན་ཁྱབ་ཀྱི་ནམ་མཁའ་རུ། །རྗེ་བཙུན་སྒྲུབ་བརྒྱུད་ཉི་མ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ
དང༌༑ །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། ྋ།རྒྱལ་ཀུན་གྱིས་རྗེས་སུ་འཛིན་པའི་ས། །དད་གསུམ་འགྱུར་མེད་ཀྱི་ཞིང་ཁམས་

སུ༑ །ངེས་དོན་བསྟན་པའི་ཉིན་བྱེད་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་
གྱིས་རློབས། །བྲལ་སྨིན་གྱི་ཡོན་ཏན་རྒྱས་པའི་ས། །སྤངས་རྟོགས་ཕུན་ཚོགས་ཀྱི་ཕོ་བྲང་དུ། །བཤད་སྒྲུབ་ཆོས་ཀྱི་ཉིན་བྱེད་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་
པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །ཐུགས་རྗེ་ཆེས་གཞན་རྒྱུད་སྨིན་པའི་ས། །རྟོགས་པས་བདག་གྲོལ་གྱི་ཀློང་ཡངས་
སུ༑ །ཀུན་གཟིགས་ཡོངས་འཛིན་མཚན་ཅན་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་Drukpa_Kagyu
འཆར་བར་བྱིན་གྱིས་རློབས། །འགྱུར་མེད་ཀྱི་བདེ་ཆེན་བརྙེས་པའི་ས། །རྣམ་ཀུན་མཆོག་ལྡན་གྱི་སྟོང་ཉིད་མཁར། །དཔལ་ལྡན་བསྟན་པའི་ཉི་མ་ལ་གསོལ་བ་འདེབས། །སེམས་ཉིད་ལྷན་
སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །ཚེ་གཅིག་ལ་སངས་རྒྱས་སྟེར་བའི་ས། །སྤྱི་གཙུག་ཉི་ཟླའི་

།གདན་སྟེང་དུ། །དྲིན་ཅན་རྩ་བའི་བླ་མ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང༄༅།
སྲིད་སྐུ་གསུམ་དུ་འཆར་བར་བྱིན་གྱིས་རློབས།། གཉིས་པ་བརྒྱུད་པའི་བླ་མ་འོད་ཞུ་ནི། དེ་ལྟར་བརྒྱུད་པའི་བླ་མར་གསོལ་བཏབ་པས། །མོས་གུས་མཐུ་དང་སྐྱབས་རྣམས་བརྩེ་ཆེན་གྱིས། །བདག་
ལ་བྱིན་རློབ་ཆེད་དུ་ཡས་ནས་མར། །རིམ་པས་འོད་ཞུ་རྩ་བའི་བླ་མར་འདུས།། གསུམ་པ་རྩ་བའི་བླ་མར་གསོལ་གདབ་ནི། མ་ནམ་མཁའ་དང་མཉམ་པའི་སེམས་ཅན་ཐམས་ཅད། བླ་མ་སངས་རྒྱས་
༈།རིན་པོ་ཆེ་ལ་སྐྱབས་སུ་མཆི། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི། །དྲིན་ཅན་རྩ་བའི་བླ་མ་དམ་པ་དང་།།དངོས་གྲུབ་སྟེར་བའི་ཡི་དམ་ལྷ་ཡི་ཚོགས།།སྐྱབས་གནས་དམ་པ་
དཀོན་མཆོག་གསུམ་པོ་ལ། །གུས་པས་ཕྱག་འཚལ་དང་བས་སྐྱབས་སུ་མཆི། །བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི། །རྡོ་རྗེ
འཆང་སོགས་བཀའ་བརྒྱུད་བླ་མ་དང༌། །བླ་མ་ཁྱེད་ཐུགས་འོད་གསལ་མཉམ་ཉིད་དུ། །དབྱེར་མེད་ཆོས་སྐུའི་ངང་དུ་རོ་གཅིག་པའི། །བཀའ་བརྒྱུད་ཀུན་འདུས་བླ་མ་རིན་པོ་ཆེ། །བླ་མ་༔

སངས་རྒྱས་རིན་པོ་ཆེ་ལ་སྐྱབས་སུ་མཆི། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི། །ཞི་ཁྲོ་ཡབ་ཡུམ་དཀྱིལ་འཁོར་འཁོར་ལོའི་ཚོགས། །མོས་པ་བཞིན་དུ་ཐ་དད་དེར་སྣང་ནས།
འབྲུག་མཆོག་དང་ཐུན་མོང་དངོས་གྲུབ་རྩོལ་མཛད་པའི། །ཡི་དམ་ཀུན་འདུས་བླ་མ་རིན་པོ་ཆེ། །བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་
ལུགས་མཆི༑ །ཕྱོགས་བཅུའི་སངས་རྒྱས་ཀུན་གྱི་ངོ་བོ་ཉིད། །ཟབ་ཅིང་མཐའ་ཡས་ཆོས་རྣམས་ཀུན་གྱི་མཛོད། །རྒྱལ་སྲས་འཕགས་པའི་ཚོགས་རྣམས་འདུས་པའི་དཔྱིད། །དཀོན་མཆོག་གསུམ་
ཆོས་
འདུས་བླ་མ་རིན་པོ་ཆེ། །བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི། །དཔལ་ལྡན་བླ་མ་དྲན་པ་ཙམ་གྱིས་ཀྱང༌། །རྐྱེན་དང་བར་ཆད་
མཛོད་
ཆེན་མི་མཐུན་ཕྱོགས་རྣམས་ཀུན། །བྱིན་རླབས་སྟོབས་ཀྱིས་མ་སྤངས་རང་སར་དག །ཆོས་སྐྱོང་རྒྱལ་པོ་བླ་མ་རིན་པོ་ཆེ། །བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི། །ཆོས་རྗེ་སངས་རྒྱས་
མོ་
རིན་པོ་ཆེ་ལ་སྐྱབས་སུ་མཆི། །འདི་དང་ཕྱི་མ་དུས་རྣམས་ཐམས་ཅད་དུ། །སྐྱབས་མགོན་རེ་ས་གཞན་ན་མ་མཆིས་པས། །བླ་མའི་མོས་གུས་གཅིག་པུས་ཆོག་པ་ཡི། །གཅིག་ཆོག་རྒྱལ་པོ་བླ་

༄ ༅། །མ་རིན་པོ་ཆེ། །བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི། །དྲིན་ཅན་རྩ་བའི་བླ་མ་རིན་པོ་ཆེ། །བདག་
གི་སྙིང་གར་པདྨོའི་ཟེའུ་འབྲུ་ལ། །འབྲལ་བ་མེད་པར་རྟག་པར་བཞུགས་ནས་ཀྱང༌། །སྐུ་གསུང་ཐུགས་ཀྱིས་བྱིན་གྱིས་བརླབ་ཏུ་གསོལ། །བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི།
ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི། །ཚད་བཟུང་མེད་པའི་ཐུགས་རྗེ་ཆེན་པོ་ཡིས། །འབྲལ་བ་མེད་པར་རྟག་པར་རྗེས་བཟུང་ནས། །ཁྱེད་ཀྱི་བཀའ་དྲིན་ཆེན་པོས་ལེགས་བསྐྱངས་
ཏེ༑ །ཕྱག་རྒྱ་ཆེན་པོའི་དངོས་གྲུབ་སྩལ་དུ་གསོལ། །བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི། །བདག་དང་སློབ་མ་བརྒྱུད་པར་
བཅས་པ་ཡི། །གསོལ་བ་འདེབས་པའི་བུ་རྒྱུད་ཐམས་ཅད་ཀྱིས། །བླ་མ་ཁྱེད་ཀྱི་རྣམ་ཐར་འཁྱོངས་པ་དང་། །དོན་གཉིས་འགྲུབ་པར་བྱིན་གྱིས་བརླབ་ཏུ་གསོལ། །བླ་མ་སངས་རྒྱས་རིན་པོ་ཆེ་
ལ་སྐྱབས་སུ་མཆི། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི། །ཚེ་རབས་ཀུན་ཏུ་དཔལ་ལྡན་བླ་མ་དང༌། །སྐད་ཅིག་ཙམ་ཡང་འབྲལ་བ་མེད་པ་རུ། །གུས་པའི་སྒོ་ནས་ཞབས་གཉིས་༔

སྤྱི་བོར་ལེན། །ཅི་གསུངས་སྒྲུབ་པས་ཐུགས་དགོངས་རྫོགས་བྱས་ནས། །ས་དང་ལམ་གྱི་ཡོན་ཏན་རབ་རྫོགས་ཏེ། །རྡོ་རྗེ་འཆང་གི་གོ་འཕང་མྱུར་ཐོབ་ཤོག །བླ་མ་སངས་རྒྱས་རིན་པོ་ཆེ་ལ་
སྐྱབས་སུ་མཆི། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི། །དཔལ་ལྡན་བླ་མའི་རྣམ་པར་ཐར་པ་ལ། །སྐད་ཅིག་ཙམ་ཡང་ལོག་ལྟ་མི་སྐྱེ་ཞིང༌། །ཅི་མཛད་ལེགས་པར་མཐོང་བའི་
མོས་གུས་ཀྱིས། །བླ་མའི་བྱིན་རླབས་སེམས་ལ་འཇུག་པར་ཤོག །བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི། །སངས་རྒྱས་ཀུན་
འདུས་རྩ་བའི་བླ་མ་ལ། །སྒོ་གསུམ་གུས་པ་ཆེན་པོས་གསོལ་བ་འདེབས། །གདོད་མའི་གནས་ལུགས་རང་ངོ་ཤེས་པ་དང་། །ཚེ་དང་སྒྲུབ་པ་མཉམ་པར་བྱིན་གྱིས་རློབས། །བླ་མ་སངས་
རྒྱས་རིན་པོ་ཆེ་ལ་སྐྱབས་སུ་མཆི། །ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི།། བཞི་པ་བརྟན་པར་བཞུགས་སུ་གསོལ་བ་ནི། བླ་མ་སྐུ་ཁམས་བཟང་བར་གསོལ་བ་འདེབས། །མཆོག་ཏུ་སྐུ་ཚེ་
བརྟན་པར་གསོལ་བ་འདེབས། །ཕྲིན་ལས་དར་ཞིང་རྒྱས་པར་གསོལ་བ་འདེབས། །བླ་མས་འབྲལ་བ་མེད་པར་བྱིན་གྱིས་རློབས།།ྋ ལྔ་པ་དབང་བཞི་ཞུ་བ་ནི། ཨཾ་ཨཱཿ ཧཱུྃ་ཧོཿ མཚན་རྣམས་

༄༅། ། ཡོངས་རྫོགས་བླ་མའི་སྐུ། །སྤྱི་བོར་ལུས་ཀྱི་ཐིག་ལེ་ལ། །ཞུགས་ནས་བུམ་དབང་དགའ་བའི་ཆུས། །སད་པའི་སྒྲིབ་པ་སྦྱང་དུ་གསོལ། །ལོངས་སྤྱོད་རྫོགས་པ་
ཀུན་གྱི་སྐད། །མགྲིན་པར་ངག་གི་ཐིག་ལེ་ལ། །ཞུགས་ནས་གསང་དབང་མཆོག་དགའི་མེས། །རྨི་ལམ་བག་ཆགས་བསྲེག་ཏུ་གསོལ། །དཔལ་ལྡན་བླ་མ་ཆོས་ཀྱི་སྐུ། །སྙིང་གར་ཡིད་ཀྱི་
ཐིག་ལེ་ལ། །ཞུགས་ནས་ཤེས་རབ་ཡེ་ཤེས་ཉིས། །གཉིད་སྟུག་མུན་པ་བསལ་དུ་གསོལ། །མགོན་པོ་ལྷན་ཅིག་སྐྱེས་པའི་སྐུ། ·།ལྟེ་བར་ཡེ་ཤེས་ཐིག་ལེ་ལ། །ཞུགས་ནས་བཞི་པའི་དབང་
བསྐུར་བས། །འཕོ་མེད་ཐོབ་པར་བྱིན་གྱིས་རློབས།། དྲུག་པ་ཞུ་བསྟིམ་སྨོན་ལམ་ནི། དེ་ལྟར་བདག་དང་འགྲོ་རྣམས་ཀྱི། །ལུས་ངག་ཡིད་དང་ཡེ་ཤེས་ཚོགས། །རྡོ་རྗེ་བཞི་དང་མཉམ་སྦྱོར
བས༑ །སྐུ་བཞིའི་དབང་ཕྱུག་ཐོབ་པར་ཤོག། ལྔ་པ་མཐར་ཐུག་བླ་མའི་རྣལ་འབྱོར་ལ་ངེས་ཤེས་བསྐྱེད་སྨོན་ནི། བླ་མ་ཆོས་སྐུ་རང་སེམས་དག་པར་རྫོགས། །རང་ངོ་ཤེས་འདི་དོན་གྱི་གསོལ་འདེབས་
ཨོཾ མཆོག །སྣང་སྲིད་ཀུན་ཀྱང་བླ་མའི་རོལ་པ་སྟེ། །མཐར་ཐུག་སྐུ་གསུམ་བླ་མ་འགྲུབ་པར་ཤོག། བཞི་པ་དངོས་གཞི་དོན་དམ་སེམས་ཉིད་བསྒོམ་དོན་བརྩོན་པར་གསུམ་ལས། དང་པོ་ལུས་དང་ངག་གི་གནད་

སྒོམ་པ་ཕྱི་ཡི་གཞི་བཅའ་ལུས་གནད་བདུན། །རྐང་པ་སྐྱིལ་ཀྲུང་རེའུ་མིག་བཞིན་བསྣོལ། །ལག་པ་མཉམ་བཞག་ཕྱག་རྒྱ་ལྟེ་འོག་བཅིངས། །སྒལ་ཚིགས་གསེར་གྱི་དོང་རྩེ་བརྩེགས་ལྟར་
བསྲངས། །དཔུང་པ་རྒོད་གཤོག་བཞིན་དུ་ཕྱིར་ཡངས་བརྒྱངས། །མགྲིན་པ་ལྕགས་ཀྱུ་ལྟར་བཀུག་ལྕེ་བསྒྲིལ་ནས། །སོ་མཆུ་བར་ཡོད་ལྟ་སྟངས་རང་ཚོ་འཛིན། །ངག་གི་སྨྲ་བཅད་རང་
བབས་དབེན་པར་གནས།། གཉིས་པ་སེམས་ཀྱི་གནད་གཞི་ལམ་ངོ་སྤྲོད་དང་བཅས་པ་ནི། རང་སེམས་གདོད་དག་འཁོར་འདས་བྱེད་པོ་ཅན། །འདི་ཉིད་བཟོ་མེད་ངང་དུ་མཉམ་པར་འཇོག །མ་ཡེངས་པ་
ནི་སངས་རྒྱས་ཀུན་གྱི་ལམ། །བསྒོམ་བྱ་གཞན་མེད་དྲན་ཐོག་ཐག་ཆོད་བསྐྱེད། །རང་རིག་ངོས་བཟུང་བྲལ་བ་སྟོང་པ་ཉིད། །སྟོང་པའི་རང་མདངས་རྣམ་རྟོག་སྣང་བའི་རྩལ། །གཉིས་མེད་བློ་
འདས་ལྷན་ཅིག་སྐྱེས་པའི་དབྱིངས། །གནས་ལུགས་རང་ངོ་ཇི་བཞིན་ཤེས་པར་བྱ།། གསུམ་པ་ལམ་རྫོགས་འབྲས་བུར་སྨོན་པ་ནི། ཉམས་མྱོང་མཐར་ཕྱིན་རྟོགས་པ་མངོན་དུ་གྱུར། །སྣང་རིག་རྩལ་
རྫོགས་ཆོས་ཉིད་ཟད་སར་འཁྱོལ། །སྐུ་བཞིའི་འབྲས་བུ་ཚེ་འདིར་བདེ་བར་འགྲུབ། །མི་ཟད་འཁོར་ལོས་འགྲོ་ཀུན་འདྲེན་གྱུར་ཅིག། ལྔ་པ་རྗེས་དགེ་བ་རྫོགས་བྱང་དུ་རྒྱས་འདེབས་པ་སོགས་ལ་གསུམ་

༄༅། །ལས། དང་པོ་བསྔོ་བ་ནི། དགེ་བ་འདི་ཡིས་མྱུར་དུ་བདག །དཔལ་ལྡན་བླ་མ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་
སྔོན་འགྲོའི་
༈ཤོག །དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས། །བསྔོ་བ་གང་ལ་མཆོག་ཏུ་བསྔགས་པ་དེས། །བདག་གི་དགེ་བའི་རྩ་བ་འདི་ཀུན་ཀྱང༌། །བཟང་པོ་སྤྱོད་ཕྱིར་རབ་ཏུ་བསྔོ་བར
བགྱི།། གཉིས་པ་སྨོན་ལམ་ནི། དཔལ་ལྡན་བླ་མའི་རྣམ་པར་ཐར་པ་ལ། །སྐད་ཅིག་ཙམ་ཡང་ལོག་ལྟ་མི་སྐྱེ་ཞིང༌། །ཅི་མཛད་ལེགས་པར་མཐོང་བའི་མོས་གུས་ཀྱིས། །བླ་མའི་བྱིན་རླབས་
སེམས་ལ་འཇུག་པར་ཤོག །སྐྱེ་བ་ཀུན་ཏུ་ཡང་དག་བླ་མ་དང་། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང༌། །ས་དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་འཆང་གི་གོ་འཕང་མྱུར་
ཐོབ་ཤོག །བླ་མེད་བླ་མའི་ཐུགས་རྗེ་དང༌། །རྒྱལ་དང་རྒྱལ་སྲས་རང་རྒྱལ་དང༌། །དགྲ་བཅོམ་བདེན་པའི་བྱིན་རླབས་ཀྱིས། །སྨོན་ལམ་མཆོག་འདི་འགྲུབ་གྱུར་ཅིག །སངས་རྒྱས་སྐུ
གསུམ་བརྙེས་པའི་བྱིན་རླབས་དང༌། །ཆོས་ཉིད་མི་འགྱུར་བདེན་པའི་བྱིན་རླབས་དང༌། །དགེ་འདུན་མི་ཕྱེད་འདུན་པའི་བྱིན་རླབས་ཀྱིས། །ཇི་ལྟར་བསྔོས་བཞིན་སྨོན་ལམ་འགྲུབ་པར་ ེ

ཤོག༑ གསུམ་པ་ཤིས་བརྗོད་ནི། རྒྱལ་མཚན་རྩེ་མོར་དབང་གི་རྒྱལ་པོ་ལྟར། །ལྷག་པའི་ལྷ་ཡི་གཙུག་གི་རྒྱན་གྱུར་ཅིང༌། །སྒྲུབ་པ་པོ་ལ་དངོས་གྲུབ་མཆོག་སྩོལ་བའི། །མཉམ་མེད་བླ་མ་མཆོག་
གི་བཀྲ་ཤིས་ཤོག །རྡོ་རྗེ་འཆང་ཆེན་ཏིལླི་ནཱ་རོ་དང་། །མར་པ་མི་ལ་སྒམ་པོ་མཐའ་རྩ་པ། །སྣ་ཕུ་པ་དང་དཔལ་ལྡན་འབྲུག་པ་སོགས། །རྩ་བརྒྱུད་བླ་མ་རྣམས་ཀྱི་བཀྲ་ཤིས་ཤོག །སངས་
རྒྱས་ཐམས་ཅད་འདུས་པའི་སྐུ། །རྡོ་རྗེ་འཛིན་པའི་ངོ་བོ་ཉིད། །དཀོན་མཆོག་གསུམ་གྱི་རྩ་བ་སྟེ། །བླ་མ་རྣམས་ཀྱི་བཀྲ་ཤིས་ཤོག །བཀའ་བརྒྱུད་བླ་མ་རྣམས་ཀྱི་བཀྲ་ཤིས་ཤོག །ཡི་དམ་
ལྷ་ཚོགས་རྣམས་ཀྱི་བཀྲ་ཤིས་ཤོག །དཔའ་བོ་མཁའ་འགྲོ་རྣམས་ཀྱི་བཀྲ་ཤིས་ཤོག །ཆོས་སྐྱོང་སྲུང་མ་རྣམས་ཀྱི་བཀྲ་ཤིས་ཤོག །ནོར་ལྷ་གཏེར་བདག་རྣམས་ཀྱི་བཀྲ་ཤིས་ཤོག །དཀར་
ཕྱོགས་སྐྱོང་བ་རྣམས་ཀྱི་བཀྲ་ཤིས་ཤོག །ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང་། །ཉིན་མཚན་རྟག་ཏུ་བདེ་ལེགས་པ། །དཀོན་མཆོག་གསུམ་གྱི་བཀྲ་
ཤིས་ཤོག །བགེགས་རིགས་སྟོང་ཕྲག་བརྒྱད་ཅུ་ཞི་བ་དང༌། །མི་མཐུན་གནོད་པའི་རྐྱེན་དང་བྲལ་བ་དང་། །མཐུན་པ་འགྲུབ་ཅིང་ཕུན་སུམ་ཚོགས་གྱུར་པའི། །བཀྲ་ཤིས་དེས་ཀྱང་དེང་འདིར

༄༅། །བདེ་ལེགས་ཤོག །བསོད་ནམས་རི་བོ་བཞིན་དུ་བརྟན་པ་དང༌། །བརྒྱུད་འཛིན་ཉི་ཟླ་བཞིན་དུ་གསལ་བ་དང་། །སྙན་གྲགས་ནམ་མཁའ་ལྟ་བུར་ཁྱབ་གྱུར་པའི།
སྔོན་འགྲོའི་
བཀྲ་ཤིས་དེས་ཀྱང་དེང་འདིར་བདེ་ལེགས་ཤོག །ལོ་བརྒྱ་ཐུབ་ཅིང་སྟོན་བརྒྱ་མཐོང་བ་དང༌། །ཚེ་རིང་ནད་མེད་བདེ་སྐྱིད་ཕུན་སུམ་ཚོགས། །ཐེག་པ་མཆོག་ལས་ངེས་པར་འབྱུང་གྱུར་པའི།
བཀྲ་ཤིས་དེས་ཀྱང་དེང་འདིར་བདེ་ལེགས་ཤོག །སྦྱིན་པ་གཏོང་ཞིང་ཚུལ་ཁྲིམས་སྲུང་བ་དང༌། །བཟོད་པ་སྒོམ་ཞིང་བརྩོན་འགྲུས་རྩོམ་པ་དང༌། །མཉམ་པར་འཇོག་ཅིང་གནས་ལུགས་རྟོགས་
གྱུར་པའི། །བཀྲ་ཤིས་དེས་ཀྱང་དེང་འདིར་བདེ་ལེགས་ཤོག །གཞི་ཕྱག་རྒྱ་ཆེན་པོ་ལ་འགྱུར་བ་མེད། །འགྱུར་མེད་སྐ་ཡི་བཀྲ་ཤིས་ཤོག །སྤྱིར་འགྲོ་དྲུག་ཡོངས་ལ་བཀྲ་ཤིས་ཤོག །སྒོས་
འདིར་ཚོགས་རྣམས་ལ་བཀྲ་ཤིས་ཤོག །ལམ་ཕྱག་རྒྱ་ཆེན་པོ་ལ་འགག་པ་མེད། །འགག་མེད་གསུང་གི་བཀྲ་ཤིས་ཤོག །སྤྱིར་འགྲོ་དྲུག་ཡོངས་ལ་བཀྲ་ཤིས་ཤོག །སྒོས་འདིར་ཚོགས་
རྣམས་ལ་བཀྲ་ཤིས་ཤོག །འབྲས་བུ་ཕྱག་རྒྱ་ཆེན་པོ་ལ་འཁྲུལ་པ་མེད། །འཁྲུལ་མེད་ཐུགས་ཀྱི་བཀྲ་ཤིས་ཤོག །སྤྱིར་འགྲོ་དྲུག་ཡོངས་ལ་བཀྲ་ཤིས་ཤོག །སྒོས་འདིར་ཚོགས་རྣམས་ལ་བཀྲ་

ཤིས་ཤོག །འབད་དང་རྩོལ་བས་མ་གོས་པར། །ཡིད་བཞིན་ནོར་བུ་དཔག་བསམ་བཞིན། །སེམས་ཅན་རེ་བ་སྐོང་མཛད་པ། །བསམ་པ་འགྲུབ་པའི་བཀྲ་ཤིས་ཤོག །དཀོན་མཆོག་གསུམ་
གྱི་བདེན་པ་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱི་རླབས་ཀྱིས་ཚོགས་གཉིས་ཡོངས་སུ་རྫོགས་པའི་མངའ་ཐང་ཆེན་པོ་དང༌། །ཆོས་ཀྱི་དབྱིངས་རྣམ་པར་དག་ཅིང་
བསམ་གྱིས་མི་ཁྱབ་པའི་སྟོབས་ཀྱིས་དེ་དེ་བཞིན་དུ་འགྲུབ་པར་གྱུར་ཅིག། དྲུག་པ་ཐུན་མཚམས་རྒྱུན་གྱི་རྣལ་འབྱོར་ཡང་དག་པར་སྐྱོང་བ་ནི། དུས་རྣམས་རྟག་པར་སྐད་ཅིག་མི་འཁྲུལ་བར། །སྤྱོད་ལམ་
བཟང་ངན་རྐྱེན་ཚོགས་མ་ལུས་ཀུན། །ཤེས་བཞིན་འཛིན་མེད་རོ་སྙོམས་ལམ་དུ་ཁྱེར། །ཀུན་ཁྱབ་བདེ་བ་ཆེན་པོར་བརྟན་ཐོབ་བྱ།། དེ་ལྟར་ཕྱག་རྒྱ་ཆེན་པོའི་སྔོན་འགྲོའི་ངག་འདོན་རྒྱས་པ་དངོས་གཞིའི་རྩ་ཐོ་རྗེས
འབྲེལ་དང་བཅས་པ་འདི་བཞིན། སྔོན་དུས་རང་ལུགས་ལ་ཐུན་བཞིའི་ངག་འདོན་ཙམ་གྱི་སྐོར་ལས། སྔོན་འགྲོ་ཐུན་མོང་པ་དང་ཐུན་མོང་མ་ཡིན་པ་དངོས་གཞིར་བཅས་པའི་བསྒོམ་དོན་རྣམས་ཚིག་གི་སྒོ་ནས་དོན་སྒོམ་དུ་གསལ་འདེབས་པ་སོགས་ཀྱི་
ཡིག་ཆ་མ་མཆིས་པར། འདི་བཞིན་གལ་དུ་ཆེ་བར་བསམ་པའི་བྲི་འདུན་སྔ་ནས་ཡོད་པ་རིང་པོར་འགྱངས་པ་ལས། བདག་ཅག་ནས་ཕྱོགས་དང་ཕྱོགས་བྲལ་ཐམས་ཅད་དུ་ཁྲིད་འདི་ཁྱབ་གདལ་ཁོར་ཡུག་ཏུ་འཆད་བཞིན་པར་ཀུན་ལ་ཕན་པ་དང་རྗེས་སུ་

༄༅། །འཇུག་པ་རྣམས་ལའང་སྨན་པའི་སླད་དུ། སྙོམས་ལས་པ་ཀུན་དགའ་བསྟན་འཛིན་གྱིས་སྤེལ་བའི་ཡི་གེ་པ་ནི་མཁྱེན་ལྡན་ཆོས་ཀྱི་ལེགས་མཛད་དགེ་བའི་བླ་མ་དམ་པ་མི་ཕམ་དཀོན་མཆོག་དཔལ་བཟང་གིས་མཛད་
པའོ༑ །དེ་དག་གི་དགེ་ཚོགས་དང་འཁོར་འདས་དུས་གསུམ་གྱི་ལེགས་བྱས་ཀྱི་མཐུས། ཟབ་དོན་སྙིང་པོའི་བསྟན་པ་རིན་པོ་ཆེ་ཕྱོགས་དུས་ཐམས་ཅད་དུ་རྒྱས་ཤིང་། མ་ལུས་འགྲོ་ཁམས་ལམ་འདིར་འཇུག་པས་ས་ལམ་མྱུར་རྫོགས་རྡོ་རྗེའི་གོ་འཕང་
དམ་པ་ཐོབ་པར་གྱུར་ཅིག། །། ཨོཾ་སྭསྟི། དཔལ་ལྡན་བདེ་བར་གཤེགས་ཀུན་བགྲོད་གཅིག་ལམ། །རྒྱལ་སྲས་བཀའ་བརྒྱུད་རྒྱ་མཚོའི་ཐུགས་ཀྱི་བཅུད། །ཕྱག་ཆེན་སྔོན་འགྲོ་ཐུན་མོང་
ཐུན་མིན་པའི། །ངག་འདོན་རྒྱས་སྤེལ་དངོས་གཞིའི་བྱ་ཚིག་བཅས། །མཁས་ཤིང་གྲུབ་བརྙེས་ཀུན་དགའ་བསྟན་འཛིན་གྱི། །གསུང་རབ་རིན་ཆེན་གང་འདི་དར་རྒྱས་སླད། །ཆོས་སྦྱིན་རིན་
ཆེན་དབྱིག་མཆོག་འདིར་བསྐྲུན་པའི། །དགེ་ཚོགས་དྲི་མེད་ཟླ་ལྟར་རབ་དཀར་བས། །མ་ལུས་འགྲོ་རྣམས་ཞེན་ལོག་ངེས་འབྱུང་གིས། །རྒྱུད་འབྱོངས་སྐྱབས་སུ་འགྲོ་ཞིང་སེམས་བསྐྱེད་
དེ༑ །སྒྲིབ་སྦྱངས་ཚོགས་རྫོགས་རྩ་བརྒྱུད་བླ་མ་རྗེའི། །བྱིན་རླབས་སྙིང་གི་དབུས་སུ་འཇུག་པར་ཤོག །གནས་ལུགས་གཞི་ཡི་ཕྱག་རྒྱ་ཆེན་པོ་གང་། །རྣལ་འབྱོར་བཞི་རིམ་ལམ་གྱི་ཉམས་

རྟོགས་རྩལ། །གོང་འཕེལ་མཐར་སོན་འབྲས་བུ་ཚེ་གཅིག་གིས། །ཁྱབ་བདག་རྡོ་རྗེ་འཆང་གི་གནས་ཐོབ་ཤོག །ཁྱད་པར་བཀའ་དྲིན་མཉམ་མེད་འཁོར་ལོའི་མགོན། །རྗེ་བཙུན་བླ་མ་བསྐལ་
བརྒྱར་འཚོ་གཞེས་ཤིང༌། །ཐེག་གསུམ་ཆོས་རྔ་མཁའ་ཁྱབ་རྟག་སྒྲོགས་བཞིན། །སངས་རྒྱས་ཀུན་གྱི་ཕྲིན་ལས་ཡོངས་རྫོགས་ཤོག། །། ཅེས་པ་འདིའང་ཕུན་གླིང་གསུང་རབ་ཉམས་གསོ་
༧
རྒྱུན་སྤེལ་དཔར་ཁང་དུ། ཆོས་སྦྱིན་རྒྱུན་མི་ཆད་པའི་ཕྱིར། ཤིང་དཔར་གསར་བསྐྲུན་གྱི་སྐབས་སུ་སྨོན་ཚིག་ཕྲན་བུའི་ཁ་བསྒྱུར་བཅས། ༧ ཁམས་སྤྲུལ་བརྒྱད་མིང་པས་སྤེལ་བ་དགེ་ལེགས་འཕེལ།། །།སྤར་བྱང་སྨོན་
ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་གྱིས། །མ་རིག་མུན་སྟུག་གདུང་བ་གཏན་བཅོམ་ནས། །རྣམ་མཁྱེན་ཉམས་དགའི་གྲོང་
གི་དཔལ་སྤྱོད་ཤོག །ལེགས་བྱས་སྣང་བའི་ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་ཉེར་དྲངས་པས། །མཁྱེན་གཉིས་འོད་སྟོང་འབར་བའི་ཕྲིན་ལས་ཀྱིས། །ཕན་བདེའི་
འདབ་སྟོང་རྒོད་པའི་དགེ་མཚན་རྨད། །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་རྒུ་འཇོ་བའི་བསམ་འཕེལ་དབང་། །དད་གསུམ་རྒྱལ་མཚན་ཏོག་ཏུ་ལེགས་བཀོད་

༄༅། །པས། །ཐུབ་བསྟན་རྣམ་པར་རྒྱལ་བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་རྡུལ་བརྩེགས་སྤོར། །ཟབ་དོན་ཆོས་མཛོད་རྣམ་རྒྱལ་གནྡྷོ་ལར།
སྔོན་འགྲོའི་
འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་ཟབ་དུརྱ་བྷིའི་སྒྲ་དབྱངས། །ཆོས་སྐའི་རིང་བསྲེལ་ཟད་མེད་སྲིད་མཐའི་བར། །མི་ཟད་འཇོ་བའྀ་རྣམ་དཀར་
ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་ཀྱང་དབང་བཅུའི་དཔལ་སྤྱོད་རྒྱུར་གྱུར་ཅིག། །།ཅེས་མཆོག་གཟིག་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་
མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན། །མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོ་ཡིས། །གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། །
དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་
བསྐྲུན་ཞིང༌། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་རྒྱལ་བའི་བསྟན་རྣམས་ཕྱོགས་བཅུ་ཡི། །ཡངས་པའི་འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་ ཱ

བས་སྐུ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་མཛོད་ཅིག། །།ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་གླིང་གི་གྲལ་མཐའ་པ་ཤཱཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།།
དགེའོ།། དགེའོ།། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

