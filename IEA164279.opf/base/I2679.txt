༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2679
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogsgnyisrgyamtsho, ed.
Descriptor
OriginalPublication
Place
[kathmandu]
Publisher
drukpakagyuheritageproject
Date
[200?]
TotalVolumes 101
CurrentVolume(ofTotal) 22
NumberofTBRCIntroductoryPages ༡
NumberofIntroductoryPages 4
NumberofTextPages 608
TBRCScanningInformation ScannedbyM/sSatluj SitiEnterprises, 63-FSujanSinghPark,
NewDelhi,India, fortheTibetanBuddhistResourceCenter, 115
5thAve.7thFloor,NewYork, NY 10003 USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ ཟ༽ པའི་ནང་བཞུགས་པ་ལ། བཅོམ་ལྡན་འདས་རྡོ་
རྗེ་མི་འཁྲུགས་པའི་གཟུངས་ཆོག་ཐར་པའི་ལྕགས་ཀྱུའི་གོ་དོན་སྒོམ་རིམ་མཐའ་དཔྱོད་དང་བཅས་ཞིབ་པར་བགྱི་བ་རིན་ཆེན་བཻ་ཌཱུརྻའི་སྒོ་འཕར་ལ་ལྡེབ། ༡༡༩ 1-238 རྡོ་རྗེ་མི་འཁྲུགས་པའི་
གཟུངས་ཆོག་ཐར་པའི་ལྕགས་ཀྱུ་ཉེ་བར་མཁོ་བའི་ཆོག་ཁྲིགས་ལག་ལེན་གྱི་ཟིན་བྲིས་ཅུང་ཟད་བཀོད་པ་སྣང་བ་མཆོག་གི་མཆོད་སྦྱིན་ལ་ལྡེབ། ༡༢ 239-262 བཅོམ་ལྡན་འདས་མི་
འཁྲུགས་པ་ལྷ་བཅུ་གསུམ་མའི་གཟུངས་ཆོག་ཐར་པའི་ལྕགས་ཀྱུ་ལ་ཉེ་བར་མཁོ་བའི་གོ་དོན་ལག་ལེན་གྱི་ཟིན་བྲིས་མཐའ་དཔྱོད་ཅུང་ཟད་དང་བཅས་པ་ནོར་བུ་ཀེ་ཏ་ཀའི་བང་མཛོད་ལ་
ལྡེབ༑ ༥༠ 263-362 དྲིས་ལན་ཉེར་མཁོ་གསལ་འདུས་ལ་ལྡེབ། ༡༢ 363-386 རྡོ་རྗེ་མི་འཁྲུགས་པའི་སྒོ་ནས་རྟེན་གསུམ་རབ་གནས་ཀྱི་ཆོ་ག་ཉུང་ངུ་བྱིན་རླབས་བདུད་རྩིའི་སྤྲིན་
༧
ཝཱ ཕུང་ལ་ལྡེབ། 387-400 བར་དོའི་ཆོས་བཤད་ཐར་པ་མཆོག་གི་གྲོང་ཁྱེར་དུ་འཇུག་པའི་སྒོ་ཆེན་ལ་ལྡེབ། 401-408 མངོན་པར་དགའ་བའི་ཞིང་དུ་འདྲེན་པའི་སྨོན་ལམ་

ཡིད་ཀྱི་ཤིང་རྟ་ལ་ལྡེབ། ༦ 409-420 ཡི་གེ་དྲུག་པའི་རིག་སྔགས་ཆེན་མོའི་སྒྲབ་ཐབས་གསེར་གྱི་འཕྲེང་བ་ལ་ལྡེབ། ༩ 421-438 སྤྱན་རས་གཟིགས་ཀྱི་བུམ་སྒྲུབ་ལ་
ལྡེབ༑ ༢ 439-442 ཐུགས་རྗེ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གི་སྒྲུབ་ཐབས་ལ་ལྡེབ། ༣ 443-448 ཐུགས་རྗེ་ཆེན་པོའི་སྨར་ཁྲིད་ལ་ལྡེབ། ༨ 449-
464 སྤྱན་རས་གཟིགས་ཀྱི་བཟླས་དམིགས་ཉུང་ངུར་བཀོད་པ་ལ་ལྡེབ། ༤ 465-472 ཐུགས་རྗེ་ཆེན་པོའི་བཟླས་ལུང་འབོགས་པའི་ཆོ་ག་འཕགས་པའི་སྙིང་ཐིག་ལ་
ལྡེབ༑ ༥ 473-482 སྤྱན་རས་གཟིགས་གཙོ་འཁོར་གསུམ་པོའི་རྗེས་གནང་གི་ཆོག་ཁྲིགས་བཀླགས་ཆོག་མ་བྱིན་རླབས་ཀྱི་ཆུ་བོ་ལ་ལྡེབ། ༡༡ 483-504 འཕགས་མཆོག་འཇིག་
རྟེན་མགོན་པོའི་སྒྲབ་ཐབས་ཆུ་གཏོར་སོགས་ངག་འདོན་དང་དམིགས་པའི་རིམ་པ་ཉུང་འཐུས་གསལ་བྱེད་དང་བཅས་ལག་ལེན་རྣམ་པར་བཀོད་པ་ལ་ལྡེབ། ༩ 505-522
བསྙུང་གནས་
བརྒྱུད་པའི་གསོལ་འདེབས་ལ་ལྡེབ། ༡༢ 523-546 བུམ་སྒྲུབ་ཀྱི་བྱིན་འབེབས་ལ་ལྡེབ། ༢ 547-550 ཐུགས་རྗེ་ཆེན་པོ་གཙོ་འཁོར་གསུམ་དང་འབྲེལ་བའི་དཀྱིལ་འཁོར་དུ་སྐྱེ་

།བདུན་རིལ་བུའི་བུམ་པ་སྒྲབ་པའི་ལྷན་ཐབས་ཆེན་མོ་ལ་ལྡེབ། ༦ 551-562 ཐུགས་རྗེ་ཆེན་པོའི་ཞལ་གདམས་རིན་པོ་ཆེ་ནོར་བུའི་ཕྲེང་བ་ལ་དཀར་༄༅།
ཟ ༧
ལྡེབ༑ 563-576 འཕགས་མཆོག་ཐུགས་རྗེའི་བདག་ཉིད་སྤྱན་རས་གཟིགས་ཀྱི་སྒོམ་བཟླས་ཤིན་ཏུ་བསྡུས་པ་ལ་ལྡེབ། ༡ 577-578 དེའི་གསོལ་འདེབས་ལ་
ལྡེབ༑ ༡ 579-580 འཕགས་པ་སེང་གེ་སྒྲའི་ལོ་རྒྱུས་ལ་ལྡེབ། 581-588 འཕགས་པ་སེང་གེ་སྒྲའི་གདོན་སྒྲོལ་གྱི་ཆོ་ག་ལ་ལྡེབ། ༡༠ 589-608 དཀར་ཆག་ལ་
༗ལྡེབ༑ ༢ བཅས་བསྡོམས། ༣༠༦ བཞུགས།། །། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།
4(B)

4(B)
BlankPage AsPerOriginalDocument

Ju
༄༅། །བཅོམ་ལྡན་འདས་རྡོ་རྗེ་མི་འཁྲུགས་པའི་གཟུངས་ཆོག་ཐར་པའི་ལྕགས་ཀྱུའི་གོ་དོན་སྒོམ་རིམ་མཐའ་དཔྱོད་དང་བཅས་ཞིབ་པར་བགྱི་
བ་རིན་ཆེན་བཻ་ཌཱུརྻའི་སྒོ་འཕར་ཅེས་བྱ་བ་བཞུགས་སོ།།

༄༅། །ནམོ རཏྣཏྲཡཱ ཡབཛྲབྱགྷངྒཱབྷཱུ མིབུདྡྷིཀཱ ཡ༑ ཛྙཱནཱནི ལཱ ཀྵེབྷྱ ཨ ཧཱནུ བནཉ།༎
༄༅། དཀོན་མཆོག་གསུམ་ལ་ཕྱག་འཚལ་ལོ། །སྐུ་དང་ཡེ་ཤེས་དབྱེར་མེད་རྡོ་རྗེའི་རི། །མཚན་རྟོག་རླུང་གིས་གཞར་ཡང་མི་བསྐྱོད་པའི།
༄༅། ཀྵེ ཏྲཱ བྷི ཏུ ཡྩོ ཏྟ མ ཤཱ སྠཽ བུ སྦྲུ། །སཾ ཁྱེ ཀུ ལཾ ནཱ ཡ ཀ ཏཾདྲ ཎ མྱྀ༎
༄༅། །རྡུལ་བྲལ་ཞིང་གི་སྟོན་མཆོག་བཅོམ་ལྡན་འདས།། གྲངས་མེད་རིགས་བརྒྱའི་བདག་པོ་དེ་ལ་འདུད། །

Ju
༄ ༅། །བུ་རམ་ཤིང་པའི་ཞལ་སྒོ་ལས་འོང་ཀྲི་ཡའི་ཆོསཚུལ་གང་གཱའི་རྒྱུན། །ཕུལ་བྱུང་བདེ་འབྱུང་རལ་པའི་མཇིང་ལས་ཡིད་ཅན་
སྒྲིབ་གསུམ་དག་བྱེད་དུ། །འགྲོ་མགོན་སྐལ་ལྡན་ཤིང་རྟས་ཉེར་གསོ་པད་དཀར་ཛ་ཧྲུའི་ལྟོར་བསྐྱིལ་བ། །ཐར་འདོད་གཏན་བདེའི་ཉེར་འཚོར་འབེབས་
མཁས་དངོས་བརྒྱུད་བླ་མར་སྙིང་ནས་རང༌། །མཐའ་ཀླས་རྒྱལ་བ་ཀུན་གྱི་ཡེ་ཤེས་གཟུགས། །ངོ་མཚར་གོང་བུར་འདྲིལ་བའི་ཟ་མ་ཏོག །འཁོར་ལོའི་
མགོན་པོ་རྗེ་བཙུན་མདོ་ཁམས་པའི། །བཀའ་དྲིན་དྲན་པས་སླར་ཡང་དད་ཕྱག་བརྩེགས། །བསིལ་ལྡན་ལྗོངས་འདིར་ཕྱོགས་རེའི་སྣང་བ་ཅན། །ལུང་

རྟོགས་བསྟན་པའི་གཟའ་སྐར་བགྲང་ཡས་ཀྱང༌། །ཟབ་དོན་སྙིང་པོའི་འོད་ཟེར་འབུམ་གདལ་བ། །དཔལ་ལྡན་སྤྲིན་སྒྲའི་ཉིན་བྱེད་ལས་གཞན་གང་། །དེ་ལྟའི་ཐུགས་མཛོད་གཟུགས་སུ་གཏམས་
པའི་དབྱིག །འཛད་མེད་གདམས་པ་འདོད་དགུར་འཇོ་བ་ལས། །མངོན་དགའི་ཞིང་དུ་རྩེན་པའི་ཆོ་གའི་ཚུལ། །རྣམ་གསལ་བཻ་ཌཱུརྻའི་སྒོ་འཕར་ཕྱེ་ལ་ཞུགས། །དེ་ལ་འདིར། སྙིང་པོ་དོན་གྱི་
བསྟན་པའི་ཤིང་རྟ་ཆེན་པོ། ལྷ་དང་བཅས་པའི་སྲིད་པ་གསུམ་གྱི་མཆོད་སྡོང༌། མཉམ་མེད་དཔལ་འབྲུག་པ་གདུང་དང་ན་བཟའི་མཚན་འཛིན་འགྲོ་བའི་མགོན་པོ་ཡེ་ཤེས་རྡོ་རྗེའི་ཞལ་སྔ་
ནས༑ གཞན་དང་ཐུན་མོང་མ་ཡིན་པའི་ཁྱད་པར་གྱི་གདམས་པ་བསམ་གྱིས་མི་ཁྱབ་པ་ཞིག་བཞུགས་པའི་ནང་ཚན། རྡོ་རྗེ་སེམས་དཔའ་ཉེས་ལྟུང་འཁྲུད་པའི་ཆོས། ཀཾ་ཀ་ནི་ལས་ཀྱི་སྒྲིབ་པ་
རྒྱུན་གཅོད་པའི་ཆོས། ཚེ་དཔག་ཏུ་མེད་པ་འཆི་མེད་སྒྲུབ་པའི་ཆོས། ཐུགས་རྗེ་ཆེན་པོ་རྒྱུད་བྱིན་གྱིས་རླབས་པའི་ཆོས་ཏེ་ཉམས་བཞེས་འཕྲལ་དགོས་སྒྲུབ་ཐབས་ཀྱི་ཆོས་བཞིར་གྲགས་པའི་ཡ་
གྱལ་ཀཾ་ཀ་ནི་ལས་ཀྱི་སྒྲིབ་པ་རྒྱུན་གཅོད་པའམ་ངན་སོང་སྦྱོང་བའི་སྐོར་ཞེས་སྒྲུབ་ཐབས་ལས་ཚོགས་དང་བཅས་པ་ལས། བྱ་བ་སྤྱི་ཡི་རྒྱུད་ལས་གསུངས་པའི་ཆོ་ག་ཇོ་བོ་རྗེ་ཨ་ཏི་ཤའི་གཞུང་ཇི་ལྟ་༤

།བར་ངེས་པ་དོན་གྱི་ཐམས་ཅད་མཁྱེན་གཟིགས་ཆེན་པོ་དཔལ་མི་ཕམ་པདྨ་དཀར་པོ་ཕྱོགས་ཐམས་ཅད་ལས་རྣམ་པར་རྒྱལ་བའི་སྡེས་མཛད་པའི་བཅོམ་ལྡན་འདས་རྡོ་རྗེ་མི་
221
འཁྲུགས་པ་ལྷ་བཅུ་གསུམ་མའི་གཟུངས་ཆོག་ཐར་པའི་ལྕགས་ཀྱུ་ལ་ཉེ་བར་མཁོ་བའི་གོ་དོན་ལག་ལེན་མཐའ་དཔྱོད་དང་བཅས་མདོ་ཚང་ཞིག་བྲི་བ་སྐབས་སུ་བབས་པ་སྟེ། དེ་ལ་མདོ་སྔགས་རྒྱུད་
སྡེའི་དབྱེ་བ་བྱ་རྒྱུད་ཀྱི་རྣམ་བཞག་ས་བཅད་ཙམ་གྱིས་ཁོག་ཕུབ་པ། བརྒྱུད་རིམ་མདོར་བསྡུས་ཀྱི་ཁུངས་སྨོས་པ། ཆོ་གའི་གཞུང་དོན་རིམ་པར་ཏེ་གཏི་ཐུག་ཁྲིགས་སུ་བཀོད་པ་གསུམ་གྱི། དང་
པོ་ནི། བདག་ཅག་གི་སྟོན་པས་ཐམས་ཅད་མཁྱེན་པའི་གོ་འཕང་བླ་ན་མེད་པ་ཉིད་བརྙེས་ནས་ཆོས་ཀྱི་སྒོ་བརྒྱད་ཁྲི་བཞི་སྟོང་ལ་སོགས་པར་བསྟན་པ་ཐམས་ཅད་བསྡུ་ན། གདུལ་བྱ་བློ་དམན་པ་དང་
འབྲིང་དང་ཆེན་པོ་གསུམ་གྱི་ངོར། ཉན་ཐོས་དང་རང་རྒྱལ་དང་ཐེག་ཆེན་གྱི་ཐེག་པ་གསུམ་དུ་འདུ་སྟེ། དམ་ཆོས་པད་དཀར་ལས། དྲང་སྲོང་ཆེན་པོས་ཐེག་པ་གསུམ་བསྟན་པ། །རྣམ་འདྲེན་
༈ རྣམས་ཀྱིས་ཐབས་ལ་མཁས་པ་སྟེ། །འགྲོ་བའི་དོན་དུ་ཐེག་པ་གསུམ་བསྟན་ཏོ། །ཞེས་དང༌། །རྡོ་རྗེ་སྙིང་འགྲེལ་ལས། ཉན་ཐོས་རང་སངས་རྒྱས་དང་ནི། །ཐེག་པ་ཆེན་པོ་གསུམ་ཡིན་ ེ

ཏེ༑ །སངས་རྒྱས་པ་ལ་བཞི་པ་དང་། །ལྔ་པ་ཐུབ་པའི་དགོངས་པ་མིན། །ཞེས་པས་ཐེག་པ་གསུམ་ལས་གཞན་པའི་བཞི་པ་དང་། བྱེ་མདོ་དབུ་སེམས་ཏེ་གྲུབ་མཐའ་སྨྲ་བ་བཞི་ལས་གཞན་པའི་
འབྲུག་ལྔ་པ་མེད་པར་བཤད། འོ་ན་མདོ་ཁ་ཅིག་ཏུ་གསུམ་གྱི་སྟེང་དུ་ལྷའི་ཐེག་པ་དང་ཚངས་པའི་ཐེག་པ་གཉིས་ཏེ་ལྔར་བཤད་པ་མིན་ནམ་ཞེ་ན། དེ་གཉིས་ནི་མངོན་མཐོ་སྟོན་བྱེད་ཀྱི་ཐེག་ཆུང་གཉིས་
ལུགས་ལོགས་སུ་དགར་བ་ཡིན་པས་གསུམ་དུ་མ་འདུས་པ་མེད་དེ་ཡང་ཐེག་དམན་ཉན་རང་གི་ཐེག་པ་ནི། འཁོར་བའི་སྡུག་བསྔལ་གྱིས་དུབ་པའི་སེམས་ཅན་བློ་ཆུང་ངུ་བླ་ན་མེད་པའི་སྤྱོད་པ་སྤྱད་པར་མ་
ཆོས་
ནུས་པ་དག་གནས་སྐབས་སུ་དམན་པའི་མྱང་འདས་ཀྱི་གོ་འཕང་ལ་ངལ་བསོ་བའི་ཆེད་དུ་གསུངས་ཏེ། དམ་ཆོས་པད་དཀར་ལས། དེ་བཞིན་ཉན་ཐོས་ཐམས་ཅད་ཀྱང༌། མྱ་ངན་འདས་ཐོབ་
མཛོད་
ཆེན་འདུ་ཤེས་ཏེ། །རྒྱལ་བས་གསུངས་པ་དེ་དག་ལ། །མྱ་ངན་མ་འདས་དེ་ངལ་བསོ། །ཞེས་སོ། དེས་ན་རྫོགས་པའི་སངས་རྒྱས་སུ་བགྲོད་པར་ནུས་པའི་ཐེག་པ་མཐར་ཐུག་ནི་ཐེག་ཆེན་ཁོ་ན་
མོ་
ཡིན་ཞིང་གཞན་ལས་ཆེས་ཁྱད་པར་དུ་འཕགས་ཏེ། ལང་གཤེགས་ལས། ཐེག་པ་གཅིག་ཏུ་ང་སྨྲ་སྟེ། ཐེག་པའི་རྣམ་བཞག་ཡོད་མ་ཡིན། །བྱིས་པ་རྣམས་ནི་ཡོངས་དྲངས་ཕྱིར། །ཐེག་པ་

༄༅། །ཐ་དད་ངས་བཤད་དོ། །ཞེས་དང༌། ཐེག་བསྡུས་ལས། ཤེས་བྱའི་གནས་དང་མཚན་ཉིད་འཇུག་པ་དང༌། །དེ་ཡི་རྒྱུ་འབྲས་དེ་རབ་དབྱེ་བ་དང༌། །བསླབ་པ་
གསུམ་དང་དེ་འབྲས་སྤངས་པ་དང༌། །ཡེ་ཤེས་ཐེག་པ་མཆོག་གྱུར་ཁྱད་པར་འཕགས། །ཞེས་སོ། །ཐེག་པ་ཆེན་པོ་དེ་ལའང༌། གདུལ་བྱ་རྒྱུ་ལམ་དུ་བྱེད་པ་ལ་མོས་པ་བློ་རྟུལ་བ་
དང་༑ །འབྲས་བུ་ལམ་དུ་བྱེད་པ་ལ་མོས་པ་བློ་རྣོ་བ་གཉིས་ཀྱི་ངོར། ཐེག་ཆེན་ཐུན་མོང་བ་ཕར་ཕྱིན་ཐེག་པ་དང་། ཐུན་མོང་མ་ཡིན་པ་གསང་སྔགས་རྡོ་རྗེ་ཐེག་པ་གཉིས་སུ་གསུངས་ཏེ། མདོ་
སྡེ་གདམས་ངག་འབོགས་པའི་རྒྱལ་པོ་ལས། རྒྱུ་ལ་མོས་པ་རྒྱུ་ཆོས་ཀྱི། །འཁོར་ལོ་རབ་ཏུ་བསྐོར་བྱས་ནས། །རྡོ་རྗེ་ཐེག་པའི་ཉེ་ལམ་ཞིག །མ་འོངས་དུས་ན་འབྱུང་བར་འགྱུར། །ཞེས་
པས་འདིར་ཕྱི་མ། དེ་ཡང་མནྟྲ་ཞེས་པའི་སྒྲ་ལས་དྲང་སྟེ་མཱ་ན་ཡིད། །ཏྲ་ཡཱ་སྐྱོབ་པར་བྱེད་པས་སྔགས་དང་། ཡང་ན་སྣོད་མ་ཡིན་པ་རྣམས་ཀྱི་སྤྱོད་ཡུལ་མ་ཡིན་པས་གསང་བ། སྔགས་དང་
ཕྱག་རྒྱའི་སྒོ་ནས་དངོས་གྲུབ་སྒྲུབ་པའི་ཕྱིར་སྔགས་ཏེ། གསང་བས་བསྒྲུབ་ཕྱིར་གསང་སྔགས་ཏེ། །རྡོ་རྗེ་ཐེག་པ་འབྲས་བུ་ཆེ། །ཞེས་པ་དང༌། རྒྱུ་ཕ་རོལ་ཏུ་ཕྱིན་པའི་ཚུལ་དུ་བཤད་པ་

དང་༑ འབྲས་བུ་སྔགས་ཀྱི་ཚུལ་དུ་བཤད་པ་གཉིས་དབྱེར་མི་ཕྱེད་པ་རྡོ་རྗེ། དེར་འདིས་བགྲོད་པར་བྱེད་པས་རྡོ་རྗེ་ཐེག་པ། རྣམ་པ་མཆོག་ཐམས་ཅད་དང་ལྡན་པའི་སྟོང་པ་ཉིད་ནི་རྒྱ་ཡིན
ཞཱི ལ༑ དེ་ཕ་རོལ་ཏུ་ཕྱིན་པའི་ཚུལ་ལས་གཙོ་བོར་སྟོན་པས་དེ་ལ་རྒྱུ་ཡི་ཐེག་པ་ཞེས་བྱ་ཞིང་། འགྱུར་བ་མེད་པའི་བདེ་བ་ཆེན་པོ་འབྲས་བུ་ཡིན་ལ། དེ་སྔགས་ཀྱི་ཚུལ་ལས་གཙོ་བོར་སྟོན་པས་འདི་
ལ་འབྲས་བུའི་ཐེག་པ་ཞེས་བྱ་བ་དང༌། ཚེ་འདི་ལ་རིག་འཛིན་གྱི་འབྲས་བུ་བདུན་ཐོབ་པའི་ཚུལ་གྱིས་གསང་སྔགས་ཀྱི་སྤྱོད་པ་རྫོགས་པར་བྱེད་པས་ན་རིག་པ་འཛིན་པའི་སྡེ་སྣོད་དང༌། རྒྱུ་སྡེ་ཞེས་
བྱ་བ་རྣམས་དོན་གཅིག་ལ་མིང་གི་རྣམ་གྲངས་སུ་བྱས་པ་ཡིན་ནོ། །དེ་ཉིད་ཁྱད་པར་འཕགས་ཚུལ་ཡང་། སློབ་དཔོན་ཛྙཱ་ན་ཤྲཱིས། གསང་སྔགས་ཀྱི་ཐེག་པ་འདི་ཕ་རོལ་ཏུ་ཕྱིན་པའི་ཐེག་པ་ཆེན་
པོ་དབུ་མ་ལས་ཀྱང་ཁྱད་པར་ཡོད་པ་བསྟན་ཏེ། དམིགས་པ་བླ་ན་མེད་པའི་ཐབས་དང་། སྒྲུབ་པ་བླ་ན་མེད་པ་དང་། ཡེ་ཤེས་བླ་ན་མེད་པ་དང༌། བརྩོན་འགྲུས་བླ་ན་མེད་པ་དང༌། གདུལ་བྱ་
མ་ལུས་པ་འཛིན་པར་ནུས་པ་དང་། ཉོན་མོངས་པ་བྱིན་གྱིས་བརླབས་པ་དང་། བྱིན་གྱིས་རློབ་པ་མྱུར་བ་དང༌། མྱུར་དུ་འབྱུང་བ་དང་། ཉོན་མོངས་པ་སྤོང་བ་དང་། བསམ་པ་བླ་ན་མེད་པ་

ཨཱུ༧ ༄༅། །དང་། སྤྱོད་པ་བླ་ན་མེད་པ་ཐབས་མཁས་པ་སྟེ། དེ་ལྟར་ཐབས་མཁས་པ་ཉིད་རྣམ་པ་བཅུ་གཅིག་གིས་ཁྱད་པར་དུ་འཕགས་སོ། །ཞེས་དང་། སློབ་དཔོན་ཤནྟི་
u 18/1/01
པས༑ དམིགས་པ་རྣམ་པར་དག་པ་དང་། །གྲོགས་ཀྱི་མཐུ་དང་སྤྱོད་པ་ཡིས། །བློ་ལྡན་རྣམས་ཀྱིས་ཐེག་པ་ནི། །ཆེན་པོའི་ཆེན་པོ་ཉིད་དུ་བསྒྲགས། །ཞེས་དང༌། ཚུལ་གསུམ་སྒྲོན་མེ་
ལས༑ དོན་གཅིག་ན་ཡང་མ་རྨོངས་དང༌། །ཐབས་མང་དཀའ་བ་མེད་པ་དང༌། །དབང་པོ་རྣོན་པོའི་དབང་བྱས་ནས། །སྔགས་ཀྱི་ཐེག་པ་ཁྱད་པར་འཕགས། །ཞེས་དང༌། དཔལ་ནཱ་རོ་
པའི་བཞེད་པ་སྒྲ་བསྒྱུར་མར་པའི་ཞལ་སྔ་ནས་གསུངས་པ། དེ་ལ་ཕ་རོལ་ཏུ་ཕྱིན་པ་དང་གསང་སྔགས་ཀྱི་ཐེག་པའོ། །དེ་གཉིས་ཀྱི་ཁྱད་པར་ཡང་བདེ་བས་སྐྱོབ་པ་དང་མྱུར་དུ་སྐྱོབ་པའོ།
ཡང་ཕ་རོལ་ཏུ་ཕྱིན་པའི་ཐེག་པ་ནི་ཚོར་བ་སྡུག་བསྔལ་ལམ་དུ་བྱེད་ལ། སྔགས་ནི་བདེ་བ་ལམ་དུ་བྱེད་པ་སྟེ། ཞེས་དང༌། ཕ་རོལ་ཏུ་ཕྱིན་པའི་ཐེག་པ་ནི་བསྐལ་པ་གྲངས་མེད་གསུམ་ནས་འཚང་
རྒྱ་བར་འདོད་ལ། འདིར་ནི་ཚེ་གཅིག་གིས་འཚང་རྒྱ་བར་འགྱུར་ཏེ། ཞེས་གསུང༌། འོ་ན་ཐམས་ཅད་གསང་བའི་འགྲེལ་པར། གང་ཡང་རྒྱུའི་རྣལ་འབྱོར་ཉིད་ཀྱིས་འཚང་རྒྱ་བ་ནི་ཕ་རོལ་ཏུ་

ཕྱིན་པའི་ཚུལ་དང་བྱ་བའི་རྒྱུད་ལ་སོགས་པ་ལས་བཤད་པ་སྟེ། དེ་ནི་དུས་ཤིན་ཏུ་རིང་བས་འབྱུང་བ་ཡིན་ནོ། །རྣལ་འབྱོར་གྱི་རྒྱུད་རྣམས་སུ་ནི་རྒྱུ་དང་འབྲས་བུའི་སྦྱོར་བ་ལ་སོགས་པས་ཐེག་པ
ཆེན་པོ་མཐའ་དག་བསྡུས་པ་ཡིན་པའི་ཕྱིར་ཤིན་ཏུ་མྱུར་བ་ཉིད་དུ་བྱང་ཆུབ་ཐོབ་པ་ཡིན་ནོ། །ཞེས་བྱ་སྤྱོད་ཀྱིས་མྱུར་དུ་མི་ཐོབ་པར་བཤད་པ་དང་འགལ་ལོ་ཞེ་ན། དེ་ནི་རྣལ་འབྱོར་གྱི་རྒྱུད་ཡན་ཆད་
ལས་འབྲས་བུ་ཐོབ་པ་བུལ་བ་ལ་དགོངས་ཀྱིས། ཕར་ཕྱིན་ལྟ་བུ་གྲངས་མེད་དུ་མར་འགྱངས་པ་ནི་མ་ཡིན་ནོ། ྋ།བྱ་སྤྱོད་ཀྱི་ལུགས་དེར་ཚེ་གཅིག་ལ་རྫས་སྔགས་ལ་བརྟེན་པའི་རིག་འཛིན་གྱི་དངོས་
གྲུབ་ཐོབ་ནས་ལྷའི་འདོད་པ་ལ་ལོངས་སྤྱོད་པ་བཞིན་དུ་ལམ་བསྒོམ་པས་སངས་རྒྱས་ཐོབ་པར་འདོད་པའོ། །དེ་ལྟར་ཡང་རྣམ་སྣང་མངོན་བྱང་ལས། དེས་དེ་རྣམས་ཡིད་རབ་ཏུ་དགའ་ཞིང་ཚེ་རིང་
པོ་ཡང་རབ་ཏུ་ཐོབ་ནས། འདོད་པའི་ཡོན་ཏན་ལྔ་དག་གིས་རྩེ་དགའ་ཡོངས་སུ་སྤྱོད་ལ། སངས་རྒྱས་བཅོམ་ལྡན་འདས་རྣམས་ལ་མཆོད་པ་བྱེད་ཅིང་འཇིག་རྟེན་ཐམས་ཅད་དང་མི་མཐུན་པའི་ལམ་
འདི་འགྲུབ་པར་འགྱུར་རོ། །དེ་བཞིན་གཤེགས་པ་དང་བྱང་ཆུབ་སེམས་དཔའ་རྣམས་ཀྱིས་ཀྱང་དོན་གྱི་དབང་འདི་གཟིགས་ནས་གསང་སྔགས་སྤྱོད་པའི་ཚུལ་གྱི་ཆོ་ག་ཐུགས་དགྱེས་བཞིན་དུ་འཆད་

3 ༄༅། །དོ། །དེ་ཅིའི་ཕྱིར་ཞེ་ན། གྲངས་བསྐལ་པ་དུ་མར་རྩོལ་ཞིང་འབད་དེ་བྱ་དཀའ་བ་རྣམས་བརྩམས་ཀྱང་ཐོབ་པར་མི་འགྱུར་བ་དེ་བྱང་ཆུབ་སེམས་དཔའ་གསང་སྔགས་
ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་པ་རྣམས་ཀྱིས་ཚེ་འདི་ཁོ་ན་ལ་ཐོབ་པར་འགྱུར་རོ། །ཞེས་གསུངས་པས་སོ། །ཁྱད་པར་ཅན་གྱི་རྒྱུད་སྡེ་དེ་ལ་ཡང་། དབྱེ་བསྡུའི་རྣམ་གྲངས་མི་འདྲ་
བ་མང་དུ་ཡོད་དེ། ཇོ་བོ་རྗེའི་ལམ་སྒྲོན་རང་འགྲེལ་ལས། རྒྱུད་སྡེ་བདུན་དུ་བཞག་པ་དང༌། བདེ་མཆོག་ཉུང་ངུའི་རྒྱུད་ལས་དྲུག་ཏུ་བཞག་པ་དང༌། ཡེ་ཤེས་རྡོ་རྗེ་ཀུན་ལས་བཏུས་དང་མཁའ་
འགྲོ་རྒྱ་མཚོ་སོགས་ལས་ལྔར་བཞག་པ་དང༌། རྡོ་རྗེ་བདུད་རྩིའི་རྒྱུད་འགྲེལ་དང་སྒེག་པ་རྡོ་རྗེའི་སྔགས་དོན་རྣམ་གཟིགས་སོགས་ལས་གསུམ་དུ་བཞག་པ་དང་། དཀྱིལ་ཆོག་རྡོར་ཕྲེང་པ་དང་མན་
ངག་སྙེ་མ་སོགས་ལས་ཕྱི་ནང་གི་རྒྱུད་སྡེ་གཉིས་སུ་བཞག་པ་ཡོད་ཀྱང་། ཡོངས་སུ་གྲགས་ཆེ་བ་བཞིར་ངེས་ཏེ། མི་རིགས་བཞི་དང་། བློ་རིགས་བཞི་དང༌། འདོད་ཁམས་ཆགས་པའི་ཚུལ་
ྋ བཞི་དང༌། དུས་བཞི་སོགས་ལ་དགོངས་ནས་རྒྱུད་སྡེ་བཞི་གསུངས་ཏེ། བདེ་མཆོག་ལས། བྱ་བ་བྲམ་ཟེའི་གཙང་དང་བསྟུན། །སྤྱོད་པ་རྗེའི་རིགས་དེ་ལས་ལྷག །རྣལ་འབྱོར་རྒྱལ་པོ་

འཁོར་ཚོགས་མང་། །བཞི་པ་དམངས་རིགས་གདོད་ནས་གྲོལ། །ཅེས་དང་། རྡོ་རྗེ་གུར་ལས། དམན་པ་རྣམས་ལ་བྱ་བའི་རྒྱུད། །བྱ་མིན་རྣལ་འབྱོར་དེ་ལྟག་ལ། །སེམས་ཅན་མཆོག་ལ་
རྣལ་འབྱོར་མཆོག །རྣལ་འབྱོར་བླ་མེད་དེ་ལྟག་ལ། །ཞེས་དང་། སམྦུ་ཊ་ལས། རྒོད་དང་བལྟ་དང་ལག་བཅངས་དང་། །གཉིས་གཉིས་འཁྱུད་དང་རྣམ་པ་བཞི། །སྲིན་འབུའི་ཚུལ་གྱིས་
རྒྱུད་བཞིར་གནས། །ཞེས་དང་། ལྷ་ཐམས་ཅད་ཡང་དག་པར་འདུས་པའི་རྒྱུད་ལས། །རྫོགས་ལྡན་དང་པོ་བྱ་བའི་རྒྱུད། །གསུམ་ལྡན་གཉིས་པ་སྤྱོད་པའི་རྒྱུད། །གཉིས་ལྡན་གསུམ་པ་རྣལ་
འབྱོར་རྒྱུད། །རྩོད་ལྡན་བཞི་པ་བླ་མེད་རྒྱུད། །ཅེས་སོགས་ལུང་མཐའ་ཡས་ཤིང༌། །རྒྱུད་སྡེ་བཞི་པོ་དེ་ཡི་ཁྱད་པར་ལ་ཤིན་ཏུ་མང་ཡང་བསྡུ་ན།ྋ སྒྲབ་པ་པོ་གང་ཟག་གི་ཁྱད་པར་
གདུལ་བྱ་ཕྱི་ཡི་བྱ་བ་མང་པོ་ལ་མོས་པ་ལ་བྱ་རྒྱུད། དེ་ཁོ་ན་ཉིད་ལ་མོས་ཤིང་བྱ་བ་མང་པོ་མ་ཡིན་པ་ལ་དགའ་བ་ལ་སྤྱོད་རྒྱུད། བྱ་བ་མང་པོས་གཡེང་བར་ཤེས་ནས་དེ་ཁོ་ན་ཉིད་སྒོམ་པ་ལ་
གཅིག་ཏུ་མོས་པ་ལ་རྣལ་འབྱོར་རྒྱུད། གཉིས་མེད་ཀྱི་ཡེ་ཤེས་ཁོ་ན་ལ་མོས་པ་ལ་རྣལ་འབྱོར་བླ་མེད་ཀྱི་རྒྱུད་གསུངས་པར་ཚུལ་གསུམ་སྒྲོན་མེ་ལས་བཤད། སྨིན་བྱེད་དབང་གི་ཁྱད་པར་ནི། བྱ

JU ༄༅། །རྒྱུད་ལ་ཆུ་དང་ཅོད་པཎ་གྱི་དབང༌། སྤྱོད་རྒྱུད་ལ་ཆུ་དང་ཅོད་པཎ་རྡོ་རྗེ་དྲིལ་བུ་མིང་དབང་སྟེ་དབང་ལྔ། རྣལ་འབྱོར་རྒྱུད་ལ་དབང་དེ་དག་གི་སྟེང་དུ་ཕྱིར་མི་ལྡོག་པ་
ཟ
སློབ་དཔོན་གྱི་དབང་འཁོར་བཅས། རྣལ་འབྱོར་བླ་མེད་རྒྱུད་ལ་དེ་དག་དང་ཕྱོགས་མཚུངས་པ་བུམ་དབང་། གཞན་ཡང་གསང་དབང་ཤེས་རབ་ཡེ་ཤེས་དབང་བཞི་པ་རྣམས་བསྐུར་བར་ཡེ་ཤེས་
ཐིག་ལེ་ལས་གསུངས་པ་ལྟར་རོ། །གྲོལ་བྱེད་ལམ་གྱི་ཁྱད་པར་ནི། བྱ་རྒྱུད་ལ་མདུན་དུ་ལྷ་མཆོད་པ་སོགས་བྱས་ཏེ་ལྷའི་བསྒོམ་བཟླས་བྱ་བ་དང་བསམ་གཏན་གསུམ་གྱིས་ཞི་ལྷག་སྒྲུབ་ཚུལ་
རྣམས་བཤད། སྤྱོད་རྒྱུད་ལ་མཚན་བཅས་ཕྱི་ནང་གི་བཟླས་བརྗོད་བཞི་དང་མཚན་མེད་ཞི་ལྷག་གི་ཏིང་ངེ་འཛིན་སྒོམ་ཚུལ་རྣམས་བཤད། རྣལ་འབྱོར་རྒྱུད་ལ་མཚན་བཅས་ཏིང་ངེ་འཛིན་གསུམ་གྱི་
སྒོ་ནས་རགས་པ་ལྷ་ལ་དམིགས་པ་དང་ཕྲ་བ་ཕྱག་མཚན་ལ་དམིགས་པའི་རྣལ་འབྱོར་དང་མཚན་མེད་ཞི་ལྷག་ཟུང་འཇུག་ཏུ་བསྒོམ་པའི་རྣལ་འབྱོར་རྣམས་བཤད། རྣལ་འབྱོར་བླ་མེད་ལ། བསྙེན་
༈ སྒྲུབ་ཡན་ལག་བཞི་ལ་སོགས་པའི་བསྐྱེད་རིམ་དང་བདག་བྱིན་རླབས་ལ་སོགས་པའི་རྫོགས་རིམ་ཡན་ལག་དང་བཅས་པ་རྣམས་བཤད་དོ། །ངེས་ཚིག་ཀྱང༌། ཁྲུས་དང་གཙང་སྦྲ་ལ་སོགས་པ་

ཕྱིའི་བྱ་བ་གཙོ་བོར་སྟོན་པས་བྱ་བའི་རྒྱུད། ཕྱི་ལུས་ངག་གི་བྱ་བ་དང་ནང་སེམས་ཀྱི་ཏིང་ངེ་འཛིན་ཆ་མཉམ་པར་སྤྱོད་པའི་རྒྱུད། ནང་ཏིང་ངེ་འཛིན་གྱི་རྣལ་འབྱོར་སྒོམ་པ་གཙོ་བོར་སྟོན་པས་རྣལ་
འབྱོར་གྱི་རྒྱུད། ཐབས་ཤེས་དབྱེར་མེད་ཀྱི་རྣལ་འབྱོར་གཙོ་བོར་སྟོན་ཅིང་རྒྱུད་ཐམས་ཅད་ཀྱི་གོང་མར་གྱུར་པས་ན་རྣལ་འབྱོར་བླ་མེད་ཀྱི་རྒྱུད་ཅེས་བྱའོ། །དེ་དག་ཀྱང་སྡེ་སྣོད་གསུམ་གའི་དོན་ཆ་
ལྡན་དུ་སྟོན་པས་གསུམ་གའི་ཆར་གཏོགས་པ་དང༌། རིག་འཛིན་གྱི་སྡེ་སྣོད་དམ་བྱང་ཆུབ་སེམས་དཔའི་སྡེ་སྣོད་ཅེས་སྡེ་སྣོད་གསུམ་གཞན་པའི་བཞི་པ་བཞག་པ་སོགས་མང་ཡང་། རང་ལུགས་
ཀུན་མཁྱེན་ཆེན་པོས་མདོ་མདོར་བསྟན་དང༌། སྔགས་རྒྱས་བཤད་དུ་གསུངས་པ་ལྟར་ངེས་སོ། རྒྱུད་སྡེ་དེ་དག་ལ། ནང་གསེས་བྱ་བའི་རྒྱུད་ལ་སྒོ་དྲུགསྤྱོད་པའི་རྒྱུད་ལ་རིགས་
གསུམ༑ རྣལ་འབྱོར་རྒྱུད་ལ་དུམ་བུ་བཞི། བླ་མེད་ལ་ཕ་རྒྱུད་མ་རྒྱུད་སོགས་ཇི་སྙེད་ཅིག་ཡོད་ཀྱང་ཧ་ཅང་མང་བས་བཞག སྐབས་དོན་འདི་ཉིད། ྋཚུལ་གསུམ་སྒྲོན་མེ་ལས།ྋ གང་ཡང་རེ་
ཞིག་སྐྱེ་བ་གཞན་དུ་གོམས་པའི་བག་ཆགས་ཀྱིས་སྐྱེ་བོ་མེད་པའི་ནགས་ཚལ་གྱི་གནས་དང༌། ཁྲུས་དང༌། དཀྱིལ་འཁོར་བྲི་བ་དང༌། མཆོད་པ་དང༌། སྦྱིན་བསྲེག་དང༌། དཀའ་ཐུབ་

302 །དང༌། བཟླས་བརྗོད་ལ་སོགས་པའི་བྱ་བ་མེད་པར་ཉིད་མཉམ་པར་བཞག་མི་ནུས་པས། དེའི་ཕྱིར་ན་བྱ་བའི་རྒྱུད་བསྟན་པར་མཛད་པ་ཡིན་ནོ། །ཞེས་གསུངས་པ་༄ ༅།
ལྟར༑ བྱ་བའི་རྒྱུད་དེ་ལ་ཡང་། སྒོ་དྲུག་ཏུ་དབྱེ་བ། རིགས་གསུམ་དུ་བསྡུ་བ། དེ་ཡང་གསང་སྔགས་རིགས་སྔགས་གཉིས་སུ་འདུས་པ་སྟེ་ཚུལ་གསུམ་གྱི། དང་པོ་སྒོ་དྲུག་ནི། དེ་བཞིན་
གཤེགས་པའི་རིགས། པདྨའི་རིགས། རྡོ་རྗེའི་རིགས་ཏེ་གཙོ་བོ་རིགས་གསུམ། ནོར་བུའི་རིགས། ལྔས་རྩེན་ནམ་རྒྱས་པའི་རིགས། འཇིག་རྟེན་པའི་རིགས་ཏེ་ཕལ་པ་རིགས་གསུམ་དང་
དྲུག་གོ །དེ་དག་བརྗོད་བྱར་བྱས་པའི། རྗོད་བྱེད་ཀྱི་རྒྱུད་ལ། བྱ་བ་སྤྱིའི་རྒྱུད། བྱེ་བྲག་གི་རྒྱུད་གཉིས། སྤྱིའི་རྒྱུད་ལ། གསང་བ་སྤྱི་རྒྱུད་དང་། ལེགས་པར་གྲུབ་པ་དང༌། དཔུང་
བཟང་གིས་ཞུས་པ་གསུམ། བྱེ་བྲག་གི་རྒྱུད་ལ། དེ་བཞིན་གཤེགས་པའི་རིགས་ལ། རིགས་ཀྱི་གཙོ་བོ་དང༌། རིགས་ཀྱི་བདག་པོ་དང་། རིགས་ཀྱི་ཡུམ་དང༌། རིགས་ཀྱི་གཙུག་
ལྟ ཏོར༑ རིགས་ཀྱི་ཁྲོ་བོ་ཁྲོ་མོ། རིགས་ཀྱི་ཕོ་ཉ་མོ། རིགས་ཀྱི་བྱང་སེམས། གནས་གཙང་མའི་ལྷ་ལ་སོགས་པའི་རྒྱུད་དང་བརྒྱད། པདྨའི་རིགས་ལ། གཙོ་བོ་དང་། བདག་པོ། ཡུམ་

ཁྲོ་བོ་ཁྲོ་མོ། བཀའ་ཉན་ཕོ་ཉའི་རྒྱུད་ལྔ། རྡོ་རྗེའི་རིགས་ལའང༌། རིགས་ཀྱི་གཙོ་བོ་བདག་པོ། ཡུམ། ཁྲོ་བོ་ཁྲོ་མོ། ཕོ་ཉ་མོ་དང་། ཕྱག་བརྙན་ཞེས་བྱ་བ་ལྔ། ནོར་བུའི་རིགས་ཀྱི་
རྒྱུད་ནི། ནོར་བུ་བཟང་པོའི་གཟུངས་ཆོ་ག་དང་བཅས་པ། གར་མཁན་མཆོག་གི་རྟོགས་པ་ལེའུ་བཅུ་དྲུག་པ་དང་། གནོད་འཛིན། གནོད་གནས། རྨུག་འཛིན། ཞེས་པ་ལ་སོགས་པའི་
མིང་ཅན་གྱི་གཟུངས་རྣམས་དང་། ལྔས་རྩེན་གྱི་རིགས་ཀྱི་རྒྱུད་ནི། མེ་ཁ་ལེའི་གཟུངས་སུ་གྲགས་པ་སྟེ། མེ་ཁ་ལེ་ཞེས་པའི་དོན་ཡང་འོག་པགས་ཅན་ཏེ་འཕྲོག་མ། དེའི་གཟུངས་ཡིན་པས་
དེར་བཏགས་པ་དང༌། འཇིག་རྟེན་པའི་རིགས་ཀྱི་རྒྱུད་ནི། ྋརིགས་སྔགས་ཀྱི་རྒྱལ་པོ་དབུགས་ཆེན་མོ་ཞེས་པ་ལྟ་བུ་སྟེ། འབྱུང་པོའི་བདག་པོ་སེར་སྐྱ་ཞེས་བྱ་བས་དབུགས་ཆེན་པོ་ཞེས་བྱ་བའི་
རིག་སྔགས་ཕུལ་ནས་སླན་ཆད་མི་གནོད་པར་དམ་བཅས་པ་དེ་འདྲ་བ་ཡིན། དེ་ལྟར་སྒོ་དྲུག་ཏུ་དབྱེ་བ་དེ་ལའང་། མཁས་པ་མང་པོའི་གཞུང་ལ་དཔྱད་པ་དང༌། གཞན་ཡང་གསུང་བ་པོའི་ཁྱད་
པར་བསྟན་བྱ་ལྷའི་ཁྱད་པར། དགོས་ཆེད་ཀྱི་ཁྱད་པར། གཞུང་ཚད་ཀྱི་ཁྱད་པར། སྔགས་ཀྱི་ཁྱད་པར་ཏེ་ལྔ་སོགས་མང་དུ་དབྱེར་ཡོད་པ་རྒྱུད་སྡེ་སྤྱི་ཡི་རྣམ་བཤད་མཁས་པའི་ཡིད་འཕྲོག

302 ༄༅། །སོགས་ལས་ཤེས་དགོས་ཤིང༌། གཉིས་པ་རིགས་གསུམ་དུ་བསྡུ་བ་ནི། དཔུང་བཟང་གི་འགྲེལ་པ་བརྗེད་བྱང་ལས། ནོར་ཅན་ནི་པདྨའི་རིགས་སུ་
H
བསྡུའོ༑ །རྒྱས་པ་ནི་རྡོ་རྗེའི་རིགས་ཀྱིས་སོ།། འཇིག་རྟེན་པའི་རིགས་ཀྱང་དེ་དག་གི་འགབ་ཏུ་ཕལ་ཆེར་འདུས་པར་རིག་པར་བྱའོ།། ཞེས་གསུངས། དེ་ཡང་གཉིས་སུ་འདུས་ཏེ། གསང་
སྔགས་རིག་སྔགས་རྣམ་པ་སྣ་ཚོགས་དག །ཅེས་གསུངས་པའི་དགོངས་པ། ལྷ་ཕོ་མོའི་དབྱེ་བ་ལས། གསང་སྔགས་དང་རིག་སྔགས་ཏེ་གསང་སྔགས་ནི། ཐབས་ཕོ་གཙོ་ཆེ་བའི་
རྒྱུད༑ རིགས་སྔགས་ནི་ཤེས་རབ་ལྷ་མོ་གཙོ་ཆེ་བའི་རྒྱུད་ཡིན་ལ། དེ་རེ་རེ་ཡང་གསང་སྔགས་དང་རིག་སྔགས་གཉིས་ཀར་གསུང་བའི་རིག་པས་དོན་གཉིས་ཀ་གཉིས་མེད་རྒྱུད་དུ་གྲུབ་པ་ཡིན་
ནོ།། དེ་ལྟར་གོ་དོན་གྱིས་ཁོག་ཕུབ་ནས་སྐབས་དོན་འགག་ཏུ་དྲིལ་ན། འདིར་རྒྱུད་སྡེ་སྒོ་དྲུག་གི་ནང་ཚན་རྡོ་རྗེའི་རིགས་ཏེ། དེ་ལ་ཡང་། ལས་ཀྱི་སྒྲིབ་པ་ཐམས་ཅད་རྣམ་པར་སྦྱོང་བ་ཞེས་བྱ་
༈བ་མི་འཁྲུགས་པའི་གཟུངས་ལྟ་བུ་རིགས་ཀྱི་གཙོ་བོའི་རྒྱུད་དང་། རིག་པ་མཆོག་དང་རྣམ་པར་འཇོམས་པ་ལ་སོགས་པ་རིགས་ཀྱི་བདག་པོ་དང་། རྡོ་རྗེ་མི་ཕམ་པ་མེ་ལྟར་རབ་ཏུ་རྨོངས་བྱེད་ཀྱི་

གཟུངས་དང་མཱ་མ་ཀི་སོགས་རིགས་ཀྱི་ཡུམ། བདུད་རྩི་ཐབས་སྦྱོར་དང༌། རབ་ཏུ་གྲུབ་པ་སོགས་རིགས་ཀྱི་ཁྲོ་བོ། རྡོ་རྗེ་ལུ་གུ་རྒྱད་སོགས་ཁྲོ་མོ། སྟོབས་པོ་ཆེ་དང་ཁྲོ་བོ་འཆོལ་པ་རྡོ་རྗེ་བློ་
གྲོས་ལ་སོགས་རིགས་ཀྱི་ཕོ་ཉ་དང་ཕྱག་བརྙན་ཕོ་མོའི་རྒྱུད་དེ་སྡེ་ཚན་རྣམ་པ་ལྔར་བཤད་པ་ལས། ད་ལམ་རིགས་ཀྱི་གཙོ་བོའམ་རྒྱལ་པོར་གཏོགས་པ། ལས་ཀྱི་སྒྲིབ་པ་ཐམས་ཅད་སྦྱོང་བ་མི་
འཁྲུགས་པའི་གཟུངས་རྟོགས་པ་དང་བཅས་པ་གསུངས་པར་བརྟེན་ནས། གྲུབ་པའི་སློབ་དཔོན་ཆེན་པོ་ཛེ་ཏཱ་རི་དང་ཇོ་བོ་རྗེས་གཙོ་བོ་ལ་བཀྲ་ཤིས་ལྷ་མོ་བརྒྱད་ཀྱིས་བསྐོར་བ་ལྷ་དགུ་མ་དང༌། ཁྱད་
པར་ཇོ་བོས་ལྷ་དགུའི་སྟེང་དུ་སྒོ་མ་བཞི་བསྣན་པའི་ལྷ་བཅུ་གསུམ་མར་མཛད་པ་སྟེ་གཉིས་སུ་ཡོད་པས་ཕྱི་མ་འདི་ཡི་ཆོས་སྐོར་ལ། ལས་ཀྱི་སྒྲིབ་པ་རྒྱུན་གཅོད་པ་རྡོ་རྗེ་སེམས་དཔའི་རྟོགས་པ་ཞེས་
བྱ་བ་ཆུང་ངུ་འདི་ཡིན། ཁྲུས་ཆོག་དཔའ་བོ་རྡོ་རྗེས་མཛད་པ་དང་སྒྲུབ་ཐབས། དཀྱིལ་ཆོག སྦྱིན་སྲེག ཧོམ་གཟར་གྱི་མཚན་ཉིད། བདུན་ཚིགས། སཱཙྪ། གཏོར་མ་རྣམས་ཀྱི་ཡི་གེ་
དཔལ་ཨ་ཏི་ཤས་མཛད་པ། གཞན་དོན་བསྙེན་པའི་སྒོམ་རིམ་ལྀ་ཆེན་གྱིས་མཛད་པ། གཟུངས་འགྲེལ་དེའི་དབང་བསྐུར་དང་བཅས་པ་རྣམས་སོ། ཞར་བྱུང་བྱ་བའི་རྒྱུད་ལ་བདག་བསྐྱེད་ཡོད་

3u ༄༅། །མེད་ཀྱི་མཐའ་དཔྱོད་ཅུང་ཟད་འགོད་ན། འཇམ་དབྱངས་ཆེན་པོ་ས་པཎྜི་ཏས། བྱ་བའི་རྒྱུད་ལ་བདག་བསྐྱེད་མེད། །བྲིས་སྐུ་མཆོད་ནས་གསོལ་བ་
འདེབས༑ །བདག་བསྐྱེད་སྒྲུབ་ཐབས་ཡོད་པ་ནི། །རྣལ་འབྱོར་རྒྱུད་ཀྱི་རྗེས་འབྲང་ནས། །དེ་ཡི་ལུགས་བཞིན་མཛད་པ་ཡིན། །དེ་ལྟར་བྱེད་ན་བསྙུང་གནས་མེད། །ཅེས་དང་། གལ་ཏེ་
བསྙུང་གནས་བྱེད་འདོད་ན། ྋ།རང་ཉིད་ཐ་མལ་ང་རྒྱལ་གྱིས། །བྲིས་སྐུ་ཆོ་ག་བཞིན་བྲིས་ལ། །རྗེ་དཔོན་བཞིན་དུ་དངོས་གྲུབ་བླངས། །ཞེས་གསུངས་པ་ནི། ཡེ་ཤེས་རྡོ་རྗེ་ཀུན་ལས་བཏུས་
པའྀ་རྒྱུད་ལས། འཇིགས་པར་དམིགས་ཤིང་ཤིན་ཏུ་གཙང་སྦྲ་བྱེད་པ་དང་། ཡེ་ཤེས་སེམས་དཔའི་བདེ་བ་དམ་པ་མེད་པ་དང་། བདག་ཉིད་ལྷའི་སྙེམས་པ་མེད་པ་དང་། རྨད་དུ་བྱུང་བའི་སྤྱོད་
ཡུལ་མ་ཡིན་པ་དང༌། སྐྱོན་གྱི་རྒྱུ་ཡི་རྟོགས་པས་རབ་ཏུ་སྤྱོད་པས་གྲུབ་པ་ནི་བྱ་བའི་རྒྱུད་ལ་རབ་ཏུ་ཞུགས་སོ། །ཞེས་གསུངས་པས། འཇིགས་པ་ལྟ་ཞིང་གཙང་སྦྲ་བྱེད་པ་ནི། ཟབ་མོའི་དོན་
༈ ལ་འཇིགས་པར་ལྟ་ཞིང་ཤིན་ཏུ་གཙང་སྦྲ་བྱེད་པའོ།། ཡེ་ཤེས་སེམས་དཔའི་བདེ་བ་དམ་པ་དང་བདག་ཉིད་ལྷའི་སྙེམས་པ་མེད་པ་ནི། བདག་ལྷར་བསྐྱེད་པ་དང་ཡེ་ཤེས་སེམས་དཔའ་གཞུག་པ་

མེད་པར་དགྲ་ནག་གི་འགྲེལ་པ་དང༌། གུར་གྱི་འགྲེལ་པ་དག་ལས་ཀྱང་བཤད་པ་དང༌། སློབ་དཔོན་བསོད་ནམས་རྩེ་མོ་སོགས་མཁས་པ་འགའ་ཞིག་གིས་སངས་རྒྱས་པ་ལ་གྲུབ་མཐའ་མི་འདྲ་བ
བཞི་ཡོད་པ་དེ་དང་བསྟུན་ཏེ། བསྐྱེད་ཆོག་མི་འདྲ་བ་བཞི་རྒྱུད་སྡེ་བཞིར་བཞག་པ་ལས། ཉན་ཐོས་དབང་པོ་ཐ་མ་པ་གནས་མ་བུ་ཞེས་བྱ་བ་དང༌། འབྲིང་པོ་ཉི་འོག་བྱེ་བྲག་ཏུ་སྨྲ་བ་ཞེས་པ་
ནི༑ བཅོམ་ལྡན་འདས་ཀྱིས། མདོ་ལས། དགེ་སློང་དག་ཁུར་ཡང་ཡོད། འཁུར་ཁྱེར་བ་པོ་ཡང་ཡོད། ཅེས་གསུངས་པའི་རྗེས་སུ་འབྲང་ནས་གང་ཟག་གི་བདག་ཅེས་བྱ་བ་ཡོད་པར་འདོད་
ལ༑ དེ་ཡང་རྟག་པར་བརྗོད་དུ་མེད་དེ་འདིའི་ཕུང་པོ་དོར་ནས་ཕ་རོལ་གྱི་ཕུང་པོ་ལེན་པས་སོ།། མི་རྟག་པ་བརྗོད་དུ་མེད་དེ། འདིར་ལས་བྱས་པ་དེ་ཕ་རོལ་དུ་བདག་གིས་མྱོང་བས་སོ།། ཕུང་
པོ་དེ་ཉིད་བརྗོད་དུ་མེད་དེ་ཕུང་པོ་མི་རྟག་པའི་ཕྱིར་རོ།། གཞན་དུ་བརྗོད་དུ་མེད་དེ་ཕུང་པོ་ཡིན་པའི་ཕྱིར་རོ།། དེ་བས་ན་བརྗོད་དུ་མེད་པའི་གང་ཟག་ཅེས་བྱ་བར་འདོད་དོ།། དེ་བཞིན་དུ་བྱ་བའི་
རྒྱུད་ཀྱི་བསྐྱེད་ཆོག་གསུངས་ཏེ། མདུན་དུ་རས་བྲིས་བཀྲམ། མཆོད་པ་བཤམས། ཁྲུས་ལ་སོགས་པ་བྱས་ནས། མདུན་དུ་ཡེ་ཤེས་སེམས་དཔའ་སྤྱན་དྲངས་པའི་ཆོ་ག་བྱས་ཏེ། དེའི་

3u ༄༅། །ཐུགས་ཀར་སྔགས་ཕྲེང་བཀོད་ཅིང་བཟླས་པ་བྱས་ནས་རྗེ་དཔོན་ལས་དངོས་གྲུབ་ལེན་པའི་ཚུལ་ཞེས་བྱའོ།། ཞེས་གསུངས་པ་བཞིན། དེ་དག་གི་རྗེས་སུ་འབྲང་ནས་
ཕྱོགས་གཅིག་ལ་ཞེན་པས་གསུངས་པ་ཡིན་ཏེ། བསྙུང་བར་གནས་པ་དེ་ཡང་ལྷ་ལ་བརྙས་ཕྱིར་མ་ཡིན་ཅིང༌། ལྷ་སྒྲུབ་པའི་ཕྱིར་གཙང་སྦྲ་ལ་མཆོག་ཏུ་གཞོལ་ཐབས་ཡིན་ཏེ། དཔུང་བཟང་
a ལས༑ བཤང་གཅི་སྣབས་དང་མཆིལ་མ་བད་ཀན་དང་། །འདི་དག་ཟད་པར་བྱ་ཕྱིར་བསྙུང་གནས་གསུངས། །དྲི་མ་ཟད་ཅིང་མི་ཡི་ལུས་དག་ནས། །རང་གི་འབྱོར་ཕྱིར་སྒྲབ་ལ་བདེ་བར་
༡༩ འཇུག །ཅེས་གསུངས་པས། དྲི་མ་འདོར་བ་དགོས་པའི་ཐབས་སུ་བཤད་པས། སྒྲུབ་ཚེ་བདག་མདུན་གང་ལའང་གཅེས། ཁྱད་པར་བདག་བསྐྱེད་ལ་གཙང་སྦྲ་དགོས་ཕྱིར་ཡིན་མོད། ཁོང
ནི་བོད་ཀྱི་མཁས་པ་ཉིད་རང་གིས་པཎྜི་ཏའི་མཚན་དུ་ཁུར་བཞེས་པ་ཉིད་ནའང་། ཐོག་མར་གང་གཟིགས་པ་ཞིག་གམ། རང་ལུགས་ལ་སྔར་ནས་སྲོལ་གང་འཇགས་པའི་སྐྱོ་མ་སྔ་བཙན་ཅན་ཞིག་
ལ་ཐུགས་ཞེན་པས། གཞན་ལུགས་ཀྱི་ཕྱོགས་སྔ་ཇི་བཞིན་མ་ལོན་པར་ཀུན་ལ་ཟུར་འཛུག་པའི་གཟེ་མ་ར་མགོ་གཟེངས་པས། ས་ལུགས་གོང་མ་རྣམ་གསུམ་དང༌། རྒྱ་བོད་ཀྱི་གྲུབ་མཐའ་

ཐམས་ཅད་དགོངས་པ་མཐུན་ཡང་། ཁོང་ནི་དེ་དག་གང་དང་ཡང་ཤས་ཆེར་མཐུན་དཀའ་ཞིང་ཕལ་ཆེར་ལ་ཚད་མ་མི་འཛིན་པ་ཞིག་ཐུགས་ཀྱི་གཤིས་ལ་གྲུབ་ཕྱིར། རྗེས་འབྲང་དག་ཀྱང་གཞུང་
མི་འཁྱོང་བཞིན་དུ་སྐྱོང་བའི་ངལ་བ་ལ་བརྟེན་ཏེ་ལབ་ལོབ་མང་དུ་བྱུང་མོད། མདོ་རྒྱུད་ཀུན་ལས། སེམས་ཅན་གྱི་བློ་ཡི་བྱེ་བྲག་མཐའ་ཡས་ཕྱིར་ཐེག་པའི་མཐའ་ལ་ཐུག་པ་མེད་པར་གསུངས་པ་
བཞིན༑ རྒྱ་བོད་ཀྱི་མཁས་གྲུབ་རྣམས་ཀྱང་འགྲོ་ཁམས་ལ་ལྟོས་པའི་ཐེག་ཚུལ་སོོ་སོར་མ་འཁྲུལ་བར་བཞེད་པས། གོང་གི་ལུགས་དེ་དག་ཏུ་གདུལ་བྱའི་དབང་གིས་མ་བཤད་པ་དེ་དག་
རྒྱུད་ཐམས་ཅད་ཀྱི་ཆོ་ག་བསྡས་པའི་རྒྱུད་འཕགས་པ་དཔུང་བཟང་དང་། དཔལ་རྟོགས་པ་བསྡུས་པ་ལས་གསུངས་སོ།། ཞེས་སློབ་དཔོན་སངས་རྒྱས་གསང་བས་གསུངས་ལ། རྒྱས་པ་
ནི༑ སློབ་དཔོན་བྱང་ཆུབ་མཆོག་གིས་མཛད་པའི་ལེགས་པར་གྲུབ་པའི་རྒྱུད་ཀྱི་སྒྲུབ་ཐབས་བསྡུས་པ་ལས། བྱ་བའི་རྒྱུད་དུ་ལྷ་བསྒྲུབ་པའི་རྣལ་འབྱོར་གྱི་རིམ་པ་མ་བསྟན་ཏོ་སྙམ་དུ་བསམ་པར་མི་
བྱ་སྟེ། བཅོམ་ལྡན་འདས་ཀྱིས་ཕལ་ཆེར་དུ་མ་བསྟན་ཀྱང་། ཕྱག་ན་རྡོ་རྗེ་དབང་བསྐུར་བ་དང་། དེ་ཁོ་ན་ཉིད་བཅུ་ལ་འཇུག་པ་དག་ལས་གཙོ་བོར་བསྟན་ཏོ།། གཅིག་ཏུ་དངོས་གྲུབ་ཐམས་ཅད་

།ནི་གསང་སྔགས་ཀྱི་ལྷ་དང་དེ་ཁོ་ན་ཉིད་ལ་རག་ལས་པ་ཡིན་ལ། དེ་དག་རྣམ་པར་ཉམས་ན་ཞི་བ་ལ་སོགས་པའི་ལས་རྣམས་འགྲུབ་པར་མི་འགྱུར་བས། བླ་མས་39 ༄༅།
བཤད་པ་དང་། རྒྱུད་ཀྱི་ཁྱད་པར་ཅུང་ཟད་དཔྱད་པ་ལས་ཁོང་དུ་ཆུད་པར་བྱའོ།། དེ་ལྟར་རིམ་པ་འདིས་ལྷ་ཉིད་ཀྱི་སྐུར་བསྐྱེད་པར་བྱའོ།། ཞེས་གསུངས་པས། རྒྱུད་ལས་བདག་བསྐྱེད་མེད་
པར་གསུངས་པ་ནི།ྋ རྒྱུད་ཕལ་ཆེར་དུ་བདག་བསྐྱེད་མ་བཤད་པ་ལ་དགོངས་པས་སོ།། བསམ་གཏན་ཕྱི་མ་ལ་སོགས་པ་འགའ་ཞིག་ལ་དམིགས་ཀྱིས་བསལ་ནས་བདག་བསྐྱེད་ཡོད་པར་བཤད་
དེ༑ བསམ་གཏན་ཕྱི་མ་ལས། བློ་ཡི་སྤྱོད་ཡུལ་མདུན་ན་གནས། །བདག་ཉིད་དེ་འདྲར་བཞག་ནས་ནི། སྔགས་ཀྱི་རྣམ་པར་ཤེས་པར་བསྒོམ། །བསྡམ་ནས་ཏིང་ངེ་འཛིན་ལ་
གནས༑ །སྲོག་དང་རྩོལ་བ་རབ་ཏུ་བསྡམ། །ཞེས་དང༌། དེའི་འགྲེལ་པ་ལས། འདི་བྱ་བ་སྤྱིའི་ཆོ་ག་ཡིན་ལ། གོང་དུ་བསྐྱེད་ཆོག་མ་བསྟན་པ་ཐམས་ཅད་ལ་སྦྱར་བར་བྱའོ།། དེ་ལྟར་ལྷ་
ྋབསྒོམ་ནས་སྔགས་ཀྱི་བསམ་གཏན་ཆོ་ག་ནི། བསམ་གཏན་ཕྱི་མ་ལྟར་རོ།། ཞེས་སོགས་དྲངས་ནས་བྱ་རྒྱུད་ལ་བདག་བསྐྱེད་ཡོད་པར་བཤད། དེ་བཞིན་པཎ་ཆེན་འཇིགས་མེད་གྲགས་པས་

ཀྱང་༑ བདག་དམངས་ལྟ་བུས་ལྷ་རྗེ་བོ་ལྟ་བུ་ལས་དངོས་གྲུབ་ལེན་པ་དང་། དེ་ཉིད་ལུས་ངག་ཡིད་ལས་གཙོ་བོར་བྱེད་པ་དང༌། རྒྱལ་བུ་དོན་གྲུབ་སོ་སྐྱེའི་རྟེན་ལས་འཚང་རྒྱ་བར་འདོད་པ་ལྟར
དེ་དག་རྗེས་སུ་བཟུང་བའི་ཕྱིར་བྱ་བའི་རྒྱུད་བསྟན་ཏོ། །ཞེས་དང་ཡང༌། བྱ་རྒྱུད་པ་རྣམས་ཀྱིས་རང་གི་སྙིང་གར་དོན་དམ་པའི་བྱང་ཆུབ་སེམས་ཀྱི་ཟླ་བའི་དཀྱིལ་འཁོར་སྒོམ་ལ་དེ་ནི་ཕྱག་རྒྱའི་ལྷ་
ཞེས་བྱ་བ་ཡིན་ཏེ། འདིར་འཁོར་བ་དང་མྱ་ངན་ལས་འདས་པ་ཐམས་ཅད་ཁམས་ཀྱི་ཚུལ་གྱིས་རྒྱས་བཏབ་པའི་ཕྱིར་རོ། ཞེས་དང་ཡང་གལ་ཏེ་བྱ་རྒྱུད་ལ་བདག་བསྐྱེད་མེད་ན་ལྷ་ཕོ་མོའི་ལྟ་བ་
ལམ་བྱེད་མེད་པར་འགྱུར་རོ་ཞེ་ན་སྐྱོན་མེད་དེ། ལས་དང་པོ་པས་བདག་ཉིད་ལྷ་ཕོ་མོ་ཆགས་པའི་ལྟ་བ་དེ་ཉིད་འབད་པས་འདོད་པའི་ཆགས་པ་ལམ་དུ་སྦྱོང་བྱེད་ཡོད་པ་དང༌། མཚན་མ་ཐོབ་ན་བླ་
ན་མེད་པའི་བྱ་རྒྱུད་ཉམས་ལེན་ལྟ་བུར་བདག་ཉིད་ལྷར་བསྐྱེད་ནས་ལྷ་ཕོ་མོ་ཕན་ཚུན་ལྟ་བའི་ཉམས་ལེན་ཡོད་པའི་ཕྱིར་རོ། །ཞེས་ཉན་ཐོས་དམན་པ་དང་མཐུན་པ་ནས་བླ་མེད་དང་མཐུན་པའི་བར་
རྣམ་བཞག་ཚེས་ཟླ་བཞིན། བློ་ཡི་བྱེ་བྲག་གིས་རིམ་འཕགས་ལས། རྒྱུད་སྡེ་བཞི་པོ་གཅིག་ནས་གཅིག་ཏུ་རླབས་ཀྱིས་མཆོང་འཛེགས་མ་ཡིན་པའི་ཚུལ་རྒྱས་པར་རྒྱུད་སྡེའི་རྣམ་བཞག་ཏུ་བཤད་པ་

30 ༄༄ །དང༌། དེ་ལྟར་བྱ་རྒྱུད་ཅེས་མཐའ་གཅིག་ཏུ་བཤད་པ་མེད་པ་ཕུག་ཆོད་པར་བྱས་པའི་གཏམ་ཡིན་པ་ལས། རྒྱུད་གཅིག་མཐོང་མ་ཐག་ཏུ་རང་ཐག་བཅད་པའི་ཤ་མགོ་
མདའ་འཕེན་གྱི་བརྟུལ་ཞུགས་འཛིན་པ་ཕལ་དང་ཆོ་ག་འདི་མི་འདྲ་བ་སྟེ། འདི་ཉན་ཐོས་དམན་ལུགས་དང་མཐུན་པའི་བྱ་རྒྱུད་ལས་ཁྱད་པར་འཕགས་པ་ནི། འདིའི་བྱང་ཆུབ་སེམས་ཀྱི་ལྷའི་སྐབས་
ཀྱི་མཐར། བདག་མེད་པ་གཉིས་ཀྱི་རང་བཞིན་གྱི་སྟོང་པ་ཉིད་དུ་གྱུར། ཅེས་གསུངས་པས་གསལ་མོད། དེའི་ཕྱིར་སློབ་དཔོན་སངས་རྒྱས་གསང་བའི་རྣམ་འཇོམས་གཟུངས་འགྲེལ་དུ་རྒྱུད་
བཅུ་གསུམ་
རྒྱས་པའི་ལུང་དྲངས་པ་འོག་ཏུ་འཆད་འགྱུར་ལྟར་ཆོ་ག་འདིར་ཡང་ཀུན་མཁྱེན་ཆེན་པོ་པུཎྜ་རི་ཀས་ལྷ་དྲུག་གི་རྣམ་བཞག་གཞིར་བཞག་པའི་སྒྲུབ་ཐབས་ཀྱི་ཆིང་དང༌། སྒོམ་དོན་མཐུན་པར་ངེས་ཁུང་
ཐུབ་པ་ཡིན་པས་སོམ་ཉི་བྱ་བའི་ཡུལ་མ་ཡིན་ལ། སློབ་དཔོན་སངས་རྒྱས་གསང་བས། བྱ་རྒྱུད་ནས་བདག་བསྐྱེད་གསལ་བར་བཤད་པ་མ་རྙེད་ནས་རྣམ་སྣང་མངོན་བྱང་དང་ཕྱག་རྡོར་དབང་
༈ བསྐུར་སོགས་ཁུངས་སུ་མཛད་པ་མིན་ཏེ། བྱ་བའི་རྒྱུད་རྡོ་རྗེའི་གཙུག་ཏོར་ནས་བཟླས་བརྗོད་ཀྱི་ཡན་ལག་བཞི་གསལ་བར་བསྟན་པ་བཞེད་པའི་ཕྱིར་དང༌། ཡེ་ཤེས་རྡོ་རྗེ་ཀུན་ལས་བཏུས་པའི་ལུང་ ྤ

དོན་ཡང༌། བྱ་རྒྱུད་ཀྱི་གདུལ་བྱ་ལྷའི་རྣལ་འབྱོར་རྩེ་གཅིག་ཏུ་བསྒོམ་པའི་བྱ་བས་འཇིགས་ཤིང་སྐྲག་པ་དང་། རྨད་དུ་བྱུང་བ་སྟེ། འཇིག་རྟེན་དང་འགལ་བའི་འདོད་ཆགས་ཀྱི་ཀུན་སྤྱོད་ལམ་དུ་
བྱེད་པའི་སྣོད་དུ་མ་གྱུར་པ་དང༌། སྐྱེ་རྒ་ལ་སོགས་པའི་སྐྱོན་གྱི་རྒྱུའི་རྣམ་རྟོག་བདེན་འཛིན་དང་བཅས་པའི་སྤྱོད་པས་ལམ་སྒྲུབ་པའི་བྱེ་བྲག་འགའ་ཞིག་ལ་རང་ཉིད་ལྷར་བསྐྱེད་པ་དང་ཡེ་ཤེས་པ་
འཇུག་པ་མེད་པར་གསུངས་ཀྱི། བྱ་རྒྱུད་ཀྱི་གདུལ་བྱ་གང་ཡིན་ཐམས་ཅད་ལ་མ་ཡིན་ཏེ། རྡོ་རྗེ་གཙུག་ཏོར་བཞིན་ནོ། །བྱ་སྤྱོད་གཉིས་ཀ་ལ་དེ་འདྲ་བའི་གདུལ་བྱ་ཤས་ཆེ་བས་རྒྱུད་རྣམས་ཀྱང་
ལྷའི་རྣལ་འབྱོར་མི་གསལ་ཞིང༌། ཡོད་པ་རྣམས་ཀྱང་མི་རྒྱས་པ་ཡིན་མོད་ཀྱི། གདུལ་བྱའི་གཙོ་བོ་ནི་ལྷའི་རྣལ་འབྱོར་སྲོག་རྩོལ་བསྡམས་པ་སོགས་ཀྱི་སྒོ་ནས་རྩེ་གཅིག་ཏུ་སྒོམ་པ་ལ་མི་དགའ་
བའམ་མི་ནུས་པ་མ་ཡིན་ཞིང༌། བྱ་སྤྱོད་ཀྱི་སྔགས་ལ་སྤྱོད་པའི་སོ་སོའི་སྐྱེ་བོས་ཀྱང་། རལ་གྲི་རིལ་བུ་མིག་སྨན་ལ་སོགས་པའི་གྲུབ་པ་ཆེན་པོ་རྣམས་དང་། ཞི་སོགས་ལས་རབ་འབྱམས་
རྣམས་འགྲུབ་པར་བཤད་ལ། དེ་འགྲུབ་པ་ནི་ལྷ་དང་སྟོང་པའི་རྣལ་འབྱོར་ལ་ལྟོས་པར་ལག་ན་རྡོ་རྗེ་དབང་བསྐུར་བའི་རྒྱུད་ལས་གསལ་བར་གསུངས་པས། བདག་བསྐྱེད་མེད་པ་ནི། བྱ་རྒྱུད་

3ཡྻཱ །ཕལ་པའམ་ཙམ་པོ་པ་དང༌། ཡོད་པ་རྣམས་ཁྱད་པར་བ་ཡིན་ཚུལ་རྗེ་ཙོང་ཁ་པ་ཆེན་པོ་སློབ་བརྒྱུད་དང་བཅས་པས་ཀྱང་རྒྱས་པར་བཤད་སྣང་། དེ་ལྟར་མི་འཐད་༄༅།
ན༑ འཕགས་པ་ཀླུ་སྒྲུབ་ཀྱིས་ཐུགས་རྗེ་ཆེན་པོ་ཕྱག་སྟོང་གི་གཟུངས་ཀྱི་སྒྲུབ་ཐབས་དང༌། སློབ་དཔོན་པདྨས་མཛད་པའི་ཐུགས་རྗེ་ཆེན་པོའི་སྒྲུབ་ཐབས་དང་། དགེ་སློང་མ་དཔལ་མོའི་བཅུ་
གཅིག་ཞལ་གྱི་སྒྲུབ་ཐབས། ཙནྡྲ་གོ་མིའི་གདུགས་དཀར་གྱི་སྒྲུབ་ཐབས། ྋ ཤནྟི་པ་དང་ཛེ་ཏཱ་རིའི་གྲྭ་ལྔའི་སྒྲུབ་ཐབས། ཇོ་བོ་རྗེའི་གཙུག་ཏོར་དྲི་མེད་ཀྱི་སྒྲུབ་ཐབས། གཞན་ཡང་སྒྲུབ་ཐབས་རྒྱ་
མཚོ་སོགས་བྱ་རྒྱུད་མང་པོ་ལས། བདག་བསྐྱེད་དང་ཡེ་ཤེས་པ་གཞུག་པ་བསྟན་པས་རྒྱུད་དང་གྲུབ་པ་མང་པོའི་གཞུང་ལ་བསྙོན་དགོས་པས་སྡིག་ཆེ་ཞིང༌།ྋ ས་ལུགས་རང་གི་རྗེས་འབྲང་དུ་མས་
ཀྱང་ཛེ་ཏཱ་རིའི་མི་འཁྲུགས་པ་ལྷ་དགུའི་ཆོ་ག་ཡང་འདི་ཁོ་ན་ལྟར་བཤད་པའི་ཕྱིར་རོ།། ཡང་ས་པཎ་གྱི་སྡོམ་གསུམ་རབ་དབྱེར། བྱ་སྤྱོད་གཉིས་ཀའི་རྒྱུད་ལས་ཀྱང༌། །སངས་རྒྱས་རིགས་ལྔར་
བསྡུས་པ་མེད། །ཅེས་དང་། ཡང་སྤྱོད་པའི་རྒྱུད་ལ་རིགས་ལྔ་ཡི། །དོན་གྲུབ་ན་ཡང་ཐ་སྙད་མེད། །ཕྱག་རྒྱ་སྐུ་མདོག་རྣམ་དག་ཀྱང༌། །རྣལ་འབྱོར་རྒྱུད་བཞིན་དེར་མ་གསུངས། །ཞེས་

པའི་རྗེས་སུ་འབྲང་ནས་བོད་ཡུལ་འདིར་བྱ་སྤྱོད་ལ་རིགས་གསུམ་ཞེས་པ་མ་གཏོགས་རིགས་ལྔའི་བཤད་པ་མེད་པས་རིགས་ལྔའི་སྡོམ་བཟུང་མི་ཐོབ་ལ། སྡོམ་པ་དེ་ཡང་སློབ་དཔོན་དུ་དབང་བསྐ
བའི་སྡོམ་པ་ཡིན་པས་དེ་མེད་པ་ལ་རྡོ་རྗེ་སློབ་དཔོན་གྱི་དབང་མཚན་ཉིད་པ་འོང་དོན་མེད་དེ། དེའི་ཕྱིར་བྱ་སྤྱོད་ཀྱི་ཚུལ་ལ་དབང་དང་དམ་ཚིག་དེ་ཉིད་རིག་པ་མ་ཡིན་ནོ། །ཞེས་ས་དགེ་དག་མགྲིན་
གཅིག་ཏུ་གླེང་ལ། །དེ་དག་གིས་ཚིག་སྒུམ་བཏུས་པའི་ཕྱི་རབས་པ་ཁ་ཅིག་ནས། མི་འཁྲུགས་པའི་ཆོ་ག་འདི་གཙོ་བོའི་ཐུགས་ཀར་རིགས་ལྔ་བསྐྱེད་པ་དང༌། རིགས་ལྔའི་རྒྱས་གདབ་རྡོ་རྗེ་སློབ
དཔོན་གྱི་དབང་སོགས་མི་འཐད་པར་སྨྲ་མཁན་ཡོད་ཚོད་ཀྱང་། དེ་ནི་བྱ་རྒྱུད་རིགས་གསུམ་ཞེས་པ་ཙམ་གྱིས་ཚིག་ཙམ་ལ་འཆེལ་བས། རིགས་ལྔར་ཕྱེ་ན་རིགས་གསུམ་གྱི་རྣམ་བཞག་འཇིག་གོ་
སྙམ་དུ་བསམ་པ་ཁོ་ནར་ཟད་དེ། ཕྱག་རྡོར་དབང་བསྐུར་ལས། སྙིང་པོའི་དཀྱིལ་འཁོར་ལ་རྣམ་སྣང༌། རིན་ཆེན་ཏོག མེ་ཏོག་ཀུན་རྒྱས། འོད་དཔག་མེད། མི་འཁྲུགས་པ་སྟེ་ཡོངས་
གྲགས་ཀྱི་རྒྱལ་བ་ལྔ་གཙོ་བོར་བྱས་པ་དང༌། འཇམ་དཔལ་རྩ་རྒྱུད་ལས། རིན་ཆེན་ཏོག་རིན་ཆེན་རིགས་སུ་གསལ་བར་གསུངས་ནས། རྔ་སྒྲ་ལས་རིགས་སུ་ཤུགས་ལས་འཕངས་པ་

30 ༄༅། །དང་། འོད་ཟེར་ཅན་གྱི་རྟོགས་པ་ལས། སྒོ་མ་བཞི་ཕྱོགས་བཞིའི་སངས་རྒྱས་ཀྱི་མདོག་ཏུ་གསུངས་པ་དང་། རྣམ་རྒྱལ་མའི་རྟོགས་པར། ཨོཾ་ཧཱུྃ་ཏཱཾ་ཧྲཱིཿ ཨཱཿ
u
ཡིག་གིས་གནས་ལྔར་བྱིན་གྱིས་བརླབས་པར་གསུངས་པ་དང་། དེ་བཞིན་དུ་ཀླུ་སྒྲུབ་དང་། དཔལ་མོའི་བཅུ་གཅིག་ཞལ་གྱི་སྒྲུབ་ཐབས་དང་། དོན་ཞགས་ཕྱག་བརྒྱད་པའི་སྒྲུབ་ཐབས་སོགས་
མང་པོ་ཞིག་ཏུ་སྐའི་འོད་ཟེར་ལས་རྒྱལ་བ་ལྔ་འཕྲོ་བར་བཤད་པ་དང༌། གཙུག་ཏོར་དྲི་མེད་ཀྱི་འགྲེལ་པར། ལྷ་རིགས་ལྔ་དང་རིགས་ལྔའི་ཤིས་བརྗོད་ཀྱི་ཚིགས་བཅད་བྱུང་བ་དང་། སློབ་དཔོན་
ངག་དབང་གྲགས་པའི་བྱ་རྒྱུད་ཀྱི་རབ་གནས་ལས། མི་བསྐྱོད་རྡོ་རྗེ་ཡེ་ཤེས་ཆེ། །སོགས་རིགས་ལྔའི་བསྟོད་པ་ལྔ་སྨོས་པ་དང༌། ཇོ་བོའི་མི་འཁྲུགས་པ་དང༌། སློབ་དཔོན་དགྲ་ལས་རྣམ་རྒྱལ་
གྱི་ཚེ་དཔག་མེད་སོགས་བྱ་རྒྱུད་ཀྱི་གཞུང་མང་པོ་ལས་རིགས་ལྔའི་དོན་དང་ཐ་སྙད་གཉིས་ཀ་གསུངས་པས་དེའི་ཕྱིར། མི་འཁྲུགས་པ་འདི་ཡང་རིགས་ལྔའི་ལྷ་སྔགས་དང་དམ་ཚིག་སོགས་མཛད་
༈པ་མི་འགལ་བར་ཤེས་པར་བྱའོ།། འོ་ན་བྱ་རྒྱུད་རིགས་གསུམ་ཞེས་པ་ཇི་ལྟར་བཞག་སྙམ་ན། དེ་ནི་དངོས་གྲུབ་ཁྱད་པར་ཅན་བསྒྲུབ་པའི་ཆོ་གའི་གཙོ་བོ་རིགས་གསུམ་དུ་འདུ་བའི་དབང་དུ་མཛད་

ལ༑ དེར་མ་ཟད་ལྷ་ཕོ་མོའི་དབྱེ་བས་གསང་སྔགས་རིག་སྔགས་གཉིས་སུ་འདུ་བར་གོང་དུ་བཤད་པ་ལྟར་ཡིན་པའི་ཕྱིར་རོ།། གནས་བྱིན་གྱིས་བརླབས་པ་དང་དབང་བསྐར་རྒྱས་གདབ་སོགས་
ལ་རིགས་ལྔའི་དྲི་ཙམ་ཡང་མི་རུང་བ་དགག་པའི་གནས་མེད་པ་ནི། བྱ་རྒྱུད་རང་རྐང་དུ། བྱ་བ་སྤྱིའི་བཤད་པའི་རྒྱུད་དཀྱིལ་འཁོར་དང༌། འཇུག་པ་གཙོ་བོར་སྟོན་པ་གསང་བ་སྤྱི་རྒྱུད་
དང་༑ ཏིང་ངེ་འཛིན་དང་སྦྱོར་བའི་སྤྱོད་པ་གཙོ་བོར་སྟོན་པ་བསམ་གཏན་ཕྱི་མ། མཆོད་པ་དང་གཏོར་མ་སྦྱོར་བའི་སྒྲུབ་པའི་སྤྱོད་པ་གཙོ་བོར་སྟོན་པའི་ལེགས་པར་གྲུབ་པ། སྤྱོད་པ་བཞི་ཀའི་
མཚན་ཉིད་གཙོ་བོར་གཏན་ལ་འབེབས་པ་དཔུང་བཟང་ཞེས་གྲགས་ཆེ་བའི་ནང་ཚན་བསམ་གཏན་ཕྱི་མ་ལས། སྒྲ་དང་སེམས་དང་གཞི་ལ་གཞོལ། །ཡན་ལག་བཞི་དང་དམིགས་པ་
གསུམ༑ །རང་གི་དོན་གྱི་བསྙེན་པ་ཡིན། །ཞེས་གསུངས་པས། ཡན་ལག་བཞི་ནི་བསམ་གཏན་གྱི་ཡན་ལག་བཞི་སྟེ། དེ་འགྲེལ་པར། སློབ་དཔོན་སངས་རྒྱས་གསང་བས། སྒྲ་ནི་
སྔགས་ཀྱི་ཡི་གེའོ།། སེམས་ནི་སྔགས་ཀྱི་གཞི་ཟླ་བའི་དཀྱིལ་འཁོར་གྱི་རྣམ་པར་གྱུར་པའོ།། གཞི་ནི་དེ་བཞིན་གཤེགས་པའི་སྐུའི་རང་བཞིན་ནོ།། གཞི་གཉིས་པ་ནི། རང་གི་ལྷའི་གཟུགས་

3u ༄༅། །སོ།། ཞེས་གསུངས་པ་དང༌། དམིགས་པ་གསུམ་ནི། བདག་མདུན་སྦྲེལ་བའི་དབང་གིས་རང་དོན་གཙོ་བོར་གྱུར་པའི་བསྙེན་པ་ཡིན་ཞེས་མཁས་དབང་བུདྡྷས་
ཟ
བཤད༑ དེ་ལ་དམ་ཚིག་པ་བསྐྱེད་པ། ཡེ་ཤེས་པ་དགུག་པ། སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབས་པ། དབང་བསྐར་རྒྱས་བཏབ་སྟེ་ཡན་ལག་བཞི་རྫོགས་ནི་བདག་མདུན་གྱི་
དངོས་གཞི་རང་ཡིན་པ་དང༌། ྋ དེར་མ་ཟད་ཡེ་ཤེས་ཐིག་ལེ་ལས། ཆུ་ཡི་དབང་བསྐུར་དབུ་རྒྱན་དག །བྱ་བའི་རྒྱུད་ལ་རབ་ཏུ་གྲགས། །ཞེས་གསུངས། དབུ་རྒྱན་ནམ་ཅོད་པན་
ནི༑ རིགས་ལྔའི་རྒྱས་གདབ་ཡིན་པ་སྟེ། བྱ་རྒྱུད་རང་རྐང་གི་ཡན་ལག་བཞི་དང་། དམིགས་པ་གསུམ་སོགས་ཀྱི་དགོངས་པ་དང་ཡོངས་གྲགས་དབང་བསྐུར་ལ་སུས་ཀྱང་དགག་ཏུ་མེད་
དོ།། རྡོ་རྗེ་སློབ་དཔོན་གྱི་དབང་གི་དོགས་དཔྱོད་འོག་ཏུ་དབང་གི་སྐབས་སུ་འཆད་པར་འགྱུར་རོ།། །། གཉིས་པ་བརྒྱུད་པའི་ལོ་རྒྱུས་མདོ་ཙམ་ནི། དེ་ཡང་སངས་རྒྱས་དངོས་ཀྱི་
སློབ་མ་ཨོ་རྒྱན་གྱི་རྒྱལ་པོ་ཨིནྡྲ་བྷོ་དྷིས་སྤྲོས་བཅས་ཀྱི་སྤྱོད་པ་ཆེན་པོ་བརྩམས་ཏེ་འཁོར་དང་བཅས་པ་འཇའ་ཚོན་གྱི་སྐུ་བརྙེས་པས་ཨོ་རྒྱན་གྱི་ཡུལ་ཁམས་སྟོངས་པར་གྱུར་པ་དང་། དེའི་ལྷོ་ཕྱོགས་

ན་མཚོ་ཞིག་ཡོད་པ་འཕེལ་ཏེ་ཀླུ་མང་པོ་དང་བཅས་པས་ཡུལ་ཁམས་དེར་གང་བར་གྱུར་ཏོ། །དེ་ནས་ཕྱག་ན་རྡོ་རྗེས་དཔལ་གསང་བ་འདུས་པ་ལ་སོགས་པའི་རྒྱུད་སྡེ་རྣམས་གསེར་གྱི་གླེགས་བམ་
ཀྟྲི ལ་བཻ ཌཱུརྻའི་ཞུན་མས་བྲིས་ཏེ་མཚོ་དེའི་ཀླུ་རྣམས་སྨིན་པར་མཛད་ནས་རྒྱུད་བཤད་ཅིང་གླེགས་བམ་གཏད་དོ།། དེ་ནས་ཀླུ་ཕལ་ཆེར་མིར་གྱུར་ཏེ་མཚོ་འགྲམ་དུ་གྲོང་ཁྱེར་བཅས་ནས་གནས་ཤིང་རྒྱུད་
དོན་ཉམས་སུ་བླངས་པས་ཕལ་མོ་ཆེས་དངོས་གྲུབ་ཐོབ། དེ་དག་གི་བུ་རྣམས་ནི་རྣལ་འབྱོར་པ་དང་། བུ་མོ་རྣམས་མཁའ་འགྲོ་མར་གྱུར་ཏེ་ཨོ་རྒྱན་མཁའ་འགྲོའི་གླིང་ཞེས་གྲགས། ཀླ་ཕལ་པ་
རྣམས་གཞན་དུ་སོང་ཤུལ་མཚོ་སྐམ་ནས་དཔལ་ཧེ་རུ་ཀའི་ལྷ་ཁང་རང་བྱུང་ཕུན་སུམ་ཚོགས་པ་ཞིག་ཀྱང་བྱུང་བས། རྒྱུད་ཀྱི་གླེགས་བམ་རྣམས་ཀྱང་དེའི་དཀོར་མཛོད་དུ་བཞུགས་སོ།། དེི་ནས་མི་
རིང་བར་ཕྱག་ན་རྡོ་རྗེའི་སྤྲུལ་པ་དྲང་སྲོང་འགྲོ་བ་དབུགས་འབྱིན་ཞེས་བྱ་བ་སྐལ་བ་དང་ལྡན་པ་རྣམས་ལ་ལྷན་ཅིག་སྐྱེས་པའི་རིན་པོ་ཆེའི་མན་ངག་གི་རྒྱུད་བསྟན་པར་བྱ་བའི་ཆེད་དུ་བཞུགས་པར་གྱུར་
ཏེ༑ དེའི་ཚེ་ན་ཡུལ་དེའི་རྒྱལ་པོ་མཐོང་ན་དགའ་ཞེས་བྱ་བ་ལ་བུ་མོ་བདེ་བའི་རོལ་པ་མོ་ཞེས་ཐམས་ཅད་ཀྱི་ཡིད་འཕྲོག་ཅིང་ཚུལ་དང་ལྡན་པ་ཞིག་སྐྱེས་པ་དེ་འཁོར་བུ་མོ་ལྔ་དང་བཅས་པ་ནགས་སུ་མེ་

3ལྷ་༄༅། །ཏོག་འཐུར་ཕྱིན་པ་ན། བུ་མོའི་འཁོར་རྣམས་ཀྱིས་དྲང་སྲོང་དེ་མཐོང་སྟེ། འཇིགས་ནས་འདི་ན་གནོད་སྦྱིན་འདུག་གོ་ཞེས་སྨྲས་ཏེ་བྲོས་པ་ན། རོལ་པ་མོས་འདི་ནི་
ཟ
ཨོ་རྒྱན་རྡོ་རྗེ་མཆོག་ཆེན་པོའི་གནས་ཏེ། འདི་ན་ནི་བར་དུ་གཅོད་པའམ་གླགས་ལྟ་བའི་འབྱུང་པོ་སུ་ཡང་རུང་བ་གནས་པ་ནུས་པ་མ་ཡིན་ལ། དེ་ནི་བྱང་ཆུབ་སེམས་དཔའ་ཆེན་པོ་སུ་ཞིག་སྐལ་བ་
a དང་ལྡན་པ་རྗེས་སུ་བཟུང་བ་ལ་སྤྲལ་པའི་སྐུར་བསྟན་པ་ཞིག་གོ་སྙམ་ནས་འཁོར་རྣམས་ཁྲིད་དེ་ཕྱོགས་དེར་སོང་ངོ་།། དེར་སླེབ་པ་དང་དྲང་སྲོང་དེ་མཐོང་བས་ཡིད་དགའ་ཞིང་དད་པས་ཞབས་ལ་
བཏུད་པས་ན། དྲང་སྲོང་དེས་ཁོ་བོ་ནི་གནོད་སྦྱིན་ནོ། །ཡང་དག་པའི་གནོད་སྦྱིན་ནོ་ཞེས་གསུངས་ནས་བུ་མོའི་མགོར་ཕྱག་བཞག་སྟེ་དྲན་པར་གྱུར་ཏམ། ཞེས་གསུངས་པས། སྔོན་དེ་བཞིན་
གཤེགས་པ་ཐམས་ཅད་ཀྱི་གསང་བའི་དཀྱིལ་འཁོར་དུ་དབང་བསྐར་བའི་སློབ་དཔོན་གསང་བའི་བདག་པོ་ཡིན་པར་མཐོང་ལ། དེས་བྱིན་གྱིས་བརླབས་པས་བུ་མོ་འཁོར་དང་བཅས་པས་ཕྱག་རྒྱ་
ཆེན་པོ་མཆོག་གི་དངོས་གྲུབ་མངོན་སུམ་དུ་མཛད་དོ།། ས་ར་ཧའི་བླ་མ་ཀླུ་ལས་གྱུར་པའི་རྣལ་འབྱོར་མའང་འདི་ག་ཡིན་ཞིང་། སུ་མ་ཏི་བློ་གྲོས་བཟང་མོ་དང་སྐལ་པ་བཟང་མོ་ཞེས་སོགས་མཚན

གྱི་རྣམ་གྲངས་སུ་ཀུན་མཁྱེན་ཆེན་པོས་བཞེད། དེ་ནས་ཅི་ཞིག་ན་རྒྱལ་པོ་དཔའ་བོ་རྡོ་རྗེ་ཞེས་བྱ་བ་ཡུལ་དེར་བྱུང་ལ་མཆོག་གི་དངོས་གྲུབ་ཚེ་གཅིག་ལ་གྲུབ་པའི་སྣོད་དུ་གཟིགས་ནས། བུ་མོ་རོལ་
པ་མོ་འཁོར་ལྔ་བརྒྱ་དང་བཅས་པ་གདོལ་པ་མོའི་གཟུགས་སུ་བྱས་ནས་རྒྱལ་པོ་དེའི་ཕོ་བྲང་དུ་སློང་བར་འོངས་སོ། དེ་དག་སླེབ་ཙམ་ན་ཕོ་བྲང་གི་འཁོར་དེ་ཐམས་ཅད་དྲི་བཟང་པོས་ཁྱབ། དེ་དག་
སོང་བ་ན་མི་སྣང་ངོ་།། དེར་རྒྱལ་པོས་མཚན་མ་འདི་ལས་ནི། ཨོ་རྒྱན་གྱི་ཡུལ་འདི་ན་རྒྱལ་པོའི་བུ་མོ་རོལ་པ་མོ་འཁོར་ལྔ་བརྒྱ་དང་བཅས་པ་རྣལ་འབྱོར་གྱི་སྤྱོད་པ་སྐྱོང་ཞིང་སྐལ་པ་དང་ལྡན་པ་
རྣམས་རྗེས་སུ་འཛིན་པར་མཛད་དོ་ཞེས་གྲགས་པ་དེ་ཡིན་ངེས་སྙམ་ནས་སླར་བོས་པ་དང༌། དེ་དག་གིས་ཉིན་མི་འོང་མཚན་མོར་འབྱོན་པའི་བརྡ་མཛད་ནས་མཚན་མོར་འདུས་ཏེ་ཚོགས་ཀྱི་འཁོར་ལོ་
ཆེན་པོར་བྱས་ནས་རྒྱལ་པོ་ལ་རྗེས་སུ་གདམས་པས་དེས་དངོས་གྲུབ་ཆེན་པོ་བརྙེས་སོ། །བརྒྱུད་པའི་ཚིག་ཟིན་ལྟར་ན་འདི་ཉིད་ལ་གསང་བའི་བདག་པོ་དངོས་ཀྱིས་ཀྱང་གདམས་པ་སྩལ་བར་མངོན
ནོ།། དེས་རྗེས་སུ་བཟུང་བ་སློབ་དཔོན་ཨཱརྻ་དཱི་ཝ་ནི། སིང་ག་ལའི་རྒྱལ་པོའི་སྐྱེད་མོའི་ཚལ་དུ་པདྨ་ལ་བརྫུས་ཏེ་སྐྱེས་ཤིང་རྒྱལ་པོས་ཀྱང་སྲས་ཀྱི་དོད་དུ་བསྐྱངས། མཐར་སློབ་དཔོན་ཀླུ་སྒྲུབ་ཀྱི་34

3ཉྫཱ ༄༅། །སློབ་མར་གྱུར་ནས། ཀླུ་སྒྲུབ་བཞུགས་པའི་དུས་ན་མུ་སྟེགས་ཐུབ་དཀའ་ནག་པོ་བཏུལ་བར་བོད་སྔ་མ་རྣམས་བཞེད་ཀྱང་། ཕྱིས་རྗེ་བཙུན་ཏཱ་ར་ནཱ་ཐས་འཕགས་ཡུལ་
u
གྱི་གཏམ་ཁུངས་མ་ལས་གྲགས་པའི་དངོས་གནས་འདི་བཞིན་ཡིན་ཚུལ་བཞེད་པ་ལྟར་ན། སིང་ག་ལའི་གླིང་གི་རྒྱལ་པོ་པཉྩ་ཤྲི་ག་ཞེས་པའི་སྲས་སུ་འཁྲུངས། ཆེར་སྐྱེས་ནས་རྒྱལ་ཚབ་ཀྱི་སར་
བཞག་ཀྱང་རབ་ཏུ་བྱུང་བ་ལ་མོས་པས། མཁན་པོ་ཧེ་མ་དེ་ཝ་ལས་རབ་ཏུ་བྱུང་ཞིང་བསྙེན་པར་རྫོགས། སྡེ་སྣོད་གསུམ་པོ་མཐའ་དག་ཆུབ་པར་བྱས་ནས་ཡུལ་སྣ་ཚོགས་བལྟ་བའི་ཕྱིར་འཛམ་བུ་
གླིང་དུ་བྱོན། སློབ་དཔོན་ཀླུ་སྒྲུབ་རྒྱལ་པོ་བདེ་བྱེད་ཀྱི་ས་ནས་དཔལ་གྱི་རིར་གཤེགས་པ་དང་ཉེ་བའི་ཚེ་མཇལ་ཏེ་དཔལ་གྱི་རིར་ཞབས་པད་བསྟེན་ཅིང་བཅུད་ལེན་ལ་སོགས་པའི་དངོས་གྲུབ་མང་པོ་
ཐོབ་པར་མཛད་ནས་མཐར་སྙིང་པོའི་དོན་གྱི་བསྟན་པའང་གཏད་དོ།། སློབ་དཔོན་ཀླུ་སྒྲུབ་སྐུ་འདས་པའི་འོག་ཏུ་དེ་དང་ཉེ་བའི་ལྷོ་ཕྱོགས་ཀྱི་རྒྱུད་རྣམས་སུ་སྒོམ་པ་དང་ཉན་བཤད་ལ་སོགས་པས་
སེམས་ཅན་གྱི་དོན་མཛད་ཅིང་། རིའི་ལྷ་དང་ཤིང་གི་ལྷ་ལ་སོགས་པ་ལས་ཡོ་བྱད་བླངས་ནས་གཙུག་ལག་ཁང་ཉི་ཤུ་རྩ་བཞི་བཞེངས། གནོད་སྦྱིན་མོ་སྐལ་བ་བཟང་མོས་འཚོ་བ་སྦྱར་ཏེ་དེ་ཐམས་

ཅད་དུ་ཆོས་གཞི་རེ་གཙུག་གོ། དེའི་ཚེ་ཤར་ཕྱོགས་ན་ལི་བའི་གྲོང་ཁྱེར་ཁོར་ར་ཞེས་བྱ་བ་ན་བྱུང་བ་བྲམ་ཟེ་ཐུབ་དཀའ་ནག་པོས་ཡུལ་དང་ཡུལ་ཐམས་ཅད་དུ་ཕྱིན་ཏེ། སངས་རྒྱས་ཀྱི་བསྟན་པ་རྩོད་
པས་ཕམ་པར་བྱས་ནས་དཔལ་ནཱ་ལེནྡྲར་འོང་པ་ན། སངས་རྒྱས་པ་རྣམས་ཀྱིས་རྩོད་པར་མ་ནུས་ནས་སློབ་དཔོན་ཨཱརྻ་དེ་ཝ་སྤྱན་དྲངས་པའི་ཕྱིར་འཕྲིན་ཡིག་བྲིས་ཏེ་ནག་པོ་ཆེན་པོ་ལ་གཏོར་མ་བྱས་
པ་ན། མགོན་པོའི་རྡོ་སྐུ་རང་བྱོན་གྱི་ཐུགས་ཀ་ནས་བྱ་རོག་གཅིག་བྱུང་སྟེ་དེའི་མགུལ་བར་ཡི་གེ་བཏགས་པས་འཕུར་ཏེ་ལྷོ་ཕྱོགས་སུ་སོང་ནས་སློབ་དཔོན་ལ་གཏད་པས། སློབ་དཔོན་གྱིས་ཀྱང་
འདུལ་བའི་དུས་མཁྱེན་ནས་རྐང་མགྱོགས་ཀྱི་རྫས་ལ་བརྟེན་ཏེ་བྱོན། ལམ་དུ་མུ་སྟེགས་ཀྱི་རིགས་བུད་མེད་གཅིག་དངོས་གྲུབ་ཀྱི་རྫས་ཀྱི་དོན་དུ་དགེ་སློང་མཁས་པའི་མིག་དགོས་པར་བྱུང་ནས་སྤྱན་
ཡ་གཅིག་སློང་བ་ལ་དེ་བྱིན་ཏེ། ཐུན་ཚོད་གཅིག་གི་ཡུན་ཙམ་ལ་ནཱ་ལེནྡྲར་ཕེབས། དེར་མུ་སྟེགས་ཀྱི་དཔུང་གཉེན་སྲིང་མོ་པཎྜི་ཏ་དང་། ནེ་ཙོ་དང༌། ཐོད་ལེ་ཀོར་རྣམས། དགེ་བསྙེན་སྤྱི་
བརྟོལ་ཅན་དང་། བྱི་ལ་དང་། མར་ནག་གི་བུམ་པ་རྣམས་ཀྱིས་བཏུལ། ཕྱོགས་ཐམས་ཅད་རིག་སྔགས་ཀྱིས་བཅིངས་ཤིང་གོས་ཧྲུལ་ལ་སོགས་པས་བསྐོར་བས་དབང་ཕྱུག་ཆེན་པོ་ཉིད་རྒྱུད་ལ་
36

JU? །འཇུག་པ་ཡང་མ་ནུས། ཡུན་རིང་དུ་རྩོད་པ་བྱས་པས་ཀྱང༌། སློབ་དཔོན་གྱིས་དེ་ལན་གསུམ་གྱིས་ཚར་བཅད་དེ། དེས་རིག་སྔགས་ཀྱིས་མཐུས་ནམ་མཁའི་ལམ
ལས་འབྲོས་པར་བརྩམས་པ་ལས་སློབ་དཔོན་གྱིས་དེའི་རིག་སྔགས་བཅིངས་ཏེ་བཟུང་ནས་གཙུག་ལག་ཁང་ཞིག་ན་བཙོན་དུ་བཅུག་པ་ན་གླེགས་བམ་རྣམས་བཀླགས་པས་རང་ཉིད་ལུང་བསྟན་པའི་
མདོ་སྡེ་མཐོང་ནས། སྔར་བསྟན་པ་ལ་བྱ་བ་མ་ཡིན་པ་བྱས་པ་ལ་ནི་འགྱོད། སངས་རྒྱས་ལ་དད་པ་ཆེས་ཆེར་འཕེལ་བར་གྱུར་ནས། རབ་ཏུ་བྱུང་སྟེ་རིང་པོར་མི་ཐོགས་པ་སྡེ་སྣོད་གསུམ་འཛིན་
པར་གྱུར་ཏེ། མཁས་པ་ཆེན་པོ་དཔའ་བོ་ཞེས་གྲགས་པ་དེའོ། །དེ་ནས་སློབ་དཔོན་ཨཱརྻ་དེ་ཝས་ནཱ་ལེནྡྲར་ཡང་ཡུན་རིང་དུ་བཞུགས་ཤིང་མཐར་ཡང་ལྷོ་ཕྱོགས་ཀྱི་རྒྱུད་དུ་གཤེགས་ནས་སེམས་
ཅན་གྱི་དོན་རྒྱ་ཆེན་པོ་མཛད་དེ་ཡུལ་ཀཉྩི་དང་ཉེ་བའི་རཾ་ག་ནཱ་ཐ་ཞེས་བྱ་བར་སྒྲ་གཅན་འཛིན་བཟང་པོ་ལ་སྙིང་པོ་དོན་གྱི་བསྟན་པ་གཏད་ནས་སྐུ་གཤེགས་སོ། དཔལ་ལྡན་ཟླ་བ་གྲགས་པ་ནི་ལྷོ་ཕྱོགས་
༢ ས་མནྟར་སྐུ་འཁྲུངས་ཏེ། ཆུང་ངུ་ཉིད་ནས་རིག་པའི་གནས་མཐའ་དག་ལ་སྦྱངས། ལྷོ་ཕྱོགས་ཀྱི་ཡུལ་དེ་ཉིད་དུ་རབ་ཏུ་བྱུང་ཞིང་སྡེ་སྣོད་མཐའ་དག་ལ་མཁས་པར་སྦྱངས། ལེགས་ལྡན་འབྱེད་✖

ཀྱི་སློབ་མ་མང་པོ་དང༌། སངས་རྒྱས་བསྐྱངས་ཀྱི་སློབ་མ་ཀ་མ་ལ་བུདྡྷི་ལ་ཀླུ་སྒྲུབ་ཀྱི་གཞུང་ལུགས་མན་ངག་ཐམས་ཅད་ནོས། མཁས་པའི་མཁས་པ་ཆེན་པོར་གྱུར་ནས་དཔལ་ལྡནནཱ་ལེནྡྲའི་
མཁན་པོ་མཛད། །རྩ་འཇུག་བཞི་གསུམ་དང་རིགས་པ་དྲུག་ཅུ་པའི་འགྲེལ་པ་ལ་སོགས་པ་མཛད་དེ་དབུ་མ་ཐལ་འགྱུར་པའི་སྲོལ་ཆེས་དར་བར་མཛད། དེར་རི་མོ་བྲིས་པའི་བ་ལས་འོ་མ་བཞོས་འབྲུག་
ལུགས་ནས་དགེ་འདུན་ཐམས་ཅད་འོ་ཐུག་གིས་ཚིམ་པར་མཛད་པ་དང༌། རྡོ་ཡི་ཀ་བ་ལ་ཕྱག་ཐོགས་མེད་དུ་སོང་ཞིང༌། རྩིག་པ་ལས་ཐལ་བྱུང་དུ་བཞུད་པ་སོགས་ངོ་མཚར་བའི་ལྟས་དུ་མ་ཡོད་
ཆོས་
ཅིང་༑ མུ་སྟེགས་ཀྱི་རྒོལ་བ་མང་པོ་བཟློག་པར་མཛད། མཐར་ལྷོ་ཕྱོགས་ཀྱི་རྒྱུད་དུ་བྱོན་ཏེ། ཀོང་ཀུ་ནའི་ཡུལ་དུ་མུ་སྟེགས་ཀྱི་རྒོལ་བ་མང་པོ་ཚར་བཅད། བྲམ་ཟེ་དང་ཁྱིམ་བདག་ཕལ་ཆེར་
མཛོད་
ཆེན་བསྟན་པ་ལ་བཅུག་ནས་ཆོས་གཞི་ཆེན་པོ་མང་དུ་བཏབ། སླད་ཀྱི་མ་ནུ་བྷཾ་ག་ཞེས་བྱ་བའི་རི་ལ་སྔགས་ཀྱི་ལམ་ལ་བརྟེན་ནས་དངོས་གྲུབ་མཆོག་ཐོབ་པར་བཞེད་པས། ཡུན་རིང་དུ་བཞུགས་ནས་
མོ་
འཇའ་ལུས་སུ་སོང་བར་རྒྱ་གར་བའི་སློབ་དཔོན་རྣམས་བཞེད། བོད་ཀྱི་ལོ་རྒྱུས་ལྟར་ན་དགུང་ལོ་སུམ་བརྒྱ་བཞུགས་པ་དང༌། རྡོའི་སེངྒེ་ལ་ཆིབས་ནས་དུ་རུཥྐའི་དམག་བཟློག་པའི་མཛད་པ་ཁྱད་

།པར་བསྟན་པར་བཤད་དོ། །སློབ་པའི་རྡོ་རྗེའི་ལོ་རྒྱུས་སྔར་མ་མཐོང་ལ། ཉི་མ་སྦས་པ་ནི། ཁ་ཆེའི་ཡུལ་དུ་སྐུ་འཁྲུངས། སྐྱེ་བ་བདུན་དུ་སྒྲོལ་མའི་སྒྲུབ་པ་པོ་༄༅།
ཡིན་པར་གྲགས་ལ། སྐུ་ཚེ་དེ་ཉིད་ལ་བློ་རྣོ་ཞིང་ཆུང་ངུ་ནས་རིག་པའི་གནས་མཐའ་དག་ལ་མཁས་པ་ཞིག་ཡོད་པ་ཡུལ་དབུས་སུ་བྱོན་ཏེ་རབ་ཏུ་ཕྱུང་ནས་ཀླུ་སྒྲུབ་ཀྱི་རིང་ལུགས་ལ་བརྟེན་ནས་ཐེག་
པ་ཆེན་པོའི་མདོ་སྡེ་མཐའ་དག་ལ་བྱང་ཆུབ། ཁ་ཆེ་དང་མ་ག་དྷར་ཆོས་གཞི་ཆེན་པོ་བཅུ་གཉིས་བཙུག ཡོ་བྱད་ཐམས་ཅད་གནོད་སྦྱིན་རྣམས་སྦྱོར་དུ་བཅུག ”ནད་པ་ཐམས་ཅད་འཇིགས་པ་བརྒྱད་
ལས་སྐྱོབ་པའི་སྲུང་བ་པོ་མཛད་ཅིང་། སྒྲོལ་མ་གྲུབ་པའི་དགེ་སློང་རྣལ་འབྱོར་སྤྱོད་པ་ཞིག་གོ །ཇོ་བོ་སྨྲི་ཏི་ཛྙཱ་ན་ནི་རང་དང་གཞན་གྱི་གཞུང་ལུགས་ཐམས་ཅད་མཁྱེན་པས་རྩོད་པ་ལ་སྨྲ་བའི་ཁྱུ་
མཆོག ནཱ་རོ་པ་ཆེན་པོ་ལ་སོགས་པའི་དགེ་བའི་བཤེས་གཉེན་དུ་མ་བསྟེན་པ། མངོན་པར་ཤེས་པ་རྒྱ་ཆེན་པོ་མངའ་བ་དེས་ཡུམ་གྱི་དོན་དུ་བོད་དུ་བྱོན། ཁབ་གུང་ཐང་དུ་ཕྱུགས་རྫིའི་ཚུལ་
བཟུང་༑ དེའི་དགོས་པ་རང་གི་མ་ཡུལ་དེའི་གྲོང་པ་གཅིག་གི་སྒྱེད་པུའི་ནང་དུ་སྡིག་པར་སྐྱེས་པ་འདོན་པའི་ཕྱིར་དུ་བརྫུས་པ་ཡིན་དེའི་ཚེ་དཔྱལ་ལོ་ཙཱ་བ་རྒྱ་གར་ནས་འཁོར་བ་ལ་ཀུན་དད་དད་རུབ་

རུབ་བྱེད། པུཎྜི་ཏ་ངོ་མ་ཤེས་པས་མཐོང་མི་བྱེད་པས། གུང་ཐང་གི་སྒོའི་ཡ་ཐེམ་ལ་སཾ་སྐྲྀ་ཏའི་སྐད་ཀྱིས། རི་བོང་འཛིན་པ་རྒྱུ་སྐར་ཕྲེང་བ་ཅན། །མཚན་མོ་མཁའ་ལ་རྒྱུ་བ་འདི་དོར་
ནས༑ །དྭངས་པའི་ཆུ་ནང་འདི་ན་ཟླ་བ་ཞེས། །གཟུགས་ལ་ཚད་མར་འཛིན་པ་བྱིས་པའི་བློ། །ཞེས་བྲིས་ཏེ་གླན། དེ་ལོ་ཙཱ་བས་གཟིགས་ནས་འདི་སུས་བཏབ་དྲིས་པར། ཛོ་ཀི་གཅིག་ཕྱུགས
འཚོ་ཡིན་འདུག་པ་དེས་བཏབ་ཟེར། ད་ལྟ་གར་ཡོད། ཕྱུགས་འཚོར་སོང་། ནམ་ཙམ་ན་སླེབ། ཉི་མ་ནུབ་ཁ་ནའོ། །ཟེར་བས། །ལཉྩ་ཤིན་ཏུ་ལེགས་པས་ཡིག་ངོ་མཁྱེན་ནས་སྨྲ་ཏིའོ་སྙམ་
བསྒྲགས་པས་མ་བྱོན་སང་སྔ་བར་གཤེགས་ལན་དུ་མའི་མཐར་མཇལ་བར་གནང་སྟེ། སྔ་སོར་ནས་དཔོན་སློབ་ཡིན་པས་ལོ་ཙཱ་བ་བཤུམ་ནས་འདི་ལྟ་བུའི་འོ་བརྒྱལ་ཞུས་པས། ངས་མའི་དོན་དུ་
འདི་ལྟར་བྱས་པ་ཡིན་གསུངས། མ་གར། འདི་ནའོ།། དེར་ལོ་ཙཱ་བས་ཁོང་རང་གི་ནོར་གྱིས་སྒྱེད་པུ་བསླུས། ཕྱུགས་འཚོས་པའི་ཡོན་བླངས་ཏེ་ངན་སོང་སྦྱོང་བའི་ཆོ་ག་ལ་བརྟེན་ནས་མ་མཐོ་
རིས་སུ་དྲངས། ལོ་ཙཱ་བས་བཤོལ་མ་ཐུབ་པར་ཁམས་ལ་ཕེབས། ཕྱིས་བོད་དུ་འཕྲིན་ལས་ཅི་རིགས་བྱུང༌། འགྱུར་ཁ་ཤས་མཛད། འདན་གླང་ཐང་དུ་སྐུ་གཤེགས་ཚུལ་བསྟན་ཏོ། །བསྟན་

30 ༄༅། །པའི་བདག་པོ་ཇོ་བོ་དཔལ་ལྡན་ཨ་ཏི་ཤ་ནི། ཤར་ཕྱོགས་བྷང་ག་ལའི་ཕོ་བྲང་གསེར་གྱི་རྒྱལ་མཚན་ཅན་མངའ་ཐང་རྒྱ་ནག་ཏོང་ཁུན་དང་མཉམ་པ། བྱང་ཆུབ་སེམས་
DH
དཔའ་ཞི་བ་འཚོ་འཁྲུངས་པའི་རྒྱལ་བརྒྱུད་དུ། ཡབ་རྒྱལ་པོ་དགེ་བའི་དཔལ་དང་། ཡུམ་འོད་ཟེར་དཔལ་གཉིས་ལ་སྲས་གསུམ་སྟེ། པདྨའི་སྙིང་པོ། ཟླ་བའི་སྙིང་པོ། དཔལ་གྱི་སྙིང་པོ་
ལས༑ ཆེ་བས་སྲིད་བཟུང༌། འབྲིང་པོ་ཟླ་བའི་སྙིང་པོ་ཇོ་བོ་ཡིན། ཆུང་ངུའི་དུས་གདུགས་མཚམས་སུ་ཚེག་སྒྲ་དང་འུར་སྒྲ་བྱུང་ནས་གཟིགས་པས་ཡུམ་གྱིས་ཨུཏྤལ་སྔོན་པོ་སྐྱེས་མ་ཐག་པ་
གཅིག་ཏུ་མཐོང་། སྲས་ཀྱིས་ཇོ་མོ་སྒྲོལ་མ་མངོན་གསུམ་གཟིགས། ཆེར་སྐྱེས་ནས་ཛེ་ཏཱ་རི་དགྲ་ལས་རྣམ་རྒྱལ་མཇལ། དེས་ལུང་བསྟན་ནས་ནཱ་ལེནྡྲར་བྱོན། གནས་བརྟན་ཆེན་པོ་བྱང་ཆུབ་
བཟང་པོ་དང་རིག་པའི་ཁུ་བྱུག་མཇལ། དེ་དག་གི་གདམས་པས་སྦྱོར་ལམ་ཐོབ། དེས་རི་ནག་པོའི་ཟོམ་ན་ངའི་སློབ་མ་ཨ་ཝ་ངྷུ་ཏཱི་པ་ཡོད་དེར་སོང་གསུངས་ལྟར་བྱོན། །དེ་ཉིད་དུ་བླ་མ་རཱ་ཧུ་ལ་
ལ་ཡང་གཏུག་ཨ་ཝ་དྷུ་ཏཱི་པའི་དྲུང་དུ་དགུང་ལོ་བཅུ་གཉིས་ནས་བཅོ་བརྒྱད་ཀྱི་བར་དུ་བཞུགས། སྤྱོད་པ་ལོ་གསུམ་མཛད། སྒྲ་ཚད་ལ་སྦྱངས། དེ་ནས་དགུང་ལོ་ཉི་ཤུ་རྩ་དགུའི་བར་དུ་དཔལ་

ནཱ་རོ་པ་སོགས་མང་དུ་བསྟེན་ནས་གསང་སྔགས་ཀྱི་ཐོས་པ་རྒྱ་ཆེར་མཛད། བླ་མ་ཌོམྦྷི་བས་བྱིན་གྱིས་བརླབས་པས་མཐོང་ལམ་གྱི་རྟོགས་པ་བརྙེས། བྷང་ག་ལའི་བསྟན་པ་མུ་སྟེགས་ལ་ཤོར་བ་
རྩོད་པས་མུ་སྟེགས་ཕམ་པར་བྱས་ཏེ་བསླུས། ལོ་དེ་ལ་དཔལ་ཧེ་རུ་ཀ་མདུན་གྱི་ནམ་མཁར་བྱོན་ནས། རིགས་ཀྱི་བུ་ཨ་ཝ་དྷཱ་ཏཱ་པའི་སྤྱོད་པའི་སྤྱོད་པས་གར་ཡང་མི་ཕྱིན་པས་ཁྱོད་རབ་ཏུ་བྱུང་ཞིག་
ཅེས་ལུང་བསྟན། ཡང་ནུབ་གཅིག་རྣལ་ལམ་དུ་ཐུབ་པའི་དབང་པོ་འཁོར་དང་བཅས་པས་ཀྱང་རབ་ཏུ་བྱུང་བར་བསྐུལ་བ་བཞིན། སྡེ་པ་ཡོད་སྨྲ་ལ་དད་ཀྱང་གྲགས་སྟོབས་ཀྱིས་རྡོ་རྗེ་གདན་གྱི་མ་ཏི་
བི་ཧ་རའི་གཙུག་ལག་ཁང་དུ་ཕལ་ཆེན་སྡེ་པའི་གནས་བརྟན་སྦྱོར་ལམ་པ་ཆེན་པོ་ཤཱི་ལ་རཀྵི་ཏ་ལས་བསྙེན་པར་རྫོགས། མཚན་དཱི་པཾ་ཀཱ་ར་ཤྲཱི་ཛྙཱ་ནའོ། །དེ་ནས་དགུང་ལོ་སུམ་ཅུ་སོ་གཅིག་ཚུན་སྡེ་
པ་བཞིའི་སྡེ་སྣོད་ཀྱི་གཞུང་ལ་སྦྱངས་པས་སྡེ་པ་ཐམས་ཅད་ཀྱི་དྲི་བའི་གནས་སུ་གྱུར་ལ། དྷརྨཱ་རཀྵ་ཏ་ལས་ལོ་བཅུ་གཉིས་སུ་བྱེ་བྲག་ཏུ་བཤད་པ་ཆེན་མོ་གསན། རིག་པའི་ཁུ་བྱུག་དང༌། ཤནྟཱི་
པ་སོགས་ལས་ཐོས་པ་མཐར་ཕྱིན་པར་མཛད། སློབ་མ་པཎྜཾ་ཏ་ཆེན་པོ་མང་དུ་འདུས། འཛམ་བུ་གླིང་དུ་མཁས་པའི་གྲགས་པས་ཁྱབ་དེར་གསེར་གླིང་པ་ཆོས་ཀྱི་གྲགས་པའི་སྙན་པ་གསན་

3 ༄༅། །ནས། ཟླ་བ་བཅུ་གསུམ་གྱི་བར་དུ་རྫིང་ལ་བྱོན། གསེར་གླིང་དུ་ཕེབས་དེར་བོད་ཀྱི་རྒྱལ་པོ་སྲོང་བཙན་གྱིས་བཞེངས་ཟེར་བའི་མཆོད་རྟེན་གྱི་དྲུང་དུ་གསེར་གླིང་གི་
ནུབ་ཕྱོགས་ཀྱི་ཆར་གཏོགས་པ་ཞིག་ཏུ་བཞུགས་ཟླ་བ་བཅུ་གཉིས་སུ་མ་མཇལ། དེ་ནས་གསེར་གླིང་པ་རབ་ཏུ་བྱུང་བ་ལྔ་བརྒྱ་དང་བདུན་ཅུ་རྩ་གཉིས་ཀྱིས་བསྐོར་ནས་བསུས་ཇོ་བོ་དཔོན་གཡོག་བརྒྱ་
དང་ཉེར་བདུན་ཡོད་ཅེས་གྲགས། གསེར་གླིང་པའི་གཟིམས་ཁང་གསེར་གདུགས་ཅན་དུ་བྱོན་ཏེ། ལོ་བཅུ་གཉིས་སུ་དབུ་སྔས་སྦྲེལ་ནས་མངོན་པར་རྟོགས་པའི་རྒྱན། སྤྱོད་འཇུག་ལ་སོགས་པ་
གསན་ཏེ་ཐེག་པ་ཆེན་པོའི་ཆོས་ཀྱི་རྩ་བ་བྱམས་སྙིང་རྗེ་བྱང་ཆུབ་ཀྱི་སེམས་ལ་སྦྱངས། དེ་ནས་ཕྱིར་ལོག་ཡུལ་དབུས་སུ་ཕེབས་ཐུགས་དམ་གྱི་ལྷ་མང་པོའི་ཞལ་གཟིགས། ཇོ་བོ་བསྟན་པའི་བདག་
པོར་ངེས་ནས་པཎ་ཆེན་ལྔ་བཅུ་རྩ་གཅིག་གིས་ལྷ་ཁང་བརྒྱ་དང་རྩ་བརྒྱད་ཀྱི་སྡེ་མིག་གཏད། དེ་ཡང་ཇོ་བོ་ལ། བླ་མ་མང་པོ་ཡོད་པའི་ནང་ནས་ལྟ་བ་ལུང་སྟོན་པའི་བླ་མ་ནཱ་རོ་པ། རྒྱུད་བྱིན་གྱིས་
རླབས་པའི་བླ་མ་ཌོམྦྷི་པ། ལས་ཚོགས་མན་ངག་སྟོན་པའི་བླ་མ་བ་ལིང་ཨཱ་ཙཱརྻ། རྫུ་འཕྲུལ་དངོས་སུ་སྟོན་པའི་བླ་མ་པཎྜི་ཏ་མི་ཏྲ་ཆེན་པོ། ཕག་མོའི་བྱིན་རླབས་མཛད་པའི་བླ་མ་བྷུ་ཏ་ཀོ་ཊཾ་

པ༑ ཀླུ་སྒྲུབ་ཀྱི་གདམས་པ་སྟེར་བའི་བླ་མ་མཁས་པ་རྟ་མཆོག བྱང་སེམས་བརྟན་པར་བྱེད་པ་ཤེས་རབ་བཟང་བོ། ཚིག་དོན་རྒྱས་པར་བྱེད་པ་ཨ་ཀ་ར་ཤཱིནྟ་པ། བློ་སྦྱོང་གི་རིམ་པ་སྟེར་བར་
བྱེད་པ་གསེར་གླིང་པ། ལྟ་སྤྱོད་ཉམས་ལེན་གསུམ་དུ་དྲིལ་བར་དང་པོ་རིག་པའི་ཁུ་བྱུག་གཉིས་པ་གསེར་གླིང་པ་ཆོས་ཀྱི་གྲགས་པ། གསུམ་པ་ཌོ་བྷི་པ་སྟེ་གསུམ་ལ་གཙོ་བོར་འཛིན། གསེར་
གླིང་པ་ཆོས་ཀྱི་གྲགས་པས་སླར་སྤྱན་དྲངས། དེར་རེས་ལམ་ལ་ཟླ་བ་དྲུག་གིས་ཆོག་པར་བྱུང་། བླ་མ་ཉིད་ཀྱིས་ལྟ་བ་དབུ་མར་བསྒྱུར། ཚུར་བྱོན་བི་ཀྲ་མ་ཤཱི་ལའི་དགེ་བསྐོས་མཛད། དེའི་
ཚེ་རྒྱལ་སྲས་མཻ་ཏྲི་པས་ཕག་མོ་མཆོད་པའི་ཆང་བསྣམས་པ་གཟིགས། གནས་ནས་དབྱུང་བར་བརྩམས་པས། དེས་དགེ་འདུན་གྱི་དབུས་ནས་རྩིག་པ་ལ་ཐོགས་པ་མེད་པར་སོང་བ་
དང་༑ འགྱོད་ནས་བཟོད་པར་གསོལ་བ་བཞེས་ཀྱང༌། དེའི་ནུབ་མོ་རྗེ་བཙུན་སྒྲོལ་མ་བྱོན་ནས། བུ་དེ་བཏོན་པ་ནི་མ་ལེགས་སོ།། བྱང་ཆུབ་སེམས་དཔའ་ལ་སྡིག་པ་བསགས་པའི་རྣམ་སྨིན་
ཤིན་ཏུ་ཆེའོ་གསུངས། དེ་ལ་ཅིས་ཕན་ཞུས་པས། ཉི་ན་རེ་ལ་སཙྪ་བདུན་བདུན་འདེབས་པ་དང་། བྱང་ཕྱོགས་སུ་ཕྱིན་ནས་ཐེག་པ་ཆེན་པོའི་ཆོས་དར་བར་བྱས་ན་ཕན་གསུངས་པས། ཇོ་བོ་སྒྱུ

30 ༄༅། །བོད་དུ་བྱོན་པའི་རྒྱུ་གཅིག་ནི་དེ་ཡིན་ནོ།། དེ་ནས་མངའ་རིས་ཀྱི་རྒྱལ་པོ་ལྷ་བླ་མ་ཡེ་ཤེས་འོད་དང་། བྱང་ཆུབ་འོད་ཁུ་དབོན་གྱིས་ཇོ་བོའི་སྙན་པ་གསན་ནས་ལུས་
LH
སྲོག་ལོངས་སྤྱོད་གཏོང་བའི་དཀའ་བ་བརྒྱ་ཕྲག་གིས་ལོ་ཙཱ་བ་རྒྱ་བརྩོན་སེང་སྤྱན་འདྲེན་དུ་བཏང་། ལྷ་བླ་མ་ཡེ་ཤེས་འོད་ཇོ་བོ་སྤྱན་འདྲེན་པའི་གསེར་ཚོལ་དུ་མཐའ་འཁོབ་ཏུ་འབྱོན་པར་གར་ལོག་
གིས་དམག་བཏང་སྟེ་བཟུང་ནས་བཀྲོངས། དེ་རྗེས་ལྷ་བླ་མ་བྱང་ཆུབ་འོད་ཀྱིས་ཐུགས་རྗེ་གནད་ནས་བསྐུལ་བའི་ཞུ་ཚིག་དང་བཅས་ནག་ཚོ་ཚུལ་ཁྲིམས་རྒྱལ་བ་ཡང་ཡང་བཏང་བས་བོད་ཀྱི་དོན་དུ་
འགྱུར་བ་མཁྱེན་ནས་ཇོ་བོ་དཔོན་གཡོག་ཉི་ཤུ་ཙམ་རིམ་པས་བྱོན། བལ་པོ་རྒྱལ་པོས་ཞབས་ནས་བཏེག ཐང་བི་ཧ་རའི་གཙུག་ལག་ཁང་བརྩིགས། ལྷ་བཙུན་པའི་བསུ་བས་ཤིང་ཀུན་ཏུ་
སླེབ༑ དེ་ནས་མངའ་རིས་སུ་ཕེབས་མཆོད་ཡོན་མཇལ། ཤིན་ཏུ་གུས་ཏེ་འཇིག་རྟེན་མགོན་པོ་བོད་དུ་བྱོན་ནོ་ཞེས་སྙན་པས་ཁྱབ། བྱང་ཆུབ་ལམ་གྱི་སྒྲོན་མ་མཛད། གསུང་རབ་དུ་མ་
༈བསྒྱུར༑ དེར་ཐང་བི་ཧ་རའི་རབ་གནས་ལ་སྐོར་གཅིག་གཤེགས། སླར་མངའ་རིས་སུ་ཕེབས་ནས་པུ་རང་གི་རྒྱལ་ཞིང་ཞེས་པར་བཞུགས་དུས། འབྲོམ་རྒྱལ་བའི་འབྱུང་གནས་ཀྱིས་

༽བ
མཇལ༑ ཇོ་བོས་ངའི་ཨུ་པ་སི་ཀ་སླེབ་ཅེས་དགྱེས་ཐུགས་ཡིད་གཅིག་ཏུ་འདྲེས་སོ།། འབྲོམ་གྱིས་དབུས་ཀྱི་ཕྱོགས་ན་ལྷ་ས་བསམ་ཡས་སོགས་གཙུག་ལག་ཁང་དགེ་འདུན་སྟོང་ཕྲག་མང་པོ་ཡོད་
ཤྲཱྀ པའི་བསྔགས་པ་བརྗོད། ཇོ་བོའི་ཞལ་ནས་ཚངས་པར་སྤྱོད་པ་གྲངས་མང་པོ་དེ་ཙམ་རྒྱ་གར་ན་ཡང་མེད། དགྲ་བཅོམ་པ་ཡང་ཡོད་མཆིས་གསུངས་ཕྱོགས་གཏད་དེ་ཕྱག་མཛད། དེས་སྤོབས་པ་
རྙེད་དབུས་སུ་འབྱོན་པར་གསོལ། ཇོ་བོས་དགེ་འདུན་གྱི་བཀའ་བྱུང་ན་འགྲོ་གསུངས། དེར་འབྲོམ་གྱིས་དབུས་གཙང་གི་མི་ཆེན་རྣམས་ལ་ཞུ་འཕྲིན་བརྫངས་པས་ཀ་བ་ཤཱ ཀྱ་བྱང་ཆུབ་ལ་
འཕྲོད༑ དེས་དོ་དམ་ཆེར་བགྱིས་རྒྱལ་གྱིས་ཞང་ཆེན་པོ་ལ་སོགས་པར་གྲོས་ཞུས་ནས་ཐམས་ཅད་དཔལ་ཐང་དུ་བསུར་བྱོན་ཇོ་བོ་དཔོན་གཡོག་ཀྱང་དེར་ཕེབ། བོད་སྟོན་རྣམས་ཞྭ་རྣ་རིང་དང་ན་
བཟའ་བེར་དང་རྟ་ར་བཅས་པ་རྒྱང་ནས་གཟིགས་པས། ཇོ་བོས་ཨུ་པ་སི་ཀ་མི་མ་ཡིན་མང་པོ་བྱུང་གསུངས་དབུ་བསྟུམ། དེ་ནས་ཁོང་རྣམས་ཀྱིས་རྟ་དང་བེར་བཞག་ནས། སྣམ་སྦྱར་གསོལ་བ་
ཤ་སྟག་བྱས་ནས་བྱུང་བས་ཇོ་བོ་མཉེས་ནས་དགེ་འདུན་ལ་སྤྱི་ཕྱག་མཛད། རིམ་གྱིས་བྱོན་ཏེ་ལྷོ་བྱང་། མྱང་རོང་། དབུས་ཀྱི་སོལ་ནག་ཐང་པོ་ཆེ། བསམ་ཡས་སོགས་སུ་ཕྲིན་ལས་བསྐྱངས་

3 ༄༅། །ནས་འབྲོམ་གྱིས་ཕང་སྟོན་ལ་ཡི་གེ་བཏང༌། ཁོང་གིས་སྙེ་ཐང་དུ་སྤྱན་དྲངས་དེར་གདན་ཆགས་ས་མ་མོ་མཛད། བུར་དུ་དགོན་པ་བ་ལ་སོགས་པའི་སྒོམ་གྲྭ་
DI
བཙུགས༑ རྔོག་ལེགས་པའི་ཤེས་རབ་ཀྱིས་ལྷ་ས་དང་། རྔོག་བྱང་ཆུབ་འབྱུང་གནས་ཀྱིས་ཡེར་པ། ཀ་བ་ཆེན་པོས་ཕན་ཡུལ་དུ་སྤྱན་དྲངས། སླར་སྙེ་ཐང་དུ་ལོག་སྟེ་སངས་རྒྱས་ཀྱི་བསྟན་པ་
རིན་པོ་ཆེ་དར་ཞིང་རྒྱས་པར་མཛད། འབྲོམ་རྒྱལ་ཚབ་ཏུ་བཀོད་བསྟན་པ་གཏད། དགུང་ལོ་དྲུག་ཅུ་རྩ་གསུམ་ལ་དགའ་ལྡན་དུ་གཤེགས། སྐུ་གདུང་ཞུགས་ལ་ཕུལ་བའི་དུས་གསེར་གྱི་མེ་ཏོག་
གི་ཆར་བབས། ཇོ་བོས་བོད་དུ་ལོ་བཅུ་གསུམ་བསྟན་པ་བསྐྱངས། དབུས་གཙང་དུ་སློབ་མ་བསམ་གྱིས་མི་ཁྱབ་པ་བྱུང་ངོ་། །དེས་ལོ་ཆེན་རིན་ཆེན་བཟང་པོ་ལ་གདམས་པ་ཡིན་ལ། །ཡང་རྒྱ་
གར་ཤར་ཕྱོགས་ཟ་ཧོར་གྱི་ཡུལ་བྷང་ག་ལའི་རྒྱལ་པོ་ཛའམ་ཅ། མཚན་གཞན་རབ་གསལ་ཟླ་བ་ཞེས་སུ་གྲགས་པའི་ཁང་སྟེང་དུ་རྒྱུད་ཀྱི་གླེགས་བམ་དུ་མ་ཞིག་བབས་པའི་ནང་ནས་འདིའི་རྒྱུད་རྒྱས་
༈ པ་དེ་བྱུང་བ་ཡིན་ཅིང༌། རྒྱལ་པོ་དེས་རང་གི་སྲས་མོ་གོ་མ་དེ་ཝི་དང་། སྒྲ་གཅན་འཛིན་བཟང་པོ། སུ་བྷུ་ཏི་པ་ལི་ཏ། ཡེ་ཤེས་རྡོ་རྗེ། པྲ་ཛྙཱ་སིདྡྷི་བཞི་སྟེ་ལྔ་ལ་གདམས་ལ། དེ་བཞི་ཀས་

སློབ་དཔོན་ཀུན་དགའ་སྙིང་པོ་ལ། དེ་ལ་རྒྱ་གར་ནུབ་ཕྱོགས་ཀྱི་པཎྜི་ཏ་པྲ་ཛྙཱ་ཝ་ལི་ཏས་གསན། དེས་ཛེ་ཏཱ་རི། དཔལ་འཛིན། རིན་ཆེན་རྡོ་རྗེ། ནོར་བུ་གླིང་པ། ཤྲདྡྷ་ཀ་ར། དྷརྨ་པཱ་ལ
སོགས་ལ་གནང༌། བོད་འདིར་རྒྱུད་གཟུངས་འདི་སྔ་མོ་ཅོག་རོ་ཀླུའི་རྒྱལ་མཚན་གྱིས་བསྒྱུར། བར་དུ་ཇོ་བོ་སྨྲ་ཏིས་བསྒྱུར། ཕྱིས་སུ་ལོ་ཙཱ་བ་རིན་ཆེན་བཟང་པོས་བསྒྱུར་བ་ཡིན་ལ། དེ་ལ་ལྷ་
བླ་མ་ཡེ་ཤེས་འོད་གྲགས་པའི་བྱང་ཆུབ་སེམས་དཔའ་དེས་དམ་པའི་ཆོས་སྤྱི་དང་བྱེ་བྲག་གསང་སྔགས་དར་བར་བྱ་བའི་ཕྱིར། རྗེ་རིགས་ཀྱི་བུ་ཐམས་ཅད་བསགས་ཏེ་ལོ་བཅུ་ལས་མར་མི་
གཞོན༑ ཉི་ཤུ་ལས་ཡར་མི་རྒན་པ་མང་དུ་ཚོགས་པའི་བློ་ལ་བརྟགས་ནས་བློ་རབ་འབྲིང་དགུར་ཕྱེས། བློ་རབ་ཀྱི་རབ་ཏུ་གྱུར་པ་བདུན། དེ་རྣམས་ཀྱི་གཡོག་པོ་བདུན། ཡང་གཡོག་བྱེད་པ་
བདུན་ཏེ་ཉི་ཤུ་རྩ་གཅིག་ཕ་མ་ལ་རིན་བྱིན་ནས་ཉོས་ཏེ་ཁ་ཆེར་བརྫངས། དེར་ཁོང་རྣམས་ལ་གསེར་མང་པོ་བསྐྱར་ནས་འདི་སྐད་དུ་བསྒོའོ། །ཁ་ཆེའི་ཡུལ་ན་མཁས་པ་རིན་ཆེན་རྡོ་རྗེ་བྱ་བ་ཡོད་
པས་དེ་སྤྱན་དྲོངས། རྒྱ་གར་ཤར་ཕྱོགས་ན་དྷརྨ་པཱ་ལ་བྱ་བ་ཡོད་པས་དེ་སྤྱན་དྲོངས། ནུབ་ཕྱོགས་ཀ་རུ་ན་པཎྜི་ཏ་ནོར་བུ་གླིང་པ་བྱ་བ་ཡོད་པས་དེ་སྤྱན་དྲོངས་ཤིག དབུས་འགྱུར་འཆང་ན་པཎྜི་ཏ་

302 ༄༅། །པྲ་ཛྙཱ་ཝ་ལི་ཏ་བྱ་བ་ཡོད་པས། དེ་ལ་འདུས་པ་རྣམ་གཉིས་བྱ་བའི་ཆོས་མུ་སྟེགས་ཀྱིས་ཀྱང་རྩོད་པར་མི་ནུས་པ་ཡིན་དེ་ཤེས་པར་གྱིས་ཤིག དེ་ཉིད་དེ་འདུས་པ་ལ་
H
ཀུན་དགའ་སྙིང་པོའི་འགྲེལ་པ་ཡོད་ཟེར་བས་དེ་ཤེས་པར་གྱིས་ཤིག ནོར་བུ་གླིང་པ་དང༌། དྷརྨ་པཱ་ལ་གཉིས་ལ་ལས་ཀྱི་སྒྲིབ་པ་རྒྱུན་གཅོད་པའི་རྒྱུད་དང༌། དེའི་འགྲེལ་པ་སློབ་དཔོན་དཔྱིད་
ཀྱིས་མཛད་པ། དཀྱིལ་འཁོར་གྱི་ལྷ་སུམ་བརྒྱ་བཞི་བཅུ་པ་སློབ་དཔོན་རྒྱལ་བ་ལྷས་མཛད་པ་ཡོད་ཟེར་བས་དེ་ཤེས་པར་གྱིས་ཤིགྋ དཔལ་གསང་བ་འདུས་པ་ལ་སངས་རྒྱས་ཡེ་ཤེས་ཞབས་
དང་༑ འཕགས་པ་ཀླུ་སྒྲུབ་ཀྱིས་མཛད་པའི་དཀྱིལ་ཆོག་ཡོད་ཟེར་བ་དང་། རིན་ཆེན་རྡོ་རྗེ་ལ་དུས་ཀྱི་འཁོར་ལོ་དང༌། རྡོ་རྗེ་གདན་བཞིའི་རྒྱུད་འགྲེལ་ཡོད་ཟེར་བ་འཚོལ་ལ་ཤོག། གཞན་བི་ཀྲ་
མ་ལ་ཤཱི་ལ་ན་པཎྜི་ཏ་བརྒྱ་རྩ་བརྒྱད། མཁས་པ་བདུན་ཅུ་རྩ་གཉིས། འགྲན་ཟླ་མེད་པ་སུམ་ཅུ་རྩ་བདུན། གཙུག་གི་ནོར་བུ་ལྟ་བུ་བཅུ་གཅིག འཛམ་བུ་གླིང་གི་རྒྱན་ལྟ་བུ་བརྒྱད། ཁམས་
གསུམ་གྱི་སྤྱན་ལྟ་བུ་གཉིས་ཡོད་ཟེར་བས་དེ་རྣམས་ལས་གང་རུང་རེ། རབ་གསེར་ལ་མ་གཙིགས་པར་སྤྱན་ཅི་འདྲོང་གྱིས། འབྲིང་གདམས་པ་ཅི་ཐོབ་གྱིས། ཐ་མའང་པཎྜི་ཏ་ཆོས་གང་མཁས་

དང་༑ གདམས་ངག་གང་ཆེ་བརྩད་ཆོད་ལ་ལུང་ཞུས་དཔེ་ལོན་པར་གྱིས་ལ་ཤོག་བྱས་ལ་བཏང་ངོ༌།། དེ་ལྟར་བརྫང་པ་རྣམས་དང་པོར་ཁ་ཆེར་ཕྱིན་པས་བཅུ་དགུ་ཁ་ཆེ་གྲིབ་བསྟན་དུ་ཤི་ནས་བོད
དུ་གཉིས་ལོག་པ་ནི། ལོ་ཙཱ་བ་རིན་ཆེན་བཟང་པོ་དང་། ལོ་ཆུང་ལེགས་པའི་ཤེས་རབ་བོ།། ལོ་ཆེན་གྱིས་འཇིག་རྟེན་སྣང་བྱེད་ཀྱི་དཔལ་དུ་ཞུགས། འཇམ་དཔལ་རྡོ་རྗེ་ཞལ་གསུམ་ཕྱག་དྲུག་
པ་ལ་མེ་ཏོག་ཕོག ཁ་ཆེ་རིན་ཆེན་རྡོ་རྗེ་ལ་ཡོ་གའི་རྒྱུད་དཀྱིལ་ཆོག་དང་བཅས་པ། གསང་འདུས་ལུགས་གཉིས། དབུས་འགྱུར་གྱི་པཎྜི་ཏ་འདས་ནས་སློབ་མ་ངྷརྨ་པཱ་ལ་ཡིན་ཟེར་བཙལ་ཡང་མ་
རྙེད༑ ནོར་བུ་གླིང་པ་ལ་ངན་སོང་སྦྱོང་རྒྱུད་དང༌། ཐབས་ཀྱི་རྒྱུད་ལྔ། ཁྱད་པར་བཅོམ་ལྡན་འདས་མི་འཁྲུགས་པའི་རྒྱུད་ལས་ཀྱི་སྒྲིབ་པ་རྒྱུན་གཅོད་པ་གདམས་ངག་དང་བཅས་པ་ཞུས། རྡོ་
རྗེའི་དབྱིངས་ཀྱི་དཀྱིལ་དུ་ལྷ་གྲངས་མཉམ་པའི་དབང་ཐོབ། བྷི་ཀྲ་མ་ལ་ཤཱི་ལར་པཎྜི་ཏ་མར་མེ་མཛད་བཟང་པོ་དང༌། མི་ཐུབ་ཟླ་བ། རྒྱལ་བའི་འབྱུང་གནས་གསུམ་ལས་སྔགས་དང་མཚན་ཉིད་
མང་པོ་ཞུས། སྤྱིར་པཎྜི་ཏ་སུམ་ཅུ་རྩ་ལྔ་ལས་དབང་ཐོབ། རྒྱུད་སྡེ་བཞིའི་སྒྲོ་འདོགས་ཁ་ཆེའི་པཎྜི་ཏ་ནོར་བུ་གླིང་པ་ལས་བཅད། དགུང་ལོ་སོ་གསུམ་ལ་བོད་དུ་བྱོན་ཡོ་ག་ཁཆེའི་ལུགས་

302 །བཙུགས། མངའ་རིས་རྒྱལ་བློན་སྤྲོས་པ་ལ་དགྱེས་ནས་གཞུང་ན་མེད་པའི་མཆོད་ཕྲེང་དང༌། ཁྱད་པར་ལོ་ཆུང་ལེགས་ཤེར་གྲེ་བ་བདེ་བས་དབྱངས་༄༅།
2
བཅོས༑ དགུང་ལོ་ཞེ་དགུ་པ་ལ་པཎྜི་ཏ་ཟླ་འོད་བཟང་པོ་དང༌། བྷི་ན་སེ་ནི་དང༌། ཀ་མ་ལ་རཀྵི་ལས་བསྙེན་པར་རྫོགས། དབུས་གཙང་སྟོད་སྨད་ཀུན་ཏུ་ཆོས་གསུངས། དེ་ནས་ལོ་བརྒྱད་ན་
པཎྜི་ཏ་ཤྲ་དྷ་ཀ་ར་ཝརྨ་བླ་མ་ནོར་བུ་གླིང་པས་བོད་དུ་བཏང་ནས་རྡོ་རྗེ་འབྱུང་བ་དང་ཡེ་ཤེས་ཞབས་ལུགས་གསུངས། སྐ་ཅོག་གི་འགྱུར་ལ་ཅུང་ཟད་བཅོས། བོད་སྤྱི་མཐུན་གྱི་བསོད་ནམས་ལས་
གྲུབ་ནས། རྒྱ་གར་ཤར་ཕྱོགས་ཀྱི་པཎྜི་ཏ་དྷརྨ་པཱ་ལ་བལ་བོའི་རྟེན་ཁྱད་པར་ཅན་རྣམས་བསྐོར་བ་ལ་བྱོན་པས་པཎྜི་ཏ་ཚད་པས་བསྙང་ནས་བོད་ཀྱི་གངས་རི་མཐོང་སར་བྱོན་ན་ཕན་ཟེར་བས་རྒྱལ་བློན་
ཆོས་ལ་དགྱེས་བོད་ལ་ཕན་ཐོགས་པར་དགོངས་ནས་མངའ་རིས་སུ་བྱོན། དེར་ཡོ་ག་གསན་པས་སློབ་དཔོན་ཀུན་དགའ་སྙིང་པོའི་གདམས་པ་མ་ནོར་བ་གཅིག་བྱུང་བས་མཉེས་ཏེ། གསེར་སྡེར་
གང་ཕུལ་བ་མ་བཞེས་ཏེ་ནོར་གྱི་འདོད་པ་དང་བྲལ་བ་ཡིན་གསུངས། དེ་ནས་ཡོ་ག་ཁ་ཆེའི་ལུགས་བཞག་ནས་རྒྱ་གར་ཤར་ཕྱོགས་ཀྱི་ལུགས་ཀྱི་གཞུང་གདམས་ངག་དང་བཅས་པ་ལ་ཉམས་ལེན་

དང་བཤད་པ་མཛད་པས་ཡོ་གའི་བདག་པོར་གྱུར། དེ་ཡང་སྐུ་ཚེའི་སྟོད་ལ་ཁ་ཆེའི་ལུགས་དང༌། སྨད་ལ་ཤར་ཕྱོགས་ལུགས་དར་བས་ཡོ་ག་སྟོད་ལུགས་སྨད་ལུགས་གཉིས་སུ་གྱེས། དེ་ལ་
སློབ་མའི་མཆོག་བཞི་བྱུང་བ་ནི། ལོ་ཆུང་ལེགས་པའི་ཤེས་རབ། གྲྭ་པ་གཞོན་ནུ་ཤེས་རབ། ཀྱི་ནོར་ཡེ་ཤེས་དབང་ཕྱུག གུང་ཤིང་བརྩོན་འགྲུས་རྒྱལ་མཚན་བཞི་གྲགས་སོ།། པཎྜི་ཏ་དྷརྨ་
པཱ་ལ་དང་མཇལ་ནས་སྒྲོ་འདོགས་ཆོད། དམ་བཅའ་བྱེ་བ་བདུན་མཛད། ལྷ་བྱེ་བ་ཕྲག་གཅིག་བསྒོམ་པ། གཏོར་མ་བརྒྱ་རྩ་བྱེ་བ་ཕྲག་གཅིག །བསྐོར་བ་བྱེ་བ་ཕྲག་གཅིག །སཙྪ་བྱེ་བ་ཕྲག་
གཅིག །ཡན་ལག་བདུན་པ་བྱེ་བ་ཕྲག་གཅིག །བཟླས་པ་བྱེ་བ་ཕྲག་གཅིག །ཏིང་ངེ་འཛིན་གྱི་དབང་བྱེ་བ་ཕྲག་གཅིག་རྣམས་ཉམས་བཞེས་མཛད་པས་སྤྱི་གཙུག་ཏུ་རུས་པ་དཀར་པོ་ངང་པའི་སྒོ་
ང་ཙམ་ཞིག་བྱུང་སྟེ་འཇམ་དཔལ་དཔའ་བོའི་སྤྲལ་པར་གྲགས། ཀླུ་དཀར་རྒྱལ་བཏུལ། ཆོས་ལོག་རྣམས་སུན་ཕྱུང༌། ཕྱིས་ཇོ་བོ་རྗེ་བོད་དུ་བྱོན་དུས། ལོ་ཆེན་གྱིས་པཎྜི་ཏ་བས་ང་རང་ཡོན་ཏན་
ཆེ་དགོངས་ཡོད་ཀྱང་ལྷ་བཙུན་གྱིས་སྤྱན་དྲངས་པ་ཡིན་པས་ཞབས་ཏོག་བྱེད་དགོས་སྙམ། མཐོ་ལྡིང་དུ་སྤྱན་དྲངས། དེར་རྒྱུད་སྡེ་བཞིའི་ལྷ་རྣམས་རྒྱུད་སྡེའི་གོ་རིམ་བཞིན་ཐོག་སོའི་མཐོ་དམན་ལ་

3u ༄༅། །བྲིས་ཡོད་པར་གཟིགས་ཏེ་སོ་སོ་ལ་མངོན་རྟོགས་དང་མཐུན་པའི་བསྟོད་པ་རེ་མཛད་གདན་ལ་བཞུགས་པ་ན། ལོ་ཙཱ་བས་བསྟོད་པ་དེ་སུས་མཛད་ཞུས་པས།
18/1/01
u
རང་གིས་འཕྲལ་དུའོ་གསུངས། དེས་ལོ་ཙཱ་བ་འཇིགས་ཞུམ་སོང་། དེར་ཁྱེད་ཀྱིས་ཆོས་ཅི་དང་ཅི་ཤེས་གསུངས། མཁྱེན་ཚུལ་ཞུས་པས། ཁྱེད་ལྟ་བུ་བོད་ལ་བཞུགས་བཞིན་དུ་ང་བོད་དུ་ཡོང་
མི་དགོས་པ་འདུག་པ་ལ་གསུང༌། དེ་ཐམས་ཅད་གང་ཟག་གཅིག་གིས་ཉམས་སུ་ལེན་ན་ཇི་ལྟར་བྱེད་གསུངས་པས། སོ་སོའི་གཞུང་ནས་བཤད་པ་ལྟར་བྱེད་ཞུས་པས། ལོ་ཙཱ་བ་རུལ་ང་བོད་དུ་
ཡོང་དགོས་པར་འདུག་གསུངས་ཏེ་གསང་སྔགས་འཕྲུལ་གྱི་མེ་ལོང་བྱ་བའི་བཤད་པ་མཛད་ལོ་ཆེན་ཐུགས་ཡིད་ཆེས། ཇོ་བོའི་གདམས་པ་ལ་བརྟེན་ནས། བསམ་གཏན་གྱི་ཁངཔའི་སྒོའི་ཡ་ཐེམ་
ལ་མི་དགེ་བ་དང༌། ལུང་མ་བསྟན་གྱི་རྟོག་པ་བྱུང་ན་རྡོ་རྗེ་འཛིན་པས་མགོ་བོ་ཁོས་ཤིག་བྱ་བ་བྲིས་ཏེ་མཚམས་བསྡམས་པས་མཁའ་སྤྱོད་གྲུབ་པ་ཡིན་ཞེས་གྲགས། ལོ་ཙཱ་བ་དེ་ལ་ལུགས་གཉིས་ཀ་
༈ ཤེས་རབ་བླ་མས་གསན། གཞན་ཡང་མདོ་ལུགས་འགོས་དང༌། མདོ་སྔགས་ཐུན་མོང་བ་ངྷ་དནྟ་སོགས་འགའ་ལ་གསན། དེས་བཀའ་ལུང་པ་དང༌། རོང་པོ་ཆོས་རྒྱལ། རྒྱ་ག་ནང་

འཆིམས་དང་བཞི་ལ་བཤད་པའི་དང་པོ་ནི། རོང་པ་དང་འཆིམས་གཉིས་ཀྱིས་མདོ་ལུགས་ཞུས་ནས་ཚར་བར་བྱས། འཆིམས་མདོ་ལུགས་ལ་མཁས་པས་སེམས་ཅན་ལ་ཕན་མང་དུ་
ཐོགས༑ རྒྱ་དང་བཀའ་ལུང་པ་གཉིས་ཀྱིས་མདོ་སྔགས་ཐུན་མོང་བ་མཁས་པར་བསླབ། བླ་མ་བཀའ་ལུང་པ་དང་པོ་བལ་ཡུལ་དུ་ཡོད་ཙ་ན། མལ་ལོ་ཙཱ་བ་ན་རེ། པཎྜི་ཏ་ཤྲ་དྷ་ཀ་ར་བྱ་བ་རྣལ་འབྲུག་
འབྱོར་གྱི་རྒྱུད་ལ་མཁས་པ་གཅིག་ཡོད་པས་དེ་ལ་ཞུས་ཤིག་ཟེར། འགྲོ་བསམ་ནས་བོད་དུ་གསེར་སྒྲུབ་ཏུ་འོང་བས་ཐུར་སྲང་བརྒྱད་བྱུང་ནས། ལོ་ཙཱ་བ་ཤེས་རབ་བླ་མ་ལ་འཕྲལ་སྐད་བསླབས་ཏེ་
ཆོས་
ལམ་གྱི་ལོ་རྒྱུས་དྲིས་པས། རྒྱ་གར་དབུས་ན་ཡོ་གའི་གཞུང་ལ་མཁས་པ་འགའ་ཡོད་དེ་གདམས་ངག་ཅན་མེད། ངའི་བླ་མ་གཉིས་ནི་མི་བཞུགས། རྒྱ་གར་ཤར་ཕྱོགས་ན་པཎྜི་ཏ་བུདྡྷ་ཤྲཱི་བྱ་བ་
ཡོད་དེ་ཨེ་རྙེད། དེ་མ་རྙེད་ན་ང་དྲགས་ཏེ་འོང་གསུངས་པས། སྔོན་དུ་བླ་མ་འདི་ལས་ཞུས་པས་རུང་སྙམ་ནས་ཞུས་པས། ཁྱེད་ལ་ངས་སྔོན་དུ་ཆེ་ཆེ་ནས་བྱ་གསུངས། དེ་ཉིད་འདུས་པ་
མོ་
དང་༑ ངན་སོང་སྦྱོང་རྒྱུད་གསུངས། རྡོ་རྗེ་དབྱིངས། གསང་ལྡན་གཙུག་དགུ་བསླབས་པས་འདི་དག་གདམས་ངག་གི་གནད་གང་ཆེ་སྙམ་ནས་ཞུས་པས། ཡོ་གའི་ཟབ་ཤོས་གཤིན་ཆོག་གི་

3 ༄༅། །དངོས་གཞི་ལས་ཀྱི་སྒྲིབ་པ་རྣམ་པར་སྦྱོང་བ་ཀཾ་ཀ་ནིའི་རྒྱུད་བཞུགས་པས་དེ་ཁྱོད་ལ་བཤད་གསུངས་ནས། ཀཾ་ཀ་ནི་རྒྱུད་རྐྱང་གི་ལུགས་དང༌། དཀྱིལ་འཁོར་གྱི་ཆོ་
H
ག་ལ་བརྟེན་པའི་ལུགས་གཉིས་བསླབས་སོ། །དེ་ཤེས་ནས་རྒྱུད་ཀྱི་དོན་གཉུག་མར་གནས་པའི་ཆོས་སྡེ་ཉི་ཤུ་རྩ་གཅིག་པོ་དང་། གདམས་ངག་སྐོར་གྱི་ཆོས་སྡེ་བཅོ་ལྔ་པ་སྟེ། དཔའ་བོ་རྡོ་རྗེས་
མཛད་པའི་སྒྲུབ་ཐབས་ལེ་ཚན་བདུན། རྒྱན་ལྔ་ཐོག་གསུམ་མ། དཀྱིལ་ཆོག་དང་བཅས་པ་སྟེ། ལར་མི་འཁྲུགས་པའི་སྐོར་གྱི་ཆོས་ཐམས་ཅད་ཚང་བར་གནང་། དེ་ལྟར་གཉན་དཔེའུ་དུབ
༈ པའང་ཟེར་བའི་དགེ་བཤེས་བཀའ་ལུང་པ་དེས། བླ་མ་དཔོན་སྒོམ་ལ་གནང༌། དེ་ལ་དཔལ་འགྲོ་བའི་མགོན་པོ་ཆོས་རྗེ་རས་པ་ཆེན་པོས་གསན་པས་ཉམས་བཞེས་འཕྲལ་དགོས་ཀྱི་ཆོས་སུ་
གྲགས༑ དེ་ནས་རིམ་པར་སངས་རྒྱས་དབོན། གཞོན་ནུ་སེངྒེ། ཉི་མ་སེངྒེ། སྤོས་སྐྱ་བ། བཅུ་གསུམ་པ། ཀུན་དགའ་སེངྒེ། བསམ་རྒྱལ་ཁ་ཆེ། བློ་གྲོས་སེངྒེ། ཤེས་རབ་
ཞ སེངྒེ༑ ཡེ་ཤེས་རིན་ཆེན། ནམ་མཁའ་དཔལ་བཟང་། ཤེས་རབ་བཟང་པོ། རྒྱལ་དབང་རྗེ། ངག་དབང་ཆོས་རྒྱལ། ངག་གི་དབང་ཕྱུག ཀུན་མཁྱེན་ཆེན་པོ། ལྷ་རྩེ་བ། དཔག་

བསམ་དབང་པོ། ཡོངས་འཛིན་དམ་པ། ཆོས་ཀྱི་དབང་ཕྱུག དགེ་ལེགས་བཞད་པ། འཇམ་མགོན་དགྱེས་པ། འཇམ་དཔལ་དཔའ་བོ། འཇམ་དཔལ་རྡོ་རྗེ། དཀྱིལ་འཁོར་རྒྱ་མཚོའི་
ཁྱབ་བདག་རྗེ་བཙུན་སྒྲུབ་རྒྱུད་ཉི་མའི་བར་དུ་བྱིན་རླབས་ཀྱི་བརྒྱུད་པ་མ་ཉམས་པར་བྱོན་པའོ། །འདིའི་རྒྱུད་རྒྱས་པ་སྔར་སྨོས་པ་དེ་དང་། ཕྱིས་གིའུ་ལོ་ཙཱ་བས་བསྒྱུར་བའི་ནམ་མཁའ་དྲི་མེད་ཅེས་
བྱ་བའི་རྒྱུད་ལས་མི་འཁྲུགས་པ་ལྷ་སུམ་བརྒྱ་ཞེ་གསུམ་པ། ྋབརྒྱ་རེ་གཅིག་པ། བརྒྱ་ང་བདུན་པ། བརྒྱ་ཞེ་བདུན་པ། བརྒྱ་ཞེ་གཅིག་པ། བརྒྱ་སོ་གསུམ་པ། དོན་བདུན་མ། རེ་ལྔ་
མ༑ ཞེ་དགུ་མ། སོ་བདུན་མ། བཅུ་བདུན་མ། བཅུ་གསུམ་མ། བདུན་མ། ལྷ་ལྔ་མ། དཔའ་བོ་གཅིག་པ་སྟེ་ཁྱོན་དཀྱིལ་འཁོར་བཅོ་ལྔ་བཤད་ཅིང༌། དེའི་ཁྲོད་ནས་ལྷ་སོ་བདུན་མ་ད་
ལྟ་རང་ལུགས་ཀྱི་ཕྱག་ལེན་དུ་མཛད་པ། ཕྱིས་འཇམ་དབྱངས་ཆོས་ཀྱི་གྲགས་པས་བཅོམ་ལྡན་འདས་མི་འཁྲུགས་པ་དངོས་ལས་གསན་པའི་ཆོ་ག་བྱིན་རླབས་ཀྱི་ཚན་ཀ་ཤིན་ཏུ་ཆེ་བའང་བཞུགས་པ་
རྣམས་རྣལ་འབྱོར་རྒྱུད་ཀྱི་ལུགས་སུ་བཀྲལ་པ་ཡིན་པས་བརྒྱུད་པའི་བྱེ་བྲག་རྣམས་འདིར་མ་སྨོས་ལ་ཀུན་མཁྱེན་ཆེན་པོའི་གསན་ཡིག་ལས་ཤེས་དགོས་སོ།། ཡང་ཐམས་ཅད་མཁྱེན་པ་བུ་སྟོན་རིན་

302 ༄༅། །པོ་ཆེས་སྦྱོང་རྒྱུད་འཆི་བདག་འཇོམས་པའི་དཀྱིལ་འཁོར་ལ་གཙོ་བོར་འཕོ་བའི་རིག་པ་སྦྱར་ནས་རྡོ་རྗེ་མི་འཁྲུགས་པ་ལྷ་བཅུ་གསུམ་མ་མཛད་པའང་ཡོད
24
།། གསུམ་པ་ཆོ་ག་དངོས་ཀྱི་དོན་ལ། དང་པོ་བསྙེན་པ། བར་དུ་དཀྱིལ་འཁོར་ཆེན་པོའི་ལས་རིམ། ཐ་མ་ལྷོ་སྒོའི་ཆོ་ག ཞར་བྱུང་སྦྱིན་སྲེག་གི་ཆོ་གའི་གོ་དོན་བཤད་པ་
དང་རྣམ་པ་བཞི་ལས། དང་པོ་བསྙེན་པའི་ལག་ལེན་ནི། ལས་ཀྱི་སྒྲིབ་པ་སྦྱངས་ཤིང་ཕྱི་མ་མངོན་པར་དགའ་བའི་ཞིང་ཁམས་སུ་ལེགས་པའི་དཔལ་ཐམས་ཅད་རྩེན་པར་འདོད་པ་དག་
༴ གིས༑ སོ་སོ་ཐར་པའི་སྡོམ་པ་ནོད་ཅིང་བྱང་ཆུབ་ཏུ་སེམས་བསྐྱེད། འདི་ཉིད་ཀྱི་དབང་བསྐུར་བ་ཐོབ་པར་བྱས་ཏེ། ཞེས་གསུངས་པས། སྤྱིར་གསང་སྔགས་ཟབ་མོ་ལ་འཇུག་པའི་རྟེན་གྱི་གང་
ཟག་ནི། དཔུང་བཟང་གིས་ཞུས་པའི་རྒྱུད་ལས། སྔགས་ཀྱི་རྩ་བ་དང་པོ་ཚུལ་ཁྲིམས་ཏེ། །དེ་ནས་བརྩོན་འགྲུས་དང་ནི་བཟོད་པ་དང༌། །རྒྱལ་བ་ལ་ནི་དད་དང་བྱང་ཆུབ་སེམས། །གསང་
སྔགས་དང་ནི་ལེ་ལོ་མེད་པའོ།། ཞེས་དང་། ཇི་ལྟར་ལོ་ཏོག་ཐམས་ཅད་ས་ལ་ནི། །བརྟེན་ནས་སྐྱོན་མེད་པ་ནི་སྐྱེ་བ་ལྟར། །དེ་བཞིན་ཚུལ་ཁྲིམས་བརྟེན་ནས་ཆོས་དཀར་མཆོག །སྙིང་རྗེའི་

ཆུས་བརླན་པས་ནི་རྣམ་པར་སྐྱེ། །ཞེས་དང་། བདེ་གཤེགས་ཕག་གྲུ་པའི་རིན་ཆེན་གསེར་གྱི་སྐ་རགས་ལས། རབ་དགེ་སློང་རྡོ་རྗེ་འཛིན་པར་བཤད། །འབྲིང་དགེ་ཚུལ་རྡོ་རྗེ་འཛིན་པར་
གསུངས༑ །རྟེན་གྱི་གང་ཟག་ཐ་མ་ནི། །དགེ་བསྙེན་རྡོ་རྗེ་འཛིན་པར་འདོད། །སོ་སོ་ཐར་པ་ལེགས་བསྲུང་བས། །སྨོན་དང་འཇུག་པའི་སྡོམ་པ་བླངས། །ཞེས་གསུངས་པ་ལྟར། སྒྲུབ་པ་
པོ་ཚངས་སྤྱོད་དགེ་བསྙེན་ཡན་ཆད་ཀྱི་བསླབ་པ་ལ་གནས་ཤིང་བྱང་ཆུབ་ཏུ་སེམས་བསྐྱེད་པ། དབང་གིས་རྒྱུད་སྨིན་པ་སྟེ། སྡོམ་གསུམ་ལ་རིམ་གྱིས་འཇུག་པ་ཞིག་ངེས་པར་དགོས་ལ།
ཀྱང་དབང་རང་གི་ཆར་སྤྱིར་བཏང་ལ། རྡོ་རྗེ་སློབ་དཔོན་དེ་ཁོ་ན་ཉིད་ཀྱི་དགོངས་པ་ཀློང་དུ་གྱུར་པས། མཚན་ཉིད་དང་ལྡན་པའི་སློབ་མ་ལ། རྣལ་འབྱོར་བླ་ན་མེད་པའི་དཀྱིལ་འཁོར་ཆེན་པོ་
ཞིག་ཏུ་དབང་དོན་ངོ་འཕྲོད་ངེས་ཀྱིས་སྨིན་བྱེད་ལེགས་པར་བསྐུར་ན་རྒྱུད་སྡེ་འོག་མ་རྣམས་སྒོམ་སྒྲུབ་འཆད་ཉན་ལ་དབང་བར་མ་ཟད། བླ་མེད་ཀྱི་བསྐྱེད་རྫོགས་མཐའ་དག་ཀྱང་ཉམས་སུ་ལེན་རུང་
བར༑ བདེ་མཆོག་རྩ་རྒྱུད་ལས། རྒྱུད་འདི་རུ་ནི་དབང་བསྐུར་བས། །ཐམས་ཅད་ཀྱི་ནི་སྒྲུབ་པ་པོ། །རྒོད་དང་ལྟ་དང་ལག་འཛིན་གྱིས། །འཁྱུད་དང་གཉིས་སྤྲོད་ལ་སོགས་ལ། །དབང་

30 ༄༅། །བསྐུར་བ་ནི་གྱུར་པ་ཡིན། །ཞེས་གསུངས་པ་ལྟར་ཡིན་ལ། །བྱེ་བྲག་ལའང་བྱ་བ་སྤྱི་རྒྱུད་ལས། དེ་བཞིན་གཤེགས་རིགས་དཀྱིལ་འཁོར་དུ། །གང་ཞིག་ལེགས་
221
པར་དབང་བསྐར་བ། །དེ་ནི་རིགས་རྣམས་གསུམ་ཆར་གྱི། །དཀྱིལ་འཁོར་ལ་སོགས་སློབ་དཔོན་འགྱུར། ྋ།འཕགས་པ་སྤྱན་རས་གཟིགས་དབང་གི །དཀྱིལ་འཁོར་དུ་ནི་དབང་བསྐུར་
།དེ་ནི་རིགས་གཉིས་དཀྱིལ་འཁོར་གྱི། །སློབ་དཔོན་དུ་ནི་དབང་བསྐུར་འགྱུར། །ཕྱག་ན་རྡོ་རྗེ་གཟི་ཆེན་གྱི། །དཀྱིལ་འཁོར་དུ་ནི་དབང་བསྐུར་བས། །དེ་ནི་རྡོ་རྗེའི་རིགས་གཅིག་
392
།དཀྱིལ་འཁོར་དུ་ནི་དབང་བསྐུར་འགྱུར། །ཞེས་ཁྱབ་ཆེ་ཆུང་གི་དབང་ཐོབ་ཚོད་དེ་ལྟར་གསུངས་པས། དེ་བཞིན་གཤེགས་རིགས་ཀྱི་དབང་ཐོབ་ན་རིགས་གསུམ་གའི་སློབ་དཔོན་དུ་འགྱུར་
བ་དང་པདྨའི་རིགས་ཀྱི་དབང་ཐོབ་ན་པདྨ་དང་རྡོ་རྗེའི་རིགས་གཉིས་ཀྱི་སློབ་དཔོན་དུ་འགྱུར། རྡོ་རྗེའི་རིགས་ཀྱི་དབང་ཐོབ་ན་རིགས་གཅིག་པུ་དེ་ལས་མི་དབང་བས་དམ་ཚིག་གསུམ་བཀོད་
༈ དམ༑ ཐུགས་རྗེ་ཆེན་པོ་ལྟ་བུའི་དབང་རྫོགས་པར་ཐོབ་པ་ཞིག་གིས་མི་འཁྲུགས་པ་འདིའི་དབང་མ་ཐོབ་ཀྱང་རྗེས་གནང་དང་བཟླས་ལུང་ཙམ་ནོས་པས་ཀྱང་ལམ་ཉམས་སུ་བླང་རུང་པ་ཉིད་

ནའང་༑ སོམ་ཉི་སྤངས་པ་དང་གཞན་ལ་རྒྱུན་སྤེལ་བ་སོགས་ཀྱིས་དགོས་པས་དཀྱིལ་འཁོར་འདི་ཉིད་ཀྱི་དབང་ལེགས་པར་ནོས་ཤིང་དེ་དག་གི་སྐབས་སུ་ཇི་ལྟར་ཁས་བླངས་པའི་དམ་ཚིག་དང་
སྡོམ་པའི་བཅས་མཚམས་རྣམས་ངོས་ཟིན་ཞིང་བསྲུང་བ་ལ་འབད་པ་གལ་ཆེ་སྟེ། མཉམ་སྦྱོར་ལས། དཀྱིལ་འཁོར་དུ་ནི་མ་ཞུགས་དང་། །དམ་ཚིག་རྣམས་ནི་སྤངས་པ་དང༌། །གསང་བའི་
དེ་ཉིད་མི་ཤེས་པས། །བསྒྲུབ་ཀྱང་ཅི་ཡང་མི་འགྲུབ་བོ། །ཞེས་སོགས་རྒྱུད་སྡེ་ཐམས་ཅད་དུ་ནན་ཏན་ཤིན་ཏུ་ཆེ་བར་གསུངས་སོ།། དབང་གི་རྣམ་གཞག་དང་། བྱ་བའི་རྒྱུད་ཀྱི་དམ་ཚིག་
རྣམས་འོག་ཏུ་དབང་གི་སྐབས་སུ་འཆད་པར་འགྱུར་རོ། །དེ་ནས་བསྙེན་པ་དངོས་ལ་འཇུག་པའི་ཚུལ་ཡང་། རྗེ་བཙུན་མ་ཕམ་པས། བློ་ལྡན་གང་དུ་བསྒྲུབ་པའི་ཡུལ། །ལེགས་པར་རྙེད་དང་
གནས་བཟང་དང༌། །ས་བཟང་བ་དང་གྲོགས་བཟང་དང༌། །རྣལ་འབྱོར་བདེ་བའི་ཡོ་བྱད་ལྡན། །ཞེས་གསུངས་པ་ལྟར། གནས་གྲོགས་མཐུན་རྐྱེན་ཕུན་སུམ་ཚོགས་ཤིང་ཡིད་མཐུན་དབེན་
པའི་གནས་སུ། སྔོན་དུ་འགྲོ་བ་བླ་མ་དང་ཡོན་གནས་དཀོན་མཆོག་གི་རྟེན་སོགས་ལ་མཆོད་པ་འབུལ་བ། དགེ་འདུན་གྱི་སྡེ་ལ་བསྙེན་བཀུར་བ། མདོ་རྒྱུད་ཟབ་མོའི་གསུང་སྒྲོགས། ངན་

3 ༄༅། །སློང་ལ་སྦྱིན་གཏོང་སཱ ཙྪ་དང་ཆུ་གཏོར་སོགས་དགེ་བའི་ལས་ཅི་འགྲུབ་བྱ་ཞིང་། སྒྲུབ་པ་ལ་བར་ཆད་མི་འབྱུང་བའི་སྨོན་ལམ་གདབ། དེ་ནས་ཕྱི་མཚམས་ལམ་ཙམ་
211 18/1/01
བཅད་ནས་ཞག་ཤས་ཀྱི་བར་སྐྱབས་འགྲོ་སེམས་བསྐྱེད་ནན་ཏན་བྱ་ཞིང་རྩ་བརྒྱུད་ཀྱི་བླ་མ་ལ་གསོལ་བ་གདབ། ཐུན་མཚམས་སུ་ཕྱག་བསྐོར་མཎྜལ་འབུལ་བ་སཱ ཙྪ་སོགས་ལ་འབདཅིང་། ཁྱད་
པར་གྱི་ཡི་དམ་སྐུ་གཟུགས་ལ་ཕྱག་མཆོད་ཡན་ལག་བདུན་པ་སོགས་འགྲུབ་པར་བྱ། བར་བར་དུ་ཆ་གསུམ་གང་མང་གཏོང་ཞིང་བར་ཆད་མི་འབྱུང་བའི་ཕྲིན་ལས་བཅོལ། དེ་ལྟ་བུ་ཞག་འགའ་
ཡར་མ་མཐར་བྱས་ལ། དེ་ནས་གཟའ་སྐར་བཟང་བ་ཞིག་གི་ཉིན་མོར་གནས་ཁང་བྱི་དོར་བྱས་ལ་དཀོན་མཆོག་གསུམ་གྱི་རྟེན་དགྲམ། འགྲུབ་ན་མི་འཁྲུགས་པའི་སྐྲ་བྲིས་འབུར་ཅི་རིག་པ་ངེས་
པར་བཤམས་པའི་མདུན་དུ་སྟེགས་བུའི་ཁར། མཆོད་གཏོར་འཛིན་གཏོར་དུ་བྱ་རྒྱུ་འབྲུ་བཟང་གི་ཕྱེ་ལ་དཀར་གསུམ་མངར་གསུམ་བཟང་སྨན་སོགས་བཏབ་པའི་ཕྱེ་མར་ལས་སྦྲས་པའམ། ཡང་
༈ ན་མར་ལས་བྱས་ཀྱང་རུང་སྟེ་ལྕོག་རྡོག་ཟླུམ་པོ་པད་འདབ་ཅན་རྒྱན་གྱིས་མཛེས་ཤིང༌། དཀར་གསུམ་མངར་གསུམ་ཤིང་ཏོག་སོགས་གཙང་ཞིང་བསོད་པའི་ཁ་ཟས་བཟང་དགུས་བརྒྱན་

པ༑ མཆོད་ཡོན་སྔོན་འགྲོའི་ཉེར་སྤྱོད་སོགས་བཀོད་པས་མཛེས་པར་བཤམས་མདུན་སྟེགས་དམའ་བར་ཆ་གསུམ་གཏོར་མ་སྣོད་སོ་སོར་བཤམས་པ་དང༌། འགྲུབ་ན་མཆོད་པ་དང་བཅས་པ་
བཤམས༑ དེ་ཡང་ཐོག་མའི་ཉིན་ཚར་གཉིས་དགོས་སོ། །དཔུང་བཟང་གིས་ཞུས་པའི་རྒྱུད་ལས། ཁྲུས་བྱས་ལུས་ལ་གོས་གཙང་བགོས་བྱས་ནས། །ཤར་ཕྱོགས་ཁ་བལྟས་ཀུ་ཤའི་གདན་
སྟེང་དུ། །འདུག་ནས་གསང་སྔགས་རྗེས་སུ་དྲན་པར་བྱ། །ཞེས་གསུངས་པ་ལྟར།རྟེན་དང་ཞལ་སྤྱོད་དུ་ཡོང་བའི་ཁ་ཤར་ངོས་སུ་ཕྱོགས་པ་ཀུ་ཤ་བཏིང་བའི་སྟེང་དུ་སྒྲུབ་པ་པོ་རང་ཉིད་ཀྱི་སྟན་
བཏིང་བའི་ཉེ་ལོགས་སུ་རྡོར་དྲིལ་མེ་ཏོག་གུལ་ཡུངས་སོགས་ཉེར་མཁོའི་ཡོ་བྱད་རྣམས་ཚོགས་པར་བྱས། གལ་ཏེ་ཁང་པའི་བཀོད་པའི་དབང་གིས་ཤར་ཕྱོགས་སུ་བལྟ་བ་མ་གྲུབ་ན་དེ་ལྟར་བལྟས་
ནས་འདུག་པའི་མོས་པར་བྱས་པས་ཆོག་གོ། དེ་ནས་ཕྱི་དྲོའི་ཆར་བབས་པ་ན། ལུས་རིལ་པོ་བཀྲུ་བའམ་ཡན་ལག་ལྔ་ཁྲུས་བྱས། གོས་གཙང་མ་བགོས་ཤིང་སྤོས་ཀྱིས་བདུག
ཀྲུང་གིས་སྟན་ལ་འཁོད། རང་ཉིད་སྐད་ཅིག་གིས་བཅོམ་ལྡན་འདས་མི་འཁྲུགས་པའི་སྐུར་གྱུར། གཙོ་བོའི་སྙིང་པོ་ཨཀྵོ་བྷྱཿདང༌། སུམྦྷ་ནི་ཅི་རིགས་བཟླས་ཏེ་གུལ་ཡུངས་ལ་ཕུ་

3u ༄༅། །བཏབ། སྔོན་འགྲོའི་ཆ་གསུམ་ཏིང་ལོ་སྦར། ཆབ་ཀྱིས་བྲན་རང་གི་སྙིང་གའི་འོད་ཟེར་གྱིས་མགྲོན་རྣམས་བཀུག་པར་བསམས་ལ། རྡོར་དྲིལ་འཛིན་བཞིན་པས་རྡོ་
རྗེ་གཡོབ་ཅིང༌། ལྷ་དང་ལྷ་མིན་སོགས་ནས་དཀྱུས་བཞིན་བཏང་ལ་སོ་སོའི་མཐར་གཏོར་མ་ཕྱི་རོལ་དུ་སྐྱེལ་ཞིང་གདོན་རྣམས་རང་གནས་སུ་བཏང༌། ཕྱོགས་སྐྱོང་རྣམས་སྒྲུབ་ཁང་གི་ཕྱོགས་
མཚམས་སུ་བཞུགས་ནས་བར་ཆད་ཐམས་ཅད་བསྲུང་ཞིང་བཟློག་པའི་ཕྲིན་ལས་མཛད་པར་བསམ། བགེགས་རྣམས་རྒྱང་རིང་དུ་བསྐྲད་པར་བསམ་ཞིང་དྲག་སྔགས་བཟླ།ྋ རྡོར་དྲིལ་གསོར་
དཀྲོལ་དང་གུ་གུལ་གྱི་དུད་པས་བདུག ཡུངས་ཀར་གྱིས་བྲབ་ལ་གཏོར་མ་རྒྱང་རིང་དུ་དོར། དེ་ལྟར་བགེགས་བསྐྲད་ཀྱི་ཚེ་བདག་ཉིད་ལས་ཀྱི་ཁྲོ་བོའི་ང་རྒྱལ་དུ་འཕོ་བའམ་མ་འཕོས་ཀྱང་རུང་
ངོ་༑ །དེང་སང་བོད་འདིར་ཡུལ་དུས་ཀྱི་ལག་ལེན་དང་བསྟུན་ཏེ་མཚམས་ཐོ་འཛུག་དགོས་ཀྱང་འདིར་བསྐྱེད་ཆོག་སྒེར་དུ་མི་དགོས་སོ། །བདག་དང་གདོན་བགེགས་སོགས་བར་དུ་གཅོད་བྱ་
༩ གཅོད་བྱེད་གཅོད་པའི་བྱ་བ་ཐམས་ཅད་དོན་དམ་པར་མ་གྲུབ་པའི་སྟོང་པ་ཉིད་ལ་བློ་བཞག་སྟེ་དོན་དམ་གྱི་སྲུང་འཁོར་དང༌། དེའི་རང་མདངས་སྒྱུ་མ་ལྟ་བུའི་སྣང་ཆ་ཀུན་རྫོབ་ཀྱི་སྲུང་འཁོར་གསལ་

བཏབ་སྟེ། ངག་ཏུ་བདག་མེད་པ་གཉིས་ཀྱི་རང་བཞིན་གྱི་སྟོང་པ་ཉིད་དུ་གྱུར། དེའི་མདངས་ཧཱུཾ་ལས་ནས་ནམ་མཁའི་ཁམས་ཁྱབ་པར་གྱུར། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་ལན་
གསུམ་སོགས་བརྗོད་དེ་བསྲུང་བར་བྱས། དེ་ཕྱིན་ཆད་མཚམས་ཁང་དེར་དགོས་ངེས་ཀྱི་ཡོ་བྱད། སྒྲུབ་གཡོག་སྨན་པ་སོགས་དམིགས་འོག་ཏུ་འཇུག་དགོས་རྣམས་འཁྲོལ་ཅན་དུ་བཅུག་
རྗེས༑ དེ་མིན་གྱི་མི་དང་དངོས་པོ་གཏོང་ལེན་གྱི་འགྲིམ་འགྲུལ་སྤངས་ཤིང་དེ་ནུབ་ནས་མཚམས་དམ་དུ་བཅད་དོ། །དེ་ནས་ངེས་འབྱུང་དང་བྱམས་སྙིང་རྗེ་བྱང་ཆུབ་ཀྱི་སེམས་ཁྱད་པར་ཅན་གྱིས་
ཀུན་ནས་བསླངས་ཏེ། སེམས་ཅན་ཐམས་ཅད་ཀྱི་ལས་ཀྱི་སྒྲིབ་པ་མཐའ་དག་རྒྱུན་བཅད་པའི་སླད་དུ་བཅོམ་ལྡན་འདས་རྡོ་རྗེ་མི་འཁྲུགས་པ་བསྒྲུབ་པར་བྱའོ་སྙམ་པས། བསྟོད་ཚོགས་ཅི་རིགས་
ནས་ཡན་ལག་བདུན་པ་དང་བརྒྱད་པའི་གསོལ་འདེབས་སོགས་སྔོན་དུ་འགྲོ་བས། རང་ཉིད་སྐད་ཅིག་གིས་སོགས་གཞུང་ལྟར་གྱིས། རང་མི་འཁྲུགས་པར་གསལ་བའི་ཐུགས་ཀར་པདྨ་ཟླ་
དཀྱིལ་གྱི་སྟེང་དུ་ཐུགས་སྲོག་ཧཱུཾ་ཡིག་སྔོན་པོ་གསལ་བ་ལས་འོད་ཟེར་ཁ་དོག་ལྔ་ལྡན་དུ་འཕྲོས་པས་ལུས་ཀྱི་ནང་གང་། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་སྦྱངས་འོད་ཟེར་ཕྱིར་

J12 ༄༅། །འཕྲོས་པས་འོག་མིན་གྱི་ཞིང་ནས་རྩ་བའི་བླ་མ་མི་བསྐྱོད་པའི་རྣམ་པར་བཞུགས་པ་ལ་བརྒྱུད་པའི་བླ་མས་བསྐོར་བ་སྟེང་གི་ཆར་བཞུགས་པའི། བཅོམ་ལྡན་འདས་མི་
འཁྲུགས་པའི་དཀྱིལ་འཁོར་རྟེན་དང་བརྟེན་པར་བཅས་པ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ནམ་མཁའ་གང་བ་རྡོ་རྗེ་བསྡུ་བའི་སྔགས་དང་ཕྱག་རྒྱ་བཅས་པས་སྤྱན་
དྲངས་པར་བསམ་ནས། དེ་ལ་དམིགས་ནས། ཆོས་ཉིད་མཉམ་པ་སོགས་ཀྱིས་ཕྱག་འཚལ། སྙིང་ག་ནས་མཆོད་པའི་ལྷ་མོ་རང་མིང་གི་མཆོད་རྫས་ཐོགས་པ་མཁའ་ཁྱབ་ཏུ་སྤྲོས་ནས་སྔགས་
བཅས་ཀྱིས་མཆོད། བདུན་རྣམ་དག་ལན་གསུམ་མམ་ལྔ་བརྗོད་པས་སྐྱབས་སེམས་བླངས་ཤིང་ཚོགས་བསགས། རྡོ་རྗེ་གྲོལ་བའི་སྔགས་རྒྱས་ཚོགས་ཞིང་རང་གནས་སུ་གཤེགས་པར་
མོས༑ ཚད་མེད་བཞི་ཡིད་དང་འདྲེ་བར་བསྒོམས་ཏེ། དེ་ཡང་བདེ་བ་དང་ཕྲད་འདོད་བྱམས་པའི་ངོ་བོ། སྡུག་བསྔལ་དང་བྲལ་འདོད་ཀྱི་སྙིང་རྗེ། བདེ་བ་དང་མི་འབྲལ་བར་འདོད་པ་དགའ་
བ༑ བདེ་སྡུག་གི་རྒྱུ་ཆགས་སྡང་ཉེ་རིང་དང་བྲལ་བ་ནི་བཏང་སྙོམས། རྒྱུ་འདིས་གནས་སྐབས་གཟུགས་ཁམས་སུ་འཕེན་པས་ཚངས་པའི་གནས་པ་ཞེས་ཀྱང་བརྗོད་ལ། ངེས་དོན་དུ། ཚངས་

པ་སྒྲིབ་བྲལ་སངས་རྒྱས་ཉིད། །ཅེས་དེ་ཐོབ་པས་ཀྱང་ཚངས་པའི་གནས་པར་འདོད་དོ། །དེ་ནས་བདག་ལྷར་བསྐྱེད་པ་ལ་ལྷ་དྲུག་གི་སྒོམ་རིམ་ཤེས་དགོས་པས། དེ་ནི་ཀུན་མཁྱེན་ཆེན་པོའི་
སྡོམ་གསུམ་རྒྱན་རྩ་འགྲེལ་དུ། དེ་ཡི་སྦྱོར་བ་ཁྲུས་བྱས་སྟན་གནས་པས། །སྤྱན་དྲངས་མཆོད་ནས་མདུན་དུ་རང་རིག་དང་། །བསྟུན་པའི་དཀྱིལ་ཀྲུང་གིས་འདུག་བྱང་སེམས་དང་། །སྒྲ་དང་
ཡི་གེ་གཟུགས་དང་ཕྱག་རྒྱ་དང༌། །མཚན་མའི་ལྷ་ཞེས་དྲུག་ནི་རིམ་བཞིན་སྒོམ། །ཞེས་དང༌། སློབ་དཔོན་གཞོན་ནུ་སྡེས། དེ་ནས་དུས་ནི་ཐམས་ཅད་དུ། །དེ་དང་མི་འབྲལ་ཀུན་བྱེད་
པ༑ །མཚན་མའི་རྣམ་རྟོག་ལྷ་ཞེས་བྱ། །ཞེས་གསུངས་པས། མཚན་མའི་ལྷའམ་རྣམ་པར་རྟོག་པ་དང་བཅས་པའི་ལྷ་ཞེས་པ་རྣམ་གྲངས་པར་མཛད་དོ།། གཙང་སྦྲ་བྱ་བ་དང་། གནས་དང་
བདག་དང་བསྲུང་བ་དང༌། མདུན་གྱི་བྲིས་སྐུ་ལ་ལྷ་སྤྱན་དྲངས་ནས་མཆོད་དེ། དེའི་སྤྱན་སྔར་རང་གི་རིགས་དང་མཐུན་པའི་སྐྱིལ་ཀྲུང་གིས་གནས་ནས། བདག་གི་དེ་ཁོ་ན་ཉིད་སྒྱ་མ་ལྟ་བུའི
ཕུང་པོ་ལྔ་པོ་འདི་དག་གང་ཟག་དང་ཆོས་ཀྱི་བདག་གཉིས་དང་བྲལ་བ་གཟུང་འཛིན་གྱིས་སྟོང་པའི་གཉིས་སུ་མེད་པའི་ཡེ་ཤེས་ཀྱི་མཚན་ཉིད་འོད་གསལ་བའི་བྱང་ཆུབ་ཀྱི་སེམས་བསྒོམ་སྟེ། བསམ་

30 །གཏན་ཕྱི་མ་ལས། ལྷ་ཡི་སྐུ་ཡི་གནས་དེ་ལ། །དང་པོ་ཁོ་ནར་མཆོད་ནས་ནི། །རྣལ་འབྱོར་གནས་བཅས་ཤེས་རབ་ཅན། །བདེ་གཤེགས་མདུན་དུ་བསམ་ནས་
།ཕྱི་ནས་ཡན་ལག་རྣམ་གྲོལ་བའི། །མི་འབྱེད་འབྱེད་པ་རྣམ་པར་སྤངས། །ཕྲ་བ་མི་གཡོ་གསལ་བ་སྟེ། །བློ་ཡི་སྤྱོད་ཡུལ་མདུན་ན་གནས། །བདག་ཉིད་དེ་འདྲ་བཞག་ནས་ནི། །ཞེས་
སོ༑ །དེ་ནས་བདག་གི་དེ་ཁོ་ན་ཉིད་མངོན་དུ་བྱས་པའི་སྣང་བ་ལས་ལངས་ནས་བདག་ཉིད་དེ་ཁོ་ན་ཉིད་དང་རྣམ་པ་ཐམས་ཅད་དུ་མཚུངས་པའི་ལྷའི་དེ་ཁོ་ན་ཉིད་སྣང་བ་མེད་པར་རང་གི་རིག་པ་
མངོན་སུམ་དུ་གྱུར་གྱི་བར་དུ་བསྒོམ། དེ་ལས་ལངས་ནས་གསང་སྔགས་ཀྱི་སྒྲར་བརྟག དེ་ལས་སྔགས་ཀྱི་ཡི་གེའི་རྣམ་པ་ནམ་མཁར་གནས་པར་བསམ། དེ་ཡང་ཟླ་བའི་དཀྱིལ་འཁོར་དང་
གཅིག་ཏུ་གྱུར་པ་ལས་འོད་ཟེར་སྤྲོ་བསྡུས་རང་གི་ལྷག་པའི་ལྷའི་གཟུགས་སུ་བསྐྱེད། དེ་ལ་གཙུག་ཏོར་ལ་སོགས་པའི་སྔགས་རྒྱས་བྱིན་གྱིས་བརླབས་ནས། ཡན་ལག་དང་བཅས་པར་བྱས་ལ་
༈ རྣམ་པར་རྟོག་པ་དང་བཅས་པའི་ལྷར་བསྒོམ་མོ། །དེ་ཡང་སློབ་དཔོན་སངས་རྒྱས་གསང་བས་མཛད་པའི་རྣམ་འཇོམས་ཀྱི་འགྲེལ་པར་རྒྱུད་ཀྱི་ལུང་དྲངས་པར། དང་པོ་ཁྲུས་བྱས་རྣལ་འབྱོར་

པས༑ རྡོ་རྗེའི་གདན་ལ་གནས་ནས་ནི། །མཆོད་དང་གསོལ་བའི་ལྷ་དྲུག་བསྒོམ། །སྟོང་པ་ཡི་གེ་སྒྲ་གཟུགས་དང༌། །ཕྱག་རྒྱ་མཚན་མ་དྲུག་ཡིན་ཏེ། །ཞེས་གསུངས་པས་སོ། །དེ་ལྟ་བུ་
ལ་སེམས་གཞན་དུ་མི་འགྲོ་བར་བསྡམ་ནས་བཟླས་བརྗོད་མ་རྫོགས་ཀྱི་བར་རམ་ཅི་ནུས་པར་སྲོག་རྩོལ་བཟུང་སྟེ། །སྔགས་ཀྱི་རྣམ་པར་ཤེས་པར་བསྒོམ། །བསྡམས་ནས་ཏིང་ངེ་འཛིན་ལ
འབྲུག་
ལུགས་གནས༑ །སྲོག་དང་རྩོལ་བ་རབ་ཏུ་བསྡམས། །ཞེས་དང༌། དེའི་འགྲེལ་བར། རིག་སྔགས་དང་གསང་སྔགས་ནི་རྣམ་པ་དྲུག་གི་བདག་ཉིད་དེ། བྱང་ཆུབ་ཀྱི་སེམས་གཉིས་སུ་མེད་པའི་ཏིང་
ཆོས་
ངེ་འཛིན་དང་། སྒྲ་དང་། ཡི་གེ་དང༌། ཕྱག་རྒྱ་དང་། གཟུགས་དང༌། ཀུན་རྫོབ་ཀྱི་ཏིང་ངེ་འཛིན་རྣམ་པ་དང་བཅས་པའི་བྱེ་བྲག་གོ །ཞེས་སོ། །འདི་བྱ་བ་སྤྱིའི་ཆོ་ག་ཡིན་པས། གང་
མཛོད་
ཆེན་དུ་བསྐྱེད་ཆོག་མབསྟན་པ་ཐམས་ཅད་ལ་སྦྱར་ཞིང༌། སོ་སོར་མི་འདྲ་བའི་ཁྱད་པར་བཤད་པ་རྣམས་རང་གཞུང་བཞིན་དུ་བྱ་སྟེ། འགྲེལ་པ་དེ་ཉིད་ལས། འདི་ནི་རེ་ཞིག་སྤྱིའི་གསང་སྔགས་ཀྱི་
མོ་
རྣམ་པར་ཤེས་པ་བསྒོམ་པའི་རིམ་པའོ།། གང་ལ་གཅིག་ཏུ་རྣམ་པ་གཞན་དུ་གསུངས་པ་དེ་དག་ཏུ་ཡང་དེ་བཞིན་དུ་སྦྱར་བར་བྱའོ། །ཞེས་སོ། །དེ་ལྟར་ནའང་ཆོ་ག་འདིར་སྟོང་པའི་ལྷ་

༄༅། །དང་། ཡི་གེ སྒྲ། ཕྱག་རྒྱ། གཟུགས། མཚན་མའི་ལྷའི་གོ་རིམ་མཛད་པ་དང་། སྡོམ་གསུམ་རྒྱན་དང་། རྒྱུད་ཀྱི་ལུང་རྣམས་གོ་རིམ་ཅུང་ཟད་མི་མཐུན་
པ་བྱུང་མོད་ཀྱི། །དོན་ལ་འགལ་བ་ནི་མ་ཡིན་ཏེ། གང་ཞེ་ན། བྱང་ཆུབ་སེམས་ཀྱི་ལྷ་ནི་ཐམས་ཅད་ཀྱི་སྔོན་དུ་བྱུང་བ་མཚུངས་ལ། ཆོ་ག་དེའི་རྗེས་སུ་ཡི་གེ་བྱུང་བ་ཡི་གེའི་ངོ་བོ་འོད་ཟེར་
བསྡུ་བྱེད་པའི་ཧཱུཾ་དེ་ཀ་ཡིན་ཕྱིར། དེ་བསྐྱེད་དུས་སུ་མིང་འདོགས་པར་མ་མཛད་ལ། གཞན་ཧཱུཾ་རང་གི་འབྲས་བུའི་ལྷ་སྐུར་འགྲོ་དགོས་པ་དེ་ཡིན་པས། ཟླ་བ་ས་བོན་ཞེས་པའི་བར་དུ་ཧཱུཾ་དེ་གནས་
དགོས་པའི་དབང་དུ་བཏང་ནས་སྡོམ་གསུམ་རྒྱན་དུ་སྒྲའི་ལྷ་སྔོན་དུ་མཛད་དེ། ཡི་གེའི་ལྷ་རྗེས་སུ་གསུངས་པ་ཡིན་ནོ། ྋ །ཕྱག་རྒྱའི་ལྷ་ཡང་ཐ་སྙད་ཙམ་དུ་གོང་གི་དམ་ཚིག་གི་ཕྱག་རྒྱར་བཞག་མོད་
ཀྱང་༑ དོན་དུ་ཆོ་གའི་གོང་འོག་ཐམས་ཅད་དུ་ཕྱག་རྒྱས་ཁྱབ་དགོས་པར་མ་ཟད། གོང་དུ་གསུངས་པའི་དམ་ཚིག་གི་ཕྱག་རྒྱ་དེ་ཀ སླར་ཡེ་ཤེས་པ་སྤྱན་དྲངས་ནས་བསྟིམ་པའི་དུས་སུའང་ངེས་
ྋཔར་དགོས་པའི་ཕྱིར་དེ་ལ་དགོངས་པ་ཡིན་པས་འགལ་བར་མི་སེམས་སོ། །དེ་ལྟར་གོ་བས་ཁོག་ཕུབ་ནས་སྒོམ་དོན་ཉམས་སུ་བལྟར་བ་ལ། ཨོཾ་སྭ་བྷཱ་ཝའི་སྔགས་བརྗོད་དེ། རང་བཞིན་དག་

པའི་ཆོས་ཐམས་ཅད་རང་བཞིན་གྱི་དག་པ་ངའོ། །ཞེས་ཕྱིའི་ཡུལ་དུ་སྣང་བའི་གཟུགས་སྒྲ་དྲི་རོ་རེག་ཆོས་སྣང་སྲིད་ཀུན་ལ་ཞེན་ཅིང་ཆགས་པའི་ཡུལ་ཐམས་ཅད་སྟོང་པ་ཉིད་དུ་རྟོགས་པ་ཆོས་ཀྱི
4 བདག་མེད་པ་དང༌། ནང་གི་སེམས་ཀྱི་བདག་ཏུ་འཛིན་པའི་ངོ་བོ་སྟོང་ཞིང་བདག་གཞན་མཉམ་པ་ཉིད་དུ་རྟོགས་པ་གང་ཟག་གི་བདག་མེད་པ་སྟེ། དངོས་པོ་ཐམས་ཅད་གཟུང་འཛིན་གྱི་སྤྲོས་པ་དང་
བྲལ་བ་ནམ་མཁའ་ལྟ་བུར་བསམ། དེ་ལྟར་བདག་གིས་དེ་ཁོ་ན་ཉིད་དོན་དམ་པར་སྤྲོས་པ་ཐམས་ཅད་དང་བྲལ་བ་ཇི་ལྟར་ཡིན་པ་དེ་བཞིན་དུ་ལྷའི་དེ་ཁོ་ན་ཉིད་ཀྱང་དེ་ལྟར་ཡིན་པས་དེ་གཉིས་ཆུ་དང་
འོ་མ་འདྲེས་པ་བཞིན་དུ་དབྱེར་མེད་པར་ཅུང་ཟད་བརྟག་པ་ནི་བྱང་ཆུབ་ཀྱི་སེམས་སམ་སྟོང་པ་ཉིད་ཀྱི་ལྷའོ། །དེ་ནས་སྟོང་པའི་ངང་དེ་ལས་ཧཱུཾ་ཡིག་སྔོན་པོ་འོད་ཟེར་ལྔ་འཕྲོ་བ་ཡོངས་སུ་གྱུར་པ་ལལས་
སྣ་ཚོགས་རྡོ་རྗེ་གདོང་བཞི་པ་གདོང་རེར་གཡས་གཡོན་དུ་རྭ་གཉིས་རེ་ཅན་ཤར་དཀར་ལྷོ་སེར་ནུབ་དམར་བྱང་ལྗང་ལྟེ་བ་མཐིང་ག་གྲུ་བཞི་ལེབ་ཆགས་ཅན་རྒྱ་ཆེ་བའི་དབུས་སུ་ཧཱུཾ་ཡིག་གིས་མཚན་པ་
ལས་འོད་ཟེར་འོག་ཏུ་འཕྲོས་པས་རྡོ་རྗེའི་ས་གཞི་དང༌། ལོགས་སུ་འཕྲོས་པས་རྡོ་རྗེའི་རྭ་བ་དང༌། སྟེང་དུ་འཕྲོས་པའི་རྡོ་རྗེའི་གུར་སྟེང་འོག་ཕྱོགས་མཚམས་ཀུན་ཟླུམ་པོ་སྲུབ་མེད་པ། ནང་རྡོ་ ྚ

3 ༄༅། །རྗེའི་བླ་རེ། ཕྱི་རྡོ་རྗེ་མདའི་དྲྭ་བས་བརྒྱན་ཅིང་གཞོམ་གཞིག་བྲལ་བའི་རྡོ་རྗེའི་ཆོས་བདུན་གྱི་མཚན་ཉིད་ཅན་གྱི་ཕྱི་རིམ་དུ་ཡེ་ཤེས་ལྔའི་མེ་དཔུང་རིམ་བཞིན་སྔོ་དཀར་
སེར་དམར་ལྗང་བའི་གུར་ཁང་ཤིན་ཏུ་ཡངས་པ་ནམ་མཁའི་ཁམས་ཁྱབ་པ་ཙམ་དུ་འབར་བའི་བསྲུང་བའི་འཁོར་ལོའི་ནང༌། སྣ་ཚོགས་རྡོ་རྗེའི་ལྟེ་བར་བྷཾ་ཡིག་དཀར་པོ་ཡོངས་སུ་གྱུར་པ་ལས་
གཞལ་ཡས་ཁང་གྲུ་བཞི་སྒོ་བཞི་པར། ཕྱི་ནས་རིམ་པ་བཞིན་རྡོ་རྗེ་རིན་པོ་ཆེའི་རྒྱལ་པོ་དཀར་སེར་དམར་ལྗང་སྔོ་བའི་རྩིགས་པ་ལྔ་སྦྲགས། རྨང་གི་ཕྱི་རོལྀ་དུ་པདྨ་རཱ་ག་ལས་གྲུབ་པའི་འདོད་ཡོན་
གྱི་སྣམ་བུ་དམར་པོས་བསྐོར་བ་ལ། བཞུགས་སྟབས་དང་ཁ་དོག་སྣ་ཚོགས་པའི་ལྷ་མོ་རྣམས་ཀྱིས་མཆོད་པར་བྱེད་བཞིན་པ། རྩིགས་པའི་སྟེང་དུ་བ་གམ་གྱི་ཚུལ་དུ་ཛམྦུའི་ཆུ་གསེར་གྱི་ཕ་གུའི་
ངོས་སུ་རིན་པོ་ཆེའི་ཁ་དོག་དང་དབྱིབས་སྣ་ཚོགས་ཀྱིས་ཕྲ་བཏབ་པ། དེ་སྟེང་གསེར་གདུང་འདེགས་པའི་བྲེ་མགྱོགས་སམ་མུན་སྣམ་ལ་གསེར་གྱི་སྐ་རགས་བཞིས་བསྡམས་པའི་ཕྱི་ངོས་སུ་ཆུ་སྲིན་
གྱི་ཁ་ནས་མུ་ཏིག་དཀར་དམར་གྱི་དོ་ཤལ་དང་དོ་ཤལ་ཕྱེད་པ་འཕྱང་བ། དེའི་སྟེང་གི་ཕྱིར་རྒྱ་ཕིབས་སམ་བྱ་འདབ་ཀྱི་ལྕམ་སྣེ་ལས་ཐུར་དུ་འཕྱང་བའི་ཤར་བུ་སྔོན་པོ་རིལ་བ་སྤྱི་བླུག་ཁ་སྦུབས་པ་ལྟ་

བུ་བསྒྲིགས་པ རྩིགས་པའི་ཐད་དང་མཉམ་པའི་བྱ་འདབ་ཀྱི་སྟེང་ནས་གྱེན་དུ་པུ་ཤུའམ་མདའ་ཡབ་དཀར་པོ་པདྨ་ཕྱེད་པའི་དབྱིབས་ཅན། དེའི་རྩེར་གསེར་གྱི་བུམ་པ་ནས་ཐོན་པའི་
གདུགས༑ རྒྱལ་མཚན། བ་དན། མེ་ལོང་། མེ་ཏོག་གི་ཕྲེང་བ་ལྔ་ལྡི་སོགས་ཀྱིས་མཛེས་པར་བྱས་པ། གཞལ་ཡས་ཁང་གི་ནང་གི་སྟེང་འོག་རྣམས་ཤར་དཀར། ལྷོ་སེར། ནུབ་
དམར༑ བྱང་ལྗང༌། དབུས་སྔོ་བ། ལྷ་སྣམ་གྱི་མཐའ་ནས་ཀ་བ་བརྒྱད་ཀྱིས་བཏེགས་པའི་རྡོ་རྗེའི་གདུང་ཟླུམ་གྱིས་མཛེས་པར་ཕུབ་པའི་ཐོག་འཕར་མ་སུམ་བརྩེགས་ཀྱིས་དབུས་འཕྱུར་བུའི་རྩེ་
པོར་རྡོ་རྗེ་རིན་པོ་ཆེའི་ཏོག་གིས་སྤྲས་པ་རྒྱ་དཔངས་མཉམ་པ། སྒོ་བཞིའི་སྒོ་འཁྱུད་ཀྱི་སྟེང་དུ་ཏྭ་ར་ཎའམ་རྟ་བབ་སྣམ་བུ་བཞི་དང་ལྡན་བའི་ངོས་སུ་གླང་རྒྱབ་ནོར་བུ་མིག་གསུམ་པའི་དབྱིབས་སྐར་
གསལ་གྱི་ཚུལ་དུ་ཡོད་པའི་མདའ་ཡབ་ཀྱི་སྟེང་དུ་པདྨ་ལ་གནས་པའི་ཆོས་ཀྱི་འཁོར་ལོ་རྩིབ་སྟོང་དང་ལྡན་པ་དེའི་སྟེང་དུ་གདུགས། གཡས་གཡོན་དུ་རི་དྭགས་རུ་རུ་ཟུང་འཁོད་ནས་འཁོར་ལོ་ལ་
མིག་མི་འཛུམ་པར་བལྟ་བ། སྒོ་དང་སྒོ་འཁྱུད་ཀྱི་ཕྱིའི་མཚམས་དང༌། རྩིགས་པའི་ཕྱི་ནང་གི་ཟུར་བཞིར་ཟླ་ཕྱེད་ལ་གནས་པའི་རིན་པོ་ཆེ་དམར་པོའི་སྟེང་དུ་རྡོ་རྗེས་བརྒྱན་པ་འོད་ཟེར་འབར་

༄༅། །བ། ཁ་དོག་བཀྲ་བ། ལྟ་ན་ངོམ་པ་མེད་པ། ཚད་དང་མཚན་ཉིད་ཐམས་ཅད་ཡོངས་སུ་རྫོགས་ཤིང་མ་འདྲེས་པར་རྣམ་པར་ཕྱེ་བ། ཕྱི་ནང་མི་སྒྲིབ་པ་དྭངས་
D
གསལ་འོད་ཀྱི་རང་བཞིན་ཅན། རྒྱ་ཁྱོན་གྱི་ཚད་བློས་མི་འཁྱུད་ཅིང་དཔག་པར་དཀའ་བ་ཡེ་ཤེས་ཀྱི་རང་སྣང་ལས་གྲུབ་པའི་ནང་དབུས་སུ་བཾ་ལྗང་ཁ་ལས་སྣ་ཚོགས་པདྨ་འདབ་མ་བརྒྱད་པའི་ལྟེ་བར་
ཨ་ལས་ཟླ་བའི་དཀྱིལ་འཁོར་གྱི་སྟེང་དུ། རང་གི་སེམས་ཉིད་ཀྱི་ངོ་བོ་ཧཱུཾ་མཐིང་ག་དེ་ལས་འོད་ཟེར་འཕྲོས་པས་སེམས་ཅན་ཐམས་ཅད་ཀྱི་ལས་ཀྱི་སྒྲིབ་པ་བག་ཆགས་དང་བཅས་པ་བ་མོ་ལ་ཉི་ཟེར་
ཕོག་པ་ལྟར་དུ་སྦྱངས། ཞིང་རབ་འབྱམས་ན་བཞུགས་པའི་སངས་རྒྱས་སྲས་དང་བཅས་པ་ཐམས་ཅད་ལ་མཉེས་པའི་མཆོད་པ་ཕུལ། བྱིན་རླབས་དང་ནུས་པ་ཐམས་ཅད་བསྡས་ནས་ཟླ་བ་ཧཱུྃ་དང་
བཅས་པ་ལ་ཐིམ་པར་མོས་པ་ནི་གཉིས་པ་ཡི་གེའི་ལྷའོ།། དེ་ནས་ཨོཾ་ཨཀྵོབྷྱ ཛ་བིགྷ་ནཱན་སོགས་སྔགས་ཀྱི་སྒྲའི་རྣམ་པ་དཔེར་ན་ནམ་མཁའ་སྟོང་པ་ལ་འབྲུག་གི་སྒྲ་ལྟར་སྟོང་པའི་དབྱིངས་
ལས་ལྷང་ལྷང་གྲགས་པར་བསམ་པ་ནི་གསུམ་པ་སྒྲའི་ལྷ་དང༌། ཐལ་མོ་སྦྱར་སོར་མོ་གཉིས་ཕྱིར་བཀྱེད་དེ་གུང་མོ་ཅུང་ཟད་གུག་པ་བྱས་པའི་རྡོ་རྗེའི་རིགས་ཀྱི་དམ་ཚིག་གི་ཕྱག་རྒྱ་བཅའ་བ་ནི་བཞི

པ་ཕྱག་རྒྱའི་ལྷའོ།། འདི་ལ་ད་ལྟའི་ཕྱག་ལེན་དུ་སྙིང་གར་བཅའ་བ་ཙམ་ལས་མི་མཛད་འདུག་ཀྱང༌། སློབ་དཔོན་བྱང་ཆུབ་མཆོག་གིས། དེ་ནས་རང་གི་ལྷ་ཉིད་ཀྱི་དམ་ཚིག་གི་ཕྱག་རྒྱ་བཅིང་
ཀྟྲི ནས་སྙིང་གར་དང་། སྨིན་མཚམས་དང་། མགྲིན་པ་དང་། དཔུང་མགོ་རྣམས་སུ་བྱིན་གྱིས་བརླབས་སོ།། ཞེས་གསུངས་པ་ལྟར་ན། ཕྱག་རྒྱ་དེ་གནས་དེ་རྣམས་སུ་གཏུགས་དགོས་མདོག་
ཁ་བས་བརྟག དེ་ནས་སྔགས་ཀྱི་རང་སྒྲས་བསྐུལ་ཏེ་ཟླ་བ་ཧཱུྃ་དང་བཅས་བ་ཡོངས་སུ་གྱུར་པ་ལས། བདག་ཉིད་བཅོམ་ལྡན་འདས་མི་འཁྲུགས་པ་སྐུ་མདོག་བཻཌཱུརྻ་མཐོན་མཐིང་ལྟ་བུ་ཤིན་ཏུ་སྔོ་
ཞིང་དྭངས་པ། ཉིན་བྱེད་འབུམ་གྱིས་མི་མཚོན་པའི་གཟི་བྱིན་ཅན། ཞལ་གཅིག་ཞི་ཞིང་འཛུམ་པ། སྤྱན་དཀྱུས་རིང་ཞིང་མཛེས་པ། ཕྱག་གཡས་ས་གནོན་དྀང༌། གཡོན་མཉམ་བཞག་གི་
མཐིལ་ན་རྡོ་རྗེ་རྩེ་ལྔ་པས་མཚན་པ། སྐྱེས་བུ་ཆེན་པོ་མཚན་སུམ་ཅུ་རྩ་གཉིས་དང༌། དཔེ་བྱད་བཟང་པོ་བརྒྱད་ཅུས་སྤྲས་པ། སྐ་ལྟ་བའི་མིག་ལ་བདུད་རྩིའི་དཔལ་སྦྱིན་པ། རིན་ཐང་དང་བྲལ་
བའི་ནོར་བུ་སྣ་ཚོགས་ཀྱི་དབུ་རྒྱན་དང་། སྙན་རྒྱན། མགུལ་རྒྱན། དཔུང་རྒྱན། ཕྱག་ཞབས་ཀྱི་གདུ་བུ། དོ་ཤལ། སེ་མོོ་དོ། འོག་པག་སྟེ་རིན་པོ་ཆེའི་རྒྱན་བརྒྱད། ལྷའི་གོས་བཟང་

3u །པོའི་སྟོད་གཡོག་དང་། སྨད་དཀྲིས་ཅོན་པན་དར་དཔྱང་སོགས་ལྷའི་རྒྱལ་པོ་དབང་བསྒྱར་བཞིན་དུ་རྒྱན་གོས་ཐམས་ཅད་ཀྱིས་མཛེས་པར་བཀླུབས་ཏེ། རྡོ་རྗེ་སྐྱིལ་མོ་༄༅།
ཟ
ཀྲུང་གིས་འོད་ཟེར་གྱི་ཕྲེང་བ་འཁྲིགས་པའི་ཀློང་ན། ཐེག་མཆོག་གླང་པོ་ཆེ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་གསེར་གྱི་པདྨ་འདབ་མ་སྟོང་དང་ལྡན་པའི་ལྟེ་བར། ཟླ་བ་དྲི་མ་མེད་པའི་
གདན་དང་རྒྱབ་ཡོལ་བྱས་པ་ལ་བཞུགས་པ་སྣང་ལ་རང་བཞིན་མེད་པར་བསྒོམ་པ་ནི་ལྔ་པ་གཟུགས་ཀྱི་ལྷའོ།། དེ་ནས་སོར་མོ་བསྣོལ་བ་འཁོར་ལོའི་ཕྱག་རྒྱ་དཔྲལ་བར་གཏུགས་ལ། སྤྱི་བོར་
འཁོར་ལོ་དཀར་པོའི་ལྟེ་བར་ཨཾ་དཀར་པོས་མཚན་པ་བསམ། ཐལ་མོ་སྦྱར་བའི་མཐེབ་མཛུབ་གཉིས་ཕྱིར་ཅུང་ཟད་དགྱེད་པ་པདྨའི་ཕྱག་རྒྱ་མགྲིན་པར་གཏུགས་ལ། མགྲིན་པར་པདྨ་དམར་པོ་
འདབ་མ་བརྒྱད་པའི་ལྟེ་བར་ཨཱཿ ས་མཚན་པར་བསམ། ཐལ་མོ་ཁོང་སྟོང་དུ་སྦྱར་བའི་སྲིན་ལག་གཉིས་ནང་དུ་བཅུག་པ་བསྣོལ་བའི་རྩེ་མོ་མཛུབ་མོའི་དྲུང་དུ་ཅུང་ཟད་མངོན་པར་བྱས་ལ། གུང་
༣ མོའི་ཚིགས་ཀྱི་ཕྱི་རོལ་ནས་མཛུབ་མོ་གཉིས་བཀུག་པས་མནན། མཐེ་བོང་དང་མཐེའུ་ཆུང་སོ་སོར་གཤིབས་པའི་རྩེ་གུང་མོ་ལ་གཏད་པ་རྡོ་རྗེའི་ཕྱག་རྒྱ་སྙིང་གར་གཏུགས་ལ། སྙིང་འོད་སྔོན་པོའི་

གུར་ཁྱིམ་དུ་གྱུར་པའི་དབུས་སུ་པད་ཟླའི་སྟེང་དུ་རྡོ་རྗེ་སྔོན་པོའི་ལྟེ་བར་ཧཱུཾ་གིས་མཚན་པ་རྣམས་བསྒོམ་ཞིང་གནས་གསུམ་བྱིན་གྱིས་རླབས། དེ་ནས་རང་དམ་ཚིག་སེམས་དཔའི་སྙིང་གའི་པད་ཟླའི་
རྡོ་རྗེ་དེ་ཡོངས་སུ་གྱུར་པ་ལས། ཡེ་ཤེས་སེམས་དཔའ་རང་འདྲ་བའི་བཅོམ་ལྡན་འདས་མི་འཁྲུགས་པ་སོར་བཞི་ཙམ། ཕྱོགས་བཞིར་ཤར་དུ་རྣམ་སྣང་དཀར་པོ་བྱང་ཆུབ་མཆོག་གི་ཕྱག་རྒྱ་འབྲུག་
ཅན༑ ལྷོར་རིན་ཆེན་ཏོག་སེར་པོ་གཡས་མཆོག་སྦྱིན་དང་གཡོན་མཉམ་བཞག ནུབ་ཏུ་འོད་དཔག་མེད་དམར་པོ་ཏིང་ངེ་འཛིན་གྱི་ཕྱག་རྒྱ་ཅན། བྱད་དུ་རྔ་སྒྲ་ལྗང་ཁུ་གཡས་སྐྱབས་སྦྱིན་དང་
ཆོས་
གཡོན་མཉམ་བཞག་མཛད་པ། རྒྱན་དང་ན་བཟའ་གཙོ་བོ་ཇི་ལྟ་བ་ལས་སྐ་ཚད་ཅུང་ཟད་ཆུང་ཙམ་རེ་བསྒོམ། དེའི་གཙོ་བོའི་ཐུགས་ཀར་ཏིང་ངེ་འཛིན་སེམས་དཔའ་ཟླ་དཀྱིལ་ཆུང་ངུའི་སྟེང་རྡོ་རྗེ་
སྔོན་པོ་ཧཱུྃ་གིས་མཚན་པ་ནས་འབྲུ་ཙམ་གྱི་མཐའ་སྐོར་དུ་རྩ་བའི་རིག་པ་ཁ་དོག་སྔོན་པོ་ཡིག་ངོ་ནང་བསྟན་སྦྲལ་འཁྱིལ་ལྟར་གཡས་སུ་འཁོར་བར་བསམ། དེ་ལྟར་འོག་ནས་འཆད་འགྱུར་བཞིན་གྱི་
ཡན་ལག་བཞི་རྫོགས་སུ་བསྒོམ་པའི་ཐུགས་ཀའི་ཧཱུཾ་དེའི་འོད་ཟེར་གྱི་སྣ་ལ་བཀྲ་ཤིས་པའི་རྟགས་བརྒྱད་སྤྲོས་ཏེ་ཕྱོགས་མཚམས་ཀྱི་པད་འདབ་བརྒྱད་དུ་འཁོད་པ། དེ་རྣམས་ཡོངས་སུ་གྱུར་པ་ལས་

3 ༄༅། །སོ་སོའི་མཚན་སྔགས་བརྗོད་པ་དང་ལྷན་ཅིག་བཀྲ་ཤིས་ཀྱི་ལྷ་མོ་བརྒྱད། སྒོ་མ་བཞི་དང་བཅས་པའི་སྐ་མདོག་ཕྱག་མཚན་བཞུགས་སྟངས་རྒྱན་གོས་རྣམས་གཞུང་ལྟར་
གསལ་བར་བསྐྱེད། འདིར་གཞུང་དུ་གནས་གསུམ་བྱིན་རླབས་ཀྱི་ཕྱག་རྒྱ་དངོས་སུ་གསུངས་པ་མ་གཏོགས་གཞན་གྱི་ཚིག་སྒྲོས་མེད་པ དེའི་རིགས་པ་སྦྱར་ནས་ཐུགས་ཀའི་རིགས་ལྔ་
དང་༑ འཁོར་གྱི་ལྷ་མོ་བརྒྱད། སྒོ་མ་དང་བཅས་བ་བསྐྱེད་སྐབས་ཀྱང་ལྷ་སོ་སོའི་ཕྱག་རྒྱ་བྱེད་པ་འདི་གཞུང་གི་དངོས་བསྟན་ལྟར་ན། དགོས་མདོག་མི་ཁ་བས། བར་སྐབས་སུ་མི་མཁས་པ་
༣ མཁས་པར་བརྫུ་བ་འགའ་ཞིག་གིས་བློ་བཟོ་བྱས་པའམ་ལྐུགས་པའི་རིགས་འགྲེ་མིན་ནམ་སྙམ་སྟེ་དཔྱད་པར་བྱའོ་ཞེས་གྲུབ་དབང་ཀུན་དགའ་མི་འགྱུར་རྡོ་རྗེ་དང༌། འབྲུག་ཆེན་ཆོས་ཀྱི་སྣང་བ་
སོགས་ཀྱི་གསུང་ལས་བྱུང་ངོ་། །དེ་ནས་རང་ཉིད་གཙོ་བོའི་ཐུགས་ཀའི་ཧཱུཾ་ལས་འོད་ཟེར་ལྕགས་ཀྱུ་ལྟ་བུ་འཕྲོས་པས། འོག་མིན་ལོངས་སྐུའི་ཞིང་ཁམས་ནས་བཅོམ་ལྡན་འདས་མི་འཁྲུགས་པའི
དཀྱིལ་འཁོར་རྟེན་དང་བརྟེན་པར་བཅས་པ་མདུན་གྱི་ནམ་མཁར་སྤྱན་དྲངས་པར་བསམ་ནས། རྡོ་རྗེ་གཡབ་ཅིང་དྲིལ་བུ་གསིལ་ལ། ལེགས་གྲུབ་ཀྱི་རྒྱུད་ནས་བྱུང་བའི། དད་པ་དང་ནི་སོགས་

བརྗོད༑ སྙིང་པོའི་སྔགས་བརྗོད་པས་ཡེ་ཤེས་ཕྱིར་འབྲང་གི་བགེགས་བསྐྲད། སྔར་གྱི་དམ་ཚིག་གི་ཕྱག་རྒྱ་དེ་བསྟན་ལ། དམ་ཚིག་གི་སྔགས་ཏ་ཐཱ་ག་ཏོ་བྷ་ཝཱ་ཡེ་སྭཱ་ཧཱ། ཛཿ ཧཱུྃ་བཾ་ཧོཿ ཞེས་
རྗོད་པས་སྤྱན་དྲངས་པའི་ཡེ་ཤེས་ཀྱི་ལྷ་ཚོགས་རྣམས་རང་ལ་ཐིམ་པས་དམ་ཚིག་ཡེ་ཤེས་གཉིས་མེད་དུ་གྱུར་པར་མོས། །ཐལ་མོ་ལྷན་ཅིག་དམ་དུ་སྦྱར་ཏེ་པདྨའི་ཚུལ་དུ་བགྱིས་པ་ལ་མཛུབ་མོ་
ནོར་བུ་བགྱིས་ཏེ་ཡིད་ཙམ་བཀུག་པ་ཡིད་བཞིན་གྱི་ནོར་བུ་རྒྱལ་མཚན་གྱི་རྩེ་མོའི་ཕྱག་རྒྱ་སྤྱི་བོ། དཔྲལ་བ། རྣ་ལྟག་གཡས། ལྟག་པ། རྣ་ལྟག་གཡོན་རྣམས་སུ་བཞག་ལ། སྔགས་ལྔ་པོ་
བརྗོད་པས། སྤྱི་གཙུག་ཏུ་མི་བསྐྱོད་པ། དཔྲལ་བར་རྣམ་སྣང་། རྣ་ལྟག་གཡས་སུ་རིན་འབྱུང་། ལྟག་པར་སྣང་མཐའ། རྣ་ལྟག་གཡོན་ལ་དོན་གྲུབ་ཀྱིས་དབང་བསྐུར་ཞིང་རྒྱས་གདབ་པར་
བསམ༑ དེ་ནས་མཆོད་པ་རྣམས། ཨཾ་ཨཀྵོ་བྷྱཿས་པ་རི་ཝཱ་རས་མཆོད་ཡོན་སྔོན་དུ་འགྲོ་བས། ལྷ་མོ་ཟླ་བ་ལྟར་དཀར་སོགས་ཉེར་སྤྱོད་རོལ་མོ་དང་བཅས་པ་ཚིགས་བཅད་སྔགས་རྒྱ་ཏིང་ངེ་
འཛིན་གྱིས་བདག་ཉིད་ལྷར་གསལ་བ་ལ་མཆོད། འདིས་མཚོན་རང་རེའི་ཀུན་མཁྱེན་ཆེན་པོའི་གསུང་གི་སྒྲུབ་དཀྱིལ་ཕལ་ཆེར་དུ་བདག་མདུན་གཉིས་ཀའི་སྐབས་སུ་མཆོད་རྫས་བྱིན་རླབས་སྒེར་དུ་

བ
3 ༄༅། །མི་འབྱུང་བ་ནི། ཚིག་གི་བྱིན་རླབས་དངོས་བསྟན་ལ་མེད་ཀྱང་མི་དགོས་པ་མིན་པས་འཇུག་པ་བདེ་བ་དང་ཏིང་ངེ་འཛིན་གྱིས་བྱིན་གྱིས་བརླབ་པ་གཙོ་ཆེ་བར་དགོངས་
པ་སྟེ། འདིར་ཡང་། དེ་ལ་མཆོད་པ་རེ་རེའང་ནམ་མཁའ་ཁྱབ་པར་མོས་པས་ཞེས་གསུངས་པ་མཚོན་བྱེད་དེ། མཆོད་རྫས་བྱིན་རླབས་རྒྱས་པ་གཞན་ལས་འབྱུང་བ་ལྟར་ངོ་བོ་ཟག་མེད་ཀྱི་ཡེ་
ཤེས༑ རྣམ་པ་རང་རང་གི་མཚན་ཉིད་རྫོགས་ཤིང་རྒྱུ་བཀོད་ཕུན་སུམ་ཚོགས་པ། བྱེད་ལས་མཆོད་ཡུལ་གྱི་དབང་པོ་དྲུག་ལ་བདེ་བ་སྟེར་བ། སྣང་སྟོང་ཟུང་དུ་འཇུག་པའི་རང་བཞིན། མཆོད་
རྫས་རེ་རེའང་ཡུལ་ནམ་མཁའི་མཐར་ཁྱབ་པ། དུས་འཁོར་བ་མ་སྟོང་གི་བར་དུ་རྒྱུན་མི་འཆད་དུ་འབྱུང་བར་མོས། དེ་དག་སྙིང་ག་ནས་སྤྲུལ་པའི་མཆོད་པའི་ལྷ་མོ་ཚིག་རིས་དང་མཐུན་པ་རྣམས་
ཀྱིས་ཐོགས་ཏེ་འབུལ་བར་བསམ་པའོ། །མཆོད་རྫས་ཉིད་མཆོད་པ་དེ་དང་དེ་ཐོགས་པའི་ལྷ་མོར་བསམ་སྟེ་འབུལ་བའང་རུང་ངོ་། །འདིར་ནི་གཞུང་གི་དངོས་བསྟན་གཙོ་ཆེ་བར་བྱས་པ་ཡིན་
གྱི༑ ལར་འདི་ལ་མཆོད་རྫས་བྱིན་རླབས་ལོགས་སུ་གཏན་ནས་བྱར་མི་རུང་བ་མ་ཡིན་པ་མ་ཟད་གསང་བ་སྤྱིའི་འགྲོས་དང༌། འདི་ཁའི་བུམ་ཆོག་དཔའ་བོ་རྡོ་རྗེའི་རྒྱ་གཞུང་དུའང༌། མཆོད་པ་

བསྲུང་ཞིང་བྱིན་གྱིས་བརླབས། །ཞེས་གསུངས་པའི་ཕྱིར་རིགས་མཐུན་གཞན་ནས་བླངས་ན་ཕུན་སུམ་ཚོགས་པའི་ཡན་ལག་ཏུ་འགྱུར་ཞིང༌། མཆོད་པ་བཤམས་མ་ཐག་ནས་བགེགས་བསང་བ་
ཤིན་ཏུ་གལ་ཆེ་སྟེ། དེ་ཡང་མཆོད་ཡོན་ལ་ཆུ་ལྟར་གཡོ་བ་ཞེས་བྱ་བའི་གདོན་དང༌། མེ་ཏོག་ལ་ཁོང་དུ་འཇུག་པ་འཇིག་རྟེན་མེ་ཏོག དྲི་ཆབ་ལ་ཟས་སུ་དྲི་ཟ་བ། བདུག་སྤོས་ལ་ནག་པོའི་ལུས་
ཅན༑ མར་མེ་ལ་གཙུག་ཕུད་གཅིག་པ། ལྷ་བཤོས་ལ་ཟས་སུ་གཏོང་མ་ཟ་བ་ཞེས་པའི་གདོན་རྣམས་འཇུག་ཅིང༌། གདོན་དེ་དག་གིས་མཆོད་པ་རྣམས་ཀྱི་ནུས་པ་འཕྲོག་པར་མ་ཟད། སྒྲུབ་པ་
པོའི་ལུས་ལ་ཞུགས་ནས་ཉོན་མོངས་པ་དང་ནད་སྣ་ཚོགས་བསྐྱེད་པར་གསུངས་ཏེ། དཔུང་བཟང་གིས་ཞུས་པའི་རྒྱུད་ལས། རིག་པ་འདོན་པའི་སེམས་ནི་གཡེང་བར་བྱེད། །དཔེར་ན་ཚུ་ནང་
གྲིབ་མ་སྣང་བ་ལྟར། །དེ་བཞིན་མི་ཡི་ལུས་ལ་འཇུག་པར་འགྱུར། །ཁྲུས་ཚེ་གཞན་ལ་བཟླས་པ་ན་ཡང་གཞན། ྋ།ཉལ་ནས་གཞན་ཡིན་མེ་ཏོག་བདུག་པ་དང༌། །མར་མེ་འབུལ་བའི་ཚེ་ནའང་
གཞན་ཡིན་ལ། །སྦྱིན་སྲེག་བྱེད་པའི་ཚེ་ནའང་བགེགས་གཞན་འཇུག ྋ །དཔེར་ན་ཉི་ཟེར་མེ་ཤེལ་ལ་འབར་བའི། །རྐྱེན་གྱིས་མ་བཙལ་མེ་ནི་འབྱུང་བ་ལྟར། །དེ་བཞིན་བགེགས་ཀྱང་ལུས་ལ་

Ju །ཞུགས་གྱུར་ན། །འདོད་ཆགས་མེ་ཆེན་ཀུན་ཏུ་སྐྱེད་པར་བྱེད། །གཡོ་ཞིང་འགུལ་བ་ཞེས་ནི་བྱ་བའི་བགེགས། །ཆུ་ནང་སྐྱེས་བུ་ཁྲུ་བའི་ཚེ་ན་འཛིན། །བཀྲེས་ཎྜ
ཤིང་ལུས་ཀྱང་གཉོང་ཞིང་གཉིད་ཀྱང་ཆེ། །དེ་བཞིན་ལུས་ལྕི་མཆོག་ཏུ་ཁྲོ་བར་འགྱུར། །དེ་བཞིན་དྲི་ཟ་ཞེས་ནི་བྱ་བའི་བགེགས། །དེ་ནི་དྲི་འབུལ་ཚེ་ན་ལུས་ལ་འཇུག །ཡུལ་དང་རྒྱལ་པོ་
གཉེན་དང་ནོར་ལ་སེམས། །སྙོམས་ཤིང་བུད་མེད་དག་ལ་ཆགས་པར་འགྱུར། །ནག་པོའི་ལུས་ཅན་ས་ནི་བརྟོལ་ནས་སུ། །བདུག་པ་འབུལ་བའི་ཚེ་ན་རབ་ཏུ་འཇུག །འཇུངས་དང་གཡོ་སྒྱུ་
བྱེད་ཅིང་མི་བསྲུན་ལ། །འདོད་ཆགས་ཆེ་ལ་རབ་གཏུམ་ཁུ་ཆུ་འཛག །མར་མེར་གཙུག་ཕུད་གཅིག་པས་བགེགས་བྱེད་དེ། །སྙིང་ག་ཚ་ཞིང་གཟེར་བས་སེམས་ཉམས་བྱེད། །འགྲེང་བའི་ཚེ་ནྀ་
གཙུག་འཕྱང་འཇུག་འགྱུར་ཏེ། །རིམས་དང་འཁྲུ་སྐྱུགས་དྲག་པོས་འདེབས་པར་བྱེད། མེ་ཏོག་འབུལ་ཚེ་མེ་ཏོག་ཆེར་དགོད་པ། །རང་གི་གནས་སྐབས་རྙེད་ནས་ལུས་ལ་འཇུག །རིམས་དང་
༈ཆམས་པ་རྒྱུ་ཞིང་ན་བ་དང༌། །གྲོགས་པོ་དག་ནི་རྣམ་པར་འབྲལ་བར་བྱེད། །བགེགས་ཀྱིས་བརླམས་པ་ཕྱོགས་ན་ལམ་མིན་ལམ་དུ་མཐོང༌། །སྤྱོད་པ་སྣ་ཚོགས་བྱེད་ཅིང་འདོད་པ་རྣམས་ཀྱིས་

མྱོས༑ །གློ་བུར་སྨྲ་ཞིང་ལོག་ལ་དོན་མེད་ཀུན་ཏུ་འཕྱན། །དོན་དུ་སྒྲུབ་པ་རྣམས་ལ་སེམས་ཀྱང་ཡིད་གཉིས་བྱེད། །ཅེས་གསུངས་པ་ལྟར་བགེགས་ཀྱི་འཚེ་བ་དེ་རྣམས་བསྲུང་ཕྱིར་རྡོ་རྗེ་གནོད་
སྦྱིན་གྱི་སྔགས་ཀྱིས་བསང་གཏོར་བྱས་ན་ལེགས་སོ། །དེ་རྗེས་འདས་གཏོར་ཆབ་ཀྱིས་བྲན། སྭ་བྷཱ་ཝས་སྦྱངས། གཏོར་མ་ཡེ་ཤེས་ཀྱི་བདུད་རྩིའི་རང་བཞིན་འདོད་ཡོན་ཟད་མི་ཤེས་པས་ནམ་
མཁའ་ཁྱབ་པར་མོས་ལ། ཐལ་མོ་ཁོང་སྟོང་ཚིགས་བཅག་པ་དཔྲལ་བའི་ཐད་དཀར་གཡས་གཡོན་དུ་བསྐོར་ཞིང་ནམ་མཁའ་མཛོད་ཀྱི་སྔགས་ལན་གསུམ། ལག་གཡས་རྡོ་རྗེ་ཁུ་ཚུར་སྙིང་གར་
བཅའ །གཡོན་མཆོག་སྦྱིན་གྱིས་སྣོད་འདེགས་ཚུལ་གྱིས། ན་མཿསརྦ་སོགས་རྒྱ་ཆེན་ཤུགས་ལྡན་གྱི་སྔགས་ལན་གསུམ་བརྗོད་པས་མཆོད་ཡུལ་སོ་སོའི་ཐུགས་དང་མཐུན་པར་ཇི་ལྟར་བཞེས་
པའི་ལོངས་སྤྱོད་དུ་སྦར་བར་མོས་ལ། ཕྱག་རྒྱ་ཕྱི་མ་འདི་གཞུང་དུ་མ་བཤད་ཀྱང་དགོས་སམ་སྙམ་མོ། །རྡོ་རྗེ་ཐལ་མོ་གྱེན་དུ་ཁ་ཕྱེ་བའི་མཐར་སེ་གོལ་གཏོག་ཅིང་། བ་ལིང་པུ་ཛ་ཁཱ་ཧི་ཁཱ་
ལན་གསུམ་བརྗོད་པས་གཙོ་འཁོར་ཐམས་ཅད་ཀྱི་ལྗགས་འོད་ཀྱི་སྦུ་གུ་བྱུང་བས་བདུད་རྩི་དྲངས་ཏེ་གསོལ་བར་བསམ། སྤྱིར་བྱ་རྒྱུད་རང་རྐང་གི་རྒྱུད་ཕལ་ཆེར་དུ་འདས་གཏོར་མ་བཤད་

3ཨཱ| ༄༅། །ཀྱང་། འདིར་ཆོ་གའི་བྱ་བ་རྒྱུད་སྡེ་གོང་མ་དང་མཐུན་རུང་དུ་བཀྲལ་བ་དང་། བླ་མ་གོང་མ་རྣམས་ཀྱི་ཕྱག་བཞེས་ལ་ཡང་མཛད་དོ། །རྡོར་དྲིལ་ཐོགས་ཏེ་དབྱངས་
དང་ཕྱག་རྒྱ་བཅས་པའམ་མིན་ཀྱང་རུང་སྟེ་ཚིགས་བཅད་ཀྱི་མཚམས་སུ་དྲིལ་བུ་བསིལ་བ་དང་བཅས། ཧཱུཾ། མགོན་པོ་ནམ་མཁའ་སོགས་སམ། མི་བསྐྱོད་རྡོ་རྗེ་ཡེ་ཤེས་ཆེ། །སོགས་གསང་
འདུས་རྩ་རྒྱུད་སོགས་ནས་འབྱུང་བའི་དེ་ཉིད་ལྔ་པ་གང་རུང་གིས་བསྟོད་དེ། བསྙེན་པའི་སྐབས་དཀྱུས་ལྟར་ལེགས་ཤིང༌། ཆོ་གའི་སྐབས་བདག་བསྐྱེད་ལ་དེ་ཉིད་ལྔ་པ་དང༌། མདུན་བུམ་
གཞུང་གི་བསྟོད་པ་སྦྱར་བ་ད་ལྟའི་ཕྱག་ལེན་ལྟར་འཐད་དོ། །དེ་ཡང་སྔར་སྤྲོས་པའི་མཆོད་ལྷ་དང་འདོད་སྣམ་གྱི་ལྷ་མོ་རྣམས་ཀྱིས་ཤིན་ཏུ་སྙན་པའི་གདངས་ཀྱིས་བསྟོད་ཅིང༌། གཞལ་ཡས་ཁང་
སོགས་ལས་ཀྱང་བྲག་ཆ་ལྟ་བུའི་བསྟོད་དབྱངས་གྲགས་པར་མོས་ལ་མཐར་མཆོད་ལྷ་རྣམས་སྙིང་གར་བསྡུ། འདི་དག་གི་ཚིག་དོན་རྣམས་རྩེ་གཅིག་ཏུ་བསྒོམ་པ་ནི་དྲུག་པ་ཀུན་རྫོབ་ཏིང་ངེ་འཛིན་གྱི་
༈ ལྷའམ་མཚན་མའི་ལྷ་ཞེས་བྱ་བའོ། །དེ་ནས་བཟླས་བརྗོད་ལ་ཉེ་བར་མཁོ་བའི་ཕྲེང་བའི་རྒྱུ་ནི། ལེགས་གྲུབ་ཀྱི་རྒྱུད་ལས། རྒྱས་པའི་རིགས་ལ་བོ་ངྷི་ཙི། སྔགས་ཀྱི་ནོར་བུ་རབ་ཏུ་

བསྒྲགས༑ །པདྨའི་རིགས་ལ་པདྨའི་སྙིང། །རྡོ་རྗེའི་རིགས་ལ་རུ་རཀྴ། །རིགས་གསུམ་དག་ནི་ཐམས་ཅད་ལ། །ནོར་བུ་དེ་དག་རབ་ཏུ་བསྒྲགས། །བཟླས་བརྗོད་བྱེད་པའི་ལས་ཀུན་
ལ༑ །དེ་དག་དགེ་ཞེས་རབ་ཏུ་བཤད། །ལུང་ཏང་ཏ་ལའི་འབྲས་བུ་དང༌། །དུང་དང་ཁམ་ས་ལས་བྱུང་དང་། །ཤེལ་དང་མུ་ཏིག་བ་སོ་དང་། །དེ་བཞིན་བྱི་རུ་ནོར་བུ་དང༌། །ས་བོན་རྣམ་པ་
སྣ་ཚོགས་དང་། །སྦོ་མ་དག་གི་ཕྲེང་བའང་རུང་། །སྔགས་ཀྱི་ནོར་བུ་དེ་དག་རྣམས། །ཆོ་ག་འདི་ལ་རབ་ཏུ་བསྒྲགས། །ཞེས་རིགས་སོ་སོའི་ཕྲེང་བ་བཤད་པ་ལས། །སྐབས་འདིར་བྷོ་ངྷི་ཙི་
དང་རུ་རཀྴ་སོགས་རྡོ་རྗེའི་རིགས་ལ་ཤིས་པའི་བགྲང་ཕྲེང་གང་རུང་གི །ཕྲེང་ལུང་པདྨའི་རྩ་བའམ། རས་བལ་སོགས་ལ་བུ་མོ་གྲོང་པའི་ཆོས་ཀྱིས་མ་གོས་པས་སུམ་བསྒྲིལ་ལམ་ལྔ་བསྒྲིལ་དུ་
བྱས་པ་ལ་སྤེལ་ལེགས་སུ་བརྒྱུས་གསེར་དངུལ་ཟངས་ལྕགས་གང་རུང་གི་གདུབ་བུ་མཛེས་པར་བཅུག དེ་ཡང་བྱ་བ་སྤྱི་རྒྱུད་རྣམས་སུ་ཕྲེང་བ་ཐོག་མར་མིག་མ་ཕུག་གོང་ནས་བྱིན་རླབས་བྱ་བ་
སོགས་བཤད་ཀྱང༌། དེང་སང་དེ་ལྟ་བུ་མི་འགྲུབ་པས་མཚོན་བྱེད་ཕྲེང་བ་གསར་རྙིང་གང་ཡིན་ཀྱང༌། ཐོག་མར་བ་བྱུང་སྦྱར་བའི་སྤོས་ཆུས་བཀྲུས། དྲི་ཞིམ་པོའི་སྤོས་ཀྱིས་བདུག་སྙིམ་པའི་

3 ༄༅། བར་དུ་བཟུང་སྟེ། མདུན་དུ་དཔལ་གསང་བའི་བདག་པོ་སྐད་ཅིག་གིས་བཞུགས་པས་བྱིན་གྱིས་བརླབས་པར་མོས་ལ། ཨོཾ་ཀཱི་རེ་ཀཱི་རི་རིཾ་ཏྲི་ནི་སྭཱ་ཧཱ། ཞེས་ལན་ཇཱ
ཟ
བདུན་དང༌། དེ་རྗེས། ཨོཾ་བཛྲ་ཨ་ཛི་ཏཱཾ་ཛ་ཡ་སྭཱ་ཧཱ། བརྒྱ་རྩ་བརྒྱད་བཟླས་ཏེ་ཕུ་བཏབ་ལ་བརླབས། འདིར་ཕྲེང་བ་ཐོག་མར་རབ་གནས་བྱ་ཚུལ་ཡིན་ལ། རྒྱུན་དུའང་བཟླས་པའི་ཐོག་མར་
སྔགས་གཉིས་པོ་གསུམ་མམ་བདུན་ཙམ་རེས་བྱིན་གྱིས་བརླབ་བོ། །འདི་ནི་བྱ་རྒྱུད་རང་ལུགས་ཀྱི་ཕྲེང་བ་བྱིན་རླབས་ཏེ། སྔར་སྨོས་བཞིན་འདི་རིགས་རྒྱུད་སྡེ་འོག་མའི་ཆོ་ག་ལ་གོང་མའི་འགྲོས་
སྦྱར་བ་ཚོར་རྣམ་པ་ཐམས་ཅད་དུ་བྱ་རྒྱུད་སྤྱི་བཞིན་བྱེད་དགོས་པའི་ངེས་པ་མེད་ཀྱང༌། འདིར་སྒྲབ་ཐབས་གཞུང་དུ་ཕལ་ཆེར་བྱ་རྒྱུད་རང་ལུགས་དང་མཐུན་པར་མཛད་པས་དེ་ལྟར་བཀོད་པ་ཡིན་
ལ༑ དེ་ལྟར་བྱིན་གྱིས་བརླབས་པའི་ཕྲེང་བ་དེ་ལག་གཡས་ཀྱིས་སྙིང་གར་བཟུང་སྟེ་གུང་མོ་དང་མཐེའུ་ཆུང་བརྐྱང༌། མཛུབ་མོ་གུང་མོའི་རྒྱབ་ཏུ་སྦྱར་ཏེ་སྲིན་ལག་གི་སྟེང་ནས་འདྲེན་ཅིང་། ངལ་
བའི་ཚེ་གཡོན་པས་ཀྱང་འདྲེན་པར་བཤད་དོ། །དེ་ནས་བཟླས་པ་བྱ་བ་དངོས་ལ་ཡང་། བཟླས་བརྗོད་དང་བཅས་པའི་བསམ་གཏན་དང་། བཟླས་བརྗོད་ལ་མི་ལྟོས་པའི་བསམ་གཏན་གཉིས་

ཡོད་པས། དང་པོ་ནི།གཞུང་དུ། འདི་ཁའི་རྒྱ་གཞུང་ཇོ་བོ་དང་ཛེ་ཏཱ་རིས་མཛད་པ་ཇི་ལྟ་བ་བཞིན་བཀོད་པར། སྒྲ་དང་སེམས་དང་གཞི་ལ་གཞོལ། །ཡན་ལག་བཞི་དང་དམིགས་པ་
གསུམ༑ །རང་གི་དོན་གྱི་བསྙེན་པ་ཡིན། །ཞེས་རང་དོན་བསྙེན་པའི་བཟླས་དམིགས་དང༌། བར་འདིར་རྒྱ་གཞུང་གི་དཔེ་འགར། གཞན་གྱི་དོན་དུ་བསྙེན་པ་ནི། །ཞེས་འབྱུང་
ཞིང་༑ གྲངས་དང་དུས་དང་མཚན་མའོ། །ཞེས་གཞན་དོན་དབང་བསྐུར་རབ་གནས་སྦྱིན་སྲེག་སོགས་ཀྱི་སྔོན་དུ་བྱ་བའི་བསྙེན་པའི་དབྱེ་བ་གསུམ་དང༌། དངོས་གྲུབ་བསྒྲུབ་པའི་བཟླས་པ་
ནི༑ ངག་དང་ཤུབ་བུ་རྡོ་རྗེའི་བཟླས། །ཡིད་ཀྱི་བཟླས་པར་བཅས་པ་བཞི། །ཞེས་བཟླ་ཚུལ་གྱི་དབྱེ་བ་བཞི་བཤད་ལ། འདིར་དཔེ་ཆ་པར་མ་རྣམས་སུ། ཡིད་ཀྱི་བཟླས་པ་བྱས་པ་
བཞིན༑ །ཞེས་འབྱུང་བ་ནི་མ་དག་པའོ། །ཞེས་གྲུབ་དབང་གསུངས། དེ་དག་གི་དང་པོ་བཟླས་བརྗོད་ཡན་ལག་བཞིའི་དོན་ཡང༌། འཇམ་མགོན་བུདྡྷ་བཛྲས་མཛད་པའི་བསྙེན་ཐབས་གསལ་
བྱེད་རིན་ཆེན་སྒྲོན་མེ་ལས། བསམ་གཏན་ཕྱི་མའི་ལུགས། སྒྲ་དང་སེམས་དང་གཞི་ལ་གཞོལ། །ཡན་ལག་བཞི་དང་། ཞེས་པས་ནི། བསམ་གཏན་ཡན་ལག་བཞི་བསྟན་ཏེ། དེའི་

3སྭཱ ༄༅། །འབྲེལ་པ་སློབ་དཔོན་སངས་རྒྱས་གསང་བས། སྒྲ་ནི་སྔགས་ཀྱི་ཡི་གེའོ། །སེམས་ནི་སྔགས་ཀྱི་གཞི་ཟླ་བའི་དཀྱིལ་འཁོར་གྱི་རྣམ་པར་གྱུར་བའོ། །གཞི་ནི་དེ་
211
བཞིན་གཤེགས་པའི་སྐུའི་རང་བཞིན་ནོ། །གཞི་གཉིས་པ་ནི་རང་གི་ལྷའི་གཟུགས་སོ། །ཞེས་གསུངས་ཏེ། འདིར་རང་ཉིད་དམ་ཚིག་སེམས་དཔའ་མི་འཁྲུགས་པ་གསལ་བ་ནི་གཞི་དང་
པོའོ༑ །དེའི་ཐུགས་ཀར་ཡེ་ཤེས་སེམས་དཔའ་རིགས་ལྔ་གསལ་བཏབ་པ་ནི་གཞི་གཉིས་པའོ། །དེའི་གཙོ་བོའི་ཐུགས་ཀར་ཟླ་བ་ལ་རྡོ་རྗེ་བསྒོམ་པ་ནི་གཞི་གསུམ་པའོ། །རང་སྒྲ་གྲགས་བཞིན་
པའི་སྔགས་ཀྱི་སྤྲོ་བསྡུ་ནི་གཞི་བཞི་པ་སྟེ། དེ་ལྟར་ཡང་རྩ་རྒྱུད་རྣམ་སྣང་མངོན་བྱང་ལས། ཡི་གེ་བྱང་ཆུབ་སེམས་ཡིན་ཏེ། །གཉིས་པ་ལ་ནི་སྒྲ་ཞེས་བྱ། །གཞི་ནི་རང་གི་ལྷར་བཞག་
616པ༑ །རང་གི་ལུས་ལ་བྱ་བ་ཡིན། །གཉིས་པའི་གཞི་ནི་ཞེས་བྱ་བ། །རྫོགས་པའི་སངས་རྒྱས་རྐང་གཉིས་མཆོག །ཅེས་གསུངས་པ་དང་དོན་མཐུན་ལ། དེ་ལ་བསམ་གཏན་ཕྱི་མར།
༈འགྱུར་བ་ནི་ཡི་གེར་ལྡན། །གཞི་ལ་གཞིར་གྱུར་དེ་བཞིན་ཏེ། །རང་སྔགས་ཕྱིར་ནི་གང་བཏགས་པ། །ཡིད་ཀྱིས་དག་པ་བསམ་པར་བྱ། །ཞེས་ཀྱང་གསུངས་སོ། །དམིགས་པ་གསུམ་

ནི༑ མདུན་གྱི་ཐུགས་ཀའི་ཡི་གེ་ལ་དམིགས་པ། རང་གི་སྙིང་གའི་ཡི་གེ་ལ་དམིགས་པ། སྒྲ་ལ་དམིགས་པ་སྟེ་གསུམ་འདི་ནི་བདག་མདུན་སྦྲེལ་བའི་དབང་དུ་བྱས་པ་ཡིན་ལ། །དེ་ཡང་རང་
༧ དོན་གཙོ་བོར་གྱུར་པའི་བསྙེན་པའོ། །ཞེས་གསུངས་པ་ལྟར་རོ། །དེ་ཡང་བྱ་རྒྱུད་རང་རྐང་གི་སྒྲུབ་ཐབས་རྣམས་སུ་བསྙེན་པའི་སྐབས་ཀྱང་མདུན་བསྐྱེད་ལ་གཙོ་བོར་དམིགས་ཏེ་དེའི་ཐུགས་ཀའི་
སྔགས་ཕྲེང་ལ་སེམས་གཏོད་ནས་བཟླས་ཚུལ་སྡོམ་གསུམ་རྒྱན་གྱི་སྔགས་འདུལ་འགྲེལ་ཆེན་ལས་མདོ་ཙམ་གསུངས་པ་ལྟར། ཐུགས་རྗེ་ཆེན་པོ་ཡི་གེ་དྲུག་པའི་སྒྲུབ་ཐབས་གསེར་གྱི་ཕྲེང་བའི་ཆོ་
གའི་འགྲོས་དེ་ཁོ་ན་ལྟར་ཡིན་ལ། འདི་དག་དང་འོག་གི་བཟླས་བརྗོད་ལ་མི་ལྟོས་པའི་བསམ་གཏན་གསུམ་གྱི་རྣམ་གཞག་སོགས་རྒྱས་པར་ཤེས་འདོད་ན། བསམ་གཏན་ཕྱི་མའི་རྒྱད་རྩ་འགྲེལ་
དང་༑ སངས་རྒྱས་གསང་བའི་རྣམ་འཇོམས་ཀྱི་འགྲེལ་པ་སོགས་དང་། སྔོན་རབས་མཁས་པའི་ཡིག་ཆ་རྣམས་ལས་རྟོགས་པར་བྱ་དགོས་ཤིང༌། མདུན་བསྐྱེད་ལ་དམིགས་པའི་བཟླ་ཚུལ་
དངོས་བསྟན་སྐབས་འདིར་མི་འབྱུང་ཡང༌། དོན་གྱི་རྣམ་གྲངས་ཀྱིས་བདག་བསྐྱེད་ཀྱི་སྒོ་འདིར་ཡང༌། བཟླས་བརྗོད་ཡན་ལག་བཞི་ཚང་སྟེ། གོང་དུ་གསུངས་པ་བཞིན། སྙིང་གའི་སྔགས་

3u །ཕྲེང་རང་སྒྲ་དང་བཅས་པ་བསམ་པ་ནི་སྒྲ་སྔགས་ཀྱི་ཕྲེང་བ་ལ་དམིགས་པ། གདན་གྱི་ཟླ་བ་བྱང་ཆུབ་སེམས་ཀྱི་རང་བཞིན་རང་སེམས་ཀྱི་དཀྱིལ་འཁོར་དུ་མོས་པས་
H
སེམས་ཟླ་བའི་དཀྱིལ་འཁོར་ལ་དམིགས་པ། དེ་གང་དུ་བསྒོམ་པའི་གཞི་ཕྱི་ནང་གི་གཙོ་འཁོར་གྱི་སྐུ་གསལ་འདེབས་པ་ནི་གཞི་འཕགས་པའི་སྐུ་གཉིས་ལ་དམིགས་པའོ། །དེ་ལྟར་ན་བསྙེན་ཡིག་
ལས༑ དེ་ནས་དབང་པོ་ལྔ་དང་རླུང་གི་འགྲོ་འོང་རེ་ཞིག་ནང་དུ་བསྡུས་ཏེ་སྒྲ་སྔགས་ཀྱི་ཕྲེང་བ། སེམས་ཟླ་བའི་དཀྱིལ་འཁོར། གཞི་བཅོམ་ལྡན་འདས་ཀྱི་སྐུ་རྣམས་ཅིག་ཆར་དུ་གསལ་བའི་ངང་
ནས་སྔགས་གང་ཡིན་པ་དེ་སྐྱོན་བྲལ་དུ་བཟླའོ། །ཞེས་དང༌། དབུགས་མི་ཐུབ་པར་དབྱུང་བ་ན་མི་འགྱུར་བའི་གཞི་བཅོམ་ལྡན་འདས་ཀྱི་སྐུ་ལ་དམིགས། བཟླས་བརྗོད་ཀྱིས་སུན་ན་རྣམ་སྨིན་གྱི་
ལུས་ལ་ངལ་འཚོ། ཡང་སྔར་བཞིན་དུ་འཇུག ངལ་ན་སྒྲ་སྔགས་ཕྲེང་སེམས་ཟླ་བ་ལ་ཐིམ། དེ་གཞི་སངས་རྒྱས་ལྔ་ལ་ཐིམ། དེ་འཁོར་བཅས་རང་གི་ཐུགས་ཀར་ཐིམ། ཅུང་ཟད་ངལ་
ཞའཚོ༑ དེ་ནི། སྒྲ་དང་སེམས་དང་གཞི་ལ་གཞོལ། །གསང་སྔགས་མི་འགྱུར་གཞི་ལ་གནས། །ཡན་ལག་མ་ཉམས་གསང་སྔགས་བཟླས། །ངལ་ན་བདག་ལ་ངལ་སོས་ཤིག །ཅེས་

བསམ་གཏན་ཕྱི་མ་ལས་གསུངས་པ་བཞིན་ནོ། །ཐུན་བསྡུ་ཁར་ཡན་ལག་བཞི་ཐེངས་གཅིག་དམིགས་པར་བྱ་སྟེ། མི་འགྱུར་བ་ལ་ཡི་གེ་ལྡན། །སོགས་གོང་དུ་ལུང་དྲངས་པ་ལྟར་རོ། །རླུང་
སྦྱོར་མི་ནུས་ན་བཞག་ཀྱང་རུང་སྟེ། །དེང་སང་བྱ་སྤྱོད་ཀྱི་ལྷ་བསྙེན་པའི་རྣལ་འབྱོར་པ་དག་གི་ཕྱག་ལེན་དུ་མཐོང་བའི་ཕྱིར་རོ། །ཞེས་གསུངས་པའི་དོན་བླ་མའི་མན་ངག་ལྟར་ཉམས་སུ་ལེན་ཚུལ་
དཀྱིལ་འཁོར་རྟེན་བརྟེན་པར་བཅས་ཡོངས་སུ་རྫོགས་པ་ལམ་ཙམ་གསལ་བཏབ་པའི་རང་གཙོ་བོའི་ཐུགས་འོད་ཀྱི་གུར་ཁྱིམ་སྔོན་པོའི་དབུས་སུ་བཅོམ་ལྡན་འདས་མི་འཁྲུགས་པ་རང་འདྲ་
ཕྱོགས་བཞིར་རྒྱལ་བ་རིགས་བཞི་དང་བཅས་པ་གསལ་བའི་དབུས་ཀྱི་གཙོ་བོའི་ཐུགས་ཀར་ཟླ་གདན་གྱི་སྟེང་དུ་ཧཱུཾ་མཐིང་ག དེ་མདུན་ནས་གཡས་བསྐོར་གྱི་བཟླ་བྱའི་སྔགས་ཕྲེང་སྔོན་པོ་ཁ་ནང་
བལྟ་མགོ་གྱེན་བསྟན་དུ་འཁོད་པ་ཐམས་ཅད་ཀྱང་འོད་ཟེར་འཕྲོ་བར་བསམ། འདི་ལ་གཞན་འགའ་ཞིག་ཏུ་སྙིང་པོ་དང་རྩ་སྔགས་གཉིས་ཀ་དུས་གཅིག་ཏུ་ཕྱི་ནང་གི་རིམ་པས་གསལ་འདེབས་པར་
ཡང་བཤད་མོད། དེ་ལྟར་མཐའ་གཅིག་ཏུ་དགོས་པ་མ་ཡིན་པས། ཐོག་མར་རྩ་སྔགས་བཟླ་དུས་ས་བོན་ལ་རྩ་སྔགས་ཀྱི་ཕྲེང་བས་བསྐོར་བར་གསལ་བཏབ། དེ་ནས་སྙིང་པོ་བཟླ་དུས་དེ་གནས་

Ju ༄༅། །འགྱུར་ནས་སྙིང་པོའི་སྔགས་ཕྲེང་དུ་བསམ་པས་ཆོག་གོ །གང་ལྟར་ཡང་སྔགས་བཟླ་དུས་ཐུགས་ཀའི་ས་བོན་སྔགས་ཕྲེང་ལས་འོད་ཟེར་ཁ་དོག་སྣ་ཚོགས་པ་དཔག་ཏུ་
མེད་པ་འཕྲོས། ཕྱོགས་བཅུ་ན་བཞུགས་པའི་འཕགས་པའི་ཚོགས་མཆོད། སེམས་ཅན་ཐམས་ཅད་ཀྱི་ལས་ཀྱི་སྒྲིབ་པ་རྒྱུན་བཅད་ནས་མི་འཁྲུགས་པའི་གོ་འཕང་ལ་བཀོད། དེ་དག་ཐམས་ཅད་
ཀྱི་བྱིན་རླབས་འོད་ཟེར་གྱི་རྣམ་པར་ཚུར་བསྡུས་ཏེ་སྙིང་གའི་ས་བོན་དང་སྔགས་ཕྲེང་ལ་ཐིམ་པར་བསམ་ལ་རྩ་སྔགས་དང་སྙིང་པོ་བཟླ། གཞུང་དུ་སྐབས་འདིར་རྩ་སྔགས་དང་སྙིང་པོ་མ་གཏོགས་
འཁོར་སྔགས་བཟླ་དགོས་པའི་གསལ་ཁ་མ་བྱུང་བ། སྤྱིར་འདིའི་ལུགས་ཀྱི་བཟླ་བྱ་སྔགས་ཀྱི་གཙོ་བོ་ནི་ཀཾ་ཀ་ནིར་གྲགས་པ་ལས་ཀྱི་སྒྲིབ་པ་ཐམས་ཅད་རྒྱུན་གཅོད་པའི་རྩ་བའི་སྔགས་འདི་ཉིད་ཡིན་
པས༑ ཆོ་ག་འདི་ཁའི་གཤམ་དུ་སྦྱིན་སྲེག་གི་སྐབས་སུ་ཡང༌། འདས་ལྷའི་སྲེག་རྫས་འབུལ་བ་སོགས་ལའང་ལྷ་སྔགས་འདི་ཉིད་ཁོ་ནས་ཆོག་པར་མཛད་ཅིང༌། ལྷ་དགུ་མ་སོགས་ལུགས་
༈གཞན་མང་པོར་ཡང་བསྙེན་པའི་སྐབས་སུ་འདི་ཁོ་ན་བཟླ་བ་མང་བས། བཟླ་བྱའི་གཙོ་བོ་རྩ་སྔགས་ཡིན་ལ། སྙིང་པོ་ཡང་འདིའི་ཚོད་ན་ཞར་བྱུང་ངོ་། །གཟུངས་ཀྱི་སྔགས་དོན་ལ། སྒྲ་འགྱུར་

གྱི་བཤད་པ་དང་དོན་འགྱུར་གྱི་བྱིན་རླབས་བཤད་པ་གཉིས་ཀྱི་དང་པོ་ནི། ན་མོ་རཏྣ་ཏྲ་ཡཱ་ཡ། དཀོན་མཆོག་གསུམ་ལ་ཕྱག་འཚལ་ལོ། །ཞེས་པ་སྟེ། འདི་ལ་མཁས་མཆོག་བུ་སྟོན་
གྱིས༑ དེ་བཞིན་གཤེགས་པའི་རིགས་ལ་གསང་སྔགས་ཀྱི་མགོར། ན་མོ་རཏྣ་ཏྲཱ་ཡཱ་ཡ། ན་མོ་བུདྡྷ་ཡ། ན་མོ་དྷརྨ་ཡ། ན་མོ་སངྒ་ཡ། ཞེས་སོགས་དཀོན་མཆོག་གསུམ་ལ་ཕྱག་འཚལ་
བའི་ཚིག་ཕལ་ཆེར་ལ་ཡོད་ཅིང་། མེད་པ་རྣམས་ལའང་སྦྱར་དགོས་པར་བཤད་དེ། འདི་ནི་རིགས་ལྔ་པོ་ཐམས་ཅད་ཀྱིའང་ཐོག་མར་འོང་ངོ་། །ཞེས་པས་ཤས་ཆེར་དེ་བཞིན་གཤེགས་རིགས་
ལ་འོང་བར་གསུངས་ཤིང༌། ལྷག་མ་ལའང་ཐོག་མར་འབྱུང་རིགས་པར་བཤད། དེ་ནས་རྡོ་རྗེ་རྩེ་མོར། ཨཾ་ནི་ཅི་ཞིག་ཡིན་པར་བརྗོད། །མཆོག་དང་ནོར་སྟེར་དཔལ་དང་གཡང་། །སྐལ་
བཟང་རྣམ་པ་དང་ལྡན་པ། །དམ་བཅའ་བ་དང་བཀྲ་ཤིས་དང༌། །ནོར་བུ་འཛིན་པའི་སྙིང་པོ་ཡིན། །ཅེས་པ་ལྟར་ཨཾ་གྱིས་མགོ་དྲངས་ནས། ཀཾ་ཀ་ནི་ཀཾ་ཀ་ནི། སྡིག་པ་རྣམས་སྡིག་པ་
རྣམས༑ རོ་ཙ་ནི་རོ་ཙ་ནི། བསྲེགས་བསྲེགས། ཏྲོ་ཊ་ནི་ཏྲོ་ཊ་ནི། ཆོད་ཅིག་ཆོད་ཅིག ཏྲཱ་ས་ནི་ཏྲཱ་ས་ནི། སྐྲག་པར་གྱིས་སྐྲག་པར་གྱིས། པྲ་ཏི་ཧ་ན་པྲ་ཏི་ཧ་ན། སོ་སོར་ཆོམ་སོ་སོར་༔

30 ༄༅། །ཆོམ། སརྦ་ཀརྨ་པ་རཾ་པཱ་ར་ཎི་མེ་སརྦ་སཏྭ་ནཱ ཉྩ་སྭཱ་ཧཱ། བདག་དང་སེམས་ཅན་ཐམས་ཅད་ཀྱི་ལས་གཅིག་ནས་གཅིག་ཏུ་བརྒྱུད་པ་ཐམས་ཅད། ཅེས་པའི་དོན་
u
ཡིན༑ སྒྲ་ལན་གཉིས་སུ་ཟློས་པ་ནི། བརྒྱད་སྟོང་འགྲེལ་ཆེན་དུ། ངོ་མཚར་བ་དང་རྩོད་པ་དང༌། །ཁྲོ་དང་ཞུམ་དང་ངེས་བཟུང་དང༌། །དད་དང་དགའ་བ་རྣམས་ལ་ནི། །ཚིག་གཅིག་ལན་
གཉིས་འབྱུང་བ་ཡིན། །ཞེས་པས་ངེས་པར་བཟུང་བ་ནན་ཏན་ཚུལ་དུའོ། །གཉིས་པ་གཟུངས་ཀྱི་དོན་འགྱུར་གྱི་བྱིན་རླབས་བཤད་པ་ལ་ཡང་གཉིས་ཏེ། དོན་དམ་རྫོགས་རིམ་ཆོས་སྐུ་ད
བ་དང་། ཀུན་རྫོབ་བསྐྱེད་རིམ་གཟུགས་སྐ་གཉིས་དང་སྦྱར་ནས་བཤད་པའོ། །དང་པོ་ནི། ན་མོ་རཏྣ་ཏྲཱ་ཡཱ་ཡ། ཞེས་པས། ཕྱག་ཡུལ་དཀོན་མཆོག་གསུམ་ནི། སངས་རྒྱས་ཞི་བ་ཆོས་
སྐུ༑ ཆོས་ཞི་བ་མྱང་འདས་དོན་དམ་རྟོགས་པའི་ཆོས། དགེ་འདུན་ནི་དག་པ་གསུམ་ལ་གནས་པ་ཕྱིར་མི་ལྡོག་པ་རྣམས་ལའོ། །ཇི་ལྟར་འཚལ་བ་ནི། ཕྱག་ཐིག་ལས། ཇི་ལྟར་ཆུ་ལ་ཆུ་
བཞག་དང་། །ཇི་ལྟར་མར་ལ་མར་བཞིན་དུ། །རང་གི་རིག་པའི་ཡེ་ཤེས་ནི། །ལེགས་མཐོང་གང་ཡིན་འདིར་ཕྱག་ཡིན། །ཞེས་པ་ལྟར་གཉིས་སུ་མེད་པར་རྟོགས་པ་དོན་དམ་གྱི་ཕྱག་

གོ །ཀཾ་ཀ་ནི་ཞེས་པ་སྒྲིབ་པ། ནི་ཞེས་དགག་ཚིག་མེད་ཅེས་པའི་དོན། །གང་ལ་སྒྲིབ་པ་མེད་ན། ཤེས་བྱའི་གཤིས་དངོས་པོའི་གནས་ལུགས་དོན་དམ་རྫོགས་རིམ་ཆོས་ཀྱི་སྐ
ལའོ༑ །གང་གིས་མེད་ན། ཉོན་མོངས་དང་ཤེས་བྱའི་སྒྲིབ་པ་གཉིས་གྲོལ་བས་སོ། །ཚུལ་ཇི་ལྟར་ན། དོན་དམ་རྫོགས་རིམ་ཆོས་ཀྱི་སྐ་དེ་ཉིད་མངོན་དུ་བྱས་པའི་གང་ཟག་གི་སྒྲིབ་གཉིས་ཀྱི་
འབྲས་རང་བཞིན་རྣམ་དག་ཏུ་རྟོགས་ནས་རང་སེམས་སྤྲོས་བྲལ་དུ་གྲོལ་ཅེས་པའི་ཐ་ཚིག་གོ །དེ་བཞིན་དུ། རོ་ཙ་ན་གཞིག་ཏུ། ནི་དགག་ཚིག་སྟེ་མེད། གང་ལ་གང་གིས་གཞིག་ཏུ་མེད་
ན༑ གོང་གི་རྫོགས་རིམ་ཆོས་སྐ་དེ་ལ། དུག་གསུམ་ཅི་རིགས་པས་བསྐྱེད་ཅིང་རྫོགས་པར་བྱས་པའི་མི་ཁོམ་པའི་གནས། ཀླ་ཀློ། ལྷ་ཚེ་རིང་པོ། ལོག་པར་ལྟ་བ་ཅན། སངས་རྒྱས་ཀྱིས་
སྟོངས་པའི་འཇིག་རྟེན་དུ་སྐྱེས་པ། ལྐུགས་པ་སྟེ་ལྔས་གཞིག་ཏུ་མེད་དོ། །ཚུལ་ནི། རྫོགས་རིམ་ཆོས་སྐུ་མངོན་དུ་བྱས་པའི་གང་ཟག་དེས་མི་ཁོམ་པའི་གནས་དེ་ལྔའི་རྒྱུ་འབྲས་རང་བཞིན་རྣམ་
དག་ཏུ་རྟོགས་ནས་སྤྲོས་བྲལ་དུ་གྲོལ་བའོ། །ཏྲོ་ཊ་ནི། དྲལ་དུ་མེད། རྫོགས་རིམ་ཆོས་སྐུ་དེ་ལ་སེར་སྣས་བསྐྱེད་ཅིང་རྫོགས་པར་བྱས་པའི་ཡི་དྭགས་བཀྲེས་སྐོམ་གྱི་སྡུག་བསྔལ་གྱིས་དྲལ་དུ་

39 ༄༅། །མེད་དོ། །དེ་མངོན་དུ་བྱས་པའི་གང་ཟག་གིས། དེའི་རྒྱུ་འབྲས་རང་བཞིན་རྣམ་དག་ཏུ་རྟོགས་ནས་གྲོལ་བ་དང་། ཡང་ཏྲཱ་ས་ནི། སྐྲག་ཏུ་མེད། རྫོགས་རིམ་
ཆོས་སྐ་དེ་ལ་གཏི་མུག་གི་བསྐྱེད་ཅིང་རྫོགས་པའི་དུད་འགྲོའི་སྡུག་བསྔལ་གྱིས་སྐྲག་ཏུ་མེད་དེ། དེའི་རང་བཞིན་རྣམ་དག་ཏུ་རྟོགས་པས་གྲོལ་བ་དང༌། ཡང་པྲ་ཏི་ཧ་ན། བསྣུན་དུ་
མེད༑ྋརྫོགས་རིམ་ཆོས་སྐུ་དེ་ལ་ཞེ་སྡང་གིས་བསྐྱེད་ཅིང་རྫོགས་པའི་དམྱལ་བའི་མཚོན་ཆ་སོགས་ཀྱིས་བསྣུན་དུ་མེད་དེ། དེའི་རང་བཞིན་རྣམ་དག་ཏུ་རྟོགས་ནས་གྲོལ་བ་སོགས་གོང་བཞིན་དུ་
སྦྱར་ཏེ། སརྦ་ཀརྨ་པ་རཾ་པཱ་ར་སོགས་ནི། དོན་དམ་རྫོགས་རིམ་མངོན་དུ་བྱས་པའི་གང་ཟག་གིས་ལས་ཐམས་ཅད་རང་བཞིན་གྱིས་དག་པ་དེ་ལྟར་དུ་ངེས་པར་གྱུར་ཅིག་ཅེས་པའི་དོན་ཡིན་
ནོ༑ །གཉིས་པ་ཀུན་རྫོབ་བསྐྱེད་རིམ་གཟུགས་སྐུ་གཉིས་དང་སྦྱར་ཏེ་བཤད་པ་ནི། ན་མོ་རཏྣ་ཏྲ་ཡཱ་ཡ། ཞེས་ཕྱག་འཚལ་བའི་ཡུལ། སངས་རྒྱས་ནི། མཚན་དཔེས་བརྒྱན་པའི་མི་འཁྲུགས་
nརྒྱལ་པོ། ཆོས་ནི་གཟུངས་སྔགས་འདི་ཉིད། ྋདགེ་འདུན་ནི་ལམ་འདི་ཉམས་སུ་ལེན་པའི་གང་ཟག་རྣམས་སོ། །ཚུལ་ནི། ལུས་ངག་ཡིད་གསུམ་གུས་པས་ཕྱག་འཚལ་ལོ། །ཞེས་པ་ལྟར་ ྨ!

རོ༑ །ཀཾ་ཀ་ནི། སྒྲིབ་པ་མེད།གང་གིས་མེད་ན། ཉོན་མོངས་པ་དང་ཤེས་བྱའི་སྒྲིབ་པས། གང་ལ་ན། གཟུངས་འདི་ཟློས་པའི་གང་ཟག་ལ། ཅིའི་ཕྱིར་ན། གོང་གི་ཆོས་སྐུ་ལ་སྒྲིབ་
པ་མེད་ཕྱིར་དེ་ལས་ཆུ་ལས་ཆུ་བུར་ལྟར་སྤྲུལ་པའི་གཟུགས་ཀྱི་སྐུ་གཉིས་ལ་སྒྲིབ་ཏུ་མེད་རྒྱུ་དེས་དེ་གཉིས་ཀྱིས་བཀའ་སྩལ་བའི་གཟུངས་དང་། དེ་ཟློས་པའི་གང་ཟག དེས་གང་ལ་དམིགས་པའི་
ཡུལ་རྣམས་ལ་ཡང་རིམ་བཞིན་སྒྲིབ་ཏུ་མེད་དོ། །ཚུལ་ཇི་ལྟར་ན། ཀཾ་ཀ་ནི། སྟོབས་བཞིའི་ངོ་བོའི་རང་བཞིན་ཅན་འདི་ཚུལ་བཞིན་ཉམས་སུ་བླངས་པས་མངོན་མཐོ་དང་ངེས་ལེགས་ལ་སྒྲིབ་
པའི་ཤེས་སྒྲིབ་ཉོན་སྒྲིབ་ཀྱི་རྒྱུ་འབྲས་རྣམས་དངོས་བརྒྱུད་ཅི་རིགས་པའི་སྒོ་ནས་སྦྱོང་བའོ། །ཚུལ་དེ་བཞིན་དུ་སྦྱར་ཏེ། རོ་ཙ་ནི། གཞིག་ཏུ་མེད། ཏྲོ་ཊ་ནི། དྲལ་དུ་མེད། ཏྲཱ་ས་
ནི༑ སྐྲག་ཏུ་མེད། པྲ་ཏི་ཧ་ན། བསྣུན་དུ་མེད་པ་བཞི་གོང་གི་རིགས་པས་མི་ཁོམ་པའི་གནས་ལྷག་མ་ལྔ་ཡི་དྭགས་དུད་འགྲོ་དམྱལ་བ་རྣམས་ལ་རིམ་པས་སྦྱར་ཏེ་དེ་དག་གི་རྒྱུ་འབྲས་དངོས་དང་
བརྒྱུད་པའི་སྒོ་ནས་རིམ་གྱིས་སྦྱོང་བའི་དོན་ཡིན་པས། སརྦ་ཀརྨ་པ་རཾ་པཱ་ར་སོགས་ཀྱང་རིམ་གྱིས་བྱང་བར་གྱུར་ཅིག་གི་དོན་དུ་འཆད་པར་རྗེ་བོད་མཁས་པས་བཞེད་དོ། །བྱ་རྒྱུད་ཀྱི་སྐབས་འདིར་

༄༅། །བསྐྱེད་རྫོགས་དངོས་ཀྱི་རྣམ་གཞག་དང་ཐ་སྙད་མི་འབྱུང་མོད་ཀྱང་། ཀུན་རྫོབ་རྣམ་བཅས་དང་། དོན་དམ་རྣམ་མེད་ཏིང་ངེ་འཛིན་དབྱེ་བ་ལ། འཕེན་རྫོགས་ཀྱི་བརྡ་༔
ཆད་ལ་བསྐྱེད་རྫོགས་ཀྱི་ཐ་སྙད་ཙམ་མཛད་པར་གསལ་ལོ། །སྙིང་པོའི་སྔགས། ཨོཾ་སྔགས་ཀྱི་མགོར་འདྲེན།, ཨཀྵོ་བྷྱམི་བསྐྱོད་པ་སྟེ་མཚན། ཛཿ ཐུགས་རྒྱུད་བསྐུལ་བ། བིགྷནྟ་ཀྲྀ་
ཏ༑ བགེགས་མཐར་བྱེད་དེ། བྱང་ཆུབ་སྒྲུབ་པའི་གེགས་སྡིག་སྒྲིབ་ལས་ཉོན་རྣམས་ཟད་པར་བྱེད་པའོ། །ཧཱུཾ་དང་ཕཊ་ནི་དོན་དེ་གསལ་བར་བྱེད་པའོ། །འཁོརཾ་སྔགས་ནི། བསྙེནཾ་པའི་
སྐབས་འདིར་མཐའ་གཅིག་ཏུ་ངེས་པར་བཟླ་དགོས་པ་རང་ཡང་མིན་ནམ་སྙམ་ལ། འོན་ཀྱང་དེང་སང་སྤྱིའི་ལུགས་བཞིན་བདག་བསྐྱེད་ཀྱི་སྐབས་ཐམས་ཅད་དུ་འཁོར་སྔགས་བཟླ་བར་མཛད་
དེ༑ དེ་ལྟར་ན་གཞུང་གི་དངོས་བསྟན་ལ་མ་གསུངས་ཀྱང༌། སྤྱིའི་རིགས་འགྲེ་བ་དང༌། སྔགས་ཀྱི་ངོ་བོ་གོང་དུ་འབྱིན་སྔགས་ཀྱི་སྐབས་སུ་སོང་ཟིན་པས་རྙེད་སླ་བར་དགོངས་པའོ་ཞེས་བཤད་
ལྟ པར་བྱའོ། །ཐོག་མའི་བསྙེན་པ་ལ་འཁོར་སྔགས་ལོགས་སུ་བཟླ་མི་དགོས་པ་གསར་མའི་ཕྱོགས་འདིར་མང་པོ་མ་མཐོང་ཡང་གསང་སྔགས་རྙིང་མའི་ཕྱོགས་སུ་ནི་ཤིན་ཏུ་མང་ངོ་། །དེ་ལྟར་ན་

འཁོར་སྔགས་བཟླ་དུས་འཁོར་སོ་སོ་གང་ཡིན་པ་དེའི་ཐུགས་ཀར་ཟླ་གདན་ལ་སོ་སོའི་ས་བོན་གྱི་མཐར་སྔགས་ཀྱིས་བསྐོར་བ། སྔགས་དང་ས་བོན་ཐམས་ཅད་རང་མདོག་ཏུ་བྱ། ས་བོན་ནི་རིམ་
༧ཀྟྲི པ་བཞིན། ཤྲཱི། ཙཾ། པཾ། ཥཱཾ། ཚི། ཀཾ། ཤཾ། མཾ། ཛཿཛ ཧཱུཾ། བཾ། ཧོཿརྣམས་སོ། །སྔགས་དོན་ནི། སོ་སོའི་ཕྱག་མཚན་གྱི་མིང་སྟེ་གོ་སླའོ། །དེ་དག་ལས་འོད་ཟེར་སྤྲོ་
བསྡུ་གཙོ་བོའི་རིགས་འགྲེ། བཟླ་ཚུལ་ཡང་། སྒྲ་ཆེ་ཆུང་མྱུར་བུལ་སོགས་ཀྱི་སྐྱོན་བརྒྱད་དང་བྲལ་བ་སྟེ། དཔུང་བཟང་གི་རྒྱུད་ལས། བཟླས་བརྗོད་བྱེད་ཚེ་མི་མྱུར་མི་དལ་ཞིང༌། །སྒྲ་ཆེར་
མི་དབྱུང་ཧ་ཅང་ཆུང་བའང་མིན། །སྨྲ་བཞིན་མ་ཡིན་གཞན་དུ་གཡེང་བཞིན་མིན། །གུག་སྐྱེད་ཀླད་ཀོར་ཚེག་དྲག་ཉམས་པ་མིན། །ཞེས་གསུངས་པ་ལྟར་གྱི་ངག་བཟླས་དང་། །ཤུབ་བུའི་
བཟླས་པ། སྙིང་གའི་སྔགས་ཕྲེང་ལ་སེམས་གཏད་དེ་ཀློག་པའི་ཚུལ་གྱིས་ཡིད་བཟླས་དང༌། ས་བོན་སྔགས་ཕྲེང་ཟླ་བ་དང་བཅས་པ་ལ་སེམས་བརྟན་པར་བཅིངས་ཏེ། སྲོག་རྩོལ་བསྡམ་ནས་
རླུང་ཁ་སྦྱོར་དུ་འཆིང་བ་ནི་རྡོ་རྗེའི་བཟླས་པ་སྟེ་གོམས་ནས་ཅི་རིགས་སུ་བྱ་མོད། རྒྱུན་པར་ངག་བཟླས་ཉིད་གཙོ་ཆེའོ། །དེ་ཐམས་ཅད་ལའང་ཡིད་ལྷ་དང་སྔགས་ཀྱི་སྒྲ་གཟུགས་འོད་ཟེར་སྤྲོ་བསྡུ་

3 ༄༅། །སོགས་སྐབས་གང་ཡིན་གྱི་དམིགས་པ་ལས་གཞན་དུ་མ་ཡེངས་པ་གལ་ཆེ་སྟེ། གོང་གི་ལུང་འཕྲོར། གང་དང་གང་དུ་གཡེངས་ཤིང་རྒྱུ་བ་དག །དེ་དང་དེ་ལས་
མྱུར་དུ་བཟློག་ནས་སུ། །གསང་སྔགས་ཡི་གེ་མཆོག་ལ་ལེགས་པར་བྱ། །ཞེས་དང༌། སྤྱོད་འཇུག་ལས་ཀྱང༌། བཟླས་བརྗོད་དང་ནི་དཀའ་ཐུབ་ཀུན། །ཡུན་རིང་དགེ་བ་རྗེས་སྤྱོད་
ཀྱང་༑ །སེམས་གཞན་གཡེང་བས་བྱས་པ་ནི། །དེ་ཉིད་རིག་པས་དོན་མེད་གསུངས། །ཞེས་གསུངས་ཤིང༌། གསང་སྔགས་ཀྱི་བཟླས་བརྗོད་ཇི་སྐད་བཤད་པའི་སྐྱོན་དང་བྲལ་བར་མ་བཟླས་
ན་འདོད་པའི་འབྲས་བུ་མི་འབྱིན་ཞིང་མི་འདོད་པའི་བཀའི་ཆད་པས་རང་ཉིད་འཕུང་བར་འགྱུར་ཏེ། དཔུང་བཟང་ལས། ཇི་ལྟར་རལ་གྲིའི་སོ་ལ་འཛིན་པའི་མིས། །ལེགས་པར་མ་བཟུང་ལག་པ་
གཅོད་པ་ལྟར། །དེ་བཞིན་སྔགས་ཀྱང་ལེགས་པར་མ་བཟླས་ན། །འབྲས་བུ་མེད་པའམ་ཡང་ན་འཕུང་བར་འགྱུར། །ཞེས་གསུངས་པས་སོ། །འདི་ཡན་ཀུན་རྫོབ་ཀྱི་ཏིང་ངེ་འཛིན་རྣམ་པ་དང་
༣ བཅས་པའམ་མཚན་བཅས་ཀྱི་རྣལ་འབྱོར་རོ། །དེ་ལྟར་ཡང་བསམ་གཏན་ཕྱི་མ་ལས། སླར་སྡུད་པ་ཡིས་བཀུག་ནས་ནི། །སྲོག་དང་རྩོལ་བ་བསྡམ་པའི་ཡིད། །གསང་སྔགས་རིགས་པའི་

སྔགས་ལ་སྦྱར། །ཡིད་ཀྱིས་བཟླས་བརྗོད་བརྩམ་པར་བྱ། །འདི་ཉིད་ཀྱི་ནི་ཆོ་ག་ཡིན། །ཡང་ན་ཤུབ་བུ་བྱ་ཡང་རུང༌། །སྔགས་རིགས་དངོས་གྲུབ་འདོད་པ་ཡིས། །བཟླས་བརྗོད་གཞན་དུ་
མི་བྱའོ། །རིགས་སྔགས་དེ་ཉིད་མ་ལུས་དང༌། །བདག་གི་ཆོ་ག་དེ་ཉིད་དང༌། །བཟླས་བརྗོད་དེ་ཉིད་མཆོག་ཤེས་དང༌། །འདིས་ནི་དངོས་གྲུབ་ཐོབ་པར་འགྱུར། །ཞེས་པས་བསྟན་
།གཉིས་པ་བཟླས་བརྗོད་ལ་མི་ལྟོས་པའི་བསམ་གཏན་ནི། །གཞུང་དུ། མེ་དང་སྒྲ་དང་སྒྲ་མཐར་གསུམ། །བརྗོད་པ་མེད་པའི་བསམ་གཏན་ཏེ། །ཞེས་པ་ནི། དེ་ཉིད་གསུམ་
སྟེ༑ བསམ་གཏན་ཕྱི་མ་ལས་གསང་སྔགས་མེར་གནས་དངོས་གྲུབ་སྟེར། །སྒྲར་གནས་རྣལ་འབྱོར་སྟེར་བ་དྲན། །སྒྲ་མཐས་ཐར་པ་སྟེར་བ་ནི། །འདི་དག་དེ་ཉིད་གསུམ་པོ་ཡིན། །ཞེས་
གསུངས་ལ། དེ་ལ་མིང་གཞན་ཏིང་ངེ་འཛིན་གསུམ་ཡང་ཟེར། དེ་ལ་མེར་གནས་ཀྱི་ཏིང་ངེ་འཛིན་ནི། ལྷ་དྲུག་གི་རྣལ་འབྱོར་བསྒོམ་པའི་རྗེས་དེ་ནས། སླར་སྟོང་པ་ཉིད་བསྒོམ་ལ་རྗེས་ཐོབ་
རང་ཉིད་མི་འཁྲུགས་པའི་སྙིང་གའི་རིགས་ལྔ་བཅས་གསལ་བའི་གཙོ་བོའི་ཐུགས་ཀར་མར་མེ་ལྟར་གསལ་ཞིང་འབར་བའི་མེ་དཔུང་གི་དབུས་སུ་ཟླ་སྟེང་རྡོ་རྗེ་ཧཱུཾ་གིས་མཚན་པའི་མཐར་སྔགས་ཀྱི་

ལྷ་༄༅། །ཕྲེང་བ་དྲིལ་བུའི་སྒྲ་བཞིན་དུ་རང་སྒྲ་སྒྲོག་པར་འཁོད་པའི་ཡེ་ཤེས་ཀྱི་མེ་འབར་བའི་ཡི་གེའི་ཕྲེང་བ་ལ་གནས་པའི་སྒྲའི་བདག་ཉིད་ལ་སེམས་བཟུང༌། སྲོག་རྩོལ་
དྲྭ
བཀག བྱིང་རྒོད་སྤངས་ནས་ཇི་སྲིད་བཀྲེས་པ་མེད་པ་ལ་སོགས་པའི་དངོས་གྲུབ་ཀྱི་མཚན་མ་མ་བྱུང་གི་བར་དུ་མཉམ་པར་བཞག་གོ །འདི་ཡི་སྐབས་ཀྱི་སྒྲ་ནི། བྱེད་པ་ལྕེ་རྐན་ལས་བྱུང་བའི་
སྐད་གདངས་ལ་སྒྲར་བཞག་པ་ལྟ་བུ་མིན་ཏེ། སྔགས་ཕྲེང་རྣམས་སོ་སོར་ཡིད་ཀྱིས་བཏགས་པའི་རང་གཟུགས་ཡིན་པའི་ཕྱིར་རོ། །བསམ་གཏན་ཕྱི་མར། མི་འབྱེད་ལས་བྱུང་དངོས་པོ་
རྣམས༑ །བློ་ཅན་གྱིས་ནི་བདག་ལ་བསྡམས། །སྔགས་པ་ཡན་ལག་བཟླས་ལ་གནས། །ཞེན་པ་བྱེད་པའི་བསམ་གཏན་བྱ། སྒྲ་ཞེས་བྱ་བ་ཕྲེང་བར་སྦྱར། །ཡི་གེ་བརྒྱུས་ལ་མི་འགྱུར་
རྣམས༑ །དྲིལ་བུའི་སྒྲ་བཞིན་མ་ཆད་པ། །ཡིད་ལ་ཞེན་པར་སེམས་པ་ན། །མེ་ཡི་ནང་གནས་ཞི་བ་སྟེ། །ཚིག་རྣམས་དག་པ་ཡང་དག་ལྡན། །སྲོག་དང་རྩོལ་པའང་བཀག་པའི་
D༈ བདག །གཉིས་སྤངས་ནས་ནི་རྣམ་པར་བསམ། །ཞེས་པས་བསྟན་ཏོ། །གཉིས་པ་སྒྲར་གནས་ཀྱི་ཏིང་ངེ་འཛིན་ནི། རིག་སྔགས་ཀྱི་སྒྲ་ཡིད་ཀྱིས་བཏགས་པའི་བསམ་གཏན་གྱི་རང་བཞིན

དེའང་༑ བདག་གིས་དེ་ཁོ་ན་ཉིད་ཅེས་པ་ལྷའི་རྣལ་འབྱོར་གྱི་ང་རྒྱལ་དང་ལྡན་པའི་སྙིང་གར་སྔར་བཞིན་ཟླ་བའི་ནང་ཉིད་མེ་ལྕེའི་ནང་དུ་ཟླ་བ་ཡིག་འབྲུ་དང་བཅས་པ་ཡུད་ཙམ་གསལ་བཏབ་རྗེས་
སྔགས་ཕྲེང་གི་རྣམ་པ་ཙམ་ཡང་སྤངས་ཏེ་སྔགས་ཀྱི་རང་སྒྲ་གྲགས་པའི་སྒྲ་ཙམ་ཁོ་ན་ལ་སེམས་འཛིན་པ་སྟེ། བསམ་གཏན་ཕྱི་མ་ལས། སྙིང་གར་གནས་པའི་ཕྲ་བ་ནི། །དྲི་མེད་ཟླ་བའི་དཀྱིལ་
འཁོར་ཏེ། །དེ་ནང་རབ་ཏུ་ཞི་བ་ཡི། །མེ་ལྕེ་རབ་ཏུ་འོད་བཟང་བ། །མི་འགྱུར་གཞི་ནི་དེར་བཞག་ནས། །བདེར་འདུག་ནས་ནི་སྒྲ་བསམ་མམ། །མི་འགྱུར་བ་ལ་ཡི་གེ་བཞག །སྒྲ་ཉིད་
འབའ་ཞིག་བསམ་པར་བྱ། །ཞེས་པས་བསྟན་ཏོ། །དེ་ལ་གོམས་པ་བརྟན་ནས། གསུམ་པ་སྒྲ་མཐའི་ཏིང་ངེ་འཛིན་ལ་འཇུག་སྟེ། སྒྲ་ཙམ་ལ་སེམས་འཛིན་པ་དེ་ཡང་སྤངས་ནས། རང་
བཞིན་མེད་པའི་ངང་དུ་གཉིས་སུ་མེད་པའི་ཆོས་ཀྱི་དབྱིངས་དེ་ཁོ་ན་ལ་རྩེ་གཅིག་ཏུ་སེམས་ལྷུག་པར་འཇོག་པ་ཡིན་ལ། ཚུལ་དེས་དོན་དམ་པའི་རྡོ་རྗེ་མི་འཁྲུགས་པ་རང་སེམས་ལས་རྙེད་པར་
འགྱུར་རོ། །བསམ་གཏན་ཕྱི་མར། ལྟོས་བཅས་ཡན་ལག་གྱུར་པར་གང༌། །སྒྲ་ཞེས་བྱ་དང་ཡིད་ཀྱིས་དང༌། །ཚིག་རྣམས་དག་པ་རིག་སྔགས་དབང་། །ཡན་ལག་སྤངས་པ་རྒྱལ་བའི་

30 ༄༅། །མཁྱེན། །ཞེས་པས་བསྟན་ཏེ། དེ་ལྟར་གསུམ་ནི་དོན་དམ་གྱི་ཏིང་ངེ་འཛིན་རྣམ་པ་མེད་པའམ་མཚན་མ་མེད་པ་ལ་སྦྱོར་བའོ། །རང་གཞན་གྱི་དོན་ནད་ཞི་བ་སོགས་
དངོས་གྲུབ་ཕྲ་མོ་སྒྲུབ་པ་དང་། དབང་བསྐུར་རབ་གནས་སོགས་བྱེད་པ་ལ་ནི་སྔོན་དུ་ལྷ་དྲུག་གི་ཏིང་ངེ་འཛིན་དང༌། ཡན་ལག་བཞིའི་སྒོ་ནས་བཟླས་བརྗོད་ཀྱི་གྲངས་རྫོགས་ན། དེ་ཉིད་གསུམ་
གྱི་བསམ་གཏན་མ་བསྒོམ་ཀྱང་ཤིན་ཏུ་རུང་བས། དེ་ཉིད་གསུམ་གྱི་བསམ་གཏན་ནི་དངོས་གྲུབ་མཆོག་བསྒྲུབ་པའི་ཕྱིར་དུའོ། །ཐུན་འཇོག་ཁར་བྱ་རྒྱུད་སྤྱིའི་ལུགས་ལ་སྔགས་ཀྱི་ནོར་བུ་དབུལ་བ་
སོགས་རྒྱས་པར་གཞན་དུ་བཤད་ཀྱང་འདིར་ལེན་མི་དགོས་སོ། །དེ་ནས་གཏོར་མ་བཏང་བ་ནི། བྱ་རྒྱུད་ཀྱི་སྐབས་འདིར་འཇིག་རྟེན་པའི་གཏོར་མ་ལ་ནན་ཆེར་གསུངས་ཏེ། དཔུང་བཟང་
ལས༑ བསྒྲུབ་པ་ཀུན་ལས་དང་པོ་ཁོ་ན་ནི། །ལྷ་བཤོས་གཏོར་མ་ཕལ་ཆེར་དབུལ་བར་བྱ། །སྔགས་པའི་ལས་གྲུབ་ནས་ཀྱང་དུས་ཀུན་ཏུ། །རང་གི་ཉམས་ཀྱིས་ཇི་སྙེད་དབུལ་བར་
༈ བྱ༑ །ཞེས་པའི་མཇུག་ཏུ་ཆ་གསུམ་གཏོར་མའི་ཆོ་ག་གསུངས་པའི་མཐར། དེ་ལྟར་གང་ཞིག་མཚན་མོ་རྒྱུ་བ་ལ། །གཏོར་མ་བཏང་བའི་ལས་རྣམས་བྱེད་པ་དེས། །དངོས་གྲུབ་མྱུར་ཞིང་ཤིན་

ཏུ་བགེགས་ཀྱང་མེད། །ཡིད་དུ་འོང་བའི་འདོད་པ་འཐོབ་པར་འགྱུར། །ཞེས་གསུངས་ཤིང༌། ལུང་སྔ་མ་དེས་ནི་བསྙེན་སྒྲུབ་ལས་གསུམ་གྱི་ཆོ་གའི་བྱ་བ་གང་ལའང༌། སྔོན་དང་རྗེས་སུ་
གཏོར་མ་བཏང་ན་ལས་མྱུར་ཞིང་གེགས་མེད་པར་གསུངས་པས་བསྙེན་མཚམས་ཚུགས་པའི་ཐོག་མར་དང་གྲོལ་སྐབས་གཏང་རག་གི་ཚུལ་དུ་གཏོར་མ་རྒྱ་ཆེར་གཏོང་བ་ཡང་ལུང་འདིས་གསལ་
བར་བསྟན་ཏོ། །དེ་ཡང་ཐོག་མའི་ནུབ་མོ་སྲོད་ཐུན་གྱི་མཐའ་འདིར་ངེས་པར་གཏོང་ཞིང་། གཞན་ཉིན་རེ་བཞིན་དུ་རབ་ཐུན་བཞི་ཀའི་མཐར་རམ། དེ་ཙམ་འགྲུབ་དཀའ་ན་སྲོད་ཐུན་གྱི་མཐར་ཆ་
གསུམ་མ་ཆག་པ་གཏོང་སྟེ་འབྱུང་པོ་རྣམས་མཚན་མོ་རྒྱུ་བའི་དུས་ཚོད་དང་ཡང་འབྲེལ་ལོ། །དེ་ཡང་དཔུང་བཟང་གི་རྒྱུད་ལས་གསུངས་པ་ལྟར་གདོན་དང་ཕྱོགས་སྐྱོང་གི་གཏོར་མ་དཀར་མངར་
ཤིང་ཏོག་འབྲས་ཆན་སོགས་བཟའ་བཅའི་བྱེ་བྲག་གཙང་ཞིང་བསོད་པ་ལས་བྱས་པའམ་བོད་འདིར་ཟན་གཏོར་བཟོ་དབྱིབས་ངེས་ཅན་དུ་བྱེད་པ་ལྟར་ན་ཡང༌། དེ་དག་གཏོར་རྫས་སམ་གཏོར་རྒྱན་གྱི་
ཚུལ་དུ་མཐར་བཤམས་ན་ལེགས་ཤིང་། བགེགས་གཏོར་ལ་ནི། དེའི་ཁར་ཤ་ཁྲག་ཆང་ཉ་ཤ་སྒོག་བཙོང་ལ་ཕུག་སོགས་ཀྱིས་བརྒྱན་པ་སྟེ། གཏོར་མའི་དབྱིབས་ཀྱི་ཁྱད་པར་ནི། རྒྱ་བལ་གྱི་

3u ༄༅། །ལུགས་ལ་ངེས་བཟུང་མེད་ཀྱང་བོད་འདིར་བླ་མ་གོང་མའི་ཕྱག་བཞེས་རང་རང་གི་ལུགས་སྲོལ་ལྟར་དུ་བགྱིས་པས་ཆོག་ཅིང་ད་ལྟ་སྟབས་བདེ་སླ་བཅོས་ཀྱི་དབང་གིས་
གསུམ་ག་སྣོད་གཅིག་ཏུ་བཤམས་པ་ཡང་འདུག་རུང་འགྲུབ་ན་སྣོད་སོ་སོར་ངེས་པར་དགོས་ཤིང༌། དེ་ཡང་གདོན་དང་ཕྱོགས་སྐྱོང་གི་གཏོར་མ་གཉིས་སྟེགས་མཐོ་བར་བཤམས་
ཤིང་༑ བགེགས་གཏོར་ས་མཐིལ་ལྟ་བུ་དམའ་བར་བཞག་གོ །གྲུབ་ན་རྒྱས་པར་སོ་སོར་སྒེར་མཆོད་རེ་བཤམས་ཏེ་སོ་སོའི་འབུལ་ཚིག་རྫོགས་མཚམས་སུ་མཆོད་པ་རྣམས་ཀྱང་གཏོར་སྣོད་དུ་
གསུམ་
བླུགས་ནས་ཕྱིར་གཏོང་བའམ། འབྲིང་དུ་ཐུན་མོང་མཆོད་པ་ཚར་གཅིག་བཤམས་པ་ཡང་ཡང་ཁ་གསོས་ཏེ་མཇུག་ཏུ་བགེགས་གཏོར་ལ་བླུགས་ཏེ་གཏོང་བའམ། དེ་ཡང་མ་འགྲུབ་ན་གཏོར་མ་སོ་
སོའི་སྣོད་དུ་མེ་ཏོག་དངོས་སམ་དེའི་མཚོན་བྱེད་ཀྱི་འབྲུ་དང༌། སྤོས་རེང་དང་། ཏལ་འབར་རམ་ཏིང་ལོ། དྲི་ཆབ་སོགས་བླུགས་པས་ཀྱང་རུང་ངོ་། །དེ་དག་ལ་མཆོད་པ་གཏན་ནས་མ་འགྲུབ་
༈ ན་ཡིད་ཀྱིས་བསམ་པས་ཀྱང་རུང་བའི་སྐབས་ཡོད་མོད། བྱ་རྒྱུད་ཀྱི་སྐབས་འདིར་ཕྱིའི་བྱ་བ་གཙོ་བོར་གྱུར་པ་ཡིན་པས་གཏོར་མ་མཆོད་པ་སོགས་ཕྱིའི་རྫས་དང་། ཚིགས་བཅད་སྔགས་རྒྱ་སོགས་

ཀྱང་ལུས་ངག་གི་རྣམ་འགྱུར་དུ་ཐོན་པའི་བྱ་བ་སྤྲོས་བཅས་གཙོ་ཆེ་བར་བྱེད་དགོས་ཕྱིར་གང་འགྲུབ་འགྲུབ་བྱའོ། །འདིར་རང་ལུགས་ལ་གཞུང་དུ་མ་གསུངས་པས་གཏོར་མ་བྱིན་རླབས་སོགས་སྒེར་
དུ་མི་དགོས་ཤིང་། དེང་སང་བྱིན་གྱིས་བརླབས་པའི་སྔགས་སོགས་གང་ཡང་མི་བྱེད་པའི། ཨོཾ་བཛྲ་ཡཀྵ་ཧཱུྃ་ཞེས་པའི་སྔགས་གཅིག་པུ་འདོན་སྲོལ་ཡང་ལ་ལར་འདུག་མོད། སྔགས་དེ་འདོན་
ཕྱིན་ཆ་གསུམ་གཞན་གྱི་ལུགས་ལྟར་སྔགས་དེ་ཡང་ཕྱག་རྒྱ་དང་བཅས་པ་དང་། དེ་བཞིན་དུ། ཨོཾ་བཛྲ་ཨཱ་ན་ལ་སོགས་རྡོ་རྗེའི་མེའི་སྔགས་རྒྱ་དང་། ཨ་ཀཱ་རོ་ཕྱག་རྒྱ་དང་བཅས་པ་སྟེ་གསུམ་
ག་བྱ་བའམ། ཡང་ན་ཡཀྵས་བསངས། སྭ་བྷཱ་ཝས་སྦྱངས། ཨ་ཀཱ་རོས་བརླབས་པའམ། ཡང་ན་འདས་གཏོར་ལྟར་ནམ་མཁའ་མཛོད་དང༌། རྒྱ་ཆེན་ཤུགས་ལྡན་གྱིས་བརླབས་ཀྱང་རུང་
བར་མངོན་ཞིང་། བྱིན་རླབས་མེད་པའི་བསངས་བྱེད་གཅིག་པུས་ཅི་ཞིག་བྱ། གང་ལྟར་ཡང་རྡོ་རྗེ་གཡབ་ཅིང་དྲིལ་བུ་གསིལ་བས། ལྷ་དང་ལྷ་མིན་སོགས་གདོན་སྤྱན་འདྲེན་གྱི་ཚིག་
བརྗོད༑ འདིའི་ཚིག་རྐང་ཐ་མ་ལ། མི་འཁྲུགས་པའི་ཆོ་གའི་པར་ལྷོ་བོད་ཚང་མར། གཞན་ནས་ཕན་འདོགས་སླད་དུ་འདིར་སྤྱོན་ཅིག །ཅེས་འབྱུང་ཡང་། ཆ་གསུམ་གྱི་དཔེ་དག་པ་ཡོངས་

3 ༄ ༅། །ཁྱབ་བྱིང་ལ། གསན་ནས་ཕན་གདགས་སླད་དུ་འདིར་སྤྱོན་ཅིག །ཅེས་འབྱུང་བ་དག་པ་འདྲ་སྟེ། དེའི་དོན་ནི་སྒྲུབ་པ་པོ་བདག་གི་སྤྱན་འདྲེན་པའི་ཚིག་འདི་གསན་
M
ནས་བདག་གམ་གཞན་ལ་ཕན་གདགས་པའི་སླད་དུ་འདིར་སྤྱོན་ཅིག་པར་བསྐལ་བའོ། །དེ་ནས་བར་འདིར་ཆ་གསུམ་རྒྱས་པ་གཞན་ལྟར་ན་ཨཀྶཾ་སོགས་མཆོད་སྔགས་དང༌། ཨོཾ་དཱི་ཝ་ནཱ་ག་
སོགས་སྡེ་བརྒྱད་འབྱུང་པོའི་སྔགས་ལ་གཏོར་སྔགས་བཏགས་པ་དང་། བསྟོད་པ་སོགས་ཡོད་ཀྱང་འདིར་འོག་ཏུ་གསུངས་པ་ལྟར། རྒྱུད་ཚིག་གི་ཚིགས་བཅད་ཉིད་སྔགས་ཡིན་པས། དེ་དག་
བཞི་
ལོགས་སུ་མི་དགོས་པར་བཞེད་པས། འབྱུང་པོ་གང་དག་སོགས་ཀྱང་མཆོད་གཏོར་ཐམས་ཅད་སྡེབས་སུ་བསྔོ་ཞིང་ཕྲིན་ལས་འཆོལ་བ་ཡིན་ཏེ་འོག་མ་རྣམས་ལའང་འདྲའོ། །དེས་ན་རྒྱ་སྐད་ཀྱི་
གཏོར་སྔགས་སོགས་སྔགས་ཡིན་ངེས་ཀྱི་རིགས་ལ་ལ་སྔོན་གྱི་ལོ་པཎ་རྣམས་ཀྱིས་དོན་གོ་བདེ་ཕྱིར་བོད་སྐད་ཚིག་བཅད་དུ་བསྒྱུར་བས། བོད་པ་རྣམས་ཀྱིས་བསམ་པ་ལ་འདི་ནི་ཚིགས་བཅད་ཡིན་
༈གྱི་སྔགས་མ་ཡིན་ནོ་སྙམ་ནས་དབྱངས་སུ་གྱེར་བ་སོགས་སྤྲོས་བཅས་ལ་མགོ་འཁོར་ནས་སྔགས་སུ་ངོ་མ་ཤེས་པ་མང་སྟེ་དཔེར་ན་བཤད་རྒྱུད་རྡོར་ཕྲེང་ལས་གསུངས་པའི་ཕྱོགས་སྐྱོང་གི་གཏོར་

སྔགས་ཆེན་པོ། ཨོཾ་དུས་གསུམ་སྐྱེས་པ་ཀུན་དང་ཕྱོགས་བཅུ་ཡི། །ཞེས་པ་ནས། ཧཱུཾ་སྭཱ་ཧཱའི་བར་གཏོར་སྔགས་དངོས་ཡིན་པས་ཚར་གསུམ་སོགས་ལྡབ་དགོས་རྒྱུ་འདུག་ཀྱང་། དེང་སང་
གསང་འདུས་པ་དེ་གཏོང་མཁན་ཚོས་ཚིགས་བཅད་དབྱངས་སུ་གྱེར་དགོས་སུ་གོ་བ་ལས་སྔགས་ཡིན་པའི་འདུ་ཤེས་མི་སྣང་བ་དང་། མ་རྒྱུད་སྤྱིའི་ཕྱོགས་བཞི་གཏོར་མའི་ནང་གི །ཨཾ་རྒྱུ་བ་དང་
ནི་ཆེར་རྒྱུ་བར། །སོགས་དང༌། ཨོཾ་ཀླུ་རྒྱལ་མཐའ་ཡས་ནོར་རྒྱས་བུ། །སོགས་དང་། ཨཾ་ཤིང་གཅིག་དང་ནི་སོགས་ཀྱང་དེ་དང་འདྲ་བར་སྣང་སྟེ་སྤྲོས་པས་ཆོག་གི་དེ་ཙམ་མོ། །ཆ་གསུམ་
གྱི་ཚིགས་བཅད་འདི་རྣམས་ལ་དེང་སང་བོད་འདིར། ས་དགེ་ཇོ་ཞལ་བུ་ལུགས་སོགས་གྲུབ་མཐའ་སྤྱི་ལ་གྲགས་པའི་སློབ་དཔོན་ཤཱདྡྷ་ཀ་ར་ཝརྨའི་ཆ་གསུམ་འབྲིང་པོར་གྲགས་པའི་ཚིག་
དང་༑ དཔུང་བཟང་གི་རྒྱུད་བསྒྱར་རྙིང་གི་ཚིག་ལ་འདྲ་མིན་ཅུང་ཟད་སྣང་བ་ལ་ལ་འགྱུར་ཁྱད་དང༌། འགའ་ཞིག་འགྱུར་ཁྱད་མིན་པ་རང་གི་མི་འདྲ་བ་འདུག་ཅེས་ཚད་མར་གྱུར་པའི་དམ་པ་དག་
གསུངས་ན། རྒྱུད་རང་གི་རྒྱ་དཔེ་ལ་འདྲ་མིན་ཡོད་པ་ཡིན་ནམ་མ་ཤེས་ལ། འདི་ནི་ཕལ་ཆེར་དེང་སང་གི་རྒྱུད་ཚིག་ཇི་ལྟ་བ་བཞིན་དུ་སྣང་མོད། འོན་ཀྱང་པར་ཡིག་མ་དག་པའི་སྐྱོན། ལྗོན་ཎྜ

ལྷ་༄༅། །ཤིང་གེལ་པ་སོགས་གནས་པ། །ཞེས་པ་ལ། ལྗོན་ཤིང་གེལ་བ་ལ་སོགས་པ། །ཞེས་དང༌། འབྲས་ཆན་འབྲས་བུ་སོགས་དང་། བདག་ཅག་རྣམས་ལ་ཕན་
བྲ
པའི་ཡིད། །དེ་རིང་ཕན་ཆད་བསྐྱེད་པར་གྱིས། །ཞེས་པ་ལའང༌། བདག་ཅག་རྣམས་ལ་ཕན་པའི་ཕྱིར། །དེ་རིང་ཕན་ཆད་བསྐྱེད་པར་བགྱི། །ཞེས་སོགས་འབྲེལ་མེད་དུ་སོང་འདུག་པས་
ཞིབ་ཏུ་དཔྱད་དགོས་པར་འདུག་གོ །དེ་ལྟར་བགེགས་གཏོར་ཕྱིར་དོར་རྗེས་རོལ་མོའི་ཚམ་རྔམས་དང་ཁྲོ་བོའི་སྔགས་བརྗོད་ཀྱང་ལག་ལེན་ལ་འདུག་པ་མི་འགལ་མོད། སྤྱིར་ན་འདིར་འཇིག་རྟེན་
ན་མགུ་ཞིང་ཚིམ་ན་ཕན་པ་དང་མི་མགུ་ན་གནོད་པ་སྟེ་ཕན་གནོད་རེས་འཇོག་ཏུ་བྱེད་པའི་གདོན་ཞེས་གྲགས་པ་ལྷ་ཀླུ་གནོད་སྦྱིན་དྲི་ཟ་སོགས་སྡེ་བརྒྱད་མ་ངེས་པ་རི་དང་ཤིང་དང་གྲོང་ཁྱེར་ཡུལ་ལྗོངས་
སོགས་གནས་ཡུལ་ངེས་མེད་དུ་གནས་པ་རྣམས་ལ་སྒྲབ་པ་པོའི་བར་ཆད་ཞི་ཞིང་ཕན་པའི་གྲོགས་བྱེད་པའི་ཕྱིར་དུ་གཏོར་མ་བསྔོ་བ་དང་། ཕྱོགས་སྐྱོང་ནི། རྒྱལ་བའི་སྤྱན་སྔར་དམ་མནོས་པའི་
༈ཆོས་སྐྱོང་གི་སྲུང་མ་ཆེན་པོ་སྡེ་བརྒྱད་གཞན་རྣམས་ཀྱི་རྗེ་བོར་གྱུར་པ་ཡིན་པས་མགྲོན་གྱི་གཙོ་བོར་བྱས་ཏེ་ཕྲིན་ལས་བཅོལ་བ་དང་། བགེགས་ནི། འབྱུང་པོ་གདུག་པ་ཅན ཤ་ཟ་གནོད་སྦྱིན་

སྲིན་པོ་མཁའ་ལ་རྒྱུ་བའི་ཡི་དྭགས་འདྲེ་བཀྲེན་སོགས་སེམས་ཅན་གྱི་སྲོག་དབུགས་མདངས་འཕྲོག་ཅིང་གནོད་འཚེ་བྱེད་པ་རྣམས་ཡིན་པས། དེ་དག་མགུ་བར་བྱས་ཏེ་མ་བསྐྲད་ན་སྒྲུབ་པ་པོ་ལ་
ཉྙཾ བགེགས་བྱེད་པས་དེའི་དོན་དུ་གསུངས་ཀྱི་དམིགས་ཀྱིས་བསལ་བའི་འདྲེ་འདུལ་སོགས་དང་མི་འདྲ་བས། དྲག་སྔགས་མ་བརྗོད་ན་ཡང་དེས་མཚམས་བཅད་དེ་རང་ལ་གནོད་པ་མི་འབྱུང་བའི་
བསྲུང་བའི་དོན་དུ་ཡིན་པར་གོ་བར་བྱའོ།། བར་འདིར། འབྱུང་པོ་ས་འོག་རྒྱུ་བ་དང༌། །སོགས་མགྲོན་སླར་བཏང་བ་དང༌། འབྱུང་པོ་གང་དག་སོགས་ཤིས་བརྗོད་བྱེད་པ་ཡང་མི་འགལ་ཞིང་
ལེགས་པའི་ཡན་ལག་གོ །དེ་ནས་ཐུན་གྱི་མཐར་གཏང་རག་གི་མཆོད་བསྟོད་བྱ། ཡི་གེ་བརྒྱ་པས་ལྷག་ཆད་ཁ་བསྐང་།མ་འབྱོར་བ་དང་སོགས་ཀྱིས་བཟོད་གསོལ་བྱ། འདི་དང་གོང་གི་ཚོགས་
ཞིང་གི་སྐབས་སུ་ཡང་འབྱུང་བའི་ཆོས་ཉིད་མཉམ་པ་ཉིད་ལས་སོགས་ཀྱི་ཤྭ་ལོ་ཀ་འདི་ཛེ་ཏཱ་རི་དང་ཇོ་བོའི་རྒྱ་གཞུང་གཉིས་ཀར་འབྱུང་ངོ་། །ཁྱེད་ཀྱི་སེམས་ཅན་སོགས་ཀྱི་མཐར། བཛྲ་མུ
ཞེས་རྡོ་རྗེ་བསྡུ་བའི་ཕྱག་རྒྱ་ཁ་ཕྱིར་བསྟན་གྱིས་སེ་གོལ་གཏོག་པས་བདག་བསྐྱེད་ཀྱི་ཡེ་ཤེས་པ་རང་བཞིན་གྱི་གནས་སུ་གཤེགས་པར་མོས། དེང་སང་དཔེ་ཆ་ཕལ་ཆེར་དུ། ཁྱེད་ཀྱིས་སེམས་ཅན་༴

302 ༄ ༅། །དོན་ཀུན་མཛོད། དང༌། རྗེས་སུ་མཐུན་པའི་དངོས་གྲུབ་སྩོལ། །ཞེས་བསྡུ་ཚིག་འབྱུང་ཡང་འདིའི་དོན་ནི། བཅོམ་ལྡན་འདས་ཁྱེད་ཀྱིས་ད་ལྟར་འདུལ་བར་འོས་
པའི་སེམས་ཅན་གྱི་དོན་མཛད་ཟིན་ལ། རྗེས་སུ་མཐུན་པའི་དངོས་གྲུབ་ཀྱང་སྩལ་ཟིན་པས། མདོར་ན་སྐབས་དོན་གྱི་མཛད་པ་མཛད་དགོས་རྣམས་གྲུབ་པའི་ཕྱིར། རེ་ཞིག་སངས་རྒྱས་ཀྱི་ཞིང་དུ་
གཤེགས་ལ། སླར་ཡང་ནམ་དགོས་སུ་སྤྱན་དྲངས་པའི་ཚེ་འབྱོན་པར་མཛད་དུ་གསོལ། ཞེས་པའི་དོན་ཡིན་པས། ཁྱེད་ཀྱིས་སེམས་ཅན་དོན་ཀུན་མཛད། །ཅེས་དང་། རྗེས་སུ་མཐུན་པའི་
དངོས་གྲུབ་སྩལ། །ཞེས་འདོན་པར་བྱ་དགོས་སོ་ཞེས་གྲུབ་དབང་དམ་པས་གསུངས་སོ། །རང་ཉིད་དམ་ཚིག་པ་གསལ་བའི་སྙིང་གའི་འོད་ཟེར་གྱིས་རྟེན་གཞལ་ཡས་ཁང་བརྟེན་པ་ལྷའི་འཁོར་
ཚོགས་རྣམས་གཅིག་ལ་གཅིག་འདུས་ཏེ་རང་ལ་ཐིམ། རང་ཡང་མེ་ལོང་ལ་ཧས་བཏབ་པ་བཞིན་མཐའ་ནས་དབུས་སུ་ཡལ་ཏེ་སྙིང་གའི་གཙོ་འཁོར་ལྔ་ལ་ཐིམ། འཁོར་རྣམས་གཙོ་བོ་དང༌། དེ་
༈ ཡང་ཐུགས་ཀའི་ས་བོན་ལ་ཐིམ། དེ་ཡངནཱ་དཱའི་བར་དུ་ཡལ་བར་བསམ་སྟེ་དམིགས་མེད་དུ་བཞག དེ་ལས་ཐ་མལ་པའི་ལུས་སུ་ལངས་ཏེ། བསྡུ་ན། བདག་གི་སྦྱིན་དང་སོགས་ཀྱི་ཤྭ་ལོ་ཀ་

དང་༑ ནུས་ན་མངོན་དགའི་སྨོན་ལམ་ཡིད་ཀྱི་ཤིང་རྟ་རྫོགས་པར་འདོན། ཤིས་པ་བརྗོད་དེ་སྤྱོད་ལམ་ལ་འཇུག་ཅིང༌། ནུབ་དང་པོ་ལྟ་བུར། དེ་རྗེས་ཉལ་བའི་ཚེ་གཙང་སྦྲ་དང་ལྡན་པས་གློ་
གཡས་འོག་ཏུ་ཕབ། སེངྒེའི་འདུག་སྟངས་ཀྱིས་དྲན་པ་དང་སྣང་བའི་མཚན་མ་ཡིད་ལ་བྱེད་བཞིན་ཉལ་ལོ། །ནང་པར་ཐོ་རེངས་ནམ་གྱི་བརྒྱད་ཆ་ལུས་པ་ན་ལེ་ལོ་མེད་པར་ལངས་ཏེ་གོས་རྣམས་
བཀོད་པ་མཛེས་ཤིང་ཚུལ་དང་མཐུན་པར་བགོས། བྱ་རྒྱུད་ཀྱི་སྐབས་འདིར་ཁྲུས་དང་གཙང་སྦྲའི་རིམ་པ་རྒྱས་པ་མང་དུ་རྒྱུད་དང་རྒྱ་གཞུང་རྣམས་སུ་གསུངས་ཀྱང་དེང་སང་ལག་ལེན་དུ་འགྲུབ་
དཀའ་བས། ཐོག་མར་མལ་ནས་ལངས་མ་ཐག ཐལ་མོ་བཟློག་སྟེ་སྦྱར་ལ་མཐེ་བོང་གཉིས་དང་མཐེའུ་ཆུང་གཉིས་སྦྱར་བའི་རྡོ་རྗེའི་རིགས་ཀྱི་དམ་རྒྱ་ལྟེ་བའི་ཐད་ཀར་བཅས་ལ། ཨཾ་བཛྲ་ཨུདྡྷ་
ཝ་ཡེ་སྭཱ་ཧཱ། ཞེས་བརྗོད། དེ་རྗེས་སྒྲུབ་ཁང་གི་ཕྱི་རོལ་ལྟ་བུར་འགྲུབ་ན་དྲི་བཟང་བཏབ་པའི་སྤོས་ཆུའམ། དེ་མིན་ཆུ་གཙང་མས་ཡན་ལག་ལྔའམ་ཁ་ལག་གདོང་གསུམ་དག་པར་
བཀྲུས༑ ༀ་མྲྀ་ཏེ་ཧཱུྃ་ཕཊ། ཅེས་ལན་གསུམ་བརྗོད་ལ་ཆུ་སྙིམ་པ་གསུམ་སྤྱི་བོར་བླུགས་ཏེ་ཁྲུས་བྱ་ནང་དུ་འོང་ནས་རྟེན་ལ་ཕྱག་འཚལ། རྡོར་སྐྱིལ་གྱིས་འདུག་སྟེ་སྐྱབས་སེམས་སྔོན་དུ་འགྲོ་

3ཛྫཱ ༄༅། །བས་ཚོགས་བསགས་ནས་བཟླས་པའི་བར་བྱས་རྗེས་ཐུན་མཐར་མཆོད་བསྟོད་བསྡུས་པ། བསྡུ་ཆོག་བསྔོ་སྨོན་ཤིས་བརྗོད་བྱས་ལ་ཐོར་ཐུན་གྲོལ། དེ་ལྟ་བུ་ཐུན
H
བཞིར་བྱེད་ན། སྔ་ཐུན་ནམ་གུང་ཐུན་དང༌། ཕྱི་ཐུན་ནམ་དགོང་ཐུན་འདྲ། སྲོད་ཐུན་ལའང་བཟླས་པའི་མཇུག་ཏུ་ཆ་གསུམ་གཏོང་བ་མ་གཏོགས་གཞན་འདྲ། ཐུན་གསུམ་དུ་བྱེད་ཚེ་ཐོར་ཐུན་
གུང་ཐུན་ཕྱི་ཐུན་གསུམ་དུ་བྱ་ལ། བཟླས་པ་འགྲོ་ཆེ་བའི་ཁྱད་བྱེད་ན་ཐོ་རེངས་ནས་ཉིན་གུང་བར་སྔ་དྲོ་ཐུན་གཅིག གུང་གི་དྲོ་ཟིན་ནས་སྲོད་ཀྱི་བར་ཕྱི་དྲོ་ཐུན་གཅིག་སྟེ་གཉིས་སུ་བྱས་ཀྱང་རུང
ངོ་༑ །ཐུན་རེ་རེ་བཞིན་གཏོར་མ་དང་མཆོད་པ་ཁ་གསོ། མཆོད་པ་ནི་གྲུབ་ན་ཉིན་རེ་བཞིན་བརྗེ་ཐུབ་ན་ལེགས། ཆ་གསུམ་ཀྱང་ཉིན་རེ་བཞིན་གསར་དུ་བཤམས། ཐུན་སྒང་ལ་ངག་དམ་པར་
བཅད་ཅིང་བཟླས་པའི་སྐབས་གོང་དུ་ལུང་དྲངས་པའི་སྐྱོན་བརྒྱད་དང་བྲལ་བར་བཟླས། རྣམ་རྟོག་འོག་འགྱུ་རྒྱ་འབྱམས་སུ་མ་སོང་བ་དང༌། གླལ། སྦྲིད་པ། གཉིད། འོག་
རླུང་༑ གཤང་གཅི་འདོར་བ་སོགས་སྤོང་ཞིང༌། གལ་ཏེ་གླལ་སོགས་དེ་དག་མ་ཚོར་བའམ་དབང་མེད་དུ་བྱུང་ན་ཐུན་རེའི་དེ་ཕན་ཆོད་ཀྱི་བཟླས་བརྗོད་གྲངས་སུ་མི་བརྩི་བར་དེ་མ་ཐག་ལངས་ཏེ་

ཁྲུས་དང་ཉེ་རེག་བྱས་ལ་ཕྱག་འཚལ་ཏེ་སླར་བཟླས་བརྗོད་མགོ་ནས་བརྩམ་དགོས། ཐུན་གྱི་སྐབས་བཟའ་བཏུང་མི་བྱ་ཞིང༌། རྒྱུན་གྱི་ཁ་ཏོན་བཟླས་པ་སོགས། སྒྲིགས་མ་གཞན་ཡོད་ན་ཐོར་ཐུན་
དང་སྔ་ཐུན་གྱི་བར་དང༌། སྔ་ཐུན་གྲོལ་རྗེས་གུང་གི་ཁ་ཟས་ཀྱི་བྱ་བ་བྱས་ནས་ཁ་ལག་བཀྲུས་ཏེ་ཕྱི་ཐུན་ལ་འཇུག་པར་བྱའོ། །ཆོས་སྐྱོང་གི་གཏོར་བསྔོས་སོགས་དགུང་ཐུན་སྲོད་ཐུན་གང་རིགས་
གྲོལ་རྗེས་སུ་བྱ། ཉིན་རེར་ཁ་ཟས་གདན་གཅིག་གམ་གཉིས་བྱས་ལ་ཕྱི་དྲོའི་ཁ་ཟས་སྤོང་། ཤ་ཆང་སྒོག་བཙོང་རི་སྒོག་ལ་ཕུག་ལྷ་ལ་ཕུལ་པའི་གཏོར་མའི་རས་མ། ཏིལ་ནག འོ་ཐུག་མ་ཤ་
དང་འབྲས་བསྲེས་པ། སྲན་ཆན་སོགས་མི་རུང་བའི་ཁ་ཟས་དང་། སྡིག་ཅན་ཤན་པ་སྡོམ་ཤོར་དམ་ཉམས་དམེ་ཡུགས་སོགས་ཀྱི་ལག་ནས་བྱུང་བའི་ཟས་དང་། རང་གི་ཁམ་འཕྲོ་བཅད་དེ་ཟ་བ་
དང་༑ སྣོད་མཁར་བ་ལོ་མ་ལག་མཐིལ་རྣམས་སུ་ཟ་བ་ལུས་ལ་མར་ནག་གི་བཀུ་བ། མཐང་གོས་སམ་བླ་གོས་ལྟ་བུ་གཅིག་ཁོ་ན་གྱོན་ཏེ་ལས་བྱེད་པ་སོགས་སྤོང་ཞིང༌། གཞན་ཡང་བཟའ་མིན་
ཟོས་པ་དང་དག་བྱེད་སོགས་མང་དུ་གསུངས་ཀྱང་བྲིར་མ་ལངས་ཤིང་ཤེས་པར་འདོད་ན་རྒྱུད་དང་རྒྱ་བོད་ཀྱི་གཞུང་ཆེན་རྣམས་སུ་བལྟ་བར་བྱའོ། །དེ་བཞིན་དུ་མཚམས་ཀྱི་རིང་དེར་སྔགས་ཀྱི་ནུས་

3u ༄༅། །པ་ཉམས་པས་མེ་ལ་ཕུ་མི་གདབ། མཚོན་རྩེ་ཁར་མི་འཇུག སྔགས་འདྲེན་པའི་ཕྲེང་བ་མི་ལག་མི་བཞག གོས་གདན་མི་སྤྲུགས། མལ་མི་སྤོ།ངོ་གསར་དང་
JI
མི་འཕྲད། དུག་གསུམ་གྱིས་བསྐྱེད་པའི་རྟོག་པ་དང་སྤྱོད་ལམ་མི་བསྲུན་པ་ཤོར་ན་དེ་མ་ཐག་འགྱོད་བཤགས་དང་ཡིག་བརྒྱ་བཟླ་ནས་ཁྲུས་ལ་འབད། འདི་རྣམས་ཀྱི་དམིགས་པ་སྒོམ་རིམ་སོགས་
ལ་བྱུང་ངམ་མ་བྱུང་སྙམ་རྣམ་རྟོག་བློས་བྱས་མང་པོ་མི་བྱ་བར་དགའ་སྡུག་ཅི་བྱུང་ཡང་རེ་དོགས་ཀྱི་འཛིན་པ་བཅད། རྒྱུན་པར་སེམས་ལ་སྡུག་བཙིར་གུ་དོག་བཙོན་འཛིན་གྱི་བསྡམ་དྲག་མི་བྱ་བར་
གང་ཤར་ངོས་ཟིན་ཙམ་ནས་དྲན་འདུན་མ་བརྗོད་པ་ལྷོད་ཆ་གཙོ་བོར་བཏོན། ཐུན་མཚམས་སུ་ཡང་གཙང་སྦྲ་དང་ལྡན་པས་དཀོན་མཆོག་གི་རྟེན་ལ་ཕྱག་མཆོད་བསྐོར་བ། མཎྜལ། ཡན་ལག
བདུན་པ་འབུལ་བ། སཱཙྪ་གདབ་པ། མདོ་སྡེ་ཀློག་པ་སོགས་དགེ་ལས་ལ་ཅི་ནུས་སུ་འབད་ཅིང་ལྷ་དང་སྔགས་ཀྱི་སྣང་བ་དང་མ་འབྲལ་བར་བྱ། ངག་ནུས་བསྐྱེད་ཅིང་སྒྲིབ་པ་སྦྱངས་ཕྱིར་ཐུན་
མཚམས་སུ་ཡང་གཟུངས་ཅི་ནུས་བཟླ་མོད། བསྙེན་པའི་གྲངས་ལ་མི་བརྩི། དེ་བཞིན་དུ་དམ་ཚིག་ཉམས་པ་དང༌། གཙང་སྦྲ་ཆུང་པ་དང༌། གནས་ཐ་དད་པ་དང༌། དུས་ཐ་དད་པ་

དང་༑ བཟླས་པ་ཐ་དད་པ་དང༌། ཆོ་ག་ཐ་དད་པའི་བཟླས་པ་ནི་བཟླས་པའི་གྲངས་སུ་མི་བགྲང་ལ། སྐྱོན་དེ་དག་དང་བྲལ་བའི་བཟླས་པ་དང༌། ཆོ་འཕྲུལ་སོགས་དུས་བཟང་དང༌། ཉི་ཟླ་
གཟས་འཛིན་གྱི་ཚེ་ཆོ་ག་བཞིན་དུ་བཟླས་བརྗོད་བྱས་པ་ཐམས་ཅད་བསྙེན་པའི་གྲངས་སུ་གཞུག་པར་གསུངས་སོ། །གོང་དུ། གྲངས་དང་དུས་དང་མཚན་མའོ། །ཞེས་པས། གྲངས་
ལ༑ སྤྱི་རྒྱུད་ལས། མཁས་པའི་གསང་སྔགས་ཡི་གེ་ནི། །བཅོ་ལྔ་མན་ཆད་གྲངས་རྣམས་ལ། །ཡི་གེ་བསྡོམས་སུ་ཅི་ཡོད་པ། །དེ་སྙེད་འབུམ་ཕྲག་བཟླས་བརྗོད་བྱ། །ཡི་གེ་སུམ་ཅུ་རྩ་
གཉིས་ལ།ྋ །བཟླས་བརྗོད་སུམ་འབུམ་བྱ་བར་བཤད། །དེ་བས་ལྷག་པའི་ཡི་གེ་ལ། །སྔོན་དུ་བསྙེན་པ་ཁྲི་བྱའོ། །ཞེས་གསུངས་ཏེ། བཟླ་བྱའི་སྔགས་ལ་ཡི་གེ་ཞེས་པ་སྲོག་གི་དབྱངས་
བགྲངས་ནས། ཧྲཱིཿ ཞེས་པ་ལྟ་བུའི་ཡི་གེ་གཅིག་ཡིན་ན་དེ་ཀ་འབུམ་ཕྲག་གཅིག ༀ་ཧྲི་ཞེས་པ་ལྟ་བུ་གཉིས་ལ་ཉིས་འབུམ། ༀ་ཨཱཿ ཧཱུྃཞེས་པ་ལྟ་བུ་ཡི་གེ་གསུམ་ལ་སུམ་འབུམ་སྟེ། དེའི་
རིགས་འགྲེས་ནས་ཡི་གེ་བཅོ་ལྔ་ཡོད་ན་འབུམ་ཕྲག་བཅོ་ལྔ་བཟླས་ཏེ་འབྲུ་འབུམ། བཅུ་དྲུག་ནས་སོ་གཉིས་ཀྱི་བར་དེ་ལ་བསྡོམས་སུ་འབུམ་ཕྲག་གསུམ། སོ་གསུམ་ཡན་ལ་བསྡོམས་སུ་ཁྲི་ཕྲག་

༧ ༄༅། །བཟླ་བ་རྒྱུད་ཀྱི་དགོངས་པ་ཡིན་ལ། དེ་ལ་ཁ་ཅིག་གིས་འདོད་པས་གཞན་དུ་སྨྲ་ཡང་བཏང་སྙོམས་སུ་བཞག་གོ །དེ་ལྟར་ན་འདི་ཉིད་ཀྱི་རྩ་བའི་རིག་པ་ལ་ཡི་གེ་ལྔ་
DI
བཅུ་ང་བརྒྱད་སྣང་བས་ཁྲི་ཕྲག་བཞི་འགྱུར། སྙིང་པོ་བཅུ་གཉིས་སྣང་བས་འབྲུ་འབུམ། གཉིས་ཀ་ལ་ཁ་སྐོང་དུ་བཅུ་ཆའི་སྦྱིན་སྲེག་བྱ་བ་ནི་གྲངས་བསྙེན་སྤྱི་ཙམ་པ་ཡིན་ལ། རྒྱུད་དང་སྒྲུབ་
ཐབས་ཚད་ལྡན་ལས་གྲངས་དམིགས་བསལ་བཤད་པ་རྣམས་ནི་དེ་བཞིན་དུ་བྱའོ། །ཞེས་མཁས་དབང་རིན་པོ་ཆེས་གསུངས། འོན་ཀྱང་ད་ལྟའི་ཕྱག་བཞེས་དངོས་ལ། རྩོད་དུས་བཞི་འགྱུར་
དགོས་དབང་གི་གཟུངས་རིང་འབུམ་ཕྲག་བཞི། སྙིང་པོ་འབུམ་ཕྲག་བཞིའམ་གཅིག འཁོར་གྱི་ལྷ་མོ་རྣམས་ལ་ཁྲི་བཞིའ མ་ཁྲི་རེ་སྟེ་ཇི་ལྟར་རིགས་པ་འབུམ་ལ་ཁྲི་དང་། ཁྲི་ལ་སྟོང་གི་ཁ་བཀང་
བྱ་བའི་ཚུལ་དུ་བཟླ་བར་མཛད་དོ། །དུས་ཀྱི་བསྙེན་པ་ནི། ཐུན་གསུམ་དག་ཏུ་བཟླས་པར་བྱ། །ཞེས་པས་ཉིན་མཚན་གཉིས་ཀའམ་གང་རིགས་ལ་ཐུན་གསུམ་དུ་བྱ་བའི་དོན་ཡིན་ལ། ཁམས་
༧ དང་དབང་པོ་རབ་ཏུ་གྱུར་པས་ཉིན་མོ་ཐུན་གསུམ་དང་མཚན་མོ་ཐུན་གསུམ་སྟེ་ཆ་དྲུག་ཏུ་ཕྱེ་བ་ལས། སྔ་དྲོར་ཐུན་གཉིས་བཟླ། ཉིན་གུང་ཐུན་ཕྱེད་དམ་སུམ་ཆ་སོགས་གང་ལྕོགས། ཕྱི་དྲོ་ཐུན་117

གཅིག ཐོ་རངས་ཐུན་ཕྱེད། སྲོད་ལ་ཐུན་ཕྱེད་བཟླ། འབྲིང་གིས་སྔ་དགོང་ཐུན་གཉིས། གུང་ཐུན་ལ་ངལ་གསོ། ཐ་མས་སྔ་དྲོ་ལྟ་བུའི་ཐུན་གཅིག་གམ་སྔགས་སྟོང་རྩ་འགྲོ་བའམ། གུང
ཀྟྲི ཐུན་ཙམ་གྱི་ཆ་ཐུན་ཆུང་ངུར་བཅད་ནས་ཐུན་གསུམ་དུ་བཟླ་བར་བྱ་ཞིང༌། དེའང་ལོའམ་ཟླ་བ་དྲུག་གམ་ཟླ་བ་གསུམ་སོགས་སྐབས་དུས་དམིགས་བསལ་དང་སྦྱར་ཏེའོ། །ཞེས་བསྙེན་ཡིག་ཏུ་
འབྱུང་ཡང༌། ད་ལྟའི་ཕྱག་ལེན་གོང་དུ་སྨོས་ཟིན་པ་ལྟར་དང་ཡུན་ཟླ་བ་གསུམ་མམ་དྲུག་ཏུ་བཞེད། མཚན་མའི་བསྙེན་པ་ནི། ལས་སྒྲིབ་སྦྱང་བའི་རྟགས་སྤྱི་དང༌། བྱེ་བྲག་དངོས་ཉམས་རྨི་
ལམ་དུ་ལྷག་པའི་ལྷའི་ཞལ་མཐོང་ཞིང་གསུང་ཐོས་པ་སོགས་གྲུབ་པའི་མཚན་མ་མཐོང་བ་ལས་སྔ་མ་གཉིས་གོ་བདེ་ལ། ཕྱི་མ་ནི། ལེགས་གྲུབ་ཀྱི་རྒྱུད་ལས། གལ་ཏེ་གཉིད་ལོག་རྨི་ལམ་
ན༑ །བསྟན་ལ་གཏོགས་པའི་ལྷ་མཐོང་ངམ། །སོ་སོར་རིག་པའི་གཟུགས་དག་གམ། །ཡང་ན་རིགས་སྔགས་བདག་པོའང་རུང་། །དཀོན་མཆོག་གསུམ་ལས་གཅིག་ཙམ་མམ། །དེ་དག་
ལ་ནི་མཆོད་པ་སོགས། རྒྱལ་སྲས་སྒྱུ་འཕྲུལ་ཆེན་པོའམ། །འཁོར་ནི་རྣམ་པ་བཞི་རྣམས་དང༌། །བདག་ཉིད་ཆོ་ག་སྤྱོད་པའམ། །ཡང་ན་གོས་ཀྱིས་འཕུར་བ་དག །མཐོང་ན་དངོས་གྲུབ་༴

39 ༄༅། །སྟེར་འགྱུར་བ། །སྒྲུབ་པ་པོས་ནི་ཤེས་པར་བྱ། །ཞེས་པ་ལ་སོགས་ཏེ་རྒྱས་པ་རྒྱུད་དེ་ཉིད་དང་དཔུང་བཟང་ལས་རྟོགས་པར་བྱ་ཡི། འདིར་ཡི་གེ་མང་བས་མ་བྲིས་
སོ༑ །གཞན་ཡང་གློ་བུར་དུ་བྱུང་བའི་མཚན་མ་བརྟག་ཚུལ། ལེགས་གྲུབ་ལས། གལ་ཏེ་བཟླས་ཚེ་གློ་བུར་དུ། །སྐུ་གཟུགས་རི་མོ་མཆོད་རྟེན་ལས། །སྣ་ཚོགས་པ་ཡི་འོད་བྱུང་ན། །དེ་
་དངོས་གྲུབ་མྱུར་དུ་ངེས། །བཀྲེས་པ་ཆུང་ཞིང་ནད་ལས་ཐར། །ཤེས་པ་ཁྱད་པར་ཅན་ཡང་འབྱུང༌། །ལྷག་པརཾ་གཟི་མདངས་ཆེ་བརྟན་པ། །གསང་སྔགས་བཟླས་པའི་མཚན་མ་
ཡིན༑ །ཞེས་སོགས་དང༌། དཔུང་བཟང་ལས། དངོས་གྲུབ་ཉེ་ན་ཟློས་ལ་དགའ་བ་དང༌། །སེམས་ནི་སྡིག་ལ་ནམ་ཡང་དགའ་མི་འགྱུར། །བཀྲེས་སྐོམ་ཚ་གྲང་རླུང་དང་ངལ་བ་
ཡི༑ །སྡུག་བསྔལ་དྲག་པོས་ཉེན་ཀྱང་གཡོ་མི་འགྱུར། །སྦྲང་བུ་ཤ་སྦྲང་སྲིན་བུ་གྲོག་སྦུར་དང༌། །སྡིག་སྦུར་རྐང་པ་བརྒྱད་པ་སྦྲུལ་དང་འདྲེ། ཤ་ཟ་སྲུལ་པོ་རྣམས་ཀྱང་དེ་དག་གི །ལུས་
༈ དང་གྲིབ་མལ་ཡང་མི་འགོང་ངོ༌། །ཞེས་སོགས་ཀྱི་མཚན་མ་མ་མཐོང་གི་བར་དུའོ། །དེ་ལྟར་ན་བསྙེན་པ་ལེགས་པར་འཐོན་ནས་གྲོལ་རྒྱུའི་ཉིན། སྔ་ཐུན་ནམ་ཐོར་ཐུན་ལ་མཆོད་གཏོར་གསར་

པ་རྒྱ་ཆེར་བཤམས། གཏང་རག་གི་མཆོད་བསྟོད་རྒྱས་པར་བྱ་ཞིང་འཇིག་རྟེན་པའི་མགྲོན་རྣམས་ལའང་གཏང་རག་གི་ཚུལ་དུ་གཏོར་མ་རྒྱ་ཆེན་བཤམས་ལ་ཆ་གསུམ་གཏོང༌། མཐར་ལྷ་ལ་
ངས་པ་བཤགས། འདོད་དོན་གསོལ་ལ་དངོས་གྲུབ་བླངས། བསྡུ་ཆོག་དཀྱུས་ལྟར་ལ་བསྔོ་སྨོན་ཤིས་བརྗོད་སོགས་རྒྱས་པར་བྱས་ལ་མཚམས་གྲོལ་ཞིང༌། དེ་མ་ཐག་མི་གསར་དང་མི་
འཕྲད་པར་བག་ཀྱིས་གསེང་བ་སོགས་སྤྱི་དང་མཐུན་པར་བྱ། མཚམས་ཁོངས་དེ་ཉིད་དུ་གྲུབ་ན་འོག་ནས་འབྱུང་བའི་ཞི་བའི་སྦྱིན་སྲེག་ལྟར་ལ་དམིགས་བསལ་སྲེག་རྫས་གྲངས་འཛིན་རྒྱུ་ཏིལ་ནག་
དང་སྔགས་གཟུངས་རིང་ཁོ་ན་ཁྲི་ཕྲག་བཞིར་ལོངས་པའི་ཁ་སྐོང་གི་བཅུ་ཆའི་སྦྱིན་སྲེག་ཀྱང་བྱ་ཞིང༌། མ་གྲུབ་ན་མཚམས་དངོས་གཞི་གྲོལ་རྗེས་ཞག་འགའི་བར་དུ་ཆོད་ནས་བྱས་ཀྱང་
རུང་༑ སྦྱིན་སྲེག་གཏན་ནས་མ་འགྲུབ་ན་སཱ ཙྪ་མང་དུ་བཏབ་པས་ཀྱང་རུང་བར་གསུང་ངོ་། །དེ་ལྟར་བསྙེན་པ་འཐེམ་ནས་ཀྱང་རྒྱུན་དུ་དེ་བཞིན་གཤེགས་པའི་ཐུགས་རྒྱུད་བསྐུལ་བའི་བསྙེན་པའི་
རྒྱུན་དེ་ཉིད་མི་ཉམས་པར་བྱ་ཞིང་ནང་རེ་བཞིན་སྔ་དྲོའི་ཆར་བདག་བསྐྱེད་བཟླས་པ་དང་བཅས་པ་ཆག་མེད་ཉམས་སུ་བསྟར་བས། ལས་གཅིག་ནས་གཅིག་ཏུ་བརྒྱུད་པ་ཐམས་ཅད་བྱང་བར་འགྱུར་བ་

།དང༌། མཚམས་མེད་པ་ལྔ་ལ་སོགས་པའི་ལས་ཀྱི་སྒྲིབ་པ་མ་ལུས་པ་ཟད་པར་འགྱུར་བ་སོགས་ཕན་ཡོན་དཔག་ཏུ་མེད་པར་གཟུངས་མདོ་ལས་གསུངས་སོ།3ཨཱ ༄༅།
དག་གིས་བསྙེན་པའི་ལས་རིམ་ལེགས་པར་བཤད་ཟིན་ཏོ། །གཉིས་པ་བར་དུ་དཀྱིལ་འཁོར་ཆེན་པོའི་ལས་རིམ་ལ། ས་ཆོག སྟ་གོན། དཀྱིལ་འཁོར་བསྒྲབ་པ། དབང་བསྐུར་བའི་ཆོ་ག་
དང་བཞི་ལས། དང་པོ་ལ་བྱ་བའི་རྒྱུད་ཀྱི་དངོས་བསྟན་ལ་རྡུལ་ཚོན་གྱི་དཀྱིལ་འཁོར་ཁོ་ན་གསུངས་པར་གྲགས་ཤིང༌། འདི་ཉིད་གཙོ་ཆེ་བར་མངོན་པའི་རྡུལ་ཚོན་གྱི་དཀྱིལ་འཁོར་བྱེད་པའི་ཚེ་ས་
ཆོག་ངེས་པར་དགོས་ཤིང་། རས་བྲིས་ཀྱི་ཕྱོགས་ལ་ཡང༌། སྔར་གནས་དེར་དཀྱིལ་འཁོར་བྲི་སྒྲུབ་དབང་བསྐུར་སོགས་བྱེད་མ་མྱོང་བའི་ས་གཞི་མ་དུལ་བ་ཡིན་ན་ངེས་པར་དགོས་འདྲ་
ཞིང་༑ སྔར་དུལ་ཟིན་པའི་གནས་གཞི་རྙིང་པ་ཡིན་ཡང༌། སྐབས་དེར་བར་ཆད་ཞི་བའི་ཆེད་ཡིན་པས་ས་ཆོག་སོགས་གྲུབ་ན་ལེགས་པའི་ཡན་ལག་ལས་སྐྱོན་དུ་ནི་ཅི་ལ་འགྱུར་རུང༌། དེང་སང་
འཇུག་པ་བདེ་སླད་རང་ཕྱོགས་ཀྱི་ཕྱག་ལེན་ཕལ་ཆེར་དུ་རས་བྲིས་ལ་བརྟེན་པས། དབང་བསྐུར་ལ་ཡང་བུམ་པ་དང་སློབ་མ་སྟ་གོན་ཙམ་མ་གཏོགས་ལྷ་སྟ་གོན་མི་མཛད་པ་མང་ངོ་། །དེ་ལས་121

འདིར་རྡུལ་ཚོན་གྱི་དབང་དུ་བྱས་ནས། སའི་ཆོ་ག་ལ། ས་བསླང་བ། ས་སྦྱང་བ། བཟུང་བ་དང་གསུམ་གྱི་དང་པོ་སྤྱི་རྒྱུད་སོགས་ལས་གསུངས་པ་ལྟར། དཀྱིལ་འཁོར་གྱི་ལས་ལ་ཤིས་
པའི་གཟའ་སྐར་དུས་སྦྱོར་ཕུན་སུམ་ཚོགས་པའི་སྔ་དྲོའི་ཆར་དཀྱིལ་འཁོར་གོང་དུ་བྱ་བའི་ས་གཞི་ཕྱག་དར་བྱས་པའི་དབུས་སུ་དྲི་བཟང་གི་ཆུ་ཡིས་ཐིག་ལེ་ཟླུམ་པོ། དེའི་སྟེང་དུ་དྲི་བཟང་གིས་
སྦགས་པའི་འབྲུ་ཚོམ་གཅིག་བཀོད། མདུན་ནམ་མཐའ་སྐོར་དུ་མཆོད་ཡོན་སྔོན་དུ་འགྲོ་བའི་ཉེར་སྤྱོད་ལྔ་དང་དཀར་གཏོར་ལྕོག་ཟླུམ་རྒྱན་ལྡན་ཞིག་བཤམས། རང་ཉིད་སྒྲབ་གྲོགས་དང་བཅས་དེ་
ལ་ཁ་ཕྱོགས་པས་འདུག་སྟེ། ཁྲུས་དང་གཙང་སྦྲ་བྱས་ནས་བཟླས་པའི་བར་བདག་བསྐྱེད་བཞིན་བྱས་རྗེས། སྐྱོབ་པ་སངས་རྒྱས་སོགས་བརྗོད་རྗེས། སློབ་དཔོན་གྱི་ལག་གཡས་རྡོ་རྗེ་དང་བཅས་
ས་གནོན་གྱི་ཕྱག་རྒྱས་སོར་མོ་དབུས་མ་གསུམ་ས་ལ་རེག་པར་བརྡབས་པས་སའི་ལྷ་མོ་འཁོར་བཅས་བྱུང་བར་མོས་ནས། ས་ཡི་དབུས་ནས་སོགས་ནས་ཐོན་པར་གྱུར། །སོ་སོའི་ཕྱག་རྒྱ་དང་
བཅས་སའི་ལྷ་མོའི་མིང་སྔགས་ཀྱི་མཐར་མཆོད་སྔགས་སྦྱར་བས་མཆོད་པ་དང༌། རྡོར་ཐལ་ཁ་ཕྱེ་སྟེ་སེ་གོལ་གཏོག་ཅིང་ས་ལྷའི་སྔགས་ལ་གཏོར་སྔགས་བཏགས་པ་ལན་གསུམ་གྱིས་གཏོར་མ་

༧ །ཕུལ། འདི་ལ་ད་ལྟའི་དཀྱིལ་ཆོག་པར་མར། སའི་ལྷ་མོའི་མིང་སྔགས་ལ། པྲ་ཏི་བྷྱཿ ཞེས་འབྱུང་བ་ནི་མ་དག་པའི་དོན་ནོར་ཚབ་ཆེ་སྟེ། པྲ་ཏི་བྷྱབྱས་ན་བོད་
སྐད་དུ་སོ་སོ་བ་རྣམས་ལ་ཞེས་པར་འགྱུར་བས་འབྲེལ་མེད་ལ། དེས་ན་འདི་ནི་པྲྀ་ཤྲཱི་ཞེས་པ་ས་དང་སའི་ལྷ་མོ་གཉིས་ལ་འཇུག་པའི་སའི་ལྷ་མོའི་མཚན་སྔགས་དངོས་ཡིན་ཅིང་། དེ་ལ་ཆེད་དུ་བྱ་
བའི་དོན་རྣམ་དབྱེ་བཞི་པའི་མང་ཚིག་བྷྱས་སྦྱར་བས་སའི་ལྷ་མོ་རྣམས་ལ་ཞེས་པར་འགྱུར་ཏེ། གཙོ་མོ་སའི་ལྷ་མོ་བརྟན་མ་ཉིད་དང༌། འཁོར་དེ་ཉིད་ཀྱི་རིགས་སུ་གཏོགས་པ་སའི་ལྷ་མོ་འབུམ་
ཕྲག་དུ་མ་དང་བཅས་པ་རྣམས་ལ་ཞེས་པའི་དོན་ནོ། །དེས་ན་པྲྀ་ཤྲཱི་བྷྱཿ ཞེས་འདོན་དགོས་སོ། །ས་ལྷའི་ཞར་བྱུང་དུ་ཕྱོགས་དེར་གཉུག་མར་གནས་པའི་གཞི་བདག་ཀྱང་ཡོད་པར་བསམ་དགོས་ཏེ་
གཤམ་གྱི་ཚིགནུས་ཀྱིས་ཤེས་ལ་མཆོད་གཏོར་ཡང་ཞར་བྱུང་དུ་དེ་དག་ལ་བསྔོ་དགོས་སོ། །དེ་རྗེས། གང་ཡང་ས་ལ་གནས་པ་དང༌། །སོགས་ཀྱིས་བསླངས་པས་གནང་བར་བསམ་ཞིང་སའི་
༈ ཕྱོགས་འདིར་ཞེས་སོགས་བརྗོད་དེ་ས་བསླང་བའི་ཆོ་གའོ། །གཉིས་པ་སྦྱང་བ་ནི། ལས་དང་སྦྱར་བའི་སྦྱང་བ་ནི། དཀྱིལ་འཁོར་གྱི་ཁང་པ་ལོགས་སུ་བྱེད་པ་དང༌། དབང་སྟེགས་སམ་

དཀྱིལ་འཁོར་གྱི་སྟེགས་བུ་བརྩིགས་པ་སོགས་ལ་སྔར་ས་གཞི་མ་བརྟགས་པས་ཡིད་མི་ཆེས་པའི་ས་ཡིན་ན། ལྟོ་འཕྱེ་བརྟགས་ཏེ་ས་ལ་སྟེགས་བུ་ཇི་ཙམ་བྱེད་པའི་རྒྱ་ཁྱོན་གྱི་དོང་ལྟེ་བ་ཆུ་སོ་པུས་
ནུབ་ཡན་ཅི་རིགས་པ་བརྐོས་ཏེ། སའི་ཁྲོད་ནས་ས་སེལ་དུ་གྲགས་པ། རྡོ་ཐལ། རུས་པ། གྱོ་དུམ། ཕུབ་མ་དང་སོལ་བ། སྐྲ་དང་སྡོང་དུམ་ཚེར་མ་སོགས་ཏེ་སའི་རོ་ལྔ་སོགས་གང་བྱུང་
ཡང་མ་དོར་ན། རིམ་པ་ལྟར། གཞི་དེར་རླུང་ཆེན་ལྡང་བ་དང་། སྒྲུབ་པ་པོ་དང་སློབ་མ་ཡོན་བདག་སོགས་ལ་ཟུག་གཟེར་དང༌། ལྐུགས་པར་འགྱུར་བ་དང༌། རིམས་དང་ཉེར་འཚེ་ཕྲ་མོ་
བསྐྱེད་པར་བཤད་པས་དབྱུང་དགོས་ལ། གལ་ཏེ་སྐེད་པ་ཙམ་དུ་བརྐོས་ཀྱང་ས་སེལ་དབྱུང་དུ་མ་ལངས་ན་སྔགས་ཀྱིས་སྦྱངས་པས་དག་པར་བཤད། རོ་ལྔ་བསལ་ཟིན་པའི་ས་རོ་ལྷག་མ་རྣམས་
དྲི་བཟང་གི་ཆུ་དང་སྦྱར་ཏེ་ཤུལ་དུ་བླུགས། མ་ཁེངས་ན་ས་གཞན་གྱིས་ཀྱང་བཀང་སྟེ་ནང་དུ་རིན་པོ་ཆེ་ལྔ་ལ་སོགས་པའི་ས་གཏེར་གྱི་ཚུལ་དུ་བཅུག་པའི་སྟེང་དུ་སྟེགས་བུ་བཅས་པའི་ངོས་མེ་ལོང་
གི་ངོས་ལྟར་འཇམ་པ་དབུས་ཅུང་མཐོ་ཞིང་ཤར་དང་བྱང་ཅུང་ཟད་དམའ་བ་བྱ་བར་བཤད་དོ། །འོན་ཀྱང་དེང་སང་ཁང་པའི་ནང་གི་ཞལ་བའི་མཐིལ་སོགས་སུ་དེ་ལྟ་བུ་བྱ་ཐབས་མེད་ཅིང་གོང་གི་

30 ༄༄༄ །ལག་ལེན་བྱེད་པ་ཡང་ཉུང་བས་གོ་ཡུལ་ཙམ་དུ་བཞག་ནས། གང་དུ་བྱ་བའི་ས་གཞིར་དྲི་བཟང་དང་བ་བྱུང་གི་ཆུས་བྱུགས། མེ་ཏོག་སིལ་མ་དགྲམ་སའི་དབུས་སུ་
24
ལག་པ་བཞག་ནས། སའི་ཉེས་པ་དང་ཟུག་རྔུ་སོགས་ཐམས་ཅད་སྟོང་པ་ཉིད་དུ་མོས་ཏེ། ཨོཾ་སྭཱ་བྷཱ་ཝ་སོགས་ཆོས་ཉིད་རྣམ་པར་དག་པའི་སྔགས་བརྒྱ་རྩ་འམ་བདུན་སོགས་བཟླས་པ་ནི་སྔགས་
དང་རྫས་དང་ཏིང་ངེ་འཛིན་གྱིས་སྦྱང་བའོ། །དེའི་དབུས་སུ་སྟེགས་ལ་སངས་རྒྱས་ཀྱི་སྐུ་གཟུགས་གང་ཡང་རུང་བ་བཀུར་སྟི་དང་བཅས་ཏེ་སྟ་གོན་གྱི་ཆོ་ག་མ་རན་བར་དུ་བཞུགས་སུ་གསོལ་བ་ནི་
སངས་རྒྱས་ཀྱི་སྐུ་གཟུགས་ཀྱིས་ས་བཟུང་བའོ། །གཉིས་པ་སྟ་གོན་ལ། བགེགས་བསལ་བ། ལྷ། བུམ་པ། སློབ་མ་སྟ་གོན་དང་བཞི་ལས། དང་པོ་ནི། སའི་དབུས་ཀྱི་སྐུ་བརྙན་
བསྡུས་པའི་ཤུལ་དུ་ཁྲིའུའི་ཁར་སློབ་དཔོན་རྡོར་དྲིལ་ཐོགས་ཏེ་བཟང་པོའི་འདུག་སྟངས་ཀྱིས་འཁོད། ཉེ་ལོགས་སུ་སྒྲུབ་གྲོགས་རྣམས་རོལ་ཆེན་དང་བཅས་ཏེ་བསྟར། འོག་ཏུ་དགོས་པའི་གུལ་
༣ ཡུངས་སོགས་ཡོ་བྱད་ཚོགས་པས། ཐོག་མར་གཙང་སྦྲ་དང་ཚོགས་ཞིང་ནས་བདག་བསྐྱེད་བཟླས་པའི་བར་བྱས།ྋའདིར་པར་མའི་དཀྱིལ་ཆོག་ཏུ། སྟ་གོན་གྱི་བགེགས་ཉེ་བར་ཞི་བའི་ཆོ་ག་༔

བྱས་ཏེ་ཞེས་འདས་ཚིག་བྱུང་བ་མ་དག་སྟེ། ད་ལྟར་སླར་བྱ་རྒྱུ་འདི་ཁ་མ་གཏོགས་གཞན་བགེགས་ཉེ་བར་ཞི་བའི་ཆོ་ག་བར་དེ་ཅང་མེད་པའི་ཕྱིར་ངེས་ན། བགེགས་ཉེ་བར་ཞི་བའི་ཆོ་ག་བྱ་སྟེ་ཞེས
སླར་བྱར་དགོས་པར་བསྟན་པའོ། །དེའི་ཚུལ་ནི། རང་ཉིད་ཁྲོ་བོ་སོགས་ཏེ། འདི་ལ་སྔོན་བྱོན་ཕལ་གྱིས་དོགས་གཅོད་མ་མཛད་འདུག་ཀྱང༌། ཁྲོ་བོ་མེ་ལྟར་འབར་བ་ཡོངས་སུ་གྱུར་པའི་རྡོ་རྗེ་
གནོད་སྦྱིན་ཞེས་འབྱུང་བ། ཐོག་མར་སྦྱོང་རྒྱུད་སོགས་ཡོ་གགའི་ཕྱོགས་ནས་བཤད་པ་ལྟར་གྱི་ཁྲོ་བོ་མེ་ལྟར་འབར་བར་བསྐྱེད་ནས་དེ་སླར་རྡོ་རྗེ་གནོད་སྦྱིན་དུ་གྱུར་པར་བསམ་པ་ཡིན་ནམ། ཡང་ངོ་
བོ་ཁྲོ་བོ་མེ་ལྟར་འབར་བ་དེ་ཉིད་ལས་སྤྲལ་པའི་ཚུལ་གྱི་རྣམ་འགྱུར་རྡོ་རྗེ་གནོད་སྦྱིན་དུ་བསྒོམ་པ་ཡིན་ཞིབ་ཏུ་དཔྱད་དགོས་པར་སྣང་ལ། གང་ལྟར་ཡང་མ་དང་ཊ་སྲོག་མེད་ལས་མིག་གཉིས་ཉི་
ཟླ༑ མིག་འབྲས་ཧཱུཾ་ལས་ཁྲོ་བོ་རྡོ་རྗེ་ཧཱུཾ་གིས་མཚན་པ། འདིའི་ཧཱུཾ་ཧཱུཾ་ཐུང་ཡིན། ཧཱུཾ་རིང་མིན་ཞེས་བུ་སྟོན་ཡབ་སྲས་ཀྱི་ཡོ་གའི་ཡིག་ཆ་རྣམས་ལས་གསལ་བར་འབྱུང༌། རྐང་མཐིལ་གཉིས་སུ་
རིང་ལས་སྣ་ཚོགས་རྡོ་རྗེས་མཚན་པར་བསམ། འདིར་ལངས་ལ་རྡོ་རྗེ་དང་དྲིལ་བུ་བཅས་སྟང་སྟབས་བྱ། ཞེས་གསུངས་པ་ལྟར་ན་རྣལ་འབྱོར་རྒྱུད་རྡོར་དབྱིངས་དང་དཔལ་རྩེའི་རིགས་བསྡུས་

3 ༄༅། །སོགས་སུ་སྐབས་འདི་དག་ཏུ་ཁྲོ་བོ་ཁམས་གསུམ་རྣམ་རྒྱལ་སོགས་ཀྱི་ཆ་བྱད་དུ་ཞུགས་ནས་སྟངས་སྟབས་ཀྱི་རིམ་པ་མང་དུ་བྱ་ཚུལ་བཤད་པ་ལྟར་ལ་དགོངས་པ་མངོན་
H
མོད༑ འདིར་དེ་རིགས་ཤེས་པ་དང་ལག་ལེན་དུ་འཁེལ་དཀའ་བས་མོས་པ་ཙམ་དུ་འཇོག་པ་ལས་འོས་མེད་དོ། །དེ་ནས་རྡོ་རྗེ་གཡོབ་ཅིང་དྲིལ་གསིལ་དང་བཅས། ཧཱུཾ། ཡེ་ཤེས་བསྐལ་པ་
སོགས་ཁྲོ་བོའི་སྤྱན་འདྲེན་མཆོད་བསྟོད་བྱ་བ་ལས། ལོག་འདྲེན་སྲིན་པོའི་མཐའ་གནོན་སོགས་དང་། དཔའ་བོ་ཆེན་པོ་སོགས་གཞུང་གཞན་དུ་གོང་འོག་ལྡོག་སྟེ་འབྱུང་ཡང་། འདིར་འབྱུང་བ་
འགྱུར་ཁྱད་འདྲ་ཡིན་ནམ་སེམས། རིག་པའི་རྒྱལ་པོ་སོགས་ལ། ད་ལྟའི་དཀྱིལ་ཆོག་བོད་པར་དུ། རིག་པའི་རྒྱལ་པོ་ཁྲོ་རྒྱལ་གཤེགས་སུ་གསོལ། ཞེས་དང༌། ལྷོ་པར་དུ། ཐོག་མའི་
པར་ལ། རིག་པའི་རྒྱལ་པོ་ཁྲོ་རྒྱལ་བཞུགས་སུ་གསོལ། །ཞེས་པ་ཡོད་འདུག་ཀྱང་ཕྱི་རབས་པ་ཞིག་གིས་དེ་མ་དག་པར་གོ་ནས་བཞེངས་སུ་གསོལ་ཞེས་བཅོས་འདུག་པ་སྔ་ཕྱི་ཐམས་ཅད་ཀྱང་
ཪེ
ྋའོལ་ཚོད་ཀྱི་རིགས་གྲས་ཁོ་ན་སྟེ། བོད་ཀྱི་ལུགས་གཞན་གྱི་དཔེ་དག་པ་ཐམས་ཅད་དུ། རིག་པའི་རྒྱལ་པོ་ཁྲོ་བོ་བཞུགས་སོ་འཚལ། །ཞེས་འབྱུང་སྟེ། དེའི་དོན་ནི་རིག་པ་སྟེ། རིགས་ ེ

སྔགས་ལ་དབང་བསྒྱུར་བའི་རྒྱལ་པོའམ་བདག་པོར་གྱུར་པའི་ཁྲོ་བོ་ཆེན་པོ་ཕྱོགས་བཅུའི་འཇིག་རྟེན་གྱི་ཁམས་ན་བཞུགས་སོ་འཚལ་ཞེས་པ་སྟེ། དོན་དུ་བཞུགས་སོ་ཅོག་གམ་བཞུགས་ཚད་ཐམས་
ཉྙཾ ཅད་ལོག་འདྲེན་བགེགས་ཀྱི་ཚོགས་འདུལ་བའི་སླད་དུ་གནས་འདིར་སྤྱན་འདྲེན་ན་ཞེས་པའི་དོན་ཡིན་པས། ཧ་མ་གོ་བར་བཞུགས་སོ་འཚལ་དེ་བཞུགས་སུ་གསོལ་ཏུ་བཏང༌། དེ་ཡང་སྤྱན་མ་
དྲངས་པར་བཞུགས་སུ་གསོལ་བ་དེ་མི་རུང་བར་གོ་ནས་བཞེངས་སུ་གསོལ་ཞེས་ཁུང་མ་མཐོང་བར་རིག་བཅོས་ཀྱིས་བསྒྱུར་བས། མི་ཤེས་པ་དེ་ཅི་ལ་མཁས། སྙོམ་པ་ཞིག་ལ་རིང་ཐུང་
བཟོ༑ །ཞེས་པའི་དཔེར་སོང་འདུག་གོ།ཐབས་ལ་མཁས་པའི་ཞེས་པའང་མི་དག་སྟེ། མཁས་པས་ཞེས་ས་མཐའོ། །ཉོན་མོངས་དུག་གསུམ་ཞེས་པ་ལའང་། དཔེ་དག་པ་ཚོར་དུག་ཆེན་
ཞེས་དང༌། རྔམས་པའི་ང་རོ་འབྲུག་སྒྲ་སྟོང་གསུམ་སྒྲོགས། །ཅེས་པའང་འབྲུག་སྒྲ་སྟོང་བཞིན་སྒྲོགས། ཞེས་འབྱུང་ངོ༌། །དེ་ནས་སློབ་དཔོན་དབང་ལྡན་དུ་འདུག་སྟེ། ཧཱུཾ། ང་ནི་གནས་
འདིར་སོགས་བཀའ་བསྒོའི་མཐར་རོལ་མོ་ཚམ་རྔམས་དང་ལས་སྔགས་དང་སུམ་སོགས་དྲག་ཏུ་བཟླ་བཞིན་རྡོ་རྗེ་གསོར་དྲིལ་བུ་འཁྲོལ། ཡུངས་ཀར་གྱིས་དཀྱིལ་འཁོར་གྱི་ས་གཞི་ལ་གཏོར་༔

JU །ཞིང་། ལས་རྡོར་གྱིས་གུ་གུལ་བདུག དེ་ནས་སྒྲབ་གྲོགས་མང་མས་རོལ་ཆེན་དང༌། སློབ་དཔོན་གྱིས་རྡོར་དྲིལ་གསོར་དཀྲོལ་དང་བཅས་ཧཱུཾ་བཞིའི་སྔགས་དྲག
ཟ
པོར་བརྗོད་བཞིན་པས་དཀྱིལ་འཁོར་གྱི་ས་གཞི་ལ་གཡས་བསྐོར་ལན་གསུམ་བྱ། ྋདམིགས་པ་ནི་རྐང་མཐིལ་གྱི་སྣ་ཚོགས་རྡོ་རྗེ་ལས་འོད་ཟེར་མེ་ལྕེ་ལྟ་བུ་འཕྲོས་པས་དབང་ཆེན་གསེར་གྱི་ས་གཞིར་
ཐུག་པའི་བགེགས་ཐམས་ཅད་བསྲེགས་ཤིང་དཀྱིལ་འཁོར་གྱི་འོག་གཞི་ཐམས་ཅད་སྣ་ཚོགས་རྡོ་རྗེའི་ས་གཞིར་གྱུར་པར་མོས་དགོས་སོ།། གཉིས་པ་ལྷ་སྟ་གོན་ནི། ལྷ་གནས་མི་འཆོལ་བའི་ཕྱིར་
དུ་འོག་ནས་འབྱུང་བ་བཞིན་ལས་ཐིག་རྫོགས་པར་བཏབ། གཞུང་དུ་ལྷ་གནས་སུ་དྲིའི་ཐིག་ལེ་གྲུ་བཞིར་ཞེས་པ་གཙོ་བོ་ལ་དགོངས་པས་སྤྱི་ལྟར་ཙན་དན་དང་གུར་གུམ་ལ་སོགས་པའི་ལྡེ་གུས་གཙོ་
བོའི་གནས་སུ་གྲུ་བཞི། འཁོར་གནས་སུ་དེ་བས་ཆུང་བའི་ཐིག་ལེ་ཟླུམ་པོ་རེ་བྱ། དེའི་སྟེང་དུ་སོ་སོའི་སྙིང་པོ་བརྗོད་ཅིང་མེ་ཏོག་གི་ཚོམ་བུ་གཙོ་འཁོར་གྱི་འགྲོས་དང་བསྟུན་ཏེ་བཀོད། མཐའ་
༣ སྐོར་དུ་མཆོད་པ་འགྲུབ་ན་ལྷ་གྲངས་དང་མཉམ་པའམ་མ་འགྲུབ་ན་ཚར་ཅི་རིགས་དང༌། འདས་གཏོར། ཉེ་ལོགས་སུ་ཆ་གསུམ་ཀྱང་བཤམས། དེ་དང་ཉེ་བར་སྟེགས་གཙང་མའི་ཁར་མཎྜལ་ ཾ

མེ་ཏོག་གི་ཚོམ་བུ་བཀྲམ་པའམ། ཡང་ན་སྟེགས་ཀྱི་ཁར་མེ་ཏོག་སྤུངས་པའི་སྟེང་དུ་མཉྫིར་བརྟེན་པའི་བུམ་པ་དངུལ་ལམ་ཟངས་ལས་གྲུབ་པ་མཚན་ཉིད་ཚང་བ་གཙང་མར་བཀྲུས་ཤིང་ལས་སྔགས་
བཟླ་བཞིན་དུ་ཡུངས་ཀར་གྱིས་བརྡེག གུ་གུལ་གྱིས་བདུག ལྷ་ཡོངས་རྫོགས་སམ་བསྡུ་ན་གཙོ་བོའི་ཕྱག་མཚན་བྲིས་པའམ་ཙཀླི་གདགས། ནང་དུ་རྒྱུན་འབབ་ཀྱི་ཆུ་རྟ་གླང་བོང་བུ་སོགས་ཀྱིས་
བརྒལ་བའི་ཤུལ་མིན་པ་བླངས་ཏེ་དྲི་བཟང་དང་སྦྱར་བ་བླུགས། གསེར་དངུལ་མུ་ཏིག་བྱུ་རུ་མུ་མེན་ཏེ་རིན་པོ་ཆེ་ལྔ། ནས་འབྲས་གྲོ་སྲན་མ་ཏིལ་ཏེ་འབྲུ་ལྔ། སྦྲང་ཀར་ཞོ་འོ་མ་མར་ཏེ་ཕྱིའི་
བདུད་རྩི་ལྔ། སླེ་ཏྲེ་ཀཎྜ་ཀ་རི་དབང་ལག་རྒྱ་མཚོའི་ལྦུ་བ་ཤུ་དག་སྟེ་སྨན་ལྔ། ཙན་དན་དཀར་དམར་ཛ་ཏི་ག་པུར་གུར་གུམ་སྟེ་དྲི་ལྔ་བཅས་བྱ་རྒྱུད་ཀྱི་བུམ་རྫས་ཉེར་ལྔ་བཏབ། མགུལ་ཆིང་དཀར་
པོའམ་སྔོན་པོ་སྲོག་གསུམ་པའི་དཀྲིས། ཁ་རྒྱན་འབྲས་བུ་ཅན་གྱི་ཤིང་ངམ་ཀུ་ཤ་དུང་ཆོས་གཟུངས་རྡོར་དང་བཅས་པ། གཡོན་དུ་ལས་བུམ་ལྷ་མཚན་རྡོ་རྗེ་གནོད་སྦྱིན་གྱི་ཕྱག་མཚན་ཡོད་པ་མ་
གཏོགས་གཞན་གོང་འདྲ། དེ་དག་ལ་སྒེར་མཆོད་དང་བཅས་པ་བཤམས། དེ་ཡང་འདི་ཁའི་བུམ་ཆོག་གི་རྒྱ་གཞུང་ལས། མཚན་ཉིད་ལྡན་པའི་བུམ་པ་ལ། །བརྡེག་དང་བདུག་དང་མཚན་མ་

3u ༄༅། །འགོད། །ནང་དུ་བཅུད་རྣམས་བླུགས་ལ་ཡང་། །མགུལ་ཆིང་ཁ་རྒྱན་ལ་སོགས་བཅས། །མཎྜལ་མེ་ཏོག་བཅས་པའི་སྟེང༌། །བཞག་ལ་མཆོད་སོགས་རིམ་
H
བཞིན་བཤམས། །ཞེས་གསུངས་པ་ལྟར་རོ། །དེ་ནས་སྒྲུབ་པ་པོ་རྣམས་སྟན་ལ་འཁོད་ནས་ཐོག་མར། ཨཾ་ཨཀྵོ་བྷྱསོགས་ལན་གསུམ་བརྗོད་དེ་བདག་དང་གནས་དང་རྣལ་འབྱོར་
.༞ བསྲུང་༑ དེ་ཡང་བདག་བསྲུང་བ་ནི། རང་ཉིད་ཀྱི་སྒོ་གསུམ་ལ་སྤྱིར་ནད་གདོན་སོགས་བསྲུང་བ། གནས་བསྲུང་བ་ནི། རང་གང་དུ་འདུག་པའི་ཡུལ་འཁོར་དང་ཉེ་འཁོར་ལ་བར་ཆད་བསྲུང་
བ༑ རྣལ་འབྱོར་བསྲུང་བ་ནི། ཆོ་གའི་བྱ་བ་ཉམས་སུ་ལེན་པ་ལ་སྒེར་དུ་འཚེ་བའི་ཕྱི་ནང་གི་བར་གཅོད་བསྲུང་བ་སྟེ་དེའི་སླད་དུ་སྙིང་པོ་བཟླ་བའོ། །འདིར་ད་ལྟ་བསྟན་འགྱུར་སོགས་སུ་ཆུག
པའི་ཇོ་བོའི་རྒྱ་གཞུང་གི་དཔེ་རྣམས་ལ། ཤཾ་གིས་ཐམས་ཅད་སྟོང་པ་ལས། །བཾ་མཾ་བྷཾ་ལས་གཞལ་ཡས་ཁང༌། །ཞེས་སོགས་འབྱུང་བ་དང་མཐུན་པར་དཀྱིལ་ཆོག་ཏུའང༌། ཤཾ་གིས་ཐམས་
༥》༈ཅད་སྟོང་པར་གྱུར། །ཅེས་གསུངས་པ། ས་གཞི་སྟོང་པར་སྦྱོང་བའི་སྔགས། ཤཾ་ཞྀས་པ་གང་གི་ས་བོན་དང་དོན་གང་དུ་འགྱུར་མི་ཤེས་ཤིང་། འདི་ཁའི་དམིགས་བསལ་ཡིན་ན་མ་གཏོགས་131

གཞན་ལ་དེ་རིགས་མ་མཐོང་ལ། ཕྲན་གྱི་རྣམ་རྟོག་ལ་ནི་དཀྱིལ་ཆོག་གཞན་མང་པོར། ཨོཾ་བྷཾ་ཁཾཞེས་ཁཾ་ཡིག་ནམ་མཁའི་ས་བོན་གྱིས་ས་གཞི་ཐོག་བཅས་ཀྱི་རྣམ་པ་སྦྱངས་ཏེ་ནམ་མཁའ་སྟོང་པར་
བསྒོམ་པར་གསུངས་པ་དང་ཚུལ་མཚུངས་པར་འདི་ཡང་ཁཾ་ཡིག་བརྗོད་རྒྱུ་སྔ་དུས་ཞིག་ནས་ཡི་གེ་པས་ཤཾ་དུ་ནོར་བ་རྒྱ་འབྱམས་པ་མིན་ལས་ཆེ་སྙམ་དུ་སེམས་མོད། རྒྱུ་མཚན་གཞན་ཡོད་སྲིད་
པས་ཁ་ཚོན་བཅད་དཀའ་ལ་གང་ལྟར་འདོན་ཆ་ལ་རེ་ཞིག་གཞུང་ལྟར། སྭ་བྷཱ་ཝས་སྦྱངས་ནས་དཀྱུས་བཞིན་བྱས་ན་བདེ་བར་མངོན་ནོ། །དེས་ན་ལྷ་བསྐྱེད་སྤྱན་འདྲེན་མཆོད་པ་གཏོར་འབུལ་
བསྟོད་པ་གཞུང་བཞིན། མདུན་བསྐྱེད་ཀྱི་ལྷའི་ཐུགས་ཀར་ཟླ་བའི་དཀྱིལ་འཁོར་ལ་ས་བོན་སྔགས་ཕྲེང་དང་བཅས་པ་གསལ་བར་མོས་ལ་བཟླས་པ་ཅུང་ཟད་བྱ། མཆོད་བསྟོད་བསྡུས་པ་བྱ། ཆ་
གསུམ་བཏང་སྟེ་ལྷ་སྟ་གོན་ནོ། །གསུམ་པ་ནི། རྒྱ་གཞུང་ལས། རང་བཞིན་དག་པའི་སྔགས་བརྗོད་པས། །བུམ་པ་སྦྱངས་ཏེ་བཾ་ལས་བསྐྱེད། །རྒྱ་མཚོ་པདྨ་ཟླ་སྟེང་དུ། ྋ །མི་འཁྲུགས་
རྒྱལ་པོ་སྤྱན་དྲངས་ལ། །བགེགས་བསྐྲད་རྒྱས་གདབ་མཆོད་ཡོན་སོགས། །ཕུལ་ཏེ་ཛཿ ཧཱུྃ་བཾ་ཧོས་དགུག གདན་ལ་བཞུགས་གསོལ་མཆོད་བསྟོད་བྱ། །འཕྲོ་འདུའི་ཚུལ་གྱིས་བཟླས་བརྗོད་

3v ༄༅། །བྱ། །བརྒྱ་སྟོང་ལ་སོགས་ཅི་ནུས་པ། །བྱས་ཏེ་མཆོད་བསྟོད་གཏོར་མ་བཏང༌། །དེ་ལྟར་ཐུན་དང་སྦྱོར་བ་ཡིས། །ཇི་སྲིད་འདོད་ཀྱི་བར་དུ་བྱ། །ཞེས་གསུངས་
ཟ
པ་ཇི་ལྟ་བར་འགོད་པར་མཛད་པ་སྟེ། རང་བཞིན་དག་པའི་སྔགས་སམ་ཆོད་ཉིད་རྣམ་དག་གི་སྔགས་སྭ་བྷ་ཝས་སྟོང་པར་སྦྱངས། སྟོང་པའི་ངང་ལས་བཾ་ལས་ཕྱི་བུམ་པ། ནང་བདུད་རྩིའི་རྒྱ་
མཚོ༑ དེའི་དབུས་སུ་པདྨའི་སྡོང་པོ། །དེའི་སྟེང་དུ། ཨ་ལས་ཟླ་བ་ལ། ཞེས་བུམ་པ་ནང་བཅུད་གདན་དང་བཅས་པ་བསྐྱེད་ནས། དམ་ཚིག་པ་མ་བསྐྱེད་པར། དད་པ་དང་ནི་དམ་ཚིག་
གིས༑ །སོགས་ཚིགས་བཅད་ཀྱིས་མི་འཁྲུགས་པའི་ལྷ་ཚོགས་ཡེ་ཤེས་པ་མགྲོན་ཐབས་ཀྱི་ཚུལ་དུ་སྤྱན་དྲངས། ཨོཾ་ཨཀྵོ་བྷྱཿནས་ཧཱུྃ་ཕཊ་ཀྱི་བར་གྱིས་སྙིང་པོས་ཕྱིར་འབྲང་གི་བགེགས་
བསྐྲད༑ ཏ་ཐཱ་ག་ཏོ་སོགས་དམ་སྔགས་བརྗོད་ཅིང་དམ་རྒྱ་བསྟན་ལ་རྒྱས་བཏབ། འདིར་རྒྱ་གཞུང་ལྟར་ནམ་མཁར་བཞུགས་པ་ལ་མཆོད་ཡོན་ཕུལ་ནས་གདན་ལ་དགུག་པར་གསུངས་
ཤིང་༑ གཞུང་འདིར་མཆོད་པ་མ་གསུངས་མོད་ཀྱང་། ཛཿ ཧཱུཾ་བཾ་ཧོཿ ས་ནམ་མཁའ་ནས་བཀུག་སྟེ་གདན་གྱི་སྟེང་དུ་བཞུགས་སུ་གསོལ་བའི་བར་དང༌། ལས་ཐམས་ཅད་པ་ཞེས་སོགས་ལས་

བུམ་གྱི་ལྷ་ཡང་གོང་དུ་དཀྱིལ་འཁོར་གྱི་ལྷ་དང་མཉམ་དུ་སྤྱན་དྲངས་ཏེ་ལས་བུམ་དུ་བཞུགས་པར་མོས་ནས་དེར་གསལ་འདེབས་པ་ཡིན་ནོ། །རྡོ་རྗེ་གནོད་སྦྱིན་སྐུ་མདོག་མཐིང་ག་ཁྲོ་བོའི་ཆས་
རྫོགས་སྟག་ཤམ་ཅན་ཕྱག་གཉིས་རྡོ་རྗེའི་མཆེ་བ་བཟུང་སྟེ་གཡོན་བརྐྱང་གིས་བཞུགས་པའོ། །འདི་ལ་དེང་སང་བོད་འདིར་ཕྱག་ལེན་མི་འདྲ་བ་ཅི་རིགས་ཡོད་འདྲ་ཞིང་། དཔེ་རྙིང་ཕལ་ཆེར་
དུ༑ དེའི་སྟེང་དུ་ཨ་ལས་ཟླ་བ་ལ། དད་པ་དང་ནི་སོགས་འབྱུང་། སྔ་ཐོག་ཁམས་བོད་ཀུན་ཏུ་ཕྱག་ལེན་དེ་ལྟར་མཛད་རྒྱུ་ཡིན་འདུག་ཀྱང་། བར་སྐབས་རྒྱལ་བྱེད་ཚལ་སོགས་ཀྱི་དགེ་བཤེས་
འགའ་རེས་དེ་འདྲ་མི་རུང་བའི་སྒྲུབ་བྱེད་དང་བཅས་དམ་ཚིག་པ་ངེས་པར་བསྐྱེད་དགོས་གསུངས་ནས། དེའི་སྟེང་དུ་ཨ་ལས་ཟླ་བའི་དཀྱིལ་འཁོར་དྲི་མ་མེད་པའི་དབུས་སུ་ཧཱུཾ་མཐིང་ག་སོགས་
མདུན་བསྐྱེད་ལྟར་བཅོས་པ་དང་། ལྷོ་པར་དུའང་ཨ་ལས་ཟླ་བ་ལ་ཞེས་པའི་ཚབ་ཏུ། ཟླ་བ་ནས་ཞེས་བསྒྱུར་བར་མཛད་འདུག་པ་གོང་དང་འདྲ་བའི་ཐུགས་དགོངས་ཞིག་དེ་ཚོར་ཡང་བྱུང་ཡོད་པ་
འདྲ་མོད། འདིར་ནི་སྔར་དྲངས་པའི་རྒྱ་གཞུང་གི་ལུང་རང་དུ། རྒྱ་མཚོ་པདྨ་ཟླ་སྟེང་དུ། །མི་འཁྲུགས་རྒྱལ་པོ་སྤྱན་དྲངས་ལ། །ཞེས་དང་གཤམ་དུ་གདན་ལ་བཞུགས་གསོལ། ཞེས་

3u ༄༅། །སོགས་ཚིག་སྔ་ཕྱི་གང་ལ་བརྟགས་ཀྱང་ཤིན་ཏུ་གསལ་བའི་མགྲོན་ཐབས་སུ་སྤྱན་དྲངས་ཏེ་གདན་ལ་བཞུགས་པ་ཉིད་ཡིན་པར་ངེས་ལ། གལ་ཏེ་དམ་ཚིག་པ་བསྐྱེད་
224
དགོས་པ་ཞིག་ན། རྒྱ་མཚོ་པདྨ་ཟླ་སྟེང་དུ། །མི་འཁྲུགས་རྒྱལ་པོ་བསྐྱེད་བྱས་ལ། །ཞེས་པ་ལྟ་བུ་ཡོད་དགོས་པ་ལ་མ་བྱུང་བའི་ཕྱིར་དང་། དཔེར་ན་འདིའི་སྦྱིན་སྲེག་གི་སྐབས་སུའང་། རྒྱ་
གཞུང་རང་དུ། དེ་ནས་མཆོད་བསྟོད་མེ་ལྷ་ནི། །གཤེགས་པའམ་འབར་བའི་རྣམ་པར་རོ། །དེ་ནས་པདྨ་ཟླ་བ་ལ། །དད་པ་དང་ནི་དམ་ཚིག་གིས། ཚུར་གཤེགས་ཚུར་གཤེགས་བཅོམ་ལྡན་
འདས༑ །ཞེས་སོགས་གསུངས་པ་ལྟར། གཞུང་འདིར་ཡང༌། དེ་ནས་དེར་ལྷ་གྲངས་དང་མཉམ་པའི་པད་ཟླ་བསྒོམ་ལ། དད་པ་དང་ནི་ནས་ཛཿ ཧཱུྃ་བཾ་ཧོཿ བཅོམ་ལྡན་འདས་མི་འཁྲུགས་
པའི་དཀྱིལ་འཁོར་རྟེན་བརྟེན་པ་དང་བཅས་པའི་ལྷ་ཚོགས་བྱོན་ནས་གདན་ལ་བཞུགས་པར་གྱུར། ཞེས་གསུངས་པ་དང་འདི་གཉིས་བསྒོམ་ཚུལ་ཁྱད་པར་མེད་པས་སྔར་དྲངས་པའི་རྒྱ་གཞུང་གི་
༣ ལུང་འདི་ནི་བུམ་བསྐྱེད་སྐབས་དམ་ཚིག་པ་མི་བསྐྱེད་པར་འདོད་པ་རྣམས་ལ་སྒྲུབ་བྱེད་ཀྱི་གཏན་ཚིགས་བླ་ན་མེད་པ་དང༌། བསྐྱེད་དགོས་པ་རྣམས་ཀྱི་དབུ་ཐོག་ཏུ་རྡོ་རྗེ་ལྷུང་བ་རང་མ་ལགས་སམ་135

ཞེས་ཀུ་རེ་ཞུའོ། །ད་ནི་དཀྱུས་ལ་འཇུག་སྟེ། མཆོད་བསྟོད་བྱ་བར་གསུངས་པ། མཆོད་ཚིག་དང་ཕྱག་ལེན་མི་འདྲ་བ་སྣ་ཚོགས་རང་རེའི་གྲྭ་པ་སོ་སོར་འདུག་པ་ཐམས་ཅད་འགལ་བ་མ་མཆིས་
ང་༑ ཆུ་བོ་གངྒཱ་ལ་སོགས་དཔེ་ཁུང་དག་པ་དང་བསྟུན་པའི་ཚིག་དག་པ་ནི་གལ་ཆེ་བར་གདའ། ལས་བུམ་གྱི་ལྷ་ལ་བསྟོད་པ། རྡོ་རྗེ་གནོད་སྦྱིན་ཐབས་ཆེན་པོ། །རྡོ་རྗེ་མཆེ་བ་འཛིན་པ་
སྟེ༑ །བདུད་འཇོམས་རྡོ་རྗེ་མི་བཟད་པ། །ཕྱག་འཚལ་རྡོ་རྗེ་དྲག་པོ་ལའོ། །ཞེས་ཡོ་གའི་རྒྱུད་ནས་གསུངས་པ་ལྟར་བསྟོད་པར་བྱ། གཟུངས་ཐག་ནས་བཟུང་ལ། གཞུང་དུ། འཕྲོ་འདུའི་
ཚུལ་གྱིས་ཞེས་པའི་དོན། རང་གི་སྙིང་གའི་ས་བོན་ལས་སྔགས་ཕྲེང་ངམ་འོད་ཟེར་འཕྲོས། ྋགཟུངས་ཐག་ལ་འཁྲིལ་ཏེ་བུམ་པའི་ལྷའི་ཐུགས་ཀར་ཕོག དེའི་ཐུགས་ཀའི་འོད་ཟེར་གྱིས་སེམས་
ཅན་ཐམས་ཅད་ཀྱི་སྡིག་སྒྲིབ་སྦྱངས། འཕགས་པ་མཆོད། ཕྱོགས་བཅུའི་སངས་རྒྱས་ཐམས་ཅད་ཀྱི་བྱིན་རླབས་སོགས་བརྟན་གཡོའི་དྭངས་བཅུད་བསྡུས་ཏེ་ཐུགས་ཀར་ཐིམ། ལྷ་ཚོགས་རྣམས་
ཀྱི་སྐུ་ལས་བདུད་རྩིའི་རྒྱུན་བབ་པས་བུམ་པ་གང་བར་བསམ་པའི་དམིགས་པ་ཡང་ཡང་གསལ་འདེབས་ཀྱིན་ཐོག་མར་སྙིང་པོ་བརྒྱ་རྩ་བརྒྱད། འཁོར་སྔགས་བདུན་ནམ་ཉེར་གཅིག་རེ། རྩ་

3 ༄༅། །སྔགས་སམ་གཟུངས་རིང་འགྲུབ་ན་བརྒྱ་རྩ་བརྒྱད་དམ། མ་འགྲུབ་ན་ཉུང་མཐའ་ཉེར་གཅིག་ཙམ་བཟླས་རྗེས་གཟུངས་ཐག་ལས་བུམ་ལ་སྤོས་ཏེ་ཡཀྵའི་སྔགས་
D
བཟླས༑ འདིར་བཟླས་པའི་གོ་རིམ་གཞུང་དུ། སྙིང་པོ་ལྷ་སྔགས་གཟུངས་བཟླ། ཞེས་གསུངས་པ་ལྟར་བཀོད་པ་ཡིན་ནོ། །འདིར་བུམ་ལྷ་བདུད་རྩིར་བཞུ་བ་སོགས་མི་བྱེད་པས་བུམ་ནང་དུ་
བཞུགས་པར་མོས་དགོས་ལ། ཁྲུས་ཀྱི་སྐབས་ཇི་ལྟར་བྱ་བ་ནི། རྒྱ་གཞུང་དུ། ཁྲུས་ཀྱི་དུས་སུ་བུམ་ནང་ལྷ། །མཆོད་བསྟོད་བྱས་ལ་མཁའ་ལ་བཞུགས། །དེ་ཡིས་དབང་བསྐུར་བསམ་ལ་
དགུ་
བཀྲུ༑ །ཞེས་གསུངས་པ་ལྟར། འདིར་ཡང༌། ལྷ་ཁྲུས་ལ་སོགས་པའི་དུས་སུ་ནམ་མཁའ་ལ་བཞུགས་པར་བསམ། ཞེས་གསུངས་སོ། །བཞི་པ་སློབ་མ་སྟ་གོན་གྱི་བཤད་པ་ནི། ཕལ་
ཆེར་དུ་འཇམ་མགོན་སྨྲ་བའི་དབང་ཕྱུག་བུདྡྷ་བཛྲ་ཞབས་ཀྱིས་མཛད་པའི་བྱ་རྒྱུད་དབང་གི་མཚམས་སྦྱོར་དུ་གསལ་རྒྱས་སུ་གནང་བ་ལས་ལྷག་པ་མ་དགོས་ལ། འདིར་དཀྱིལ་ཆོག་བོད་པར་
༈ དུ༑ །སོ་ཤིང་གི་རྒྱུ་ཨ་ཤྭཏྠ་ཞེས་པ་ལ། ཨ་ཤྭ་ཏ་ཞེས་བྲིས་པ་མ་དཔེ་མ་ལྷོག་པའི་སྐྱོན་དུ་ཟད་ལ། ཀུ་ཤ་སྦྱིན་པའི་སྔགས་ཀྱང་བཛྲ་ཏི ཀྵ་ཞེས་རྡོ་རྗེ་རྣོན་པོའི་དོན་ཡིན་གྱི་བཛྲ་ཏིཥྛ་ཟེར་རྒྱུ་མ་ཡིན་

ནོ༑ །སློབ་མ་སྟ་གོན་ཟིན་ནས་སྟ་གོན་གྱི་དཀྱིལ་འཁོར་གྱི་དྲུང་དུ་སློབ་དཔོན་གྱིས་རྡོ་རྗེ་དྲིལ་བུ་དང་བཅས་པའི་ལག་པ་གཡས་པས་སྤོས་རེང་བཟུང་། པུས་མོ་གཡས་པའི་ལྷ་ང་ས་ལ་བཙུགས་ཏེ
ལག་གཡོན་པས་ཚིགས་མཚམས་སུ་དྲིལ་བུ་ག།སིལ་བ་དང་བཅས། བཅོམ་ལྡན་མི་འཁྲུགས་སོགས་ལན་གསུམ་གྱིས་སྙན་གསན་ཕབ། མཆོད་པ་ཁ་གསོས་ཏེ་སྟ་གོན་གྱི་ལྷ་ལ་མཆོད་བསྟོད་
བསྡུས་པ་བྱས་ནས། སྔར་བགེགས་བསྐྲད་ཀྱི་ཁྲོ་བོ་བསྐྱེད་པའི་སྐབས་ལྟར་མིག་གཉིས་ལ་མ་དང་ཊ་ལས་ཉི་ཟླ་བཀོད་དེ། མིག་གིས་ལྟ་སྟངས་རྫི་མ་འོག་ནས་གྱེན་དུ་འདེགས་ཤིང་མིག་འབྲས་
ཡར་བསྒྲིལ་བ་དང་བཅས་ཏེ། བཛྲ་དྲྀཥྚི་མཱ་ཊཱ། སྟ་གོན་གྱི་དཀྱིལ་འཁོར་ཆེན་པོ་ནམ་མཁའ་ལ་འཕགས་པར་གྱུར། ཅེས་བརྗོད་ཅིང་བསམ་མོ། །འདི་གཞན་ལ་དབང་བསྐུར་བའི་སློབ་མ་སྟ་
གོན་སོགས་དང་མ་འབྲེལ་བའི་ཚེ་ན་བུམ་བསྐྱེད་གྲུབ་མ་ཐག་གམ་ཡང་ན་བུམ་བསྐྱེད་ཀྱི་སྔོན་དུ་སྟ་གོན་གྱི་ལྷ་གཤེགས་གསོལ་བྱས་ཀྱང་མི་རུང་བ་མེད་དོ། །གསུམ་པ་དཀྱིལ་འཁོར་བསྒྲུབ་པ་
ལ༑ ཐིག་ཚོན་གྱི་ལས། གནས་བརྒྱན་པ། དཀྱིལ་འཁོར་བསྒྲུབ་པ་དངོས་སོ། །དང་པོ་ནི། དར་རམ་རས་བལ་གྱི་སྐུད་པ་གཞོན་ནུ་མ་གཙང་མས་བཀལ་བ་དཀར་སེར་དམར་སྔོ་ནག་པོ་སྟེ་༔

3 ༄༅། །ཁ་དོག་ལྔ་པར་བྱ་རྒྱུད་རང་གཞུང་ནས་བཤད་པ་ལྟར་མཚན་ཉིད་དང་ལྡན་པ་གཅིག་ཏུ་བསྒྲིལ་བ་ལ་དྲི་བཟང་གི་ཆུས་བཀྲུས་ཤིང་བྱུགས། སྤོས་ཀྱིས་བདུག་པ་
H
དང་༑ ཚོན་སྣ་ལྔ་བཅས་སྣོད་བཟང་པོར་བཞགྋ རྡོ་རྗེ་སློབ་དཔོན་གྱིས་ཡིད་ཀྱི་དམིགས་པས་འོག་མིན་གྱི་ཞིང་དང་། ནམ་མཁའི་སྟ་གོན་གྱི་ལྷའི་ཐུགས་ཀ་ནས་ཡེ་ཤེས་ཀྱི་ཐིག་ཚོན་ཞེས་པ་ངོ་བོ་
སངས་རྒྱས་རྣམས་ཀྱི་ཐུགས་གཉིས་མེད་ཀྱི་ཡེ་ཤེས། རྣམ་པ་ཐིག་ཚོན་གྱི་རྣམ་པ་ཤར་བ་གྲངས་མེད་པ་སྤྱན་དྲངས་ཏེ་མདུན་གྱི་ཐིག་སྐུད་དང་ཚོན་ལ་སོ་སོར་ཐིམ་པས་གཉིས་སུ་མེད་པར་བསམ་
ལ༑ འབར་བའི་ལྟ་བ་ཞེས་པ་མིག་འབྲས་དང་རྫི་མ་གྱེན་དུ་མྱུར་བར་འདེགས་ཤིང་སླར་ཡང་ཐུར་དུ་བརྡེབ་པས་ཛཿ ཛཿཞེས་ངག་ཏུ་བརྗོད། དེ་ཐིག་ཚོན་བརླབ་པའོ། །ཡང་ན་སྔར་ཐིག་སྐུད་ལྔ་
སོ་སོར་བཞག་པ་སྐབས་འདིར་སློབ་དཔོན་དང་སློབ་མས། ཨཾ་ཨ་ནྱི་ནྱ་སོགས་བརྗོད་དེ་སྒྲིལ་བ་སྤྱི་ལྟར་བགྱིས་ཀྱང་མི་རུང་བ་མེད་འདྲ་སྙམ་མོ། །དེ་ནས་འདིར་ཡེ་ཐིག་གདབ་པ་མ་གསུངས་
༈པས་ནམ་མཁར་ཐིག་གདབ་པ་སོགས་མི་དགོས་ཀྱང་བྱིན་གྱིས་བརླབས་པའི་ཐིག་སྐུད་དེས་ས་ལ་གདབ་དགོས་པས། སློབ་དཔོན་དཀྱིལ་འཁོར་གྱི་རྒྱབ་ཕྱོགས་ནུབ་ཏུ་འཁོད། སློབ་མ་མདུན་ངོས་

ཤར་དུ་འཁོད་དེ། སློབ་དཔོན་གྱིས་ཐིག་སྣ་སློབ་མ་ལ་གཏད་དེ་སློབ་མས་དྲངས། འདི་སྐབས་དཀྱིལ་ཆོག་ལ་ལར་སློབ་དཔོན་མི་འཁྲུགས་པ་དང༌། སློབ་མའམ་ལས་ཀྱི་རྡོ་རྗེ་བཀྲ་ཤིས་ཀྱི་ལྷ་
མོའི་ང་རྒྱལ་བཟུང་གསུང་བ་འདུག དེ་ལྟ་བུས་ཤར་ནུབ་ཏུ་ཐིག་སྐད་བརྐྱང་སྟེ་ལས་ཐིག་གི་ཚངས་ཐིག་དང་པོའི་སྟེང་དུ་སློབ་དཔོན་གྱི་ལག་གཡས་རྡོ་རྗེ་དང་བཅས་པའི་མཐེབ་སྲིན་གྱིས་བཟུང་སྟེ
གདབ །དེ་ནས་སློབ་དཔོན་ལངས་ཏེ་གཡས་བསྐོར་དུ་སློབ་མའི་རྒྱབ་ནས་བསྐོར་ཏེ་ལྷོར་ཕྱིན། སློབ་མས་སློབ་དཔོན་གྱི་སྐུ་རྒྱབ་བསྐོར་ཏེ་བྱང་དུ་སོང་ལ་ཚངས་ཐིག་གཉིས་པ་ལྷོ་བྱང་དུ་
གདབ༑ དེ་ནས་སློབ་དཔོན་སློབ་མའི་གཡས་བསྐོར་དུ་སོང་སྟེ་ཤར་ལྷོ་དང་། སློབ་མས་སློབ་དཔོན་ལ་བསྐོར་ཏེ་ནུབ་བྱང་དུ་སོང་ནས་ཟུར་ཐིག་དང་པོ་གདབ། སློབ་དཔོན་ལྷོ་ནུབ་དང་སློབ་མ་
བྱང་ཤར་དུ་སྤོས་ལ་ཟུར་ཐིག་གཉིས་པ་གདབ། དེ་ནས་ཡང་སློབ་དཔོན་གྱིས་སྔར་བཞིན་བསྐོར་ཏེ་ཤར་ལྷོ་དང༌། སློབ་མས་བྱང་ཤར་དུ་འཁོད་པས་ཤར་གྱི་རྩ་ཐིག་གམ་ལོགས་ཐིག། སློབ་
མས་སློབ་དཔོན་ལ་བསྐོར་ནས་ལྷོ་ནུབ་ཏུ་བསྡད། སློབ་དཔོན་སློབ་མ་ལ་བསྐོར་ནས་ནུབ་བྱང་དུ་སོང་ནས་ནུབ་ཀྱི་ལོགས་ཐིག སློབ་དཔོན་ནུབ་བྱང་དང་སློབ་མས་སློབ་དཔོན་ལ་བསྐོར་ཏེ་བྱང་

༄༅། །ཤར་དུ་ཕྱིན་པས་བྱང་གི་ལོགས་ཐིག་དང༌། སློབ་དཔོན་སློབ་མ་ལ་བསྐོར་ནས་ཤར་ལྷོར་སོང་། སློབ་མས་སློབ་དཔོན་ལ་བསྐོར་ནས་ལྷོ་ནུབ་ཏུ་ཕྱིན་ལ་ལྷོའི་ལོགས་
ཐིབ་གདབ། འདི་དག་གི་རྒྱབ་བསྐོར་རྣམས་ཀྱི་སྐབས་སུ་སྡོད་མཁན་གྱིས་ཐིག་སྐད་མགོ་བོ་ལ་བསྐོར་ཏེ་དྲངས་བར་བྱའོ། །དེང་སང་རང་རེ་འབྲུག་ལུགས་ལ་ཐིག་སྐོར་འདི་ཇི་བཞིན་ཤེས་པ་ཉུང་
ཡང་འདི་མ་ཤེས་པ་འགྲོ་ལུགས་དང་ཕྱོགས་འཁྲུལ་ན་ཉེས་པ་དུ་མ་བསྐྱེད་པར་གསུངས་པ་ཤིན་ཏུ་གལ་ཆེ་ལ། ཕྱོགས་འཁྲུལ་གྱི་ཉེས་པ་སེལ་ཕྱིར་ཕྱོགས་ཐམས་ཅད་རང་བཞིན་མཉམ་ཉིད་སྟོང་པ་
ཉིད་དུ་རོ་གཅིག་པར་དྲན་པར་ཡང་དགོས་སོ། །འདིའི་ཐིག་རྩའི་ཡི་གེ་ནི་ལོགས་སུ་ཡང་ཡོད་མོད་ཀྱི་དཀྱིལ་འཁོར་སྤྱིའི་ཐིག་ལ་འདྲིས་པ་ཞིག་གིས་ཕལ་ཆེར་སྤྱི་དང་མཚུངས་པས་རྒྱུད་ཐིག་གམ་
མན་ངག་གི་ཐིག་ཏུ་གྲགས་པ་ཇི་ལྟར་བྱེད་ཀྱང་རྟོགས་སླ་ཞིང་རྟ་བབས་སྣམ་བུ་བཞི་མར་བྱ། ཀླུའི་བློས། རྟ་བབས་རྡོ་རྗེའི་རྩེ་མོ་ཅན། །དེ་ཡི་ཕྱི་རོལ་ཁོར་ཡུག་སྟེ། །རྡོ་རྗེ་ཕྲེང་བ་འོད་བཟང་
༈ལྡན༑ །ཞེས་སྣ་ཚོགས་རྡོ་རྗེའི་རྭ་རྩེའི་ཕྱི་ནས་རྡོ་རའི་ཁོར་ཡུག་ཏུ་བཤད་པ་ལྟར་འདི་དང༌། ྋརྣམ་འཇོམས་གདུགས་དཀར་སོགས་ལ་སྒོམ་དོན་དང་བྲི་ཆར་གཉིས་ཀར་པད་ཕྲེང་མི་དགོས་པར་

བཞེད༑ ནང་གི་ཐིག་ནི། ལྟེ་བ་ནས་རྩ་ཐིག་གི་བར་ཟླུམ་པོར་བསྐོར་བའི་བར་སྟོང་ཆ་གསུམ་དུ་བགོས་པའི་ཆ་ནང་མ་ལ་པདྨའི་ལྟེ་བ་བྱ་ཞིང་དེའི་སྐོར་ཐིག་གི་ཕྱིར་ཆ་ཕྲན་ཕྱེད་བསྐོར་བར་པདྨའི་
ཟེའུ་འབྲུའམ་མུ་ཁྱུད། ཆ་ཕྱི་མ་གཉིས་ཀྱི་ས་ལ་པདྨའི་དཀྱུས་ཐིག་བཏབ་སྟེ། འདབ་བརྒྱད་དུ་བགོ་བ་མ་གཏོགས་གཞན་འདྲའོ། །དེ་ནས་ལག་ལེན་རྒྱས་པ་གཞན་དག་ལྟར་ན། རྡོ་རྗེ་གཙུག་
ཏོར་གྱི་རྒྱ་དང་བེ་གཱ་ཀྲ་མའི་སྔགས་ཀྱིས་ཡེ་ཐིག་བཏེགས་པའི་འོག་ནས་དཀྱིལ་འཁོར་གྱི་དབུས་སུ་ཕྱིན་ཏེ་ལས་ཀྱི་ཁྲོ་བོ་བསམ་པས་མིག་ལ་ཧཱི་བཀོད་ནས་ཧཱི་ཧཱི་ཞེས་ཕྱོགས་བཞིར་བལྟ་བས་མིག་
འབྲས་ཀྱི་རྡོ་རྗེ་ལས་རྡོ་རྗེ་ཕྲ་མོ་འཕྲོས་ནས་ཐར་པའི་སྒོའི་བར་ཆད་བསལ་བར་བསམ་ལ་དྲི་བཟང་གི་ཆུས་སྒོའི་རྩ་ཐིག་ཕྱིས་རྗེས་རྡུལ་ཚོན་གཡས་པའི་ཁུ་ཚུར་གྱིས་བཟུང་ལ། ཨོཾ་བཛྲ་ཙིཏྲ་ས་མ་ཡ་
ཧཱུཾ༑ བརྗོད་ཅིང་དབང་ལྡན་ནས་བརྩམས་རྩིགས་པའི་རེ་ཁཱ་ལྔ་ཕྱི་ནང་དུ་བྲིས་ལ་རིན་པོ་ཆེའི་སྣོད་དགབ་མེ་ཏོག་དོར་ལ་སླར་ཚོན་པྲ་བརྟག་གོ །ལྷག་མར་གཞན་གྱིས་ཅི་བདེར་བྲིས་ཞིང་ཚོན་གྱི་
རྣམ་བཞག་སྤྱི་དང་མངོན་རྟོགས་ལྟར་བྲི། ལྷ་མཚན་དབུས་སུ་པད་ཟླ་ལ་རྡོ་རྗེ་སྔོན་པོ་རྩེ་ལྔ་པ། གཞན་ལྷ་སོ་སོའི་ཕྱག་མཚན་རང་མདོག་གམ་ལྷའི་སྐུ་མདོག་དང་མཐུན་པར་བྲི། སྒོ་མ་བཞིའི་

ཉེལྷ་།མཚན་མ་ནི་སྒོ་ཁྱུད་ཀྱི་བར་སྟོང་དུའོ། །དེ་ལྟར་བྲིས་ཟིན་མ་ཐག་ཐིག་ཚོན་ལྷག་མའི་ཡེ་ཤེས་པ་གཤེགས་ཏེ་ལྷག་མ་གཙང་སར་བཞག དཀྱིལ་འཁོར་གྱི་མཐའི་རྡུལ་
ཟ
ཚོན་བོ་བ་རྣམས་ཕྱགས་ལ་གཙང་སར་དོར་ཞིང་འགྲུབ་ན་དཀྱིལ་འཁོར་གྱི་མཐར་ཏིལ་དཀར་གྱི་མར་ཁུས་བྱུགས་པ་སོགས་བྱའོ། །གཉིས་པ་གནས་བརྒྱན་པ་ནི། ཡོལ་བ་བླ་བྲེ་ལྔ་ལྡི་གདུགས་
རྒྱལ་མཚན་བ་དན་སོགས་སྤྱན་གཟིགས་སྣ་ཚོགས་པ་དགྲམ་པས་མཛེས་པར་བྱ་ཞིང༌། རྒྱ་གཞུང་ལྟར་ན། དཀྱིལ་འཁོར་གྱི་མཐར་ཕུར་བུ་རལ་གྲི་མེ་ལོང་མདའ་ཚོན་སྐུད་ཀྱི་དྲྭ་བ་སོགས་གཞན་
དུ་འབྱུང་བ་ལྟར་དགྲམ་པར་ཡང་གསུངས་སོ། །དེ་ནས་སྤོས་ཀྱིས་སྣ་དྲངས་ཤིང་རོལ་མོ་དང་བཅས་བུམ་པ་སྤྱན་དྲངས་ཏེ་དཀྱིལ་འཁོར་ལ་ལན་གསུམ་བསྐོར་ནས་རྣམ་བུམ་སློབ་དཔོན་གྱིས་ལྷ་
གནས་ཐམས་ཅད་དུ་འཇོག་པའི་སྟངས་ཀ་བྱས་ལ་དབུས་སུ་མཉྫིའི་སྟེང་དུ་བཞག ལས་བུམ་ནི་ཤར་སྒོའི་གཡོན་དུ་བཞག་གོ །ལྷ་གྲངས་དང་མཉམ་པའི་མཆོད་པ་དང་གཏོར་མ་སོགས་ཅི་འབྱོར་
བས་མཐར་བསྐོར། ཆ་གསུམ་དང་བདག་འཇུག་གི་ཆས་ཀྱང་ཚང་བར་བྱའོ། །གསུམ་པ་དཀྱིལ་འཁོར་བསྒྲུབ་པ་ནི། གཙང་སྦྲ་བྱས་སྒྲུབ་པ་པོ་རབ་བྱུང་གི་ཆས་གོས་སོགས་གྱོན་ལ་དཀྱིལ་

འཁོར་ལ་ཕྱོགས་པའི་བདེ་བའི་སྟན་ལ་རྡོ་རྗེ་སྐྱིལ་ཀྲུང་གིས་འདུག་སྟེ། བསྟོད་ཚོགས། བརྒྱུད་འདེབས། སྐྱབས་སེམས་ཅི་རིགས་སྔོན་དུ་འགྲོ་བས་ཚོགས་བསགས་ནས་བཟླས་པའི་བར་གྱི་
བདག་བསྐྱེད་བྱ། མདུན་དཀྱིལ་ལ་ལས་བུམ་གྱི་ཆུས་གཏོར་ཏེ་བཛྲ་ཡཀྵ་བསངས། ཨཾ་ཨཀྵོ་བྷྱཛཿབིགྷནྟ་ཀྲིཏ་ཧཱུྃ་ཕཊ་ཨཱཿ འདི་ལ་བོད་པར་དུ་བཛྲ་ཨཀྵོ་བྷྱཞེས་མ་དག་པའོ། །ལྷ་མོ་
བརྒྱད་དང་སྒོ་མའི་སྔགས་མཐར་ཨ་བཏགས་པ་བཟླ་ཞིང་སྤོས་རོལ་དང་བཅས་པ་བྱས་པས། ནམ་མཁར་བཞུགས་པའི་སྟ་གོན་གྱི་ལྷ་ཚོགས་རྣམས་སྤྱན་དྲངས་ཏེ་བྲིས་པའི་དཀྱིལ་འཁོར་གྱི་ལྷ་
མཚན་སོ་སོར་གཉིས་སུ་མེད་པར་ཐིམ་པར་གྱུར། ཅེས་བརྗོད་ཅིང་བསམ། དེ་ནས་སླར་ཡང་སྭ་བྷཱ་ཝས་སྦྱངས། རྡུལ་ཚོན་གྱི་དཀྱིལ་འཁོར་མི་དམིགས་པ་སྟོང་པ་ཉིད་དུ་གྱུར། དེའི་
མདངས་སོགས་ནས་ལྷ་སྟ་གོན་བཞིན་ལ། ྋམཆོད་པའི་སྐབས། རྒྱལ་སྲིད་སྣ་བདུན། བཀྲ་ཤིས་ལྷ་མོ་བརྒྱད། འདོད་ཡོན་ལྔ། ན་བཟའ་འབུལ་བ་སོགས་རིགས་མཐུན་གཞན་ནས་ཁ་
བཀང་ན་ལེགས། བསྟོད་པའི་མཐར། མདུན་བསྐྱེད་ཀྱི་ལྷ་ཚོགས་རྣམས་ཀྱི་ཐུགས་ཀར་ཟླ་བའི་དཀྱིལ་འཁོར་ལ་ས་བོན་སྔགས་ཕྲེང་གིས་བསྐོར་བ། བདག་གི་ཐུགས་ཀའི་ས་བོན་སྔགས་ཕྲེང་༴

3 ༄༄ །དང་བཅས་པའི་འོད་ཟེར་གྱིས་བསྐལ་བས་དེ་རྣམས་ལས་འོད་ཟེར་དཔག་ཏུ་མེད་པ་འཕྲོས། ཕྱོགས་བཅུའི་སངས་རྒྱས་རྣམས་མཆོད། སེམས་ཅན་ཐམས་ཅད་ཀྱི་
ལས་ཀྱི་སྒྲིབ་པ་རྒྱུན་བཅད་དེ་བཅོམ་ལྡན་འདས་མི་འཁྲུགས་པའིི་གོ་འཕང་ལ་བཀོད། དེ་ཐམས་ཅད་ཀྱི་བྱིན་རླབས་འོད་ཟེར་གྱི་རྣམ་པར་བསྡུས་ཏེ་ཐུགས་ཀར་ཐིམ། དེ་ལས་ཀྱང་སྐུ་གསུང་ཐུགས་
ཀྱི་བྱིན་རླབས་འོད་ཟེར་གྱི་རྣམ་པར་བྱུང་སྟེ་རང་གི་སྙིང་གར་ཐིམ་པས་བྱིན་གྱིས་བརླབ་པར་གྱུར། ཅེས་བརྗོད་པའམ་བསམ་ཞིང་བཟླས་པར་བྱ། བུམ་པ་སྟ་གོན་བཞིན་བསྒྲུབ། ཆ་གསུམ་
བཏང་༑ བར་འདིར་སློབ་མ་ལ་དབང་པསྐུར་བའི་སྐབས་སམ། དེ་མིན་ཀྱང་རང་དོན་བདག་འཇུག་གི་རིམ་པ་དཀྱུས་བཞིན་དུ་བྱ་ཞིང་། དེ་ཡང་རང་ཉིད་བདག་བསྐྱེད་གཙོ་བོ་ལས་ཐ་མལ་པའི་
རྣམ་པར་ཕྱེ་ནས་མདུན་བསྐྱེད་ཀྱི་ཤར་ཁྱམས་སུ་འཁོད་དེ་བླ་མ་དང་གཙོ་བོ་དབྱེར་མེད་པ་ལས་དབང་ལེན་པ་ཡིན་ཅིང་། སློབ་མ་ལ་དབང་བསྐུར་ན་དེའི་མཐར་དཀྱིལ་འཁོར་ལྷ་ལ་གནང་བ་གསོལ་
ཏེ༑ སློབ་མ་ལ་བྱིན་གྱིས་བརླབ་པའི་གསོལ་བ་ཡུན་རིང་དུ་གདབ་པར་བྱའོ། །བཞི་པ་སློབ་མ་ལ་དབང་བསྐུར་གྱི་ལག་ལེན་མཐའ་དཔྱོད་དང་བཅས་པ་ཡང་མཁས་དབང་བུདྡྷའི་ཞབས་ཀྱི་བྱ་རྒྱུད་

དབང་གི་མཚམས་སྦྱོར་སོགས་ལས་རྟོགས་པར་བྱ་བ་ལས་ལྷག་པར་མ་དགོས་ཤིང༌། འདིར་ཡིག་ཚོགས་ཆེས་དོགས་པས་མཐར་ཆགས་བྲིས་མ་ལངས་ཀྱང༌། མཚམས་སྦྱོར་རྣམས་སུ་མི་
གསལ་བའི་ཚིག་དོན་གྱི་ཆ་འགའ་རེ་མཆིས་པ་དང༌། རྒྱུན་པར་བདག་འཇུག་སོགས་ཀྱི་སྐབས་གོ་དོན་ཁྱུར་མིད་མི་རྒྱག་པའི་སླད་དུ་ས་བཅད་ཙམ་འབྲི་བར། དབང་བསྐུར་བའི་ཡུལ་སློབ་མའི་
གྲངས་ངེས་ལ་ས་པཎ་གྱི་སྡོམ་གསུམ་རབ་དབྱེ་ལས། སྔགས་ཀྱི་དབང་བསྐར་བྱེད་པ་ན། །གྲངས་ངེས་མེད་པར་དབང་བསྐྱར་བྱེད། །འདི་ནི་རྡོ་རྗེ་འཆང་གིས་བཀག ྋ།ཅེས་ཀླན་ཀར་མཛད་
ཅིང་གང་དུ་བཀག་ན། དེ་ཡང་གསང་བ་སྤྱི་རྒྱུད་ལས། ཞེས་ཁུངས་སྨོས་ནས། ཇི་ལྟར་བཀག་ན། མཁས་པས་སློབ་མ་གཅིག་གམ་གསུམ། །ལྔའམ་ཡང་ན་བདུན་དག་གམ། །ཉི་ཤུ་རྩ་
ནི་ལྔ་ཡི་བར། །ཟུང་དུ་མ་གྱུར་སློབ་མ་བཟུང༌། །དེ་བས་ལྷག་པའི་སློབ་མ་ནི། །ཡོངས་སུ་བཟུང་བ་མི་ཤིས་སོ། །ཞེས་གཅིག་ནས་ཉེར་ལྔའི་བར་གྱི་ཡ་བཟུང་བར་བྱ་ཡི་ཟུང་ཞེས་སམ་ཁ་
འཆམ་བཟུང་དུ་མི་རུང་བ་བཤད་ཅེས་བཞེད་པ། དེའི་དོགས་སྤོང་དུ། འདི་ནི་བྱ་བའི་རྒྱུད་ཡིན་པས། །ཀུན་གྱི་སྤྱི་རྒྱུད་མིན་སྙམ་ན། །རྒྱུད་རྣམས་ཀུན་ལ་འདི་འཇུག་པར། །སྤྱི་རྒྱུད་ཉིད་

ཨཱ ༄༅། །ལས་འདི་སྐད་གསུངས། །གང་དུ་ལས་ནི་ཡོད་གྱུར་ལ། །ལས་ཀྱི་ཆོ་ག་རྣམས་མེད་པ། །དེ་ནི་སྤྱི་ཡི་རྒྱུད་ཉིད་ལས། །གསུངས་པའི་ཆོ་ག་མཁས་པས
བསྟེན༑ །ཞེས་གསུངས་མོད། རྒྱུད་དང་དཀྱིལ་འཁོར་མཐའ་དག་ལ་ཚུལ་འདི་འཇུག་སྙམ་པའང་མ་དག་སྟེ། གསང་བ་སྤྱི་རྒྱུད་རང་གི་དབུར། དེ་ནས་གཞན་ཡང་གསང་བའི
རྒྱུད༑ །དཀྱིལ་འཁོར་དག་ནི་ཐམས་ཅད་ཀྱི། །སྤྱི་ཡི་ཆོ་ག་རྒྱས་པ་དག །མདོར་བསྡུས་རབ་ཏུ་བཤད་པར་བྱ། །གཞན་གྱིས་མི་ཐུབ་ལ་སོགས་གང༌། །དེ་བཞིན་གཤེགས་པའི་དཀྱིལ་འཁོར་
དང་༑ །རབ་ཏུ་གནས་པ་ལ་སོགས་གང༌། །པདྨའི་རིགས་ཀྱི་བཤད་པ་དང་། །རྣམ་པར་གནོན་པ་ལ་སོགས་པ། །དཀྱིལ་འཁོར་སུམ་སྟོང་དག་དང་ནི། །ལྔ་བརྒྱར་བཤད་པ་གང་ཡིན་
པ༑ །དཀྱིལ་འཁོར་དེ་དག་རྣམས་ཀྱི་སྤྱིའི། །ཆོ་ག་འདི་ནི་ངེས་བཤད་དེ། །དེ་ལྟ་བས་ན་ཆོ་ག་འདིས། །དཀྱིལ་འཁོར་ཐམས་ཅད་བྲི་བར་བྱ། ཞེས་བྱ་བའི་རྒྱུད་ལ་གཏོགས་པའི་དཀྱིལ་
འཁོར་སུམ་སྟོང་ལྔ་བརྒྱ་པོ་ཐམས་ཅད་ཅེས་པའི་དོན་དུ་བཟུང་བ་སྐབས་དོན་ཡིན་གྱི། རབ་དབྱེ་བས་སྔགས་ཀྱི་དབང་བསྐུར་བྱེད་པ་ན། །ཞེས་གསང་སྔགས་ལ་གཏོགས་སོ་ཅོག་ཐམས་ཅད་ ི་

འདིས་འགེབས་པར་ཞལ་གྱིས་བཞེས་པས་དེས་ན། རྒྱུད་སྡེ་བཞིའི་དཀྱིལ་འཁོར་ལ་གསུམ་སྟོང་ལྔ་བརྒྱ་ལས་མེད་སྙམ་པའང་དགོངས་པའི་སྣོད་ཤིན་ཏུ་དོགས་པར་གྱུར་པ་སྟེ། རྒྱུད་སྡེ་རེ་རེའི་
གྲངས་ཀྱང་སྤྱིར་བཤད་པ་དང་བྱེ་བྲག་ཏུ་བཤད་པ་མཐའ་ཡས་པ་གསུངས་པ་མ་ཟད། དཀྱིལ་འཁོར་ཐམས་ཅད་བྲི་བར་བྱ་ཞེས་པའི་ཚིག་གིས་དཀྱིལ་འཁོར་མ་ལུས་པ་ཐམས་ཅད་འཆིང་དགོས་
པར་འཆད་ན། བོན་པོ་དང་མུ་སྟེགས་པ་རྣམས་ཀྱི་ལུགས་ཀྱི་དཀྱིལ་འཁོར་ཡང་འདི་ལ་ལྟོས་དགོས་པའི་སྤྱི་རྒྱུད་དུ་ཁས་ལེན་དགོས་པར་འགྱུར། ཡང་ཉེར་ལྔའི་གྲངས་ངེས་ཀྱི་ཤེས་བྱེང
དུ༑ དེ་ལས་ལྷག་པའི་སློབ་མ་ལ། །ཆོ་ག་ཡོངས་སུ་རྫོགས་པ་ནི། །མཚན་མོ་གཅིག་ལ་ཚར་མི་ནུས། །དེ་ཡི་མཚན་མོ་མ་ཚར་ན། །ཆོ་ག་ཉམས་པར་འགྱུར་བ་ནི། །ལྷ་ཡང་ཉི་མ་ནུབ་པ་
།ངེས་པར་བྱིན་གྱིས་བརླབ་ཕྱིར་འདུ། །ཉི་མ་ཤར་བར་མ་གྱུར་བར། །མཆོད་ནས་གཤེགས་སུ་གསོལ་བ་ཤིས། །ཞེས་ཉེར་ལྔ་ལས་མང་བ་ལ་མཚན་མོ་གཅིག་ལ་ཆོ་ག་ཚར་མི་ནུས་པ་དེ་
ལ་ལྟོས་པར་ཁས་བླང་པར་ཡང་དཔྱད་ན། ཉེར་ལྔ་ལས་མ་མང་ཕྱིན་གཅིག་སོགས་ལས་ཟུང་དུ་མ་གྱུར་ན་ཉེར་ལྔ་ལ་ཡང་ཆོ་ག་ཚར་བ་དང་། གཉིས་སོགས་ཟུང་དུ་གྱུར་ན་ཉུང་ཡང་ཆོ་ག་མི་ཚར་

ཏཿu །བ་ཁས་ལེན་དགོས་པས་ལུང་རིགས་གོ་འཛོལ་བ་འདི་ཡང་གཉིས་འཛིན་དུ་འཇོག་པས་ག་ལ་ཆོག དེ་ལས་ལྷག་པའི་སློབ་མ་ནི། །ཡོངས་སུ་བཟུང་བ་མི་ཤིས་
21
།ཞེས་པས། མི་ཤིས་པ་ནི་མི་རུང་བ་དང་མི་དགེ་བ་དང་བཀྲ་མི་ཤིས་པ་དོན་གཅིག་པས། ཡ་གྱལ་བ་དང་ཉེར་ལྔ་ལས་འདས་ན་མི་ཤིས་པར་འཛིན་ན། མཚན་མོ་གཅིག་ལ་ཚར་མི་
ནུས༑ །གླེང་དོན་མ་བྱུང༌། མཚན་མོ་ལ་ལྟོས་ནས་མི་ཤིས་སོ་ཞེས་མི་འཐད། མི་ཚར་ཟེར་དགོས། མཚན་མི་ཚར་ཟེར་བའང་མི་བདེན་པ་མངོན་སུམ་སྟེ། དཔལ་བརྩེའི་རིགས་བསྡུས་
དང་༑ དུས་ཀྱི་འཁོར་ལོ་དང༌། མཁའ་འགྲོ་རྒྱ་མཚོ། སངས་རྒྱས་མཉམ་སྦྱོར་སོགས་ལྷ་མང་ཞིང་ཆོ་གའི་སྤྲོས་པ་ཤིན་ཏུ་རྒྱས་པ་དེ་དག་ཀྱང་། ཉི་མ་བྱང་དུ་བགྲོད་པའི་སྐབས་ཀྱི་མཚན་མོ་
ཐུང་སྒང་ལ་ཡང་སློབ་མ་བརྒྱ་གྲངས་ལ་དབང་གི་བྱ་བ་རྫོགས་པ་མངོན་སུམ་དུ་གྲུབ་ན་དཀྱིལ་འཁོར་གཞན་ཅིས་མི་ཚར། རབ་དབྱེའི་རྗེས་འབྲངས་པ་ཞལ་ཚོན་ཆེ་ཞེས་འདས་པ་དང་ད་ལྟར་འཚོ་
བཞེས་རྣམས་ཀྱང་དབང་བསྐུར་སོགས་དཀྱིལ་འཁོར་དང་འབྲེལ་བའི་ལས་རིམ་ཕལ་ཆེར་ཉིན་མོར་མཛད་པར་འདུག་པ་དེའི་ཚེ་ཆོ་ག་ཉམས་པར་མི་འགྱུར་རམ། དེ་ནི་བཤད་པ་དང་ཕྱག་ལེན་

འགལ་བའི་དཔེར་བརྗོད་པ་ཡིན་ཏེ། ནེ་ཙོའི་ཁ་ཏོན་ལྟ་བུས་ཅི་ཞིག་རུང༌། ཉི་མ་ཤར་གོང་དུ་གཤེགས་དགོས་པའི་ལྷ་དེ་ནི་དཀྱིལ་འཁོར་གྱི་ལྷ་མ་ཡིན་ཏེ།དེ་ནི། གང་ཞིག་མཚན་མོ་རྒྱུ་བ་
།འབྱུང་པོ་རྣམས་དང་ཤ་ཟ་དང༌། །ཟེར་བ་དེ་དག་ཡིན་ཏེ། འཇིག་རྟེན་གྲོང་གསེབ་པའི་འབྱུང་པོ་ལ་ལྷ་ཞེས་མིང་བཏགས་ནས་དེ་དག་མཆོད་པ་ལ་ཕོ་ལྷ་མཆོད་པ་ཞེས་སྨྲ་པ་
ལྟར༑ གསང་བ་སྤྱི་རྒྱུད་ལས་ཀྱང་། ལྷ་རྣམས་ཀུན་ལ་སྡང་མི་བྱ། །དུས་ཚོད་རྟག་ཏུ་མཆོད་པར་བྱ། །ཞེས་གསུངས་ཏེ། ཉ་སྟོང་ཚེས་བརྒྱད་སོགས་དུས་བཟང་གི་མཚན་མོའི་ཆ་ལ་འབྱུང་
པོ་ལ་གཏོར་མ་སོགས་སྦྱིན་པར་བཤད་པ་དང་མཐུན་གྱི་དཀྱིལ་འཁོར་གྱི་ལྷ་དང་འདྲེ་མ་ནོར་བར་གལ་ཆེ་བར་གདའ། ཡང་སློབ་མའི་གྲངས་ཁ་འཆམ་མམ་ཟུང་དུ་གྱུར་པ་རྣམ་པ་ཀུན་ཏུ་མི་རུང་
ན༑ དམ་ཚིག་གསུམ་བཀོད་དུ། མེ་ཏོག་དང་བཅས་པའི་ཐལ་མོ་སྦྱར་ནས། གཅིག་གཉིས་གསུམ་བཞི་ལྔ་ཡང་གཞུག་པར་བྱ། །ཞེས་གསུངས་ཤིང༌། དཀྱིལ་ཆོག་རྡོར་ཕྲེང་ལས་
ཀྱང་༑ སློབ་མ་གཅིག་གམ་གཉིས་སམ་མང་པོ་ཡང་རུང་སྟེ། ཞེས་གསུངས་པ་འདི་ཅི་རེད། སྤྱི་རྒྱུད་ཀྱི་ཚིག་ཟུར་ཟུང་ཞེས་པ་འདི། ས་ལུགས་ཀྱི་མཁས་པ་ཕྱི་མ་ཁ་གཅིག་གིས། སྟ་གོན་

3ཉྫཱ ༄༅། །གྱི་སྔོན་དུ་བྱ་བའི་སློབ་མ་རྗེས་འཛིན་ལ་ངོས་བཟུང་། ལ་ལས་སྟ་གོན་རང་ལ་ངོས་འཛིན་མཛད་འདུག་ཀྱང་། རབ་དབྱེ་ལ་བརྩི་ན། དེ་ཉིད་དུ། སྔགས་ཀྱི་དབང་
བ
བསྐུར་བྱེད་པ་ནི། །ཞེས་དབང་བསྐུར་ལ་སློབ་མ་གྲངས་ངེས་མེད་པར་འདོད་པ་དག་ལ་སུན་འབྱིན་པར་དངོས་སུ་གསལ་ལ། དོན་དུའང་དབང་བསྐུར་བ་དེ་སློབ་མ་རྗེས་སུ་བཟུང་བའི་ཐབས་ཀྱི་
མཆོག་ཡིན་པར་མ་དགོངས་ལགས་སམ། སྤྱོད་རྒྱུད་རྣམ་སྣང་མངོན་བྱང་ལས། སློབ་མ་དད་ཅིང་རིགས་བཙུན་པ། །དེ་བཞིན་དཀོན་མཆོག་གསུམ་ལ་དད། །ཟབ་མོ་ཡི་ནི་བློ་དང་
ལྡན༑ །སྤྲོ་བ་ཆེ་ཞིང་ཚུལ་ཁྲིམས་ལྡན། །བཟོད་དང་ལྡན་ཞིང་སེར་སྣ་མེད། །དཔའ་ལ་ཡི་དམ་བརྟན་པ་ནི། །བཅུའམ་བརྒྱད་དམ་བདུན་ནམ་ལྔ། །གཅིག་གཉིས་བཞི་ལས་ལྷག་ཀྱང་
རུང་༑ །དཔྱད་མི་དགོས་པར་བཟུང་བར་བྱ། །ཞེས་གསུངས། གྲངས་བཅུ་ལས་ལྷག་པ་མ་བྱུང་ཞིང༌། ཟུང་དུ་བཤད་པ་འདི་ལ་འཛེམ་ནས། ས་ལུགས་ཕྱི་མ་ཁ་ཅིག རྒྱུད་སྡེ་གཞན་ལ་
༈ སྤྱི་རྒྱུད་ཀྱིས་རྒྱས་འགེབས་པ་སྤྱིར་བཏང་དང་། སྤྱོད་རྒྱུད་ལ་མི་འགེབས་པ་དམིགས་བསལ་ཡིན་ཟེར་བ་ནི་འབྲོས་ཁུངས་འཚོལ་བའི་ཐབས་སུ་ཁུམས། ཡང་ས་ལུགས་ཁ་ཅིག་ནི། སྤྱོད་རྒྱུད་

ལ་གྲངས་ཀྱི་ངེས་བཟུང་ཡོད་དེ་བཅུ་ནས་གཅིག་གི་བར་དུ་ངེས་བཟུང་ཡོད་པའི་ཕྱིར་རོ། །ཞེས་གསུངས་པའང་རབ་དབྱེའི་དམ་བཅའ་བཤིགས་པའི་སྟ་རེའོ། །འོ་ན་ཁྱེད་ཅག་ཇི་ལྟར་འདོད་ཅེ་
ན༑ འདི་ལ་སྤྱིར་རྒྱུད་སྡེ་བཞི་ལས་སྔ་མ་སྔ་མ་དྲང་དོན་ཤས་ཆེ་ཞིང་། ཕྱི་མ་ཕྱི་མ་ངེས་དོན་ཤས་ཆེ་བ་ནི་རྒྱུད་སྡེའི་བཞུགས་ཚུལ་གྱི་བབས་ལ་ཡོད་ཅིང་། དེའི་ཕྱིར་བྱ་བའི་རྒྱུད། དྲང་དོན་
ཤས་ཆེ་བའི་དབང་དུ་མཛད་ནས་བྱ་བ་སྤྱི་རྒྱུད་དུ་གྲངས་ཀྱི་ངེས་བཟུང་དང༌། བྱེ་བྲག་རྒྱུད་དམ་ཚིག་གསུམ་བཀོད་ལྟ་བུར་ངེས་མེད་མཛད་པ་ནི་མཐའ་གཅིག་ཏུ་ཞེན་པ་འགོག་པ་ལ་དགོངས་པ་ཡིན་
པས༑ སློབ་མ་ལོག་སྲེད་ཅན་མ་གཏོགས་གཞན་རྣམས་གཅིག་ཆར་དུ་བཟུང་བར་བྱ་སྟེ་གསང་སྔགས་ཀྱི་བག་ཆགས་བཟང་པོ་བསྐྲུན་པའི་ཕྱིར་དུའོ། །རྣལ་འབྱོར་གྱི་རྒྱུད་དེ་ཉིད་འདུས་པ་
ལས༑ རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་འདིར་ནི་མ་ལུས་ཤིང་ལུས་པ་མེད་པའི་སེམས་ཅན་གྱི་ཁམས་ཐམས་ཅད་གཞུག་ཏུ་རུང་ངོ་། །ཞེས་སོགས་དང་། བླ་མེད་དུས་འཁོར་སོགས་ལས་
གྲངས་ངེས་མེད་པར་བཤད་པ་དང༌། གྲུབ་ཆེན་དཱ་རི་ཀ་པས་བདེ་མཆོག་དཀྱིལ་འཁོར་དུ་ཉེར་ལྔའི་གྲངས་ངེས་མཛད་པའང་གོང་བཞིན་ཕྱོགས་གཅིག་པའི་མཐར་ཞེན་འགོག་པའི་ཆེད་དུ་ཡིན་ཏེ་རྣམ་

3 ༄༅། །པ་གཞན་དུ་ན་རྒྱུད་སྡེ་སྣ་ཚོགས་པའི་ལུང་འགལ་བར་བཟུང་དགོས་ལ། དེ་འདྲའི་གཟུ་ལུམ་དཔྱོད་ལྡན་སུས་ཀྱང་བྱེད་པར་མི་རིགས་པས་སོ། །དབང་གི་ཆོ་ག་ལ་
སྔོན་འགྲོ། དངོས་གཞི། རྗེས་དམ་ཚིག་འབོགས་པ་དང་གསུམ་གྱི། དང་པོ་སྔོན་འགྲོ་འཇུག་པ་ནི། སློབ་མ་རྣམས་དཀྱིལ་འཁོར་གྱི་ཤར་སྒོའི་རྟ་བབས་ཀྱི་མདུན་ཐད་དུ་འཁོད་པར་མོས་
ནས༑ སློབ་དཔོན་རང་ཉིད་ལས་ཀྱི་རྡོ་རྗེའི་ཚུལ་དུ་གནས་པས། ཁྲུས་དང་སྦྱང་བ་བགེགས་བསྐྲད་གྲུབ་ནས། ལོ་རྒྱུས་བཤད། དཀྱིལ་འཁོར་འདི་ཉིད་སྔར་མ་མཐོང་བ་མཚོན་ཕྱིར་རྩ་ལས་ཀྱི་
སྔགས་ཀྱིས་བཏབ་པའི་དར་རས་སྡོ་དམར་གྱིས་གདོང་གཡོགས། ཨོཾ་ཨཱཿ ཧཱུྃ་ཞེས་བརྗོད་པས་བཅིང༌། དཀྱིལ་འཁོར་གྱི་ལྷ་དང་མཇལ་བའི་ཕྱག་རྟེན་དུ་མེ་ཏོག་གི་ཕྲེང་བ་ཨཱ་ཁཾ་བི་ར་ཧཱུྃ་གིས་
གཏད་ལ། སོར་མོ་གཞན་བསྣོལ་གུང་མོ་གཉིས་བརྐྱང་བའི་བར་དུ་འཛིན་བཅུག་པ་འདི་ངེས་པར་དགོས་ཀྱང་དཀྱིལ་ཆོག་ན་ཆད་པ་ཡིན་གསུངས་དེ་ནས་བདུན་རྣམ་དག་གི་སྒོ་ནས་སྨོན་པ་དང་
འཇུག་པའི་བྱང་སེམས་ཀྱི་སྡོམ་པ་འབོགས། གསོལ་གདབ་ལན་གསུམ་གྱི་རྗེས། བླ་མའི་ཕྱག་གི་རྡོ་རྗེ་ལ་འཇུས་ཏེ་དཀྱིལ་འཁོར་གྱི་ཤར་སྒོ་ནས་ཞུགས། ཤར་ཁྱམས་སུ་གནས་པ་

ལ༑ ལམ་ཆེན་འདི་ནི་སོགས་ཀྱི་དོན་འཆད་པར་འགྱུར་བའི་སྔགས་ཀྱི་དམ་ཚིག་རྣམས་ཚུལ་བཞིན་བསྲུང་ན་དངོས་གྲུབ་ཀྱི་འབྲས་བུ་མྱུར་དུ་འབྱིན་ཅིང་དམ་ལས་འདས་ན་དམྱལ་བར་ལྟུང་བའི་ཁེ་
འབྲུག་ཉེན་བསྒྲགས་ནས་དམ་ལ་བཞག་ཕྱིར་དྲི་བཟང་བཏབ་པའི་དུང་ཆོས་ཀྱི་ཆུ་སྦྱིན་ལ། ཨོཾ་ཨཀྵོ་བྷྱསོགས་བརྗོད་དུ་བཅུག རྒྱ་བལ་སོགས་ཀྱི་ཡུལ་ཆོས་མནའ་བྱེད་དུས་ཆུ་བླུད་སྲོལ་ལྟར་འདིར་
ལུགས་ཡང་དེ་བཞིན་ལས། མནའ་ཆུ་ལ་ལྷ་བསྐྱེད་བཟླས་སོགས་དགོས་པ་མ་གསུངས་སོ། །རིགས་དང་སྐལ་བ་བརྟགས་ཕྱིར་མེ་ཏོག་དོར་བ་འདིའི་སྔོན་དུ། མེ་ཏོག་དེ་སྔོན་གྱི་ལྷ་སྐལ་གང་ཡིན་ལ་
ཕོག་ཅིག་ཅེས་པའི་བདེན་ཚིག་བརྗོད་པའི་ཆེད་དུ་བྱིན་དབབ་པ་ནི། རྡོ་རྗེ་རྩེ་ལྔ་པའི་ཕྱག་རྒྱ་སྤྱི་བོར་བཞག་སྟེ་དྲིལ་བུ་འཁྲོལ་བཞིན་རྩ་རིགས་ལན་གསུམ་བཟླ་སྟེ། དང་པོས་གསལ་གདབ་ཅིང་སྙན་
མཛོད་
གསན་དབབ། གཉིས་པས་བདེན་པ་བརྡར་ཞིང་འདོད་སྨྲང་གསོལ། གསུམ་པས་མཐུ་བསྐུལ་ཞིང་མཐའ་བརྟན་པར་བྱ་བ་ཡིན་གསུངས། དེས་ལྷའི་རིགས་ཀྱི་བསོད་ནམས་ཅི་འདྲ་བ་དེ་བཞིན་
དུ་འབབ་པར་འགྱུར་ལ། དེས་དཀྱིལ་འཁོར་དབང་དུ་འགྱུར་བ་ལ་དངོས་གྲུབ་ཀྱི་པྲ་བརྟགས་པའི་ཕྱིར་དཀྱིལ་འཁོར་ལ་མེ་ཏོག་འདོར་དགོས་ཏེ། གསང་བ་སྤྱི་རྒྱུད་ལས། དངོས་གྲུབ་རབ་

3 ༄༅། །འབྲིང་རྣམ་གསུམ་ནི། །མེ་ཏོག་བབས་པ་ལ་བརྟགས་ཏེ། ལྷ་རྣམས་ཀྱི་ནི་ཁྱད་པར་དང༌། །གནས་ཀྱི་ཁྱད་པར་དག་ལས་བརྟགས། །གང་ཚེ་སངས་རྒྱས་བཅོམ་
ལྡན་གྱི། །དབུ་ལ་མེ་ཏོག་བབས་གྱུར་ན། །ཞེས་སོགས་རིགས་ཀྱི་ལྷ་དང༌། སྐུའི་གནས་སོགས་གར་བབས་ལ་བརྟགས་པར་བཤད་པས་རྡུལ་ཚོན་ཡིན་ན་རི་མོ་སུབ་པའི་ཉེས་པ་སྤོངས་ཕྱིར་
དཀྱིལ་འཁོར་ལོགས་སུ་བཀྲམ་པ་དང་། རས་བྲིས་ཡིན་ན་དཀྱིལ་འཁོར་དངོས་ལ་འདོར་བ་རྒྱ་གཞུང་རྣམས་སུ་འབྱུང་ནའང༌། ཕྱིས་བླ་མ་རྣམས་ནས་འཇུག་པ་བདེ་ཁྱད་ཀྱིས་དཀྱིལ་འཁོར་གྱི་ལྷ་
ཡང་རིགས་ལྔ་ལས་མ་འདས་པའི་མཎྜལ་ཚོམ་བུ་ལྔ་པའམ་བུམ་པའི་མཚན་མ་ལོགས་སུ་བཀོད་ནས་དེ་དཀྱིལ་འཁོར་གྱི་ལྷར་བྱིན་གྱིས་བརླབ་པ་ལ། ཧཱུཾ་པུ་ཛ་ཧོཿ རྗེས་ཟློས་བཅས་འདོར་དུ་
འཇུག་པར་མཛད། དབུས་སུ་བབ་ན་གཙོ་བོ་དང་། ཤར་ལྷོ་ནུབ་བྱང་གི་མཚན་མ་རྣམས་ལ་ཕོག་ན་རིམ་བཞིན། རྣམ་སྣང་། རིན་འབྱུང༌། སྣང་མཐའ། དོན་གྲུབ་ཀྱི་རིགས་དང་གཉིས་ཀྱི་
༈ བར་དུ་ལྷུང་ན་གང་ལ་ཉེ་བའི་དེ་རིགས་དང་། ཉེ་རིང་མཉམ་ན་གཉིས་ཀའི་དངོས་གྲུབ་འགྲུབ་ཅིང༌། གང་ལ་དད་པ་དེའི་རིགས་གལ་ཏེ་རས་བྲིས་ཡིན་ཚེ་ལྷའི་སྐུ་ཡོད་ན། དབུ་དང་གཙུག་ཏོར་

ལ་བབ་ན་མཆོག ཞལ་དང་སྤྱན་ལ་སྔགས་ཀྱི་དངོས་གྲུབ། སྐུའི་སྟོད་དང་བར་དང་སྨད་ལ་རིམ་བཞིན་བྱང་ཆུབ་དང་དབང་ཕྱུག་དང་ནོར་གྱི་དངོས་གྲུབ་ཐོབ།རྩིགས་པའི་ཕྱིར་ལྷུང་ན་ལན་
ཤྲཱྀ གསུམ་བསྐྱར་ཞིང་དངོས་གྲུབ་ཕྲ་མོ་སོགས་བརྡ་སྤྲད། གཞུང་དུ། རྡོ་རྗེ་འཁོར་ལོ་པདྨའི་སྟེང་དུ་འདུག་ལ། ཞེས་པའི་དོན་དང་དགོས་ཆེད་མཚམས་སྦྱོར་རྣམས་སུ་གསལ་པོ་མ་གསུངས་
ཤིང་༑ གཞན་དུའང་སྔོན་ཆད་མ་མཐོང་བས་བརྟག་བྱར་འདུག གང་ལ་ཕོག་པ་དེ་དངོས་གྲུབ་ཀྱི་བརྡར་སྤྱི་བོར་བཅིང་། གཞུང་སོགས་ལས་མི་གསལ་ཀྱང་ཨཾ་ཨཱཿ ཧཱུྃ་གིས་ཡོལ་བ་བསལ་ཞིང་
མིག་དར་དབྱེ། དཀྱིལ་འཁོར་ལ་བལྟ་བར་བསྐུལ། བལྟ་བའི་དགོས་པ། བསྐལ་པ་བྱེ་བ་སོགས་ཀྱི་ཕན་ཡོན་དྲན་པར་བྱས་ཏེ། ལྷ་ངོ་ཞིབ་པར་སྤྲོད། དེ་ཡན་འཇུག་པའོ། །གཉིས་པ་
དངོས་གཞིའི་དབང་ལ། གསང་བ་སྤྱི་རྒྱུད་ལས། ལྷ་ཡི་རིགས་རྣམས་མཐོང་བ་ལ། །དབང་བསྐུར་བ་ནི་རྣམ་པ་བཞི། །བླ་མ་མཉམ་པར་བཞག་པ་ཡིས། །དེ་དག་ཤེས་ནས་ཅི་རིགས་
བྱ༑ །སློབ་དཔོན་གོ་འཕང་ཐོབ་བྱའི་ཕྱིར། །དང་པོ་ཡོངས་སུ་བསྒྲགས་པ་ཡིན། །རིགས་སྔགས་རྣམས་ནི་བསྒྲུབ་བྱའི་ཕྱིར། །གཉིས་པ་ལེགས་པར་བཤད་པ་ཡིན། །བགེགས་རྣམས་རབ་

JU? །ཏུ་གཞོམ་པའི་ཕྱིར། །གསུམ་པ་རབ་ཏུ་བསྒྲགས་པ་ཡིན། །བཞི་པ་འབྱོར་པ་ཐོབ་པའི་ཕྱིར། །ཆོ་ག་རྒྱས་པ་དེས་བཤད་དོ། །ཞེས་སློབ་དཔོན་དུ་བྱེད་པའི་དང་
པོ༑ རིགས་སྔགས་བསྒྲབ་པ་གཉིས་པ། བགེགས་གཞོམ་པ་གསུམ་པ། འབྱོར་པ་ཐོབ་པའི་དབང་བཞི་པར་གསུངས་པ་ནི། སློབ་དཔོན་མེད་པར་གསང་སྔགས་ལ་རང་གར་འཇུག་པ་དགག་
པའི་ཕྱིར་རྒྱུད་དུ་གོ་རིམ་དཀྲུགས་ནས་གབ་པ་ཡིན་ལ། དཀྱིལ་ཆོག་ཏུ། བླ་མ་མཉམ་པར་བཞག་པ་ཡིས། །དེ་དག་ཤེས་ནས་ཅི་རིགས་བྱ། །ཞེས་གོང་གི་ལུང་དོན་གྱིས་འཁྲུགས་པ་བསལ་
ནས་མན་ངག་ཏུ་སྡེབས་པ་སྟེ། ཇོ་བོ་དཱི་པཾ་ཀཱ་རའི་གཞུང་བཞིན་དུའོ། །དེ་ལྟར་དབང་རྣམ་པ་བཞིའི་དང་པོ་རིགས་སྔགས་སྒྲུབ་པའི་དབང་ནི་གཙོ་བོ་ཡིན་ཏེ། ཡེ་ཤེས་ཐིག་ལེ་ལས། ཆུ་ཡི
དབང་བསྐུར་དབུ་རྒྱན་དག བྱ་བའི་རྒྱུད་ལ་རབ་ཏུ་གྲགས། ཞེས་དང་། སྡོམ་གསུམ་རྒྱན་ལས་ཀྱང་། རིག་གཏད་རྗེས་སུ་གནང་དང་དབང་བསྐར་བ། །གང་རུང་ལས་ནོད་འདི་ཡི་དབང་
༈ བསྐུར་ནི། །ཆུ་དབང་ཕྱག་རྒྱ་སྤྱི་བོར་གཏུག་པ་དང༌། །བརྒྱུད་འཛིན་རྗེས་གནང་ཙམ་སྟེ་ཞེས་གསུངས་པའི་དོན། དང་པོ་ཆུ་དབང་དང་། དེ་རྗེས་ཕྱག་རྒྱའི་དབང་བསྐུར་བ་གཉིས་གསང་བ་སྤྱི་

རྒྱུད་ནས་བཤད་པ་ཇི་ལྟ་བར་མཚམས་སྦྱོར་རྣམས་སུ་གསལ་བ་བཞིན། དངོས་གཞིའི་དོན་དུ་གསོལ་གདབ། སློབ་མ་གཙོ་བོར་བསྐྱེད། སློབ་དཔོན་གྱིས་རྩ་རིགས་དང་འཁོར་སྔགས་ཚང་མ
བཟླ་བཞིན་བཀུར་སྟི་རོལ་མོ་དང་བཅས་པས་བུམ་པ་སྤྱན་དྲངས་ཏེ་དཀྱིལ་འཁོར་ལ་ལན་གསུམ་བསྐོར་བའི་མོས་པ་བྱས་ལ། ཕ་རོལ་ཏུ་ཕྱིན་པ་དྲུག་གི་མི་མཐུན་ཕྱོགས་ཀྱི་ཉོན་མོངས་པ་དྲུག་རྒྱུ་
དང་འབྲས་བུ་དང་བཅས་པ་སྦྱོང་བའི་སླད་དུ། ཕ་རོལ་ཏུ་ཕྱིན་པ་དྲུག་གི་རང་བཞིན་གྱི་བུམ་པའི་ཆུས་ལན་དྲུག་ཏུ་དབང་བསྐུར་ཞིང་ཁྲུས་བྱས་པས་ལམ་མཚན་མ་མེད་པའི་རྣལ་འབྱོར་བསྒོམ་པ་ལ་
དབང་༑ འབྲས་བུ་ཆོས་སྐུ་འགྲུབ་པའི་སྐལ་བ་བཞག་མོས་དང་། ཡིད་བཞིན་གྱི་ནོར་བུ་རྒྱལ་མཚན་གྱི་རྩེ་མོའི་ཕྱག་རྒྱ་མགོ་བོའི་གནས་ལྔར་བཞག་སྟེ་སྔགས་དང་བཅས་པའི་དབང་བསྐུར་བས་
ལམ་མཚན་བཅས་ཀྱིས་རྣལ་འབྱོར་བསྒོམ་པ་ལ་དབང་ཞིང་། འབྲས་བུ་གཟུགས་སྐུ་འགྲུབ་བྱེད་དོ། །འདི་ལ་དངོས་བསྟན་ཕྱག་རྒྱའི་དབང་གཙོ་ཆེ་ཡང་སློབ་མ་མང་པོ་ཡོད་ཚེ་ཕྱག་རྒྱ་མི་འཆིང་བ་
ཅོད་པཎ་གྱི་དབང་བསྐུར་ཡང་སྐྱོན་དུ་མི་འགྱུར་ཙམ་མོ། །གཉིས་པ་འབྱོར་པ་ཐོབ་པའི་དབང་ལ། བཀྲ་ཤིས་པའི་རྫས་བརྒྱད་བྱིན་གྱིས་བརླབས་ནས་སོ་སོའི་སྟོང་ཐུན་གྱིས་མཚམས་སྦྱོར་ཏེ་✖

།ཚིགས་བཅད་ཀྱིས་སློབ་མའི་ལག་ཏུ་སྟེར་བ་ཡིན་ཅིང༌། འདི་སྐོར་ལ་ཅུང་ཟད་དཔྱད་ན། བླ་མ་གོང་མ་འགའ་རེའི་གསུང་རྒྱུན་ཡི་གེ་ནོར་བ་སོགས་འཁྲུལ་འབྱམས་39 ༄༅།
སུ་གྱུར་པ་ཁ་ཤས་སྣང་བ་ཁྱད་དུ་གསོད་པ་ཉེས་པའི་གཞི་ཡིན་ཀྱང༌། བཅོམ་ལྡན་འདས་ཀྱི་གསུང་རབ་དང་བསྟན་ན་ལེགས་པས། གླང་པོ་ཆེ་ས་སྲུང་གི་བུས་གི་ཝཾ་ཕུལ་བ། ས་སྲུང་གིས་ཕུལ་
ཞེས་ས་སྲུང་གི་བུ་དང་ནོར་བ། དེ་བཞིན་དུ། ཁྱིམ་བདག་བཟང་སྐྱོང་གིས་ཞོ་ཕུལ་བར། ཞིང་པའི་བུ་མོ་ལེགས་སྐྱེས་མས་ཞོ་ཕུལ་ཞེས་པ་དང་། འགའ་རེར་འོ་ཐུག་སྦྲང་རྩི་ཅན་ཕུལ་ཞེས་
པའང་༑ འབུལ་མཁན་གྱི་གང་ཟག་ནོར་བ་དང༌། འབུལ་རྒྱའི་ཞོ་དང་འོ་མ་ནོར་བ་སྟེ། འདིར་བཀྲ་ཤིས་པའི་རྫས་སུ་དགོས་རྒྱ་ཞོ་ཡིན་པ་ནི། པཎ་ཆེན་ཛེ་ཏཱ་རིའི་གཞུང་ལས་བྱུང་བ་བཀྲ་ཤིས་
རྫས་བརྒྱད་ཀྱི་ཚིགས་བཅད་འདི་ཀུན་གྱིས་ཡིད་བརྟན་བྱ་བར།ྋ ཞོ་ནི་ཀུན་གྱི་སྙིང་པོར་གྱུར་པ་སྟེ། ཞེས་པ་ལས་འོ་མ་མ་གསུངས་སོ། །འོ་མ་སྐབས་སུ་བབས་པ་ཞིག་ནའང༌། ྋགྲོང་པའི་བུ་མོ་
༣དགའ་མོ་དང་དགའ་སྟོབས་མ་གཉིས་ཀྱིས་བ་སྟོང་བཞོས་ནས་ལྔ་བརྒྱ་ལ་བླུད། ལྔ་བརྒྱ་དེ་བཞོས་ནས་ཉིས་བརྒྱ་ལྔ་བཅུར་བླུད། དེ་བཞོས་ནས་བརྒྱ་ལ། དེ་བཞོས་ནས་ལྔ་བཅུ་ལ། དེ་བཞོས་

ནས་ཉི་ཤུ་ལ། ཉི་ཤུ་དེ་བཞོས་པའི་འོ་མ་བསྐོལ་ནས་དེ་དྲངས་ནས་བྱང་ཆུབ་སེམས་དཔའ་ལ་གནོད་པར་འགྱུར་དོགས་ནས། རི་བོ་སྤོས་ངད་ལྡན་ནས་ལྷའི་སྨན་བླངས་ཏེ་བཏབ་ནས་སྦྲང་རྩི་ལྟར་
འབྲུག་མངར་བ་སྟོང་དུ་སྦྲེལ་བ་དེ་བརྒྱ་བྱིན་གྱིས་ཕྱག་ཚང་བྱས་ཏེ་དྲངས་པའང་འདྲེན་ཅི་སྟེ་མི་དགོས། བྲམ་ཟེ་ཀུནྡ་ལིས་དུར་ཝ་ཕུལ་བ་ལ་རྩ་འཚོང་བཀྲ་ཤིས་ཀྱིས་ཀུ་ཤ་ཕུལ་ཟེར་བའང་འབུལ་མཁན་
ལུགས་གང་ཟག་དང་འབུལ་རྒྱུའི་རྫས་གཉིས་ཀ་ནོར། འདིར་དགོས་རྒྱུ་དུར་ཝ་སྟེ་ཚིགས་བཅད་དེ་ཉིད་ལས། དུར་ཝས་ཚེ་ནི་འཕེལ་བར་བྱེད་པ་སྟེ། །ཞེས་གསུངས་པ་བཞིན་དུར་ཝ་བཅུད་ལེན་ཚེ་
ཆོས་
སྤེལ་བའི་ནུས་པ་དང་ལྡན་པས་དགོས་ཆེད་དང༌། ཀུ་ཤ་གདན་དུ་འོས་པས་བྱེད་ལས་ཀྱང་ཀུ་ཤ་ཞེས་པ་ངན་སེལ་ཏེ་གྲིབ་སེལ་དང་གཙང་སྦྲ་ལ་འགྱུར་བ་སྟེ། རྒྱུད་ལས། ཀུ་ཤ་འདི་ནི་གཙང་
མཛོད་
ཆེན་ཞིང་དགེ ྋ།ས་ལ་སྐྱེས་པ་འདབ་མའི་སྙིང་། །དཀོན་མཆོག་གསུམ་པོ་མཉེས་བྱེད་ཅིང་། ྋ།ཚངས་པ་ལྷ་ཡི་དག་བྱེད་ཡིན། །ཞེས་གསུངས་པས། ནུས་པ་ཐ་དད་པའོ། །སྟ་གོན་དུས་རྨི་
མོ་
ལམ་གྱི་གྲིབ་བསལ་ཕྱིར་སྔས་དང་སྟན་དུ་སྤྱིན་ཚེ་ཀུ་ཤ་འབུལ་བའི་ཁུངས་འདྲེན་འདོད་ནའང༌། བྱང་ཆུབ་སེམས་དཔའ་རྩ་ཡི་འདིང་བ་ལ་འདུག་པར་བྱའོ་དགོངས་པ་དང་། ལྷ་རྣམས་ཀྱི་དབང་པོ་

།བརྒྱ་བྱིན་གྱིས་སེམས་ཀྱིས་ཤེས་ནས་རི་བོ་སྤོས་ངད་ལྡན་ནས་ཤིང་བལ་གྱི་འདབ་མ་ལྟར་རེག་ན་བདེ་བའི་རྩྭ་ཁུར་གཅིག་བླངས་ནས་རྩྭ་འཚོང་བཀྲ་ཤིས་ཀྱི་ཆ་བྱད་དུ་3 ༄༅།
སྤྲལ་ནས་ཕུལ་བར་བཤད་ལ། རྩྭ་འཚོང་བཀྲ་ཤིས་རང་འབུལ་མཁན་མིན་པ་ཡང་ཤེས་དགོས་སོ། །འགའ་ཞིག་གིས་དུར་ཝ་དང་ཀུ་ཤ་དོན་གཅིག་པར་མཛད་མཁན་ཡང་ཡོད་འདུག
ཀྱང་༑ རྩྭ་དང་ཤིང་ངོ་བོ་ཐ་དད་པར་མ་ཟད་སྦྱིན་སྲེག་རྣམས་སུའང་འདི་གཉིས་རྫས་སྔགས་དང་བྱེད་ལས་སོ་སོར་གསུངས་པ་ལྟར་གོང་གི་རིགས་པས་ཀྱང་རྟོགས་སླའོ། །ཤིང་གི་ལྷ་མོས་བིལྦ་
ཕུལ་བར། ཚངས་པས་ཕུལ་ཟེར་བ་འབུལ་མཁན་ནོར། ལྷའི་དབང་པོ་བརྒྱ་བྱིན་གྱིས་དུང་གཡས་སུ་འཁྱིལ་བ་ཕུལ་བར། བརྒྱ་བྱིན་བྲམ་ཟེ་དཀར་རྒྱལ་དུ་སྤྲལ་ནས་ཟེར་བ་མ་དག དུང་འདི་
ད་ལྟའི་ས་སྐྱའི་དཀར་མོ་རྒྱང་གྲགས་ཡིན་ཟེར་བ་དཀར་མོ་རྒྱང་གྲགས་གཡས་འཁྱིལ་མ་ཡིན་པས་རྫུན་ནོ། །སའི་ལྷ་མོ་བརྟན་མས་ལི་ཁྲི་དང༌། གསང་བའི་བདག་པོ་ཕྱག་ན་རྡོ་རྗེས་ཡུངས་ཀར་
ཕུལ་བ་རྣམས་གསུང་རབ་དང་མཐུན་ནོ། །རྫས་བརྒྱད་སྟེར་ཚིག་པར་མར། མ་དག་གམ་སེམས་པ་མང་དུ་སྣང་ཡང་རེ་ཞིག་བཏང་སྙོམས་སུ་བཞག་གོ །གསུམ་པ་བགེགས་གཞོམ་པའི་དབང་

བཀྲུ་བྱབ་བསྲུང་བ་གཞུང་བཞིན་ལ། དེང་སང་གཟུངས་ཚར་གཅིག་ཁོ་ན་བརྗོད་རྗེས་སརྦ་པཱ་པཾ་སོགས་ཤམ་བུ་རྣམས་བྲེང་ཚར་དུ་འདྲེན་པར་སྣང་ཡང༌། འགྲུབ་ན་ཤམ་བུ་རེ་རེའི་མགོར་གཟུངས་
ཚར་རེ་སྦྱར་དགོས་པར་མངོན་ཞིང༌། སྔགས་དོན་ནི། སརྦ་ཐམས་ཅད། པཱ་པཾ་སྡིག་པ། ཤནྟིཾ་ཞི་བ། ཀུ་རུ་ཡེ་མཛོད། སྭཱ་ཧཱ་གཞི་ཚུགས་དེ་བཞིན་ཐོག་མཐའ་འདྲ་བ་ལ། ཛྭ་ར་
རིམས༑ ཨུ་པ་དྲ་ཝེ། ཉེ་བར་འཚེ་བ། གྲ་ཧེ་གདོན། ཨ་ཀཱ་ལ་མྲྀ་ཏུ། དུས་མ་ཡིན་པའི་འཆི་བ། དུརླབ་ནན། རྨི་ལམ་ངན་པ། དུ་རྨ་ཏེ། མཚན་མ་ངན་པ། ཀུ་ལ་བྷྱ། ལྟས་
ངན་པ། བྱབས་པའི་སྐབས་ཀྱི་ཨ་པ་ན་ཡེ་སྦྱོང་ཞེས་པ་དང༌། བསྲུང་བའི་དོན་རཀྵ་ཞེས་མཐར་སྦྱར་རོ། །བཞི་པ་སློབ་དཔོན་གྱི་དབང་ངམ་བརྒྱུད་འཛིན་པའི་དབང་ནི། ཕྱག་རྡོར་དབང་བསྐུར་
གྱི་རྒྱུད་ལས། སྔགས་པ་པདྨ་དམ་པ་དེར། །རབ་ཏུ་བཞག་ནས་བདག་ཉིད་ཀྱིས། །མེ་ཏོག་སྤོས་ཀྱིས་མཆོད་བྱས་ལ། །མར་མེ་མཆོད་ཡོན་དབུལ་བར་བྱ། །གདུགས་དང་རྒྱལ་མཚན་བ་
དན་དང༌། །སིལ་སྙན་སྒྲ་རྣམས་བྱུང་བ་དང༌། །རོལ་མོ་སྒྲ་སིལ་རྣམ་མང་གིས། །ཡང་དག་མངོན་དུ་དགའ་བྱས་ལ། །སྐྱོབ་པ་ཀུན་གྱི་མངོན་སུམ་དུས། །བསྒྲིམས་ཏེ་དེ་ནི་དབང་

3 ༄༅། །བསྐུར་རོ། །ཇི་ལྟར་གླིང་བཞིའི་དབང་ཕྱུག་གིས། །འཁོར་ལོ་བསྒྱུར་བ་དབང་བསྐུར་བ། །དེ་བཞིན་སྔགས་པས་ངོ་མཚར་དང་། །བཀྲ་ཤིས་ཀུན་གྱིས་དབང་
ཟ
བསྐུར་རོ། །མེ་ཏོག་རྣམས་དང་བདུག་པ་དང༌། །སྤོས་མཆོག་རྣམས་ཀྱིས་ཡང་མཆོད་ལ། །ལག་པ་གཡས་སུ་རྡོ་རྗེ་དང༌། །གཡོན་དུ་འཁོར་ལོ་བཞག་ནས་སུ། །སློབ་མ་དེ་ལ་འདི་སྐད་
དུ༑ །རྡོ་རྗེ་སློབ་དཔོན་ཁྱོད་གྱུར་ཏེ། །ཞེས་པ་ནས། ཇི་ལྟར་འཁོར་ལོས་བསྒྱུར་བའི་རྒྱལ། །ཅེས་སོགས་གསུངས་པ་དང་། སྤྱོད་རྒྱུད་དུའང་། ཆོས་ཀྱི་དུང་ནི་བླ་མེད་པ། །ཀུན་ཏུ་རྒྱས་
པར་བུས་ནས་སུ། །ཞེས་སོགས་གསལ་བར་གསུངས་པས་བྱ་སྤྱོད་རྒྱུད་ལ་རིགས་ལྔའི་སྡོམ་བཟུང་མེད་པས་རྡོ་རྗེ་སློབ་དཔོན་གྱི་དབང་མི་འཐད་ཟེར་བའང་གྱི་ནའོ། །དངོས་གཞིའི་དབང་རིམ་
སོང་ནས། གསུམ་པ་དམ་ཚིག་དང་སྡོམ་པ་འབོགས་པ་ནི། དེ་ཡང་། བྱ་བ་སྤྱི་རྒྱུད་ཀྱི་སྐབས་སུ། བསྲུང་བར་བྱ་བའི་རྩ་ལྟུང་བཅུ་དྲུག བསླབ་པར་བྱ་བའི་དམ་ཚིག་སུམ་ཅུ། ཉམས་ན་
ཕྱིར་བཅོས་པའི་ཚུལ་བཤད་པ་དང་གསུམ་དུ་ཡོད་པ་ལས། དང་པོ་རྩ་བའི་ལྟུང་བ་བཅུ་དྲུག་ནི། སྡོམ་གསུམ་རྒྱན་ལས། ཆད་ལྟ་དཀོན་མཆོག་གསུམ་སྤོངས་བྱང་སེམས་སྤོང་། །དབང་

བསྐུར་སྤོང་དང་བླ་མར་འཁུ་བ་ལྔ། །འཇམ་དཔལ་རྩ་རྒྱུད་ལས་གསུངས་དཔུང་བཟང་གིས། །ཞུས་ལས་མཚམས་མེད་ལྔ་དང་ཉེ་བ་ལྔ། །སྙིང་ནས་དཀོན་མཆོག་གནོད་བྱེད་བཅུ་གཅིག་
གོ །ཞེས་གསུངས་པས། ཆད་པར་ལྟ་བ་དང༌། དཀོན་མཆོག་གསུམ་སྤོང་བ་དང༌། བྱང་ཆུབ་ཀྱི་སེམས་སྤོང་བ་དང༌། དབང་བསྐུར་བ་སྤོང་བ་དང༌། བླ་མ་ལ་འཁུ་བ་སྟེ་ལྔ་པོ་འདི
དང་༑ དགྲ་བཅོམ་གསོད་པ་དང༌། ཕ་གསོད་པ་དང༌། མ་གསོད་པ་དང༌། དགེ་འདུན་གྱི་དབྱེན་འབྱེད་པ་དང༌། དེ་བཞིན་གཤེགས་པ་ལ་སྐུ་མཚལ་འབྱིན་པ་སྟེ་མཚམས་མེད་ལྔ་
མཆོད་རྟེན་འཇིག་པ་དང་། བྱང་ཆུབ་སེམས་དཔའ་གསོད་པ་དང་། ཉོན་མོངས་ཟད་པའི་དགེ་སློང་མ་སུན་འབྱིན་པ་དང་། སློབ་པ་གསོད་པ་དང་། དགེ་འདུན་གྱི་དཀོར་རྐུ་འཕྲོག་
བྱེད་པ་སྟེ་ཉེ་བ་ལྔ། །སྙིང་ནས་དཀོན་མཆོག་གསུམ་ལ་གནོད་པར་བྱེད་པ་སྟེ་རྩ་ལྟུང་བཅུ་དྲུག་གོ །རྩ་ལྟུང་ཞེས་པའི་ཐ་སྙད་གང་ལ་འཇོག་ན། འདི་དག་ལས་གང་ཡང་རུང་བ་ཞིག་དཔྱད་ན་
སྡོམ་པ་རྩ་བ་ནས་འཇིག་ཅིང་དངོས་གྲུབ་འཕྲོག་ལ། དྲན་པ་དང་ཤེས་བཞིན་གྱིས་ཡིད་དང་དབང་པོའི་སྒོ་བསྡོམ་ནས་ཚུལ་བཞིན་དུ་བསྲུང་ན་དངོས་གྲུབ་ཐམས་ཅད་ཀྱི་རྩ་བར་འགྱུར་བས་ན་རྩ་

3u ༄༅། །བ། གལ་ཏེ་ཚུལ་བཞིན་མ་ཡིན་པའི་གཞན་དབང་ལས། དེ་འདྲ་བ་རང་གར་སྤྱོད་ན་དམྱལ་བ་ཆེན་པོར་ལྟུང་བས་ན་ལྟུང་བ་སྟེ། དེ་ཕྱིར་རྩ་བའི་ལྟུང་བ་ཞེས་
བྱའོ༑ །གཉིས་པ་བསླབ་པར་བྱ་བའི་དམ་ཚིག་སུམ་ཅུ་ནི། སྒྲུབ་ཕྱོགས་ནས་སྨོས་པ་བཅུ་གཉིས་དང༌། དགག་ཕྱོགས་ནས་སྨོས་པ་བཅོ་བརྒྱད་དུ་བྱ་བ་སྤྱིའི་རྒྱུད་གསུམ་ནས་ཅི་རིགས་པར་
གསུངས་པ་ལས། ཆོ་ག་འདི་ནི་གསང་བ་སྤྱི་རྒྱུད་ལས་བཤད་པ་ལྟར་ཡིན་ཏེ། རྒྱུད་དེ་ཉིད་ལས། དམ་ཚིག་འདི་དག་བགོ་བར་བྱ། དེ་རིང་ཕན་ཆད་ཁྱེད་རྣམས་ཀྱིས། །ཞེས་པ་ནས། དེ་
ཡང་བདག་གིས་རྟོགས་པར་བྱ། །ཞེས་པའི་བར་གྱིས་བསྟན་དོན་འཕྲོས་དང་བཅས་པ། སྡོམ་གསུམ་རྒྱན་ལས། དཀོན་མཆོག་གསུམ་ལ་དད་པ་རབ་བསྐྱེད་དང་། །གསང་སྔགས་རིགས་
སྔགས་གཟུངས་སྔགས་ཚོགས་ལ་དད། །ཐེག་པ་ཆེ་ལ་ཁྱད་པར་མོས་པར་བྱ། །བླ་མ་དམ་ཚིག་ཅན་དང་མཛའ་བོར་གུས། །ལྷ་ལ་དུས་མཚམས་དག་ཏུ་མཆོད་པ་དང༌། །གློ་བུར་བ་མཆོད་
༈ བསོད་ནམས་བསགས་ལ་འབད། བཟླས་བརྗོད་ལ་སོགས་གསང་སྔགས་སྤྱོད་ལ་བརྩོན། །རང་རིག་དམ་ཚིག་དག་ནི་ལྷག་པར་བརྟེན། །རྒྱུད་བསྲུང་རྟོགས་བྱ་སྒོ་གསུམ་ཉེར་ཞི་བྱ། །ཁྲུས་

དང་གཙང་སྦྲ་བཅུ་གཉིས་བསྒྲུབ་པའོ། །ཞེས་པ་སྟེ། དཀོན་མཆོག་གསུམ་ལ་དད་པ་རབ་ཏུ་བསྐྱེད་པ་དང་། གསང་སྔགས་ཏེ་ལྷ་ཕོ་དང་རིགས་སྔགས་ཏེ་ལྷ་མོ། དེ་གཉིས་ཐབས་ཤེས་ཟུང་དུ་
འཇུག་པའི་གཟུངས་སྔགས་ཏེ་དེ་རྣམས་ལ་དད་པར་བྱ་བ་དང་། ལྷག་པའི་ལྷའི་ངོ་བོ་ཕྱག་རྒྱ་ཆེན་པོ་ཡིན་པས་དེ་ལ་གུས་པར་བྱ་བ་དང་། བླ་མ་སྟེ་དབང་ཆོས་ནོད་པའི་སློབ་དཔོན་ལ་གུས་པར་བྱ་
བ་དང༌། དམ་ཚིག་ཅན་གྱི་རྡོ་རྗེ་སྤུན་དང༌། མཛའ་བོ་སྟེ་སྒྲབ་པའི་གྲོགས་ལ་གུས་པ་དང༌། ལྷ་ལ་དུས་བཟང་པོ་རྣམས་ལ་མཆོད་པ་དང༌། གློ་བུར་གྱི་མགྲོན་ཏེ་འབྱུང་པོ་སོགས་དུས་མིན་དུ་
ལྷག་པ་རྣམས་སྙིང་བརྩེ་བས་མཆོད་པ་དང༌། དཀོན་མཆོག་མཆོད་པ་དང་སློང་བ་ལ་སྦྱིན་གཏོང་སོགས་བསོད་ནམས་བསོགས་པ་དང༌། བཟླས་བརྗོད་དང་གཏོར་མ་སཱ ཙྪ་སོགས་གསང་སྔགས་
ལ་སྤྱོད་པར་བརྩོན་པ་དང༌། རང་གི་ལྷག་པའི་ལྷའི་དམ་ཚིག་རྡོ་རྗེ་དྲིལ་བུ་ལ་སོགས་པ་བརྟེན་པ་དང༌། གསང་སྔགས་ཀྱི་རྒྱུད་ཐོས་བསམ་སྒོམ་གསུམ་གྱིས་བསྲུང་ཞིང་ཉམས་ལེན་གྱིས་དོན་
རྟོགས་པར་བྱེད་ཅིང་། ལུས་ངག་ཡིད་གསུམ་དུལ་བར་བྱེད་པར་དང༌། ཁྲུས་དང་གཙང་སྦྲ་ལ་སོགས་པ་སྤྱོད་པ་སྟེ་བཅུ་གཉིས་པོ་འདི་དག་བསྒྲུབ་ཕྱོགས་ནས་སྨོས་པའོ། །ཡང་གོང་གི

3u །འཕྲོས། གསང་སྔགས་ལྷ་དང་ཟློས་ལ་སྡང་མི་བྱ། །གཞན་གཞུང་མི་མཆོད་གསང་སྔགས་རང་བཟོ་མིན། །མ་གནང་མི་ལེན་གདོན་སོགས་ལས་མི་
ཟ
བྱ༑ །གཞན་དུ་མི་སྤྱོད་དམ་ཚིག་མེད་མི་སྦྱིན། །ཕྱག་རྒྱ་བཞོན་པ་མཚན་མ་མི་འགོང་ཞིང༌། །ཟས་དང་སྤྱོད་ལ་སྒོ་གསུམ་མ་བསྡམས་མིན། །མ་གནང་མི་ཟ་བྱམས་པ་གཏོང་མི་བྱ། །ཟློས
ནས་མ་ཟིན་བར་དུ་སྨྲ་བ་མིན། །ཁྲོས་ནས་དྲག་ཤུལ་མི་སྤྱོད་བདག་མི་བརྙས། །གཞན་སུན་མི་འབྱིན་གནས་ངན་ལེན་རྣམས་སྤོང་། །ལྟད་མོ་མི་ལྟ་སེར་སྣ་རྒྱགས་ཁེངས་བསྐྱངས། །བཤང་
གཅི་ཆུའམ་དེ་དང་ཉེར་མི་དོར། །བཅོ་བརྒྱད་འདི་དག་དགག་པའི་དམ་ཚིག་གོ །ཞེས་གསང་སྔགས་ཀྱི་ལྷ་ལ་སྡང་བར་མི་བྱ་བ་དང་། གསང་སྔགས་བཟླ་བ་གཞན་ལ་སྡང་བ་མི་བྱ་བ་
དང་༑ ཚངས་པ་དང་དབང་ཕྱུག་ཆེན་པོ་ལ་སོགས་པ་སྟོན་པ་གཞན་གྱི་གཞུང་མི་མཆོད་པ་དང་། གསང་སྔགས་ཀྱི་ཆོ་ག་རང་བཟོར་མི་བྱེད་པ་དང༌། དབང་དང་རྗེས་སུ་གནང་བ་མ་ཐོབ་པར་
༈ སྔགས་ལ་རང་དགར་མི་འཇུག་པ་དང༌། གསང་སྔགས་དེ་ཐར་པ་བསྒྲུབ་པའི་ཕྱིར་མ་གཏོགས་གདོན་ལ་སོགས་པ་འདུལ་བའི་ཕྱིར་མི་སྤྱོད་པ་དང༌། ཞི་བའི་ལས་སོགས་བསྒྲུབ་པ་དེ་དག་དགོས་

ངེས་ལ་མ་གཏོགས་པ་ཕ་རོལ་དང་ནུས་པ་འགྲན་པ་ལྟ་བུའི་དོན་དུ་མི་སྒྲུབ་པ་དང་། དམ་ཚིག་ཅན་ལ་ལྷག་ཆད་མེད་པར་སྦྱིན་ཅིང་དམ་ཚིག་མེད་པ་སྟེ་སྔར་མ་ཐོབ་པའམ་ཉམས་ནས་མེད་པ་ལྟ་བུ་ལ་
སྔགས་དང་ཕྱག་རྒྱ་ལ་སོགས་པ་སྦྱིན་པར་མི་བྱ་བ་དང༌། རྡོ་རྗེ་དྲིལ་བུ་བྲིས་ཐང་ཕྱག་མཚན་སོགས་བསྒྲབ་པར་དགོས་པའི་ཡོ་བྱད་དག་ལ་མི་འགོང་བ་དང་། ཟས་དང་སྤྱོད་ལམ་ཐམས་ཅད་སྒོ་
གསུམ་བསྡམས་པའི་བག་ཡོད་ལས་འཆོལ་བར་མི་སྤྱོད་པ་དང༌། ཤཆང་ཀེའུ་སྒོག་བཙོང་འབྲུ་མར་དང༌། །ཏིལ་དང་ལ་ཕུག་འབྱུང་པོའི་ཁ་ཟས་དང༌། །ལྷ་བཤོས་གཏོར་མ་ལ་སོགས་མ་
གནང་ཟས། །ཞེས་རྒྱུད་དུ་བཀག་པའི་ཟས་རྣམས་མ་གནང་བའི་ཟས་ཡིན་པས་དེ་དག་མི་ཟ་བ་དང་། སེམས་ཅན་ཐམས་ཅད་ལ་བྱམས་པའི་སེམས་མི་སྤོང་བ་དང༌། སྒྲུབ་པ་ལ་ཞུགས་ནས་མ་
ཟིན་བར་དུ་གཞན་ལ་སྨྲ་བ་སྤོང་བ་དང་། དོན་ཆུང་ངུའི་ཆེད་དུ་ཁྲོས་ནས་དྲག་ཤུལ་མི་སྤྱོད་པ་དང༌། བདག་ཉིད་ཀྱི་ལུས་སེམས་ལ་བརྙས་པར་མི་བྱ་བ་དང༌། མུ་སྟེགས་པ་དང་གྲུབ་པའི་མཐའ་
གཞན་དུ་ཞུགས་པ་ལ་སོགས་པ་ལ་རྩོད་པ་ལྟ་བུས་སུན་མི་འབྱིན་པ་དང༌། འཇིག་རྟེན་གྱི་ཆོས་བརྒྱད་དང་གཞན་ཡང་ཚིག་རྩུབ་ངག་འཆལ་ཕྲ་མ་རྫུན་རྐུ་བ་ལ་སོགས་ཏེ་གནས་ངན་ལེན་རྣམས་སྤོང་༔

Ju །བ་དང༌། གླ་གར་རྩེ་བ་ལ་སོགས་པ་དང་སྐྱེ་བོ་མང་པོ་འདུ་ཚོགས་བྱེད་པ་སོགས་ལ་ཕྱི་རོལ་ཏུ་ལྟད་མོ་མི་ལྟ་ཞིང་ནོར་རྫས་ལ་སེར་སྣ་མི་བྱེད་ཅིང་བདག་ཉིད་ལ་བསྟོད༄༅།
པར་མི་བྱ་བ་དང་། བཤང་གཅི་དང་མི་གཙང་བའི་རིགས་ཆུར་མི་འདོར་ཞིང་དེ་དང་ཉེ་བའི་སར་ཡང་མི་འདོར་བ་སྟེ་བཅོ་བརྒྱད་པོ་འདི་དག་དགག་ཚིག་གིས་བསྟན་ཏེ་གོང་གི་བཅུ་གཉིས་དང་བསྡོམ་
པས་དམ་ཚིག་སུམ་ཅུའོ། །དེ་རྣམས་ལ་ཡན་ལག་གི་ལྟུང་བ་ཞེས་བྱ་སྟེ་ཉམས་ན་ངན་སོང་དུ་ལྟུང་བའི་ཕྱིར་འབད་པ་ཆེན་པོས་བསྲུང་བར་རིགས་སོ། །དེ་དག་རེ་རེ་ནས་རྒྱས་བཤད་བྱས་ན་ཤིན་
ཏུ་རྒྱ་ཆེ་བས་འདིར་མིང་ཙམ་ཞིག་སྨོས་ཀྱི་རེ་རེ་ནས་ནང་གསེས་ཀྱི་དབྱེ་བར་འདོད་ན་སྡོམ་གསུམ་སྔགས་འདུལ་འགྲེལ་པ་དང༌། ྋརྒྱུད་གཞུང་རྣམས་ལྟ་རྟོགས་ཀྱིས་སྦྱངས་བརྩོན་འབད་དགོས་
ཤིང་༑ དེ་ལྟར་བྱས་ན་ཇི་སྐད་དུ། སྤྱི་རྒྱུད་གསུམ་ལས་གསུངས་པའི་བརྟུལ་ཞུགས་ཀྱི། །རྣམ་པར་དབྱེ་བ་ཐམས་ཅད་འདིར་འདུས་སོ། །ཞེས་གསང་བ་སྤྱི་རྒྱུད་དང༌། དཔུང་བཟང་གིས་
ཞུས་པ་དང༌། ལེགས་པར་གྲུབ་པ་སྟེ་བྱ་བ་སྤྱིའི་རྒྱུད་གསུམ་ལས་གསུངས་པའི་བརྟུལ་ཞུགས་ཀྱི་རྣམ་པར་དབྱེ་བ་ཐམས་ཅད་འདིར་འདུས་ལ། ཕྱག་རྡོར་དབང་བསྐུར་དང་། དམ་ཚིག་གསུམ་

བཀོད༑ འཇམ་དཔལ་རྩ་རྒྱུད། དེས་མཚོན་ནས་བྱ་བའི་རྒྱུད་སྟོང་ཕྲག་བཞིའི་དམ་ཚིག་གི་རྣམ་བཞག་ཐམས་ཅད་ཀྱང་དོན་ལ་རྟོན་པའི་ཤེས་རབ་ཀྱི་མིག་གིས་ཞིབ་མོར་བརྟག་ན་འདིར་མ་འདུས་པ་
མེད་དོ། །ཡང་གོང་དུ་བཤད་པའི་དམ་ཚིག་དེ་དག་ལག་ཏུ་བླངས་བདེ་བའི་ཕྱིར་ཉུང་ངུར་བསྔས་ན་རིགས་ལྔའི་དམ་ཚིག་ཏུ་འདུས་ཏེ། དཀོན་མཆོག་གསུམ་མི་སྤོང་ཞིང་དད་པར་བྱ་བར་
གསུངས་པ་དང༌། བྱང་ཆུབ་ཀྱི་སེམས་མི་སྤོང་བ་དང༌། གཞན་ལ་འཚེ་བ་སྤོང་བར་གསུངས་པ་རྣམ་པར་སྣང་མཛད་ཀྱི་དམ་ཚིག་དང༌། བླ་མ་བསྟེན་ཚུལ་དང་ལྷའི་རྣལ་འབྱོར་གསུངས་པ་
རྣམས་དང༌། ཕྱག་རྒྱ་དང་རྡོར་དྲིལ་གྱི་དེ་ཉིད་གསུངས་པ་སོགས་ནི་མི་བསྐྱོད་པའི་དང༌། དཀོན་མཆོག་གསུམ་གྱི་དཀོར་གྱི་ཡོ་བྱད་དང་གཞན་གྱི་ནོར་འཕྲོག་པ་སྤོང་བ་སོགས་སེར་སྣའི་ལས་
རྣམས་སྤོང་བ་རིན་འབྱུང་གི་དང༌། དམ་པའི་ཆོས་སྤོང་བ་སོགས་ཆོས་ལ་མ་གུས་པར་སྤོང་བར་གསུངས་པ་རྣམས་འོད་དཔག་མེད་ཀྱི་དང་། ལུས་འབུལ་བ་གཙོ་བོར་བྱས་པའི་མཆོད་པ་བཞི
སོགས་མཆོད་པའི་ལས་ལ་བརྩོན་པར་བྱ་བ་དང༌། མི་དགེ་བ་བཅུ་སྤོང་གི་སྡོམ་པ་བསྲུང་བར་གསུངས་པ་དང་སེམས་ཅན་གྱི་དོན་གྱི་ལས་ལ་བརྩོན་པར་གདམས་པ་རྣམས་ནི་དོན་ཡོད་གྲུབ་པའི་དམ་

3u ༄༅། །ཚིག་གོ །གསུམ་པ་ཉམས་ན་ཕྱིར་བཅོས་པའི་ཚུལ་ནི། གལ་ཏེ་ཉམས་ན་རང་རིགས་སྙིང་པོའི་སྔགས། །འབུམ་དུ་བཟླས་བརྗོད་མེས་རྨོངས་བྱེད་པའི་
གཟུངས༑ །སྟོང་ངམ་ཡང་ན་ཞི་བའི་སྦྱིན་སྲེག་གམ། །ཡང་ན་དཀྱིལ་འཁོར་འཇུག་པས་དག་པར་བྱ། །ཞེས་གསུངས་པ་བཞིན། །གལ་ཏེ་ལྟུང་བ་འབྱུང་བའི་སྒོ་མང་བར་བརྟེན་ཁ་ན་མ་ཐོ་
བར་གྱུར་ན། འཇིག་རྟེན་འདི་དང་ཕ་རོལ་ཏུ་ཕུང་ཁྲོལ་མི་བཟད་པར་འགྱུར་བས་ན། ཉེས་པ་མཐོལ་ཞིང་འཆགས་པའི་ཐབས་ལ་སྦྱོར་དགོས་ཏེ། སྤྱི་རྒྱུད་ལས། ཇི་སྐད་བཤད་པའི་དམ་ཚིག་
ཉམས༑ །གལ་ཏེ་ཉམས་པར་གང་གྱུར་པ། །དེས་ན་རང་རིགས་སྙིང་པོའི་སྔགས། །ཆིག་འབུམ་དུ་ནི་བཟླས་བརྗོད་བྱ། །ཡང་ན་མེ་རྨོངས་བྱེད་པའི་གཟུངས། །སྟོང་དུ་བཟླས་བརྗོད་བྱས་
ཀྱང་རུང༌། །ཡང་ན་ཞི་བའི་སྦྱིན་སྲེག་བྱ། །ཡང་ན་དཀྱིལ་འཁོར་དུ་ནི་འཇུག །ཅེས་ལྟུང་བ་ལས་ལྡང་བའི་ཐབས་ཞེས་སམ་དམ་ཚིག་གསོ་ཐབས་བཞི་བཤད་པའི་དང་པོ་ནི། ཛི་ན་ཛི་ཀྲ་
སོགས་རང་རིགས་ཀྱི་སྙིང་པོ་འབུམ་བཟླས་པས་དང༌། གཉིས་པ་རྡོ་རྗེ་མི་ཕམ་པ་མེ་ལྟར་རབ་ཏུ་རྨོངས་པར་བྱེད་པའི་གཟུངས་སྟོང་བཟླས་པས་དང་། གསུམ་པ་སྡིག་པ་ཞི་བའི་སྦྱིན་སྲེག་མཚན་

མ་མཐོང་གི་བར་བྱ་བ་དང༌། བཞི་པ་དཀྱིལ་འཁོར་དུ་འཇུག་པས་ཏེ་དེ་ཡང་བདག་འཇུག་ལ་བརྟེན་པའམ་བླ་མ་ལ་བརྟེན་པའམ། ཡང་ན་ལེགས་གྲུབ་ལས་འབྱུང་བ་ལྟར་དཀྱིལ་འཁོར་སྒྲུབ་མཆོད་
ཚུན་བདག་ཉིད་ཀྱིས་བྱས་ནས་དབང་བསྐར་བའི་ལས་རྣམས་བླ་མའམ་གྲོགས་གང་རུང་གིས་བྱེད་པར་གསུངས་པ་ལྟར་བྱ་ལ། འོན་ཀྱང་འདིར་བདག་འཇུག་ནི་མ་ཡིན་ཏེ་གཞན་ལ་འཆོལ་བའི་ཕྱིར
དང་༑ བླ་མ་ལ་བརྟེན་པའང་མ་ཡིན་ཏེ་བླ་མའི་དཀྱིལ་འཁོར་མ་ཡིན་པའི་ཕྱིར། དེའི་ཕྱིར་འདི་ནི་ཁྱད་པར་གྱི་ཆོས་སུ་འདོད་དགོས་ཤིང་། དེ་ལྟ་བུའི་ཚུལ་གྱིས་དམ་ཚིག་ཉམས་པ་ལས་བཟློག་
པར་བྱའོ། །གོང་དུ་བདག་འཇུག་གི་མཐའ་དང་སློབ་མ་དབང་བསྐར་གྱི་མཇུག་གཉིས་ཀ་གཞུང་དུ་མི་གསལ་ཡང་གཏང་རག་གི་མཎྜལ་ནི་ངེས་པར་དགོས་པར་མངོན་ནོ། །དེས་བར་དུ་དཀྱིལ་
འཁོར་ཆེན་པོའི་ལས་རིམ་རྣམས་ལེགས་པར་སོང་ནས།། རྩ་བའི་ས་བཅད་གསུམ་པ་ཐ་མ་ལྷོ་སྒོའི་ཆོ་ག་ལ་ས་བཅད་བརྒྱད་དུ་བཤད་པའི་དང་པོ་ལ། དམིགས་རྟེན་རོ་དངོས་སུ་།།
ཡོད་ན་རྩ་བའི་གཟུངས་དང་ལས་སྔགས་སོགས་བཟླས་པའི་བུམ་ཆུའམ་སྤོས་ཆུས་ལུས་རིལ་པོ་དག་པར་བཀྲུས། རབ་ཏུ་འབྱོར་པ་དང་ལྡན་ན་རྒྱ་ཤོག་བཟང་པོར་གསེར་དངུལ་སོགས་ཀྱིས་བྲིས་༩

JU? ༄༅། །པའམ། མ་འབྱོར་ན་བོད་ཤོག་གཙང་མར་མཚལ་ལམ། རྒྱ་སྣག་གམ་སྣག་ཚ་ཕལ་པ་དྲི་བཟང་དང་སྦྱར་བས་གཟུངས་རིང་དང་། གཙོ་བོའི་སྙིང་པོ། ལྷ་མོ་
བརྒྱད༑ སྒོ་མ་བཅས་པའི་སྔགས་དག་པར་བྲིས་པ་སོ་སོར་བཅད་དེ་དྲི་བཟང་བྱུགས་ལ་བསྐམས། སྙིང་གར་གཟུངས་རིང་དང་། སྤྱི་བོར་གཙོ་བོའི་སྙིང་པོ། ལག་པ་གཡས་ཀྱི་མཁྲིག་མ་དང་
བར་ལྷར་པད་ཅན་མ་དང་འཇིགས་བྱེད་མ། གཡོན་གྱི་བར་ལྷ་དང་མཁྲིག་མར་འོད་ཅན་མ་དང་རྣམ་རྒྱལ་མ། རྐང་པ་གཡོན་གྱི་བརླ་དང་ལོང་བུར་མདངས་ལྡན་མ་དང་དཀར་ཤམ་མ། རྐང་པ་
གཡས་ཀྱི་ལོང་བུ་དང་བརླར་སྒྲིབ་མེད་མ་དང་ཡིད་གཞུང་མའི་སྔགས་དང༌། དཔུང་པ་གཡས་ལ་ལྕགས་ཀྱུ་མ། གཡོན་ལ་ཞགས་པ་མ། དཔྱིའམ་པུས་མོ་གཡོན་ལ་ལྕགས་སྒྲོགས་
མ༑ གཡས་ལ་དྲིལ་བུ་མའི་སྔགས་རྣམས་ཁ་ཕར་བསྟན་ཏེ་མར་དང་སྦྲང་རྩི་ལྟ་བུས་དམ་དུ་སྦྱར་བའི་ཕྱི་ནས་དར་རས་ཀྱི་གཤགས་མས་བཅིངས་ཏེ་མི་གྲོལ་བར་བྱ། རྒྱས་པར་སྤྲོ་ན་གཞུང་གཞན་
ཪེ
ནས་འབྱུང་བའི་རིགས་དྲུག་གི་གནས་སྦྱོང་བའི་སྔགས་སོགས་ལུས་ཀྱི་གནས་སོ་སོར་སྦྱོར་བ་དང་། སྙིང་གར་ཡང་ངན་སོང་སྦྱོང་བའི་རྩ་རིགས་དུརྒར་གྲགས་པ་སོགས་ཀྱང་སྦྱོར་ཐུབ་ན་ལེགས་་་

ཤིང་བསྡུ་ན་འདི་གའི་གཞུང་དུ་བཤད་པ་ཁོ་ནས་ཆོག རོ་ལ་རབ་བྱུང་དགེ་ཚུལ་ལྟ་བུ་ཆོས་གོས་དང༌། ཁྱིམ་པ་ཡིན་ན་གོས་དཀར་པོ་གཙང་མས་གཡོགས་ལ། ཙོག་པུའམ་སྐྱིལ་ཀྲུང་དུ་བྱས་ཏེ་
ཎྜཱ འོག་ཏུ་སྒོམ་ཁྲིའ མ་སོ་ཕག་བྱེ་མ་སོགས་བཏིང་བའི་ཁར་གཡས་གཡོན་དུ་མི་འགྱེལ་བར་བཞག རོ་མེད་ན་དེང་སང་བྱང་བུར་གྲགས་པ་ཤོག་བུ་ལ་མདུན་ངོས་སུ་གཤིན་པོ་གང་ཡིན་གྱི་བྱད་
དབྱིབས་དང་བཀོད་པ་ཇི་ལྟ་བ་ལག་གཉིས་ཐལ་སྦྱར་པུས་བཙུགས་པདྨའི་གདན་ལ་འཁོད་པ། སྟེང་དུ་གདུགས་ཆུང་དངོས་སུ་འབུབ་རྒྱུ་ཡོད་ན་བྲི་མི་དགོས་ལ། གཞན་སྟེང་དུ་
གདུགས༑ གཡས་གཡོན་དུ་རྒྱལ་མཚན་བ་དན་ནམ་འཕན་དར་བརྒྱད། རྣམ་ཤེས་འཁོར་ཞིང་ཤེས་པ་གསལ་བའི་རྟེན་འབྲེལ་དུ་བྱང་བུའི་ལོགས་སུ་མེ་ལོང་གཡའ་བྲལ་འདོགས་པར་གསུངས་
པ་དངོས་སུ་འགྲུབ་ན་དང༌། དེ་མིན་བྱང་བུར་འབྲི་སྲོལ་འདུག དེའི་གཤམ་དུ་མིང་བྱང་བྲི་བའམ་ཡང་ན་བྱང་བུའི་རྒྱབ་ཀྱི་སྙིང་གའི་ཐད་དུ་དྲི་དང་དེའི་སྟོད་དུ་བཅོམ་ལྡན་འདས་རྡོ་རྗེ་མི་འཁྲུགས་
པའི་དཀྱིལ་འཁོར་གྱི་ལྷ་ཚོགས་རྣམས་ལ་ཞེས་དང༌། ནྲྀན་ར་ཞེས་པ་མིའི་མིང་གི་བྱིང་ལ་རྀ་སྟེར་བའི་ཆོ་ག་སྒྲ་ཊིཀ་བཞིན་བྱས་པས་ན་ལ་རྀ་ཞུགས་པ་འདི་ལྟར་མིའི་སྲོག་ཡིག་གོ །མཆན། འི་འོག་ཏུ་བདག་མིང་འདི་

3u ༄༄ །ཞེས་བགྱི་བ་གཤིན་པོའི་མིང་གང་ཡིན་སྨོས་ཏེ། ཕྱག་འཚལ་ཞིང་མཆོད་དོ་སྐྱབས་སུ་མཆིའོ།། སྒྲིབ་པ་སྦྱོང་དུ་གསོལ། དབང་བསྐུར་དུ་གསོལ། ལམ་
u
བསྟན་དུ་གསོལ། མྱུར་དུ་རྣམ་པ་ཐམས་ཅད་མཁྱེན་པ་སངས་རྒྱས་ཀྱི་གོ་འཕང་འཐོབ་པར་མཛད་དུ་གསོལ། ཞེས་བྲིས་པའི་བྱང་བུ་སྲོག་ཤིང་ལ་བརྟེན་པ་འགྲུབ་ན་དཀྱིལ་འཁོར་གྱི་ལྷོ་ཕྱོགས་
སམ་དེ་མིན་སློབ་དཔོན་གྱི་མདུན་དུ་བྱང་གདན་པད་དཀར་འདབ་བརྒྱད་བྲིས་པའི་ཁར་བཙུགས། དེའི་ཉེ་ལོགས་སུ་དྲི་གོས་སོགས་ཀྱང་ཡོད་ན་བཤམས། བྱང་བུའི་ཁར་དར་ལྟ་བུ་སྦྱང་བ་མ་རན་
བར་འགེབ་སྲོལ་ཀྱང་ལ་ལར་འདུག གལ་ཏེ་གཟུགས་བྱང་མ་འགྲུབ་ན་མིང་བྱང་ཙམ་མམ། རུས་བུ་དང་གོས་དྲི་མ་ཅན་ཕོར་སྡེར། ཉེར་སྤྱད་ཀྱི་རིགས་སོགས་གཤིན་པོ་དེའི་དྲི་མ་ཅན་
དང་༑ ཐ་ན་རུས་དང་མིང་མཐུན་པ་དང༌། བུ་དང་ཆུང་མ་དང་ཉེ་དུ་སོགས་ལ་སྦྱང་བ་བྱས་ཀྱང་ཁྱད་པར་མེད་པར་ངན་སོང་སྦྱོང་རྒྱུད་ལས་གསུངས་སོ། །དེས་ན་གཞུང་དུ་མེད་ན་བྲིས་པའམ་
༣ རྟེན་གོས་སོགས་ལ། །ཞེས་གསུངས་པའང་རོ་དངོས་མེད་ན་གཟུགས་བྱང་ངམ་མིང་བྱང་ལྟ་བུ་བྲིས་པ་དང་། དེ་མེད་ཀྱང་གཤིན་པོའི་དྲི་མ་ཆགས་ཤིང་རྣམ་ཤེས་འཁོར་དུ་རུང་བའི་རྟེན་གོས་g

སོགས་བཤམས་ཀྱང་རུང་གསུང་རྒྱུན་འདུག་པ་ལ། དཀྱིལ་ཆོག་པར་མར། མེད་ན་བྲིས་པའི་དྲི་རྟེན་གོས་སོགས་ཞེས་དང༌། འགའ་རེ་གྲིབ་རྟེན་ཞེས་པ་ནི་ཤིན་ཏུ་མ་དག་པའོ། །གཞན་ཡང་
སློབ་དཔོན་གྱི་ཉེ་ལོགས་སུ་ལས་བུམ། བགེགས་སྦྱང་བའི་ཡོ་བྱད་གཏོར་མ་གསུམ་དང་། ཏིང་ལོ་ཆང་བུ་དང་བཅས་པ་གསུམ་སྣོད་སོ་སོར་བྱས་པ་དང་། དྲག་པོས་སྦྱང་བའི་ཁྲོ་བོའི་མཆོད་པ་
ཚར་གཅིག་དང་གུལ་ཡུངས་བྲབ་རྫས་བྱེ་ནག་དང་ཡུངས་ཀར་བསྲེས་པ། འདིའི་བྱེ་མ་ཅུང་ཟད་བརྔོས་ནས་བྱ་བར་རྒྱལ་བ་ཡང་དགོན་པ་ཆེན་པོས་གསུངས་ཏེ་ཕྱི་ནང་གི་རྟེན་འབྲེལ་མངོན་སུམ་དུ་
གཟིགས་པའི་གསུང་ངོ་། །སྡིག་སྦྱོང་གི་ཆས་མེ་ལོང་ལ་ཏིལ་ནག་གིས་སྡིག་གཟུགས་བྲིས་པ། མེ་དང་ཆུ་སྣོད། ཁྲུས་ཆས་མེ་ལོང་དང་ཁྲུས་དར། དུག་སྦྱང་བ་ལ་ཕྱིས་ཀྱི་ལག་ལེན་ལྟར་
འབྱུང་བའི་བྱབ་རྫས་དངོས་སུ་བྱེད་ན། ས་རྡོག ཆུ། ཏལ་འབར། རླུང་གཡབ་ཀྱང་བཤམ་མོ། །འདི་འོག་ཏུ་འཆད་པ་ལྟར་རྟོག་བརྟག་ཙམ་དུ་མངོན་པས་མ་བཤམས་ཀྱང་རུང་ཞིང་མི་
དགོས་སོ། །ཟས་གཏད་ཀྱི་ལྷ་བཤོས་བཟའ་བཅའ་དང་བཅས་པ། མིང་བྱང་བསྲེགས་པའི་ཏལ་འབར་སོགས་མ་ཚང་བ་མེད་པ་འདུ་བྱས། བདག་མདུན་གྱི་བཟླས་པའི་མཐར་སློབ་དཔོན་སྒྲུབ་༴

།གྲོགས་དང་བཅས་པས་བྲབ་རྫས་ལ་སྔགས་ཀྱིས་ཕུས་གདབ་པ་ལག་ལེན་བཞིན་བྱ། ལྷོ་སྒོའི་མགོ་འདིར་ལས་རྡོར་གྱིས་ཕྱག་སྔོན་དུ་འགྲོ་བས་ལྷོ་སྒོའི་ས་བཅད་རྣམས་30 ༄༅།
བསྒྲགས་མཐར་ཞུ་འབུལ་གྱི་སྙན་གསན་དབབ་པའི་སྲོལ་ཞིག་ཀྱང་འདུག་པ་ཁུངས་དང་ལྡན་མིན་མ་ཤེས་སོ། །དེ་ནས་དང་པོ་རྟེན་བསྐྱེད་པ་ནི། དམིགས་རྟེན་ལས་བུམ་གྱི་ཆུས་བསང་སྟེ་ཡཀྵའི་
སྔགས་བརྗོད། སྭ་བྷཱ་ཝས་སྦྱངས་ནས་རྟེན་བསྐྱེད་པ་གཞུང་བཞིན་བྱ། །འདིར་ས་བོན་ནྀ་ལ་ར་ན་བཏགས་བྲིས་པ་ནི་མ་དག་པ་སྟེ་རྀ་ཡིག་སྲོག་ཏུ་ཞུགས་པའི་ནྀ་ཡིན་ནོ། །གཉིས་པ་རྣམ་ཤེས་
དགུག་པ་ནི། ལྕགས་ཀྱུའི་ཕྱག་རྒྱ་བཅས་ཏེ་དམིགས་ཡུལ་དེ་ཉིད་ལ་བྱམས་སྙིང་རྗེའི་ཤུགས་དྲག་ཏུ་བསྐྱེད་ལ་བདེན་བརྗོད་ཀྱི་དགུག་གཞུག་ཚར་གསུམ་དང་། ཚེ་འདས་ལུས་བརྗེས་སོགས་
ཚིགས་བཅད་ཀྱིས་ཀྱང་བཀུག འདིར་གཉེན་པོ་གཤེད་མར་གྱུར་པའི་ཞེས་པ། གཉེན་པོས་ཞེས་པ་དག་གམ་སྙམ་ཞིང༌། ཚེ་འདས་རིགས་ཀྱི་བུ་ཁྱེད་ཀྱི། །ཁྱེད་ཀྱི་སློབ་དཔོན་ང་ཡིན་
༈ ཏེ༑ །ཞེས་ཁྱེད་ཀྱི་གཉིས་གྲལ་དུ་བསྒྲིགས་པའང་མ་དག་པ་སྟེ། ཚེ་འདས་རིགས་ཀྱི་བུ་ཁྱོད་ཀྱི། །ཞེས་པའོ། །འདིའི་སྔགས་བཛྲ་སཏྭ་ནི་རྡོ་རྗེའི་སེམས། ཧཱུྃ་ཛཿནི་ཁུག་ཅིག་པ་སྟེ། ཚེ་

འདས་ཀྱི་སེམས་བཀུག་པའི་སྔགས་སུ་ཀུན་རིག་ཊིཀྲ་ཆེན་ལས་གསུངས། དམིགས་པ་རང་གི་ཐུགས་ཀ་ནས་བྱམས་པའི་ངོ་བོ་འོད་ཟེར་དམར་པོ་ལྕགས་ཀྱུ་ལྟ་བུ་འཕྲོས་པས་ཚེ་འདས་ཀྱི་རྣམ་ཤེས་
གང་ན་གནས་པ་དེ་ནས་ཙིར་གྱིས་བཟུང་སྟེ་ཨ་དམར་པོའི་རྣམ་པས་དམིགས་རྟེན་ཚེ་འདས་སུ་གསལ་བའི་སྤྱི་བོ་ནས་ཞུགས་སྙིང་གར་ཐིམ་པས་སྔར་གྱི་གསོན་པོ་ཇི་ལྟ་བར་གྱུར་པར་བསམ་
།གསུམ་པ་བགེགས་དང་སྡིག་པ་སྦྱང་བ་གཉིས་ཀྱི་དང་པོ་ནི། གསོན་ལ་བདུད་དང་གཤིན་ལ་ལྕགས་སུ་བྱེད་པའི་གདོན་བགེགས་ཀྱི་རིགས་སུ་གྱུར་པ་ཐམས་ཅད་བསྡུ་ན།
གདོན༑ མོ་གདོན། ཀླུ་གདོན་གསུམ་དུ་འདུ་ཞིང༌། དེ་ནས་ཀླུ་གདོན་ཞི་བ། མོ་གདོན་ཞི་དྲག་ཕྱེད་མ། ཕོ་གདོན་དྲག་པོས་སྦྱང་བ་ཡིན་པས། སྦྱང་ཆས་ཀྱི་ཏིང་ལོ་སྦརཾ། ཆབ་
བྲན༑ ཨཾ་སརྦ་བིགྷན་སོགས་ལན་གསུམ་གྱི་སྐབས་སློབ་དཔོན་གྱི་ལག་གཡས་རྡོ་རྗེ་དང་བཅས་གཏོར་མ་བཟུང་སྟེ་རྟེན་ལ་གཡས་གཡོན་དུ་བསྐོར་གཡོན་པས་དྲིལ་བུ་དང་བཅས་པུས་སྟེང་དུ་
མཆོག་སྦྱིན་གྱི་ཕྱག་རྒྱས་སེ་གོལ་གཏོགས་པའམ། ཡང་ན་གཏོར་མ་བསྐོར་བ་སོགས་ད་ལྟའི་ཕྱག་ལེན་ལྟར་ལས་རྡོར་གྱིས་བགྱིས་ཀྱང་རུང་སྟེ་སྔགས་ལན་གསུམ་དལ་བུས་བརྗོད་དེ་གཏོར་མ་༤

30 ༄༅། །འདོད་ཡོན་ལྔ་ལྡན་དུ་བྱིན་གྱིས་བརླབས་ནས་བསྔོས་པས་བགེགས་ཕལ་པ་རྣམས་ཚིམ་ཞིང་དགའ་མགུ་ཡི་རངས་ཏེ་སོང་བར་བསམ་པ་ནི་ཞི་བས་སྦྱང་བའོ། །དེ་ལས་
ཅུང་ཟད་འདུལ་དཀའ་བ་རྣམས་ཏིང་ལོ་ལམ་སྒྲོན་དང་ཆང་བུ་ལམ་རྒྱགས་ཀྱི་ཚུལ་དུ་མོས་ཏེ་གཡོན་གཡས་སུ་བསྐོར་ཞིང་། དྲིལ་བུ་གསིལ་ལ་སུམྦྷ་ནའི་སྔགས་ལན་གསུམ་བརྗོད། འདིར
མཆོད་གཡོག་གིས་བསྐོར་ན་སློབ་དཔོན་སོགས་ཀྱིས་རྡོ་རྗེ་གསོར་ཞིང་དྲིལ་བུ་འཁྲོལ་བའམ་ཧཱུཾ་མཛད་ཀྱི་ཕྱག་རྒྱ་བཅའ་བ་གང་རུང་སྟེ་རྫས་ཞི་བས་ཚིམ་ཞིང་སྔགས་དྲག་པོས་སྐྲག་སྟེ་སོང་བར་བསམ་
པ་ཞི་དྲག་ཕྱེད་མས་སྦྱང་བའོ། །ཅིས་ཀྱང་མི་འགྲོ་ཞིང་གླག་འཚོལ་བའི་གདུག་པ་ཅན་རྣམས་བསྐྲད་ཕྱིར་རང་གི་ཐུགས་ཀའི་འོད་ཟེར་གྱིས་ཁྲོ་བོའི་ཚོགས་རྣམས་སྤྱན་འདྲེན་མཆོད་བསྟོད་བགེགས་
ལ་བཀའ་བསྒོ་བའི་མཐར་ལས་རྡོར་གྱིས་སྦྱང་ཆོས་རྣམས་བཏེགས་ཏེ་རྟེན་གྱི་ཕྱོགས་སུ་བསྐོར་ལ་ཕྱི་མིག་མི་བལྟ་བས་རྒྱང་རིང་དུ་དོར། སྔགས་ཀྱིས་བཏབ་པའི་གུ་གུལ་གྱིས་བདུག་ཡུངས་ཀར་
གྱིས་བྲབ། རོལ་མོའི་ཚམ་རྔམས་དང་བཅས་ཁྲོ་བོའི་སྔགས་བཟླས་ཏེ་ཁྲོ་ཚོགས་མེ་མཚོན་སྤྲོས་པས་བགེགས་ཚོགས་ཚར་གཅོད་པར་བསམ་པ་དྲག་པོས་སྦྱང་བའོ། །འདི་ནི་ཚེ་འདས་དེ་གསོན་

པའི་དུས་ཚེ་ལ་བར་དུ་གཅོད་པའི་ཟ་འདྲེ་ཤི་གཤེད་དུ་གྲགས་པ་དང༌། ཤི་ནས་སྒྲིབ་སྦྱོང་ལ་བར་དུ་གཅོད་ཅིང་སྐྱེ་གནས་ལོག་པར་ཁྲིད་པ་དང་། གཤིན་པོ་དེའི་གཟུགས་བཟུང་ནས་ཉེ་འབྲེལ་
སོགས་བསླུ་བར་བྱེད་པའི་འབྱུང་པོ་ལན་ཆགས་ཀྱི་གདོན་བགེགས་རྣམ་ཕྲལ་བ་ཡིན་ཅིང༌། ཡང་བདུན་ཚིགས་ཟླ་བ་སྒྲོན་མེ་ལས། ཚེ་འདས་གྲི་རུ་བསད་པའམ། རྨེ་གྲིའམ། འཐིབ་
གྲིའམ༑ དགག་གྲིའམ། ལྕེབས་གྲི་ཤི་བ་ཡིན་ན། དེའི་བག་ཆགས་ཤིན་ཏུ་འཇིགས་པར་ཡོད་པས། དེ་གྲི་ཁྲོལ་གྱི་ཆོ་ག་མ་བྱས་ན་བག་ཆགས་དེའི་རྗེས་སུ་འབྲངས་ནས་ཡང་དང་ཡང་དུ་
འཁྲུལ་ཞིང་། རྣམ་ཤེས་དགུག་ཅིང་བརྟན་པ་དང་། །དགའ་བའི་བག་ཆགས་བསྒོམ་དཀའོ། །ཞེས་གསུངས་པས་འདི་དག་ཤིན་ཏུ་གལ་ཆེ་ལ། དབང་བསྐུར་ཆོས་བཤད་དགེ་སྒྲུབ་ཤུལ་བའི་
བཀྲ་ཤིས་མིན་ཐམས་ཅད་འདི་ལ་རག་ལས་པར་རྒྱུད་ལུང་མང་པོར་བཤད་འདུག་པ་དང༌། དེ་བཞིན་ངན་སོང་སྦྱོང་རྒྱུད་དང་བླ་མ་གོང་མ་དག་གི་མན་ངག་ལས།ྋ ལྷོ་སྒོའི་ཆོ་ག་དབང་བསྐུར་འདི
རབ་ཞག་བདུན་ཕྲག་བདུན། འབྲིང་གསུམ། ཐ་ནའང་བདུན་གཅིག་མི་བྱེད་ཐབས་མེད་པ་དང་། མ་བྱས་ན་ཕན་དཀའ་བ་དང་། བྱས་ན་ངན་སོང་ལས་ཡོངས་སུ་གྲོལ་བར་ནན་གྱིས་བཤད་

3 ༄༅། །པས། གཤིན་པོ་དེའི་འདི་ནས་ཚེ་རབས་གཏན་གྱི་ལེགས་ཉེས་བླ་མཆོད་དེ་ལ་རག་ལས་ཕྱིར་སླ་ཆོས་བསླ་ཐབས་སུ་མ་སོང་བ་ནི་གནད་དུ་ཆེའོ། །གཉིས་པ་
I
ལ༑ སྡིག་པ་སྦྱང་བའི་ཆས་དབུས་སུ་སྡིག་གཟུགས་དང་། གཡས་སུ་མེ་སྣོད། གཡོན་དུ་ཆུ་སྣོད་བཞག ཚེ་འདས་ཀྱི་སོགས་བརྗོད་ཅིང་བསྒོམ། འདིར་པའམ་ཀཾ་ཞེས་པ་སྡིག་པའི་སྐད་
དོད་པཱ་པཾ་དང་ཀཾ་ཀ་གཉིས་ཀ་ཡིན་པས་དེའི་མིང་ཐོག་དང་པོར་ཐིག་ལེས་བརྒྱན་པཱ་པཾ་དང་ཀཾ་གཉིས་འདམ་ཁ་མཛད་པ་ཧ་མ་གོ་ནས་པའམ་ཀཾ་ཞེས་གསུམ་ག་ས་བོན་དུ་གོ་ནས་སྡེབས་གཅིག་ཏུ་བརྗོད་
མཁན་ཡང་འགའ་རེ་ཡོང་འདུག་པ་ཤིན་ཏུ་བླུན་པར་ཟད་ལ། ཨོཾ་སརྦ་སོགས་སྡིག་པ་དགུག་པའི་སྔགས་འདི་ལ་ཡང་དཔེ་ལ་ལར་ཨཱ་པ་ན་ཡ་ཞེས་བྱུང་བ་མ་དག་སྟེ། སརྦ་པཱ་པཾ་ཨཱ་ན་ཡ་
ཧཱུཾ༑ ཞེས་སྡིག་པ་ཐམས་ཅད་ཁུག་ཅིག་ཅེས་པའི་དོན་ནོ། །དེ་ཉིད་ཀྱི་སྣ་སྒོ་ནས་སྡིག་པ་རྭ་ཅན་གྱི་རྣམ་པ་སོགས་འདི་ལ་སྡིག་པ་ར་ཙའི་རྣམ་པས་ཞེས་པར་དུ་བཀོད་པ་ནི་སྐྱེ་བོ་ཕལ་པའི་གྲོང་ཚིག་
༈ དཀྱུས་སུ་བཅུག་པའོ། །མདུན་དུ་ནས་ཤིན་ཏུ་གདངས་པར་གྱུར། ཅེས་ལག་གཉིས་ཁུ་ཚུར་བཅིངས་པའི་མཐེབ་མཛུབ་ཀྱིས་ཏིལ་བླངས་ཏེ་རྟེན་ལ་བསྐོར་ནས་ལག་པ་བསྣོལ་བས་མེ་དང་ཆུར་

བླུགས་ཤིང༌། ཨོཾ་སརྦ་པཱ་པཾ་སོགས་སྡིག་པ་ཐམས་ཅད་སྲེག་པར་བྱེད་པའི་རྡོ་རྗེ་ཞེས་པ་ཁ་ཡར་བརྗོད། ཆུ་དང་མེར་བླུགས་ཏེ་རོལ་མོ་དང་བཅས་པས་ཕྱིར་དོར་རོ། །དེ་དག་གི་སྐབས་ཀྱི་
དམིགས་པ་ནི། ཏིལ་ནག་གི་སྡིག་གཟུགས་ཚེ་འདས་ཀྱི་སྡིག་སྒྲིབ་ཐམས་ཅད་འདུས་པའི་ངོ་བོ་སྡིག་པ་རྭ་ཅན་གྱི་རྣམ་པ་དངོས་སུ་གསལ་ནས་མཐེབ་མཛུབ་ཀྱིས་བཅད་ཅིང་བླངས་ཏེ། གཡས་ཀྱི་
མེ་ནང་དུ་ཁྲོ་བོ་ཧཱུཾ་མཛད་མཐིང་ནག་ཧཱུཾ་མཛད་ཀྱི་ཕྱག་རྒྱས་རྡོར་དྲིལ་འཛིན་པ་ཁྲོ་བོའི་ཉམས་དང་ཆ་བྱད་རྫོགས་ཤིང་གཡོན་བརྐྱང་གིས་པད་ཉིར་མེ་དབུས་སུ་བཞུགས་པའི་ཞལ་ཤིན་ཏུ་གདངས་པར་
ཕུལ་ཞིང༌། གཡོན་དུ་ཆོས་དབྱིངས་དེ་བཞིན་ཉིད་ཀྱི་རང་བཞིན་གཏིང་དང་མཐའ་མེད་པའི་རྒྱ་མཚོ་ཆེན་པོར་དོར་བར་བསམ་མོ། །དེ་རྗེས་ཨོཾ་སརྦ་བིད་སོགས་བརྗོད་པས་སྒྲིབ་པ་ཐམས་ཅད་རྣམ་
པར་སྦྱོང་བར་བསམ། འདི་ལ་གོང་མ་ཆེན་པོ་འཇམ་པའི་དབྱངས་ཆོས་ཀྱི་གྲགས་པས་མཛད་པའི་མི་འཁྲུགས་པ་རྣལ་འབྱོར་རྒྱུད་ལ་བརྟེན་པའི་ལྷོ་སྒོའི་ཆོ་གར། ཨཾ་སརྦ་བིད་ཨཱ་པ་ཡ་ན་ཤོ་ངྷི་ནེ་
ཧཱུྃ་ཕཊ་སྭཱ་ཧཱ། ཞེས་ཅུང་ཟད་མི་འདྲ་བར་འབྱུང་ཞིང་དེར་རྣམ་ཤེས་བཀུག་པའི་དེ་མ་ཐག་ཏུ་གསུངས་སོ། །དེ་ནས་བྲབ་རྫས་བྱེ་ཡུངས་ཀྱིས་རྟེན་ལ་བྲབ་ཅིང༌། ན་མོ་རཏྣ་ཏྲ་ཡཱ་ཡ། སོགས་རྩ་༈

3u ༄ ༅། །བའི་སྔགས་དང་དེའི་གཤམ་དུ། ༀ་ད་ཧ་ད་ཧ་སརྦ་ན་ར་ཀ་ག་ཏེ་ཧེ་ཏུཾ་ཧཱུཾ་ཕཊ། དམྱལ་བར་འགྲོ་བའི་རྒྱུ་ཐམས་ཅད་བསྲེག་བསྲེག ཅེས་དང༌། དེ་བཞིན། ༀ་པ་ཙ་པ་ཙ་
སརྦ་པྲེ་ཏ་ཀ་ཏེ་ཧེ་ཏུཾ་ཧཱུྃ་ཕཊ། ཡི་དྭགས་སུ་འགྲོ་བའི་རྒྱུ་ཐམས་ཅད་ཚོས་ཚོས། དང་། ཨོཾ་མ་ཐ་མ་ཐ་སརྦ་ཏིརྻ་ཀ་པ་ཏེ་ཧེ་ཏུཾ་ཧཱུྃ་ཕཊ། དུད་འགྲོར་འགྲོ་བའི་རྒྱུ་ཐམས་ཅད་ཆོམས་ཆོམས། ཅེས། ངན་སོང་སྦྱོང་
སྔགས་སོ་སོར་བཏགས་པ་དང་ཚེ་ལས་འདས་པ་མིང་འདི་ཞེས་བྱ་བ་དམྱལ་བར་སྐྱེ་འགྱུར་གྱི་སྡིག་སྒྲིབ་ཐམས་ཅད་རྩ་བ་ནས་བྱང་ཞིང་དག་པར་གྱུར་ཅིག སོགས་སྤེལ་ཚིག་བཏབ་སྟེ་བྲབས་པ་
དང་༑ རྒྱས་པར་འདོད་ན་དུརྒ་ཡང་བྱའོ། །ཞེས་པ་ངན་སོང་སྦྱོང་བའི་རྩ་བའི་སྔགས་རྩ་རིགས་སུ་གྲགས་པ། ཨཾ་ན་མོ་བྷ་ག་ཝ་ཏེ་སརྦ་དུརྒ་ཏེ་པ་རི་ཤོ་དྷ་ནེ་རཱ་ཛ་ཡ། ཏ་ཐཱ་ག་ཏ་ཡ། ཨརྷ་
ཏེ་སམྱཀྶཾ་བུདྡྷ་ཡ། ཏདྱ་ཐཱ། ཨཾ་ཤོ་དྷ་ནེ་ཤོ་དྷ་ནེ་སརྦ་པཱ་པཾ་བི་ཤྭ་དྷ་ནེ་ཤུདྡྷེ་བི་ཤུདྡྷེ་སརྦ་ཀརྨ་ཨཱ་ཝ་ར་ཎ་བི་ཤྭ་དྷེ་ནེ་སྭཱ་ཧཱ། ཞེས་པ་དེ་འདོན་བཞིན་དུ་བྲབ་རྫས་ཀྱིས་བྲབ་བོ། །འདིའི་བྲབ་རྫས་
དམན་མ་འོག་ཏུ་ལྷུང་བ་རྣམས་ཕྱགས་ཏེ་རྒྱ་མཚོར་འབབ་པའི་ཆུ་ལ་འདོར་བར་གསུངས་སོ། །དེང་སང་ངེད་རང་འབྲུག་པ་དཀར་བརྒྱུད་འདི་ལ་ཉིན་རེ་བཞིན་རྔའི་ཕྱི་བརྡུངས། དྲིལ་བུའི་ནང་

བརྡུངས་ནས་དཀོར་ནག་ལ་ཆུ་ལྟར་རྒྱུག་པའི་བན་དྷེ་དང༌། སྒོམ་སྒོམ་དུ་རློམས་པའི་སྨིན་རུ་ཟིང་ཟིང་བ་ལུས་གནད་ཁྲོང་ཁྲོང་བ་རླུང་ཤུ་ཤུ་བ་མང་ཡང་རྒྱུད་སྡེ་ལ་བློ་སྦྱོང་བའི་སྲོལ་ནུབ་པས་ཐ་ན་
དུརྒ་ཙམ་ཡང་གང་ལ་ཟེར་ངོ་ཤེས་པར་དཀོན་པར་སྣང་བས་བློ་གྲོས་དང་ལྡན་པ་ཡོད་ན་དགོས་ངེས་ཀྱི་རིགས་ལ་ཐོས་བསམ་ཀྱང་ཅུང་ཟད་རེ་མཛད་ན་ལེགས་སོ་ཞེས་ཞར་བྱུང་དུ་གསོལ་ཏོ། །ལས་
ཀྱི་སྒྲིབ་པ་སྦྱོང་བའི་གཟུངས་ཀྱི་ཕན་ཡོན་ཀྱང༌། དེ་ཉིད་ལས། སའམ། ཏིལ་ལམ་ཡུངས་ཀར་རམ། ཆུ་གང་ཡང་རུང་བ་ལ་བཟླས་བརྗོད་བྱས་ཏེ་རུས་པའམ་ཤི་བའི་ལུས་ལ་གཏོར་རམ་
ཁྲུས་བྱས་ནས། དེ་འོག་ཏུ་བསྲེག་པའམ། མཆོད་པའི་ནང་དུ་བཅུག་སྟེ་བཞག་ལ་རིགས་སྔགས་བྲིས་ཏེ་མགོ་ལ་བཏགས་ན་དེ་ངན་སོང་དུ་སྐྱེས་པ་ཡང་ཞག་བདུན་གྱིས་གདོན་མི་ཟ་བར་ཐར་ཏེ་
བདེ་འགྲོ་མཐོ་རིས་ཀྱི་འཇིག་རྟེན་དུ་སྐྱེ་བར་འགྱུར་རོ། །ཞེས་སོགས་རྒྱ་ཆེར་གསུངས་སོ། །ངན་སོང་སྦྱོང་བའི་གཟུངས་སྔགས་རྩ་རིག་གི་ཕན་ཡོན་ཡང་། སྦྱོང་རྒྱུད་ལས། མདོར་ན་དྲན་པ་
ཙམ་གྱིས་ཀྱང་བསོད་ནམས་ཆུང་བའི་སེམས་ཅན་རྣམས་ངན་སོང་གི་རྒྱུ་ཐམས་ཅད་ལས་བདེ་བླག་ཏུ་རྣམ་པར་གྲོལ་བར་འགྱུར་བ་ནི་འདི་ཡིན་ནོ། །ཞེས་དང༌། དེ་བཞིན་གཤེགས་པ་ངན་སོང་

།ཐམས་ཅད་ཡོངས་སུ་སྦྱོང་བའི་གཟི་བརྗིད་ཀྱི་རྒྱལ་པོའི་རྩ་བའི་སྙིང་པོ་འདི་རིགས་ཀྱི་བུའམ། རིགས་ཀྱི་བུ་མོ་གང་ཡང་རུང་བས་མིང་ཙམ་ཡང་ཉན་ཏམ། བཅངས་༄༅།
Du
སམ༑ བཀླག་གམ། བྲིས་ནས་ཀྱང་མགོ་བོའམ། གཙུག་ཕུད་དམ། དཔུང་པའམ། མགུལ་དུ་བཏགས་ཏེ་འཆང་ན། ཚེ་འདི་ཉིད་ལ་དུས་མ་ཡིན་པར་འཆི་བ་བརྒྱད་དང་འབྲེལ་བའི་
མཚན་མ་དེ་དག་ཐམས་ཅད་རྨི་ལམ་དུ་ཡང་མི་འབྱུང་ན་དཀྱིལ་འཁོར་དུ་ཇི་ལྟ་བ་བཞིན་དུ་ཞུགས་ལ། ཞུགས་ནས་ཀྱང་དབང་བསྐུར་ལ་སྙིང་པོ་བཟླས་བརྗོད་བྱེད་ཅིང༌། སྔགས་ཀྱི་དོན་ཡང་སྒོམ་
པ་གང་ཡིན་པར་ལྟ་སྨོས་ཀྱང་ཅི་དགོས་ཏེ། དེ་དག་ལ་ནི་སྡིག་པ་གང་ཡང་ཉེ་བར་མི་འགྱུར་ངན་སོང་དུ་འགྲོ་བར་ཡང་མི་འགྱུར་རོ། །སྐྱེས་པའམ་བུད་མེད་དམ། ལྷའམ་ཀླུའ མ་གནོད་སྦྱིན་
ནམ་སྲིན་པོའམ། བྱོལ་སོང་ངམ། ཡི་དྭགས་སམ། སེམས་ཅན་དམྱལ་བ་པ་ལ་སོགས་ཏེ་གང་ཡང་རུང་བ་ཤི་བའི་ལུས་དཀྱིལ་འཁོར་དུ་བཅུག་སྟེ་དབང་བསྐར་ན་དེ་སེམས་ཅན་དམྱལ་བར་
སྐྱེས་ན་ཡང༌། དེ་མ་ཐག་ཏུ་རྣམ་པར་ཐར་ནས་ལྷའི་རིགས་སུ་སྐྱེ་བར་འགྱུར་རོ། །ལྷའི་རིགས་སུ་སྐྱེས་ནས་ཀྱང་དེ་བཞིན་གཤེགས་པ་ཐམས་ཅད་ཀྱི་ཆོས་ཉིད་མངོན་སུམ་དུ་བྱེད། དེ་བཞིན་

གཤེགས་པ་ཐམས་ཅད་ལ་བསྙེན་བཀུར་ལ་སོགས་པ་ཡང་བྱེད། ཕྱིར་མི་ལྡོག་པར་ཡང་འགྱུར། རྒྱུད་ངེས་པ་ཅན་དུ་ཡང་འགྱུར། དེ་བཞིན་གཤེགས་པའི་རིགས་སུ་ཡང་སྐྱེ། སྒྲིབ་པ་རྣམས་
རབ་ཏུ་སྤངས་ནས་དེ་བཞིན་གཤེགས་པ་ཐམས་ཅད་ཀྱི་རིགས་སམ། ལྷའི་རིགས་སམ།ྋ གཞན་གང་ཡང་རུང་བར་བདེ་བར་མྱོང་བར་འགྱུར་རོ། །ལྷའི་དབང་པོ་མདོར་ན་འཇིག་རྟེན་དང་འཇིག་
རྟེན་ལས་འདས་པའི་ཕན་པ་དང་བདེ་བ་ཐམས་ཅད་མྱོང་བར་འགྱུར་རོ། །ཞེས་སོགས་གསུངས་པ་ལྟར་བྱིན་རླབས་དང་ཕན་འགྱུར་ཤིན་ཏུ་ཆེའོ། །དེ་ལྟར་བྲབ་རྫས་ཀྱིས་སྡིག་པ་སྦྱོང་
ནས །སླར་ཡང་ཁྲུས་ཀྱིས་སྡིག་པ་སྦྱོང་བ་ནི། ཚིགས་བཅད་རེས་ཐོག་མར་དཀྱིལ་འཁོར་གྱི་ཕྱོགས་དང༌། དེ་ནས་མཐར་བྱང་བུའི་ཕྱོགས་སུ་མེ་ལོང་བསྟན་ལ་ལས་བུམ་གྱི་ཆུས་ཁྲུས་གསོལ་
ཞིང་༑ དམིགས་པ་དཀྱིལ་འཁོར་གྱི་ལྷ་ལ་སྐུ་ཁྲུས་གསོལ་ནས་ཆུ་དེས་སླར་ཚེ་འདས་ཀྱི་ལས་ཉོན་སྡིག་སྒྲིབ་ཐམས་ཅད་བཀྲུས་པའི་མོས་པ་བྱ་ཞིང༌། རྒྱལ་བའི་སྐུ་ལ་སོགས་དང༌། དེ་བཞིན་
གཤེགས་པ་སོགས་ཀྱིས་ཁྲུས་གསོལ་བྱ། དེི་དག་སྐུ་ལ་སོགས་བརྗོད་ཅིང་ཁྲུས་དར་གྱིས་སྐུ་དབྱི་ཚུལ་བྱ། དེ་ནས་སླར་ཡང་དམིགས་རྟེན་ལ་ལས་བུམ་གྱི་ཆུས་འཐོར་སྟངས་བྱེད་ཅིང༌། འདོད་

3u ༄༅། །ཆགས་ཞེ་སྡང་སོགས་དཀོན་མཆོག་གསུམ་གྱི་བདེན་ཚིག་དང་། ས་ནི་དུག་གི་སོགས་དུག་སྦྱོང་བའི་བདེན་ཚིག་བརྗོད། འདི་ནི་བདེན་པའི་བྱིན་རླབས་ཀྱི་སྒོ་ནས་
དུག་སྦྱོང་བ་ཡིན་གྱི། རྫས་ལ་བརྟེན་པའི་དུག་དབྱུང་ལྟ་བུ་མ་ཡིན་པས། སངས་རྒྱས་ཀྱི་སྐུ་དང་གླེགས་བམ་སོགས་མགོ་བོར་འཇོག་པ་དང༌། རྙིང་ལུགས་སོགས་ལ་གྲགས་པའི་བྱད་དཀྲོལ་
དུག་དབྱུང་གི་སྐབས་ལྟར་འབྱུང་བའི་རྫས་ཀྱི་བྱབ་པ་སོགས་བྱེད་པ་ནི་བླུན་ངོར་མཛེས་ཁྲིགས་ཀྱི་སྤྲོས་བཅས་ཁ་ཐལ་ཏེ་རྒྱུན་འབྱམས་པ་ལས་ངེས་པར་དགོས་པ་མ་ཡིན་ནོ་ཞེས་གོང་མ་དག་གི་
གསུངས་སོ། །སྤྲོ་ན་དེའི་མུར་སླར་ཡང་ཚིགས་བཅད་རེ་རེའི་མཚམས་སུ་དམངས་མས་དྲིལ་བུ་གསིལ་ཞིང་སློབ་དཔོན་ནམ་ལས་རྡོར་གྱིས་ལས་བུམ་གྱི་ཆུ་ནས་ཅུང་ཟད་འཐོར་བ་དང་
བཅས༑ གང་ལ་སེར་སྣ་རྣམས་ཆགས་པ། །སོགས་ཡངས་པའི་གྲོང་ཁྱེར་དུ་འཇུག་པའི་བདེ་ལེགས་ཀྱི་ཚིགས་བཅད་རྫོགས་པར་བརྗོད་དེ་ཁྲུས་ཀྱིས་སྡིག་པ་སྦྱོང་བའོ། །དེ་ནས་ཆོས་བཤད་པ་
༈ནི༑ ཉོན་ཅིག་སོགས་ཏེ། གཞན་ཡང་འདོད་ན་རྒྱས་པར་བཤད། །ཅེས་གསུངས་པ་ལྟར་སྐབས་འདིར་བར་དོའི་ཆོས་བཤད་མཛད་སྲོལ་ཡོད་པ་ཡང་། འཇམ་པའི་དབྱངས་བུདྡྷ་བཛྲ་གྱིས་187

མཛད་པའི་བར་དོའི་ངོ་སྤྲོད་ལྟ་བུ་ཐུན་མོང་གི་བར་དོའི་རྣམ་བཞག་ཙམ་རྒྱུད་སྡེ་འོག་མའི་ཆོ་ག་འདི་དག་དང་འབྲེལ་ཆེ་ཞིང༌། ཡང་ན་ཕྱག་ལེན་ལྟར་དཔལ་རྒྱལ་བའི་དབང་པོས་མཛད་པའི་བར་དོའི་
གསོལ་འདེབས་དང༌། དེའི་འགྲེལ་པ་རྗེ་དགེ་ལེགས་བཞད་པ་དང༌། མཁས་གྲུབ་ཡར་འཕེལ་བས་མཛད་པ་གང་རིགས་ཀྱི་སྟེང་ནས་ཞིབ་དཀྲོལ་དུ་བཤད་ནའང་ལེགས་པར་འགྱུར་ལ། དེ་འབྲུག་
ལུགས་བཞིན་དུ་ངེས་འབྱུང་གིས་བསྐུལ་མ་དང་སྐྱབས་འགྲོའི་ཕན་ཡོན་སོགས་བཤད་དེ་དད་པ་བསྐུལ་རྗེས། སྐབས་དོན་ངེད་ཀྱིས་གསང་སྔགས་ཟབ་མོའི་ཆོ་ག་གཞུང་བཞིན་བསྒྲབ་པ་ཡིན་པས་ན་འདི་ན
ཆོས་
བཅོམ་ལྡན་འདས་མི་འཁྲུགས་པའི་དཀྱིལ་འཁོར་མངོན་སུམ་དུ་བཞུགས་ཡོད་སྙམ་པར་མཛོད་ལ་དེ་ལ་སྙིང་ཐག་པ་ནས་སྐྱབས་སུ་འགྲོ་བའི་དད་མོས་ཀྱིས་ཡིད་བརྩེ་བའི་ཉེ་འབྲེལ་རྣམས་དང་བཅས་
མཛོད་
ཆེན་ལྷན་ཅིག་ལུས་ཞིང་གི་རྡུལ་སྙེད་དུ་སྤྲུལ་ནས་ཕྱག་འཚལ་བའི་མོས་པ་མཛོད། ཅེས་པ་ལྟ་བུ་བརྗོད་ན་ལེགས་སོ། །བཞི་པ་སྐྱབས་སུ་འགྲོར་གཞུག་པ་ནི།མིང་བྱང་ངམ་དྲི་གོས་ལྟ་བུ་ཉེ་འབྲེལ་
མོ་
སོགས་དངོས་སུ་ཡོད་ན་དེས་ཐོགས་ཏེ་དཀྱིལ་འཁོར་ལ་ཕྱག་འཚལ་དུ་གཞུག་ཅིང་། སངས་རྒྱས་ཐམས་ཅད་སོགས་བླ་མ་དཀོན་མཆོག་ལ་ཕྱག་འཚལ་བའི་ཚིག་སྤྱི་འགྲེ་ཅི་རིགས་དང༌། ཆོས་

།ཉིད་མཉམ་པ་ཉིད་སོགས་སྒེར་གྱི་ཕྱག་འཚལ་ཅི་རིགས་སྔོན་དུ་འགྲོ་བས། གཙོ་བོ་རྒྱལ་བ་དང༌། སྐུ་ཚེ་བརྟན་པ་སོགས་བརྗོད་དེ་སྐྱབས་སུ་འགྲོར་གཞུག༄༅།
ཅིང་༑ ཚེ་འདས་དེ་ཉིད་ཀྱིས་སྙིང་ཐག་པ་ནས་སྐྱབས་སུ་སོང་ཞིང་། རང་ཉིད་ཀྱིས་ཀྱང་རམ་ཟླའི་ཚུལ་བགྱིས་པས། དཀོན་མཆོག་སྤྱི་དང་ཁྱད་པར་དཀྱིལ་འཁོར་གྱི་ལྷ་ཡི་སྐྱབས་འོག་ཏུ་ཚུད་
པར་བསམ་མོ། །ལྔ་པ་དཀྱིལ་འཁོར་དུ་འཇུག་ཅིང་དབང་བསྐུར་བ་ནི། མཎྜལ་ནས་བཟུང་འཇུག་པའི་སྐོར་དང་། ཆུ་དབང༌། ཕྱག་རྒྱའི་དབང༌། བཀྲུ་བྱབ་བསྲུང་གསུམ་རྣམས་གཞུང་
བཞིན་བྱ་སྟེ། དམིགས་པ་སློབ་མ་དབང་བསྐུར་གྱི་སྐབས་དང་འདྲ་ཞིང་ཁྱད་པར་བྱམས་དང་སྙིང་རྗེ་དྲག་པོས་དམིགས་ཡུལ་གྱི་སྡིག་སྒྲིབ་སྦྱོང་བའི་དམིགས་པ་རྩེ་གཅིག་ཏུ་གཏད་དོ། །ཚེ་འདས་
ལ་དབང་བསྐར་གྱི་སྐབས་འདིར་འབྱོར་པ་ཐོབ་པའི་དབང་མི་མཛད་པ་ནི། གནས་སྐབས་དེར་འབྱོར་པ་ལ་ལོངས་སྤྱོད་པའི་སྐལ་བ་མེད་པར་མ་ཟད་སྐྱེ་བ་གཞན་དུའང་འབྱོར་པ་མེད་པས་སངས་
རྒྱས་ཀྱི་གོ་འཕང་ཐོབ་ཏུ་མི་རུང་བ་མེད་པའི་ཕྱིར་མི་མཛད་ལ། སློབ་དཔོན་གྱི་དབང་ཡང་གནས་སྐབས་སུ་ཚེ་འདས་དེ་ཉིད་སློབ་དཔོན་གྱི་གོ་འཕང་ཐོབ་པའི་སྐལ་བ་མེད་པ་དང་། སྐྱེ་བ་རྟིང་མར་

སྔོན་གནས་རྗེས་དྲན་གྱི་མཐུ་ཆུང་བས་དེའི་དུས་སུ་དབང་ཐོབ་པ་རང་གཞན་གཉིས་ཀས་མི་ཤེས་ཕྱིར་གཞན་གྱི་སློབ་དཔོན་དུ་འགྱུར་བའི་སྐལ་བ་མེད་པས་མི་མཛད་པ་ཡིན། འོ་ན་བཀྲུ་བྱབ་བསྲུང་
བའི་དུས་སུ། སརྦ་ཨ་ཀཱ་ལ་མྲྀ་ཏུ། ཞེས་པ་དུས་མ་ཡིན་པའི་འཆི་བ་ཐམས་ཅད་དང་། སརྦ་དུརློབ་རྨི་ལམ་ངན་པ་ཐམས་ཅད་ཡིན་པས་དེ་དག་ཀྱང་མི་དགོས་སོ་ཞེས་སྨྲ་ན་དེ་ནི་མི་རིགས་
ཆོ་གར། ཚེ་འདས་ཀྱི་ཚེ་ཐོག་མེད་ནས་ཀྱི་སྡིག་སྒྲིབ་ཅེས་གསུངས་པས། ཉེས་པ་དེ་དག་བསྐྱེད་པར་བྱེད་པ་ཀུན་གཞིའི་རྣམ་ཤེས་ཁོ་ན་ཡིན་པས། རྩ་ཉོན་དང་ཉེ་ཉོན་གྱིས་བསགས་པའི་
ལས་དང་བག་ཆགས་ཐམས་ཅད་མ་གོག་པར་ཀུན་གཞིའི་སྟེང་བག་ལ་ཞི་བའི་ཚུལ་དུ་གནས་ཕྱིན། དུས་མ་ཡིན་པའི་འཆི་བ་དང་། རྨི་ལམ་ངན་པ་སོགས་ཀྱི་བག་ཆགས་སྨོས་མ་དགོས། དེས་
ན་འཁོར་བའི་ཉེས་པ་རྣམས་ཀྱི་རྒྱུའ མ་ས་བོན་དུ་གྱུར་པའི་བག་ཆགས་ཐམས་ཅད་འདིར་སྦྱོང་བས་ན། ལས་དང་ཉོན་མོངས་འཁོར་བའི་རྒྱུ་སྦྱོང་ཞིང་། །ཞེས་གསུངས་ཀྱི། མངོན་དུ་གྱུར་པའི་
སྡུག་བསྔལ་ཁོ་ན་སྦྱོང་དགོས་ན། ཆོ་གར། འཇིགས་པའི་སྒྲ་བཞི་ཤཱིནྟ་ཀུ་རུ་ཡེ་སྭཱ་ཧཱ། ཉམ་ང་བའི་གཡང་ས་གསུམ་ཤཱནྟིཾ་ཀུ་རུ་ཡཻ་སྭཱ་ཧཱ། ཞེས་སོགས་སྨོས་རིགས་པ་ལ་མ་སྨོས་པ་དེར་

Ju ༄༅། །གདའོ། །གཞན་ཡང་ཚེ་ཕྱི་མའི་ལུས་ཐོག་ལ་སྦྱར་ཡང་དབང་གི་འབྲས་བུ་མི་བསླུ་བ་ཉིད་དོ། །དྲུག་པ་ཟས་གཏད་པ་ནི། ཐུན་མོངས་ཐེག་པའི་མདོ་སྡེ་རྣམས་ལས་
བར་སྲིད་པ་ལ་ཟས་སྐོམ་ཅི་བསྔོས་ཀྱང་མི་ཐོབ་པར་གསུངས་ཀྱང་། གསང་སྔགས་ཟབ་མོའི་ཆེ་བས་ཏིང་ངེ་འཛིན་དང་སྔགས་རྒྱའི་འཕྲུལ་གྱིས་རང་རང་གི་སྣང་ངོར་རྨི་ལམ་བཞིན་དུ་ལོངས་སྤྱོད་
ངེས་པར་འབྱུང་བ་ཡོད་ལ་ཟས་སྐོམ་བསྔོ་མི་རུང་ན་བར་དོའི་ཆུ་སྦྱིན་ཡང་མི་རུང་བར་འགྱུར་ཏེ། དེས་ན་དམ་པ་གོང་མ་མང་པོས་བར་སྲིད་པས་དངོས་སུ་མི་ཐོབ་ཀྱང་ཡུལ་ཆོས་ཀྱི་དབང་གིས་ཉེ་
འབྲེལ་སོགས་ཀྱི་ངོ་འཛིན་བྱ་དགོས་བྱུང་ན་ཟས་གཏད་བྱ་བར་གསུངས་པའང་དྲང་དོན་དགོངས་པ་ཅན་ཏེ་གསང་སྔགས་སྔ་བསྒྱར་གྱི་ཕྱོགས་སུ་ཟས་གཏད་ལ་ནན་ཏན་དང་བཅས་ཆོ་ག་ཡང་ཤིན་ཏུ་
རྒྱས་པར་གསུངས་པས་སོ། །དེས་ན་འདི་ལྟར་བྱ་སྟེ། ཚེ་འདས་མེ་ཏོག་ཕོག་པའི་ལྷར་བསྐྱེད་པར་གསུངས་ཀྱང་ད་ལྟ་ཕྱག་བཞེས་གཙོ་བོར་བསྐྱེད་པར་མཛད་ལ། དེ་ཡང་སྐད་ཅིག་གིས་ཞེས་
༈ པའི་ཚིག་གི་ནུས་པ་ལ་བརྟགས་ན་བསངས་སྦྱངས་སོགས་མི་དགོས་པར། ཚེ་འདས་སྐད་ཅིག་གིས་མི་འཁྲུགས་པ་ཞེས་པ་ནས། སྐྱིལ་མོ་ཀྲུང་གིས་བཞུགས་པར་གྱུར། བར་བརྗོད་པས་ཆོག་

པར་མངོན། ཟས་གཏད་ཀྱི་ཡོ་བྱད་རྣམས་ལ་ལས་སྔགས་ཀྱིས་བསང་བ་སོགས་བྱེད་སྲོལ་འདུག་ཀྱང་མཐའ་གཅིག་ཏུ་མི་དགོས་པར་མངོན་པས། ཡོ་བྱད་རྣམས་ཨོཾ་ལས་བྱུང་བའི་ལྷ་རྫས་སུ་
༈ གྱུར༑ ཅེས་བརླབས་ལ། ཕུད་བཅད་དེ་དཀྱིལ་འཁོར་གྱི་དྲུང་དུ་འབུལ། གཞུང་དུ། དཀྱིལ་འཁོར་ལ་འདོད་ཡོན་ལྔ་ལྡན་པཱུ་ཛ་ཧོཿ ཞེས་པས་ཕུལ། ཞེས་པའི་དོན་ཕྱག་བཞེས་སུ་རྒྱས་
པའི་དུས། ཁ་དོག་དབྱིབས་ལེགས་སོགས་སྔགས་བཅས་དང་། བསྡུ་ན། གཟུགས་སྒྲ་དྲི་རོ་རེག་ལྡན་པའི། །མཆོག་ཏུ་གྱུར་པའི་ལོངས་སྤྱོད་འདི། །བདག་གི་དད་པས་འབུལ་ལགས་
ན༑ །ཅི་བདེ་བ་ནི་བཞེས་སུ་གསོལ། །ཨོཾ་སརྦ་ཏ་ཐཱ་ག་ཏ་པཉྩ་ཀཱ་མ་གུ་ཎ་པཱུ་ཛ་ཧོཿ ཞེས་པས་ཕུལ། དེ་ནས་ལྷག་མའི་བཟའ་བཅའ་རྣམས་རོའམ་མིང་བྱང་སོགས་ཀྱི་དྲུང་དུ་བཞག བར་
དོའི་སེམས་ཅན་དྲི་ཟ་བར་གསུངས་པ་ལྟར་ཟས་སྣའི་གསུར་དུད་སྦྱར། འདི་ལ་ཡུལ་ཕྱོགས་འགའ་རེར་རང་རང་གི་ཉེ་དུ་སོགས་ཀྱིས་གཤིན་པོ་དེ་ཉིད་སྔོན་དགའ་བའི་ཟས་སྐོམ་སོགས་ཁོ་རང་གི་
ཕོར་སྡེར་དུ་བླུགས་ཏེ་འཇོག་སྲོལ་ཡོད་པ་ཡང་མཐའ་གཅིག་ཏུ་འགལ་བ་མེད་པས་སོ་སོའི་བློ་ངོ་དང་བསྟུན་པར་བྱ་ལ། འོན་ཀྱང་ཤ་ཆང་ལ་སོགས་པ་རྒྱུད་འདིར་བཀག་པ་རྣམས་ནི་དབུལ་བར་མི་

ལྷ་།རིགས་ཏེ། དེ་དག་སྤངས་པའི་ཟས་མར་ཐུད་ལ་སོགས་པ་རྣམས་ཀྱང་གཙང་སྦྲ་དང་ལྡན་པར་བྱས་ན་ལེགས་ཤིང༌། ཕྱོགས་གཞན་གསང་སྔགས་རྙིང་མའི་ལུགས་
ཟ
ལ་ནི་རྫོགས་པ་ཆེན་པོའི་རྒྱུད་དང་སློབ་དཔོན་ཆེན་པོ་པདྨའི་ཟབ་གཏེར་གྱི་གདམས་པ་སོགས་ལས་སྔོན་བྱུང་གི་ལོ་རྒྱུས་དང་བཅས་ཏེ་རྒྱ་ཆེར་གསུངས་སོ། །གང་ལྟར་ཡང༌། ཉོན་ཅིག་ཚེ་འདས་
རིགས་ཀྱི་བུ། །སོགས་བརྗོད་ལ་ཚེ་འདས་ལྷར་གསལ་བ་ལ་འདོད་ཡོན་གྱི་ལོངས་སྤྱོད་བསམ་གྱིས་མི་ཁྱབ་པ་བསྔོས་པས་ཚིམ་ཞིང་མ་ཆགས་པར་ལོངས་སྤྱོད་པརབས མ་མོ། །བདུན་པ་ལམ་
སྦྱངས་བསྟན་ནི། ཉོན་ཅིག་ཚེ་འདས་རིགས་ཀྱི་བུ། །སོགས་ཀྱིས་འཁོར་བ་རིགས་དྲུག་གི་གནས་ལ་མ་ཆགས་མ་ཞེན་པར་གདམས་ནས། འདི་ནས་ཤར་གྱི་སོགས་ལམ་སྦྱང་བ་
དང་༑ དཀོན་མཆོག་རིན་ཆེན་སོགས་ལམ་བསྟན་པ་སྟེ། འདི་ལ་གཞུང་གཞན་དུ་དེ་གཉིས་ཀྱི་མིང་གོ་རིམ་ལྡོག་པའང་ཡོད་དེ་མི་འགལ་ལོ། །སྐབས་འདིའི་ལམ་བསྟན་གྱི་ཚིག་དོན་ས་ལམ་གྱི་
༈རྣམ་བཞག་མདོ་སྔགས་སོ་སོ་ནས་བཤད་ཚུལ་ཤིན་ཏུ་རྒྱ་ཆེ་ནའང་། ཐེག་ཆེན་ཕ་རོལ་ཏུ་ཕྱིན་པའི་ལུགས་སྤྱིར་བཏང་གི་ས་ལམ་སྦྱར་ཚུལ་མདོ་ཙམ་གྱིས་ཁོག་ཕུབ་ན། ལམ་ལྔར་བཤད་པ་

དང་༑ ས་བཅུར་བསྟན་པ། ས་ལམ་ཟུང་དུ་སྦྱར་བ་དང་གསུམ་སྟེ། དང་པོ་ལམ་ལྔའི་ཐོག་མ་ནི། དྲོད་ལ་སོགས་པའི་རྟོགས་པ་སྐྱེ་བའི་སྣོད་དུ་རུང་བའི་ཕྱིར་དགེ་བའི་ཚོགས་གསོག་པར་བྱེད་
པས་ན་ཚོགས་ལམ་ཞེས་བྱའོ། །དེ་ཡང་བྱང་ཆུབ་ཀྱི་ཕྱོགས་ཀྱི་ཆོས་སོ་བདུན་ལས། ཚོགས་ལམ་ཆུང་ངུའི་དུས་སུ་དྲན་པ་ཉེ་བར་བཞག་པ་བཞི་ཉམས་སུ་ལེན་པ་སྟེ། བཞི་གང་ཞེ་ན། ལུས་
དྲན་པ་ཉེ་བར་བཞག་པ་དང་། དེ་བཞིན་དུ། ཚོར་བ་དྲན་པ། སེམས་དྲན་པ། ཆོས་དྲན་པ་ཉེ་བར་བཞག་པའོ། །ཚོགས་ལམ་འབྲིང་པོའི་དུས་སུ། ཡང་དག་པའི་སྤོང་བ་བཞི་ཉམས་སུ་
ལེན་པ་སྟེ། སྡིག་པ་མི་དགེ་བའི་ཆོས་སྤོང་བ། མ་སྐྱེས་པ་མི་བསྐྱེད་པ། གཉེན་པོ་དགེ་བའི་ཆོས་མ་སྐྱེས་པ་བསྐྱེད་པ། སྐྱེས་པ་འཕེལ་བར་བྱེད་པ་དང་བཞིའོ། །ཚོགས་ལམ་ཆེན་པོའི་
སྐབས་སུ་རྫུ་འཕྲུལ་གྱི་རྐང་པ་བཞི་ཉམས་སུ་ལེན་པ་སྟེ། འདུན་པ། བརྩོན་འགྲུས། སེམས་པ། །དཔྱོད་པའི་ཏིང་ངེ་འཛིན་བཞིའོ། །ལམ་གཉིས་པ་སྦྱོར་ལམ་ན། བདེན་པ་མངོན་པར་
རྟོགས་པ་ལ་སྦྱོར་བས་ན་སྦྱོར་ལམ་ཞེས་བྱའོ། །བདེན་པ་བཞི་རྟོགས་པ་དང་རྗེས་སུ་མཐུན་པ་ངེས་འབྱེད་ཡན་ལག་རྣམ་བཞི་ཞེས་བྱ་བ་སྐྱེ་བ་སྟེ། དེ་ནི་དྲོད། རྩེ་མོ། བཟོད་པ། འཇིག་རྟེན་

3u །ཆོས་མཆོག་བཞིའོ། །དྲོད་དང་རྩེ་མོའི་སྐབས་ན་དབང་པོ་ལྔ་དང་ལྡན་པ་སྟེ། དད་པའི་དབང་པོ། བརྩོན་འགྲུས་ཀྱི་དབང་པོ། དྲན་པའི༴ ཏིང་ངེ་འཛིན་ཇཱ
ཟ
གྱི༴ ཤེས་རབ་ཀྱི་དབང་པོའོ། །བཟོད་པ་དང༌། འཇིག་རྟེན་ཆོས་མཆོག་གི་སྐབས་ན། སྟོབས་ལྔ་དང་ལྡན་པ་སྟེ། དད་པའི་སྟོབས། བརྩོན་འགྲུས་ཀྱི་སྟོབས། དྲན་པའི་
སྟོབས༑ ཏིང་ངེ་འཛིན་གྱི་སྟོབས། ཤེས་རབ་ཀྱི་སྟོབས་སོ།། ལམ་གསུམ་པ་ནི། སྔོན་མ་མཐོང་བའི་འཕགས་པའི་བདེན་པ་མཐོང་བས་ན་མཐོང་བའི་ལམ་ཞེས་བྱའོ།། དེ་ཡང་སྡུག་
བསྔལ༑ ཀུན་འབྱུང་། འགོག་པ། ལམ་སྟེ་བདེན་པ་བཞི་ལ་དམིགས་པའི་ཞི་གནས་དང་། ལྷག་མཐོང་མཚུངས་ལྡན་དང་བཅས་པ་སྟེ། བདེན་པ་རེ་རེ་ལ་ཆོས་ཤེས་པའི་བཟོད་པ། ཆོས
ཤེས་པ་དང་། རྗེས་སུ་རྟོགས་པའི་བཟོད་པ་དང༌། རྗེས་སུ་རྟོགས་པའི་ཤེས་པ་སྟེ་བཅུ་དྲུག་གི་བདག་ཉིད་ཅན་ནོ། །ལམ་འདིའི་གནས་སྐབས་ན་བྱང་ཆུབ་ཀྱི་ཡན་ལག་བདུན་དང་ལྡན་ཏེ། དྲན་
པ་ཡང་དག་བྱང་ཆུབ་ཀྱི་ཡན་ལག་དང་། ཆོས་རྣམ་པར་འབྱེད་པ༴ བརྩོན་འགྲུས༴ དགའ་བ༴ ཤིན་ཏུ་སྦྱངས་པ། ཏིང་ངེ་འཛིན། བཏང་སྙོམས་ཡང་དག་བྱང་ཆུབ་ཀྱི་ཡན་ལག་བདུན་

ནོ༑ །ལམ་བཞི་པ་ནི། མཐོང་ལམ་དུ་རྟོགས་པ་དེའི་དེ་ཁོ་ན་ཉིད་སྒོམ་པར་བྱེད་པས་སྒོམ་པའི་ལམ་ཞེས་བྱའོ། །དེ་ཡང་འཇིག་རྟེན་པ་དང་འཇིག་རྟེན་ལས་འདས་པའི་ལམ་གཉིས་ལས། དང་
པོ་ནི། བསམ་གཏན་དང་པོ། གཉིས་པ། གསུམ་པ། བཞི་པ། ནམ་མཁའ་མཐའ་ཡས་སྐྱེ་མཆེད། རྣམ་ཤེས་མཐའ་ཡས༴ ཅི་ཡང་མེད་པའི༴ འདུ་ཤེས་མེད་འདུ་ཤེས་མེད་མིན་
སྐྱེ་མཆེད་རྣམས་བསྒོམ་པའོ། །དེའི་དགོས་པ་ནི་འཇིག་རྟེན་ལས་འདས་པའི་ལམ་གྱི་རྟེན་བྱེད་པའོ། །གཉིས་པ་འཇིག་རྟེན་ལས་འདས་པའི་ལམ་ནི། དེ་དག་གི་ཏིང་ངེ་འཛིན་དང་མཚུངས་
པར་ལྡན་པའི་སྒོ་ནས་ཞི་གནས་དང་ལྷག་མཐོང་གིས་གོམས་པར་བྱེད་པའོ། །གནས་སྐབས་འདི་ལ་འཕགས་པའི་ལམ་ཡན་ལག་བརྒྱད་དང་ལྡན་ཏེ། དེ་ནི། ཡང་དག་པའི་ལྟ་བ། དེ་བཞིན་
དུ༑ རྟོགས་པ། ངག ལས་ཀྱི་མཐའ། འཚོ་བ། རྩོལ་བ། དྲན་པ། ཡང་དག་པའི་ཏིང་ངེ་འཛིན་ནོ། །ལམ་ལྔ་པ་ནི། བསླབ་པ་མཐར་ཕྱིན་པ་ཡིན་ཅིང་། མྱ་ངན་ལས་འདས་པའི་
གྲོང་ཁྱེར་དུ་འགྲོ་བས་ན་མཐར་ཕྱིན་པའི་ལམ་ཞེས་བྱའོ། །ལམ་དེ་ཡང་རྡོ་རྗེ་ལྟ་བུའི་ཏིང་ངེ་འཛིན་གྱི་རྗེས་ལ་སྐྱེས་པ་ཟད་པ་ཤེས་པ་སྟེ། རྒྱུ་ཀུན་འབྱུང་ཟད་པའི་དབང་གིས་བདེན་པ་བཞི་ལ་༔

322 ༄༅། །དམིགས་པའི་ཡེ་ཤེས་སོ། །མི་སྐྱེ་བ་ཤེས་པ་འབྲས་བུ་སྡུག་བསྔལ་སྤོང་བའི་དབང་གིས་བདེན་པ་བཞི་ལ་དམིགས་པའི་ཡེ་ཤེས་སོ། །རྡོ་རྗེ་ལྟ་བུའི་ཏིང་ངེ་འཛིན་དེ་
Du
ཡང་འཇིག་རྟེན་པའི་སྤྱོད་པས་མི་གནོད་པས་བར་ཆད་མེད་པ། སྒྲིབ་པ་ཐམས་ཅད་ཀྱིས་མི་ཤིགས་པས་སྲ་བ། རྣམ་རྟོག་གིས་མི་བསྐྱོད་པས་བརྟན་པ། རྣམ་པར་རོ་གཅིག་པས་ན་རོ་གཅིག་
༑ ཤེས་བྱ་སྤྱིའི་དེ་བཞིན་ཉིད་ལ་ཁྱབ་པས་ན་རྡོ་རྗེ་ལྟ་བུ་ཞེས་བྱའོ། །གནས་སྐབས་འདི་ན་མི་སློབ་པའི་ཆོས་བཅུ་དང་ལྡན་ཏེ། དེ་དག་ཀྱང་ཟག་མེད་ཀྱི་ཕུང་པོ་ལྔའི་དབང་དུ་བྱས་པ་སྟེ།
སློབ་པའི་ཡང་དག་པའི་ངག ལས་ཀྱི་མཐའ་དང་། འཚོ་བ་གསུམ་ནི་ཚུལ་ཁྲིམས་ཀྱི་ཕུང་པོའོ། །ཡང་དག་པའི་དྲན་པ་དང་། ཏིང་ངེ་འཛིན་གཉིས་ནི་ཏིང་ངེ་འཛིན་གྱི་ཕུང་པོའོ། །ཡང་དག་
པའི་ལྟ་བ་དང་། རྟོགས་པ་དང་། རྩོལ་བ་གསུམ་ནི་ཤེས་རབ་ཀྱི་ཕུང་པོའོ། །ཡང་དག་པའི་རྣམ་པར་གྲོལ་བ་ནི་རྣམ་པར་གྲོལ་བའི་ཕུང་པོའོ། །ཡང་དག་པའི་ཡེ་ཤེས་ནི་རྣམ་པར་གྲོལ་བའི་
༈ ཡེ་ཤེས་མཐོང་བའི་ཕུང་པོའོ། །གཉིས་པ་ས་བཅུ་བཤད་པ་ལ། ངོ་བོ་སྒྲ་དོན་ངེས་ཚིག་སོགས་ཡོད་ཀྱང་མང་དོགས་པས་བཞག སའི་མིང་ནི། དང་པོ་རབ་ཏུ་དགའ་བ། གཉིས་པ་དྲི་མ་

མེད་པ། གསུམ་པ་འོད་བྱེད་པ། བཞི་པ་འོད་འཕྲོ་བ། ལྔ་པ་སྦྱངས་དཀའ་བ། དྲུག་པ་མངོན་དུ་གྱུར་པ། བདུན་པ་རིང་དུ་སོང་བ། བརྒྱད་པ་མི་གཡོ་བ། དགུ་པ་ལེགས་པའི་བློ་
གྲོས༑ །བཅུ་པ་ཆོས་ཀྱི་སྤྲིན་ཞེས་བྱའོ། །དེ་ལྟར་ལས་དང་པོ་པའི་ས་དང་མོས་པ་སྤྱོད་པའི་ས་སྟེ་སོ་སོ་སྐྱེ་བོའི་ས་གཉིས་དང༌། རབ་དགའ་ལ་སོགས་བྱང་སེམས་འཕགས་པའི་ས་བཅུ
དང་༑ ཀུན་ཏུ་འོད་ཅེས་བྱ་བ་སངས་རྒྱས་ཀྱི་ས་སྟེ་བཅུ་གསུམ་བཤད་ལ། ས་བཅུ་པོ་དེ་ཉམས་ལེན་དང་སྦྱར་བ་ནི། ས་དང་པོ་རབ་དགའ་སྦྱིན་པའི་ཕ་རོལ་ཏུ་ཕྱིན་པ། དེ་བཞིན་དུ། གཉིས་
པ་ཚུལ་ཁྲིམས་ཀྱི༴ གསུམ་པ་བཟོད་པ༴ བཞི་པ་བརྩོན་འགྲུས་ཀྱི༴ ལྔ་པ་བསམ་གཏན་གྱི༴ དྲུག་པ་ཤེས་རབ་ཀྱི༴ བདུན་པ་ཐབས་ཀྱི༴ བརྒྱད་པ་སྨོན་ལམ་གྱི༴ དགུ་པ་སྟོབས་
ཀྱི༴ བཅུ་པ་ཆོས་ཀྱི་སྤྲིན་ཡེ་ཤེས་ཀྱི་ཕ་རོལ་ཏུ་ཕྱིན་པའོ། །ས་དེ་དག་རེ་རེ་བཞིན་ངེས་ཚིག་དང་། ཡོངས་སུ་སྦྱོང་བ། རྣམ་པར་དག་པ། རྟོགས་པ། སྤངས་པ། སྐྱེ་བ། མཐུའི་ཁྱད་
པར་བདུན་རེ་སྦྱར་དུ་ཡོད་ཀྱང་མང་ཕྱིར་བཞག་གོ །གསུམ་པ་ས་ལམ་ཟུང་འཇུག་ཏུ་སྦྱོར་བ་ནི། ཚོགས་ལམ་ནི་ལས་དང་པོ་པའི་སྐབས་ཏེ་རང་གི་རྒྱུད་མ་སྨིན་པ་སྨིན་པར་བྱེད་པའོ། །སྦྱོར་

30: ༄༅། །ལམ་ནི། མོས་པས་སྤྱོད་པའི་སའི་སྐབས་ཏེ་སྟོང་ཉིད་ཀྱི་དོན་ལ་མོས་པར་བྱེད་པ་ཙམ་ཡིན་པས་སོ། །བྱང་ཆུབ་སེམས་དཔའི་དུས་ཀྱི་ས་བཅུ་ལས་མཐོང་ལམ་ནི་ས་
ཟ
དང་པོ་རབ་ཏུ་དགའ་བའི་སྐབས་ཡིན་ཏེ་སྟོང་ཉིད་ཀྱི་དོན་དངོས་སུ་རྟོགས་པའོ། །སྒོམ་ལམ་ནི། ས་གཉིས་པ་ནས་བཅུ་པའི་བར་ཡིན་ཏེ། ས་དང་པོར་རྟོགས་པའི་དེ་ཁོ་ན་ཉིད་དེ་ལ་གོམས་པར་
བྱེད་པའོ། །རྣམ་པར་དག་པའམ་མཐར་ཕྱིན་པའི་ལམ་ནི། སངས་རྒྱས་ཀྱི་སར་བཞེད་དེ། རྡོ་རྗེ་ལྟ་བུའི་ཏིང་ངེ་འཛིན་རྟོགས་པས་སྒོམ་སྤངས་གིས་ཉོན་མོངས་པ་དང་ཤེས་བྱའི་སྒྲིབ་པ་སྙིང་ལ་
ཡོད་པ་ལྟ་བུ་གཅིག་ཆར་དུ་སྤངས་པའོ། །དེ་ལྟར་ལམ་ཚོགས་གཉིས་བསགས། རྒྱུད་དག་ནས་ས་བཅུའི་བྱང་ཆུབ་སེམས་དཔའ་ཆེན་པོར་གྱུར་པའོ། །འབྲས་བུ་རྡོ་རྗེ་ཐེག་པ་སྤྱི་དང་བྱེ་བྲག་
ཆགས་གྲོལ་གྱི་ལམ་ནས་བཤད་པའི་ས་ལམ་གྱི་རྣམ་བཞག་རྣམས་ཤེས་པར་འདོད་ན་དགེ་བཤེས་དིལ་དམར་པས་མཛད་པའི་མི་འཁྲུགས་པའི་དྲིས་ལན་གླང་ཆེན་མྱོས་པའི་གོམ་སྟབས་སུ་གསལ་
བར་བཤད་པ་ལྟར་ལས་འདིར་བྲི་མ་ལང་ངོ་། །སྐབས་དོན་གྱི་ཚིག་ཟིན་ཙམ་མདོར་བསྡུ་ན། དཀོན་མཆོག་རིན་ཆེན་ལས་བྱུང་བའི་སོགས་ཀྱི་དོན། མཆོག་གསུམ་མ་ལུས་པ་འདུས་པའི་སྤྱི་

གཟུགས་ཡི་དམ་དཀྱིལ་འཁོར་གྱི་ལྷ་ཚོགས་སྒྲུབ་ཅིང་མཆོད་པ་ལས་བྱུང་བའི་བྱིན་རླབས་དང་ནུས་མཐུས་དམིགས་ཡུལ་གྱི་རྒྱུད་ཡོངས་སུ་དག་ཅིང་ཚོགས་གཉིས་རྫོགས་པ་སྟེ་ཚོགས་ཀྱི་ལམ་
མོ༑ །རྟེན་བསྐྱེད་པ་ནས་ཕྱག་འཚལ་ཞིང་སྐྱབས་སུ་འགྲོ་བའི་བར་ནི་སྦྱོར་བའི་ལམ་མོ། །དཀྱིལ་འཁོར་དུ་བཅུག་ནས་ལྷ་ངོ་བསྟན་པས་རྟེན་དང་བརྟེན་པའི་དཀྱིལ་འཁོར་རྣམས་མཐོང་
བའམ༑ མངོན་པར་དགའ་བའི་ཞིང་གི་བཀོད་པ་བསྟན་པས་ཞིང་དེའི་རྟེན་དང་བརྟེན་པ་རྣམས་མཐོང་བ་ནི་མཐོང་ལམ་མོ། །མཐོང་བའི་དོན་དེ་དག་ཡིད་ལ་བསྒོམ་པར་བྱེད་པ་ནི་སྒོམ་ལམ་
མོ༑ །དག་པའི་ཞིང་དུ་གནས་སྤར་ཏེ། ཕུང་ཁམས་སྐྱེ་མཆེད་ཀྱི་མ་དག་པའི་སྣང་བ་དང་། ལས་ངན་གྱི་སྡིག་སྒྲིབ་བག་ཆགས་དང་བཅས་པ་ཡེ་ཤེས་ཀྱི་མེས་བསྲེགས་ནས་ཡེ་ཤེས་ལྔ་ལྡན་རྒྱལ་
བའི་སྐུར་བསྒྱུར་བ་ནི་རྣམ་པར་དག་པའི་ལམ་མོ། །ཆོ་གའི་པར་ལས། དཀོན་མཆོག་རིན་ཆེན་དཔལ་བཞིན་དུ། །ཞེས་པ་འདུག་ཀྱང་། གཞན་གྱི་ཡིག་ཆ་དག་ལས། དཀོན་མཆོག་རིན་
ཆེན་དཔལ་ཞིང་དུ། །ཞེས་པར་འབྲུ་འགྲེལ་མཛད་པས་དག་གམ་སྙམ། དེ་ལྟར་ལམ་བསྟན་པས། ཚེ་འདས་ཀྱི་རྣམ་ཤེས་ནས། མངོན་པར་དགའ་བར་སོང་བར་གྱུར། གྱི་བར་བརྗོད་ཅིང་

༄༅། །བསམ་སྟེ། གནས་སྤར་དང་སློབ་དཔོན་ལ་དྲིན་ལན་གྱི་ཆེད་དུ་བརྗོད་པ་རྣམས་ཀྱི་དོན་གོ་སླའོ།། འདི་ནི་ལས་ཀྱི་སྒྲིབ་པ་རྣམ་པར་སྦྱོང་བའི་གཟུངས་ཉིད་
ལས༑ གཤིན་དོན་གྱི་སྒྲིབ་སྦྱོང་གི་ཕན་ཡོན་སྟོན་པའི་སྐབས་སུ། དེ་ངན་སོང་ལས་ཐར་ཏེ་གནས་གཙང་མའི་ལྷའི་རིགས་སུ་སྐྱེས་ནས་སྒྲབ་པ་པོའི་ཐད་དུ་འོང་ནས་མཆོད་པར་བྱེད་ཅིང་ལུས་ཀྱང་
༈ སྟོན་ལ་ལེགས་སོ་ཞེས་བྱ་བ་བྱིན་ཏེ། ལན་གསུམ་བསྐོར་བ་བྱས་ནས་མི་སྣང་བར་གྱུར་ཏོ། །ཞེས་གསུངས་པ་དང་མཐུན་པར་རྟེན་འབྲེལ་སྒྲིགས་པའི་སླད་དུ་མོས་བསྒོམ་བྱེད་པའོ། །དེ་ལྟར་ན་
རོ་དངོས་སུ་ཡོད་པའམ་མིང་བྱང་ཡིན་ཀྱང་སྦྱོང་བ་ཉིན་ཞག་མང་པོར་སྦྲེལ་ནས་བྱེད་པ་ལྟ་བུར་ཉིན་སྔ་མ་རྣམས་ལ་ལམ་སྦྱོང་བསྟན་ཡན་ཆད་བྱ་ལ། ནུབ་ཐ་མ་ལ་མིང་བྱང་ཡིན་ན་བྱང་བུ་གཅོག་པ་
ཞེས་གྲགས་པ་ལྟར་མིང་བྱང་བསྲེག་ཅིང་བསྔོ་སྨོན་བྱ། རོ་ལ་ནི་སྲེག་ཆོག་དང་འབྲེལ་བར། ཕུང་པོ་ལྔ་ཡི་སོགས་མེ་སྤར་བའི་ཚེ་བརྗོད་པས་ཆོག་གི་གཞན་མི་དགོས་པར་བཞེད་དོ། །དེ་ཡང་
༈རྣམ་ཤེས་གཤེགས་པའི་མིང་བྱང་ཕུང་པོའི་རྣམ་པར་བསམ་པ་དེ་ཉིད་ལ། ཚེ་འདས་ཀྱི་ཚེ་ཐོག་མེད་ནས་ཀྱི་སྡིག་སྒྲིབ་ཐམས་ཅད་ཀྱང་ལྷན་ཅིག་ཏུ་གནས་པར་བདག་ཉིད་གཙོ་བོའི་ཐུགས་ཀ་ནས་བྱུང་

བའི་ཡེ་ཤེས་ཀྱི་མེས་བསྲེགས་པར་བསམ་ཞིང་། ཏལ་འབར་ཐོགས་ལ། ཕུང་པོ་ལྔ་ཡི་བུད་ཤིང་ལ། །སོགས་བརྗོད། འདིའི་དོན་ནི། དྭངས་མའི་ཤེས་རིག་ཤིན་ཏུ་ཕྲ་བ་ཡེ་ཤེས་ཀྱི་ཆས་
ཤྲཱྀ བསྡུས་པ་རྣམ་པར་དག་པའི་ཞིང་དུ་གནས་སྤར་ནས་མིང་བྱང་སྙིགས་མའི་ཕུང་ཁམས་སྐྱེ་མཆེད་སྡིག་སྒྲིབ་བག་ཆགས་དང་བཅས་པའི་ངོ་བོར་མོས་པ་དཀྱིལ་འཁོར་གྱི་ལྷའི་ཐུགས་གཉིས་སུ་མེད་པའི་
ཡེ་ཤེས་མེ་ལྕེའི་རྣམ་པར་ཤར་བས་བསྲེག་ཅིང་སྦྱོང་བ་ཡིན་ལ། སྦྱངས་ལུགས་ནི། སྦྱང་གཞི་ཚེ་འདས་དེའི་གཟུགས་ཕུང་སྦྱངས་ཏེ་རྣམ་སྣང་གི་ངོ་བོར་གྱུར། ཚོར་བའི་ཕུང་པོ་སྦྱངས་ཏེ་རིན་
ཆེན་ཏོག་གི་ངོ་བོར་གྱུར། འདུ་ཤེས་ཀྱི་ཕུང་པོ་སྦྱངས་ཏེ་འོད་དཔག་མེད་ཀྱི་ངོ་བོར་གྱུར། འདུ་བྱེད་ཀྱི་ཕུང་པོ་སྦྱངས་ཏེ་རྔ་སྒྲའི་ངོ་བོར་གྱུར། རྣམ་ཤེས་ཀྱི་ཕུང་པོ་སྦྱངས་ཏེ་མི་འཁྲུགས་པའི་ངོ་
བོར་གྱུར་པར་དམིགས་ནས། ཕུང་པོ་ལྔ་ཡི་བུད་ཤིང་ལ། རྒྱལ་བ་རིགས་ལྔའི་མེ་སྦར་རོ། །ཞེས་སོ། །དེ་བཞིན་དུ། ཚེ་འདས་དེའི་ས་ཁམས་སྦྱངས་ཏེ་མེ་ལོང་ཡེ་ཤེས། ཆུ་ཁམས་
སྦྱངས་ཏེ་མཉམ་ཉིད་ཡེ་ཤེས། མེ་ཁམས་སྦྱངས་ཏེ་སོར་རྟོགས་ཡེ་ཤེས། རླུང་ཁམས་སྦྱངས་ཏེ་བྱ་གྲུབ་ཡེ་ཤེས། ནམ་མཁའི་ཁམས་སྦྱངས་ཏེ་ཆོས་དབྱིངས་ཡེ་ཤེས་ཀྱི་ངོ་བོར་གྱུར་པར་

༄༅། །དམིགས་པས། འབྱུང་བ་ལྔ་ཡི་བུད་ཤིང་ལ། །ཡེ་ཤེས་ལྔ་ཡིས་མེ་སྦར་རོ། །ཞེས་པའོ། ཡང་ཚེ་འདས་དེའི་མིག་གི་དབང་པོ་སྦྱངས་ཏེ་ས་སྙིང༌། རྣ་བའི་
དབང་པོ་སྦྱངས་ཏེ་ཕྱག་རྡོར། སྣའི་དབང་པོ་སྦྱངས་ཏེ་ནམ་སྙིང་། ལྕེའི་དབང་པོ་སྦྱངས་ཏེ་འཇིག་རྟེན་དབང་ཕྱུག ལུས་ཀྱི་དབང་པོ་སྦྱངས་ཏེ་སྒྲིབ་པ་རྣམ་སེལ། ཡིད་ཀྱི་དབང་པོ་སྦྱངས་ཏེ་
* འཇམ་དཔལ་གྱི་ངོ་བོར་གྱུར་པར་དམིགས་པས། དབང་པོ་དྲུག་གི་བུད ཤིང་ལ། །སེམས་དཔའ་དྲུག་གིས་མེ་སྦར་རོ། །ཞེས་པའོ། །ཚེ་འདས་དེའི་མིག་གི་ཡུལ་དུ་གྱུར་པ་གཟུགས་ཡིད་དུ་
གཉིས་འོང་བ་དང་མི་འོང་བ་ཐམས་ཅད་སྦྱངས་ཏེ་གཟུགས་རྡོ་རྗེ་མ། སྒྲ་སྙན་དང་མི་སྙན་པ་ཐམས་ཅད་སྦྱངས་ཏེ། སྒྲ་རྡོ་རྗེ་མ། དྲི་ཞིམ་པ་དང་མི་ཞིམ་པ་ཐམས་ཅད་སྦྱངས་ཏེ་དྲི་རྡོ་རྗེ་མ། རོ་མངར་
སྐྱར་ཐམས་ཅད་སྦྱངས་ཏེ་རོ་རྡོ་རྗེ་མ། རེག་བྱ་འཇམ་རྩུབ་ཐམས་ཅད་སྦྱངས་ཏེ་རེག་བྱ་རྡོ་རྗེ་མ། ཀུན་རྫོབ་ཀྱི་ཆོས་ཐམས་ཅད་སྦྱངས་ཏེ་ཆོས་རྡོ་རྗེ་མའི་ངོ་བོར་གྱུར་པར་དམིགས་པས། ཡུལ་
༈ རྣམས་དྲུག་གི་བུད་ཤིང་ལ། །ལྷ་མོ་དྲུག་གིས་མེ་སྦར་རོ། །ཞེས་སོ། །ཡང་ཚེ་འདས་ཀྱི་མིག་གི་རྣམ་ཤེས་སྦྱངས་ཏེ་ས་སྙིང༌། རྣ་བའི་རྣམ་ཤེས་སྦྱངས་ཏེ་ཕྱག་རྡོར། སྣའི་རྣམ་ཤེས་སྦྱངས་༔

ཏེ་ནམ་སྙིང༌། ལྕེའི་རྣམ་ཤེས་སྦྱངས་ཏེ་སྤྱན་རས་གཟིགས། ལུས་ཀྱི་རྣམ་ཤེས་སྦྱངས་ཏེ་སྒྲིབ་སེལ། ཡིད་ཀྱི་རྣམ་ཤེས་སྦྱངས་ཏེ་འཇམ་དཔལ། ཀུན་གཞིའི་རྣམ་ཤེས་སྦྱངས་ཏེ་བྱམས་
པ༑ ཉོན་ཡིད་ཀྱི་རྣམ་ཤེས་སྦྱངས་ཏེ་ཀུན་བཟང་གི་ངོ་བོར་གྱུར་པར་དམིགས་པས། རྣམ་ཤེས་བརྒྱད་ཀྱི་བུད་ཤིང་ལ། །སེམས་དཔའ་བརྒྱད་ཀྱིས་མེ་སྦར་རོ། །ཞེས་པའོ། ཡང་ཚེ་འདས་
དེའི་མིག་གི་སྐྱེ་མཆེད། རྣ་བའི་སྐྱེ་མཆེད། སྣའི་སྐྱེ་མཆེད། ལྕེའི་སྐྱེ་མཆེད། ལུས་ཀྱི་སྐྱེ་མཆེད། ཡིད་ཀྱི་སྐྱེ་མཆེད་དེ་ནང་གི་དྲུག གཟུགས་ཀྱི་སྐྱེ་མཆེད། སྒྲའི་སྐྱེ་མཆེད། དྲིའི་
སྐྱེད་མཆེད། རོའི་སྐྱེ་མཆེད། རེག་བྱའི་སྐྱེ་མཆེད། ཆོས་ཀྱི་སྐྱེ་མཆེད་དེ་ཕྱིའི་སྐྱེ་མཆེད་དྲུག་བཅས་སྐྱེ་མཆེད་བཅུ་གཉིས་སྦྱངས་ཏེ་གོང་དུ་བཤད་པའི་བྱམས་པ་དང་ཀུན་བཟང་གཉིས་མ་
གཏོགས་པའི་ས་སྙིང་སོགས་སེམས་དཔའ་དྲུག་དང་། གཟུགས་རྡོ་རྗེ་མ་ལ་སོགས་པའི་སེམས་མ་དྲུག་སྟེ་སེམས་དཔའ་སེམས་མ་བཅུ་གཉིས་ཀྱི་ངོ་བོར་གྱུར་པར་དམིགས་ནས། སྐྱེ་མཆེད་བཅུ་
གཉིས་བུད་ཤིང་ལ། །བྱང་ཆུབ་སེམས་པའི་མེ་སྦར་རོ། །ཞེས་པའོ། །ཡང་ཚེ་འདས་དེའི་ལུས་ངག་ཡིད་གསུམ་ལྷག་མེད་དུ་སྦྱངས་ཏེ་བཅོམ་ལྡན་འདས་མི་བསྐྱོད་པའི་སྐུ་གསུང་ཐུགས་ཀྱི་ངོ་༔

39 །བོར་གྱུར་པར་དམིགས་པས། ལུས་ངག་ཡིད་གསུམ་བུད་ཤིང་ལ། །སྐུ་གསུང་ཐུགས་ཀྱིས་མེ་སྦར་རོ། །ཞེས་པའོ། །ཡང་ཚེ་འདས་དེའི་ཡུལ་སྣང་ཀུན་རྫོབ་
M
སྣ་ཚོགས་སུ་སྣང་བའི་དངོས་པོ་ཐམས་ཅད་ཡུལ་ཅན་དོན་དམ་ཆོས་དབྱིངས་ཡེ་ཤེས་ཀྱི་ངོ་བོས་རྒྱས་གདབ་པར་དམིགས་པས། སྣ་ཚོགས་སྣང་བའི་དངོས་པོ་ལ། །ཆོས་ཀྱི་དབྱིངས་ཀྱི་མེ་སྦར་
རོ༑ །ཞེས་པའོ། །ཡང་ཚེ་འདས་དེའི་ཉོན་མོངས་པ། གཏི་མུག ང་རྒྱལ། འདོད་ཆགས། ཕྲག་དོག ཞེ་སྡང་སྟེ་དུག་ལྔ་དག་ནས། རྡོ་རྗེའི་ཁྲོ་བོ། རིན་ཆེན་ཁྲོ་བོ། པདྨའི་ཁྲོ་
4 བོ༑ ལས་ཀྱི་ཁྲོ་བོ། བུདྡྷ་རིགས་ཀྱི་ཁྲོ་བོ་སྟེ་ཁྲོ་བོ་ལྔའི་ངོ་བོར་གྱུར་པས། ཉོན་མོངས་ལྔ་ཡི་བུད་ཤིང་ལ། །ཁྲོ་བོ་ལྔ་ཡིས་མེ་སྦར་རོ། །ཞེས་པའོ། །ཡང་ཚེ་འདས་དེའི་རྒྱུད་ཀྱི་མ་རིག་
པ༑ འདུ་བྱེད་རྣམ་ཤེས། མིང་གཟུགས། སྐྱེ་མཆེད། རེག་པ། ཚོར་བ། སྲེད་པ། ལེན་པ། སྲིད་པ། སྐྱེ་བ། རྒ་ཤི་སྟེ་རྟེན་འབྲེལ་བཅུ་གཉིས་སྦྱངས་ཏེ། ཁྲོ་བོ་གཤིན་རྗེའི
ཞ གཤེད༑ གཞན་གྱིས་མི་ཐུབ་པ། རྟ་མགྲིན། བདུད་རྩི་འཁྱིལ་བ། མི་གཡོ་བ། འདོད་རྒྱལ། དབྱུག་སྔོན་ཅན། སྟོབས་པོ་ཆེ། གཙུག་ཏོར་འཁོར་ལོས་བསྒྱུར་བ། གནོད་མཛེས་

རྣམས་ཀྱི་སྐུར་གྱུར་པས་སངས་མ་རྒྱས་ཀྱི་བར་དུ་བྱང་ཆུབ་སྒྲུབ་པའི་བགེགས་དང་བྲལ་བར་བསམ་པས། ཡན་ལག་བཅུ་གཉིས་བུད་ཤིང་ལ། །ཁྲོ་བོ་བཅུ་ཡི་མེ་སྦར་རོ། །ཞེས་སོ། །མདོར་
ན་ཚེ་འདས་དེ་ཉིད་ཀྱི་མ་དག་པའི་ཕུང་པོ་ལྔ་ལ་སོགས་དངོས་པོར་སྣང་བའི་མཚན་མར་འཛིན་པའི་གཉིས་འཛིན་གྱི་རྒྱུ་ཐམས་ཅད་གོང་དུ་བཤད་པའི་དག་པ་རྒྱལ་བ་རིགས་ལྔ་དང༌། དེའི་རྒྱུད་ཀྱི་ཡེ་
ཤེས་ལྔ་ལ་སོགས་པའི་ཏིང་ངེ་འཛིན་གྱིས་ལྷག་མེད་དུ་འོད་གསལ་ཆེན་པོའི་ངང་དུ་སྦྱངས་བར་དམིགས་པས། མ་དག་ཕུང་པོ་ལ་སོགས་པ། མཚན་མའི་བུད་ཤིང་མ་ལུས་པ། །དག་པ་རྒྱལ་
བ་ལ་སོགས་པ། །ཡེ་ཤེས་མེ་ཡིས་མ་ལུས་བསྲེག །ཅེས་པ་སྟེ། འདི་ཡན་གྱིས་སྣང་ཕྱོགས་ལྷའི་དག་པ་གཙོ་ཆེ་བའི་སྦྱོང་ཚུལ་དང་། ད་ནི་དག་དང་མ་དག་དང༌། །ཞེས་པ་ནས། ཚེ་
འདས་དེ་ཡིས་ཐོབ་པར་ཤོག །ཅེས་པའི་བར་གྱིས་དེ་ཐམས་ཅད་ཀྱང་སྟོང་ཕྱོགས་ཀྱི་རང་བཞིན་སྤྲོས་བྲལ་གཉིས་སུ་མེད་པའི་ཡེ་ཤེས་ཆོས་ཀྱི་སྐུ་ཡང་དག་པའི་མཐར་རོ་གཅིག་ཏུ་སྦྱོང་བ་
སྟེ༑ འདིའི་ཚེ་སྡིག་སྒྲིབ་བསྲེག་བྱ་སྲེག་བྱེད་སོགས་བྱ་བྱེད་ལས་གསུམ་ཐམས་ཅད་འཁོར་གསུམ་རྣམ་པར་མི་རྟོག་པའི་ངང་དུ་རང་བཞིན་ཤེས་པས་མཉམ་པར་འཇོག་པ་གནད་དུ་ཆེའོ། །དེ་ལྟ་

༄༅། །བུའི་ཏིང་ངེ་འཛིན་ལས་མ་གཡོས་པར་བྱང་བུ་བསྲེག་ཅིང་རོལ་མོ་བྱའོ། །བྱང་བུ་བསྲེག་པའི་སྐབས་འདིར་འགའ་ཞིག་ཏུ་སྟོང་ཉིད་ཀྱི་འགྲེས་རྐང་འདོན་པར་གསུངས་
ཀྱང་༑ ཕྱག་ལེན་དུ་ཀཾ་ཀ་ནི་ཉིད་བཟླ་བར་མཛད་སྣང་ངོ༌། །འདིར་བྱང་རྟགས་སུ་གྲགས་པ་ལ་ཡིད་ཆེས་མིན་སྣ་ཚོགས་དཔེ་དུ་མ་ཡོང་འདུག་ཀྱང་། རང་ལུགས་ནི་འོག་ཏུ་སྦྱིན་སྲེག་གི་མེ་པྲའི་
སྐབས་སུ་འཆད་པ་དང་འདྲ་བར་ཤེས་པར་བྱ་ཞིང༌། བྱང་རོ་རྣམས་ཀྱང་བུམ་ཆུ་དང་ལྷན་ཅིག་ཟན་ནམ་འཇིམ་པ་དང་བསྲེས་ཏེ་སཱ ཙྪ་གདབ། བར་འདིར་གཤིན་དོན་གྱི་བསྔོ་སྨོན་ཅི་རིགས་པ་
བྱའོ༑ །གལ་ཏེ་གསོན་སྦྱང་དུ་གྲགས་པ་བྱེད་ནའང༌། བསྒྲུབ་བྱ་དངོས་སུ་ཡོད་ན་རྟེན་བསྐྱེད་དང་རྣམ་ཤེས་དགུག་པ་དོར་ཏེ་དེ་མན་ནས་ལམ་སྦྱངས་བསྟན་མན་དཀྱུས་བཞིན་ལ་ཟས་གཏད་མི་
དགོས༑ མིང་བྱང་སྲེག་པའི་ཚབ་ཏུ་དམིགས་པས་སྙིགས་མའི་ཕུང་པོ་བསྲེག་པར་མོས་ཏེ། དངོས་སུ་བསྒྲུབ་བྱའི་སྐྲ་སེན་བསྲེག་པའི་ཕྱག་བཞེས་ཡོད་ལ། ཡང་ན་བགེགས་སྦྱངས་ནས་དབང་
བསྐུར་ཡན་ཆད་ཙམ་བྱས་ལ་དེ་མན་ཆད་མ་བྱས་ཀྱང་རུང་བར་མངོན་ནོ། །བསྒྲུབ་བྱ་དངོས་སུ་མེད་དུས་མིང་བྱང་དྲི་གོས་སོགས་ལ་བྱེད་ཀྱང་སྦྱང་བ་ཡན་དཀྱུས་དང་འདྲ་ལ། མིང་རུས་གཅིག་པ་

དང་ཉེ་དུ་སོགས་ལ་བྱེད་ན་གོང་བཞིན་བྱའོ། །གསོན་སྦྱང་འདིའི་སྐབས་སུ་དམིགས་པ་རྣམས་གོ་བརྡར་འཕྲོད་ངེས་མཚམས་སྦྱོར་གྱི་ཚུལ་དུ་བརྡ་སྤྲོད་ཐུབ་ན་ལེགས་སོ། །དེ་ལྟར་ན་རྒྱ་གར་
འཕགས་པའི་ཡུལ་གྱི་གྲོང་ཁྱེར་ཆེན་པོ་རྣམས་ལ་ཕྱོགས་བཞི་ཀར་སྒོ་ཡོད་པའི་ཤར་ནུབ་བྱང་གསུམ་གྱི་སྒོ་ནས་རྒྱུན་དུ་རྒྱུ་འགྲུལ་བྱེད་ཅིང༌། ལྷོ་སྒོ་མི་འབྱེད་ལ། གྲོང་ཁྱེར་གྱི་མི་ཤི་བའི་ཕུང་པོ་
དུར་ཁྲོད་དུ་སྐྱེལ་བའི་ཚེ་ལྷོ་སྒོ་ནས་རྒྱུ་འགྲུལ་བྱེད་པས་དེ་དང་རྗེས་སུ་མཐུན་པར་གཤིན་དོན་གྱི་ཆོ་ག་ལ་ལྷོ་སྒོའི་ཆོ་གའམ་དུས་ཐ་མའི་ཆོ་ག་ཞེས་གསུངས་ཤིང་འཇིག་རྟེན་ན་དེ་ལྟར་བྱེད་པའི་རྒྱུ་
མཚན་ཡང་། གཤིན་རྗེ་ཆོས་ཀྱི་རྒྱལ་པོའི་བསྟོད་པ་ལས། ཤི་བ་ཀུན་གྱི་གཤིན་བུ་རྗེ། །ཞེས་འབྱུང་བ་ལྟར། གཤིན་ནམ་མཚུན་གྱི་བདག་པོ་གཤིན་རྗེ་ཆོས་ཀྱི་རྒྱལ་པོ་ལྷོ་ཕྱོགས་ན་གནས་
པས་སྐྱེ་འགྲོ་གང་ཤི་བ་ཐམས་ཅད་འཆི་བདག་དེའི་དབང་དུ་སོང་བ་མཚོན་བྱེད་དོ། །སྔོན་བྱུང་སྟོན་པའི་རྣམ་ཐར་ལའང་། དེ་བཞིན་གཤེགས་པས་ངན་སོང་སྦྱོང་རྒྱུད་གསུངས་ཚེ་ངན་སོང་གསུམ་
གྱི་འགྲོ་བ་རྣམས་དཀྱིལ་འཁོར་གྱི་ལྷོ་ཕྱོགས་སུ་བཀུག་སྟེ་ངན་འགྲོ་དགུག་དྲལ་གྱི་ཆོ་ག་གསུངས་པས། རྗེས་འཇུག་གདུལ་བྱའི་ཉམས་ལེན་དུའང་སྦྱོང་བ་སོགས་འགྲུབ་ན་དཀྱིལ་འཁོར་གྱི་ལྷོ་༔

3uཨཱུ ༄༅། །ཕྱོགས་དང་འབྲེལ་བར་བྱེད་པའི་རྒྱུ་མཚན་ཡང་དེ་ཡིན་ལ། སྤྱིར་མདོ་རྒྱུད་ཐམས་ཅད་དང་སྒོས་སུ་གསང་སྔགས་རྒྱུད་སྡེ་བཞི་ཀ་ནས་ངན་འགྲོར་སྐྱེ་འགྱུར་གྱི་ལས་
སྒྲིབ་སྦྱོང་བའི་ཐབས་ཀྱི་སྒོ་བསམ་གྱིས་མི་ཁྱབ་པ་ཞིག་གསུངས་ཀྱང་ད་ལྟ་ལག་ལེན་བྱེད་པའི་ལྷོ་སྒོའི་ཆོ་གར་གྲགས་པ་འདི་རྣམས་ཀྱི་ཁུངས་ནི། ངན་འགྲོ་ཐམས་ཅད་ཡོངས་སུ་སྦྱོང་བ་གཟི་བརྗིད་
ཀྱི་རྒྱལ་པོའི་བརྟག་པ་ཞེས་བྱ་བ་ངན་སོང་སྦྱོང་རྒྱུད་དུ་གྲགས་པ་ལ་བརྟེན་པ་སྟེ། དེ་ལས་དཀྱིལ་འཁོར་བཅུ་གཉིས་བཤད་པའི་གཙོ་བོ་ཀུན་རིག་རྣམ་པར་སྣང་མཛད་ཀྱི་དཀྱིལ་འཁོར་ཡིན་
རྒྱུད་འདི་སྔོན་དུས་ཇོ་བོ་རྗེ་དང་ས་པཎ་སོགས་དང༌། དུས་ཕྱིས་རྗེ་བཙུན་ཏཱ་ར་ནཱ་ཐ་སོགས་སྤྱོད་རྒྱུད་དུ་བཞེད་ཅིང༌། གཞན་བོད་སྔ་ཕྱི་ཐམས་ཅད་ཡོ་གའམ་རྣལ་འབྱོར་གྱི་རྒྱུད་དུ་བཞེད་
མོད༑ འདི་ལས་བཤད་པའི་ངན་སོང་སྦྱོང་བའི་ཆོ་ག་རྣམས་ནི་གསང་བ་སྤྱིའི་ཆོ་ག་ཡིན་པས་རྒྱུད་སྡེ་གོང་འོག་ཐམས་ཅད་ལ་འཇུག་པར་དགོངས་ནས་བླ་མ་གོང་མ་རྣམས་ཀྱིས་དེ་བཞིན་དུ་སྦྱོར་བར་
༈ མཛད་པའི་ཡིག་ཆ་རྣམ་གྲངས་ཆེས་མང་བ་ཡོད་དོ། །དེ་ཡང་རྒྱུད་ལས་བསྟན་ཚུལ་གྱི་དབང་དུ་བྱས་ན། ཤི་བའི་ལུས་དང་གཟུགས་བྱང་མིང་བྱང་སོགས་གང་རུང་ལ་དབང་བསྐུར་བ་

དང་༑ བཟླས་སྒོམ་རྐྱང་པ་དང༌། ཁྲུས་དང༌། སྦྱིན་སྲེག་དང༌། རོ་སྲེག་པ་དང༌། སཱཙྪ་གདབ་པ་དང༌། བྲབ་རྫས་སམ་ཕྱིར་བཟློག་གིས་སྡིག་པ་དབྲལ་བ་དང༌། ཁྲོ་བོའི་ལས་
དང་༑ མཆོད་རྟེན་བཞེངས་པ་སོགས་སྡིག་སྦྱོང་གི་སྒོ་སོ་སོར་གསུངས་པ་རྣམས་རྒྱུད་ཀྱི་དགོངས་པ་ལྟར་ན་དེ་དག་རེ་རེ་རྐང་ཐོན་དུ་བསྒྲུབ་པ་ཡིན་ཀྱང༌། ད་ལྟའི་ལྷོ་སྒོའི་ཆོ་ག་འདི་དག་ན་སྦྱིན
སྲེག་དང་མཆོད་རྟེན་སོགས་སྐབས་དེར་དངོས་སུ་མི་འགྲུབ་པ་འགའ་ཞིག་མ་གཏོགས་གཞན་ཐམས་ཅད་ཀྱི་སྣེ་ཚང་ཙམ་རེ་བསྡུས་པ་སྡིག་སྦྱོང་གི་སྒོ་ཀུན་གྱི་འདྲ་འབག་ལམ་བྱེད། བོད་ཡུལ་གྱི་སྐྱེ་
བོ་རྣམས་ཀྱི་མིག་སྔར་མཛེས་ཆོས་ཙམ་དུ་བསྒྲིགས་པར་མཛད་པ་ཡིན་སྣང་ལ། འོན་ཀྱང་སྔགས་དང་ཚིག་གི་བྱིན་རླབས་འཇུག་ཅིང་ལག་ལེན་ཁྲིགས་བཀོད་འདི་དག་ཀྱང༌། སྔོན་བྱོན་གྱི་སྐྱེས་བུ་
དམ་པ་མཆོག་ཏུ་གྱུར་པ་དེ་དག་གིས་མཛད་པའི་ཕྱིར་ན་ནམ་ཡང་མི་སྨོད་ཅིང་ལག་ལེན་དུ་ལྷག་པར་གདབ་པར་བྱ་བ་ཁོ་ན་ཡིན་ནོ། །ད་ནི་གོང་གི་འཕྲོ་ལ་འཇུག་སྟེ། ལྷོ་སྒོ་དང་འབྲེལ་ན་དེའི་བྱ་བ་
ཟིན་པའི་མཇུག་དང༌། མ་འབྲེལ་བའི་དཀྱིལ་འཁོར་སྒྲུབ་མཆོད་ལྟ་བུ་ཡིན་ན་བདག་འཇུག་ཟིན་པའི་མཐར་དཀྱིལ་འཁོར་གྱི་མཇུག་ཆོག་བྱ་སྟེ། དེ་ཡང་སྒྲུབ་མཆོད་ཀྱི་ནུབ་སྔ་མ་རྣམས་ལ་མཆོད་པ་༔

3u9 ༄༅། །ཁ་གསོས་ལ་མཆོད་བསྟོད་བསྡུས་པ་བྱ། མ་འབྱོར་བ་དང་སོགས་དང༌། ལྷག་པ་དང་ནི་སོགས་བཟོད་གསོལ་བྱས། བདག་དང་འགྲོ་ལ་ཐུགས་བརྩེའི་
ཕྱིར༑ །སོགས་ཀྱིས་བཞུགས་གསོལ་དང༌། བསྔོ་སྨོན་བཀྲ་ཤིས་བྱ། ནུབ་ཐ་མར་གཏང་རག་གི་མཆོད་བསྟོད་རྒྱས་པར་བྱས་རྗེས། མེ་ཏོག་དང་བཅས་པའི་ཐལ་མོ་སྦྱར་ཏེ། བཅོམ་ལྡན་
༔ འདས་མི་འཁྲུགས་པའི་དཀྱིལ་འཁོར་ཆེན་པོའི་ལྷ་ཚོགས་རྣམས་བདག་ལ་དགོངས་སུ་གསོལ། ཁྱེད་རྣམས་ལ་ཐུགས་མཁྱེན་པའི་ཡེ་ཤེས། བརྩེ་བའི་ཐུགས་རྗེ། སྐྱོབ་པའི་ནུས་མཐུ། མཛད་
╗ པའི་འཕྲིན་ལས་བསམ་གྱིས་མི་ཁྱབ་པ་མངའ་བ་ལགས་པས། སྤྱིར་ཕན་བདེའི་འབྱུང་གནས་སངས་རྒྱས་ཀྱི་བསྟན་པ་རིན་པོ་དར་ཞིང་རྒྱས་པ་དང༌། དཔལ་ལྡན་བླ་མ་དམ་པ་གོང་མ་རྣམས་ཀྱི་
ཐུགས་དགོངས་རྫོགས་ཤིང་། ད་ལྟར་ཞལ་བཞུགས་པ་རྣམས་སྐུ་ཁམས་བཟང་ཞིང་མཛད་པ་འཕྲིན་ལས་ཐམས་ཅད་གོང་ནས་གོང་དུ་འཕེལ་ཞིང་རྒྱས་པ་དང་། འཇིག་རྟེན་གྱི་ཁམས་སུ་བདེ་སྐྱིད་
ཀྱི་དཔལ་རྒྱ་ཆེན་པོ་རྒྱུན་མི་འཆད་པར་འབྱུང་བར་མཛད་དུ་གསོལ། བདག་སོགས་དཔོན་སློབ་ཡོན་མཆོད་འཁོར་དང་བཅས་པ་ལ་སོགས་པ་སེམས་ཅན་ཐམས་ཅད་ཀྱི་སྔོན་གྱི་ལས་དང་འཕྲལ་གྱི

རྐྱེན་ལས་བྱུང་བའི་ནད་གདོན་སྡིག་སྒྲིབ་འགལ་རྐྱེན་བར་ཆད་མི་མཐུན་པའི་ཕྱོགས་ཐམས་ཅད་ཞི་བ་དང་། མཐུན་པའི་རྐྱེན་ཐམས་ཅད་གེགས་མེད་དུ་འབྱོར་ཏེ་འཕེལ་ཞིང་རྒྱས་པ་དང༌། ཚོགས་
གཉིས་རྫོགས། སྒྲིབ་གཉིས་བྱང་སྟེ་མྱུར་དུ་མངོན་པར་རྫོགས་པར་འཚང་རྒྱ་བར་བྱིན་གྱིས་བརླབ་ཏུ་གསོལ། ཞེས་གསོལ་བ་དྲག་ཏུ་བཏབ། བཟོད་གསོལ་སྔར་བཞིན་བྱ། གཞུང་དུ། ཨ་
ཀཱ་རོ་བརྗོད་ཅིང་ཡེ་ཤེས་པ་རང་གནས་སུ་གཤེགས་སོགས་གསུངས་པ་ཚིག་གི་གོ་རིམ་ཙམ་སྟེ། དེས་ན་སྤྱི་དང་མཐུན་པར་བྱས་ན་རྣམ་པ་བདེ་བས། ཨོཾ་ཁྱེད་ཀྱིས་སེམས་ཅན་སོགས་བརྗོད་
ལ༑ མདུན་བསྐྱེད་དཀྱིལ་འཁོར་གྱི་འཁོར་ལོའི་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་མེ་ལོང་ལ་ཧས་བཏབ་པ་བཞིན་མི་དམིགས་པར་གྱུར་ཅེས་བརྗོད་ཅིང་བསམ་ལ་
གྲོགས་ཀྱིས་རོལ་མོ་སྒྲོག་ཅིང༌། སློབ་དཔོན་ལངས་ཏེ་དཀྱིལ་འཁོར་གྱི་ལྷ་མཚན་རྣམས་ཤར་སྒོ་ནས་རིམ་གྱིས་ལག་གཡས་རྡོ་རྗེ་དང་བཅས་པས་བསྡུས་ཏེ་མེ་ལོང་ལྟ་བུའི་ཁར་སྤུངས་པའི་སྟེང་
རང་དུ་གཙོ་བོའི་མཚན་མ་བསྡུ། ཚངས་ཟུར་གྱི་ཐིག་སྟེང་དུ་རྡོ་རྗེས་ལམ་གཏོད་དེ་ཀུ་ཤ་ལྟ་བུས་མཐའ་ནས་དབུས་སུ་འཕྱག་ཅིང༌། སྟོང་པ་ཉིད་ཀྱི་དོན་དྲན་པས་ཨ་ཀཱ་རོ་བརྗོད་ཅིང་དྲི་བཟང་གི་

༧ཨཱ ༄༅། །ཆུས་དབྱི། རྡུལ་ཚོན་དམན་མ་རྣམས་བུམ་པར་བླུགས་ཏེ་གཙང་མའི་སྟེགས་ལ་བཞག གལ་ཏེ་རས་བྲིས་ཡིན་ན་གཤེགས་གསོལ་བཞག་ལ། མདུན་བསྐྱེད་
2
དཀྱིལ་འཁོར་གྱི་འཁོར་ལོ་དམ་ཡེ་དབྱེར་མེད་པ་བྲིས་པའི་དཀྱིལ་འཁོར་གྱི་རྣམ་པར་གྱུར། ཅེས་བརྗོད་པ་མ་གཏོགས་གཞན་འདྲ། འདི་ལ་ད་ལྟའི་དཀྱིལ་ཆོག་པར་མར། རས་བྲིས་ཡིན་ན་དམ་
༈ ཚིག་ཡེ་ཤེས་དབྱེར་མེད་པའི་རྣམ་པར་བསྒྱུར། ཅེས་པ་སྣང་བ་ནི་པར་ཡིག་གི་སྐྱོན་ཏེ། དམ་ཚིག་ཡེ་ཤེས་དབྱེར་མེད་བྲིས་པའི་རྣམ་པར་བསྒྱུར། ཅེས་པའི་བྲིས་ཞེས་པའི་ཚིག་འབྲུ་ཆད་
༈ པའོ༑ །གང་ལྟར་ཡང་། དེ་ནས་བདག་བསྐྱེད་སྔར་བཞིན་བསྡུས། དགེ་བ་འདི་ཡིས་མྱུར་དུ་བདག །མི་འཁྲུགས་མགོན་པོ་འགྲུབ་གྱུར་ནས། །སོགས་དང་། འཇམ་དཔལ་དཔའ་བོས
སོགས༑ དུས་གསུམ་གཤེགས་པའི་སོགས། བསོད་ནམས་འདི་ཡིས་སོགས། སངས་རྒྱས་སྐ་གསུམ་སོགས་དང་མངོན་པར་དགའ་བའི་སྨོན་ལམ་ཡིད་ཀྱི་ཤིང་རྟ་རྫོགས་པར་བྱ། མཇུག་
ཏུ༑ ཨཾ་ཕུན་སུམ་ཚོགས་པ་སོགས་སམ། སྟོན་མཆོག་དམ་པ་སོགས་སྔོན་དུ་འགྲོ་བའི་ཤིས་བརྗོད་རྒྱས་པ་རོལ་མོ་དང་བཅས་ཏེ་རྒྱ་ཆེར་བྱའོ། །རྡུལ་ཚོན་བུམ་པར་བླུགས་པ་བཀུར་སྟི་དང་ ྚ

བཅས་ཏེ་རྒྱ་མཚོར་འབབ་པའི་ཆུ་བོར་དོར་བ་ཁོ་ནས་ཀྱང་རུང་མོད། ཡུལ་ཕྱོགས་དགེ་ཤིང་བཀྲ་ཤིས་པ་སོགས་ཀྱི་དགོས་པ་མཐོང་ན་གཞན་ནས་འབྱུང་བ་ལྟར་ཀླུ་ཆོག་དང་འབྲེལ་བའི་རྡུལ་ཚོན་
གཤེགས་ཆོག་བགྱིས་ཀྱང་མི་འགལ་ཞིང་ལེགས་སོ། །དཀྱིལ་འཁོར་སྒྲུབ་པའི་ཤུལ་དུ་ཉིན་ཕྱི་མ་ལྟ་བུར་ཆད་ལྷག་ཁ་སྐོང་གི་ཞི་བའི་སྦྱིན་སྲེག་བརྒྱ་རྩ་བརྒྱད་སོགས་གྲུབ་ན་ལེགས་ལ། མ་
འགྲུབ་ཀྱང་ཆོ་ག་ཆད་པའི་སྐྱོན་དུ་མི་འགྱུར་བས་ཅི་བདེར་བྱའོ།། ད་ནི་ཞར་བྱུང་སྦྱིན་སྲེག་གི་ཆོ་ག་ལ། སྦྱིན་སྲེག་གང་དུ་བྱ་བའི་ས་དེར་སྔར་ས་ཆོག་མ་བྱས་པ་ཡིན་ན་དཀྱིལ་
ཆོག་ས་བསླང་བ་ལྟར་འདོན་པ་བསྒྱར་ཏེ་བྱ་བའམ། བསྡུ་ན་གཞི་དེར་དཀར་གཏོར་མཆོད་པ་དང་བཅས་པ་བཤམས། རང་མི་འཁྲུགས་པའི་ང་རྒྱལ་གྱིས་གཏོར་མ་ནམ་མཁའ་མཛོད་ཀྱི་སྔགས་
རྒྱས་བརླབས། སྙིང་གའི་འོད་ཟེར་གྱིས་སའི་བདག་པོ་འཁོར་བཅས་ཨཱ་ཀརྴ་ཡ་ཛཿ ཨ་ཀཱ་རོའམ། ན་མཿསརྦ་ནས་བ་ལིངྐ་སྭཱ་ཧཱའི་བར་གྱིས་བསྔོས། །གང་དག་འདིར་གནས་ལྷ་དང་
ཀླུ༑ །གནོད་སྦྱིན་སྲིན་པོའམ་གཞན་དག་ལ། །སྦྱིན་སྲེག་དོན་དུ་ས་ཕྱོགས་འདི། །བདག་ཞུ་ཁྱེད་ཀྱིས་སྩལ་དུ་གསོལ། །ལན་གསུམ། གཙྪ་གནང་བ་བྱིན་ནས་རང་གནས་སུ་གཤེགས་པར་

༄༅། །གྱུར། ཅེས་གཏོར་མཆོད་དོར། ས་གཞི་སྟོང་པར་བསམ་ལ་སྭ་བྷཱ་ཝ་བརྗོད་དེ་སྦྱངས། སངསརྒྱས་ཀྱི་སྐུ་བཞག་སྟེ་བཟུང་ངོ་། །སྔར་དཀྱིལ་འཁོར་སྒྲུབ་མཆོད་
Ju
སྦྱིན་སྲེག་བྱས་པའི་ཤུལ་རྙིང་པ་ཡིན་ན་མི་དགོས་སོ། །དེར་ཕྱག་དར་བྱས་ལ་སློབ་དཔོན་ཁ་ཤར་དུ་ཕྱོགས་པའི་མདུན་དུ་ཐབ་བརྩེགས་ཐབ་ཏུ་བྱེད་ན་གཞུང་དུ་གསལ་བ་ལྟར་ཕལ་ཆེར་གོ་སླ་ལ་འོན་
ཀྱང་པར་མར། མུ་རན་ཁ་ཁྱེར་སོར་བཞི་བཞི་བཀྱེད་པ་ཞེས་པ་ལ། མུ་རན་ཁ་ཁྱེར་ངོས་སུ་དང་སོར་བཞི་བཞི་ཞེས་དོན་མེད་ཀྱི་དང་སྒྲ་བཅུག་པ་དང༌། རྒྱའི་ཕྱེད་ཕྱེད་ཀྱི་ཞེས་ཕྱེད་ཚར་གཉིས་སུ་
བྲིས་པའང་མ་དགོས་སོ། །འོན་ཀྱང་དེང་སང་བྲིས་ཐབ་ཏུ་བྱེད་པ་ཤས་ཆེ་བས། སའི་སྟེགས་བུ་གྲུ་བཞི་པ་ཐབ་ཀྱི་ཕྱིར་སོར་བཞིས་ལྷག་པ་ངོས་འཇམ་པར་བྱས་པའི་སྟེང་དུ་ཚངས་ཟུར་གྱི་ཐིག་
ཆེན་བརྒྱད་བཏབ། དབུས་ནས་ཐིག་སྐུད་སོར་དྲུག་པས་ཟླུམ་པོར་བསྐོར་བས་ལྟེ་བ་དང་། དེ་ལ་མཐོ་གང་བསྣན་ཏེ་བསྐོར་བས་ཐབ་ཀྱི་ནང་མཐའ་དང་། དེ་ལ་སོར་བཞི་བཞི་བསྣན་པས་མུ་རན་
དང་ཁ་ཁྱེར་གྱི་ཐིག་འབྱུང་ཞིང༌། ཕྱིའི་སོར་བཞིའི་སྟེགས་བུ་བྱ། འདི་ནི་གཞུང་དུ་ཁྲུ་ཕྱེད་དང་དོ་གསུངས་པ་ལྟར་བཀོད་པ་ཡིན། རྒྱ་གཞུང་དུ་ནི། ཐབ་ཁུང་ཟླུམ་པོ་ཁྲུ་དོར་བྱ། །ཞེས་༴

གསུངས་པས། ཇི་ལྟར་ཡིན་བརྟག་པར་བྱ་བའི་གནས་སོ། །དབུས་སུ་རྡོ་རྗེ་སྔོན་པོ་རྩེ་ལྔ་པ་སོར་བཅུ་གཉིས་པ། ཐབ་ཀྱི་ནང་ཁྱབ་པའི་པདྨ་འདབ་བརྒྱད་མུ་རན་ཁ་ཁྱེར་ལ་རྡོ་རྗེ་རྩེ་གསུམ་པའི་
ཕྲེང་བ་བྱ་ཞིང༌། གཞུང་དུ་མི་གསལ་ཡང་ཕྱིའི་གྲྭ་བཞིར་ཟླ་ཕྱེད་རྡོ་རྗེ་དང་བཅས་པ། གཞན་ཐམས་ཅད་ཁ་དོག་དཀར་པོར་བསྒྱར། མུ་རན་གྱི་སྟེང་ཐད་ནས་དགོན་པའི་བ་ལང་གི་ལྕི་བ་སྐམ་
པོས་ཁྲུ་ཕྱེད་དུ་ཟླུམ་པོར་བརྩེགས་ནང་དུ་འབར་བྱེད་ཀྱི་རྩ་སྐམ་ཤིང་གཞོག་སོགས་བཅུག་ཅིང་ཤར་ལྷོར་མེ་ཚང་བཅའ། དེ་ལ་ཁ་ཕྱོགས་པར་སློབ་དཔོན་གྱི་གདན་བཏིང་བའི་གཡས་ངོས་སུ་སྟེགས་
བུའི་གདན་གཞི་གཙང་མ་དཀར་པོའི་ཁར་བསྲེག་རྫས་དྲི་བཟང་དང་མངར་གསུམ་སྦྱར་བའི་མར་ཁུ། ཏིལ་ནག ཡམ་ཤིང་འོ་མ་ཅན་རློན་པ་འདབ་ཤུན་དང་བཅས། སྦོམས་སུ་སློབ་དཔོན་གྱི་
མཐེ་བོང་ངམ་མཐེའུ་ཆུང་གི་ཚད་རིང་ཐུང་སོར་བཅུ་གཉིས་པ། ཡ་ཡོ་ཁྱག་ཁྱོག་རུལ་སུམ་སོགས་མེད་པ་མར་སྦྲང་འོ་མས་རྩ་རྩེར་བྱུགས་པ་ལན་ཅི་ཙམ་འབུལ་ཡང༌། ཟུང་རེ་ཕུལཆོག་པའི་
རྩིས་དང༌། དགུན་ལྟ་བུ་རློན་པ་མ་རྙེད་ཀྱང་མ་གས་ཤིང་པགས་པ་མ་བཤུས་པ་རྨ་མེད་པ་དགོས། རྩེ་ཕྱོགས་ལ་པདྨའི་དབྱིབས་བཟོ་བའི་ལག་ལེན་མཐའ་གཅིག་ཏུ་དགོས་པ་མ་ཡིན་ཀྱང་ཇི་ལྟར་

3 ༄༅། །བདེ་བར་བྱ། ཞོ་ཟན། དུར་བ་དངོས་སམ་རམ་པ་རྩ་རྩེ་མ་ཉམས་མངར་གསུམ་གྱིས་སྦགས་པ། འབྲས་མ་གྲུམ་པ་སྟེ་མ་གྲུས་པ། ཀུ་ཤ་རྩ་རྩེ་མ་ཉམས་
པ༑ འབྲས་སོ་བ། དཀར་གསུམ་མངར་གསུམ། ནས། སྲན་མ། གྲོ། དུག་རིགས་མིན་པའི་སྨན་སྣ། དཀར་པོའི་གཙོ་གྱུར་གྱི་མེ་ཏོག་སྣ་ཚོགས། ཡུངས་ཀར། གོས་ཟུང་དཀར་
པོ་གཙང་མ་རྣམས། འདས་མ་འདས་ལ་ཚར་རེ་ཕྱི་ནང་དུ་བཤམས། རང་གི་གཡོན་དུ་སྟེགས་བུ་ཁེབས་ལྡན་ལ་འདས་གཏོར་དང༌། མེ་ལྷའི་གཏོར་མ་དཀར་ཟླུམ་པད་འདབ་བཞི་པ་སྟེ། ཐབ་
# ཏུ་འབུལ་རྒྱུའི་གཏོར་མ་འདི་དག་རྒྱུ་མར་ལས་གྲུབ་པའི་ཛམ་བཤོས་ལྟ་བུ་ཆུང་ངུ་རེ་བྱེད་སྲོལ་ཡང་ལ་ལར་ཡོད་འདུག་པ་འབུལ་བདེ་ཞིང་ལེགས་པར་སྣང་ངོ་། མཆོད་ཡོན་སྔོན་དུ་འགྲོ་བའི་ཉེར་
སྤྱོད་དང་བཅས་པ་བཤམས། རང་གི་ཉེ་ལོགས་སུ་རྡོར་དྲིལ། དུང་ཆོས་སུ་དྲི་བཟང་གི་ཆུ། འཐོར་གཡབ་དང་བཅས་པ་ཐབ་ལ་དགྲམ་རྒྱུའི་ཀུ་ཤའི་ཆུན་པོ་བརྒྱད། ཐབ་ཏུ་མེ་སྦར་བའི་གཅོད་
༈ ལྡེའམ་དཔལ་འབར། རླུང་གཡབ་ལྗང་ཁུ། རྡོར་དྲིལ་གྱི་བར་དུ་དགང་བླུག་ཁ་སྦྱར་ལ་བཞག ཐབ་དང་རང་གི་བར་དུ་མེ་ཡོལ་གངས་རི་མཚོ་བཅས་བཾ་ཡིག་གིས་མཚན་པ་བྲིས་པ་བཞག་

ཅིང༌༑ རྡོ་རྗེ་སློབ་དཔོན་འཇམ་པའི་སྟན་ལ་ཁ་ཤར་དུ་ཕྱོགས་པས་འགྲུབ་ན་ཆས་གོས་དཀར་པོ་འཁོར་ལོས་བསྒྱར་བའི་ཆས་སུ་བཞུགས། ཞི་ཞིང་དགེ་བའི་སེམས་ཀྱིས་འཛུམ་པ་དང་བཅས་པས་
ã ལོང་བུས་ལོང་བུར་མནན་པ་པདྨའི་སྐྱིལ་ཀྲུང་གིས་འཁོད། སྦྱིན་སྲེག་དངོས་གཞིའི་ཆོ་ག་ཚུགས་ནས་མ་གྲོལ་བར་སློབ་དཔོན་གྱི་ངག་མ་ཤོར་བ་དང་། ལག་པ་རྡོར་དྲིལ་དང་མ་བྲལ་བ། སྟན་འབྲུག་
ལུགས་ལས་མི་ལྡང་ཞིང་བཟའ་བཏུང་མི་བྱེད། ལས་རྡོར་གྱིས་སྦྱིན་སྲེག་གི་མེ་ཁས་མི་འབུད། མེ་མ་ཤི་བར་དུ་མི་དཀྲུག་མི་གདལ་བ་སོགས་ངེས་པར་བྱས་ལ། གཙང་སྦྲ་བྱ་བ་ནས་བཟླས་པའི་བར་
ཆོས་
གྱིས་བདག་བསྐྱེད་བཟླས་རྗེས། གཞུང་དུ་དམིགས་བསལ་མ་གསུངས་ཀྱང་འོག་ཏུ་ཉེ་བར་མཁོ་ཕྱིར་ལས་བུམ་སྒྲུབ་པ་མེད་ན། བསང་ཆུ་སྒྲུབ་པ་ལེགས་པས་བསང་ཆུ་ལ་དམིགས་ཏེ། ཨཾ་
མཛོད་
ཆེན་བཛྲ་ཡཀྵ་ཧཱུྃ། བརྒྱ་རྩ་བཟླས། དེ་ནས་ཀུ་ཤའི་འཐོར་གཡབ་ཀྱིས་བླངས་ཏེ་བསྲེག་མཆོད་ཀྱི་རྫས་གཉིས་ལ་འཐོར་ཞིང་ལས་སྔགས་བརྗོད་དེ་བསངས། སྭ་བྷ་ཝས་སྦྱངས། སྟོང་པའི་ངང་
མོ་
ལས་བསྲེག་རྫས་དང་མཆོད་རྫས་སོ་སོའི་མཚན་ཉིད་དང་བྱེད་ལས་ནུས་པ་ཐམས་ཅད་ཡོངས་སུ་རྫོགས་པ་འདོད་ཡོན་ནམ་མཁའ་མཛོད་ཀྱི་རང་བཞིན་སོ་སོའི་ཡིད་བཞིན་དུ་སྦར་བར་གྱུར། ན་མཿ ༔

Ju ༄༅། །སརྦ་ཏ་ཐཱ་ག་ཏེ་བྷྱོཿ སོགས་ནམ་མཁའ་མཛོད་ཀྱི་སྔགས་རྒྱ་ལན་གསུམ་དང༌། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་སོགས། རྒྱ་ཆེན་ཤུགས་ལྡན་གྱི་སྔགས་རྒྱ་ལན་
ཟ
གསུམ་གྱིས་བྱིན་གྱིས་བརླབས། འདིར་གཞུང་དུ། སྔར་གྱི་གཏོར་མ་བཞིན་ནམ་མཁའ་མཛོད་ཀྱི་སྔགས་རྒྱས་སྤེལ་བ་དང་། ཞེས་པ་ལྷོ་པར་དུ། སྔགས་ཀྱི་གཏོར་མ་བཞིན་ནམ་མཁའ་མཛོད་
a ཀྱི་ཕྱག་རྒྱས་སྤེལ་བ་དང་། ཞེས་པ་མ་དག་གོ །དེ་ནས་ཀུ་ཤ་ལས་ཆུས་བསངས་པ་ཐལ་མོ་སྦྱར་བའི་བར་དུ་བཟུང་སྟེ། ཀུ་ཤ་འདི་ནི་སོགས་བརྗོད་དེ་ཀུ་ཤ་དང་པོ་ཐབ་ཀྱི་མདུན་ཕྱོགས་སུ་རྩེ་
༈ གཡོན་དུ་བསྟན་ཏེ་བཞག དེ་ནས་རིམ་པས་གཡས་བསྐོར་གྱིས་ཕྱོགས་མཚམས་བརྒྱད་དུ་ཀུ་ཤ་སྔ་མའི་རྩེ་མོ་ཕྱི་མའི་རྩ་བས་ནོན་པར་ཁ་ཁྱེར་གྱི་སྟེང་དུ་ཟླུམ་བསྐོར་དུ་དགྲམ་མོ། །དེ་ནས་ཐབ་ལ་
བསང་ཆུ་འཐོར་ཏེ་བསངས་སྦྱངས། སྟོང་པའི་ངང་ལས་ནས་དྭངས་ཤིང་ཐོགས་པ་མེད་པར་གྱུར། ཞེས་བརྗོད་ནས་མེ་སྦར་ན་འཇུག་པ་བདེ་ལ། རབ་ཏུ་བྱུང་བའི་ཁང་བུ་གང་རུང་ངམ་འགྲུབ་
༈ན་དགེ་འདུན་གྱི་ཚང་མང་ཞེས་པ་རུང་ཁང་ལྟ་བུ་ནས་མེའི་རྒྱུན་བླངས་ཏེ་གཅོད་ལྡེ་ལ་སྦར་ནས་ཐབ་དབུས་སུ་རྩ་སྐམ་ལྟ་བུ་དང་ལྷན་ཅིག་བཅུག་མར་གྱིས་གསོས། རླུང་གཡབ་ཀྱིས་སྦར། ཐབ་

ཀྱི་མེའི་དབུས་སུ་པད་ཉི་ལ་རཾ་ལས་སོགས་ནས་བཛྲ་ས་མ་ཛཿ ཞེས་རྡོ་རྗེ་བསྡུ་རྒྱ་བྱས་མཐར་སློབ་དཔོན་གྱིས་ལག་གཡས་རྡོ་རྗེ་དང་བཅས་པའི་མཐེ་བོང་དང་མཐེའུ་ཆུང་བཀུག་སྟེ་རྩེ་སྦྱར། སོར་
མོ་ལྷག་མ་གསུམ་བརྐྱང་བ་དབྱུག་གུ་རྩེ་གསུམ་པའི་ཕྱག་རྒྱ་རྣ་བ་གཡས་པའི་དྲུང་དུ་གཡོབ་ཅིང༌། ཚུར་གཤེགས་ཚུར་གཤེགས་སོགས་བརྗོད་ཨཾ་ཨགྷ་ཡེ་ནས། གཉིས་སུ་མེད་པར་
ར༑ འདི་ལ་ལྷོ་པར་དུ། ཨསྣ་ཡེ་ཐམས་ཅད་ལ་ཨསྣེ་ཡ་ཞེས་བཅོས་འདུག་པ་ནི། པར་མཁན་མི་མཁས་པ་ཞིག་གིས་བཟོས་པར་སྣང་སྟེ་སྦྱིན་སྲེག་གི་གཞུང་ཚད་ལྡན་གང་ན་ཡང་དེ་འདྲ་ཟེར་
བ་མེད་དོ། །མར་ཁུ་ལ་བསང་ཆུ་འཐོར་ཞིང་ཡཀྵས་བསངས། ལག་གཉིས་མཛུབ་མོ་བརྐྱང་། གུང་སྲིན་མཐེའུ་ཆུང་བསྐུམ་པའི་ཕྱི་ནས་མཐེ་བོང་གིས་མནན་པ་བྱང་ཆུབ་མཆོག་གི་ཁུ་ཚུར་
བཅས་པའི་ལག་གཡས་སུ་བླུག་གཟར་དང་གཡོན་དུ་དགང་གཟར་བཟུང་སྟེ་གྲུ་མོ་པུས་མོའི་ཕྱིར་མི་འདའ་བས། ཨཾ་ཨགྣ་ཡེ་སྭཱ་ཧཱ། ལན་རེ་དང་མར་ཁུ་བླུགས་གཟར་རེ་དགང་གཟར་དུ་བླུགས་
པ་བསྟུན་ཏེ་ལན་བདུན་སོང་བ་ན། དགང་བླུག་ཁ་སྦྱར་ཏེ་གཡས་སུ་བསྐོར་ནས་མེ་དབུས་སུ་ཕུལ། སྤྲོ་ན་ཚིགས་བཅད་སྤྱི་འགྲོའི་རིགས་དང་། བསྡུ་ན་སྔགས་རྐྱང་བ་ཕྱག་རྒྱ་དང་བཅས་པས་

༄༅། །ཉེར་སྤྱོད་རོལ་མོ་དང་བཅས་པས་མཆོད། ཨཾ་གཟི་བརྗིད་ཆེན་པོ་མེ་ཡི་ལྷ། །སོགས་ཀྱིས་བསྟོད། དེ་ནས་དགང་བླུག་བླང་སྟེ་འབུལ་ཚུལ་སྔར་བཞིན་གྱིས་མར་ཁུ་ཇཱ
ལན་ཉེར་གཅིག་ཕུལ་རྗེས། དྲང་སྲོང་ཆེན་པོ་ཁྱོད་ལ་སྲེག་བླུག་གི་མཆོད་སྟོད་ཕུལ་བ་ལ་བརྟེན་ནས་སོགས་འདོད་གསོལ་བྱ། དེ་བཞིན་དུ། སརྦ་པཱཔཾ་གྱི་སྔགས་ཀྱིས་ཏིལ་ནག་དང༌། ཡམ
བརྒྱ་ཤིང་ཟུང་རེ་གཡས་པའི་མཐེབ་སྲིན་གྱིས་བླངས། བྷོ་ངྷི་བྲྀཀྵའི་སྔགས་བརྗོད་ཅིང་བྱང་ཆུབ་ཀྱི་ཤིང་དུ་མོས་ཏེ་ཕུལ། དེ་ལྟར་བསྲེག་རྫས་རྣམས་ལག་གཡས་པས་དབུལ་ཞིང་། དུར་ཝ་དང་ཀུ་
བཅུ་གཅིག་ཤ་འབུལ་ཚུལ་ཡང་ཡམ་ཤིང་དང་འདྲ། རྫས་རེ་རྫོགས་མཚམས་སུ་འདོད་གསོལ་ཚར་རེ་བྱ་བ་ཀུན་ལ་འདྲ་ཞིང༌། དེ་ལྟ་བུས་གོས་ཟུང་གི་བར་དུ་ཕུལ། འདིར་པར་མ་ཐམས་ཅད་དུ་གོས་
བཟུང་ཞེས་འདུག་པ་མ་དག་སྟེ། སྟོད་གཡོག་སྨད་གཡོག་མཚོན་པའི་གོས་སམ་དར་ཟུང་སྟེ་གཉིས་དགོས་པའི་དོན་ནོ། །བསྲེག་རྫས་རྫོགས་ནས་གཞུང་དུ་མི་གསལ་ཡང༌། རྒྱ་གཞུང་དུ་འབྱུང་
༈ བ་ལྟར་སྔགས་ཙམ་གྱིས་མཆོད་ཅིང་། ཕྱག་ལེན་འགའ་ཞིག་ཏུ་ཡོད་པ་ལྟར་གཏོར་མ་འབུལ་ན། ཡཀྵས་བསངས། ནམ་མཁའ་མཛོད་དང་། རྒྱ་ཆེན་ཤུགས་ལྡན་གྱིས་བརླབས། ཨོཾ་ཨགྣ་པྨ

ཡེ་དྭེ་ཝ་ཏ་ས་པཱ་རི་ཝཱ་ར་བྷྱཿན་མ་སརྦ་ནས་གྲྀསྣེ་དཾ་བ་ལིཾ་ཏ་སྭཱ་ཧཱ། ལན་གསུམ་གྱི་ཕུལ། དྲང་སྲོང་ཆེན་པོ་འཁོར་དང་བཅས་པས་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བཞེས་ལ། བདག
སོགས་སེམས་ཅན་ཐམས་ཅད་དང་ཁྱད་པར་དམིགས་ཡུལ་གྱི་ལས་ཀྱི་སྒྲིབ་པ་ཐམས་ཅད་སོགས་སྔར་བཞིན་འདོད་གསོལ་བྱ། ཚངས་པ་འཇིག་རྟེན་མགོན་སོགས་སམ། ཡང་ན་མེ་དེ་བསྲེག་བྱ་
ཟ་བའི་ལྷ། །དྲང་སྲོང་ཆེན་པོ་གདོན་གྱི་བདག །ཤར་ལྷོ་མེ་ལྷའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །ཞེས་པས་བསྟོད། མ་འབྱོར་པ་དང་སོགས་བཟོད་པར་
གསོལ༑ བཛྲ་མུ། མེ་ལྷ་རང་བཞིན་གྱི་གནས་སུ་གཤེགས་པར་གྱུར། སླར་ཡང་མེའི་དབུས་པདྨ་ཟླ་བའི་གདན་དཀྱིལ་འཁོར་གྱི་ལྷའི་གྲངས་དང་མཉམ་པ་གྲུབ་པར་གྱུར། དད་པ་དང་ནི་
སོགས་དང༌། ཛཿ ཧཱུཾ་བཾ་ཧོཿ བཅོམ་ལྡན་འདས་མི་འཁྲུགས་པའི་དཀྱིལ་འཁོར་ཆེན་པོ་རྟེན་དང་བརྟེན་པར་བཅས་པའི་ལྷ་ཚོགས་བྱོན་ནས་གདན་ལ་བཞུགས་པར་གྱུར། ཞེས་བརྗོད། འདིར་
ཅུང་ཟད་དཔྱད་དུ་ཡོད་དེ། རྩ་བའི་རྒྱ་གཞུང་སྔར་བུམ་བསྐྱེད་སྐབས་སུ་ཞར་དུ་དྲངས་བ་བཞིན་མེ་ལྷ་གཤེགས་པའམ་ཡང་ན་མེ་འབར་བའི་རྣམ་པར་གྱུར་པའི་དབུས་སུ་གདན་གྱི་པད་ཟླ་བསྒོམ་པར་ ྃ

Ju ༄༅། །གསུངས་པས་གཞལ་ཡས་ཁང་གི་དོད་ཐབ་ཉིད་ཀྱིས་གོ་ཆོད་པས་གཞལ་ཡས་ཁང་ལོགས་སུ་བསྒོམ་དགོས་རྒྱུ་མིན་པ་འདྲ་ཞིང༌། དེ་ལྟར་ན་སྤྱན་འདྲེན་རྒྱུ་ཡང་བརྟེན
པ་དཀྱིལ་འཁོར་གྱི་ལྷ་ཚོགས་ཁོ་ན་སྤྱན་དྲངས་ཏེ་གདན་ལ་བཞུགས་པ་ཡིན་ནམ་སྙམ་སྟེ། རྟེན་གཞལ་ཡས་ཁང་བྱོན་ནས་པད་ཟླའི་གདན་ལ་བཞུགས་ཞེས་པ་ནི་འཐད་ཅིང་འབྲེལ་བ་མི་སྣང་བས་
བརྒྱ་དཀྱིལ་འཁོར་གྱི་རྟེན་བརྟེན་པ་དང་བཅས་པའི་ཞེས་པའི་དགོངས་གཞིར་གཞན་ཡོད་ན་མ་གཏོགས་ཡིག་མཁན་གྱིས་ཧོལ་རྒྱུགས་སུ་ཐལ་བ་འདྲའམ་བར་སྐབས་སུ་བཅུག་པ་འདྲ་མིན་ནམ་སྙམ་པས་
བཅུག
བརྟག་པར་བྱ་བའི་གནས་ཏེ། སྤྱིར་ཡེ་ཤེས་པ་སྤྱན་འདྲེན་སོགས་ཀྱི་སྐབས་སུ་རྟེན་བརྟེན་པ་ལྷན་ཅིག་སྤྱན་འདྲེན་དགོས་པ་རྒྱུད་སྡེ་གོང་མའི་སྐབས་སུ་ཤིན་ཏུ་མང་ཡང༌། བྱ་རྒྱུད་དུ་འདི་རིགས་
ཉིས་
དཀོན་ཞིང་ད་ལམ་འདིར་ནི་གཞལ་ཡས་ཁང་ངེས་པར་དགོས་པ་ཞིག་ཡིན་ན་གདན་གྱི་པད་ཟླ་དང་ལྷན་ཅིག་ཐབ་ནང་དུ་སྔ་ནས་བསྐྱེད་ཆོག་པ་ལ། སྔོན་ལ་གདན་ཐབ་ནང་འདིང་ཚར་ནས། ཁང་
༣ པ་ཕྱི་ནས་འགུགས་དགོས་པ་འཇིག་རྟེན་གྱི་ཚུལ་དང་ཡང་མི་མཐུན་པར་འགྱུར་བས་སོ་སྙམ་མོ། །དེ་ནས་མཆོད་བསྟོད་བདག་བསྐྱེད་ཀྱི་སྐབས་བཞིན་བྱ་བ་ལས་གཏོར་འབུལ་མཇུག་ཏུ་བྱ་བ་ཡིན་ ྤ

པས་དཀྱུས་འདིར་མི་དགོས་གཞན་འདྲ། དགང་བླུག་སྔར་བཞིན་ཐོགས་ཏེ་ལས་ཀྱི་སྒྲིབ་པ་རྣམ་པར་སྦྱོང་བའི་རྩ་སྔགས་ཀྱི་མཐར་ཨགྣ་ཡེ་བཏགས་པས་མར་ཁུ་བརྒྱ་རྩ་བརྒྱད་ཕུལ་བར་གསུངས་པ་
དེང་སང་ལག་ལེན་འཇུག་པ་བདེ་ཕྱིར་མགོར་ཀཾ་ཀ་ནིའྀ་གཟུངས་ཚར་གཅིག་བརྗོད་རྗེས་ཨགྷ་ཡེ་བརྒྱ་རྩ་བརྒྱད་དང་བསྟུན་མར་ཁུ་ཕུལ་རྗེས། བཅོམ་ལྡན་འདས་མི་འཁྲུགས་པའི་ལྷ་ཚོགས་ལ་སྲེག་
བླུགས་མཆོད་བསྟོད་ཕུལ་བ་ལ་བརྟེན་ནས་སོགས་འདོད་གསོལ་བྱ། དེས་རིགས་འགྲེ་བས་མགོར་གཟུངས་ཚར་རྀ་སོང་རྗེས་རྫས་སྔགས་གང་ཡིན་གྱི་གྲངས་ཇི་ཙམ་འདོད་པ་ཕུལ་རྗེས་འདོད་དོན་
གསོལ་བ་གདབ་པ་ཀུན་ལ་འདྲ། ཁྱད་པར་སྡིག་སྒྲིབ་སྦྱོང་བ་ལ་ཏིལ་དང་ཡུངས་ཀར་ལན་སྟོང་གི་ཉུང་མཐའ་བྱས་པ་ངེས་པར་དབུལ་ཏེ། ཇོ་བོས་མཛད་པའི་སྦྱིན་སྲེག་རྒྱ་གཞུང་ལས། མར་
དང་གྲོ་དང་སྲན་མ་དང་། ཞོ་དང་སྨན་དང་དུརྦ་དང༌། །ཀུ་ཤ་ཡམ་ཤིང་མེ་ཏོག་དང༌། །ཏིལ་དང་ཡུངས་ཀར་ལ་སོགས་བསྲེག ཐམས་ཅད་རྒྱུན་གཅོད་སྔགས་ཀྱིས་སོ། །ཁྱད་པར་ལས་སུ་
བྱ་བ་ནི། །ཏིལ་ལམ་ཡུངས་ཀར་དག་ལ་ནི། །བརྒྱའམ་སྟོང་ངམ་ཁྲི་རུ་བསྲེག །སྡིག་སྒྲིབ་སྦྱོང་བའི་ལས་སུ་བསྟན། །ཅེས་གསུངས་པའི་ནུས་པས། གཙོ་འཁོར་གྱི་ལྷ་སྔགས་སོ་སོར་མི་

3༣ ༄༅ །དགོས་པར་རྩ་སྔགས་གཅིག་པུས་ཆོག་པ་དང༌། བསྡུས་པའི་སྐབས་སུ་རྫས་སྔགས་ཀྱང་སོ་སོར་མི་དགོས་པར་ལས་སྒྲིབ་རྒྱན་གཅོད་ཀྱི་གཟུངས་ཁོ་ནས་རྫས་ཐམས
ཅད་ཕུལ་ཆོག་པར་ཡང་བསྟན་ཏོ། །དེ་ཡང་ཡམ་ཤིང་། ཀུ་ཤ། དུརྦ། མེ་ཏོག་རྣམས་འོད་ཀྱི་དཀྱིལ་འཁོར་ལ་འབུལ། མར་ཁུ། དཀར་གསུམ། མངར་གསུམ། ཞོ་ཟན་རྣམས་
ཞལ་དུ། ནས་གྲོ་ཏིལ་འབྲས་སྲན་མ་སོ་བ་སྟེ་འབྲུ་སྨན་ཕྱག་ཏུ། གོས་ཟུང་སྐ་ལ་འབུལ་བར་བསམ་མོ། །རྒྱ་གཞུང་དུ། དེ་ནས་མཆོད་བསྟོད་གཏོར་མ་བཏང༌། །བསྔོ་དང་བཟོད་པར་
གསོལ་ཏེ་གཤེགས། །ཞེས་གསུངས་པ་ལྟར་མཆོད་བསྟོད་རྒྱས་བསྡུས་ཅི་རིགས་པ་དང༌། བཛྲ་ཡཀྵ་ནས་བ་ལིཾ་པུ་ཛ་ཁཱ་ཧི་ཁཱ་ཧིའི་བར་གྱིས་གཏོར་མ་ཕུལ། དེ་ཡང་ཐབ་ཏུ་འབུལ་རྒྱུའི་མངག་
བཟོས་ཀྱི་གཏོར་ཆུང་ཡོད་ན་བླག་གཟར་གྱིས་བླངས་ཏེ་ཐབ་ནང་དུ་འབུལ་ལོ། །བཅོམ་ལྡན་འདས་མི་འཁྲུགས་པའི་ལྷ་ཚོགས་རྣམས་ཀྱིས་བདག་སོགས་སེམས་ཅན་ཐམས་ཅད་ཀྱི་ཞེས་པ་ལྟ་བུའི་སྤྱི་
འགྲེའམ༑ དམིགས་ཡུལ་ཚེ་ལས་འདས་པ་འདི་ཞེས་བྱ་བའི་ལས་ཀྱི་སྒྲིབ་པ་ཐམས་ཅད་ཞི་བར་མཛད་དུ་གསོལ། ཞེས་འདོད་དོན་གསོལ། འདི་ལྟ་བུ་གོང་མ་རྣམས་ལའང་རིགས་་

འགྲེའོ༑ །སྤྱིར་བཏང་སྦྱིན་སྲེག་རྒྱས་པ་ལྟར་ན། སྡོམ་འབྱུང་ལས། མར་གྱིས་འབྱོར་པ་ཐམས་ཅད་བྱེད། །ཡམ་ཤིང་གཟི་བརྗིད་རྣམ་པར་འཕེལ། །བུད་ཤིང་ལྷག་པར་དཔའ་བར་
བྱེད༑ །ཀུ ཤས་ཐམས་ཅད་བསྲུང་བར་བྱེད། །ཡུངས་ཀར་དཀར་པོས་ཞི་བར་བྱེད། །འབྲས་ཀྱིས་རྒྱས་པར་བྱེད་པར་བཤད། །ཏིལ་གྱིས་སྡིག་པ་འཇོམས་པར་བྱེད། །སོ་བས་ནོར་དང་འབྲུ་
རྣམས་འགུགས། །མ་ཤས་སྟོབས་ནི་ཆེན་པོར་བྱེད། །ནས་ཀྱིས་རླུང་གི་ཤུགས་རབ་སྟེར། །དུརྦས་ཚེ་ནི་འཕེལ་བར་བྱེད། །གྲོ་ཡིས་ནད་རྣམས་འཇོམས་པར་བྱེད། །འོ་མ་སྦྲང་རྩིས་ཤེས་
རབ་འཕེལ། །ཞེས་རེ་རེ་བཞིན་ཕན་ཡོན་སོ་སོར་གསུངས་པ་ལྟར་འདོད་གསོལ་ཁྱད་པར་སྦྱར་བ་ཡོད་མོད་ཀྱང་། །འདི་ནི་སྡིག་སྒྲིབ་སྦྱོང་བ་ལ་ཆེད་དུ་བསྔགས་པའི་དབང་གིས་ཐམས་ཅད་ལ་
སྡིག་སྒྲིབ་ཞི་བའི་འདོད་གསོལ་ཁོ་ན་མཛད་པ་ཡིན་ནོ། །སྔར་དཀྱིལ་འཁོར་སྒྲུབ་མཆོད་ཀྱི་ལྷ་སྟ་གོན་སོགས་སྐབས་མང་པོར་གཏོར་མ་བཏང་ཞེས་གསུངས་པ་ཆ་གསུམ་ལ་གོ་དགོས་པ་མང་དུ་
ཡོད་ཀྱང་འདིར་ནི་མཇུག་གི་མཆོད་བསྟོད་ཀྱི་མཐར་གཏོར་མ་གཏོང་བར་གསུངས་པ་འདས་གཏོར་ཁོ་ན་སྟེ། གཞན་དུ་འདིའི་འཕྲོས་སུ། ཕུང་པོ་ཕལ་པ་ཡིན་ན་དེ་ཉིད་གཏོར་མར་བྱིན་གྱིས་

3u ༄༅། །བརླབས། གཏོར་སྔགས་ཀྱིས་ཕུལ། བླ་མ་དགེ་བའི་བཤེས་གཉེན་གྱི་གདུང་ཡིན་ན་དེ་ཉིད་དེ་ལྷར་བསྐྱེད་ནས་སྲེག་བླུགས་འབུལ། གཏོར་མ་གཞན་
བྱའོ༑ ཞེས་གསུངས་པ་འདི་མ་འབྲེལ་བར་འགྱུར་ཏེ་ཕུང་པོ་ཕལ་པ་གཏོར་མར་བརླབས་ཏེ་འབུལ་བ་དེ་འདས་གཏོར་མ་ཡིན་གྱི་ཆ་གསུམ་ལ་དེ་འདྲའི་དོགས་པ་མེད་པའི་ཕྱིར་རོ། །འོན་ཀྱང་ཕུང་
བརྒྱ་པོ་ཕལ་པ་ཡིན་ན་བསྲེག་སྦྱངས་བྱེད་སྐབས་གོང་བཞིན་དངོས་སུ་ཐབ་ཏུ་འབུལ་རྒྱུའི་འདས་གཏོར་གཅིག་བྱས་ནས་དེ་བྱིན་གྱིས་བརླབས་དུས་ཚེ་འདས་ཀྱི་ཕུང་པོ་ཡང་དེ་དང་དབྱེར་མེད་དུ་མོས་ཏེ་
བཅུ་བཞི་བརླབས་ནས་འབུལ་སྔགས་ཀྱིས་ཕུལ་ན་ལེགས་པར་འོང་ལ། བླ་མ་དགེ་བའི་བཤེས་གཉེན་གྱི་སྐུ་གདུང་ནི་ཐོག་མ་ཉིད་ནས་འདས་ལྷའི་ཡེ་ཤེས་པ་སྤྱན་འདྲེན་བྱས་ནས་གདན་ལ་བཞུགས་སྐབས་
དེ་དང་དབྱེར་མེད་དུ་མོས་ཏེ་འདས་ལྷའི་བསྲེག་བླུགས་མཆོད་བསྟོད་ཐམས་ཅད་དཀྱིལ་འཁོར་གྱི་ལྷ་དང་བླ་མའི་ཐུགས་གཉིས་སུ་མེད་པའི་ཡེ་ཤེས་སྐུ་གདུང་གི་རྣམ་པར་ཤར་བ་རྣམས་དབྱེར་མེད་དུ་
༈བཞུགས་པ་དེ་ཉིད་ལ་འབུལ་ཞིང༌། འདི་སྐབས་གཏོར་མ་གཞན་བྱའོ། །ཞེས་པ་ཡང་གཏོར་མ་དཀྱུས་མ་སྤྱི་འགྲོ་དེ་ཉིད་ཕུལ་བས་ཆོག་གི་ཕུང་པོ་ཕལ་པའི་སྐབས་ལྟར་སྐུ་གདུང་གཏོར་མ་

བརླབས་ཏེ་འབུལ་མི་དགོས་ཞེས་པའི་དོན་ནོ། །འདིར་བསྔོ་བར་བྱ་ཞེས་པ།སྤྱིར་བསྔོ་སྨོན་གྱི་རིགས་ཅི་འདོད་བྱ་བ་ཡིན་ལ། བྱེ་བྲག་ཏུ་གཤིན་དོན་ལྟ་བུ་ཡིན་ན་བླ་མས་མཐུན་འགྱུར་དང་
བཅས་པའི་བསྔོ་བ་དང་། མངོན་པར་དགའ་བའི་སྨོན་ལམ་སོགས་ཀྱང་བྱ་ཞིང༌། དེ་ཡང་ཐབ་ཀྱི་ལྷ་མ་གཤེགས་གོང་དུ་བྱེད་པ་ནི་དེ་དག་དཔང་པོར་གསོལ་ཏེ་བསྔོ་སྨོན་བྱེད་པར་དགོངས་
།མ་འབྱོར་བ་དང་སོགས། ལྷག་པ་དང་ནི་སོགས་ནོངས་བཤགས་བཟོད་གསོལ་ཅི་རིགས་པའི་མཐར། ༀ། ཁྱེད་ཀྱིས་སེམས་ཅན་སོགས་དང་བཛྲ་མུ། ཕྱག་རྒྱ་སེ་གོལ་དང་བཅས་
པ་བྱས་ལ། དཀྱིལ་འཁོར་གྱི་ལྷ་ཚོགས་རྣམས་རང་བཞིན་གྱི་གནས་སུ་གཤེགས་པར་གྱུར། ཅེས་བརྗོད། འདིར་གཞུང་དུ་ལྷག་མ་བསྡུས། ཨ་ཀཱ་རོས་ལྷག་མ་ལ་དབང་བ་རྣམས་ཚིམ་པར་
བྱའོ༑ །ཞེས་པ་ཙམ་ལས་མ་བྱུང་ཡང༌། ཇོ་བོའི་རྒྱ་གཞུང་དུ། རྫས་ལྷག་མེ་ཡི་ལྷ་ལ་དབུལ། །མཆོད་བསྟོད་བཟོད་པར་གསོལ་ཏེ་གཤེགས། །ཁྱེད་ཀྱིས་སེམས་དོན་ཀུན་
མཛད༑ །སོགས་གསུངས་རྗེས། དམན་ལ་བསྡུ་ཞིང་ཨ་ཀཱ་རོ་བརྗོད། །ཇི་ལྟར་གྲགས་པའི་བཀྲ་ཤིས་བརྗོད། །ཅེས་གསུངས་པ་ལྟར་ན། འདས་ལྷ་གཤེགས་པའི་མཇུག་ཏུ། སླར་ཡང་ཨྰ

3 ༄༅། །ཐབ་ཏུ་མེ་ལྷ་སྐད་ཅིག་གིས་བྱོན་པར་གྱུར། ཨགྣ་ཡེས་མར་གྱི་དགང་བླུག་དང༌། རྫས་སྔགས་ཐམས་ཅད་སྦྲེལ་ཏེ་ཚར་གཅིག་བརྗོད་པས་བསྲེག་རྫས་ལྷག་མ་
ཕུལ༑ སྔར་བཞིན་སྔགས་མཆོད་དང་བསྟོད་པ་བྱ། བཟོད་གསོལ་བྱས་རྗེས། ཁྱེད་ཀྱིས་སེམས་ཅན་དོན་ཀུན་ནམ། ཡང་ན། བདག་གི་དོན་དང་གཞན་གྱི་དོན། །སྒྲུབ་བྱེད་བསྲེག་བྱ་ཟ་བ་
གཤེགས༑ །ཇི་བཞིན་དུས་སུ་ཚུར་བྱོན་ཅིག །བདག་ལ་དངོས་གྲུབ་ཀུན་བསྒྲུབ་མཛོད། གཙྪ་གཙྪ། མེ་ལྷ་རང་གནས་སུ་གཤེགས་པར་གྱུར། །དེ་རྗེས་ལྷག་མའི་ལྷག་མ་ཚོ་བསྡུས་ཏེ་ཐབ་
* ཏུ་བླུགས་ལ་ཨ་ཀཱ་རོ་བརྗོད་ཅིང༌། ལྷག་མ་ལ་དབང་བ་རྣམས་ཚིམ་པར་མོས་ན་རྒྱ་གཞུང་དང་མཐུན་པར་མངོན་མོད། གཞུང་དུ་ཆད་དམ་ཇི་ལྟར་ཡང་མ་གསུངས་ཤིང་ད་ལྟ་ལག་ལེན་མེད་པས་
ལབ་ལོབ་མང་པོ་བྱས་ཀྱང་སུ་ཞིག་ཡིད་ཆེས་པར་འགྱུར་སྙམ་མོ། །དེ་རྗེས་བཀྲ་ཤིས་ཀྱི་ཚིགས་སུ་བཅད་པ་རྒྱ་ཆེར་བརྗོད་ལ་བདེ་ལེགས་སུ་བྱའོ། །འདིར་གོང་གི་སྦྱིན་སྲེག་གི་མེ་ཐོག་མར་སྦར་
༈ མ་ཐག་པའི་སྐབས་དང་། འདས་མ་འདས་ཀྱི་ལྷ་ལ་བསྲེག་བླུགས་འབུལ་བའི་ཐོག་མར་མེ་པྲ་བརྟགས་པར་བྱ་སྟེ། ངན་སོང་སྦྱོང་རྒྱུད་ལས། ཡང་ན་ཧོམ་ཁུང་ནང་དུ་ནི། །མེ་ཡི་ལྟས་ནི་སྟོན་

བྱེད་ཅིང༌། །ལྷ་ཡི་གནས་སུ་སྐྱེ་བ་དང༌། །སྡིག་པ་བཅོམ་པའི་མཚན་མ་དང༌། དཀར་པོ་ཉིད་དང་གཡས་སུ་འབར། །གྱེན་དུ་འབར་དང་དྲི་མ་མེད། །ཟླུམ་ཞིང་རྣམ་པར་མི་འཕྲོ་
ལ༑ །བརྟན་པ་གློག་བཞིན་དྲི་མ་མེད། །ཅེས་དང༌། ཡང་ན་མེ་ལྷ་ཉིད་ཀྱིས་ནི། །བདག་ཉིད་ཇི་བཞིན་སྟོན་བྱེད་དེ། །ཟླ་བ་དྲི་མེད་དཀར་འདྲ་ལ། །བཞིན་མདོག་བཟང་ཞིང་ལྷམ་མེར་
བར༑ །དེ་ནི་མཚན་མ་དེ་དག་གིས། །དམྱལ་བ་ལ་སོགས་རྣམ་གྲོལ་ཞིང་། །སྡིག་པ་བཅོམ་ནས་བདེ་འགྲོའི་འགྲོར། །སྐྱེས་པ་ཡིན་པར་ཤེས་པར་བྱ། །ཞེས་རབ་ཏུ་མེ་ལྷ་ཉིད་ཀྱི་ཞལ་
དངོས་སུ་སྟོན་པར་གསུངས་པ་དེང་སང་འབྱུང་དཀའ་ཡང་། མེ་ལྕེ་དཀར་ཞིང་གྱེན་དུ་འབར་བ་དང་། དྭངས་ཤིང་དྲི་མ་མེད་པ་གཡས་བསྐོར་དུ་འབར་བ། སྒྲ་མེད་པའམ་སྐད་སྙན་པོ་དང་དྲི་
ཞིམ་པོ་འབྱིན་པ་སོགས་བྱུང་ན་ངེས་པར་སྡིག་པ་བྱང་ཞིང་བདེ་འགྲོར་སྐྱེ་བའི་མཚན་མ་སོགས་དགེ་བར་ཤེས་པར་བྱ་ལ། གལ་ཏེ་དེ་ལས་བཟློག་པའི་མེ་པྲ་ངན་པ་བྱུང་ན་ལས་སྔགས་དང་བསངས་
ཆུས་གཏོར་ཏེ་བགེགས་ཞི་བར་བྱའོ། །ཐབ་ཀྱི་མེ་རང་བཞིན་མ་ཤི་བར་དུ་མི་དཀྲུགས་མི་བརྡལ་མི་འགོང༌། གལ་ཏེ་ལོང་མེད་ན་ཨོཾ་རུ་རུ་སྤུ་རུ་ཛྭ་ལ་ཏིཥྛ་སིདྡྷི་ལོ་ཙཱ་ནི་སརྦ་ཨརྠ་སཱ་དྷ་ཡ་སྭཱ་

3 ༄༅། །ཧཱ། ཞེས་པ་སྤྱན་མའི་སྔགས་བརྒྱ་རྩ་སོགས་བཟླས་པའི་འོ་མ་དང་ཆུ་བསྲེས་པས་གཞིལ་ལ་ཐལ་སོལ་རྣམས་རྒྱ་མཚོར་འབབ་ངེས་ཀྱི་ཆུ་ཀླུང་དུ་དོར་བར་
བྱའོ༑ །གལ་ཏེ་བསྙེན་པའི་ཁ་སྐོང་གི་སྦྱིན་བསྲེག་ལྟ་བུ་བྱེད་ན་འདོད་གསོལ་སྤེལ་ཚིག་གི་སྐབས་སུ། བདག་གིས་སྔགས་མ་དག་པ་དང་། ཏིང་ངེ་འཛིན་མི་གསལ་བ་དང་། ཆོ་ག་ལྷག་ཆད་
4 དུ་གྱུར་པ་དང༌། སྤྱོད་པ་ཉམས་པ་ལ་སོགས་ས་ལམ་དང་དངོས་གྲུབ་ཀྱི་བར་ཆད་དུ་གྱུར་པའི་བསྙེན་སྒྲུབ་ཀྱི་ཉེས་སྐྱོན་དང་སྡིག་སྒྲིབ་ཐམས་ཅད་ཞི་བར་མཛད་དུ་གསོལ། ཞེས་སྦྱར་
ཞིང་༑ བསྲེག་རྫས་བྱིང་ཚར་གཅིག་རྫོགས་རྗེས་ཏིལ་ཁོ་ན་བཟླས་པའི་བཅུ་ཆའི་གྲངས་ལོངས་པར་འབུལ་ཞིང་སྔགས་ནི་གཟུངས་རིང་རྐྱང་པའམ། དེའི་མཐར་ཏིལ་སྔགས་བཏགས་པ་དང་བརྒྱ་
བརྒྱའི་མཚམས་སུ་འདོད་གསོལ་བྱ་བ་སོགས་ཤེས་པར་བྱའོ། །བླ་མ་དགེ་བའི་བཤེས་གཉེན་གྱི་གདུང་ཆོག་ཇི་ལྟར་བྱ་བའི་ཚུལ་དང༌། ཕལ་པའི་རོ་བསྲེག་གི་ཆོ་ག་སོགས་ནི་རྒྱས་པར་གཞན་དུ་
ཤེས་པར་བྱ་བ་ལས་འདིར་མ་སྨོས་ལ། དཀྱིལ་འཁོར་སྒྲུབ་མཆོད་རྒྱས་པ་ལ་སོགས་པ་དང་འབྲེལ་བར་ལྷ་མཉེས་པར་བྱེད་པའི་སྦྱིན་སྲེག་གི་ཆོ་ག་ལ་ནི། ཆོ་གའི་ཆིངས་འདི་ཉིད་ལ་རྒྱས་པའི་

སྦྱིན་སྲེག་ཏུ་ཁ་བསྒྱུར་ནས་བྱ་སྟེ། བྲིས་ཐབ་ཀྱི་སྐབས་སུ་ཐབ་ཁུང་སེར་པོ་གྲུ་བཞི་རྒྱ་ཁྲུ་དོར་མུ་རན་ཁ་ཁྱེར་སོར་བརྒྱད་པ། དབུས་སུ་རིན་པོ་ཆེ་ཆ་དགུ་པ་དང༌། མུ་རན་ཁ་ཁྱེར་ལ་ཡང་ནོར་
བུའི་ཕྲེང་བ་དང་།ྋ ཡམ་ཤིང་ཁྲུ་གང་པ་ཤིང་གི་རྩེ་མོ་དང་ཉེ་བའི་སྐེད་པའི་ཆ་ལས་བྱུང་བ། གཞན་བསྲེག་རྫས་ཕལ་ཆེར་ཞི་བ་དང་འདྲ་ཞིང་། མེ་ཏོག་དང་གོས་ཟུང་སེར་པོ། ཤིང་ཏོག་སྣ་
ཚོགས༑ ཟས་སྣ། རིན་པོ་ཆེ་སོགས་ཀྱང་བཤམས། ཐབ་བསྐྱེད་སྐབས། བྷཾ་ལས་རིན་པོ་ཆེའི་ཐབ་ཁུང་སེར་པོ་གྲུ་བཞི་པ་མུ་རན་ཁ་ཁྱེར་རིན་པོ་ཆེའི་ཕྲེང་བས་བསྐོར་བ། ཞེས་
དང་༑ རྒྱལ་རིགས་སམ་ཕྱུག་པོའི་ཁྱིམ་ནས་བྱུང་བས་མེ་སྦར། པད་ཉི་ལ་རཾ་ལས་མེ་ལྷོ་སྐུ་མདོག་སེར་པོ་ཞེས་དང་། དགང་བླུག་འབུལ་སྐབས་སུ་རིན་པོ་ཆེའི་ཁུ་ཚུར་གྱིས་བཟུང༌།
གསོལ་སྐབས། བསྲེག་བླུགས་མཆོད་བསྟོད་ཕུལ་བ་ལ་བརྟེན་ནས་བདག་སོགས་དཔོན་སློབ་ཡོན་མཆོད་འཁོར་དང་བཅས་པའི་ཚོ་བསོད་དཔལ་འབྱོར་ཡེ་ཤེས་དང་ཡོན་ཏན་མངོན་པར་མཐོ་བའི
ལེགས་ཚོགས་ཐམས་ཅད་ཟླ་བ་ཡར་གྱི་ངོ་ལྟར་འཕེལ་ཞིང་རྒྱས་པར་མཛད་དུ་གསོལ། ཞེས་སྦྱར། བསྲེག་རྫས་གཞན་འདྲ། །ཚེ་ནོར་རྒྱས་ཕྱིར་དུ། དུརྦ་དང་འབྲས་སོགས་མང་ཙམ

།ཕུལ། བིལ་བ་དང་སྟར་ཁ་སོགས་ཤིང་ཏོག་རྣམས་ལ། ༀ་མ་ཧཱ་ཤེ་པ་ཡེ་སྭཱ་ཧཱའམ། ཨོཾ་ཤྲཱི་ཕ་ལ་ཡེ་སྭཱ་ཧཱ། དང་། ཟས་སྣ་རིན་པོ་ཆེ་སོགས་གཞན་རྣམས་3u ༄༅།
u
ཨོཾ་མ་ཧཱ་ཤྲཱི་ཡེ་སྭཱ་ཧཱས་ཕུལ། གཞན་འདྲ། འདས་ལྷའི་སྐབས་སྒྲུབ་མཆོད་དང་འབྲེལ་ན། དཀྱིལ་འཁོར་གྱི་དྲུང་དུ་མེ་ཏོག་གི་སྣོད་བཞག སྤྱན་འདྲེན་ཚུགས་གདོང་དུ། ལས་རྡོར་གྱིས་
དཀྱིལ་འཁོར་ལ་ཕྱག་གསུམ་སྔོན་དུ་འགྲོ་བས་མེ་ཏོག་གི་སྣོད་བླངས་ཏེ་སྤྱན་འདྲེན་རྫོགས་རྗེས་དར་ལམ་རོལ་མོ་དང་བཅས་པས་སྤྱན་དྲངས། སློབ་དཔོན་གྱིས་མེ་ཏོག་གི་སྣོད་བླངས་ཏེ་ཐབ་ཏུ་མེ་
ཏོག་ཚོམ་གཅིག་དོར། བསྒྲུབ་པའི་དཀྱིལ་འཁོར་གྱི་ལྷ་ཚོགས་ལས་མར་མེ་གཅིག་ལས་གཅིག་མཆེད་ཀྱི་ཚུལ་དུ་བཅོམ་ལྡན་འདས་མི་འཁྲུགས་པའི་ལྷ་ཚོགས་བྱོན་ནས་གདན་ལ་བཞུགས་པར་
གྱུར༑ ཅེས་བརྗོད་པ་ཙམ་མ་གཏོགས་དངོས་གཞིའི་བྱ་བ་གཞན་གོང་གིས་རིགས་འགྲེ། འདས་ལྷའི་གཤེགས་གསོལ་མཐར་སློབ་དཔོན་གྱིས་སྔར་གྱི་མེ་ཏོག་གི་སྣོད་བླངས་ཏེ་ལས་རྡོར་ལ་
༈ གཏད༑ དེས་སྔར་བཞིན་སྤྱན་དྲངས་ཏེ་དཀྱིལ་འཁོར་གྱི་དྲུང་དུ་བསྐྱལ། ཕྱག་གསུམ་འཚལ་བ་རྣམས་བྱའོ། །གཤེགས་གསོལ་གྱི་བཛྲ་མུའི་རྗེས་སུ། ཐབ་དབུས་ཀྱི་ལྷ་ཚོགས་རྣམས་བསྒྲུབ་

པའི་དཀྱིལ་འཁོར་པ་རྣམས་ཀྱི་ཐུགས་ཀར་གཤེགས་པར་གྱུར། ཅེས་བརྗོད་པ་ཙམ་ཁྱད། མེ་གསོད་ན་དྲི་སེར་པོའི་ཆུས་གཞིལ་ལོ། །གལ་ཏེ་འདིའི་སྒོ་ནས་རབ་གནས་བྱེད་ཚེ་མངའ་དབུལ་གྱི་
སྦྱིན་བསྲེག་དགོས་ན་དེ་དང་འདྲ་བས་ཁ་བསྒྱར་ཤེས་པར་བྱ་ལ། རབ་གནས་ཀྱི་ཆོ་ག་བསྡུས་པ་ནི་མཁས་དབང་བུདྡྷའི་ཞབས་ཀྱིས་མཛད་པ་ལྟར་དང༌། རྒྱས་པ་འདོད་ན་རྗེ་ངག་དབང་ཆོས་ཀྱི
རྒྱལ་པོས་མཛད་པའི་རབ་གནས་སྐ་གསུམ་བྱིན་འབེབས་སོགས་ལས་གསུངས་པ་ལྟར་སྦྱར་བར་བྱའོ། །ཟབ་ཅིང་རྒྱ་ཆེའི་གཏིང་མཐའ་དཔག་དཀའ་དངོས་གྲུབ་རིན་ཆེན་འབྱུང་བའི་
གནས༑ །མཆོག་ཕལ་རྣམ་དབྱེའི་འཇུག་སྒོ་དྲུག་ལྡན་རྒྱུད་སྡེ་དང་པོའི་ཆུ་གཏེར་ཆེ། །རྣམ་དཔྱོད་བརྩོན་པའི་འཁྱོག་འགྲོས་བསྲུབ་འཐོན་རྡོ་རྗེའི་རིགས་མཆོག་སྒྲུབ་ཐབས་ཀྱི། །གསལ་བྱེད་འདི་
ཀོ་འོད་སྟོང་ཅན་ཏེ་ཕན་བདེའི་འདོད་འཇོ་ཡོངས་འདུའང་ཡིན། །འགྲོ་རྒྱུད་ལས་ཉོན་སྒྲིབ་པའི་ཚང་ཚིང་ཀུན། །ལྷ་སྔགས་ཏིང་འཛིན་ཡེ་ཤེས་ཞུགས་ཆེན་གྱིས། །ཚེགས་མེད་ཡུད་ལ་སྦྱོང་བྱེད་
ཐབས་ཀྱི་སྒོ། །རྒྱུད་དོན་ཟབ་མོའི་མཐར་ཐུག་འདི་ཁོ་ན། །ཀྱེ་མ་ཐུབ་བསྟན་སྙིགས་མཐའི་གང་ཟག་ཕལ། །ཟབ་དོན་ལུང་རྟོགས་ནོར་གྱིས་ཆེས་དབུལ་ཀྱང༌། །གཞུང་ཚིག་ནེ་ཙེའི་ཁ་ཏོན་

3u །བསྐྱར་ཟློས་ཀྱིས། །དད་གཤིན་དཀོར་རྫས་ཟོང་དུ་བསྒྱུར་བས་བྲེལ། །དེ་ཕྱིར་གཞན་ལ་ཕན་པ་ཆེས་དཀའ་ཞིང་། །བྱེ་མ་བཙིར་ལས་མར་ཁུ་ཇི་བཞིན་དུ། །བླུན༄ ༅།
པོར་ལེགས་བཤད་འབྱུང་བའི་རེ་བྲལ་བས། །མཁས་དང་གྲུབ་རྣམས་ག་ཞའི་རྒྱུར་ཟད་མོད། །འོན་ཀྱང་མཐའ་བྲལ་འཆི་མེད་ལམ་ཡངས་པོར། །འདབ་བཟང་དབང་པོ་ཐོགས་མེད་བསྒྲོད་པ
ཤུལ༑ །ཉམ་ཆུང་བྱིའུའི་གཤོག་རླབས་བསྐྱོད་པ་ལྟར། །དམ་པའི་གསུང་ལ་བརྟེན་ཕྱིར་ཉེས་མེད་སྙམ། །འདི་བརྩམས་པ་ལས་ངལ་བར་གྱུར་པ་ཡི། །དགེ་ཚོགས་དྲི་མེད་དུང་དང་ཀུནྡ་
ལྟར༑ །དཀར་བ་གང་དེ་ནམ་མཁའི་མཐའ་ཀླས་པའི། །ཡིད་ཅན་སྐྱེ་རྒུའི་ཉེར་འཚོའི་རྒྱུ་རུ་བསྔོ། །བདག་ཀྱང་ཚེ་འདིའི་འདུ་བྱེད་གཏོང་མ་ཐག །རྡུལ་བྲལ་ཞིང་དུ་མི་བསྐྱོད་རྒྱལ་བ་
ཡི༑ །སྲས་ཀྱི་ཐུ་བོར་སྐྱེས་ཏེ་རླབས་ཆེན་གྱི། །བྱང་ཆུབ་སྤྱོད་པ་རྒྱ་མཚོ་མཐར་ཕྱིན་ཤོག །ཐོག་མཐའ་བར་དུ་དགེ་བའི་མཆོག་ཆོས་ཀྱི། །ལེགས་བཤད་ཆུ་རིས་གཡོ་བའི་སྤྲིན་ཕྲེང་
༈ ཅན༑ །དཔལ་ལྡན་མཁའ་ལ་སྒྲ་དབྱངས་སྙན་སྒྲོག་པའི། །བཀྲ་ཤིས་ཆར་གྱིས་ས་གསུམ་ཁྱབ་གྱུར་ཅིག །ཅེས་ཀུན་མཁྱེན་རྒྱལ་བའི་དབང་པོ་པུ ཎྜ་རཱི་ཀའི་ལེགས་བཤད་ནམ་མཁའ་མཛོད་

བརྒྱའི་ཆ་ཤས། དཔལ་ལྷ་གཅིག་དཱི་པཾ་ཀ་ར་ཤྲི་ཛྙཱ་ནའི་བཞེད་གཞུང་། བཅོམ་ལྡན་འདས་རྡོ་རྗེ་མི་འཁྲུགས་པ་ལྷ་བཅུ་གསུམ་མའི་གཟུངས་ཆོག་ཐར་པའི་ལྕགས་ཀྱུའི་གོ་དོན་སྒོམ་རིམ་མཐའ
དཔྱོད་ལག་ལེན་དང་བཅས་གསལ་རྒྱས་སུ་ཕྱེ་བ་རིན་ཆེན་བཻ་ཌཱུརྻའི་སྒོ་འཕར་ཞེས་བྱ་བ་འདི་ཡང༌། རང་ངོས་སྐྱེས་སྦྱངས་ཀྱི་ཡོན་ཏན་པད་རྩ་ལྟར་ཕྲ་ཞིང༌། བློ་གྲོས་ཀྱི་ཕུར་ཁུང་ཐུག་པས་མཁས་
པའི་གཞུང་དོན་ཇི་བཞིན་བཀྲལ་བ་རྔོ་མི་ཐོགས་ནའང༌། ལུང་རིགས་སྒྲ་དབྱངས་སྒྲོག་པའི་དགའ་ཚལ་རྣམ་རྒྱལ་ཆོས་འཁོར་གླིང་གི་བླ་མ་ཟབ་དབྱངས་མཁྱེན་པའི་སྤྱན་ལྡན་དམ་པ་དཀོན་མཆོག་
དཔལ་བཟང་གང་གིས་གསུང་ངག་དང་ཕྲིན་ལམ་ནས་སྔ་ཕྱིར་བསྐལ་མ་ནན་ཅན་མཛད་པར་བརྟེན། མཁས་དང་གྲུབ་པའི་གསུང་རབ་དུ་མར་བློ་མིག་ཆུང་ངུས་ཞིབ་མོར་བརྟགས་ཤིང་དཔྱད་པའི་
ཁུལ་གྱིས། དོན་ལ་རང་བཟོའི་དྲི་མས་མ་གོས་པར་བདག་དང་སྐལ་བ་མཉམ་པ་གཞན་དག་ལའང་ཕན་པའི་བསམ་པ་ལྷུར་བླངས་ཏེ། རྗེ་བཙུན་མདོ་ཁམས་པ་ཆེན་པོའི་ཞབས་རྡུལ་གཙུག་གི་རྒྱན་
དུ་ཐོབ་པའི་ཤཱཀྱའི་དགེ་སྦྱོང་སྤོང་བ་པ་མི་ཕམ་འཕྲིན་ལས་རྒྱ་མཚོ་རྡོ་རྗེ་ཚེ་དབང་གྲུབ་པ་བསྟན་པའི་རྒྱལ་མཚན་དཔལ་བཟང་པོས་འཐུང་སྤྱོད་ཉེ་བྲོའི་གནས་ཆེན་ཚོགས་བརྒྱ་རིན་ཆེན་སྤུངས་པའི་ ྂ

༄༅། །བསམ་གཏན་ཁང་བུར་རབ་ཡིད་ཀུན་དགའ་ཞེས་པ་ཤིང་ཕོ་སྟག་གི་ལོའི་ས་གའི་ཉ་བའི་དཀར་ཕྱོགས་ཀྱི་དགའ་བ་དང་པོ་རེ་གཟའ་འོད་ཟེར་བདུན་པ་དང་རེས་འགྲོགས་
དལ་བའི་ལྷ་ལྡན་མ་དང་བརྩེ་བའི་འཆི་མེད་འགྲུབ་པའི་སྦྱོར་བ་ཕུན་སུམ་ཚོགས་པའི་དུས་ཆེན་དགེ་བ་ལ་གྲུབ་པར་སྦྱར་བའི་ཡི་གེ་པ་ནི་རིགས་པ་སྨྲ་བ་གདོང་དྲུག་སྙེམས་པའི་ལང་ཚོའི་ཟླ་གསར་དུ་
འབོད་པས་བགྱིས་པ་སྟེ། འདིས་ཀྱང་རྒྱལ་བའི་བསྟན་པ་རིན་པོ་ཆེ་སྒོ་དུ་མ་ནས་ཕྱོགས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པའི་རྒྱུར་གྱུར་ཅིག། །། མཁྱེན་བརྩེ་ནུས་
ལྡན་མི་འཁྲུགས་མགོན་པོ་ཡི། །གཟུངས་མཆོག་ཐར་པའི་ལྕགས་ཀྱུ་ལ་བརྟེན་ནས། །འགྲོ་ཀུན་མངོན་དགའི་ཞིང་དེར་བགྲོད་པར་ཤོག། །།དགེ་ལེགས་འཕེལ།། དགེའོ།། །།
238(B) ཧྥི

BlankPage AsPerOriginalDocument
238(B)

ཟ
༄༅། །རྡོ་རྗེ་མི་འཁྲུགས་པའི་གཟུངས་ཆོག་ཐར་པའི་ལྕགས་ཀྱུ་ཉེ་བར་མཁོ་བའི་ཆོག་ཁྲིགས་ལག་ལེན་གྱི་ཟིན་བྲིས་ཅུང་
ཟད་བཀོད་པ་སྣང་བ་མཆོག་གི་མཆོད་སྦྱིན་ཞེས་པ་བཞུགས།།

།སྭསྟི༑ གང་ཞིག་ལས་དང་ཉོན་མོངས་རྒྱུའི་ཚོགས་རྣམས། །རབ་ཏུ་མི་དམིགས་ཞི་བ་ཞི་བའི་ཆོས། །མཐའ་བྲལ་དམ་༄༅།
པའི་སྐུ་མངའ་བཅོམ་ལྡན་འདས། །མི་འཁྲུགས་རྒྱལ་བའི་མཚན་ལ་ཕྱག་འཚལ་ལོ། །འདིར། བཅོམ་ལྡན་འདས་མི་འཁྲུགས་པའི་གཟུངས་ཆོག་ཐར་
པའི་ལྕགས་ཀྱུ་ལ་དང་པོར་བསྙེན་པ། བར་དུ་དཀྱིལ་འཁོར་ཆེན་པོའི་ལས་རིམ། ཐ་མར་ལྷོ་སྒོའི་ཆོ་ག་ཞར་བྱུང་དུ་སྦྱིན་བསྲེག་སོགས་བཤད་པ་རྣམས་
ལས༑ འདིར་རས་བྲིས་ཚོམ་བུ་གང་རུང་དང་འབྲེལ་བའི་དཀྱིལ་འཁོར་གྱི་ཆོ་ག་དངོས་གཞིའི་ལག་ལེན། ཞར་བྱུང་ལྷོ་སྒོ་བཅས་ཉེར་མཁོའི་ཆོག་

།ཁྲིགས་གཏི་ཐུག་ཁྲིགས་སུ་བཀོད་པར། དང་པོར། སློབ་དཔོན་གྱི་གཡས་ཕྱོགས་སུ་སྟེགས་བུ་ཁེབ་ལྡན་གྱི་ཁར་དཀྱིལ་
འཁོར་རས་བྲིས་ཡོད་ན་བཀྲམ། ཚོམ་བུ་ལ་བརྟེན་ཚེ་མཎྜལ་གྱི་ཁར་འབྲུ་དཀར་རྩི་བཅུད་དང་སྦྱར་བའི་ཚོམ་བུ་དབུས་སུ་ཆེ་བ་གཅིག མཐའ་བསྐོར
ཕྱོགས་བཞི་དང་མཚམས་བརྒྱད་དུ་དེ་ལས་ཆུང་ཙམ་རེ། དེའི་མཐའ་ཕྱོགས་བཞི་པོར་རེ་རེ། མཐར་མུ་ཁྱུད་ཟླུམ་བསྐོར་དུ་བྱས་པ་སྟེགས་ལ་
བཀོད༑ དེའི་སྟེང་དུ་གཙོ་བུམ་རྒྱན་ལྡན་མགུལ་ཆིངས་ཅན། རྒྱུན་འབབ་ཀྱི་ཆུས་གསུམ་གཉིས་གང་བལ་སྤྱིའི་བུམ་རྫས་ཉེར་ལྔ་བཏབ་པ་ཁ་རྒྱན་
D

ཅན༑ ལས་བུམ་དེ་མཚུངས་ཅན་དཀྱིལ་འཁོར་གྱི་ཤར་སྒོའི་གཡོན་ཟུར་དུ་བཞག དཀྱིལ་འཁོར་གྱི་མདུན་དུ་གཏོར་མ་འབྲུ་བཟང་གི་ཕྱེ་ལ་དཀར་མངར་སྨན་སོགས་བཏབ་པའི་ཕྱེ་མར་ལྟ་བུ་ལས་
བཅོས་པའི་དབྱིབས་ཟླུམ་པོ་རྩ་རྩེ་ཕྲ་ཞིང༌། ལྟོ་བ་ལྡིར་བ་པད་འདབ་བཞི་པ་ཕྱག་ལེན་མཐོང་བརྒྱུད་དཔེ་རིས་ལྟར། དཀར་རྒྱན་སུམ་བརྩེགས་ཀྱི་གོང་མ་ལ་བྱིའུ་མཆུ་ཅུང་ཟད་ཡོད་པ་སྟེ་དེ་ལ་
མཐའ་བསྐོར་དུ་དཀར་མངར་ཤིང་ཏོག་གིས་བརྒྱན་ཀྱང་ལེགས། ཡང་གཏོར་མ་འཁོར་མང་དུ་བྱེད་པའང་འདུག་མོད། ལག་ལེན་སྤྱི་ལ་མ་གྲགས་སོ། །འགའ་ཞིག་གིས་ལོགས་རྒྱན་དང་རྩེ་
མོར་མེ་རི་སོགས་བྱེད་པ་ནི་ལག་ལེན་འཆོལ་བར་སྣང་ངོ་། །དཀྱིལ་འཁོར་གྱི་གཡས་ནས་འགོ་བརྩམས་པའི་མཆོད་ཡོན་སྔོན་འགྲོའི་ཉེར་མཆོད་ལྔ། འགྲུབ་ན་སློབ་དཔོན་གྱི་མདུན་དུ་བདག་
མཆོད་ཀྱང་དེ་མཐུན་བསྒྲིགས། གཟུངས་རྡོར་ཀྱང་བུམ་པའི་ཉེ་ལོགས་སུ་བཀོད་ཆ་གསུམ་གཏོར་མ་བཅས། གཞན་ཡང་རྒྱས་སྤྲོས་ཚོགས་པའི་དབང་དུ་ན། རྔ་སིལ་དུང་དང་། རྡོར་དྲིལ་
སོགས་འདུ་བྱ་ཞིང༌། དེ་ནས་དཀྱིལ་འཁོར་དང་མཆོད་རྫས་ཀུན་ལ་དྲིའི་ཆུས་བསངས་གཏོར་བྱས་ཏེ་ཆོ་ག་ལ་འཇུག་སྟེ། དེ་ཡང་འདི་བྱ་རྒྱུད་ཡིན་ཕྱིར་ཤ་ཆང་སྒོག་བཙོང་སོགས་སྤངས་ཞིང་

༄༅། །གཙང་སྦྲ་ལ་གནས་དགོས ཏེ། གཟུངས་ཆོག་ཐར་པའི་ལྕགས་ཀྱུར་ཡང་ཁྲུས་དང་གཙང་སྦྲ་ལ་གནས་པས། ཅེས་གསུངས་པའི་ཕྱིར་རོ། །ནང་གསེས་བགེགས་
D|
ཀྱི་གཏོར་མ་ལ་ཤ་ཆང་ལ་ཕུག་གི་བརྒྱན་པ་ནི་འགལ་བ་མེད་དོ། །ཆོ་ག་དངོས་ལ་འཇུག་པ་ལ་སྟན་བདེ་བར་སྐྱིལ་ཀྲུང་གིས་འདུག་ཅིང༌། སེམས་མ་ཡེངས་ཤིང་ངེས་འབྱུང་གི་རྒྱུད་བསྐུལ་ཏེ་
སེམས་ཅན་ཐམས་ཅད་ཀྱི་དོན་དུ་སངས་རྒྱས་མི་འཁྲུགས་པའི་གོ་འཕང་ཐོབ་པར་བྱའོ་སྙམ་པའི་བྱང་ཆུབ་ཀྱི་སེམས་སྔོན་དུ་བཏང་ནས། བསྟོད་ཚོགས་ཅི་རིགས་དང་བརྒྱུད་པའི་གསོལ་འདེབས་
བྱས་རྗེས། རང་ཉིད་སྐད་ཅིག་གིས་ཞེས་པ་ནས་བཏང་སྙོམས་ཚད་མེད་པ་ལ་གནས་པར་གྱུར་ཅིག ཅེས་པའི་བར། ཨོཾ་སྭ་བྷཱ་ཝ་སོགས་ཆོས་ཉིད་རྣམ་པར་དག་པའྀ་སྔགས་བརྗོད། འདི་
སྐབས་འགའ་ཞིག་གིས་མདུན་དཀྱིལ་ལ་བསངས་སྦྱངས་བྱེད་འདུག་ཀྱང་འདིར་ནི་བདག་བསྐྱེད་ཁོ་ནའི་སྐབས་དོན་ཡིན་པས། མདུན་དཀྱིལ་ལ་བསངས་སྦྱངས་མི་དགོས། བདག་མེད་པ་
ཝཱ གཉིས་ཀྱི་སོགས་ནས། ཟླ་བའི་རྒྱབ་རྟེན་བྱས་པའི་སྟེང་དུ་རྡོ་རྗེ་སྐྱིལ་མོ་ཀྲུང་གིས་བཞུགས་པ། སྤྱི་བོར་འཁོར་ལོ་དཀར་པོ་ཨཾ་གྱིས་མཚན་པ་སོགས་ནས། བཞུགས་ཞེས་པའི་བར་ཏེ། འདི་

དག་ལ་གནས་གསུམ་བྱིན་རླབས་ཀྱི་ཕྱག་རྒྱ་གཞུང་ཉིད་དུ་དངོས་སུ་གསུངས་པ་མ་གཏོགས་གཞན་ཚིག་སྒྲོས་མེད་པ་ལ། དེང་སང་ཐུགས་ཀའི་རིགས་ལྔ་དང༌། ལྷ་མོ་བརྒྱད། སྒོ་མཚམས་མ་
སོ་སོ་བསྐྱེད་སྐབས་ཀྱང་དེ་དང་དེའི་ཕྱག་རྒྱ་བྱེད་སྣང་བ། མི་མཁས་པ་མཁས་སུ་རེ་བ་འགས་ལྐུགས་མའི་རིགས་འགྲེ་བྱས་པའམ། གང་ལྟར་ཡང་གཞུང་གི་ཚིག་དངོས་བསྟན་ལ་ནི་མ་བྱུང་བས་
མི་དགོས་པ་འདྲ་སྙམ་མོད། དཔྱད་པར་ཞུའོ། །གཙོ་བོའི་ཐུགས་ཀའི་ཟེར་སྐབས་རྡོར་དྲིལ་ལྀན། སྤྱན་འདྲེན་ཚིགས་བཅད་ཀྱི་ཚེ་རྡོ་རྗེ་གཡོབ་ཅིང་དྲིལ་བུ་གསིལ། ཨཾ་ཨཀྵོ་བྷྱ་སོགས་སྙིང་
པོའི་སྔགས་ཀྱིས་ཕྱིར་འབྲང་བསྐྲད། ཏ་ཐཱ་ག་ཏ་ཏ་སོགས་དམ་སྔགས་བརྗོད་ཅིང་དམ་རྒྱ་བསྟན། ཛཿ ཧཱུྃ་བཾ་ཧོཿ དམ་ཡེ་བསྲེས། ཨོྃ་བཛྲ་ཨ་བྷི་ཥིཉྩ་ཧཱུཾ་ཟེར་སྐབས་སྔགས་དང་ཡིད་བཞིན་ནོར་
བུ་ཆེན་པོའི་རྒྱལ་མཚན་གྱི་རྩེ་མོའི་ཕྱག་རྒྱས་དབང་བསྐར་ཏེ། ཨཾ་བཛྲ་ཨ་བྷིཥི ཉྩ་སོགས་རིམ་པ་བཞིན་སྤྱི་བོ། དཔྲལ་བ། རྣ་ལྟག་གཡས། ལྟག་པ། རྣ་ལྟག་གཡོན་རྣམས་སུ་བཞག་པ་
སྟེ༑ འགའ་ཞིག་འདི་ལ་ཡང་རྡོ་རྗེའི་ཕྱག་རྒྱ་དེ་ཁ་མཛད་འདུག་ཀྱང༌། དེ་གཉིས་ལ་ཁྱད་ཅུང་ཟད་ཡོད་པར་རིག་པར་བྱའོ། །དེ་ནས་མཆོད་པ་ལ། ཨཾ་ཨཀྵོ་བྷྱས་པ་རི་ཝ་ར་ཨངྒཾ་པྲ་ཏཱིཙྪ་སྭཱ་#

༄༅། ། ཧཱ། ལྷ་མོ་ཟླ་བ་ནས། ཤཔྟའི་བར་ཏེ། ཨཉྙཾ་ལ་ཕྱག་རྒྱ་དུང་ཆོས་ཁ་སྤྲོད་ཀྱི་ཚུལ་ལྟ་བུ། པུཥྤ་འདི་མེ་ཏོག་འཛིན་པའི་ཚུལ། དྷཱ་པེ་སྤོས་རེང་ཐོགས་པའི་
ཚུལ༑ ཨཱ་ལོ་ཀེ་མར་མེ་འབུལ་བའི་ཚུལ། གརྦྷེ་དྲི་ཆབ་ཀྱི་སྐུ་བྱུག་ཞུ་བའི་ཚུལ། ནཻ་ཝིདྱེ་ལ་ཞལ་ཟས་འབུལ་བའི་ཚུལ། ཤཔྟ་ལ་རོལ་མོ་དངོས་ཡོད་ན་དང༌། མེད་ན་རྔ་ཆེན་བརྡུང་བའི་
ཚུལ་ཏེ་ལག་ལེན་བཞིན་ནོ། །མཆོད་རྫས་དེ་དག་ཀྱང་ངོ་བོ་ཟག་མེད་ཀྱི་བདུད་རྩིའི་རང་བཞིན། རྣམ་པ་སོ་སོའི་མཚན་ཉིད་རྫོགས་ཞིང་རེ་རེའང་ནམ་མཁའི་མཐའ་ཁྱབ་པ་རྒྱུན་མི་ཆད་དུ་འབྱུང་བ་
སྙིང་ཁ་ནས་སྤྲུལ་པའི་མཆོད་པའི་ལྷ་མོས་འབུལ་བར་བསམ་པ་སྟེ་སྔགས་རྒྱ་ཏིང་འཛིན་གྱིས་བདག་ཉིད་ལྷར་གསལ་བ་ལ་མཆོད་པ་སྟེ། འདིར་མཆོད་པའི་གོང་དུ་གཞུང་ལས། མཆོད་པ་རེ་
རེའང་ནམ་མཁའ་ཁྱབ་པར་མོས་པས། ཞེས་གསུངས་པ་ལས་ཚིག་གི་བྱིན་རླབས་དངོས་མི་འབྱུང་བ་ནི་སྐབས་འདིར་འཇུག་པ་བདེ་བ་དང་དམིགས་པ་གཙོ་ཆེ་བར་མཛད་པ་ཡིན་ནོ། །དེ་ནས་ཧཱུཾ་
)n9མགོན་པོ་གནམ་གནས། མ་ལུས་མཉེས་པར་མཛད་ལ་ཕྱག་འཚལ་ལོ། །ཞེས་པའི་བར་དྲིལ་གསིལ་དང་བཅས་པས་བསྟོད། དེ་ནས་བཟླས་པ་ནི། སྒྲ་དང་སེམས་དང་གཞི་ལ་གཞོལ། །ཡན་ ྨ2

ལག་བཞི་དང་དམིགས་པ་གསུམ་སོགས་ཆོག་གཞུང་དུ། རྒྱུད་ཀྱི་ལུང་དྲངས་པའི་དོན་བཞིན་དམིགས་པ་དང་བཅས་པས། ན་མོ་རཏྣ་ཏྲཱ་ཡཱ་ཡ་སོགས་རྩ་སྔགས་བཟླ། ཨཾ་ཨ་ཀྵོ་བྷྱ་སོགས་སྙིང་པོ་
ཞཱི སྟེ༑ གཙོ་བོར་རྩ་སྔགས་ཉིད་དང་ཞར་དུ་སྙིང་པོ་ཡང་བཟླ། ྋབཟླས་དམིགས་སྐོར་རྒྱས་པ་གཞན་དུ་ཤེས་ལ་ཕྱོགས་ཙམ་ནི། རང་བཅོམ་ལྡན་འདས་མི་འཁྲུགས་པར་གསལ་བའི་སྙིང་འོད་ཀྱི་
གུར་ཁང་སྔོན་པོའི་དབུས་སུ་པད་ཟླའི་སྟེང་སྒོམ་པ་དང་འདྲ་བའི་མི་འཁྲུགས་པ་ཕྱོགས་བཞིར་རྒྱལ་བ་རིགས་བཞི། གཙོ་བོའི་ཐུགས་ཁར་ཟླ་གདན་ལ་ཧཱུཾ་མཐིང་ཁ། མཐར་རྩ་རིག་སྔགས་འཕྲེང་
སྔོན་པོ་གྱེན་ལངས་གཡས་བསྐོར་དུ་བཀོད་པ་སྟེ། བཟླ་དུས་ཐུགས་འོད་ཀྱིས་ཕྱོགས་དུས། རྒྱལ་བའི་བྱིན་མཐུ་བསྡུ་བ་དང༌། སེམས་ཅན་གྱི་སྡུག་བསྔལ་སྦྱངས་ཞིང་སངས་རྒྱས་ཀྱི་གོ་འཕང་
ལ་བཀོད་པ་སོགས་དོན་གཉིས་ཀྱི་སྤྲོ་བསྡུ་བྱ། འཁོར་སྔགས་བཟླ་བར་སྤྲོ་ན། ལྷ་མོ་སོ་སོའི་ཐུགས་ཀར་ཟླ་གདན་ལ་ས་བོན་ཁ་དོག་རང་མདོག་དང་མཐུན་པ་ལ་སྔགས་འཕྲེང་ཀྱང་དེ་མཚུངས
ཀྱིས་བསྐོར་བ། ས་བོན་ནི། ཤཾ་ཙི། སཾ་ངཱ། ཚི་ཀཾ། ཤཾ་མཾ། ཛཿ ཧཱུཾ་བཾ་ཧོཿ སྟེ་རང་རང་གི་སྔགས་ཀྱི་མིང་ཐོག་དྲངས་པའོ། །འོན་ཀྱང་འཁོར་སྔགས་བཟླ་བ་གཞུང་གི་དངོས་བསྟན་ལ་མ་

༄༅། །གསུངས་པས་མ་བྱས་ཀྱང་འགལ་བ་མེད་དོ། །དེ་ནས་མདུན་བསྐྱེད་ཀྱི་དཀྱིལ་འཁོར་ལས་ཐམས་ཅད་པའི་སྔགས་བཛྲ་ཡཀྵ་ཧཱུྃ་གིས་བསངས་གཏོར་བྱས། དེ་ཡང་
སྔོན་དུ་སྟ་གོན་དང་འབྲེལ་བ་ཞིག་ན་ནི། འདི་སྐབས་གཙོ་བོའི་སྙིང་པོ་དང་ལྷ་མོ་བརྒྱད་དང་སྒོ་མའི་སྔགས་ཀྱི་མཐར་ཨ་བཏགས་པས་ནམ་མཁར་བཞུགས་པའི་སྟ་གོན་གྱི་ཡེ་ཤེས་པ་རྣམས་ལྷ་
མཚན་མ་གཉིས་མེད་དུ་བསྟིམ་དགོས་ཀྱང༌། དེང་སང་ཉིན་གཅིག་མའི་ལག་ལེན་དཀྱིལ་འཁོར་སྒྲུབ་པ་སྨར་འཇུས་གྲྭ་ཚང་ཚོར་གཏོང་སྲོལ་འདི་སྐབས་ལ་དེ་དག་མི་དགོས་ཞིང༌། དེས་ན་ལས་
U
སྔགས་དང་ཨོཾ་སྭ་བྷ་ཝའི་བསངས་གཏོར་རྗེས། ཚོམ་བུའམ་རས་བྲིས་ཀྱི་དཀྱིལ་འཁོར་འདི་ཉིད་མི་དམིགས་པའི་སྟོང་པ་ཉིད་དུ་གྱུར། དེའི་མདངས་ཧཱུཾ་ལས་ནས་མངོན་རྟོགས་སྤྱན་འདྲེན་མཆོད་
པ་བསྟོད་པ་བཟླས་པའི་བར་སྔར་བཞིན་ལ་བདག་ཉིད་དང་རང་ཅེས་པའི་ཚིག་མི་འདོན་པ་དང༌། མཆོད་པའི་འཇུག་ཏུ། ཛམྦུའི་གསེར་ལས་རང་འབྱུང་ལྟེ་བ་ཟླུམ་སོགས་རྒྱལ་སྲིད་སྣ་བདུན་ལ་
༣སོགས་པའི་མཆོད་ཚིག་གཞན་ནས་ཁ་བསྐང་སྟེ་འདོན་སྲོལ་སྣང་བས་དེ་བཞིན་ལེགས། བཟླས་པའི་སྐབས། མདུན་བསྐྱེད་ཀྱི་ལྷའི་ཐུགས་ཀར་ཟླ་བ་ལ་ས་བོན་སྔགས་འཕྲེང་བཀོད། རང་གི་

ཐུགས་ཀའི་ས་བོན་སྔགས་འཕྲེང་ལས་འོད་འཕྲོས་མདུན་ལྷའི་རྒྱུད་བསྐུལ། དེའི་ཐུགས་ཀ་ནས་འོད་ཀྱི་འཕྲོ་འདུས་མཆོད་སྦྱངས་བྱིན་མཐུ་བསྡུ་བ་སོགས་བྱའོ། །བུམ་བསྐྱེད་ནི། གཙོ་བུམ་གྱི་
ཁའི་ཁ་རྒྱན་གྱི་མདུན་གཟུངས་ཐག་རྡོ་རྗེ་འཕྲེང་བཞག་ཏུ་བཞགྋ ཨོཾ་སྭ་བྷཱ་ཝས་བསངས་སྦྱངས། བཾ་ལས་ཕྱི་བུམ་པ་ནང་བདུད་རྩིའི་རྒྱ་མཚོ། དེའི་དབུས་སུ་པདྨའི་སྡོངཔོ། དེའི་སྟེང་དུ་ཨ་
ལས་ཟླ་བ་ལ། དད་པ་དང་ནི་དམ་ཚིག་གིས། །ཚུར་གཤེགས་སོགས་ནས་ཛཿ ཧཱུྃབཾ་ཧོཿ ལས་ཐམས་ཅད་པར་རྡོ་རྗེ་གནོད་སྦྱིན་ནག་པོ་ཕྱག་གཉིས་ཁ་འགྲམ་དུ་རྡོ་རྗེ་མཆེ་བ་འཛིན་པའོ།
བུམ་བསྐྱེད་འདིར་མངོན་རྟོགས་ཡོངས་རྫོགས་འདོན་པ་དང་མི་འདོན་པ་སོགས་འགའ་མཆིས་ཀྱང༌། འདིར་ནི་རྒྱུད་གཞུང་ལས། རྒྱ་མཚོ་པདྨ་ཟླ་སྟེངས་སུ། །མི་འཁྲུགས་རྒྱལ་པོ་སྤྱན་དྲངས་
ལ༑ །ཞེས་གསུངས་ཞིང༌། དེ་མཐུན་ཆོག་གཞུང་ལ་ཡང་གསུངས་པ་བཅས་མངོན་རྟོགས་མི་འདོན་པར་མགྲོན་སྟབས་སུ་སྤྱན་འདྲེན་པ་ཉིད་ལེགས་པ་ཡིན་ནོ། །དེ་ནས་མཆོད་པ་འབུལ་བ་ནི་
མཆོད་ཚིག་ཅི་རིགས་པས་རུང་མོད། དེང་སང་ཕལ་གྱིས་ཆུ་བོ་གངྒཱ་མ་རང་འདོན་པ་བཅས། གང་ལྟར་ཡང་མཆོད་པའི་འཇུག་ཏུ་གཏོར་འབུལ་བྱེད་པ་ཕྱག་ལེན་དུ་སྣང་བས་དེའི་ཚེ། མཆོད་

།བཤམས་པས་གཏོར་མར་ཆབ་སྦྲན། ཨོཾ་སྭ་བྷཱ་ཝ་སོགས་གཏོར་མ་བསངས་སྦྱངས། ཐལ་མོས་ཁོང་སྟོང་ཚིགས་བཅག་པ་དཔྲལ་བའི་ཐད་ཀར་གཡས་གཡོན་དུ་
བསྐོར་ཞིང་། ན་མཿ སརྦ་ཏ་ཐཱ་ག་ཏ་བྷོ་སོགས་ནམ་མཁའ་མཛོད་ཀྱི་སྔགས་ལན་གསུམ། དེ་རྗེས་ལག་གཡས་རྡོ་རྗེ་ཁུ་ཚུར་སྙིང་ཁར་བཅང་གཡོན་མཆོག་སྦྱིན་བྱས། ན་མཿ སརྦ་ཏ་ཐཱ་ག་
ཏ་ཨ་ཝ་སོགས་རྒྱ་ཆེན་ཤུགས་ལྡན་གྱི་སྔགས་བརྗོད། རྡོ་རྗེ་ཐལ་མོ་ཁ་གྱེན་དུ་ཕྱེ་བའི་མཐར་སེ་གོལ་ཏོག་པ་དང་བཅས། བ་ལིང་པཱུ་ཛ་ཁཱ་ཧི་ལན་གསུམ། དེ་རྗེས་མགོན་པོ་གནམ་ཀ་མ་སྟེ་
གདངས་དྲིལ་བྱེད་དམ་དྲིལ་གསིལ་དཀྱུས་བཞིན་བགྱིས་ཏེ། གདངས་དྲིལ་རྒྱས་པ་བྱེད་ན་ཕྱག་རྒྱ་མཐོང་བརྒྱུད་ལྟར་དང༌། བསྟོད་པའི་མ་ལུས་མཉེས་པར་མཛད་ལ་ཕྱག་འཚལ་ལོ་ཞེས་པའི་
འཇུག་ཏུ། ལས་བུམ་གྱི་ལྷར་བསྟོད་པ། ཧཱུཾ་འཇིགས་པའི་ཧཱུཾ་སྒྲ་ངེས་སྒྲོག་ཅིང་སོགས་འདོན་སྲོལ་སྣང་བས་དེ་བཞིན་ནམ། ཡོ་གའི་རྒྱུད་ཚིག རྡོ་རྗེ་གནོད་སྦྱིན་ཐབས་ཆེན་པོ། །རྡོ་རྗེ་མཆེ་
༡བ་འཛིན་པ་སྟེ། །བདུད་འཇོམས་རྡོ་རྗེ་མི་ཟད་པ། །ཕྱག་འཚལ་རྡོ་རྗེ་དྲག་པོ་ལའོ། །ཞེས་གང་རིགས་ཀྱི་བསྟོད་པ་བྱའོ། །དེ་ནས་བཟླས་པ་སྔར་བཞིན་གྱི་འཇུག་གཟུངས་རྡོར་ལས་བུམ་སྟེང་ཀཱ

བཞག་གི བཛྲ་ཡཀྵ་ཧཱུཾ་ཅི་རིགས་བཟླས་མཐར། སྐུ་ལས་བདུད་རྩིའི་རྒྱུན་བབས་པས་བུམ་པ་གང་བར་གྱུར་ཅེས་བརྗོད། དེ་ནས་ཆ་གསུམ་གཏོར་མ། ལྷ་དང་ལྷ་མིན་གནོད་སྦྱིན་ལྟོ་འཕྱེ་
གྲུལ༑ །སོགས་དྲིལ་གསིལ་དང་བཅས་པས། དེ་རིང་ཕན་ཆད་བསྐྱེད་པར་གྱིས་ཞེས་པའི་བར་བཏང༌། གཏོར་མ་གསུམ་སྣོད་སོ་སོར་ཡོད་ན་ཚིག་མཚམས་སོ་སོར་དོར། མེད་ན་རྗེས་དེར་
བསྡེབས་སུའོ། །དེ་རྗེས་དབང་ལ་ཇི་ལྟར་བལྟམས་པ་ཟེར་སྐབས། མགོ་ནས་གྲལ་རིམ་གྱི་ཚོགས་ཡོངས་ལ་ཁྲུས་ཆུ་བཀྱེ། བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པའི་དྲུང་དུ་དཀྱིལ་
འཁོར་ཆེན་པོར་འཇུག་པ་ཞུ་བའི་ཡོན་དུ་སོགས་མཎྜལ་ཕུལ། ཨོཾ་ཨཱཿ ཧཱུྃ་ཞེས་མིག་དར་བཅིངས། དཀོན་མཆོག་གསུམ་ལ་བདག་སྐྱབས་མཆི་སོགས་སྐྱབས་སེམས་ཕོག བླ་མ་རྡོ་རྗེ་འཛིན་པ་
ཀྱེ༑ སོགས་ལ་ཡང་ཐལ་སྦྱར། དེ་རྗེས་དུང་ཆོས་ནས་མནའ་ཆུ་བླུད། ལམ་ཆེན་འདི་ནི་སོགས་བརྗོད། ཨཾ་ཨཀྵོ་བྷྱ་ན་ར་ཀནཧཱུྃ། ཞེས་སྐབས་རྡོ་རྗེའི་ཕྱག་རྒྱ་སྤྱི་བོར་བཞག་ཅིང་གཟུངས་
སྔགས་ལན་གསུམ་བཟླས། དེང་སང་ཕྱག་ལེན་དུ་འདི་སྐབས་རོལ་མོ་དང་བཅས། རྡོར་དྲིལ་གཉིས་ཀ་སྤྱི་བོར་འཛིན་བཞིན་པས་དཀྲོལ་བར་སྣང་ངོ་། །དེས་ལྷའི་རིགས་ཀྱིས་སོགས་གཞུང་

།བཞིན་ནས། རྡོ་རྗེའི་དབང་བསྐུར་སྩལ་དུ་གསོལ། ཅེས་པའི་འཇུག ཨཾ་བཛྲ་ཡཀྵ་ཧཱུཾ། རང་ཉིད་སྐད་ཅིག་གིས་བཅོམ་ལྡན་འདས་མི་འཁྲུགས་པ་ཞེས་ནས། རྡོ་རྗེ་
སྐྱིལ་མོ་ཀྲུང་གིས་བཞུགས་པར་གྱུར། གཟུངས་ལན་གསུམ་འདོན་སྐབས་མཆོད་གཤོམས་པས་སློབ་དཔོན་གྱི་ཕྱག་ཏུ་གཙོ་བུམ་ཕུལ། གཙོ་བུམ་ནས་ལས་བུམ་ནང་དུ་ཁྲུས་ཆུའི་རྒྱུན་ཕྲན་བུ་ཞུས་
ཏེ་དམངས་ལ་བཀྱེ། འདི་ནི་སྦྱིན་པའི་རང་བཞིན་ཆུ་སོགས་བརྗོད། བསྡུས་པར་གཙོ་བུམ་ཉིད་ཀྱི་ཆུས་ཚང་མར་བཀྱེ་བས་ཆོག དེ་རྗེས་ཨཾ་བཛྲ་སོགས་དང་འདིས་དབང་བསྐར་བ་ཙམ་གྱིས་
རིགས་སྔགས་འཆང་ལ་དེ་བཞིན་གཤེགས་པ་ཐམས་ཅད་ཀྱིས་དབང་བསྐར་བར་འགྱུར་རོ། །འདིར་དཔེ་འགའ་ཞིག་ཏུ་རིགས་སྔགས་འཆང་ལ་ཞེས་དགོས་རྒྱུར་ཐམས་ཅད་ལ་ཞེས་སྣང་བ་ནི་ཡི་གེ་
མ་དག་པ་རྒྱ་འབྱམས་པའོ། །དེ་རྗེས་རྫས་བརྒྱད་ཀྱི་ཙཀྴི་ཡོད་ཚེ་སློབ་དཔོན་གྱི་ཕྱག་ཏུ་འབུལ། ཚིག་མཚམས་སོ་སོར་བརྗེ་ལེན་གྱིས། མེ་ལོང་ཡེ་ཤེས་རྒྱ་མཚོ་ཆེན་པོ་ཡིས་སོགས་
ནས༑ བགེགས་རྣམས་ཞི་གྱུར་ཅིག །ཅེས་པའི་བར་རོ། །ཙཀླི་མེད་ཚེ་མོས་པས་ཚིག་འདོན་པ་ཉིད་ཀྱིས་ཆོག དེ་རྗེས་སླར་ཡང་གཙོ་བུམ་ནས་ཁྲུས་ཀྱི་ཕྱིར་བུམ་ཆུ་བཀྱེ། གཟུངས་ཀྱི་

འཇུག་ཏུ། སརྦ་པཱ་པཾ་སོགས་ནས་འདི་ལ་སུས་ཀྱང་གནོད་པར་མ་བྱེད་ཅིག དེ་རྗེས་མཆོད་པ། ཨོཾ་ཨཉྙཾ་སོགས་བརྗོད་པ་འདི་སློབ་མ་རྡོ་རྗེ་སློབ་དཔོན་དུ་བསྐོ་བའི་རྣམ་བཞག་ཡིན་པས་དབང་
ཞཱི བསྐུར་དངོས་ཀྱི་ཚེ་སློབ་མཆོད་ཟུར་པ་དགོས་ཀྱང་རྒྱུན་དུ་ལོགས་པ་མེད་ཀྱང་མཆོད་པ་ཁ་གསོ་ཙམ་གྱི་ངོས་སྔགས་མཆོད་འདོན་དགོས་ལ། དེང་སང་ཆོ་ག་བ་ཕལ་གྱིས་མི་འདོན་པ་མང་བ་ནི་
གཞུང་གི་བསམ་བྱ་ལ་ཐུགས་གཞིགས་མ་བཅུག་པས་ལེན་ནོ། །ཇི་ལྟར་འཁོར་ལོ་བསྒྱུར་བའི་རྒྱལ། །ཞེས་ནས། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི།
བཏང་རག་གི་མཎྜལ་བྱའོ། །དེ་རྗེས་ལྷོ་སྒོའི་ཆོ་ག་དང་མ་འབྲེལ་ཚེ་མཆོད་བསྟོད་རྗེས་བསྡུ་བསྔོ་སྨོན་སོགས་བྱའོ། །ཞར་བྱུང་ལྷོ་སྒོའི་ཆོ་ག་དང་འབྲེལ་བའི་དབང་དུ་ན། རོ་ཡོད་ཚེ་གཟུངས་
སྔགས་ཀྱིས་རླབས་པའི་དྲིའི་ཆུས་དག་པར་བཀྲུས། རྒྱ་ཤོག་གམ་བོད་ཤོག་གཙང་མར་མཚལ་ལམ་སྣག་ཚས། གཟུངས་རིང་གཙོ་བོའི་སྙིང་པོ་དང༌། ལྷ་མོ་བརྒྱད་སྒོ་མའི་སྔགས་བཅས་དག་
པར་བྲིས་པ་སོ་སོར་བཅད་དེ་དྲི་བཟང་གིས་ཆུས་བྱུགས་པ་བསྐམ་པའི་རྗེས། གཙོ་བོའི་སྔགས་མགོ་དང༌། ལྷ་མོ་བརྒྱད་དང་སྒོ་མའི་སྔགས་ཡན་ལག་བཞི་སོ་སོར་བཏགས་ཞེས་གསུངས་པའི་

༄༅། །དོན་བཞིན་སྤྱི་བོར་གཙོ་བོའི་སྙིང་པོ་དང་སྙིང་གར་གཟུངས་རིང་དང་། ངན་སོང་སྤྱོད་པའི་རྩ་རིག་དུརྒ་སོགས་བྲི། ལག་གཡས་ཀྱི་མཁྲིག་མ་དང་བར་ལྷུར་པད་ཅན་
མ་དང་འཇིགས་མེད་མའི་སྔགས་གཡོན་གྱི་མཁྲིག་མ་དང་བར་ལྷུར་འོད་ཅན་མ་དང་རྣམ་རྒྱལ་མ་ཡི་སྔགས། གཡོན་གྱི་བརླ་དང་ལོང་བུར་མདངས་ལྡན་མ་དང་དཀར་ཤམ་མ། གཡས་ཀྱི་བརླ་
དང་ལོང་བུར་སྒྲིབ་མེད་མ་དང་ཡིད་གཞུང་མའི་སྔགས། དཔུང་པ་གཡས་ལ་ལྕགས་ཀྱུ་མ། གཡོན་ལ་ཞགས་པ་མ། པུས་མོ་གཡོན་ལ་ལྕ།ས་སྒྲོག་མ། གཡས་ལ་དྲིལ་བུ་མའི་སྔགས་མར་
བརྒྱད་
དང་སྦྲང་རྩི་ལྟ་བུས་གནས་སོ་སོར་སྦྱར་ཏེ་ཕྱི་ནས་དར་རམ་རས་ཀྱིས་བཅིངས་ཏེ་མི་གྲོལ་བར་བྱ་བ་སོགས་ཀྱི་ཕྱག་ལེན་ཀྱང་ཡོད་པར་སྣང་མོད། གཞན་དུ་མིང་བྱང་དང་དྲི་རྟེན་གོས་སོགས་ལ་བྱེད་
པ་མང་བས། དེ་ལྟར་གྱི་ལག་ལེན་དུ། ཤོག་བུ་ལ་འདས་པོའི་གཟུགས་བརྙན་ཆ་བྱད་འདྲ་ཉམས་དོད་པ་ཐལ་སྦྱར་གྱིས་པད་སྟེང་དུ་འཁོད་པ་དང་། གདུགས་འཕན་བླ་རེ། མེ་ལོང་། མར་
མེ༑ རེག་བྱ་སོགས་མཚོན་བྱེད་བྲི། བྱང་བུའི་རྒྱབ་ངོས་སམ། གཤམ་དུ་མིང་ཡི་གེ་དབུ་ཅན་དུ་བྲི་སྲོལ་དང་། ཡང་འདས་པོའི་གཟུགས་བྲིས་པའི་གཡས་གཡོན་གྱི་སྟོད་ཆ་ལ་མིང་ཡིག་བྲི་བ་ ྤ?

ཡང་མཆིས་མོད། རྒྱབ་ངོས་སུ་བྲི་བ་ན་གཟུགས་ཀྱི་སྙིང་ཁའི་ཐད་དུ་ནྀ་བྲི། དེའི་སྟེང་གི་ཆ་ནས་མགོ་བཟུངས། བཅོམ་ལྡན་རྡོ་རྗེ་མི་འཁྲུགས་པའི་ལྷ་ཚོགས་རྣམས་ལ་ཚེ་འདས་མིང་འདི་ཞེས་
བགྱི་བས་ཕྱག་འཚལ་ཞིང་སྐྱབས་སུ་མཆིའོ། །འཁོར་བའི་སྡུག་བསྔལ་ལས་བསྒྲལ་ཞིང་བྱང་ཆུབ་ཆེན་པོ་ཐོབ་པར་མཛད་དུ་གསོལ། ཅེས་པ་ལྟ་བུའམ། བསྡུ་ན་མིང་ཡིག་གཅིག་པུ་བྲིས་པས་
ཀྱང་མི་འཐུས་པ་མེད། དེ་ལྟར་མིང་བྱང་སྲོག་ཤིང་ལ་བརྟེན་པ་དཀྱིལ་འཁོར་ལྷོའམ་སློབ་དཔོན་གྱི་མདུན་དུ་བྱང་བསྟན་པད་གཟུགས་ལ་བཀོད། ཉེ་སྐོར་དུ་དྲི་རྟེན་གོས་ཆས་གང་རིགས་ཀྱང་
བཤམས༑ སྦྱངས་ཆས་ཀྱི་གཏོར་མ་གསུམ། ཏིང་ལོ་ཆང་བུས་བསྐོར་བ་སྣོད་སོ་སོར་བཤམས། བྱེ་ནག་དང་ཡུངས་ཀར་བསྲེས་པའི་སྣོད། མེ་ལོང་ལ་ཏིལ་གྱི་སྡིག་གཟུགས་བཀོད་པ་མེ་
དང་ཆུ་སྣོད་ཁྲུས་རས་ཁྲུས་གཞོང་། ཏལ་འབར། འདོད་ཡོན་ཟས་ཕུད་དཀར་མངར་ཤིང་ཏོག་གིས་བརྒྱན་པ་ལས་ཤའི་དྲི་མ་མེད་པ་སོགས་འོག་ཏུ་དགོས་པའི་ཡོ་བྱད་མ་ཚང་བ་མེད་པ་
བཤམས༑ ལས་བུམ་དཀྱིལ་ཆོག་སྐབས་ནས་སློབ་དཔོན་གྱི་མདུན་དུ་ཡོད་ན་དང་མེད་ཚེ་སློབ་དཔོན་གྱི་མདུན་དུ་བཀོད། བྲབ་རྫས་བྱེ་ཡུངས་བསྲེས་པ་དེ། གོང་དུ་མདུན་བསྐྱེད་བུམ་བཟླས་

།སྐབས་སུ་ཕུས་འདེབས་པ་སོགས་བྱ། དེ་ནས། ཨོཾ་བཛྲ་ཡཀྵ་ཧཱུཾ་ཞེས་དྲིས་བསངས་གཏོར། སྟོང་པའི་ངང་ལས་ནྀ་ལས་ཚེ་འདས་དེ་སྔར་གསོན་པོའི་གནས་སྐབས་༄༅།
ཀྱི་གཟུགས་ཇི་ལྟ་བར་གྱུར། ན་མོ་སོགས་ནས། འདིར་ཁུག་ཅིག་བར་ཏེ་བདེན་སྟོབས་བརྗོད་པ་ལན་གསུམ། འདི་ལ་ཕྱག་རྒྱ་སྡིགས་མཛུབ་རྒྱབ་སྤྲོད་ཀྱི་མཐེའུ་ཆུང་གཉིས་དང༌། མཛུབ་མོ་
གཉིས་ཕན་ཚུན་སྦྲེལ་ངོས་འདིར་ཁུག་ཅིག་སྐབས་ལྕགས་ཀྱུའི་ཕྱག་རྒྱ་དང་མཇུག་དྲིལ་གསིལ་རེ་བཅས་བྱེད་སྲོལ་སྣང་མོད། ཕྱག་རྒྱའི་ཁུངས་ལ་ཅུང་ཟད་བརྟག ཚེ་འདས་ལུས་བརྗེས་
ནས༑ བཛྲ་སཏྭ་ཧཱུྃ་ཛཿ ཚེ་འདས་ཀྱི་རྣམ་ཤེས་སོགས་ནས་ཇི་ལྟ་བར་གྱུར། མཆོད་གཤོམས་པས་ཕྱག་བཙལ། བགེགས་ཞི་བས་སྦྱང་བ་ལ་ཐུགས་གཏད་པར་ཞུ་བརྗོད། སློབ་དཔོན་
གྱིས༑ གཏོར་མ་གསུམ་ལས་གཅིག་གཡས།¸ཡང་ན་གཏོར་མ་ལག་གཡས་གཅིག་པུས་བཟུང་སྟེ་བསྐོར་ཀྱང་ཆོག་གོ། གཅིག་གཡོན་དུ་བཟུང་སྟེ་བྱང་བུའི་ཕྱོགས་སུ་གཡས་བསྐོར་ལན་གཉིས་དང་གཡོན་བསྐོར་
༈གཅིག །ཨོཾ་སརྦ་བིགཾན་མཿ སརྦ་ཏ་ཐཱ་ག་ཏ་བྷྱོཿ་སོགས་ལན་གཅིག་ནས་གཡས་ཀྱི་གཏོར་མ་བཞག ཡང་གཡོན་གྱི་གཏོར་མ་གཡས་ཀྱིས་བཟུང་། གཡོན་གྱིས་གཏོར་མ་སྣོད་དུ་ཡོང་པ་

འཁུར་ཏེ་ཡང་ལན་གཅིག དེ་རྗེས་གཡོན་གྱི་གཏོར་མ་གཡས་ཀྱིས་བཟུང༌། གཡོན་པར་མེད་པ་བྱས་ཏེ་གོང་བཞིན་གཡས་བསྐོར་གཡོན་བསྐོར་སྔགས་བཅས་ལན་གཅིག ཡང་མཆོད་
གཤོམས་པས་ཕྱག་བཙལ། བགེགས་ཞི་དྲག་ཕྱེད་མས་སྦྱང་བ་ལ་ཐུགས་གཏད་པར་ཞུ་བརྗོད་རྗེས་ཨཾ་སུམ་བྷ་ནི་བརྗོད་སྐབས་ཏིང་ལོ་དང་ཆང་བུ་གཉིས་གཡས་གཡོན་དུ་འཁྱེར་ཏེ་གདེངས་ནས་
བྱང་བུའི་ཕྱོགས་སུ་བོན་བསྐོར་གཉིས་དང་ཆོས་བསྐོར་གཅིག་བསྐོར་ཏེ་བཞག གཡས་གཡོན་བརྗེ་བ་གོང་དང་འདྲ་བས་ལན་གསུམ། དེ་རྗེས་ཡང་མཆོད་གཤོམས་པས་བགེགས་དྲག་པོས་སྦྱང་
བ་ལ་ཐུགས་གཏད་པར་ཞུ་བྱས་པའི་རྗེས། རང་ཉིད་ཁྲོ་བོ་མེ་ལྟར་འབར་བ་ཡོངས་སུ་གྱུར་པའི་རྡོ་རྗེ་གནོད་སྦྱིན། མ་དང་ཊ་ལས་མིག་གཉིས་ཉི་མ་དང་ཟླ་བ་སོགས་ནས། བགེགས་ཀྱི་དགྲ་ལ་
ཕྱག་འཚལ་བསྟོད་བར། འདིའི་ཁྲོ་བོའི་སྤྱན་འདྲེན་གྱི་ཚིག དཔེ་ཆ་ཕལ་ལ། རིག་པའི་རྒྱལ་པོ་ཁྲོ་རྒྱལ་གཤེགས་སུ་གསོལ་དང་བཞུགས་སུ་གསོལ་ཅེས་པ་ནི་མ་དག་སྟེ། རིག་པའི་རྒྱལ་པོ་
ཁྲོ་རྒྱལ་བཞུགས་སོ་འཚལ། །ཞེས་པ་ཡིན་ཏེ་དོན་དུ་ཡོད་དོ་ཅོག་ཟེར་བ་ལྟ་བུའོ། །ཧཱུཾ། ང་ནི་གནས་འདིར་གཤིན་ལ་དབང་བསྐུར་བྱེད་སོགས་ནས། དེ་བས་མྱུར་བ་ཉིད་དུ་ཕྱིར་དེངས་✖

༄༅། ཤིག །ཟེར་སྐབས་གཏོར་མ་ཏིང་ལོར་བཅས་པ་རྣམས་བྱང་བུའི་ཕྱོགས་སུ་བོན་བསྐོར་གཉིས་དང་ཆོས་བསྐོར་གཅིག་བྱས་ཏེ་ཕྱིར་རྒྱང་རིང་དུ་དོར། སུམ་བྷ་ནི་
སོགས་བྲབ་རྫས་ཀྱིས་བྱང་བུ་སོགས་ལ་བྲབ། དེ་ནས། ཚེ་འདས་ཀྱི་ཚེ་ཐོག་མེད་ནས་ཀྱི་སྡིག་སྒྲིབ་ཐམས་ཅད་ཡི་གེ་བཾ་འྀ་ཀཾ་ནག་པོའི་རྣམ་པར་འདུག་པ་སོགས་རིམ་པར་བརྗོད། གཡས་སུ་མེ་
དང་གཡོན་དུ་ཆུ་བཞག་པའི། སྔགས་དང་བསྟུན་ཏིལ་མེ་དང་ཆུ་ལ་དོར་རྗེས། ༀ་སརྦ་བིད་སརྦ་ཨ་པ་ན་ཡེ་ཟེར་སྐབས་ཆུ་མེའི་སྟེང་དུ་བླུག་སྟེ་རོལ་མོ་དང་བཅས་པས་ཕྱིར་དོར། ཡུངས་ཀར་
དང་བྱེ་ནག་བསྲེས་པས་བྲབ་ཅིང་གཟུངས་བཟླ། ཨོཾ་སརྦ་དུརྒ་ཏི་པ་རི་ཤོ་དྷ་ནི་རཱ་ཛ་ཡ། ཏ་ཐཱ་ག་ཏ་ཡ། ཨརྷ་ཏེ་སཾ་མྱཀྶཾ་བུདྡྷ་ཡ། ཏདྱ་ཐཱ། ཨཾ་ཤོ་དྷ་ནི་ཤོ་དྷ་ནི་སརྦ་པཱ་པཾ་བི་ཤོ་དྷ་ནི་ཤུདྡྷེ་བི་
ཤུདྡྷེ་སརྦ་ཀརྨ་ཨཱ་ཝ་ར་ཎ་བི་ཤོ་དྷ་ནེ་སྭཱ་ཧཱ། ཞེས་དུརྒར་གྲགས་པའི་སྔགས་ཀྱང་འདོན་པར་བྱའོ། །དེ་ནས་ལས་བུམ་གྱི་ཆུས་དཀྱིལ་འཁོར་ལྷ་ལ་ཁྲུས་གསོལ་ཞིང་། དེའི་བྱིན་རླབས་ཀྱི་ཆུས་
༣ ཚེ་འདས་བཀྲུས་པས་སྡིག་སྒྲིབ་དག་པར་བསམ་སྟེ་རྒྱལ་བའི་སྐུ་ལ་ཉེས་པ་མི་མངའ་ཡང༌། །སོགས་མེ་ལོང་ཐོགས་ཏེ་ཁྲུས་གསོལ། དེ་བཞིན་གསུང་ཐུགས་ལ་སྦྱར། དེ་བཞིན་གཤེགས་པ་ ྤ

རྣམས་དང་དེ་སྲས་ལ་སོགས་དང་། ཁྲུས་དར་གྱི་སྐུ་ཕྱི་བའི་ཚུལ་གྱིས། དེ་དག་སྐུ་ལ་མཚུངས་པ་མེད་པའི་གོས། །སོགས་དང་། དེ་རྗེས་འདོད་ཆགས་ཞེ་སྡང་གཏི་མུག་གསུམ་ཞེས་སོགས་
དུག་བཅོམ་གྱི་བདེན་ཚིག་འདོན། འདི་སྐབས་ཚོར་དེང་སང་གི་ལག་ལེན་ལ་སངས་རྒྱས་ཀྱི་སྐུ་གཟུགས་སོགས་དང༌། ས་དང་ཆུ་སོགས་ཚིག་དང་བསྟུན་ཏེ་བྱང་བུའི་མགོར་འཇོག་སྲོལ་མཆིས་
ཀྱང་སྤྲོས་འདོད་ཁ་ཐལ་བ་སྟེ། འདི་ནི་བདེན་ཚིག་ཙམ་བརྗོད་པ་མ་གཏོགས་གཞན་མི་དགོས་པ་གཞུང་གིས་གསལ་བས་སོ། །སྦྲོ་ན་གང་ལ་སེར་སྣ་རྣམ་ཆགས་པ་སོགས་ཤིས་བརྗོད་འདོན་
ཅིང་༑ ཚིག་མཚམས་སུ་ལས་བུམ་གྱི་ཆུ་འཐོར་བ་སོགས་ཀྱང་བྱ། ཉོན་ཅིག་ཚེ་འདས་རིགས་ཀྱི་བུ། །ནས། མིང་ལ་ཆགས་བར་གྱིས་ཆོས་བཤད་བསྔས་པ་དང་། འདི་སྐབས་རྒྱས་པར་ན་
བར་དོའི་ཆོས་བཤད་དུ་གྲགས་པ་གཏོང་སྲོལ་ཡོད་པ་བཞིན། མཁས་མཆོག་སྒྲོལ་བའི་མགོན་པོ་དང༌། འཇམ་དབྱངས་བུདྡྷའི་ཞབས་དང་། བདག་གི་ཡོངས་འཛིན་ཆེན་པོ་འཇམ་དཔལ་དཔའ་
བོས་མཛད་པ་རྣམས་ལས་གང་རིགས་རྒྱས་བསྡུས་སྐབས་སྦྱར་གྱིས་མཛད་ན་ལེགས། ཆོས་བཤད་རྒྱས་པ་མ་འགྲུབ་ཕྱིན། བར་དོའི་གསོལ་འདེབས་རྒྱལ་དབང་རྗེས་མཛད་པ་འདོན་སྲོལ་ཡོད

| ༄༅། །པས་ཀྱང་འཐུས། དེ་རྗེས། དངོས་སུ་ཉེ་དུ་ཞིག་གིས་ཕྱག་འཚལ་དུ་བཅུག ཚིག་དེ་རྣམས་ཚེ་འདས་དེས་བརྗོད་མོས་ཀྱིས་གཙོ་བོ་རྒྱལ་བ་སོགས་ནས།
འཁྲུགས་པ་ཞེས་པའི་བར། འདིའི་སྡིག་ལྡན་བདག་ལ་སྐྱབས་སུ་གསོལ། ྋ ཞེས་པའི་སྐབས། སྡིག་ལྡན་ཚེ་འདས་ཞེས་བརྗོད་མཁན་ཡོད་འདུག་ཀྱང་། དེ་ནི་ཚེ་འདས་ཞེས་འདོན་པ་བསྒྱུར་མི་
དགོས་ལགས། དེ་ནས། ཇི་ལྟར་བལྟམས་པ་སོགས་སྐབས་ལས་བུམ་ནས་ཁྲུས་ཆུ་འཐོར་བ་སོགས་ནས་བདག་འཇུག་སྐབས་བཞིན་འདོན་པ་ཅུང་ཟད་བསྒྱུར་བས། རིགས་སྔགས་འཆང་ལ་དེ་
བཞིན་གཤེགས་པ་ཐམས་ཅད་ཀྱིས་དབང་བསྐར་བར་འགྱུར་རོ། །ཞེས་པའི་བར་དང༌། དེ་ནས་གཟུངས་འདོན་བཞིན་སརྦ་པཱ་པཾ་སོགས་ནས། འདི་ལ་སུས་ཀྱང་གནོད་པ་མ་བྱེད་ཅིག
འདས་སྐད་ཅིག་གི་བཅོམ་ལྡན་འདས་མི་འཁྲུགས་པ་སྐུ་མདོག་ནས། རྡོ་རྗེ་སྐྱིལ་མོ་ཀྲུང་གིས་བཞུགས་པར་གྱུར། འདོད་ཡོན་ཟས་ཕུད་ལ་བསངས་གཏོར་བྱས། ཡོ་བྱད་རྣམས་ཨོཾ་ལས་བྱུང་
བའི་ལྷ་རྫས་སུ་གྱུར། གཟུགས་དང་སྒྲ་དང་དྲི་དང་རོ། །རེག་བྱ་འདོད་ཡོན་རྣམ་ལྔ་འདི། །དཀྱིལ་འཁོར་ལྷ་ཚོགས་རྣམས་ལ་འབུལ། །དགྱེས་པ་ཆེན་པོས་བཞེས་སུ་གསོལ། །ཨོཾ་སརྦ་ཏ

ཐཱ་ག་ཏ་པཉྩ་ཀ་མ་གུ་ཎ་པུ་ཛ་ཧོཿ ཞེས་འདོད་ཡོན་ཟས་ཀྱི་ཕུད་བཅད་དེ་དཀྱིལ་འཁོར་ལ་འབུལ། ལྷག་མ་སྣོད་གཅིག་ཏུ་བཅད་དེ་མིང་བྱང་གི་མདུན་དུ་བཞག འདི་ལ་འགའ་རེས། ཚོགས་
རྣམས་མི་དམིགས་ཏེ་ཞེས་དང༌། ག་ཎ་ཙཀྲ་པུ་ཛ་ཧོཿ ཞེས་རྫོབ་རྟགས་འདོན་པའང་སྣང་མོད། བྱ་རྒྱུད་ལ་ཚོགས་ཀྱི་ཐ་སྙད་ཆེར་མེད་དོ། །ཉོན་ཅིག་ཚེ་འདས་རིགས་ཀྱི་བུ་ཞེས་ནས། སླར་
མངོན་པར་དགའ་བར་སོང་བར་གྱུར་བར་དཀྱུས་བཞིན་ཏལ་འབར་སྤར། ཕུང་པོ་ལྔ་ཡི་བུད་ཤིང་ལ་སོགས་ནས། ཡེ་ཤེས་མེ་ཡིས་མ་ལུས་བསྲེག་ཞེས་པའི་སྐབས་ཙམ་ནས་བྱང་བུ་
བསྲེག རྗེས་བསྔོ་བ་བྱ། བསྡ་ཆོག་ལ་མཆོད་ཡོན་སྔོན་འགྲོའི་ཉེར་མཆོད་རྣམ་ལྔ་རོལ་མོ་མཆོད། ཆོས་ཉིད་མཉམ་པ་ཉིད་སོགས་ཀྱིས་བསྟོད། རས་བྲིས་ཡིན་ན་འདིར་ནི་གཟུགས་སོགས་
ཀྱིས་བསྟིམ། ཚོམ་བུ་ཡིན་ན་ཨཾ་ཁྱེད་ཀྱི་ནས། བཛྲ་མུ༔ ཡེ་ཤེས་པ་གཤེགས། དམ་ཚིག་པ་རྣམས་མེ་ལོང་ལ་ཧས་བཏབ་པ་བཞིན་བསྡུས་ནས་མི་དམིགས་པར་གྱུར། དགེ་བ་འདི་ཡིས་
སོགས་དང་མངོན་པར་དགའ་བའི་ཞིང་དུ་བགྲོད་པའི་སྨོན་ལམ་དང་བཀྲ་ཤིས་རྣམས་བྱའོ། །དེ་ལྟར་རྡོ་རྗེ་མི་འཁྲུགས་པའི་གཟུངས་ཆོག་ཐར་པའི་ལྕགས་ཀྱུ་ལ་ཉེ་བར་མཁོ་བའི་ལག་ལེན་ཟིན་བྲིས་

ཟིན་༄༅། །མདོ་ཙམ་དུ་བགྱིས་པ་འདི་བཞིན། རང་ཉིད་ལ་བསླབ་སྦྱངས་ཀྱི་ཡོན་ཏན་གང་ཡང་མེད་གཤིས་ཆོ་གའི་ལག་ལེན་ཁུངས་དང་གཏིང་ཆོད་པ་དཀའ་ཡང༌། སྡིང་པོ་ཆེ་
༸མཆོག་གི་སྤྲུལ་པའི་སྐུ་རིན་པོ་ཆེ་སྐུ་མཆེད་གཉིས་ཀྱི་བཀའ་ནན་ཆེན་པོས་བསྐུལ་བ་ལྟར། ༧མི་ཕམ་ཆོས་ཀྱི་སྣང་བས་ཐུན་ཁ་ཤས་ལ་མགྱོགས་བྲིས་སུ་གྲུབ་པ་དགེ་ལེགས་འཕེལ་བར་གྱུར་
ཅིག༑ །།
262(B)

BlankPage AsPerOriginalDocument 262(B)

༄༅། །བཅོམ་ལྡན་འདས་མི་འཁྲུགས་པ་ལྷ་བཅུ་གསུམ་མའི་གཟུངས་ཆོག་ཐར་པའི་ལྕགས་ཀྱུ་ལ་ཉེ་བར་མཁོ་བའི་གོ་དོན་ལག་ལེན་གྱི་ཟིན་བྲིས་
མཐའ་དཔྱོད་ཅུང་ཟད་དང་བཅས་པ་ནོར་བུ་ཀེ་ཏ་ཀའི་བང་མཛོད་ཅེས་བྱ་བ་བཞུགས་སོ།།
དཔྱོད

།ཨོཾ་སྭ་སྟི། འདིར་བཅོམ་ལྡན་འདས་མི་འཁྲུགས་པའི་གཟུངས་ཆོག་ཐར་པའི་ལྕགས་ཀྱུ་ལ་ཉེ་བར་མཁོ་བའི་ལག་ལེན་ཟུར་༄༅།
བཀོལ་དཔྱད་པ་དང་བཅས་པ་ཉུང་ངུ་ཞིག་བྲི་བར་བྱ་ཡི་ལྷ་དང་བླ་མས་གནང་བར་མཛད་དུ་གསོལ། དེ་ལ་གཟུངས་ཆོག་འདི་ཉིད་དུ་དང་པོར་བསྙེན་
པ༑ བར་དུ་དཀྱིལ་འཁོར་ཆེན་པོའི་ལས་རིམ། ཐ་མ་ལྷོ་སྒོའི་ཆོ་ག ཞར་བྱུང་སྦྱིན་སྲེག་གི་ཆོ་ག་རྣམས་གསུངས་པའི་དང་པོ་བསྙེན་པའི་གསལ་བྱེད་
གསུང་གི་དབང་ཕྱུག་འཇམ་མགོན་བུདྡྷ་བཛྲར་ཞབས་ཀྱིས་མཛད་པའི་རྡོ་རྗེ་མི་འཁྲུགས་པའི་བསྙེན་ཐབས་རིན་ཆེན་སྒྲོན་མེ་ཞེས་བྱ་བའི་ལེགས་བཤད་རྨད་དུ་

༄༅། །བྱུང་བ་མཁས་པས་བརྟག་ན་བསྔགས་པར་འོས་པ་མཆིས་མོད། འོན་ཀྱང་དེར་རྒྱུད་གཞུང་གི་ལུང་འདྲེན་མང་བས་དཔྱོད་
ལྡན་རྣམས་ལ་བློ་བསྐྱེད་ལྷག་པར་ཆེ་ཡང་། བླུན་རྨོངས་ལས་དང་པོ་པ་རྣམས་མགོ་འཁོར་བ་དང་ལག་ལེན་སྨར་མ་འཐོར་ཐབས་སུ་བཞུགས་པ་རྣམས་གོ་
དཀའ་བར་སྣང་བས་འདིར་ད་ལྟའི་སྐྱེ་བོར་རང་ཉིད་ལྟ་བུ་ཁ་ཚོད་ལ་དཔག་པའི་གཏི་ཐུག་ཁྲིགས་སུ་བཀོད་ན། སྒྲུབ་པ་པོ་ཚངས་སྤྱོད་དགེ་བསྙེན་ཡན་ཆད་
ཀྱི་བསླབ་པ་ལ་གནས་ཤིང་བྱང་ཆུབ་ཏུ་སེམས་བསྐྱེད་པ། འདི་ཉིད་ཀྱི་དབང་ཐོབ་ཅིང་མ་མཐའ་ཡང་བྱ་རྒྱུད་ཀྱི་རྩ་ལྟུང་སོགས་ངོ་ཤེས་ཙམ་དང་དམ་ཚིག་
དཔྱོད

རགས་པ་ཁོང་དུ་ཆུད་པ་ཞིག་གིས་བསྙེན་པ་ལ་འཇུག་པར་བྱ་སྟེ། དེ་ལ་དབེན་ཞིང་ཡིད་དུ་འོང་བར་བསྙེན་པ་ཚུགས་ནས་མ་གྲོལ་གྱི་བར་དུ་མཚམས་གྲོལ་དགོས་པ་སོགས་མི་འབྱུང་བའི་གནས་
སུ༑ སྔོན་དུ་འགྲོ་བ་བླ་མ་དང༌། ཡོན་གནས་དཀོན་མཆོག་གི་རྟེན་སོགས་ལ་མཆོད་པ་འབུལ་བ། དགེ་འདུན་ལ་བསྙེན་བཀུར་བ། མདོ་རྒྱུད་ཟབ་མོའི་གསུང་སྒྲོག ངན་སློང་ལ་སྦྱིན་
གཏོང་༑ ཚ་ཚ་གདབ་པ་སོགས་དགེ་བའི་ལས་ཅི་འགྲུབ་འགྲུབ་དུ་བྱ་ཞིང་བསྒྲུབ་པ་ལ་བར་ཆད་མི་ཡོང་བའི་སྨོན་ལམ་གདབ། དེ་ནས་ཕྱི་མཚམས་ལམ་ཙམ་བཅད་ལ་ཞག་ཤས་ཀྱི་བར་སྐྱབས་
འགྲོ་སེམས་བསྐྱེད་ནན་ཏན་བྱ་ཞིང་རྩ་བརྒྱུད་ཀྱི་བླ་མ་ལ་གསོལ་བ་གདབ། ཐུན་མཚམས་ཕྱག་བསྐོར་མཎྜལ་འབུལ་བ་ཚ་ཚ་སོགས་ལ་འབད་ཅིང༌། ཁྱད་པར་ཡི་དམ་གྱི་སྐུ་གཟུགས་ལ་ཕྱག་
མཆོད་ཡན་ལག་བདུན་པ་སོགས་ཅི་འགྲུབ་བྱེད། བར་བར་དུ་ཆ་གསུམ་གང་མང་བཏང་ལ་བར་ཆད་མི་འབྱུང་བའི་ཕྲིན་ལས་འཆོལ། དེ་ལྟ་བུ་ཞག་འགའ་ཡང་མ་མཐར་བྱས་ལ། དེ་ནས་
གཟའ་སྐར་བཟང་བ་ཞིག་གི་ཉིན་མོ་གནས་ཁང་བྱི་དོར་བྱས་ལ་དཀོན་མཆོག་གསུམ་གྱི་རྟེན་དགྲམ། འགྲུབ་ན་མི་འཁྲུགས་པའི་སྐུ་བྲིས་འབུར་ཅི་རིགས་པ་ངེས་པར་བཤམས་པའི་མདུན་དུ་སྟེགས

༄༄ །བུའི་ཁར་མཆོད་གཏོར་འཛིན་གཏོར་དུ་བྱ། རྒྱུ་འབྲུ་བཟང་གི་ཕྱེ་ལ་དཀར་གསུམ་མངར་གསུམ་བཟང་སྨན་སོགས་བཏབ་པའི་ཕྱི་མར་རམ། ཡང་ན་མར་ལ་བྱས་ཀྱང་
རུང་སྟེ་དབྱིབས་ཟླུམ་པོ་རྩ་རྩེ་ཕྲ་ཞིང་ལྟོ་བ་ལྡིར་བ་འཁོར་མང་ངམ་པད་འདབ་ཅན་རྒྱན་གྱིས་མཛེས་ཤིང་དཀར་གསུམ་མངར་གསུམ་ཤིང་ཏོག་སོགས་གཙང་ཞིང་བསོད་པའི་ཁ་ཟས་བཟང་དགུས་
བརྒྱན་པ་དང༌། མཆོད་ཡོན་ཉེར་སྤྱོད་སོགས་བཀོད་པ་མཛེས་པར་བཤམ། མདུན་ཕྱོགས་སྟེགས་དམའ་བར་ཆ་གསུམ་གཏོར་མ་སྣོད་སོ་སོར་བཤམ་ལ་འགྲུབ་ན་མཆོད་པ་དང་བཅས་པ་
གསུམ་
བཤམ༑ དེ་ཡང་ཐོག་མའི་ཉིན་ཚར་གཉིས་དགོས་སོ། །དེ་དག་ལ་ཁ་ཕྱོགས་པར་ཀུ་ཤ་བཏིང་བའི་སྟེང་དུ་སྒྲུབ་པ་པོ་རང་ཉིད་ཀྱི་སྟན་བཏིང་བའི་ཉེ་ལོགས་སུ་རྡོར་དྲིལ་མེ་ཏོག་གུལ་ཡུངས་སོགས་
ཉེར་མཁོའི་ཡོ་བྱད་ཚོགས་པར་བྱས་ལ་ཕྱི་དྲོའི་ཆར་བབ་པ་ན་ལུས་རིལ་པོར་བཀྲུ་བའམ་ཡན་ལག་ལྔ་ཁྲུས་བྱས། གོས་གཙང་མ་བགོས་ཤིང་སྤོས་ཀྱིས་བདུག་ཏེ་རྡོ་རྗེའི་སྐྱིལ་ཀྲུང་གིས་སྟན་ལ་
༢ འཁོད༑ རང་ཉིད་སྐད་ཅིག་གིས་བཅོམ་ལྡན་འདས་མི་འཁྲུགས་པའི་སྐུར་གྱུར་ཅེས་བརྗོད་ཅིང་གཙོ་བོའི་སྙིང་པོ་དང་སུམྦྷ་ནི་ཅི་རིགས་བཟླས་ཏེ་གུལ་ཡུངས་ལ་ཕུ་བཏབ། སྔོན་འགྲོའི་ཆ་གསུམ་✖

གཏོར་མའི་ཏིང་ལོ་སྦར། ཆབ་སྦྲན། རང་གི་སྙིང་ཁའི་འོད་ཟེར་གྱིས་མགྲོན་རྣམས་བཀུག་པར་བསམ་ལ་རྡོར་དྲིལ་འཛིན་བཞིན་པས། རྡོ་རྗེ་གཡོབ་ཅིང་ལྷ་དང་ལྷ་མིན་སོགས་ནས་དཀྱུས་
ཉྙཾ བཞིན་བཏང་ལ་སོ་སོའི་མཐར་གཏོར་མ་ཕྱི་རོལ་དུ་སྐྱེལ་ཞིང་གདོན་རྣམས་རང་གནས་སུ་གཤེགས། ཕྱོགས་སྐྱོང་རྣམས་སྒྲུབ་ཁང་གི་ཕྱོགས་མཚམས་སུ་བཞུགས་ནས་བར་གཅོད་ཐམས་ཅད་
བསྲུངཞིང་བཟློག་པའི་ཕྲིན་ལས་མཛད་པར་བསམ། བགེགས་རྣམས་རིང་དུ་བསྐྲད་པར་བསམ་ཞིང་དྲག་སྔགས་བཟླ། རྡོར་དྲིལ་གསོར་བཀྲོལ་དང་གུ་གུལ་གྱི་དུད་པས་བདུག ཡུངས་དཀར་
གྱིས་བྲབ་ལ་གཏོར་མ་རྒྱང་རིང་དུ་དོར། དེ་ལྟར་བགེགས་སྐྲོད་ཀྱི་ཚེ་བདག་ཉིད་ལས་ཀྱི་ཁྲོ་བོའི་ང་རྒྱལ་དུ་འཕོ་བའམ་མ་འཕོས་ཀྱང་རུང་ངོ་། །དེང་སང་བོད་འདིར་ཡུལ་དུས་ཀྱི་ལག་ལེན་དང་
བསྟན་ཏེ་མཚམས་ཐོ་འཛུགས་དགོས་འདུག་མོད་འདིར་བསྐྱེད་ཆོག་སྒེར་དུ་མི་དགོས་སོ། བདག་དང་གདོན་བགེགས་སོགས་གཅད་བྱ་གཅོད་བྱེད་གཅད་པའི་བྱ་བ་ཐམས་ཅད་དོན་དམ་པར་མ་གྲུབ་
པའི་སྟོང་པ་ཉིད་ལ་བློ་བཞག་སྟེ་དོན་དམ་གྱི་སྲུང་འཁོར་དང༌། དེའི་རང་གདངས་སྒྱུ་མ་ལྟ་བུའི་སྣང་བ་ཀུན་རྫོབ་ཀྱི་སྲུང་འཁོར་གསལ་བཏབ་སྟེ། ངག་ཏུ་བདག་མེད་པ་གཉིས་ཀྱི་རང་བཞིན་གྱི་

།སྟོང་པ་ཉིད་དུ་འགྱུར། དེའི་གདངས་ནས་ནམ་མཁའི་ཁམས་ཁྱབ་པར་གྱུར། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཕཊ་སྭཱཧཱ། ཞེས་ལན་གསུམ་སོགས་བརྗོད་དེ་བསྲུང་བ་
བྱ༑ དེ་ཕྱིན་མཚམས་ཁོང་དེར་དགོས་ངེས་ཀྱི་ཡོ་བྱད་སྒྲུབ་གཡོག་སྨན་པ་སོགས་དམིགས་འོག་ཏུ་འཇུག་དགོས་ཁྲོལ་ཅན་དུ་བཅུག་རྗེས་དེ་མིན་གྱི་མི་དང་དངོས་པོ་གཏོང་ལེན་གྱི་འགྲིམ་འགྲུལ་
སྤངས་ཞིང་དེ་ནུབ་མཚམས་དམ་དུ་བཅད་དོ། །དེ་ནས་ངེས་འབྱུང་དང་བྱང་སེམས་ཀྱིས་ཀུན་ནས་བསླང་སྟེ་སེམས་ཅན་ཐམས་ཅད་ཀྱི་ལས་ཀྱི་སྒྲིབ་པ་མཐའ་དགག་རྒྱུན་བཅད་པའི་སླད་དུ་བཅོམ་
ཐཱ
ལྡན་འདས་རྡོ་རྗེ་མི་འཁྲུགས་པ་བསྒྲུབ་པར་བྱའོ་སྙམ་ནས་བསྟོད་ཚོགས་ཅི་རིགས་དང་། བརྒྱུད་པའི་གསོལ་འདེབས་སོགས་སྔོན་དུ་འགྲོ་བས་ཚོགས་བསགས་ནས་བཟུང་བཟླས་པའི་བར་ཚིག་ཕྱིར་
ཡིད་གཞན་དུ་མ་ཡེངས་པས་མཐར་ཆགས་སུ་གཏོང་བ་ལས་མངོན་རྟོགས་ཀྱི་ཚིག་རིས་ཕལ་ཆེར་གོ་སླ་ཞིང་རེ་རེ་ནས་རྣམ་ངེས་ཀྱི་ཚུལ་དུ་ཞིབ་མོར་བྲིར་མ་ལང་བས་རིགས་མཐུན་གཞན་དང་སློབ་
དཔོན་མཁས་པའི་གསུང་རྒྱུན་ལས་རྟོགས་པར་བྱ་ལ། འོན་ཀྱང་དེར་དཔྱད་དུ་ཡོད་དེ་གཞུང་དུ་གནས་གསུམ་བྱིན་རླབས་ཀྱི་ཕྱག་རྒྱ་དངོས་སུ་གསུང་པ་མ་གཏོགས་གཞན་གྱི་སྒྲོས་མེད་པ་ལ་དེའི་269

རིགས་པ་སྦྱར་ནས་ཐུགས་ཀའི་རིགས་ལྔ་དང་འཁོར་གྱི་ལྷ་མོ་བརྒྱད་སྒོ་མ་དང་བཅས་པ་བསྐྱེད་སྐབས་ཀྱང་སོ་སོའི་ཕྱག་རྒྱ་བྱེད་པ་འདི་གཞུང་གི་དངོས་བསྟན་ལྟར་ན་དགོས་མདོ་མེད་ཁ་བས་བར་
སྐབས་སུ་མི་མཁས་པ་མཁས་པར་བརྫུ་བ་འགའ་ཞིག་གིས་བློ་བཟོར་བྱས་པའི་ལྐུགས་པའི་རིགས་འགྲེ་ལྟ་བུ་མིན་ནམ་སྙམ་པ་སྟེ་དཔྱད་པར་བྱའོ། །གང་ལྟར་ཡང་སྤྱན་འདྲེན་གྱི་ཚེ་རྡོ་རྗེ་གཡོབ་ཅིང་
དྲིལ་བུ་གསིལ། ཚིགས་བཅད་ཀྱིས་སྤྱན་དྲངས་ལ་སྙིང་པོའི་སྔགས་ཀྱིས་ཕྱིར་འབྲང་བསྐྲད། དམ་རྒྱ་བསྟན་ཅིང་དམ་སྔགས་བརྗོད། དམ་ཡེ་བསྲེས། སྔགས་དང་ཕྱག་རྒྱས་དབང་
བསྐར༑ མཆོད་ཡོན་སྔོན་འགྲོའི་ཉེར་སྤྱོད་རོལ་མོ་དང་བཅས་པ་ཚིགས་བཅད་སྔགས་རྒྱ་ཏིང་ངེ་འཛིན་གྱིས་བདག་ཉིད་ལྷར་གསལ་བ་ལ་མཆོད། འདིས་མཚོན་རང་རེའི་ཀུན་མཁྱེན་ཆེན་པོའི་
གསུང་གི་སྒྲུབ་དཀྱིལ་ཕལ་ཆེར་དུ་བདག་མདུན་གཉིས་ཀའི་སྐབས་སུ་མཆོད་རྫས་བྱིན་རླབས་སྒེར་དུ་མི་འབྱུང་བ་ནི་ཚིག་གིས་བྱིན་རླབས་དངོས་བསྟན་ལ་མེད་མི་རུང་མིན་པས་འཇུག་པ་བདེ་བ་
དང་༑ ཏིང་ངེ་འཛིན་གྱིས་བྱིན་གྱིས་བརླབས་པ་གཙོ་ཆེ་བར་དགོངས་པ་སྟེ་འདིར་ཡང་དེ་ལ་མཆོད་པ་རེ་རེའང་ནམ་མཁའ་ཁྱབ་པར་མོས་པས་ཞེས་གསུངས་པས་མཚོན་པར་བྱེད་དེ་མཆོད་རྫས་བྱིན་

#༄༅། །རླབས་རྒྱས་པ་གཞན་ལས་འབྱུང་བ་ལྟར། ངོ་བོ་ཟག་མེད་ཀྱི་ཡེ་ཤེས། རྣམ་པ་རང་རང་གི་མཚན་ཉིད་རྫོགས་ཤིང་རྒྱུ་བཀོད་ཕུན་སུམ་ཚོགས་པ། བྱེད་ལས་
མཆོད་ཡུལ་གྱི་དབང་པོ་དྲུག་ལ་བདེ་བ་སྟེར་བ། སྣང་སྟོང་ཟུང་དུ་འཇུག་པའི་རང་བཞིན། མཆོད་རྫས་རེ་རེའང་ཡུལ་ནམ་མཁའི་མཐའ་ཁྱབ་པ། དུས་འཁོར་བ་མ་སྟོངས་ཀྱི་བར་དུ་རྒྱུན་མི་ཆད་
དུ་འབྱུང་བར་མོས། དེ་དག་སྙིང་ཁ་ནས་སྤྲུལ་པའི་མཆོད་པའི་ལྷ་མོ་ཚིག་རིས་དང་མཐུན་པ་རྣམས་ཀྱིས་ཐོགས་ཏེ་འབུལ་བར་བསམ་པའམ། མཆོད་རྫས་ཉིད་མཆོད་པ་དེ་དང་དེ་ཐོགས་པའི་ལྷ་
v
མོར་བསམ་སྟེ་འབུལ་བའང་རུང་ངོ་། །འདིར་ནི་གཞུང་གི་དངོས་བསྟན་གཙོ་ཆེར་བྱས་པ་ཡིན་གྱི་ལར་འདི་ལ་མཆོད་རྫས་བྱིན་རླབས་ལོགས་སུ་གཏན་ནས་བྱར་མི་རུང་བ་མ་ཡིན་ཏེ་གསང་བ་སྤྱིའི་
འགྲོས་དང་འདི་ཁའི་བུམ་ཆོག་དཔའ་བོ་རྡོ་རྗེའི་རྒྱ་གཞུང་དུའང༌། མཆོད་པ་བསྲུང་ཞིང་བྱིན་གྱིས་བརླབ། །ཅེས་གསུངས་པའི་ཕྱིར་རོ། །དེ་རྗེས་འདས་གཏོར་ཆབ་ཀྱིས་སྦྲན། སྭ་བྷཱ་ཝས་
དཔྱོདསྟོང་པ་སྦྱངས། གཏོར་མ་ཡེ་ཤེས་ཀྱི་བདུད་རྩའི་རང་བཞིན་འདོད་ཡོན་ཟད་མི་ཤེས་པ་ནམ་མཁའ་ཁྱབ་པར་མོས་ལ། ཐལ་མོ་ཁོང་སྟོང་ཚིག་བཅག་པ་དཔྲལ་བའི་ཐད་ཀར་གཡས་གཡྀན་དུ་271

བསྐོར་ཞིང་ནམ་མཁའ་མཛོད་ཀྱི་སྔགས་ལན་གསུམ། གཡས་རྡོ་རྗེ་ཁུ་ཚུར་སྙིང་ཁར་བཅའ། གཡོན་མཆོད་སྦྱིན་གྱི་སྣོད་འདེགས་ཚུལ་གྱིས་ན་མཿསརྦ་སོགས་རྒྱ་ཆེན་ཤུགས་ལྡན་གྱི་སྔགས་ལན་
ཞཱི གསུམ་བརྗོད་པས་མཆོད་ཡུལ་སོ་སོའི་ཐུགས་དང་མཐུན་པར་ཇི་ལྟར་བཞེད་པའི་ལོངས་སྤྱོད་དུ་སྦར་བར་མོས། ཕྱག་རྒྱ་ཕྱི་མ་འདི་གཞུང་དུ་མ་བཤད་ཀྱང་དགོས་སམ་སྙམ་མོ། །རྡོ་རྗེ་ཐལ་མོ་
གྱེན་དུ་ཁ་ཕྱེ་བའི་མཐར་སེ་གོལ་གཏོགས་ཅིང་བ་ལིང་པཱུ་ཛ་ཁཱ་ཧི་ཁཱ་ཧི་ལན་གསུམ་བརྗོད་པས་གཙོ་འཁོར་རྣམས་ཀྱི་ལྗགས་ལས་འོད་ཀྱི་སྦུ་གུ་བྱུང་བས་བདུད་རྩིས་དྲངས་ཏེ་གསོལ་བར་
བསམ༑ སྤྱིར་བྱ་རྒྱུད་རང་རྐང་གི་རྒྱུད་ཕལ་ཆེར་དུ་འཇིག་རྟེན་འདས་གཏོར་མ་བཤད་ཀྱང་འདིར་ཆོ་གའི་བྱ་བ་རྒྱུད་སྡེ་གོང་མ་དང་མཐུན་རུང་དུ་བཀྲལ་བ་དང༌། བླ་མ་གོང་མ་རྣམས་ཀྱི་ཕྱག་
བཞེས་ལ་ཡང་མཛད་དོ། །རྡོར་དྲིལ་ཐོགས་ཏེ་དབྱངས་དང་ཕྱག་རྒྱར་བཅས་པའམ་མིན་ཀྱང་རུང་སྟེ་ཚིག་སུ་དྲིལ་བུ་གསིལ་བ་དང་བཅས། ཧཱུཾ། མགོན་པོ་གནམ་ཀ་སོགས་ཀྱིས་བསྟོད། དེ་
ནས་བཟླས་པ་བྱ་བ་ནི། རྒྱུད་འདི་ཉིད་རྡོ་རྗེའི་རིགས་སུ་བཞེད་པས་དེ་དང་མཐུན་པའི་འཕྲེང་བ་རུ་རཱཀྵ་སྟེ་དེང་སང་རཀྵར་གྲགས་པ་སོགས་ལ་བྱ་ཞིང་དེ་ཡང་བྱ་བ་སྤྱི་རྒྱུད་རྣམས་སུ་འཕྲེང་བ་ཐོག་ ཱ

༄༅། །མར་མིག་མ་ཕུག་གོང་ནས་བྱིན་བརླབས་སོགས་བཤད་ཀྱང་དེང་སང་དེ་ལྟ་བུ་མི་འགྲུབ་པས་མཚོན་བྱེད་འཕྲེང་བ་གསར་རྙིང་གང་ཡིན་ཀྱང་ཐོག་མར་བ་བྱུང་སྦྱར་བའི་
སྤོས་ཆུས་བཀྲུས་དྲི་ཞིམ་པོའི་སྤོས་ཀྱིས་བདུག སྙིམ་པའི་བར་དུ་བཟུང་སྟེ་མདུན་དུ་དཔལ་གསང་བའི་བདག་པོ་སྐད་ཅིག་གིས་བཞུགས་པས་བྱིན་གྱིས་བརླབ་པར་མོས་ལ། ཨཾ་ཀི་རི་ཀི་རི་རོ་ཏྲི་
སྭཱཧཱ། ཞེས་ལན་བདུན། དེ་རྗེས་ཨོཾ་བཛྲ་ཨ་ཛི་རཱ་ཛ་ཡ་སྭཱཧཱ། བརྒྱ་རྩ་བརྒྱད་བཟླས་ཏེ་ཕུ་བཏབ་ལ་བརླབ། འདི་འཕྲེང་བ་ཐོག་མར་རབ་གནས་བྱ་ཚུལ་ཡིན་ལ་རྒྱུན་དུའང་བཟླས་པའི་ཐོག་
མར་སྔགས་གཉིས་པོ་གསུམ་མམ་བདུན་ཙམ་རེས་བྱིན་གྱིས་བརླབ་བོ། །འདི་ནི་བྱ་རྒྱུད་རང་ལུགས་ཀྱི་འཕྲེང་བ་བྱིན་བརླབ་སྟེ། སྔར་སྨོས་བཞིན་འདི་རིགས་རྒྱུད་སྡེ་འོག་མའི་ཆོ་ག་ལ་གོང་མའི་
འགྲོས་སྦྱར་བ་ཚོར་རྣམ་པ་ཐམས་ཅད་དུ་བྱ་རྒྱུད་སྤྱི་བཞིན་བྱེད་དགོས་པའི་ངེས་པ་མེད་ཀྱང་འདིར་སྒྲུབ་ཐབས་གཞུང་དུ་ཕལ་ཆེར་བྱ་རྒྱུད་རང་ལུགས་དང་མཐུན་པར་མཛད་པས་དེ་ལྟར་བཀོད་པ་ཡིན་
ལ༑ དེ་ལྟར་བྱིན་གྱིས་བརླབས་པའི་འཕྲེང་བ་དེ་ལག་པ་གཡས་ཀྱིས་སྙིང་ཁར་བཟུང་སྟེ་གུང་མོ་དང་མཐེའུ་ཆུང་བརྐྱང་མཛུབ་མོ་གུང་མོའི་རྒྱབ་ཏུ་སྦྱར་ཏེ་སྲིན་ལག་གི་སྟེང་ནས་འདྲེན་ཅིང་ངལ་བའི་

དུས་གཡོན་པས་ཀྱང་འདྲེན་པར་བཤད་དོ། །བཟླས་པ་དངོས་ནི་གཞུང་དུ་འདི་གའི་རྒྱ་གཞུང་ཇོ་བོ་དང་ཛེ་ཏཱ་རིས་མཛད་པ་ཇི་ལྟ་བ་བཞིན་བཀོད་པར། སྒྲ་དང་སེམས་དང་་གཞི་ལ་གནས། །ཡན་
ལག་བཞི་དང་དམིགས་པ་གསུམ། །རང་གི་དོན་གྱི་བསྙེན་པ་ཡིན། །ཞེས་རང་དོན་བསྙེན་པའི་བཟླས་དམིགས་དང༌། བར་འདིར་རྒྱ་གཞུང་གི་དཔེར་གཞན་གྱི་དོན་གྱི་བསྙེན་པ་ནི་ཞེས་འབྱུང་
ཞིང་༑ གྲངས་དང་དུས་དང་མཚན་མའོ། །ཞེས་བསྙེན་པའི་དབྱེ་བ་གསུམ་དང་། དངོས་གྲུབ་བསྒྲུབ་པའི་བཟླས་པ་ནི། །ངག་དང་ཤུབ་བུ་རྡོ་རྗེའི་བཟླས། །ཡིད་ཀྱི་བཟླས་པར་བཅས་པ་
བཞི༑ །ཞེས་བཟླ་ཚུལ་གྱི་དབྱེ་བ་བཞིར་བཤད་ལ། ཞེས་འབྱུང་བ་མ་དག་པའོ། །མེ་དང་སྒྲ་དང་སྒྲ་མཐའ་གསུམ། །བརྗོད་པ་མེད་པའི་བསམ་གཏན་ཏེ། །ཞེས་མཚན་མེད་དམ་དོན་དམ་དེ་
བཞིན་ཉིད་ཀྱི་ཏིང་ངེ་འཛིན་བརྗོད་པའི་བསམ་གཏན་གསུམ་རྣམས་གསུངས་པ་རྒྱས་པར་སྡོམ་གསུམ་རྒྱན་གྱི་སྔགས་འདུལ་འགྲེལ་ཆེན་དང་ཐུགས་རྗེ་ཆེན་པོ་ཡི་གེ་དྲུག་པའི་སྒྲུབ་ཐབས་གསེར་གྱི་
འཕྲེང་བར་ཡང་མདོ་ཙམ་གསུངས་པ་ལྟར་དང་། དེ་བས་ཀྱང་རྒྱས་པར་ཤེས་འདོད་ན་བསམ་གཏན་ཕྱི་མའི་རྒྱུད་རྩ་འགྲེལ་དང་སངས་རྒྱས་གསང་བའི་རྣམ་འཇོམས་འགྲེལ་པ་སོགས་དང༌། སྔོན

།རབས་མཁས་པའི་ཡིག་ཆ་རྣམས་སུ་གཟིགས་པར་བྱ་ལ་དེང་སང་བཤད་ཚོད་ཙམ་ལས་ལག་ལེན་ལ་འཁེལ་དཀའ་བའི་ཕྱིར་གོ་ཡུལ་དུ་བཞག་ནས་དངོས་གཞི་བཟླས་
དམིགས་བྱ་རྒྱུད་རང་རྐང་གི་སྒྲུབ་ཐབས་རྣམས་སུ་བསྙེན་པའི་སྐབས་ཀྱང་མདུན་བསྐྱེད་གཙོ་བོར་དམིགས་ཏེ་དེའི་ཐུགས་ཀའི་སྔགས་འཕྲེང་ལ་སེམས་གཏོད་པ་སོགས་བཤད་ཀྱང་འདིར་དེ་ལྟ་བུ་མི་
དགོས་པས་བླ་མ་གོང་མའི་ཕྱག་ལེན་ལྟར་བྱ་སྟེ། དེ་ཡང་དཀྱིལ་འཁོར་རྟེན་བརྟེན་པ་ཡོངས་སུ་རྫོགས་པ་ལམ་ཙམ་གསལ་བཏབ་པའི་རང་གཙོ་བོའི་ཐུགས་ཀའི་འོད་ཀྱི་གུར་ཁྱིམ་སྔོན་པོའི་དབུས་སུ་
བཅོམ་ལྡན་འདས་མི་འཁྲུགས་པ་རང་འདྲ། ཕྱོགས་བཞིར་རྒྱལ་བ་རིགས་བཞི་དང་བཅས་པ་གསལ་བའི་དབུས་ཀྱི་གཙོ་བོའི་ཐུགས་ཀར་ཟླ་གདན་གྱི་སྟེང་དུ་ཧཱུཾ་མཐིང་ཁ་དེའི་མདུན་ནས་གཡས་
བསྐོར་གྱིས་བཟླ་བྱའི་སྔགས་འཕྲེང་སྔོན་པོ་ཁ་ནང་ལྟ་མགོ་གྱེན་བསྟན་དུ་འཁོད་པ་ཐམས་ཅད་ཀྱང་འོད་ཟེར་འཕྲོ་བར་བསམ། འདི་ལ་གཞན་འགའ་ཞིག་ཏུ་སྙིང་པོ་དང་རྩ་སྔགས་གཉིས་ཀ་དུས་
༣ གཅིག་ཏུ་ཕྱི་ནང་གི་རིམ་པས་གསལ་འདེབས་པར་ཡང་བཤད་མོད། དེ་ལྟར་མཐའ་གཅིག་ཏུ་དགོས་པ་མ་ཡིན་པས། ཐོག་མར་རྩ་སྔགས་བཟླ་དུས་ས་བོན་ལ་རྩ་སྔགས་ཀྱི་འཕྲེང་བས་བསྐོར་བ་

གསལ་བཏབ། དེ་ནས་སྙིང་པོ་བཟླ་དུས་དེ་གནས་འགྱུར་ནས་སྙིང་པོའི་སྔགས་འཕྲེང་དུ་གྱུར་པར་བསམ་པས་ཆོག་གོ །གང་ལྟར་ཡང་སྔགས་བཟླ་དུས་ཐུགས་ཀའི་ས་བོན་སྔགས་འཕྲེང་ལས་
ཀྟྲིའོད་ཟེར་ཁ་དོག་སྣ་ཚོགས་དཔག་ཏུ་མེད་པ་སྤྲོས། ཕྱོགས་བཅུ་ན་ཞུགས་པའི་འཕགས་པའི་ཚོགས་མཆོད། སེམས་ཅན་ཐམས་ཅད་ཀྱི་ལས་ཀྱི་སྒྲིབ་པ་རྒྱུན་བཅད་ནས་མི་འཁྲུགས་པའི་གོ་འཕང་
ལ་བཀོད། དེ་དག་ཐམས་ཅད་ཀྱི་བྱིན་རླབས་འོད་ཟེར་གྱི་རྣམ་པར་ཚུར་བསྡུས་ཏེ་སྙིང་ཁའི་ས་བོན་དང་སྔགས་འཕྲེང་ལ་ཐིམ་པར་བསམ་ལ་རྩ་སྔགས་དང་སྙིང་པོ་བཟླ། གཞུང་དུ་སྐབས་འདིར་རྩ་
སྔགས་དང་སྙིང་པོ་མ་གཏོགས་འཁོར་སྔགས་བཟླ་དགོས་པའི་གསལ་ཁ་མ་བྱུང་བ། སྤྱིར་འདིའི་ལུགས་ཀྱི་བཟླ་བྱའི་སྔགས་ཀྱི་གཙོ་བོ་ནི་ཀཾ་ཀ་ནིར་གྲགས་པ་ལས་ཀྱི་སྒྲིབ་པ་ཐམས་ཅད་རྒྱུན་གཅོད་
པའི་རྩ་བའི་སྔགས་འདི་ཉིད་ཡིན་པས་འདི་ཁའི་གཤམ་དུ་སྦྱིན་སྲེག་གི་སྐབས་སུ་ཡང་འདས་ལྷའི་བསྲེག་རྫས་འབུལ་བ་སོགས་ལ་ལྷ་སྔགས་འདི་ཉིད་ཁོ་ནས་ཆོག་པར་མཛད་ཅིང༌། ལྷ་དགུ་མ་
སོགས་ལུགས་གཞན་མང་པོར་ཡང་བསྙེན་པའི་སྐབས་སུ་འདི་ཁོ་ན་བཟླ་བ་མང་བས་བཟླ་བྱའི་གཙོ་བོ་རྩ་སྔགས་ཡིན། སྙིང་པོ་ཡང་འདིས་མཚོན་ན་ཞར་བྱུང་ངོ༌། །དེས་ན་འཁོར་སྔགས་ནི་བསྙེན་

།པའི་སྐབས་འདིར་མཐའ་གཅིག་ཏུ་ངེས་པར་བཟླ་དགོས་པ་རང་མིན་ནམ་སྙམ་ལ། འོན་ཀྱང་དེང་སང་སྤྱིའི་ལུགས་བཞིན་བདག་བསྐྱེད་ཀྱི་སྐབས་ཐམས་ཅད་དུ་འཁོར་༄༅།
སྔགས་བཟླ་བར་མཛད་དེ། དེ་ལྟར་ན་གཞུང་གི་དངོས་བསྟན་ལ་མ་གསུངས་པ་ཡང་སྤྱིའི་རིགས་འགྲེ་བ་དང་སྔགས་ཀྱི་ངོ་བོ་གོང་དུ་བྱིན་བརླབས་ཀྱི་སྐབས་སུ་སོང་ཟིན་པས་རྙེད་སླ་བར་དགོངས་
པའོ༑ །ཞེས་བཤད་པར་བྱའོ། །ཐོག་མའི་བསྙེན་པ་ལ་འཁོར་སྔགས་ལོགས་སུ་བཟླ་མི་དགོས་པ་གསར་མའི་ཕྱོགས་འདིར་མང་པོས་མ་མཐོང་ཡང་གསང་སྔགས་རྙིང་མའི་སྐབས་སུ་ནི་ཤིན་ཏུ་
མང་ངོ་། །དེ་ལྟར་ན་འཁོར་སྔགས་བཟླ་དུས་འཁོར་སོ་སོ་གང་ཡིན་པ་དེའི་ཐུགས་ཀར་ཟླ་གདན་ལ་སོ་སོའི་ས་བོན་གྱི་མཐར་སྔགས་ཀྱིས་བསྐོར་བ། སྔགས་དང་ས་བོན་ཐམས་ཅད་རང་མདོག་ཏུ་
བྱ༑ ས་བོན་རིམ་པ་བཞིན་ཤཾ་ཙི་པཾ་དྷྭ་ཛྙྰ་ཀཾ་ཤཾ་མཾ་ཛཿ ཧཱུྃ་བཾ་ཧོཿ རྣམས་སོ། །དེ་དག་ལས་འོད་ཟེར་སྤྲོ་བསྡུ་གཙོ་བོའི་རིགས་འགྲེ། དེ་ཡང་མདུན་བསྐྱེད་ལ་དམིགས་པའི་བཟླ་ཚུལ་སྐབས་འདིར་
༢ མེད་ཀྱང་དོན་གྱི་རྣམ་གྲངས་ཀྱིས་ན། སྒྲ་དང་སེམས་དང་གཞི་ལ་གཞོལ། །ཞེས་པའི་དོན་ཡང་བདག་བསྐྱེད་ཉིད་ཀྱི་སྒོ་འདིར་ཚང་སྟེ། སྙིང་ཁའི་སྔགས་འཕྲེང་རང་སྒྲ་དང་བཅས་པ་བསམ་པ་

ནི་སྒྲ་སྔགས་ཀྱི་འཕྲེང་བ་ལ་དམིགས་པ། གདན་གྱི་བཟླ་བ་བྱང་ཆུབ་སེམས་ཀྱི་རང་བཞིན་རང་སེམས་ཀྱི་ངོ་བོར་མོས་པས་སེམས་ཟླ་བའི་དཀྱིལ་འཁོར་དུ་དམིགས་པ། དེ་གང་དུ་བསྒོམ་པའི་
ཀྟྲི གཞི་གཙོ་འཁོར་གྱི་སྐ་གསལ་འདེབས་པ་ནི་གཞི་འཕགས་པའི་སྐུ་ལ་དམིགས་པའོ། །བཟླ་ཚུལ་ཡང་སྒྲ་ཆེ་ཆུང་མྱུར་བུལ་སོགས་ཀྱི་སྐྱོན་དང་བྲལ་བ་སྟེ་དཔུང་བཟང་གིས་ཞུས་པའི་རྒྱུད་
ལས༑ བཟླས་བརྗོད་བྱེད་ཚེ་མི་མྱུར་མི་དལ་ཞིང༌། །སྒྲ་ཆེར་མི་དབྱུང་ཧ་ཅང་ཆུང་བའང་མིན། །སྨྲ་བཞིན་མ་ཡིན་གཞན་དུ་གཡེང་བཞིན་མིན། །གུག་ཀྱེད་ཀླད་ཀོར་ཚེག་དྲག་ཉམས་པར་
མིན༑ །ཞེས་གསུངས་པ་ལྟར་གྱི་ངག་བཟླས་དང༌། ཤུབ་བུའི་བཟླས་པ། སྙིང་ཁའི་སྔགས་འཕྲེང་ལ་སེམས་གཏད་དེ་ཀློག་པའི་ཚུལ་གྱིས་ཡིད་བཟླས། ས་བོན་སྔགས་འཕྲེང་ཟླ་བ་དང་
བཅས་པ་ལ་སེམས་བརྟན་པར་བཅིངས་ཏེ་སྲོག་རྩོལ་བསྡམས་ནས་རླུང་ཁ་སྦྱོར་དུ་འཆིང་བ་ནི་རྡོ་རྗེའི་བཟླས་པ་སྟེ་གོམས་ནས་ཅི་རིགས་སུ་བྱ་མོད་རྒྱུན་པར་ངག་བཟླས་གཙོ་ཆེའོ། །དེ་ཐམས་ཅད་
ལའང་ཡིད་ལྷ་དང་སྔགས་ཀྱི་སྒྲ་གཟུགས་འོད་ཟེར་སྤྲོ་བསྡུ་སོགས་སྐབས་གང་ཡིན་གྱི་དམིགས་པ་ལས་གཞན་དུ་མ་ཡེངས་པ་གལ་ཆེ་སྟེ་གོང་གི་རྒྱུད་ལས། གང་དང་གང་དུ་གཡེངས་ཤིང་རྒྱུ་བ་

༄༅། །དག །དེ་དང་དེ་ལས་མྱུར་དུ་བཟློག་ནས་སུ། །གསང་སྔགས་ཡི་གེ་མཆོད་ལ་ལེགས་པར་སྦྱར། །ཞེས་དང༌། སྤྱོད་འཇུག་ལས་ཀྱང༌།བཟླས་བརྗོད་དང་ནི་
དཀའ་ཐུབ་སོགས། །ཡུན་རིང་དགེ་བ་རྗེས་སྤྱད་ཀྱང་། །སེམས་གཞན་གཡེང་བས་བྱས་པར་ནི། །དེ་ཉིད་རིག་པས་དོན་མེད་གསུངས། །ཞེས་གསུངས་ཤིང༌། གསང་སྔགས་ཀྱི་བཟླས་
བརྗོད་ཇི་སྐད་བཤད་པའི་སྐྱོན་དང་བྲལ་བར་མ་བཟླས་ན་འདོད་པའི་འབྲས་བུ་མི་འབྱིན་ཅིང་མི་འདོད་པའི་བཀའི་ཆད་པས་རང་ཉིད་ཕུང་བར་འགྱུར་ཏེ། དཔུང་བཟང་ལས། ཇི་ལྟར་རལ་གྲིའི་སོ་ལ་
འཛིན་པའི་མིས། །ལེགས་པར་མ་བཟུང་ལག་པ་གཅོད་པ་ལྟར། །དེ་བཞིན་སྔགས་ཀྱང་ལེགས་པར་མ་བཟླས་ན། །འབྲས་བུ་མེད་པའམ་ཡང་ན་ཕུང་བར་འགྱུར། །ཞེས་གསུངས་པས་
སོ༑ །གོང་གི་ལུང་འཕྲོར། ཐུན་གསུམ་དག་ཏུ་བཟླས་པ་བྱ། །ཞེས་པ་ནི་ཉིན་མཚན་གཉིས་ཀའམ་གང་རིགས་ལ་ཐུན་གསུམ་དུ་བྱ་བའི་དོན་ནོ། །ཐུན་ཁར་བྱ་རྒྱུད་ཀྱི་ལུགས་ལ་སྔགས་ཀྱི་ནོར་
༢ བུ་དབུལ་བ་སོགས་རྒྱས་པ་གཞན་དུ་བཤད་ཀྱང་འདིར་ལེན་མི་དགོས་སོ། །དེ་ནས་གཏོར་མ་གཏང་བ་ནི། བྱ་རྒྱུད་ཀྱི་སྐབས་འདིར་འཇིག་རྟེན་པའི་གཏོར་མ་ལ་ནན་ཏན་ཆེར་གསུངས་༔

ཏེ༑ དཔུང་བཟང་ལས། སྒྲབ་པ་ཀུན་ལས་དང་པོ་ཁོ་ནར་ནི །ལྷ་བཤོས་གཏོར་མ་ཕལ་ཆེར་དབུལ་བར་བྱ། །སྔགས་པའི་ལས་གྲུབ་ནས་ཀྱང་དུས་ཀུན་ཏུ། །རང་གི་ཉམས་ཀྱི་ཇི་སྙེད་
དབུལ་བར་བྱ། །ཞེས་པའི་མཇུག་ཏུ་ཆ་གསུམ་གཏོར་མ་ཆོ་ག་གསུངས་པའི་མཐར། དེ་ལྟར་གང་ཞིག་མཚན་མོ་རྒྱུ་བ་ལ། །གཏོར་མ་གཏོང་བའི་ལས་རྣམས་བྱེད་པ་དེའི། །དངོས་གྲུབ་མྱུར་
ཞིང་ཤིན་ཏུ་བགེགས་ཀྱང་མེད། །ཡིད་དུ་འོང་བའི་འདོད་པ་འཐོབ་པར་འགྱུར། །ཞེས་གསུངས་ཤིང་ལུང་སྔ་མ་དེ་ནི་བསྙེན་སྒྲུབ་ལས་གསུམ་གྱི་ཆོ་གའི་བྱ་བ་གང་ལའང་སྔོན་དང་རྗེས་སུ་གཏོར་
མ་གཏང་བ་ལས་མྱུར་ཞིང་བགེགས་མེད་པར་གསུངས་པས་བསྙེན་མཚམས་ཚུགས་པའི་ཐོག་མ་དང་གྲོལ་སྐབས་གཏང་རག་གི་ཚུལ་དུ་གཏོར་མ་རྒྱ་ཆེར་གཏོང་བ་ཡང་ལུང་འདིས་གསལ་བར་
གསུངས་སོ། །དེ་ཡང་ཐོག་མའི་ནུབ་མོའི་སྲོད་ཐུན་གྱི་མཐའ་འདིར་ངེས་པར་གཏོང་ཞིང་། གཞན་ཉིན་རེ་བཞིན་དུ་རབ་ཏུ་ཐུན་བཞི་ཀའི་མཐར་རམ་དེ་ཙམ་འགྲུབ་དཀའ་ན་སྲོད་ཐུན་གྱི་མཐར་ཆ་
གསུམ་ངེས་པར་གཏོང་སྟེ་འབྱུང་པོ་རྣམས་མཚན་མོ་རྒྱུ་བའི་དུས་ཚོད་དང་ཡང་འབྲེལ་ལོ། །དེ་ཡང་དཔུང་བཟང་གི་རྒྱུད་ལས་གསུངས་པ་ལྟར་གདོན་དང་ཕྱོགས་སྐྱོང་གི་གཏོར་མ་དཀར་མངར་

༄༅། །ཤིང་ཏོག་འབྲས་ཆན་སོགས་བཟའ་བཅའི་བྱེ་བྲག་གཙང་ཞིང་བསོད་པ་ལས་བྱས་པའམ་བོད་འདིར་ཟན་གཏོར་བཟོ་དབྱིབས་ངེས་ཅན་དུ་བྱེད་པ་ལྟར་ན་ཡང་དེ་དག་གཏོར་
རྫས་སམ་གཏོར་རྒྱན་གྱི་ཚུལ་དུ་མཐར་བཤམ་ན་ལེགས་ཤིང༌། བགེགས་གཏོར་ལ་ནི་དེའི་ཁར་ཤ་ཆང་ཁྲག་ཉ་སྒོག་བཙོང་ལ་ཕུག་སོགས་ཀྱིས་བརྒྱན་པ་སྟེ་གཏོར་མའི་དབྱིབས་ཀྱི་ཁྱད་པར་
ནི༑ རྒྱ་བལ་གྱི་ལུགས་ལ་ངེས་བཟུང་མེད་ཀྱང་བོད་འདིར་བླ་མ་གོང་མའི་ཕྱག་བཞེས་རང་རང་གི་ལུགས་སྲོལ་ལྟར་དུ་བགྱིས་པས་ཆོག་ཅིང༌། ད་ལྟ་སྟབས་བདེ་སླ་བཅོས་ཀྱི་དབང་གིས་གསུམ་
ཀ་སྣོད་གཅིག་ཏུ་བཤམ་པ་ཡང་འདུག་རུང་འགྲུབ་ན་སྣོད་སོ་སོ་ངེས་པར་དགོས་ཤིང་དེ་ཡང་གདོན་དང་ཕྱོགས་སྐྱོང་གི་གཏོར་མ་གཉིས་སྟེགས་མཐོ་བར་བཤམས་ཤིང་། བགེགས་གཏོར་ས་
མཐིལ་ལྟ་བུ་དམའ་བར་བཞག་གོ །འགྲུབ་ན་རྒྱས་པར་སོ་སོར་སྒོས་མཆོད་རེ་བཤམས་ཏེ་སོ་སོའི་འབུལ་ཚིག་རྫོགས་མཚམས་སུ་མཆོད་པ་རྣམས་ཀྱང་གཏོར་སྣོད་དུ་བླུག་ནས་ཕྱིར་གཏོར་
ལྐ བའམ༑ འབྲིང་དུ་ཐུན་མོང་དུ་མཆོད་པ་ཚར་གཅིག་བཤམས་པ་ཡང་ཁ་གསོས་ཏེ་མཇུག་ཏུ་བགེགས་གཏོར་ལ་བླུགས་ཏེ་གཏོང་བའམ། དེ་ཡང་མ་འགྲུབ་ན་གཏོར་མ་སོ་སོའི་སྣོད་དུ་མེ་ཏོག་

དངོས་སམ་དེ་མཚོན་བྱེད་ཀྱི་འབྲུ་དང་སྤོས་རེང་དང་ཏལ་འབར་རམ་ཏིང་ལོ་དྲི་ཆབ་སོགས་བླུག་པས་ཀྱང་རུང་ངོ་། །དེ་དག་ལ་མཆོད་པ་གཏན་ནས་མ་འགྲུབ་ན་ཡིད་ཀྱིས་བསམ་པས་ཀྱང་རུང་བའི་
སྐབས་ཡོད་མོད། བྱ་རྒྱུད་སྐབས་འདིར་ཕྱིའི་བྱ་བ་གཙོ་བོར་གྱུར་པ་ཡིན་པས་གཏོར་མ་མཆོད་པ་སོགས་ཕྱིའི་རྫས་དང་། ཚིགས་བཅད་སྔགས་རྒྱ་སོགས་ཀྱང་ལུས་ངག་གི་རྣམ་འགྱུར་དུ་ཐོབ་པའི་
བྱ་བ་སྤྲོས་བཅས་གཙོ་ཆེར་བར་བྱེད་དགོས་ཕྱིར་གང་འགྲུབ་འགྲུབ་བྱའོ། །འདིར་རང་ལུགས་ལ་གཞུང་དུ་མ་གསུངས་པས་གཏོར་མ་བྱིན་བརླབ་སོགས་སྒེར་དུ་མི་དགོས་ཤིང་། དེང་སང་བྱིན་
གྱིས་རློབ་པའི་སྔགས་སོགས་གང་ཡང་མེད་པའི་ཨཾ་བཛྲ་ཡཀྵ་ཧཱུྃ་ཞེས་པའི་སྔགས་གཅིག་པུ་འདོན་སྲོལ་ཡང་ལ་ལར་འདུག་མོད། སྔགས་དེ་འདོན་ཕྱིན་ཆ་གསུམ་གཞན་གྱི་ལུགས་ལྟར་སྔགས་དེ་
ཡང་ཕྱག་རྒྱ་དང་བཅས་པ་དང༌། དེ་བཞིན་དུ་ཨཾ་བཛྲ་ཨ་ན་ལ་སོགས་རྡོ་རྗེ་མའི་སྔགས་རྒྱ་དང་། ཨ་ཀཱ་རོ་ཕྱག་རྒྱ་དང་བཅས་པ་སྟེ་གསུམ་ཀ་བྱ་བའམ། ཡང་ན་ཡཀྵས་བསང༌། སྭབྷ་ཝས་
སྦྱང༌༑ ཨ་ཀཱ་རོས་བརླབ་པའམ། ཡང་ན་འདས་གཏོར་ལྟར་ནམ་མཁའ་མཛོད་དང་རྒྱ་ཆེན་ཤུགས་ལྡན་གྱིས་བརླབ་ཀྱང་རུང་བར་མངོན་གྱི་བྱིན་རླབས་མེད་པའི་བསངས་བྱེད་གཅིག་པུས་ཅི་ཞིག་

༈༄༅། །བྱ། གང་ལྟར་ཡང་རྡོ་རྗེ་གཡོབ་ཅིང་དྲིལ་བུ་གསིལ་བས། ལྷ་དང་ལྷ་མིན་སོགས་གདོན་སྤྱན་འདྲེན་གྱི་ཚིག་བརྗོད། འདིའི་ཚིག་རྐང་ཐ་མ་མི་འཁྲུགས་པར་ལྷོ་བོད་
ཚང་མར་གཞན་ནས། ཕན་འདོགས་སླད་དུ་འདིར་བྱོན་ཞིག །ཅེས་འབྱུང་ཡང༌། ཆ་གསུམ་གྱི་དཔེ་དག་པ་ཡོངས་ཁྱབ་བྱིངས་ལ་གསན་ནས། ཕན་གདག་སླད་དུ་འདིར་སྤྱོན་ཅིག །ཅེས་
འབྱུང་བ་དག་པ་འདྲ་སྟེ། དེའི་དོན་སྒྲུབ་པ་པོ་བདག་གིས་སྤྱན་འདྲེན་གྱི་ཚིག་འདི་གསན་ནས་བདག་གམ་གཞན་ལ་ཕན་གདགས་པའི་སླད་དུ་གནས་འདིར་སྤྱོན་ཅིག་པར་བསྐུལ་བའོ། །དེ་ནས་
བར་འདིར་ཆ་གསུམ་རྒྱས་པ་གཞན་ལྟར་ན། ཨཉྙཾ་སོགས་མཆོད་སྔགས་དང༌། ཨོཾ་དེ་ཝ་ནཱ་ག་སོགས་སྡེ་བརྒྱད་འབྱུང་པོའི་སྔགས་ལ་གཏོར་སྔགས་བཏགས་པ་དང་བསྟོད་པ་སོགས་ཡོད་ཀྱང་
འདིར་འོག་ཏུ་གསུངས་པ་ལྟར་རྒྱུད་ཚིག་གི་ཚིགས་བཅད་ཉིད་སྔགས་ཡིན་པས་དེ་དག་ལོགས་སུ་མི་དགོས་པའི་བཞེད་པས་འབྱུང་པོ་གང་དག་སོགས་ཀྱིས་མཆོད་གཏོར་ཐམས་ཅད་སྡེབས་སུ་བསྔོ་
ཞིང་འཕྲིན་ལས་འཆོལ་བ་ཡིན་ཏེ་འོག་མ་རྣམས་ལའང་འགྲེའོ། །དེ་ནས་རྒྱ་སྐད་ཀྱི་གཏོར་སྔགས་སོགས་སྔགས་ཡིན་ངེས་ཀྱི་རིགས་ལ་སྔོན་གྱི་ལོ་པཎ་རྣམས་ཀྱི་དོན་གོ་བདེ་ཕྱིར་བོད་སྐད་ཚིགས་✖

བཅད་དུ་བསྒྱུར་བས་བོད་པ་རྣམས་ཀྱིས་བསམ་ལ། འདི་ནི་ཚིགས་བཅད་ཡིན་གྱི་སྔགས་མ་ཡིན་ནོ་སྙམ་ནས་དབྱངས་སུ་གྱེར་བ་སོགས་སྤྲོས་བཅས་ལ་མགོ་འཁོར་ནས་སྔགས་སུ་ངོ་མ་ཤེས་པ་
ཤྲཱྀ མང་སྟེ། དཔེར་ན་བཤད་བརྒྱུད་རྡོ་འཕྲེང་ལས་གསུངས་པའི་ཕྱོགས་སྐྱོང་གི་གཏོར་སྔགས་ཆེན་མོ། ཨཾ་དུས་གསུམ་སྐྱེས་པ་ཀུན་དང་ཕྱོགས་བཅུ་ཡི། །ཞེས་པ་ནས་ཧཱུཾ་སྭཱ་ཧཱའི་བར་གཏོར་
སྔགས་དངོས་ཡིན་པས་ཚར་གསུམ་སོགས་ལྡབ་དགོས་རྒྱུར་འདུག་ཀྱང་དེང་སང་གི་གསང་འདུས་པ་དེ་གཏོང་མཁན་ཚོས་ཚིགས་བཅད་དབྱངས་སུ་གྱེར་དགོས་སུ་གོ་བ་ལས་སྔགས་ཡིན་པའི་འདུ་
ཤེས་མི་སྣང་བ་དང་མ་རྒྱུད་སྤྱིའི་ཕྱོགས་བཞི་གཏོར་མའི་ནང་གི ཨོཾ་རྒྱུ་བ་དང་ནི་ཆེར་རྒྱུ་བ་སོགས་དང༌། ཨཾ་ཀླུ་རྒྱལ་མཐའ་ཡས་ནོར་རྒྱས་སོགས་དང༌། ཨཾ་ཤིང་གཅིག་དང་ནི་སོགས་དང་
འདྲ་བར་སྣང་སྟེ་འཕྲོས་པས་ཆོག་གི་དེ་ཙམ་མོ། །ཆ་གསུམ་གྱི་ཚིགས་བཅད་འདི་རྣམས་དེང་སང་བོད་འདིར་ས་དགེ་ཇོ་ཞལ་བུ་ལུགས་སོགས་གྲུབ་མཐའ་སྤྱི་ལ་གྲགས་པ་སློབ་དཔོན་ཤྲངྒྷ་ཀ་ར་
ཝརྨའི་ཆ་གསུམ་འབྲིང་པོར་གྲགས་པའི་ཚིག་དང་དཔུང་བཟང་གི་རྒྱུད་འགྱུར་རྙིང་གི་ཚིག་ལ་འདྲ་མིན་ཅུང་ཟད་སྣང་བ་ལ་ལ་འགྱུར་ཁྱད་དང་འགའ་ཞིག་འགྱུར་ཁྱད་མིན་པ་རང་གི་མི་འདྲ་བ་འདུག་

།ཅེས་ཚད་མར་གྱུར་པའི་དམ་པ་དག་གསུང་ན་རྒྱུད་རང་གི་རྒྱ་དཔེ་ལ་འདྲ་མིན་ཡོད་པ་ཡིན་ནམ་མ་ཤེས་ལ་འདིར་ནི་ཕལ་ཆེར་དེང་སང་གི་རྒྱུད་ཚིག་ཇི་ལྟ་བ་བཞིན་སྣང་༄༅།
མོད༑ འོན་ཀྱང་པར་ཡིག་མ་དག་པའི་སྐྱོན། ལྗོན་ཤིང་གེལ་པ་སོགས་གནས་པ། །ཞེས་པ་ལ། ལྗོན་ཤིང་གེལ་པ་ལ་གནས་པ། །ཞེས་པ་དང༌། འབྲས་ཆན་འབྲས་བུ་མངཔོར་བཅས་
ལ༑ འབྲས་ཆེན་འབྲས་བུ་ཞེས་སོགས་དང༌། །བདག་ཅག་རྣམས་ལ་ཕན་པའི་ཡིད། །དེ་རིང་ཕྱིན་ཆད་བསྐྱེད་པར་གྱིས། །ཞེས་པ་ལའང་། བདག་ཅག་རྣམས་ལ་ཕན་པའི་ཕྱིར། །ཞེས་
སོགས་དོན་འབྲེལ་མེད་དུ་སོང་འདུག་པ་ཞིབ་ཏུ་དཔྱོད་དགོས་པར་འདུག་གོ །དེ་ལྟར་བགེགས་གཏོར་ཕྱིར་དོར་རྗེས་རོལ་མོའི་ཚམས་རྔམས་དང་ཁྲོ་བོའི་སྔགས་བརྗོད་པ་ཡང་ལག་ལེན་ལ་འདུག་
པ་མི་འགལ་མོད། སྤྱིར་ན་འདི་ནི་འཇིག་རྟེན་ན་མགུ་ཞིང་ཚིམ་ན་ཕན་པ་དང་མ་མགུ་གནོད་པ་སྟེ་ཕན་གནོད་རེས་འཇོག་ཏུ་བྱེད་པའི་གདོན་ཞེས་གྲགས་པ་ལྷ་ཀླ་གནོད་སྦྱིན་དྲི་ཟ་སོགས་སྡེ་བརྒྱད་མ་
༢ ངེས་པའི་རིགས་དང་ཞིང་དང་གྲོང་ཁྱེར་ཡུལ་ལྗོངས་སོགས་གནས་ཡུལ་ངེས་མེད་དུ་གནས་པ་རྣམས་ལ་སྒྲབ་པ་པོའི་བར་ཆད་ཞི་ཞིང་ཕན་པའི་གྲོགས་བྱེད་པའི་ཕྱིར་དུ་གཏོར་མ་བསྔོ་བ་✖

དང་༑ ཕྱོགས་སྐྱོང་ནི་རྒྱལ་བའི་སྤྱན་སྔར་དམ་མནོས་པའི་ཆོས་སྐྱོང་བའི་སྲུང་མ་ཆེན་པོ་སྡེ་བརྒྱད་གཞན་རྣམས་ཀྱི་ཡང་རྗེ་བོར་གྱུར་པ་ཡིན་པས་མགྲོན་གྱི་གཙོ་བོར་བྱས་ཏེ་འཕྲིན་ལས་འཆོལ་བ
དང་༑ བགེགས་ནི་འབྱུང་པོ་གདུག་པ་ཅན་ཤ་ཟ་གནོད་སྦྱིན་སྲིན་པོ་མཁའ་ལ་རྒྱུ་བའི་ཡི་དྭགས་འདྲེ་བཀྲེན་སོགས་སེམས་ཅན་གྱི་སྲོག་དབུགས་མདངས་འཕྲོག་ཅིང་གནོད་འཚེ་བྱེད་པ་རྣམས་ཡིན་
པས་དེ་དག་མགུ་བར་བྱས་ཏེ་མ་བསྐྲད་ན་སྒྲུབ་པ་པོ་ལ་གེགས་བྱེད་པས་དེའི་དོན་དུ་གསུངས་ཀྱི་དམིགས་ཀྱིས་བསལ་བའི་འདྲེ་འདུལ་སོགས་དང་འདི་མི་འདྲ་བས་དྲག་སྔགས་བརྗོད་ན་ཡང་དེས་
མཚམས་བཅད་དེ་རང་ལ་གནོད་པ་མི་འབྱུང་བའི་བསྲུང་བའི་དོན་དུ་ཡིན་པ་གོ་བར་བྱའོ། །བར་འདིར་འབྱུང་པོ་ས་འོག་རྒྱུ་བ་སོགས་དང་མགྲོན་སླར་བཏང་བ་དང་། འབྱུང་པོ་གང་དག་སོགས་
ཤིས་བརྗོད་བྱེད་པ་ཡང་མི་འགལ་ཞིང་ལེགས་པའི་ཡན་ལག་གོ དེ་ནས་ཐུན་གྱི་མཐའི་གཏང་རག་གི་མཆོད་བསྟོད་བྱ། ྋའདི་དང་གོང་གི་ཚོགས་ཞིང་གི་སྐབས་སུ་ཡང་བྱུང་བའི་ཆོས་ཉིད་མཉམ་
པ་ཉིད་ལས་སོགས་ཀྱི་བློ་ཀ་འདི་ཛེ་ཏཱ་རི་དང་ཇོ་བོའི་རྒྱ་གཞུང་གཉིས་ཀར་བྱུང་ངོ་། །ཁྱེད་ཀྱི་སེམས་ཅན་ཞེས་སོགས་ཀྱི་མཐར་བཛྲ་མུ ཞེས་རྡོ་རྗེ་བསྡུ་བའི་ཕྱག་རྒྱ་ཁ་ཕྱིར་བསྟན་གྱིས་སེ་གོལ་

ཎྞ ༄༅། །གཏོགས་པས་བདག་བསྐྱེད་ཀྱི་ཡེ་ཤེས་པ་རང་བཞིན་གྱི་གནས་སུ་གཤེགས་པར་མོས། དེང་སང་དཔེ་ཕལ་ཆེར་དུ། རྗེས་སུ་མཐུན་པའི་དངོས་གྲུབ་སྩོལ། །ཞེས་
བསྐུལ་ཚིག་ཏུ་བྱུང་ཡང༌། དེ་ལྟར་ན་ཁྱེད་ཀྱིས་སེམས་ཅན་དོན་ཀུན་མཛོད། ཅེས་བསྒྱར་དགོས་པར་མི་འགྱུར་རམ། དེས་ན་འདི་ནི་བཅོམ་ལྡན་འདས་ཁྱེད་ཀྱིས་གདུལ་བར་འོས་པའི་སེམས་
ཅན་གྱི་དོན་ཀུན་མཛད་ཟིན་ལ། རྗེས་སུ་མཐུན་པའི་དངོས་གྲུབ་ཀྱང་སྩལ་ཟིན་པས། མདོར་ན་སྐབས་དོན་གྱི་མཛད་པ་མཛད་དགོས་རྣམས་གྲུབ་པའི་ཕྱིར་རེ་ཞིག་སངས་རྒྱས་ཀྱི་ཞིང་དུ་གཤེགས་
ལ་སླར་ཡང་ནམ་དགོས་སུ་སྤྱན་དྲངས་པའི་ཚེ་འབྱོན་པར་མཛད་དུ་གསོལ་ཞེས་པའི་དོན་ཡིན་པས། རྗེས་སུ་མཐུན་པའི་དངོས་གྲུབ་བསྩལ་ཅེས་འདོན་པར་བྱ་དགོས་སོ་སྙམ་མོ། །རང་ཉིད་དམ་
ཚིག་པར་གསལ་བའི་སྙིང་ཁའི་འོད་ཟེར་གྱིས་རྟེན་གཞལ་ཡས་ཁང་བརྟེན་པ་ལྷའི་འཁོར་ཚོགས་རྣམས་གཅིག་ལ་གཅིག་འདུས་ཏེ་རང་ལ་ཐིམ། རང་ཡང་མེ་ལོང་ལ་ཧས་བཏབ་པ་བཞིན་མཐའ་ནས་
དབུས་སུ་ཡལ་ཏེ་སྙིང་ཁའི་གཙོ་འཁོར་ལྔ་ལ་ཐིམ། འཁོར་རྣམས་གཙོ་བོ་དང་དེ་ཡང་ཐུགས་ཀའི་ས་བོན་ལ་ཐིམ། དེ་ཡང་ནཱ་དའི་བར་དུ་ཡལ་བར་བསམས་ཏེ་དམིགས་མེད་དུ་བཞག དེ་ལས་

ཐ་མལ་པའི་ལུས་སུ་ལངས་ཏེ། བསྡུ་ན་བདག་གི་སྦྱིན་དངོས་ཀྱི་བློ་ཀ་ཅི་རིགས་དང་། ནུས་ན་མངོན་དགའི་སྨོན་ལམ་ཡིད་ཀྱི་ཤིང་རྟ་རྫོགས་པར་བཏོན། ཤིས་པ་བརྗོད་ལ་སྤྱོད་ལམ་ལ་འཇུག་
ང་༑ ནུབ་དང་པོ་ལྟ་བུར་དེ་རྗེས་ཉལ་བའི་ཚེ་གཙང་སྦྲ་དང་ལྡན་པས་གློ་གཡས་པ་འོག་ཏུ་ཕབ། སེང་གེའི་འདུག་སྟངས་ཀྱིས་དྲན་པ་དང་སྣང་བའི་མཚན་མ་ཡིད་ལ་བྱེད་བཞིན་དུ་ཉལ་
ལོ༑ །ནངས་པར་ཐོ་རངས་ནམ་གྱི་བརྒྱད་ཆ་ལུས་པ་ན་ལེ་ལོ་མེད་པར་ལངས་ཏེ་གོས་རྣམས་བཀོད་པ་མཛེས་ཤིང་ཚུལ་དང་མཐུན་པར་བགོས། བྱ་རྒྱུད་ཀྱི་སྐབས་འདིར་ཁྲུས་དང་གཙང་སྦྲའི་རིམ་
པ་རྒྱས་པ་རྒྱུད་དང་རྒྱ་གཞུང་རྣམས་སུ་གསུངས་ཀྱང་དེང་སང་ལག་ལེན་དུ་འགྲུབ་དཀའ་བས་ཐོག་མར་མལ་ནས་ལངས་མ་ཐག་ཐལ་མོ་བཟློག་སྟེ་སྦྱར་ལ་མཐེ་བོང་གཉིས་མཐེའུ་ཆུང་གཉིས་སྦྱར་བ་
ལྟེ་བའི་ཐད་ཀར་བཞག་པ་རྡོ་རྗེའི་རིགས་ཀྱི་དམ་རྒྱ་བཅས་ལ་ཨཾ་བཛྲ་ཨུདྡྷ་ཝ་ཡཻ་སྭཱ་ཧཱ་ཞེས་བརྗོད། དེ་རྗེས་སྒྲུབ་ཁང་གི་ཕྱི་རོལ་ལྟ་བུར་འགྲུབ་ན་དྲི་བཟང་བཏབ་པའི་སྤོས་ཆུའ མ་དེ་མིན་ཆུ་གཙང་
མས་ཡན་ལག་ལྔའམ་ཁ་ལག་གདོང་གསུམ་བཀྲུས། ༀ་ཨ་མྲྀ་ཏེ་ཧཱུྃ་ཕཊ་ཅེས་ལན་གསུམ་བརྗོད་ལ་ཆུ་སྙིམ་པ་གསུམ་སྤྱི་བོར་བླུག་སྟེ་ཁྲུས་བྱ། ནང་དུ་འོང་ནས་རྟེན་ལ་ཕྱག་འཚལ། སྟན་ལ་

 ྂ ༄༅། །རྡོར་སྐྱིལ་གྱིས་འདུག་སྟེ། སྐྱབས་སེམས་སྔོན་དུ་འགྲོ་བས་ཚོགས་བསགས་ནས་བཟླས་པའི་བར་བྱས་རྗེས། ཐུན་མཐར་མཆོད་བསྟོད་བསྡུས་པ་བསྡུ་ཆོག་བསྔོ་སྨོན་
ཤིས་བརྗོད་བྱས་ལ་ཐོར་ཐུན་གྲོལ། དེ་ལྟ་བུ་ཐུན་བྱེད་ན་སྔ་ཐུན་ནམ་གུང་ཐུན་དང་། ཕྱི་དྲོའི་ཐུན་ནམ་དགོང་ཐུན་ལའང་འདྲ། སྲོད་ཐུན་ལའང་བཟླས་པའི་རྗེས་སུ་ཆ་གསུམ་གཏོང་བ་མ་གཏོགས་
གཞན་འདྲ། ཐུན་གསུམ་དུ་བྱེད་ན་ཐོར་ཐུན་གུང་ཐུན་ཕྱི་ཐུན་གསུམ་དུ་བྱ་ལ། བཟླས་པ་འགྲོ་ཆེ་བའི་ཁྱད་བྱེད་ན་ཐོ་རངས་ནས་ཉིན་གུང་བར་སྔ་དྲོ་ཐུན་གཅིག་དང༌། གུང་གི་དྲོ་ཟིན་ནས་སྲོད་ཀྱི་
03ZA.P
བར་ཕྱི་དྲོ་ཐུན་གཅིག་སྟེ་གཉིས་སུ་བྱས་ཀྱང་རུང་ངོ་། །ཐུན་རེ་རེ་བཞིན་གཏོར་མ་དང་མཆོད་པ་ཁ་གསོ། མཆོད་པ་ནི་འགྲུབ་ན་ཉིན་རེ་བཞིན་དུ་བརྗེ་ཐུབ་ན་ལེགས། ཆ་གསུམ་ཉིན་རེ་བཞིན་
གསར་དུ་བཤམ། ཐུན་སྒང་ལ་ངག་མི་གཏོང་ཞིང་བཟླས་པའི་སྐབས་རྣམ་རྟོག་འོག་འགྱུ་རྒྱ་འབྱམས་སུ་མ་སོང་བ་དང་། གླལ་བ་སྦྲིད་པ་གཉིད་འོག་རླང་བཤང་གཅི་འདོར་བ་སོགས་སྤོང་
ཞིང་༑ གལ་ཏེ་གླལ་སོགས་དེ་དག་མ་ཚོར་བའམ་དབང་མེད་དུ་བྱུང་ན་ཐུན་དེའི་དེ་ཕན་ཆད་ཀྱི་བཟླས་བརྗོད་གྲངས་སུ་མི་བརྩི་བར་དེ་མ་ཐག་ལངས་ཏེ་ཁྲུས་བྱས་ནས་སླར་བཟླས་པའི་འགོ་ནས་རྩོམ་

དགོས༑ ཐུན་གྱི་སྐབས་བཟའ་བཏུང་མི་བྱ་ཞིང་། རྒྱུན་གྱི་ཁ་ཏོན་བཟླས་པ་སོགས་བསྒྲིགས་མ་གཞན་ཡོད་ན་ཐོར་ཐུན་དང་སྔ་ཐུན་གྱི་བར་དང༌། སྔ་ཐུན་གྲོལ་རྗེས་གུང་གི་ཁ་ཟས་ཀྱི་བྱ་བ་བྱས་
ནས་ཁ་ལག་བཀྲུས་ཏེ་ཕྱི་ཐུན་ལ་འཇུག་པ་སོགས་བྱ། ཆོས་སྲུང་གཞན་གྱི་གཏོར་བསྔོ་སོགས་དགོང་ཐུན་སྲོད་ཐུན་གང་རིགས་གྲོལ་རྗེས་སུ་བྱ། ཉིན་རེར་ཁ་ཟས་གདན་གཅིག་གམ་གཉིས་བྱས་
ལ་ཕྱི་དྲོའི་ཁ་ཟས་ཤ་ཆང་སྒོག་བཙོང་རི་སྒོག་ལ་ཕུག་ལྷ་ལ་ཕུལ་བའི་གཏོར་མའི་རས་མ་ཏིལ་ནག་འོ་ཐུག་སྲན་ཆན་སོགས་མི་རུང་བའི་ཁ་ཟས་དང་། རང་གི་ཁམ་འཕྲོ་བཅད་དེ་ཟ་བ་དང༌། སྣོད་
འཁར་བ་ལོ་མ་ལག་མཐིལ་རྣམས་སུ་ཟ་བ། ལུས་ལ་མར་ནག་གིས་བསྐུ་བ། མཐང་གོས་སམ་བླ་གོས་ལྟ་བུ་གཅིག་ཁོ་ན་གྱོན་ཏེ་ལས་བྱེདཔ་སོགས་སྤོང་ཞིང༌། གཞན་ཡང་བཟའ་མིན་ཟོས་པ་
དག་བྱེད་སོགས་མང་དུ་གསུངས་ཀྱང་བྲིར་མ་ལང་ཞིང་ཤེས་པར་འདོད་ན་རྒྱུད་དང་རྒྱ་བོད་ཀྱི་གཞུང་ཆེན་རྣམས་སུ་བལྟ་བར་བྱའོ། །ཐུན་མཚམས་སུ་གཙང་སྦྲ་དང་ལྡན་པས་དཀོན་ཅོག་གི་རྟེན་ལ་
ཕྱག་མཆོད་བསྐོར་བ་མཎྜལ་ཡན་ལག་བདུན་པ་འབུལ་བ། ཚ་ཚ་གདབ་པ། མདོ་སྡེ་ཀློག་པ་སོགས་དགེ་ལས་ཅི་ནུས་སུ་འབད་ཅིང་ལྷ་དང་སྔགས་ཀྱི་སྣང་བ་དང་མ་བྲལ་བར་བྱ། ངག་ནུས་༔

༄༅། །བསྐྱེད་ཅིང་སྒྲིབ་པ་སྦྱང་ཕྱིར་ཐུན་མཚམས་སུ་ཡང་གཟུངས་ཅི་ནུས་སུ་བཟླ་མོད་བསྙེན་པའི་གྲངས་སུ་མི་བརྩིའོ། །ཚུལ་དེ་ལྟ་བུས་གྲངས་ཀྱི་བསྙེན་པ་གཟུངས་རིང
འབུམ་ཕྲག་བཞིའམ་སྙིང་པོ་འབུམ་ཕྲག་བཞིའམ་གཅིག འཁོར་གྱི་ལྷ་མོ་རྣམས་ལ་ཁྲི་བཞིའ མ་ཁྲི་རེ་སྟེ་ཇི་ལྟར་རིགས་པ། འབུམ་ལ་ཁྲི་དང་ཁྲི་ལ་སྟོང་གིས་ཁ་བསྐང་བའི་ཚུལ་དུ་བཟླ་
ཞིང་༑ དུས་ཀྱི་བསྙེན་པ་བྱེད་ན་ཟླ་བ་གསུམ་མམ་དྲུག མཚན་མའི་བསྙེན་པ་ལས་སྒྲིབ་བྱང་བའི་རྟགས་སྤྱི་དང་དངོས་ཉམས་རྨི་ལམ་དུ་ལྷག་པའི་ལྷའི་ཞལ་མཐོང་ཞིང་གསུང་ཐོས་པ་སོགས་
།དེ་ལྟར་བསྙེན་པ་ལེགས་པ་ཐེམས་ནས་གྲོལ་རྒྱུའི་ཉིན་སྔ་ཐུན་ནམ་ཐོར་ཐུན་ལ་མཆོད་གཏོར་གསར་པ་རྒྱ་ཆེར་བཤམ།གཏང་རག་གི་མཆོད་བསྟོད་རྒྱས་པར་བྱ་ཞིང་འཇིག་རྟེན་པའི་མགྲོན་
རྣམས་ལ་ཡང་གཏང་རག་གི་ཚུལ་དུ་གཏོར་མ་རྒྱ་ཆེར་བཤམ་ལ་ཆ་གསུམ་གཏོང་། མཐར་ལྷ་ལ་ནོངས་པ་བཤགས། འདོད་དོན་གསོལ་ལ་དངོས་གྲུབ་བླང་། བསྡུ་ཆོག་དཀྱུས་ལྟར་ལ་བསྔོ་
ཥ སྨོན་ཤིས་བརྗོད་སོགས་རྒྱས་པར་བྱས་ལ་མཚམས་འགྲོལ་ཞིང་། དེ་མ་ཐག་མི་གསར་པ་དང་མི་འཕྲད་པར་བགས་ཀྱིས་གསང་བ་སོགས་སྤྱི་དང་མཐུན་པར་བྱ། མཚམས་ཁོང་དེ་ཉིད་དུ་འགྲུབ་ན་རྨ་

འོག་ནས་འབྱུང་བའི་ཞི་བའི་སྦྱིན་སྲེག་ལྟར་ལ་དམིགས་བསལ་བསྲེག་རྫས་གྲངས་འཛིན་རྒྱུ་ཏིལ་ནག་དང་སྔགས་གཟུངས་རིང་ཁོ་ན་ཁྲི་ཕྲག་བཞིར་ལོངས་པའི་ཁ་སྐོང་གི་བཅུ་ཆའི་སྦྱིན་སྲེག་བྱ་
ཞིང་༑ མ་འགྲུབ་ན་མཚམས་དངོས་གཞི་གྲོལ་རྗེས་ཞག་འགས་བར་དུ་ཆོད་ནས་བྱས་ཀྱང་རུང་། སྦྱིན་སྲེག་གཏན་མི་འགྲུབ་ན་ཚ་ཚ་མང་དུ་བཏབ་པས་ཀྱང་རུང་བར་གསུངས་སོ། །དེ་ལྟར་
བསྙེན་པ་ཐེམས་ནས་ཀྱང་རྒྱུན་དུ་དེ་བཞིན་གཤེགས་པའི་ཐུགས་རྒྱུད་བསྐུལ་བས་བསྙེན་པའི་རྒྱུན་དེ་ཉིད་མི་ཉམས་པར་བྱ་ཕྱིར་ནང་རེ་བཞིན་སྔ་དྲོའི་ཆར་བདག་བསྐྱེད་བཟླས་པ་དང་བཅས་པ་ཆག་མེད་
ཉམས་སུ་བླངས་པས་ལས་གཅིག་ནས་གཅིག་ཏུ་བརྒྱུད་པ་ཐམས་ཅད་བྱང་བར་གྱུར་བ་དང༌།ྋ མཚམས་མེད་ལྔ་ལ་སོགས་པའི་ལས་ཀྱི་སྒྲིབ་པ་མ་ལུས་པ་ཟད་པར་འགྱུར་བ་ལ་སོགས་ཕན་ཡོན
དཔག་ཏུ་མེད་པར་གཟུངས་མདོ་ལས་གསུངས་སོ། ྋ།གལ་ཏེ་རྒྱུན་ཁྱེར་སྒྲུབ་ཐབས་རྒྱས་པ་འདོན་མ་ལྕོགས་ན་ཁོ་བོས་རྒྱུན་ཁྱེར་ཚིགས་བཅད་མ་ཉུང་ངུ་ཞིག་བྲིས་ཡོད་པ་ལྟར་བྱའོ། །དེ་དག་གིས་
བསྙེན་པའི་ལས་རིམ་ལེགས་པར་བཤད་ཟིན་ཏོ།། །།གཉིས་པ་བར་དུ་དཀྱིལ་འཁོར་ཆེན་པོའི་ལས་རིམ་ལ། ས་ཆོག སྟ་གོན། དཀྱིལ་འཁོར་བསྒྲུབ་པ། དབང་བསྐུར་བའི་ཆོ་ག་✖

༄༅། །སྟེ་བཞི་ལས། དང་པོ་ལ་བྱ་བའི་རྒྱུད་ཀྱི་དངོས་བསྟན་ལ་རྡུལ་ཚོན་གྱི་དཀྱིལ་འཁོར་ཁོ་ན་གསུངས་པར་གྲགས་ཤིང་འདི་ཉིད་གཙོ་ཆེར་བར་མངོན་པས་རྡུལ་ཚོན་གྱི་
དཀྱིལ་འཁོར་བྱེད་པའི་ཚེས་ས་ཆོག་ངེས་པར་དགོས་ཤིང་། རས་བྲིས་ཀྱི་ཕྱོགས་ལ་ཡང་སྔར་གནས་དེར་དཀྱིལ་འཁོར་བྲིས་སྒྲབ་དབང་བསྐར་སོགས་བྱེད་མ་མྱོང་བའི་ས་གཞི་དུལ་བ་ཡིན་ན་ངེས་
པར་དགོས་རྒྱུ་འདྲར་ཞིང༌། སྔར་དུལ་ཟིན་པའི་གནས་གཞི་རྙིང་པ་ཡིན་ཡང་སྐབས་དེར་བར་ཆད་ཞི་བའི་ཆེད་ཡིན་པས་ས་ཆོག་སོགས་འགྲུབ་ན་ལེགས་པའི་ཡན་ལག་ལས་སྐྱོན་དུ་ནི་ཅི་ལ་
འགྱུར༑ དེང་སང་འཇུག་པ་བདེ་སླད་རང་ཕྱོགས་ཀྱིས་ཕྱག་ལེན་ཕལ་ཆེར་དུ་རས་བྲིས་ལ་བརྟེན་པའི་དབང་བསྐུར་ལ་ཡང་བུམ་པ་དང་སློབ་མ་སྟ་གོན་ཙམ་མ་གཏོགས་ལྷ་སྟ་གོན་ཡང་མི་མཛད་པ་
མང་ངོ་། །དེ་ལས་འདིར་རྡུལ་ཚོན་གྱི་དབང་དུ་བྱས་ནས་སའི་ཆོ་ག་ལ། ས་བསླང་བ། སྦྱང་བ། གཟུང་བ་དང་གསུམ་གྱི། དང་པོ། སྤྱི་རྒྱུད་སོགས་ལས་གསུངས་པ་ལྟར་དཀྱིལ་འཁོར་
༣གྱི་ལས་ལ་ཤིས་པའི་གཟའ་སྐར་དུས་སྦྱོར་ཕུན་སུམ་ཚོགས་པའི་སྔ་དྲོའི་ཆར་དཀྱིལ་འཁོར་གང་དུ་བྱ་བའི་ས་གཞི་ཕྱག་དར་བྱས་པའི་དབུས་སུ་དྲི་བཟང་གི་ཆུའི་ཐིག་ལེ་ཟླུམ་པོ་དེའི་སྟེང་དུ་དྲི་བཟང་

གིས་སྦགས་པའི་འབྲུ་ཚོམ་གཅིག་བཀོད། མདུན་ནས་གཡས་བསྐོར་དུ་མཆོད་ཡོན་སྔོན་དུ་འགྲོའི་ཉེར་སྤྱོད་ལྔ་དང་དཀར་གཏོར་ལྕོག་ཟླུམ་རྒྱན་ལྡན་ཞིག་བཤམ། རང་ཉིད་སྒྲུབ་གྲོགས་དང
བཅས་པ་དེ་ལ་ཁ་ཕྱོགས་པར་འདུག་སྟེ་ཁྲུས་དང་གཙང་སྦྲ་བྱ་བ་ནས་བཟླས་པའི་བར་བདག་བསྐྱེད་བཞིན་བྱས་རྗེས། སྐྱོབ་པ་སངས་རྒྱས་སོགས་བརྗོད་རྗེས་སློབ་དཔོན་གྱིས་ལག་གཡས་རྡོ་རྗེ་དང་
བཅས་ས་གནོན་གྱི་ཕྱག་རྒྱས་སོར་མོ་དབུས་མ་གསུམ་ལ་རེག་པར་བརྡབས་པས་སའི་ལྷ་མོ་འཁོར་བཅས་བྱུང་བར་མོས་ལ། སའི་དབུས་ནས༴ སོགས་བརྗོད་ནས་ཐོན་པར་གྱུར། སོ་སོའི
ཕྱག་རྒྱ་དང་བཅས་པའི་ལྷ་མོའི་མིང་སྔགས་ཀྱི་མཐར་མཆོད་སྔགས་སྦྱར་བས་མཆོད་པ་དང་རྡོར་ཐལ་ཁ་ཕྱེ་སྟེ་སེ་གོལ་གཏོག་ཅིང་ས་ལྷའི་སྔགས་ལ་གཏོར་སྔགས་བཏགས་པ་ལན་གསུམ་གྱིས་
གཏོར་མ་དབུལ། འདི་ལ་ད་ལྟའི་དཀྱིལ་ཆོག་སྤར་མར་སའི་ལྷ་མོའི་མིང་སྔགས་ལ། པྲ་ཏི་བྷྱོཿ ཞེས་འབྱུང་བ་ནི་ཡི་གེ་མ་དག་པས་དོན་ནོར་ཚབས་ཆེ་སྟེ་པྲ་ཏི་བྷྱཿབྱས་ན་བོད་སྐད་སོ་སོ་བ་རྣམས་
ལ་ཞེས་པར་འགྱུར་བས་འབྲེལ་མེད་ལ། དེས་ན་འདི་ནི་པྲྀ་ཤྲཱི་ཞེས་ས་དང་སའི་ལྷ་མོ་གཉིས་ཀ་ལ་འཇུག་པས་སའི་ལྷ་མོའི་མཚན་སྔགས་དངོས་ཡིན་ཅིང་། དེ་ལ་ཆེད་དུ་བྱ་བའི་རྣམ་དབྱེ་བཞི་པའི་

༄༅། །མང་ཚིག་བྷྱསྦྱར་བས་སའི་ལྷ་མོ་རྣམས་ལ་ཞེས་པར་འགྱུར་ཏེ། གཙོ་བོ་ནི་ལྷ་མོ་ཉི་དང་འཁོར་དེ་ཉིད་ཀྱི་རང་རིགས་སུ་གཏོགས་པའི་སའི་ལྷ་མོ་འབུམ་ཕྲག་དུ་མ་དང་
བཅས་པ་རྣམས་ལ་ཞེས་པའི་དོན་ཏོ། །དེ་ནས་པྲྀ་ཤྲཱི་བྷྱཿ ཞེས་འདོན་དགོས་སོ། །ས་ལྷའི་ཞར་བྱུང་དུ་ཕྱོགས་དེར་གཉུག་མར་གནས་པའི་གཞི་བདག་ཀྱང་ཡོད་པར་བསམ་དགོས་ཏེ་གཤམ་ཚིག་གི་
ནུས་པས་ཤེས་ལ་མཆོད་གཏོར་ཡང་ལྷའི་ཞར་བྱུང་དུ་དེ་དག་ལ་ཡང་བསྔོ་དགོས་སོ། །དེ་རྗེས་གང་ཡང་ས་ལ་གནས་པ་དང༌། སོགས་ཀྱིས་བསླངས་པས་གནང་བར་བསམ་ཞིང༌། སའི་
ཕྱོགས་འདིར་སོགས་བརྗོད་དེ་ས་བསླང་བའི་ཆོ་གའོ། །དེ་ནས་ས་སྦྱང་བ་ལ་ལས་དང་བྱ་བས་སྦྱང་བ་ནི། དཀྱིལ་འཁོར་གྱི་ཁང་པ་ལོགས་སུ་བྱེད་པ་དང་། དབང་སྟེགས་སམ་དཀྱིལ་འཁོར་གྱི་
སྟེགས་བུ་བརྩིག་པ་སོགས་ལ་སྔར་ས་གཞི་མ་བརྟགས་པས་ཡིད་མི་ཆེས་པའི་ས་ཡིན་ན་ལྟོ་འཕྱེ་བརྟགས་ཏེ་ས་ལ་སྟེགས་བུ་ཇི་ཙམ་བྱེད་པའི་རྒྱ་ཁྱོན་གྱི་དང་ལྟེ་བ་ཆུ་སོ་པུས་ནུབ་ཡན་ཅི་རིགས་པ་
བརྐོས་ཏེ་སའི་ཁྲོད་ནས་ས་སེལ་དུ་གྲགས་པ། རྡོ་བ་རུས་པ་གྱོ་དུམ་ཕུབ་མ་དང་སོལ་བ་སྐྲ་དང་དུམ་ཚེར་མ་སོགས་ཏེ་སའི་རོ་ལྔ་པོ་གང་བྱུང་ཡང་དོར། མདོར་ན་རིམ་པ་ལྟར་གཞི་དེར་རླུང་ཆེན་✖

པོ་ལྡང་བ་དང༌། སྒྲུབ་པ་པོ་དང་སློབ་མ་ཡོན་བདག་སོགས་ལ་ཟུག་གཟེར་དང་ལྐུག་པར་འགྱུར་བ་དང༌། རིམ་དང་ཉེར་འཚེ་ཕྲ་མོ་བསྐྱེད་པར་བཤད་པས་དབྱུང་དགོས་ལ། གལ་ཏེ་རྐེད་པ་ཙམ་
དུ་བརྐོས་ཀྱང་ས་སེལ་དབྱུང་དུ་མ་ལང་ན་སྔགས་ཀྱིས་སྦྱངས་པས་དག་པར་བཤད། རོ་ལྔ་བསལ་ཟིན་པའི་ས་རོ་ལྷག་མ་རྣམས་དྲི་བཟང་གི་ཆུ་དང་སྦྱར་ཏེ་ཤུལ་དུ་བླུག མ་ཁེངས་ན་གཞན་གྱིས་
ཀྱང་བཀང་སྟེ་ནང་དུ་རིན་པོ་ཆེ་ལྔ་སོགས་ས་གཏེར་གྱི་ཚུལ་དུ་བཅུག་པའི་སྟེང་དུ་སྟེགས་བུ་བཅས་པའི་ངོས་མེ་ལོང་གི་ངོས་གི་ངོས་ལྟར་འཇམ་པ་དབུས་ཅུང་མཐོ་ཞིང་ཤར་དང་བྱང་ཅུང་ཟད་དམའ་
བར་བཤད་དོ། །འོན་ཀྱང་དེང་སང་ཁང་པའི་ནང་གི་ཞལ་བའི་མཐིལ་སོགས་སུ་དེ་ལྟ་བུ་བྱ་ཐབས་མེད་ཅིང་གོང་གི་ལག་ལེན་བྱེད་པ་ཡང་ཉུང་བས་གོ་ཡུལ་ཙམ་དུ་བཞག་ནས་གང་དུ་བྱ་བའི་ས་
གཞིར་དྲི་བཟང་དང་བ་བྱུང་གི་ཆུ་བྱུག མེ་ཏོག་སིལ་མ་བཀྲམ་པའི་དབུས་སུ་ལག་པ་བཞག་ནས། སའི་ཉེས་པ་དང་ཟུག་རྔུ་སོགས་ཐམས་ཅད་སྟོང་པ་ཉིད་དུ་མོས་ཏེ་ཨོཾ་སྭ་བྷཱ་ཝ་སོགས་ཆོས་ཉིད་
རྣམ་པར་དག་པའི་སྔགས་བརྒྱ་རྩའམ་བདུན་སོགས་བཟླས་པ་ནི་སྔགས་དང་རྫས་དང་ཏིང་ངེ་འཛིན་གྱིས་སྦྱང་བའོ། །དེའི་དབུས་སུ་སྟེགས་ལ་སངས་རྒྱས་ཀྱི་སྐུ་གཟུགས་གང་ཡང་རུང་བ་བཀུར་✖

#| ༄༅། །བསྟི་དང་བཅས་ཏེ་སྟ་གོན་གྱི་ཆོ་ག་མ་རན་བར་དུ་བཞུགས་སུ་གསོལ་བ་ནི་སྐུ་གཟུགས་ཀྱིས་བཟུང་བའོ། །གཉིས་པ་སྟ་གོན་ལ། གེགས་བསལ་བ། ལྷ། བུམ
པ་སློབ་མ་སྟ་གོན་བཞི་ལས། དང་པོ་ནི། སའི་དབུས་ཀྱི་སྐུ་བརྙན་བསྡུས་པའི་ཤུལ་དུ་ཁྲིའུའི་ཁར་སློབ་དཔོན་རྡོར་དྲིལ་ཐོགས་ཏེ་བཟང་པོའི་འདུག་སྟངས་ཀྱིས་འཁོད། ཉེ་ལོགས་སུ་སྦྲུ
གྲོགས་རྣམས་རོལ་ཆེན་དང་བཅས་ཏེ་བསྟར། འོག་ཏུ་དགོས་པའི་གུལ་ཡུངས་སོགས་ཡོ་བྱད་ཚོགས་པས་ཐོག་མར་གཙང་སྦྲ་དང་ཚོགས་ཞིང་ནས་བཟླས་པའི་བར་བྱས། འདིར་པར་མའི་དཀྱིལ་
ཆོག་ཏུ་སྟ་གོན་གྱི་བགེགས་ཉེ་བར་ཞི་བའི་ཆོ་ག་བྱས་ཏེ་ཞེས་འདས་ཚིག་ཏུ་བྱུང་བ་མ་དག་སྟེ། ད་ལྟ་སླར་བྱ་རྒྱུ་འདི་ག་མ་གཏོགས་གཞན་བགེགས་ཉེ་བར་ཞི་བའི་ཆོ་ག་བར་དེར་ཅང་མེད་པའི་ཕྱིར་
རོ༑ །དེས་ན་བགེགས་ཉེ་བར་ཞི་བའི་ཆོ་ག་བྱ་སྟེ་ཞེས་སླར་བྱ་དགོས་པར་སྟོན་པའོ། །དེའི་ཚུལ་ནི་རང་ཉིད་ཁྲོ་བོ་སོགས་ཏེ། འདི་ལ་སྔོན་བྱོན་ཕལ་གྱིས་དོགས་དཔྱོད་མ་མཛད་འདུག་ཀྱང་ཁྲོ་པོ་
ཪེ
མེ་ལྟར་འབར་བ་ཡོངས་སུ་གྱུར་པའི་རྡོ་རྗེ་གནོད་སྦྱིན་ཞེས་བྱུང་བ། ཐོག་མར་སྦྱོང་རྒྱུད་སོགས་ཡོ་གའི་ཕྱོགས་ནས་བཤད་པ་ལྟར་གྱི་ཁྲོ་བོ་མེ་ལྟར་འབར་བ་བསྐྱེད་ནས་དེ་སླར་རྡོ་རྗེ་གནོད་སྦྱིན་དུ་ཆེ

གྱུར་པར་བསམ་པ་ཡིན་ནམ། ཡང་ན་ངོ་བོ་ཁྲོ་བོ་མེ་ལྟར་འབར་བ་དེ་ཉིད་ལས་སྤྲུལ་པའི་ཚུལ་གྱི་རྣམ་འགྱུར་རྡོ་རྗེ་གནོད་སྦྱིན་དུ་བསྒོམ་པ་གང་ཡིན་སོགས་ཞིབ་ཏུ་དཔྱད་དགོས་པར་སྣང་ལ་གང་
ལྟར་ཡང་མ་དང་ཊ་སྲོག་མེད་ལས་མིག་གཉིས་ཉི་ཟླ། མིག་འབྲས་ཁྲོ་བོའི་རྡོ་རྗེ་ཧཱུྃ་གིས་མཚན་པ། འདིའྀ་ཧཱུཾ་ཧཱུཾ་ཐུང་ཡིན་ཧཱུཾ་རིང་མིན་ཞེས་བུ་སྟོན་ཡབ་སྲས་ཀྱི་ཡོ་གའི་ཡིག་ཆ་རྣམས་ལས་གསལ་
བར་བྱུང༌། རྐང་མཐིལ་གཉིས་སུ་ཧཱུཾ་རིང་ལས་སྣ་ཚོགས་རྡོ་རྗེས་མཚན་པར་བསམ། འདིར་ལངས་ལ་རྡོ་རྗེ་དྲིལ་བུ་དང་བཅས་སྟངས་སྟབས་བྱས། ཞེས་གསུངས་པ་ལྟར་རྣལ་འབྱོར་རྒྱུད་རྡོར་
དབྱིངས་དང་དཔལ་རྩེ་རིགས་བསྡུས་སོགས་སུ་སྐབས་འདི་དག་ཏུ་ཁྲོ་བོ་ཁམས་གསུམ་རྣམ་རྒྱལ་སོགས་ཀྱི་ཆ་བྱད་དུ་ཞུགས་ཏེ་སྟངས་སྟབས་རིམ་མང་དུ་བྱ་ཚུལ་བཤད་པ་ལྟར་ལ་དགོངས་པར་
མངོན་མོད། འདིར་དེ་རིགས་ཤེས་པ་དང་ལག་ལེན་དུ་འཁེལ་བ་དཀའ་ན་མོས་པ་ཙམ་དུ་བཞག་པ་ལས་འོས་མེད་དོ། །དེ་ནས་རྡོ་རྗེ་གཡོབ་ཅིང་དྲིལ་གསིལ་དང་བཅས། ཧཱུཾ། ཡེ་ཤེས་
བསྐལ་པ་སོགས་ཁྲོ་རྒྱལ་སྤྱན་འདྲེན་མཆོད་བསྟོད་དཀྱུས་ལྟར་བྱ་བ་ལས། ལོག་འདྲེན་སྲིན་པོའི་མཐའ་གནོན་སོགས་དང༌། དཔའ་བོ་ཆེན་པོ་སོགས་གཞུང་གཞན་དུ་གོང་འོག་ལྡོག་སྟེ་བྱུང་ཡང་

༈༄༅། །འདིར་བྱུང་བ་དང་འགྱུར་ཁྱད་ཡིན་ནམ་སེམས། རིག་པའི་རྒྱལ་པོ་སོགས་ལ་ད་ལྟའི་དཀྱིལ་ཆོག་བོད་པར་དུ་རིག་པའི་རྒྱལ་པོ་ཁྲོ་རྒྱལ་གཤེགས་སུ་གསོལ། ཞེས་
དང་༑ ཐོག་མའི་པར་ལ་རིག་པའི་རྒྱལ་པོ་ཁྲོ་རྒྱལ་བཞུགས་སུ་གསོལ། ཞེས་པ་ཡོད་འདུག་ཀྱང་ཕྱི་རབས་པ་ཞིག་གིས་དེ་མ་དག་པར་གོ་ནས་བཞེངས་སུ་གསོལ་ཞེས་བཅོས་འདུག་པ་སྔ་ཕྱི་
ཐམས་ཅད་ཀྱང་འོལ་ཚོད་ཀྱི་རིགས་འགྲེ་ཁོ་ན་སྟེ། བོད་འདིའི་ལུགས་གཞན་གྱི་དཔེ་དག་པར་ཐམས་ཅད་དུ་རིག་པའི་རྒྱལ་པོ་ཁྲོ་རྒྱལ་བཞུགས་སོ་འཚལ། ཞེས་བྱུང་སྟེ། དེའི་དོན་ནི་རིག་པ་སྟེ་
བཅུ་དགུ་
རིག་སྔགས་ལ་དབང་བསྒྱར་བའི་རྒྱལ་པོའམ་བདག་པོར་གྱུར་ཁྲོ་བོ་ཆེན་པོ་ཕྱོགས་བཅུ་འཇིག་རྟེན་གྱི་ཁམས་ན་བཞུགས་སོ་འཚལ་ཞེས་པ་སྟེ་དོན་དུ་བཞུགས་སོ་ཅོག་གམ་བཞུགས་ཚད་ཐམས་ཅད་
ལོག་འདྲེན་གྱི་གེགས་ཀྱི་ཚོགས་འདུལ་བའི་སླད་དུ་གནད་འདིར་སྤྱན་འདྲེན་ན་ཞེས་པའི་དོན་ཡིན་པ་ཧ་མ་གོ་བར་བཞུགས་སོ་འཚལ་དེ་བཞུགས་སུ་གསོལ་དུ་བཏང་། དེ་ཡང་སྤྱན་མ་དྲངས་པར་
བཞུགས་སུ་གསོལ་བ་དེ་མི་རུང་བར་གོ་ནས་བཞེངས་སུ་གསོལ་ཞེས་ཁུངས་མ་མཐོང་བར་རིག་བཅོས་ཀྱིས་བསྒྱར་བས། མི་ཤེས་པ་དེ་ཅི་ལ་མཁས། །སྙོམས་པ་ཞིག་ལ་རིང་ཐུང་བཟོ། །ཞེས་༔

པའི་དཔེར་སོང་འདུག་གོ །ཐབས་ལ་མཁས་པའི་ཞེས་པའང་མ་དག་སྟེ་མཁས་པས་ཞེས་པ་འཐད་དོ། །ཉོན་མོངས་དུག་གསུམ་ཞེས་པ་ལའང་དཔེ་དག་པ་ཚོར་དུག་ཆེན་ཞེས་དང༌། རྔམས་
པའི་ང་རོ་འབྲུག་སྒྲ་སྟོང་གསུམ་སྒྲོག །ཅེས་པ་ཡང་འབྲུག་སྒྲ་སྟོང་བཞིན་སྒྲོག་ཅེས་འབྱུང་ངོ༌། །དེ་ནས་སློབ་དཔོན་དབང་ལྡན་དུ་འདུག་སྟེ། ཧཱུཾ། ང་ནི་གནས་འདིར་སོགས་བཀའ་བསྒོའི་
མཐར་རོལ་མོའི་མཚམས་རྔམས་དང༌། ལས་སྔགས་དང་སུམ་བྷ་ནི་སོགས་དྲག་ཏུ་བཟླ་ཞིང༌། རྡོ་རྗེ་གསོར། དྲིལ་བུ་འཁྲོལ། ཡུངས་དཀར་གྱིས་དཀྱིལ་འཁོར་གྱི་ས་གཞི་ལ་གཏོར་ཞིང་
ལས་རྡོར་གྱིས་གུ་གུལ་བདུག དེ་ནས་སྒྲབ་གྲོགས་དམངས་ནས་རོལ་ཆེན་དང༌། སློབ་དཔོན་གྱིས་རྡོ་དྲིལ་གསོར་བཀྲོལ་དང་བཅས་ཧཱུཾ་ཞེས་དྲག་པོར་བརྗོད་བཞིན་པས་དཀྱིལ་འཁོར་གྱི་ས་གཞི་
ལ་གཡས་བསྐོར་ལན་གསུམ་བྱ། དམིགས་པ་རྐང་མཐིལ་གྱི་སྣ་ཚོགས་རྡོ་རྗེ་ལས་འོད་ཟེར་མེ་ལྕེ་ལྟ་བུ་འཕྲོས་པས་དབང་ཆེན་གསེར་གྱི་ས་གཞིར་ཐུག་པའི་བགེགས་ཐམས་ཅད་བསྲེགས་
ཤིང་༑ དཀྱིལ་འཁོར་གྱི་འོག་གཞི་ཐམས་ཅད་སྣ་ཚོགས་རྡོ་རྗེའི་གཞིར་གྱུར་པར་མོས་དགོས་སོ། །གཉིས་པ་ལྷ་སྟ་གོན་ནི། ལྷ་གནས་མི་འཆོལ་བའི་ཕྱིར་དུ་འོག་ནས་འབྱུང་བ་བཞིན་ལས་ཐིག་༔

།རྫོགས་པར་བཏབ། གཞུང་དུ་ལྷ་གནས་སུ་དྲིའི་བཞི་ཞེས་པ་གཙོ་བོ་ལ་དགོངས་པས་སྤྱི་ལྟར་ཙནྡན་དང་གུར་ཀུམ་ལ་སོགས་པའི་ལྡེ་གུས་གཙོ་བོའི་གནས་སུ་གྲུ་བཞི་
མཐའ་༄༅།
འཁོར་གནས་སུ་དེ་ལས་ཆུང་བའི་ཐིག་ལེ་ཟླུམ་པོར་བྱ། དེའི་སྟེང་དུ་སོ་སོའི་སྙིང་པོ་བརྗོད་ཅིང་མེ་ཏོག་གི་ཚོམ་བུ་གཙོ་འཁོར་གྱི་འགྲོས་དང་བསྟུན་ཏེ་བཀོད། མཐའ་བསྐོར་དུ་མཆོད་པ་འགྲུབ་ན་
ལྷ་གྲངས་དང་མཉམ་པའམ་མ་འགྲུབ་ན་འཕྲེང་ཚར་ཅི་རིགས་དང༌། འདས་གཏོར་ཉེ་ལོགས་སུ་ཆ་གསུམ་ཡང་བཤམ། དེ་དང་ཉེ་བར་སྟེགས་གཙང་མའི་ཁར་མཎྜལ་མེ་ཏོག་ཚོམ་བུ་བཀྲམ་
པའམ༑ ཡང་ན་སྟེགས་ཀྱི་མེ་ཏོག་སྤུངས་པའི་སྟེང་དུ་མཉྫིར་བརྟེན་པའི་བུམ་པ་མཚན་ཉིད་ཚང་བ་གཙང་མར་བཀྲུས་ཤིང་ལས་སྔགས་བཟླ་བཞིན་ཡུངས་དཀར་གྱིས་བརྡེག་གུ་གུལ་གྱིས་
བདུག ལྷ་ཡོངས་རྫོགས་སམ་བསྡུ་ན་གཙོ་བོའི་ཕྱག་མཚན་བྲིས་པའམ་ཙཀླི་གདགས། ནང་དུ་རྒྱུན་འབབ་ཀྱི་ཆུ་རྟ་གླང་བོང་བུ་སོགས་ཀྱིས་བརྒལ་བའི་ཤུལ་མིན་པ་བླངས་ཏེ་བླུག དྲི་བཟང་
༢ དང་བུམ་རྫས་ཉེར་ལྔ་བཏབ། མགུལ་ཆིངས་དཀར་པོའམ་སྔོན་པོ། ཁ་རྒྱན་འབྲས་བུ་ཅན་གྱི་ཤིང་ངམ་ཀུ་ཤ དུང་ཆོས་གཟུངས་རྡོར་དང་བཅས་པ། གཡོན་དུ་ལས་བུམ་ལྷ་མཚན་རྡོ་རྗེ་གནོད་༔

སྦྱིན་གྱི་ཕྱག་མཚན་ཡོད་པ་མ་གཏོགས་གཞན་གོང་འདྲ། དེ་དག་སྒོས་མཆོད་དང་བཅས་པ་བཤམ། དེ་ཡང་འདི་ཁའི་བུམ་ཆོག་གི་རྒྱ་གཞུང་ལས། མཚན་ཉིད་ལྡན་པའི་བུམ་པ་ལ། །བརྡེག་
འབྲུག་དང་བདུག་དང་མཚན་མ་དགོད། །ནང་དུ་བཅུད་རྣམས་བླུག་ལ་ཡང༌། །མགུལ་ཆིངས་ཁ་རྒྱན་ལ་སོགས་བཅས། །མཎྜལ་མེ་ཏོག་བཅས་པའི་སྟེང༌། །བཞག་ལ་མཆོད་སོགས་རིམ་བཞིན་
བཤམ༑ །ཞེས་གསུངས་པ་ལྟར་རོ། །དེ་ནས་སྒྲུབ་པ་པོ་རྣམས་སྟན་ལ་འཁོད་དེ་ཐོག་མར། ཨཾ་ཨཀྵོ་བྷྱ སོགས་ལན་གསུམ་བརྗོད་དེ་བདག་དང་གནས་དང་རྣལ་འབྱོར་སྲུང༌། དེ་ཡང་
ཆོས་
བདག་སྲུང་བ་ནི་རང་ཉིད་ཀྱི་སྒོ་གསུམ་ལ་སྤྱིར་ནད་གདོན་སོགས་སྲུང་བ། གནས་སྲུང་བ་ནི་ང་གང་དུ་འདུག་པའི་ཡུལ་འཁོར་དང་ཉེ་སྐོར་ལ་བར་ཆད་སྲུང་བ། རྣལ་འབྱོར་སྲུང་བ་ནི་ཆོ་གའི་བྱ་
མཛོད་
ཆེན་བ་ཉམས་སུ་ལེན་པ་ལ་སྒེར་དུ་འཚེ་བའི་ཕྱི་ནང་གི་བར་གཅོད་སྲུང་བ་སྟེ་དེའི་སླད་དུ་སྙིང་པོ་བཟླ་བའོ། །འདིར་ད་ལྟ་བསྟན་འགྱུར་སོགས་སུ་ཆུད་པའི་ཇོ་བོའི་རྒྱ་གཞུང་གི་དཔེ་རྣམས་ལ་ཤཾ་གིས་
ཐམས་ཅད་སྟོང་པ་ལས། བཾ་མཾ་བྷཾ་ལས་གཞལ་ཡས་ཁང༌། །ཞེས་སོགས་འབྱུང་བ་དང་མཐུན་པར་དཀྱིལ་ཆོག་ཏུའ ང་ཤཾ་གིས་ཐམས་ཅད་སྟོང་པར་གྱུར། ཞེས་གསུངས་པ། ས་གཞི་སྟོང

༄༅། །པར་སྦྱོང་བའི་སྔགས་ཤཾ་ཞེས་པ་གང་གི་ས་བོན་དང་དོན་གང་དུ་འགྱུར་མ་ཤེས་ཤིང་། འདི་ཁའི་དམིགས་བསལ་ཡིན་ན་མ་གཏོགས་གཞན་དེ་རིགས་མ་མཐོང་
ལ༑ ཕྲན་གྱི་རྣམ་རྟོག་ལ་ནི་དཀྱིལ་ཆོག་གཞན་མང་པོར། ཨོྃ་བྷཾ་ཁཾ་ཞེས་ཁཾ་ཡིག་ནམ་མཁའི་ས་བོན་གྱིས་ས་གཞི་ཐོགས་བཅས་ཀྱི་རྣམ་པ་སྦྱངས་ཏེ་ནམ་མཁའ་སྟོང་པར་བསྒོམས་པར་གསུངས་པ་
དང་ཚུལ་མཚུངས་པར་འདིར་ཡང་ཁཾ་ཞེས་བརྗོད་རྒྱུར་སྔར་དུས་ཞིག་ནས་ཡི་གེ་པས་ཤཾ་དུ་ནོར་བ་རྒྱ་འབྱམས་པ་མིན་ལས་ཆེ་སྙམ་དུ་སེམས་མོད། རྒྱུ་མཚན་གཞན་ཡོད་སྲིད་པས་ཁ་ཚོན་བཅད་
དཀའ་ལ་གང་ལྟར་འདོན་ཆ་ལ་གཞུང་ལྟར་སྭ་བྷཱ་ཝ་ནས༴ དཀྱུས་བཞིན་བྱས་ན་བདེ་བར་མངོན་ནོ། །དེ་ན་ལྷ་བསྐྱེད་སྤྱན་འདྲེན་མཆོད་པ་གཏོར་འབུལ་བསྟོད་པ་གཞུང་བཞིན། མདུན་བསྐྱེད་ཀྱི་
ལྷའི་ཐུགས་ཀར་ཟླ་བའི་དཀྱིལ་འཁོར་ལ་ས་བོན་སྔགས་འཕྲེང་དང་བཅས་པ་གསལ་བར་མོས་ལ་བཟླས་པ་ཅུང་ཟད་བྱ། མཆོད་བསྟོད་བསྡུས་པ་བྱས་ལ་ཆ་གསུམ་བཏང་སྟེ་ལྷ་སྟ་གོན། གསུམ་
དཔྱོདཔ་ནི༌། རྒྱ་གཞུང་ལས། རང་བཞིན་དག་པའི་སྔགས་བརྗོད་པས། །བུམ་པ་སྦྱངས་ཏེ་བཾ་ལས་བསྐྱེད། །རྒྱ་མཚོ་པདྨ་ཟླ་སྟེང་དུ། །མི་འཁྲུགས་རྒྱལ་པོ་སྤྱན་དྲངས་ལ། །བགེགས་བསྐྲད

རྒྱས་གདབ་མཆོད་ཡོན་སོགས། །ཕུལ་ཏེ་ཛཿ ཧཱུྃབཾ་ཧོས་དགུག །གདན་ལ་བཞུགས་གསོལ་མཆོད་བསྟོད་བྱ། །འཕྲོ་འདུའི་ཚུལ་གྱིས་བཟླས་བརྗོད་བྱ། །བརྒྱ་སྟོང་ལ་སོགས་ཅི་ནུས་
།བྱས་ཏེ་མཆོད་བསྟོད་གཏོར་མ་བཏང༌། །དེ་ལྟར་ཐུན་དང་སྦྱོར་བ་ཡིས། །ཇི་སྲིད་འདོད་ཀྱི་བར་དུ་བྱ། །ཞེས་གསུངས་པ་ཇི་ལྟར་བ་འགོད་པར་མཛད་པ་སྟེ། རང་བཞིན་དག་པའི་
སྔགས་སམ་ཆོས་ཉིད་རྣམ་དག་གི་སྔགས་སྭ་བྷཱ་ཝས་སྟོང་པར་སྦྱང་། སྟོང་པའི་ངང་ལས། བཾ་ལས་ཕྱི་བུམ་པ། ནང་བདུད་རྩིའི་རྒྱ་མཚོ། དེའི་དབུས་སུ་པདྨའི་སྡོང་པོ་དེའི་སྟེང་དུ་ཨ་ལས་ཟླ་
བ་ལ་ཞེས་བུམ་པ་ནང་བཅུད་གདན་དང་བཅས་པ་བསྐྱེད་ནས་དམ་ཚིག་པ་མ་བསྐྱེད་པར། དད་པ་དང་ནི་དམ་ཚིག་གིས། །ཞེས་སོགས་ཚིགས་བཅད་ཀྱིས་མི་འཁྲུགས་པའི་ལྷ་ཚོགས་ཡེ་ཤེས་པ
མགྲོན་ཐབས་ཀྱི་ཚུལ་དུ་སྤྱན་དྲངས། ༀ་ཨཀྵོ་བྷྱ་ནས་ཧཱུྃ་ཕཊ་ཀྱི་བར་གྱི་སྙིང་པོས་ཕྱིར་འབྲང་གི་བགེགས་བསྐྲད། ཏ་ཐཱ་ག་ཏོ་སོགས་དམ་སྔགས་བརྗོད་ཅིང་དམ་རྒྱ་བསྟན་ལ་རྒྱས་
བཏབ༑ འདིར་རྒྱ་གཞུང་ལྟར་ན་ནམ་མཁར་བཞུགས་པ་ལ་མཆོད་ཡོན་སོགས་ཕུལ་ནས་གདན་ལ་དགུག་པར་གསུངས་ཀྱང༌། གཞུང་འདིར་མཆོད་པ་མ་གསུངས་མོད་འོན་ཀྱང་ཛཿ ཧཱུཾ་བཾ་ཧོས་༔

།ནམ་མཁའ་ནས་བཀུག་སྟེ་གདན་གྱི་སྟེང་དུ་བཞུགས་སུ་གསོལ་བའི་བར་དང་། ལས་ཐམས་ཅད་པར་ཞེས་སོགས་ཀྱིས་ལས་བུམ་གྱི་ལྷ་ཡང་གོང་དུ་དཀྱིལ་འཁོར་གྱི་༄༅།
དུ་སྤྱན་དྲངས་ཏེ་ལས་བུམ་དུ་བཞུགས་པར་མོས་ནས་དེ་གསལ་འདེབས་པ་ཡིན་ནོ། །འདི་ལ་དེང་སང་བོད་འདིར་ཡང་ཕྱག་ལེན་མི་འདྲ་བ་ཅི་རིགས་ཡོད་འདྲ་ཞིང༌། དཔེ་རྙིང་ཕལ་
ཆེར་དུ་དེའི་སྟེང་དུ་ཨ་ལས་ཟླ་བ་ལ། དད་པ་དང་ནི་སོགས་བྱུང་། དེ་བཞིན་ངེད་ཀྱི་དགོན་པ་དྲེའུ་ལྷས་འདིར་ཡང་སྔ་ཐོག་དཀྱུས་བཞིན་གོང་སྨོས་ལྟར་བྱེད་སྲོལ་ལ་བར་སྐབས་རྒྱལ་བྱེད་ཚལ་གྱི་
དགེ་བཤེས་མང་ཐོས་འབྲུག་བཀྲས་པ་ཕེབས་སྐབས་དེ་འདྲ་མི་རུང་བའི་སྒྲུབ་བྱེད་མང་པོ་གསུངས་ནས་དམ་ཚིག་པ་ངེས་པར་བསྐྱེད་དགོས་གསུང༌། དེའི་སྟེང་དུ་ཨ་ལས་ཟླ་བའི་དཀྱིལ་འཁོར་དྲི་
མ་མེད་པའི་དབུས་སུ་སོགས་མདུན་བསྐྱེད་ལྟར་བཟོ་བ་གནང་འདུག ལྷོ་པར་དུའང་ཨ་ལས་ཟླ་བ་ལ་ཞེས་པའི་ཚབ་ཏུ་ཟླ་བ་ནས་ཞེས་བསྒྱུར་བ་མཛད་འདུག་པ་གོང་དང་འདྲ་བའི་ཐུགས་དགོངས་
༈ ཞིག་དེ་ཚོར་ཡང་བྱུང་ཡོད་པ་འདྲ་མོད། འདིར་ནི་སྤྱན་དྲངས་པའི་རྒྱ་གཞུང་གི་ལུང་རང་དུ། རྒྱ་མཚོ་པདྨ་ཟླ་སྟེང་དུ། །མི་འཁྲུགས་རྒྱལ་པོ་སྤྱན་དྲངས་ལ། །ཞེས་དང༌། གཤམ་དུའང༌།

གདན་ལ་བཞུགས་གསོལ་སུ་ཞེས་སོགས་ཚིག་སྔ་ཕྱིའིནུས་པ་གང་ལ་བརྟགས་ཀྱང་ཤིན་ཏུ་གསལ་བས་མགྲོན་ཐབས་སུ་སྤྱན་དྲངས་ཏེ་གདན་ལ་བཞུགས་པ་ཉིད་ཡིན་པར་ངེས་ལ། གལ་ཏེ་དམ་
À ཚིག་པ་བསྐྱེད་དགོས་ཞིག་ན། རྒྱ་མཚོ་པདྨ་ཟླ་སྟེང་དུ། །མི་འཁྲུགས་རྒྱལ་པོ་བསྐྱེད་བྱས་ལ། །ཞེས་པ་ལྟ་བུ་ཡོང་དགོས་པ་ལས་མ་བྱུང་བའི་ཕྱིར་དང༌། །དཔེར་ན་འདིའི་སྦྱིན་སྲེག་གི་སྐབས་
སུའང་རྒྱ་གཞུང་རང་དུ། དེ་ནས་མཆོད་བསྟོད་མེ་ལྷ་ནི། །གཤེགས་པའམ་འབར་བའི་རྣམ་པའོ། །དེ་ནས་པདྨ་ཟླ་བ་ལ། །དད་པ་དང་ནི་དམ་ཚིག་གིས། །ཚུར་གཤེགས་ཚུར་གཤེགས་
བཅོམ་ལྡན་འདིར། །ཞེས་སོགས་གསུངས་པ་ལྟར་གཞུང་འདིར་ཡང་། དེ་ནས་དེར་ལྷ་གྲངས་དང་མཉམ་པའི་པད་ཟླ་བསྒོམ་ལ། དད་པ་དང་ནི་སོགས་ནས༴ ཛཿ ཧཱུཾ་བཾ་ཧོཿ བཅོམ་ལྡན་མི་
འཁྲུགས་པའི་དཀྱིལ་འཁོར་རྟེན་བརྟེན་པར་བཅས་པའི་ལྷ་ཚོགས་བྱོན་ནས་གདན་ལ་བཞུགས་པར་གྱུར་ཞེས་གསུངས་པ་དང་འདི་གཉིས་བསྒོམ་ཚུལ་ཁྱད་པར་མེད་པས་སྔར་དྲངས་པའི་རྒྱ་གཞུང་གི་
ལུང་འདི་ནི་བུམ་བསྐྱེད་སྐབས་དམ་ཚིག་པ་མི་བསྐྱེད་པར་འདོད་པ་རྣམས་ལ་སྒྲུབ་བྱེད་ཀྱི་གཏན་ཚིགས་བླ་ན་མེད་པ་དང་། བསྐྱེད་དགོས་པར་འདོན་པ་རྣམས་དབུ་ཐོག་ཏུ་རྡོ་རྗེ་ལྷུང་བ་རང་མ་ལགས་

ཎྞཾ| ༄༅། །སམ་ཞེས་ཀུ་རེ་ཞུའོ། །ད་ནི་དཀྱུས་ལ་འཇུག་སྟེ། མཆོད་བསྟོད་བྱ་བར་གསུངས་པ་མཆོད་ཚིག་སོགས་ཕྱག་ལེན་མི་འདྲ་བ་སྣ་ཚོགས་རང་རེའི་གྲྭ་པ་སོ་སོར་འདུག་
པ་ཐམས་ཅད་འགལ་བ་མ་མཆིས་ཀྱང་ཆུ་བོ་གངྒཱ་མ་སོགས་དཔེ་ཁུངས་དག་དང་བསྟུན་པའི་ཚིག་དག་པ་ནི་གལ་ཆེ་བར་གདའ་ལ། ལས་བུམ་གྱི་ལྷ་ལ་བསྟོད་པ། རྡོ་རྗེ་གནོད་སྦྱིན་ཐབས་ཆེན་
པོ༑ །རྡོ་རྗེ་མཆེ་བ་འཛིན་པ་སྟེ། །བདུད་འཇོམས་རྡོ་རྗེ་མི་བཟད་པ། །ཕྱག་འཚལ་རྡོ་རྗེ་དྲག་པོ་ལའོ། །ཞེས་ཡོ་གའི་རྒྱུད་ནས་གསུངས་པ་ལྟར་བརྗོད་པར་བྱ། གཟུངས་ཐག་ནས་བཟུང་ལ་
གཞུང་དུ་འཕྲོ་འདུའི་ཚུལ་གྱིས་ཞེས་པའི་དོན། རང་གི་སྙིང་ཁའི་ས་བོན་ལས་སྔགས་འཕྲེང་ངམ་འོད་ཟེར་འཕྲོས་གཟུངས་ཐག་ལ་འཁྲིལ་ཏེ་བུམ་པའི་ལྷའི་ཐུགས་ཀར་ཕོག དེའི་ཐུགས་ཀའི་འོད་
ཟེར་གྱིས་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། འཕགས་པ་མཆོད། ཕྱོགས་བཅུའི་སངས་རྒྱས་རྣམས་ཀྱི་བྱིན་རླབས་སོགས་བརྟན་གཡོའི་དྭངས་བཅུད་བསྡུས་ཏེ་ཐུགས་ཀར་ཐིམ། ལྷ་
ཚོགས་རྣམས་ཀྱི་སྐུ་ལས་བདུད་རྩིའི་རྒྱུན་བབ་བུམ་པ་གང་བར་བསམ་པའི་དམིགས་པ་ཡང་ཡང་གསལ་འདེབས་ཀྱིན་ཐོག་མར་སྙིང་པོ་བརྒྱ་རྩ་བརྒྱད། འཁོར་སྔགས་བདུན་ནམ་ཉེར་གཅིག་

རེ༑ རྩ་སྔགས་སམ་གཟུངས་རིང་འགྲུབ་ན་བརྒྱ་རྩ་བརྒྱད་དམ་མ་འགྲུབ་ན་ཉུང་མཐའ་ཉེར་གཅིག་ཙམ་བཟླས་རྗེས་གཟུངས་ཐག་ལས་བུམ་ལ་སྤོས་ཏེ་ཡཀྵའི་སྔགས་བཟླ།འདིར་བཟླས་པའི་གོ་
རིམ་གཞུང་དུ། སྙིང་པོ་ལྷ་སྔགས་གཟུངས་བཟླས་ཞེས་གསུངས་པ་ལྟར་བཀོད་པ་ཡིན་ནོ། །འདིར་བུམ་ལྷ་བདུད་རྩིར་ཞུ་བ་སོགས་མི་བྱེད་པས་བུམ་ནང་དུ་བཞུགས་པར་མོས་དགོས་ལ་ཁྲུས་ཀྱི་
སྐབས་ཇི་ལྟར་བྱ་བ་ནི། རྒྱ་གཞུང་དུ། ཁྲུས་ཀྱི་དུས་སུ་བུམ་ནང་ལྷ། །མཆོད་བསྟོད་བྱས་ཏེ་མཁའ་ལ་བཞུགས། །དེ་ཡི་དབང་བསྐུར་བསམ་ལ་བཀྲུ། །ཞེས་གསུངས་པ་ལྟར་འདིར་ཡང་ལྷ་
ཁྲུས་ལ་སོགས་པའི་དུས་སུ་ནམ་མཁར་བཞུགས་པར་བསམ་ཞེས་གསུངས་སོ། །བཞི་པ་སློབ་མ་སྟ་གོན་གྱི་བཤད་པ་ནི་ཕལ་ཆེར་འཇམ་མགོན་སྨྲ་བའི་དབང་ཕྱུག་བུདྡྷ་བཛྲ་གྱིས་མཛད་པའི་དབང་
གི་མཚམས་སྦྱོར་དུ་གསུངས་པ་ལས་ལྷག་པ་མ་དགོས་ལ། འདིར་དཀྱིལ་ཆོག་གི་པར་དུ་སོ་ཤིང་གི་རྒྱུ་ཨ་ཤྭརྠ་ཞེས་པ་ལ་ཨ་ཤྭ་ཏཱ་ཞེས་བྲིས་པ་མ་དཔེ་མ་ལྷོགས་པའི་སྐྱོན་དུ་ཟད་ལ། ཀུ་ཤ་སྦྱིན་
པའི་སྔགས་ཀྱང་བཛྲ་ཏིཀྵ་ཞེས་རྡོ་རྗེ་རྣོན་པོའི་དོན་ཡིན་གྱི་བཛྲ་ཏི་ཐ་ཟེར་རྒྱུ་མ་ཡིན་ནོ། །སློབ་མ་སྟ་གོན་ཟིན་ནས་སྟ་གོན་གྱི་དཀྱིལ་འཁོར་གྱི་དྲུང་དུ་སློབ་དཔོན་གྱིས་རྡོར་དྲིལ་དང་བཅས་པའི་ལག་པ་

༄༅། །གཡས་སྤོས་རིང་བཟུང༌། པུས་མོ་གཡས་པའི་ལྷ་ང་ས་ལ་བཙུགས་ཏེ་ལག་གཡོན་པས་ཚིག་མཚམས་སུ་དྲིལ་བུ་གསིལ་བ་དང་བཅས། བཅོམ་ལྡན་མི་འཁྲུགས་
སོགས་ལན་གསུམ་གྱིས་སྙན་གསན་ཕབ། མཆོད་པ་ཁ་གསོས་ཏེ་སྟ་གོན་གྱི་ལྷ་ལ་མཆོད་བསྟོད་བསྡུས་པ་བྱས་ཏེ། སྔར་བགེགས་སྐྲོད་ཀྱི་ཁྲོ་བོ་བསྐྱེད་པའི་སྐབས་ལྟར་མིག་ལ་མ་དང་ཊ་ལས་ཉི་
ཟླ་བཀོད་དེ། མིག་གི་ལྟ་སྟངས་རྫི་མ་འོག་ནས་གྱེན་དུ་འདེགས་ཤིང་མིག་འབྲས་ཡར་སྒྲིལ་བ་དང་བཅས་ཏེ་བཛྲ་དྲིཥྚ་མ་ཊ། སྟ་གོན་གྱི་དཀྱིལ་འཁོར་ཆེན་པོ་སྐད་ཅིག་གིས་ནམ་མཁའ་ལ་
འཕགས་པར་གྱུར། ཅེས་བརྗོད་ཅིང་བསམ་མོ། །འདི་གཞན་ལ་དབང་བསྐུར་བའི་སློབ་མ་སྟ་གོན་སོགས་དང་མ་འབྲེལ་བའི་ཚེ་ཕྱི་བུམ་བསྐྱེད་གྲུབ་མ་ཐག་གམ་ཡང་ན་བུམ་བསྐྱེད་ཀྱི་སྔོན་དུ་སྟ་
གོན་གྱི་ལྷ་གཤེགས་གསོལ་བྱས་ཀྱང་མི་རུང་བ་མེད་དོ། །གསུམ་པ་དཀྱིལ་འཁོར་བསྒྲུབ་པ་ལ་ཐིག་ཚོན་གྱི་ལས། གནས་བརྒྱན་པ། དཀྱིལ་འཁོར་བསྒྲུབ་པ་དངོས་སོ། །དང་པོ་ནི། དར་
་རམ་རས་བལ་གྱིསྐུད་པ་གཞོན་ནུ་མ་གཙང་མས་བཀལ་བ་དཀར་སེར་དམར་སྔོ་ནག་པོ་སྟེ་ཁ་དོག་ལྔ་པ་བྱ་རྒྱུད་རང་ནས་བཤད་པ་ལྟར་མཚན་ཉིད་དང་ལྡན་པ་གཅིག་ཏུ་བསྒྲིལ་བ་ལ་དྲི་བཟང་གི་ཆུས་

བཀྲུས་ཤིང་བྱུག སྤོས་ཀྱི་བདུག་པ་དང་། ཚོན་སྣ་ལྔ་བཅས་སྣོད་བཟང་པོར་བཞག རྡོ་རྗེ་ཡིད་ཀྱི་དམིགས་པ་འོག་མིན་གྱི་ཞིང་དང་ནམ་མཁའི་སྟ་གོན་གྱི་ལྷའི་ཐུགས་ཀ་ནས་ཡེ་ཤེས་ཀྱི་ཐིག་
ཚོན་ཞེས་པ་ངོ་བོ་སངས་རྒྱས་རྣམས་ཀྱི་ཐུགས་གཉིས་མེད་ཀྱི་ཡེ་ཤེས་རྣམ་པ་ཐིག་ཚོན་གྱི་རྣམ་པར་ཤར་བ་གྲངས་མེད་པ་སྤྱན་དྲངས་ཏེ་མདུན་གྱི་ཐིག་སྐད་དང་ཚོན་ལ་སོ་སོར་ཐིམ་པས་གཉིས་སུ་མེད་
པར་བསམ་ལ། འབར་བའི་ལྟ་བ་ཞེས་པ་མིག་འབྲས་དང་རྫི་མ་གྱེན་དུ་མྱུར་བར་འདེགས་ཤིང་སླར་ཐུར་དུ་དྲག་ཏུ་འབེབས་པར་ཛཿ ཛཿ ཞེས་ངག་ཏུ་བརྗོད་དེ་ཐིག་ཚོན་བརླབ་པའོ། །ཡང་ན་
སྔར་ཐིག་སྐུད་ལྔ་སོ་སོར་བཞག་པ་སྐབས་འདིར་སློབ་དཔོན་དང་སློབ་མས་ཨོཾ་ཨ་ནྱ་ནྱ་སོགས་བརྗོད་དེ་བསྒྲིལ་བ་སྤྱི་ལྟར་བགྱིས་ཀྱང་མི་རུང་བ་མེད་འདྲ་སྙམ་མོ། །དེ་ནས་འདིར་ཡེ་ཐིག་གདབ་པ་
སོགས་མ་གསུངས་པས་ནམ་མཁར་ཐིག་འདེབས་པ་སོགས་མི་དགོས་ཀྱང་བྱིན་གྱིས་བརླབས་པའི་ཐིག་སྐུད་དེས་ས་ལ་གདབ་དགོས་པས་སློབ་དཔོན་དཀྱིལ་འཁོར་གྱི་རྒྱབ་ཕྱོགས་ནུབ་ཏུ་འཁོད་སློབ་
མ་མདུན་ངོས་ཤར་དུ་འཁོད་དེ་སློབ་དཔོན་གྱིས་ཐིག་སྣ་སློབ་མར་གཏད་དེ་སློབ་མས་དྲང༌། འདི་སྐབས་དཀྱིལ་ཆོག་ལ་ལར་སློབ་དཔོན་མི་འཁྲུགས་པ་དང་། སློབ་མའམ་ལས་ཀྱི་རྡོ་རྗེ་ཡང་བཀྲ་༔

༄༅། །ཤིས་ལྷ་མོའི་ང་རྒྱལ་གཟུང་གསུང་བ་འདུག དེ་ལྟ་བུས་ཤར་ནུབ་ཐིག་སྐུད་བརྐྱངས་ཏེ་ལས་ཐིག་གི་ཚངས་ཐིག་དང་པོའི་སྟེང་དུ་སློབ་དཔོན་གྱིས་ལག་གཡས་རྡོ་རྗེ་
དང་བཅས་པའི་མཐེབ་སྲིན་གྱིས་བཟུང་སྟེ་གདབ། དེ་ནས་སློབ་དཔོན་ལངས་ཏེ་གཡས་བསྐོར་དུ་སློབ་མའི་རྒྱབ་ནས་བསྐོར་ཏེ་ལྷོར་ཕྱིན། སློབ་མ་སློབ་དཔོན་གྱི་སྐུའི་རྒྱབ་ནས་བསྐོར་ཏེ་བྱང་དུ་
སོང་ལ་ཚངས་ཐིག་གཉིས་པ་ལྷོ་བྱང་དུ་གདབ། དེ་ནས་སློབ་དཔོན་གྱིས་སློབ་མ་ལ་གཡས་བསྐོར་དུ་སོང་སྟེ་ཤར་ལྷོ་དང༌། སློབ་མས་སློབ་དཔོན་ལ་བསྐོར་ཏེནུ བ་བྱང་དུ་སོང་ནས་ཟུར་ཐིག་དང་
པོ་གདབ། སློབ་དཔོན་ལྷོ་ནུབ་དང་སློབ་མ་བྱང་ཤར་དུ་སྤོས་ལ་ཟུར་ཐིག་གཉིས་པ་གདབ། དེ་ནས་ཡང་སློབ་དཔོན་གྱིས་སྔར་བཞིན་བསྐོར་ཏེ་ཤར་ལྷོ་དང་སློབ་མ་བྱང་ཤར་རང་དུ་འཁོད་པས་ཤར
གྱི་རྩ་ཐིག་གམ་ལོགས་ཐིག སློབ་མས་སློབ་དཔོན་ལ་བསྐོར་ནས་ལྷོ་ནུབ་ཏུ་བསྡད། སློབ་དཔོན་གྱིས་སློབ་མ་ལ་བསྐོར་ནས་ནུབ་བྱང་དུ་སོང་བས་ནུབ་ཀྱི་ལོགས་ཐིག སློབ་དཔོནནུབ་བྱང་དང་
སློབ་མས་སློབ་དཔོན་ལ་བསྐོར་ཏེ་བྱང་ཤར་ལ་ཕྱིན་པས་བྱང་གི་ལོགས་ཐིག་དང༌། སློབ་དཔོན་གྱིས་སློབ་མ་ལ་བསྐོར་ཏེ་ཤར་ལྷོར་སོང༌། སློབ་མས་སློབ་དཔོན་ལ་བསྐོར་ནས་ལྷོ་ནུབ་ཏུ་ཕྱིན་ལ་

ལྷོའི་ལོགས་ཐིག་གདབ། འདི་དག་གི་རྒྱབ་བསྐོར་རྣམས་ཀྱི་སྐབས་སུ་སྡོད་མཁན་གྱིས་ཐིག་སྐད་མགོ་བོ་ལ་བསྐོར་ཏེ་དྲང་བར་བྱའོ། །དེང་སང་རང་རེའི་འབྲུག་ལུགས་ལ་ཐིག་བསྐོར་ཇི་བཞིན་
ཤེས་པ་ཉུང་ཡང་འདི་མ་ཤེས་པར་འགྲོ་ལུགས་དང་ཕྱོགས་འཁྲུལ་ན་ཉེས་པ་དུ་མ་བསྐྱེད་པར་གསུངས་པས་ཤིན་ཏུ་གལ་ཆེ་ལ། ཕྱོགས་འཁྲུལ་གྱི་ཉེས་པ་སེལ་ཕྱིར་ཕྱོགས་ཐམས་ཅད་རང་བཞིན་
མཉམ་ཉིད་སྟོང་པ་ཉིད་དུ་རོ་གཅིག་པར་དྲན་པ་ཡང་དགོས་སོ། །འདིའི་ཐིག་རྩའི་ཡི་གེ་ནི་ལོགས་སུ་ཡང་ཡོད་མོད་ཀྱི་དཀྱིལ་འཁོར་སྤྱིའི་ཐིག་ལ་འདྲིས་པ་ཞིག་གིས་ཕལ་ཆེར་སྤྱི་དང་མཚུངས་པས་
རྒྱུད་ཐིག་གམ་མན་ངག་ཐིག་ཏུ་གྲགས་པ་ཇི་ལྟར་བྱེད་ཀྱང་རྟོགས་སླ་ཞིང་རྟ་བབ་སྣམ་བུ་བཞི་མར་བྱ། ནང་གི་ཐིག་ནི་ལྟེ་བ་ནས་རྩ་ཐིག་གི་ཟླུམ་པོར་བསྐོར་བའི་བར་བར་སྟོང་ཆ་གསུམ་དུ་བགོས་
པའི་ཆ་ནང་ལ་པདྨའི་ལྟེ་བ་བྱ་ཞིང་དེའི་བསྐོར་ཐིག་གི་ཕྱིར་ཆ་ཕྲན་ཕྱེད་བསྐོར་བ་པདྨའི་ཟེའུ་འབྲུའ མ་མུ་ཁྱུད། ཆ་ཕྱི་མ་གཉིས་ཀྱི་ས་ལ་པདྨའི་དཀྱུས་ཐིག་བཏབ་སྟེ་འདབ་བརྒྱད་དུ་བགོ་བ་མ་གཏོགས་
གཞན་འདྲའོ། །དེ་ནས་ལག་ལེན་རྒྱས་པ་གཞན་དག་ལྟར་ན་རྡོ་རྗེ་གཙུག་གཏོར་གྱི་རྒྱ་དང་བེ་ག་ཀྲ་མའི་སྔགས་ཀྱིས་ཡེ་ཐིག་བཏེག་པའི་འོག་ནས་དཀྱིལ་འཁོར་གྱི་དབུས་སུ་ཕྱིན་ཏེ་ལས་ཀྱི་ཁྲོ་བོར་

# ༄༅། །བསམ་པའི་མིག་ལ་ཧཱི་བཀོད་ནས་ཧཱི་ཧཱི་ཞེས་ཕྱོགས་བཞིར་ལྟ་བས་མིག་འབྲས་ཀྱི་རྡོ་རྗེ་ལས་རྡོ་རྗེ་ཕྲ་མོ་འཕྲོས་པས་ཐར་པའི་སྒོའི་བར་ཆད་བསལ་བར་བསམ་ལ་དྲི་བཟང་
གི་ཆུས་སྒོའི་རྩ་ཐིག་ཕྱིས་རྗེས་རྡུལ་ཚོན་གཡས་པའི་ཁུ་ཚུར་གྱིས་བཟུང་ལ། ཨོྃ་བཛྲ་ཙི་ཏྲ་ས་མ་ཡ་ཧཱུྃ་བརྗོད་ཅིང་དབང་ལྡན་ནས་བརྩམས་རྩིག་པའི་རེ་ཁཱ་ལྔ་ཕྱི་ནང་དུ་བྲིས་ལ་རིན་པོ་ཆེའི་སྣོད་དགབ་
་ཏོག་དོར་ལ་སླར་ཚོན་གྱི་པྲ་བརྟག་གོ །ལྷག་མ་གཞན་གྱིས་ཅི་བདེར་བྲི་ཞིང་ཚོན་གྱི་རྣམ་བཞག་སྤྱི་དང་མངོན་རྟོག་ལྟར་བྲི། ལྷ་མཚན་དབུས་སུ་པད་ཟླ་ལ་རྡོ་རྗེ་རྩེ་ལྔ་པ། གཞན་ལྷ་སོ་སོའི་
ཕྱག་མཚན་རང་མདོག་གམ། ལྷའི་སྐ་མདོག་དང་མཐུན་པར་བྲི། སྒོ་མ་བཞིའི་མཚན་མ་ནི་སྒོ་ཁྱུད་ཀྱི་བར་སྟོངས་སུའོ། །དེ་ལྟར་བྲིས་ཟིན་མ་ཐག་ཐིག་ཚོན་ལྷག་མའི་ཡེ་ཤེས་པ་གཤེགས་ཏེ་
ལྷག་མ་གཙང་སར་བཞག དཀྱིལ་འཁོར་གྱི་མཐའི་རྡུལ་ཚོན་བོ་བ་རྣམས་འཕྱག་ལ་གཙང་སར་དོར་ཞིང་འགྲུབ་ན་དཀྱིལ་འཁོར་གྱི་མཐར་ཏིལ་དཀར་གྱི་མར་ཁུས་བྱུག་པ་སོགས་བྱའོ། །གཉིས་
པ་གནས་བརྒྱན་པ་ནི། ཡོལ་བ་བླ་བྲེ་ལྡ་ལྡི་གདུགས་རྒྱལ་མཚན་བ་དན་སོགས་སྤྱན་གཟིགས་སྣ་ཚོགས་པ་དགྲམ་པས་མཛེས་པར་བྱ་ཞིང་། རྒྱ་གཞུང་ལྟར་ན་དཀྱིལ་འཁོར་མཐར་ཕུར་བུ་རལ་གྲི་

མེ་ལོང་མདའ་ཚོན་སྐུད་ཀྱི་དྲ་བ་སོགས་གཞན་དུ་བྱུང་བ་ལྟར་དགྲམ་པར་གསུངས་སོ། །དེ་ནས་སྤོས་ཀྱིས་སྣ་དྲངས་ཤིང་རོལ་མོ་བཅས་བུམ་པ་སྤྱན་དྲངས་ཤིང་རོལ་མོ་བཅས་བུམ་པ་སྤྱན་དྲངས་ཏེ་
དཀྱིལ་འཁོར་ལ་ལན་གསུམ་བསྐོར་ནས་རྣམ་བུམ་སློབ་དཔོན་གྱི་ལྷ་གནས་ཐམས་ཅད་དུ་འཇོག་པའི་སྟངས་ཀ་བྱས་ལ་དབུས་སུ་མཉྫིའི་སྟེང་དུ་བཞག ལས་བུམ་ནི་ཤར་སྒོའི་གཡོན་དུ་བཞག་
E ལྷ་གྲངས་དང་མཉམ་པའི་མཆོད་པ་དང་གཏོར་མ་སོགས་ཅི་འབྱོར་པས་མཐའ་བསྐོར་ཞིང༌། ཆ་གསུམ་དང་བདག་འཇུག་གི་ཆས་ཀྱང་ཚང་བར་བྱའོ། །གསུམ་པ་དཀྱིལ་འཁོར་བསྒྲུབ་པ་
གཙང་སྦྲ་བྱས་སྒྲུབ་པ་པོ་རབ་བྱུང་ཡིན་ན་ཆོས་གོས་སོགས་གྱོན་ལ་དཀྱིལ་འཁོར་ལ་ཕྱོགས་པས་བདེ་བའི་སྟན་ལ་རྡོ་རྗེའི་སྐྱིལ་ཀྲུང་གིས་འདུག་སྟེ་བསྟོད་ཚོགས་བརྒྱུད་འདེབས་སྐྱབས་སེམས་
ཅི་རིགས་སྔོན་དུ་འགྲོ་བས་ཚོགས་བསགས་ནས་བཟླས་པའི་བར་གྱི་བདག་བསྐྱེད་བྱ། མདུན་དཀྱིལ་ལ་ལས་བུམ་གྱི་ཆུས་གཏོར་ཏེ་བཛྲ་ཡཀྵས་བསང༌། ཨཾ་ཨཀྵོ་བྷྱ་ཛ་བིགྷནྟ་ཀྲྀཏ་ཧཱུྃ་ཕཊ་ཨ་འདི་
ལ་པར་མར་བཛྲ་ཨཀྵོ་བྷྱ་ཞེས་པ་མ་དག་པའོ། །ལྷ་མོ་བརྒྱད་དང་སྒོ་མའི་སྔགས་མཐར་ཨ་བཏགས་པ་བཟླ་ཞིང་སྤོས་རོལ་དང་བཅས་པས། ནམ་མཁར་བཞུགས་པའི་སྟ་གོན་གྱི་ལྷ་ཚོགས་རྣམ་

།སྤྱན་དྲངས་ཏེ་བྲིས་པའི་དཀྱིལ་འཁོར་གྱི་ལྷ་མཚན་སོ་སོར་གཉིས་སུ་མེད་པར་ཐིམ་པར་གྱུར། ཞེས་བརྗོད་ཅིང་བསམ། དེ་ནས་སླར་ཡང་སྭ་བྷཱ་ཝས་སྦྱང་རྡུལ་ཚོན་༄༅།
གྱི་དཀྱིལ་འཁོར་མི་དམིགས་ཏེ་སྟོང་པ་ཉིད་དུ་གྱུར། དེའི་མདངས་སོགས་ནས་ལྷ་སྟ་གོན་བཞིན་ལ་མཆོད་པའི་སྐབས་རྒྱལ་སྲིད་སྣ་བདུན་བཀྲ་ཤིས་ལྷ་མོ་བརྒྱད་འདོད་ཡོན་ལྔ་ན་བཟའ་འབུལ་བ་
སོགས་རིགས་མཐུན་གཞན་ནས་ཁ་སྐང་ན་ལེགས། བསྟོད་པའི་མཐར། མདུན་བསྐྱེད་ཀྱི་ལྷ་ཚོགས་རྣམས་ཀྱི་ཐུགས་ཀར་ཟླ་བའི་དཀྱིལ་འཁོར་ལ་ས་བོན་སྔགས་འཕྲེང་གིས་བསྐོར་བ། བདག་
གི་ཐུགས་ཀའི་ས་བོན་སྔགས་འཕྲེང་དང་བཅས་པའི་འོད་ཟེར་གྱིས་བསྐལ་བས་དེ་རྣམས་ལས་འོད་ཟེར་དཔག་ཏུ་མེད་པ་འཕྲོས། ཕྱོགས་བཅུའི་སངས་རྒྱས་རྣམས་མཆོད། སེམས་ཅན་ཐམས་ཅད་
ཀྱི་ལས་ཀྱི་སྒྲིབ་པ་རྒྱུན་བཅད་དེ་བཅོམ་ལྡན་འདས་མི་འཁྲུགས་པའི་གོ་འཕང་ལ་བཀོད། དེ་ཐམས་ཅད་ཀྱི་བྱིན་རླབས་འོད་ཟེར་གྱི་རྣམ་པར་བསྡུས་ཏེ་ཐུགས་ཀར་ཐིམ། དེ་ལས་ཀྱང་སྐུ་གསུང་
ཝཱ་ཐུགས་ཀྱི་བྱིན་རླབས་འོད་ཟེར་གྱི་རྣམ་པར་བྱུང་སྟེ་རང་གི་སྙིང་ཁར་ཐིམ་པས་བྱིན་གྱིས་བརླབ་པར་གྱུར། ཅེས་བརྗོད་པའམ་བསམ་ཞིང་བཟླས་པ་བྱ། བུམ་པ་སྟ་གོན་བཞིན་བསྒྲུབ། ཆ་གསུམ་ ྨ

བཏང་༑ བར་འདིར་སློབ་མ་ལ་དབང་བསྐུར་བས་སྐབས་སམ་དེ་མིན་ཀྱང་རང་དོན་བདག་འཇུག་གི་རིམ་པ་དཀྱུས་བཞིན་དུ་བྱ་ཞིང་། སློབ་མ་ལ་དབང་བསྐུར་ན་དེའི་མཐར་དཀྱིལ་འཁོར་གྱི་ལྷ་ལ་
གནང་བ་གསོལ་ཏེ་སློབ་མ་ལ་བྱིན་གྱིས་བརླབས་པས་གསོལ་བ་ཡུན་རིང་དུ་གདབ་པར་བྱའོ། །བཞི་པ་དབང་བསྐུར་གྱི་ལག་ལེན་མཐའ་དཔྱོད་དང་བཅས་པ་ཡང་མཁས་དབང་བུདྡྷའི་ཞབས་ཀྱི་
ལེགས་བཤད་ལས་རྟོགས་པར་བྱ་བས་འདིར་མ་བྲིས་ལ། འོན་ཀྱང་མེ་ཏོག་དོར་དུས་རྡོ་རྗེ་འཁོར་ལོ་པདྨའི་སྟེང་དུ་འདུག་ལ། ཞེས་པའི་དོན་དེར་ཡང་གསལ་པོར་མ་གསུངས་ཤིང་གཞན་དུ་ཡང་
སྔོན་ཆད་མ་མཐོང་བ་བརྟག་པར་བྱ་ལ། འབྱོར་པ་ཐོབ་པའི་དབང་གི་རྫས་བརྒྱད་ཀྱི་ཚིག་པར་མ་དག་གམ་སྙམ་པ་མང་དུ་སྣང་ཡང་རེ་ཞིག་བཏང་སྙོམས་སུ་བཞག་གོ །བགེགས་ཞི་བའི་དབང་གི་
སྐབས་དེང་སང་གཟུངས་ཚར་གཅིག་ཁོ་ན་བརྗོད་རྗེས་སརྦ་པཱ་པཾ་སོགས་ཤཾ་བུ་རྣམས་སྦྲེང་ཚར་དུ་འདོན་པ་སྣང་ཡང་འགྲུབ་ན་ཤམ་བུ་རེའི་མགོར་གཟུངས་ཚར་རེ་སྦྱར་དགོས་པར་མངོན་ཞིང་གོང་གི་
བདག་འཇུག་གི་མཐའ་དང་སློབ་མ་དབང་བསྐུར་གྱི་མཇུག་གཉིས་ཀར་གཞུང་དུ་མི་གསལ་ཡང་གཏང་རག་གི་མཎྜལ་ངེས་པར་དགོས་པར་མངོན་ནོ། །གསུམ་པ་ཐ་མ་ལྷོ་སྒོའི་ཆོ་ག་ལ་ས་བཅད་

།བརྒྱད་དུ་བཤད་པའི་དང་པོ་ལ། དམིགས་རྟེན་རོ་དངོས་སུ་ཡོད་ན་གཟུངས་དང་ལས་སྔགས་སོགས་བཟླས་པའི་བུམ་ཆུའམ་སྤོས་ཆུས་ལུས་རིལ་པོ་དག་པར་༄༅།
བཀྲུས༑ རབ་ཏུ་འབྱོར་པ་དང་ལྡན་ན་རྒྱ་ཤོག་བཟང་པོར་གསེར་དངུལ་སོགས་ཀྱིས་བྲིས་པའམ། མ་འབྱོར་ན་བོད་ཤོག་གཙང་མར་མཚལ་ལམ་རྒྱ་སྣག་གམ་སྣག་ཚ་ཕལ་པ་དྲི་བཟང་དང་སྦྱར་
བས་གཟུངས་རིང་། གཙོ་བོའི་སྙིང་པོ། ལྷ་མོ་བརྒྱད་སྒོ་མ་བཞི་བཅས་ཀྱི་སྔགས་དག་པར་བྲིས་པ་སོ་སོར་བཅད་དེ་དྲི་བཟང་བྱུག་ལ་བསྐམ། སྙིང་ཁར་གཟུངས་རིང་། སྤྱི་བོར་གཙོ་བོའི་སྙིང་
པོ༑ ལག་པ་གཡས་ཀྱི་མཁྲིག་མ་དང་བར་ལྷུ་ལྟ་བུར་པད་ཅན་མ་དང་འཇིགས་བྱེད་མ། གཡོན་གྱི་བར་ལྷུ་ལྟ་བུ་དང་མཁྲིག་མར་འོད་ཅན་མ་དང་རྣམ་རྒྱལ་མ། རྐང་པ་གཡོན་གྱི་བརླ་དང་ལོང་
བུར་མདངས་ལྡན་མ་དང་ཀར་ཤམ་མ། རྐང་པ་གཡས་ཀྱི་ལོང་བུ་དང་བརླར་སྒྲིབ་མེད་མ་དང་ཡིད་གཞུངས་མའི་སྔགས་དང༌། དཔུང་པ་གཡས་ལ་ལྕགས་ཀྱུ་མ། གཡོན་ལ་ཞགས་པ་
མ༑ སྤྱིའམ་པུས་མོ་གཡོན་ལ་ལྕགས་སྒྲོག་མ། གཡས་ལ་དྲིལ་བུ་མའི་སྔགས་རྣམས་ཁ་ཕར་བསྟན་ཏེ་མར་དང་སྦྲང་རྩི་ལྟ་བུས་དམ་དུ་སྦྱར་བའི་ཕྱི་ནས་དར་རས་ཀྱི་ཤགས་མས་བཅིངས་ཏེ་མི་

གྲོལ་བར་བྱ། རྒྱས་པར་སྤྲོ་ན་གཞུང་གཞན་ནས་འབྱུང་བའི་རིགས་དྲུག་གི་གནས་སྦྱོང་བའི་སྔགས་སོགས་ལུས་ཀྱི་གནས་སོ་སོར་སྦྱོར་བ་དང་། སྙིང་ཁར་ཡང་ངན་སོང་སྦྱོང་བའི་རྩ་རིག་དུ་རྒར་
གྲགས་པ་སོགས་ཀྱང་སྦྱོར་ཐུབ་ན་ལེགས་ཤིང་བསྡུ་ན་འདི་ཁའི་གཞུང་དུ་བཤད་པ་ཁོ་ནས་ཆོག རོ་ལ་རབ་བྱུང་དགེ་ཚུལ་དགེ་སློང་ལྟ་བུར་ཆོས་གོས་དང་ཁྱིམ་པ་ཡིན་ན་གོས་དཀར་པོ་གཙང་མས་
གཡོགས་ལ་ཙོག་པུའམ་སྐྱིལ་ཀྲུང་དུ་བྱས་ཏེ་འོག་ཏུ་སྒྲོམ་ཁྲིའུ་སོ་ཕག་བྱེ་མ་སོགས་བཏིང་བའི་ཁར་གཡས་གཡོན་དུ་མི་འགྱེལ་བར་བཞག་གོ །རོ་མེད་ན་དེང་སང་བྱང་བུར་གྲགས་པ་ཤོག་བུ་ལ་
མདུན་ངོས་སུ་གཤིན་པོ་གང་ཡིན་གྱི་བྱད་དབྱིབས་དང་བཀོད་པ་ཇི་ལྟ་བ་ལག་གཉིས་ཐལ་སྦྱར་པུས་བཙུགས་པདྨའི་གདན་ལ་འཁོད་པ། སྟེང་དུ་གདུགས་ཆུང་དངོས་སུ་འབུབས་རྒྱུ་ཡོད་ན་བྲི་མི་
དགོས་ལ། གཞན་སྟེང་དུ་གདུགས། གཡས་གཡོན་དུ་རྒྱལ་མཚན་དང་བ་དན་ནམ་འཕན་དར་བརྒྱད། རྣམ་ཤེས་འཁོར་ཞིང་ཤེས་པ་གསལ་བའི་རྟེན་འབྲེལ་དུ་བྱང་བུའི་ལོགས་སུ་མེ་ལོང་
གཡའ་བྲལ་འདོག་པར་གསུངས་པ་དངོས་སུ་འགྲུབ་ན་དང་དེ་མིན་བྱང་བུར་འབྲི་སྲོལ་འདུག དེའི་གཤམ་དུ་མིང་བྱང་བྲི་བའམ་ཡང་ན་བྱང་བུའི་རྒྱབ་ཀྱི་སྙིང་གའི་ཐད་དུ་ནྀ་དང༌། དེའི་སྟེང་དུ་

༄༅། །བཅོམ་ལྡན་འདས་མི་འཁྲུགས་པའི་དཀྱིལ་འཁོར་གྱི་ལྷ་ཚོགས་རྣམས་ལ་ཞེས་དང༌། ནྲྀའི་འོག་ཏུ་མིང་འདི་ཞེས་བགྱི་བ་ཞེས་མིང་གང་ཡང་ཡིན་སྨོས་པའི་གཤམ་དུ་
ཕྱག་འཚལ་ཞིང་མཆོད་དོ་སྐྱབས་སུ་མཆིའོ། །སྒྲིབ་པ་སྦྱང་དུ་གསོལ། དབང་བསྐུར་དུ་གསོལ། ལམ་བསྟན་དུ་གསོལ། མྱུར་དུ་རྣམ་པ་ཐམས་ཅད་མཁྱེན་པ་སངས་རྒྱས་ཀྱི་གོ་འཕང་ཐོབ་
པར་མཛད་དུ་གསོལ། ཞེས་བྲིས་པའི་བྱང་བུ་སྲོག་ཤིང་ལ་བརྟེན་པ་འགྲུབ་ན་དཀྱིལ་འཁོར་གྱི་ལྷོ་ཕྱོགས་སམ་དེ་མིན་སློབ་དཔོན་གྱི་མདུན་དུ་བྱང་གདན་པད་དཀར་འདབ་བརྒྱད་བྲིས་པའི་ཁར་
བཙུགས་དེའི་ཉེ་ལོགས་སུ་དྲི་གོས་སོགས་ཀྱང་བཤམ། བྱང་བུའི་ཁར་བྱང་ཁེབས་ཞེས་དར་ལྟ་བུ་ཞིག་སྦྱང་བ་མ་རན་པར་འགེགས་སྲོལ་ཡང་ལ་ལར་འདུག གལ་ཏེ་གཟུགས་བྱང་མ་གྲུབ་ན་
མིང་བྱང་ཙམ་མོ། །རུས་བུ་དང་གོས་དྲི་མ་ཅན་ཕོར་སྡེར་ཉེར་སྤྱད་ཀྱི་རིགས་སོགས་གཤིན་པོ་དེའི་དྲི་མ་ཅན་དང་། ཐ་ན་རུས་དང་མིང་མཐུན་པ་དང་། བུ་དང་ཆུང་མ་དང་ཉེ་དུ་སོགས་ལ་སྦྱང་
བ་བྱས་ཀྱང་ཁྱད་པར་མེད་པ་ངན་སོང་སྦྱོང་བའི་རྒྱུད་ལས་གསུངས་སོ། །དེ་ནས་གཞུང་དུ་མེད་ན་བྲིས་པའམ་དྲི་རྟེན་གོས་སོགས་ལ་ཞེས་གསུངས་པ་ཡང་རོ་དངོས་སུ་མེད་ན་གཟུགས་བྱང་ངམ་319

མིང་བྱང་ལྟ་བུ་བྲིས་པ་དང༌། དེ་མེད་ཀྱང་གཤིན་པོའི་དྲི་མ་ཆགས་ཤིང་རྣམ་ཤེས་འཁོར་དུ་རུང་བའི་རྟེན་གོས་སོགས་བཤམ་ཡང་རུང་བར་གསུངས་འདུག་པ་ལ། དཀྱིལ་ཆོག་པར་མར་མེད་པ་
ན་བྲིས་པའི་གྲིབ་རྟེན་གོས་སོགས་ཞེས་པ་ནི་ཤིན་ཏུ་མ་དག་པའོ། །གཞན་ཡང་སློབ་དཔོན་གྱི་ཉེ་ལོགས་སུ་ལས་བུམ་བགེགས་སྦྱང་བའི་ཡོ་བྱད་གཏོར་མ་གསུམ་དང་ཏིང་ལོ་ཆང་བུ་དང་བཅས་པ་
གསུམ་སྣོད་སོ་སོར་བྱས་པ་དང༌། དྲག་པོས་སྦྱང་བའི་ཁྲོ་བོའི་མཆོད་པ་ཚར་གཅིག་དང༌། གུལ་ཡུངས་བྲབ་རྫས་བྱེ་ནག་དང་ཡུངས་དཀར་བསྲེས་པ། འདིའི་བྱེ་མ་ཅུང་ཟད་བརྡོས་ནས་བྱ་བར་
རྒྱལ་བ་ཡང་དགོན་པ་ཆེན་པོས་གསུངས་ཏེ་ཕྱི་ནང་གི་རྟེན་འབྲེལ་དངོས་སུ་གཟིགས་པའི་གསུང་ངོ་། །སྡིག་སྦྱང་གི་ཆས་མེ་ལོང་ལ་ཏིལ་ནག་གི་སྡིག་གཟུགས་བྲིས་པ། མེ་དང་ཆུ་སྣོད་ཁྲུས་ཆས་
མེ་ལོང་དང་ཁྲུས་དར། དུག་སྦྱང་བ་ལ་ཕྱིས་ཀྱི་ལག་ལེན་ལྟར་འབྱུང་བའི་བྱབ་རྫས་དངོས་སུ་བྱེད་ན། ས། རྡོ། ཆུ། ཏལ་འབར། རླུང་གཡབ་ཀྱང་བཤད་མོད། འོག་ཏུ་འཆད་པ་ལྟར་
རྟོག་བཏགས་ཙམ་དུ་མངོན་པས་མ་བཤམས་ཀྱང་རུང་ཞིང་མི་དགོས་སོ། །ཟས་གཏད་ཀྱི་ལྷ་བཤོས་བཟའ་བཅའ་དང་བཅས་པ་མིང་བྱང་བསྲེག་པའི་ཏལ་འབར་སོགས་མ་ཚང་བ་མེད་པ་འདུ་

| ༄༅། །བྱས། བདག་མདུན་གྱི་བཟླས་པའི་མཐར་སློབ་དཔོན་སྒྲུབ་གྲོགས་དང་བཅས་པས་བྲབ་རྫས་ལ་སྔགས་ཀྱི་ཕུ་གདབ་པ་ལག་ལེན་བཞིན་བྱ། ལྷོ་སྒོའི་འགོ་འདིར་ལས་
རྡོར་གྱི་ཕྱག་སྔོན་དུ་འགྲོ་བས་ལྷོ་སྒོའི་ས་བཅད་རྣམ་གྲངས་མཐར་ཞུ་འབུལ་གྱི་སྙན་གསན་ཕབ་པའི་སྲོལ་ཞིག་ཀྱང་འདུག་པ་ཁུངས་དང་ལྡན་མིན་མ་ཤེས་སོ། །དེ་ནས་དང་པོ་རྟེན་བསྐྱེད་པ་
ནི༑ དམིགས་རྟེན་ལས་བུམ་གྱི་ཆུས་བསངས་ཏེ་ཡཀྵའི་སྔགས་བརྗོད། སྭ་བྷ་ཝས་སྦྱངས་ནས་རྟེན་བསྐྱེད་པ་གཞུང་བཞིན་བྱ། འདིར་ས་བོན་ནྀ་ལ་ར་མགོ་བྲིས་པ་ནི་མ་དག་པ་སྟེ་ན་ལ་རྀ་ཡིག་
སྲོག་ཏུ་ཞུགས་པའི་ནྀ་ཡིན་ནོ། །གཉིས་པ་རྣམ་ཤེས་དགུག་པ་ནི། ལྕགས་ཀྱུའི་ཕྱག་རྒྱ་བཅས་ཏེ་དམིགས་ཡུལ་དེ་ཉིད་ལ་བྱམས་སྙིང་རྗེ་ཤུགས་དྲག་ཏུ་བསྐྱེད་ལ་བདེན་བརྗོད་དགུག་གཞུག་ཚར་
གསུམ་དང༌། ཚེ་འདས་ལུས་བརྗེས་སོགས་ཚིགས་བཅད་ཀྱིས་ཀྱང་བཀུག འདིར་གཉེན་པོ་གཤེད་མར་གྱུར་པའི་ཞེས་པ་གཉེན་པོས་དག་གམ་སྙམ་ཞིང༌། ཚེ་འདས་རིགས་ཀྱི་བུ་ཁྱོད་
ཥ ཀྱེ༑ །ཁྱོད་ཀྱི་སློབ་དཔོན་ང་ཡིན་ཏེ། །ཞེས་ཁྱོད་ཀྱི་གཉིས་གྲལ་དུ་བསྒྲིག་པ་ཡང་མ་དག་པ་སྟེ། ཚེ་འདས་རིགས་ཀྱི་བུ་ཁྱོད་ཀྱི། །ཞེས་པའོ། །དམིགས་པ་རང་གི་ཐུགས་ཀ་ནས་ངོ་བོ་

བྱམས་སྙིང་རྗེ་རྣམ་པ་འོད་ཟེར་དམར་པོ་ལྕགས་ཀྱུ་ལྟ་བུ་འཕྲོས་པས་ཚེ་འདས་ཀྱི་རྣམ་ཤེས་གང་ན་གནས་པ་དེ་ནས་ཙིར་གྱིས་བཟུང་སྟེ་ཨ་དམར་པོའི་རྣམ་པས་དམིགས་རྟེན་ཚེ་འདས་སུ་གསལ་བ་
དེའི་སྤྱི་བོ་ནས་ཞུགས་སྙིང་ཁར་ཐིམ་པས་སྔར་གྱི་གསོན་པོ་ཇི་ལྟ་བར་གྱུར་པར་བསམ་མོ། །གསུམ་པ་བགེགས་སྡིག་སྦྱང་བ་ནི། གསོན་ལ་བདུད་དང་གཤིན་ལ་ལྕགས་སུ་བྱེད་པས་གདོན་
བགེགས་ཀྱི་རིགས་སུ་གྱུར་པ་ཐམས་ཅད་བསྡུ་ན་ཕོ་གདོན་མོ་གདོན་ཀླུ་གདོན་གསུམ་དུ་བསྡུ་ཞིང་། དེ་ནས་ཀླུ་གདོན་ཞི་བ། མོ་གདོན་ཞི་དྲག་ཕྱེད་མ། ཕོ་གདོན་དྲག་པོས་སྦྱང་བ་ཡིན་པས་སྦྱང་
ཆས་ཀྱི་ཏིང་ལོ་སྦར་ལ་ཆབ་སྦྲན། ཨཾ་སརྦ་སོགས་ཀྱི་སྐབས་སློབ་དཔོན་གྱི་ལག་གཡས་རྡོ་རྗེ་དང་བཅས་གཏོར་མ་བཟུང་སྟེ་རྟེན་ལ་གཡས་གཡོན་དུ་བསྐོར། གཡོན་པས་དྲིལ་བུ་དང་བཅས་པུས་
སྟེང་དུ་མཆོག་སྦྱིན་གྱི་ཕྱག་རྒྱས་སེ་གོལ་གཏོགས་པའམ། ཡང་ན་གཏོར་མ་བསྐོར་བ་སོགས་ལས་རྡོར་གྱིས་བགྱིས་ཀྱང་རུང་སྟེ་སྔགས་ལན་གསུམ་དལ་བུས་བརྗོད་དེ་གཏོར་མ་འདོད་ཡོན་ལྔ་ལྡན་
དུ་བྱིན་གྱིས་བརླབས་ནས་བསྔོས་པས་བགེགས་ཕལ་པ་རྣམས་ཚིམ་ཞིང་དགའ་གུ་ཡི་རངས་ཏེ་སོང་བར་བསམ་པ་ནི་ཞི་བས་སྦྱང་བ། དེ་ལས་ཅུང་ཟད་འདུལ་དཀའ་བ་རྣམས་ཏིང་ལོ་ལམ་སྒྲོན་དང་

#| ༄༅། །ཆང་བུ་ལམ་རྒྱགས་ཀྱི་ཚུལ་དུ་མོས་ཏེ་གཡོན་གཡས་སུ་བསྐོར་ཞིང་དྲིལ་བུ་གསིལ་ལ་སུམ་བྷ་ནི་ལན་གསུམ་བརྗོད་པས་རྫས་ཞི་བས་ཚིམས་ཞིང་སྔགས་དྲག་པོས་སྐྲག་རྫུ
སྟེ་སོང་བར་བསམ། འདིར་མཆོད་གཡོག་གིས་བསྐོར་ན་སློབ་དཔོན་སོགས་ཀྱིས་རྡོ་རྗེ་གསོར་ཞིང་དྲིལ་བུ་འཁྲོལ་ཏེ་ཞི་དྲག་ཕྱེད་མས་སྦྱང་བའོ། །དེ་ནས་ཅིས་ཀྱང་མི་འགྲོ་ཞིང་གླགས་འཚོལ་
བའི་གདུག་པ་ཅན་རྣམས་བསྐྲད་ཕྱིར་ཁྲོ་བོ་སྤྱན་འདྲེན་མཆོད་བསྟོད་བགེགས་ལ་བཀའ་བསྒོ་བའི་མཐར་ལས་རྡོར་གྱིས་སྦྱང་ཆས་རྣམས་བཏེག་སྟེ་རྟེན་གྱི་ཕྱོགས་སུ་བསྐོར་ལ་ཕྱི་མིག་མི་བལྟ་བར་རྒྱང་
དུ་དོར། སྔགས་ཀྱིས་བཏབ་པའི་གུ་གུལ་གྱིས་བདུག ཡུངས་དཀར་གྱིས་བྲབ། རོལ་མོའི་ཚམས་རྔམས་དང་ཁྲོ་བོའི་སྔགས་བཟླ་སྟེ་དྲག་པོས་སྦྱང་བའོ། །འདི་ནི་ཚེ་འདས་དེ་གསོན་པའི་
དུས་ཚེ་བར་དུ་གཅོད་པའི་ཟ་འདྲེ་ཤི་གཤེད་དུ་གྲགས་པ་དང་། ཤི་ནས་སྒྲིབ་སྦྱོང་ལ་བར་དུ་གཅོད་ཅིང་སྐྱེ་གནས་ལོག་པར་ཁྲིད་པ་དང༌། གཤིན་པོ་དེའི་གཟུགས་བཟུང་ནས་ཉེ་འབྲེལ་སོགས་བསླུ
བར་བྱེད་པའི་འབྱུང་པོ་ལན་ཆགས་ཀྱི་གདོན་བགེགས་རྣམས་ལ་བསྔོ་ཞིང་བསྐྲད་པ་ཡིན་ནོ། །སྡིག་པ་སྦྱང་བའི་ཆས་དབུས་སུ་སྡིག་གཟུགས་དང༌། གཡས་སུ་མེ་སྣོད། གཡོན་དུ་ཆུ་སྣོད་

བཞག ཚེ་འདས་ཀྱི་སོགས་བརྗོད་ཅིང་བསྒོམ། འདིར་པཾ་མཾ་ཀཾ་ཞེས་པ་པཾ་དང་ཀཾ་འདམ་ཁ་ཡིན་པ་ཧ་མ་གོ་བར་པཾ་མཾ་ཀཾ་ཞེས་གསུམ་ཀ་ས་བོན་དུ་གོ་ནས་གསུམ་ཀ་སྡེབས་གཅིག་ཏུ་བརྗོད་མཁན་
ཡང་འགའ་རེ་ཡོད་འདུག་པ་ཤིན་ཏུ་བླུན་པར་ཟད་ལ། ཨོཾ་སརྦ་སོགས་སྡིག་པ་དགུག་པའི་སྔགས་འདི་ལ་ཡང་དཔེ་ལ་ལར་ཨ་པ་ན་ཡེ་ཞེས་འབྱུང་བ་མ་དག་སྟེ། སརྦ་པཱ་པཾ་ཨཱ་ན་ཡ་ཧཱུཾ་ཞེས་པས་
སྡིག་པ་ཐམས་ཅད་ཁུག་ཅིག་ཅེས་པའི་དོན་ནོ། །དེ་ཉིད་ཀྱི་སྣ་སྒོ་ནས་སྡིག་པ་རྭ་ཅན་གྱི་རྣམ་པས་སོ། །འདི་ལ་སྡིག་པ་རྭ་ཙའི་རྣམ་པ་ཞེས་པར་དུ་བརྐོས་པ་ནི་སྐྱེ་བོ་ཕལ་པའི་གྲོང་ཚིག་དཀྱུས་སུ་
བཅུག་པའོ། །མདུན་དུ་ནས་ཤིན་ཏུ་གདངས་པར་གྱུར། ཞེས་ལག་གཉིས་ཁུ་ཚུར་བཅངས་པའི་ཐེབ་མཛུབ་ཀྱིས་ཏིལ་བླངས་ཏེ་རྟེན་ལ་བསྐོར་ནས་ལག་པ་བསྣོལ་བས་མེ་དང་ཆུར་བླུག་
ཅིང༌༑ ཨོཾ་སརྦ་པཱ་པཾ་སོགས་ལན་འགའ་བརྗོད། ཆུ་མེར་བླུག་སྟེ་རོལ་མོ་དང་བཅས་ཕྱིར་དོར་རོ། །དེ་དག་གི་སྐབས་སུ་དམིགས་པ་ཏིལ་ནག་གི་སྡིག་གཟུགས་ལ་ཚེ་འདས་ཀྱི་སྡིག་སྒྲིབ་ཐམས་
ཅད་འདུས་པའི་ངོ་བོ་སྡིག་པ་རྭ་ཅན་གྱི་རྣམ་པ་དངོས་སུ་གསལ་བ་ནས་མཐེབ་མཛུབ་ཀྱིས་བཅད་ཅིང་བླངས་ཏེ། གཡས་ཀྱི་མེ་ནང་དུ་ཁྲོ་བོ་ཧཱུཾ་མཛད་མཐིང་ནག་ཧཱུཾ་མཛད་ཀྱི་ཕྱག་རྒྱས་རྡོར་དྲིལ་འཛིན་

༄༅། །པ་ཁྲོ་བོའི་ཉམས་དང་ཆ་བྱད་རྫོགས་ཤིང་གཡོན་བརྐྱང་གིས་པད་ཉི་མེ་དབུས་སུ་བཞུགས་པ་ཞལ་ཤིན་ཏུ་གདངས་པར་ཕུལ་ཞིང༌། གཡོན་དུ་ཆོས་དབྱིངས་དེ་བཞིན
ཉིད་ཀྱི་རང་བཞིན་གཏིང་དང་མཐའ་མེད་པའི་རྒྱ་མཚོ་ཆེན་པོར་དོར་བར་བསམ་མོ། །དེ་རྗེས་ཨཾ་སརྦ་བིད་སོགས་བརྗོད་པས་སྡིག་པ་ཐམས་ཅད་སྦྱང་བར་བསམ། འདི་ལ་གོང་མ་ཆེན་པོ་འཇམ་
པའི་དབྱངས་ཆོས་ཀྱི་གྲགས་པས་མཛད་པའི་མི་འཁྲུགས་པ་རྣལ་འབྱོར་རྒྱུད་ལ་བརྟེན་པའི་ལྷོ་སྒོའི་ཆོ་གར་ཨཾ་སརྦ་བིད་ཨཱ་པ་ས་ན་ཤོ་དྷ་ནི་ཧཱུྃ་ཕཊ་སྭཱ་ཧཱ། ཞེས་ཅུང་ཟད་མི་འདྲ་བར་བྱུང་ཞིང་དེར་
རྣམ་ཤེས་བཀུག་པའི་དེ་མ་ཐག་ཏུ་གསུངས་སོ། །དེ་ནས་བྲབ་རྫས་བྱེ་ཡུངས་ཀྱིས་རྟེན་ལ་བྲབ་ཅིང༌། ན་མོ་རཏྣ་ཏྲ་ཡཱ་སོགས་རྩ་བའི་སྔགས་དང་དེའི་ཤམ་བུ་ཨཾ་ད་ཧ་ད་ཧ་སརྦ་ན་ར་ཀཾ་ག་ཏེ་ཧེ་ཏུཾ་
ཧཱུྃ་ཕཊ། ཅེས་པ་དང་དེ་བཞིན་དུ། ༀ་པ་ཙ་པ་ཙ་སརྦ་པྲེ་ཏ་ཀ་ག་ཏེ་ཧེ་ཏུཾ་ཧཱུྃ་ཕཊ་དང༌། ཨོཾ་མ་ཐ་མ་ཐ་སརྦ་ཏིར་ཡ་ཀ་ག་ཏེ་ཧེ་ཏུཾ་ཧཱུྃ་ཕཊ། ཅེས་ངན་སོང་སྦྱོང་སྔགས་སོ་སོར་བཏགས་པ་
དང་༑ ཚེ་ལས་འདས་པ་མིང་འདི་ཞེས་བྱ་བ་དམྱལ་བར་སྐྱེ་འགྱུར་གྱི་སྡིག་སྒྲིབ་ཐམས་ཅད་རྩ་བ་ནས་བྱང་ཞིང་དག་པར་གྱུར་ཅིག སོགས་སྤེལ་ཚིག་བཏགས་པ་དང་། རྒྱས་པར་འདོད་ན་དུརྒ་

ཡང་བྱའོ་ཞེས་པ་ངན་སོང་སྦྱོང་བའི་རྩ་བའི་སྔགས་རྩ་རིག་ཏུ་གྲགས་པ། ཨཾ་ན་མོ་བྷ་ག་ཝ་ཏེ་སརྦ་དུརྒ་ཏི་པ་རི་ཤོ་དྷ་ནི་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྷ་ཏེ། ས་མྱཀྶཾ་བུདྡྷ་ཡ། ཏདྱ་ཐཱ། ཨོཾ་
ཤོ་དྷ་ནི་ཤོ་དྷ་ནི་སརྦ་པཱ་པཾ་བི་ཤོ་དྷ་ནི་ཤུདྡྷེ་བི་ཤུདྡྷེ་སརྦ་ཀརྨ་ཨཱ་བ་ར་ཎ་བི་ཤོ་དྷ་ནི་སྭཱ་ཧཱ། ཞེས་པ་སྟེ། དེ་འདོན་བཞིན་དུ་བྲབ་རྫས་ཀྱིས་བྲབ་པའོ། །འདིའི་བྲབ་རྫས་དྀམན་མ་འོག་ཏུ་ལྷུང་བ་
རྣམས་འཕྱག་སྟེ་རྒྱ་མཚོར་འབབ་པའི་ཆུ་ལ་འདོར་བར་གསུངས་སོ། །དེང་སང་ངེད་རང་འབྲུག་པ་བཀའ་བརྒྱུད་འདི་ལ་ཉིན་རེ་བཞིན་དུ་རྔའི་ཕྱི་བརྡུངས། དྲིལ་བུའི་ནང་བརྡུངས་ནས་དཀོར་ནག་
ལ་ཆུ་ལྟར་རྒྱུག་པའི་བདྡྷེ་དང་སྒོམ་ཆེན་དུ་རློམ་པའི་སྨིན་རུ་ཟེང་ཟེང་བ་ལུས་གནད་ཁྲོང་ཁྲོང་བ་རླུང་ཤུ་ཤུ་བ་མང་ཡང་རྒྱུད་སྡེ་ལ་བློ་སྦྱོང་བའི་སྲོལ་ནུབ་པས་ཐ་ན་དུརྒ་ཙམ་ཡང་གང་ལ་ཟེར་ངོ་ཤེས
མཁན་དཀོན་པར་སྣང་བས་བློ་གྲོས་དང་ལྡན་པ་ཡོད་ན་དགོས་ངེས་ཀྱི་རིགས་ལ་ཐོས་བསམ་ཡང་ཅུང་ཟད་རེ་མཛད་ན་ལེགས་སོ་ཞེས་ཞར་བྱུང་དུ་གསོལ་ཏོ། །དེ་ལྟར་བྲབ་རྫས་ཀྱིས་སྡིག་པ་སྦྱངས་
ནས་སླར་ཁྲུས་ཀྱི་སྡིག་པ་སྦྱང་བ་ནི། ཚིགས་བཅད་རེའི་ཐོག་མར་དཀྱིལ་འཁོར་གྱི་ཕྱོགས་སུ་དང་མཐར་བྱང་བུའི་ཕྱོགས་སུ་མེ་ལོང་བསྟན་ལ་ལས་བུམ་གྱི་ཆུས་ཁྲུས་གསོལ་ཞིང་དམིགས་པ་

།དཀྱིལ་འཁོར་གྱི་ལྷ་ལ་སྐུ་ཁྲུས་གསོལ་ནས་ཆུ་དེས་སླར་ཚེ་འདས་ཀྱི་ལས་ཉོན་སྡིག་སྒྲིབ་ཐམས་ཅད་བཀྲུ་བའི་མོས་པ་བྱ་ཞིང༌། རྒྱལ་བའི་སྐུ་ལ་སོགས་དང༌། དེ་
མཐའ་༄༅།
བཞིན་གཤེགས་པ་སོགས་ཁྲུས་གསོལ་བྱ། དེ་དག་སྐ་ལ་སོགས་བརྗོད་ཅིང་ཁྲུས་དར་གྱིས་སྐ་ཕྱི་ཚུལ་བྱ། དེ་ནས་སླར་ཡང་དམིགས་རྟེན་ལ་ལས་བུམ་གྱི་ཆུས་འཐོར་སྟངས་བྱེད་ཅིང་འདོད་
ཆགས་ཞེ་སྡང་སོགས་དཀོན་མཆོག་གསུམ་གྱི་བདེན་ཚིག་དང་། ས་ནི་སོགས་དུག་སྦྱོང་བའི་ཚིག་བརྗོད། འདི་ནི་བདེན་པའི་བྱིན་རླབས་ཀྱི་སྒོ་ནས་དུག་སྦྱོང་བ་ཡིན་གྱི་རྫས་ལ་བརྟེན་པའི་དུག་
དབྱུང་བ་ལྟ་བུ་མ་ཡིན་པས། སངས་རྒྱས་ཀྱི་སྐ་དང་གླེགས་བམ་སོགས་མགོ་བོར་འཇོག་པ་དང༌། རྙིང་ལུགས་སོགས་ལ་གྲགས་པའི་བྱད་འགྲོལ་དུག་དབྱུང་གིས་སྐབས་ལྟར་འབྱུང་བའི་རྫས་
ཀྱིས་བྱབ་པ་སོགས་བྱེད་པ་ནི་བླུན་ངོར་མཛེས་ཁྲིགས་སྤྲོས་བཅས་ཁ་ཐལ་ཏེ་རྒྱུན་འབྱམ་པ་ལས་ངེས་པར་དགོས་པ་མིན་ནོ། །སྤྲོ་ན་དེའི་མུར་སླར་ཡང་ཚིགས་བཅད་རེ་རེའི་མཚམས་སུ་དམངས་
མས་དྲིལ་བུ་གསིལ་ཞིང་སློབ་དཔོན་ནམ་ལས་རྡོར་གྱིས་ལས་བུམ་གྱི་ཆུ་ནས་ཅུང་ཟད་འཐོར་བ་དང་བཅས། གང་ལ་སེར་སྣ་རྣམ་ཆགས་པ། །སོགས་ཡངས་པའི་གྲོང་ཁྱེར་དུ་འཇུག་པའི་བདེ་སྐྱེ

ལེགས་ཀྱི་ཚིག་བཅད་རྫོགས་པར་བརྗོད་དེ་ཁྲུས་ཀྱིས་སྡིག་པ་སྦྱང་བའོ། །དེ་ནས་ཆོས་བཤད་པ་ནི་ཉོན་ཅིག་སོགས༴ གཞན་ཡང་འདོད་ན་རྒྱས་པར་བཤད། ཅེས་གསུངས་པ་ལྟར་སྐབས་
འདིར་བར་དོའི་ཆོས་བཤད་མཛད་སྲོལ་ཡོད་པ་ཡང་ལེགས་པར་འགྱུར་ཞིང་ཆོས་བཤད་ཀྱང༌། རྒྱུད་སྡེ་འོག་མའི་ཆོ་ག་འདི་དག་དང་འབྲེལ་ཆེ་བའི་དབང་དུ་བྱེད་ན་ཐུན་མོང་བའི་བར་དོའི་རྣམ་
གཞག་དག་དང་ངེས་འབྱུང་གི་བསྐལ་མ་སྐྱབས་འགྲོའི་ཕན་ཡོན་སོགས་བཤད་དེ་དད་པ་བསྐལ་རྗེས། སྐབས་དོན་ངེས་ཀྱིས་གསང་སྔགས་ཟབ་མོའི་ཆོ་ག་གཞུང་བཞིན་བསྒྲབ་པ་ཡིན་པས་འདི་ན་
བཅོམ་ལྡན་མི་འཁྲུགས་པའི་དཀྱིལ་འཁོར་མངོན་སུམ་དུ་བཞུགས་ཡོད་སྙམ་པ་གྱིས་ལ་དེ་ལ་སྙིང་ཐག་པ་ནས་སྐྱབས་སུ་འགྲོ་བའི་དད་མོས་ཀྱིས། བརྩེ་བའི་ཉེ་འབྲེལ་རྣམས་དང་ལྷན་ཅིག་ལུས་ཞིང་
གི་རྡུལ་སྙེད་སྤྲལ་ཏེ་ཕྱག་འཚལ་བའི་མོས་པ་མཛོད། ཅེས་པ་ལྟ་བུ་བརྗོད་ན་ལེགས་སོ། །བཞི་པ་སྐྱབས་སུ་འགྲོར་གཞུག་པ་ནི། མིང་བྱང་ངམ་དྲི་གོས་ལྟ་བུ་ཉེ་འབྲེལ་དངོས་སུ་ཡོད་ན་དེས་
ཐོགས་ཏེ་དཀྱིལ་འཁོར་ལ་ཕྱག་འཚལ་དུ་གཞུག་ཅིང༌། སངས་རྒྱས་ཆོས་སོགས་བླ་མ་དཀོན་མཆོག་ལ་ཕྱག་འཚལ་གྱི་ཚིག་སྤྱི་འགྲོ་ཅི་རིགས་དང༌། ཆོས་ཉིད་མཉམ་པ་ཉིད་སོགས་སྒོས་ཀྱི་ཕྱག་སྐྱ

།འཚལ་ཅི་རིགས་སྔོན་དུ་འགྲོ་བས། གཙོ་བོ་རྒྱལ་བ་དང་སྐུ་ཚེ་བསྟན་པ་སོགས་བརྗོད་དེ་སྐྱབས་སུ་འགྲོར་གཞུག་ཅིང་ཚེ་འདས་དེ་ཉིད་ཀྱིས་སྙིང་ཐག་པ་ནས་སྐྱབས་སུ༄༅།
སོང་ཞིང་། རང་ཉིད་ཀྱིས་ཀྱང་ར་མདའི་ཚུལ་བགྱིས་པ་དཀོན་མཆོག་སྤྱི་དང་དཀྱིལ་འཁོར་གྱི་ལྷའི་སྐྱབས་འོག་ཏུ་ཚུད་པར་བསམ་མོ། །ལྔ་པ་དཀྱིལ་འཁོར་དུ་འཇུག་ཅིང་དབང་བསྐུར་བ་
ནི༑ མཎྜལ་ནས་བཟུང་འཇུག་པའི་སྐོར་དང་། ཆུ་དབང་དང་ཕྱག་རྒྱའི་དབང་བསྐུར། བཀྲུ་བ། བྱབ་པ། སྲུང་བ་རྣམས་གཞུང་བཞིན་བྱ་སྟེ། དམིགས་པ་སློབ་མ་དབང་བསྐུར་གྱི་སྐབས་
དང་འདྲ་ཞིང་ཁྱད་པར་བྱམས་སྙིང་རྗེ་དྲག་པོས་དམིགས་ཡུལ་གྱི་སྡིག་སྒྲིབ་སྦྱོང་བའི་དམིགས་པ་རྩེ་གཅིག་ཏུ་གཏད་དོ། །དྲུག་པ་ཟས་གཏད་ནི། ཐུན་མོང་ཐེག་པའི་མདོ་སྡེ་རྣམས་ལས་བར་སྲིད་
པ་ལ་ཟས་སྐོམ་ཅི་བསྔོས་ཀྱང་མི་ཐོབ་པར་གསུངས་ཀྱང་གསང་སྔགས་ཟབ་མོའི་ཆེ་བས་ཏིང་ངེ་འཛིན་སྔགས་ཀྱི་འཕྲུལ་གྱིས་རང་རང་གི་སྣང་ངོ་རྨི་ལམ་བཞིན་དུ་ལོངས་སྤྱོད་རྒྱུ་ངེས་པར་འབྱུང་བ་
ཡོད་ལ་ཟས་སྐོམ་བསྔོ་མི་རུང་ན་བར་དོའི་ཆུ་སྦྱིན་ཡང་མི་རུང་བར་འགྱུར་རོ། །དེས་ན་དམ་པ་གོང་མ་མང་པོས་བར་སྲིད་པས་དངོས་སུ་མི་ཐོབ་ཀྱང་ཡུལ་ཐོབ་ཀྱི་དབང་གིས་ཉེ་འབྲེལ་སོགས་ཀྱི་

ངོས་འཛིན་དུ་བྱ་དགོས་བྱུང་ན་ཟས་གཏད་བྱ་བར་གསུངས་པ་ཡང་དྲང་དོན་དགོངས་པ་ཅན་ཏེ། གསང་སྔགས་སྔ་འགྱུར་གྱི་ཕྱོགས་སུ་ཟས་གཏད་ལ་ནན་ཏན་དང་ཆོ་ག་ཡང་ཤིན་ཏུ་རྒྱས་པར་
གསུངས་པས་སོ། །དེས་ན་འདི་ལྟར་བྱ་སྟེ་ཚེ་འདས་མེ་ཏོག་ཕོག་པའི་ལྷར་བསྐྱེད་པར་གསུངས་ཀྱང་ད་ལྟ་ཕྱག་བཞེས་ལ་གཙོ་བོར་བསྐྱེད་པར་མཛད་པས། དེ་ཡང་སྐད་ཅིག་གིས་ཞེས་པའི་ཚིག་
གི་ནུས་པ་ལ་བརྟགས་ན་བསང་སྦྱང་སོགས་མི་དགོས་པར་ཚེ་འདས་སྐད་ཅིག་གིས་བཅོམ་ལྡན་འདས་མི་འཁྲུགས་པ་ཞེས་པ་ནས་སྐྱིལ་མོ་ཀྲུང་གིས་བཞུགས་པར་གྱུར་གྱི་བར་བརྗོད་པས་ཆོག་པར་
མངོན༑ ཟས་གཏད་ཀྱི་ཡོ་བྱད་རྣམས་ལ་ལས་སྔགས་ཀྱི་བསང་བ་སོགས་བྱེད་སྲོལ་འདུག་ཀྱང་མཐའ་གཅིག་ཏུ་མི་དགོས་པར་མངོན་པས། ཡོ་བྱད་རྣམས་ཨཾ་ལས་བྱུང་བའི་ལྷ་རྫས་སུ་
གྱུར༑ ཞེས་བརླབ་ཕུད་བཅད་དེ་དཀྱིལ་འཁོར་གྱི་དྲུང་དུ་ཕུལ། གཞུང་དུ་དཀྱིལ་འཁོར་ལ་འདོད་ཡོན་ལྔ་ལྡན་ལ་པཱུ་ཛ་ཧོ་ཞེས་པས་ཕུལ་ཞེས་པའི་དོན་ཕྱག་བཞེས་སུ་རྒྱས་པའི་དུས། ཁ་དོག་
དབྱིབས་ལེགས་སོགས་སྔགས་བཅས་དང༌། བསྡུ་ན། གཟུགས་སྒྲ་དྲི་རོ་རེག་ལྡན་པའི། །མཆོག་ཏུ་གྱུར་པའི་ལོངས་སྤྱོད་འདི། །བདག་གིས་དད་པས་འབུལ་ལགས་ན། །ཅི་བདེ་བར་ནི་

།བཞེས་སུ་གསོལ། །ཨོཾ་སརྦ་ཏ་ཐཱ་ག་ཏ་པཉྩ་ཀ་མ་གུ་ན་པཱུ་ཛ་ཧོ་ཞེས་པས་འབུལ། དེ་ནས་ལྷག་མའི་ཀ་ཅ་རྣམས་རོའ མ་མིང་བྱང་སོགས་ཀྱི་དྲུང་དུ་བཞག བར་༄༅།
དོའི་དྲི་ཟ་བར་གསུངས་པ་ལྟར་ཟས་ཀྱི་རྣམ་པའི་གསུར་དུད་སྦྱར། འདི་ལ་ཡུལ་ཕྱོགས་འགའ་རེ་རང་རང་གི་ཉེ་དུ་སོགས་ཀྱིས་གཤིན་པོ་དེ་ཉིད་སྔོན་དགའ་བའི་ཟས་སྐོམ་སོགས་ཁོ་རང་གི་ཕོར་
སྡེར་དུ་བླུགས་ཏེ་འདེགས་སྲོལ་ཡོད་པ་ཡང་མཐའ་གཅིག་ཏུ་འགལ་བ་མེད་པས་སོ་སོའི་བློ་ངོ་དང་བསྟུན་པར་བྱ་ལ། ཕྱོགས་གཞན་གསང་སྔགས་སྔ་འགྱུར་རྙིང་མའི་ལུགས་ལ་ནི་རྫོགས་པ་ཆེན་
རྒྱུད་དང་། སློབ་དཔོན་ཆེན་པོ་པདྨའི་ཟབ་གཏེར་གྱི་གདམས་པ་སོགས་ལས་སྔོན་བྱུང་གི་ལོ་རྒྱུས་བཅས་ཏེ་རྒྱ་ཆེར་གསུངས་སོ། །གང་ལྟར་ཡང༌། ཉོན་ཅིག་ཚེ་འདས་རིགས་ཀྱི་
བུ༑ །སོགས་བརྗོད་ལ་ཚེ་འདས་ལྷར་གསལ་བ་ལ་འདོད་ཡོན་གྱི་ལོངས་སྤྱོད་བསམ་གྱིས་མི་ཁྱབ་པ་བསྔོས་པས་ཚིམ་ཞིང་མ་ཆགས་པར་ལོངས་སྤྱད་པར་བསམ་མོ། །བདུན་པ་ལམ་སྦྱང་བསྟན་
༢ ནི༑ ཉོན་ཅིག་ཚེ་འདས་རིགས་ཀྱི་བུ། །སོགས་ཀྱིས་འཁོར་བ་རིགས་དྲུག་གི་གནས་ལ་མ་ཆགས་མ་ཞེན་པར་གདམས་ནས། འདི་ནས་ཤར་གྱི་སོགས་ལམ་སྦྱང་བ་དང་། དཀོན་མཆོག་རིན་

ཆེན་སོགས་ལམ་བསྟན་པ་སྟེ། འདི་ལ་གཞུང་གཞན་དུ་དེ་གཉིས་ཀྱི་མིང་གོ་རིམ་ལྡོག་པའང་ཡོད་དེ་མི་འགལ་ལོ། །དེ་ལྟར་ལམ་བསྟན་པས་ཚེ་འདས་ཀྱི་རྣམ་ཤེས་ནས༴ མངོན་དགར་སོང་
བར་གྱུར་གྱི་བར་བརྗོད་ཅིང་བསམ་སྟེ་དོན་གོ་སླའོ། །འདི་ནི་ལས་ཀྱི་སྒྲིབ་པ་རྣམ་པར་སྦྱོང་བའི་ཁུངས་ཉིད་ལས་གཤིན་དོན་གྱི་སྒྲིབ་སྦྱོང་ཕན་ཡོན་བསྟན་པའི་སྐབས་སུ། དེ་ངན་སོང་ལས་ཐར་ཏེ་
གནས་གཙང་མའི་ལྷའི་རིགས་སུ་སྐྱེས་ནས་སྒྲུབ་པ་པོའི་ཐད་དུ་འོང་ནས་མཆོད་པ་བྱེད་ཅིང་ལུས་ཀྱང་སྟོན་ལ་ལེགས་སོ་ཞེས་བྱ་བ་ཡང་སྦྱིན་ནས། ལན་གསུམ་བསྐོར་བ་བྱས་ནས་མི་སྣང་བར་
འགྱུར་རོ། །ཞེས་གསུངས་པ་དང་མཐུན་པའི་རྟེན་འབྲེལ་སྒྲིག་པའི་སླད་དུ་མོས་སྒོམ་བྱེད་པའོ། །དེ་ལྟར་ན་རོ་དངོས་སུ་ཡོད་པའམ་མིང་བྱང་ཡིན་ཀྱང་སྦྱང་བ་ཉིན་ཞག་མང་པོ་སྦྲེལ་ནས་བྱེད་པ་ལྟ་
བུར་ཉིན་སྔ་མ་རྣམས་ལ་ལམ་སྦྱང་བསྟན་ཡན་ཆད་བྱ་ལ། ནུབ་ཐ་མ་ལ་མིང་བྱང་ཡིན་ན་བྱང་བུ་བཅོག་པ་ཞེས་གྲགས་པ་ལྟར་མིང་བྱང་བསྲེག་ཅིང་བསྔོ་སྨོན་བྱ། རོ་ལ་ནི་བསྲེག་ཆོག་དང་འབྲེལ་
བར་ཕུང་པོ་ལྔ་ཡི་སོགས་མེ་སྦར་བའི་ཚིག་བརྗོད་པས་ཆོག་གི་གཞན་མི་དགོས་པར་བཞེད་དོ། །དེ་ཡང་རྣམ་ཤེས་གཤེགས་པའི་མིང་བྱང་ཕུང་པོའི་རྣམ་པར་བསམ་པ་དེ་ཉིད་ལ་ཚེ་འདས་ཀྱི་ཚེ་

༄༅། །རབས་ཐོག་མེད་ནས་ཀྱི་སྡིག་སྒྲིབ་ཐམས་ཅད་ཀྱང་ལྷན་ཅིག་ཏུ་གནས་པ་བདག་ཉིད་གཙོ་བོའི་ཐུགས་ཀ་ནས་བྱུང་བའི་ཡེ་ཤེས་ཀྱི་མེས་བསྲེག་པར་བསམ་ཞིང་། ཏལ་
▪ འབར་ཐོགས་ལ། ཕུང་པོ་ལྔ་ཡི་བུད་ཤིང་ལ་སོགས་བརྗོད། འདི་ནི་དྭངས་མའི་ཤེས་རིག་ཤིན་ཏུ་ཕྲ་བ་ཡེ་ཤེས་ཀྱི་ཆས་བསྡུས་པ་རྣམས་དག་པའི་ཞིང་དུ་གནས་སྤར་ནས་མིང་བྱང་སྙིགས་མའི་
ཕུང་ཁམས་སྐྱེ་མཆེད་སྡིག་སྒྲིབ་དང་བཅས་པའི་ངོ་བོར་མོས་པ་དཀྱིལ་འཁོར་གྱི་ལྷའི་ཐུགས་གཉིས་སུ་མེད་པའི་ཡེ་ཤེས་མེ་ལྕེའི་རྣམ་པར་ཤར་བས་སྦྱངས་ཏེ་ཕུང་པོ་ལྔ་སངས་རྒྱས་ལྔ་དང༌། འབྱུང
བ་ལྔ་ཡུམ་ལྔ་ལ་སོགས་པའི་རང་བཞིན་དུ་གསལ་ཞིང་དག་པར་བྱེད་པ་སྟེ། ཡེ་ཤེས་མེ་ཡིས་མ་ལུས་བསྲེག །ཅེས་པ་ཡན་གྱིས་སྣང་ཕྱོགས་ལྷའི་དག་པར་གཙོ་ཆེ་བའི་སྦྱོང་ཚུལ་དང༌།
དག་དང་མ་དག་དང༌། །ཞེས་སོགས་ཀྱིས་དེ་ཐམས་ཅད་ཀྱང་སྟོང་ཕྱོགས་རང་བཞིན་སྤྲོས་བྲལ་གཉིས་སུ་མེད་པའི་ཡེ་ཤེས་ཆོས་ཀྱི་སྐུ་ཡང་དག་པའི་མཐར་རོ་གཅིག་ཏུ་སྦྱོང་བ་སྟེ། འདིའི་ཚེ་
འདས་ཀྱི་སྡིག་སྒྲིབ་བསྲེག་བྱ་སྲེག་བྱེད་སོགས་བྱ་བྱེད་ལས་གསུམ་ཐམས་ཅད་འཁོར་གསུམ་རྣམ་པར་མི་རྟོག་པའི་ངང་དུ་རང་བཞིན་ཡོངས་སུ་ཤེས་པས་མཉམ་པར་འཇོག་པ་གནད་དུ་ཆེའོ།

ལྟ་བུའི་ཏིང་ངེ་འཛིན་ལས་མ་གཡོས་པར་བྱང་བུ་བསྲེག་ཅིང་རོལ་མོ་བྱའོ། །བྱང་བུ་བསྲེག་པའི་སྐབས་འདིར་འགའ་ཞིག་ཏུ་སྟོང་ཉིད་ཀྱི་འགྲེས་རྐང་འདོན་པར་གསུངས་ཀྱང་ཕྱགལེན་དུ་ཀཾ་ཀ་ནི་
ཉིད་བཟླ་བར་མཛད་སྣང་ངོ༌། །འདིར་བྱང་རྟགས་སུ་གྲགས་པ་ལ་ཡིད་ཆེས་མིན་སྣ་ཚོགས་པའི་དཔེ་དུ་མ་སོགས་འདུག་ཀྱང་རང་ལུགས་ནི་འོག་ཏུ་སྦྱིན་སྲེག་གི་མེ་པྲའི་སྐབས་སུ་འཆད་པ་དང་འདྲ་
བར་ཤེས་པར་བྱ་ཞིང༌། བྱང་རོ་རྣམས་ཀྱང་བུམ་ཆུ་དང་ལྷན་ཅིག་ཟན་ནམ་འཇིམ་པ་དང་བསྲེས་ཏེ་ཚ་ཚ་གདབ་པར་བྱའོ། །བར་འདིར་གཤིན་དོན་གྱི་བསྔོ་སྨོན་ཅི་རིགས་པ་བྱའོ། །གལ་ཏེ་
གསོན་སྦྱོང་དུ་གྲགས་པ་བྱེད་ན་ཡང་བསྒྲུབ་བྱ་དངོས་སུ་ཡོད་ན་རྟེན་བསྐྱེད་དང་། རྣམ་ཤེས་དགུག་པ་དོར་ཏེ་དེ་མན་ནས་ལམ་སྦྱངས་བསྟན་ཡན་དཀྱུས་བཞིན་ལ་ཟས་གཏད་མི་དགོས། མིང་བྱང་
བསྲེག་པའི་ཚབ་ཏུ་དམིགས་བྱའི་སྙིགས་མའི་ཕུང་པོ་བསྲེག་པར་མོས་ཏེ་དངོས་སུ་བསྒྲུབ་བྱའི་སྐྲ་སེན་བསྲེགས་པའི་ཕྱག་བཞེས་ཡོད་ལ། ཡང་ན་བགེགས་སྦྱང་ནས་དབང་བསྐུར་ཡན་ཆད་ཙམ་
བྱས་ལ་དེ་ཡན་ཆད་མ་བྱས་ལ་དེ་མན་ཆད་མ་བྱས་ཀྱང་རུང་བར་མངོན་ནོ། །བསྒྲུབ་བྱ་དངོས་སུ་མེད་ན་མིང་བྱང་དྲི་གོས་སོགས་ལ་བྱེད་ཀྱང་རུང་བ་དཀྱུས་དང་འདྲ་ལ། མིང་རུས་གཅིག་པ་དང་

# ༄༅། །ཉེ་དུ་སོགས་ལ་བྱེད་ན་གོང་བཤད་བཞིན་བྱའོ། །གསོན་སྦྱང་འདིའི་སྐབས་སུ་དམིགས་པ་རྣམས་གོ་བར་བརྡ་འཕྲོད་ངེས་ཙམ་མཚམས་སྦྱོར་གྱི་ཚུལ་དུ་བརྡ་སྤྲོད་ཐུབ་ན་
ལེགས་སོ། །དེ་ལྟར་ན་རྒྱ་གར་འཕགས་པའི་ཡུལ་གྱི་གྲོང་ཁྱེར་ཆེན་པོ་རྣམས་ལ་ཕྱོགས་བཞི་ཀར་སྒོ་ཡོད་པའིནུབ་བྱང་གསུམ་གྱི་སྒོ་ནས་རྒྱུན་དུ་རྒྱུ་འགྲུལ་བྱེད་ཅིང་ལྷོ་སྒོ་མི་འབྱེད་ལ། གྲོང་ཁྱེར་
གྱི་མི་ཤི་བའི་ཕུང་པོ་དུར་ཁྲོད་དུ་བསྐྱལ་བའི་ཚེ་ལྷོ་སྒོ་ནས་རྒྱུ་འགྲུལ་བྱེད་པས་རྗེས་སུ་མཐུན་པར་གཤིན་དོན་གྱི་ཆོ་ག་ལ་ལྷོ་སྒོའི་ཆོ་གའམ་ཐ་མའི་ཚེ་ག་ཞེས་གསུངས་ཤིང་། འཇིག་རྟེན་ན་དེ་ལྟར་
བདུན་
བྱེད་པའི་རྒྱུ་མཚན་ཡང་གཤིན་རྗེ་ཆོས་ཀྱི་རྒྱལ་པོའི་བསྟོད་པ་ལས། ཤི་བ་ཀུན་གྱི་གཤིན་བུ་རྗེ། །ཞེས་བྱུང་བ་ལྟར་གཤིན་ནམ་མཚུན་གྱི་བདག་པོ་གཤིན་རྗེ་ཆོས་ཀྱི་རྒྱལ་པོ་ལྷོ་ཕྱོགས་ན་གནས་
པས་སྐྱེས་འགྲོ་གང་ཤི་བ་ཐམས་ཅད་འཆི་བདག་དེའི་དབང་དུ་སོང་བ་མཚོན་བྱེད་དོ། །སྔོན་བྱུང་སྟོན་པའི་རྣམ་ཐར་ལ་ཡང་དེ་བཞིན་གཤེགས་པས་ངན་སོང་སྦྱོང་རྒྱུད་གསུངས་ཚེ་ངན་གསུམ་གྱི་
༣ འགྲོ་བ་རྣམས་དཀྱིལ་འཁོར་གྱི་ལྷོ་ཕྱོགས་སུ་བཀུག་སྟེ་ངན་སོང་དགུག་དྲལ་གྱི་ཆོ་ག་གསུངས་པས་རྗེས་འཇུག་གདུལ་བྱའི་ཉམས་ལེན་དུའང་སྦྱང་བ་སོགས་འགྲུབ་ན་དཀྱིལ་འཁོར་གྱི་ལྷོ་ཕྱོགས་དང་ ི

འབྲེལ་བར་བྱེད་པའི་རྒྱུ་མཚན་ཡང་དེ་ཡིན་ལ། སྤྱིར་མདོ་རྒྱུད་ཐམས་ཅད་དང་སྒོས་རྒྱུད་སྡེ་བཞི་ཀ་ནས་ངན་འགྲོར་སྐྱེ་འགྱུར་གྱི་ལས་སྒྲིབ་སྦྱངས་པའི་ཐབས་ཀྱི་སྒོ་བསམ་གྱིས་མི་ཁྱབ་པ་ཞིག་
གསུངས་ཀྱང་ད་ལྟ་ལག་ལེན་བྱེད་པའི་ལྷོ་སྒོའི་ཆོ་ག་གྲགས་པ་འདི་རྣམས་ཀྱི་ཁུངས་ནི་ངན་འགྲོ་ཐམས་ཅད་ཡོངས་སུ་སྦྱོང་བ་གཟི་བརྗིད་ཀྱི་རྒྱལ་པོའི་བརྟག་པ་ཞེས་བྱ་བ་ངན་སོང་སྦྱོང་རྒྱུད་དུ་གྲགས་
ཕ་ལ་བརྟེན་པ་སྟེ། དེ་ལས་དཀྱིལ་འཁོར་བཅུ་གཉིས་བཤད་པའི་གཙོ་བོ་ཀུན་རིག་རྣམ་པར་སྣང་མཛད་ཀྱི་དཀྱིལ་འཁོར་ཡིན་ལ་རྒྱུད་འདི་སྔོན་དུས་ཇོ་བོ་རྗེ་དང་ས་པཎ་སོགས་དང་། དུས་ཕྱིས་རྗེ་
བཙུན་ཏཱ་རནཱ་ཐ་སོགས་སྤྱོད་རྒྱུད་དུ་བཞེད་ཅིང༌། གཞན་བོད་སྔ་ཕྱི་ཐམས་ཅད་ཡོ་གའམ་རྣལ་འབྱོར་གྱི་རྒྱུད་དུ་བཞེད་མོད། འདི་ལས་བཤད་པའི་ངན་སོང་སྦྱོང་བའི་ཆོ་ག་རྣམས་ནི་གསང་བ་སྤྱིའི་
ཆོ་ག་ཡིན་པས་རྒྱུད་སྡེ་གོང་འོག་ཐམས་ཅད་ལ་འཇུག་པར་དགོངས་ནས་བླ་མ་གོང་མ་རྣམས་ཀྱིས་དེ་བཞིན་དུ་སྦྱོང་བར་མཛད་པའི་ཡིག་ཆ་རྣམ་གྲངས་ཆེས་མང་བར་ཡོད་དོ། །དེ་ཡང་རྒྱུད་ལས་
བསྟན་ཚུལ་གྱི་དབང་དུ་བྱས་ན་ཤི་བའི་ལུས་དང་གཟུགས་བྱང་མིང་བྱང་གང་རུང་ལ་དབང་བསྐུར་བ་དང་། བཟླས་སྒོམ་རྐྱང་པ་དང༌། ཁྲུས་དང་། སྦྱིན་སྲེག་དང་། རོ་བསྲེག་དང་།ྋ ཚ་ཚ་

༄༅། །གདབ་པ་དང༌། བྲབ་རྫས་སམ་ཕྱིར་ཟློག་གིས་སྡིག་པ་དབྲལ་བ་དང༌། ཁྲོ་བོའི་ལས་དང་མཆོད་རྟེན་བཞེངས་པ་དང་སྡིག་སྦྱོང་གི་སྒོ་སོ་སོར་གསུངས་པ་རྣམས་རྒྱུད་
ཀྱི་དགོངས་པ་ལྟར་ན་དེ་དག་རེ་རེ་རྐང་ཐོན་དུ་བསྒྲུབ་པ་ཡིན་ཡང༌། ད་ལྟའི་ལྷོ་སྒོའི་ཆོ་ག་འདི་དག་ནི་སྦྱིན་སྲེག་དང་མཆོད་རྟེན་སོགས་སྐབས་དེར་དངོས་སུ་མི་འགྲུབ་པ་འགའ་ཞིག་མ་གཏོགས་
གཞན་ཐམས་ཅད་ཀྱི་སྣང་ཆ་ཙམ་རེ་བསྡུས་པ་སྡིག་སྦྱོང་གི་སྒོ་ཀུན་གྱི་འདྲ་འབག་ལམ་བྱེད། བོད་ཡུལ་གྱི་སྐྱེ་བོ་རྣམས་ཀྱི་མིག་སྔར་མཛེས་ཆོས་ཙམ་དུ་བསྒྲིགས་པར་མཛད་པ་ཡིན་སྣང་ལ། འོན་
ཀྱང་སྔགས་དང་ཚིག་གི་བྱིན་རླབས་འཇུག་ཅིང་ལག་ལེན་ཁྲིགས་བཀོད་འདི་དག་ཀྱང་སྔོན་བྱོན་གྱི་སྐྱེས་བུ་དམ་པ་མཆོག་ཏུ་གྱུར་པ་དེ་དག་གིས་མཛད་པའི་ཕྱིར་ནམ་ཡང་མི་སྨད་ཅིང་ལག་ལེན་དུ་ལྷག་
པར་གདབ་པར་བྱ་བ་ཁོ་ནའོ། །ད་ནི་གོང་གི་འཕྲོ་ལ་འཇུག་སྟེ། ལྷོ་སྒོ་དང་འབྲེལ་ན་དེའི་བྱ་བ་ཟིན་པའི་མཇུག་དང་མ་འབྲེལ་བའི་དཀྱིལ་འཁོར་སྒྲུབ་མཆོད་ལྟ་བུ་ཡིན་ན་བདག་འཇུག་ཟིན་པའི་
མཐར་དཀྱིལ་འཁོར་གྱི་མཇུག་ཆོག་བྱ་སྟེ་དེ་ཡང་སྒྲུབ་མཆོད་ཀྱི་ནུབ་སྔ་མ་རྣམས་ལ་མཆོད་པ་ཁ་གསོས་ལ་མཆོད་བསྟོད་བསྡུས་པ་བྱ། མ་འབྱོར་བ་སོགས་དང་། ལྷག་པ་དང་ནི་སོགས་བཟོད་ ི

གསོལ་བྱས། བདག་དང་འགྲོ་ལ་ཐུགས་བརྩེའི་ཕྱིར། །སོགས་ཀྱི་བཞུགས་གསོལ་དང་བསྔོ་སྨོན་བཀྲ་ཤིས་བྱ། ནུབ་ཐ་མ་ལ་གཏང་རག་གི་མཆོད་བསྟོད་རྒྱས་པར་བྱས་རྗེས་མེ་ཏོག་དང་
ཀྟྲི བཅས་པའི་ཐལ་མོ་སྦྱར་ཏེ། བཅོམ་ལྡན་འདས་མི་འཁྲུགས་པའི་དཀྱིལ་འཁོར་ཆེན་པོའི་ལྷ་ཚོགས་རྣམས་བདག་ལ་དགོངས་སུ་གསོལ། ཁྱེད་རྣམས་ལ་ཐུགས་མཁྱེན་པའི་ཡེ་ཤེས། བརྩེ་བའི་
ཐུགས་རྗེ། སྐྱོབ་པའི་ནུས་མཐུ། མཛད་པའི་ཕྲིན་ལས་བསམ་གྱིས་མི་ཁྱབ་པ་མངའ་བ་ལགས་པས་སྤྱིར་ཕན་བདེའི་འབྱུང་ནས་སངས་རྒྱས་ཀྱི་བསྟན་པ་རིན་པོ་ཆེ་དར་ཞིང་རྒྱས་པ་དང་། དཔལ་
ལྡན་བླ་མ་དམ་པ་གོང་མ་རྣམས་ཀྱི་ཐུགས་དགོངས་རྫོགས་ཤིང་ད་ལྟར་ཞལ་བཞུགས་པ་རྣམས་སྐ་ཁམས་བཟང་ཞིང་མཛད་པ་འཕྲིན་ལས་གོང་ནས་གོང་དུ་འཕེལ་ཞིང་རྒྱས་པ་དང༌། འཇིག་རྟེན་གྱི་
ཁམས་སུ་བདེ་སྐྱིད་ཀྱི་དཔལ་རྒྱ་ཆེན་པོ་རྒྱུན་མི་ཆད་པ་འབྱུང་བར་མཛད་དུ་གསོལ། བདག་ཅག་དཔོན་སློབ་ཡོན་མཆོད་འཁོར་དང་བཅས་པ་ལ་སོགས་པ་སེམས་ཅན་ཐམས་ཅད་ཀྱི་སྔོན་གྱི་ལས་
དང་འཕྲལ་གྱི་རྐྱེན་ལས་བྱུང་བའི་ནད་གདོན་སྡིག་སྒྲིབ་འགལ་རྐྱེན་བར་ཆད་མི་མཐུན་པའི་ཕྱོགས་ཐམས་ཅད་ཞི་བ་དང༌། མཐུན་པའི་རྐྱེན་ཐམས་ཅད་གེགས་མེད་དུ་འབྱོར་ཏེ་འཕེལ་ཞིང་རྒྱས་པ་

* ༄༅། །དང༌། ཚོགས་གཉིས་རྫོགས་སྒྲིབ་གཉིས་བྱང་སྟེ་མྱུར་དུ་མངོན་པར་རྫོགས་པར་འཚང་རྒྱ་བར་བྱིན་གྱིས་བརླབ་ཏུ་གསོལ། ཞེས་སོགས་གསོལ་བ་ནན་ཏན་དུ་
གདབ༑ བཟོད་གསོལ་སྔར་བཞིན་བྱ། གཞུང་དུ་ཨ་ཀཱ་རོ་བརྗོད་ཅིང་ཡེ་ཤེས་པ་རང་གནས་སུ་གཤེགས་སོགས་གསུངས་པ་ཚིག་གི་གོ་རིམ་ཙམ་སྟེ་དེས་ན་སྤྱི་དང་མཐུན་པར་བྱས་ན་རྣམ་པ་བདེ་
བས༑ ཨཾ་ཁྱེད་ཀྱི་སེམས་ཅན་སོགས་བརྗོད་ལ་མདུན་བསྐྱེད་དཀྱིལ་འཁོར་གྱི་འཁོར་ལོའི་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་མེ་ལོང་ལ་ཧས་བཏབ་པ་བཞིན་མི་དམིགས་
པར་གྱུར། ཅེས་བརྗོད་ཅིང་བསམ་ལ་སྒྲུབ་གྲོགས་ཀྱི་རོལ་མོ་སྒྲོག་ཅིང་སློབ་དཔོན་ལངས་ཏེ་དཀྱིལ་འཁོར་གྱི་ལྷ་མཚན་རྣམས་ཤར་སྒོ་ནས་རིམ་གྱིས་ལག་གཡས་རྡོ་རྗེ་དང་བཅས་པས་བསྡུས་ཏེ་མེ་
ལོང་ལྟ་བུའི་ཁར་སྤུངས་པའི་སྟེང་རང་དུ་གཙོ་བོའི་མཚན་མ་བསྡུ། ཚངས་ཟུར་གྱི་ཐིག་སྟེང་དུ་རྡོ་རྗེས་ལམ་གཏད་དེ་ཀུ་ཤ་ལྟ་བུའི་མཐའ་ནས་དབུས་སུ་འཕྱག་ཅིང་སྟོང་པ་ཉིད་ཀྱི་དོན་དྲན་པས་ཨ་ཀཱ་
*རོ་བརྗོད། ཐིག་ཤུལ་རྣམས་ཀྱང་ཨ་ཀཱ་རོ་བརྗོད་ཅིང་དྲི་བཟང་གི་ཆུས་དབྱི། རྡུལ་ཚོན་དམན་མ་རྣམས་བུམ་པར་བླུགས་ཏེ་གཙང་མའི་སྟེགས་ལ་བཞག་གོ །གལ་ཏེ་རས་བྲིས་ཡིན་ན་གཤེགས

གསོལ་བཞག་ལ། མདུན་བསྐྱེད་དཀྱིལ་འཁོར་གྱི་འཁོར་ལོ་དམ་ཡེ་དབྱེར་མེད་པ་བྲིས་པའི་དཀྱིལ་འཁོར་གྱི་རྣམ་པར་གྱུར། ཅེས་བརྗོད་པ་མ་གཏོགས་གཞན་འདྲ། འདི་ལ་ད་ལྟའི་དཀྱིལ་ཆོག་
པར་མར་རས་བྲིས་ཡིན་ན་དམ་ཚིག་ཡེ་ཤེས་དབྱེར་མེད་པའི་རྣམ་པར་བསྒྱུར་ཅེས་པ་སྣང་བ་ནི་པར་ཡིག་གི་སྐྱོན་ཏེ། དམ་ཚིག་ཡེ་ཤེས་དབྱེར་མེད་བྲིས་པའི་རྣམ་པར་བསྒྱུར་ཅེས་པའི་བྲིས་ཞེས་པའི་
ཚིག་འབྲུ་ཆད་པའོ། །གང་ལྟར་ཡང་དེ་ནས་བདག་བསྐྱེད་སྔར་བཞིན་བསྡུས། དགེ་བ་འདི་ཡིས་མྱུར་དུ་བདག །མི་འཁྲུགས་མགོན་པོ་འགྲུབ་གྱུར་ནས། །སོགས་དང༌། འཇམ་དཔལ་
དཔའ་བོས་སོགས། དུས་གསུམ་གཤེགས་པའི་སོགས། བསོད་ནམས་འདི་ཡིས་སོགས། སངས་རྒྱས་སྐུ་གསུམ་སོགས་དང་མངོན་པར་དགའ་བའི་སྨོན་ལམ་ཡིད་ཀྱི་ཤིང་རྟ་བྱ། མཇུག་ཏུ་
ཨཾ་ཕུན་སུམ་ཚོགས་པ་སོགས་སམ་སྟོན་མཆོག་དམ་པ་སོགས་སྔོན་དུ་འགྲོ་བའི་ཤིས་བརྗོད་རྒྱས་པ་རོལ་མོ་བཅས་ཏེ་རྒྱ་ཆེར་བྱའོ། །རྡུལ་ཚོན་བུམ་པར་བླུག་པ་བཀུར་བསྟི་དང་བཅས་ཏེ་རྒྱ་མཚོར་
འབབ་པའི་ཆུ་བོར་དོར་བ་ཁོ་ནས་ཀྱང་རུང་མོད་ཡུལ་ཕྱོགས་དགེ་ཞིང་བཀྲ་ཤིས་སོགས་ཀྱི་དགོས་པ་མཐོང་ན་གཞན་ནས་འབྱུང་བ་བཞིན་ཀླུ་ཆོག་དང་འབྲེལ་བའི་རྡུལ་ཚོན་གཤེགས་ཆོག་བགྱིས་ཀྱང་༔

༄༅། །འགལ་བ་མེད་དོ། །དཀྱིལ་འཁོར་བསྒྲུབ་པའི་ཤུལ་དུ་ཉིན་ཕྱི་མ་ལྟ་བུ་ཆད་ལྷག་ཁ་སྐོང་གི་ཞི་བའི་སྦྱིན་སྲེག་བརྒྱ་རྩ་བརྒྱད་སོགས་འགྲུབ་ན་ལེགས་ལ་མ་འགྲུབ་ཀྱང་ཆོ་
གཆད་པའི་སྐྱོན་དུ་མི་འགྱུར་བས་ཅི་བདེར་བྱའོ། །ད་ནི་ཞར་བྱུང་སྦྱིན་སྲེག་གི་ཆོ་ག་ལ། སྦྱིན་སྲེག་བྱེད་ས་དེར་སྔར་ས་ཆོག་མ་བྱས་པ་ཡིན་ན་དཀྱིལ་ཆོག་ས་བླང་བ་ལྟར་འདོན་པར་
བསྒྱར་ཏེ་བྱ་བའམ། བསྡུ་ན་གཞི་དེར་དཀར་གཏོར་མཆོད་པ་དང་བཅས་པ་བཤམ། རང་མི་འཁྲུགས་པའི་ང་རྒྱལ་གྱིས་གཏོར་མ་ནམ་མཁའ་མཛོད་ཀྱི་སྔགས་རྒྱས་བརླབ། སྙིང་ཁའི་འོད་ཟེར་
གྱིས་སའི་བདག་པོ་འཁོར་བཅས་ཨཱ་ཀརྵ་ཡ་ཛཿ ཨ་ཀཱ་རོའམ། ན་མཿསརྦ་ནས༴ བ་ལི པྟ་སྭཱ་ཧཱ་བར་གྱིས་བསྔོས། གང་དག་འདིར་གནས་ལྷ་དང་ཀླུ། །གནོད་སྦྱིན་སྲིན་པོའམ་གཞན་
དག་ལ། །སྦྱིན་སྲེག་དོན་དུ་ས་ཕྱོགས་འདི། །བདག་ཞུ་ཁྱེད་ཀྱིས་སྩལ་དུ་གསོལ། །ལན་གསུམ་གཙྪ་གནང་བ་སྦྱིན་ནས་རང་གནས་སུ་གཤེགས་པར་གྱུར། ཅེས་གཏོར་མས་མཆོད་
དོ༑ །ས་གཞི་སྟོང་པར་བསམ་ལ་སྭ་བྷཱ་ཝ་བརྗོད་དེ་སྦྱང་། སངས་རྒྱས་ཀྱི་སྐུ་བཞག་སྟེ་བཟུང་ངོ་། །སྔགས་དཀྱིལ་འཁོར་སྒྲུབ་མཆོད་སྦྱིན་སྲེག་སོགས་བྱས་པའི་ཤུལ་རྙིང་པ་ཡིན་ན་མི་དགོས

སོ༑ །དེར་ཕྱག་བདར་བྱས་ལ་སློབ་དཔོན་ཤར་དུ་ཁ་ཕྱོགས་པའི་མདུན་དུ་ཐབ་རྩིག་ཐབ་ཏུ་བྱེད་ན་གཞུང་དུ་གསལ་བ་ལྟར་ཕལ་ཆེར་གོ་སླ་ལ། འོན་ཀྱང་པར་མར་མུ་ར་ན་ཁ་ཁྱེར་སོར་བཞི་བཞི་
བསྐྱེད་པ་ཞེས་པ་ལ་མུ་རན་ཁ་ཁྱེར་དང་དངོས་སུ་སོར་བཞི་བཞི་ཞེས་དོན་མེད་ཀྱི་དང་སྒྲ་བཅུག་པ་དང་། རྒྱའི་ཕྱེད་ཕྱེད་ཀྱི་ཞེས་ཕྱེད་ཚར་གཉིས་བྲིས་པའང་མི་དགོས་སོ། །འོན་ཀྱང་དེང་སང་བྲིས་
ཐབ་ཏུ་བྱེད་པ་ཤས་ཆེ་བས་སའི་སྟེགས་བུ་གྲུ་བཞི་པ་ཐབ་ཀྱི་ཕྱིར་སོར་བཞི་ལྷག་པ་ངོས་འཇམ་པོར་བྱས་པའི་སྟེང་དུ་ཚངས་ཟུར་གྱི་ཐིག་ཆེན་བརྒྱད་བཏབ། དབུས་ན་ཐིག་སྐད་སོར་དྲུག་པས་ཟླུམ་
པོར་བསྐོར་བས་ལྟེ་བ་དང༌། དེ་ལ་མཐོ་གང་མནན་ནས་བསྐོར་བས་ཐབ་ཀྱི་ནང་མཐའ་དང༌། དེ་ལ་སོར་བཞི་བཞི་བསྣན་པས་མུ་རན་དང་ཁ་ཁྱེར་གྱི་ཐིག་འབྱུང་ཞིང་ཕྱིར་སོར་བཞིའི་སྟེགས་བུ་
བྱ༑ འདི་ནི་གཞུང་དུ་ཁྲུ་ཕྱེད་དང་དོར་གསུངས་པ་ལྟར་བཀོད་ཀྱི། རྒྱ་གཞུང་དུ་ནི་ཐབ་ཁུང་ཟླུམ་པོ་ཁྲུ་དོར་བྱ། ཞེས་གསུངས་པས་ཇི་ལྟར་ཡིན་བརྟག་པར་བྱ་བའི་གནས་སོ། །དབུས་སུ་རྡོ་རྗེ་
སྔོན་པོ་རྩེ་ལྔ་པ་སོར་བཅུ་གཉིས་པ་ཐབ་ཀྱི་ནང་ཁྱབ་པའི་པདྨ་འདབ་བརྒྱད་མུ་རན་དང་ཁ་ཁྱེར་ལ་རྡོ་རྗེ་རྩེ་གསུམ་འཕྲེང་བ་བྱ་ཞིང༌། གཞུང་དུ་མི་གསལ་ཡང་ཕྱི་གྲྭ་བཞིར་ཟླ་ཕྱེད་རྡོ་རྗེ་དང་བཅས་པ་

༄༅། །གཞན་ཐམས་ཅད་ཁ་དོག་དཀར་པོར་བསྒྱུར། མུ་རན་གྱི་ཐད་ནས་དགོན་པའི་བ་ལང་གི་ལྕི་བ་སྐམ་པོས་ཁ་ཁྱེར་དུ་ཟླུམ་པོར་བརྩིག་ལ་ནང་དུ་འབར་བྱེད་ཀྱི་རྩ་སྐམ་ཞིང་
གཞོགས་སོགས་བཅུག་ཅིང་ཤར་ལྷོར་མེ་ཚང་བཅའ། དེ་ལ་ཁ་ཕྱོགས་པར་སློབ་དཔོན་གྱི་གདན་བཏིང་བའི་གཡས་ངོས་སུ་སྟེགས་བུའ མ་གདན་གཞི་གཙང་མ་དཀར་པོའི་ཁར་བསྲེག་རྫས་དྲི་བཟང་
དང་མངར་གསུམ་སྦྱར་བའི་མར་ཁུ། ཏིལ་ནག ཡམ་ཤིང་འོ་མ་ཅན་རློན་པ་འདབ་ཤུན་དང་བཅས་པ་སྦོམ་ཕྲ་སློབ་དཔོན་གྱི་མཐེ་བོང་ངམ་མཐེའུ་ཆུང་གི་ཚད། རིང་ཐུང་སོར་བཅུ་གཉིས་པ་ཡ་
ཡོ་འཁྱག་འཁྱོག་རུལ་སུམ་སོགས་མེད་པ་མར་སྦྲང་འོ་མས་རྩ་རྩེར་བྱུགས་པ་ལན་ཇི་ཙམ་འབུལ་ཡང་ཟུར་རེ་ཕུལ་ཆོག་པའི་རྩིས་དང༌། དགུན་ལྟ་བུར་རློན་པ་མ་རྙེད་ཀྱང་མ་གས་ཤིང་པགས་པ་མ་
ཞུས་པ་རྨ་མེད་པ་དགོས། རྩེ་ཕྱོགས་པདྨའི་དབྱིབས་བཟོ་བའི་ལག་ལེན་མཐའ་གཅིག་ཏུ་དགོས་པ་མ་ཡིན་ཀྱང་ཇི་ལྟར་བདེ་བར་བྱ། ཞོ་ཟན། དུརླ་བ་དངོས་སམ་རམ་པ་རྩ་རྩེ་མ་ཉམས་པ་མངར་
གསུམ་གྱིས་སྦགས་པ། འབྲས་མ་གྲུམ་པ་སྟེ་མ་གྲུས་པ། ཀུ་ཤ་རྩ་རྩེ་མ་ཉམས་པ། འབྲས་སོ་བ། དཀར་གསུམ་མངར་གསུམ། ནས། སྲན་མ། གྲོ། དུག་རིག་མིན་པའི་སྨན་✖

སྣ༑ དཀར་པོ་གཙོར་གྱུར་གྱི་མེ་ཏོག་སྣ་ཚོགས། ཡུངས་ཀར། གོས་ཟུང་དཀར་པོ་གཙང་མ་རྣམས་འདས་མ་འདས་ལ་ཚར་རེ་ཕྱི་ནང་དུ་བཤམ། རང་གི་གཡོན་དུ་སྟེགས་བུ་ཁེབས་ལྡན་ལ་
འདས་གཏོར་དང་། མེ་ལྷའི་གཏོར་མ་དཀར་ཟླུམ་པད་འདབ་བཞི་པ་སྟེ། ཐབ་ཏུ་འབུལ་རྒྱུའི་གཏོར་མ་འདི་དག་རྒྱུ་མར་ལས་གྲུབ་པའི་ཛམ་བཤོས་ལྟ་བུ་ཆུང་ངུ་རེ་བྱེད་སྲོལ་ཡང་ལ་ལར་འདུག་པ་
འབུལ་བདེ་ཞིང་ལེགས་པར་ཡང་སྣང་ངོ༌། །མཆོད་ཡོན་སྔོན་འགྲོའི་ཉེར་སྤྱོད་དང་བཅས་པ་བཤམ། རང་ཉིད་ལོགས་སུ་རྡོར་དྲིལ་དུང་ཆོས་སུ་དྲི་བཟང་གི་ཆུ་འཐོར་གཡབ་དང་བཅས་པ། ཐབ་
ལ་དགྲམ་རྒྱའི་ཀུ་ཤའི་ཆུན་པོ་བརྒྱད། ཐབ་ཏུ་མེ་སྦར་བའི་གཅོད་ལྡེའམ་ཏལ་འབར། རླུང་གཡབ་ལྗང་ཁུ། རྡོར་དྲིལ་གྱི་བར་དུ་དགང་བླུགས་ཁ་སྦྱར་ལ་བཞག ཐབས་དང་རང་གིས་བར་དུ་
མེ་ཡོལ་གངས་རི་མཚོ་བཅས་བཾ་ཡིག་གིས་མཚན་པ་བྲིས་པ་བཞག་ཅིང་། རྡོ་རྗེ་སློབ་དཔོན་འཇམ་པའི་སྟན་ལ་ཁ་ཤར་དུ་ཕྱོགས་པས་འགྲུབ་ན་ཆས་གོས་དཀར་པོ་འཁོར་ལོ་སྒྱར་བའི་ཆས་སུ་
གཞུག ཞི་ཞིང་དགེ་བའི་སེམས་ཀྱིས་འཛུམ་པ་དང་བཅས་པུས་མོ་ལོང་བུས་མནན་པ་པདྨའི་སྐྱིལ་ཀྲུང་གིས་འཁོད། སྦྱིན་སྲེག་དངོས་གཞིའི་ཆོ་ག་ཚུགས་ནས་མ་གྲོལ་བར་སློབ་དཔོན་གྱི་ངག་མ་

།ཤོར་བ་དང༌། ལག་པ་རྡོར་དྲིལ་དང་མ་བྲལ་བ་སྟན་ལས་མི་ལྡང་ཞིང་བཟའ་བཏུང་མི་བྱེད། ལས་རྡོར་གྱིས་སྦྱིན་སྲེག་གི་མེ་ཁས་མི་འབུད་ཤིང་མེ་མ་ཤི་བར་དུ་མི
མཐའ་༄༅།
དཀྲུག་མི་བརྡལ་བ་སོགས་ངེས་པར་བྱས་ལ། གཙང་སྦྲ་བྱ་བ་ནས་བཟླས་པའི་བར་གྱི་བདག་བསྐྱེད་བྱས་གཞུང་དུ་དམིགས་བསལ་མ་གསུངས་ཀྱང་འོག་ཏུ་ཉེ་བར་མཁོ་ཕྱིར་ལས་བུམ་སྒྲུབ་པ་མེད་
ན་བསང་ཆུ་བསྒྲུབ་པ་ལེགས་པས་བསང་ཆུ་ལ་དམིགས་ཏེ་ཨཾ་བཛྲ་ཡཀྵ་ཧཱུྃ་བརྒྱ་རྩ་བཟླ། དེ་ཀུ་ཤའི་འཐོར་གཡབ་ཀྱིས་བླངས་ཏེ་བསྲེག་མཆོད་ཀྱི་རྫས་གཉིས་ལ་འཐོར་ཞིང་ལས་སྔགས་བརྗོད་དེ
བསང་༑ སྭབྷ་ཝས་སྦྱང་། སྟོང་པའི་ངང་ལས་བསྲེག་རྫས་དང་མཆོད་རྫས་སོ་སོའི་མཚན་ཉིད་དང་བྱེད་ལས་ནུས་པ་ཐམས་ཅད་ཡོངས་སུ་རྫོགས་པ་འདོད་ཡོན་ནམ་མཁའི་མཛོད་ཀྱི་རང་བཞིན་སོ་
སོའི་ཡིད་བཞིན་དུ་སྦར་བར་གྱུར། ན་མཿསརྦ་ཏ་ཐཱ་ག་ཏེ་བྷོ་སོགས་ནམ་མཁའ་མཛོད་ཀྱི་སྔགས་རྒྱ་ལན་གསུམ་དང༌། ན་མཿསརྦ་ཏ་ཐཱ་ག་ཏ་ཨ་ཝ་སོགས་རྒྱ་ཆེན་ཤུགས་ལྡན་གྱི་སྔགས་རྒྱ་ལན་
གསུམ་གྱིས་བྱིན་གྱི་བརླབ། འདིར་གཞུང་དུ་སྔར་གྱི་གཏོར་མ་བཞིན་ནམ་མཁའ་མཛོད་ཀྱི་སྔགས་རྒྱས་སྤེལ་བ་དང་། ཞེས་པ་ལ་ལྷོ་པར་དུ། སྔགས་ཀྱི་གཏོར་མ་བཞིན་ནམ་མཁའ་མཛོད་ཀྱི་✖

ཕྱག་རྒྱས་སྤེལ་བ་དང་ཞེས་པ་མ་དག་གོ །དེ་ནས་ཀུ་ཤ་ལས་ཆུས་བསངས་པ་ཐལ་མོ་སྦྱར་བའི་བར་དུ་བཟུང་སྟེ། ཀུ་ཤ་འདི་ནི་སོགས་བརྗོད་དེ་ཀུ་ཤ་དང་པོ་ཐབ་ཀྱི་མདུན་ཕྱོགས་སུ་རྩེ་གཡོན་དུ་
བསྟན་ཏེ་བཞག དེ་ནས་རིམ་པས་གཡས་བསྐོར་གྱིས་ཕྱོགས་མཚམས་བརྒྱད་དུ་ཀུ་ཤ་སྔ་མའི་རྩེ་མོ་ཕྱི་མའི་རྩ་བས་ནོན་པར་ཁ་ཁྱེར་གྱི་སྟེང་དུ་ཟླུམ་བསྐོར་དུ་དགྲམ་མོ། །དེ་ནས་ཐབ་ལ་བསང་ཆུ་
གཏོར་ཏེ་བསང་སྦྱང༌། སྟོང་པའི་ངང་ལས་ནས་དྭངས་ཤིང་ཐོགས་པ་མེད་པར་གྱུར་ཞེས་བརྗོད་ནས་མེ་སྤར་ན་འཇུག་པ་བདེ་ལ། རབ་ཏུ་བྱུང་བའི་ཁང་བུའམ། འགྲུབ་ན་དགེ་འདུན་གྱི་ཚང་
མང་ཞེས་པ་རུང་ཁང་ལྟ་བུ་ནས་མེ་རྒྱུན་བླངས་ཏེ་གཅོད་ལྡེ་ལ་སྦར་ནས་ཐབ་དབུས་སུ་རྩ་སྐམ་ལྟ་བུ་དང་ལྷན་ཅིག་བཅུག་མར་གྱིས་གསོས། རླུང་གཡབ་ཀྱིས་སྦར། ཐབས་ཀྱི་མེའི་དབུས་སུ་པད་
ཉི་ལ་རཾ་ལས་སོགས་ནས་བཛྲ་ས་མཱ་ཛཿ ཞེས་རྡོ་རྗེ་བསྡ་རྒྱ་བྱས་མཐར་སློབ་དཔོན་གྱི་ལག་གཡས་རྡོ་རྗེ་དང་བཅས་པའི་མཐེ་བོང་མཐེའུ་ཆུང་བཀུག་སྟེ་རྩེ་སྦྱར་སོར་མོ་ལྷག་མ་གསུམ་རྐྱང་བ་དབྱུག་
གུ་རྩེ་གསུམ་པའི་ཕྱག་རྒྱ་རྣ་བ་གཡས་པའི་དྲུང་དུ་གཡོབ་ཅིང༌། ཚུར་གཤེགས་ཚུར་གཤེགས་སོགས་བརྗོད། ཨཾ་ཨགྣ་ཡེ་ནས༴ གཉིས་སུ་མེད་པར་གྱུར། འདི་ལ་ལྷོ་པར་དུ་ཨགྣ་ཡེ

༄༅། །ཐམས་ཅད་ལ་ཨགྣ་ཡ་ཞེ་བཅོས་འདུག་པ་ནི་སྤར་མཁན་མི་མཁས་པ་ཞིག་གིས་བཟོས་པར་སྣང་སྟེ་སྦྱིན་སྲེག་གི་གཞུང་ཚད་ལྡན་གང་ན་ཡང་དེ་འདྲ་ཟེར་བ་མེད
╚ དོ༑ །མར་ཁུ་ལ་བསང་ཆུ་འཐོར་ཞིང་ཡཀྵས་བསང་། ལག་གཉིས་མཛུབ་མོ་བརྐྱང་གུང་སྲིན་མཐེའུ་ཆུང་བསྐམ་པའི་ཕྱི་ནས་མཐེ་བོང་གིས་མནན་པ་བྱང་ཆུབ་མཆོག་གི་ཁུ་ཤུར་བཅས་པའི་ལག་
གཡས་སུ་བླུགས་གཟར་དང་གཡོན་དུ་དགང་གཟར་བཟུང་སྟེ་གྲུ་མོ་པུས་མོའི་ཕྱི་མི་འདའ་བས། ཨཾ་ཨགྣ་ཡེ་སྭཱ་ཧཱ་ལན་རེ་དང་མར་གཟར་རེ་དགང་གཟར་དུ་བླགས་པ་བསྟན་ཏེ་ལན་བདུན་སོང་བ
ན་དགང་བླུགས་ཁ་སྦྱར་ཏེ་གཡས་སུ་བསྐོར་ཏེ་མེ་དབུས་སུ་འབུལ། སྤྲོ་ན་ཚིགས་བཅད་སྤྱི་འགྲོ་ཅི་རིགས་དང་། བསྡུ་ན་སྔགས་རྐྱང་པ་ཕྱག་རྒྱ་དང་བཅས་པས་མཆོད་པ་ཉེར་སྤྱོད་རོལ་མོ་དང་
བཅས་པ་ཕུལ། ཨོཾ་གཟི་བརྗིད་ཆེན་པོ་མེ་ཡི་ལྷ། །སོགས་ཀྱིས་བསྟོད། དེ་ནས་དགང་བླུགས་བླངས་ཏེ་འབུལ་ཚུལ་སྔར་བཞིན་གྱིས་མར་ཁུ་ལན་ཉེར་གཅིག་ཕུལ་རྗེས་དྲང་སྲོང་ཆེན་པོ་ཁྱེད་ལ་
བསྲེགས་བླུགས་མཆོད་བསྟོད་ཕུལ་བ་ལ་བརྟེན་ནས་སོགས་འདོད་གསོལ་བྱ། དེ་བཞིན་དུ་སརྦ་པཱ་པཾ་གྱི་སྔགས་ཀྱིས་ཏིལ་ནག་དང༌། ཡམ་ཤིང་ཟུང་སྟེ་གཡས་པའི་མཐེ་བོང་གྱིས་བླངས་ཏེ་བོ་ངྷི་

བྲྀཀྵའི་སྔགས་བརྗོད་ཅིང་བྱང་ཆུབ་ཀྱི་ཤིང་དུ་མོས་ཏེ་འབུལ། དེ་ལྟར་བསྲེག་རྫས་རྣམས་ལག་གཡས་པས་དབུལ་ཞིང་དུརླ་དང་ཀུ་ཤ་འབུལ་ཚུལ་ཡང་ཡམ་ཤིང་དང་འདྲ། རྫས་རེ་རྫོགས་
མཚམས་སུ་འདོད་གསོལ་ཚར་རེ་བྱ་བ་ཀུན་ལ་འདྲ་ཞིང༌། དེ་ལྟ་བུས་གོས་ཟུང་གི་བར་དུ་འབུལ། འདིར་པར་མ་ཐམས་ཅད་དུ་གོས་ཟུང་ཞེས་འདུག་པ་མ་དག་སྟེ་སྟོད་གཡོགས་སྨད་གཡོགས་
མཚོན་པའི་གོས་སམ་དར་ཟུང་སྟེ་གཉིས་དགོས་པའི་དོན་ནོ། །བསྲེག་རྫས་རྫོགས་ནས་གཞུང་དུ་མི་གསལ་ཡང་རྒྱ་གཞུང་དུ་འབྱུང་བ་ལྟར་སྔགས་ཙམ་གྱིས་མཆོད་ཅིང་ཕྱག་ལེན་འགའ་ཞིག་ཏུ་ཡོད་
པ་ལྟར་གཏོར་མ་འབུལ་ན། ཡཀྵས་བསང༌། ནམ་མཁའ་མཛོད་དང་རྒྱ་ཆེན་ཤུགས་ལྡན་གྱིས་བརླབ། ཨཾ་ཨགྣ་ཡེ་དེ་ཝ་ཏ་ས་པཱ་རི་ཝ་རེ་བྷྱ ན་མཿསརྦ་ནས་གྲྀ་ཧྞ་བ་ལིངྷ་སྭཱ་ཧཱ། ལན་
གསུམ་གྱིས་ཕུལ། དྲང་སྲོང་ཆེན་པོ་འཁོར་བཅས་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བཞེས་ལ་བདག་སོགས་སེམས་ཅན་ཐམས་ཅད་དང་ཁྱད་པར་དམིགས་ཡུལ་གྱི་ལས་ཀྱི་སྒྲིབ་པ་ཐམས་ཅད་
སོགས་སྔར་བཞིན་འདོད་གསོལ་བྱ། ཚངས་པ་འཇིག་རྟེན་སོགས་སམ། ཡང་ན། མེ་སྟེ་སྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག །ཤར་ལྷོའི་མེ་ལྷ་འཁོར་བཅས་

།ལ། །མཆོད་ཅིང་བསྟོད་དེ་ཕྱག་ཀྱང་འཚལ། །ཞེས་པས་བསྟོད། མ་འབྱོར་བ་དང་སོགས་བཟོད་པར་གསོལ། བཛྲ་མུ མེ་ལྷ་རང་བཞིན་གྱི་གནས་སུ་
མཐའ་༄༅།
གཤེགས་པར་གྱུར། སླར་ཡང་མེ་དབུས་སུ་པདྨ་དང་ཟླ་བའི་གདན་དཀྱིལ་འཁོར་གྱི་ལྷའི་གྲངས་དང་མཉམ་པ་གྲུབ་པར་གྱུར། དད་པ་དང་ནི་སོགས་ནས༴ ཛཿ ཧཱུྃ་བཾ་ཧོ་བཅོམ་ལྡན་འདས་མི་
འཁྲུགས་པའི་དཀྱིལ་འཁོར་ཆེན་པོ་རྟེན་བརྟེན་པར་བཅས་པའི་ལྷ་ཚོགས་བྱོན་ནས་གདན་ལ་བཞུགས་པར་གྱུར་ཞེས་བརྗོད། འདིར་ཅུང་ཟད་དཔྱད་དུ་ཡོད་དེ་རྩ་བའི་རྒྱ་གཞུང་སྔར་བུམ་བསྐྱེད་ཀྱི་
སྐབས་སུ་ཞར་དུ་དྲངས་པ་བཞིན་མེ་ལྷ་གཤེགས་པའམ་ཡང་ན་མེ་འབར་བའི་རྣམ་པར་གྱུར་པའི་དབུས་སུ་གདན་གྱི་པད་ཟླ་བསྒོམ་པར་གསུངས་པས་གཞལ་ཡས་ཁང་གི་དོད་ཐབ་ཉིད་ཀྱི་གོ་ཆོད་པས་
གཞལ་ཡས་ཁང་ལོགས་སུ་བསྒོམ་དགོས་རྒྱུ་མིན་འདྲ་ཞིང༌། དེ་ལྟར་ཡང་སྤྱན་འདྲེན་རྒྱུ་ཡང་བརྟེན་པ་དཀྱིལ་འཁོར་གྱི་ལྷ་ཚོགས་ཁོ་ན་སྤྱན་དྲངས་ཏེ་གདན་ལ་བཞུགས་པ་ཡིན་ནམ་སྙམ་སྟེ་རྟེན་
གཞལ་ཡས་ཁང་བྱོན་ནས་པད་ཟླའི་གདན་ལ་བཞུགས་ཞེས་པ་ནི་མི་འཐད་ཅིང་འབྲེལ་བར་མི་སྣང་བས་དཀྱིལ་འཁོར་རྟེན་བརྟེན་པར་བཅས་པའི་ཞེས་པའི་དགོངས་གཞི་གཞན་ཡོད་ན་མ་གཏོགས་

ཡིག་མཁན་གྱིས་ཧོལ་རྒྱུགས་སུ་ཐལ་བའམ་བར་སྐབས་སུ་བཅུག་པ་འདྲ་མིན་ནམ་སྙམ་པས་བརྟག་པར་བྱ་བའི་གནས་ཏེ། སྤྱིར་ཡེ་ཤེས་པ་སྤྱན་འདྲེན་སོགས་ཀྱི་སྐབས་སུ་རྟེན་བརྟེན་པ་ལྷན་ཅིག་
སྤྱན་འདྲེན་དགོས་པ་རྒྱུད་སྡེ་གོང་མའི་སྐབས་སུ་ཤིན་ཏུ་མང་ཡང་བྱ་རྒྱུད་དུ་འདི་རིགས་དཀོན་ཞིང་ད་ལམ་འདིར་ནི་གཞལ་ཡས་ཁང་ངེས་པར་དགོས་པ་ཞིག་ཡིན་ན་གདན་གྱི་པད་ཟླ་དང་ལྷན་ཅིག་
ཐབ་ནང་དུ་སྔར་ནས་བསྐྱེད་ཆོག་པ་ལ་སྔོན་ལ་གདན་ཐབ་ནང་དུ་བཏིང་ཚར་ནས། ཁང་པ་ཕྱི་ནས་འགུགས་དགོས་པ་འཇིག་རྟེན་གྱི་ཚུལ་དང་ཡང་མི་མཐུན་པར་འགྱུར་བས་སོ་སྙམ་མོ། །དེ་ནས་
མཆོད་བསྟོད་བདག་བསྐྱེད་ཀྱི་སྐབས་བཞིན་བྱ་བ་ལས་གཏོར་འབུལ་མཇུག་ཏུ་བྱ་བ་ཡིན་པས་དཀྱུས་འདིར་མི་དགོས་གཞན་འདྲ། དགང་བླུགས་སྔར་བཞིན་ཐོགས་ཏེ་ལས་ཀྱི་སྒྲིབ་པ་རྣམ་པར་སྦྱོང་
བའི་རྩ་སྔགས་ཀྱི་མཐར་ཨགྣ་ཡེ་བརྒྱ་རྩ་བརྒྱད་དབུལ་བར་གསུངས་པ་དེང་སང་ལག་ལེན་འཇུག་པ་བདེ་ཕྱིར་མགོར་ཀཾ་ཀ་ནིའི་གཟུངས་ཚར་གཅིག་བརྗོད་རྗེས་ཨགྣ་ཡེ་བརྒྱ་རྩ་བརྒྱད་དང་བསྟུན་མར་
ཁུ་ཕུལ་རྗེས་བཅོམ་ལྡན་འདས་མི་འཁྲུགས་པའི་ལྷ་ཚོགས་ལ་བསྲེག་བླུགས་མཆོད་བསྟོད་ཕུལ་བ་ལ་བརྟེན་ནས་སོགས་འདོད་གསོལ་བྱ། དེས་རིགས་འགྲེ་བས་མགོར་གཟུངས་ཚར་རེ་བརྗོད་རྗེས་

ཎྜཱ ༄༅། །རྫས་སྔགས་གང་ཡིན་གྱི་གྲངས་ཅི་ཙམ་འདོད་པ་ཕུལ་རྗེས་འདོད་དོན་གསོལ་བ་གདབ་པ་ཀུན་ལ་འདྲ། ཁྱད་པར་སྡིག་སྒྲིབ་སྦྱོང་བ་ལ་ཏིལ་དང་ཡུངས་དཀར་ལན་སྟོང་
གིས་ཉུང་མཐའ་བྱས་པ་ངེས་པར་དབུལ་ཏེ། ཇོ་བོས་མཛད་པའི་སྦྱིན་སྲེག་གི་རྒྱ་གཞུང་ལས། མར་དང་གྲོ་དང་སྲན་མ་དང༌། །ཞོ་དང་སྨན་དང་དུརླ་དང༌། །ཀུ་ཤ་ཡམ་ཤིང་མེ་ཏོག་
དང་༑ །ཏིལ་དང་ཡུངས་དཀར་ལ་སོགས་བསྲེག །ཐམས་ཅད་རྒྱུན་གཅོད་སྔགས་ཀྱིས་བྱ། །ཁྱད་པར་ལས་སུ་བྱ་བ་ནི། །ཏིལ་དང་ཡུངས་དཀར་དག་ལ་ནི། །བརྒྱ་འམ་སྟོང་ངམ་ཁྲི་རུ
བསྲེག །སྡིག་སྒྲིབ་སྦྱོང་བའི་ལས་སུ་བསྟན། །ཞེས་གསུངས། འདིར་ཐམས་ཅད་རྒྱུན་གཅོད་སྔགས་ཀྱིས་བྱ། །ཞེས་གསུངས་པའི་ནུས་པས་གཙོ་འཁོར་གྱི་ལྷ་སྔགས་སོ་སོར་མི་དགོས་པར་
རྩ་སྔགས་གཅིག་པུས་ཆོག་པ་དང༌། བསྡུས་པའི་སྐབས་སུ་རྫས་སྔགས་ཀྱང་སོ་སོར་མི་དགོས་པར་ལས་སྒྲིབ་རྒྱུན་གཅོད་ཀྱི་གཟུངས་ཁོ་ནས་རྫས་ཐམས་ཅད་ཕུལ་ཆོག་པར་ཡང་བསྟན་ཏོ། །རྒྱ་
༣ གཞུང་དུ། དེ་ནས་མཆོད་བསྟོད་གཏོར་མ་བཏང༌། །བསྔོ་དང་བཟོད་པར་གསོལ་ཏེ་གཤེགས། །ཞེས་གསུངས་པ་ལྟར། མཆོད་བསྟོད་རྒྱས་བསྡུས་ཅི་རིགས་པ་དང༌། བཛྲ་ཡཀྵ་

ནས༴ བ་ལིང་པཱུ་ཛ་ཁཱ་ཧི་ཁཱ་ཧིའི་བར་གྱིས་གཏོར་མ་ཕུལ། དེ་ཡང་ཐབ་ཏུ་འབུལ་རྒྱུའི་མར་བཟོས་ཀྱི་གཏོར་ཆུང་ཡོད་ན་བླུགས་གཟར་གྱིས་བླངས་ཏེ་ཐབ་ནང་དུ་འབུལ་ལོ། །བཅོམ་ལྡན་འདས་
༈ མི་འཁྲུགས་པའི་ལྷ་ཚོགས་རྣམས་ཀྱིས་བདག་སོགས་སེམས་ཅན་ཐམས་ཅད་ཀྱི་ཞེས་པ་ལྟ་བུ་སྤྱི་འགྲོའ མ། དམིགས་ཡུལ་ཚེ་ལས་འདས་པ་འདི་ཞེས་བྱ་བའི་ལས་ཀྱི་སྒྲིབ་པ་ཐམས་ཅད་ཞི་བར་
མཛད་དུ་གསོལ། ཞེས་འདོད་དོན་གསོལ་བ་འདི་ལྟ་བུ་གོང་མ་རྣམས་ལའང་རིགས་འགྲེའོ། །སྔར་དཀྱིལ་འཁོར་སྒྲུབ་མཆོད་ཀྱི་ལྷ་སྟ་གོན་སོགས་སྐབས་མང་པོ་གཏོར་མ་བཏང་ཞེས་གསུངས་པ་
ཆ་གསུམ་ལ་གོ་དགོས་པ་མང་དུ་ཡོད་ཀྱང༌། འདིར་ནི་མཇུག་གི་མཆོད་བསྟོད་ཀྱི་མཐར་གཏོར་མ་གཏོང་བར་གསུངས་པ་འདས་གཏོར་ཁོ་ན་སྟེ། གཞན་དུ་འདིའི་འཕྲོས་སུ་ཕུང་པོ་ཕལ་པ་ཡིན་ན་
དེ་ཉིད་གཏོར་མར་བྱིན་གྱིས་བརླབ། གཏོར་སྔགས་ཀྱིས་ཕུལ། བླ་མ་དགེ་བའི་བཤེས་གཉེན་གྱི་ཡིན་ན་དེ་ཉིད་ལྷ་བསྐྱེད་ནས་བསྲེག་བླུགས་འབུལ་གཏོར་མ་གཞན་བྱའོ། །ཞེས་གསུངས་པ་
འདི་མ་འབྲེལ་བར་འགྱུར་ཏེ། ཕུང་པོ་ཕལ་པ་གཏོར་མར་བརླབས་ཏེ་འབུལ་བ་དེ་འདས་གཏོར་ལ་ཡིན་གྱི་ཆ་གསུམ་ལ་དེ་འདྲའི་དོགས་པ་མེད་པའི་ཕྱིར་རོ། །འོན་ཀྱང་ཕུང་པོ་ཕལ་པ་སྲེག་སྦྱང་ ྨ

།བྱེད་སྐབས་གོང་བཞིན་དངོས་སུ་ཐབ་ཏུ་འབུལ་རྒྱུའི་འདས་གཏོར་གཅིག་བྱས་ནས་དེ་བྱིན་གྱིས་བརླབ་དུས་ཚེ་འདས་ཀྱི་ཕུང་པོ་ཡང་དེ་དང་དབྱེར་མེད་དུ་མོས་ཏེ་བརླབས་
ནས་འབུལ་སྔགས་ཀྱིས་ཕུལ་ན་ལེགས་པར་འོང་ལ། བླ་མ་དགེ་བའི་བཤེས་གཉེན་གྱི་སྐུ་གདུང་ནི་ཐོག་མ་ཉིད་ནས་འདས་ལྷའི་ཡེ་ཤེས་པ་སྤྱན་འདྲེན་བྱས་ནས་གདན་ལ་བཞུགས་སྐབས་དེ་དང་
དབྱེར་མེད་དུ་མོས་ཏེ་འདས་ལྷའི་བསྲེག་བླུགས་མཆོད་བསྟོད་ཐམས་ཅད་དཀྱིལ་འཁོར་གྱི་ལྷ་དང་བླ་མའི་ཐུགས་གཉིས་སུ་མེད་པའི་ཡེ་ཤེས་རྣམ་པ་སྐུ་གདུང་གི་རྣམ་པར་ཤར་བ་རྣམས་དབྱེར་མེད་དུ་
བཞུགས་པ་དེ་ཉིད་ལ་འབུལ་ཞིང་འདི་སྐབས་གཏོར་མ་གཞན་བྱའོ། །ཞེས་པ་ཡང་གཏོར་མ་དཀྱུས་མ་སྤྱི་འགྲོ་དེ་ཉིད་ཕུལ་བས་ཆོག་གི་ཕུང་པོ་ཕལ་པའི་སྐབས་ལྟར་སྐུ་གདུང་གཏོར་མར་བརླབས་
ཏེ་འབུལ་མི་དགོས་ཞེས་པའི་དོན་ནོ། །འདིར་བསྔོ་བ་ཞེས་པ་སྤྱིར་བསྔོ་སྨོན་གྱི་རིགས་ཅི་འདོད་བྱ་བ་ཡིན་ལ་བྱེ་བྲག་ཏུ་གཤིན་དོན་ལྟ་བུ་ཡིན་ན་བླ་མས་མཐུན་འགྱུར་དང་བཅས་པའི་བསྔོ་བ་དང་
མངོན་པར་དགའ་བའི་སྨོན་ལམ་སོགས་ཀྱང་བྱ་ཞིང་། དེ་ཡང་ཐབ་ཀྱི་ལྷ་མ་གཤེགས་གོང་དུ་བྱེད་པ་ནི་དེ་དག་དཔང་པོར་གསོལ་ཏེ་བསྔོ་སྨོན་བྱེད་པར་དགོངས་པའོ། །མ་འབྱོར་བ་དང་སོགས་

ལྷག་པ་དང་ནི་ནོངས་བཤགས་བཟོད་གསོལ་ཅི་རིགས་པའི་མཐར། ཨཾ་ཁྱེད་ཀྱི་སེམས་ཅན་སོགས་བཛྲ་མུ ཕྱག་རྒྱ་སེ་གོལ་དང་བཅས་པ་བྱས་ལ། དཀྱིལ་འཁོར་གྱི་ལྷ་ཚོགས་རྣམས་རང་
བཞིན་གྱི་གནས་སུ་གཤེགས་པར་གྱུར། ཅེས་བརྗོད་འདིར་གཞུང་དུ་ལྷག་མ་བསྡུས་ཨ་ཀཱ་རོས་ལྷག་མ་ལ་དབང་བ་རྣམས་ཚིམ་པར་བྱའོ། །ཞེས་པ་ཙམ་ལས་མ་བྱུང་ཡང་ཇོ་བོའི་རྒྱ་གཞུང་
དུ༑ རྫས་ལྷག་མེ་ཡི་ལྷ་ལ་འབུལ། །མཆོད་བསྟོད་བཟོད་གསོལ་བཅས་གཤེགས། །ཁྱོད་ཀྱིས་སེམས་ཅན་དོན་ཀུན་མཛད། །སོགས་གསུངས་རྗེས། དམན་མ་བསྡུ་ཞིང་ཨ་ཀཱ་རོ་
བརྗོད༑ །ཇི་ལྟར་གྲགས་པའི་བཀྲ་ཤིས་བརྗོད། །ཞེས་གསུངས་པ་ལྟར་ན་འདས་ལྷ་གཤེགས་པའི་མཇུག་ཏུ་སླར་ཡང་ཐབ་ཏུ་མེ་ལྷ་སྐད་ཅིག་གིས་བྱོན་པར་གྱུར། ཨགྣ་ཡེ་མར་གྱྀ་དགང་བླུགས་
དང་༑ རྫས་སྔགས་ཐམས་ཅད་སྦྲེལ་ཏེ་ཚར་གཅིག་བརྗོད་པས་བསྲེག་རྫས་ལྷག་མ་ཕུལ། སྔར་བཞིན་སྔགས་མཆོད་དང་བསྟོད་པ་བྱ་བཟོད་གསོལ་བྱས་རྗེས་ཁྱོད་ཀྱིས་སེམས་ཅན་ནམ། ྋཡང་
ན༑ བདག་གི་དོན་དང་གཞན་གྱི་དོན། །སྒྲུབ་བྱེད་བསྲེག་བྱ་ཟ་བར་གཤེགས། །ཇི་བཞིན་དུས་སུ་ཚུར་བྱོན་ཅིང་། །བདག་ལ་དངོས་གྲུབ་ཀུན་བསྒྲུབ་མཛོད། །གཙྪ་གཙྪ་མེ་ལྷ་རང་གནས་སུ་

།གཤེགས་པར་གྱུར། དེ་རྗེས་ལྷག་མའི་ལྷག་རྣམས་ཚོ་ཐབ་ཏུ་བླུགས་ལ་ཨ་ཀཱ་རོ་བརྗོད་ཅིང་ལྷག་མ་ལ་དབང་བ་རྣམས་ཚིམ་པར་མོས་ན་རྒྱ་གཞུང་དང་མཐུན་པར་
མངོན་མོད། གཞུང་དུ་ཆད་དམ་ཇི་ལྟར་ཡང་མ་གསུངས་ཤིང་ད་ལྟ་ལག་ལེན་མེད་པས་ལབ་ལོབ་མང་པོ་བྱས་ཀྱང་སུ་ཞིག་ཡིད་ཆེས་པར་འགྱུར་སྙམ་མོ། །དེ་རྗེས་བཀྲ་ཤིས་ཀྱི་ཚིགས་སུ་བཅད་
པ་རྒྱ་ཆེར་བརྗོད་དེ་བདེ་ལེགས་སུ་བྱའོ། །འདིར་གོང་གི་སྦྱིན་སྲེག་གི་མེ་ཐོག་མར་སྦར་མ་ཐག་གི་སྐབས་དང༌། འདས་མ་འདས་ཀྱི་ལྷ་ལ་བསྲེག་བླུགས་འབུལ་བའི་ཐོག་མར་མེ་པྲ་བརྟག་བྱ་
སྟེ༑ ངན་སོང་སྦྱོང་རྒྱུད་ལས། ཡང་ན་ཧོམ་ཁུང་ནང་དུ་ནི། །མེ་ཡི་ལྟས་ནི་རྟོགས་བྱེད་ཅིང༌། །ལྷ་ཡི་གནས་སུ་སྐྱེ་བ་དང༌། །སྡིག་པ་བཅོམ་པའི་མཚན་མ་ནི། །དཀར་པོ་ཉིད་དང་གཡས་
སུ་འབར། །གྱེན་དུ་འབར་ཞིང་དྲི་མ་མེད། །ཟླུམ་ཞིང་རྣམ་པར་མི་འཕྲོ་ལ། བརྟན་པ་གློག་བཞིན་དྲི་མ་མེད། །ཅེས་དང༌། ཡང་ན་མེ་ལྷ་ཉིད་ཀྱིས་ནི། བདག་ཉིད་ཇི་བཞིན་སྟོན་བྱེད་
དེ༑ །ཟླ་བ་དྲི་མེད་དཀར་འདྲ་ལ། །བཞིན་མདོག་བཟང་ཞིང་ལྷམ་མེར་འབར། །དེ་ནི་མཚན་མ་དེ་དག་གིས། །དམྱལ་བ་ལ་སོགས་རྣམ་གྲོལ་ཞིང༌། །སྡིག་པ་བཅོམ་ནས་བདེ་འགྲོའི་

འགྲོར༑ །སྐྱེས་པ་ཡིན་པར་ཤེས་པར་བྱ། །ཞེས་རབ་ཏུ་མེ་ལྷ་ཉིད་ཀྱིས་ཞལ་དངོས་སུ་སྟོན་པར་གསུངས་པ་དེང་སང་འབྱུང་དཀའ་ཡང་མེ་ལྕེ་དཀར་ཞིང་གྱེན་དུ་འབར་བ། དྭངས་ཤིང་དྲི་མེད་
བླློ པ་གཡས་བསྐོར་དུ་འབར་བ། སྒྲ་མེད་པའམ་སྒྲ་སྙན་པོ་དང་དྲི་ཞིམ་པོ་འབྱིན་པ་སོགས་བྱུང་ན་ངེས་པར་སྡིག་པ་བྱང་ཞིང་བདེ་འགྲོར་སྐྱེ་བའི་མཚན་མ་སོགས་དགེ་བར་ཤེས་པར་བྱ་ལ། གལ་ཏེ
དེ་ལས་ལྡོག་པའི་མེ་པྲ་ངན་པ་བྱུང་ན་ལས་སྔགས་དང་བསང་ཆུ་གཏོར་ཏེ་བགེགས་ཞི་བར་བྱའོ། །དེ་ལས་བསྲེག་རྫས་མར་ཁུས་སོགས་ཁུ་བའི་རྫས་ནི་ཞལ་དང༌། ཡམ་ཤིང་དུརླ་ཀུ་ཤ་སོགས་
འོད་ཀྱི་དཀྱིལ་འཁོར་དང༌། གོང་བུའི་རྫས་ཞོ་ཟན་དང་ཤིང་ཏོག་སོགས་དང་འབྲུ་དང་སྨན་རྣམས་ཕྱག་དང་། གོས་ཟུང་ནི་སྐུ་ལ་འབུལ་བ་སོགས་སྤྱི་དང་འདྲ། ཐབ་ཀྱི་མེ་རང་བཞིན་གྱིས་མ་ཤི་
བར་དུ་མི་དཀྲུག་མི་བརྡལ་མི་འགོང་། གལ་ཏེ་ལོང་མེད་ན་ཨོཾ་རུ་རུ་སྤུ་རུ་ཛཱ་ལ་ཏི ཥྛ་སིདྡྷི་ལོ་ཙ་ན་སརྦ་ཨརྠ་སཱ་དྷ་ཡ་སྭཱཧཱ།ྋ ཞེས་པའི་སྤྱན་མའི་སྔགས་བརྒྱ་རྩ་སོགས་བཟླས་པའི་འོ་མ་དང་ཆུ་
བསྲེས་པས་གཞིལ་ལ་ཐལ་སོལ་རྣམས་རྒྱ་མཚོར་འབབ་ངེས་པའི་ཆུ་ཀླུང་དུ་དོར་བར་བྱའོ།ྋ །གལ་ཏེ་བསྙེན་པའི་ཁ་སྐོང་གི་སྦྱིན་སྲེག་ལྟ་བུ་བྱེད་ན་འདོད་གསོལ་སྤེལ་ཚིག་གི་སྐབས་སུ་བདག་གི་✖

།སྔགས་མ་དག་པ་དང་ཏིང་ངེ་འཛིན་མི་གསལ་བ་དང་ཆོ་ག་ལྷག་ཆད་དུ་གྱུར་པ་དང༌། སྤྱོད་པ་ཉམས་པ་ལ་སོགས་ལམ་དངོས་གྲུབ་ཀྱི་བར་ཆད་དུ་གྱུར་བའི་བསྙེན་༄༅།
སྒྲུབ་ཀྱི་ཉེས་སྐྱོན་སྡིག་སྒྲིབ་ཐམས་ཅད་ཞི་བར་མཛད་དུ་གསོལ། ཞེས་སྦྱར་ཞིང་བསྲེག་རྫས་བྱིངས་ཚར་གཅིག་རྫོགས་རྗེས་ཏིལ་ཁོ་ན་བཟླས་པས་བཅུ་ཆའི་གྲངས་ལོངས་པར་འབུལ་ཞིང་སྔགས་ནི་
གཟུངས་རིང་རྐྱང་པའམ། དེའི་མཐར་ཏིལ་སྔགས་བཏགས་པ་དང་བརྒྱ་བརྒྱའི་མཚམས་སུ་འདོད་གསོལ་བྱ་བ་སོགས་ཤེས་པར་བྱའོ། །བླ་མ་དགེ་བའི་བཤེས་གཉེན་གྱི་གདུང་ཆོག་ཇི་ལྟར་བྱ་
བའི་ཚུལ་དང་ཕལ་པའི་རོ་བསྲེག་གི་ཆོ་ག་སོགས་ནི་རྒྱས་པར་གཞན་དུ་ཤེས་པར་བྱ་བས་འདིར་མ་སྨོས་ལ། དཀྱིལ་འཁོར་སྒྲུབ་མཆོད་གཡས་པ་ལ་སོགས་པ་དང་འབྲེལ་བར་ལྷ་མཉེས་པར་བྱེད་
པའི་སྦྱིན་སྲེག་གི་ཆོ་ག་ལ་ནི། ཆོ་གའི་ཆིངས་འདི་ཉིད་ལ་རྒྱས་པའི་སྦྱིན་སྲེག་ཏུ་ཁ་བསྒྱར་ནས་བྱ་སྟེ། བྲིས་ཐབ་ཀྱིས་སྐབས་སུ་ཐབ་ཁུང་སེར་པོ་རྒྱར་ཁྲུ་དོ་མུ་རན་ཁ་ཁྱེར་སོར་བརྒྱད་པ་དབུས་སུ་
རིན་པོ་ཆེ་ཆ་དགུ་པ་དང༌། མུ་རན་ཁ་ཁྱེར་ལ་ཡང་ནོར་བུའི་འཕྲེང་བ། ཡམ་ཤིང་ཁྲུ་གང་པ་ཤིང་གི་རྩེ་མོ་དང་ཉེ་བའི་རྐེད་པའི་ཆ་ལས་བྱུང་བ། གཞན་བསྲེག་རྫས་ཕལ་ཆེར་ཞི་བ་དང་འདྲ་ ི

ཞིང་༑ མེ་ཏོག་དང་གོས་ཟུང་སེར་པོ་ཤིང་ཏོག་སྣ་ཚོགས་ཟས་སྣ་རིན་པོ་ཆེ་སོགས་ཀྱང་བཤམ། ཐབ་བསྐྱེད་སྐབས་བྷཾ་ལས་རིན་པོ་ཆེའི་ཐབ་ཁུང་སེར་པོ་གྲུ་བཞི་པ་མུ་རན་ཁ་ཁྱེར་རིན་པོ་ཆེའི་ཕྲེང་
བས་བསྐོར་བ་ཞེས་དང༌། རྒྱལ་རིགས་སམ་ཕྱུག་པོའི་ཁྱིམ་ནས་བྱུང་བའི་མེ་སྤར། པད་ཉི་ལ་རཾ་ལས་མེ་ལྷ་སྐུ་མདོག་སིར་པོ་ཞེས་དང༌། དགང་བླུགས་འབུལ་སྐབས་རིན་པོ་ཆེའི་ཁུ་ཚུར་གྱིས་
བཟུང་༑ འདོད་གསོལ་སྐབས། བསྲེགས་བླུགས་མཆོད་བསྟོད་ཕུལ་བ་ལ་བརྟེན་ནས་བདག་སོགས་དཔོན་སློབ་ཡོན་མཆོད་འཁོར་དང་བཅས་པའི་ཚེ་བསོད་དཔལ་འབྱོར་ཡེ་ཤེས་དང༌། ཡོན་
ཏན་མངོན་པར་མཐོ་བའི་ལེགས་ཚོགས་ཐམས་ཅད་ཟླ་བ་ཡར་གྱི་ངོ་ལྟར་འཕེལ་ཞིང་རྒྱས་པར་མཛད་དུ་གསོལ། ཞེས་སྦྱར་བསྲེག་རྫས་གཞན་འདྲ། ཚེ་ནོར་རྒྱས་ཕྱིར་དུརླ་དང་འབྲས་སོགས་མང
ཙམ་ཕུལ། བིལ་བ་སྟར་ཁ་སོགས་ཤིང་ཐོག་རྣམས་ལ་ཨཾ་མཧཱ་ཤེ་པ་ཡེ་སྭཱ་ཧཱའ མ། ཨོཾ་ཤྲི་པ་ལ་ཡེ་སྭཱ་ཧཱ་དང་ཟས་སྣའི་རིན་པོ་ཆེ་སོགས་གཞན་རྣམས་ཨོཾ་མ་ཧཱ་ཤྲི་ཡེ་སྭཱ་ཧཱས་ཕུལ། གཞན་
འདྲ༑ འདས་ལྷའི་སྐབས་སྒྲུབ་མཆོད་དང་འབྲེལ་ན། དཀྱིལ་འཁོར་གྱི་དྲུང་དུ་མེ་ཏོག་གི་སྣོད་བཞག སྤྱན་འདྲེན་ཚུགས་གདོང་དུ་ལས་རྡོར་གྱིས་དཀྱིལ་འཁོར་ལ་ཕྱག་གསུམ་སྔོན་དུ་འགྲོ་བས་

༅། །མེ་ཏོག་གི་སྣོད་བླངས་ཏེ་སྤྱན་འདྲེན་རྫོགས་རྗེས་དར་ལམ་རོལ་མོ་དང་བཅས་སྤྱན་དྲངས། སློབ་དཔོན་གྱིས་མེ་ཏོག་སྣོད་བླངས་ཏེ་ཐབ་ཏུ་མེ་ཏོག་ཚོམ་གཅིག་
དོར༑ བསྒྲུབ་པའི་དཀྱིལ་འཁོར་གྱི་ལྷ་ཚོགས་ལས་མར་མེ་གཅིག་ལས་གཉིས་མཆེད་ཀྱི་ཚུལ་དུ་བཅོམ་ལྡན་འདས་མི་འཁྲུགས་པའི་ལྷ་ཚོགས་བྱོན་ནས་གདན་ལ་བཞུགས་པར་གྱུར། ཞེས་བརྗོད་
པ་མ་གཏོགས་དངོས་གཞིའི་བྱ་བ་འདྲ་བ་གོང་གི་རིགས་བསྒྲེ། འདས་ལྷའི་གཤེགས་གསོལ་མཐར་སློབ་དཔོན་གྱིས་སྔར་གྱི་མེ་ཏོག་གི་སྣོད་བླངས་ཏེ་ལས་རྡོར་ལ་གཏད། དེས་སྔར་བཞིན་སྤྱན་
དྲངས་ཏེ་དཀྱིལ་འཁོར་གྱི་དྲུང་དུ་བསྐྱལ་ཕྱག་གསུམ་འཚལ་བ་རྣམས་བྱའོ། །གཤེགས་གསོལ་གྱི་བཛྲ་མུའི་རྗེས་སུ་ཐབ་དབུས་ཀྱི་ལྷ་ཚོགས་རྣམས་སྒྲུབ་པའི་དཀྱིལ་འཁོར་བ་རྣམས་ཀྱི་ཐུགས་ཀར་
གཤེགས་པར་གྱུར། ཞེས་བརྗོད་པ་ཙམ་ཁྱད། མེ་གསོད་ན་དྲི་སེར་པོའི་ཆུས་གཞིལ་ལོ། །གལ་ཏེ་འདིའི་སྒོ་ནས་རབ་གནས་བྱེད་ཚེ་མངའ་དབུལ་གྱི་སྦྱིན་སྲེག་དགོས་ན་དེ་དང་འདྲ་བས་བསྒྱུར་
ཁ་ཤེས་པར་བྱ་ལ། རབ་གནས་ཀྱི་ཆོ་ག་བསྡུས་པ་ནི་མཁས་དབང་བུདྡྷའི་ཞབས་ཀྱིས་མཛད་པ་ལྟར་དང༌། རྒྱས་པར་འདོད་ན་རྗེ་ངག་དབང་ཆོས་ཀྱི་རྒྱལ་པོས་མཛད་པའི་རབ་གནས་སྐུ་གསུམ་359

བྱིན་འབེབས་སོགས་ལས་གསུངས་པ་ལྟར་སྦྱར་བར་བྱའོ། །དེ་ལྟར་བཅོམ་ལྡན་འདས་མི་འཁྲུགས་པ་ལྷ་བཅུ་གསུམ་མ་ཇོ་བོའི་ལུགས་ཀྱི་སྒྲུབ་དཀྱིལ་ཀུན་མཁྱེན་ཆེན་པོ་པད་དཀར་ཞབས་ཀྱིས་
༈ མཛད་པའི་གཟུངས་ཆོག་ཐར་པའི་ལྕགས་ཀྱུ་ལ་ཉེ་བར་མཁོ་བའི་གོ་དོན་ལག་ལེན་མཐའ་དཔྱོད་ཕྲན་བུ་དང་བཅས་པ་འདི་ནི་སྔར་ནས་རྩོམ་འདུན་མཆིས་པ་ལས་ཉེ་ཆར་རང་ལོ་ཞེ་བཞི་པ་རབ་བྱུང་
འདོད་པའི་ཤིང་སྤྲེལ་ལོ་དབོའི་ཟླ་བར་ཅུང་ཟད་ནད་ཀྱིས་མནར་རིང་ལ་སྤེལ་བ་སྟེ་རྒྱལ་བ་ཀུན་དངོས་ཀུན་མཁྱེན་འབྲུག་པའི་ཐུགས་རྗེས་འཚོ་བ་ཀུན་དགའ་མི་འགྱུར་རྡོ་རྗེས་གཞུང་ཁུངས་མ་རྣམས་
ལ་ཞིབ་མོར་དཔྱད་ཁུལ་གྱིས་རང་གནས་དྲེའུ་ལྷས་ཀྱི་ཆོས་གྲྭར་བྲིས་པའོ།། །།མངྒ་ལཾ།། །།འདི་ནི་རང་བློས་ཇི་ཙམ་སྤོབས་པ་སྐལ་མཉམ་བློ་དམན་འགའ་ལ་ཕན་རེས་བྲིས་པ་སྟེ་
ལྷག་ཆད་ནོར་གསུམ་གྱི་སྐྱོན་ཇི་སྙེད་ཅིག་ཡོད་ངེས་པས་མཁས་པས་དབང་པོ་རྣམས་ཀྱི་སྤྱན་སྔར་བཤགས་ནས་ཐུགས་རྗེས་འཆོས་པར་གསོལ་ཞིང་དམངས་མ་རྣམས་ཀྱང་ཚིག་ཟུར་འདྲ་ལ་དགོངས་
པ་མི་ཁྲེལ་བར་གསོལ་བ་འདེབས་པ་ལགས།། །།འབྲུག་ཆེན་སངས་རྡོར་བས་མཛད་པའི་བསྙེན་ཐབས་རིན་ཆེན་སྒྲོན་མེ་ལས། ཡན་ལག་བཞི་དང་དམིགས་པ་གསུམ། །ཞེས་པའི་༔

༈| ༄༅། །སྐབས་སུ་རང་ཉིད་མི་འཁྲུགས་པར་གསལ་བར་གཞི་དང་པོ། དེའི་ཐུགས་ཀར་རིགས་ལྔ་གསལ་བཏབ་པ་ནི་གཞི་གཉིས་པ། དེའི་གཙོ་བོའི་ཐུགས་ཀར་ཟླ་བ་རྡོ་རྗེ་
ནི་གཞི་གསུམ་པ། སྒྲར་གྲགས་པའི་སྔགས་ཀྱི་སྤྲོ་བསྔ་ནི་གཞི་བཞི་པ་སྟེ་ཡན་ལག་བཞིའོ། །དམིགས་པ་གསུམ་ནི། མདུན་གྱི་ཐུགས་ཀའི་ཡི་གེ་ལ་དམིགས་པ། རང་གི་སྙིང་ཁའི་ཡི་གེ་ལ་
དམིགས་པ། སྒྲ་ལ་དམིགས་པ་སྟེ་གསུམ། འདི་བདག་མདུན་སྦྲེལ་བའི་དབང་དུ་བྱས་པ་ཡིན། དེ་ཡང་ཐོག་མར་རང་གི་དོན་གཙོ་བོར་གྱུར་པའི་དམིགས་པའོ།། །།
362(B)

BlankPage AsPerOriginalDocument
362(B)

༄༅། །དྲིས་ལན་ཉེར་མཁོ་གསལ་འདུས་བཞུགས་སོ།།

༄༅། །དེང་རྣམ་དཔྱོད་བློ་ནོར་དད་བརྩོན་དང་ལྡན་པའི་རྡོ་རྗེའི་སློབ་བུ་པཎྜི་ཏ་ཟུང་གི་དྲིས་ཚིག་གནད་དོན་ལ་རེག་པ་འབྱོར་བས་ཡིད་
རབ་ཏུ་དྭངས་ཞིང་ཚིམ་པ་ཐོབ། ལན་གྱི་རིམ་པ་དཔྱིས་ཕྱིན་པ་ནི་རང་གིས་ཀྱང་ཤེས་སུ་མི་སྤྱོད་ན་གཞན་ལ་འདོམས་པ་ལྟ་ཅི་སྨོས། འོན་ཀྱང་ཉིད་ཟུང་
ཁོ་བོ་ཅག་གི་ངག་ལ་རྣམ་པ་ཀུན་ཏུ་ཚད་མར་འཛིན་ཕྱིར་རང་བློས་སྤོབས་པ་འཛེམས་བག་དང་དོགས་པ་སྤངས་ཏེ་སྤྱི་བརྟོལ་དུ་བརྗོད་ན། རང་ལུགས་མི་
འཁྲུགས་པ་ལྷ་བཅུ་གསུམ་མའི་ཆོ་ག་ཀུན་མཁྱེན་ཆེན་པོས་མཛད་པ་འདི་དངོས་གཞི་རྒྱུད་སྡེ་འོག་མའི་ལྷ་ལ་ཆོ་ག་རྒྱུད་སྡེ་གོང་མའི་ཆིངས་སྦྱར་བ་ཡིན་འདུག་

༄༅། །ཀྱང༌། རྒྱུད་སྡེ་དངོས་གཞི་བྱ་རྒྱུད་དུ་གཏོགས་ཕྱིར་སྐྱབས་སེམས་ཀྱང་ཕྱོགས་བཅུ་དུས་གསུམ་གྱི་ཞེས་སོགས་དེ་ཕྱོགས་སུ་
མ་གྲགས་ཀྱང་འདི་ཕྱོགས་སུ་དགེ་ཞྭ་ལུ་བོ་དངོས་སོགས་སྤྱི་འགྲོར་གྲགས་པའི་སྐྱབས་འགྲོ་རྒྱས་པའམ། བསྡུ་ན་སངས་རྒྱས་ཆོས་ཚོགས་མ་ལྟ་བུ་སྔོན་དུ་
365གཏང་ན་མ་གཏོགས། ཕྱོགས་བཅུར་བཞུགས་པ་སོགས་རྒྱུད་སྡེ་གོང་མ་བླ་མེད་དང་འབྲེལ་བའི་སྐྱབས་སེམས་དང་། རྡོར་སེམས་བསྒོམ་བཟླས་སོགས་
ནི་མི་དགོས་ངེས་ཅན་ལགས། བླ་མཆོད་ལ་ནི་སྐྱབས་སེམས་ལྷན་ཐབས་རང་དུ་གསལ། རྡོར་སེམས་བསྒོམ་བཟླས་དམིགས་བསལ་མ་བཤད་པས་མི་
26

དགོས༑ འདི་རིགས་ལ་མ་བཤད་པ་དེ་ཀ་མི་དགོས་པ་འདི་ཁུངས་ཡིན་ཟེར་དགོས། མི་འཁྲུགས་པའི་མགོར་ཁྲུས་བྱུང་ན་ངེས་ཅན་དུ་དགོས། འདི་ལ་བྱ་རྒྱུད་རང་རྐང་གི་ལུགས་ལ་ཁྲུས་དང་
མི་གཙང་སྦྲའི་རིམ་པ་སྔགས་དང་ཕྱག་རྒྱར་བཅས་པ་མཐའ་ཀླས་པ་ཞིག་གསུངས་ཀྱང་། འདིར་རྒྱུད་སྡེ་གོང་མ་དང་ལམ་ཙམ་ཆིངས་བསྟུན་ཕྱིར་དེ་དག་མ་དགོས་པས་དོད་ཐུབ་ཙམ་དུ་གདའ།
འཁྲུགས་པའི་ཆོ་ག་གཏོང་དུས་དམར་དང་ཆང་སོགས་ཀྱི་རིགས་ཀྱང་བོད་འདིར་ཡང་ལག་ལེན་འཆོལ་བའི་འཛེམ་མིན་སྣ་ཚོགས་འདུག་ཀྱང་ནོར་ཉེན་བྱེད་ན་ངེས་པར་འཛེམ་དགོས། སྒོ་མ་བཞི་ཡི་
བྱིན་སྔགས་ལ་ཨོཾ་དང་སྭཱ་ཧཱ་འདོགས་པ་གཟུ་ལུམ་ཁོ་ན་ཡིན། གཏོར་འབུལ་བ་ལིང་པཱུཛ་ལན་གསུམ་དགོས། ཕྱག་རྒྱ་རྡོ་རྗེ་ཐལ་མོ་ཞེས་པ་ཐལ་མོ་གཉིས་གཤིབས་ཏེ་གྱེན་དུ་ཁ་ཕྱེ་བའི་མཐར་སེ་
གོལ་གཏོགས་པ་ཡིན་ལགས། བདག་མདུན་བུམ་གསུམ་སྦྲེལ་སྐབས་བདག་མདུན་ལ་ལྷ་སྔགས་གཞུང་དུ་ཚིག་གསལ་མེད་ཀྱང་གསང་བ་སྤྱིའི་ཆོ་ག་ཤག་ཤག་གིས་གཙོ་བོའི་སྙིང་པོ་
དང་༑ འཁོར་སྔགས་ཐམས་ཅད་ཀྱང་བཟླ་བ་ལགས་ཤིང་དེ་ཡང་རྩ་སྔགས་ཀཾ་ཀ་ནི་བརྒྱ་རྩ་གསུམ་ཙམ་སོང་ན། སྙིང་པོ་ཨཀྵོ་བྷྱ་སྟོང་ཙམ། འཁོར་སྔགས་ཉེར་གཅིག་གམ་ལོངས་མེད་ན

།བདུན་བདུན་ཙམ། བུམ་བསྐྱེད་སྐབས་ལས་བུམ་གྱི་ལྷའི་སྔགས་བཛྲ་ཡཀྵ་བརྒྱ་རྩ་བཟླ་བ་ལགས། ལྷོ་སྒོའི་རོ་སྲེག་གི་སྐབས་ཐབ་ནང་གཞལ་ཡས་ཁང་བསྐྱེད་པའི་
ལག་ལེན་མ་དག་རྒྱུན་འབྱམས་དེ་འདི་ཚོར་ཡང་འདུག་སྟེ། དོན་རང་ནི་འདིས་མི་ཚད་རྒྱུད་སྡེ་གོང་འོག་གི་སྦྱིན་སྲེག་ལ་ལར་འབྱུང་རིམ་སྲུང་འཁོར་གཞལ་ཡས་ཁང་སོགས་བསྐྱེད་པའང་འདུག་
མོད༑ ཕལ་ཆེར་ལ་ཐབ་ཁས་གཞལ་ཡས་ཁང་གི་གོ་ཆོད་པ་ཡིན་འདྲ། གདན་ཚུན་ཆད་བསྐྱེད་པ་མ་གཏོགས་ཆེར་མི་འབྱུང་བས་འདིར་ཡང་ཐབ་ཀྱི་མེ་དབུས་སུ་པད་ཟླའི་གདན་ལྷ་གྲངས་དང་
མཉམ་པ་བསྐྱེད། དེར་ལྷ་དམ་ཚིག་པ་མ་བསྐྱེད་པར་དད་པ་དང་ནི་དམ་ཚིག་གིས་ཞེས་སོགས་སྤྱན་འདྲེན་གྱི་ཚིག་གིས་ཡེ་ཤེས་པ་ཁོ་ན་མགྲོན་ཐབས་ཀྱི་ཚུལ་དུ་སྤྱན་དྲངས་པ་ལྷ་སོ་སོའི་གདན་ལ་
བཞུགས་པར་མོས། དེ་རྗེས་ཆོ་ག་ལྷག་མ་རྣམས་བྱེད་པ་ཡིན་ལ། དེ་བཞིན་དུ་བུམ་བསྐྱེད་ཀྱི་སྐབས་ཀྱང་ཆོ་གའི་འགྲོས་ལ་བརྟག་ན་དཔེ་ཆ་ལ་ལར། བཾ་ལས་ཕྱི་བུམ་པ། ནང་བདུད་རྩིའི་རྒྱ་
༈ མཚོ༑ དེའི་དབུས་སུ་པདྨའི་སྡོང་པོ། དེའི་དབུས་སུ་ཨ་ལས་ཟླ་བ་ལ། དད་པ་དང་ནི་སོགས་བྱུང་བ་ལྟར་ན། སྦྱིན་བསྲེག་གི་སྐབས་ལྟར་དམ་ཚིག་པ་བསྐྱེད་པར་མགྲོན་ཐབས་ཀྱི་ཚུལ་དུ་

བསྐྱེད་པ་འདྲ་ཞིང་། དེང་སང་པར་མར་ཨ་ལས་ཟླ་བ་ནས་ཞེས་བྲིས་འདུག་པ་ཡིག་མཁན་ནམ་སུ་རུང་རུང་གིས་བསྒྱུར་བཅོས་བྱས་པ་དོགས། དེ་ལྟར་ན་མཇུག་ཏུ་ལྷ་ཁྲུས་ལ་སོགས་པའི་དུས་
སུ་ནམ་མཁའ་ལ་བཞུགས་པར་བསམ། ཞེས་འབྱུང་བ་ལྟར། བཟླས་པའི་རིང་ལྷའི་སྐུ་ལས་བདུད་རྩི་བབས་པས་བུམ་པ་གང་བར་མོས། བཟླས་པ་ཚར་རྗེས་གཞན་ལ་ཁྲུས་གསོལ་སོགས་བྱེད་
དུས་བུམ་ཆུའི་སྟེང་ནས་ལྷ་རྣམས་གྱེན་དུ་འཕགས་ཏེ་ནམ་མཁའ་ལ་བཞུགས་པར་མོས་དགོས་པའི་དོན་ཡིན། འདིའི་ལྟར་ན་བླ་མེད་ལྟར་ལྷ་བདུད་རྩིར་བཞུ་ནས་བུམ་ཆུ་དང་འདྲེས་པའི་དམིགས་པ་
བྱེད་རྒྱ་མེད་པས་ཁྲུས་གསོལ་གྱི་བྱ་བ་ཚར་བསྟུན་ཆོ་གའི་མཇུག་ཏུ་བུམ་བསྐྱེད་ཀྱི་ལྷ་ལ་གཏང་རག་གི་མཆོད་བསྟོད་ནོངས་བཤགས་སོགས་ནས་གཤེགས་སུ་གསོལ་དགོས་པ་འདྲ་བསམ། ད་དུང་
འདིས་མི་ཚད་པའི་མི་འཁྲུགས་པའི་མཆོད་ཆོག་འདིར་དེང་སང་ལྷོ་བོད་ཀྱི་འབྲུག་པ་སུ་ལའང་ཉམས་སྣང་མ་བྱུང་བའི་དཀའ་གནད་འདི་ཡོད་དེ། ལྷ་སྟ་གོན་གྱི་སྐབས། སྙིང་པོས་བདག་དང་རྣལ་
འབྱོར་བསྲུང་། ཤཾ་གྱིས་ཐམས་ཅད་སྟོང་པར་གྱུར། ཧཱུཾ་ལས་རྡོ་རྗེའི་ས་གཞི། བྷྲ་ལས་གཞལ་ཡས་ཁང་ལྷ་བསྐྱེད་པའི་བར་མངོན་རྟོགས་བཞིན་ནོ། །ཞེས་གསུངས་པའི་དོན་དེང་སང་མི་

༄༅། །འཁྲུགས་པ་འདི་ལ་གཤིན་ཆོག་སོགས་ལའང་རས་བྲིས་སམ་ཚོམ་བུ་ཙམ་ལ་བརྟེན་པ་མ་གཏོགས་རྡུལ་ཚོན་གྱི་ལག་ལེན་ཆེར་མ་དར་བས་ལན་ནམ་སུ་གང་གིས་རྟོག་
འཇུག་མི་གནང༌། དོན་རྒྱུད་སྡེ་གོང་འོག་གཞན་གྱི་ཆོ་གར་གསུངས་པ་ལྟར། གཙོ་བོའི་སྙིང་པོ་འདི་བིགཾ་ཏཱ་ཀྲྀ་ཏ་ཅེས་བགེགས་བསྲུང་བའི་ལས་སྔགས་དང་མཆོག་ཏུ་འབྲེལ་བ་ཡིན་པས་རང་ཉིད་
ཀྱི་ལུས་ངག་ཡིད་གསུམ་ལ་ཉེར་འཚེ་བསྲུང་བ་དང་། རང་འདུག་པའི་གནས་ཡུལ་ས་ཕྱོགས་ཐམས་ཅད་བགེགས་བསྲུང་བ་དང༌། རྣལ་འབྱོར་ཟབ་མོའི་ཆོས་ཉམས་སུ་ལེན་པ་ལ་བར་ཆད་བསྲུང་
བའི་ཆེད་དུ་སྙིང་པོ་ལན་གསུམ་བཟླ་བ་ཡི། བོད་པར་དུ་ཤཾ་གྱིས་ཞེས་པ་ཁོ་བོས་རྒྱུད་རྒྱ་གཞུང་བོད་གཞུང་ཐམས་ཅད་དུ་ལན་བརྒྱར་བརྟགས་ཀྱང་གོ་རྒྱུ་རྙེད་པ་མ་བྱུང་ཞིང༌། ལྷོ་པར་དུ་ཤིག་གིས་
ཞེས་པའང་འདུག །དོན་ནི་ཤཾ་དང་ཁཾ་གཉིས་ཡིག་ནོར་བྱུང་མ་གཏོགས། མགོན་པོའི་དབང་ཆོག་ཏུ་ས་སྦྱངས་སྐབས། ཨོཾ་བྷཾ་ཁཾ། ས་གཞི་ནམ་མཁར་གྱུར། ཞེས་པ་དང་དོན་གཅིག་པས་
༴ གནས་སྐབས་སུ་དཀྱིལ་འཁོར་གྱི་ས་གཞིའི་གདོས་བཅས་ཐོགས་རེག་གི་དངོས་པོ་ཡལ་ཏེ་སྟོང་སང་ནམ་མཁའ་ལྟ་བུ། དེ་ཡང་རང་བཞིན་བརྗོད་བྲལ་སྟོང་ཉིད་ཀྱི་ངང་དུ་བཞག་སྟེ་ཁཾ་ཞེས་བརྗོད་369

དགོས་རྒྱུར་སེམས། དེ་རྗེས་འདོན་ཆ་གཙོ་བོར་བྱེད་ན། བདག་མེད་པ་གཉིས་ཀྱི་རང་བཞིན་གྱི་སྟོང་པ་ཉིད་དུ་གྱུར། དེའི་མདངས་སོགས་བརྗོད་དེ་ས་གཞི་སྟོང་པའི་ངང་ལས་རྡོ་རྗེའི་ས་
ཤྲཱྀ གཞི༑ དེ་ལས་བསྲུང་འཁོར་མན་ཆད་དཀྱུས་ལྟར་དང༌། ཚོམ་བུ་རྣམས་ལྷར་བསྐྱེད་རྒྱུར་སེམས། དེ་བཞིན་རང་རེའི་ལྷོ་པར་འདི་ལ། བཟླས་པའི་སྐབས། ངག་དང་ཤུབ་བུ་རྡོ་རྗེའི་
བཟླས༑ །ཡིད་ཀྱི་བཟླས་པ་བྱ་བ་བཞི། །ཞེས་གྲངས་ཀྱི་བཞི་དགོས་པ་ལ། ཡིད་ཀྱི་བཟླས་པ་བྱ་བ་བཞིན། །ཞེས་པ་དང་། མེ་དང་སྒྲ་དང་སྒྲ་མཐའ་གསུམ། །ཞེས་པ་ལ་སྒྲ་མཐར་ཞེས་
པའི་མཐའ་རྟེན་དགོས་མེད་དུ་བཅུག་པ་དང་། ཁྲོ་བོའི་སྤྱན་འདྲེན་སྐབས། རིག་པའི་རྒྱལ་པོ་ཁྲོ་རྒྱལ་བཞུགས་སོ་འཚལ་ཞེས་པ་ལ། བཞུགས་སུ་གསོལ་ཞེས་བྲིས་པ་སོགས་མ་དག་པ་མང་
ཙམ་འདུག་ཀྱང་ཐམས་ཅད་ཞུ་མི་ཚས། བུམ་བསྐྱེད་སྐབས་གཞུང་དུ་དུང་ཆོས་གཟུངས་རྡོར་སོགས་འདིར་མི་འདུག་ཀྱང་སྤྱི་འགྲོའི་རིགས་པས་དགོས་པ་གཞིར་བཅས། འདི་རིགས་སྔར་ཞུས་
པའི་མ་བཤད་པའི་དེ་ཁ་མི་དགོས་པའི་ཁུངས་སུ་བྱས་པ་དང་ཅུང་མི་འདྲ་སྟེ། དམིགས་བསལ་དེ་རིགས་བཤད་དགོས་ངེས་ཀྱི་སྐབས་སུ་མ་བཤད་པ་དེ་མི་དགོས་པའི་བརྡ་ཡིན་ལ། སྤྱི་འགྲོའི་

2n? །རིགས་ནི་ལག་ལེན་ལ་འདྲིས་པ་ཕལ་ཆེར་གྱིས་ཤེས་པས་གོ་སླ་བར་དགོངས་ནས་མ་གསུངས་པ་དཔེ་ཞལ་ཟས་ཀྱི་བཟོ་དབྱིབས་དང་དཀར་རྒྱན་གྱི་དབྱིབས་སོགས་ཆོ་༄༅།
གར་མ་བཤད་པ་དང་འདྲ་བར་འདི་དག་རིག་པས་དཔག་ནས་ཤེས་དགོས་ཕྱིར་མི་འདྲ་བའི་ཁྱད་པར་གནས་སྐབས་ཤེས་དགོས། ཕུང་པོར་གཙོ་འཁོར་གྱི་སྔགས་གདགས་ཚུལ། གཙོ་བོའི་སྙིང་
པོ་དང༌། རྩ་རིག་ཀཾ་ཀ་ནི་གསེར་རམ་དངུལ་མཚལ་སྣག་ཚ་སོགས་ཀྱིས་དག་པར་འཕྲེང་གཅིག་ཏུ་བྲིས་པར་དྲི་བཟང་གིས་བྱུག་སྤྱི་གཙུག་གམ་སྙིང་ཁར་ཁ་ཕར་བསྟན་ཏེ་མར་དང་སྦྲང་ལྟ་བུས་
Ju:
སྦྱར༑ དེ་བཞིན་དུ་ཨོཾ་མངྒ་ལ་ཤྲཱི་ཛ་ད་མ་ཛ་སྭཱ་ཧཱ་དཔུང་གཡས། པདྨ་དཔུང་གཡོན། ཚཱ་ཏྲཾ་དཔྱི་གཡས། ཤངྒ་དཔྱི་གཡོན། ཙ་ཏྲཾ་གུང་མོ་གཡས། དྷྭ་ཛ་གྲུ་མོ་གཡོན། ཀ་ལ་ཤ་པུས་མོ་
གཡས༑ མདྷྱ་པུས་མོ་གཡོན། བཛྲ་ཨངྐུ་ཤ་ཛ་ལག་པའི་འཁྲིག་མ་གཡས་སམ་ལག་མཐིལ་གཡས། པཱ་ཤ་འཁྲིག་མ་གཡོན་ནམ་ལག་མཐིལ་གཡོན། སྤོ་ཊ་འཁྲིག་མ་གཡས་སམ་རྐང་
༴ མཐིལ་གཡས། ཨཱ་བེ་ཤ་ཡ་རྐང་མཐིལ་གཡོན་ནམ་འཁྲིག་མ་གཡོན་ལ་སྦྱར་ལུགས་གོང་དང་འདྲ་བ་ལགས།། །། ཚེ་ཁྲོའི་བདག་བསྐྱེད་བསྡུ་ཆོག་སྐབས་ལྷ་རྣམས་བདུད་རྩིའི་ངོ་

བོར་བཞུ་ནས་ཞེས་པ་འཁོར་གྱི་ལྷ་རྣམས། རྟེན་དང་བཅས་པ་ཞེས་པ་གཞལ་ཡས་ཁང་ཡང་བདུད་རྩིར་བཞུ་ནས་རང་ལ་བསྟིམ་པའོ། །གཏོར་འབུལ་དང་མདུན་བསྐྱེད་ཀྱི་སྤྱན་འདྲེན་སྟོབས་ཆེན་
ཤྲཱྀ འཆི་བདག་མ་རང་ལོད་ཡིན། གཏོར་སྔགས་ཀྱི་སྙིང་པོ་ཞེས་པ་སྤྱི་དྲིལ་རང་ཡིན། གཏོར་སྔགས་ཤམ་བུར་འདོགས་ཚུལ་ཨོཾ་ཤྲཱི་ཧཱུྃ་སྭཱ་ཧཱ་ཀྱི་མཐར་ཨི་དཾ་བ་ལིང་སྦྱོར་རྒྱུ་ལས། འབྲུའི་ཚོམ་བུ་
འགོད་ཚུལ་སྟེགས་བུའི་དབུས་སུ་གཙོ་བོར་ཚོམ་བུ་འབྲུ་ཚོམ་ཆེ་བ་གཅིག་བཀོད། འདི་ལ་རྙིང་མ་སོགས་གཞན་དུ་འཁོར་གྱི་ཚོམ་བུ་ལས་སུམ་འགྱུར་ལྔ་འགྱུར་གྱི་ཆེ་བ་དགོས་པར་བཤད། དེའི་
ཕྱོགས་བཞིར་རིགས་བཞི་ཚེ་དཔག་མེད་དེ་བས་ཅུང་ཆུང་བ་རེ། མཚམས་བཞིར་དེ་ལས་ཀྱང་ཅུང་ཆུང་བ་རེ། འདི་བུམ་པ་བཞིའི་མཚོན་བྱེད་ཡིན། དེའི་ཕྱི་ཕྱོགས་མཚམས་བརྒྱད་དུ་ཁྲོ་བོ་
བརྒྱད་ཀྱི་ཚོམ་བུ་ལས་ཅུང་ཆུང་བ་རེ། ཤར་གྱི་ཤར་དང་ནུབ་ཏུ་སྟེ་འོག་གི་ཁྲོ་བོའི་ཚོམ་བུ་རེ། དེའི་ཕྱི་ཕྱོགས་བཞིར་སྒོ་མ་བཞིའི་ཚོམ་བུ་རེ། མཚམས་བཞིར་མཆོད་ལྷ་བའི་ཚོམ་བུ་རེ་རྣམས་
བཀོད་པ་སྟེ། ནང་མ་ནང་མ་རྣམས་ལས་ཕྱི་མ་ཕྱི་མ་རྣམས་ཅུང་ཆུང་བའམ། ཡང་ན་གཙོ་བོ་ཆེ་ཤེས། རིགས་བཞི་དེའི་ཕྱེད་ཙམ། འཁོར་གཞན་རྣམས་དེའི་ཕྱེད་ཙམ་བཀོད་ཀྱང་ལེགས་པར་

LD ༄༅། །མངོན། མགུལ་ཆིངས་ལ་རིགས་ལྔའི་ཕྱག་མཚན་འགོད་ཚུལ་དཀྱིལ་འཁོར་གྱི་ལྷ་ཐམས་ཅད་རིགས་ལྔར་བསྡུས་པས་དེའི་མཚོན་བྱེད་མདུན་གྱི་གཙོ་བོའི་རིགས་ཀྱི་
མཚན་མ་པདྨ་དམར་པོ་འདབ་མ་བརྒྱད་པ་སྡོང་བུ་ལོ་འདབ་དང་བཅས་པ་འོད་ཀྱི་དཀྱིལ་འཁོར་གྱིས་མཛེས་ཤིང་པད་ཟླར་གནས་པ་ཙཀླི་དང་།ྋ དེའི་འོག་ཏུ་རྡོ་རྗེ་སྔོན་པོ་རྩེ་ལྔ་པའི་ཙཀླི། ཤར་དྭ
རིན་པོ་ཆེ་ཟུར་དགུ་པ། ནུབ་ཏུ་འཁོར་ལོ་དཀར་པོ་རྩིབས་བརྒྱད་པ། བྱང་དུ་རལ་གྲི་སྔོ་བསངས་མེ་འབར་བ་རྣམས་བཀོད་པ་སྟེ། རིགས་ལྔ་ཡབ་ཡུམ་གཉིས་མེད་ཀྱི་མཚན་མ་ཡིན་
ལ༑ ཕྱོགས་མཚམས་སྟེང་འོག་གི་ཁྲོ་བོ་དང༌། སྒོ་མཆོད་ལྷ་སོགས་ཀྱང་དེའི་རིགས་སུ་འདུ་བས་ལྷ་མཚན་ལོགས་སུ་མི་དགོས་སོ། །དེ་ཡང་རྒྱ་གཞུང་རྣམས་སུ་ལ་ལར་བུམ་པ་རང་གི་ལོགས་
ལ་བྲི་བའམ་གདབ་པ་སོགས་གང་དུ་བཤད་ཀྱང་། དེང་སང་བོད་འདིར་ཕྱག་ལེན་ལ་ཙཀྲི་སྒོར་མོའམ་གང་རུང་ལ་བྲིས་པ། ཕྱོགས་སོ་སོའི་བུམ་པའི་སྐེའམ་བུམ་གོས་ཀྱི་ལོགས་དང་མདུན་གྱི་དེ་
༈ སྟེང་འོག་མཆུ་ཏོའི་ལོགས་ལ་འདོགས་སྲོལ་འདུག །ཙཀྲི་ཡང་རས་གཞི་དང་རས་གསེ་རང་གིས་བཟོས་པ་སོགས་ངེས་མེད་འདུག དངུལ་བུམ་སྤྲོས་བཅས་མ་ཕུལ་སོགས་རྒྱབ་ནས་རིགས་་

ལྔའི་ཕྱག་མཚན་གྱི་གཟུགས་བཀོད་པ་དང་གཡུ་ཁྲ་ལས་གྲུབ་པ་སོགས་ཀྱང་ཡོང་འདུག་པ་འདི་ཀའི་མཚོན་དོན་ཡིན་འདུག སྤྱིར་རྒྱུད་སྡེ་གོང་འོག་ཕལ་ཆེར་གྱི་བུམ་བསྐྱེད་རིགས་ལ་བུམ་པར་བུམ་
མཚན་འདོགས་པ་དེང་སང་ངེད་རང་འབྲུག་ལུགས་བྱིངས་ལ་དར་སོ་ཆུང་ཡང་བདེ་ཆེན་ཆོས་འཁོར་སོགས་ཕྱག་ལེན་དང་པོ་རྣམས་ལ་ཡོང་འདུག་ཅིང༌། ས་དགེ་ཞྭ་ལུ་བོ་དོང་སོགས་གྲུབ་མཐའ་
གཞན་ཕལ་ཆེར་ལ་ཡང་བུམ་མཚན་གྱི་ཙཀླི་ངེས་པར་འདོགས་ཀྱིན་འདུག དེར་ལྷ་གྲངས་མང་པོའི་རིགས་ལ་སོ་སོའི་ཕྱག་མཚན་གྱི་ཙཀྵི་མ་འབྱོར་ན་གོང་སྨོས་བཞིན་རིགས་ལྔར་མ་འདུས་པ་མི་
ཡོང་གཤིས་རིགས་ལྔའི་ཕྱག་མཚན་འདོགས་པ་དང༌། དབུས་ཀྱི་ལྷ་དེ་རིགས་གང་གཙོ་བོར་གྱུར་ཀྱང་ལྷ་དེ་ཁའི་ཕྱག་མཚན་དངོས་སམ་ཡང་ན་རིགས་ཀྱི་མཚན་མ་འདོགས་པ་ཡིན་འདུག རྒྱ་
གཞུང་ལ་ལར་བུམ་མཚན་མཆུ་འཕང་བ་བཀོད་པར་བཤད་པ། དེང་སང་གི་བུམ་པའི་མཆུ་ཏོར་གྲགས་པ་འདི་ནི་ས་སྐྱའི་འགྲོ་མགོན་ཆོས་རྒྱལ་འཕགས་པས་རྒྱ་ནག་ཏུ་རྒྱལ་པོ་སེ་ཆེན་དཔོན་གཡོག་
མང་པོར་དབང་གནང་དུས་མི་རེ་རེ་བཞིན་བུམ་པའི་ཁ་ནས་བླུགས་དགོས་པ་སྟབས་མི་བདེ་བར་དགོངས་ནས་ལྟོ་བའི་ལོགས་ལ་མཆུ་ཡོད་པ་འདི་བཟོ་བའི་ལྗགས་བཀོད་གནང་བ་ཡིན་ཞེས་༔

..LD ༄༅། །གྲགས། རྒྱུད་རྒྱ་གཞུང་ལས་བཤད་པའི་བུམ་པའི་བསྐྱེད་ཆོག་སྐབས། ལྟོ་བ་ཆེ་བ། མགྲིན་པ་ཕྲ་བ། ཁ་གཡེལ་བ། མཆུ་འཕྱང་བ། ཞེས་བཤད་པ་ནི་ལྟོ་
བར་ཡུལ་ཚད་ཀྱི་བྲེ་གང་བ་སོགས་ཤོང་བ་དང་། མགྲིན་པ་ཕྲ་བ་གོ་སླ་ཞིང་། ནང་གི་མས་ནས་ཡར་ཁ་རིམ་གྱིས་དཔངས་སུ་སོང་བ་ཁ་གཡེལ་བ་དང༌། མཆུ་འཕྱང་བ་ནི་མར་ལོགས་ཏེ་ཐུར་དུ་
འཕྱང་བའི་དོན་ཡིན་གྱི་ལྟོ་བའི་ལོགས་ཀྱི་མཆུ་ཡོངས་གྲགས་འདི་མ་ཡིན་ནོ། །དེ་བཞིན་དུ་རྩ་བ་དོར་ཞིང་མ་འབྱར་བ་ཞེས་བཤད་པས་བྱུང་ན་ཞབས་ར་ལྟོ་བའི་ལོགས་ལ་མ་འབྱར་བ་དགོས་གཤིས་
ཕྲུ་བ་ཞེས་གྲགས་པའི་ཁོག་མའམ་ལྷུང་བཟེད་ཀྱི་སྟེགས་ལྟ་བུའི་ཞབས་ར་ལོགས་སུ་བྱས་ནས་དེའི་སྟེང་དུ་བཞག་ཆོག་པ་དང་། བུམ་པ་རང་ལ་ཞབས་ར་མེད་པས་མཐིལ་ཀྱོང་ཙམ་ཡོད་པ་སྔར་གྱི་
རྒྱ་གར་གྱི་བཟོ་རྒྱུན་རྣམས་ལ་ཡོད་འདུག་ལགས། དེ་དག་ནི་འཕྲོས་དོན་ཏེ་ཧ་ཅང་འཕྲོས་པས་ཆོག་གོ །དྲི་བ་འདིར་མི་འདུག་ཀྱང་གལ་ཆེ་ཤོས་བཟླས་དམིགས་ཀྱི་སྐབས་ལྷ་ཚོགས་རྣམས་ཀྱི་
༉ སྙིང་གར་ཚེའི་བུམ་པ་དེའི་ནང་དུ་ས་བོན་སྔགས་ཀྱིས་བསྐོར་བར་བསྒོམས་ཏེ་ཞེས་པའི་དོན་ནི། ལྷ་སོ་སོའི་སྐུ་ལུས་དྭངས་གསལ་སྦུབ་སྟོང་དུ་གསལ་བའི་ཐུགས་ཀར་རང་མདོག་དང་མཚུངས་

བ
པའི་བུམ་པར། དེའི་ནང་གི་དབུས་ཀྱི་གཙོ་བོ་ལ་ཧྲཱིཿ དཀར་པོ། ཤར་གྱི་རྡོ་རྗེ་ཚེ་དཔག་དེ་ལ་ཧཱུཾ་སྔོན་པོ། ལྷོའི་རིན་ཆེན་ཚེ་དཔག་མེད་ལ་སྭཱ་སེར་པོ། ནུབ་ཀྱི་རྣམ་སྣང་ཚེ་དཔག་མེད་ལ་ཨོཾ་
དཀར་པོ། བྱང་གི་ལས་ཀྱི་ཚེ་དཔག་མེད་ལ་ཨཱཿ ལྗང་ཁ། ཤར་དང་ཤར་ལྷོའི་རྡོ་རྗེ་ཁྲོ་བོ་ལ་ཧཱུཾ་སྔོན་པོ། ལྷོ་དང་ལྷོ་ནུབ་ཀྱི་རིན་ཆེན་ཁྲོ་བོ་ལ་སྭཱ་སེར་པོ། ནུབ་དང་ནུབ་བྱང་གི་པདྨ་ཁྲོ་བོ་ལ་ཧྲཱིཿ
དམར༑ བྱང་ཤར་བྱང་ཤར་དུ་ལས་ཀྱི་ཁྲོ་བོ་ལ་ཨཱ་ལྗང་། སྟེང་འོག་གི་རྣམ་ཁྲོ་བོ་ལ་ཨཾ་དཀར། ཤར་སྒོའི་ལྕགས་ཀྱུ་མ་ལ་ཛ་དཀར། ལྷོ་སྒོའི་ཞགས་པ་མར་ཧཱུཾ་སེར། ནུབ་སྒོའི་ལྕགས་
སྒྲོག་མར་བཾ་དམར། བྱང་སྒོའི་དྲིལ་བུ་མར་ཧོཿ ལྗང༌། གྲྭ་བཞིའི་ཤར་ལྷོའི་བདུག་སྤོས་མར་ཧཱུཾ། ལྷོ་ནུབ་ཀྱི་མར་མེ་མར་ཏྲཾ། ནུབ་བྱང་གི་མེ་ཏོག་མར་ཨཾ། བྱང་ཤར་གྱི་དྲི་ཆབ་མར་ཨཱཿ
རིམ་བཞིན་སྔོ་སེར་དཀར་ལྗང་ངོ་། །དེའི་མཐའ་བསྐོར་དུ་སྔགས་ནི་གཙོ་འཁོར་དགོངས་པ་གཅིག་གཤིས་ཐམས་ཅད་ལ་སྤྱི་དྲིལ་གྱིས་བསྐོར་བར་བསྒོམས་པ་ལས་ལོགས་སུ་བསྒོམ་རྒྱུ་མ་མཆིས་
སོ། །དེ་ཡང་མདུན་ནས་གཡས་བསྐོར་གྱེན་དུ་འགྲེང་བ། བཟླས་པ་བྱས་པས་དེ་ལས་བདུད་རྩི་བབས་པས་བུམ་པ་གང༌། དེ་ལས་ལུད་དེ་སྐུ་གང་བར་བསམ། སྤྲོ་ན་ས་བོན་སྔགས་འཕྲེང་

༄༅། །འོད་ཟེར་སྤྲོ་བསྡུས་འཁོར་འདས་ཀྱི་ཚེ་བཅུད་ཐམས་ཅད་བསྡུས་ཏེ་ཐིམ་ཞིང༌། དེ་རྗེས་བདུད་རྩི་བབས་པའི་དམིགས་པ་སོགས་སྔར་ལྟར་བྱའོ། །ཚེའི་གཏོར་མ་
འབྲང་རྒྱས་ཀྱི་དབྱིབས་འདི་ལྷོ་བོད་ཀྱང་ཕྱག་ལེན་མི་འདྲ་བ་ཆེར་མཐོང་ཞིང་། ད་ལྟ་བོད་ལུགས་སུ་རྨང་ནས་རིམ་བཞིན་ཟླུམ་པོ་གྲུ་བཞི་ཟླ་གམ་གྲུ་གསུམ་རྣམས་ལེབ་མོ་གདན་སྟབས། ཟན་ལ་
བཟོས་པ་བང་རིམ་གྱི་ཚུལ་བརྩེགས་སྟེང་ཟར་མའི་དབྱིབས་ལྟ་བུའི་འབྲང་རྒྱས་འགོད་ཀྱི་འདུག ལྷོའི་ཕྱག་ལེན་ལ་ཟླུམ་པོ་གྲུ་བཞི་སོགས་གདན་དུ་མི་བྱེད་པར་མར་ལ་བཟོས་ནས་འབྲང་རྒྱས་ཀྱི་
ལོགས་ལ་རྒྱན་གྱི་ཚུལ་དུ་འགོད་པར་མཛད་ཀྱི་ཡོངཚོད་ལམ་ཙམ་སྔར་ངེད་དེ་ཁར་ཡོང་དུས་རྗེ་བཀའ་དྲིན་ཅན་མཁན་རྡོ་རྗེ་འཆང་ཝཱ་གིན་དྲ་ཀརྨའི་ཞབས་པད་བསྙེན་དུས་བཀའ་དབང་ཞུས་ཚེ་མཇལ་
བ་དྲན་ཡུལ་དུ་ཝལ་ཙམ་འདུག དོན་རང་ལ་ནི་ངེད་ཀྱིས་གཞུང་གི་ཚིག་རིགས་ལ་ཞིབ་ཏུ་བརྟགས་དགོངས་དོན་ལྟར་ན། བོད་ལུགས་ལྟར་གདན་ཐབས་སུ་མ་བརྩེགས་པར་ལྷོ་ལུགས་ལྟར་རྒྱན་
༴ ལ་འགོད་པ་ལེགས་ཤིང་། དེ་ཡང་འབྲང་རྒྱས་ཀྱི་སྙིང་པོ་རྩེ་ཕྲ་ཞིང་དབུས་ལྡིར་ལ་ཟུར་བརྒྱད་པ་རྩེར་རྡོ་རྗེ་རྩེ་ལྔ། དེའི་སྟེང་ཉི་ཟླ། དེ་སྙིང་ནོར་བུས་མཚན་པ་གཤམ་དུ་པདྨ་འདབ་བརྒྱད་ཀྱིས་

བསྐོར་བ་གཞུང་དུ་འདབ་བཞི་འདུག་པས་དེ་བཙན་ནམ་བརྟག་པར་བྱའོ། འདབ་བརྒྱད་ཀྱི་རྩེ་མོར་ཤར་རྡོ་རྗེ། ལྷོར་རིན་པོ་ཆེ། ནུབ་ཏུ་འཁོར་ལོ། བྱང་དུ་རལ་གྲི་རྣམས་ཀྱི་གཟུགས་གྱིས་
མཚན་པ། པདྨའི་གཤམ་བུ་ཟླུམ་པོ་དཀར་པོ། ལྷོར་གྲུ་བཞི་སེར་པོ། ནུབ་ཏུ་ཟླ་གམ་དམར་པོ། བྱང་དུ་གྲུ་གསུམ་སྔོན་པོའ མ་ནག་པོ། མཚམས་བཞིར་རྡོ་རྗེ་རྒྱ་གྲམ་འོག་
དཀར༑ གཡས་སེར། གཡོན་ལྗང་བ་རེ་རེ། དེ་དག་གི་བར་བར་དུ་གདུགས། ཤར་ལྷོ་དང་ལྷོའི་བར་དུ་གསེར་ཉ། ལྷོ་དང་ལྷོ་ནུབ་ཀྱི་བར་དུ་དུང༌། ལྷོ་ནུབ་དང་ནུབ་ཀྱི་བར་དུ་
པདྨ༑ ནུབ་དང་ནུབ་བྱང་གི་བར་དུ་བུམ་པ་ནུབ་བྱང་དང་བྱང་གི་བར་དུ་དཔལ་བེའུ། བྱང་དང་བྱང་ཤར་གྱི་བར་དུ་འཁོར་ལོ་རྣམས་གཟུགས་བཀོད་དོན་དང་མཐུན་པར་སེམས་ཏེ་གཞན་དང་མཐུན་
པར་དཀའ་གང་ལྟར་ཁོ་བོ་འབའ་ཞིག་གི་རྣམ་རྟོག་ལགས་པས་དོན་དང་མཐུན་མིན་དཔྱོད་པར་ཞུ། དེ་བཞིན་དུ་བཅས་གཤོམ་འགོད་ཚུལ་ཡང་བོད་ཀྱི་ལུགས་ལ་དཀྱིལ་འཁོར་རྡུལ་མཚོན་རས་བྲིས་
ཚོམ་བུ་གང་ཡིན་ཡང་དེའི་སྟེད་མཉྫིའི་ཁར་བུམ་པ་མགུལ་ཆིངས་ཅན། དེ་སྟེང་གཏོར་ཆ་ལྟ་བུའམ་ཡང་ན་ཧྲིལ་མོར་དྲིལ་བསྐོར་སྒོར་བཟོས་པའི་འོག་སྟེགས་ལྟ་བུ་བཞག སྟེང་ཚེ་ཆང་གི་ཐོད་པ་

Ln༄༅། །འགོད། བུམ་པའི་ཁ་རྒྱ་ཆེ་བའི་ཐོད་པ་སྡོད་བདེ་བ་ཡོད་ན་སྟེགས་མེད་ཀྱང་འཐུས། དེ་སྟེང་མེ་ལོང་ལྟ་བུ་འགེབས་པའམ་སྨྱུག་སྒྲོམ་རྒྱ་གྲམ་དུ་བཏང་བས་ཁ་བཀབ་
སྟེ་དར་དམར་པོས་བཅད་པའི་ཁར་འབྲང་རྒྱས་འགོད་པ་ཕྱག་ལེན་དུ་གདའ། ལྷོ་ལུགས་ལ་ཡུལ་བབས་ཤིང་ཆ་འབོལ་བ་དང་བཅས་ཀྱི་ཁྱད་ཀྱང་ཡིན་འདྲ། གཏོར་ཁང་ལྟ་བུ་ཐོག་སྟེང་ཤོད་
གསུམ་བཟོས་པའི་ཐོག་མར་འོག་བུམ་པ། བར་པར་ཐོད་པ། སྟེང་མར་ཚེ་འབྲང་འཇོག་པ་ལགས་ན་དོན་ལ་དེ་ཉིད་ཧ་ཅང་མི་འགལ་ཚབ་ཆེ་བར་མ་ངེས་ཀྱང་རྣམ་པ་ངེད་རང་མཚན་ཉིད་པའི་ཚིག་
འཁྲིའི་རིགས་འགྲེ་ལྟ་བུ་བྱེད་ན། དེ་ལྟར་ན་ཁང་པ་ཐོག་སྟེང་ཤོད་གསུམ་ཡོད་པའི་སྟེང་ཐོག་ཏུ་ཚེ་འབྲང་། བར་ཐོག་ཏུ་ཐོད་པ། འོག་ཁང་དུ་བུམ་པ་ཐད་འགྲོས་སུ་བཞག་པས་རུང་བར་འགྱུར་
བ་ལྟ་བུའི་ཅང་མི་བདེ་བ་སྣང་བས་སློབ་མ་རྗེས་འཛིན་སོགས་དམིགས་བསལ་ཡུད་ཙམ་རེའི་སྐབས་སུ་བོད་ལུགས་ལྟར་དང༌། ཚེ་སྒྲུབ་སོགས་ཞག་མང་ཟླ་སྤེལ་གྱི་རིགས་ལ་གཡོར་བཟོ་ཞིང་
ལན་འགྱེལ་བུམ་སོགས་མི་འབྱུང་བའི་ཕྱིར་ལྷོ་ལུགས་ལྟར་མཛད་ན་ལེགས་འདྲ། གཞན་ཚེ་མདའ་དང་ཚེ་ཟས་མདུན། ཚེ་རིལ་གཡས།ྋ བསྲུང་བའམ་བསྲུང་མདུད་གཡོན་ཞེས་པའི་བསྲུང་བ་དང་379

བསྲུང་མདུད་བྱེད་ཚུལ་རྒྱ་གཞུང་དུ་བྱུང་བ་ལྟར་རམ་མ་འགྲུབ་ན་དར་སྣ་ལྔའམ་དར་དམར།ཡང་ན་དར་སྐུད་དམར་པོ་བདུན་ལྔ་གསུམ་དྲིལ་གང་རིགས་ལ་མདུད་པ་ལྔ་གསུམ་གང་རིགས་བཏབ་
པའོ༑ །ཚེ་ཟས་ཀྱི་འབྲང་རྒྱས་ཕུད་དང་བཅས་པ་རྒྱབ་ཏུ་བཤམས་པ་གོ་བདེ་ལེགས། བསྒྲུབཚུལ་བདག་བསྐྱེད་བསྟོད་ཚོགས་སངས་རྒྱས་ཆོས་དང་ནས། བཟླས་པའི་མཇུག་བུམ་པ་གང་བར་
་གྱི་བར་བཏང་རྗེས། ཚེ་འགུགས་མ་བྱས་པར་བུམ་པའི་ནང་དུ། ཟླ་གམ་སྨུག་ནག་སོགས་ནས་རྡོ་རྗེའི་སྐུ་ཞེས་པའི་བར་གྱིས་ལས་ཀྱི་ལྷ་རྟ་མགྲིན་དམ་ཡེ་དབྱེར་མེད་དུ་བསྐྱེད། ཐུགས་
ཀར་ཉི་སྟེང་དུ་ཧྲཱི་ཡིག་མཐར། །སྔགས་ཀྱིས་བསྐོར་བའི་འོད་ཟེར་གྱིས། །སྲས་བཅས་རྒྱལ་བའི་བྱིན་རླབས་ཐིམ། །བདུད་རྩིའི་རྒྱུན་བབས་གཉིས་མེད་གྱུར། །ཞེས་པ་ལྟ་བུ་ངག་ཏུ་བརྗོད་
པའམ་མ་བརྗོད་ཀྱང་སྟེ་དོན་དྲན་པས་རྟ་སྔགས་བཟླ། མཐར་ལྷ་བདུད་རྩིར་བཞུ་མིན་སྐབས་སྦྱར་བྱ། དེ་རྗེས་མདུན་དཀྱིལ་ཚེ་རྫས་རྟ་སྔགས་དང་ལས་ཆུས་བསངས། སྭཱ་བྷ་ཝས་སྦྱང་བ་མན་
གཞུང་བཞིན་ལགས། འདི་ལ་ཐེ་ཚོམ་སོམ་ཉི་མེད་རུང་དེ་ཁར་ལུགས་གཞན་མཛད་མི་ཡོད་ན་ཚོད་གཱ་ཡོད་པོ། འདལ་རར་ཡིན་པས་ལགས། ག་དཱལ་མཛད་རུང་ང་ཅག་ལ་ཁྱད་གཱ་ཡོད་

:༞ ༄༅། །པོ། འདིར་ལས་བུམ་སྔོན་དུ་བསྒྲུབ་པ་ནི་དེ་མན་ཆད་ཀྱི་བསངས་སྦྱང་ཕལ་ཆེར་ལས་ཆུས་བྱེད་དགོས་པས་དེ་སྔོན་དུ་བསྒྲུབ་དགོས་པར་གདའ། དེས་ན་མདུན་
18/1/01
དཀྱིལ་ལ་ཡང་སྭ་བྷཱ་ཝ་མ་གཏོགས་གཞན་དུ་བསང་བ་མེད་ཀྱང་མདུན་བསྐྱེད་ཀྱི་སྔོན་དུ་ལས་བུམ་བསྒྲུབས་པའི་དགོས་པ། ལས་བུམ་གྱི་བྱ་བ་འཕྲལ་དུ་བྱེད་རྒྱུ་དེ་ལས་མེད་གཤིས་རྟ་སྔགས་དང་
ལས་ཆུས་བསང་བ་ངེས་པར་དགོས་འདྲ་སྙམ་མོ། །བདག་ཉིད་ཀྱི་དོན་དུ་ཡིན་ན་དབང་ལེན་པའི་ཚུལ་དང་ཞེས་པ་བདག་འཇུག་ལྟར་དང༌། མཐར་དངོས་གྲུབ་ལེན། ཚོགས་ཀྱི་སྒོ་ནས་ལོངས་
སྤྱོད་ཅེས་ཆོ་གའི་མཇུག་ཏུ་གསལ་བ་ལྟར། ཚེ་དཔག་མེད་པ་བྱིན་རླབས་དངོས་གྲུབ་རྫས་ཞེས་སོགས་བརྗོད་ཅིང་དཀྱིལ་འཁོར་ལ་བསྐོར་ཏེ་དངོས་གྲུབ་བླངས། ཚེ་རྫས་རྣམས་ཚོགས་རྫས་
ལོངས་སྤྱོད་དུས་ལྷན་ཅིག་རོལ་པའི་དོན་ནམ། རྣམ་པ་གཅིག་ཏུ་ན་ཐོག་མའི་མ་དཔེ་ལ་ཡིག་ནོར་ལྟ་བུ་བྱུང་ཚེ། མཐར་དངོས་གྲུབ་ལེན་ཆོག་གི་སྒོ་ནས་ལོངས་སྤྱོད་ཅེས་པ་ཡོང་རྒྱུ་དེ། དངོས་
༈ གྲུབ་ལེན་ཞེས་ཡར་བཅད། ཆོ་ག་དེ་ཚོགས་སུ་སོང་ནས་མར་བཅད་ན་དོན་འཁྲུལ་པར་འགྱུར་བ་བཅས་དེ་རིགས་མིན་པའི་ངེས་པ་མི་འདུག་པས་དེ་ལྟར་ན་དངོས་གྲུབ་ལེན་ཆོག་གོང་བཤད་ལྟར་གྱི་

རྗེས་སུ་ཚེ་རྫས་ལ་ལོངས་སྤྱོད་པ་ལས་གཞན་པའི་ཚོགས་རྫས་བསྟུན་པའི་ངེས་པའང་མ་དགོས་སོ། །ཨོཾ་ཧྲཱིཿ ཥྛཾ་སོགས་གཏོར་མ་བྱིན་རླབས་དང་། ཨོཾ་ཨཱཿ ཧཱུྃ་རཏྣ་སིདྡྷི་སོགས་ཐོད་ཆང་བྱིན་
རླབས༑ ཨོཾ་ན་མོ་སོགས་རིལ་བུ་བྱིན་རླབས། འདི་གསུམ་ཀ་སྙིང་པོ་སྤྱི་དྲིལ་རང་གི་གཤམ་བུར་འདོགས་པ་ལགས། ཚེ་མདའ་བྱིན་རླབས་ཁེར་རྐྱང་ལ་གཤམ་བུ་མེད་པ། རྟ་སྔགས་ཁེར་
རྐྱང་གིས་བསྲུང་མདུད་བྱིན་རླབས། བུམ་པ་ཚེ་ཟན་ཚེ་ནས་རྣམས་ལ་བྱིན་རླབས་སྒེར་དུ་མ་བཤད་ཀྱང་ཐམས་ཅད་སྡེབས་གཅིག་ཏུ་ལྷར་བསྐྱེད་ཅིང་བསྒྲུབས་པས་འཐུས། བྱིན་རླབས་ལོགས་ལ་
འདི་རྣམས་མདུན་བསྐྱེད་ཀྱི་བཟླས་པའི་རྗེས་ཚེ་འགུགས་ཀྱི་མཇུག་ཏུ་བྱས་པས་ཀྱང་རུང༌། བདག་འཇུག་ཙམ་ལ་བགེགས་གཏོར་མ་བྱུང་ཡང་འཐུས། སློབ་མར་དབང་བསྐྱར་སྐབས་ངེས་པར་
མཛད་སྲོལ་འདུག སློབ་པ་ལྷར་བསྐྱེད་དུས་ཡབ་རྐྱང་གིས་ཅི་ལ་ཆོག་ཡུམ་ངེས་པར་དགོས། བསྐྱེད་ཚིག་ཆོ་གའི་གཤམ་རང་དུ་ཡོད་པའི་རྒྱུན་ཁྱེར་གྱི་སྐབས་ལྟར། པདྨའི་སྡོང་པོ་འདབ་མ་
འབུམ་ལྡན་པར་ནས། བདེ་བ་རྒྱས་ཀྱི་བར་བྱེད་པ་ལགས། གཙོ་བོའི་ཐུགས་ཀ་ནས་འོད་ཟེར་འཕྲོས་བདེ་བ་ཅན་ནས་སོགས། ཐིམ་པར་གྱུར། འཇིག་རྟེན་སོགས། ཚེ་རྫས་རྣམས་ལ་ཚེ་

༄༅། །འགུགས་བྱེད་དུས་རེ་རེ་བཞིན་དཀྱིལ་འཁོར་ཆ་ཚང་གི་ལྷར་གསལ་བ་རང་ལ་ཚེ་བཅུངས་བསྟིམ་པ་ལགས། གཏོར་དབང་བསྐུར་དུས་མདུན་བསྐྱེད་དཀྱིལ་འཁོར་གྱི་
ལྷའི་གྲངས་ནས་ནུབ་ཀྱི་རྣམ་སྣང་ཚེ་དཔག་མེད་ཡབ་ཡུམ། སྟེང་འོག་གི་ཁྲོ་བོ་ཡབ་ཡུམ་བཅས་ནུབ་བྱང་གི་གྲྭའི་མཆོད་ལྷ་མེ་ཏོག་མ་རྣམས་བཞེངས་ནས་དབང་བསྐུར་བར་བསམ། དེ་བཞིན་
རིགས་འགྲེས་ཐོད་ཆང་སྐབས་གཙོ་བོ་ཡབ་ཡུམ། ནུབ་རླུང་གི་ཁྲོ་བོ་ཡབ་ཡུམ། སྒོ་མ་ལྕགས་སྒྲོག་མ་རྣམས། བུམ་དབང་ཤར་གྱི་རྡོ་རྗེ་ཚེ་དཔག་མེད་ཡབ་ཡུམ། ཤར་མེར་གྱི་རྡོ་རྗེ་ཁྲོ་བོ་
ཡབ་ཡུམ། མཆོད་ལྷ་བདུག་སྤོས་མ། སྒོ་མ་ལྕགས་ཀྱུ་མ་རྣམས། ཚེ་མདའ་ཚེ་ཟན་གྱི་སྐབས། ལྷོའི་རིན་ཆེན་ཚེ་དཔག་མེད་ཡབ་ཡུམ། ལྷོ་སྲིན་གྱི་རིན་ཆེན་ཁྲོ་བོ་ཡབ་ཡུམ། མཆོད་ལྷ་
མར་མེ་མ། སྒོ་མ་ཞགས་པ་མ་རྣམས། ཚེ་རིལ་ཚེ་ནས་ལ་བྱང་གི་འཕྲིན་ལས་ཚེ་དཔག་མེད་ཡབ་ཡུམ། བྱང་དབང་གི་འཕྲིན་ལས་ཁྲོ་བོ་ཡབ་ཡུམ། མཆོད་ལྷ་དྲི་ཆབ་མ། སྒོ་མ་དྲིལ་བུ་མ་
༴ རྣམས་བཞེངས་ནས་དབང་བསྐུར་བར་བསམ་དགོས་པ་ལགས། དབང་བསྐུར་ཚིག་སོ་སོའི་མཇུག་ཏུ་ཚེ་རྫས་བྱིན་རླབས་ཀྱི་སྔགས་འདོགས་པ་བར་སྐབས་ཤིག་ཏུ་རྣམ་བཀྲ་ཤོར་བའི་རང་བཟོ་རྒྱུན་✖

འབྱམས་དོགས་ཤིང་གཞུང་ལས་ནི་ཚིགས་བཅད་ཁྱེར་རྐྱང་ལས་བསྐུར་སྔགས་མ་བཤད་འདུག གལ་སྲིད་གཞན་གྱི་རིགས་འགྲེས་བསྐུར་སྔགས་ངེས་པར་བྱེད་ཚེ། དབང་བསྐུར་དུས་ཐམས
ཅད་ལ་སྤྱི་དྲིལ་རང་བཟླ་བ་ལེགས་འདྲ་སྙམ་ཁོ་བོ་སེམས་སོ། །བསྐྱེད་པས་མི་ནུབ་སོགས་ཚེ་རྒྱས་གདབ་པའི་ཚིག་རེ་ལན་གསུམ་དུ་ཞེས་སོགས་ད་ལྟའི་པར་མའི་དངོས་བསྟན་ལྟར་ན་ཚིག་འབྲུ་རེ་
ལན་གསུམ་ལྡབ་དགོས་པ་འདྲ་ཞིག་སྣང་ཡང་དེ་མིན་འདྲ། ཚིག་རེ་ཞེས་པར་ཡི་གེ་མ་དག་པ་འདྲ་ཚིག་དེ་ཞེས་པ་འདྲ་སྟེ། སྤྱི་བོར་མགྲིན་པ་སྙིང་ག་གསུམ་དུ་རྡོ་རྗེ་ཐེངས་རེ་དང་བསྟུན་ནས་
བསྐྱེད་པས་མི་ནུབ་ནས། ཐོབ་པར་ཤོག་གི་བར་ཆ་ཚང་ཚར་རེ་སྟེ། ཁྱོན་ཚར་གསུམ་བརྗོད་དགོས་པའི་དོན་དུ་སེམས། སྒྲུབ་ཆོག་དང་འབྲེལ་བའི་བདག་འཇུག་ཞག་མང་པོའི་བར་རྒྱུན་རིང་དུ་
བྱེད་དུས་དབང་རྫས་གཞན་རྣམས་ལེན་ཀྱང་བསྲུང་བ་སོགས་མོས་པ་ཁོ་ན་འམ། ཡང་ན་སྐེའི་ཐད་དུ་རེག་ཙམ་བྱས་ནས་འདུད་པས་འཐུས། བསྡུ་ན་དབང་རྫས་ཐམས་ཅད་དངོས་སུ་མ་བླངས་
པར་ཉིན་སྔོན་མ་རྣམས་ལ་ཚིག་དང་མོས་པ་ཁོ་ན་བྱ། འགྲོལ་རྒྱུའི་ཐུན་རྗེས་མར་དངོས་སུ་བླངས་ཀྱང་རུང༌། ཚོགས་མཆོད་ཀྱི་མཇུག་གི་གཏོར་འབུལ་ལ་སྤྱན་འདྲེན་མ་བྱས་ཀྱང་འཐུས་

།ཏེ། མདུན་བསྐྱེད་སྔར་ཡོད་ལ་དམིགས་ནས་ཕུལ་བས་འཐུས་སོ། །ཚེ་རྫས་ཐོགས་ཏེ་དངོས་གྲུབ་ལེན་སྐབས་ཚེ་བུམ་ཚེ་ཆང་ཚེ་རིལ་སོགས་ཐམས་ཅད་ཐོགས་༴
དགོས༑ ཚེ་མར་མགོར་བྱུག་སྐབས་སྙིང་པོའི་སྔགས་ཞེས་སྤྱི་དྲིལ་རང་ཡིན། རྫས་མགོ་ལ་འཇོག་རྒྱུ་སོགས་ལག་པས་བྱེད་རྒྱུ། འདི་རྣམས་ཕལ་ཆེར་སྒྲུབ་ཞག་སྦྲེལ་དུས་ཉིན་སྔོན་མ་ཚོར་ཚིག་
དང་མཉམ་དུ་ཡིད་ཀྱིས་མོས་པས་འཐུས། རྒྱུན་ཁྱེར་སྐབས་བརྟན་བྱེད་ཀྱི་སྔགས་ཞེས་པ་ཨ་མཱ་ར་ཎིཾ་རང་ཡིན་འདུག་པར་ལགས་སོ། །དེ་ལྟར་དྲི་ཚིག་རྣམས་གྲངས་མང་པོ་རྣམས།།བླུན་
རྨོངས་བྱིས་བློས་ཇི་བཞིན་བརྟག་དཀའ་ཡང་། ྋ།རང་མོས་གཙོར་གཟུང་གཞན་དང་མ་བསྟུན་པར། །སྤྱི་བརྟོལ་ཁོ་ནས་བསྙད་འདིར་དགོངས་མ་ཁྲེལ། །སྔགས་གཞུང་རྒྱ་ཆེ་བླ་མེད་དགོངས་པ་
ཟབ༑ །བདག་བློ་ཆེས་དམན་འགལ་འཁྲུལ་ནོངས་པ་ཀུན། །སྙིང་ནས་བཤགས་སོ་ལྀགས་པའི་ཆ་ཤས་རྣམས། །རྡོ་རྗེའི་སྤུན་རྣམས་དགྱེས་པའི་ཡོན་དུ་འབུལ། །དེ་སྐད་ལྷོ་ལྗོངས་སྡོམ་
ལན་༈ བརྩོན་རིག་སྨྲའི་མཆོག །སྨྲ་དབང་ཡོན་མཐའི་གསུང་གི་གཡར་ཁྲལ་དུ། །འབྲི་བའི་བྱེད་པོ་སྙོམས་ལས་བྷུ་སུ་ཀུ། །གཡུང་མགོན་རྡོ་རྗེར་འབོད་པ་དེ་ཡིན་ནོ།། །། 386(B)

BlankPage AsPerOriginalDocument
386(B)

༄༅། །རྡོ་རྗེ་མི་འཁྲུགས་པའི་སྒོ་ནས་རྟེན་གསུམ་རབ་གནས་ཀྱི་ཆོ་ག་ཉུང་ངུ་བྱིན་རླབས་བདུད་རྩིའི་སྤྲིན་ཕུང་ཞེས་བྱ་བ་བཞུགས་སོ།།

༄ ༅། །མཚན་མའི་རླུང་གིས་མི་བསྐྱོད་བཅོམ་ལྡན་འདས། །བཅུ་གཉིས་ལྷ་མོའི་དབུས་ན་བརྗིད་ཆགས་པ། །ཐུགས་རྗེའི་འོད་ཀྱི་
ངན་འགྲོའི་མུན་པ་ཀུན། །ཞི་མཛད་ལྷག་པའི་ལྷ་ཞེས་སྤྱི་བོས་བསྟེན། །དེ་ཡི་སྒོ་ནས་བྱིན་རླབས་བདུད་རྩིའི་ཆར། །རྟེན་གསུམ་དཔལ་དུ་འབེབས་པའི་
388ཆོ་ག་ནི། །ཚིགས་ཚོགས་ཉུང་ངུས་དོན་བཟང་སྦྱིན་ནུས་པ། །རབ་གནས་སྤྲིན་སྔོན་ཕྲེང་བ་འདི་སྤྲུལ་ཏེ། ཇོ་བོ་དྭི་པཾ་ཀ་རའི་ཞབས་དང་པཎ་ཆེན་ཛེ་ཏ་རའི་ཞལ་སྔ་
ནས་ཀྱི་རྗེས་སུ་འབྲང་བའི་རྡོ་རྗེ་མི་འཁྲུགས་པའི་དཀྱིལ་འཁོར་ལ་བརྟེན་པའི་སྒྲུབ་ཐབས་དཀྱིལ་ཆོག་ལྷོ་སྒོའི་ཆོ་ག་རོ་བསྲེག་སོགས་ཀུན་མཁྱེན་འབྲུག་པས་མཛད་པའི་ཁ་བསྐང་དུ་རབ་ཏུ་གནས་ཚུལ་

u
༄ ༅། །ཚིགས་བསྡུས་དོན་ཚང་མ་མཁས་དབང་བུདྡྷ་བཛྲ་ནས་མཛད་པ་ཉིད་ནག་འགྲོས་གོ་བདེར་བྲི་བར་བྱ་སྟེ། དེ་ཡང་རྒྱས་པར་ནི་རབ་གནས་ཀྱི་རྒྱུད་དང་ལོ་ཆེན་རིན་
ཆེན་བཟང་སོགས་གཞིར་བཞག་པའི་ཕྱག་ལེན་བླ་མ་གོང་མ་རྣམས་ཀྱི་མཛད་པ་བཞིན་བྱའོ། །འདིར་ནི་བསྒོམ་ཆེན་ཀུ་སུ་ལུ་སྤྲོས་པས་དབེན་པ་དག་ཉེ་བར་མཁོ་བའི་རབ་གནས་ཉིན་གཅིག་མ་བགྱིས་
སུ་རུང་བ་འདི་ལ་སྔོན་འགྲོ་དང༌། དངོས་དང༌། རྗེས་སོ། །དང་པོ་བཀྲ་ཤིས་པའི་གནས་སུ་གང་རབ་ཏུ་གནས་བྱའི་རྟེན་དང༌། གནས་བྱེད་ཀྱི་ཡོ་བྱད་བསགས་ལ་ཟླ་བ་ཡར་གྱི་ངོ་ཞི་རྒྱས་ལ་
ཤིས་པའི་གཟའ་སྐར་དུས་སྦྱོར་བཟང་པོའི་སྔ་གྲོའི་ཆ་ལ་སྒྲུབ་པོ་རྣམས། ཁྲུས་དང་གཙང་སྦྲ་བྱས་ནས། ཡན་ལག་བདུན་པ། བརྒྱུད་འདེབས། རང་ཉིད་སྐད་ཅིག་གིས༴ ཞེས་པ་

ནས་བདག་མདུན་བུམ་པ། ཆ་གསུམ བདག་འཇུག་རྣམས་གྲུབ་པར་བྱས་རྗེས། ལས་རྡོར་པས་རྟེན་ཞི་སྦྱངས་ཀྱི་ཞུ་བའི་མཐར། ཞི་གཏོར་གསུམ་ལག་པ་གཡས་གཡོན་གྱིས་ཕྱོགས་སུ་རིམ་པས་བསྐོར། ཨོཾ་སརྦ་བིགྷནཿ༴ ལན
གསུམ་ཞི་དྲག་ཕྱེད་མས་སྦྱངས་ཕྱིར་ཏིང་ཆང་སྔར་ལྟར་སྐོར་བཞིན་དུ། ཨོཾ་སུམྦྷ་ནི༴ ལན་གསུམ། དྲག་པོའི་སྦྱངས་ཕྱིར། རང་ཉིད་ཁྲོ་བོ་མེ་ལྟར་འབར་བ༴ ཡེ་ཤེས་བསྐལ་པ༴ ཆོས་ཉིད་སྟོང་
པ༴ འཇིགས་པའི་ཧཱུཾ༴ ང་ནི་གནས་འདིར་རྟེན་ལ་རབ་གནས་བྱེད། འདོན་པ་བསྒྱུར། དེ་ནི་བགེགས་སྦྱངས། མེ་ལོང་ལ་ཏིལ་གྱི་སྡིག་གཟུགས་བཀོད། བདག་ཅག་དཔོན་སློབ་རྣམས་དང་སྦྱིན་པའི་ཚེ་ཐོག
མེད་ནས་སྡིག་སྒྲིབ་ཐམས་ཅད་སྙིང་ཁར། སོགས་ནས། གཡས་སུ་མེ་གཡོན་དུ་ཆུ་བཞག བསྲེག་བླུགས་བྱ། རོལ་མོ་དང་བཅས་པའི་ཕྱིར་དོར་བའི་བར་དཀྱིལ་ཆོག་བཞིན་ཏེ་སྡིག་སྦྱང་ངོ་། །རྟེན་གྱི་གཟུགས་བསྙེན་ལ་མེ་ལོང་
འཆར་བཅུག་སྟེ། འདག་ཆལ་ལག་ལེན་བཞིན་བྱུག་པ་དང་ལྷན་ཅིག ྋ རྒྱལ་བའི་སྐ་ལ་ཉེས་པ་མི་མངའ་ཡང་། །སེམས་ཅན་སྒོ་གསུམ་སྒྲིབ་པ་སྦྱངས་སླད་དུ། །ཆུ་གཙང་འདག་ཆལ་སྨན་སྤོས་ཁྲུས་བགྱིས་
པས༑ །སེམས་ཅན་སྒོ་གསུམ་སྒྲིབ་པ་དག་གྱུར་ཅིག །ཨོཾ་སརྦ་ཏ་ཐཱ་ག་ཏ་ཀཱ་ཡ་བི་ཤྭ་དྷ་ན་ཡེ་སྭཱ་ཧཱ། ཝཀྐ་བི་ཤྭ་དྷ་ན་ཡེ་སྭཱ་ཧཱ། ཨོཾ་མ་ལ་སཾ་ཤྭ་དྷ་ན་ཡེ་སྭཱ་ཧཱ། ལས་བུམ་གྱིས། འདི་ནི་ཁྲུས་

༄༄ །མཆོག་དཔལ་དང་ལྡན། །ཐུགས་རྗེས༴ བྱིན་རླབས་ཡེ་ཤེས༴ ཅི་འདོད༴ ཨོཾ་སརྦ་ཏ་ཐཱ་ག་ཏ་ཨབྷི༴ གོས་ཟུང་གིས་ཕྱིཞིང་། དེ་དག་སྐུ་ལ༴ བསྡུས་ན་དེས་
འཐུས་མོད། སྤྲོ་ན། ཇི་ལྟར་བལྟམས་པ་དང༌། དཀྱིལ་ཆོག་བཞིན་གྱི་ཕར་ཕྱིན་དྲུག་སོ་སོའི་སྔོན་དུ་ཆལ་དང༌། རྗེས་སྐུ་ཕྱི་རོ་སྦྱར། དྲི་མ་སྦྱང་བའོ།། ༈ གཉིས་པ་དངོས་གཞི་ནི། ལས་སྒྲོས་རྟེན་རྣམས་
བསངས༑ ཨཾ་བཛྲ་ཡཀྵ་ཧཱུཾ། ཨོཾ་སྭ་བྷ་ཝ༴ རྟེན་རྣམས་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་ཧཱུྃ་ལས་སྣ་ཚོགས་རྡོ་རྗེ་རྒྱ་གྲམ་ཧཱུྃ་གིས་མཚན་པ་ལ་འོད་འཕྲོས། ཞེས་པ་ནས་
མངོན་རྟོགས་ལྷ་བསྐྱེད་ཡོངས་རྫོགས་སོ།། གཙོ་བོའི་ཐུགས་ཀའི་ཧཱུཾ་གིས་སོགས་ནས། དད་པ་དང་ནི་དམ་ཚིག་གི །ཚུར་གཤེགས༴ བདག་གི༴ མཆོད་པས༴ ཨོཾ་ཨཀྵོ་བྷྱཛ་བིགྷན་ཏ་ཀྲྀཏ་ཧཱུྃ་
ཕཊ༑ ཏ་ཐཱ་ག་ཏོ་བྷ་ཝ་ཡེ་སྭཱ་ཧཱ། བར་དུ་དཀྱིལ་ཆོག་བཞིན་བྱ། དེ་ནས། མགོན་པོ་འདིར་ནི་བྱོན་པ་ལེགས། །བདག་ཅག༴ བདག་གི༴ འདི་ཉིད་དུ་ནི༴ ཨོཾ་སརྦ་ཏ་ཐཱ་ག་ཏ་པྲ་ཝཊྚཏ་ཀ་
༈ ར༴ ཇི་ལྟར་བལྟམས་པ༴ ཤྲཱི་ཡེ་ཧཱུཾ། བདག་དང་འགྲོ་ལ་ཐུགས་བརྩེའི་ཕྱིར། །ཉིད་ཀྱི༴ ཇི་སྲིད༴ དེ་སྲིད་བཅོམ༴ པདྨ་ཀ་མ་ལ་ཡ་ནྟཾ། ཨོཾ་ཨཀྵོ་བྷྱཿ ས་པ་རི་ཝཱ་ར་ཨཉྙཾ་པྲ་

ཏཱི ཙྪ་ཧཱུཾ་སྭཱ་ཧཱ། ཐོག་མཐའ་འདྲ་བར། པུ ཥྤ། དྷུ་པེ། ཨ་ལོ་ཀེ གཏྗེ། ནཻ་ཝིདྱ། ཤཔྟ། ཆོས་ཉིད་མཉམ་པ་ཉིད་ལས་མ་གཡོས་ཀྱང༌།། བློ་ཀས་བསྟོད། དག་པའི་རྡོ་རྗེ་བཅོམ་ལྡན་
འདས༑ །རིགས་པའི་རྒྱལ་པོར་ཕྱག་འཚལ་བསྟོད། །རྡོ་རྗེ་འཛིན་པ་བདག་གིས་ནི། །ཇི་ལྟར་ནུས་པའི་ཉེར་སྤྱོད་ཀྱིས། །སྐུ་གསུང་ཐུགས་ཀྱི་རྟེན་མཆོག་འདིར། །འགྲོ་ལ་ཕན་ཕྱིར་རབ་
གནས་བྱེད། །མགོན་པོ་ཐུགས་རྗེ་ཆེ་བདག་ཉིད། །ཐམས་ཅད་འདིར་ནི་རབ་བཞུགས་ནས། །ཐུགས་བརྩེའི་ཉེ་བར་དགོངས་ནས་སུ། །ཐུགས་རྗེ་ཅན་རྣམས་རབ་གནས་མཛོད།། ལན་གསུམ་
གྱིས་སྙན་གསན་ཕབ། ཛཿཧཱུྃ་བཾ་ཧོཿ༔ དམ་ཚིག་པ་དང་གཉིས་སུ་མེད་པར་གྱུར། །ཨོཾ་བཛྲ་ཨ་བྷི༴ ཨཾ་བུདྡྷ་སོགས། རྒྱས་བཏབ། མེ་ལོང་དུ་ཤར་བའི་སྐུ་ལ་རྣམ་བུམ་གྱིས་ཁྲུས་བྱེད་ཅིང་། ཇི་ལྟར་བལྟམས་པ་
སྔགས་དང་བཅས། ཕུང་པོ་ལྔ་ནི་རྣམ་དག་པས། །ཉོན་མོངས་རྣམ་ལྔ་སྦྱོང་བྱེད་ཅིང་། །ཡེ་ཤེས་ལྔ་ཡི་རང་བཞིན་ཆུས། །རྒྱན་འཁོར་རྣམ་ལྔར་ཁྲུས་གསོལ་ལོ། །ཨོཾ་སརྦ་ཏ་ཐཱ་ག་ཏ༴ ཇི་ལྟར་
དམ་པ་ཏོག་དཀར་དགའ་ལྡན་ན། །ལྷ་མཛེས་ལྷུམ་ནས་བལྟམས་ཚེ་ཁྲུས་གསོལ་དང་། །སྐུ་གདུང་རིང་སྲེལ་དྲི་མ་མེད་དང་བཅས། །སྤྲུལ་སྐུ་ཡིད་འོང་རྣམས་ལ་ཁྲུས་གསོལ་ལོ། །ཨོཾ་སརྦ

།ཏ་ཐཱ་ག་ཏཿ༴ གཙང་ཁྲུས་སོགས། དེ་ནས་རྟེན་ལ་དབང་བསྐུར་བ་ནི། ཇི་ལྟར་བལྟམས་པ་སོགས་ཀྱི་ཁྲུས། མཎྜལ། མིག་དར་ནས་བརྩམས་གཏང་རག་གི་མཎྜལ་ཐམས་ཅད་སློབ་མ་ལ་བསྐུར་བ་
བཞིན་ནོ། །དེ་ནས། ཨཾ་ཨཀྵོ་བྷྱཿས་པ་རི་ཝཱ་ར་ཨཉྙཾ༴ ལྷ་མོ་ཟླ་བ། ཤཔྟ། བར། བླ་རེ་གཞལ་མེད་ཁང༴ ཆུ་བོ་གཱངྒ༴ མི་བསྐྱོད་རྡོ་རྗེ་ཡེ་ཤེས་ཆེ། །མགོན་པོ་ནམ་མཁའ་
བསྟོད།། ཡིག་བརྒྱ་བརྗོད། བླ་མ་རིན་པོ་ཆེ་དང་དཀོན་མཆོག་རྣམ་པ་གསུམ། དཀྱིལ་འཁོར་ཆེན་པོའི་ལྷ་ཚོགས་གསང་སྔགས་དང་རིག་སྔགས་དང་གཟུངས་སྔགས་དང་སྙིང་པོ་དང་ཕྱག་རྒྱ་ཏིང་
4417
ངེ་འཛིན་གྱི་བདེན་པ་དང་། བདེན་པ་ཆེན་པོའི་བྱིན་གྱིས་རླབས་ཀྱི་རྡོ་རྗེ་འཛིན་པ་བདག་གི་རབ་ཏུ་གནས་པར་བྱ་བའི་རྟེན་འདི་རྣམས་འགྲོ་བ་སེམས་ཅན་ཐམས་ཅད་ཀྱི་ཕྱག་གི་གནས་མཆོད་པའི་རྟེན་
དུ་གྱུར་ནས་སྤྲལ་པ་སྐུ་ཡི་མཛད་པ་མངོན་སུམ་དུ་མཛད་པར་གྱུར་ཅིག ལན་གསུམ་གྱི་བདེན་སྟོབས་བརྗོད། ༈ གསུམ་པ་རྗེས་ཀྱི་ཆོ་ག་ནི། རྟེན་བཅོམ་ལྡན་འདས་རྡོ་རྗེ་མི་འཁྲུགས་པའི་དཀྱིལ་
༈ འཁོར་ཆེན་པོའི་རྣམ་པར་བཞུགས་པ་དེ་ཉིད་འོད་དུ་ཞུ་ནས་སྐུ་གསུང་ཐུགས་རྟེན་སོ་སོའི་རྣམ་པར་གྱུར། ཞེས་རྟེན་བསྒྱུར་གྱི་མཐའ་མངའ་འབུལ་འདི་བྱ་སྟེ་མིག་ཐུར་ཐོགས་ལ། ཇི་ལྟར་མིག་མཁན་རྒྱལ་པོ་

ཡི༑ །འཇིག་རྟེན་རབ་རིབ་གསལ༴ དེ་བཞིན་རྒྱལ་བ་རྣམས་ཀྱི་སྤྱན། །སེམས་ཅན་དོན་དུ་དབྱེ་བར་བགྱི། སྙན་འབྲུ་ཞལ་དབྱེ་ཚེམས་ཤིང་རྣམས་ཐོགས་ལ། སྙན་དང་ཞལ་གྱི་པདྨོའི་ཚལ། །འབྱེད་
ཀྟྲི པའི་ཡོ་བྱད་ཉི་ཟེར་དང༌། །ལྷན་ཅིག་ཚེམ་ཤིང་འདི་ཕུལ་བས། །གདུལ་བྱའི་དོན་ཀུན་འགྲུབ་པར་ཤོག། དེ་ནི་སྐུའི་རྟེན་དཀྱིལ་ན། སྐྲ་བཤད་དང་རིན་ཆེན་རུས་པ་སོགས་རྒྱན་གྱི་རིགས་རྣམས་ཐོགས་ལ། དབུ་
སྐྲ་ལྕང་ལོ་བསིལ་བུ་རུ། །འབྱེད་པའི་སྐྲ་བཤད་རིན་པོ་ཆེའི། །རྒྱན་དང་དྲག་ཤུལ་ཆས་ཕུལ་བས། །འགྲོ་ཀུན་གཟི་བརྗིད་རྒྱས་པར་ཤོག། དེ་ནི་ཁྲོ་ཆགས་དང་ལོངས་སྐུ་ལའོ། །སྐྲ་བཞར་ཆོས་གོས་
གསུམ་ལྷུང་བཟེད་ཆུ་ཚག་སོགས་དང་གཞན་མཁོ་བའི་ཡོ་བྱད་ཐམས་ཅད་ཐོགས་ལ། སྐྲ་བཞར་སྤུ་གྲི་སྣོན་པོ་དང༌། །ངུར་སྨྲིག་གོས་གསུམ་ལྷུང་བཟེད་དང་། །མཁོ་བའི་ཡོ་བྱད་གཞན་དང་བཅས། །ཕུལ་བས་
སྤྲུལ་པའི་སྐུ་ཐོབ་ཤོག། དེ་ནི་རབ་བྱུང་གི་ཆས་ཅན་རྣམས་ལའོ། །བཀྲ་ཤིས་རྟགས་བརྒྱད་ཐོགས་ལ། དཔལ་བེ་དུང་དང་དགའ་བ་འཁྱིལ། །བཀྲ་ཤིས་རྫས་ཀྱི་དངོས་པོ་བརྒྱད། །རྒྱལ་བའི་སྐུ་གསུང་ཐུགས་
ལ་འབུལ།ྋ །ཡོན་ཏན་ཐམས་ཅད་རྒྱས་པར་ཤོག། གླེགས་ཐག་ཤིང་དཔེ་ཁྲི་བཅས་ཐོགས་ལ། རིན་ཆེན་ཁྲི་མཐོ་གོས་བཟང་པོ། །གླེགས་ཤིང་སྐུ་རག་མཆོག་འདི་དག །རྒྱལ་བའི་གསུང་རབ་མཛེས་་

།ཕྱིར་འབུལ། །གསུང་གི་དབང་ཕྱུག་ཐོབ་པར་ཤོག། དེ་ནི་གསུང་རབ་ལའོ། །སྲོག་ཤིང་གདུགས་འཕན་ཅོད་པན་མེ་ཏོག་ཕྲེང་བ་སེང་ཁྲི་སོགས་ཐོགས་ལ། སྲོག་ཤིང་གདུགས་འཕན་༄ ༅།
ཅོད་པན་དང༌། །རྒྱལ་མཚན་འཁོར་ལོ་མེ་ཏོག་ཕྲེང་། །མཛེས་པའི་གདན་ཁྲི་ཕུལ་བ་ཡི། །འགྲོ་ཀུན་འདོད་འབྲས་ལྷུན་གྲུབ་ཤོག། དེ་ནི་མཆོད་རྟེན་ལའོ། །མཎྜལ་བླ་བྲེ་རྒྱལ་མཚན་དར་ཟབ་སྣ་ཚོགས་རོལ་་
མོའི་་རིགས་ཐོགས་ལ། མཎྜལ་བླ་རེ་རྒྱལ་མཚན་དང་། །ལྷབ་ལྷུབ་དར་དཔྱང་སྣ་ཚོགས་གོས། །གླུ་གར་རོལ་མོ་བཅས་འབུལ་གྱིས། །བསམ་དོན་ལྷུན་གྱིས་འགྲུབ་པར་ཤོག། བཀྲ་ཤིས་རྫས་
J
བརྒྱད་རིན་ཆེན་བདུན་ཉེ་རིན་འདོད་ཡོན་ལྔ་ཕྱི་མཆོད་ལྔ་བིལ་བ་ལྟར་ཁ་བུམ་བཟང་རས་ཟུང་རྣམས་ཐོགས་ལ། རིན་ཆེན་བདུན་དང་ཉེ་བདུན་བཀྲ་ཤིས་ཀྱི། །རྫས་བརྒྱད་འདོད་ཡོན་ལྔ་དང་ཕྱི་མཆོད་ལྔ། །བིལ་བ་ལྟར་
ཁ་བུམ་བཟང་རས་ཕུལ་བས། །ཕུན་སུམ་ཚོགས་པའི་ཡོན་ཏན་ཐོབ་པར་ཤོག། ཐུན་མོང་གི་མངའ་འབུལ་ལོ། །མཆོད་ཡོན་དང་བཅས་པའི་ཉེར་སྤྱོད་ཕུལ་བཞིན་དུ། བླ་རེ་གཞལ་མེད་ཁང༴ མགོན་པོ་ཐུགས་
རྗེ༴ དག་པ་འདོད་ཆགས་བྲལ་བའི༴ གྲོལ་ནས་གྲོལ་བའི༴ བསྟོད་པར་འོས་པ༴ གཞན་ཡང་སྤྲོ་ན་སྤྱི་བསྟོད་ཅི་རིགས་བྱ། དེ་ནི་མཆོད་བསྟོད་ཀྱི་མངའ་འབུལ་ལོ། །རྟེན་གྱི་གདན་ཁྲི་ལ་སློབ་དཔོན་དང་ཡོན་བདག་✖

གི་ལག་པས་བཟུང་སྟེ། ཇི་སྲིད་མེ་དང་ཆུ་དང་ནི། །རླུང་གི་བསྐལ་པས་མ་འཇིག་བར། །ཡོན་བདག་བསོད་ནམས་སྤེལ་བ་དང༌། །སེམས་ཅན་ཀུན་གྱི་དོན་གྱི་ཕྱིར། །ཇི་ལྟར་རྫོགས་པའི་སངས་
རྒྱས་རྣམས། །དགའ་ལྡན་གནས་སུ་རབ་བཞུགས་ནས། །ལྷ་མོ་སྒྱ་མའི་མངལ་འཇུག་ལྟར། །དེ་བཞིན་འདིར་ནི་བཞུགས་སུ་གསོལ། །མགོན་པོས་རྟག་ཏུ་འདིར་བཞུགས་ལ། །མེ་ཏོག་ལ
སོགས་འདི་བཞེས་མཛོད། །སེམས་ཅན་ཀུན་གྱི་དོན་གྱི་ཕྱིར། །བྱང་ཆུབ་སེམས་ནི་སྩོལ་བར་མཛོད།། ལན་གསུམ། ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། ཡེ་དྷརྨཱ། ཚར་བདུན་སོགས་རབ་གནས་བྱ་ཡུལ་
རྒྱ་ཆེ་ཆུང་ལ་དཔག་པའི་གྲངས་བསོགས་སྙན་རོལ་དང་མེ་ཏོག་དཀར་པོའི་ཆར་དབབ་པར་བྱའོ། །དེ་ནས་བཀྲ་ཤིས་བརྗོད་པ་ནི། དགེ་ལེགས་རིན་ཆེན་རྡུལ༴ མཐོང་ཐོས་དྲན༴ སྲིད་པ༴ བཅོམ་ལྡན་དེ་བཞིན་
གཤེགས་དེས་བཀྲ་ཤིས་ཤོག །གསང་བདག༴ ཟླ་གྲགས༴ སྨྲི་ཏི་ཛྙ་ན་དཔལ་ལྡན་ཨ་ཏི་ཤས། །དེ་རིང་འདི་རུ་བཀྲ་ཤིས་བདེ་ལེགས་མཛོད། །ལོ་ཆེན༴ བཤེས་གཉེན༴ སེང་གེའི་
མཚན་དགུ་བསམ་རྒྱལ་ཁ་ཆེ་ཡིས། །དེ་རིང་འདི་རུ་བཀྲ་ཤིས་བདེ་ལེགས་མཛོད། །རིགས་གསུམ་རྗེ༴ ངག་གི་དབང༴ ངག་དབང་བཟང་དང་དཔག་བསམ་དབང་པོ་ཡིས། །དེ་རིང་འདི་

༄༅། །རུ་བཀྲ་ཤིས་བདེ་ལེགས་མཛོད། །ཡོངས་འཛིན་དམ་པ༴ ཀུན་དགའ་བསྟན་འཛིན༴ བཀའ་དྲིན་གསུམ་ལྡན་འཆི་བ་མེད་པའི་སྡེས། །དེ་རིང་འདི་རུ་བཀྲ་ཤིས་
བདེ་ལེགས་མཛོད། །སངས་རྒྱས་ཐམས་ཅད༴ ཐབས་མཁས་ཐུགས༴ རྒྱ་གར་པཎ་ཆེན སོགས་བཀྲ་ཤིས་འོས་རིགས་བརྗོད། ཆོས་སྐྱོང་སྤྱི་བྱེ་བྲག་གང་ཡང་རུང་བར་གཉེར་དུ་གཏད་པ་གལ་དུ་ཆེ་བས་དེ་ཡི་
གསོལ ཁ་གཏོང་། གཏོར་མ་བསྔོས་ཏེ། འགྲོ་བ་སེམས་ཅན་དོན་སླད་དུ། །བདེ་གཤེགས་རྣམས་ནི་བཞུགས་ཀྱི་བར། །བདག་དང་གཞན་གྱི་དོན་གྱི་ཕྱིར། །སྤྲུལ་པའི་གཟུགས་བརྙན་བསྲུང་བར་
མཛོད།། ལན་གསུམ་བརྗོད། སྲུང་མའི་བསྟོད་པ་བྱ། །དེ་ནི་ཆོས་སྐྱོང་བཀོང་བའོ། །ཡོན་བདག་ཁྲུས་བྱས་གོས་རྒྱན་གསར་པ་དང་བཅས་གདན་ལ་བཀོད། མདུན་དུ་འབྲུ་དཀར་གྱི་བཀང་བའི་སྣོད་དུ་ལས་ཀྱི་བུམ་པ་གང་བར་བཞག ༀ་
བཛྲ་ཡཀྵ་ཧཱུཾ། ཨོཾ་སྭ་བྷཱ་ཝ༴ རྫས་རྣམས་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་རྫས་རྣམས་མིང་ཡིག་དང་པོ་ལས་བྱུང་བའི་ལྷ་ཡིས་བྱིན་གྱིས་བརླབས་པ་གྲུབ་པའི་རྫས་ཕུན་
༈ སུམ་ཚོགས་པའི་ནུས་ལྡན་དུ་གྱུར། གྲུབ་པའི་རྫས་སུ་བྱིན་གྱིས་བརླབས་པའི་རྫས་བརྒྱད་རིམ་བཞིན་སློབ་དཔོན་གྱིས་ཐོགས་ཏེ། མེ་ལོང་ཡེ་ཤེས སོགས་ཚིགས་བཅད་རེ་དང་བསྟུན་ནས་དང་པོར་རྟེན་ལ་འབུལ། དེ་ནས་ཡོན་
397

བདག་ལག་ཏུ། དེས་ཀྱང་བུམ་པའི་མཐར་གྲལ་རིམ་བཀོད། །བཀྲ་ཤིས་རྒྱས་པར་བརྗོད། རྒྱས་བསྡུས་སྐབས་བསྟུན་གྱིས་འཐུས། དེ་ནི་ཡོན་བདག་བཀོང་བའོ། །རྩ་རུའི་སྟོན་མོ་སྤྲོ་ན་བྱ། །མཐའ་བསྡུས་པའི་རིམ་པ་སྤྱི་ལྟར་རོ། །ཅི་དགའ་
བའི་སྤྱོད་ལམ་ལ་འཇུག དེས་རིགས་བསྒྲེས་ཏེ། ལམ་ཟབ། བདེ་མཆོག ཕག་མོ་ལྟ་བུའི་མཚོན། ལྷ་གང་གི་ཆོ་ག་ལ་བརྟེན་ཀྱང་རུང་ཞིང་བསྒྱུར།ཁ་ཅུང་ཟད་ལས་ཆོ་གའི་ཁྲིགས་ཁ་འདི་ཁོ་ནས་འགྲུབ་བོ། །ཧ་ཅངམངན་སྒོམ་ཆེན་གཡེང་
བས་ཁྱེར། །ཤིན་ཏུ་བསྡུས་ན་ཚིག་དོན་བརྡའ་མི་རྟོགས། །ཇི་ལྟར་མཚམས་པའི་ཆོག་ཁྲིགས་ནོར་བུའི་ཕྲེང་། །རྣམ་དཔྱོད་ལྡན་པའི་མགུལ་དུ་མཛེས་གྱུར་ཅིག །ཅེས་བྱ་བ་འདི་ནི་སྒོམ་ཆེན་ལ་ཉེ་བར་མཁོ་བའི་རབ་གནས་སྦྱོར་དངོས་རྗེས་གསུམ་
ཚང་བ་ཞིག་དགོས་ཞེས། དཔལ་གནམ་ལྡིང་གི་སྒྲུབ་པ་ནམ་མཁའ་དར་རྒྱས་ཀྱི་ནན་བསྐྱེད་དེ་བསྐུལ་བ་ལྟར་ཉུང་ངུ་རྣམ་གསལ་གྱི་ཚུལ་དུ་བྱ་བཏང་བུདྡྷ་བཛྲ་ཞེས་བྱ་བས་ལྷོ་ཕྱོགས་ཟི་མ་བྲག་གི་ཡང་སྟེང་ཆོས་ལྡིང་དཔལ་གྱི་ནགས་ཚལ་དུ་བྲིས་པས་དགེ་
ལེགས་འཕེལ་བར་གྱུར་ཅིག རྒྱལ་བའི་དགོངས་དོན་རིན་ཆེན་བུམ་བཟང་ནས། །རྒྱལ་སྲས་མཁས་པའི་དབང་དེས་བཅུད་ཕྱུང་བའི། །རབ་གནས་བདུད་རྩིའི་བུམ་བཟང་མི་ཟད་པ། །བློ་དམན་བློའི་བུ་གར་འཇུག་བདེའི་ཕྱིར། །འབབས་པའི་
སྟེགས་འདི་སྒྲུབ་རྒྱུད་ཉི་མས་བགྱིས། །དམ་པའི་གསུང་གསང་གསེར་སྦྱང་དག་པའི་ཁམས། །མི་ཤེས་བརྗོད་པས་དྲི་མར་བགྱིས་གྱུར་ལ། །ཉེས་གང་མཆིས་རྣམས་རྒྱལ་བའི་སྤྱན་སྔར་བཤགས། །དགེ་དེས་མཆོག་གསུམ་རྟེན་རྣམས་ཉམས་པ་

།མེད། །བདག་གཞན་བསོད་ནམས་ཡེ་ཤེས་ཚོགས་རྫོགས་ཤོག། །།
400 (B)

BlankPage AsPerOriginalDocument
400(B)

༄༅། །བར་དོའི་ཆོས་བཤད་ཐར་པ་མཆོག་གི་གྲོང་ཁྱེར་དུ་འཇུག་པའི་སྒོ་ཆེན་ཞེས་བྱ་བ་བཞུགས་སོ།།

།སྟོབས་བཅུའི་སྟོབས་ལྡན་ལྷ་ཡི་བླ། །མངོན་དགའི་ཞིང་དུ་མངོན་དགའ་བའི། །དཔལ་ལྡན་དཔལ་གྱི་
འབྱུང་ཁུངས་ཆེ། །མི་འཁྲུགས་མགོན་པོས་མགོན་མཛོད་ཅིག །སྲིད་པ་བར་དོའི་གྲོང་ཁྱེར་དུ། །གཏད་མེད་འཁྱམས་པའི་རྣམ་ཤེས་ལ། །ཆོས་ཀྱི་
གྲོས་འདེབས་སྙིང་པོའི་གནད། །ནད་ལ་ཕན་པའི་སྨན་བཞིན་བསྟེན།། རྡོ་རྗེ་མི་འཁྲུགས་པ་དང༌། ཀུན་རིག་དང༌། གཙུག་དགུ་སོགས་ངན་སོང་སྦྱོང་བའི་ཆོ་ག་ལ་ཉེ་བར་
མཁོ་བའི་ཡན་ལག་བར་དོའི་ཆོས་བཤད་གོ་བདེ་ཉུང་ངུ་ཞིག་འབྲི་བར་བྱ་སྟེ། ཕུང་པོ་དངོས་སུ་ཡོད་དམ་མེད་ཀྱང་རུང༌། གནས་གོས་སར་དམིགས་པ་གསལ་པའི་ངང་ནས་ཆོ་ག་ལྷག་ཆད་མེད་

ཆོས་
།པར་བཏང་། ཆོས་བཤད་ཀྱི་དུས་ལ་བབ་ཚེ། སྤྱིར་སེམས་ཅན་ཡོངས་དང་། བྱེ་བྲག་བར་སྲིད་པ། ཁྱད་པར་གཤིན་པོ་དེ་ལ་ཞེ་ཐག་པ་ནས་སྙིང་བརྩེ་བའི་
བསམ་པས། ངག་དལ་ཞིང་གོ་བདེ་བའི་སྒོ་ནས་འདི་སྐད་བརྗོད་པར་བྱའོ།། ཆེ་གེ་མོ་ཁྱོད་ཤི་ནས་ཡིད་ལུས་བར་དོ་ན་འཁྱམས་ཀྱི་ཡོད་པ་ཡིན་པས་ངོ་ཤེས་པར་གྱིས་ལ་
འདི་བཞིན་ཡིད་ལ་ཞོག །སྔར་གསོན་དུས་དང་སྣང་བའི་འཆར་ཚུལ་མི་འདྲ་བར་འབྱུང་བཞི་གོ་ལོག་པའི་འཁྲུལ་སྣང་ལ་འཇིགས་པའི་སྒྲ་བཞི་སོགས་
འབྱུང་སྟེ། ས་རླུང་གིས་རི་ཉིལ་བ་ལྟ་བུའི་སྒྲ་དང་ས་གཡོ་བའི་སྣང་བ། ཆུ་རླུང་གིས་རྒྱ་མཚོ་རླབས་འཆོལ་བའི་སྒྲ་དང་འཇིག་རྟེན་ཆུས་གང་བའི་སྣང་
བཤད་

བ༑ མེ་རླུང་གིས་ནགས་ཚལ་ལ་མེ་མཆེད་པའི་སྒྲ་དང་ཕྱོགས་མཚམས་ཐམས་ཅད་མེས་གང་བའི་སྣང་བ། རླུང་གི་རླུང་གིས་འབྲུག་སྟོང་དུས་གཅིག་ཏུ་ལྡིར་བ་ལྟ་བུའི་སྒྲ་དང་ཐོག་འབབ་པའི
སྣང་བ། གཞན་ཡང་གནམ་ས་སྟེང་འོག་ལོག་པ་དང༌། སྒྲ་དྲག་པོ་ཐོས་པ་དང་གནོད་སྦྱིན་དང་སྲིན་པོ་ཁྲོས་པའི་རྣམ་པ་མཐོང་བ་དང༌། སེང་གེ་དང༌། སྟག་གཟིག་དང༌། དོམ་དྲེད་
དང་༑ ཁྱི་ལ་སོགས་པ་འཇིགས་སུ་རུང་བས་འཚེ་བ་ལ་སོགས་པ་མང་པོ་སྣང་བ་ལ་འཆར་སྲིད་ཀྱང༌། རང་སེམས་འཁྲུལ་པའི་སྣང་བ་མི་འདྲ་བ་སྣ་ཚོགས་བར་དོའི་ལས་སྣང་ལ་ཤར་བ་ཡིན་དེ་
ལྟར་ཇི་ཙམ་ཤར་ཡང་རྨི་ལམ་དུ་ཤར་བ་དང་ཁྱད་མེད་པས་འཇིགས་མི་དགོས་པས་འབྲོས་པའི་དམིགས་རྣམས་མ་བྱེད་པར་ལྷོད་ཀྱིས་གློད་དང་རང་གྲོལ་དུ་འགྲོ། ཡང་མཐོང་སྣང་ལ་གཅོང་གཡང་
ཆེན་པོ་དཀར་པོ་དང་དམར་པོ་དང༌། ནག་པོ་དང་གསུམ་གང་རུང་ལ་ལྟུང་བའི་སྣང་བ་ཡོང་སྲིད་དེ། དེ་འདོད་ཆགས་ཞེ་སྡང་གཏི་མུག་ནང་ན་ཡོད་པའི་རང་མདངས་ཕྱིར་རོལ་དུ་ཤར་བ་
ཡིན༑ དེ་ཀ་རང་སེམས་སྟོང་པའི་རང་སྣང་ཡིན། བདེན་བདེན་རྟག་རྟག་ཏུ་གྲུབ་པ་མེད། རང་སྣང་དུ་ངོ་ཤེས་པས་ཆོག་རང་ཞིར་འགྲོ། འོད་ཀྱི་ལམ་དཀར་པོ་དེ་ལྷའི་ལམ། དམར་པོ་

༼༢ ༄༅། །མི། སེར་པོ་དུད་འགྲོ། སྔོན་པོ་ཡི་དྭགས། ནག་པོ་དམྱལ་བའི་ལམ་ཡིན་པས་ཏབ་ཏོབ་ལ་ལམ་དེ་དག་ཏུ་འགྲོ་བའི་འདུན་པ་མ་བྱེད་པར་རིག་པ་རང་ཚོད་
ཟུངས༑ གཞན་ཡང་ཁ་དོག་སྣ་ཚོགས་པའི་འོད་དང༌། ཐིག་ལེ་ཐིག་ཕྲན་གྱི་འཕྲོ་འདུ་དང༌། ཆར་རླུང་དྲག་པོས་དེད་པ་དང་། ཁྲོ་བོ་ཁྲོ་མོས་འཇིགས་སྟོན་པ་དང༌། ཕོ་ཉ་གཏུམ་པོས་རྒྱོབ་
ཅིག་གསོད་ཅིག་ཟེར་བ་དང༌། གཤིན་རྗེའི་སྐྱེས་བུས་དེད་པ་དང༌། ཁྲིད་པའི་སྣང་བ་འབྱུང་སྟེ། བར་དོའི་ལས་ཀྱི་འཁྲུལ་སྣང་ཡིན། རྨི་ལམ་དུ་དེ་དག་བྱུང་བ་དང་ཁྱད་པར་གཅིག་ཀྱང་
མེད༑ དེ་ལ་འཇིགས་ནས་བྲོས་ན་མངལ་ངན་པར་ཚུད་པས་རིག་པ་ཚོ་བཟུང༌། ཤེས་པ་ལྷོད་ཀྱིས་གློད་པས་རང་ཤར་རང་གྲོལ་དུ་འགྲོ། དེ་ཡང་གཤིན་རྗེས་ཁྲིད་པའི་འཇིགས་སྣང་གིས་རྐྱེན་
བྱས་ལྕགས་ཀྱི་ཁང་པ་མེ་འབར་བར་ཞུགས་ན་དམྱལ་བར་སྐྱེ། སྡོང་རྡུམ་དང་བྱ་སྐྱིབས་སུ་ཡིབ་ན་ཡི་དྭགས་དང་དུད་འགྲོར་སྐྱེ། ངང་པས་བརྒྱན་པའི་མཚོར་བྱིང་ན་ཤར་གྱི་ལུས་འཕགས་པོར་
3 སྐྱེ༑ བ་ལང་གིས་བརྒྱན་པའི་མཚོར་བྱིང་ན་ནུབ་བ་ལང་སྤྱོད་དུ་སྐྱེ། རྟས་བརྒྱན་པའི་མཚོར་བྱིང་ན་བྱང་སྒྲ་མི་སྙན་དུ་སྐྱེ། ཁང་བཟང་དུ་འཇུག་པ་དང་ཕ་མའི་འདུ་འཕྲོད་མཐོང་ན། ལྷོ་འཛམ་བུ་

གླིང་དུ་སྐྱེ་བའི་ལྟས་ཡིན། ལྷའི་གཞལ་ཡས་ཁང་དང་། རྒྱན་དང་ལོངས་སྤྱོད་མཐོང་བ་ལ་ཆགས་ན་ལྷར་སྐྱེ་བའི་མཚན་མ་ཡིན་ཀྱང་རང་སེམས་ཀྱིས་བཟོས་པ་ཡིན་པས། དེ་དག་ལ་འཇིགས་
སྣང་མ་བྱེད་པར་གཟུགས་གང་མཐོང་བླ་མ་དང་ཡི་དམ་གྱི་ཞལ་མཐོང་བ་ཡིན་སྙམ་མོས་གུས་བསྐྱེད། སྒྲ་ཐོས་པ་ཐམས་ཅད་དམ་པའི་ཆོས་ཀྱི་སྒྲ་ཐོས་པ་ཡིན་བསམ་པའི་དད་ཤུགས་
བསྐྱེད༑ ཡིད་ཀྱི་དྲན་རྟོག་གང་ཤར་ཀྱང་ཆོས་སྐུའི་རྣམ་རོལ་ཡིན་སྙམ་པ་གྱིས་ལ་དགའ་བ་བསྒོམ། ད་སྐྱིད་སྡུག་གང་ཡོང་ཡང་བླ་མ་མཁྱེན་སྐྱབས་སུ་མཆི་བསམ་གྱིན་མོས་གུས་དུང་དུང་
གྱིས༑ དཀོན་མཆོག་གསུམ་གྱི་རྟེན་དང་ལྷ་ཁང་དང་། དགེ་སློང་གི་དགེ་འདུན་དང་། བླ་མ་དགེ་བའི་བཤེས་གཉེན་མཐོང་ན་དེ་རྣམས་ལ་བློ་ལྷན་གྱིས་གཏོད། མོས་གུས་དུང་དུང་བ་
གྱིས༑ ད་དལ་འབྱོར་གྱི་མི་ལུས་རྣམ་པར་དག་པ་ཞིག་བླངས་ནས། དམ་པའི་ཆོས་ཉམས་སུ་ལེན་པའི་སྐྱེས་བུ། སེམས་ཅན་ཚད་མེད་ལ་ཕན་ཐོག་པ་ཞིག་བྱ་དགོས་སྙམ་པའི་ལྷག་བསམ་གྱིས་
ལ་སྨོན་ལམ་ཐོབ། དཀོན་མཆོག་གསུམ་ལ་བློ་འགེལ་གྱི་སྐྱབས་འགྲོ་ཞེ་ཐག་པ་ནས་གྱིས། བར་དོའི་རྟེན་འདི་ཆུ་ནང་གི་ཀོ་བ་དང་འདྲ་བསྒྱུར་སླ་བ་ཡིན། དེའི་རྒྱུ་མཚན་གྱིས་ཡིད་ལ་གང་༔

ཆོས ༄༅། །བསམས་ཚེགས་མེད་དུ་འགྲུབ་པ་ཡིན་པས་ངའི་གདམས་ངག་འདི་རྣམས་སེམས་ལ་ཞོག །རང་སེམས་དྲན་པས་ཆེར་གྱིས་བཟུང་ལ་ཤེས་པ་དགའ་ཡལ་ལེ་
ཟ
ཐོང་༑ ཁྱེད་ཀྱི་འདུན་མ་ལེགས་པ་ཡིན་ནོ།། ཞེས་བརྗོད། ཡང་སྔར་སེམས་ངོ་འཕྲོད་པའི་རིགས་ཡིན་ན། རང་སེམས་ཀྱི་གནས་ལུགས་ལ་ཆེར་ཏེ་ལྟོས། སྣང་བ་ཐམས་ཅད་སེམས་ཀྱི་ཆོ་འཕྲུལ་ཡིན་
པས༑ གང་ཤར་གྱི་ཐོག་ཏུ་ལྷོད་ཀྱིས་གློད། ཤིགས་ཀྱིས་ཤིག །སེམས་སྟོང་གསལ་ཡེ་ནས་ཆོས་ཀྱི་སྐུ། རང་བཞིན་གྱིས་འོད་གསལ་བ། བླ་མས་ངོ་སྤྲད་ཅིང་རང་གིས་ཉམས་སུ་བླངས་
བཞི་
བྱོན པའི་དགེ་སྦྱོར་རང་ངོ་རང་ཤེས་ཀྱི་སྟེང་དུ་ཞོག་ཅིག །དེ་ཀའི་ངང་ནས་གཞན་ཕན་བྱང་ཆུབ་སེམས་ཀྱིས་མཚམས་སྦྱར་ནས་སངས་རྒྱས་ཀྱི་བསྟན་པ་དང་སེམས་ཅན་ཐམས་ཅད་ལ་ཕན་པའི་ལུས་
ཁྱད་པར་ཅན་ལེན་པའི་འདུན་པ་དང་། སྨོན་ལམ་རྣམ་པར་དག་པར་ཡང་དང་ཡང་དུ་ཐོབ་མཛོད། ཅེས་གསལ་འདེབས་བྱའོ། །འདི་ཕྱི་གཉིས་ཀྱི་བར་མ་དེར། །ལས་ཀྱི་འཁྱམས་ཚེ་ངོ་སྤྲོད་ཚིག །འདི་ལྟར་འདོམས་
༈ མཁས་བླ་མ་དེ། །རྡོ་རྗེ་འཆང་ལས་གཞན་དུ་ཅི། །རང་ལ་གདེང་མེད་ན་ཡང་གཞན། །མགོ་བོ་བསྐོར་བའི་ཁྲམ་བཤད་དེ། །ཁྱིམ་པའི་སྣང་ངོར་མཛེས་སྲིད་ཀྱང་། །སྨྲ་བ་པོ་ལ་ཁུར་དུ་ལྕི། །འདི་བྲིས་དགེ་བའི་དངོས་པོ་དཀར། །ཀུན་གསལ་

ཁྱོན་རྗེས་ཉེར་འགྲོ་དེས། །སྲིད་པའི་འཁོར་ལོ་རྒྱུན་བཅད་ནས། །ལོངས་སྤྱོད་རྫོགས་པའི་སྐུ་ཐོབ་ཤོག །བླ་མ་གསར་བུ་འགའ་ཞིག་ལ་ཕན་པའི་ལྷག་བསམ་གྱིས་ཀུ་སཱ་ལི་བུདྡྷའི་མིང་ཅན་གྱིས་ཤྲཱི་རྒོད་ཚང་རི་ཁྲོད་དུ་བྲིས་པའོ།།

༄༅། །མངོན་པར་དགའ་བའི་ཞིང་དུ་འདྲེན་པའི་སྨོན་ལམ་ཡིད་ཀྱི་ཤིང་རྟ་ཞེས་བྱ་བ་བཞུགས་སོ།།

།བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ་བདེ་
བར་གཤེགས་པ་འཇིག་རྟེན་མཁྱེན་པ། སྐྱེས་བུ་འདུལ་བ་ཁ་ལོ་བསྒྱུར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་
འདས་འཚོ་ཞིང་གཞེས་པ་མི་འཁྲུགས་པའི་ཞབས་ཀྱི་པདྨོ་དྲི་མ་མེད་པ་ལཾ་དུས་དང་རྣམ་པ་ཀུན་ཏུ་ཕྱག་འཚལ་ཞིང་སྐྱབས་སུ་མཆིའོ། །སངས་རྒྱས་ཀྱི་ཞིང་
དེ་ན་དེ་བཞིན་གཤེགས་པ་དང་སངས་རྒྱས་དང་ཐམས་ཅད་མཁྱེན་པ་ཉིད་ཀྱི་གྲངས་སུ་འགྲོ་བའི་བྱང་ཆུབ་སེམས་དཔའ་སེམས་དཔའ་ཆེན་པོ་སྤོས་ཀྱི་གླང་པོ་

།ཆེ་དང་བ་གླང་སྤོས་ཀྱི་གླང་པོ་ཆེ་ལ་སོགས་པའི་བྱང་ཆུབ་སེམས་དཔའ་དང་། ཉན་ཐོས་དགྲ་བཅོམ་པའི་དགེ་སློང་གི་དགེ་
འདུན་ཆེན་པོ་ཚད་མེད་གྲངས་མེད་བསམ་གྱིས་མི་ཁྱབ་ཅིང་བརྗོད་དུ་མེད་པའི་ཡང་བརྗོད་དུ་མེད་པ་དེ་དག་ཐམས་ཅད་ལ་ཕྱག་འཚལ་ལོ། །ད་ལྟར་ཕྱོགས་
བཅུའི་སངས་རྒྱས་ཀྱི་ཞིང་ན་བཞུགས་པའི་བཅོམ་ལྡན་འདས་སྲས་དང་སློབ་མའི་ཚོགས་ཀྱིས་བསྐོར་བ་རྣམས་ལ་ཕྱག་འཚལ་ལོ། །ཉན་ཐོས་དགེ་འདུན་
ཆེན་པོས་ཀུན་ནས་བསྐོར། །བྱང་ཆུབ་སེམས་དཔའི་ཚོགས་ཀྱིས་མདུན་དུ་བདར། །བགྲང་ཡས་ལྷ་མིའི་དབུས་ན་ཆོས་སྟོན་པའི། །སངས་རྒྱས་མི་

འཁྲུགས་པ་ལ་ཕྱག་འཚལ་ལོ། །གང་གི་སྨོན་ལམ་དག་པའི་གཟི་བརྗིད་དང༌། །དྲི་མེད་མཚན་དང་སྔོན་གྱི་སྤྱོད་པའི་མཐའ། །ཡོངས་སུ་བསྒྲགས་པ་ཙམ་གྱིས་སྲིད་པའི་རྨོངས། །མ་ལུས་
འཕྲོག་པ་དེ་ལ༴ སེམས་ཀྱི་གླང་པོ་ཡེ་ཤེས་ལྕགས་ཀྱུས་བཏུལ། །སྒྲིབ་གཉིས་བུད་ཤིང་ཉེར་ཞིའི་མེ་ལ་བསྲེགས། །བདུད་ཀྱི་ལས་རྣམས་བྱམས་པའི་མཚོན་གྱིས་གཏུབས། །འདབ་བརྒྱ་
ལྟར་རྒྱས་དེ་ལ༴ དམ་པའི་གྲིབ་བསིལ་གྲགས་སྙན་མེ་ཏོག་དཀར། །མ་སྨད་སྙིང་སྟོབས་ཕུན་ཚོགས་འབྲས་བུས་དུད། །བསོད་ནམས་སྐྱེད་མོས་ཚལ་གྱི་དཔལ་གཅིག་པུ། །སངས་རྒྱས་
ལྗོན་པའི་མཆོག་ལ འཆི་མེད་གྲུབ་པའི་ཟུར་ཕུད་མཁའ་ལ་རྒྱུ། །ཡོན་ཏན་མི་ཟད་གློག་འགྱུའི་དཔལ་ཡོན་ཅན། །སྟོབས་བཅུ་ལྡན་པའི་ཞབས་རྡུལ་སྤྲིན་ཕྲེང་གིས། །སྲིད་པའི་ཚ་གདུང་སྐྱོབ་
དེར༴ སུམ་ཅུ་གཉིས་མཚན་དཔེ་བྱད་བརྒྱ་ཕྲག་བཅུས། །རབ་མཛེས་ལྟ་བས་མི་ངོམ་བདུད་རྩིའི་གཟུགས། །མཁའ་ལྡིང་གནས་ཀྱི་རིན་ཆེན་མཆོད་སྡོང་ནི། །བཻཌཱུར་མཐོན་མཐིང་དང་
འདྲར༴ སྐུ་ཚེ་བསྟན་པ་བསྐལ་ཆེན་འབུམ་ཕྲག་བཅུ། །ཞིང་གི་ཁྱོན་དང་ཉན་ཐོས་བྱང་སེམས་ཀྱི། །འདུས་པ་རྒྱ་མཚོའི་གཏིང་མཐའ་མི་མངོན་པའི། །འདྲེན་པ་མཉམ་མིད་ཐུགས་རྗེའི་སྤྱན

༧༥ ༄༅། །གྱིས་གཟིགས། །སྐྱེ་བོ་ཉོན་མོངས་དུག་གིས་མགོ་རྨོངས་ནས། །འགྲོ་དྲུག་བར་མ་དོ་རུ་འཁྱམས་པ་རྣམས། །དེ་རིང་ཉིད་དུ་ཕན་མཛད་ཕྱག་རྐྱོངས་ལ། །མངོན་
དགའི་ཞིང་དུ་དྲོངས་ཤིག་མི་འཁྲུགས་པ། །བདག་གིས་སྦྱིན་དང་ཚུལ་ཁྲིམས་བཟོད་བརྩོན་འགྲུས། །བསམ་གཏན་ཤེས་རབ་དགེ་བ་བསྒྲུབས་པ་རྣམས། །འགྲོ་བ་ཀུན་གྱི་ཐུན་མོང་ཉིད་གྱུར་
དེས༑ །ཐམས་ཅད་མངོན་དགའི་ཞིང་དུ་སྐྱེ་བར་ཤོག །གང་དྲུང་མགོན་དེས་སངས་རྒྱས་བྱང་ཆུབ་ཤིང༌། །རིན་ཆེན་བདུན་གྲུབ་དཔག་ཚད་འབུམ་ལྡན་པ། །ལྷུན་པོ་དབང་པོའི་ཚོན་གྱིས་
མཛེས་འདྲ་བའི། །མངོན་པར་དགའ་བའི་ཞིང་དུ་སྐྱེ་བར་ཤོག །ཕ་རོལ་ཕྱིན་དང་མངོན་ཤེས་དབང་པོ་སྟོབས། །བྱང་ཆུབ་ལམ་གྱི་ཡན་ལག་བརྗོད་པའི་སྒྲ། །སྙན་པར་སྒྲོགས་པའི་ཤིང་
དབང་དེ་བལྟ་ཕྱིར། །མངོན་པར་དགའ་བའི༴ གསེག་མ་རི་དང་མུ་སྟེགས་ཅན་གྱི་གནས། །སྙིགས་མ་ལྔ་དང་ཡིད་མི་འོང་ཀུན་དང་། །ངན་སོང་གསུམ་དང་ལོག་པར་ལྟུང་མེད་པ།
༴ མངོན་པར་དགའ་བའི༴ ས་གཞི་ཐམས་ཅད་མཉམ་པ་གསེར་མདངས་ཅན། །རེག་ན་བདེ་བ་ཀ་ཙ་ལིནྡྷ་བཞིན། །མནན་ན་ནེམ་འགྱུར་བཏེགས་ན་འཕར་བྱེད་པ། །མངོན་པར་དགའ་

བའི༴ མནྡཱ་ར་སོགས་མེ་ཏོག་ཚོགས་ཀྱིས་བརྒྱན། །ལྷ་གནས་ནོར་བུའི་ཚོགས་ནི་ཕྱོགས་བཅུར་བཀྲམ། །གསེར་གྱི་པདྨོའི་ཕྲེང་བ་འཁྲིགས་པའི་གཞི། །མངོན་པར་དགའ་བའི༴ མེ་ཏོག
འབྲས་བུས་རྟག་པར་དུད་གྱུར་པའི། །དྲི་མེད་རིན་ཆེན་ལྗོན་པའི་གྲིབ་བསིལ་དང༌། །དཔག་བསམ་འཁྲི་ཞིང་གཞོན་ནུའི་ལྡིང་ཁང་ཅན། །མངོན་པར་དགའ་བའི༴ གསེར་གྱི་ཏ་ལའི་ལྗོན་ཤིང་
ཕྲེང་བ་རྣམས། །རླུང་གིས་བསྐྱོད་པས་སྙན་དང་འཇེབས་པ་དང་། །ཡིད་འོང་ཆགས་པར་འགྱུར་བའི་སྒྲ་དབྱངས་ཅན། །མངོན་པར་དགའ་བའི༴ རྣམ་ལྔའི་མདངས་གསལ་དྲི་ཞིམ་གོས་དང་
རྒྱན༑ །ཡིད་འོང་དཔག་བསམ་ཤིང་ལས་ད་ལྟ་འཁྲུངས། །བསམ་པས་ལྷ་ཡི་ཟས་མཆོག་མདུན་འབྱུང་བ། །མངོན་པར་དགའ་བའི༴ རིན་ཆེན་སྣ་བདུན་གཞལ་མེད་ཁང་བརྩེགས་ནང་། །
རིན་ཆེན་བདུན་ཁྲི་འབོལ་བའི་སྟན་ཅན་རྣམས། །འཆི་མེད་གྲོང་ཁྱེར་ས་ལ་བཀོད་འདྲ་བའི། །མངོན་པར་དགའ་བའི༴ འབྱུང་འབྲང་མི་སྣང་འདོད་པ་ལྟར་བྱེད་པའི། །གསེར་གྱི་བྱེ་མ་བརྡལ་
བའི་རྫིང་བུའི་འགྲམ། །ལྷ་ཤིང་མྱ་ངན་མེད་པའི་ཕྲེང་བས་མཛེས། །མངོན་པར་དགའ་བའི༴ ཧ་ཅང་དྲོ་མིན་གྲང་མིན་འཇམ་དང་ལྡན། །དྲི་ཞིམ་སྤོས་ཀྱི་བྱ་བ་བྱེད་པའི་རླུང༌། །འདོད་ན་

༧༢༄༅། །ལྡང་ཞིང་མི་འདོད་ཞི་འགྱུར་བའི། །མངོན་པར་དགའ་བའི༴ འགས་ཀྱང་ལྷ་དང་མི་ཕྱེད་སྐྱེས་པ་དང༌། །བུད་མེད་སྐྱོན་བྲལ་དབྱངས་ཅན་བུ་མོ་ཡི། །མཚར་༅
སྡུག་ཡོན་ཏན་ཀུན་འཛིན་ཤ་སྟག་པ། །མངོན་པར་དགའ་བའི༴ ཆགས་ན་བལྟ་བའི་རྩེ་དགས་འདོད་བྲལ་ཞིང་། །ཞག་བདུན་མངལ་དུ་གནས་དང་འཛིན་བྱེད་མ། །བསམ་གཏན་གཉིས་པར་
སྙོམས་ཞུགས་བདེ་མྱོང་འདྲའི། །མངོན་པར་དགའ་བའི༴ ཞབས་བཀོད་གསེར་གྱི་པདྨོ་རྟག་བསྐྲན་པའི། །མི་འཁྲུགས་ཆོས་རྒྱལ་མཆོད་ཕྱིར་ལྷ་དང་མིའི། །ངང་པ་རྟག་པར་འདུ་བ་པདྨའི་
མཚོ༑ །མངོན་པར་དགའ་བའི༴ ཉི་ཟླ་སྣང་བྱེད་ཐམས་ཅད་ཟིལ་མནན་ནས། །སངས་རྒྱས་འོད་ཀྱིས་རྟག་པར་སྟོང་གསུམ་ཀུན། །གུར་གུམ་གཞོན་ནུའི་མཛེས་པ་སྟོན་བྱེད་པ། །མངོན་པར་
དགའ་བའི༴ ས་གཞི་ལྷ་ཡི་ཕུན་ཚོགས་ཡོངས་ཀྱིས་བསྟར། །མཁའ་ནས་མཐོ་རིས་གྲོང་གིས་བརྒྱན་པའི་བར། །གསེར་དངུལ་བཻ་ཌཱར་ཐེམ་སྐས་སྦྲེལ་བ་ཅན། །མངོན་པར་དགའ་
༴ བའི༴ མགོན་དེའི་ཆོས་ཀྱི་མདུན་སར་ལན་རེ་རེས། །སེམས་ཅན་དཔག་མེད་དགྲ་བཅོམ་ཉིད་ཐོབ་ཅིང༌། །དེ་དག་ཆོ་འཕྲུལ་གསུམ་གྱིས་འདའ་བགྱིད་པ། །མངོན་པར་དགའ་བའི༴ དེ་

ལྟར་ཐོགས་པའང་སྟན་གཅིག་ཆོས་དང་པོས། །རྒྱུན་ཞུགས་གཉིས་པས་ཕྱིར་འོང་གསུམ་པ་ཡིས། །ཕྱིར་མི་འོང་དང་བཞི་པར་དགྲ་བཅོམ་པ། །མངོན་པར་དགའ་བའི༴ སོ་སོ་རིག་དང་རྫུ་
འཕྲུལ་རྐང་པ་བཞི། །མངོན་ཤེས་དྲུག་ལྡན་ཐོས་པ་ཀུན་འཛིན་ཅིང༌། །རྣམ་ཐར་བརྒྱད་ལ་བསམ་གཏན་པས་གཏམས་པ། །མངོན་པར་དགའ་བའི༴ གང་དུ་སྐྱེས་པས་བདེ་གཤེགས་ལ་
བསྟེན་ཅིང༌། །བདུད་ཀྱིས་མི་བརྫི་ཉན་རང་སར་མི་ལྟུང༌། །རྫོགས་པའི་བྱང་ཆུབ་ལུང་བསྟན་ཐོབ་འགྱུར་པ། །མངོན་པར་དགའ་བའི༴ མི་འཁྲུགས་མགོན་དེའི་དམ་ཆོས་ཀུན་འཛིན་
ཅིང་༑ །འཆང་དང་ཀློག་ཅིང་ཀུན་ཆུབ་སྟོན་བྱེད་པ། ྋ།ཚེ་འཕོས་ནས་ཀྱང་བརྗེད་པར་མི་འགྱུར་བ། །མངོན་པར་དགའ་བའི༴ ཕྱོགས་བཅུའི་ཞིང་ཀུན་ཕྱིན་ནས་རྒྱལ་རྣམས་ཀྱི། །དམ་པའི་
* ཆོས་བཟུང་སླར་ཡང་ལྡོག་བྱེད་པ། །མཁས་པ་རྒྱ་མཚོའི་དེད་དཔོན་ཁོ་ནའི་གླིང༌། །མངོན་པར་དགའ་བའི༴ བྱང་ཆུབ་དམ་པར་སངས་རྒྱས་མ་གྱུར་བར། །སངས་རྒྱས་ཞིང་ནས་སངས་
རྒྱས་ཞིང་འགྲོ་ཞིང༌། །ཐུབ་པའི་ཁྱུ་མཆོག་ཐམས་ཅད་མཉེས་བགྱིད་པ། །མངོན་པར་དགའ་བའི༴ ཁྱིམ་དུ་གནས་སམ་རབ་ཏུ་བྱུང་བའི་སྲས། །གལ་ཏེ་ཆོས་ཀྱི་མདུན་སར་མི་སྣང་

༧༥ ༄༅། །ནའང༌། །སངས་རྒྱས་མཐུ་ཡིས་ཐོས་ནས་འཛིན་བྱེད་པ། །མངོན་པར་དགའ་བའི༴ འཆི་འཕོ་ན་ཡང་སྐྱེ་འགྱུར་ཞིང་གང་དང༌། །ཕྱོགས་བཅུའི་སངས་རྒྱས་བྱང
ཆུབ་སེམས་དཔའི་སྤྱོད། །མངོན་སུམ་སྣང་བ་ཉིད་དུ་མི་འབྲལ་བ། །མངོན་པར་དགའ་བའི༴ ཚད་མེད་སྤྲུལ་པས་མཐའ་ཀླས་སེམས་ཅན་གྱི། །ཉེས་པའི་དུག་སྡོང་རྩད་ནས་འབྱིན་མཛད་
པའི༑ །ཕྱིར་མི་ལྡོག་པའི་སེམས་དཔའ་རྒྱ་མཚོའི་གནས། །མངོན་པར་དགའ་བའི་ཞིང་དུ་སྐྱེ་བར་ཤོག །མངོན་པར་དགའ་བའི་ཞིང་དུ་སྐྱེས་ནས་ཀྱང་། །མི་འཁྲུགས་པ་ཡི་སྔོན་གྱི་སྨོན་ལམ་
དང་༑ །བྱང་ཆུབ་སྤྱོད་པའི་རྗེས་སུ་སློབ་བྱེད་ཅིང༌། །བྱང་ཆུབ་དམ་པར་ལུང་བསྟན་ཐོབ་པར་ཤོག །མི་འཁྲུགས་པ་ཡི་སྤྱོད་ལ་གནས་ནས་ཀྱང༌། །སངས་རྒྱས་བྱེ་བ་ཁྲག་ཁྲིག་མཉེས་བྱེད་
ཅིང་༑ །དགེ་བའི་རྩ་བ་ཐམས་ཅད་རྫོགས་བྱས་ནས། །མི་འཁྲུགས་རྒྱལ་བའི་གོ་འཕང་ཐོབ་གྱུར་ཅིག །དད་པས་ཡིད་བརླན་ལག་གཉིས་ཐལ་སྦྱར་ནས། །སྨོན་ལམ་མཆོག་འདི་ལན་མང་
༴ འདོན་བགྱིད་ན། །ཤར་ཕྱོགས་མངོན་པར་དགའ་བའི་སྟོན་པ་དེས། །ཐུགས་རྗེའི་ཕྱག་གིས་མྱུར་དུ་འཛིན་པར་འགྱུར། །འདི་ནས་ཉིང་མཚམས་སྦྱར་མ་ཐག །དག་པའི་ཞིང་མཆོག་མངོན་

དགའ་རུ། །པདྨོའི་སྙིང་པོའི་ཟེའུ་འབྲུ་ལ། །བརྫུས་ཏེ་སྐྱེ་བ་ལེན་པར་ཤོག །པདྨོ་འདམ་གྱིས་མ་གོས་ལྟར། །སྲིད་གསུམ་དྲི་མས་མ་གོས་པར། །སྲིད་པའི་པདྨོ་ལས་གྲོལ་ཞིང༌། །མངོན་
པར་དགའ་བར་སྐྱེ་བར་ཤོག །དེ་བཞིན་གཤེགས་པ་ཁྱེད་སྐུ་ཅི་འདྲ་དང༌། །འཁོར་དང་སྐུ་ཚེའི་ཚད་དང་ཞིང་ཁམས་དང༌། །ཁྱེད་ཀྱི་མཚན་མཆོག་བཟང་པོ་ཅི་འདྲ་བ། །དེ་འདྲ་ཁོ་ནར་བདག་
སོགས་འགྱུར་བར་ཤོག། དེ་ལྟར་སངས་རྒྱས་མི་འཁྲུགས་པའི་ཞིང་བཀོད་པའི་སྨོན་ལམ་འདི་ནི། ནང་གི་རྣལ་འབྱོར་གྱི་སྟོབས་རྒྱས་པས་བཅོས་མའི་འཁྲི་བ་ཀུན་ཞིག་པའི་རྣལ་འབྱོར་པ་ཆེན་པོ་ཆོས་རྒྱལ་བསོད་ནམས་རྒྱལ་མཚན་གྱིས་
བསྐུལ་ནས། མང་དུ་ཐོས་པའི་དགེ་སློང་པདྨ་དཀར་པོས་འཕགས་པ་དཀོན་མཆོག་བརྩེགས་པ་ཆོས་ཀྱི་རྣམ་གྲངས་སྟོང་ཕྲག་བརྒྱ་པ་ནས་ཕྱུང་སྟེ་སྦྱར་བའོ།། ༈ ཤ་ར་དྭ་ཏི་བུ་རིགས་ཀྱི་བུའམ། རིགས་ཀྱི་བུ་མོ་གང་ལ་ལ་བཅོམ་ལྡན་འདས་དེ་
བཞིན་གཤེགས་པ་དགྲ་བཅོམ་པ་ཡང་དག་པའི་རྫོགས་པའི་སངས་རྒྱས་མི་འཁྲུགས་པ་དེའི་མཚན་ཐོས་པར་འགྱུར་བ་དང༌། ཐོས་ནས་ཀྱང་ཡིད་ལ་བྱེད་པར་འགྱུར་བ་དང༌། དེ་བཞིན་གཤེགས་པ་མི་འཁྲུགས་པའི་སྐུ་གླང་པོའི་ཁྲི་ལ་པདྨའི་གདན་ལ་
བཞུགས་པའི་བཀོད་པ་སྟོང་བྱེད་དུ་འཇུག་ན། གང་གི་ཚེ་ཞེས་པ་ནས། སངས་རྒྱས་ཀྱི་ཞིང་འཇིག་རྟེན་གྱི་ཁམས་མངོན་པར་དགའ་བ་དེ་ཉིད་དུ་སྐྱེ་བར་འགྱུར་རོ། ཞེས་པའི་བར་དང༌། ཡང་སངས་རྒྱས་ཞིང་དེར་སྐྱེ་བའི་སྨོན་ལམ་ཡང་འདེབས་པ

།དེ་དག་འཆི་བའི་མཐར་ཐུག་གི་བར་དུ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པའི་རྫོགས་པའི་སངས་རྒྱས་མི་འཁྲུགས་པ་དེས་རྟག་ཏུ་དགོངས་པར་འགྱུར་རོ། །དེ་ཅི་ཕྱིར་ཞེ་ན། ཤ་ར་
༢༥ ༄༅།
དྭ་ཏི་བུ་དེ་དག་ལ་བདུད་སྡིག་ཅན་གྱི་གླགས་རྙེད་པར་མི་འགྱུར་བ་དང་། བདུད་ཀྱིས་བྱིན་གྱིས་བརླབས་པའི་སེམས་ཅན་རྣམས་ཀྱིས་དེ་དག་གི་སྨོན་ལམ་ལྡོག་པར་མི་འགྱུར་བའི་ཕྱིར་ཏེ། ཤ་ར་དྭ་ཏིའི་བུ་དེ་བཞིན་གཤེགས་པའི་དགོངས་པའི་རིགས་ཀྱི་
བུའ མ་རིགས་ཀྱི་བུ་མོ་དེ་དག་གི་ནི་བླ་ན་མེད་པ་ཡང་དག་པ་རྫོགས་པའི་བྱང་ཆུབ་དང༌། སངས་རྒྱས་ཀྱི་ཞིང་དེར་སྐྱེ་བ་ལ་ཕྱིར་མི་ལྡོག་ཅིང་འཇིགས་པ་མེད་པར་ཤེས་པར་བྱའོ། །ཞེས་པ་ལ་སོགས་པའི་ཕན་ཡོན་དཔག་ཏུ་མེད་པ་གསུངས་
་སོ།། རྒྱལ་བ་ཀུན་གྱི་ཐུགས་རྗེའི་གཟུགས་གསར་པ། །དཔལ་ལྡན་འབྲུག་པའི་རིང་ལུགས་མཛད་ཁྱོད་ནི། །དེ་ནས་བྱང་ཆུབ་མ་ཐོབ་བར་ཚུན་གྱི། །བདག་གི་དགེ་བའི་བཤེས་སུ་འགྱུར་བར་ཤོག །སྐྱེ་བ་ཀུན་དུ་ཁྱོད་ཞབས་
བསྙེན་བྱེད་པའི། །ལུས་ངག་ཡིད་གསུམ་མཆོད་སྤྲིན་ཆེར་གྱུར་ནས། །བསྟོད་བཀུར་བསྔགས་པ་བགྱིད་ལ་རྟག་བྲེལ་བས། །སངས་རྒྱས་འབྱུང་བ་ཐམས་ཅད་མཐོང་གྱུར་ཅིག །ལྷག་པར་བདེ་སྟོང་གཉིས་མེད་སྦྱོར་བའི་གནད། །འཕོ་མེད་
ཎྜཱ ཚངས་པར་སྤྱོད་པ་མཐར་ཕྱིན་པས། སྐྱེ་བ་བཅུ་དྲུག་ཚུན་ལ་རྡོ་རྗེ་འཆང་། །རིགས་རྣམས་ཀུན་གྱི་བདག་པོར་འགྲུབ་གྱུར་ཅིག །དེ་མ་ཐོབ་ཀྱི་བར་དུ་གེགས་མེད་ཅིང་། །ཅི་བསམ་མོད་ལ་གྲུབ་པའི་དཔལ་རྙེད་པས། །རྣམ་ཐོས་བུ་ཡི་འབྱོར་པ་དེ་

ལྟ་བུས། །ཡོན་གནས་ཀུན་ལ་སྲིད་ཞུ་བྱེད་གྱུར་ཅིག །ཅེས་པ་འདི་ཡང་ཡར་རྒྱབ་ནས་བསམ་གྲུབ་དར་རྒྱས་པའི་ཆོས་མཛད་མས་བསྐལ་བ་ལྟར་པདྨ་དཀར་པོས་སྦྱར་བའོ།། ན་མོ་རཏྣ་ཏྲ་ཡཱ་ཡ། ཨཾ་ཀཾ་ཀ་ནི་ཀཾ་ཀ་ནི། རོ་ཙ་ནི་
རོ་ཙ་ནི། ཏྲོ་ཊ་ནི་ཏྲོ་ཊ་ནི། ཏྲཱ་ས་ནི་ཏྲཱ་ས་ནི། པྲ་ཏི་ཧ་ན་པྲ་ཏི་ཧ་ན། སརྦ་ཀརྨ་པ་རཾ་པཱ་རཱ་ཎི་མེ་སརྦ་སཏྭ་ནཱཉྩ་སྭཱ་ཧཱ། །མངྒ་ལཾ༎ །།

༄༅། །ཡི་གེ་དྲུག་པའི་རིག་སྔགས་ཆེན་མོའི་སྒྲུབ་ཐབས་གསེར་གྱི་འཕྲེང་བ་ཞེས་བྱ་བ་བཞུགས་སོ།།

༄ ༅། །གྲགས་ལྡན་རྣམས་ཀྱི་མགོ་བོའི་གཙུག་གི་ནོར་བུའི་དཔལ། །དམར་བའི་མདངས་
བཀོད་ཤིན་ཏུ་ཡུན་རིང་མ་ལོན་འདྲའི། །འཕགས་པ་ཁྱོད་ཞབས་དག་ལ་གུས་པར་ཕྱག་བྱས་ནས།། སྒྲུབ་ཐབས་གསེར་
གྱི་འཕྲེང་བས་དེང་འདིར་མཆོད་པར་བགྱི། །འཕགས་པ་ཡི་གེ་དྲུག་པའི་རིག་སྔགས་ཆེན་མོ། ལཀྵི་ཀ་རའི་མན་ངག དཔལ་འབྲུག་པའི་རིང་
ལུགས་ལས་འོངས་པ་བཞིན་བསྒྲུབ་པར་འདོད་པས། འདི་ཉིད་ཀྱི་དབང་ཐོབ་ཅིང་བྱ་བའི་རྒྱུད་ཀྱི་དམ་ཚིག་ལ་མཁས་པས་དབེན་ཞིང་བཀྲ་ཤིས་པའི་
༅། །སྙིང་རྗེའི་བདག་ཉིད་འཕགས་པ་སྤྱནརས་གཟིགས།

སྒྲུབ་
ཐབས་
༄༅། །སར། བྲིས་སྐུ་དགྲམ། མཎྜལ་དྲི་བཟང་པོས་བྱུགས་པ་ལ། རྡུལ་ཚོན་ནམ། ཚོམ་བུའམ། འབུར་དུ་དོད་པའི་ལྷའི་སྣང་བརྙན་གསུམ་གང་རུང་ལེགས་
ཟ
པར་བཀོད། ཇི་ཙམ་འབྱོར་པའི་མཆོད་པས་མདུན་བདར། ཁྲུས་བྱས། གོས་གཙང་མ་གྱོན། སྟན་དྲི་མ་མེད་པའི་ཁར། པདྨའི་རིགས་ཀྱི་སྐྱིལ་ཀྲུང་བཅས། ལུས་དྲང་པོར་བསྲངས་
ནས༑ རང་གི་སྙིང་གར་ཟླ་བ་ལ་གནས་པའི་ཧྲཱིཿ ཡིག་དཀར་པོ་ལས་འོད་ཟེར་འཕྲོས། བླ་མ་འོད་དཔག་ཏུ་མེད་པའི་རྣམ་པ་ཅན། སངས་རྒྱས་དང་བྱང་
ཆུབ་སེམས་དཔའི་ཚོགས་ཆེན་པོས་མདུན་དུ་བདར་བ། བཛྲ་ས་མཱ་ཛཿ མདུན་གྱི་ནམ་མཁར་བཞུགས་པར་བལྟས་ནས། བདག་གི་ལུས་དང་ལོངས་

སྤྱོད་དང༌། དུས་གསུམ་དགེ་བའི་དངོས་པོ་རྣམས། །སེམས་ཅན་ཀུན་གྱི་དོན་གྱི་ཕྱིར། །གུས་པས་དཀྱིལ་འཁོར་ལྷ་ལ་འབུལ།། ཞེས་མཆོད་ནས། དཀོན་མཆོག་གསུམ་ལ་བདག་སྐྱབས་
མཆི༑ །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང་། །སངས་རྒྱས་བྱང་ཆུབ་ཡིད་ཀྱིས་གཟུང༌། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་
བདག་སྐྱབས་མཆི། །རང་གཞན་དོན་ནི་རབ་བསྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གིས་
མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག། ཅེས་ལན་གསུམ་གྱིས་སྡོམ་པ་བླང་། དེ་ནས་བཛྲ་མུ ཡིས་ཚོགས་ཞིང་རང་གནས་
སུ་གཤེགས། དེ་ནས། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སྡུག་བསྔལ་དང་སྡུག་བསྔལ་གྱི་རྒྱུད་དང་བྲལ་བར་གྱུར་ཅིག སྡུག་བསྔལ་མེད་པའི་བདེ་བ་
དམ་པ་དང་མི་འབྲལ་བར་གྱུར་ཅིག བདེ་སྡུག་གི་རྒྱུ་ཆགས་སྡང་ཉེ་རིང་དང་བྲལ་བའི་བཏང་སྙོམས་ཆེན་པོ་ལ་གནས་པར་གྱུར་ཅིག སྙམ་པ་ཚད་མེད་པ་བསྒོམ་པར་བྱའོ། །དེ་ནས་སེམས་ཅན་

ཎྜཱ| ༄ ༅། །ཐམས་ཅད་འཁོར་བའི་འདའ་ལས་དྲངས་ནས། མི་གནས་པའི་མྱ་ངན་ལས་འདས་པ་ལ་བཞག་པར་བྱའོ་སྙམ་དུ་སྨོན་ལམ་གྱི་སེམས་བསྐྱེད་ནས། དེའི་ཆེད་དུ་
འཇུག་པའི་སེམས་བསྐྱེད་པ་འདི་ལྟར་བྱ་སྟེ། ཤེས་རབ་ཀྱི་མིག་གིས་ཕྱི་རོལ་གྱི་སྣང་བ་ལ་བརྟགས་པས་མ་རིག་པས་བསླད་པའི་སེམས་ཉིད་ཕྱི་རོལ་ཏུ་ཆད་པ་ལྟ་བུར་སྣང་བ་ཁོ་ན་སྟེ། ཕྱིའི་
ངོས་པོར་གྲུབ་པ་ནི་ཅུང་ཟད་ཀྱང་མེད་དོ། །དེའི་ཕྱིར་ཁམས་གསུམ་པོ་འདི་དག་སེམས་ཙམ་མོ། །སེམས་དེ་ཉིད་ཀྱང་ཅིར་ཡང་དམིགས་སུ་མེད་པ་ནམ་མཁའ་ལྟ་བུའོ། །དེ་བས་ན་ཕུང་པོ་
མས་སྐྱེ་མཆེད་ཀྱིས་བསྡུས་པའི་ཆོས་ཐམས་ཅད་རྟེན་ཅིང་འབྲེལ་བར་འབྱུང་བ་སྒྱུ་མ་ལྟ་བུའོ་སྙམ་དུ་ངེས་ནས། བདག་གི་དེ་ཁོ་ན་ཉིད་རྣམ་པར་མི་རྟོག་པ་ལ་མཉམ་པར་བཞག་གོ །དེ་བྱིན་གྱིས་
བརླབ་པའི་ཕྱིར། ཨོཾ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། ཞེས་པའི་སྔགས་འདི་བརྗོད་པར་བྱའོ།། དེ་ནས་སྒྱུ་མ་ལྟ་བུ་དེ་ཉིད་ཀྱང་རྣམ་པ་མེད་པ་ཕྱོགས་ཐམས་ཅད་ཁྱབ་པ་དེ་བཞིན་དུ་བདག་གིས་
༈ བསྒྲུབ་པར་བྱ་བའི་གསང་སྔགས་ཀྱི་ལྷ་ཡང་དེ་བཞིན་ཏེ། རྣམ་པར་མི་རྟོག་པའི་ཡེ་ཤེས་ཀྱི་སྣང་བ་ནི། བདག་གི་དེ་ཁོ་ན་ཉིད་ཀྱི་ཡེ་ཤེས་སྣང་བར་འདུས་སོ་སྙམ་ངེས་པས། ཆུ་དང་འོ་མ་བཞིན་

དུ་གཉིས་སུ་མེད་པར་ཅུང་ཟད་བརྟག་པ་ནི་བྱང་ཆུབ་ཀྱི་སེམས་སམ་སྟོང་པ་ཉིད་ཀྱི་ལྷའོ། །དེ་བྱིན་གྱིས་བརླབ་པའི་ཕྱིར། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསྭ་བྷཱ་ཝ་ཤུདྷོ་྅ཧཾ། ཞེས་པའི་སྔགས་བརྗོདཔར་
བྱའོ༑༑ དེ་ནས་སྟོང་པ་ཉིད་དེ་ཉིད་ཀུན་རྫོབ་ཏུ་ཆ་ཤས་རྫོགས་ཤིང་དྲི་མ་མེད་པའི་ཟླ་བའི་དཀྱིལ་འཁོར་གྱི་རྣམ་པར་གྱུར་པའི་སྟེང་དུ་ཧྲཱིཿ ཚེག་དྲག་དང་བཅས་པ། མཐར། ཨོཾ་མ་ཎི་པདྨེ་
ཞེས་པའི་སྔགས་ཡི་གེའི་རྣམ་པར་སྣང་བས་བསྐོར་བ་ལ་ཅུང་ཟད་བལྟ་བ་ནི་ཡི་གེའི་ལྷའོ། །དེ་ནས་སྔགས་ཀྱི་ཡི་གེའི་རང་སྒྲ་ནམ་མཁའི་མཐའི་བར་དུ་བསྒྲག་པས། འཕགས་པའི་ཚོགས་
མཆོད༑ སེམས་ཅན་གྱི་དོན་བྱས། སླར་འདུས། དབྱེར་མེད་དུ་གྱུར། དེ་ལྟར་བསམ་པ་ནི་སྒྲའི་ལྷའོ། །དེ་ཉིད་ལས་སླར་ཡང་འོད་ཟེར་འཕགས་པའི་གཟུགས་ཅན་ནམ་མཁའི་དབྱིངས་ཁྱབ་
པར་འཕྲོས། སངས་རྒྱས་རྣམས་མཆོད། སེམས་ཅན་ཐམས་ཅད་ལ་རེག་པས་སྡུག་བསྔལ་ཞི་བར་བྱས། དེ་བཞིན་གཤེགས་པ་ཐམས་ཅད་ཀྱི་གཟུགས་དང་བཅས་ཏེ་སླར་ལོག རང་གི་
སེམས་ཟླ་བའི་དཀྱིལ་འཁོར་ལ་ཞུགས་ཏེ་གཅིག་ཏུ་གྱུར་པ་ལས། བཅོམ་ལྡན་འདས་འཇིག་རྟེན་དབང་ཕྱུག་བསིལ་ཟེར་བྱེད་པའི་སྙིང་པོ་ལྟ་བུ་ཞལ་གཅིག་ཞི་ཞིང་འཛུམ་པ། རལ་པའི་ཟུར་ཕུད་

།འོད་དཔག་ཏུ་མེད་པས་བརྒྱན་ཅིང་། ཕྱག་བཞིའི་དང་པོ་གཉིས་ཐལ་མོ་སྦྱར་བ་རྒྱལ་བའི་དབང་པོ་ཀུན་གྱི་ཕྱག་རྒྱ་ཐུགས་ཀར་གནས་པ། འོག་མ་གཉིས་ཀྱི་གཡས་ན་སྒྲུབ་༄༅།
ཐབས་བགྲང་འཕྲེང་དང་། གཡོན་ཆུ་སྐྱེས་ཀྱི་སྡོང་བུ་འཛིན་པ། རིན་པོ་ཆེའི་རྒྱན་ཐམས་ཅད་ཀྱིས་བརྒྱན་ཅིང་། མཛེས་སྡུག་གི་དཔྱིད། དར་གྱི་ན་བཟས་ཀླུབས་པ། ཀུནྡ་འབར་བ་ལྟ་བུའི་འོད་ཟེར་
ཟ
གྱི་ཁོངས་ན་རྡོ་རྗེ་སྐྱིལ་མོ་ཀྲུང་གིས་པད་ཟླའི་གདན་ལ་བཞུགས་པར་གྱུར། དེ་ལྟར་བསྒོམ་པ་ནི་གཟུགས་ཀྱི་ལྷའོ། །དེ་ནས་ཐལ་མོ་སྦྱར། གུང་མོ་བསྒྲེངས་བའི་ཚིགས་གསུམ་པའི་སྟེང་དུ་མཛུབ་མོའི་རྩེ་མོ་བཞག མཐེ་བོང་
སྙོམས་པར་གཤིབས་པ་ཡང་ཚིགས་དེ་དང་ཉེ་བར་བཀོད། མིང་མེད་ནང་དུ་བཀུགྋམཐེའུ་ཆུང་སྦྱར་བ་བརྐྱང་བ་ཨུཏྤལ་ཁ་བྱེ་བའི་ཕྱག་རྒྱ་སྟེ། དེ་བཅིངས། ༀ་མཧཱ་སུ་ཁ་བཛྲ་ས་ཏྭ་ཛཿ ཧཱུྃ་བྃ་ཧོཿ སུ་ར་ཏེ་ཧཱུཾ། ཨ་ལ་ལ་
ལ་ལ་ཧོཿ ཨཿ ཨཿ ཨཿ ཨཿ ཞེས་བྱིན་གྱིས་བརླབས་པའི་སྔགས་ཀྱི་རྒྱལ་པོ་བརྗོད་པ་དེ་ནི་ཕྱག་རྒྱའི་ལྷའོ། །དེ་ནས་རང་གི་ལྷའི་འདུ་ཤེས་དང་མ་བྲལ་བར་ཡང་དང་ཡང་དུ་ཡིད་ལ་བྱེད་པ་ལ་སློབ་པ་ནི་མཚན་མའི་ལྷ་སྟེ། དེ་ལྟར་ལྷ་རྣམ་པ་
༈ དྲུག་གིས་བདག་ཉིད་ཀྱི་རྣལ་འབྱོར་བསྟན་ཏོ།། ཨཾ་བཛྲ་རེ་ཁེ་ཧཱུཾ་ཞེས་པས། བྲིས་སྐུ་ལ་སོགས་པ་གང་དུ་བཀྲམ་པའི་ཕྱོགས་དེ་རིན་པོ་ཆེ་དུ་མ་ལས་བྱས་པའི་ས་གཞི་གསེར་གྱི་བྱེ་མ་བརྡལ་བ། དེའི་དབུས་སུ་གྲུ་འཛིན་427

གྱི་རི་བོ་ངོས་བཞི་ན་རིན་པོ་ཆེའི་ཐེམ་སྐས། ཁོར་ཡུག་ཏུ་དཔག་བསམ་གྱི་ཤིང་ལེགས་པར་བསྐྲན་པ། རྣམ་པར་རྒྱལ་བའི་བ་དན་སྟོང་འཕྱང་བ། རྒྱ་དང་ཁྱོན་དཔག་ཏུ་མེད་པ་པདྨ་དང་ཨུཏྤལ་
ལ་སོགས་པའི་མེ་ཏོག་གི་ནགས། སྤྲུལ་པའི་བྱ་དང་རི་དྭགས་རྣམ་པ་མང་པོས་གཏམས་པ། དེའི་སྟེང་དུ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པའི་ཆོས་ཀྱི་ཕོ་བྲང་རིན་པོ་ཆེའི་
རྒྱལ་པོ་རྣམ་པ་སྣ་ཚོགས་ཀྱི་རྒྱུ་ལས་བྱུང་བ། གྲུ་བཞི་པ། སྒོ་བཞི་པ། རྟ་བབས་བཞིས་རྒྱན་པ་ཀ་བ་བཞི་ཟུག་པ། བཀྲ་བ། བལྟ་ན་སྡུག་པ། ཤིན་ཏུ་རྣམ་པར་ཕྱེ་བ། རིན་པོ་ཆེའི་ཐེམ་
སྐས་བཞི་དང་བཅས་པའི་ནང་དུ། ྋ རིའི་དབུས་བརྟོལ་ནས་བྱུང་བའི་རིན་པོ་ཆེའི་པདྨོ་སྡོང་པོ་དང༌། འདམ་མ་དང༌། ཟེ་བ་དང༌། སྙིང་པོ་ནོར་བུའི་རྒྱན་གྱིས་ངོམ་པ་མེད་པར་བརྒྱན་
པ༑ དཔག་ཚད་དུ་མའི་ཁྱོན་ཅན། ཟླ་བ་ཆུ་ཤེལ་གྱི་གདན་བཏིང་བ་མོས་པས་བསྐྱེད་ལ། ན་མ་ཨཱརྻ་བ་ལོ་ཀེ་ཤྭ་ར་ནམ་སརྦ་ཐཱརྻ་ཨུངྒ་ཏེ་སྤ་ར་ཎ་ཨི་མཾ་ག་ག་ན་ཁཾ་སྭཱ་ཧཱ། ཞེས་པའི་སྔགས་
དང་༑ ཕྱག་འཚལ་བའི་ཐལ་མོ་ལས་ཕན་ཚུན་བསྣོལ་ཏེ་གཡས་པའི་མཐེ་བོས་གཡོན་པའི་མཐེ་བོང་མནན་པའི་ཕྱག་རྒྱས་དེ་རྣམས་དེ་བཞིན་གནས་པར་བྱིན་གྱིས་བརླབ་བོ། །དེ་ནས་པུས་མོ་གཉིས་བཙུགས་ཏེ་མཆོད་ཡོན་དང་བཅས་པའི་ལག་པའི་སོར་

།མོ་ཕན་ཚུན་དུ་བསྣོལ་ནས། ཐལ་མོ་བཀན་ལ། མཛུབ་མོ་གཉིས་གཤིབས་ཏེ་བསྒྲེང་། མཐེ་བོང་གཉིས་གཡབ་པ་སྤྱན་དྲངས་བའི་ཕྱག་རྒྱས་མཆོད་ཡོན་བསྒྲེང་། བདུག་སྤོས་བདུག་ཅིང་། ཐུགས་རྗེས་
སྒྲུབ་༄༅།
ཐབས་སེམས་ཅན་ཀུན་ལ་བྱེ་བྲག་མེད་པར་ཐུགས་རྗེར་མཛད་པ་ཡི། །འཕགས་པ་འཇིག་རྟེན་དབང་ཕྱུག་ཁྱོད་མཆོད་ཆུ་བོས་ཡིད་ནི་དག་བྱེད་དེ། །འབད་པ་དོན་ཡོད་གཅིག་པུར་མཐོང་ནས་བལྟ་བར་རེ་
ཟ
བ་བཅས་གྱུར་པ། །སྡིག་འཇོམས་དམ་བཅའ་བདག་ལ་འབྲས་ལྡན་མཛད་དུ་དེང་འདིར་གཤེགས་སུ་གསོལ།། ཞེས་བརྗོད་ཅིང་གུས་པའི་མེ་ཏོག་འཐོར་བས། གྲུ་འཛིན་གྱི་སྤོ་ནས་རྫུ་འཕྲུལ་གྱིས་
J
བྱོན༑ སྒོ་ནས་ཞུགས་ཏེ་གཞལ་མེད་ཁང་གི་དབུས་ཀྱི་པད་ཟླའི་གདན་ལ། བཅོམ་ལྡན་འདས་འཇིག་རྟེན་དབང་ཕྱུག་བསིལ་ཟེར་བྱེད་པའི་སྙིང་པོ་ལྟ་བུ་ཞལ་གཅིག་ཞི་ཞིང་འཛུམ་པ། རལ་པའི་ ྗ
ཟུར་ཕུད་འོད་དཔག་ཏུ་མེད་པས་བརྒྱན་ཅིང༌། ཕྱག་བཞིའི་དང་པོ་གཉིས་ཐལ་མོ་སྦྱར་བ་རྒྱལ་བའི་དབང་པོ་ཀུན་གྱི་ཕྱག་རྒྱ་ཐུགས་ཀར་གནས་པ། འོག་མ་གཉིས་ཀྱང་གཡས་ན་བགྲང་འཕྲེང་
དང་༑ གཡོན་ཆུ་སྐྱེས་ཀྱི་སྡོང་བུ་འཛིན་པ། རིན་པོ་ཆེའི་རྒྱན་ཐམས་ཅད་ཀྱིས་བརྒྱན་ཅིང་། མཛེས་སྡུག་གི་དཔྱིད། དར་གྱི་ན་བཟས་ཀླུབས་པ། ཀུནྡ་འབར་བ་ལྟ་བུའི་འོད་ཟེར་གྱི་ཁོངས་ན་བླློ

རྡོ་རྗེ་སྐྱིལ་མོ་ཀྲུང་གིས་བཞུགས་པར་གྱུར། གཡས་ལོགས་སུ་འཕགས་པ་ནོར་བུ་འཛིན་པ་གསེར་མདོག རལ་པ་དང་ཅོད་པན་ཅན། གོས་སེར་པོ་གྱོན་པ། རྩ་བའི་ཕྱག་ཐལ་མོ་སྦྱར
ཞིང་༑ གཡས་ནོར་བུ་དང་། གཡོན་ཆུ་སྐྱེས་འཛིན་པ། གཡོན་ལོགས་སུ་འཕགས་མ་ཡི་གེ་དྲུག་མ་དཀར་མོ་རྩ་ཕྱག་ཐལ་མོ་སྦྱར་ཞིང་གཡས་བགྲང་འཕྲེང༌། གཡོན་ཆུ་སྐྱེས་འཛིན་
པ༑ དབང་པོའི་གཞུའི་གོས་ཅན། གཉིས་ཀའང་གཞོན་ནུའི་ལང་ཚོ་ཅན། ཟུར་ཕུད་གཅིག་པ། རྒྱན་ཐམས་ཅད་ཀྱིས་བརྒྱན་ཅིང་སྒེག་པ་དང་བཅས་པར་སྐྱིལ་ཀྲུང་ཕྱེད་པས་པདྨ་ལ་བཞུགས་
པར་གྱུར་པ་གསལ་བཏབ་ནས། མཆོད་པ་ནི། རང་རང་གི་ཕྱག་རྒྱ་དང་བཅས་ཏེ། བླ་བྲེ་གཞལ་མེད་ཁང་དང་གདུགས་རྒྱལ་མཚན། །བ་དན་ཕྱེ་ཕུར་ལྔ་ལྡི་མཆོད་པའི་དབྱིབས། །ཀུན་ཏུ་སྣང་བས་ནམ་
མཁའི་ཁམས་བརྒྱན་པའི། །ལྷ་རྫས་མཆོད་ཡོན་བཟང་པོས་མཆོད་པར་བགྱི། ། ཨོཾ་ལོ་ཀེ་ཤྭ་ར་ཨཧཱུྃ་པྲ་ཏཱི ཙྪ་སྭཱ་ཧཱ། དེ་ནས། མེ་ཏོག པུཥྤ། བདུག་སྤོས། དྷུ་པེ། མར་མེ། ཨཱ་ལོ་
ཀེ དྲི་ཆབ། གནྡྷ། ཞལ་ཟས། ནི་ཝིདྱེ། རོལ་མོ། ཤཔྟ། ཛམ་བུའི་གསེར་ལས་རང་བྱུང་ལྟེ་བ་ཟླུམ། །རྩིབས་སྟོང་མུ་ཁྱུད་མཆོག་ཏུ་རྣམ་འཕྲུལ་བ། །མཁའ་ལ་རབ་འཕགས་

།ཕྱོགས་ལས་རྒྱལ་བྱེད་པའི། །འཁོར་ལོ་རིན་ཆེན་ནམ་མཁའ་བཀང་སྟེ་འབུལ། །ཨོཾ་ལོ་ཀེ་ཤྭ་ར་ཙཀྲ་རཏྣ་པྲ་ཏཱིཙྪ་སྭཱ་ཧཱ། ཐལ་ཀར་མཆེ་བ་དྲུག་པ་ཟླ་འོད་ཅན།༄༅།
ཆུ་ཞེང་ཕུན་ཚོགས་ཡུད་ཀྱིས་མཁའ་ལམ་ནས། །ས་ཆེན་རྒྱ་མཚོ་སྐ་རགས་ཅན་བསྐོར་བའི། །གླང་པོ་རིན་ཆེན། ཧ་སྟི་རཏྣ། སྤུ་ཁ་རྨ་བྱའི་མགྲིན་འདྲ་ཡིད་འོང་ཞིང་། །གསེར་གྱི་རྒྱན་ལྡན་
མགྱོགས་པ་ཡིད་ལྟ་བུས། །ཐོ་རངས་ས་རྣམས་བསྐོར་ཏེ་སླར་ལྡོག་པའི། །རྟ་མཆོག་རིན་ཆེན། །ཨ་ཤྭ་རཏྣ། ཀུན་ཏུ་སྔོ་བ་སྣང་བྱེད་བཻ ཌཱུརྻ། །ཉིན་མོར་བྱེད་པ་འོད་ཀྱིས་རྣམ་གནོན་
ཅིང་༑ །བསམ་པ་རྫོགས་བྱེད་ལེགས་སྦྱངས་ཆ་བརྒྱད་པ། །ནོར་བུ་རིན་ཆེན། མ་ཎི་རཏྣ། འཆི་མེད་བུ་མོ་བཞིན་དུ་གཟུགས་མཛེས་ཤིང༌།ྋ །རེག་པ་མཆོག་གིས་ལུས་སེམས་བདེ་བྱེད་
པ༑ །སྒྱུ་རྩལ་ཀུན་ཤེས་སྨྲ་མཁས་དྲི་བཟང་གཏེར། །བཙུན་མོ་རིན་ཆེན། སྟྲཱི་རཏྣ། ཕུར་བུའི་བློ་ལྡན་མཛངས་ཤིང་ཡིད་གཞུང་པ། ཁོར་ཡུག་གཏེར་གྱི་འདོད་དགུར་འཛུད་བྱེད་ཅིང་། །
༈ དེས་པ་སྙན་པའི་ཚིག་འབྱིན་ལྷ་མིག་ཅན། ཁྱིམ་བདག་རིན་ཆེན། །པུ་རུ་ཥ་རཏྣ། སྲེད་མེད་བུ་ཡི་སྟོབས་ལྡན་དཔའ་བ་དང༌། །རྟུལ་ཕོད་ཡིད་ལ་རྒྱུས་པའི་དོན་རྣམས་ཀུན། །མོད་ལ་སྒྲུབ་

ཅིང་ཕས་རྒོལ་མེད་བྱེད་པ། །བློན་པོ་རིན་ཆེན༴ ཁབྒ་རཏྣ འོད་ཟེར་གྱིས་སྔོ་རལ་གྲི་པགས་པ་འཇམ། །དགའ་བའི་ནགས་ཚལ་གོས་ནི་ཡིད་རྗེས་འགྲོ། །མཐུ་ལྡན་མཆིལ་ལྡུམ་ཁང་ཁྱིམ་
གཞལ་དུ་མེད། །རེག་འཇམ་གཟིམས་ཆ༴ ཨུ་པ་རཏྣ པད་ཅན་དུང་ལྟར་རབ་དཀར་ཟླ་བཞིན་མ། །དཔལ་གྱི་བེའུ་ཐོགས་ནས་བསྙེམས་པ་ཡིས། །འཕགས་མཆོག་ཐུགས་ལ་དགྱེས་
པའི་རྒྱས་བཏབ་པའི། །བཀྲ་ཤིས་དམ་པས་ཀུན་ཏུ་ཤིས་གྱུར་ཅིག །ཤྲཱི་བཏྶ། འཇིགས་བྱེད་ཀུནྡའི་འོད་ལྡན་ལུས་ཕྲ་མ། །གསེར་གྱི་འཁོར་ལོ་འཆང་བའི་རྣམ་འགྱུར་གྱིས།། ༴༴
སུ་ཝརྞ་ཙཀྲ །འོད་ཅན་མཐོན་མཐིང་བཅུ་དྲུག་ལང་ཚོ་མ། །རིན་ཆེན་འདབ་བརྒྱ་བཟུང་ནས་རོལ་རྩེད་ཀྱིས།། ༴༴ པདྨ་ཀུཉྫ་ར། རྣམ་རྒྱལ་སྔོ་སྐྱ་འདོད་པའི་དབྱངས་མཁན་མ། །རྒྱལ་
མཚན་སྒྲེང་ཞིང་ག་མ་ཀས་བཅིངས་གླུས།། ༴༴ ཀུནྡ་དྷ་ཛ། མདངས་ལྡན་ལི་ཁྲིའི་རྡུལ་འཆང་མིག་ཡངས་མ། །མུ་ཏིག་གདུགས་དཀར་བསྐོར་ཞིང་ཟུར་མིག་མདས།། ༴༴ སིཏཱ་ཏ་པ་
ཏྲ༑ དཀར་ཤམ་མཚམས་སྤྲིན་མདོག་ཅན་གཟུགས་མཛེས་མ། །གཏེར་གྱི་བུམ་པས་ལག་བྲེལ་རྩེ་འཇོ་ཡིས།། ༴༴ ནི་ངྷི་གྷ་ཊ། དྲི་མེད་མརྒཏ་མདངས་ཅན་དཔལ་ལྡན་མ། །གཡས་སུ་ ྂ

༄༅། །འཁྱིལ་བའི་དུང་བསྣམ་འཇོ་སྒེག་གིས།། ༴༴ ཤངྑ་ཝནྟ། ཡིད་གཞུངས་རྨ་བྱའི་མགྲིན་འདྲ་དགའ་བསྐྱེད་མ། །གསེར་གྱི་ཉ་འཛིན་འགྱིང་གཟུགས་གློག་འདྲ་
བས།། ༴༴ ཀ་ན་ཀ་མཉྫུ། བསྟོད་པ་ནི། ཨོཾ་འཇིག་རྟེན་མགོན་པོ་ལ་ཕྱག་འཚལ་ལོ། །འཇིག་རྟེན་བླ་མ་སྲིད་པ་གསུམ་གྱིས་བསྟོད་པ་པོ། །ལྷ་ཡི་གཙོ་བོ་བདུད་དང་ཚངས་པས་བསྟོད་པ་
པོ༑ །ཐུབ་པའི་རྒྱལ་མཆོག་གདོད་ནས་གྲུབ་པར་མཛད་པ་པོ། །འཇིག་རྟེན་གསུམ་གྱི་མགོན་པོ་མཆོག་ལ་ཕྱག་འཚལ་ལོ། །བདེར་གཤེགས་དཔག་མེད་སྐ་སྟེ་སྐ་གསང་འཛིན་པ་པོ། །བདེར་
གཤེགས་སྣང་མཐའ་ཡས་ཀྱི་དབུ་རྒྱན་འཛིན་པ་པོ། །ཕྱག་གཡས་མཆོག་སྦྱིན་ཡི་དྭགས་བཀྲེས་སྐོམ་སེལ་བ་པོ། །ཕྱག་གཡོན་གསེར་གྱི་པདྨས་རྣམ་པར་བརྒྱན་པ་པོ། །དྲི་ཞིམ་རལ་པའི་ཕྲེང་
བ་དམར་སེར་འཁྱུག་པ་པོ། །ཞལ་རས་རྒྱས་པ་ཟླ་བ་ལྟ་བུར་མཛེས་པ་པོ། །སྤྱན་གྱི་པདྨ་མཆོག་ཏུ་བཟང་ཞིང་ཡངས་པ་པོ། ཁ་བ་དུང་ལྟར་རྣམ་དཀར་འཁྲིལ་ལེགས་ལྡན་པ་པོ། །དྲི་མེད་འོད་
ཆགས་མུ་ཏིག་ཚོམ་བུ་འཛིན་པ་པོ། །མཛེས་པའི་འོད་ཟེར་སྐྱ་རེངས་དམར་པོས་བརྒྱན་པ་པོ། །པདྨའི་མཚོ་ལྟར་ཕྱག་ནི་དངར་བར་བྱས་པ་པོ། །སྟོན་ཀའི་སྤྲིན་གྱི་མདོག་དང་ལྡན་ཞིང་གཞོན་པ་

པོ༑ །རིན་ཆེན་མང་པོས་དཔུང་པ་གཉིས་ནི་བརྒྱན་པ་པོ། །ལོ་མའི་མཆོག་ལྟར་ཕྱག་མཐིལ་གཞོན་ཞིང་འཇམ་པ་པོ། །རི་དྭགས་ལྤགས་པས་ནུ་མ་གཡོན་པ་བཀབ་པ་པོ། །སྙན་ཆ་གདུ་བུས་
སྒེག་ཅིང་རྒྱན་རྣམས་འཆང་བ་པོ། །དྲི་མ་མེད་པའི་པདྨོའི་མཆོག་ལ་གནས་པ་པོ། །ལྟེ་བའི་ངོས་ནི་པདྨའི་འདབ་ལྟར་འཇམ་པ་པོ། །གསེར་གྱི་སྐ་རགས་མཆོག་ལ་ནོར་བུས་སྤྲས་པ་པོ། །སྟ་
ཟུར་དཀྲིས་པའི་རས་བཟང་ཤམ་ཐབས་འཛིན་པ་པོ། །ཐུབ་པའི་མཁྱེན་མཆོག་མཚོ་ཆེན་ཕ་རོལ་ཕྱིན་པ་པོ། །མཆོག་བརྙེས་བསོད་ནམས་མང་པོ་ཉེ་བར་བསགས་པ་པོ། །རྟག་ཏུ་བདེ་བའི་འབྱུང་
གནས་རྒ་ནད་སེལ་བ་པོ། །གསུམ་མཐར་མཛད་ཅིང་མཁའ་སྤྱོད་སྤྱོད་པ་སྟོན་པ་པོ། །ལུས་ཅན་མཆོག་སྟེ་བདུད་དཔུང་འཁྲུགས་ལས་རྒྱལ་བ་པོ། །གསེར་གྱི་རྐང་གདུབ་སྒྲ་ཡིས་ཞབས་ཡིད་
འོང་བ་པོ། །ཚངས་པའི་གནས་པ་བཞི་ཡིས་དབེན་པར་མཛད་པ་པོ། །ངང་པའི་འགྲོས་འདྲ་གླང་ཆེན་དྲེགས་ལྟར་གཤེགས་པ་པོ། །ཡོངས་རྫོགས་ཉེ་བར་བསགས་ཤིང་བསྟན་པ་གཉེར་བ་
པོ༑ །འོ་མའི་མཚོ་དང་ཆུ་ཡི་མཚོ་ལས་སྒྲོལ་བ་པོ། །གང་གིས་རྟག་ཏུ་ཐོ་རངས་ལངས་ནས་གུས་པ་ཡིས། །སྤྱན་རས་གཟིགས་ཀྱི་དབང་པོ་ཡིད་ལ་སེམས་བྱེད་ཅིང་། །བསྟོད་པའི་མཆོག་

།འདི་དག་ཅིང་གསལ་བར་འདོན་བྱེད་ན། །དེ་ནི་སྐྱེས་པ་འམ་ནི་བུད་མེད་ཡིན་ཀྱང་རུང་། །འཇིག་རྟེན་འདི་འམ་མ་འོངས་སྐྱེ་བ་ཐམས་ཅདདུ། །འཇིག་རྟེན་འཇིག་༄ ༅།
རྟེན་ལས་འདས་དགོས་པ་ཀུན་འགྲུབ་འགྱུར།། ཞེས་ཚོགས་བསག་པའི་ཡན་ལག་མདུན་བསྐྱེད་ཀྱི་རྣལ་འབྱོར་རོ།། །། དེ་ནས་བཟླས་བརྗོད་ཀྱི་རྣལ་འབྱོར་ལ་གསུམ་ལས། མདུན་གྱི་ཐུགས་ཀའི་ཡི་གེ་ལ་དམིགས་པ་
ནི༑ པདྨའི་འཕྲེང་བ་བརྒྱ་རྩ་བརྒྱད་པ། བུ་མོ་གཙང་མས་བཀལ་བའི་སྐུད་པ་ལ་བརྒྱུས་པ་སྙིང་གར་གཟུང་། ཨོཾ་རུ་ཙི་ར་མ་ཎི་པྲ་ཝརྞྞ་ནཱ་ཡ་སྭཱ་ཧཱ། ཞེས་ཉེར་གཅིག་བཟླས་པས་བྱིན་གྱིས་བརླབ། དེ་ནས་དབང་པོ་ལྔ་དང་། རླུང་གི་
བརྒྱད་
འཇུག་པ་ནང་དུ་བསྡུས་ནས། མདུན་གྱི་ལྷའི་ཐུགས་ཀར་ཟླ་བ་ལ་ཧྲཱིཿ༔ཡིག ཨོཾ་མ་ཎི་པདྨེ་ཧཱུཾ་གིས་བསྐོར་བ་སྒྲ་སྔགས་ཀྱི་འཕྲེང་བ་སེམས་ཟླ་བའི་དཀྱིལ་འཁོར་གཞི་འཕགས་པའི་སྐུ་ཅིག་ཅར་དམིགས་ནས་སྐྱོན་དང་བྲལ་བར་བཟླས་སོ། །དབུགས་མི་
ཐུབ་པར་དབྱུང་བ་ན། མི་འགྱུར་བའི་གཞི་བདག་བསྐྱེད་གྱི་ལྷ་ལ་དམིགས་སོ། །སྐྱོ་ན་རྣམ་སྨིན་གྱི་ལུས་ལ་ངལ་འཚོའོ། །ཡང་སྔར་བཞིན་འཇུག ངལ་ན། སྒྲ་སྔགས་ཀྱི་འཕྲེང་བ། སེམས་ཟླ་བ་ལ་ཐིམ་དེ་གཞི་སངས་རྒྱས་ལ། དེ་འཁོར་
དང་བཅས་པ་རང་གི་ཐུགས་ཀར་བསྡུའོ། །བཟླས་པའི་འཕྲོ་ལ་གཉིད་དམ་གླལ་དང་སྦྲིད་པ་དང་གློ་དང་ལུད་པ་དང་འོག་རླུང་དང་བཤང་གཅི་བྱུང་ན་མོད་ལ་འཕྲེང་བ་བཞག་སྟེ། ཁྲུས་བྱས་སླར་བཟླས་བརྗོད་ཀྱི་དང་པོ་ནས་བརྩམ་པར་བྱའོ། །ཡི་གེ་ ཱ

འབུམ་བཟླས་ན་སྡིག་པ་འདག་པར་འགྱུར་རོ། །གཉིས་སམ་གསུམ་བཟླས་ན་རྨི་ལམ་དུ་མཐོང་བར་འགྱུར་རོ། །བྱེ་བ་བཟླས་ན་མཚམས་མེདཔ་ལྔ་བྱས་པས་ཀྱང་འགྲུབ་པར་འགྱུར་རོ།། །། གཉིས་པ་རང་གི་སྙིང་ག་ལ་དམིགས་པ་
ནི༑ རླུང་ནང་དུ་སྡུད་པའི་ཚེ་མདུན་གྱི་ལྷའི་ཐུགས་ཀའི་ཟླ་བ་སྔགས་འཕྲེང་རང་གི་སྙིང་གར་བསྡུ། ཕྱིར་འགྲོ་བའི་ཚེ་དེ་ཉིད་ཀྱི་ཐུགས་ཀར་བཀོད་ལ་བཟླའོ། །གཏོང་དུས་བཞི་ཆར་ཐེངས་གཅིག་དམིགས་པར་བྱའོ། །ཡང་ན་གསུམ་པ་སྒྲ་ལ་
དམིགས་པ་སྟེ། མི་འགྱུར་གཞི་བདག་བསྐྱེད་ལ་བལྟས་ནས། རླུང་ནང་དུ་སྡུད་པའི་ཚེ་རང་གི་ལྷ་དང་གཉིས་སུ་མེད་པར་བསམས་ནས་དྲན་པ་དང་རླུང་བཀག བརྗོད་པའི་སྒྲ་ཙམ་ལ་དམིགས་ནས་བཟླ། ཕྱིར་འགྲོ་བའི་ཚེ་མདུན་གྱི་སྒྲ་སེམས་གཞི་
དང་དབྱེར་མེད་པས་སྒྲ་ཙམ་ལ་དམིགས་ནས་བཟླས་བརྗོད་བྱའོ། །དེ་དག་ནི་ཀུན་རྫོབ་རྣམ་པ་དང་བཅས་པའི་ཏིང་ངེ་འཛིན་ཞེས་བྱ་ལ། བཟླ་ཚུལ་གསུམ་པོ་དེ་ནི་འདམ་ཀ་ཡིན་ནོ། །ཐུན་ལས་ལངས་ནས། དགེ་བ་འདི་ཡིས་མྱུར་དུ་
བདག །སྤྱན་རས་གཟིགས་དབང་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག། ཅེས་དགེ་བའི་རྩ་བ་འདོད་པའི་དོན་དུ་བསྔོའོ།། །།དོན་དམ་གཉིས་སུ་མེད་པ་ལ་
སྦྱོར་བའི་ཏིང་ངེ་འཛིན་གསུམ་ལས། དང་པོ་མེར་གནས་ཀྱི་ཏིང་ངེ་འཛིན་ནི། ལྷའི་རྣལ་འབྱོར་བསྒོམས་པའི་རྗེས་དེ་ནས། སླར་སྟོང་པ་ཉིད་བསྒོམས་ལ། རྗེས་ཐོབ་ལྷའི་དེ་ཁོ་ན་ཉིད་སྙིང་གའི་ནང་ན་མེ་འབར་བའི་ནང་དུ་ཡི་གེའི་འཕྲེང་བ་གནས་

།པའི་སྒྲའི་བདག་ཉིད་ལ་སེམས་བཟུང་སྲོག་རྩོལ་བཀག ཇི་སྲིད་བཀྲེས་པ་མེདཔ་ལ་སོགས་པའི་མཚན་མ་མ་བྱུང་གི་བར་དུ་མཉམ་པར་བཞག་གོ །མཚན་མ་རྙེད་ནས་སྒྲ་གནས་ཀྱི་ཏིང་ངེ་འཛིན་ལ་འཇུག་༄༅།
སྟེ༑ ལྷའི་རྣལ་འབྱོར་དང་སྟོང་པ་ཉིད་བསྒོམས་པའི་རྗེས་ཐོབ་སྙིང་གར་ཟླ་བའི་ནང་དུ་མེ་ལྕེའི་ནང་ན་ཟླ་བ་ཡིག་འབྲུ་དང་བཅས་ཅུང་ཟད་གསལ་བཏབ། དེ་ནས་རྣམ་པ་སྤངས་སྒྲ་ཙམ་ལ་སེམས་འཛིན་ནོ། །དེ་ནས་སྒྲ་མཐའི་ཏིང་ངེ་འཛིན་ལ་འཇུག་
ཟ
སྟེ༑ སྒྲ་ཙམ་ལ་སེམས་འཛིནཔ་དེ་ཡང་སྤངས་ནས་གཉིས་སུ་མེད་པའི་ཆོས་ཀྱི་དབྱིངས་ཁོ་ན་ལ་རྩེ་གཅིག་ཏུ་མཉམ་པར་བཞག་པར་བྱའོ། །ཚུལ་འདིས་ནི་དོན་དམ་པའི་འཕགས་པ་སྤྱན་རས་གཟིགས་དབང་ཕྱུག་དང་མཇལ་བར་འགྱུར་རོ། །དེ་ལྟར་
ཐུགས་རྗེ་ཆེན་པོ་གཙོ་འཁོར་གསུམ་གྱི་སྒྲུབ་ཐབས། དཔལ་མོའི་རྒྱ་གཞུང་བཞིན་དུ། དཔལ་སྤོས་སྐྱ་འཕགས་པ་རང་བྱུང་གི་ལྷ་ཁང་ན་གནས་པའི་བསམ་གཏན་པ་དག་གི་ཁ་ཏོན་དུ། པདྨ་དཀར་པོས་སྦྱར་བ་དགེ་ལེགས་སུ་གྱུར་ཅིག།
438 (B)

BlankPage AsPerOriginalDocument
438(B)

༄༅། །སྤྱན་རས་གཟིགས་ཀྱི་བུམ་སྒྲུབ་བཞུགས་སོ།།
02

༄༅། །སྤྱན་རས་གཟིགས་ཀྱི་སྒོ་ནས་རིལ་བུ་སྒྲུབ་ན། རྒྱས་པར་དཀྱིལ་འཁོར་བཅས། དེའི་དབུས་སུ་རིལ་པུས་གང་བའི་བུམ་པ་
བཞག མཐའ་མཆོད་པས་བསྐོར། བདག་བསྐྱེད་རྫོགས་ནས་དཀྱིལ་འཁོར་ཡོད་ན་དེར་ལྷ་བསྐྱེད། བུམ་པ་རིན་པོ་ཆེ་སྣ་ལྔ་ལས་གྲུབ་པ་མཚན་ཉིད་
ཐམས་ཅད་ཡོངས་སུ་རྫོགས་པར་བསྒོམ། དེའི་ནང་དུ་བུམ་རྫས་ཀྱི་རིལ་བུ་རྣམས་ཧྲཱིཿ དཀར་པོ་ལ། ཧྲཱིཿ སྔོ་སེར་དམར་ལྗང་གིས་བསྐོར་བ། དེ་ལས་
འོད་འཕྲོས། སེམས་ཅན་གྱི་དོན་བྱས། དེ་བཞིན་གཤེགས་པ་རྣམས་མཆོད། བྱིན་རླབས་བསྡུས། ཡོངས་སུ་གྱུར་པ་ལས་པདྨ་ས་བོན་གྱིས་མཚན་

བུམ་
ཟ
༄༅། །པ། དེ་ཡོངས་སུ་གྱུར་པ་ལས་རིགས་ལྔ་སྤྱན་རས་གཟིགས་ཐམས་ཅད་ཞི་བ། ཕྱག་བཞི་པ། དང་པོ་གཉིས་ཐུགས་ཀར་
ཐལ་མོ་སྦྱར་བ། གཡས་གཉིས་པ་ཤེལ་འཕྲེང་། གཡོན་གཉིས་པ་པདྨ་རང་རང་གི་མདོག་མཐུན་བསྣམས་པ། རྡོ་རྗེ་སྐྱིལ་ཀྲུང་གི་བཞུགས་པ། རྒྱན
ཐམས་ཅད་ཀྱིས་བརྒྱན་པ། དེའི་སྤྱི་བོར་ཨོཾ་མགྲིན་པར་ཨཱཿ སྙིང་ཁར་ཧཱུཾ་དེ་ལས་འོད་འཕྲོས། རང་བཞིན་གྱི་གནས་ནས་ཡེ་ཤེས་པ་སྤྱན་དྲངས། ཛཿ ཧཱུྃ
བཾ་ཧོཿ གཉིས་སུ་མེད་པར་བསྟིམ། སླར་ཡང་ཐུགས་ཀ་ནས་འོད་འཕྲོས། དབང་གི་ལྷ་རིགས་ལྔ་སྤྱན་དྲངས། དེ་རྣམས་ཀྱི་དབང་བསྐུར། སྐུ་གང་དྲི་

མ་དག ཆུ་ལྷག་མ་སྤྱི་བོར་འཁྱིལ་བས་རིགས་ཀྱི་བདག་པོ་འོད་དཔག་མེད་ལྔས་དབུ་བརྒྱན་པར་བསམ། མཆོད་བསྟོད། དེ་ནས་སྔགས་བགྲང་བའི་དུས་སྔགས་འཕྲེང་བདག་གི་ཐུགས་ཀ་ནས་
ཤྲཱྀ གཟུངས་ཐག་ལ་འཁྲིལ་ཏེ། བུམ་ནང་གི་རིགས་ལྔ་ལ་ཐིམ་པས་ཐུགས་རྒྱུད་བསྐུལ་ཏེ་སྐུ་ལས་འོད་ཟེར་གང་ལ་གང་འདུལ་གྱི་ཕྲིན་ལས་མཛད་པས་སེམས་ཅན་ཐམས་ཅད་ཐུལ་ཏེ་སྤྱན་རས་
གཟིགས་སུ་སོང༌། སླར་འདུས་སངས་རྒྱས་ཐམས་ཅད་ཀྱི་བྱིན་རླབས་འོད་ཟེར་གྱི་རྣམ་པས་བསྡུས་ནས་རང་རང་ལ་ཐིམ། ཐུན་འཇོག་ཀར་བུམ་ནང་གི་ལྷ་རྣམས་ཡེ་ཤེས་ཀྱི་བདུད་རྩིར་སྟེམ་སྟེམ་
ཞུ་ཁོལ་ཞིང་ལུད་པར་བསམ་མོ། །སྤྱན་རས་གཟིགས་ཀྱི་བུམ་སྒྲུབ་འཁྱེར་བདེ་བ་མེ་རག་མདོ་པའི། སྤྱི་བླ་སངས་རྒྱས་བསྟན་འཛིན་གྱིས་བསྐུལ་བའི་ངོར། །པདྨ་དཀར་པོས་འབྲུག་ཆོས་
སྡིངས་སུ་སྦྱར་བའོ། །མངྒལཾ།། །།
442

གསོལ་
༄༅། །ཐུགས་རྗེ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གི་སྒྲུབ་ཐབས་བཞུགས་སོ།།

༄༅། །ན་མོ་ཨཱརྻ་ལོ་ཀེ་ཤྭ་ར་ཡ། ཁམས་གསུམ་གྱི་སེམས་ཅན་ཀུན་གྱི་ཕྱིར། །དཔལ་རྫོགས་པའི་སངས་རྒྱས་འཐོབ་པར་བྱ།
དོན་དེ་ཕྱིར་རང་ལུས་སྤྱན་རས་གཟིགས། །སྐུ་མདོག་དཀར་ཞིང་མཛེས་པ་ཅན། །ཕྱག་དང་པོ་ཐུགས་ཀར་ཐལ་མོ་སྦྱར། །འོག་མ་གཉིས་ཤེལ་འཕྲེང་
པད་དཀར་བཟུང་། །དྲང་སྲོང་གི་ཆ་ལུགས་སྐྱིལ་ཀྲུང་བཅས། །སྤྱིར་སེམས་ཅན་གྱི་ཁར་རྗེར་ཡི་དམ་ཁྱོད། །དུས་གསུམ་གྱི་སངས་རྒྱས་ཀུན་གྱིས་
བསྐྲན༑ །བོད་འབངས་ཀྱི་ལྷ་སྐལ་ཉིད་དུ་གཏད། །སྒོས་རྒན་པོ་ང་ཡི་བློ་ལྟོས་ཅེས། །ཚེ་འདི་ཕྱི་བར་དོའི་སྐྱབས་གནས་ཞུ། །སྙིང་ཐག་པའི་འོ་དོད་

གསོལ་
།འབོད་ལགས་ཀྱིས། །མི་སྡིག་ཅན་བདག་ལ་ཐུགས་རྗེས་གཟིགས། །སྙིང་གར་ཟླ་དབུས་ཧྲཱིཿ ཡིག་མཐར། །ཨོཾ་མ་ཎི་པདྨེ་༄༅།
ཧཱུཾ་གིས་བསྐོར། །སྔགས་ཉུང་ལ་འཐུས་པའི་ཡི་གེ་དྲུག །འདི་བགྲངས་པའི་ཕན་ཡོན་བསམ་མི་ཁྱབ། །དུས་གཏན་གྱི་དོན་ཀུན་སྒྲུབ་པ་ལ། །ཡིད་
བཞིན་གྱི་ནོར་བུ་རིན་པོ་ཆེ། །རྐྱེན་བར་ཆད་བཟློག་པའི་རྒྱལ་པོ་ཡིན། །སངས་རྒྱས་ཀྱི་གོ་འཕང་སྒྲུབ་པ་ལ། །བྱིན་རླབས་ཀྱི་ཚན་ཀ་བསམ་མི
ཁྱབ༑ །ཨོཾ་མ་ཎི་པདྨེ་ཧཱུཾ། སྔགས་འཕྲེང་ལས་ཐུགས་ཀའི་འོད་ཟེར་འཕྲོས། །གང་ལ་གང་འདུལ་གྱྀ་སྤྲུལ་པའི་སྐུས། །སེམས་ཅན་གྱི་སྡིག་སྒྲིབ

ཐམས་ཅད་སྦྱངས། །མགོན་སངས་རྒྱས་སྲས་བཅས་ཐམས་ཅད་མཆོད། །སླར་བྱིན་རླབས་བསྡུས་ནས་རང་ལ་ཐིམ། །ཡུལ་སྣང་ཚད་སྐུ་ལ་གྲགས་ཚད་གསུང༌། །ཡིད་དྲན་ཚད་ཐུགས་ཀྱི
རོལ་པ་ལ། །བློ་རྩེ་གཅིག་མོས་པས་གསོལ་བ་འདེབས། །ལྷ་ཁྱེད་དང་མཉམ་པའི་དངོས་གྲུབ་སྩོལ། ། ཨོཾ་མ་ཎི་པདྨེ་ཧཱུཾ། བྱ་རིགས་ཀྱི་ནང་སོ་བཀྲས་ཡེས་ཀྱི། ཆོས་སྐལ་དུ་པདྨ་དཀར་
པོས་གཏད།། །། ན་མོ་ལོ་ཀེ་ཤྭ་ར་ཡ། སྲིད་པ་འདི་ནས་རིང་འཕགས་ནས། །ས་ནས་ས་ལ་དབང་བསྒྱུར་བའི། །འཁོར་ལོ་རིན་ཆེན་སྤྱན་རས་གཟིགས། །ཕྱོགས་ལས་རྣམ་
རྒྱལ་དངོས་གྲུབ་སྩོལ། །བློ་མུན་ནག་འཇོམས་ཉི་མའི་འོད། །སྤྲིན་བཞིན་བསམ་དོན་ཆར་འབེབས་པ། །ནོར་བུ་རིན་ཆེན་སྤྱན་རས་གཟིགས། །ཕུན་ཚོགས་ཀུན་གྱི་དངོས་གྲུབ་སྩོལ།
དང་ཞི་བ་གཉིས་འཐུང་ཞིང༌། །མཁའ་མཉམ་འགྲོ་བའི་ཁུར་ཁྱེར་བ། །གླང་པོ་རིན་ཆེན་སྤྱན་རས་གཟིགས། །བདག་ཅག་སྒྲོལ་བའི་དངོས་གྲུབ་སྩོལ། །སླུ་འདྲིད་སྲིན་པོའི་དོ་ར་ནས། །
དམ་ཆོས་བདེ་བའི་གླིང་སྐྱེལ་བའི། །རྟ་མཆོག་རིན་ཆེན་སྤྱན་རས་གཟིགས། །བདེ་ནས་བདེར་བགྲོད་དངོས་གྲུབ་སྩོལ། །མཐོང་ཐོས་དྲན་པའི་དཔལ་གཅིག་པུ། །ཞབས་སྐྱེས་པདྨོ་མཉྫུ་

༣ ༄༅། །ཅན། །བཙུན་མོ་རིན་ཆེན་སྤྱན་རས་གཟིགས། །འཆི་མེད་བདེ་རེག་དངོས་གྲུབ་སྩོལ། །བཞེད་པའི་མོད་ལ་འགྲོ་བ་ཡི། །ཕན་པའི་གཏེར་རྣམས་ཀུན་འབྱིན་
པའི༑ །བློན་པོ་རིན་ཆེན་སྤྱན་རས་གཟིགས། །འཕགས་ནོར་བདུན་གྱི་དངོས་གྲུབ་སྩོལ། །བདུད་བཞིའི་དཔུང་རྣམས་ཚར་གཅོད་པའི། །བྱམས་པའི་སྙིང་རྗེའི་རལ་གྲིའི་གཉེན། །དམག་
དཔོན་རིན་ཆེན་སྤྱན་རས་གཟིགས། །རྫོགས་སངས་རྒྱས་པའི་དངོས་གྲུབ་སྩོལ། །ཨོཾ་མ་ཎི་པདྨེ་ཧཱུཾ། མ་ཎི་སྨོན་ལམ་བཟང་པོ་ལ་དགོས་ཟེར་བ་ལྟར་པདྨ་དཀར་པོས་སྦྱིན་པའོ།།
ཨཱ མངྒལཾ༎ །།
448(B)

448(B)
BlankPage AsPerOriginalDocument

༄༅། །ཐུགས་རྗེ་ཆེན་པོའི་སྨར་ཁྲིད་བཞུགས་སོ།།

༄༅། །རབ་དཀར་ཡོན་ཏན་རྒྱུ་སྐར་གྱི། །ཐིག་ལེའི་སྡེས་བཀུར་རྒྱལ་བ་སྤྱིའི། །སྙིང་རྗེའི་གང་བ་སྤྱན་རས་གཟིགས། །འགྲོ་
བའི་ཡིད་མཁར་རོལ་དེས་སྐྱོངས། །འདིར་དགེ་སློང་མ་དཔལ་མོའི་ཞལ་སྐྱིན་ཐུགས་རྗེ་ཆེན་པོའི་སྨར་ཁྲིད་འཆད་པ་ལ་བརྒྱུད་པའི་ལོ་རྒྱུས་དང་གདམས་པ་
གཉིས་ལས། དང་པོ་ནི། ཨུ་རྒྱན་གྱི་ཡུལ་ཆེན་པོར་རྒྱལ་པོ་ཨིནྡྲ་བྷཱ་ཏིའི་མཚན་བཟུང་བ་དགུ་བྱུང་བའི་ནང་ནས་མཆོག་ཏུ་གྱུར་པ་ཆེ་འབྲིང་ཆུང་གསུམ་
གྱི་འབྲིང་པོ། རབ་ཏུ་བྱུང་ནས་བརྟུལ་ཞུགས་ཀྱི་སྤྱོད་པ་མཛད་པའི་མཚན་ལ་བའི་ན་བཟའ་ཅན་དེའི་ལྕམ་ལྷ་མོ་ཆེན་མོ་ལཀྵི་ཀ་ར་ཞེས་སམ། ལེགས་སྨིན

།ཀ་ར་ཞེས་པ། བུད་མེད་རིན་པོ་ཆེའི་མཚན་ཉིད་ཅན་དུ་གྲགས་པས། ཕྱོགས་ཀྱི་རྒྱལ་པོ་རྣམས་ཀྱིས་བསླངས་པ་
གཅིག་ལ་བྱིན་ན་ལྷག་མ་དགྲར་འགྱུར་བར་ཤེས་ནས། ཡབ་ཡུམ་གྱིས་གནང་བ་བྱིན་ནས་རབ་ཏུ་བྱུང་བས་མཐར་གྱིས་དགེ་སློང་མར་གྱུར་
ཏེ༑ རིག་པའི་གནས་ལྔ་ལ་མཁས་པར་སྦྱངས་པ། དེར་བསྙུང་མཛེས་རྐྱེན་གྱིས་བསྐལ་བས། ཇོ་བོ་དཔལ་གྱི་སྙིང་པོ་ལ་ཡི་གེ་དྲུག་པའི་རིག་སྔགས་
ཆེན་པོ་འདི་བླངས་ནས་ཁརྻ་པ་ཎ་རང་བྱུང་གི་ལྷ་ཁང་དུ་བསྙེན་དུ་བྱོན་པས། ནང་དུ་དཀོན་གཉེར་གྱིས་གཏོང་མ་འདོད་པར། ལྷ་ཁང་གི་རྒྱབ་ཏུ་རྩྭའི་
BS

སྤྱིལ་པོ་བཅས་ནས་བསྒྲུབས་པས་འཕགས་པ་གྲུབ་སྟེ། ལྷ་ཁང་གི་སྒོ་ངང་གིས་དཔལ་མོ་གནས་པའི་ཕྱོགས་སུ་འགྱུར་ཞིང༌། མཐར་གྲུབ་ཆེན་ཕག་ཚང་པ་དང་ལྷན་ཅིག་བརྟུལ་ཤུགས་ཀྱི་སྤྱོད་པ
ལ་ཞུགས་པས། དགེ་སློང་མའི་བསླབ་པ་ལས་ཉམས་སོ་ཞེས་གྲགས་པ་ངན་པ་བྱུང་བ་བཟློག་པའི་ཕྱིར། བཅོམ་ལྡན་འདས་ཕག་མོ་དབུ་བཅད་མའི་ཚུལ་དུ་ཀུན་གྱིས་མཐོང་སར་མཁའ་སྤྱོད་ལ་
གཤེགས་པ་ཡིན་ནོ། །དེས་པཎྜི་ཏ་དཔལ་གྱི་བཟང་པོ་དང་། དེས་ཏིང་འཛིན་བཟང་པོ། དེས་ཀྱང་ལྷག་པའི་ལྷ་འོད་དཔག་ཏུ་མེད་པའི་ཐུགས་རྗེ་སྒྱ་མ་ཇོ་བོ་རྗེ་ལྷ་གཅིག་ལ་གདམས་ཤིང་། དེ
ལས་རིམ་པར་བརྒྱུད་དེ། ཆོས་ཀྱི་རྗེ་གཙང་པ་རྒྱ་རས་པ་དཔོན་སློབ་རྣམས་ཀྱི་ཉམས་སུ་བསྟར་བྱར་གྱུར་ཏོ། །གཉིས་པ་ལ། སྔོན་འགྲོ་དངོས་གཞི་གཉིས་ལས། དང་པོ་ནི། དལ་འབྱོར་
* རྙེད་པར་དཀའ་ཞིང་མྱུར་དུ་འཇིག་པ་དང༌། ལས་དང་འབྲས་བུ་འབྲེལ་པ་ལ་ཡིད་ཆེས་པས་འཁོར་བས་འཇིགས་ཤིང༌། ཐར་པ་ཆེན་པོ་ཐོབ་པར་འདོད་པའི་དད་པ་ཅན་དག་གིས། བདེ་བའི་སྟན་
ལ་འདུག་སྟེ། སྐྱབས་སུ་འགྲོ་བ་དང་སེམས་བསྐྱེད་པ་དང༌། བྱམས་པ་དང་སྙིང་རྗེ་དང་དགའ་བ་དང་བཏང་སྙོམས་ཏེ། སེམས་ཅན་ཐམས་ཅད་ལ་བུ་ཆུང་ངུ་མའི་མ་དང་མཚུངས་པར་བལྟ་
452

།བས་ཚད་མེད་པའི་མིང་ཐོབ་པ་ལ་བསླབ་པར་བྱའོ། །གཉིས་པ་དངོས་གཞི་ལ་བསྐྱེད་རིམ། རྫོགས་རིམ། ལས་ཁ་ཚར་པ་བསྟན་པ་གསུམ་ལས་དང་པོ་
སྨར་༄༅།
ཟ
ལ༑ གཙོ་རྐྱང་དུ་བསྒྲབ་པ། གཙོ་འཁོར་སྦྲགས་ཏེ་བསྒྲབ་པ། སེམས་དཔའ་སུམ་བརྩེགས་སུ་བསྒྲུབ་པ། རིགས་དྲུག་གི་ས་བོན་སྲེག་པ། རིགས་ལྔར་བསྒྲུབ་པ། ཞིང་ཁམས་སྦྱང་
བ༑ ཚེ་རུ་བསྒྲུབ་པ་དང་བདུན་ལས། དང་པོ་ནི། ཤེས་རབ་ཀྱི་མིག་གིས་གང་ཟག་གི་བདག་མ་རྙེད་པ་བདག་གི་དེ་ཁོ་ན་ཉིད་དེ། དེ་ལ་གནས་ནས་ཨོཾ་སྭ་བྷཱ་ཝ་ཤུདྡྷསརྦ་དྷརྨཱསྭ་བྷཱ་ཝ་
ཤུདྩོ྅ཧཾ༑ དེའི་གསལ་སྣང་Ś་ལས་པོ་ཏ་ལའི་རིའི་སྤོར། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པའི་ནོར་བུ་རིན་པོ་ཆེའི་གཞལ་མེད་ཀྱི་ཁང་། མཚན་ཉིད་ཚང་ལ་ཡིད་དུ་
འོང་བ་རྣམས་ཀྱིས་བལྟ་ན་སྡུག་པོར་བྱས་པའི་ནང་དུ། པཾ་ལས་པདྨའི་སྡོང་པོ་ཟེའུ་འབྲུའི་ནང་དུ་ཟླ་བ་ཕྱེད་ཙམ་དིམ་པའི་གདན་ལ་ཧྲཱིཿ༔དེ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག
༈ སྒྲིབ་སྦྱངས། འཕགས་པའི་གོ་འཕང་ལ་བཀོད། འོད་ཟེར་ཚུར་འདུས་ཡོངས་སུ་གྱུར་པ་ལས། བདག་ཉིད་བཅོམ་ལྡན་འདས་འཕགས་པ་སྤྱན་རས་གཟིགས་ཀྱི་དབང་པོ་ཁ་བ་གསར་པའི་སྐྱུ

མདངས་ལྟར་དཀར་བ། རྩ་བའི་ཕྱག་གཉིས་ཐལ་མོ་སྦྱར་ཞིང་འོག་མ་གཉིས་བགྲང་འཕྲེང་དང་ཆུ་སྐྱེས་འཛིན་པ། ཤིན་ཏུ་ཞི་བའི་སྐུ་མཛེས་སྡུག་གི་རི་མོ་རྫོགས་པ། མཚན་དཔེའི་བྱིན་གྱིས་
མཚར་ཞིང་། རིན་པོ་ཆེའི་རྒྱན་དང༌། དར་གྱི་ན་བཟས་ཀླུབས་ནས་ཁ་དོག་ལྔ་པའི་འཇའི་སྣལ་མས་ཁོར་ཡུག་ཏུ་བྱས་པའི་ནང་ན་བཞུགས་པའི་སྤྱི་བོར་ཨཾ། མགྲིན་པར་ཨཱཿ ཐུགས་ཀའི་ཆ་
སྟོད་དུ་ཧཱུཾ། ཆ་སྨད་དུ་ཟླ་བ་ལ་ཧྲཱིཿ དེ་ལས་འཕྲོས་པའི་འོད་ཟེར་གྱི་ལྕགས་ཀྱུས། དེ་བཞིན་གཤེགས་པ་ཐམས་ཅད་ཀྱི་སྙིང་རྗེའི་སྤྱི་གཟུགས་སྤྱན་དྲངས། ཛཿ ཧཱུྃ་བཾ་ཧོཿ བདག་ཉིད་དང་
གཉིས་སུ་མེད་པར་བསྲེས། སླར་ཡང་དེ་བཞིན་གཤེགས་པ་ལྔ་སྤྱན་དྲངས་པ་རྣམས་ཀྱིས། རིན་པོ་ཆེའི་བུམ་པ་བདུད་རྩིས་གང་བས་དབང་བསྐུར་བའི་རྒྱུན་སྤྱི་བོར་ལུད་པ་ལས། རལ་པའི་
ཟུར་ཕུད་ཀྱི་དབུས་སུ་རྩ་བའི་བླ་མ་འོད་དཔག་མེད་མཆོག་གི་སྤྲུལ་པའི་སྐུ་ཆ་བྱད་ཅན་གྱིས་རྒྱས་བཏབ་པ་ལ་སེམས་བཟུང་སྟེ། རེག་པའམ་མཐོང་བ་ཙམ་གྱི་བར་དུ་བསླབ་པར་བྱའོ། །དེ་ནས་
ངལ་ན་ས་བོན་གྱི་མཐར། ཨོཾ་མ་ཎི་པདྨེ་ཧཱུཾ། ཞེས་པའི་སྔགས་གཡས་སྐོར་དུ་གསལ་བཏབ་སྟེ་འོད་ཀྱི་སྤྲོ་བསྡུ་ལ་དམིགས་ནས་བཟླ་བར་བྱའོ། །དེ་ལས་དུབ་ན། སྣོད་བཅུད་ཐམས་ཅད་མེ་

༄༅། །ལོང་ལ་ཧས་བཏབ་པ་འདུ་བ་ལྟར་སྐད་ཅིག་གིས་སྟོང་པ་ཉིད་ལ་བཅུག་སྟེ། དེའི་དགེ་བའི་རྩ་བ་བླ་ན་མེད་པའི་བྱང་ཆུབ་ཀྱི་བར་དུ་གཏོང་བར་བྱའོ། །གཉིས་པ་
ནི༑ གཞན་འདྲ་བ་ལས། བཾ་ལས་རྩ་བ་གཅིག་ལས་སྡོང་པོ་གསུམ་དུ་གྱེས་པའི་པདྨའི་གེ་སར་གྱི་ནང་དུ་ཕྱེད་ཙམ་དིམ་པའི་ཟླ་བ་ལ་དབུས་སུ་ཧྲཱིཿ གཡོན་གཡས་སུ་ཐིག་ལེ་དཀར་སེར་གསལ་
བཏབ་ནས། གཙོ་བོ་བསྐྱེད་པའི་བར་སྔར་བཞིན་ལ། གཡོན་གྱི་ཐིག་ལེ་ཡུམ་ཡི་གེ་དྲུག་མ། ལྷའི་བུ་མོ་བཅུ་དྲུག་ལོན་པའི་ལང་ཚོ་ཅན་དཀར་མོ། རྒྱན་དང་ཕྱག་རྒྱ་བཅོམ་ལྡན་འདས་དང་
མཚུངས་པ་ལ་ཕྱེད་སྐྱིལ་གྱིས་བཞུགས་པ། གཡས་ཀྱི་ཐིག་ལེ་སྲས་ནོར་བུ་འཛིན་པ་སྐུ་མདོག་སེར་པོ་ཞལ་གཅིག་ཕྱག་བཞི། རྩ་བའི་ཕྱག་ཐལ་སྦྱར་དང་། ནོར་བུ་དང་ཆུ་སྐྱེས་འཛིན་
པ༑ རྒྱན་གྱིས་སྤྲས་ཏེ་ཕྱེད་སྐྱིལ་གྱིས་བཞུགས་པ་སྟེ། གཉིས་ཀའང་བཅོམ་ལྡན་འདས་ལ་གུས་པས་མངོན་པར་ཕྱོགས་པའོ། །ལྷ་གསུམ་ཀའི་སྐྱི་བོར་ཨཾ་ནས། བཟླས་པའི་བར་སྔར་བཞིན་
༈ བཟླ་དུས་ཐུགས་ཀ་ནས་སྔགས་འཕྲེང་འཕྲོས་པ། ཡུམ་སྲས་ཀྱི་ཐུགས་ཀ་ནས་སླར་འཁོར་བའི་སྤྲོ་བསྡུ་ལ་དམིགས་པར་བྱའོ། །གསུམ་པ་ནི། ལྷ་གསུམ་བསྐྱེད་པ་ནས་རྒྱས་བཏབ་ཀྱི་བར་སྔར་

བཞིན་ལ། གཙོ་བོའི་ཐུགས་ཀར་ཡེ་ཤེས་སེམས་དཔའ་མཁའ་ལ་སྤྱོད་པའི་སྤྱན་རས་གཟིགས། ཕྱག་གཡས་མཆོག་སྦྱིན། གཡོན་ཐུགས་ཀར་ཆུ་སྐྱེས་ཀྱི་སྡོང་བུ་འཛིན་པ། ཤིན་ཏུ་བཞེངས་
དྲང་སྲོང་གི་ཆ་བྱད་ཅན་པད་ཟླ་ལ་བཞུགས་པ། དེའི་ཡང་ཐུགས་ཀར་ཏིང་ངེ་འཛིན་སེམས་དཔའ་ཟླ་བ་ལ་ཧྲཱིཿ ཡིག་སྔགས་ཀྱིས་བསྐོར་བ་གསལ་བཏབ་ནས། ལྷ་གསུམ་ཀའི་ཐུགས་ཀ་ནས་
རང་དང་འདྲ་བའི་ལྷ་འོད་ཟེར་གྱི་སྣ་ལ་ཞུགས་པ་སྤྲོས་ནས། སེམས་ཅན་ཐམས་ཅད་ཀྱི་དོན་མཛད་པར་བསམ་མོ། །བཞི་པ་ནི། བདག་ཉིད་ཀྱི་སྤྱི་བོར་ལྷའི་ས་བོན་ཨ་དཀར་པོ། མགྲིན་པར་
ལྷ་མིན་གྱི་སུ་དམར་སྐྱ། སྙིང་གར་མིའི་ནྱི་སྔོན་པོ། ལྟེ་བར་དུད་འགྲོའི་ཏྲི་སེར་པོ། ནུ་ལམ་དུ་ཡི་དྭགས་ཀྱི་པྲེ་ལྗང་ཁུ། བཤང་ལམ་དུ་དམྱལ་བའི་དུ་དུད་ཁ་རྣམས་དང་། མདུན་དུ་བཅོམ་
ལྡན་འདས་སྤྱན་རས་གཟིགས་གཙོ་རྐྱང་བཞིན་སྐྱེད། བཟླས་པའི་དུས་བཅོམ་ལྡན་འདས་ཀྱི་གནས་དྲུག་ཏུ་ཟླ་བའི་དཀྱིལ་འཁོར་ལ། ༀ༑ མ༑ ཎི༑ པད༑ མེ༑ ཧཱུཾ༑ ཞེས་པའི་ས་
བོན་ལ་རིག་པའི་རྒྱལ་པོ་དེ་ཉིད་ཀྱིས་བསྐོར་བ་དཀར་དམར་སྔོ་སེར་ལྗང་མཐིང་ཁ་གསལ་བཏབ་སྟེ། སྔགས་དྲག་པོའི་འཛབ་ཏུ་བཟླ་དུས། བཤང་བའི་དུ་ལས་འོད་ཟེར་ནག་པོ་འཕྲོས་

ཨཱུ | ༄༅། །པས། རང་གཞན་གྱིས་ཐོག་མ་མེད་པ་ནས་བསགས་པའི་དམྱལ་བ་མྱོང་འགྱུར་གྱི་ལས་ངན་བག་ཆགས་དང་བཅས་པ་བསྡུས། དམྱལ་བའི་གནས་གཟུགས་སྡུབ
བསྔལ་དང་བཅས་པར་བསྒྱུར་ནས་ཅུང་ཟད་གསལ་བཏབ་པའི་མཐར། མདུན་བསྐྱེད་ཀྱི་ཧཱུཾ་ཡིག་ལས་ཡེ་ཤེས་ཀྱི་མེ་ལྕེ་འཕྲོས་བཤང་བའི་ལམ་དུ་ཞུགས། དམྱལ་བའི་གནས་གཟུགས་སྡུག་
བསྔལ་རྣམས་བསྲེས་ནས་ཧཱུྃ་ཡིག་ནག་པོ་ཞིག་ཏུ་གྱུར། དེ་བཞིན་དུ་གནས་ལྔ་ལ་ཡང་རིགས་འགྲེའོ། །མཐར་མདུན་བསྐྱེད་ཀྱི་བཅོམ་ལྡན་འདས་བདག་ཉིད་ལ་བསྟིམ་མོ། །ལྔ་པ་ནི། རང་གི་
Ju
བཤང་ལམ་གྱི་ཧཱུཾ་ཡིག་ལས་མེ་འབར། རྣམ་སྨིན་གྱི་ལུས་སྦྱངས་ནས། སྤྱན་རས་གཟིགས་ཀྱི་སྐུར་བྱས་པའི་སྤྱི་བོའི་ཨཾ་ལས་སྐུ་སྤྱན་རས་གཟིགས་དཀར་པོ། མགྲིན་པར་མ་ལས་གསུང་གི་
དམར་པོ། སྙིང་གར་ཎི་ལས་ཐུགས་ཀྱི་སྔོན་པོ། ལྟེ་བར་པད་ལས་ཡོན་ཏན་གྱི་སེར་པོ། གསང་གནས་སུ་མེ་ལས་འཕྲིན་ལས་ཀྱི་སྤྱན་རས་གཟིགས་ལྗང་ཁུ་རྣམས་ཀྱི་ཐུགས་ཀར་ཟླ་བ་ལ་ས་
༈ བོན་སྔགས་འཕྲེང་དང་བཅས་པ་རང་གི་ཁ་དོག་དང་མཐུན་པར་གསལ་བཏབ། སྔགས་བཟླ་བའི་དུས། སྤྱི་བོ་ལས་འོད་ཟེར་དཀར་པོ་འཕྲོས། བདག་གི་ལུས་ཐམས་ཅད་གང་། བ་སྤུའི་བུ་ག་457

རྣམས་ནས་ཕྱིར་སོང་བས་འཇིག་རྟེན་གྱི་ཁམས་ཐམས་ཅད་གང༌། བདག་གཞན་ཐམས་ཅད་ཀྱི་ཉོན་མོངས་པ་གཏི་མུག་དང་དེའི་དབང་གིས་བསགས་པའི་ལས་ཀྱི་སྒྲིབ་པ་བག་ཆགས་དང་བཅས་པ་
སྦྱངས༑ སྤྱན་རས་གཟིགས་ཀྱི་སྐུའི་དངོས་གྲུབ་ཐོབ་པར་བསམས་ལ་བཟླའོ། །དེ་བཞིན་དུ་མགྲིན་པར་འདོད་ཆགས༴ གསུང་གི༴ སྙིང་གར་ཞེ་སྡང༴ ཐུགས་ཀྱི༴ ལྟེ་བར་ང་
རྒྱལ༴ ཡོན་ཏན༴ གསང་གནས་སུ་ཕྲག་དོགཿ༴ འཕྲིན་ལས༴ དྲུག་པ་ནི། སེམས་གཡོ་བ་མེད་པའི་རྒྱུན་ལ་རྩེ་གཅིག་ཏུ་མཉམ་པར་བཞག་ཅིང༌། དེ་ལས་མི་གནས་པར་འཕྲོ་
ན༑ འཕྲོ་མཁན་གྱི་ཤེས་པ་ལ་སོ་སོར་བརྟགས་ཏེ་ཕྱིན་ཅི་ལོག་ལས་ཕྱུང་ནས་ཡང་དག་པའི་ངང་དུ་བཞག་གོ །འདི་ནི་ངོ་བོའི་སྒོ་ནས་ཞིང་ཆོས་སྐུར་སྦྱང་བ་ཞེས་བྱའོ། །དེ་ལས་ལངས་པའི་རྗེས་
ཐོབ་ཏུ་གང་ཤར་གྱི་སྣང་བ་འཕགས་པ་སྤྱན་རས་གཟིགས་ཀྱི་སྐུར་རྟོགས་པས་ལྷག་པར་མོས་པར་བྱེད་པ་སྣང་ཚད་སྐུའི་ཁྱེར་སོ་ཞེས་བྱའོ། །སྒྲར་ལྷང་ལྷང་གྲགས་པ་ཐམས་ཅད་ཡི་གེ་དྲུག་པར་
རྟོགས་པས་ལྷག་པར་མོས་པར་བྱེད་པ་གྲགས་ཚད་གསུང་གིས་ཁྱེར་སོ་ཞེས་བྱའོ། །ཡིད་ཀྱི་རབ་ཏུ་གཡོ་བ་ཐམས་ཅད་སྒྱ་མ་ཙམ་དུ་རྟོགས་པས་ལྷག་པར་མོས་པ་འཆར་ཚད་ཐུགས་ཆོས་ཉིད་ཀྱི་

| ༄༅། །ཁྱེར་སོ་ཞེས་བྱའོ། །འདི་ནི་རྣམ་པའི་སྒོ་ནས་ཞིང་ལོངས་སྐུར་སྦྱང་བ་ཞེས་བྱའོ། །ཐོ་རངས་ཀྱི་ཚེ། བདག་ཉིད་འཕགས་པའི་སྐུར་གསལ་བའི་ཐུགས་ཀའི་སྔགས་
འཕྲེང་ལས། འོད་ཟེར་ཤི་གསོས་ཀྱི་བདུད་རྩི་ལྟ་བུ་འཕྲོས་པས། སེམས་ཅན་ཐམས་ཅད་ཀྱི་ནད་དང་སྡུག་བསྔལ་མྱ་ངན་དང་ཡིད་མི་བདེ་བ་ཐམས་ཅད་དག་པ་དང་། སྔ་དྲོ་འོད་ཟེར་དམར་པོ་
ལྕགས་ཀྱུའི་རྣམ་པ་ཅན་འཕྲོས་པས། སྣང་མི་སྣང་རྒྱུ་མི་རྒྱུའི་འགྲོ་བ་ཐམས་ཅད་རང་དབང་དང་བྲལ་བར་བདག་གི་དབང་དུ་གྱུར་པ་དང་། དགོང་མོ་སྔགས་འཕྲེང་སྔོན་པོ་ལས་འོད་ཟེར་འཕྲོས་
པས༑ བདག་གཞན་ཐམས་ཅད་ཀྱི་འདོད་ཆགས་ཞེ་སྡང་གཏི་མུག་གི་དགྲ་བོ་སྟོང་པ་ཉིད་ཀྱི་འབྲུབ་ཁུང་དུ་བཀུག འདོད་ཆགས་མི་སྡུག་པ་དང༌། ཞེ་སྡང་བྱམས་པ་དང་། གཏི་མུག་སོ་སོར་
རྟོག་པའི་མཚོན་ཆས་བསད། སོ་སོར་རང་རིག་པའི་ཕོ་ཉས་ཟོས་པས་ཚིམ་པར་བསམ་པ་དང་། སྲོད་ལ་འོད་ཟེར་སེར་པོ་འཕྲོས་པས།ྋ བདག་གཞན་གྱི་བསོད་ནམས་དང་འབྱོར་པ་སྟེ་ཕུན་སུམ་
༈ ཚོགས་པ་རྒྱས་པར་བསམ། བདག་སངས་རྒྱས་པའི་ཞིང་དུ་སེམས་ཅན་ཐམས་ཅད་ཞི་རྒྱས་དབང་དྲག་བཞི་ལ་དབང་འབྱོར་བ་ཤ་སྟག་འབྱུང་བར་གྱུར་ཅིག་ཅེས། བསྔོ་བ་བྱ་ཞིང་སྤྲུལ་སྐུར་སྦྱང་459

བའོ༑ །བདུན་པ་ནི། སྤྱི་བོའི་བླ་མ་འོད་དཔག་ཏུ་མེད་པའི་ཕྱག་ཏུ། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པའི་འཆི་བ་མེད་པའི་བདུད་རྩིས་གང་བའི་བུམ་པ་བསྣམས་པ་ལ་
དམིགས་ནས། སྔགས་གསོལ་འདེབས་ཀྱི་ཚུལ་དུ་བཟླས་པས། བདུད་རྩི་ཆིལ་ཆིལ་ལུད་པ་བདག་སྤྱན་རས་གཟིགས་སུ་གསལ་བའི་སྤྱི་བོ་ནས་ཞུགས་པས། ཚེ་ཐོག་མ་མེད་པ་ནས་བསགས་
པའི་སྡིག་སྒྲིབ་ནད་ཐམས་ཅད་དུད་ཁུ་རྣམ་པ་དང་། གདོན་བགེགས་འཆི་བདག་ལ་སོགས་པའི་བདུད་བཞི་མི་སྡུག་པའི་གཟུགས་སུ་རྐང་པའི་མཐེ་བོང་ནས་དོན་པས། ལུས་དྲི་མ་མེད་པར་གྱུར་པ་
འཆི་མེད་ཀྱི་བདུད་རྩིས་གང་བས། གསེར་འགྱུར་གྱི་རྩིས་ལྕགས་བསྲེགས་པ་ལ་རེག་པ་བཞིན། ལུས་ངག་ཡིད་གསུམ་འཆི་བ་མེད་པ་སྐ་གསུང་ཐུགས་རྡོ་རྗེར་གྱུར་པར་བསམ་མོ། །གཉིས་
པ་རྫོགས་རིམ་ལ། ཞི་གནས་དང༌། ལྷག་མཐོང་གཉིས་ལས། དང་པོ་ནི། ཀླུའི་དབང་པོ་གཉིད་ཀྱི་ལོག་པ་ལྟ་བུར་ལུས་དྲང་པོར་བསྲང་། མིག་གཉའ་ཤིང་གང་ཙམ་གྱི་ཐད་དུ་གཡོ་བ་མེད་
པར་གཏད། དེ་ནས་སེམས་དང་པོར་ནང་ཉིད་ལ་བསྒྲིམས་ནས་དམིགས་པ་གང་ལ་སེམས་གཏད་ན་གནས་པ་སྐྱེ་བར་འགྱུར་བ་དེ་བསྒོམ་སྟེ། ཀླུའི་བྱང་ཆུབ་ལ་མགོ་ལ་མ་ཧེའི་རྭ་སྐྱེས་པ་བསྒོམ་༔

།དུ་བཅུག་པས་སེམས་ཟིན་པ་བཞིན་ནོ། །གལ་ཏེ་མི་གནས་པར་འཕྲོ་ན། ཐོལ་སྐྱེས་རྦད་གཅོད་ཀྱིས་འགྱུར་བའི་འཕྲང་དགག་པར་བྱའོ། །གཞན་དུ་དྲན་པའི་སོ་པ་༄༅།
བསྐོས་ནས་དམིགས་པའི་རྒྱུན་ལ་བརྟགས་པས། ཤིན་ཏུ་སྦྱངས་པ་དང་ལྡན་པའི་སེམས་སེམས་ཉིད་ལ་གནས་པར་འགྲུབ་སྟེ་ཞི་གནས་ཞེས་བྱའོ། །དེའི་ངང་དུ་ཆོས་ཐམས་ཅད་མཉམ་པ་ཉིད་དུ་
བསྒྲུབ་པར་བྱའོ། །གཉིས་པ་ལ། སྤྱོད་པ་རྣམ་པར་སྦྱོང་བ་དང་། དམིགས་པ་རྣམ་པར་སྦྱོང་བ་དང་། ཉོན་མོངས་པ་རྣམས་པར་སྦྱོང་བའི་ཚུལ་གསུམ་ལས། དང་པོ་ནི། འགྲོ་བ་
དང་༑ འཆག་པ་དང་། ཉལ་བ་དང༌། འདུག་པའི་གནས་སྐབས་ཐམས་ཅད་དུ་སོ་སོར་རྟོག་པའི་ཤེས་རབ་ཀྱིས་མ་ཡེངས་པར་ཡོངས་སུ་སྤྱོད་པར་བྱེད་པའོ། །གཉིས་པ་ནི། ཚོགས་དྲུག་
གི་སྣང་བ་ལ་དགག་སྒྲུབ་ཀྱི་བཟོ་བཅོས་མི་བྱ་བར་ལྷུག་པར་འཇོག་པ་སྟེ། དེས་མི་འཆིང་ཞིང་གྲོལ་བར་འགྱུར་བ་སྒྱུ་མ་མཁན་ལ་སྒྱུ་མ་བཞིན་ནོ། །གསུམ་པ་ནི། ཉོན་མོངས་པ་དུག་གསུམ་
༣ མམ་ལྔ་ལ་སོགས་པ་གང་ཤར་ཡང་། དེ་ཉིད་ངོས་བཟུང་ནས་དེའི་རང་ངོ་ལ་སོ་སོ་རང་གིས་རིག་པས་བརྟགས་ན།ྋ ཆེད་དུ་སྤང་མ་དགོས་པར་རང་ཞིར་འགྱུར་ཏེ། ཚུལ་འདིས་ཉོན་མོངས་པ་

ཐམས་ཅད་བྱང་ཆུབ་ཐོབ་པའི་ཐབས་ཀྱི་མཆོག་ཏུ་འགྱུར་རོ། །གསུམ་པ་ལས་ཁ་ཚར་བསྟན་པ་ལ། ཐོག་མར་ལྡང་བའི་ཚེ། རང་ཉིད་འཕགས་པ་སྤྱན་རས་གཟིགས་དང་། གོས་དང་རྒྱན་
ཐམས་ཅད་ན་བཟའ་དང་རྒྱན་དུ་ཤེས་པས་བགོ་ཞིང༌། བྱ་སྤྱོད་ཐམས་ཅད་གཞན་དོན་གྱི་བསམ་པས་སྤྱོད་པའོ། །ཆུ་སྦྱིན་ནི། ལག་པ་གཙང་མར་བཀྲུས། རྩམ་པའི་དྲིས་མ་རེག་པར་བྱས་
ལ༑ མ་ཎི་ངག་ཏུ་བརྗོད་ཅིང་ཆུ་སྦྱིན་པ་དང༌། ཡིད་ཀྱི་དམིགས་པས་འཕགས་པ་སྤྱན་རས་གཟིགས་སུ་གསལ་བའི་ཐུགས་ཀ་ནས་འོད་ཟེར་འཕྲོས། ཡི་དྭགས་ཀྱི་ཚོགས་མདུན་དུ་
བཀུག ཕྱག་མཐིལ་ནས་བདུད་རྩི་འོ་མ་ལྟ་བུའི་རྒྱུན་སྦྱིན་པས་ངོམས་ཤིང་ཚིམས་པས་སྡུག་བསྔལ་དང་མྱ་ངན་དང་ཡིད་མི་བདེ་བ་ལས་ཐར་བར་བསམས་ལ་མཐར་རང་གནས་སུ་སོང་བར་
བལྟའོ༑ །ཚ་ཚ་གདབ་པ་ནི། ས་བརྐོ་བ་དང་། འབི་འབི་རིན་པོ་ཆེ་ལྔའི་རང་བཞིན་དུ་བྱིན་གྱིས་བརླབས་པ། འདེབས་པ། ཡེ་ཤེས་པ་བསྟིམ་པ། རབ་གནས་ཐམས་ཅད་ཡི་གེ་དྲུག་པའི་
རིག་སྔགས་ཀྱིས་འགྲུབ་བོ། །ཟས་ཀྱི་རྣལ་འབྱོར་ནི། རང་ཉིད་ལྷར་གསལ་བའི་གནས་ལྔར་རིགས་ལྔ་གསལ་བཏབ། སྤྱི་བོའི་བླ་མ་དང་བཅས་པས་བཟའ་བཏུང་འཆི་མེད་ཀྱི་བདུད་རྩིར་གྱུར་

༄༅། །པ་ལོངས་སྤྱད་པས་ཚིམ་པར་བསམ་པས་སོ། །ནམ་གུང་ཤེས་བྱ་བུམ་པར་བཅུག་པའི་རྣལ་འབྱོར་ནི། རང་ཉིད་འཕགས་པར་གསལ་བཏབ་པའི་སྙིང་གར་ཡེ་ཤེས་
སེམས་དཔའ། དེའི་འོད་ཀྱིས་སྣང་བ་ཐམས་ཅད་སྒྲིབ་བྲལ་དུ་སྦྱང་བར་བྱ་སྟེ། སེམས་མ་ཡེངས་པའི་དྲན་པ་ལ་བཅིངས་པ་ཉིད་ཀྱིས་སོ། །འདའ་ཀ་མ་འཕོ་བའི་རྣལ་འབྱོར་ནི། རང་སྤྱན་
རས་གཟིགས་དང་སྤྱི་བོར་བླ་མ་འོད་དཔག་མེད་གསལ་བཏབ་པའི་སྐུ་ལུས་ཀྱི་དབུས་སུ་ཡེ་ཤེས་ཀྱི་དབུ་མ། རང་གི་ལྟེ་བའི་ཐད་དུ་རྣམ་པར་ཤེས་པ་ཐིག་ལེ་ཙ་ན་ཀའི་ཚད་ཙམ་དུ་ཕྲ་བ་བལྟས་
ཏེ༑ རླུང་བཟུང༌། མཐར་འོག་གི་རླུང་དྲག་ཏུ་བསྒུལ་བས་སྣའི་སྒོར་ཤུགས་དང་བཅས་ཏེ་འབྱིན་པ་དང་བསྟུན། ཡིད་ཀྱིས་ཐིག་ལེ་དབུ་མའི་ནང་ནས་བླ་མའི་ཐུགས་ཀར་རྩལ་པོ་ཆེས་མདའ་
འཕངས་པ་བཞིན་སོང་བར་བསམས་ཏེ། མཐར་དམིགས་པ་མེད་པ་ལ་ཡུད་ཙམ་བཞག་ཅིང༌། དེའི་ཚེ་རླུང་ནང་དུ་མི་རྔུབ་པའོ། །ཐམས་ཅད་ཀྱི་མཐར་དགེ་བའི་རྩ་བ་སེམས་ཅན་ཐམས་ཅད་ཀྱི་
༢༣ ཆེད་དུ་བྱང་ཆུབ་ཆེན་པོར་བསྔོ་བ་ནི་བསྔོ་བ་སྨོན་ལམ་གྱི་རྣལ་འབྱོར་རོ། །དེ་ལྟར། ཐུགས་རྗེ་ཆེན་པོའི་སྨར་ཁྲིད་ཤིན་ཏུ་ཉུང་ངུར་བསྡུས་པའི་ཡི་གེ་འདི་ཡང༌། འཕྱོངས་རྒྱས་ནས་སྡེ་པ་ཧོར་

ཕྲུག་མགོན་པོ་ཚེ་འཕེལ་གྱིས་བསྐུལ་བའི་ངོར་དགེ་སློང་པདྨ་དཀར་པོས། དགེ་བའི་བཤེས་གཉེན་མང་པོས་བྱིན་གྱིས་བརླབས་པའི་ཐང་པོ་ཆེའི་ཆོས་སྐྱོང་བའི་ཕོ་བྲང་ཐོབ་རྒྱལ་ལྷ་རྩེར་སྦྱར་
བའོ༑༑ །།

༄ ༅། །སྤྱན་རས་གཟིགས་ཀྱི་བཟླས་དམིགས་ཉུང་ངུར་བཀོད་པ་ཞིག་བཞུགས།། རྒྱལ་བ་ཀུན་གྱི་ཐུགས་རྗེའི་གཟུགས། སྤྱན་རས་གཟིགས་ལ་ཕྱག་བྱས་ནས། གང་གི་སྒྲུབ་ཐབས་
དམིགས་པའི་དོན། ཉུང་ངུར་འགོད་ལ་གནང་བ་སྩོལ། །འདིར་རྗེ་བཙུན་སྤྱན་རས་གཟིགས་ཞེས་བདག་ཅག་གངས་ཅན་པ་ཀུན་གྱི་ལྷ་གཅིག་པོ་བསྙེན་པ་ནི། གང་ཞིག་འཕྲལ་ཡུན་ཀུན་ཏུ་བྱིན་
རླབས་ཆེན་པོས་བསླ་བ་མེད་ཅིང་ཐུགས་རྗེ་མྱུར་བ་ཡིན་པས་རང་གཞན་ལེགས་འདོད་རྣམས་ཀྱིས་འབད་པར་བྱའོ། །དེ་ཡང་ཐོག་མར་མདུན་གྱི་ནམ་མཁར། །སྐྱབས་ཀུན་འདུས་པའི་བདག་ཉིད་
རྩ་བའི་བླ་མ་སྤྱན་རས་གཟིགས་སུ་གསལ་བའི་མཐའ་སྐོར་རབ་འབྱམས་རྒྱལ་བ་སྲས་བཅས་ཐམས་ཅད་བཞུགས་པའི་མོས་པས། བདག་དང་མཁའ་མཉམ་སེམས་ཅན་ཐམས་ཅད་ཀྱིས་ལུས་ངག་
ཡིད་གསུམ་གུས་པས་སྐྱབས་སུ་མཆིའོ། །སྙམ་པས་སྐྱབས་འགྲོའི་ཚིག་གང་རིགས་བརྗོད་ཅིང༌། །སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ལས་མྱུར་དུ་བསྒྲལ་ཏེ་སངས་རྒྱས་
༈ ཀྱི་གོ་འཕང་ལ་འགོད་པར་བྱ། དེའི་ཆེད་དུ་བདག་གི་ཡི་གེ་དྲུག་པའི་སྒོམ་བཟླས་ཉམས་སུ་ལེན་པར་བགྱིའོ་སྙམ་པས་སེམས་བསྐྱེད་ཀྱི་ཚིག་ངག་ཏུ་བརྗོད་ཅིང་། དེ་ལྟར་དཀོན་མཆོག་ལ་སྐྱབས་

སུ་སོང་ཞིང་སེམས་བསྐྱེད་ནས། དུས་རྒྱུན་དུ་དཀོན་མཆོག་གི་བཀའ་ལས་མི་འདའ་བ་ཡིན་པས་སྡིག་པ་ཕྲ་ཞིང་ཕྲ་བ་ལ་ཡང་འཛེམ། ལུས་ཀྱི་མི་དགེ་བ་གསུམ་ཅི་ནུས་སྤངས་ནས། ཕྱག་
ཤཱུ འཚལ་བ། བསྐོར་བ་བྱེད་པ། ས་ཚྭ་གདབ་པ་སོགས་ལུས་ཀྱི་དགེ་བ་ཅི་ནུས་འབད། ངག་གི་མི་དགེ་བ་བཞི་སྤངས་ནས། བཀའ་མདོ་རྒྱུད་ཀློག་པ། སྔགས་བཟླ་བ། གཞན་ལ་ཕན་
པའི་གཏམ་སྨྲ་བ་སོགས་མཛད། ཡིད་ཀྱི་མི་དགེ་བ་གསུམ་ལ་གཉེན་པོ་བསྟེན་ནས་བླ་མ་ལ་མོས་གུས་དང་། སེམས་ཅན་ཀུན་ལ་བྱམས་དང་སྙིང་རྗེས་དངོས་སུ་ཕན་འདོགས་པའི་ནུས་པ་ཡོད་ན་
དངོས་སུ་ཕན་ཅི་ཐོགས་བྱེད་པ་དང༌། དེ་ལྟར་མིན་ཀྱང༌། རང་གི་སྒོ་གསུམ་དགེ་ལས་ཅི་བྱེད་ཐམས་ཅད་སེམས་ཅན་དོན་དུ་བསྔོས་པས། ཐེག་པ་ཆེན་པོའི་སེམས་བསྐྱེད་ཀྱི་ཟིན་པ་
དང་༑ མདོར་ན་རང་ཉིད་བླ་མ་དཀོན་མཆོག་དགྱེས་པའི་ལས་རྟག་ཏུ་བྱེད་དགོས། དེ་དགྱེས་པའི་ལས་ནི་སྡིག་པ་སྤོང་། དགེ་བ་སྒྲབ། རང་སེམས་འདུལ་བ་གསུམ་ལ་འདུ། དེས་ན་མི་
ལུས་ཐོབ་ནས་དགེ་བ་དང་དུ་ལེན་ན་ཁྱིམ་ན་གནས་ཀྱང་ཆོས་བྱེད་པ་དེ་ཁ་ཡིན་ཏེ། གཞན་ཆོས་མ་བྱས་ན་ལུས་སེར་གཟུགས་སུ་བསྒྱར་བ་ལ་དགོས་པ་ཆེར་མེད་པས། ཇི་སྐད་དུ། ལུས་

༄༅། །བསྒྱུར་ལ་ཆོས་གོ་གཅོད་གཅོད་ནས། གཏན་དོན་གྱི་ཕན་བདེ་མ་སྒྲུབ་པས། ཚེ་དོན་མེད་དུ་ལུས་པ་འཆི་ཁར་འཚེར། དེ་བསམ་གྱིན་སྙིང་ནས་ལྷ་ཆོས་
དྲན༑ ཅེས་གསུངས་པ་དང༌།ྋ བུ་མོ་གསེར་མཆོག་འོད་ལྡན་གྱིས། བློ་གྲོས་ཆེན་པོ་འཇམ་དཔལ་ལ། རབ་ཏུ་བྱུང་བར་ཞུས་པའི་ཚེ། ལུས་ཀྱི་རབ་བྱུང་བཀག་ནས་ཀྱང་། སེམས་ཀྱི་
རབ་བྱུང་གནང་བར་མཛད། ཅེས་གསུངས་པས་ཚུལ་དང་མཐུན་པར། བླ་མར་མོས་གུས་རྩེ་གཅིག་པས་ལུས་ངག་ཡིད་གསུམ་དགེ་བ་འབའ་ཞིག་ལ་སྦྱོར་ན། ཚེ་འདིར་གྲོལ་བ་མཆོག་གི་ས་
ཐོབ་པར་འགྱུར་བ་དང༌། དེ་ལྟར་སྐལ་བ་དམན་པས་མ་ཐོབ་ཀྱང༌། ཚེ་ཕྱི་མར་ཡང་རིགས་བཟང་ཆོས་ཀྱི་སྐལ་བ་དང་ལྡན་པར་གྱུར་ནས་རིམ་གྱི་སངས་རྒྱས་ཐོབ་པར་གྱུར་པ་ནི་གདོན་མི་ཟ་
བས༑ དེ་ལྟར་དུ་འབད་པ་ཆེན་པོས་དགེ་བའི་ལས་ལ་བརྩོན་ཞིང་ལྷག་པར་ཡིག་དྲུག་མ་ཡེངས་པའི་ངང་ནས་བཟླ་དགོས་ཏེ། དེ་ཡང་། ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོ྅ཧཾ། ཅེས་
བརྗོད་པས་ཆོས་ཐམས་ཅད་སྟོང་ཉིད་ཡེ་ཤེས་རྡོ་རྗེའི་རང་བཞིན་དུ་ངེས་པ་བསྐྱེད། སྟོང་པ་ཉིད་ཡེ་ཤེས་ཀྱི་རང་རྩལ་ལས། པཾ་ལས་པདྨ། ཨ་ལས་ཟླ་བའི་དཀྱིལ་འཁོར་གྱི་སྟེང་དུ། རང་

སེམས་རིག་པའི་ངོ་བོ་ཧྲི༔ཡིག་དཀར་པོ་དེ་ལས་འོད་འཕྲོས་འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་ལས། རང་ཉིད་རྗེ་བཙུན་སྤྱན་རས་གཟིགས་དབང་
ཕྱུག་སྐུ་མདོག་གངས་རི་ལྟར་དཀར་བ། ཞལ་གཅིག་ཕྱག་བཞིའི་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་གཉིས་པས་ནོར་བུ་ཆུ་ཤེལ་འཕྲེང་བ་འཛིན་པ། གཡོན་གཉིས་པས་པད་
དཀར་སྡོང་བུ་བསྣམས་པ། རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ་དར་གྱི་སྟོད་གཡོགས་དང་ཤམ་ཐབས་ཅན་ཞབས་རྡོར་སྐྱིལ་གྱིས་བཞུགས་པ་བླ་མ་འོད་དཔག་མེད་པས་དབུ་བརྒྱན་པ་
དང་༑ སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། དེ་ལས་འོད་འཕྲོས་ཡེ་ཤེས་པ་སྒོམ་པ་ཇི་ལྟ་བ་སྤྱན་དྲངས་གཉིས་སུ་མེད་པར་བསྟིམ། ཡང་བདག་ལ་དབང་བསྐུར་དུ་གསོལ་སྙམ་
གསོལ་བ་བཏབ་པས། བླ་མ་འོད་དཔག་མེད་པས་བདུད་རྩིའི་རྒྱུན་གྱིས་དབང་བསྐུར། སྐུ་གང་དྲི་མ་དག ཆུ་རྒྱུན་སྤྱི་བོར་འཁྱིལ་པ་འོད་དཔག་མེད་པའི་ངོ་བོར་གྱུར། ཐུགས་ཀར་ཟླ་བའི་
དེ་དཀྱིལ་འཁོར་གྱི་སྟེང་དུ་ཧྲཱིཿ ཡིག དེའི་མཐར་ཡིག་དྲུག་གཡས་བསྐོར་གྱིས་འཁོད་པ། ས་བོན་སྔགས་འཕྲེང་ཐམས་ཅད་ཟླ་བ་ཆུ་ཤེལ་ལྟར་དཀར་བ་འོད་ཟེར་ཅན། སྔགས་བཟླ་དུས།

།ལས་འོད་ཟེར་འཕྲོས། འོད་ཟེར་གྱི་སྣེར་མཆོད་པའི་ཚོགས་སྤྲུལ་ཕྱོགས་བཅུའི་རྒྱལ་བ་ཐམས་ཅད་ལ་མཆོད་པ་ཕུལ། དེ་དག་གི་སྐུ་གསུང་ཐུགས་བྱིན་རླབས༄༅།
ཐམས་ཅད་འོད་ཟེར་གྱི་རྣམ་པར་ཚུར་འདུས་རང་ལ་ཐིམ་པར་བསམ། ཡང་འོད་ཟེར་འགྲོ་བ་རིགས་དྲུག་གི་གནས་སུ་ཕོག དེ་དག་གི་ལས་ཀྱི་སྡིག་སྒྲིབ་སྦྱངས། རྗེ་བཙུན་སྤྱན་རས་གཟིགས་
ཀྱི་གོ་འཕང་ལ་བཀོད་ནས། འོད་ཟེར་ཚུར་འདུས་རང་ལ་ཐིམ་པར་བསམ་བཞིན་མ་ཎི་བཟླ། སྐབས་སུ་སྐུའི་རྣམ་པ་གསལ་ངར་བསྐྱེད་པ་ལ་ཤེས་པ་བ།ཏད་ཅིང་། ཕྱོགས་བཅུའི་ཞིང་ནས་རྒྱལ་
བ་ཐམས་ཅད་སྤྱན་རས་གཟིགས་ཀྱི་རྣམ་པར་ཡང་ཡང་བསྟིམ་ནས། རང་ཡི་དམ་ཀུན་འདུས་སུ་བསམ་ཞིང་བཟླས་པས་ཡི་དམ་ཀུན་གྱི་བཟླས་པར་འགྱུར། དེ་བཞིན་དུ་མཐོང་ཡུལ་དུ་སྣང་བ་
ཐམས་ཅད་ལྷའི་སྐུ། གྲགས་པ་གསུང་། དྲན་ཚད་རིག་པའི་རང་བཞིན་དུ་ལམ་དུ་འཁྱེར་བས། དེའི་ངང་མ་ཤོར་བར་བཟླས་པ་ཇི་ནུས་འབད། ཐུན་རྗེས་སུ་ལྷ་སྐུ་དམིགས་མེད་དུ་
བསྡུ༑ ཡང་སྟོང་ཉིད་ལས་ལྷ་སྐུར་ལྡང་དགེ་བ་བསྔོ་སོགས་བྱའོ། ཐུན་མཚམས་སུ་གཏོར་མ་འབུལ་བར་འདོད་ན། གཏོར་མ་ཨོཾ་ཨཱཿ ཧཱུྃགིས་བྱིན་གྱིས་རླབས། རང་གི་ཐུགས་ཀ་ནས་འོད་

འཕྲོས་མདུན་གྱི་ནམ་མཁར་རྗེ་བཙུན་སྤྱན་རས་གཟིགས་སྤྱན་དྲངས། གཏོར་མ་ལྗགས་འོད་ཀྱི་སྦུ་གུས་དྲངས་ཏེ་གསོལ་བར་བསམ། ཨརླུ་བ་ལོ་ཀི་ཏེ་ས་པ་ར་ཝཱ་ར་ཨི་དཾ་བ་ལིངྐ་ཁ་ཁ་ཁཱ་ཧི་ཁཱ་༔
ཨཧཱུྃ། པཱ་ཏྱཾ་སོགས་མཆོད་པས་མཆོད། སྐྱོན་གྱིས་མ་གོས་སོགས་ཀྱིས་བསྟོད། འདོད་པའི་དོན་ལ་གསོལ་བ་བཏབ་ནས་རང་བཞིན་གྱི་གནས་སུ་གཤེགས་པར་བསམ་མོ། འདིར
འཕྲོས་དོན་མ་ཎི་པདྨེའི་སྔགས་དོན། མགོར་ཨཾ་ནི། མཆོག་དང་དཔལ་བཀྲ་ཤིས་པ་ལ་སོགས་པའི་དོན་དང༌། མ་ཎི་པདྨེ་ནི་ཀྱེ་ནོར་བུ་པདྨ་ཅན་ཞེས། ལྷ་གཡས་ན་ནོར་བུ་ཆུ་ཤེལ་
དང་༑ གཡོན་ན་པདྨ་ཅན་གྱི་རྗེ་བཙུན་སྤྱན་རས་གཟིགས་བོད་པ་སྟེ་གང་ལ་གསོལ་བ་འདེབས་པ་དང༌། ངེས་དོན་དུ་ན། ནོར་བུའི་དོན་འགྱུར་བ་མེད་པའི་བདེ་བ་ཆེན་པོ་དང༌། པདྨ་ནི་རྣཾ་ཀུན་
མཆོག་ལྡན་གྱི་སྟོང་ཉིད་ཨེ་ཝཾ་ཟུང་དུ་འཇུག་པའི་ཐུགས་ལྡན་གྱི་དོན་ཧཱུཾ་དུ་འགྱུར་བའི་ཕྱིར། ངེས་པའི་དོན་གྱི་ལྷ་སྤྱན་རས་གཟིགས་སུ་ཤེས་ནས་བཟླས་བསྙེན་ལ་འབད་ན་འདི་ཕྱིའི་དོན་ཆེན་པོ་ཐོབ་
པར་འགྱུར་རོ། ཞེས་ཐུགས་རྗེ་ཆེན་པོའི་བཟླས་དམིགས་ཉུང་འཐུས་འདི། དྲུང་ཡིག་རྣཾ་རྒྱལ་ཕུན་ཚོགས་ཀྱི་ངོར་བཀའ་བརྒྱུད་བསྟན་པའི་རྒྱལ་མཚན་འགྱུར་མེད་ཡོངས་གྲུབ་དམ་ཆོས་ཉི་མས་

༄༅། །ཟིན་བྲིས་སུ་བགྱིས་པ་དགེའོ།། འདིས་མཚོན་དུས་གསུམ་དགེ་བ་ཡིས། །སེམས་ཅན་འཁོར་བའི་སྡུག་བསྔལ་ལས། །གྲོལ་ཏེ་བླ་མེད་བྱང་ཆུབ་ཀྱི། །་གོས་འཕང་དམ་པ་༴།།
ཐོབ་པར་གྱུར།།
472(B)

BlankPage AsPerOriginalDocument
472(B)

༄ ༅། །ཐུགས་རྗེ་ཆེན་པོའི་བཟླས་ལུང་འབོགས་པའི་ཆོ་ག་འཕགས་པའི་སྙིང་ཐིག་ཞེས་བྱ་བ་བཞུགས་སོ།།

༄༅། །ན་མོ་ལོ་ཀེ་ཤྭ་ར་ཡ། རྒྱལ་རྣམས་སྙིང་རྗེའི་རང་གཟུགས་བཅོམ་ལྡན་འདས། །ཕྱག་ན་པདྨའི་འདབ་ཡངས་བཞད་པའི་
རྩེར༑ །འཕྲིན་ལས་གེ་སར་རྡུལ་འཕྲེང་འཐུལ་བའི་སྤྲིན། །གངས་ཅན་སྐྱེ་དགུའི་གདུང་སྐྱོབ་ཉིད་དུ་འཁོད། །དེ་ཡི་བསུང་ཞིམ་སྙིང་པོའི་བཅུད་བདའ་
བ༑ །མོས་པའི་སྣོད་དུ་བཟེད་འདོད་བློ་གྲོས་ཅན། །ར་ཡིག་ཟུང་གི་མིང༌ལྡན་རྣམས་ལ་འདིར། །ཡིག་དྲུག་ལུང་དུ་འབོགས་པའི་ཐབས་འདི་སྦྱིན། །
ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་འཁོར་བ་དང་ངན་སོང་གི་འཇིགས་པ་ལས་བསྒྲལ་ཏེ་རྣམ་མཁྱེན་རྫོགས་པའི་སངས་རྒྱས་ཀྱི་ས་ལ་

༄༅། །འགོད་པར་བྱ། དེའི་ཆེད་དུ་འཕགས་པ་སྤྱན་རས་གཟིགས་དབང་ཕྱུག་གི་སྒོམ་བཟླས་ཟབ་མོའི་ལུང་ཞུ་ཞིང་ཉམས་སུ་ལེན
སྙམ་པའི་སྒོ་ནས་མ་ཡེངས་པར་གསན་འཚལ། དེ་ཡང་སྤྱིར་རྫོགས་པའི་སངས་རྒྱས་ཐམས་ཅད་སྐྱོན་དག་ཡོན་ཏན་ཀུན་ལྡན་ཡིན་པས་ཕྱོགས་རེ་བའི་
བསྟོད་བསྔགས་ཕྲ་མོ་ལ་ཅི་ལྟོས། འོན་ཀྱང་མཆོག་འབྲིང་ཐ་མའི་གདུལ་བྱའི་མོས་ངོར་གང་འདུལ་གྱི་རྣམ་རོལ། མི་ཟད་པ་རྒྱན་གྱི་འཁོར་ལོའམ་གསང་
གསུམ་བསམ་གྱིས་མི་ཁྱབ་པར་གྲུབ་པས་སངས་རྒྱས་ཀྱི་ཡོན་ཏན་ལ་ཚད་བཟུང་མེད་མོད། དེ་ཐམས་ཅད་བསྡུས་ན་མཁྱེན་བརྩེ་ནུས་གསུམ་དུ་ཅི་རིགས

པར་འདུ་བར་བཤད་པ་ལས།འདིར་དུས་གསུམ་རྒྱལ་བ་ཐམས་ཅད་ཀྱི་བརྩེ་བའི་སྤྱི་གཟུགས་ཀྱང་ཡིན་ལ། ཇི་སྐད་དུ། ཕྱག་སྟོང་འཁོར་ལོ་བསྒྱུར་བའི་རྒྱལ་པོ་སྟོང༌། །སྤྱན་སྟོང་བསྐལ་པ་
བཟང་པོའི་སངས་རྒྱས་སྟོང་། །གང་ལ་གང་འདུལ་དེ་ལ་དེར་སྟོན་པའི། །བཙུན་པ་སྤྱན་རས་གཟིགས་ལ་ཕྱག་འཚལ་ལོ། །ཞེས་བྱ་བའི་ལུང་དོན་ལྟར། གཅིག་པུ་དུ་མར་འཆར་བ་ཆུ་ཟླའི་
ཟློས་གར་ལ་འཇུག་པའི་ཐུགས་རྗེ་ཆེན་པོའི་ཞིང་ཁམས་བོད་ཡུལ་གངས་རིའི་ལྗོངས་ཀྱི་སྐྱེ་བོ་མཐའ་དག་འདུལ་བའི་སླད་དུ། ཆོས་ཀྱི་རྒྱལ་པོ་སྲོང་བཙན་དུ་སྤྲལ་པའི་སྒྱུ་མ་བཟུང་བ་ནས་བརྩམས་
བོད་ཡུལ་གྱི་སྐྱེས་པ་བུད་མེད། ཐ་ན་བྱིས་པ་སྨྲ་ཤེས་ཚུན་ཆད་ཀྱི་ཁ་ནས་མ་ཎིའི་རང་སྒྲ་རྩོལ་མེད་དུ་འབྱིན་པ་འདི་ལྟ་བུ་ནི་འཕགས་པས་བྱིན་གྱིས་བརླབས་པའི་རྟགས་སུ་འདུག དེ་བས་ན་
རང་གི་འདོད་པའི་ལྷ་བསྙེན་ཅིང་གསོལ་བ་བཏབ་ན་བར་ཆད་མེད་ཅིང་དངོས་གྲུབ་མྱུར་བ་ཡིན། དེའི་ཚུལ་ལ་བཀའ་མ། གཏེར་མ། དག་སྣང་མ་སྟེ་གསུམ་ཡོད་པ་ལས། བཀའ་མ་
མདོ་ཟ་མ་ཏོག་བཀོད་པ་སོགས་དང༌། རྒྱུད་པདྨ་དྲ་བ་སོགས་ལ་བརྟེན་པ་དང༌། གཏེར་མ་ནི། སྤྱན་རས་གཟིགས་ཀྱི་སྒྲུབ་སྐོར་ཆོས་ཀྱི་རྒྱལ་པོ་སྲོང་བཙན་སྒམ་པོས་མཛད་པ་རྣམས་ལ༵

༄༅། ། གཏེར་དུ་སྦས། དེ་གཏེར་སྟོན་གྲུབ་ཐོབ་དངོས་གྲུབ་ཀྱིས་བཏོན་པ་རྒྱལ་པོ་བཀའ་འབུམ་དུ་གྲགས་པ་ལ་མདོ་སྐོར། སྒྲུབ་སྐོར། ཞལ་གདམས་ཀྱི་སྐོར་ཏེ་གསུམ་
འབོགས་
ལ༑ ལམ་གྱི་ཆ་མཐའ་དག་ཚང་བ་དང་། དག་སྣང་མ་ནི། སྒྲུབ་པ་པོ་སོ་སོའི་རྨི་ཉམས་མངོན་སུམ་དུ་ཤར་བའི་དག་པའི་སྣང་བ་འབའ་ཞིག་ལས་བྱུང་བའི་ཆོས་ཚུལ་རྣམས་ཡིན་ལ། དེ་ལ་
བསམ་གྱིས་མི་ཁྱབ་ཀྱང་། རེ་ཞིག་ཡོངས་སུ་གྲགས་པ་ལྟར་ཆེ་ལོངས་ཙམ་བརྗོད་ན། ངོ་མཚར་ཅན་གྱི་གཏམ་བཅོ་བརྒྱད་རྣམ་པར་ཐར་པའི་ལུས་སུ་མཛེས་པའི་རྗེ་བཙུན་མི་ཏྲ་ཛོ་ཀི་ཞེས་བྱ་བའི་
གྲུབ་ཐོབ། ལོ་ཙཱ་བ་བྱམས་པའི་དཔལ་གྱིས་བོད་ཡུལ་དུ་སྤྱན་དྲངས་པ་དེའི་ཁྱད་ཆོས་ཀྱི་ཐུགས་རྗེ་ཆེན་པོའི་ཆོས་སྐོར་ལ་ཕྱི་ཤེས་བྱའི་ཡན་ལག་ཏུ་བསྟན་པ་ཐུན་མོང་གི་སྐོར། ནང་སྒྲུབ་ཐབས་སུ་
བསྟན་པ་ཉམས་ལེན་བྱེ་བྲག་གི་སྐོར། གསང་བ་བྱིན་རླབས་ཀྱི་འཇུག་པ་སྟོན་པ་ཁྱད་པར་གྱི་སྐོར་དང་གསུམ། དེ་རེ་རེ་ལའང་ཆོས་ཚན་མང་པོར་དབྱེ་བའི་ལམ་ཟབ་ཅིང་རྒྱ་ཆེ་བ་དང༌། བ་རི་
ཝཱལོ་ཙཱ་བ་རིན་ཆེན་གྲགས་ཀྱིས་རྡོ་རྗེ་གདན་པ་ཆེ་བསྟེན་ནས་སྤྱན་རས་གཟིགས་ཀྱི་སྒྲུབ་སྐོར་རྒྱས་པ་ཐོཔ་ཅིང་རྗེས་སུ་བླ་མ་གཞན་དང་འཕགས་པ་ཉིད་ལས་ནོད་པའི་སྒྲུབ་ཐབས་བརྒྱ་རྩ་སོགས་ཐུགས་རྗེ་

ཆེན་པོའི་ཆོས་སྐོར་སྤྱི་དང་། བྱེ་བྲག་དོན་ཞགས་ཀྱི་སྐོར་ཟབ་ཁྱད་ཅན་དང༌། ལ་སྟོད་དམ་པ་དམར་པོས་ཀྱང་རྡོ་རྗེ་གདན་པ་ཆེ་བའི་དྲིན་ལས་རྙེད་པའི་སྤྱན་རས་གཟིགས་ཀྱི་དབང་ལུང་མན་ངག་
མངལ་འདྲིལ་བ་དང༌། རྒྱ་གར་གྱི་པཎྜི་ཏ་སུ་མན་ཤྲཱི་ལ་མཁན་ཆེན་བུ་སྟོན་རིན་པོ་ཆེས་གསན་པ་བླ་མེད་ལུགས་ཀྱི་སྤྱན་རས་གཟིགས་དཀར་པོ་ཕྱག་མང་པདྨ་དྲ་བར་གྲགས་པའི་བསྐྱེད་རྫོགས་ཀྱི་
གདམ་པ་ཁྱད་པར་ཅན་དང་། འཕགས་པ་དངོས་ཡིན་ཀྱང་གཞན་ངོར་ཝ་ཏི་བཟང་པོ་ལ་སོགས་པའི་རྟེན་ཁྱད་པར་ཅན་འགའ་དང་། དག་སྣང་ལ་ཤར་བའི་ལྷ་སོགས་ལ་གསན་པའི་ཆོས་བྱང་ཆུབ་
སེམས་དཔའ་ཟླ་བ་རྒྱལ་མཚན་ལུགས་ཀྱི་དམར་ཁྲིད། བླ་མ་དང་ལྷག་པའི་ལྷ་ལ་གསན་པའི་ཟབ་ཁྲིད་གཉན་ཚེམ་བུ་པའི་ལུགས། གྲུབ་ཐོབ་ལྕེ་སྒོམ་གྱི་དྲིན་ལས་རྙེད་པའི་དམར་ཁྲིད་དབོན་སྟོན་
སྒྱེ་ར་སྒང་པའི་ལུགས། ལི་ཁ་ར་ཤིང་འཕེལ་དུ་འཕགས་པ་དངོས་ཀྱིས་རྗེས་སུ་གཟུང་བ་དགེ་སློང་མ་དཔལ་མོའི་ལུགས་ཏེ་བཞི་ལ་དམར་ཁྲིད་བཞི་ཞེས་གདམས་ངག་པ་རྣམས་ལ་ཡོངས་སུ་
གྲགས་པ་ལས། ད་ལམ་འདིར་ལུགས་ཕྱི་མ། དེ་ལ་བསྐྱེད་རིམ། རྫོགས་རིམ། ལས་ཁ་ཚར་དང་གསུམ་ལས་བསྐྱེད་རིམ། དེ་ལ་དོན་ཚན་བདུན་ཡོད་པ་ལས། དང་པོ་གཙོ་རྐྱང་དུ་

༄༅། །བསྒྲུབས་པ་དེ་སྟོན་པ་སྐབས་སུ་བབ། དེ་ལ་འདི་ལྟར་བྱ་དགོས། ཡིད་དང་མཐུན་པའི་གནས་སུ་སྟན་བདེ་བ་ལ་འདུག ལུས་དྲང་པོར་བསྲང་། དྲན་པ་མངོན་དུ་
པཞག་སྟེ། ཡིད་དང་འདྲེ་ངེས་པའི་སྐྱབས་འགྲོ་སེམས་བསྐྱེད་ལན་གསུམ་བྱ། ཨོཾ་སྭ་བྷཱ་ཝའི་སྔགས་ཀྱིས་ཆོས་ཐམས་ཅད་རང་བཞིན་གྱིས་རྣམ་པར་དག་པར་བསམ། སྟོང་ཉིད་དེའི་རང་
མདངས་ལས། རང་ཉིད་འདུག་པའི་གནས་ཁང་པོ་ཊ་ལའི་གཞལ་མེད་ཁང་དུ་མོས་པའི་ལྟེ་བར། པད་ཟླའི་གདན་ལ་རང་སེམས་ཀྱི་ངོ་བོ་ཧྲཱིཿ དཀར་པོ་རིང་ཆ་ཚེག་དྲག་དང་བཅས་པ་ལས་འོད་
དཱི,
ཟེར་ཕྱོགས་བཅུར་འཕྲོས། སེམས་ཅན་ཐམས་ཅད་ཀྱི་འཁོར་བའི་སྡུག་བསྔལ་མཐའ་དག་ཞི་བར་བྱས། སངས་རྒྱས་དང་བྱང་སེམས་ཐམས་ཅད་ཀྱི་ཐུགས་རྗེ་དང་བྱིན་རླབས་ཐམས་ཅད་བསྡུས་
ནས་ཧྲཱིཿ ལ་ཐིམ། ཡོངས་སུ་གྱུར་པ་ལས་རང་ཉིད་འཕགས་པ་སྤྱན་རས་གཟིགས་དབང་ཕྱུག་མཚན་དཔེས་སྤྲས་པའི་སྐུ་མདོག་གངས་རི་ལྟར་དཀར་ཞིང་མཛེས་པ་ཞི་ཞིང་འཛུམ་པའི་ཉམས་
ཝཱ་ཅན༑ རལ་པའི་ཟུར་ཕུད་ལ་ནོར་བུ་དང་མེ་ཏོག་གི་འཕྲེང་བས་རྣམ་པར་བཀྲ་བ། རིན་པོ་ཆེའི་དབུ་རྒྱན། སྙན་ཆ། མགུལ་རྒྱན། སེ་མོ་དོ། དོ་ཤལ། ཕྱག་ཞབས་ཀྱི་གདུ་བུས་མཛེས་479

པ༑ ལྷ་རྫས་ཀྱི་ན་བཟའ་ཅན། ཕྱག་བཞིའི་དང་པོ་གཉིས་ཐལ་སྦྱར། ལྷག་མ་གཉིས་བགྲང་འཕྲེང་དང་པད་སྡོང་བཟུང་སྟེ་རྡོ་རྗེ་སྐྱིལ་མོ་ཀྲུང་གིས་འོད་ཟེར་གྱི་པ་ཏྲའི་ཁོང་ན་བརྗིད་པར་བཞུགས་
པ༑ དེའི་སྤྱི་མགྲིན་སྙིང་ཁར་ཨོཾ་ཨཱཿ ཧཱུྃ་དཀར་དམར་མཐིང་ག་ལས་འོད་འཕྲོས་པས་བསྒོམས་པ་དང་འདྲ་བའི་ཡེ་ཤེས་པ་བཛྲ་ས་མཱ་ཛ། ཛཿ ཧཱུཾ་བཾ་ཧོ། དམ་ཚིག་པ་དང་དབྱེར་མེད་དུ་
གྱུར༑ སླར་ཡང་འོད་ཟེར་འཕྲོས་པས་དབང་ལྷ་སྤྱན་དྲངས། དེ་རྣམས་ཀྱིས་རིན་པོ་ཆེའི་བུམ་པ་ལྷའི་ཆུ་རྒྱུན་གྱིས་གང་བས་དབང་བསྐུར། ལུས་གང་དྲི་མ་དག་ཆུ་ལྷག་མ་སྤྱི་བོར་ལུད་པ་
རིགས་ཀྱི་བདག་པོ་སྣང་བ་མཐའ་ཡས་ཀྱི་སྐུར་གྱུར། དེ་ལ་རང་སྣང་ལས་བྱུང་བའི་མཆོད་ལྷ་རྣམས་ཀྱི་མཆོད་པར་མོས་ཏེ། ཨོཾ་པུཥྤ་པྲ་ཏཱི ཙྪ་སྭཱ་ཧཱ། དྷཱུ་པེ། ཨཱ་ལོ་ཀེ གནྡྷ། ནཻ་ཝི་
དྱ༑ ཤཔྟ་པྲ་ཏཱི་ཙྪ་སྭཱ་ཧཱ། སྐྱོན་གྱིས་མ་གོས་སྐུ་མདོག་དཀར། །རྫོགས་སངས་རྒྱས་ཀྱིས་དབུ་རྒྱན་ཅན། །ཐུགས་རྗེའི་སྤྱན་གྱིས་འགྲོ་ལ་གཟིགས། ྋ།སྤྱན་རས་གཟིགས་ལ་ཕྱག་འཚལ་
ལོ༑ །ཞེས་མཆོད་ཅིང་བསྟོད། སྙིང་གར་ཟླ་དཀྱིལ་གྱི་དབུས་སུ་ཧྲཱིཿ མདུན་ནས་གཡས་བསྐོར་དུ་ཨཾ་མ་ཎི་པདྨེ་ཧཱུཾ་གིས་བསྐོར་བ། ཡིག་འབྲུ་ཐམས་ཅད་དཀར་ཞིང་འོད་འབར་བ་ལ་

།དམིགས་ཏེ་བཟླས། ཐུན་གྲོལ་ཁར་ལྷ་སྔགས་ཐམས་ཅད་མེ་ལོང་ལ་ཧས་བཏབ་པའམ་ཁ་བའི་གོང་བུ་ཆུར་ལྷུང་བ་བཞིན་དུ་ཞུ་བ་དེའི་ངང་དུ་མཉམ་པར་༄༅།
བཞག དགེ་བ་རྫོགས་བྱང་དུ་བསྔོ། ཐུན་མཚམས་སུའང་སྣང་ཚད་སྤྲལ་སྐུ། གྲགས་ཚད་ལོངས་སྐུ། དྲན་ཚད་ཆོས་སྐུ་སྟེ་འཁྱེར་སོ་གསུམ་ལ་བསླབ། མར་གྱུར་སེམས་ཅན་ཐམས་ཅད་
ལ་བྱམས་པ་དང༌། སྙིང་རྗེ་དང༌། བྱང་ཆུབ་ཀྱི་སེམས་ལ་འཕྲལ་དང་ཡུན་དུ་གོམས་པར་བྱའོ། །མ་ཎིའི་ལུང་འབོགས་པའྀ་ཆོ་ག་འཕགས་པའི་སྙིང་ཐིག་ཅེས་བྱ་བ་འདིའང་སངས་རྒྱས་རྡོ་རྗེས་
བྲིས་པའོ།། །།
482(B)

BlankPage AsPerOriginalDocument
482(B)

།སྤྱན་རས་གཟིགས་གཙོ་འཁོར་གསུམ་པོའི་རྗེས་གནང་གི་ཆོག་ཁྲིགས་བཀླགས་ཆོག་མ་བྱིན་རླབས་ཀྱི་ཆུ་བོ་ཞེས་བྱ་བ་བཞུགས་སོ།།

།བླ་མ་དང་ཐུགས་རྗེ་ཆེན་པོ་གཉིས་སུ་མེད་པ་ལ་ཕྱག་འཚལ་ལོ།། འདིར་དགེ་སློང་མ་དཔལ་མོའི་ལུགས་ཀྱི་སྤྱན་རས་གཟིགས་གཙོ་འཁོར་
གསུམ་པོའི་རྗེས་གནང་གི་ཆོག་ཁྲིགས་བཀླག་ཆོག་མ་ཞིག་འགོད་པར་བྱ་བ་འདི་ལ་གསུམ་སྟེ། སྔོན་འགྲོ་དང་དངོས་གཞི་རྗེས་གསུམ་མོ། །དང་པོ་ལ། གནས་ཁང་བྱི་དོར་ལེགས་པར་བྱས་ཏེ་
ཡོལ་བ་བླ་རེ་སོགས་མཆོད་རྫས་ཀྱི་བཀོད་པ་མཛེས་པར་བཤམས། ཐུགས་རྗེ་ཆེན་པོ་གཙོ་བོར་གྱུར་པའི་རྟེན་གསུམ་བྱིན་རླབས་ཅན་དང་། ཁྱད་པར་སྟེགས་བུ་ཁེབས་ལྡན་གྱི་ཁར་མཎྜལ་གྱི་སྟེང་དུ་
སྤྱན་རས་གཟིགས་ཀྱི་སྐུ་བཞུགས་སུ་གསོལ། མ་འབྱོར་ན་མེ་ཏོག་གམ་འབྲུའི་ཚོམ་བུ་བཀོད་ཀྱང་རུང་། དེ་དང་ཉེ་བར་དབང་གཏོར་ཟླུམ་པོ་པདྨ་བཞི་འཁོར་རང་འདྲ་གཉིས་དང་ལྡན་པ་འབྱོར་ན་

རྗེས་
།རྒྱན་གཏོར་དང༌། མ་འབྱོར་ན་དཀར་གཏོར་བྱེད་ཀྱང་རུང་ཞིང༌། དེ་དང་འདྲ་བའི་མཆོད་གཏོར་ཞིག་ཀྱང་བཤམས། ལུགས་འདི་ལ་བུམ་པས་དབང་བསྐུར་
བ་སོགས་མེད་ཀྱང་སློབ་མ་བསངས་སྦྱངས་ཀྱི་སྐབས་དགོས་པའི་བུམ་པ་བྱ་རྒྱུད་ཀྱི་བུམ་རྫས་བཏབ་པ་ཆུས་སུམ་གཉིས་དགང་བ་ཁ་རྒྱན་དང་བཅས་པ་གཅིག་ཀྱང་སྟ་གོན་བྱས་ཏེ། དེ་ལ་དམིགས
485
ནས་ཨ་མྲྀ་ཏའི་སྔགས་ཅི་འགྲུབ་བཟླ་བ་དང་མཆོད་པ་དྲུག་ཚར་དུ་བཤམས་པ་སོགས་བཀོད་པས་མཛེས་པར་བྱའོ། །གཉིས་པ་དངོས་གཞི་ལ་གཉིས་ལས། དང་པོ་སློབ་དཔོན་གྱི་བྱ་བ་ནི། གཙང་
སྦྲ་ནས་བརྩམས་གཏོར་འབུལ་ཡན་གྱི་ཆོ་ག་རྣམས་ཡང་དག་པར་གྲུབ་ཟིན་ནས། གཉིས་པ་སློབ་མའི་ངོ་སྐལ་དུ་གྱུར་པའི་བྱ་བ་ནི། སློབ་དཔོན་བདག་ཉིད་སྟན་ལ་འཁོད། ཇི་ལྟར་འོས་པའི་སློབ་

མ་རྣམས་གྲལ་དུ་འཁོད་པར་ཁྲུས་བཏང་། ཁྲུས་སྔོན་ལ་བྱས་ནས་གྲལ་ལ་འདུག་པ་ཡིན་ཀྱང་འདིར་ཁྲུས་ཆུ་རྗེས་ལ་བཏང་བ་འདི་ཁའི་ད་ལྟའི་ལག་ལེན་ཚོ་དང་བསྟུན་པ་ཡིན། དེ་ནས་སྔོན་འགྲོ་འབྱུང་པོའི་གཏོར་མ་ཏིང་ལོ་ཆངས་བུ་དང་བཅས་པ་མེ་སྦར་བཤམས་
ཏེ་ཆབ་སྦྲན་ལ། སློབ་དཔོན་གྱིས་རྡོར་དྲིལ་འཛིན་པས་གཏོར་སྣོད་ཀྱི་ཕྱག་རྒྱ་བཅས་ངག་ཏུ། ཨོཾ་ལས་འབྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་འདོད་པའི་ཡོན་ཏན་ལྔ་དང་ལྡན་པར་གྱུར། ཨཻ་
ཨཱཿཧཱུྃ༑ ལན་གསུམ། ཨཾ་ཨཱ་ཀཱ་རོ༴ ལན་གསུམ། དེང་འདིར་རྡོ་རྗེའི་སློབ་མ་རྣམས་ལ་རྗེས་སུ་གནང་བར་བྱེད་པ་ལ་བར་དུ་གཅོད་པར་བྱེད་པའི་བགེགས་ཀྱི་ཚོགས་ཐམས་ཅད་མཆོད་སྦྱིན་གྱི་
གཏོར་མ་རྒྱ་ཆེན་པོ་འདིས་ཚིམ་པར་གྱིས་ལ། གནོད་པ་དང་འཚེ་བའི་བསམ་པ་ཉེ་བར་ཞི་ཞིང༌། ཕན་པ་དང་བདེ་བ་བྱང་ཆུབ་ཀྱི་སེམས་དང་ལྡན་པར་གྱིས་ལ་མྱུར་བ་ཉིད་དུ་ཕྱིར་དེངས་
ཤིག༑ རྡོ་རྗེ་གསོར་ཞིང་ཐུན་གྱིས་བྲབས། སུམྦྷ་ནིས་བགེགས་བསྐྲད། འོག་ཐམས་ཅད་རྡོ་རྗེའི་ས་གཞི། སྟེང་ཐམས་ཅད་རྡོ་རྗེའི་གུར་དང་བླ་རེ། ལོགས་ཐམས་ཅད་རྡོ་རྗེའི་རྭ་བ་དང་དྲྭ་བ། ཕྱི་ཡེ་ཤེས་
ཀྱི་མེ་རིས་ཁ་དོག་རྣམ་པ་ལྔ་རབ་ཏུ་འབར་བས་བསྐོར་བར་གྱུར། ཞེས་སྲུང་འཁོར་གསལ་བཏབ་ནས་སློབ་མས་མནྜལ་ཕུལ་ཟིན་པའི་རྗེས་སུ་སློབ་དཔོན་གྱིས་འདི་སྐད་གླེང་བར་བྱ་སྟེ། མར་གྱུར་འགྲོ་བ་ནམ་མཁའ་དང་

JTH/ །མཉམ་པའི་སེམས་ཅན་ཐམས་ཅད་རྣམ་མཁྱེན་སངས་རྒྱས་ཀྱི་གོ་འཕང་མཆོག་ལ་དགོད་པར་བྱ། དེའི་ཆེད་དུ་དུས་གསུམ་རྒྱལ་བ་ཐམས་ཅད་ཀྱི་ཡེ་ཤེས་བརྩེ་བ་ཆེན་༄༅།
པོའི་སྤྱི་གཟུགས་འཕགས་པ་ཐུགས་རྗེ་ཆེན་པོ་སྤྱན་རས་གཟིགས་དབང་ཕྱུག་གཙོ་འཁོར་གསུམ་གྱི་རྗེས་གནང་ཟབ་མོ་ཞུ་སྙམ་པའི་རྩེ་གཅིག་པའི་བློས་ཉན་པ་གལ་ཆེ་བ་ཡིན་ཞིང་། ཇི་ལྟར་ཉན་པའི་
ཚུལ་ཡང་། ཇི་སྐད་དུ། མདོ་ལས། དགེ་སློང་དག་ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང༌། ཞེས་འབྱུང་བ་ལྟར་སྣོད་ཀྱི་སྐྱོན་གསུམ་སྤོང་བ་དང༌། གཞན་ཡང་འདུ་ཤེས་དྲུག་
བསྟེན་པ། དྲི་མ་སེལ་བ་ལ་སོགས་པ་ཆོས་ཉན་པའི་ཀུན་སློང་དང་ཀུན་སྤྱོད་རྣམ་པར་དག་པས་ཉན་དགོས་པ་ཡིན་ལ། གང་ཉན་པར་བྱ་བའི་ཆོས་ནི། བདག་ཅག་གི་སྟོན་པ་ཐུགས་རྗེ་ཅན་དེ་ཉིད་
ཀྱིས་དང་པོར་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་པ་གྲངས་མེད་གསུམ་དུ་ཚོགས་བསགས། མཐར་རྡོ་རྗེ་གདན་གྱི་བྱང་ཆུབ་སྙིང་པོའི་ཤིང་དྲུང་དུ་སྲོད་ལ་བདུད་བཏུལ་ནམ་གུང་ལ་
མཉམ་པར་བཞག །ཐོ་རང་མངོན་པར་རྫོགས་པར་སངས་རྒྱས་ཏེ་བླ་ན་མེད་པའི་བདུད་རྩི་བརྙེས་པར་མཛད་ནས། མཐར་གྱིས་གདུལ་བྱ་རིགས་ཅན་གསུམ་ལ་ཆོས་ཀྱི་འཁོར་ལོ་རིམ་པ་གསུམ་ ེ

དུ་བསྐོར་བར་མཛད་པ་དེ་དག་ཐམས་ཅད་མདོར་བསྡུ་ན། རྒྱུ་ཕ་རོལ་ཏུ་ཕྱིན་པའི་ཐེག་པ་དང་འབྲས་བུ་སྔགས་ཀྱི་ཐེག་པ་གཉིས་སུ་འདུ་བ་ལས། ད་ལམ་འདི་འབྲས་བུ་སྔགས་ཀྱི་ཐེག་པ། དེ་ལ་
ཡང་རྒྱུད་སྡེ་བཞིར་རྣམ་པར་དབྱེ་བ་ལས་འདིར་བྱ་བའི་རྒྱུད། ྋ དེ་ལ་ཡང་དབྱེ་ན་སྒོ་དྲུག་དང་བསྡུ་ན་རིགས་གསུམ་དུ་འདུ་བ་ལས། འདིར་རིགས་གསུམ་གྱི་ནང་ཚན་པདྨའི་རིགས། དེ་ལ་ཡང་
རིགས་ཀྱི་གཙོ་བོ་སོགས་རྣམ་གྲངས་ཇི་སྙེད་མཆིས་པ་ལས། འཕགས་པ་སྤྱན་རས་གཟིགས་ཀྱི་རྒྱུད་བོད་དུ་འགྱུར་བ་ཕལ་ཆེར་རིགས་ཀྱི་བདག་པོའི་རྒྱུད་དུ་གཏོགས་པ་གཙོ་ཆེ་ཞིང་། དེ་ཡང་
གང་ལས་བྱུང་བ་བརྒྱུད་པའི་ལོ་རྒྱུས་ཀྱི་དབང་དུ་བགྱིས་ན། དེ་བཞིན་གཤེགས་པ་ཐམས་ཅད་ཀྱི་ཐུགས་བརྩེ་བ་ཆེན་པོའི་ཡེ་ཤེས་འཕགས་པ་སྤྱན་རས་གཟིགས་ཀྱི་སྐུར་སྣང་བ་དེ་ཉིད། བསྐལ་པ་
དཔག་ཏུ་མེད་པའི་སྔོན་རོལ་ནས་སངས་རྒྱས་པར་ཕྱག་སྟོང་གི་མདོ་ལས་གསུང་ཞིང་། གཞན་ཡང་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས། སེམས་ཅན་ཐམས་ཅད་ལ་
གཟིགས་ཏེ། སངས་རྒྱས་ཞིང་གི་བཀོད་པ་སྟོན་པའི་ཏིང་ངེ་འཛིན་གྱིས། ཞལ་བཅུ་གཅིག་ཕྱག་སྟོང་། སྤྱན་བྱེ་བ་བརྒྱ་སྟོང་དང་ལྡན་པའི་སྐུ། ནམ་མཁའ་དང་མཉམ་པའི་རང་བཞིན་གྱི་སྐུ་དེ་

༄༅། །བཞིན་གཤེགས་པ་རྣམས་ཀྱིས་ཀྱང་དཔག་པར་དཀའ་བའི་སྐུའི་བ་སྤུའི་སྒོ་རེ་རེའི་ཞིང་གི་རྒྱ་ཁྱོན་བྱང་ཆུབ་སེམས་དཔའ་ཀུན་ཏུ་བཟང་པོས་ཀྱང་རྟོགས་པར་མི་ནུས་པས་
བསམ་གྱིས་མི་ཁྱབ་པའི་གནས། སྤྲུལ་དཔག་ཏུ་མེད་པས་འགྲོ་བ་རིགས་དྲུག་གི་གནས་ཐམས་ཅད་དུ་སྐད་ཅིག་ལ་གཤེགས་ཏེ། སེམས་ཅན་གྲངས་མེད་པའི་དོན་མཛད་པའི་ཚུལ། ཟ་མ་ཏོག་
བཀོད་པའི་མདོ་ལས་རྒྱས་པར་གསུངས་པ། དེ་ལྟར་ཉི་མ་རེ་རེ་བཞིན་སེམས་ཅན་གངྒཱའི་ཀླུང་གི་བྱེ་མ་སྙེད་ཡོངས་སུ་ཐར་པར་མཛད་དེ། བྱང་ཆུབ་སེམས་དཔའ་སྤྱན་རས་གཟིགས་ཀྱི་སྤོབས་པ་
དེ་འདྲ་བ་ནི། དེ་བཞིན་གཤེགས་པ་ཐམས་ཅད་ལའང་མེད་དོ་ཞེས། དེ་བཞིན་གཤེགས་པ་ཤཱཀྱ་ཐུབ་པས་ཆེད་དུ་བརྗོད་པར་མཛད་ལ། མདོར་ན་འཕགས་པ་སྤྱན་རས་གཟིགས་ཀྱིས་སེམས་ཅན་
གང་དག་དེ་བཞིན་གཤེགས་པས་འདུལ་བར་འོས་པ་ལ་དེ་བཞིན་གཤེགས་པ། བྱང་ཆུབ་སེམས་དཔས་འདུལ་བར་འོས་པ་ལ་བྱང་ཆུབ་སེམས་དཔའ་དང༌། ཉན་རང་ཚུལ་གྱིས་ཆོས་སྟོན་པ་
གནང་དང་༑ དེ་བཞིན་དུ་མཁན་སློབ་དང༌། དགེ་སློང་དང་། དགེ་བསྙེན་དང༌། ཁྱིམ་བདག་དང༌། རྒྱལ་པོ་དང་། བློན་པོ་དང༌། དམག་དཔོན་དང་། ལྷ་དང་། ལྷ་མ་ཡིན་དང་། ཤ་ཟ་

དང་༑ དུད་འགྲོ་ལ་སོགས་པ་གང་ལ་གང་འདུལ་གྱིས་སེམས་ཅན་དཔག་ཏུ་མེད་པའི་དོན་མཛད་པར་དམ་པའི་ཆོས་པདྨ་དཀར་པོ་ལས་གསུངས་ཤིང༌། ཁྱད་པར་བདག་ཅག་གངས་ཅན་གྱི་འགྲོ་
བར་གཏོགས་པ་རྣམས་འཕགས་པ་ཐུགས་རྗེ་ཆེན་པོའི་གདུལ་བྱར་གྱུར་པ་ཡིན་ཏེ། དེ་བཞིན་གཤེགས་པ་ཡོངས་སུ་མྱ་ངན་ལས་འདའ་བའི་ཚུལ་བསྟན་པའི་དུས། བྱང་ཆུབ་སེམས་དཔའ་སྤྱན་
རས་གཟིགས་ལ་ཁ་བ་ཅན་གྱི་ཞིང་ཡོངས་སུ་གཏད་དེ། ངའི་བསྟན་པའི་ཐ་མ་ལ་བོད་ཁ་བ་ཅན་གྱི་རྒྱལ་ཁམས་ཞེས་བྱ་བ། བྱང་ཆུབ་སེམས་དཔའ་ཁྱོད་ཀྱི་གདུལ་བྱར་འགྱུར་བས། ཡུལ་
ཕྱོགས་དེར་ཁྱོད་ཀྱིས་འགྲོ་བའི་དོན་གྱིས་ཤིག །དེར་སྐྱེ་བའི་སེམས་ཅན་ཐམས་ཅད་དུག་ལྔ་རགས་པས་གདུལ་དཀའ་བར་གྱུར་བས་ཐབས་སྣ་ཚོགས་ཀྱིས་ཐུལ་ཅིག །ཅེས་ལུང་བསྟན་ནས་ཞིང་
ཡོངས་སུ་བཟུང་སྟེ་འཕགས་པའི་སྤྲུལ་པ་ཇི་སྙེད་རིམ་པར་བྱོན་ནས་སེམས་ཅན་གྱི་དོན་མཛད་པ་ཡིན་ལ། དེ་ལྟ་བུའི་རྣམ་པར་ཐར་པ་རྒྱ་མཚོའི་ངོ་མཚར་བསམ་གྱིས་མི་ཁྱབ་པའི་བདག་
ཉིད༑ འཕགས་པ་ཐུགས་རྗེ་ཆེན་པོ་སྤྱན་རས་གཟིགས་ཀྱི་སྒྲུབ་སྐོར་རྒྱུད་པདྨ་དྲྭ་བ་དང་ཟ་མ་ཏོག་བཀོད་པ་ལ་སོགས་མདོ་རྒྱུད་ཉི་ཤུ་རྩ་གཅིག་ནས་གསུངས་པ་དང་། འཕགས་བོད་ཀྱི་མཁས་གྲུབ་

།མང་པོར་ཞལ་གཟིགས་ཀྱི་སྒྲབ་སྐོར་དང་གདམས་པ་ཇི་སྙེད་ཅིག་མཆིས་པ་ཐམས་ཅད་ཀྱི་ནང་ནས་སྙིང་པོར་གྱུར་པ་ནི། དགེ་སློང་མ་དཔལ་མོ་ཞེས་ཉི་མ་དང་ཟླ་བ
ལྟར་གྲགས་པ་དེ་ཉིད་ཀྱི་ལུགས་ཡིན་ལ། དགེ་སློང་མ་དེ་ནི་ནུབ་ཕྱོགས་ཨུ་རྒྱན་གྱི་ཡུལ་ཆེན་པོ་དེར་རྒྱལ་པོ་ཨིནྡྲ་བྷཱ་ཏིའི་མཚན་བཟུང་བ་དགུ་བྱུང་བའི་ནང་ནས་མཆོག་ཏུ་གྱུར་པ་ཆེ་འབྲིང་ཆུང་
གསུམ༑ དེའི་འབྲིང་པོ་རབ་ཏུ་བྱུང་ནས་བརྟུལ་ཞུགས་ཀྱི་སྤྱོད་པ་མཛད་པའི་མཚན་ལྭ་བའི་ན་བཟའ་ཅན། དེའི་ལྕམ་སྲིང་མོ་ལྷ་མོ་ཆེན་མོ་ཁྱིམ་ཀ་ར་ཞེས་སམ་ལེགས་སྨིན་ཀ་ར་ཞེས་པ་བུད་མེད་
རིན་པོ་ཆེའི་མཚན་ཉིད་ཅན་དུ་གྲགས་པ། ཕྱོགས་ཀྱི་རྒྱལ་པོ་རྣམས་ཀྱིས་བླངས་པ་ན། གཅིག་ལ་བྱིན་ན་གཞན་དགྲར་འགྱུར་རོ་ཞེས། ཡབ་ཡུམ་གྱིས་གནང་བ་སྦྱིན་ནས་རབ་ཏུ་བྱུང་བས་མཐར་
གྱིས་དགེ་སློང་མར་གྱུར་ཏེ། རིག་པའི་གནས་ལྔ་ལ་མཁས་པར་སྦྱངས་པ་དེ་བསྙུན་མཛེའི་རྐྱེན་གྱིས་བསྐུལ་བས། ཇོ་བོ་དཔལ་གྱི་སྙིང་པོ་ལ་ཡི་གེ་དྲུག་པའི་རིག་སྔགས་ཆེན་པོ་འདི་
༈ བླངས༑ ཁརྨ་པ་ཎ་རང་བྱུང་གི་ལྷ་ཁང་དེར་བསྙེན་དུ་བྱོན་པས། ནང་དུ་དཀོན་གཉེར་གྱིས་གཏོང་མ་འདོད་པར། ལྷ་ཁང་གི་རྒྱབ་ཏུ་རྩྭའི་སྤྱིལ་པོ་བཅས་ནས་སྒྲུབ་པས་འཕགས་པ་འགྲུབ་

སྟེ༑ ལྷ་ཁང་གི་སྒོ་ངང་གིས་དཔལ་མོ་གནས་པའི་ཕྱོགས་སུ་འགྱུར་ཅིང༌། མཐར་གྲུབ་ཆེན་ཕག་ཚང་པ་དང་ལྷན་ཅིག་བརྟུལ་ཞུགས་ཀྱི་སྤྱོད་པ་ལ་ཞུགས་པས། དགེ་སློང་མའི་བསླབ་པ་ལས་
ཉམས་སོ་ཞེས་གྲགས་པ་ངན་པ་བྱུང་བ་བཟློག་པའི་ཕྱིར། བཅོམ་ལྡན་འདས་མ་ཕག་མོ་དབུ་བཅད་མའི་ཚུལ་དུ་ཀུན་གྱིས་མཐོང་སར་མཁའ་སྤྱོད་དུ་གཤེགས་པ་ཡིན་ལ། དེ་ལྟ་བུའི་དགེ་སློང་མ་
དེས་འཕགས་པའི་སྒྲུབ་བསྐོར་ཡང་ཇི་སྙེད་མཛད་པ་བཅས་པཎྜི་ཏ་དཔལ་གྱི་བཟང་པོ་ལ་གདམས་ཤིང་། དེས་ཏིང་ངེ་འཛིན་བཟང་པོར། དེས་གསེར་གླིང་རྒྱལ་སྲས་ཆོས་ཀྱི་གྲགས་པར། དེས་
ཀྱང་ལྷག་པའི་ལྷ་འོད་དཔག་ཏུ་མེད་པའི་ཐུགས་རྗེའི་སྒྱ་མ་ཇོ་བོ་རྗེ་ལྷ་ཅིག་དཱི་པཾ་ཀ་ར་ལ་གདམས་ཤིང་། དེ་ལས་རིམ་པར་བརྒྱུད་དེ་འཕགས་པ་སྤྱན་རས་གཟིགས་ཀྱི་ཡེ་ཤེས་ཀྱི་སྒྱུ་འཕྲུལ་ཆོས་ཀྱི་རྗེ་
འཕྲོ་བའི་མགོན་པོ་གཙང་པ་རྒྱ་རས་པས་གསན་ཅིང་། རྗེ་དེ་ཉིད་ལ་ཐུགས་དམ་བསྐྱེད་རིམ་གྱི་ལྷ་དགུ་ཡོད་པའི་ནང་ཚན་ཐུགས་རྗེ་ཆེན་པོ་རང་རྒྱུད་བྱིན་གྱིས་རླབས་པའི་ཆོས་སུ་གྲགས་པ་ཡིན་
ལ༑ དེ་ནས་ཀྱང་མཉམ་མེད་སེང་གེའི་མཚན་ཅན་དགུ། རིགས་གསུམ་སྒྱུ་འཕྲུལ་རྣམ་གསུམ། རྒྱལ་དབང་ཆོས་རྗེ་ཡབ་སྲས། གོང་མ་ཆོས་ཀྱི་གྲགས་པ། ཀུན་སྤངས་སྒྱུ་མའི་གར་

།མཁན། ཐམས་ཅད་མཁྱེན་གཟིགས་མི་ཕམ་པདྨ་དཀར་པོ། མི་ཕམ་ཆོས་ཀྱི་རྒྱལ་པོ། ཡབ་རྗེ་བསྟན་པའི་ཉི་མ། དཔལ་འབྲུག་པ་རིན་པོ་ཆེ་ངག་དབང་རྣམ་པར་
རྒྱལ་བའི་སྡེ། མཁན་ཆེན་པད་དཀར་འབྱུང་གནས། བྱམས་མགོན་ངག་དབང་རྒྱལ་མཚན། ཐུབ་དབང་ཤཱཀྱ་རིན་ཆེན། ཀུན་དགའ་རྒྱ་མཚོ། སློབ་དཔོན་ཚེ་རིང་བསམ་འགྲུབ། འཇམ་
དཔལ་གྲགས་པ། ཡོན་ཏན་རྒྱལ་མཚན་ནམ། ཡང་ན་ཤཱཀྱ་རིན་ཆེན་ནས་བསྟན་འཛིན་རྣམ་རྒྱལ། འཇིགས་མེད་རྒྱལ་མཚན། དེས་ཀྱང་ཡོན་ཏན་རྒྱལ་མཚན་ལ། དེས་འཕྲིན་ལས་རྒྱལ་
མཚན་ལ། དེས་འཁོར་ལོའི་མགོན་པོ་ངག་དབང་ཆོས་ཀྱི་དབང་ཕྱུག་ལ། དེས་བདག་ལ་སྩོལ་བའོ། ཡང་ན་ཕྲིན་ལས་རྒྱལ་མཚན་ནས་སྲིད་ཞི་རྣམ་རྒྱལ་དང༌། ཆོས་ཀྱི་དབང་ཕྱུག་གཉིས་
ལ༑ གཉིས་ཀས་རྗེ་བླ་མ་ཡེ་ཤེས་སེང་གེ་ལ། དེས་བདག་ཅག་རྡོ་རྗེ་སློབ་མ་རྣམས་ལ་བཀའ་དྲིན་དུ་སྩལ་བར་མཛད་པ་ཡིན་ལ། བརྒྱུད་པ་དེ་ལས་བྱུང་བའི་གདམས་པ་ལ་སྔོན་འགྲོ་རྒྱུད་སྦྱང་
བ་དང་། དངོས་གཞི་གནད་ཀྱི་གདམས་པ་གཉིས་ལས། དང་པོ་ནི། ཁམས་གསུམ་མཐའ་དག་སྡུག་བསྔལ་གྱི་རང་བཞིན་དུ་ཤེས་པའི་ངེས་འབྱུང་གི་བསམ་པ་བརྟན་པོས། མཁའ་མཉམ་གྱི་

སེམས་ཅན་དྲིན་ཅན་གྱི་ཕ་མར་ངེས་པའི་བརྩེ་བ་ཤུགས་དྲག་པོས་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་བསྒྲལ་ཏེ། ཐར་པ་དང་ཐམས་ཅད་མཁྱེན་པའི་གོ་འཕང་མཆོག་ལ་བཞག་པར་བྱ་བའི་
སླད་དུ། འཕགས་པ་ཐུགས་རྗེ་ཆེན་པོ་གཙོ་འཁོར་གསུམ་གྱི་རྗེས་གནང་བྱིན་རླབས་ཀྱི་རྒྱུན་བཟང་པོ་དང་ལྡན་པ་ལེགས་པར་ནོད་ནས། ལྷའི་རྣལ་འབྱོར་ལ་རྩེ་གཅིག་ཏུ་གཞོལ་ནས་ཚེ་འདི་ཉིད་ལ་
འཕགས་པ་སྤྱན་རས་གཟིགས་ཀྱི་གོ་འཕང་ཐོབ་པར་བྱའོ་སྙམ་པའི་བྱང་ཆུབ་ཀྱི་སེམས་གསལ་བཏབ་པ་ནི་སྔོན་འགྲོ་རྒྱུད་སྦྱང་བའི་རིམ་པ་ཡིན་ལ། གཉིས་པ་དངོས་གཞི་གནད་ཀྱི་གདམས་པ་
ལ༑ གསང་སྔགས་བྱིན་རླབས་ཀྱི་ལམ། བྱིན་རླབས་མོས་གུས་ཀྱི་ལམ་བྱ་བ་ཡིན་པས། ཁྱེད་རང་རྣམས་ཀྱི་མོས་པ་རྡོ་རྗེ་སློབ་དཔོན་བདག་ཉིད་དུས་གསུམ་རྒྱལ་བ་ཐམས་ཅད་ཀྱི་ཡེ་ཤེས་བརྩེ་
བ་ཆེན་པོའི་སྤྱི་གཟུགས་འཕགས་པ་སྤྱན་རས་གཟིགས་དངོས་ཡིན་སྙམ་པ་དང༌། གནས་ཁང་འདི་དག་ཀྱང་ཐ་མལ་གྱི་རྣམ་པ་ཅན་མ་ཡིན་པར་འཕགས་པ་ཐུགས་རྗེ་ཆེན་པོའི་ཐུགས་གཉིས་སུ་མེད་
པའི་ཡེ་ཤེས་བདེ་བ་ཆེན་པོའི་རང་སྣང་ལས་གྲུབ་པ་པོ་ཏཱ་ལའི་གཞལ་མེད་ཁང་དངོས་ཡིན་སྙམ་པ་དང༌། ཆོས་ཉན་གྱི་གྲལ་དུ་འཁོད་པ་རྣམས་ཀྱང་ཉོན་མོངས་རྒྱུད་ལྡན་གྱི་གང་ཟག་མ་ཡིན་

༄༅། །པར། འཕགས་པའི་སར་གནས་པ་ཤ་སྟག་ཡིན་སྙམ་པའི་མོས་གུས་གདུང་ཤུགས་དྲག་པོ་དང་བཅས་གསོལ་བ་གདབ་པ་འདིའི་རྗེས་ཟློས་མཛོད། ཀུན་མཁྱེན་ཡེ་
ཤེས་ཕུང་པོ་ཅན། །སྲིད་པའི་འཁོར་ལོ་རྣམ་སྦྱོང་བ། །དེ་རིང་བཤད་པའི་རིན་ཆེན་གཏེར། །གཙོ་བོས་བདག་ལ་བཀའ་དྲིན་སྩོལ།། ཅེས་ལན་གསུམ། དེ་ནས་ཡང་བླ་མ་ཐུགས་རྗེ་ཆེན་པོ་སྤྱན་
རས་གཟིགས་གཙོ་འཁོར་གསུམ་པར་གསལ་བའི་མཐའ་བསྐོར་དུ། སངས་རྒྱས་དང་བྱང་ཆུབ་སེམས་དཔའི་ཚོགས་དཔག་ཏུ་མེད་པ་སྤྲིན་གྱི་ཕུང་པོ་གཏིབས་པ་བཞིན་ཁྲ་ཕུང་ངེར་བཞུགས་པའི་
སྤྱན་སྔར་སྐྱབས་སུ་འགྲོ་བ་དང་སེམས་བསྐྱེད་པའི་སྡོམ་པ་ཞུ་སྙམ་པས་འདིའི་རྗེས་ཟློས་མཛོད། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་
མཆི༑ །བདག་གི་སྦྱིན་སོགས་གྱིས་པ་འདི་དག་གིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག། ཅེས་ལན་གསུམ། གཞན་ཡང་རྒྱུད་དག་པར་བྱ་བའི་ཕྱིར་དུ། ཐུན་མོང་དང་ཐུན་མོང་
༈ མ་ཡིན་པའི་དཀོན་མཆོག་གསུམ་ལ་སྐྱབས་སུ་འགྲོ་བ་སྡིག་པ་བཤགས་པ་སྔོན་དུ་འགྲོ་བ་ཅན་གྱིས་བྱང་ཆུབ་མཆོག་ཏུ་སེམས་བསྐྱེད་པ་དང༌།ྋ རྒྱལ་སྲས་ཀྱི་སྤྱོད་པ་རླབས་པོ་ཆེར་བསླབ་པར་བགྱི་

བ་དང་། དགེ་བའི་རྩ་བ་བླ་ན་མེད་པའི་བྱང་ཆུབ་ཏུ་བསྔོ་བའི་མོས་པས་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་
བའི་དགེ་ལ་རྗེས་ཡི་རང༌། །སངས་རྒྱས་བྱང་ཆུབ་ཡིད་ཀྱིས་བཟུང༌། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་བདག་སྐྱབས་མཆི། །རང་གཞན་དོན་གཉིས་རབ་བསྒྲུབ་
ཕྱིར༑ །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གིས་མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་
པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག། ཅེས་ལན་གསུམ། དེ་ནས་ཁྱད་པར་གྱི་གསོལ་བ་གདབ་པ་འདིའི་རྗེས་ཟློས་མཛོད། བླ་མ་སྤྱན་རས་གཟིགས་བདག་ལ་དགོངས་སུ་
གསོལ༑ བདག་ལ་སྤྱན་རས་གཟིགས་གཙོ་འཁོར་གསུམ་པའི་སྐུ་གསུང་ཐུགས་ཀྱི་རྗེས་སུ་གནང་བ་དང་བྱིན་གྱིས་རླབས་པ་སྩལ་དུ་གསོལ། ཅེས་ལན་གསུམ། དེས་གསོལ་བ་འདེབས་པའི་རིམ་
པ་རྣམས་ལེགས་པར་སོང་ནས། རྗེས་སུ་གནང་བ་དངོས་ལ་དམིགས་པ་འདི་བཞིན་མཛོད། སློབ་མ་རྣམས་ལ་ཆབ་སྤྲོ་ན། ཨ་མྲྀ་ཏས་བསངས། སྭབྷཱ་ཝས་སྦྱངས། ཁྱེད་རང་རྣམས་ཀྱི་ཕུང་པོ་ཁམས་

།དང་སྐྱེ་མཆེད་རྣམས་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ངང་ལས་པཾ་ལས་པདྨ་དང་། ཨ་ལས་ཟླ་བའི་གདན་གྱི་སྟེང་དུ། ཁྱེད་རང་རྣམས་ཀྱི་སེམས་༄༅་
ཉིད་ཀྱི་ངོ་བོ་ཡི་གེ་ཧྲཱིཿ དཀར་པོ། དེ་ཡོངས་སུ་གྱུར་པ་ལས་པདྨ་དཀར་པོ་ཧྲཱིཿ ཡིག་གིས་མཚན་པ། དེ་ཡོངས་སུ་གྱུར་པ་ལས་ཁྱེད་རང་རྣམས་སྐད་ཅིག་གིས་འཕགས་པ་འཇིག་རྟེན་དབང་ཕྱུག་
བསིལ་ཟེར་བྱེད་པའི་སྙིང་པོ་ལྟ་བུ། ཞལ་གཅིག་ཞི་ཞིང་འཛུམ་པ། རལ་པའི་ཟུར་ཕུད་འོད་དཔག་ཏུ་མེད་པས་བརྒྱན་ཅིང་། ཕྱག་བཞི་དང་པོ་གཉིས་ཐལ་མོ་སྦྱར་བ་རྒྱལ་བའི་དབང་པོ་ཀུན་གྱི་
ཕྱག་རྒྱ་ཐུགས་ཀར་གནས་པ། འོག་མ་གཉིས་ཀྱི་གཡས་ན་བགྲང་འཕྲེང་དང༌། གཡོན་ཆུ་སྐྱེས་ཀྱི་སྡོང་བུ་འཛིན་པ། རིན་པོ་ཆེའི་རྒྱན་ཐམས་ཅད་ཀྱིས་བརྒྱན་ཅིང་མཛེས་སྔག་གི་དཔྱིད། དར་
གྱི་ན་བཟས་ཀླུབས་པ། ཀུན་ད་འབར་བ་ལྟ་བུའི་འོད་ཟེར་གྱི་ཁོངས་ན་རྡོ་རྗེའི་སྐྱིལ་མོ་ཀྲུང་གིས་བཞུགས་པ། གཡས་ལོགས་སུ་འཕགས་པ་ནོར་བུ་འཛིན་པ་གསེར་མདོག་རལ་པ་དང་ཅོད་པན་
༈ ཅན༑ གོས་སེར་པོ་གྱོན་པ། རྩ་བའི་ཕྱག་ཐལ་མོ་སྦྱར་ཞིང༌། གཡས་ནོར་བུ་དང་གཡོན་ཆུ་སྐྱེས་འཛིན་པ། གཡོན་ལོགས་སུ་འཕགས་མ་ཡི་གེ་དྲུག་མ་དཀར་མོ་རྩ་ཕྱག་ཐལ་མོ་སྦྱར་ཆི་

ཞིང་༑ གཡས་བགྲང་འཕྲེང་དང་གཡོན་ཆུ་སྐྱེས་འཛིན་པ། དབང་པོའི་གཞུའི་གོས་ཅན། གཉིས་ཀའང་གཞོན་ནུའི་ལང་ཚོ་ཅན། ཟུར་ཕུད་གཅིག་པ་རྒྱན་ཐམས་ཅད་ཀྱིས་བརྒྱན་ཏེ་སྐྱིལ་ཀྲུང་
ཕྱེད་པས་པདྨ་ལ་བཞུགས་པ། སྤྱི་བོར་ཨོཾ། མགྲིན་པར་ཨཱཿ ཐུགས་ཀའི་ཆ་སྟོད་དུ་ཧཱུཾ། ཆ་སྨད་དུ་ཟླ་བ་ལ་ཧྲི༔ཡིག་གིས་མཚན་པར་གྱུར་པའི་མོས་པ་མཛོད། དེ་ལྟར་ཁྱེད་རང་རྣམས་
ལྷར་གསལ་བས་བླ་མ་སྤྱན་རས་གཟིགས་གཙོ་འཁོར་གསུམ་པར་གསལ་བ་ལ་མོས་གུས་བྱས་པས་བླ་མའི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་གཏོར་མ་སྤྱན་རས་གཟིགས་གཙོ་
འཁོར་གསུམ་པར་གསལ་བའི་ཐུགས་ཀར་ཕོག །དེ་ཉིད་ཀྱི་ཐུགས་རྒྱུད་བསྐལ། དེའི་ཐུགས་ཀ་ནས་འོད་ཟེར་ཕྱོགས་བཅུའི་ཞིང་རབ་འབྱམས་ཁྱབ་པར་འཕྲོས། བླ་མ་དང་མདུན་བསྐྱེད་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀ་ནས། སྤྱན་རས་གཟིགས་གཙོ་འཁོར་གསུམ་པའི་སྐུ་ཆེ་བ་རི་རབ་ཙམ། ཆུང་བ་རྡུལ་ཕྲན་ཙམ་དཔག་ཏུ་མེད་པ་ནམ་མཁའ་ས་གཞི་བར་
སྣང་ཐམས་ཅད་མེར་གྱིས་གང་བར་གྱུར་པ། ཁྱེད་རང་རྣམས་སྤྱན་རས་གཟིགས་གཙོ་འཁོར་གསུམ་པར་གསལ་བའི་ལུས་ལ་མཚོ་ལ་ཁ་བ་བབས་པ་བཞིན་དུ་སིབ་སིབ་ཐིམ་པའི་མོས་པ་༔

།མཛོད། ཅེས་གཏོར་མས་སྤྱི་བོར་དབང་བསྐུར། དེས་སྐུའི་རྗེས་སུ་གནང་བ་ཐོབ། ལུས་ཀྱི་སྒོ་ནས་སྐྱེ་བ་ཐོག་མ་མེད་པ་ནས་བསགས་པའི་སྡིག་སྒྲིབ་དག །ཕྱིན་ཆད་
ལུས་ཀྱི་སྒོ་ནས་སྲོག་གཅོད་པ་མ་བྱིན་ལེན་པ་མི་ཚངས་¸འདི་སློབ་མ་དགེ་ཚུལ་དགེ་སློང་སོགས་ཡིན་པའི་དབང་དུ་བྱས་འདུག ཁྱིམ་པ་ཡིན་ན་འདོད་པའི་ལོག་བར་གཡེམ་པ་ཟེར། སྤྱོད་ལ་སོགས་པ་ཉེས་པ་འབྱུང་བའི་སྒོ་རྣམས་
སྤོང་བར་མཛོད། དེ་ཡན་གྱིས་སྐའི་རྗེས་སུ་གནང་བ་ལེགས་པར་གྲུབ་ནས། ཡང་གསུང་གི་རྗེས་སུ་གནང་བ་ལ་དམིགས་པ་འདི་བཞིན་དུ་མཛོད། ཁྱེད་རང་རྣམས་ཀྱིས་བླ་མ་སྤྱན་རས་
གཟིགས་གཙོ་འཁོར་གསུམ་པར་གསལ་བ་ལ་མོས་གུས་བྱས་པས་བླ་མའི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་གཏོར་མ་སྤྱན་རས་གཟིགས་གཙོ་འཁོར་གསུམ་པར་གསལ་བའི་ཐུགས་
ཀར་ཕོག དེའི་ཐུགས་རྒྱུད་བསྐུལ། ཐུགས་ཀ་ནས་འོད་ཟེར་ཕྱོགས་བཅུའི་ཞིང་རབ་འབྱམས་ཁྱབ་པར་འཕྲོས། བླ་མ་དང་མདུན་བསྐྱེད་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་
༈ ཐུགས་ཀ་ནས་ཡི་གེ་དྲུག་པ་ལ་སོགས་པ་གཟུངས་སྔགས་ཡིག་འབྲུའི་རྣམ་པ་དཔག་ཏུ་མེད་པ་ནམ་མཁའ་ས་གཞི་བར་སྣང་ཐམས་ཅད་མེར་གྱིས་གང་བར་གྱུར་པ། ཁྱེད་རང་རྣམས་སྤྱན་རས་

གཟིགས་གཙོ་འཁོར་གསུམ་པར་གསལ་བའི་ངག་ལ་མཚོ་ལ་ཁ་བ་བབས་པ་བཞིན་དུ་སིབ་སིབ་ཐིམ་པའི་མོས་པ་མཛོད། གཏོར་དབང་མགྲིན་པར་བསྐུར། དེས་གསུང་གི་རྗེས་སུ་གནང་བ་
ཉྪཱ ཐོབ༑ ངག་གི་སྒོ་ནས་སྐྱེ་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་དག ཕྱིན་ཆད་ངག་གི་སྒོ་ནས་རྫུན། ཚིག་རྩུབ། ཕྲ་མ། ངག་འཁྱལ་ལ་སོགས་པ་ཉེས་པ་འབྱུང་བའི་སྒོ་
རྣམས་སྤོང་བར་མཛོད། དེས་གསུང་གི་རྗེས་སུ་གནང་བ་ལེགས་པར་གྲུབ་ནས། ཡང་ཐུགས་ཀྱི་རྗེས་སུ་གནང་བ་ལ་དམིགས་པ་འདི་བཞིན་དུ་མཛོད། ཁྱེད་རང་རྣམས་ཀྱིས་བླ་མ་སྤྱན་
གཟིགས་གཙོ་འཁོར་གསུམ་པར་གསལ་བ་ལ་མོས་གུས་བྱས་པས། བླ་མའི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་གཏོར་མ་སྤྱན་རས་གཟིགས་གཙོ་འཁོར་གསུམ་པར་གསལ་བའི་
ཐུགས་ཀར་ཕོག དེའི་ཐུགས་རྒྱུད་བསྐུལ། ཐུགས་ཀ་ནས་འོད་ཟེར་ཕྱོགས་བཅུའི་ཞིང་རབ་འབྱམས་ཁྱབ་པར་འཕྲོས། བླ་མ་དང་མདུན་བསྐྱེད་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ཀྱི་ཐུགས་ཀ་ནས། པདྨ་དཀར་པོ་ལ་སོགས་པ་ཐུགས་ཕྱག་མཚན་གྱི་རིགས་བསམ་གྱིས་མི་ཁྱབ་པ། ནམ་མཁའ་ས་གཞི་བར་སྣང་ཐམས་ཅད་མེར་གྱིས་གང་བ། ཁྱེད་རང་རྣམས་སྤྱན་རས་

༄༅། །གཟིགས་གཙོ་འཁོར་གསུམ་པར་གསལ་བའི་ཡིད་ལ་མཚོ་ལ་ཁ་བ་བབས་པ་བཞིན་དུ་སིབ་སིབ་ཐིམ་པའི་མོས་པ་མཛོད། གཏོར་དབང་སྙིང།ཁར་བསྐུར། དེས་ཐུགས་ཀྱི་
རྗེས་སུ་གནང་བ་ཐོབ། ཡིད་ཀྱི་སྒོ་ནས་སྐྱེ་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་དག ཕྱིན་ཆད་ཡིད་ཀྱི་སྒོ་ནས་བརྣབ་སེམས་གནོད་སེམས་ལོག་ལྟ་ལ་སོགས་པ་ཉེས་པ་
འབྱུང་བའི་སྒོ་རྣམས་སྤང་བར་མཛོད། དེས་ཐུགས་ཀྱིས་རྗེས་སུ་གནང་བ་ལེགས་པར་གྲུབ་ནས། ཡང་སྔགས་ཀྱི་བཟླས་ལུང་ལ་དམིགས་པ་འདི་བཞིན་དུ་མཛོད། བླ་མ་སྤྱན་རས་གཟིགས་
གཙོ་འཁོར་གསུམ་པར་གསལ་བའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧྲཱིཿ ཡིག་གི་མཐར་སྔགས་འཕྲེང་གིས་བསྐོར་བ་ལས་མར་མེ་གཅིག་ལས་གཉིས་མཆེད་ཀྱི་ཚུལ་དུ་བྱུང་བ་ཞལ་ནས་
ཐོན༑ ཁྱེད་རང་རྣམས་འཕགས་པ་སྤྱན་རས་གཟིགས་གཙོ་འཁོར་གསུམ་པར་གསལ་བའི་ཞལ་ནས་ཞུགས། ཐུགས་ཀར་ཟླ་བའི་དཀྱིལ་འཁོར་གྱི་དབུས་སུ་ཧྲཱིཿ ཡིག་གི་མཐར་འཁོད་པའི་མོས་པ་
༈ དང་བཅས་འདིའི་རྗེས་ཟློས་མཛོད། ཨོྃ་མ་ཎི་པདྨེ་ཧཱུཾ། ཞེས་ལན་གསུམ་བརྗོད་ལ། དུས་འདི་ནས་གཟུང་ཏེ་བྱང་ཆུབ་སྙིང་པོའི་བར་དུ་སྤྱན་རས་གཟིགས་གཙོ་འཁོར་གསུམ་པ་ཡི་དམ་གྱི་ལྷར་གཟུང་་

སྙམ་པས་འདིའི་རྗེས་ཟློས་མཛོད། བཅོམ་ལྡན་བདག་གིས་བཟུང་ལགས་ཀྱིས། །བདག་ལ་ཉེ་བར་མཛད་དུ་གསོལ།། ཅེས་ལན་གསུམ་རྡོ་རྗེ་དང་བཅས་པའི་མེ་ཏོག་འཐུས་ཀྱང་འཐུས་སློབ་མའི་སྤྱི་བོར་བཞག་
ཀྟྲི ཅིང་༑ བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །ནུས་པ་བརྟན་པར་མཛད་དུ་གསོལ། །དེ་བཞིན་གཤེགས་པ་ཐམས་
ཅད་ཀྱི་སྐུ་གསུང་ཐུགས་ཀྱི་བྱིན་རླབས་དང་ཡོན་ཏན་མ་ལུས་པ་རྡོ་རྗེ་སློབ་མ་འདི་རྣམས་ཀྱི་ཤེས་རྒྱུད་ལ་ཐོགས་པ་མེད་པར་འཇུག་པར་གྱུར་ཅིག། ཅེས་འབྲུ་འཐོར། དེས་སྔགས་ཀྱི་བཟླས་ལུང་
ལེགས་པར་གྲུབ་ནས། ཡང་གཏོར་མས་བྱིན་གྱིས་བརླབ་པ་ལ་དམིགས་པ་འདི་བཞིན་དུ་མཛོད། མདུན་བསྐྱེད་ཀྱི་གཏོར་མ་སྤྱན་རས་གཟིགས་གཙོ་འཁོར་གསུམ་པར་གསལ་བ་དེ་ཉིད་ཁྱེད་རང་
རྣམས་ཀྱི་སྤྱི་བོར་བྱོན། བདག་གི་རྒྱུད་བྱིན་གྱིས་བརླབ་ཏུ་གསོལ་སྙམ་པའི་མོས་གུས་དུང་དུང་པ་བྱས་པས། འོད་དུ་ལྟེམ་གྱིས་ཞུ་ནས་གཉིས་སུ་མེད་པར་ཐིམ་པས། འཕགས་པ་སྤྱན་རས་
གཟིགས་དང་སྐུ་གསུང་ཐུགས་ཡེ་ཤེས་རྡོ་རྗེ་གཉིས་སུ་མེད་པར་བྱིན་གྱིས་བརླབ་པར་གྱུར་པའི་མོས་པ་མཛོད། ཅེས་གཏོར་མས་སྤྱི་བོར་དབང་བསྐུར། དེས་འཕགས་པ་སྤྱན་རས་གཟིགས་གཙོ་འཁོར་

ལྷ༄༅། །གསུམ་པའི་སྐུ་གསུང་ཐུགས་ཀྱི་རྗེས་གནང་གཏོར་མའི་བྱིན་རླབས་དང་བཅས་པ་ལེགས་པར་གྲུབ་ཟིན་པ་ཡིན་པས། དེ་དག་གི་དུས་སུ་ཐོབ་པའི་དམ་ཚིག་དང་སྡོམ་པ་
ཐམས་ཅད་མི་ཉམས་པར་བསྲུང་སྙམ་པས་དིའི་རྗེས་ཟློས་མཛོད། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱིད།། ཅེས་ལན་གསུམ། དེ་ལྟར་བགྱིས་པའི་བཀའ་དྲིན་
གཏང་རག་གི་ཡོན་དུ་མཎྜལ་འབུལ་བར་མཛོད། མཎྜལ་ཟིན་ནས། དེ་ལྟར་མཎྜལ་སྣོད་བཅུད་ཕུན་སུམ་ཚོགས་པ་ལེགས་པར་འབུལ་བ་འདི་དག་ཆ་ཤས་ནས་ཀྱང་ལོངས་སྤྱོད་དུ་གསོལ་སྙམ་པས་
འདིའི་རྗེས་ཟློས་མཛོད། དེང་ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་ན། །ཁྱེད་ཀྱིས་སློབ་མར་བཟུང་བ་དང༌། །ཆ་ཡིས་ཀྱང་ནི་སྤྲད་དུ་གསོལ། ཅེས་ལན་
གསུམ༑ དེ་ལྟར་བགྱིས་པའི་དགེ་བའི་རྩ་བ་འདི་ལ་བརྟེན་ནས་བདག་གཞན་ནམ་མཁའ་དང་མཉམ་པའི་སེམས་ཅན་ཐམས་ཅད་འཕགས་པ་ཐུགས་རྗེ་ཆེན་པོའི་གོ་འཕང་ཐོབ་པར་གྱུར་ཅིག་སྙམ་པས་
༈ བསོད་ནམས་བསྔོ་བར་མཛོད། བསོད་ནམས་འདི་ཡིས་སོགས་བརྗོད་པར་བྱའོ། །གསུམ་པ་རྗེས་ཀྱི་རིམ་པ་ནི། ཆོ་ག་གཞུང་གི་རྗེས་ཆོག་ལྟར་བྱ་བ་ལས། གཤེགས་བསྡུའི་སྐབས་ཚོམ་བུ་ཡོད་ན་ཡེ་ཤེས་པ་གཤེགས། སྐུ་503

གཟུགས་ཡོད་ན་སུ་པྲ་ཏིཥྛས་བརྟན་བཞུགས་བྱ་ཞིང་དགེ་བསྔོ། སྨོན་ལམ་དང་བཀྲ་ཤིས་ཀྱིས་མཐའ་བརྒྱན་པར་བྱའོ། །རྗེས་གནང་འདིའི་རིགས་ཚོལ་གཞུང་ན་བདག་འཇུག་དགོས་པའི་དམིགས་བསལ་ཡོད་ན་མ་གཏོགས་བདག་འཇུག་ལེན་མི་
དགོས་པས། འདིར་ཡང་དེ་ལུགས་སུ་བཀོད་པ་ཡིན་པས་རྗེས་གནང་མཁན་པོ་རྣམས་ཀྱིས་ཐུགས་ངེས་འཚལ། ཞེས་པ་འདི་ཡང་སྡེ་དགོན་གྱི་བླ་མ་རྣམས་ལ་མཁོ་ཆེ་བར་མཐོང་ནས། ཤཱཀྱའི་དགེ་སློང་དཔལ་ཤཱ ཀྱ་རིན་ཆེན་དྲི་མེད་ལེགས་པའི་བློ་
གྲོས་ཀྱིས་ནག་འགྲོས་སུ་སྟབས་བདེར་སྦྱར་བའོ།། །།སརྦ་མངྒ་ལཾ།། །།

u
༄༅། །འཕགས་མཆོག་འཇིག་རྟེན་མགོན་པོའི་སྒྲུབ་ཐབས་ཆུ་གཏོར་སོགས་ངག་འདོན་དང་དམིགས་པའི་རིམ་པ་ཉུང་འཐུས་
གསལ་བྱེད་དང་བཅས་ལག་ལེན་རྣམ་པར་བཀོད་པ་བཞུགས་ལགས་སོ།།

༄༅། །བཅོམ་ལྡན་འདས་འཇིག་རྟེན་དབང་ཕྱུག་ལ་ཕྱག་འཚལ་ལོ། །འདིར་རིག་འཛིན་ཆེན་པོ་ཚེ་དབང་ནོར་བུས་མཛད་པའི་སྤྱན་
རས་གཟིགས་ཀྱི་སྒྲུབ་ཐབས་དང་ཆུ་གཏོར་གཏོང་ཚུལ་ལག་ལེན་དམིགས་པ་དང་བཅས་བཀླགས་ཆོག་ཏུ་བཀོད་པར། ཐུན་རྣམས་ཀྱི་དང་པོ་དང་འབྲེལ་
བར་གདོང་དང་ཁ་ལག་བཀྲུས། དང་པོ་སྐྱབས་འགྲོ་སེམས་བསྐྱེད་བླང་བ་ནི། རང་གི་མདུན་གྱི་ནམ་མཁར་རྩ་བའི་བླ་མ་སངས་རྒྱས་བྱང་ཆུབ་སེམས་
དཔའ་སྤྲིན་གྱི་ཕུང་པོ་ལྟ་བུར་བཞུགས་པར་དམིགས་ནས་དེའི་སྤྱན་སྔར་བདག་གཞན་སེམས་ཅན་ཐམས་ཅད་བྱང་ཆུབ་ཆེན་པོ་ལ་འགོད་པའི་ཕྱིར་སྐྱབས་འགྲོ་

I
༄༅། །དང༌། སྨོན་འཇུག་གི་སེམས་བསྐྱེད་ཀྱི་སྡོམ་པ་ལེན་སྙམ་པས་ཕྱག་སོགས་ཡན་ལག་བདུན་པ་ཅི་རིགས་སྔོན་འགྲོས་ལག་
ཐལ་མོ་སྦྱར་ཏེ་དད་གུས་རྩེ་གཅིག་པས་ངག་ཏུ་ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་
གསོལ༑ བདག་མིང་འདི་ཞེས་བགྱི་བས་དུས་འདི་ནས་བཟུང་སྟེ། བྱང་ཆུབ་སྙིང་པོར་མཆིས་ཀྱི་བར། །སངས་རྒྱས་རྣམས་ལ་སྐྱབས་སུ་མཆི། །
ཆོས་དང་བྱང་ཆུབ་སེམས་དཔའ་ཡི། །ཚོགས་ལའང་དེ་བཞིན་སྐྱབས་སུ་མཆི། །ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་

དང་༑ །བྱང་ཆུབ་སེམས་དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །དེ་བཞིན་འགྲོ་ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང༌། །དེ་བཞིན་དུ་ནི་བསླབ་པ་
ལའང་༑ །རིམ་པ་བཞིན་དུ་བསླབ་པར་བགྱིའོ། །ལན་གསུམ་གྱིས་སྡོམ་པ་བླང༌། དེ་ལྟར་སེམས་བསྐྱེད་པ་ལ་རང་གཞན་དགའ་བ་བསྐྱེད་ཅིང་སྨོན་ལམ་གདབ་པ། །དེང་དུས་བདག་ཚེ་
འབྲས་བུ་ཡོད། །མི་ཡི་སྲིད་པ་ལེགས་པར་ཐོབ། །དེ་རིང་སངས་རྒྱས་རིགས་སུ་སྐྱེ། །སངས་རྒྱས་སྲས་སུ་བདག་ད་གྱུར། །ད་ནི་བདག་གི་ཅི་ནས་ཀྱང༌། །རིགས་དང་མཐུན་པའི་ལས་
བརྩམས་ཏེ། །སྐྱོན་མེད་བཙུན་པའི་རིགས་འདི་ལ། །རྙོག་པར་མི་འགྱུར་དེ་ལྟར་བྱ། །བདག་གི་དེ་རིང་སྐྱོབ་པ་ཐམས་ཅད་ཀྱི། །སྤྱན་སྔར་འགྲོ་བ་བདེ་གཤེགས་ཉིད་དང་ནི། །བར་དུ་བདེ་
ལ་མགྲོན་དུ་བོས་ཟིན་གྱི། །ལྷ་དང་ལྷ་མིན་ལ་སོགས་དགའ་བར་གྱིས། །སེམས་ཅན་ཐམས་ཅད་བདེ་དང་ལྡན་གྱུར་ཅིག །ངན་འགྲོ་ཐམས་ཅད་རྟག་ཏུ་སྟོངས་པར་ཤོག །བྱང་ཆུབ་སེམས་
དཔའ་གང་དག་སུ་བཞུགས་པ། །དེ་དག་ཀུན་གྱི་སྨོན་ལམ་འགྲུབ་གྱུར་ཅིག །ཞེས་བརྗོད་སྒོམ་བཟླས་དངོས་གཞི་ལ། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསྭ་བྷཱ་ཝ་ཤུདྡྷི྅ཧཾ། ༀ་ཤུ་ནྱ་ཏཱ་ཛྙཱ་ན་བཛྲ་

691 ༄༅། ། སྭ་བྷཱ་ཝ་ཨཱཏྨ་ཀོ་྅་ཧཾ། ཆོས་རྣམས་སྟོང་པའི་ངང་ལས་རང་རིག་པ། །འགྲོ་ལ་སྙིང་རྗེའི་རོལ་པས་ཡི་གེ་ཧྲཱིཿ༔ །དེ་ཉིད་ཡོངས་གྱུར་བདག་ཉིད་འཇིག་རྟེན་
མགོན༑ །ཞལ་གཅིག་ཕྱག་གཉིས་ཞབས་ཟུང་སྐྱིལ་མོ་ཀྲུང༌། །པད་ཟླའི་གདན་དང་ཟླ་བའི་རྒྱབ་ཡོལ་ཅན། །ཟླ་བའི་དཀྱིལ་འཁོར་རྒྱས་འདྲའི་ཞལ་མངའ་ཞིང༌། །པདྨ་དཀར་པོ་རྒྱས་འདྲའི་
སྤྱན་རས་གཟིགས། ¸།ཕྱག་ན་མཆོག་སྦྱིན་པད་དཀར་འདབ་བརྒྱ་མཛེས། །ཞི་ཚུལ་རྒྱན་རྫོགས་ཡིད་དུ་འོང་བའི་སྐུ། །སྤྱི་གཙུག་སངས་རྒྱས་འོད་དཔག་མེད་པ་བཞུགས། །གནས་གསུམ་རྡོ་རྗེ་
གསུམ་གྱུར་ཨོཾ་ཨཱཿ ཧཱུྃ། །འོད་འཕྲོས་རྒྱལ་ཀུན་སྤྱན་དྲངས་བདག་ལ་ཐིམ། །བཛྲ་ས་མཱ་ཛཿ ཛཿ ཧཱུྃ་བཾ་ཧོཿ ཐུགས་ཀར་པདྨ་འདབ་དྲུག་སྟེང་། །ཟླ་སྟེང་ཧྲཱིཿ མཐར་ཡིག་དྲུག་འཁོར། ༀ་མ་ཎི་
པདྨེ་ཧཱུཾ། འོད་ཀྱིས་རྒྱལ་མཆོད་འགྲོ་སྒྲིབ་སྦྱངས། །ཅིར་སྣང་འཕགས་པའི་སྐུ་གསུང་ཐུགས། །ཞེས་བརྗོད་ཅིང་། དེའི་དོན་རིམ་པར་སེམས་ཤིང་། དང་པོར་ཨོཾ་སྭ་བྷཱ་ཝ་བརྗོད་སྐབས་
ཪེ
* གཟུང་འཛིན་གཉིས་བསྡུས་ཀྱི་ཆོས་ཐམས་ཅད་སྟོང་པ་ཉིད་དུ་མོས། །སྟོང་པའྀ་ངང་ལས་རང་རིག་གི་གསལ་སྣང་འགྲོ་བ་ཀུན་ལ་སྙིང་རྗེ་སྒྱུ་མ་ལྟ་བུར་ཤར་བའི་ཚུལ་གྱིས། ཡི་གེ་ཧྲཱིཿ༔ཞིག་

གསལ་ཧྲཱིཿ༔དེ་ཡོངས་སུ་གྱུར་པ་ལས། བདག་ཉིད་རྗེ་བཙུན་སྤྱན་རས་གཟིགས་ཞལ་གཅིག་ཕྱག་གཉིས་ཞབས་ཟུང་སྐྱིལ་མོ་ཀྲུང་གིས་པདྨ་ཟླ་བའི་གདན་ལ་བཞུགས་པ། ཕྱག་གཡས་མཆོག་སྦྱིན་
དང་གཡོན་པད་དཀར་འདབ་བརྒྱའི་སྡོང་བུ་འཛིན་པ་ཤིན་ཏུ་ཞི་ཚུལ་རིན་པོ་ཆེའི་རྒྱན་གྱིས་བརྒྱན་པ། སྤྱི་བོའི་གཙུག་ཏུ་སངས་རྒྱས་འོད་དཔག་མེད་ཀྱིས་མཚན་པ། སྐྲ་ལས་འོད་ཟེར་དཔག་མེད་
འཕྲོ་ཞིང་སྣང་ལ་རང་བཞིན་མ་གྲུབ་པ་ཆུ་ཟླ་ལྟ་བུར་གསལ་བའི་སྤྱི་བོའི་གནས་སུ་ༀ། མགྲིན་པར་ཨཱཿ ཐུགས་ཀར་ཧཱུཾ་སྟེ་རྡོ་རྗེ་གསུམ་གྱི་རང་བཞིན་དེ་ལས་འོད་འཕྲོས་པས་རྒྱལ་བ་སྲས་བཅས་
ཐམས་ཅད་སྤྱན་རས་གཟིགས་ཀྱི་རྣམ་པར་སྤྱན་དྲངས་བདག་ལ་ཐིམ་ཛཿ ཧཱུྃ་བཾ་ཧོས་གཉིས་མེད་བརྟན་པར་བཞུགས་མོས། དེ་ནས་ཐུགས་ཀར་པདྨ་འདབ་མ་དྲུག་པའི་ལྟེ་བར་ཟླ་བའི་སྟེང་དུ་ཐུགས་
སྲོག་ཧྲཱིཿ ཡིག་དེའི་མཐར་ཡི་གེ་དྲུག་པས་བསྐོར་བ་སྟེ་སྔགས་འཕྲེང་གཡས་སྐོར་དུ་ཡོད་པར་མོས། ས་བོན་སྔགས་འཕྲེང་ལས་འོད་ཟེར་དཔག་མེད་འཕྲོས་འོད་ཟེར་གྱི་སྣེ་ལ་མཆོད་པའི་ཚོགས་
དཔག་མེད་སྤྲུལ་ཏེ་ཕྱོགས་བཅུའི་རྒྱལ་བ་མཆོད། དེ་དག་གི་བྱིན་རླབས་འོད་ཟེར་གྱི་རྣམ་པར་བསྡུ་ཞིང་བསྟིམ། ཡང་ས་བོན་སྔགས་འཕྲེང་ལས་འོད་འཕྲོས་འགྲོ་བ་རིགས་དྲུག་གི་སེམས་ཅན་

9! ༄༅། །ཐམས་ཅད་ལ་ཕོག དེ་དག་གི་སྡུག་བསྔལ་རྒྱུ་དང་བཅས་པ་སྦྱངས། འཕགས་པའི་གོ་འཕང་ལ་བཀོད། འོད་དེས་སྣོད་བཅུད་ཐམས་ཅད་སྦྱངས་པས་སྣོད་གཞལ་
ཡས་ཁང་། བཅུད་ཀྱི་སེམས་ཅན་ཐམས་ཅད་ལྷ་སྟེ། སྣང་ཚད་ལྷ་སྤྱན་རས་གཟིགས། གྲགས་ཚད་སྔགས་ཡི་གེ་དྲུག་པའི་རང་སྒྲ། དྲན་རྟོག་ཐམས་ཅད་འཕགས་པའི་ཡེ་ཤེས་ཀྱི་ཐུགས་སུ་
མོས་ཏེ། ཨོྃ་མ་ཎི་པདྨེ་ཧཱུཾ། ཞེས་ཤེལ་གྱི་འཕྲེང་བ་དཀར་པོ་ལྟ་བུ་རུང་བའི་འཕྲེང་བ་ལག་གིས་བཟུང་སྟེ། སྔགས་རྩེ་གཅིག་ཏུ་བཟླ་བར་བྱའོ། །ཐུན་འཇོག་སྐབས་དམ་ཡེ་དབྱེར་མེད་ཀྱི་ཚུལ་
” དེར་ཉེར་མཆོད་ལྔ་རོལ་མོས་མཆོད་པའི་ཚུལ་གྱིས། ཨཾ་ཨཀྶཾ་པྲ་ཏཱིཙྪ་སྭཱ་ཧཱ། དེ་བཞིན། པུ ཥྤ། དྷུ་པེ། ཨཱ་ལོ་ཀེ གནྠེ། ནཻ་ཝི་དྱ། ཤབྡ་རྣམས་ཀྱིས་མཆོད། སྐྱོན་གྱིས་མ་གོས་སྐུ་
མདོག་དཀར། །རྫོགས་སངས་རྒྱས་ཀྱིས་དབུ་ལ་བརྒྱན། །ཐུགས་རྗེའི་སྤྱན་གྱིས་འགྲོ་ལ་གཟིགས། །སྤྱན་རས་གཟིགས་ལ་ཕྱག་འཚལ་བསྟོད། །ཞེས་པས་བསྟོད། དེ་ནས་རྗེས་འབྲེལ་
སྙིང་རྗེའི་རྣལ་འབྱོར་གྱི་ཡི་དྭགས་དང་བར་དོའི་ཆུ་གཏོར་བཏང་བ་ལ། ཡི་དྭགས་ཁ་ཟས་ཀྱི་དྲི་ཚོར་བར་མི་ནུས་པ་ལ། རང་ཁ་ཟས་མ་བྱས་པའི་ནང་བར་སྔ་བར་ལག་པ་ཁྲུས་བྱས་གཙང་སྦྲ་དང་

ལྡན་པས། རུང་བའི་སྣོད་གསེར་དངུལ་ལམ་ཟངས་སོགས་ཀྱི་ཀ་ཏོ་རའི་ནང་དུ་མཉྫི་དངུལ་གྱིའམ་ཟངས་ཀྱི་མཐེབ་རྩེ་གང་རུང་དང་། ཆུ་སྣོད་བུམ་པའི་ཡ་གུར་མ་གུར་གྲགས་པ་བཅས་ལེགས་
པར་བཤམས། ཕྱི་གཏོར་སྐབས་འདི་ཚོར་ལྕགས་ར་གན་ཁྲོ་སོགས་མི་རུང་གསུངས། བདག་ཉིད་འཕགས་པ་སྤྱན་རས་གཟིགས་དང་མདུན་མཁར་ཡང་སྤྱན་རས་གཟིགས་རང་མཚུངས་ཞིག་གསལ་བའི་ཕྱག་
གཡས་མཆོག་སྦྱིན་ལས་བདུད་རྩིའི་རྒྱུན་དཔག་མེད་འབབ་པས། ཡི་དྭགས་ཀྱིས་ལོངས་སྤྱད་པས་ཚིམ་ཞིང་བཀྲེས་སྐོམ་གདུང་བ་ཞི་ནས་བྱང་ཆུབ་སེམས་དང་ལྡན་པར་གྱུར་པར་བསམ་བཞིན་
ལག་གཡས་ཀྱི་ཆུ་སྣོད་ནས་ཆུ་རྒྱུན་ལུགས་བཞིན་པར་འདི་སྐད་དུ། བདག་ཉིད་འཕགས་པའི་སྐུར་གསལ་བའི་མདུན་གྱི་ནམ་མཁར་ཡང་འཕགས་པ་སྐད་ཅིག་གི་གསལ་བའི་ཕྱག་གི་མཐིལ་ནས་
བདུད་རྩིའི་རྒྱུན་གྱི་ཡི་དྭགས་ཐམས་ཅད་ཀྱི་བཀྲེས་སྐོམ་སོགས་དུཿ ཁ་མཐའ་དག་སེལ་བར་གྱུར། ༀ་ཨཱཿ ཧཱུྃ་ཧྲཱིཿ ༀ་མ་ཎི་པདྨེ་ཧཱུཾ། ཞེས་ལན་ཅི་ནུས་ཞིག་བརྗོད་བཞིན་པར་ཆུ་རྒྱུན་
སྦྲེངས༑ འཕགས་པ་སྤྱན་རས་གཟིགས་དབང་གི །ཕྱག་ནས་འབབ་པའི་འོ་རྒྱུན་གྱིས། །ཡི་དྭགས་རྣམས་ནི་ཚིམ་བྱས་ནས། །ཁྲུས་བྱས་རྟག་ཏུ་བསིལ་བར་ཤོག །ཨོཾ་ཛྭ་ལ་མི་དཾ་སརྦ་པྲྀ་ཏ་

681 །བྷྱསྭཱ་ཧཱ། ཞེས་སྔགས་ཚར་རེ་དང་ལག་གཡས་ཀྱི་ཆུ་དུམ་རེ་སྦྲེངས། གཡོན་པས་སྔགས་རེའི་མཐར་སེ་གོལ་གཅིག་རྐྱང་རེ་གདབ་ལ། ཚུལ་དེས་གྲངས་བདུན་༄༅།
སོགས་ཅི་ནུས་བསགས། གཞན་མ་གྲུབ་ཀྱང་ཡི་དྭགས་ཆུ་སྦྱིན་འདི་ཙམ་ཞིག་འབད་ཀྱང་ཕན་ཡོན་ཆེ་གསུངས། གོང་གི་གྲངས་རྫོགས་པ་དང་གཏོར་སྣོད་ཀྱི་ཆུ་ཕོ་བ་དང་སྨོན་ལམ་འདི་སྐད་
ཅེས༑ ཐམས་ཅད་ནམ་མཁའི་མཛོད་བཞིན་དུ། །ལོངས་སྤྱོད་ཟད་པ་མེད་པ་དང༌། །རྩོད་པ་མེད་ཅིང་འཚེ་བ་མེད། །རང་དབང་དུ་ཡང་སྤྱོད་པར་ཤོག །ཅེས་བརྗོད། དེ་ནས་ཡི་དྭགས་
J
གཞན་ལ་གཏོར་མ་གཏོང་ན་སྣོད་གོང ལྟར་ཆུ་གཙང་གིས་བཀང་། དེ་ལ་འབྲུ་ཡོས་སམ་ཟན་ཕྱེ་རིལ་བུ་གཙང་མ་སོགས་བཏབ་སྟེ། སུ་རུ་པའི་གཏོར་མ་ནི་འདི་ལྟར། མདུན་གྱི་ནམ་མཁའ་
རྫོགས་པའི་སངས་རྒྱས་གཟུགས་མཛེས་བཞུགས་པའི་བྱིན་རླབས་ཀྱིས་ཡི་དྭགས་རྣམས་བཀྲེས་སྐོམ་ཞི་ཞིང་སྡུག་བསྔལ་སེལ་བར་གྱུར། ཞེས་བརྗོད་པའི་དམིགས་པ་ཡང་གོང་བཞིན་རང་ཉིད་སྤྱན་
གཏོར་རས་གཟིགས་སུ་གསལ་བ་དང༌། མདུན་གྱི་ནམ་མཁར་ཡང་སྤྱན་རས་གཟིགས་བཞུགས་པར་སྒོམ་སྟེ།ྋ གཟུགས་མཛེས་ཞེས་པ་ཡང་སྤྱན་རས་གཟིགས་ཀྱི་ངོ་བོ་ཡིན་གསུང་། དེ་ལྟར་

དམིགས་པའི་བྱིན་རླབས་དང༌། གཏོར་རྫས་ཀྱི་ཆ་ཀུན་ཨོཾ་ཨཱཿ ཧཱུྃ་གཏོར་མ་འདོད་ཡོན་བདུད་རྩིའི་གཏེར་དུ་གྱུར་ཞེས་པས་ཡིག་འབྲུ་གསུམ་གྱིས་བྱིན་རླབས་བྱས་པས་སྦྱངས་རྟོག་སྦར་བས་འདོད་
ཡོན་ཟད་མི་ཤེས་པར་བསམ་སྟེ། ན་མཿསུ་རུ་པ་ཡ། ཏ་ཐཱ་ག་ཏ་ཡ། ཨརྷ་ཏེ། སམྱ་ཀྶཾ་བུདྡྷ་ཡ། ཏདྱ་ཐཱ། ཨོཾ་སུ་རུ་སུ་རུ། པྲ་སུ་རུ་པྲ་སུ་རུ། ཏ་ར་ཏ་ར། བྷ་ར་བྷ་ར། སཾ་བྷ་ར་
སཾ་བྷ་ར། སྨ་ར་སྨ་ར། སནྟར་པ་ཡ་སནྟར་པ་ཡ། སརྦ་པྲེ་ཏ་ནཾ་སྭཱ་ཧཱ། ཞེས་པ་བདུན་གྱི་མཐར་ལག་གཡོན་གྱི་སེ་གོལ་གསུམ་བྱས། ཕྱི་རུ་དེངས་ཤིག་གླགས་ལྟ་འདོད་པ་རྣམས།
འཇིག་རྟེན་ཁམས་གནས་ཡི་དྭགས་ཐམས་ཅད་པ། །རྣམས་ལ་བདག་གི་བཟའ་བ་སྟེར་བར་བགྱི། །མཆོག་གསུམ་བདེན་པས་ཚིམ་མགུ་རྒྱས་ཐོབ་ཤོག །སྦྱིན་པ་རྒྱ་ཆེན་གྱུར་པ་འདི་ཡི་
མཐུས༑ །འགྲོ་བའི་དོན་དུ་རང་བྱུང་སངས་རྒྱས་ཤིང༌། །སྔོན་བྱོན་རྒྱལ་བ་རྣམས་ཀྱིས་མ་གྲོལ་བའི། །སྐྱེ་བོའི་ཚོགས་རྣམས་སྦྱིན་པས་གྲོལ་གྱུར་ཅིག །ངན་སོང་སྡུག་བསྔལ་མི་མྱོང་
ཞིང་༑ །དཀའ་བ་སྤྱད་པ་མེད་པ་ཡང་། །ལྷ་བས་ལྷག་པའི་ལུས་ཐོབ་ནས། །དེ་དག་སངས་རྒྱས་མྱུར་ཐོབ་ཤོག །ཅེས་སྨོན་ལམ་བཏབ་སྟེ་གཏོར་མཐེབ་ཀྱི་ཆུ་སྣོད་དུ་བྱོ། འདི་ཟས་མ་ཟོས་

9! །གོང་ཁོ་ནར་བྱས་པས་ཡི་དྭགས་ཐམས་ཅད་ལ་འབྲས་བྲེ་བོ་ཆེ་རེ་རེ་སྦྱིན་པར་འགྱུར་ཞིང། ཕན་ཡོན་ཚེ་རིང་བ་དང༌། ལོངས་སྤྱོད་འཕེལ་བ་དང༌། ཕྱི་མ་བདེ་བ་
ཅན་དུ་སྐྱེ་བ་སོགས་མང་དུ་གསུངས་སོ། །དེ་ནས་ཁ་འབར་མའི་གཏོར་མ་ནི། ཆུ་སྣོད་བཀང་བར་འབྲུ་སོགས་བཏབ་སྟེ། ཨོཾ་ཨཱཿ ཧཱུཾ། གཏོར་མ་འདོད་ཡོན་བདུད་རྩིའི་གཏེར་དུ་
གྱུར༑ ཞེས་བྱིན་གྱིས་བརླབས། ལག་གཡས་ཀྱི་གཏོར་མའི་སྣོད་ལ་རེག་ནས། གཟི་བརྗིད་ཚད་མེད་དབང་གྱུར་འོད་ཟེར་རྣམ་པར་རྒྱལ་མའི་གཟུངས་འདི་བཀླགས་ཏེ། ན་མཿསརྦ་ཏ་ཐཱ་ག་ཏ་
ཨ་ཝ་ལོ་ཀི་ཏེ་ཨཾ་སམྦྷ་ར་སམྦྷ་ར་ཧཱུཾ། ཞེས་ལན་བདུན་གྱི་མཐར་སེ་གོལ་གདབ། དེ་རྗེས་དེ་བཞིན་གཤེགས་པ་བཞིའི་མཚན་བརྗོད་དེ། དེ་བཞིན་གཤེགས་པ་རིན་ཆེན་མང་ལ་ཕྱག་འཚལ་
ལོ༑ །དེ་བཞིན་གཤེགས་པ་གཟུགས་མཛེས་དམ་པ་ལ་ཕྱག་འཚལ་ལོ། །དེ་བཞིན་གཤེགས་པ་སྐུ་འཇམ་ཀླས་ལ་ཕྱག་འཚལ་ལོ། །དེ་བཞིན་གཤེགས་པ་འཇིགས་པ་ཐམས་ཅད་དང་བྲལ་བ་ལ་
༈ ཕྱག་འཚལ་ལོ། །ཞེས་བརྗོད་དེ། དེ་བཞིན་གཤེགས་པ་རིན་ཆེན་མང་ནི་རིན་ཆེན་འབྱུང་གནས། གཟུགས་མཛེས་དམ་པ་སྤྱན་རས་གཟིགས། སྐུ་འཇམ་ཀླས་འཇམ་དཔལ་

དབྱངས༑ འཇིགས་པ་ཐམས་ཅད་དང་བྲལ་བ་ཕྱག་རྡོར་གྱི་ངོ་བོ་ཉིད་ཡིན་གསུངས་ཏེ། རིན་འབྱུང་སྐུ་མདོག་གསེར་མདོག་ཕྱག་གཡས་མཆོག་སྦྱིན་གཡོན་མཉམ་བཞག སྤྱན་རས་གཟིགས་
༧ གོང་མངོན་རྟོགས་བཞིན། འཇམ་དབྱངས་དམར་སེར་ཕྱག་གཡས་རལ་གྲི་གཡོན་པུ་ཏི་བསྣམས་པ།ྋ ཕྱག་རྡོར་སྔོན་པོ་གཡས་རྡོ་རྗེ་གཡོན་སྐྱབས་སྦྱིན་ཐམས་ཅད་པད་ཟླའི་གདན་ལ་བཞུགས་
པ༑ ཡང་ན་རིན་ཆེན་མང་མཉམ་མེད་ཐུབ་དབང་ལྟ་བུ། སྐུ་འཇམ་ཀླས་གངས་ཅན་མཚོ། འཇིགས་བྲལ་དོན་གྲུབ་ཏུ་སྒོམ་ཀྱང་རུང་གསུངས་ཏེ་གཞན་གོང་དུ་བརྗོད་པ་དེ་ཁ་གྲགས་ཆེ། དེ་ལྟ་
བུ་མདུན་གྱི་ནམ་མཁར་བཞུགས་པར་དམིགས་ནས། དེ་ལ་མོས་པས་འདུད་ཅིང་དེའི་བྱིན་རླབས་ཀྱིས་ཡི་དྭགས་རྣམས་ཀྱི་སྡུག་བསྔལ་སེལ་བར་བསམ། དེ་ལྟར་དེ་བཞིན་གཤེགས་པ་བཞིའི་
མཚན་བརྗོད་མཐར། གོང་བཞིན་གཏོར་མའི་རྫས་གཙང་སར་དོར་ཏེ་སྨོན་ལམ་བརྗོད། སྐྱར་དུ་གྲངས་བསོག་ཚེ་ཚུལ་དེ་འདྲ་བ་འབའ་ཞིག་གིས་གྲངས་ཚད་བསོག་པའོ། དེ་ནས་བར་དོའི་
གཏོར་མ་བཏང་ན། རྫས་ཁ་འབར་མའི་སྐབས་ལྟར་བཤམས་ལ། རང་གི་མདུན་གྱི་ནམ་མཁར་རྫོགས་པའི་སངས་རྒྱས་མི་འཁྲུགས་པ་ས་གནོན་མཉམ་བཞག་གི་ཕྱག་རྒྱ་ཅན་སྐུ་མདོག་མཐིང་ག་

191 ༄༅། །རྡོ་རྗེ་སྐྱིལ་ཀྲུང་གིས་པད་ཟླར་བཞུགས་པ་གསལ་བའི་བྱིན་རླབས་ཀྱིས། བར་དོའི་སེམས་ཅན་ཀུན་གྱི་སྡུག་བསྔལ་འཇིགས་སྐྲག་ཞི་ཞིང་ཟས་སྐོམ་སོགས་གང་འདོད་༴
ཀྱིས་ཡིད་ཚིམ་ཞིང་། བར་དོ་ལ་བར་དོར་ངོ་ཤེས་ནས་དག་པའི་ཀློང་དུ་གྲོལ་བར་གྱུར་བར་བསམ་བཞིན་དུ་འདི་ལྟར་བརྗོད་དེ་མདུན་གྱི་མཁའ་ལ་རྫོགས་པའི་སངས་རྒྱས་མི་འཁྲུགས་པ་གསལ་
ཞིང་༑ དེའི་བྱིན་རླབས་ཀྱིས་བར་དོའི་སེམས་ཅན་རྣམས་ཟས་སྐོམ་གྱི་ཚིམ་ཞིང་སྒྲིབ་པ་དག་པར་གྱུར། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨཾ་སམྦྷ་ར་སམྦྷ་ར་ཧཱུཾ། ལན་བདུན་དང༌། ན་མོ་
རཏྣ་ཏྲ་ཡཱ་ཡ། ཨོཾ་ཀཾ་ཀ་ནི་ཀཾ་ཀ་ནི། རོ་ཙ་ནི་རོ་ཙ་ནི། ཏྲོ་ཊ་ནི་ཏྲོ་ཊ་ནི། ཏྲ་ས་ནི་ཏྲ་ས་ནི། པྲ་ཏི་ཧ་ན་པྲ་ཏི་ཧ་ན། སརྦ་ཀརྨ་པ་རམྤ་ར་ཎི་མེ་སཏྭ་ནཉྩ་སྭཱ་ཧཱ། ཅི་ནུས་བཟླས་
མཐར༑ བདག་གིས་བཤམས་པའི་རྫས་འདི་སྔགས་དང་ཕྱག་རྒྱའི་བྱིན་རླབས་མཐུས། །བར་དོའི་སེམས་ཅན་ཀུན་ཚིམ་སྡུག་བསྔལ་ཡོངས་བྲལ་བདེ་དང་ལྡན། །བར་དོ་ངོ་ཤེས་ལྷ་དང་བླ་མ་
༈ རྗེས་དྲན་དེ་ཡི་བྱིན་གྱིས་བརླབས། །རང་བཞིན་འོད་གསལ་ངོས་ཟིན་བར་དོར་ཟུང་འཇུག་སྐུ་ཐོབ་ཤོག །ཅེས་སྨོན་ལམ་བཏབ། དེ་ནས་ཆོས་སྦྱིན་བྱ་སྟེ། དེ་ཡང་། ཆོས་རྣམས་ཐམས་ཅད་ ི

རྒྱུ་ལས་བྱུང་། །དེ་རྒྱུ་དེ་བཞིན་གཤེགས་པས་གསུང་། །རྒྱུ་ལ་འགོག་པ་གང་ཡིན་པ། །དགེ་སྦྱོང་ཆེན་པོས་འདི་སྐད་གསུངས། །སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར
སྤྱད༑ །རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །ལུས་ཀྱི་སྡོམ་པ་ལེགས་པ་ན། །ངག་གི་སྡོམ་པ་ལེགས་པ་ཡིན། །ཡིད་ཀྱི་སྡོམ་པ་ལེགས་པ་སྟེ།
ཐམས་ཅད་དུ་ནི་སྡོམ་པ་ལེགས། །ཐམས་ཅད་བསྲུང་པའི་དགེ་སྦྱོང་དག །སྡུག་བསྔལ་ཀུན་ལས་ངེས་གྲོལ་ལོ། །ཆོས་རྣམས་གཟུགས་བརྙན་ལྟ་བུ་སྟེ། །དག་ཅིང་གསལ་ལ་རྙོག་པ་
མེད༑ །བཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལ་ཀུན་བྱུང་བ། །ངོ་བོ་མེད་ཅིང་གནས་མེད་པ། །དེ་ལྟར་ཆོས་རྣམས་ཤེས་གྱིས་ལ། །སེམས་ཅན་དོན་ནི་མཉམ་མེད་བྱོས། །འོན་
ཀྱང་སྐྱོབས་པའི་སྲས་སུ་སྐྱེ། །ཞེས་བརྗོད། མཐར་གཏོར་སྣོད་ཀྱི་ཆུ་ཡང་འཕོ། ངན་སོང་སྡུག་བསྔལ་མི་མྱོང་ཞིང༌། །དཀའ་བ་སྤྱད་པ་མེད་པར་ཡང༌། །ལྷ་བས་ལྷག་པའི་ལུས་ཐོབ་
ནས༑ །དེ་དག་སངས་རྒྱས་མྱུར་ཐོབ་ཤོག །བསོད་ནམས་འདི་ཡིས་ཐམས་ཅད་གཟིགས་པ་ཉིད།ྋ །ཐོབ་ནས་ཉེས་པའི་དགྲ་རྣམས་ཕམ་བྱས་ཏེ། །སྐྱེ་རྒ་ན་འཆིའི་རྦ་ཀློང་འཁྲུགས་པ་ཡི།

།སྲིད་པའི་མཚོ་ལས་འགྲོ་བ་སྒྲོལ་བར་ཤོག །ཅེས་སོགས་སྨོན་ལམ་བརྗོད། ཡང་གནས་སྐབས་སྤྱོད་ལམ་ཅི་བདེ་བར་ཡེ་ཤེས་སྐར་མདའི་སྔགས་ཀྱིས་ཆུ་སྦྱིན་བྱ་༄༅།
DI
ཚུལ་ཀྱང་ཞར་བྱུང་དུ་བྱེད་ན། རང་སྤྱན་རས་གཟིགས་སུ་གསལ་བཞིན་པར། མདུན་གྱི་ནམ་མཁར་ཡང་སྤྱན་རས་གཟིགས་བཞུགས་པར་གསལ་བའི་ངང་འདོན་ཚིག བདག་མདུན་འཕགས་
པ་ཕྱག་ན་བདུད་རྩི་འབབ་པ་སྔར་བཞིན་གསལ་བར་གྱུར། གཙང་སྦྲ་དང་ལྡན་པས་ལག་གཡས་ཀྱི་འཁྱོར་བ་ཆུས་བཀང་སྟེ། ཡེ་ཤེས་སྐར་མདའི་སྔགས་བཀླགས་ཤིང་འཁྱོར་ཆུ་ཆུར་དོར་བ་ལན་
བདུན་བྱ། ཡང་ན་གཏོར་སྣོད་ཆུས་བཀང་བར་ཆུ་སྦྲེངས་བཞིན་སྔགས་བརྗོད་པས་ཀྱང་རུང༌། སྔགས་ནི། ཨོཾ་ཛྙཱ་ན་ཨ་ཝ་ལོ་ཀི་ཏེ་ན་མཿས་མནྟ་སྤ་ར་ཎ། ར་སྨཱི་བྷ་ཝ་ས་མ་ཡ་མ་ཧཱ་མ་
ཎི༑ དུ་རུ་དུ་རུ། ཧྲི་ད་ཡ་ཛྭ་ལ་ནི་ཧཱུཾ། ཞེས་སོ། དེ་ལྟར་སྦྱིན་པའི་བྱ་བ་གང་བྱས་ཀྱང་མཐར་སྦྱིན་པ་རྣམ་པར་དག་པའི་གཟུངས་བཀླག་པར་བྱ་ལ། དེ་ནི་འདི་ལྟ་སྟེ།” དེ་བཞིན་གཤེགས་པ་
༈ ཐམས་ཅད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །ཨོཾ་ཨ་མོ་གྷ་པཱ་ཤ། མ་ཏཱ་ང་ན་པཱ་ར་མི་ཏཾ། པ་རི་

པཱུ་ར་ཡ་ཧཱུཾ། དཱ་ར་ད་ར། བི་བི་ད་ར། བི་ཙི་ཏྲི སརྦ་སཏྭ་ཨུ་པ་བྷོ་ག སརྦ་ཏ་ཐཱ་ག་ཏ་མ་ཧཱ་དཱ་ན་པཱུ་ཛ་མེ་གྷ། པྲ་བར་ཏ་ཡ། ཏ་ར་ཏ་ར། ཏཱ་ར་ཡ་ཏཱ་ར་ཡ། མ་ཧཱ་པདྨ་ཎི་ཧཱུྃ་ཕཊ་སྭཱ་
ཧཱ༑ དེ་ནས་ཨོཾ་ཨཱཿ ཧཱུྃ་ཧྲཱིཿ མདུན་གྱི་བཅོམ་ལྡན་འདས་རང་གི་དཔྲལ་བར་ཐིམ། སརྦ་གཙྪཞེས་སེ་གོལ་གཏོགས་པས་གཏོར་མགྲོན་རྣམས་རང་གནས་སུ་གཤེགས་པར་གྱུར་པར་བསམ། ཨོཾ་
བཛྲ་ས་ཏྭ་སོགས་ཡིག་བརྒྱ་བརྗོད། དེ་རྗེས་གསུར་བསྔོས་གཏོང་བའམ་མི་གཏོང་ན། རང་ཉིད་ལྷ་སྐུ་རྫོགས་རིམ་དུ་བསྡུ་རིམ་ནི། སྣང་སྲིད་ཞིང་ཁམས་འཕགས་ཀུན་རང་ལ་ཐིམ། །རང་
ཡང་སྙིང་གའི་པད་ཟླ་ཡིག་དྲུག་ཧྲཱིཿ །རིམ་བསྡུས་ཐིག་ལེ་ཉག་གཅིག་སྟོང་པར་ཐིམ། །སླར་ཡང་ལྷ་སྐྱ་སྒྱ་མ་ལྟ་བུར་གྲུབ། །ཨོཾ་ཨཱཿ ཧཱུྃ་ཧྲཱིཿ ཨོཾ་མ་ཎི་པདྨེ་ཧཱུྃ། ཞེས་བརྗོད་དེ། སྣང་བ་
ཐམས་ཅད་ལྷའི་སྐུར་བསམ་པ་ཐམས་ཅད་རང་ཉིད་འཕགས་པའི་སྐུར་གསལ་བ་ལ་ཐིམ། རང་ཉིད་ཀྱང་ཡས་མར་འོད་དུ་ཞུ་ནས་སྙིང་གའི་པད་ཟླ་ཡིག་དྲུག་ཧྲཱིཿ བཅས་པ་ལ་ཐིམ། དེ་ཡང་སྔགས་
འཕྲེང་རྣམས་ས་བོན་ཧྲཱིཿ ལ་བསྡུ། ཧྲཱིཿ ཡང་མི་དམིགས་པར་བསྡུས་ཏེ་རང་བཞིན་སྤྲོས་བྲལ་འོད་གསལ་རང་རིག་པའི་ཀློང་དུ་མཉམ་པར་བཞག་པ་སྟེ། རང་རིག་གསལ་སྟོང་ཆོས་ཉིད་འདུས་མ་

691 ༄༅། །བྱས། །རང་བབས་སྒོམ་མེད་ཡེངས་མེད་ངང་ལ་བཞག །དུས་གསུམ་རྣམ་རྟོག་སྤྲོ་བསྡུ་བླང་དོར་བྲལ། །སྐྱེ་འགག་གནས་མིན་འདི་ནི་འཇིག་རྟེན་མགོན།
ཞེས་བརྗོད་ཅིང་དོན་ཉམས་སུ་ལེན་པ་སྟེ་རང་རིག་གསལ་སྟོང་ཡེ་གྲོལ་ཡེ་དག་གི་གཤིས་འདི་རྟོགས་ན་འཇིག་རྟེན་མགོན་པོ་དམ་པའི་ལྷ་ཡིན་གསུངས་སོ། །དེ་ལྟར་རྫོགས་རིམ་སྟོང་པ་ཉིད་འོད་
གསལ་དེ་ལས་སླར་ཆུ་ལས་ཆུ་སྦུར་ལྟ་བུར་རང་རིག་གི་ངོ་བོ་སྤྱན་རས་གཟིགས་ཀྱི་སྐར་ལྡང་སྟེ་བསྔོ་བ་དང་སྨོན་ལམ་ལ་འཇུག་པར་བྱ་བ། དགེ་བ་འདི་ཡིས་མྱུར་དུ་བདག །སྤྱན་རས་གཟིགས་
དབང་འགྲུབ་གྱུར་ཏེ། །འགྲོ་བ་གཅིག་ཀྱང་མ་ལུས་པ། །ཁྱེད་ཀྱི་ས་ལ་འགོད་པར་ཤོག །བླ་མེད་བླ་མའི་ཐུགས་རྗེ་དང༌། །རྒྱལ་དང་རྒྱལ་སྲས་རང་རྒྱལ་དང༌། །དགྲ་བཅོམ་བདེན་པའི་བྱིན་
རླབས་ཀྱིས། །སྨོན་ལམ་རྣམ་དག་འགྲུབ་པར་ཤོག །ལྷས་ཀྱང་དུས་སུ་ཆར་འབེབས་ཤིང༌། །ལོ་ཐོག་ཕུན་སུམ་ཚོགས་པ་དང༌། །རྒྱལ་པོ་ཆོས་བཞིན་སྤྱོད་པ་ཡིས། །འཇིག་རྟེན་དག་ཀྱང་
༈ དར་བར་ཤོག །ཅེས་པ་ལ་སོགས་བསྔོ་བ་སྨོན་ལམ་བྱའོ། །དེ་ལྟར་ཐུགས་རྗེ་ཆེན་པོའི་སྒྲུབ་ཐབས་དང༌། ཆུ་སྦྱིན་གཏོང་ཚུལ་རྗེ་བཙུན་དཔལ་རིག་པ་འཛིན་པ་ཚེ་དབང་ནོར་བུའི་གསུང་གསང་

ལྟར་ལ། གསལ་བྱེད་དམིགས་ཟིན་ལྷན་ཐབས་ནག་འགྲོས་བཀླགས་ཆོག་ཏུ་བཀོད་པ་འདི་ནི། གཙང་རོང་རམ་པ་ནས་༧མི་རྗེ་མདའ་དཔོན་ཚེ་དབང་རབ་བརྟན་གྱིས་གསུང་གིས་བསྐུལ་
ངོར༑ ༧མི་ཕམ་ཀུན་གཟིགས་ཆོས་ཀྱི་སྣང་བའི་མིང་ཅན་གྱིས་གཡེང་བའི་བར་གསེང་ལ་བྲིས་པ་དགེ་བར་གྱུར་ཅིག །སརྦ་མངྒ་ལཾ།། །།

སྨྱུང་
ཟ
༄༅། །བསྙུང་གནས་བརྒྱུད་པའི་གསོལ་འདེབས་བཞུགས་སོ།།

།འཕགས་པ་ཐུགས་རྗེའི་དབང་ཕྱུག་སྤྱན་རས་གཟིགས། །ཤེས་རབ་ཕ་རོལ་ཕྱིན་མ་དཔལ་མོའི་ཞབས། །བྱམས་དང་སྙིང་
རྗེའི་གཏེར་ཆེན་ཡེ་ཤེས་བཟང༌། །ཟླ་བ་གཞོན་ནུ་རྣམས་ལ་གསོལ་བ་འདེབས། །སྟོང་ཉིད་སྙིང་རྗེའི་མངའ་བདག་པེ་ཉ་པ། །བྱང་ཆུབ་སེམས་དཔའ་ཟླ་
བ་རྒྱལ་མཚན་ཞབས། །ལུང་རྟོགས་ཆོས་ཀྱི་གཏེར་མཛོད་ཕག་གྲུ་པ། །བདེ་གཤེགས་རིན་ཆེན་རྣམས་ལ༴ རཏྣ་ནཱ་ཐ་སངས་རྒྱས་ཡར་བྱོན་
རྗེ༑ །སྤྲུལ་སྐུ་སངས་རྒྱས་དབོན་པོ་ཨུ་རྒྱན་མགོན། །རྒྱལ་བའི་མཚན་ཅན་རཏྣ་ཀ་ར་དང༌། །གྲགས་པའི་མཚན་ཅན་རྣམས་ལ་གསོལ་བ་

ཟ
༄༅། །འདེབས། །རྗེ་བཙུན་མི་གཡོ་མགོན་དང་ཀུན་སྤངས་པ། །འཇིག་རྟེན་དབང་ཕྱུག་པདྨ་རྒྱལ་པོའི་ཞབས། །མཚོ་སྐྱེས་རྡོ་རྗེ་
ཀུན་དགའ་བཀྲ་ཤིས་རྗེ། །མཆོག་གི་སྤྲུལ་སྐུ་རྣམས་ལ་གསོལ་བ་འདེབས། །བསྙུང་བར་གནས་པར་སྒོ་གསུམ་གཙང་བྱས་ཤིང༌། །བྱམས་དང་སྙིང་
རྗེ་བྱང་ཆུབ་སེམས་རྒྱས་ཏེ། །ཆོ་གའི་དེ་ཉིད་རྣམ་པ་བཅུ་དྲུག་ལས། །ཚེ་འདིར་སངས་རྒྱས་འགྲུབ་པར་བྱིན་གྱིས་རློབས། །ཅེས་པའང་ཀརྨ་ཤཱ་ས་ཝརྦྷའི་
ངོར༑ སྙོམ་ལས་པ་ངག་དབང་རྣམ་རྒྱལ་གྱིས་བྲིས་པའོ།། །།བསྐུང་གནས་ཀྱི་ཆོ་ག་ཕན་བདེ་སྣང་ཆེན་ཞེས་བྱ་བ་བཞུགས་སོ།། ན་མོ་གུ་རུ་ལོ་ཀེ་ཤྭ་ར་ཡ། ཕན་བདེའི་ཕུན་

ཚོགས་ཐམས་ཅད་འབྱུང་བའི་ཁུང༌། །འགྲོ་རྒྱུད་སྡུག་བསྔལ་རྒྱུ་འབྲས་ཞི་མཛད་པ། །ལྷུན་གྲུབ་རྒྱུན་མི་འཆད་པའི་ཕྲིན་ལས་ཅན། །འཇིག་རྟེན་དབང་ཕྱུག་སྟག་ལུང་ཐང་པར་འདུད། །བསྙུ་
གནས་ཆོ་ག་ཟླ་བའི་བདུད་རྩིའི་བཅུད། །ཐར་འདོད་ཀུ་མུཏ་ཚལ་དུ་ལྷུང་བའི་མཐུས། །རྣམ་གྲོལ་འདབ་བརྒྱ་བཞེད་པའི་དཔལ་ཐོབ་པ། །བདག་བློ་ནམ་མཁའི་མཛོད་དུ་གསལ་འདིའོ། །དེ་ཡང་
ས་ག་ཆེན་པོའི་ཚེས་གཅིག་གམ། བརྒྱད་དམ། བཅུ་བཞི་ལ་སྔ་དྲོའི་དུས་སུ་ཁྲུས་བྱས། རྟེན་གསུམ་མཆོད་སྤྲིན་གྱིས་ཕུད་དུད་དུ་བྱས་པའི་དྲུང་དུ་ནངས་ཀྱི་དང་པོར་གསོ་སྦྱོང་བླང་བར་བྱ་སྟེ། ཇི་ལྟར་སྔོན་གྱི་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རྟ་ཅང་ཤེས་ལྟ་བུ། གླང་པོ་ཆེན་པོ། །བྱ་བ་བྱས་ཤིང་བྱེད་པ་བྱས་པ། ཁུར་བོར་བ། བདག་གི་དོན་རྗེས་སུ་ཐོབ་པ། སྲིད་པ་ཀུན་ཏུ་སྦྱོར་བ་
ཡོངས་སུ་ཟད་པ་ཡང་དག་པའི་བཀའ་ལེགས་པར་གྲོལ་བའི་ཐུགས་ལེགས་པ་རྣམ་པར་གྲོལ་བའི་ཤེས་རབ་ཅན་དེ་རྣམས་ཀྱི་སེམས་ཅན་ཐམས་ཅད་ཀྱི་དོན་གྱི་ཕྱིར་དང༌། ཕན་པར་བྱ་བའི་ཕྱིར་
དང་༑ གྲོལ་བར་བྱ་བའི་ཕྱིར་དང༌། མུ་གེ་མེད་པར་བྱ་བའི་ཕྱིར་དང༌། ནད་མེད་པར་བྱ་བའི་ཕྱིར་དང༌། བྱང་ཆུབ་ཀྱི་ཕྱོགས་ཀྱི་ཆོས་རྣམས་ཡོངས་སུ་རྫོགས་པར་བྱ་བའི་ཕྱིར་དང༌། བླ་ན

༦994 ༄༅། །མེད་པ་ཡང་དག་པར་རྫོགས་པའི་བྱང་ཆུབ་རྟོགས་པར་བྱ་བའི་ཕྱིར་གསོ་སྦྱོང་ངེས་པར་བླངས་པ་དེ་བཞིན་དུ། བདག་མིང་འདི་ཞེས་བགྱིས་པས་ཀྱང་དུས་འདི་ནས་
ཟ
གཟུང་སྟེ། ཇི་སྲིད་སང་ཉི་མ་མ་ཤར་གྱི་བར་དུ། གསོ་སྦྱོང་ངེས་པར་ཡང་དག་པར་བླང་བར་བགྱི། དེང་ནས་སྲོག་གཅོད་མི་བྱ་ཞིང༌། །གཞན་གྱི་ནོར་ཡང་བླང་མི་བྱ། །འཁྲིག་པའི་ཆོས་
ཀྱང་མི་སྤྱད་ཅིང༌། །རྫུན་གྱི་ཚིག་ཀྱང་མི་སྨྲའོ། །སྐྱོན་ནི་མང་པོ་ཉེར་བསྟན་པའི། །ཆང་ནི་ཡོངས་སུ་སྤང་བར་བྱ། །ཁྲི་སྟན་ཆེ་མཐོ་མི་བྱ་ཞིང་། །དེ་བཞིན་དུས་མ་ཡིན་པའི་ཟས། །དྲི་དང་
ཕྲེང་བ་དང་ནི་རྒྱན། །གར་དང་གླུ་སོགས་སྤང་བར་བྱ། །ཇི་ལྟར་དགྲ་བཅོམ་རྟག་ཏུ་ནི། །སྲོག་གཅོད་ལ་སོགས་མི་བྱེད་ལྟར། །དེ་ལྟར་སྲོག་ཅོད་ལ་སོགས་སྤངས། །བླ་མེད་བྱང་ཆུབ་མྱུར་
ཐོབ་ཤོག །སྡུག་བསྔལ་མང་དཀྲུགས་སེམས་ཅན་རྣམས། །སྲིད་པའི་མཚོ་ལས་སྒྲོལ་བར་ཤོག །ཅེས་ལན་གསུམ་བརྗོད། ཨཾ་ཨ་མོ་གྷ་ཤཱི་ལ། སམྦྷ་ར་སམྦྷ་ར། བྷ་ར་བྷ་ར། མ་ཧཱ་ཤུདྡྷ
སཏྭཱ༑ པདྨ་བིཾ་བྷཱ་ཥི་ཏ་བྷཱ་ཛ། དྷ་ར་དྷ་ར། ས་མནྟ་ཨ་ཝ་ལོ་ཀེ་ཏེ་ཧཱུྃ་ཕཊ་སྭཱ་ཧཱ། ཞེས་ཉེར་གཅིག་བརྗོད། དེ་ནས་བསྒྲུབ་པའི་མཎྜལ་དྲི་ཞིམ་པོས་བྱུགས་པའི་སྟེང་དུ་པདྨ་འདབ་བརྒྱད་ཕྱོགས་ཚོན་ལྟེ་བ་དཀར་པོ་

བྲིས༑ དེའི་མཐའ་མཆོད་པས་བསྐོར། གཏོར་མ་གཅིག་བཤམས། བུམ་པ་གཟུངས་རིང་གིས་བགེགས་བསྐྲད་པ་བཞག དེ་ལྟར་གྲུབ་ནས་སྐྱབས་འགྲོ་སེམས་བསྐྱེད་བྱས་ཏེ། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསྭ་བྷཱ་ཝ
ཤུདྡྷི྅ཧཾ༑ སྟོང་པ་ཉིད་དུ་གྱུར། སྟོང་པའི་ངང་ལས་རིན་པོ་ཆེའི་ས་གཞི་མཚན་ཉིད་ཐམས་ཅད་ཡོངས་སུ་རྫོགས་པའི་གཞལ་མེད་ཁང་པར་བདག་ཉིད་སྐད་ཅིག་གི་ཐུགས་རྗེ་ཆེན་པོར་གསལ་བའི་
ཐུགས་ཀར་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧྲཱིཿ ཡིག་ལས་འོད་འཕྲོས། བླ་མ་དང་ཐུགས་རྗེ་ཆེན་པོ་དབྱེར་མེད་པ་ལ་རིགས་བཞིའི་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་
བསྐོར་བ་སྤྱན་དྲངས་ཏེ་མདུན་གྱི་ནམ་མཁར་རིན་པོ་ཆེའི་ཁྲི་པདྨ་དང་ཟླ་བས་མཛེས་པ་ལ་བཞུགས་པར་གྱུར། སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་འཛིན་པའི་ངོ་བོ་ཉིད། །དཀོན་
མཆོག་གསུམ་གྱི་རྩ་བ་སྟེ། །བླ་མ་རྣམས་ལ་ཕྱག་འཚལ་ལོ། །དུས་གསུམ་བདེ་བར་གཤེགས་པ་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་རས་གཟིགས། །ནམ་མཁའ་ལྟ་བུར་ཁྱབ་
པའི་བཅུ་གཅིག་ཞལ། །གཟི་བརྗིད་འོད་དཔག་མེད་ལ་ཕྱག་འཚལ་ལོ། །སྐྱོན་གྱིས་མ་གོས་སྐུ་མདོག་དཀར། །རྫོགས་སངས་རྒྱས་ཀྱིས་དབུ་བརྒྱན་ཅན། །ཐུགས་རྗེའི་སྤྱན་གྱིས་འགྲོ་ལ་

།གཟིགས། །སྤྱན་རས་གཟིགས་ལ་ཕྱག་འཚལ་ལོ། །ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་། །གཟུགས་སྐུ་འཇའ་ཚོན་བཞིན་དུ་སོ་སོར་གསལ། །ཐབས་| ༄༅།!
ཟ
དང་ཤེས་བར་མཆོག་ལ་མངའ་བརྙེས་པ། །རིགས་ལྔ་བདེ་བར་གཤེགས་ལ་ཕྱག་འཚལ་ལོ། །རང་གི་སྙིང་གའི་ས་བོན་ལས་སྤྲོས་པའི་ལྷ་མོོ་མཆོད་རྫས་ཐོགསཔ་རྣམས་ཀྱིས་མཆོད་པར་
གྱུར༑ ཨོཾ་བཛྲ་པུཥྤ་ཨཱཿ ཧཱུྃ། དྷུ་པེ༴ ཨཱ་ལོ་ཀེ༴ གནྡྷ༴ ནེ་ཝི་ཏྱཾ༴ ཤཔྟ་ཨཱ་ཧཱུཾ། རྡོ་རྗེ་འཛིན་སོགས་དགོངས་སུ་གསོལ། །བདག་ནི་དུག་གསུམ་དབང་གྱུར་པས། །སྡོམ་པ་
གསུམ་དང་འགལ་བ་རྣམས། །རབ་ཏུ་འགྱོད་པས་བཤགས་པར་བགྱི། །ཡང་ཡང་བདག་གི་དུས་ཀུན་དུ། །སྡིག་པ་བགྱིས་པ་གང་གྱུར་པ། །སྐྲག་པས་རྨི་འདྲར་བཤགས་བགྱིད་
ཅིང་༑ །དེང་ནས་བརྩམས་ཏེ་ཡོངས་མི་བགྱིད། །དགེ་བ་རྣམས་ལ་རྗེས་ཡིད་རང༌། །འཁོར་ལོ་བསྐོར་བསྐལ་གསོལ་བ་འདེབས། །སངས་རྒྱས་བྱང་ཆུབ་ཡིད་ཀྱིས་གཟུང༌། །ཐམས་ཅད་
གནས་བྱང་ཆུབ་མཆོག་ཏུ་བསྔོ། །སེམས་ཅན་བདེ་དང་ལྡན་གྱུར་ཅིག །སྡུག་བསྔལ་དག་དང་བྲལ་གྱུར་ཅིག །ནམ་ཡང་བདེ་མེད་མ་གྱུར་ཅིག །བཏང་སྙོམས་ཆེན་པོར་གནས་གྱུར་ཅིག །ཨོཾ་སྭ་

བྷ་ཝ༴ ཨོཾ་ཤཱ་ནྱ་ཏཱ༴ གཟུང་འཛིན་གཉིས་བསྡུས་ཀྱི་ཆོས་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་ལས། པཾ་ལས་སྣ་ཚོགས་པདྨ་འདབ་མ་བརྒྱད་ཀྱིས་ལྟེ་བར་ཨ་ལས་ཟླ་བའི་དཀྱིལ་
འཁོར་གྱི་སྟེང་དུ། རང་གི་སེམས་ཉིད་ཡི་གེ་ཧྲཱིཿ དཀར་པོ་ལས་འོད་ཟེར་འཕྲོས། འཕགས་པ་མཆོད་ཅིང་སེམས་ཅན་གྱི་དོན་བྱས། ཚུར་འདུས་པས་པདྨ་གསེར་གྱི་མདོག་ཅན་ཧྲཱིཿ མཚན་པར་
གྱུར༑ དེ་ལས་སླར་ཡང་ལྕགས་ཀྱུ་དང་ཞགས་པ་ལྟ་བུའི་འོད་འཕྲོས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས། ས་བོན་དང་ཕྱག་མཚན་ལ་ཐིམ་ཞིང་
ཡོངས་སུ་གྱུར་པ་ལས། བདག་ཉིད་འཕགས་པ་སྤྱན་རས་གཟིགས་དབང་ཕྱུག་རྩ་ཞལ་དང་སྐ་ལུས་སྟོན་ཀའི་ཟླ་བ་ལྟར་དཀར་ཞིང་འོད་འཕྲོས་པ། ལང་ཚོ་དར་ལ་བབ་པ་ཞི་ཞིང་འཛུམ་ལ་སྒེག་
པའི་ཉམས་ཅན། རྩ་ཞལ་གྱི་གཡས་དང་གཡོན་དུ་ལྗང་ཁུ་དང་དམར་པོ། ྋ།རིམ་པ་གཉིས་པའི་དབུས་ལྗང་གཡས་དམར་གཡོན་དཀར་བ། རིམ་པ་གསུམ་པའི་དབུས་དམར་གཡས་དཀར་
གཡོན་ལྗང་བ། དེའི་སྟེང་དུ་ཁྲོ་ཞལ་ནག་པོ་སྤྱན་གསུམ་པ་ཁྲོ་གཉེར་བསྡུས་ཤིང་མཆེ་བ་གཙིགས་པ། དེའི་སྟེང་དུ་སྤྲུལ་སྐུའི་ཞལ་དམར་པོ། །གཙུག་ཏོར་ཅན་ཏེ་ཁྲོ་ཞལ་ལས་གཞན་པ་ཐམས་

།ཅད་ནི་ཞི་ཞིང་ལྟ་བས་མི་ངོམས་པར་མཛེས་པ་ཤ་སྟག་གོ །རྩ་བའི་ཕྱག་བརྒྱད་ཀྱི་དང་པོ་གཉིས་ཐུགས་ཀར་ཐལ་མོ་སྦྱར་བ། གཉིས་པ་གཉིས་ཀྱི་བགྲང་ཕྲེང་དང་༴༧༣ ༄༅།
པདྨ༑ གསུམ་པ་གཉིས་ཀྱི་མཆོག་སྤྱིན་དང་སྤྱི་བླུགས། བཞི་པ་གཉིས་ཀྱི་འཁོར་ལོ་དང་མདའ་གཞུ། ལྷག་མའི་ཕྱག་དགུ་བརྒྱ་དང་དགུ་བཅུ་རྩ་གཉིས་མཆོག་སྦྱིན་མཛད་པ་སྟེ། ཕྱག་ཐམས་
ཅད་ཀྱིས་མཐིལ་དུའང་སྤྱན་རེ་རེ་མངའ་བའོ།།ནོར་བུ་རིན་པོ་ཆེའི་རྒྱན་སྣ་ཚོགས་པས་མཛེས་པར་སྤྲས་ཤིང༌། དབུ་སྐྲ་རལ་པའི་ཐོར་ཙུགས་ལ་དར་དཀར་པོའི་ཅོད་པན་གཡོ་བ། རིག་དྭགས་
yv
ཨེ་ནྱ་ཡའི་ལྤགས་པའི་ནུ་ཁེབས་དང་ཀ་ཤའི་རས་གཙང་གིས་ཤམ་ཐབས་ཅན། མཚན་དང་དཔེ་བྱད་ཀྱིས་དཔལ་འབར་བ། ཀུན་ནས་དང་བའི་འོད་ཟེར་དཀར་པོ་རབ་ཏུ་འཕྲོ་བར་གྱུར། ཨཻ
ཨཱཿ ཧཱུཾ༑ དེའི་གནས་གསུམ་དུ་ཡི་གེ་གསུམ་གྱིས་མཚན་ཞིང་། ཐུགས་ཀར་ཟླ་གདན་ལ་གནས་པའི་ཧྲི༔ཡིག་དཀར་པོའི་འོད་ཟེར་གྱི་སྣང་བས་པོ་ཊ་ལ་ནས་འཕགས་པ་སྤྱན་རས་གཟིགས་དབང་
ཕྱུག་འཁོར་དང་བཅས་པ་སྦྱན་དྲངས། ཨགྷཾ་ནས། ཤཔྟ་ཏཱི ཙྪ་ཡེ་སྭཱ་ཧཱ། སྐྱོན་གྱིས་མ་གོས༴ སོགས་ཀྱིས་བསྟོད། ཛཿ ཧཱུཾ་བཾ་ཧོཿ གཉིས་སུ་མེད་པར་གྱུར། སླར་ཡང་ཧྲཱིཿ ལས་འོད་འཕྲོས་ཆ

པས༑ རྒྱལ་བ་རིགས་ལྔ་འཁོར་བཅས་སྤྱན་དྲངས་པའི་ཡུལ་བཞིས་ཡེ་ཤེས་ཀྱི་བདུད་རྩིས་གང་བའི་བུམ་པའི་ཆུས་དབང་བསྐུར། སྐུ་གང་ཞིང་དྲི་མ་དག ཆུའི་ལྷག་མ་ཡར་ལུད་པས་སྤྱི་
༈ གཙུག་ཏུ་བླ་མའི་ངོ་བོ་འོད་དཔག་མེད། དཔྲལ་བར་མི་བསྐྱོད་པ། རྣ་ལྟག་གཡས་སུ་རིན་འབྱུང་། རྣ་ལྟག་གཡོན་དུ་དོན་གྲུབ། ལྟག་པར་རྣམ་སྣང་གིས་དབུ་རྒྱན་པར་གྱུར། ཐུགས་ཀར་
པད་ཟླའི་སྟེང་དུ་ཡེ་ཤེས་སེམས་དཔའི་ངོ་བོ་ཐུགས་རྗེ་ཆེན་པོ་མཚོན་གང་བ། དེའི་ཐུགས་ཀར་ཏིང་ངེ་འཛིན་སེམས་དཔའ་ཧྲཱིཿ ཡིག་དཀར་པོ་ལས་འོད་འཕྲོས། འགྲོ་བའི་སྒྲིབ་པ་སྦྱངས།
C_འདུས་ཏེ་ཧྲཱིཿ ལ་ཐིམ་པར་གྱུར། ན་མོ་རཏྣ་ཏྲ་ཡཱ་ཡ། ན་མ་ཨཱརྻ་ཛྙཱ་ན་སཱ་ག་ར་བཻ་རོ་ཙ་ན། བ་ཡཱུ་ཧ་རཱ་ཛཱ་ཡ། ཏ་ཐཱ་གཱ་ཏཱ་ཡ། ཨརྷ་ཏེ། སཾ་མྱཀྶཾ་བུདྡྷ་ཡ། ན་མཿསརྦ་ཏ་ཐཱ་ག་ཏེ
བྷྱོཿa༑ ཨརྷ་ཏེ་བྷྱཿ སཾ་མྱ་ཀྶཾ་བུདྡྷེ་བྷྱ ན་མ་ཨཱརྻ་ཝ་ལོ་ཀི་ཏེ་ཤྭ་རཱ་ཡ། བོ་དྷི་སཏྭ་ཡ། མ་ཧཱ་སཏྭ་ཡ། མ་ཧཱ་ཀ་རུ་ཎཱི་ཀ་ཡ། ཏདྱ་ཐཱ། ཨོཾ་དྷ་ར་དྷ་ར། དྷི་རི་དྷི་རི། དྷུ་རུ་དྷུ་
རུ( ཨིཊྚེ་ཝིཊྚེ། ཙ་ལེ་ཙ་ལེ། པྲ་ཙ་ལེ་པྲ་ཙ་ལེ། ཀུ་སུ་མེ། ཀུ་སུ་མ་ཝ་རེ། ཨི་ལི་མི་ལི། ཙི་ཏི་ཛྭ་ལ་མཱ་པ་ན་ཡེ་སྭཱ ཧཱ། ཞེས་གཟུངས་རིང་གིས་སྣ་དྲངས་ནས། ཏདྱ་ཐཱ་ཕྱིན་གྱིས་གཟུཛིཾས་ཐུཛོ་
༡

G?A ༄༅། །བཟླའོ། །དེ་ནས་མདུན་བསྐྱེད་ནི། ཨོཾ་སྭ་བྷ་ཝས་སྦྱངས། རང་གི་ཐུགས་ཀའི་ཧྲཱིཿ ལས་འཕྲོས་པའི་བྷཾ་ཡིག་འོད་དུ་ཞུ་བ་ལས། མདུན་གྱི་ནམ་མཁར་རིན་པོ་ཆེ་སྣ་ཚོགས་
221
ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་རྟ་བབ་དང་བཅས་པའི་དབུས་སུ་རིན་པོ་ཆེའི་ཁྲིའི་སྟེང་དུ། པཾ་ལས་སྣ་ཚོགས་པདྨ་འདབ་མ་བརྒྱད་ཀྱི་ལྟེ་བར་ཨ་ལས་ཟླ་བའི་དཀྱིལ་འཁོར་གྱི་སྟེང་
དུ་ཧྲཱིཿ ཡིག་དཀར་པོ་དེ་ལས་འོད་ཟེར་འཕྲོས། འཕགས་པ་མཆོད་ཅིང་སེམས་ཅན་གྱི་དོན་བྱས། ཡོངས་སུ་གྱུར་པ་ལས་འཕགས་པ་སྤྱན་རས་གཟིགས་དབང་ཕྱུག་རྩ་ཞལ་དང་སྐུ་ལུས་སྟོན་ཀའི་
ཟླ་བ་ལྟར་དཀར་ཞིང་འོད་འཕྲོས་པ། ལང་ཚོ་དར་ལ་བབ་པ་ཞི་ཞིང་འཛུམ་ལ་སྒེག་པའི་ཉམས་ཅན། རྩ་ཞལ་གྱི་གཡས་དང་གཡོན་དུ་ལྗང་ཁུ་དང་དམར་པོ། ྋ།རིམ་པ་གཉིས་པའི་དབུས་ལྗང་
གཡས་དམར་གཡོན་དཀར་བ། རིམ་པ་གསུམ་པའི་དབུས་དམར་གཡས་དཀར་གཡོན་ལྗང་བ། དེའི་སྟེང་དུ་ཁྲོ་ཞལ་ནག་པོ་སྤྱན་གསུམ་པ་ཁྲོ་གཉེར་བསྡུས་ཤིང་མཆེ་བ་གཙིགས་པ། དེའི་
སྟེང་དུ་སྤྲུལ་སྐུའི་ཞལ་དམར་པོ། །གཙུག་ཏོར་ཅན་ཏེ་ཁྲོ་ཞལ་ལས་གཞན་པ་ཐམས་ཅད་ནི་ཞི་ཞིང་ལྟ་བས་མི་ངོམས་པར་མཛེས་པ་ཤ་སྟག་གོ །རྩ་བའི་ཕྱག་བརྒྱད་ཀྱི་དང་པོ་གཉིས་ཐུགས་ཀར་

ཐལ་མོ་སྦྱར་བ། གཉིས་པ་གཉིས་ཀྱི་བགྲང་ཕྲེང་དང་པདྨ། གསུམ་པ་གཉིས་ཀྱི་མཆོག་སྦྱིན་དང་སྤྱི་བླུགས། བཞི་པ་གཉིས་ཀྱི་འཁོར་ལོ་དང་མདའ་གཞུ། ལྷག་མའི་ཕྱག་དགུ་བརྒྱ་དང་དགུ་
བཅུ་རྩ་གཉིས་མཆོག་སྦྱིན་མཛད་པ་སྟེ། ཕྱག་ཐམས་ཅད་ཀྱིས་མཐིལ་དུའང་སྤྱན་རེ་རེ་མངའ་བའོ། །ནོར་བུ་རིན་པོ་ཆེའི་རྒྱན་སྣ་ཚོགས་པས་མཛེས་པར་སྤྲས་ཤིང་། དབུ་སྐྲ་རལ་པའི་ཙུགས་ལ་
དར་དཀར་པོའི་ཅོད་པན་གཡོ་བ། རི་དྭགས་ཨེ་ནྱ་ཡའི་ལྤགས་པའི་ནུ་ཁེབ་དང་ཀ་ཤིའི་རས་གཙང་གིས་ཤམ་ཐབས་ཅན། མཚན་དང་དཔེ་བྱད་ཀྱིས་དཔལ་འབར་བ། ཀུན་ནས་དང་བའི་འོད་
ཟེར་དཀར་པོ་རབ་ཏུ་འཕྲོ་བར་གྱུར། ཤར་དུ་ཧཱུཾ་ལས་མི་བསྐྱོད་པ་སྔོན་པོ་ས་གནོན་དང་མཉམ་བཞག་གིས་ཕྱག་རྒྱ་ཅན། ལྷོར་ཏཱཾ་ལས་རིན་ཆེན་འབྱུང་ལྡན་སེར་པོ་མཆོག་སྦྱིན་དང༌། ནུབ་ཏུ་ཨཾ་
ལས་རྣམ་པར་སྣང་མཛད་དཀར་པོ་བྱང་ཆུབ་མཆོག་གི་ཕྱག་རྒྱ་ཅན། བྱང་དུ་ཨ་ལས་དོན་ཡོད་གྲུབ་པ་ལྗང་ཁ་སྐྱབས་སྦྱིན་དང་མཉམ་བཞག་གི་ཕྱག་རྒྱ་ཅན། ཐམས་ཅད་ཀྱང་དར་གྱི་ན་བཟའ་དང་
རིན་པོ་ཆེའི་རྒྱན་གྱིས་མཛེས་པ་རྡོ་རྗེ་སྐྱིལ་མོ་ཀྲུང་གིས་པད་ཟླ་ལ་བཞུགས་པའོ། །ཨོཾ་ཨཱཿ ཧཱུྃ། གཙོ་བོ་གནས་གསུམ་དུ་ཡི་གེ་གསུམ་གྱིས་མཚན་ཞིང་། ཐུགས་ཀར་ཟླ་གདན་ལ་གནས་པའི་ཧྲཱིཿ

།ཡིག་དཀར་པོའི་འོད་ཟེར་གྱི་སྣང་བས་པོ་ཊ་ལ་ནས་འཕགས་པ་སྤྱན་རས་གཟིགས་དབང་ཕྱུག་འཁོར་དང་བཅས་པ་སྤྱན་དྲངས། ཨཉྙཾ་ནས་ཤཔྟ་པྲ་ཏཱི ཙྪ་ཡེ་སྭཱ་༧༽ ༄ ༅།
ཟ
ཧཱ༑ སྐྱོན་གྱིས་མ་གོས་སོགས་ཀྱིས་བསྟོད། ཛཿ ཧཱུཾ་བཾ་ཧོཿ གཉིས་སུ་མེད་པར་གྱུར། ཚོགས་ཞིང་ལྟར་ཡན་ལག་བདུན་པ་དང་། མཎྜལ་རྒྱས་པར་འབུལ་ལོ།ྋ །རང་དང་མདུན་བསྐྱེད་ཀྱི་གཙོ་བོའི་ཕྱག་མཛུབ་
ལས་ཡེ་ཤེས་ཀྱི་བདུད་རྩིའི་རྒྱུན་བབ་པས་བུམ་པ་ཡོངས་སུ་གང་བར་གྱུར། ཞེས་གཟུངས་རིང་ཐུང་བརྒྱ་རྩ་གཅིག་བཟླའོ། །དེ་ནས་བདག་བསྐྱེད་ཀྱི་ཡེ་ཤེས་པ་མདུན་བསྐྱེད་ཀྱི་གཙོ་བོའི་ཐུགས་ཀར་ཐིམ་
ཞིང་༑ རང་གི་སྤྱི་བོར་དགེ་སློང་མ་དཔལ་མོ་བཞུགས་ནས་ངོ་ཆེན་མཛད་པར་གྱུར།། །།རྒྱ་གར་སྐད་དུ། ཨཱརྻ་ཨ་ཝ་ལོ་ཀེ་ཏེ་ཤྭ་རཱ་ཡ་བྷིཀྵུ་ཤྲཱི་ནེ་རེ་སྟོ་ཏྲ་ན་མ། བོད་སྐད་དུ། འཕགས་
པ་སྤྱན་རས་གཟིགས་དབང་ཕྱུག་ལ་དགེ་སློང་མ་དཔལ་མོས་བསྟོད་པ་ཞེས་བྱ་བ། ཨཾ་འཇིག་རྟེན་མགོན་པོ་ལ་ཕྱག་འཚལ་ལོ། །འཇིག་རྟེན་བླ་མ་སྲིད་པ་གསུམ་གྱིས་བསྟོད་པ་པོ། །ལྷ་ཡི་གཙོ་
༈ བོར་བདུད་དང་ཚངས་པས་བསྟོད་པ་པོ། །ཐུབ་པའི་རྒྱལ་མཆོག་བསྟོད་པས་གྲུབ་པར་མཛད་པ་པོ། །འཇིག་རྟེན་གསུམ་གྱི་མགོན་པོ་མཆོག་ལ་ཕྱག་འཚལ་ལོ། །བདེ་གཤེགས་དཔག་མེད་སྐུ་

སྟེ་སྐུ་བཟང་འཛིན་པ་པོ།།བདེ་གཤེགས་སྣང་མཐའ་ཡས་ཀྱི་དབུ་རྒྱན་འཛིན་པ་པོ། །ཕྱག་གཡས་མཆོག་སྦྱིན་ཡི་དྭགས་བཀྲེས་སྐོམ་སེལ་བ་པོ། །ཕྱག་གཡོན་གསེར་གྱི་པདྨས་རྣམ་པར་བརྒྱན་
པ་པོ། །དྲི་ཞིམ་རལ་པའི་ཕྲེང་བ་དམར་སེར་འཁྱུག་པ་པོ། །ཞལ་རས་རྒྱས་པ་ཟླ་བ་ལྟ་བུར་མཛེས་པ་པོ། །སྤྱན་གྱི་པདྨ་མཆོག་ཏུ་བཟང་ཞིང་ཡངས་པ་པོ། །ཁ་བ་དུང་ལྟར་རྣམ་དཀར་དྲི་ངད་
ལྡན་པ་པོ། །དྲི་མེད་འོད་ཆགས་མུ་ཏིག་ཚོམ་བུ་འཛིན་པ་པོ། །མཛེས་པའི་འོད་ཟེར་སྐྱ་རེངས་དམར་པོས་བརྒྱན་པ་པོ། །པདྨའི་མཚོ་ལྟར་ཕྱག་ནི་དངར་བར་བྱས་པ་པོ། །སྟོན་ཀའི་སྤྲིན་གྱི་
མདོག་དང་ལྡན་ཞིང་གཞོན་པ་པོ། །རིན་ཆེན་མང་པོས་དཔུང་པ་གཉིས་ནི་བརྒྱན་པ་པོ། །ལོ་མའི་མཆོག་ལྟར་ཕྱག་མཐིལ་གཞོན་ཞིང་འཇམ་པ་པོ། །རི་དྭགས་ལྤགས་པས་ནུས་མ་གཡོན་པ་
བཀབ་པ་པོ། །སྙན་ཆ་གདུབ་བུའི་སྒེག་ཅིང་རྒྱན་རྣམས་འཆང་བ་པོ། །དྲི་མ་མེད་པའི་པདྨོ་མཆོག་ལ་གནས་པ་པོ། །ལྟེ་བའི་ངོས་ནི་པདྨའི་འདབ་ལྟར་འཇམ་པ་པོ། །གསེར་གྱི་སྐ་རགས་
མཆོག་ལ་ནོར་བུས་སྤྲས་པ་པོ། །སྟ་ཟུར་དཀྲིས་པའི་རས་བཟང་ཤམ་ཐབས་འཛིན་པ་པོ། །ཐུབ་པའི་མཁྱེན་མཆོག་མཚོ་ཆེན་ཕ་རོལ་ཕྱིན་པ་པོ། །མཆོག་བརྙེས་བསོད་ནམས་མང་པོ་ཉེ་བ་

9% །བསགས་པ་པོ། །རྟག་ཏུ་བདེ་བའི་འབྱུང་གནས་རྒ་ནད་སེལ་བ་པོ། །གསུམ་མཐར་མཛད་ཅིང་མཁའ་སྤྱོད་སྤྱོད་པ་སྟོན་པ་པོ། །ལུས་ཅན་མཆོག་སྟེ་བདུད་དཔུང་
འཁྲུག་ལས་རྒྱལ་པ་པོ། །གསེར་གྱི་རྐང་གདུབ་སྒྲ་ཡིས་ཞབས་ཡིད་འོང་བ་པོ། །ཚངས་པའི་གནས་པ་བཞི་ཡི་དབེན་པར་མཛད་པ་པོ། །ངང་པའི་འགྲོས་འདྲ་གླང་ཆེན་དྲེགས་ལྟར་གཤེགས་པ་
།ཡོངས་རྫོགས་ཉེ་བར་བསགས་ཤིང་བསྟན་པ་གཉེར་བ་པོ། །འོ་མའི་མཚོ་དང་ཆུའི་མཚོ་ལས་སྒྲོལ་བ་པོ། །གང་ཞིག་རྟག་ཏུ་ཐོ་རངས་ལངས་ནས་གུས་པ་ཡིས། །སྤྱན་རས་གཟིགས་ཀྱི་
དབང་པོ་ཡིད་ལ་སེམས་བྱེད་ཅིང༌། །བསྟོད་པའི་མཆོག་འདི་དག་ཅིང་གསལ་བར་འདོན་བགྱི་ན། །དེ་ནི་སྐྱེས་པའམ་ནི་བུད་མེད་ཡིན་ཀྱང་རུང་། །འཇིག་རྟེན་འདིའམ་མ་འོངས་སྐྱེ་བ་ཐམས་ཅད་
དུ༑ །འཇིག་རྟེན་འཇིག་རྟེན་ལས་འདས་དགོས་པ་ཀུན་གྲུབ་འགྱུར། །ཨཱརྻ་ཨ་ཝ་ལོ་ཀི་ཏེ་ཤྭ་རཱ་ཡ་བྷི ཀྵ་ཡུ་ཤྲཱི་ནེ་རེས་ལི་ཁར་ཤིང་འཕེལ་གྱི་མདུན་དུ་བསྟོད་པ་མཛད་པ་རྫོགས་
གནས་སོ༑༑ །།བསྟན་པ་བསྟན་འཛིན་ཡུན་རིང་གནས་པ་དང་། །བདག་སོགས་འགྲོ་རྣམས་བྱང་ཆུབ་སེམས་འབྱོངས་ཤིང༌། །ཞི་ལྷག་ཟུང་འབྲེལ་ཏིང་འཛིན་རབ་ཐོབ་ནས། །ཀུན་མཁྱེན་ཤེས་ ི

རབ་རྟོགས་པར་བྱིན་གྱིས་རློབས། །ཨོཾ་སྭ་བྷཱ་ཝ༴ ཨོཾ་ཨཱཿ ཧཱུྃགསུམ། ཁ་དོག་དྲི་རོ་ནུས་པ་ཕུན་སུམ་ཚོགས་པའི་གཏོར་མ་ཡེ་ཤེས་ཀྱི་བདུད་རྩིའི་རྒྱ་མཚོ་འདི་ཉིད་འཕགས་པ་སྤྱན་རས་གཟིགས་
དབང་ཕྱུག་འཁོར་དང་བཅས་པ་རྣམས་ལ་འབུལ་བར་བགྱིའོ། །ཏདྱ་ཐཱ། ཨོཾ་དྷ་ར་དྷ་ར་ན་ས་མཱ་པ་ན་ཡེ་སྭཱ་ཧཱ། ལ། ཨ་ཀཱ་རོ་བཏགས་པས་ལན་གསུམ་གྱིས་འབུལ། སྐྱེ་ཞིང་སྐྱེ་བ་སོགས། བྱང་
ཆུབ་སེམས་མཆོག་རིན་པོ་ཆེ་སོགས། དེ་ནས་མེ་ལོང་ལ་ལྷ་ཡི་གཟུགས་བརྙན་ཤར་བ་ལ་བུམ་པ་གཞན་གྱིས་ཆུས་བཀྲུ་ཞིང་། འགྲོ་བའི་སྒྲོན་མེ་སྤྱན་རས་གཟིགས་མགོན་ལ། དྲི་ཞིམ་བདུད་རྩིས་ཁྲུས་མཆོག་འདི་
གསོལ་བས། །འགྲོ་བའི་སྒྲིབ་གཉིས་དྲི་མ་རྣམས་བསལ་ནས། །དྲི་བྲལ་སྐུ་གསུམ་བརྙེས་པའི་བཀྲ་ཤིས་ཤོག །ཅེས་བརྗོད་དོ། བཅོམ་ལྡན་བདག་ལ་དགོངས་སུ་གསོལ། །བདག་ཅག་བྱིང་
རྒོད་དབང་གྱུར་པས། །ཏིང་འཛིན་མི་གསལ་སྔགས་ཉམས་དང་། །གཙང་སྦྲ་ཆུང་སོགས་བཟོད་པར་གསོལ། །ཨོཾ་པདྨ་སཏྭ་ས་མ་ཡ་སོགས། པདྨ་བྷ་ཝ་མ་ཧཱ་ས་མ་ཡ་སཏྭ་ཨཿ ༀ་མ་ཎི་
པདྨེ་ཧཱུཾ། བཅོམ་ལྡན་མདུན་གྱི་ནམ་མཁར་བྱོན་པའི་མཆོག་སྦྱིན་གྱི་ཕྱག་རྒྱ་ལས་བབ་པའི་བདུད་རྩིས་བཀྲུས་པས། རང་གིས་སྒྲིབ་པ་གསུམ་དག་ཅིང་མཐར་ལྷ་ཡང་རང་གིས་སྤྱི་བོར་ཐིམ་པར་

། གྱུར། ཐུགས་རྗེ་ཕྱག་ན་པདྨ་ཡི། །ཡིད་ཀྱི་པདྨ་ཁ་ཕྱེ་ནས། །རིན་པོ་ཆེ་ལྟར་གཤེགས་ནས་ཀྱང༌། །ཚུར་སྤྱོན་ཐུགས་རྗེ་ཆེན་པོ་མུ། །ཞེས་བརྗོད་པས་མདུན་བསྐྱེད༄ ༅།
གཤེགས་པར་མོས་ཤིང་ཚོམ་བུ་བསྡུའོ། །རང་ཉིད་ཞལ་གཅིག་ཕྱག་གཉིས་པའི་འཕགས་པར་གསལ་བར་གྱུར། དགེ་བ་འདི་ཡིས་མྱུར་དུ་བདག །ཐུགས་རྗེ་ཆེན་པོ་འགྲུབ་གྱུར་ནས། །སོགས། ar
lieལྟར་ས་ག་ཆེན་པོ་ནས་བརྩམས་ཏེ་བདུན་ནམ་བཅུ་བཞི་སོགས་ལ་སྦྱོར་བ། བརྒྱད་དམ་བཅོ་ལྔ་སོགས་ལ་དངོས་གཞི། བཅུའམ་བཅུ་དྲུག་ལྟ་བུ་ལ་རྗེས་ཆོག་བྱེད་པའི་སྦྱོར་བ་དངོས་གཞི་གཉིས་ཀ་ལ་ཉིན་རེ་ཚར་གསུམ་རེ་བྱེད། གསོ་སྦྱོང་ནི།
ག་ཚར་དང་པོ་མ་གཏོགས་ཕྱི་མ་གཉིས་ལ་ལེན་མི་དགོས། སྦྱོར་བའི་ཉིན་དཀར་གསུམ་ལ་བརྟེན་པའི་ཟས་སྟན་གཅིག་བྱ། ཕྱི་དྲོའི་ཇ་དང་བུ་རམ་དར་བ་ལྟ་བུ་བསྟེན་དུ་རུང་། ངག་བཅད་མི་བྱེད་ཀྱང་ངག་འཁྱལ་སྤངས། དངོས་གཞིའི་ཉིན་ངག་
བཅད་དམ་པར་བྱེད། ཟས་སྐོམ་ཐིག་པ་ཙམ་ཡང་མི་བསྟེན་པའི་བསྙུང་བར་གནས་པར་བྱ། དཀར་ཕྱོགས་ཀྱིས་བསྙེན་པ་བྱེད་ན་དངོས་གཞི་ཐམས་ཅད་དམ། ཐ་ན་ཡང་བཅོ་ལྔ་ལ་ངག་ཏུ་མི་བརྗོད་པར་ཡིད་ཀྱིས་ཆོ་ག་བྱ། སྦྱོར་དངོས་གཉིས་ཀའི་
༈ ཐུན་འཚམས་སུ་བཟླས་པ་དང་ཏིང་ངེ་འཛིན་ལ་འབད། བྱམས་སྙིང་རྗེ་དང་བྱང་ཆུབ་ཀྱི་སེམས་སྦྱངས། རྗེས་ཆོག་ཀྱི་ཞོགས་པ་གསོ་སྦྱང་ལེན་མི་ལེན་རང་གི་བློ་དང་སྦྱར། གཏང་རགས་ཀྱི་ཚུལ་དུ་ཆོ་ག་ཚར་གཅིག་མཆོད་བསྟོད་རྒྱས་པར་བྱ་ཞིང་༔

མཐར་ཉེར་བསྡུ་བྱའོ། །དེ་ལྟར་ས་གའི་ཟླ་བ་ནས་ཐོག་མ་གཟུང་བའམ་ས་ག་ལ་ཐ་མ་ཕོག་པར་བྱས། ཚེས་གཅིག་ནས་བཅོ་ལྔའི་བར་དཀར་ཕྱོགས་བརྒྱད་པོ་བརམ་ཆད་དུ་སྦྱོར་དངོས་སྤེལ་བའི་ཆིག་སྒྲིལ་བྱེད། མར་ངོ་བརྒྱད་པོ་ལ་མི་ནུས་ན་སྦྱོར་བ་
ཁོ་ནའམ་ངལ་གསོ་བྱའོ། །འདིའི་བདག་འཇུག་བླངས་པ་ནི། སྟེགས་བུར། རྡུལ་ཚོན་གྱི་པདྨ་འདབ་བཞི་ལྷ་མཚན་ཅན་བྲིས་པའམ། མཎྜལ་ཚོམ་བུ་ལྔ་པའམ། རས་བྲིས་དགྲམ། བུམ་པ་ལྔའམ་གཉིས་དང་མཆོད་གཏོར་བཤམས། རང་
ཉིད་མངོན་རྟོགས་ལྟར་བདག་བསྐྱེད་བསྒོམ། དམིགས་རྟེན་སྭ་བྷཱ་ཝས་སྦྱངས། སྟོང་པའི་ངང་ལས་པད་ཟླའི་སྟེང༌། །དབུས་སུ་ལྷ་མོ་དམར་མོ་ཡིས། །ཕྱག་གཡོན་རཱ་གའི་བུམ་པ་བསྣམས། །ཤར་དུ་ལྷ་
མོ་དཀར་མོ་ཡི། །ཕྱག་གཡོན་ཤེལ་གྱི་བུམ་པ་བསྣམས། །ལྷོ་རུ་ལྷ་མོ་སེར་མོ་ཡི། །ཕྱག་གཡོན་གསེར་གྱི་བུམ་པ་བསྣམས། །ནུབ་ཏུ་ལྷ་མོ་མཐིང་ག་ཡི། །ཕྱག་གཡོན་ལྕགས་ཀྱི་བུམ་པ་
བསྣམས༑ །བྱང་དུ་ལྷ་མོ་ལྗང་གུ་ཡི། །ཕྱག་གཡོན་གཡུ་ཡི་བུམ་པ་བསྣམས། །ཀུན་ཀྱང་ཕྱག་གཡས་ཌཱ་མ་རུ། །དར་གྱི་རིན་ཆེན་རྒྱན་གྱིས་བརྒྱན། །གནས་གསུམ་ཨོཾ་ཨཱཿ ཧཱུྃ་གིས་
མཚན༑ །ཐུགས་ཀའི་ས་བོན་འོད་ཟེར་གྱིས། །ཡེ་ཤེས་སེམས་དཔའ་སྤྱན་དྲངས་ཏེ། །དམ་ཚིག་པ་དང་དབྱེར་མེད་གྱུར། །སླར་ཡང་དབང་ལྷ་སྤྱན་དྲངས་ཏེ། །དབང་བསྐུར་རིགས་ཀྱི་

92 ༄ ༅། །དབང་པོ་ནི། །རྣམ་ལྔས་སོ་སོར་རྒྱས་བཏབ་གྱུར། །ཅེས་དམིགས་ནས་གཟུངས་རིང་བཟླའོ། །རྣམ་རྒྱལ་བུམ་པ་བསང་སྦྱངས། སྟོང་པའི་ངང་ལས་པད་ཟླའི་སྟེང་། །བུམ་པ་
བ
བཅུད་དང་རྒྱན་ལྡན་ནང༌། །དབུས་སུ་སོགས་གོང་ལྟར་རྒྱས་བཏབ་གྱུར། །བཟླས་པ་ཅི་རིགས་བྱས་ནས། ལྷ་རྣམས་ཞུ་བའི་བདུད་རྩིར་གྱུར། མཎྜལ་ཕུལ་ནས། དཀོན་མཆོག་གསུམ་ལ་མཆོད་པ་
འབུལ༑ །དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །གསུམ། ཁྱོད་ནི་མགོན་པོ་ཐུགས་རྗེ་ཅན། །ཀུན་ལ་ཁྱབ་པའི་ཡེ་ཤེས་ཀྱི། །ཐམས་ཅད་མ་
ལུས་སྒྲོལ་མཛད་པ། །བདག་སོགས་བྱིན་གྱིས་རླབས་ཏུ་གསོལ། །དེ་ལྟར་གསོལ་བ་བཏབ་པས་དཀྱིལ་འཁོར་གྱི་དབུས་སུ་བཞུགས་པའི་ལྷ་མོ་དམར་མོའི་ཐུགས་ཀ་ནས་ཡེ་ཤེས་སེམས་དཔའི་
ངོ་བོ་ལྷ་མོ་དེ་འདྲ་བ་གཉིས་པ་འཕྲོས་པས་སྤྱི་བོ་ནས་ཞུགས། སྙིང་གའི་དབུས་སུ་ཐིག་ལེ་དམར་པོའི་རྣམ་པར་གྱུར་པ་ལ། པདྨ་སྤྱན་རས་གཟིགས་ཀྱི་ལྷ་ཚོགས་རྣམས་ཀྱི་པདྨ་རཱ་གའི་བུམ་པ་
༈ གསུང་གི་བདུད་རྩིས་གང་བས་དབང་བསྐུར། ཇི་ལྟར་བལྟམས་པ་སོགས་པདྨ་ཨ་བྷི་ཥི ཉྩ་ཧྲཱིཿ ཅེས་གསུང་ཞིང་དབང་བསྐུར་བས་འོད་དཔག་ཏུ་མེད་པས་སྤྱི་བོར་དབུ་བརྒྱན། འདོད་ཆགས་ཀྱི་དྲི་

མ་དག འདུ་ཤེས་ཀྱི་ཕུང་པོ་གནས་གྱུར། སོ་སོར་རྟོག་པའི་ཡེ་ཤེས་མངོན་དུ་བྱས། འོད་དཔག་མེད་ཀྱི་བག་ཆགས་རྒྱུད་ལ་བཞག་པར་གྱུར་ཏོ། །དཀྱིལ་འཁོར་གྱི་ཤར་ཕྱོགས་སུ་བཞུགས་
པའི་ལྷ་མོ་དཀར་མོའི་ཐུགས་ཀ་ནས་ཡེ་ཤེས་སེམས་དཔའི་ངོ་བོ་ལྷ་མོ་དེ་འདྲ་བ་གཉིས་པ་འཕྲོས་པས་སྤྱི་བོ་ནས་ཞུགས་སྙིང་གའི་མདུན་ཕྱོགས་སུ་ཐིག་ལེ་དཀར་པོའི་རྣམ་པར་གྱུར་པ་ལ། རྣམ་
སྣང་སྤྱན་རས་གཟིགས་ཀྱི་ལྷ་ཚོགས་རྣམས་ཀྱི་ཤེལ་བུམ་སྐའི་བདུད་རྩི་གང་བས་དབང་བསྐུར། ཇི་ལྟར་སོགས་བུདྡྷ་ཨ་བྷི་ཥི ཉྩ་ཨོཾ། ཞེས་གསུངས་ཞིང་དབང་བསྐར་བས་རྣམ་པར་སྣང་མཛད་
ཀྱིས་སྤྱི་བོར་དབུ་བརྒྱན། གཏི་མུག་གི་དྲི་མ་དག གཟུགས་ཀྱི་ཕུང་པོ་གནས་གྱུར། ཆོས་ཀྱི་དབྱིངས་ཀྱི་ཡེ་ཤེས་མངོན་དུ་བྱས། རྣམ་པར་སྣང་མཛད་ཀྱི་བག་ཆགས་རྒྱུད་ལ་བཞག་པར་གྱུར་
ཏོ༑ །དཀྱིལ་འཁོར་གྱི་ལྷོ་ཕྱོགས་སུ་བཞུགས་པའི་ལྷ་མོ་སེར་མོའི་ཐུགས་ཀ་ནས་ཡེ་ཤེས་སེམས་དཔའི་ངོ་བོ་ལྷ་མོ་དེ་འདི་འདྲ་བ་གཉིས་པ་འཕྲོས་པས་སྤྱི་བོ་ནས་ཞུགས། སྙིང་ཁའི་གཡས་
ཕྱོགས་སུ་ཐིག་ལེ་སེར་པོ་རྣམ་པར་གྱུར་པ་ལ། རིན་འབྱུང་སྤྱན་རས་གཟིགས་ཀྱི་ལྷ་ཚོགས་རྣམས་ཀྱིས་གསེར་བུམ་ཡོན་ཏན་གྱི་བདུད་རྩིས་གང་བས་དབང་བསྐུར། ཇི་ལྟར་བལྟམས༴ རཏྣ་

ཨཱུ |༄༅། ། ཨ་བྷི་ཥིཉྩ་ཏྲཾ་ཅེས་གསུངས་ཤིང་དབང་བསྐུར་བས་རིན་ཆེན་འབྱུང་ལྡན་གྱིས་སྦྱི་བོར་དབུ་རྒྱན། ང་རྒྱལ་གྱིས་དྲི་མ་དག ཚོར་བའི་ཕུང་པོ་གནས་གྱུར། མཉམ་པ་
ཟ
ཉིད་ཀྱི་ཡེ་ཤེས་མངོན་དུ་བྱས། རིན་ཆེན་འབྱུང་ལྡན་གྱི་བག་ཆགས་རྒྱུད་ལ་བཞག་པར་གྱུར། དཀྱིལ་འཁོར་གྱི་ནུབ་ཕྱོགས་སུ་བཞུགས་པའི་ལྷ་མོ་མཐིང་ཁའི་ཐུགས་ཀ་ནས། ཡེ་ཤེས་སེམས་
དཔའི་ངོ་བོ་ལྷ་མོ་དེ་འདྲ་བ་གཉིས་པ་འཕྲོསཔས་སྤྱི་བོ་ནས་ཞུགས། སྙིང་ཁའི་རྒྱབ་ཕྱོགས་སུ་ཐིག་ལེ་སྔོན་པོའི་རྣམ་པར་གྱུར་པ་ལ་མི་བསྐྱོད་སྤྱན་རས་གཟིགས་ཀྱི་ལྷ་ཚོགས་རྣམས་ཀྱི་ལྕགས་བུམ་
༈ ཐུགས་ཀྱི་བདུད་རྩིས་གང་བས་དབང་བསྐར། ཇི་ལྟར་བལྟམས༴ བཛྲ་ཨ་བྷི་ཥིཉྩ་ཧཱུཾ། ཅེས་གསུངས་ཤིང་དབང་བསྐུར་བས་མི་བསྐྱོད་པས་སྤྱི་བོར་དབུ་བརྒྱན། ཞེ་སྡང་གི་དྲི་མ་དག རྣམ་
པར་ཤེས་པའི་ཕུང་པོ་གནས་གྱུར། མེ་ལོང་ལྟ་བུའི་ཡེ་ཤེས་མངོན་དུ་བྱས། མི་བསྐྱོད་པའི་བག་ཆགས་རྒྱུད་ལ་བཞག་པར་གྱུར། དཀྱིལ་འཁོར་གྱི་བྱང་ཕྱོགས་སུ་བཞུགས་པའི་ལྷ་མོ་ལྗང་གུའི་
༈ ཐུགས་ཀ་ནས་ཡེ་ཤེས་སེམས་དཔའི་ངོ་བོ་ལྷ་མོ་དེ་འདྲ་བ་གཉིས་པ་འཕྲོས་པས་སྤྱི་བོ་ནས་ཞུགས། སྙིང་གའི་གཡོན་ཕྱོགས་སུ་ཐིག་ལེ་ལྗང་གུའི་རྣམ་པར་གྱུར་པ་ལ། དོན་གྲུབ་སྤྱན་རས་

གཟིགས་ཀྱི་ལྷ་ཚོགས་རྣམས་ཀྱིས་གཡུ་ཡི་བུམ་པ་ཕྲིན་ལས་ཀྱི་བདུད་རྩིས་གང་བས་དབང་བསྐུར། ཇི་ལྟར་བལྟམས༴ ཀརྨ་ཨབྷི་ཥི ཉྩ་ཨཱཿ ཅེས་གསུངས་ཤིང་དབང་བསྐུར་བས་དོན་ཡོད་
གྲུབ་པས་སྤྱི་བོར་དབུ་བརྒྱན། ཕྲག་དོག་གི་དྲི་མ་དག འདུ་བྱེད་ཀྱི་ཕུང་པོ་གནས་གྱུར།བྱ་བ་གྲུབ་པའི་ཡེ་ཤེས་མངོན་དུ་བྱས། དོན་ཡོད་གྲུབ་པའི་བག་ཆགས་རྒྱུད་ལ་བཞག་པར
གྱུར༑ ཐིག་ལེ་རྣམས་འོད་དུ་ཞུ་ཞིང་འདྲེས་པས་འོད་ཕུང་དུ་གྱུར། དེ་ཡང་ཡི་གེ་ཧྲཱིཿ དཀར་པོ་འོད་ཟེར་འཕྲོ་བར་གྱུར། དེ་ཡོངས་སུ་གྱུར་པ་བདག་ཉིད་འཕགས་པ་སྤྱན་རས་གཟིགས་དབང་
ཕྱག་རྩ་ཞལ་དང་ལུས་སྟོན་ཀའི་ཟླ་བ་ལྟར་དཀར་ཞིང་འོད་འཕྲོས་པ། ལང་ཚོ་དར་བ་བབ་པ་ཞི་ཞིང་འཛུམ་ལ་སྒེག་པའི་ཉམས་ཅན། རྩ་ཞལ་གྱི་གཡས་དང་གཡོན་དུ་ལྗང་ཁུ་དང་དམར་
པོ༑ །རིམ་པ་གཉིས་པའི་དབུས་ལྗང་གཡས་དམར་གཡོན་དཀར་བ། རིམ་པ་གསུམ་པའི་དབུས་དམར་གཡས་དཀར་གཡོན་ལྗང་བ། དེའི་སྟེང་དུ་ཁྲོ་ཞལ་ནག་པོ་སྤྱན་གསུམ་པ་ཁྲོ་གཉེར་
བསྡུས་ཤིང་མཆེ་བ་གཙིགས་པ། དེའི་སྟེང་དུ་སྤྲུལ་སྐུའི་ཞལ་དམར་པོ། །གཙུག་ཏོར་ཅན་ཏེ་ཁྲོ་ཞལ་ལས་གཞན་པ་ཐམས་ཅད་ཅན་ཞི་ཞིང་ལྟ་བས་མི་ངོམས་པར་མཛེས་པ་ཤ་སྟག་གོ །རྩ་བའི

།ཕྱག་བརྒྱད་ཀྱི་དང་པོ་གཉིས་ཐུགས་ཀར་ཐལ་མོ་སྦྱར་བ། གཉིས་པ་གཉིས་ཀྱི་བགྲང་ཕྲེང་དང་པདྨ། གསུམ་པ་གཉིས་ཀྱི་མཆོད་སྦྱིན་དང་སྤྱི་བླུགས། བཞི་པ་
གཉིས་ཀྱི་འཁོར་ལོ་དང་མདའ་གཞུ། ལྷག་མའི་ཕྱག་དགུ་བརྒྱ་དང་དགུ་བཅུ་རྩ་གཉིས་མཆོག་སྦྱིན་མཛད་པ་སྟེ། ཕྱག་ཐམས་ཅད་ཀྱི་མཐིལ་དུའང་སྤྱན་རེ་རེ་མངའ་བའོ། །ནོར་བུ་རིན་པོ་ཆེའི་
རྒྱན་སྣ་ཚོགས་པས་མཛེས་པར་སྤྲས་ཤིང་། དབུ་སྐྲ་རལ་པའི་ཐོར་ཚུགས་ལ་དར་དཀར་པོའི་ཅོད་པན་གཡོ་བ། རིག་དྭགས་ཨེ་ནྱ་ཡའི་ལྤགས་པའི་ནུ་ཁེབས་དང་ཀ་ཤའི་རས་གཙང་གི་ཤམ་
ཐབས་ཅན། མཚན་དང་དཔེ་བྱད་ཀྱིས་དཔལ་འབར་བ། ཀུན་ནས་དང་བའི་འོད་ཟེར་དཀར་པོ་རབ་ཏུ་འཕྲོ་བར་གྱུར་པའི་ཐུགས་ཀར་ཟླ་བའི་དཀྱིལ་འཁོར་ལ་གནས་པའི་ཧྲཱིཿ ཡིག་དཀར་པོས་
མཐར་སྔགས་ཀྱིས་བསྐོར་བར་གྱུར། གཟུངས་རིང་ལན་གསུམ་དང༌། བཅོམ་ལྡན་བདག་གི༴ བཅོམ་ལྡན་འདི་ལ༴ ཞེས་བརྗོད་ཅིང་བཀྲ་ཤིས་རྒྱས་པར་བྱའོ། །རིགས་མེད་འགྲོ་ལ་ཐུགས་རྗེའི་སྣང་བ་ཆེ། སྤྲོ་
༈ མཁས་སྤྱན་རས་གཟིགས་དབང་བསྒྲུབ་པའི་ཐབས། །བསྐུང་བར་གནས་པའི་ཆོ་ག་དང་འབྲེལ་བ། །ཡེ་ཤེས་ཌཱ་ཀི་དཔལ་མོའི་ཞལ་གྱི་ལུང་། །བྱང་ཆུབ་སེམས་དཔའ་ཟླ་བ་རྒྱལ་མཚན་གྱིས། །དཔལ་ལྡན་ཕག་མོ་གྲུབ་པ་ལ་གདམས་ཤིང་། །དེ་

ཡི་གངས་ཅན་མགོན་པོ་སྟག་ལུང་པར། །སྩལ་བའི་མན་ངག་ཇི་བཞིན་བཀོད་ཟིན་ཏོ། །ལྷག་བསམ་གོརཱི་ཥ་ཡི་སྡོང་པོ་ལས། །ལེགས་བཤད་ག་བུར་བཟང་པོ་ཕྱུང་བ་འདི། །ཡིད་ཅན་སྒྲིབ་གསུམ་ཚ་གདུངས་ཀྱིས་མནར་བ། སེལ་བྱེད་བདུད་རྩི་
དམ་པར་ཅིས་མི་འགྱུར། །འཕགས་པ་བཅུ་གཅིག་ཞལ་དཔལ་མོ་ལུགས་དང་འབྲེལ་བའི་བསྙུང་གནས། ཕན་བདེའི་སྣང་ཆེན་ཞེས་བྱ་བ་འདི་ཡང༌། དདཤེས་ཏིང་འཛིན་གྱིས་ནོར་ཅན་རི་བོ་ཆེ་པ་ངག་དབང་བསྟན་འཕེལ་གྱིས་བསྐུལ་བའི་
ངོར༑ དགེ་སློང་མ་དཔལ་མོས་མཛད་པའི་རྒྱ་གཞུང་དང་མཆོག་གི་སྤྲུལ་པའི་སྐྲ་སངས་རྒྱས་དབོན་པོའི་རྡོ་རྗེའི་གསུང་རྩ་བར་བགྱིས་ཤིང༌། དེར་མི་གསལ་བ་ཚད་ཐུབ་ཀྱིས་ཡིག་ཆ་གཞན་ནས་ཀྱང་ཁ་བཀང་སྟེ། བྱང་སྟག་ལུང་པ་དགེ་སློང་ངག་
དབང་རྣམ་རྒྱལ་ཀུན་དགའ་རིན་ཆེན་དཔལ་བཟང་པོས་དགེ་བྱེད་ཀྱི་ལོ་སྣྲོན་གྱི་ཉ་བའི་དམར་པོའི་ཕྱོགས་ཀྱི་རྒྱལ་བ་གཉིས་པ་ལ་ཡང་དགོན་རྡུལ་བྲལ་གྱི་གནས་སུ་སྦྱར་བ་འདིས། སེམས་ཅན་ཐམས་ཅད་ཀྱིས་ཕན་བདེའི་ཉེར་འཚོར་ཕྱོགས་དུས་གནས་
སྐབས་ཐམས་ཅད་དུ་དར་ཞིང་རྒྱས་པར་གྱུར་ཅིག རྗེ་ཀརྨ་བསྟན་འཕེལ་གསུང་འབུམ་ཅ་པའི་མཇུག་གོ། །།

གཅིག་༄༅། །བུམ་སྒྲུབ་ཀྱི་བྱིན་འབེབས་བཞུགས་སོ།།
འབེབས་

༄༅། །བདག་གི་ཐུགས་ཀ་ནས་འོད་ཟེར་འཕྲོས། འོག་མིན་ཆོས་ཀྱི་དབྱིངས་ཀྱི་ཕོ་བྲང༌། ནུབ་ཕྱོགས་བདེ་བ་ཅན། གྲུ་འཛིན་གྱི་
རི་བོ་སོགས། ཕྱོགས་བཅུ་རྒྱལ་བའི་ཞིང་ཁམས་ཐམས་ཅད་ནས། དཀར་བརྒྱུད་ཀྱི་བླ་མ། ཡི་དམ་ལྷ་ཚོགས། སངས་རྒྱས་བྱང་སེམས། མཆེད་
གྲོགས་ཆོས་མཛད། མཁའ་འགྲོ་ཆོས་སྐྱོང་སྲུང་མའི་ཚོགས་དང་བཅས་པ་ཐམས་ཅད་མདུན་གྱིས་ནམ་མཁར་སྤྱན་དྲངས་བཛྲ་ས་མཱ་ཛ། ཞེས་རོལ་མོ་
དང་བཅས་འདི་སྐད་དོ། །འོག་མིན་ཆོས་དབྱིངས་ཕོ་བྲང་ནས། །བཅོམ་ལྡན་རྡོ་རྗེ་འཆང་དབང་ལ། །འདུས་པའི་སེམས་དཔའ་ཆེ་རྣམས་དང༌།

༄༅། །དཀར་བརྒྱུད་བླ་མ་རྒྱ་མཚོ་ཡི། །དཀྱིལ་འཁོར་འདི་ལ་བྱིན་ཕོབ་ཅིག །སྒྲུབ་མཆོག་རྣམས་ལ་དབང་བཞི་བསྐུར། །མི་
མཐུན་རྐྱེན་དང་བར་ཆད་སོལ། །མཆོག་དང་ཐུན་མོང་དངོས་གྲུབ་སྩོལ། །ནུབ་ཕྱོགས་བདེ་ཅན་ཞིང་ཁམས་ནས། །བཅོམ་ལྡན་སྣང་བ་མཐའ་ཡས་
ལ༑ །ཕྱོགས་བཅུའི་རྒྱལ་བ་སྲས་བཅས་དང༌། །ཐུགས་རྗེ་ཆེན་པོའི་ལྷ་ཚོགས་ཀྱི། །དཀྱིལ་འཁོར་འདི་ལ་བྱིན་ཕོབ་ཅིག །སྒྲུབ་མཆོག་རྣམས་ལ་
དབང་བཞི་བསྐུར། །མི་མཐུན་རྐྱེན་དང་བར་ཆད་སོལ། །མཆོག་དང་ཐུན་མོང་དངོས་གྲུབ་སྩོལ། །རང་སྣང་དག་པའི་གཞལ་ཡས་ནས། །མཆེད་

གྲོགས་རྡོ་རྗེ་སྤུན་ཚོགས་དང༌། བསྟན་འཛིན་སྐྱེས་བུ་དམ་པ་ནས། །ཆོས་མཛད་རྒྱ་མཚོ་ཐམས་ཅད་ཀྱིས། །དཀྱིལ་འཁོར་འདི་ལ་བྱིན་ཕོབ་ཅིག །སྒྲུབ་མཆོག་བདག་ལ་དབང་བཞི
བསྐུར༑ །མི་མཐུན་རྐྱེན་དང་བར་ཆད་སོལ། །མཆོག་དང་ཐུན་མོང་དངོས་གྲུབ་སྩོལ། །བསྐལ་པར་ལེགས་སྤྱད་སྨོན་ལམ་གཟུགས། །མཆོག་དང་ཐུན་མོང་ཕོ་བྲང་ནས། །ཡི་དམ་ཞི་ཁྲོའི་
ལྷ་ཚོགས་དང༌། །དམ་ལྡན་མཁའ་འགྲོ་ཆོས་སྐྱོང་གིས། །དཀྱིལ་འཁོར་འདི་ལ་བྱིན་ཕོབ་ཅིག །སྒྲུབ་མཆོག་རྣམས་ལ་དབང་བཞི་བསྐུར། །མི་མཐུན་རྐྱེན་དང་བར་ཆད་སོལ། །མཆོག་དང་
ཐུན་མོང་དངོས་གྲུབ་སྩོལ། །བྱིན་ཆེན་ངོ་མཚར་མཆོག་གི་གནས། །རྒྱལ་བ་རྒྱ་མཚོའི་ཕོ་བྲང་འདིར། །འདུས་པ་རྡོ་རྗེ་སྤུན་ཚོགས་ཀྱི། །བྱང་ཆུབ་མཆོག་ཏུ་སེམས་བསྐྱེད་ནས། །བསྐྱེད་
རྫོགས་ལྷ་སྔགས་ཟུང་འཇུག་དང༌། །ཡི་གེ་དྲུག་པའི་འབྲུག་སྒྲ་ཡི། །ཕྲིན་ལས་བཞི་ལ་དབང་བསྒྱུར་བས། །འགྲོ་དོན་འཁོར་བ་དོང་སྤྲུག་ཤོག ། ཨེ་མ་དཀར་བརྒྱུད་རིན་ཆེན་གྱིས། །
(qཐུགས་རྗེ་བྱིན་རླབས་ཀློང་རྡོལ་བས། །འབྲེལ་ཚད་དོན་ལྡན་ཅིས་མི་འབྱུང༌། །དེས་ན་སྒྲུབ་བརྒྱུད་ངོ་མཚར་ཆེ། །ཞེས་འབྲུག་པ་འཇིག་རྟེན་ཡོངས་ལ་གྲགས་པ་དེས་སོ།། )།།
0ss

།ཐུགས་རྗེ་ཆེན་པོ་གཙོ་འཁོར་གསུམ་དང་འབྲེལ་བའི་དཀྱིལ་འཁོར་དུ་སྐྱེ་བདུན་རིལ་བུའི་བུམ་པ་སྒྲུབ་པའི་ལྷན་ཐབས་ཆེན་མོ་བཞུགས་སོ།།

།ན་མོ་ལོ་ཀེ་ཤྭ་ར་ཡ། །འགྲོ་ལ་ཕན་བདེ་འབྱུང་བའི་རྒྱུ་གཅིག་པུ། །སངས་རྒྱས་རྣམས་ཀྱི་ཐུགས་རྗེ་ཆེན་པོ་སྟེ། །གཟུགས་སུ་གྲུབ་པ་ཕྱག་ན་པདྨ་ཅན། །༄ ༅།
དཔག་མེད་བསྐལ་པའི་སྔོན་རོལ་དེ་བཞིན་གཤེགས། །རིན་ཆེན་སྙིང་པོ་འཇིག་རྟེན་བྱོན་པའི་ཚེ། །འཁོར་ལོས་སྒྱུར་རྒྱལ་རྩིབས་ཀྱི་མུ་ཁྱུད་ཀྱིས། །བུ་ཡི་ཐུ་བོ་མིག་མི་འཛུམ་ཞེས་པས། །
སེམས་ཅན་སྡུག་བསྔལ་མང་པོས་གཟིར་མཐོང་ནས། །བྱང་ཆུབ་མཆོག་ཏུ་སེམས་བསྐྱེད་ཐོག་མར་བརྩམས། །དེ་བཞིན་གཤེགས་པས་ལེགས་སོའི་བསྔགས་པར་བཅས། །ཁྱོད་མིང་སྤྱན་རས་
གཟིགས་ཞེས་མཚན་དུ་གསོལ། །དཔག་མེད་འགྲོ་རྣམས་བྱང་ཆུབ་སར་བཀོད་ཀྱང་། །ཉུང་བར་མ་གྱུར་ནམ་ཡང་འཕེལ་སྟོབས་ལ། །ཐུགས་ངལ་སྒྱིད་ལུག་རྣམ་པའི་དཔའ།ཁུམས་ཚེ། །སྤྱན་

ལྷན་
ཟ
།ཆབ་མཚོར་འཁྱིལ་དབུ་སྟོང་གས་པ་ལ། །སྣང་མཐའ་དགེ་བའི་བཤེས་ཀྱིས་རྗེས་བཟུང་ནས། །དབུ་སྟོང་བཅུ་གཅིག་ཞལ་དང་སྤྱན་ཆབ་མཚོར། །སྒྲོལ་མ་༄༅།
གཉིས་སྣང་སྙིང་རྗེའི་སྒྱུ་མའི་འཕྲུལ། །བསྐལ་བཟང་སྒྲོན་མེ་སྟོང་དང་དེ་ནང་ནས། །སྙིགས་མ་ལྔ་པའི་སེམས་ཅན་འདུལ་དཀའ་ལ། །སངས་རྒྱས་གཞན་རྣམས་བརྩེ་བ་གློད་ཚུལ་ཚེ། །ལྷག་
པར་བརྩེ་བས་ཤཱཀྱ་ཐུབ་པ་བྱོན། །ཆོས་འཁོར་རིམ་གསུམ་བླ་མེད་བདུད་རྩིའི་མཚོར། །ངོམས་པར་འཐུང་མཁས་པདྨ་དཀར་པོ་ནས། །ད་ལྟའི་བར་དུ་ཡོངས་གྲགས་ཀུ་ས་ལའི། །དགེ་བའི་
བཤེས་དང་མ་ངེས་སྤྲུལ་གཟུགས་ཀྱིས། །འགྲོ་བའི་དོན་ལ་སྐྱོ་དུབ་མེད་པར་བརྩོན། །རང་རང་མོས་པ་དང་འཚམས་ཆོས་འཁོར་གྱི། །སྐལ་ལྡན་ཚེ་གཅིག་སངས་རྒྱས་སར་བཀོད་པས། །

འོག་མིན་གནས་ཀྱང་དོག་པོར་བྱས་སྙམ་པ། །དཔལ་ལྡན་འབྲུག་པའི་ཡབ་སྲས་མིན་ན་སུ། །དེ་ཉིད་བླ་མ་ལྷག་པའི་ལྷར་སྒྲུབ་པའི། །ཐབས་མཆོག་བྱིན་རླབས་བརྒྱུད་པ་མ་ཉམས་པའི། །ལཀྑཱི་ཀ་རིའི་མན་ངག་དང་འབྲེལ་བར། །དཔལ་ལྡན་
འབྲུག་པའི་རིང་ལུགས་ལས་འོངས་པའི། །འཕགས་པ་ཡི་གེ་དྲུག་པ་སྒྲུབ་པའི་ཐབས། །གཙོ་འཁོར་གསུམ་དང་འབྲེལ་བའི་དམ་རྫས་ཀྱི། །སྐྱེ་བདུན་རིལ་བུ་སྒྲུབ་པར་འདོདཔས་ནི། །རྒྱུད་ནས་བཤད་པའི་གནས་ཆེན་གྲུབ་གནས་སོགས། །
དབེན་ཞིང་ཉམས་དགའ་བསམ་གཏན་ཚེར་མ་མེད། །མཐུན་རྐྱེན་འཛོམ་ཞིང་བསྒྲུབ་པར་སླ་བ་ཡི། །བཀྲ་ཤིས་དགེ་མཚན་ལྡན་པའི་སྒྲུབ་ཁང་དུ། །དཀྱིལ་འཁོར་བཅའ་གཞི་རང་གཞུང་ལྟར་ལས་སམ། །སྤྲོས་པར་དགའ་ན་སྒྲུབཁོག་ཆེན་མོ་
ལྟར༑ །ལྡིང་ཁྲི་ཡོལ་པ་བླ་བྲེ་སྤྱན་གཟིགས་སོགས། །འབྱོར་ཚོགས་དང་བསྟུན་མཛེསཤིང་གཙང་བས་བརྒྱན། །དཀྱིལ་འཁོར་དབུས་སུ་བུམ་པ་བཅུད་ལྡན་བཞུགས། །ཕྲིན་ལས་བཞི་སྒྲུབ་དང་འབྲེལ་ཕྱོགས་བཞི་རུ། །དཀར་སེར་དམར་སྔོའི་
བུམ་པ་བཅུད་ལྡན་བཤམས། །སྐུ་རྟེན་བྱིན་རླབས་ལྡན་པའི་རིས་འབུར་དང༌། །གསུང་རྟེན་ཡིག་འབྲུ་ཐུགས་རྟེན་མེ་ལོང་བཤམས། །བུམ་པ་ལྷ་རྫས་གོས་བཟང་ན་བཟའ་དང༌། །ཚོན་ལྔ་ལྡན་པའི་གཟུངས་ཐག་ཕྱོགས་བཞིར་བཀྲམ། །ལས་
བཞིའི་གཟུངས་ཐག་ཤར་ཕྱོགས་དག་ལའོ། །སེང་ལྡིང་ཕུར་བུ་ཁྲུ་གང་ཚད་ལྡན་ལ། །རྟ་མགྲིན་དུ་གསལ་རབ་གནས་བརྟན་བཞུགས་ཅན། །སྒྲུབ་པའི་བར་ཆད་སྲུང་ཞིང་མི་འབྱུང་བའི། །ཕྲིན་ལས་འདོད་གསོལ་དང་བཅས་དབང་ལྡན་

།བཞུགས། །འདི་ཡི་ཆོས་བདག་མགོན་པོ་ཕྱག་དྲུག་པའི། །རྟེན་འཛུགས་གཏོར་འཁྲུལ་བསྟོད་ཅིང་འདོད་དོན་གསོལ། །སྒྲུབ་པའི་ཁུར་འཛིན་གཙོ་བོར་བསྔགས་འོས་དེས། །རབ་ཀྱི་བླ་མ་ལྷ་ཡི་ཞལ་མཐོང་
ཞིང་༑ །མོས་གུས་ལྟེམ་རྐྱང་མེད་པའི་རྣལ་འབྱོར་པ། །མཆོག་གི་དངོས་གྲུབ་ཐོབ་པ་ཁྱད་པར་འཕགས། །དེ་ལྟ་མིན་ཀྱང་བླ་མ་ལྷག་པའི་ལྷར། །ཁ་ཞེ་མེད་པར་མོས་འདུན་ལ་གནས་ཤིང་། །བླ་མ་ལྷ་ཡི་དབང་ཐོབ་དམ་ཚིག་ལྡན། །སྒྲུབ་པ་
མཐར་ཕྱིན་དཀྱིལ་འཁོར་ཕྱག་ལེན་གོམས། །གཙང་སྦྲ་ཆེ་ཞིང་དུས་ཚོད་མཁས་པ་ཡི། །སྒྲུབ་གྲོགས་རིགས་དང་ལྟ་སྤྱོད་མཐུན་ངེས་པའི། །དམ་ཚིག་འཆིང་བ་མི་གློད་གྲོགས་དང་བཅས། །ལྷ་མིར་མཁོ་བའི་ཡོ་བྱད་འཛོམ་པ་ནས། །གཟའ་སྐར་
དུས་སྦྱོར་ཀུན་སློང་ལེགས་དང་སྤྲད། །གུས་པའི་གཡོག་བཅས་མཚམས་ཀྱི་བཅད་རྒྱ་བསྡམས། །སྒོ་དྲུང་ཐོ་འཛུགས་མལ་གདན་ལེགས་པར་བཤམས། །སྐྱབས་སེམས་བདག་བསྐྱེད་བཟླས་པའི་བར་སོང་ནས། །མདུན་བསྐྱེད་དཀྱིལ་འཁོར་
གཞུང་བཞིན་པདྨའི་བར། །ཡི་གེ་དྲུག་པའི་རིགས་སྔགས་ཇི་བཞིན་ནོ། །དངོས་གཞི་བུམ་ཆོག་ནི། ལས་བཞི་དང་འབྲེལ་ན་བུམ་པ་རྣམས་དང་། གཅིག་ཡིན་ན་བུམ་པ་མི་དམིགས་པ་ཞེས་བརྗོད། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསྭ་བྷཱ་ཝ་
༈ ཤུདྡྷེ྅ཧཾ༑ བུམ་པ་རྣམས་མི་དམིགས་པ་སྟོང་པ་ཉིད་དུ་གྱུར། དེའི་མདངས་བྷཾ་འོད་དུ་ཞུ་བ་ལས། རིན་པོ་ཆེའི་བུམ་པ་དབུས་དང་ཤར་དཀར་བ། ལྷོ་སེར། ནུབ་དམར། བྱང་མཐིང་ཁ་

མཚན་ཉིད་ཐམས་ཅད་ཡོངས་སུ་རྫོགས་པའི་ནང་ཡངས་པའི་གཞལ་ཡས་ཁང་གི་འོག་གི་ཆར། བུམ་རྫས་རྣམས་ཀྱི་གཙོ་བུམ་དུ་དབུས་སུ་ཧྲཱིཿ ཡིག་དཀར་པོ་ལ་མདུན་ནས་ཧྲཱིཿ༔སྔོ་སེར་དམར་ལྗང་
གིས་བསྐོར་བ། ཤར་གྱི་བུམ་པ་ནས་གཡས་སྐོར་གྱི་ཧྲཱིཿ ཡིག་དཀར་སེར་དམར་མཐིང་ལས་འོད་འཕྲོས། སེམས་ཅན་གྱི་དོན་བྱས། དེ་བཞིན་གཤེགས་པ་རྣམས་མཆོད་བྱིན་རླབས་
བསྡུས༑ ཡོངས་སུ་གྱུར་པ་ལས་སྣ་ཚོགས་པདྨ་དང་ཟླ་བ་ས་བོན་གྱིས་མཚན་པ། དེ་ཡོངས་སུ་གྱུར་པ་ལས་གཙོ་བུམ་གྱི་དབུས་སུ་བླ་མ་འཇིག་རྟེན་དབང་ཕྱུག་བསིལ་ཟེར་བྱེད་པའི་སྙིང་པོ་ལྟ་བུ་
ནས༑ གཙོ་འཁོར་གསུམ་གཞུང་བཞིན་བསྐྱེད། དེའི་མདུན་དུ་མི་བསྐྱོད་སྤྱན་རས་གཟིགས་སྔོན་པོ། གཡས་སུ་རིན་འབྱུང་སྤྱན་རས་གཟིགས་སེར་པོ། རྒྱབ་ཏུ་པདྨ་སྤྱན་རས་གཟིགས་དམར་
པོ༑ གཡོན་དུ་དོན་གྲུབ་སྤྱན་རས་གཟིགས་ལྗང་ཁུ་རྣམས་རྒྱན་དང་ཆ་ལུགས་གཙོ་བོ་དང་མཐུན་པའི་ཕྱག་གཡོན་པདྨ་རང་རང་གི་མདོག་མཚུངས་བསྣམས་པའོ། །ཤར་གྱི་བུམ་པར་རྣམ་སྣང་སྤྱན་
རས་གཟིགས་ཡབ་ཡུམ་དཀར་པོ། ལྷོར་རིན་འབྱུང་སྤྱན་རས་གཟིགས་ཡབ་ཡུམ་སེར་པོ། ནུབ་ཏུ་པདྨ་སྤྱན་རས་གཟིགས་ཡབ་ཡུམ་དམར་པོ། བྱང་དུ་མི་བསྐྱོད་སྤྱན་རས་གཟིགས་ཡབ་ཡུམ་

།མཐིང་ཁ ཡབ་རྣམས་རྡོ་རྗེ་དང་དྲིལ་བུ་འཛིན་པས་ཡུམ་གྲི་ཐོང་ཐོགས་པ་ལ་འཁྱུད་པ། འཁོར་ལོས་བསྒྱར་བ་བཞིན་རྒྱན་ཐམས་ཅད་ཀྱིས་བརྒྱན་ནས་འོད་ཟེར་གྱི་
ཕྲེང་བ་འཁྲིགས་པའི་ཀློང་ན་རྡོ་རྗེ་སྐྱིལ་མོ་ཀྲུང་གི་བཞུགས་པའོ། །དམིགས་བསལ་དུ་ཏིང་ངེ་འཛིན་གྱི་རིལ་བུའི་གྲངས་དང་མཉམ་པའི་ལྷ་བསྒོམ་པར་གསུངས། གཙོ་འཁོར་དེ་ཐམས་ཅད་ཀྱི་སྤྱི
བོར་ༀ། མགྲིན་པར་ཨཱཿ སྙིང་གར་ཧཱུཾ། དེ་ལས་འོད་འཕྲོས་རང་བཞིན་གྱི་གནས་ནས་ཡེ་ཤེས་པ་སྤྱན་དྲངས་བཛྲ་ས་མཱ་ཛ། ཧཱུཾ། འགྲོ་མགོན་ཐུགས་རྗེའི་སྤྱན་ལྡན་རྣམས། །ཆོས་སྐུ་
སྤྲོས་དང་བྲལ་བ་ལ། །གཟུགས་སྐུའི་རྣམ་པར་བཞེངས་ནས་ཀྱང༌། །འགྲོ་བའི་དོན་ཕྱིར་གཤེགས་སུ་གསོལ། །ཕྱོགས་བཅུ་ཀུན་ན་བཞུགས་པ་ཡི། །སངས་རྒྱས་བྱང་ཆུབ་སེམས་དཔའ་
དང་༑ །དཀྱིལ་འཁོར་མངའ་བདག་ལྷ་ཚོགས་རྣམས། །བརྩེ་བའི་ཐུགས་རྗེས་གཤེགས་སུ་གསོལ། །སྣང་ལ་རང་བཞིན་མེད་པ་ཡི། །ལོངས་སྐུ་འཇའ་ཚོན་ལྟ་བུ་ལ། །འགྲོ་དོན་མཛད་པའི་
ཐབས་བཅོམ་ལྡན་འདས། །རྡོ་རྗེ་འཆང་ཆེན་གཤེགས་སུ་གསོལ། །བླ་མ་རིན་ཆེན་གཙུག་གི་རྒྱན། །འགྲོ་བའི་དོན་མཛད་དེད་དཔོན་མཆོག །ཐུགས་རྗེས་བྱིན་གྱིས་རླབས་པའི་ཕྱིར། །གནས་འདི་ ེ

བརྩེ་བས་གཤེགས་སུ་གསོལ། །ཛཿ ཧཱུྃ་བཾ་ཧོཿ སྤྱན་དྲངས་པ་ཐམས་ཅད་དམ་ཚིག་པ་རྣམས་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས། དབང་གི་ལྷ་
རྒྱལ་བ་རིགས་ལྔ་འཁོར་བཅས་སྤྱན་དྲངས། དེ་རྣམས་ཀྱི་རིན་པོ་ཆེའི་བུམ་པ་བདུད་རྩིས་གང་བས་བུམ་བསྐྱེད་ཀྱི་ལྷ་ལ་དབང་བསྐུར། སྐུ་གང༌། དྲི་མ་དག ཆུ་ལྷག་མ་སྤྱི་བོར་འཁྱིལ་བ་
ལས་གཙོ་འཁོར་ཐམས་ཅད་ལ་རིགས་ཀྱི་བདག་པོ་སྣང་བ་མཐའ་ཡས་ཀྱིས་དབུ་བརྒྱན་པར་གྱུར། མགོན་པོ་འདིར་ནི་བྱོན་པ་ལེགས། །བདག་ཅག་བསོད་ནམས་སྐལ་བར་ལྡན། །བདག་གི་
མཆོད་ཡོན་བཞེས་ནས་ཀྱང་། །འདི་ཉིད་དུ་ནི་བཞུགས་སུ་གསོལ། །ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀུན་གྱིས་ཁྲུས་གསོལ་ལྟར། །དེ་བཞིན་དག་པ་ལྷ་ཡི་ཆུ། །དག་པ་ཡིས་
ནི་སྐུ་ཁྲུས་གསོལ། །ཨོཾ་གུ་རུ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། བདག་དང་འགྲོ་ལ་ཐུགས་བརྩེའི་ཕྱིར། །ཉིད་ཀྱི་རྫུ་འཕྲུལ་མཐུ་ཡིས་ནི། །ཇི་སྲིད་མཆོད་པ་བདག་བགྱིད་
ན༑ྋ །དེ་སྲིད་བཅོམ་ལྡན་བཞུགས་སུ་གསོལ། །པདྨ་ཀ་མ་ལས་ཡ་སཾ།། ཕྱག་འཚལ་བ་ནི། སངས་རྒྱས་ཐམས་ཅད་འདུས་པའི་སྐུ། ནས། བླ་མ་རྣམས་ལ་ཕྱག་འཚལ་ལོའི་བར། མཆོད་རྫས་

།བྱིན་རླབས་ནི། ཨོཾ་མ་ཎི་པདྨེ་ཧཱུཾ། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསྭ་བྷཱ་ཝ་ཤུདྡྷེ྅ཧཾ། མཆོད་རྫས་རྣམས་མི་དམིགས་པ་སྟོང་པ་ཉིད་དུ་གྱུར། དེའི་མདངས་ཨ་ལས་༄༅།
རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨཾ་ཨཾ་དཔག་ཏུ་མེད་པ་ཞུ་བ་ལས་བྱུང་བའི་ལྷ་རྫས་ཀྱི་མེ་ཏོག བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་ལ་སོགས་པ་ཀུན་
ཏུ་བཟང་པོས་མཆོད་སྤྲིན་གྱི་ཕུང་པོ་རབ་འབྱམས་བསམ་གྱིས་མི་ཁྱབ་པ་ཞིག་ཏུ་གྱུར། ཨོཾ་ཨཱཿ བཛྲ་པུཥྤཧཱུྃ། ཨོཾ་ཨཱཿ བཛྲ་དྷུ་པེ་ཧཱུྃ། ཨོཾ་ཨཱ་བཛྲ་ཨཱ་ལོ་ཀེ་ཧཱུྃ། ཨོཾ་ཨཱཿ བཛྲ་གནྠེ་ཧཱུྃ། ཨོཾ་ཨཱཿ
jv
བཛྲ་ནཻཝིདྱཱཧཱུྃ། ཨོཾ་ཨཱཿ བཛྲ་ཤཔྟ་ཧཱུྃ། མཆོད་པ་ནི། བླ་བྲེ་གཞལ་མེད་ཁང་དང་གདུགས་རྒྱལ་མཚན་སོགས་གཞུང་བཞིན་ལས། ཨོཾ་གུ་རུ་ལོ་ཀེ་ཤྭ་ར་སྦྱར་བ་ཙམ་མོ། །བསྟོད་པ་ནི། གང་གི་དྲིན་གྱི་བདེ་
ཆེན་ཉིད། །སྐད་ཅིག་ཉིད་ལ་འཆར་བ་གང༌། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །དུས་གསུམ་བདེ་བར་གཤེགས་པ་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་
ལ་སྤྱན་རས་གཟིགས། །ནམ་མཁའ་ལྟ་བུར་ཁྱབ་པའི་བཅུ་གཅིག་ཞལ།ྋ །གཟི་བརྗིད་འོད་དཔག་མེད་ལ་ཕྱག་འཚལ་བསྟོད། །ཕྱག་སྟོང་འཁོར་ལོས་བསྒྱུར་བའི་རྒྱལ་པོ་སྟོང༌། །སྤྱན་སྟོང་༔

བསྐལ་པ་བཟང་པོས་སངས་རྒྱས་སྟོང༌། །གང་ལ་གང་འདུལ་དེ་ལ་དེ་སྟོན་པའི། །བཙུན་པ་སྤྱན་རས་གཟིགས་ལ་ཕྱག་འཚལ་བསྟོད། །སྐྱོན་གྱིས་མ་གོས་སྐུ་མདོག་དཀར། །རྫོགས་སངས་
རྒྱས་ཀྱིས་དབུ་ལ་བརྒྱན། །ཐུགས་རྗེས་སྤྱན་གྱིས་འགྲོ་ལ་གཟིགས། །སྤྱན་རས་གཟིགས་ལ་ཕྱག་འཚལ་བསྟོད། །ཆོས་དབྱིངས་རྣམ་དག་དྲི་མ་མེད། །ཟླ་བའི་འོད་ལྡན་རྒྱལ་བའི་ཡུམ།
གཟུགས་ཀྱི་ལྷ་མོ་ཡིད་འོང་སྐུ། །ཡིག་དྲུག་རིག་མར་ཕྱག་འཚལ་བསྟོད། །མཐའ་ཡས་འོད་འབར་གསེར་མདོག་ཅན། །ཡིད་བཞིན་ནོར་བུ་ཆེན་པོ་ལྟར། །སེམས་ཅན་རེ་བ་སྐོང་མཛད་
པའི༑ །ནོར་བུ་འཛིན་ལ་ཕྱག་འཚལ་བསྟོད།། སྤྲོ་ན་པོ་བསྟོད་ཀྱང་བྱེད། ཆོས་སྐ་ནམ་མཁའ་བཞིན་དུ་དབྱེར་མེད་ཀྱང༌། །གཟུགས་སྐུ་འཇའ་ཚོན་བཞིན་དུ་སོ་སོར་གསལ། །ཐབས་དང་ཤེས་རབ་
མཆོག་ལ་མངའ་བརྙེས་པའི། །རིགས་ལྔ་བདེ་བར་གཤེགས་ལ་ཕྱག་འཚལ་བསྟོད། །ཧཱུཾ། སྐྱེས་མཆོག་ཁྱེད་ཀྱི་སྤངས་པ་དང་། ནས། ལྷའི་གོ་རིམ་དང་མཐུན་པར་བསྟོད། དེ་ནས་སྔགས་བསྒྲང་བའི་
དུས༑ བདག་གི་ཐུགས་ཀའི་སྔགས་གཟུངས་ཐག་ལ་འཁྲིལ་སྟེ་སོང༌། བུམ་ནང་གི་རིགས་ལྔ་རྣམས་ལ་ཐིམ་པས། དེ་དག་གིས་སྐུ་ལས་འོད་ཟེར་འཕྲོས་གང་ལ་གང་འདུལ་གྱི་ཕྲིན་ལས་ཐམས་

།ཅད་མཛད་པས་སེམས་ཅན་ཐུལ་ཏེ་སྤྱན་རས་གཟིགས་རྐྱང་དུ་སོང་། སླར་འདུས། སངས་རྒྱས་ཐམས་ཅད་ཀྱི་བྱིན་རླབས་འོད་ཟེར་གྱི་རྣམ་པར་བསྡུས་ནས་ལྷ་རང་ལྷན་༄༅།
ཟ
རང་ལ་ཐིམ་པར་མོས། ཐུན་འཇོག་ཁར་བུམ་ནང་གི་ལྷ་རྣམས་ཡེ་ཤེས་ཀྱི་བདུད་རྩིར་ཞུ་ཁོལ་ཞིང་ལུད་པར་བསམ་མོ། །ཕྲིན་ལས་བཞི་སྒྲུབ་ཞལ་ལས་ཤེས། ཐུན་མཚམས་སུ་གཏོརམ་འབུལ་བ་ནི། ༀ་མ་ཎི་པདྨེ་
ཧཱུཾ༑ གཏོར་རྫས་སྭ་བྷ་ཝས་སྦྱངས། སྟོང་པའི་མདངས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ། གཏོར་རྫས་དཀར་གསུམ་མངར་གསུམ་ཟག་མེད་བདུད་རྩིའི་རང་བཞིན་དུ་
དྲུག་
བྱོནགྱུར༑ ཨོཾ་ཨཱཿ ཧཱུྃགི་བྱིན་གྱིས་བརླབས་ལ། ལྷ་རྣམས་ཀྱིས་ལྗགས་འོད་ཟེར་གྱི་སྦུ་གུ་ཅན་གྱིས་གསོལ་བས་ཚིམ་ཤིང་མཉེས་པར་བསམ་ལ། ༀ་གུ་རུ་ལོ་ཀེ་ཤྭ་ར་ས་པ་རི་ཝཱ་རེ་ཨི་དམ་བ་ལིང་།
ཏ་ཁ་ཁ་ཁཱ་ཧི་ཁཱ་ཧི། ཞེས་པས་ལན་གསུམ་མམ་ལྔས་ཕུལ་ལ་འདོད་དོན་གསོལ་བ་འདེབས། མཚོད་བསྟོད་བསྡུས་པ་བྱེད་ལ་གཏོར་མགྲོན་རྣམས་རང་བཞིན་གྱི་གནས་སུ་གཤེགས། རང་སྤྱན་རས་གཟིགས་ཀྱི་ང་རྒྱལ་གྱིས་
ཆོས་དང་མཐུན་པའི་སྤྱོད་ལམ་ལ་འཇུག་ཅིང་མཐར་བསྔོ་བ་སྨོན་ལམ་བཀྲ་ཤིས་སོགས། རྒྱས་བསྡུས་སྐབས་དང་སྦྱར་བར་བྱའོ། །ཡིག་དྲུག་དུང་ཕྱུར་ལྟ་བུའི་བླ་སྒྲུབ་ཙམ་ཡིན་ན། བུམ་པ་གཅིག་རང་ལ་བརྟེནཔའི་གཙོ་འཁོར་ལྔའི་སྒྲུབ་ཐབས་རྗེ་

ཐམས་ཅད་མཁྱེན་པས་གནང་བ་འདི་རང་ལས་གཞན་པ་མི་དགོས་སོ། །བླ་མ་རང་སེམས་འདྲེས་པ་ཡི། །བློ་ཆེན་རྟོགས་ལྡན་རྣལ་འབྱོར་པས། །རང་མདངས་འགོག་མེད་རྣམ་འགྱུར་གྱི། །བསམ་འཕེལ་དབང་ཤེས་ཀུན་སྣང་མཚོར། །རྒྱལ་བ་
རྒྱ་མཚོའི་འགྲོ་འདུལ་གཟུགས། །རང་རང་མོས་པ་དང་འཚམས་པར། །ཞི་ཁྲོ་རབ་འབྱམས་སྣང་ཚུལ་གྱིས། །འཕྲལ་ཡུན་དགེ་ལ་སྦྱོར་བྱེད་པས། །སྒྲིག་མའི་རྗེས་ཟློས་མིན་ནོ་ཞེས། །ཕྱོགས་འཛིན་གཟིགས་པས་མི་བསླད་འཚལ། །ལྷ་
རྣམས་རང་བཞིན་གཅིག་ཉིད་པས། །གཅིག་འགྲུབ་པས་ནི་ཀུན་ཞལ་མཐོང་། །ལམ་ཁྱེར་བདེ་བ་གནད་དུ་དྲིལ། །ཏིང་འཛིན་བརྟན་ན་ལམ་རྟགས་མྱུར། །སྨོན་དམིགས་བཟང་པོའི་ཁ་བསྒྱུར་གནད། །དེ་སྐད་སྨྲས་སོ་འཐད་ལྡན་གཟིགས། །དེ་
ལྟར་ཐུགས་རྗེ་ཆེན་པོ་གཙོ་འཁོར་གསུམ་དང་འབྲེལ་བའི་དཀྱིལ་འཁོར་དུ་སྐྱེ་བདུན་རིལ་བུའི་སྒྲུབ་ཐབས་ཕྲིན་ལས་བཞི་སྒྲུབ་ཀྱི་ཕྱག་ལེན་དང་འབྲེལ་བའི་ལྷན་ཐབས་འདི། བླ་མ་དང་ལྷ་ལ་མི་ཕྱེད་པའི་དད་པ་ཐོབ་པའི་འབྲུག་པའི་སློབ་བུ་འཇིག་རྟེན་
ཡོངས་ལ་གྲགས་པ་དེས་གྲུབ་གནས་མི་ཤིག་རྡོ་རྗེ་རྫོང་དུ་བུམ་པ་རྒྱུད་ལྡན་དུ་སྒྲུབ་པའི་ཕྱག་ལེན་མཛད་པའི་དུས་ཡི་གེར་བཀོད་པ་འདིས། སྒྲུབ་རྒྱུད་ཀྱི་བསྟན་པ་རིན་པོ་ཆེ་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་
གྱུར་ཅིག ཡིག་གེ་པ་ནི་བསོད་ནམས་བཟང་པོའོ།། །།

གཅིག་༄༅། །ཐུགས་རྗེ་ཆེན་པོའི་ཞལ་གདམས་རིན་པོ་ཆེ་ནོར་བུའི་ཕྲེང་བ་བཞུགས་སོ།།
གདམས་

༄༅། །ན་མོ་གུ་རུ་ལོ་ཀེ་ཤྭ་ར་ཡ། །པོ་ཊ་ལའི་ཇོ་རྒན་རྣམས་ཀྱི་ཐུགས་ལ་ངེས་གྱུར། འོ་སྐོལ་སྒོམ་ཆེན་པའི་བྱ་སྤྱོད་ཐམས་ཅད་མ་
ཡེངས་པའི་ངང་ནས་གྲུབ་པ་ཞིག་དགོས་གལ་དུ་ཆེ་རྒྱུ་ཡིན་ལ། ལྷག་པར་སྦྱིན་སོགས་དྲུག་དང་སྒོ་གསུམ་གྱི་དགེ་སྦྱོར་ཅི་བྱེད་ཀྱང་སེམས་སྐྱེད་ཀྱིས་ཟིན་
པ་ནས་སྤྲོས་བཅས་རྣམས་དགེ་བ་བྱང་ཆུབ་ཏུ་བསྔོ་བའི་བར་ཀུན་རྟོག་གཞན་གྱི་བར་མ་ཆོད་པ་ཞིག་དགོས་གལ་དུ་ཆེ་བས། ཐོར་ཐུན་དང་པོས་སྐྱབས་
སེམས་རྡོར་སེམས་སྒོམ་བཟླས་བླ་མའི་རྣལ་འབྱོར་གྱིས་བར་སྤྱི་མཐུན་གྲུབ་ནས། སྤྱན་རས་གཟིགས་ཀྱི་བདག་བསྐྱེད་མངོན་རྟོགས་ལྟར་

༄༅། །བསྒོམས། སྔགས་འདྲེན་པའི་ཚེ་ཧ་ཅང་མགྱོགས་དྲགས་ན་ཟུར་ཉམས་དོགས་དང༌། བུལ་དྲགས་ན་གྲངས་མི་འགྲོ་བས་སྒྲ་
སྒྲོས་ཐོན་པ་ནས་བླ་མཆོད་མཁས་པས་ཀློག་འདོན་པ་ལྟར་དུ་ཡེངས་མེད་ཀྱི་ངང་ནས་བསྒྲང་། མ་དག་པ་དང་སེམས་གཞན་དུ་ཡེངས་ནས་བརྒྱ་སྟོང་ཁྲི་
འབུམ་བཟླས་པ་ལས། དག་ཅིང་མ་ཡེངས་པར་རེ་རེ་བགྲང་བ་དགའ། ཡིག་དྲུག་ལན་གཅིག་བགྲང་བའི་ཕན་ཡོན་དང་འཕེལ་སྟོབས་ལ་བསམ་ན་སྙིང་
ཡོད་ཀྱི་མི་སུ་དལ་བར་སྡོད་ཕོད་ལས་མེད་དོ། །སྔགས་འཁོར་ཡོད་ཚེ་བདག་བསྐྱེད་བཟླས་པའི་བར་གྲུབ་ནས་མདུན་གྱི་སྔགས་འཁོར་རྣམས་སྭ་བྷཱ་ཝས་

སྟོང་པར་སྦྱངས། སྟོང་པའི་ངང་ལས་སེང་ཁྲི་པད་ཟླའི་སྟེང་དུ་སྔགས་འཁོར་རྣམས་རིམ་པས་གསལ་འདེབས་དེ་ཡང་འཁོར་དུས་གཡས་སྐོར་དང༌། བཀོད་ཚེ་གཡོན་སྐོར་དུ་འགོད། ན་མོ་
བུདྡྷ་ཡས་གསོལ་བ་འདེབས། ཐོར་ཐུན་དང་པོར་ཨ་ལི་ཀཱ་ལི་དང་རྟེན་འབྲེལ་སྙིང་པོ་རྣམས་ཉེར་གཅིག་རེ་བགྲང་བས་ཉིན་གང་གིས་བཟླས་པ་སྨྲ་བརྗོད་རྣམས་དོན་དང་ལྡན་ཞིང་ཕན་ཡོན་ཆེའོ། །
བདག་བསྐྱེད་ཀྱི་ཐུགས་ཀྱི་སྔགས་ཕྲེང་ལས་འོད་འཕྲོས། མདུན་གྱི་སྔགས་ཕྲེང་རྣམས་ལ་ཕོག་དེ་ལས་འོད་ཟེར་ཕྱོགས་བཅུར་འཕྲོས་བླ་མ་ཡི་དམ་སངས་རྒྱས་བྱང་ཆུབ་སེམས་དཔའ་ཐམས་ཅད་ཀྱི་
གསུང་གི་བྱིན་རླབས་རྣམས་གསང་སྔགས་རིགས་སྔགས་གཟུངས་སྔགས་རྣམས་ཡིག་འབྲུའི་རྣམ་པར་སྤྱན་དྲངས་སྔགས་ཕྲེང་ལ་ཐིམ། སྔགས་ཕྲེང་རྣམས་ནུས་པ་བྱིན་རླབས་དང་ལྡན་པར
བསམ༑ སྔགས་ཕྲེང་གཡས་སུ་འཁོར་བའི་འོད་ཟེར་སྤྲོ་བསྡུ་ལ་རིག་པ་གཏད་ཅིང་ཡིག་དྲུག་འདྲེན། སྐབས་སྐབས་སུ་སྔགས་ཕྲེང་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་ལས་ཀྱི་
སྒྲིབ་པ་རྒྱུན་བཅད། སངས་རྒྱས་ཐམས་ཅད་མཉེས་པར་བྱས། ནུས་པ་བསྡུས་ཏེ་སྔགས་ཕྲེང་ལ་ཐིམ་པར་བསམ། ཐུན་དྲུག་སོགས་སྒྲིག་འདོན་གྱི་སྐབས་ཚོར། བདག་བསྐྱེད་ཀྱི་ཐུགས་ཀའི་

ཎྜཱ ༄༅། །སྔགས་ཕྲེང་ལས་འོད་འཕྲོས། མདུན་གྱི་སྔགས་ཕྲེང་རྣམས་ལ་ཕོག་པས། དེ་དག་ལས་འོད་ཟེར་ཕྱོགས་བཅུར་འཕྲོས། འཕགས་པ་མཆོད། སེམས་ཅན་ཐམས་
ཅད་ཐུགས་རྗེ་ཆེན་པོའི་གོ་འཕང་ལ་བཀོད། དམྱལ་བ་ཚ་གྲང་གི་སྡུག་བསྔལ་ལས་གྲོལ། ལྕགས་སྲེག་ལ་སོགས་པའི་ས་གཞི་རྣམས་གནས་གྱུར་མི་བསྐྱོད་སྤྱན་རས་གཟིགས་ཀྱི་ལྷ་ཚོགས་སུ་
གྱུར་པར་མོས། འོད་ཟེར་ཡི་དྭགས་ཀྱི་གནས་སུ་འཕྲོས་བཀྲེས་སྐོམ་གྱིས་སྡུག་བསྔལ་ལས་གྲོལ། ས་གཞི་རྣམས་ཨ་མོ་ལི་ཀའི་རྡོ་ལེབ་མནན་ན་ནེམ་བྱེད་ཅིང་བཏེགས་ན་པར་བྱེད་པར་
གསུམ་
གྱུར༑ ཉོན་མོངས་པ་སེར་སྣའི་སྒྲིབ་པ་དག རིན་འབྱུང་སྤྱན་རས་གཟིགས་ཀྱི་ལྷ་ཚོགས་སུ་གྱུར་པར་མོས། འོད་ཟེར་དུད་འགྲོའི་གནས་སུ་འཕྲོས། གླེན་ལྐུགས་བཀོལ་སྤྱོད་གཅིག་ལ་
གཅིག་ཟ་བའི་སྔག་བསྔལ་ལས་གྲོལ། ས་གཞི་ཐམས་ཅད་རིན་པོ་ཆེ་འོད་འབར་བར་གྱུར། ཉོན་མོངས་པ་གཏི་མུག་གི་སྒྲིབ་པ་དག རྣམ་སྣང་སྤྱན་རས་གཟིགས་ཀྱི་ལྷ་ཚོགས་སུ་གྱུར་པས་
༈ མོས༑ འོད་ཟེར་མིའི་འཇིག་རྟེན་དུ་འཕྲོས། སྐྱེ་རྒ་ན་འཆི་དང་འདུ་བྱེད་ཀྱི་སྡུག་བསྔལ་ལས་གྲོལ། ས་གཞི་ཐམས་ཅད་རིན་པོ་ཆེ་གསེར་དུ་གྱུར། ཉོན་མོངས་པ་འདོད་ཆགས་ཀྱི་སྒྲིབ་པ་

དག པདྨ་སྤྱན་རས་གཟིགས་ཀྱི་ལྷ་ཚོགས་སུ་མོས། འོད་ཟེར་ལྷ་མ་ཡིན་གྱི་གནས་སུ་འཕྲོས། འཐབ་རྩོད་ཀྱི་སྡུག་བསྔལ་ལས་གྲོལ། ཉོན་མོངས་པ་ཕྲག་དོག་གི་སྒྲིབ་པ་དག དོན་གྲུབ
སྤྱན་རས་གཟིགས་ཀྱི་ལྷ་ཚོགས་སུ་མོས། འོད་ཟེར་ལྷ་ཡི་གནས་སུ་འཕྲོས། འཆི་འཕོ་ལྟུང་བྱེད་ཀྱི་སྡུག་བསྔལ་ལས་གྲོལ། ཉོན་མོངས་པ་ང་རྒྱལ་གྱི་སྒྲིབ་པ་དག རིགས་རྣམས་ཀུན་གྱི་ཁྱབ་
བདག་རྒྱལ་བ་རྡོ་རྗེ་འཆང་ཆེན་པོའི་གོ་འཕང་ལ་འགོད་པར་མོས། དེ་དག་ཐམས་ཅད་ལ་ཀུན་རྟོག་གཞན་གྱིས་བར་མ་ཆོད་པར་སྐད་གསང་མཐོན་པོས་བརྒྱ་སྟོང་སོགས་བགྲང་ཞིང་སོ་སོའི་
མཐར༑ སྨོན་ལམ་འདེབས། གཤིན་པོ་རྗེས་འཛིན་ལ་དམིགས་ཡུལ་དེས་གཙོས་པའི་བར་སྲིད་རྣམས་ལ་འོད་ཟེར་ཕོག་པས། སྤྱན་རས་གཟིགས་ཀྱི་སྐར་གྱུར་པར་མོས་ནས། རིག་པ་གཏད་
ཅིང་རིགས་དྲུག་གནས་སྦྱོང་གི་གཟུངས་སྔགས་འདྲེན། མཐར་བར་དོའི་སེམས་ཅན་རྣམས་འཇིགས་སྐྲག་གི་སྡུག་བསྔལ་ལས་གྲོལ་ནས་ཟུང་འཇུག་ལོངས་སྤྱོད་རྫོགས་པའི་སྐུར་སངས་རྒྱས་པར་
གྱུར་ཅིག ཅེས་བརྗོད། གོང་མ་རྣམས་ལ་དམྱལ་བ་ཚ་གྲང་གི་སྡུག་བསྔལ་ལས་གྲོལ་ནས་ཉོན་མོངས་པ་ཞེ་སྡང་གི་སྒྲིབ་པ་དག་སྟེ། མི་བསྐྱོད་སྤྱན་རས་གཟིགས་ཀྱི་གོ་འཕང་ཐོབ་པར་གྱུར་

༄༅། །ཅིག དེ་བཞིན་དུ་ཡི་དྭགས་བཀྲེས་སྐོམ་གྱི་སྡུག་བསྔལ་ལས་གྲོལ། ཉོན་མོངས་པ་སེར་སྣའི༴ རིན་འབྱུང་སྤྱན་རས༴ དུད་འགྲོ་གླེན་ལྐུགས་བཀོལ་སྤྱོད་
གཅིག་ལ་གཅིག་ཟ་བའི་སྡུག་བསྔལ་ལས༴ ཉོན་མོངས་པ་གཏི་མུག་གི༴ རྣམ་སྣང་སྤྱན་རས་གཟིགས༴ མི་རྣམས་འདུ་བྱེད་ཀྱི་སྡུག་བསྔལ་ལས༴ ཉོན་མོངས་པ་འདོད་ཆགས༴ པདྨ་
སྤྱན་རས༴ ལྷ་མ་ཡིན་འཐབ་རྩོད་ཀྱི་སྡུག་བསྔལ་ལས༴ ཉོན་མོངས་པ་ཕྲག་དོག༴ དོན་གྲུབ་སྤྱན༴ ལྷ་འཆི་འཕོ་ལྟུང་བྱེད་ཀྱི་སྡུག་བསྔལ་ལས༴ ཉོན་མོངས་པ་ང་རྒྱལ༴ རིགས་ཀུན་
ཁྱབ་བདག་རྡོ་རྗེ་འཆང་གི་གོ་འཕང་ཐོབ་པར་གྱུར་ཅིག ཅེས་བརྗོད། སྤྱན་རས་གཟིགས་རིགས་ལྔ་རྣམས་ཕྱག་གཡོན་གྱི་པདྨ། ྋསོ་སོའི་སྐུ་མདོག་དང་མཚུངས་པ་ཙམ་མ་གཏོགས་རྒྱན་ཆ
ལུགས་བཞུགས་ཚུལ་ཐམས་ཅད་བདག་བསྐྱེད་ཇི་ལྟ་བའོ། །སྣང་སྲིད་ཐུགས་རྗེ་ཆེན་པོའི་སྐར་བསྒོམ་པ་ནི། ཞིང་སྦྱོང་བུམ་དབང་གི་དམ་ཚིག་གང་ལའང་བསྔགས་པ་དེའོ། །རྟོགས་ལྡན་རིག་
༈ པའི་རྩལ་སྦྱངས་རྣམ་འགྱུར་ལས། །གཞན་དོན་གཟུགས་སྐུའི་ས་བོན་ངོ་མཚར་བ། །དེ་ནི་ཟུང་འཇུག་རྟོགས་པའི་ཁྱད་ཆོས་ལོ། །གཞན་ལ་མ་གྲགས་ཀུན་མཁྱེན་འབྲུག་པའི་གཏམ། །དེ་སྐད་

སོས་དལ་བསྡད་པའི་ཁ་རྒོད་ལགས།། ༈ ན་མོ་ལོ་ཀེ་ཤྭ་ར་ཡ། །སེམས་ཅན་ཐམས་ཅད་ཀྱི་དོན་དུ་འཇིག་རྟེན་དབང་ཕྱུག་ཡི་གེ་དྲུག་པའི་སྒོམ་བཟླས་ལ་འཇུག་པར་བྱའོ། །སྙམ་པ་
ནས༑ སངས་རྒྱས་ཆོས་དང་ཚོགས་སོགས་གསུམ། ཚད་མེད་བཞི་རྒྱུད་དང་འདྲེ་ངེས་ཤེས་གསུམ། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་པདྨ་དང་ཟླ་བའི་གདན་ལ། རང་
ཉིད་སྐད་ཅིག་གི་འཕགས་པ་འཇིག་རྟེན་དབང་ཕྱུག་བསིལ་ཟེར་བྱེད་པའི་སྙིང་པོ་ལྟ་བུ་ཞལ་གཅིག་ཤིན་ཏུ་ཞི་ཞིང་འཛུམ་པ། རལ་པའི་ཟུར་ཕུད་འོད་དཔག་ཏུ་མེད་པས་བརྒྱན་ཅིང་། ཕྱག་བཞིའི་
དང་པོ་གཉིས་ཐལ་མོ་སྦྱར་བ་རྒྱལ་བའི་དབང་པོ་ཀུན་གྱི་ཕྱག་རྒྱ་ཐུགས་ཀར་གནས་པ། གཡས་ཀྱི་གཉིས་པ་ན་བགྲང་ཕྲེང་། གཡོན་གྱི་གཉིས་པ་ན་པདྨ་དཀར་པོ་བསྣམས་པ། ལྷ་རྫས་དང་རིན་
པོ་ཆེའི་རྒྱན་ཐམས་ཅད་ཀྱིས་བརྒྱན་ནས་ཀུན་ད་འབར་བ་ལྟ་བུས་འོད་ཟེར་གྱི་ཀློང་ན་རྡོ་རྗེ་སྐྱིལ་མོ་ཀྲུང་གི་བཞུགས་པའི་ཐུགས་ཀར་ཟླ་བ་ལ་གནས་པའི་ཧྲཱིཿ ཡིག་དཀར་པོ་ཚེག་དྲགས་དང་བཅས་པའི་
མཐའ་སྐོར་དུ། ཨོཾ་མ་ཎི་པདྨེ་ཧཱུཾ་ཞེས་པའི་སྔགས་ཕྲེང་གིས་བསྐོར་བར་གསལ་འདེབས། དེའི་འོད་ཟེར་གྱིས་སྣོད་ཀྱི་འཇིག་རྟེན་གཞལ་ཡས་ཁང་དང་། བཅུད་ཀྱི་སེམས་ཅན་རྣམས་རང་དང་

ཟེ |༄༅། །འདྲ་བའི་འཕགས་མཆོག་ཐུགས་རྗེ་ཆེན་པོར་གསལ་འདེབས་པ་ནི། སྣང་བ་སྐུའི་འཁྱེར་སོ། གཟུངས་སྔགས་ཡི་གེ་དྲུག་པ་སྒྲ་དག་པར་རང་གཞན་ཐམས་ཅད་ཀྱིས་
མཉམ་དུ་འདྲེན་པར་མོས་པ་ནི་གྲགས་སྟོང་གསུང་གི་འཁྱེར་སོ། དེ་དག་ཐམས་ཅད་ཀྱང་གནས་ལུགས་ཕྱག་རྒྱ་ཆེན་པོ་མངོན་དུ་གྱུར་པའི་རང་མདངས་འགོག་མེད་ལྷ་སྔགས་ཀྱི་རོལ་པར་ངེས་པ་
ནི༑ དྲན་རྟོག་ཐུགས་ཀྱི་འཁྱེར་སོ། འཁྱེར་སོ་གསུམ་དང་མ་བྲལ་བའི་ངང་ནས་རིག་པ་ཧུར་ཕྱུངས། སྐབས་སྐབས་སུ་འོད་ཟེར་གྱི་སྤྲོ་བསྡུ་ལ་སེམས་འཛིན་པ་ནི་དགེ་སྦྱོར་གྱི་རྩལ་སྦྱོང་བོགས་
འདོན་དུ་ཤེས་པར་བྱ། ཐུན་འཇོག་ཁར་སྣོད་བཅུད་རྣམས་རང་ལ་བསྡུས་ཏེ་ཅུང་ཞིག་མཉམ་པར་འཇོག ཀུན་རྟོག་གཞན་མ་སྐྱེས་པའི་གོང་དུ་དགེ་བ་བྱང་ཆུབ་ཏུ་བསྔོ་བ་ནི་རྒྱུན་གྱི་ཕྱག་ལེན་ནོ།
འཁོར་གསུམ་ཡང་དག་དམ་ཡེ་དབྱེར་མེད་ལ། །སྤྱན་འདྲེན་མཆོད་བསྟོད་ཆད་སྙམ་མི་དགོངས་འཚལ། །གཟུང་འཛིན་ཀུན་བྲལ་ཡང་དག་དྲན་པའི་རྒྱན། །རྒྱལ་བ་རྒྱ་མཚོ་དགྱེས་པའི་མཆོད་
༈ ཕྲིན་ལས་བཞི་སྒྲུབ་ཀྱི་ཞལ་གདམས་བཀའ་རྒྱ་མའོ། གུ་རུ་ལོ་ཀེ་ཤྭ་ར་ཡ་ན་མོ། འདི་ཡིས་བཞི་སྒྲུབ་ཀྱི་ཕྱག་ལེན་ལ། ཐུགས་རྗེ་ཆེན་པོ་གསང་འདུས་ཀྱི་རྒྱུད་དང་ཆོས་་སྤྲིན་ལགས།།

རྒྱལ་སྲོང་བཙན་སྒམ་པོའི་སྒྲབ་སྐོར་གྱི་ཞལ་གདམས་ཚིག་གི་ན་ཡམ་ཙམ་མ་གཏོགས་བླ་མ་སྒྲུབ་པའི་ཕྲིན་ལས་བཞི་སྒྲུབ་དང་སྤྱན་རས་གཟིགས་རིགས་ལྔ་ཡབ་ཡུམ་གྱི་ཕྱག་མཚན་སྒྲིག་མ་ཡོད་མེད་
ཙམ་མ་གཏོགས་པ་མཐུན་འདུག སྔགས་འདྲེན་པའི་ཚེ་ཡང་ཡི་གེ་དྲུག་པ་ལ་ཕཊ་བཏགས་པ་ལས་སྔགས་ཡིན་པས་དགོས་པ་དང༌། ལས་བཞིའི་ཞི་རྒྱས་དབང་དྲག་ལས་ཐུན་གྱི་མཆོད་པ་འོད་
ཟེར་གྱི་སྤྲོ་བསྡུ་སོགས་ལམ་ཟབ་ཀྱི་ཕྲིན་ལས་བཞི་དང་ཚུལ་མཐུན་འདུག་པས་དེ་ཀ་རང་ལེགས་པར་མངོན། དཀྱིལ་འཁོར་གྱི་བཅའ་གཞི་སྒྲུབ་ཁོག་ཆེན་པོ་ལྟར་གྱི་སྤྲོས་པ་དང༌།སྐབས་སྐབས་
སུ་རོལ་མོ་དང་བཅས་དཀྱིལ་འཁོར་ལ་བསྐོར་ཞིང་བྱིན་དབབ་པ་ནི། རིག་པ་ངར་ཐོན་པས་སྤྲོ་སེམས་འཕེལ་བའི་རྐྱེན་བྱེད་འཕྲལ་གྱི་རིག་པ་དང་སྦྱོར་བ་ལ་རག་པའོ། །ད་ལྟའི་འོ་སྐོལ་གྱིས་སྒྲུབ་
གནས་འདི་ན་སྔོན་ཆོས་རྒྱལ་མེས་དབོན་རྣམ་གསུམ་གྱིས་གནས་ཆེན་གྱི་བསྔགས་པ་མཛད་ཅེས་ཐོས་ལ་དེར་མ་ཟད། རིག་འཛིན་ཆེན་པོ་པདྨ་འབྱུང་གནས་ཀྱི་མ་འོངས་པར་སྒྲབ་གནས་སུ་སྦས་
ཡུལ་དགོན་པར་ལུང་བསྟན་པའི་རྣམ་གྲངས་ལ་ཐེམ་ཡོད་དང་ཐེམ་མེད་དུ་གསུངས་པའི་ཕྱི་མར་ཡང་གཏོགས་ལ། སྨར་ཚང་དཀར་བརྒྱུད་ཀྱི་སྐྱེས་ཆེན་རྣམས་ཀྱིས་སྒྲུབ་གནས་ཀྱི་ཕྱི་མོ་རང་ཡང་

།གནས་འདི་ཀ་ཡིན་འདུག་པས་ཁྱད་པར་དུ་འཕགས་པའོ། ཐུན་གྱིས་དུས་ཐོ་རངས་བུམ་པའི་རྣམ་སྣང་སྤྱན་རས་གཟིགས་ཡབ་ཡུམ་ལ། ལས་མཐུན་གྱི་མཆོད་སྤྲིན་
ཞལ་༄༅།
ཟ
ཡིད་ཀྱི་སྤྲུལ་ནས་འབུལ། བདག་དང་སེམས་ཅན་ཐམས་ཅད་ཀྱི་སྡིག་སྒྲིབ་སྡུག་བསྔལ་མ་ལུས་པ་ཞི་བར་མཛད་དུ་གསོལ་ཞེས་གསོལ་བ་བཏབ། རང་རྣམ་སྣང་སྤྱན་རས་གཟིགས་ཡབ་ཡུམ་དུ་
གསལ་བའི་ཐུགས་ཀའི་ས་བོན་སྔགས་ཕྲེང་ལས་འོད་ཟེར་དཀར་པོ་གཟུངས་ཐག་ལ་འཁྲིལ་ཏེ་སོང་བ་བུམ་ནང་གི་ལྷ་ཡི་ཐུགས་ཀར་ཕོག ཐུགས་རྒྱུད་བསྐུལ། དེའི་ཐུགས་ཀའི་ས་བོན་སྔགས
ཕྲེང་ལས་འོད་ཟེར་དཀར་པོ་གནོད་པ་ཐམས་ཅད་སེལ་བར་བྱེད་པ་སྨན་གྱི་བུ་མོ་ལྟ་བུ་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་ཉེ་བར་འཚེ་བའི་རིགས་ཐམས་ཅད་བསལ། ཞི་བའི་ལས་ལ་
མངའ་བརྙེས་པ་ཐམས་ཅད་ཀྱིས་ནུས་པ་བསྔས་ཏེ་སྔགས་ཕྲེང་ལ་ཐིམ། བདག་ཉིད་ཞི་བའི་ལས་ལ་མཐུ་དང་ལྡན་པར་བསམ་ལ་སྔགས་ཁྲི་ཕྲག་སོགས་སྐབས་ཐོབ་དང་བསྟུན་ནས་བཟླས་སོ། །
གདམས་མཐར་ལྷ་འོད་དུ་ཞུ་ནས་བུམ་རྫས་ལ་ཐིམ་པས་ཟག་པ་མེད་པ་ཡེ་ཤེས་ཀྱི་བདུད་རྩིར་ཞུ། ཁོལ་ཞིང་ལུད་པར་བསམ་ལ་མཉམ་པར་འཇོག མཐར་དགེ་བ་བསྔོ། སྔ་དྲོ་རིན་འབྱུང་སྤྱན་ཪས་

གཟིགས་ཡབ་ཡུམ་ལ་ལས་མཐུན་གྱི་མཆོད་པ་ཡིད་ཀྱིས་ཕུལ། བདག་དང་སེམས་ཅན་ཐམས་ཅད་ཀྱི་ཚེ་དང་བསོད་ནམས་དཔལ་དང་འབྱོར་པ་སྟོབས་མངའ་ཐང་སྟེ། ཕུན་སུམ་ཚོགས་པ་ཐམས་
༈ ཅད་རྒྱས་པར་མཛད་དུགསོ ལ་ཞེས་གསོལ་བ་བཏབ། རང་རིན་འབྱུང་སྤྱན་རས་གཟིགས་ཡབ་ཡུམ་དུ་གསལ་བའི་ཐུགས་ཀའི་ས་བོན་སྔགས་ཕྲེང་ལས་འོད་ཟེར་སེར་པོ་གཟུངས་ཐག་ལ་འཁྲིལ་ཏེ་
སོང་བ་བུམ་ནང་གི་ལྷ་ཡི་ཐུགས་ཀར་ཕོག ཐུགས་རྒྱུད་བསྐུལ། དེའི་ཐུགས་ཀའི་ས་བོན་སྔགས་ཕྲེང་ལས་འོད་ཟེར་རྒྱལ་མཚན་རྩེའི་ཡིད་བཞིན་གྱི་ནོར་བུ་ལྟ་བུར་འཕྲོས། སེམས་ཅན་ཐམས་
ཅད་ཀྱི་ཚེ་དང་བསོད་ནམས་སོགས་ཕུན་སུམ་ཚོགས་པ་ཐམས་ཅད་རྒྱས་པར་བྱས། རྒྱས་པའི་ལས་ལ་མངའ་བརྙེས་པ་ཐམས་ཅད་ཀྱི་ནུས་པ་བསྡུས་ཏེ་སྔགས་ཕྲེང་ལ་ཐིམ་པས་བདག་ཉིད་རྒྱས་པའི་
ལས་ལ་མཐུ་དང་ལྡན་པར་བསམ་ལ་བཟླས་པ་སོགས་སྔར་བཞིན་ནོ། །དགུང་མོ་པདྨ་སྤྱན་རས་གཟིགས་ཡབ་ཡུམ་ལ་ལས་མཐུན་གྱིས་མཆོད་ནས། ཁམས་གསུམ་དབང་དུ་འདུ་བར་མཛད་དུ་
གསོལ་ཞེས་གསོལ་བ་བཏབ། རང་སྣང་མཐའ་སྤྱན་རས་གཟིགས་ཡབ་ཡུམ་དུ་གསལ་བའི་ཐུགས་ཁའི་ས་བོན་སྔགས་ཕྲེང་ལས་འོད་ཟེར་དམར་པོ་གཟུངས་ཐག་ལ་འཁྲིལ་ཏེ་སོང་བ་བུམ་ནང་གི་

༄༅ །ལྷའི་ཐུགས་ཀར་ཕོག ཐུགས་རྒྱུད་བསྐུལ། དེའི་ཐུགས་ཀའི་ས་བོན་སྔགས་ཕྲེང་ལས་འོད་ཟེར་དམར་པོ་དབང་ཕྱུག་ཆེན་པོའི་ལྕགས་ཀྱུ་ལྟ་བུར་འཕྲོས། ཁམས་
གསུམ་པོ་ཐམས་ཅད་ཀྱི་སྙིང་ལ་བཏབ། བདག་གི་མདུན་དུ་བཅིངས་ཏེ་བོར་བས་ཅི་བསྒོ་བ་ཉན་པ་དབང་དུ་འདུས་པར་བསམ་མོ། །ཁྱད་པར་དབང་གི་ལས་ལ་མངའ་བརྙེས་པ་ཐམས་ཅད་ཀྱི་ནུས་
༈ པ་བསྡུས་ཏེ་སྔགས་ཕྲེང་ལ་ཐིམ། བདག་ཉིད་དབང་གི་ལས་ལ་མཐུ་དང་ལྡན་པར་བསམ་གཞན་སྔར་དང་འདྲའོ། །སྲོད་ཀྱི་དུས་མི་བསྐྱོད་སྤྱན་རས་གཟིགས་ཡབ་ཡུམ་ལ་ལས་མཐུན་གྱིས་
མཆོད༑ གདུག་པ་ཅན་ཚར་གཅོད་པར་མཛད་དུ་གསོལ་ཞེས་གསོལ་བ་བཏབ། རང་མི་བསྐྱོད་སྤྱན་རས་གཟིགས་ཡབ་ཡུམ་དུ་གསལ་བའི་ཐུགས་ཀའི་ས་བོན་སྔགས་ཕྲེང་ལས་འོད་ཟེར་ནག་པོ་
གཟུངས་ཐག་ལ་འཁྲིལ་ཏེ་སོང་བ་བུམ་ནང་གི་ལྷ་ཡི་ཐུགས་ཀར་ཕོག ཐུགས་རྒྱུད་བསྐུལ་ཏེ། ཐུགས་ཀའི་ས་བོན་སྔགས་ཕྲེང་ལས་འོད་ཟེར་ནག་པོ་སྤུ་གྲི་ཅན་རླུང་ལྟ་བུ་ཕྱོགས་བཅུར་
འཕྲོས༑ བསྒྲལ་བར་འོས་པའི་ཞིང་ཐམས་ཅད་ལ་ཕོག་པས་དུམ་བུ་དུམ་བུར་གཏང་སྟེ་མཐར་རྡུལ་དུ་བརླགས། དྲག་པོའི་ལས་ལ་མངའ་བརྙེས་པ་ཐམས་ཅད་ཀྱི་ནུས་མཐུ་བསྡུས་ཏེ་སྔགས་ཕྲེང་

ལ་ཐིམ་པས་བདག་ཉིད་དྲག་པོའི་ལས་ལ་མཐུ་དང་ལྡན་པར་བསམ། གཞན་སྔར་བཞིན་ནོ།།དེ་ལྟར་བླ་མ་འཇིག་རྟེན་དབང་ཕྱུག་ཏུ་བསྒྲུབས་ནས།ཕྲིན་ལས་གང་འདོད་ལ་སྦྱར་བ་ཡང་ལམ་
ཟབ་ལྟར་ཤེས་པར་བྱའོ། །དེ་ལྟར་ཐུགས་རྗེ་ཆེན་པོའི་སྒོམ་བཟླས་དང་ཕྲིན་ལས་བཞིའི་ཞལ་གདམས་ཀྱི་རིམ་པ་འདི་རྣམས། ྋའདི་སྣང་རྒྱབ་ཏུ་བསྐྱར་ཞིང་ཕྱི་མའི་དོན་ཆེན་ཁོ་ན་སྒྲིབ་པ་དག་ལ་
ཕན་པའི་ཆེད་དུ་འབྲུག་པའི་སློབ་བུ་འཇིག་རྟེན་ཡོངས་ལ་གྲགས་པ་དེས་གྲུབ་གནས་ཆེན་པོ་མི་ཤིག་རྡོ་རྗེ་རྫོང་གི་བུམ་སྒྲུབ་པ་སྟེང་འོག་རྣམས་ཀྱི་ཉམས་ལེན་དུ་སྦྱར་བའི་ཡི་གེ་པ་ནི་མི་ཕམ་ཀུན་བཟང་
ངོ་༑༑ །།

༥༥༄༅། །འཕགས་མཆོག་ཐུགས་རྗེའི་བདག་ཉིད་སྤྱན་རས་གཟིགས་ཀྱི་སྒོམ་བཟླས་ཤིན་ཏུ་བསྡུས་པ་བཞུགས་སོ།། ཧྲཱིཿ མཁའ་མཉམ་འགྲོ་བའི་དོན་དུ་སེམས་བསྐྱེད་དོ། །རིག་ལ་སྟོང་
ཉིད་མ་འགག་རོལ་པའི་རྩལ། །ཧྲཱིཿ ལས་རང་ལུས་སྤྱན་རས་གཟིགས་སུ་གསལ། །དམ་ཡེ་གཉིས་མེད་ཡེ་ཤེས་དབང་བསྐུར་རྫོགས། །ཐུགས་ཀར་ས་བོན་སྔགས་ཕྲེང་འོད་ཟེར་གྱིས།
དོན་གཉིས་བྱས་པའི་ཏིང་འཛིན་གསལ་བར་གྱུར། །ཆོས་ཀུན་སྙིང་པོ་ཡི་གེ་དྲུག་པའི་སྒྲ། །རིགས་དྲུག་ཀུན་གྱིས་གྲགས་སྟོང་འུར་ལྡིར་སྒྲོགས།། སྙིང་པོ་བཟླ། སྤྱི་བོར་བླ་མ་འོད་དཔག་མེད་
པ་བཞུགས། འདི་ཕྱི་བར་དོ་བློ་གཏད་གསོལ་བ་འདེབས། །རྐྱེན་སེལ་བྱིན་རླབས་དངོས་གྲུབ་ཐམས་ཅད་སྩོལ། །འོད་ཞུ་བདག་ཐིམ་ཐུགས་ཡིད་གཅིག་འདྲེས་གྱུར། །སྣོད་བཅུད་རང་ཉིད་
མི་དམིགས་སྟོང་པ་ཉིད། །སྟོང་པའི་ངོ་བོ་རང་རིག་ངོ་ཤེས་ཀློང་། །འདི་ནི་འཁོར་འདས་ཀུན་གྱི་བྱེད་པོ་སྟེ། །གནས་ལུགས་མ་བཅོས་ངང་དུ་མཉམ་པར་འཇོག །དགེ་བས་བདག་གཞན་
༈ ལས་ངན་སྡིག་སྒྲིབ་སྦྱོང་། །ཟབ་ལམ་མཆོག་གི་དཔལ་ལ་བརྟེན་པ་ཡི། །ཚེ་གཅིག་ཐུགས་རྗེ་ཆེན་པོའི་གོ་འཕང་འགྲུབ། །འཁོར་བ་མ་ལུས་དོང་ནས་འབྱིན་པར་ཤོག། ད་ལམ་ཤིན་ཏུ་བྲེལ་བས་ ི་

མདོ་ཚང་འདི་བཞིན་ལས་སླར་ཟབ་རྒྱས་སུ་བྲི་བར་བྱའོ། །བཀྲ་ཤིས། ཞེས་པ་འདི་ཡང་ཨེ་པ་ལྷ་བཟོ་བློ་བཟང་རབ་བརྟན་ལ་གནང་བའོ། །ཤུ་བྷཾ། ཧྲཱིཿ སེམས་ཅན་སྒྲོལ་ཕྱིར་བདག་ཉིད་སྤྱན་རས་གཟིགས།
མདོག་དཀར་ཕྱག་བཞི་ཐལ་སྦྱར་བགྲང་ཕྲེང་དང༌། །པདྨའི་སྡོང་འཛིན་རྡོར་སྐྱིལ་རྒྱན་ལྡན་བཅས། །ཐུགས་ཀར་སྔགས་ཕྲེང་འོད་ཀྱིས་དོན་འགྲུབ་གྱུར། ། ཨོཾ་མ་ཎི་པདྨེ་ཧཱུཾ། ཅེས་པ་འདི་ཡང་ཀུན་
དགའ་བསྟན་འཛིན་གྱིས་མཛད་པའོ། ཤུ་བྷཾ། བཀྲ་ཤིས་པར་གྱུར་ཅིག། །།

༄༅། །བླ་མ་འཕགས་མཆོག་སྤྱན་རས་གཟིགས། །དག་པ་ཆོས་སྐུའི་ངོ་བོ་ལ། །གསོལ་བ་འདེབས་སོ་བྱིན་གྱིས་རློབས། །སྐུ་གསུམ་ལྷུན་གྱིས་འགྲུབ་པར་ཤོག །བླ་
མ་འཕགས་མཆོག་སྤྱན་རས་གཟིགས། །ལྷུན་གྲུབ་ལོངས་སྐུའི་ངོ་བོ་ལ། །གསོལ་བ་འདེབས་སོ་བྱིན་གྱིས་རློབས། །ཡེ་ཤེས་ལྔ་ལྡན་ཐོབ་པར་ཤོག །བླ་མ་འཕགས་མཆོག་སྤྱན་རས་
གཟིགས༑ །སྣ་ཚོགས་སྒྱུ་འཕྲུལ་སྤྲུལ་སྐུ་ལ། །གསོལ་བ་འདེབས་སོ་བྱིན་གྱིས་རློབས་།སྒོ་གསུམ་རྡོ་རྗེ་གསུམ་འགྲུབ་ཤོག། ཅེས་པ་འདི་ལ་དྭགས་ཨལ་ཅི་ནས་བཀྲ་ཤིས་དཔལ་འབྱོར་གྱི་འདོད་ངོར་
༧ཆོས་ཀྱི་སྣང་བ་འགྱུར་མེད་ཡོངས་སུ་གྲུབ་པས་བརྗོད་པ་དགེ། །།
580 (B)

BlankPage AsPer OriginalDocument
580(B)

DH
༄༅། །འཕགས་པ་སེང་གེ་སྒྲའི་ལོ་རྒྱུས་བཞུགས་སོ།།
581
རྒྱུས་

།སྔོན་འཇིག་རྟེན་གྱི་ཁམས་ན་འཇམ་དཔལ་ནི་བྱང་ཆུབ་སེམས་དཔའ་ཤེས་རབ་ཆེན་པོ་ཞེས་བྱ་བ་དང༌། སྤྱན་རས་གཟིགས་༄༅།
དབང་ཕྱུག་ནི་སྙིང་རྗེའི་མཆོག་ཅེས་བྱ་བར་གྱུར་པ་དེ་གཉིས་སྟོང་གསུམ་དུ་སེམས་ཅན་གྱི་དོན་ལ་གཤེགས་པ་ལ་སེང་གེ་དཀར་མོ་ཅིག་དབང་དུ་བསྡུས་ཏེ་
ཆིབས་བྱས།སྐུ་ལ་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན། མདུང་རྩེ་གསུམ་པ་དང༌། རལ་གྲི་དང༌། པདྨ་དང་ཨུཏྤལ་ཐོགས་ནས་ཕྱིན་པ་
རྒྱ་མཚོ་ཆེན་པོ་བརྒལ་བའི་དུས་སུ་སེང་གེ་བཞག་ནས་ཁུར་རེས་བྱས་ཤིང་བྱོན་པ་ལ། བྱང་ཆུབ་སེམས་དཔའ་ཤེས་རབ་ཆེན་པོ་དེ་ཉིད་ནི་གྲོགས་

ལོ
ཟ
༄༅། །ལ་ཕན་པའི་སེམས་ཀྱིས་རང་གི་རལ་གྲིས་རང་བཀུམ་མོ། །བྱང་ཆུབ་སེམས་དཔའ་སྙིང་རྗེ་མཆོག་གི་བསམ་པ་ལ། སྟེང་
འོག་བར་སྣང་གི་ཀླ་དང་ལྷ་ལ་སོགས་པས་བསད་དམ་སྙམ་ནས་བཏུང་པའི་སྣོད་བྲམ་ཟེའི་ཐོད་པ་ལག་ན་ཐོགས། ཏྲི་ཤུ་ལ་རྩེ་གསུམ་པ་ལག་ན་
ཐོགས༑ སེང་གེ་དཀར་པོ་ལ་ཞོན། མྱ་ངན་དུ་རལ་པ་ཐོད་དུ་བཅིངས་ནས་སྟེང་གི་ལྷ་ལ་བསྡིགས་ཏེ། སྙིང་རྗེའི་སྟོབས་ཀྱིས་སེམས་ཅན་དོན་བྱས་
པས༑ །རང་གི་གྲོགས་པོས་སྤངས་ནས་གཅིག་པུར་ལུས། །ལྷ་རྣམས་ཀུན་གྱིས་ཉེས་ན་ཆད་པའི་ལས། །གྲོང་ཁྱེར་འཇོམས་ཤིང་ལྷ་རྣམས་འགུམ་
༦༩༣

པར་བགྱིད། །ཅེས་སྨྲས་ཏེ་ལྷ་རྣམས་ལ་ཏྲི་ཤུ་ལ་གདེངས་པ་དང༌། རྒྱལ་པོ་ཆེན་པོ་བཞི་དང་། ལྷའི་དབང་པོ་བརྒྱ་བྱིན་དང་། མི་མཇེད་ཀྱི་བདག་པོ་ཚངས་པ་དང་། ཁམས་གསུམ་གྱི་ལྷས་
༧ དགའ་བའི་མདངས་ཕྱུངས་ཏེ། ལྷའི་མེ་ཏོག་པདྨ་དང༌། ཀུ་མུ་ཏ་དང༌། པུཎྜ་རཱི་ཀ་དང༌། ཙམ་པ་ཀ་ལ་སོགས་པ་ཕུལ་ཏེ་ཐོད་པ་བཀང་ངོ༌། །དེ་བཞིན་དུ་བར་གྱི་སྡེ་བརྒྱད་ལ་གཟིར་
བས༑ ཀླུའི་རྒྱལ་པོ་གཙུག་ན་རིན་ཆེན་དང༌། དྲི་ཟའི་རྒྱལ་པོ་ཟུར་ཕུད་ལྔ་པ་དང༌། གནོད་སྦྱིན་གྱི་རྒྱལ་པོ་རྣམ་ཐོས་ཀྱི་བུ་དང༌། ལྷ་མ་ཡིན་གྱི་རྒྱལ་པོ་ཐག་བཟང་རིས་དང༌། མི་འམ་ཅིའི་
རྒྱལ་པོ་ལྗོན་པ་རྟ་མགོ་ཅན་དང༌། གྲུལ་བུམ་གྱི་རྒྱལ་པོ་སྦྲུལ་མགོ་དགུ་པ་དང༌། ནམ་མཁའ་ལྡིང་གི་རྒྱལ་པོ་གསེར་མིག་ཅན་ལ་སོགས་པ་འཁོར་མང་པོ་དང་བཅས་པ་དགའ་བའི་མདངས་ཕྱུང་
སྟེ༑ སེང་གེ་ལ་རིན་པོ་ཆེའི་རྒྱན་ཕུལ་ལོ། །དེ་ནས་སའིི་འོག་ན་གནས་པའི་ཀླ་ལ་བསྡིགས་ཏེ། སྙིང་རྗེའི་སྟོབས་ཀྱིས་སེམས་ཅན་དོན་བྱས་པས། །རང་གི་གྲོགས་ཀྱིས་སྤངས་ནས་གཅིག
(qཔུར་ལུས། །ཀླུ་ཚོགས་རྣམས་ཀྱིས་ཉེས་ནཆད་པའི་ལས། །གྲོང་ཁྱེར་འཇོམས་ཤིང་ཀླུ་རྣམས་འགུམ་པར་བགྱིད། །ཅེས་སྨྲས་ཏེ་རྒྱ་མཚོ་ཆེན་པོ་ཏྲི་ཤཱ་ལས་དཀྲུགས་ཏེ། ཀླུའི་རྒྱལ་པོ་མ་དྲོས་)
t8s

༄༅། །པ་དང༌། ཀླུའི་རྒྱལ་པོ་ཝ་རུ་ཎ་དང༌། ཀླུའི་རྒྱལ་པོ་འཇོག་པོ་དང༌། དེ་དག་ལ་སོགས་པ་རྫུ་འཕྲུལ་དང་ལྡན་པ། འོད་དང་ལྡན་པ། ལྷ་དང་ལྷ་མ་ཡིན་གྱི་
གཡུལ་མྱོང་བར་བྱེད་པ། ཀླུའི་རྒྱལ་པོ་འབུམ་ཕྲག་དྲུག་གཡོག་དང་འཁོར་དུ་བཅས་པ་འདུས་ཏེ། དགའ་བའི་མདངས་ཕྱུངས་ནས་ཀླུའི་རྒྱལ་པོ་ཝ་རུ་ཎ་སྦྲུལ་དཀར་པོ་ཅིག་ཏུ་བྱས་ནས་ཕྱག་
འཚལ༑ སྐོར་བ་ལན་གསུམ་བྱས་ཏེ། བྱང་ཆུབ་སེམས་དཔའ་སྙིང་རྗེ་ཅན། །ཁྱོད་ལ་བདག་ནི་སྐྱབས་སུ་མཆི། །ཀླུ་རྣམས་ཀུན་གྱི་མགོན་མཛོད་ཅིག །ཉམས་ན་ཀླུ་ཡི་གཤེད་མ་མཛོད།
ཅེས་སྨྲས་ནས་ཏྲི་ཤཱུ་ལ་ལན་གསུམ་དཀྲིས་ཁ་བྱང་ཆུབ་སེམས་དཔའ་ལ་བསྒྱུར། ཕུཔཿ ཞེས་བརྗོད་ཅིག་ཁ་ནས་ཁྲག་འབྱིན་ཞིང་གནས་སོ། །ཀླུའི་རྒྱལ་པོ་གཞན་རྣམས་ཀྱང་ཐལ་མོ་སྦྱར་
ནས༑ སྐོར་བ་ལནཾ་གསུམ་གསུམ་བྱས་ནས། བྱང་ཆུབ་སེམས་དཔའ་སྙིང་རྗེ་ཅན། །ཁྱོད་ལ་བདག་ཅག་སྐྱབས་སུ་མཆིའོ། །ཀླུ་རྣམས་ཐམས་ཅད་སྐྱབས་སུ་གཟུང༌། །ཉམས་ན་ཀླུ་ཡི་
༈༈ གཤེད་མ་མཛོད། །ཅེས་སྨྲས་ནས་ཀླུ་ཆེན་པོ་བརྒྱད་སྦྲུལ་དཀར་པོ་ཅིག་ཏུ་བྱས་ནས་ཚངས་སྐུད་ལ་འཁྲིས་སོ། །ཀླུའི་རྒྱལ་པོ་དེ་རྣམས་ཀྱང་བདག་ཅག་ནི་བྲན་བགྱིད་དོ། །ཅི་བཀའ་སྩལ་པ་ཉན་

ནོ་ཞེས་སྨྲས་ནས་ཀླུ་རྣམས་སོ་སོའི་གནས་སུ་དེངས་སོ། །དེ་ནི་སྙིང་རྗེ་ཀླུ་འདུལ་ཞེས་བྱའོ། །དེ་ལྟར་གཟུངས་འདི་ཡུལ་མ་ག་དྷ་ན་རྒྱལ་པོ་དབང་ཕྱུག་འོད་ཅེས་བགྱི་བ་འཁོར་དང་བཙུན་མོ་
དང་༑ ལོངས་སྤྱོད་ཕུན་སུམ་ཚོགས་པ་དང་ལྡན་པ་ལས་རྒྱལ་པོ་དེ་མཛེ་དང་ཕོལ་མིག་དང༌། དབུགས་མི་བདེ་བ་སྙིང་ནད་འབར་བ་བྱུང་སྟེ་དེ་ཇི་ལྟར་བསལ་བར་བགྱི་ཞེས་འཇམ་དཔལ་གྱིས་ཞུས་
པ་ལ་བཅོམ་ལྡན་འདས་ཀྱིས་གསུངས་སོ།། འཕགས་པ་སེངྒེ་སྒྲའི་བསྟོདཔ་གཟུངས་ནས་ཕྱུངས་པ་བཞུགས་སོ།། ཨོཾ་བྱ་བ་བྱས་ཤིང་བྱེད་པ་བྱས། །ཁུར་བོར་བདག་དོན་རྗེས་སུ་བརྙེས། །སྲིད་པར་
སྦྱོར་བ་ཡོངས་སུ་ཟད། །ཡང་དག་བཀའ་ལས་རྣམ་པར་གྲོལ། །སེམས་དཔའ་དབང་བསྒྱུར་ཐབས་ཅད་ཀྱི། །མཆོག་ཏུ་ཕ་རོལ་ཕྱིན་ཐོབ་པ། །སྲིད་ལས་བརྒལ་ཞིང་ཚོགས་གཉིས་
རྫོགས༑ །ཨཱཿ གཞན་ལ་ཕན་བརྩོན་ཐུགས་རྗེ་ཅན། །སེམས་ཅན་ཀུན་ལ་མཆོག་ཏུ་བྱམས། །ཁམས་གསུམ་ཀུན་གྱི་གཉེན་གཅིག་པུ། །མཐའ་ཡས་སེམས་ཅན་སྒྲོལ་ལ་མཁས། །ཧྲཱིཿ འགྲོ་
བ་ཉམ་ཐག་ཀུན་ལ་སྐྱོབ། །དྲི་མ་གསུམ་སྤངས་ཕ་རོལ་ཕྱིན། །མངོན་ཤེས་དྲུག་བརྙེས་ནྱ་གྲོལ་བུ། །སྐྱེས་བུ་ཆེན་པོའི་མཚན་རྣམས་ནི། །སུམ་ཅུ་རྩ་གཉིས་དག་དང་ལྡན། །དཔེ་བྱད་བཟང་

༄༅། །པོ་བརྒྱད་ཅུས་མཛེས། །སྐུ་མདོག་ཤེལ་གྱི་ཁ་དོག་འདྲ། །གངས་རི་ཉི་ཤར་ལྟ་བུས་མཚོན། །སྐུ་ཚད་ཆེ་ལ་འོད་ཟེར་འབར། །རིགས་ལྔའི་སངས་རྒྱས་སྐུ་ལས་
འཕྲོ༑ །དབུ་སྐྲ་ཐོར་ཚུགས་གྱེན་ལ་བརྫེས། །དབུ་ལ་འོད་དཔག་མེད་པ་བཞུགས། །ཀླུ་རྣམས་ཐམས་ཅད་འདུལ་མཛད་པ། །རྩེ་གསུམ་སྦྲུལ་གྱིས་རབ་ཏུ་དཀྲིས། །རིགས་གསུམ་མགོན་
པོའི་བྱིན་རླབས་འཛིན། །དུག་གསུམ་རྩད་ནས་གཅོད་ལ་བསྟོད། །སིདྷ། སྐྱོན་གྱིས་མ་གོས་པདྨ་བསྣམས། །ཤེས་རབ་ཕུན་ཚོགས་རལ་གྲི་འབར། །ཉོན་མོངས་དག་པ་བྲམ་ཟེའི་
མགོ །མེ་ཏོག་དྲི་ཞིམ་ཚོགས་ཀྱིས་བཀང༌། །ཀླུ་རྣམས་ཀུན་ནས་དབང་བསྡུས་པས། །སྦྲུལ་གྱི་ཚངས་སྐད་མཛེས་ལ་བསྟོད། ནཱ། པདྨ་དག་གི་གདན་ལ་བཞུགས། །བདུད་བཞི་ཟིལ་
གྱིས་གནོན་མཛད་པ། །སེང་གེ་དཀར་པོའི་གདན་ལ་བཞུགས། །འདོད་པའི་དོན་རྣམས་བསྒྲབ་པའི་ཕྱིར། ྋ།རིན་ཆེན་སྣ་ཚོགས་རྒྱན་གྱིས་བརྒྱན། །བ་སྤུ་ཉག་མ་རེ་རེ་ཡང༌། །སེམས་ཅན་
ཝཱ ཀུན་གྱི་མཆོག་ཏུ་འགྱུར། །ཕྱག་འཚལ་ཐུགས་རྗེ་ཅན་ལ་བསྟོད། ད། དམ་ཆོས་རྒྱལ་ཚབ་དབང་བསྐུར་བ། །ལྷ་མོ་སྒྲོལ་མ་རྗེས་སུ་འབྲང་། །འཇིགས་པ་བརྒྱད་སྐྱོབ་སྐུ་མདོག་ལྗང༌། 587

གནོད་པ་སེལ་བ་མི་འཇིགས་སྦྱིན། །ཨུཏྤལ་ཐུགས་རྗེའི་བདག་ཉིད་ཅན། །བཏུད་དེ་སྤྲུལ་པ་མང་པོ་འགྱེད། ཧཱུཾ། གོས་དཀར་མ་ནི་བཀའ་བཞིན་བྱེད། །ཡིད་བཞིན་འཁོར་ལོ་བདེ་བར་
བསྐོར༑ །འདོད་པའི་དོན་ཡོད་སྡུག་བསྔལ་ཞི། །འཇིགས་པ་བརྒྱད་པོ་སེལ་ལ་བསྟོད།ྋ །ཕཊ། ཧ་ཡ་ཤྲཱི་བ་ཁྲོ་བོའི་སྐུ། །འཕགས་པ་རྟ་མགྲིན་བདུད་བཞི་འཇོམས། །ཀྲོ་དྷ་མགྲིན་སྔོན
གདུག་པ་འདུལ། །ཀླུ་བདུད་འདུལ་མཛད་ཧཱུཾ་གིས་བསྟོད། །ནཱ་ག་ཀླུ་རྒྱལ་ཝ་རུ་ཎ། །ཆུ་ལྷ་སྟོན་པའི་ཞལ་མཐོང་ཞིང༌། །བསྟན་ལ་རབ་དགའི་ཀླུ་རྣམས་འདུལ། །ས་དང་པོ་ཡི་བདེན་པ་
མཐོང་༑ །བདེ་བར་གཤེགས་པའི་རིང་བསྲེལ་འཛིན། །ཀླུ་རྒྱལ་བྱང་ཆུབ་སེམས་ལ་བསྟོད། །མངྒལཾ།། །།

གདོན་
༄༅། །འཕགས་པ་སེང་གེ་སྒྲའི་གདོན་སྒྲོལ་གྱི་ཆོ་ག་བཞུགས་སོ།།

༄༅། །གདེངས་ཅན་རྣམས་ཀྱི་སྤྱི་བོའི་ཁྲིར་བཞུགས་ནས། །ས་དང་སྟེང་གི་གདོན་ཀུན་འཇིགས་མཛད་པ། །སྙིང་རྗེའི་དབང་ཕྱུག་
འཕགས་པ་སེང་གེ་སྒྲ། །དྲང་སྲོང་ཆེན་པོའི་ཞབས་ལ་ཕྱག་འཚལ་ལོ། །སྔོན་བྱས་རྣམ་སྨིན་ནད་གདོན་མི་བཟད་ཐོབ། །དེ་སེལ་སྨན་གྱི་དབང་པོ་འདི་
ཡིན་ཞེས། །རྒྱལ་བའི་གསུང་བཞིན་རྗེ་བཙུན་མཻ་ཏྲི་པས། །དྲིལ་བསྒྲགས་དེ་ཀ་ལག་ཏུ་ལེན་ཚུལ་འདིའོ།། འདིར་འཕགས་པ་སེང་གེ་སྒྲའི་གཟུངས་ཆོག་སློབ་
དཔོན་ཆེན་པོ་མཻ་ཏྲི་པའི་མན་ངག་ཇི་ལྟར་ལག་ལེན་དུ་བདར་བར་འདོད་པས། བསྙེན་པ། བསྒྲུབ་པ། ལས་སྦྱོར་གསུམ་ལས། དང་པོ་ནི། དགེ་སློང་ངམ། དགེ་ཚུལ་ལམ། ཁྱིམ་པ་

གདོན་
ཟ
༄༅། །ཞིག་ན་བསྙེན་གནས་ལ་གནས་ཏེ། བདག་ཉིད་སྟན་བདེ་བ་ལ་འདུག་ནས། སྐད་ཅིག་གིས་སྙིང་གར་ཨཾ་ལ་ཟླ་བ། དེའི་སྟེང་དུ་ཧྲཱིཿ དཀར་
7 དེའི་འོད་ཟེར་གྱིས་ཁམས་གསུམ་སྣང་བར་བྱས་ཏེ་འོག་མིན་དུ་སོང༌། བཅོམ་ལྡན་འདས་སེང་གེ་སྒྲ་འཁོར་བཞི་བླ་མ་སངས་རྒྱས་དང་བྱང་ཆུབ་
སེམས་དཔའ་ཐམས་ཅད་དང་བཅས་པ་མདུན་གྱི་ནམ་མཁར་བཛྲ་ས་མཱ་ཛཿ ཡིད་ཀྱིས་སྤྱན་དྲངས་ལ། སྤྱན་སྔར། བདག་གི་ལུས་དང་ལོངས་སྤྱོད་དང༌།
དུས་གསུམ་དགེ་བའི་དངོས་པོ་རྣམས། །སེམས་ཅན་ཀུན་གྱི་དོན་གྱི་ཕྱིར། །གུས་པས་དཀྱིལ་འཁོར་ལྷ་ལ་འབུལ། མཆོད། དཀོན་མཆོག་གསུམ་ལ་

བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང་། །སངས་རྒྱས་བྱང་ཆུབ་ཡིད་ཀྱིས་གཟུང༌། །སངས་རྒྱས་ཆོས་དང་ཚོགས་མཆོག་ལ། །བྱང་
འབྲུག་ཆུབ་བར་དུ་བདག་སྐྱབས་མཆི། །རང་གཞན་དོན་གཉིས་རབ་སྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་
ལུགས་བདག་གི་མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག ལན་གསུམ་གྱིས་སེམས་བསྐྱེད་བླངས་ཏེ་ཚོགས་ཞིང་རང་གནས་སུ་
ཆོས་
གཤེགས༑ སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སྡུག་བསྔལ་མེད་པའི་བདེ་བ་དང་མི་འབྲལ་མཛོད་
ཆེན་བར་གྱུར་ཅིག བདེ་སྡུག་གི་རྒྱུ་ཆགས་སྡང་ཉེ་རིང་དང་བྲལ་བའི་བཏང་སྙོམས་ཆེན་པོ་ལ་ཡུན་རིང་དུ་གནས་པར་གྱུར་ཅིག ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོ྅ཧཾ། བདག་མེད་པའི་རང་མོ།
བཞིན་སྟོང་པ་ཉིད་དུ་གྱུར། སྟོང་པའི་ངང་ལས། པཾ་ལས་པདྨ་འདབ་བཞི་ཟེའུ་འབྲུར་ཨཾ་ལས་ཟླ་བ། ཨ་དཀར་པོ་ལས་སེང་གེ་དཀར་མོའི་སྟེང་དུ་པཾ་ལས་པད་དཀར་ཟེའུ་འབྲུར་ཧྲཱིཿ དཀར་པོ་
592

།རྣམས་ཡོངས་སུ་གྱུར་པ་ལས། རྗེ་བཙུན་སེང་གེ་སྒྲ་ཟླ་ཤེལ་གྱི་མདངས་ཅན་ཕྱག་གཡོན་སར་བཙུགས་ཤིང་གཡས་པ་ཆོས་འཆད། དཀའ་ཐུབ་པའི་ཆ་ལུགས་༄༅།
འཛིན་པ། སྟག་ཤམ་ཅན། རྒྱལ་པོ་རོལ་པའི་སྟབས་ཀྱིས་བཞུགས་པའི་གཡས་ན་སྦྲལ་དཀར་པོས་དཀྲིས་པའི་རྩེ་གསུམ་དཀར་པོ། གཡོན་ན་པདྨ་ལངས་པའི་སྟེང་ན་འབར་བའི་རལ་གྲི་
འཕྱར་བའི་མདུན་དུ་མེ་ཏོག་གིས་གང་བའི་ཐོད་པ་དཀར་པོ། འོད་ཟེར་གྱི་སྤྲིན་གྱི་རྩེར་སངས་རྒྱས་ལྔ་རྣམ་པར་འཕྲོ་བ་གཡས་སུ་སྒྲོལ་མ་འཇིགས་པ་བརྒྱད་སྐྱོབ་ལྗང་སྔོན་ཕྱེད་དཀྱིལ་གྱིས་བཞུགས་
པ༑ རྒྱབ་ཏུ་ཡིད་བཞིན་གྱི་འཁོར་ལོ་དཀར་མོ་སྤྱན་བདུན་སྐྱིལ་ཀྲུང་གིས་བཞུགས་པ་གཉིས་ཕྱག་གཡས་མཆོག་སྦྱིན། གཡོན་ཨུཏྤལ་སྔོན་པོ་དང་དཀར་པོའི་སྡོང་བུ་འཛིན་པ། གཡོན་དུ་རྟ་
མགྲིན་རྩ་ཞལ་ཁྲོ་ཞིང་སྟེང་རྟ་ཞལ་ལྗང་ཞུར་རྟ་སྐད་དྲག་པོ་སྒྲོག་པ་གཡོན་བརྐྱང་གིས་བཞུགས་པ། གཡས་དབྱུག་ཐོ། གཡོན་ཐུགས་ཀར་སྡིག་མཛུབ། མདུན་དུ་ཆུ་བདག་བ་རུ་ཎ་དཀར་པོ་
༈ སྟོད་ལྷའི་གཟུགས་ལ་སྦྲུལ་གྱི་གདེང་ཀ་དགུ །སྨད་སྦྲུལ་མཇུག ཕྱག་ཐལ་མོ་སྦྱར་བའོ། །གཙོ་བོའི་ཐུགས་ཀར་ཨོཾ་ལས་ཟླ་བ། དེའི་སྟེང་དུ་ཧྲཱིཿ དཀར་པོ། དེའི་འོད་ཟེར་གྱིས་ཁམས་593

གསུམ་སྣང་བར་བྱས་ཏེ་འོག་མིན་དུ་སོང༌། བཅོམ་ལྡན་འདས་སེང་གེ་སྒྲ་འཁོར་བཞི་དབང་ལྷ་རིགས་ལྔ་དང་བཅས་པ་ཐམས་ཅད་མདུན་གྱི་ནམ་མཁར་བཛྲ་ས་མཱ་ཛཿ ཐུགས་རྗེས་སེམས་ཅན་
ཀྟྲི ཀུན་ལ་བྱེ་བྲག་མེད་པར་ཐུགས་རྗེར་མཛད་པ་ཡི། །འཕགས་པ་འཇིག་རྟེན་དབང་ཕྱུག་ཁྱོད་མཆོད་ཆུ་བོས་ཡིད་ནི་དག་བྱེད་དེ། །འབད་པ་དོན་ཡོད་གཅིག་པུར་མཐོང་ནས་བལྟ་བར་རེ་བ་བཅས་
ང་པ། །སྡིག་འཇོམས་དམ་བཅའ་བདག་ལ་འབྲས་ལྡན་མཛད་དུ་དེང་འདིར་གཤེགས་སུ་གསོལ། །ཛཿ ཧཱུཾ་བཾ་ཧོཿ དམ་ཚིག་པ་དང་གཉིས་སུ་མེད་པར་གྱུར། རིགས་ལྔས་རིན་པོ་ཆེའི་བུམ་པས་
དབང་བསྐུར། སྐུ་གང་དྲི་མ་དག ཆུ་ལྷག་མ་གྱེན་དུ་འཁྱིལ་བ་ལས་རལ་པའི་ཟུར་ཕུད་ལ་འོད་དཔག་མེད་ཀྱིས་དབུ་བརྒྱན་པར་གྱུར། མཆོད་ཡོན་ཕལ་ཆེར་མཆོད་ཡོན་བླ་རེ་དང༌། །མཆོད་
ཡོན་བཀོད་པའི་འོད་ཟེར་རབ་བཀྱེ་སྟེ། །མཆོད་ཡོན་སྣ་ཚོགས་རབ་ཏུ་བཀྲམ་བྱས་ནས། །བདག་ཉིད་ཆེན་པོ་འཁོར་བཅས་མཆོད་པར་བགྱི། །ཨོཾ་ལོ་ཀེ་ཤྭ་ར་ཨཧཱུྃ་པྲ་ཏཱིཙྪ་སྭཱཧཱ། དེ་བཞིན་དུ་
རིགས་བསྒྲེས་ནས། མེ་ཏོག པུཥྤ། བདུག་སྤོས། དྷཱ་པེ། མར་མེ། ཨཱ་ལོ་ཀེ དྲི་ཆབ། གཏྗེ། ཞལ་ཟས། ནི་ཝི་དྱེ། རོལ་མོ། ཤཔྟ། ཞལ་གཅིག་ཕྱག་གཉིས་སྐུ་མདོག་

སྐ༄༅། །དཀར། །སྤྱན་གསུམ་སེང་གེ་ལ་གནས་ཤིང་། །ནད་ཀུན་འཇོམས་བྱེད་བླ་མ་ནི། །སེང་གེ་སྒྲ་ལ་ཕྱག་འཚལ་ལོ།། དེ་ལྟར་བསྒོམས་པས་དུབ་ན་བཟླས་པ་བྱ་སྟེ། །སྙིང་
གའི་ས་བོན་གྱི་མཐར། ཨོཾ་ཨཱ་ཧྲཱིཿ སིདྷ་ནཱ་ད་ཧཱུཾ་ཕཊ་སྭཱཧཱ། ཞེས་བཟླ་དམིགས་པ་ནི། སྙིང་གར་རྡོ་རྗེའི་གདན་ལ་མི་བསྐྱོད་པ་དེའི་ཐུགས་ཀར་ས་བོན་སྔགས་འཕྲེང་དང་བཅས་པ་འོད་ཟེར་དུ་འབར་བས་
རང་གི་ལུས་གང༌། དེ་ནས་འོད་ཟེར་གྱི་སྣ་ལ་སངས་རྒྱས་ལྔ་བཞུགས་པ་དཔག་ཏུ་མེད་པས་ཕྱིར་སོང་འཇིག་རྟེན་གྱི་ཁམས་གང་། དེས་སྟེང་འོག་བར་གྱི་གདོན་ཐམས་ཅད་བཏུལ་ནས་སེམས་ཅན་
ཐམས་ཅད་བདེ་བ་ལ་བཀོད། སངས་རྒྱས་དང་བྱང་ཆུབ་སེམས་དཔའི་སྐ་གསུང་ཐུགས་ཀྱི་བྱིན་རླབས་ཐམས་ཅད་བསྡུས། བདག་ཉིད་ཀྱི་ལུས་ངག་ཡིད་ལ་ཐིམ་པས་ནུས་པ་དང་ལྡན་པར་བསམ་
མོ༑༑ ཕན་ཡོན། རིག་སྔགས་ཀྱི་སྙིང་པོ་འདི་ལན་ཅིག་བརྗོད་པས་སྡིག་པ་ཀུན་ལས་གྲོལ་བར་འགྱུར་རོ། །སྲིད་པ་ཉམ་ངར་འགྲོ་མི་འགྱུར། །ལུས་ལ་མཚོན་གྱིས་ཚུགས་མི་འགྱུར། །དགྲ་
༈ དང་ཆོམ་པོས་མི་ཚུགས་ཤིང༌། །ཀླུ་ལ་སོགས་པས་འཚེ་མི་འགྱུར། །རྟག་ཏུ་དཔལ་དང་ལྡན་པར་འགྱུར། །བུད་མེད་ལུས་སུ་མི་འགྱུར་ཞིང༌། །རྟག་ཏུ་སྐྱེ་བ་དྲན་པར་འགྱུར། །ཤི་ནས་བདེ་་

བ་ཅན་དུ་འགྲོ། ཞེས་གསུངས་སོ། །གཉིས་པ་སྒྲུབ་པ་ནི། ན་མོ་རཏྣ་ཏྲ་ཡཱ་ཡ། ན་མཿ ཨཱརྻ་ལོ་ཀེ་ཏེ་ཤྭ་རཱ་ཡ། བོ་དྷི་སཏྭ་ཡ། མ་ཧཱ་སཏཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨཾ་ཨ་ཀ་ཊེ་བི་ཀ་
ཊེ༑ ནི་ཀ་ཊེ། ཀ་ཊཾ་ཀ་ཊེ་ཀ་རོ་ཊེ་ཀ་རོ་ཊེ་བིར་ཡེ་སྭཱ་ཧཱ། འདི་གཟུངས་སོ། །དེའི་ཆོ་ག་ནི། ༀ་རེ་ཁེ་ཧཱུཾ་ཞེས་པས། བྲིས་སྐུ་ལ་སོགས་པ་གང་དུ་བཀྲམ་པའི་ཕྱོགས་དེ། རི་བོ་པོ་ཏ་ལའི་རྩེ་མོ་ན་རིན་པོ་ཆེའི་
བང་བ༴་ང་རིན་པོ་ཆེ་དང་། མུ་ཏིག་དང་། ནོར་བུ་དཔག་མེད་ཀྱིས་སྤྲས་པ། འོད་ཀྱིས་སྟོང་གསུམ་ཁྱབ་པ། མེ་ཏོག་དྲི་ཞིམ་པོ་སྣ་ཚོགས་ཀྱིས་ཀུན་ནས་བརྒྱན་པའི་ནང་དུ། པཾ་ལས་པདྨ་
འདབ་བཞི་ཟེའུ་འབྲུར་ཨཾ་ལས་ཟླ་བ། ཨ་དཀར་པོ་ལས་སེང་གེ་དཀར་མོའི་སྟེང་དུ་པཾ་ལས་པད་དཀར་ཟེའུ་འབྲུར་ཧྲཱིཿ དཀར་པོ་རྣམས་ཡོངས་སུ་གྱུར་པ་ལས། རྗེ་བཙུན་སེང་གེ་སྒྲ་ཟླ་ཤེལ་གྱི་
མདངས་ཅན་ཕྱག་གཡོན་སར་བཙུགས་ཤིང་གཡས་པ་ཆོས་འཆད། དཀའ་ཐུབ་པའི་ཆ་ལུགས་འཛིན་པ། སྟག་ཤམ་ཅན། རྒྱལ་པོ་རོལ་པའི་སྟབས་ཀྱིས་བཞུགས་པའི་གཡས་ན་སྦྲུལ་དཀར་
པོས་དཀྲིས་པའི་རྩེ་གསུམ་དཀར་པོ། གཡོན་ན་པདྨ་ལངས་པའི་སྟེང་ན་འབར་བའི་རལ་གྲི་འཕྱར་བའི་མདུན་དུ་མེ་ཏོག་གིས་གང་བའི་ཐོད་པ་དཀར་པོ། འོད་ཟེར་གྱི་སྤྲིན་གྱི་རྩེར་སངས་རྒྱས་ལྔ་

།རྣམ་པར་འཕྲོ་བ་གཡས་སུ་སྒྲོལ་མ་འཇིགས་པ་བརྒྱད་སྐྱོབ་ལྗང་སྔོན་ཕྱེད་དཀྱིལ་གྱིས་བཞུགས་པ། རྒྱབ་ཏུ་ཡིད་བཞིན་གྱི་འཁོར་ལོ་དཀར་མོ་སྤྱན་བདུན་སྐྱིལ་ཀྲུང་|༄༅།
གིས་བཞུགས་པ་གཉིས་ཕྱག་གཡས་མཆོག་སྦྱིན། གཡོན་ཨུཏྤལ་སྔོན་པོ་དང་དཀར་པོའི་སྡོང་བུ་འཛིན་པ། གཡོན་དུ་རྟ་མགྲིན་རྩ་ཞལ་ཁྲོ་ཞིང་སྟེང་རྟ་ཞལ་ལྗང་ཞུར་རྟ་སྐད་དྲག་པོ་སྒྲོག་པ་གཡོན་
བརྐྱང་གིས་བཞུགས་པ། གཡས་དབྱུག་ཐོ། གཡོན་ཐུགས་ཀར་སྡིག་མཛུབ། མདུན་དུ་ཆུ་བདག་བ་རུ་ཎ་དཀར་པོ་སྟོད་ལྷའི་གཟུགས་ལ་སྦྲལ་གྱི་གདེང་ཀ་དགུ །སྨད་སྦྲུལ་མཇུག ཕྱག་
ཐལ་མོ་སྦྱར་བའོ། །གཙོ་བོའི་ཐུགས་ཀར་ཨོཾ་ལས་ཟླ་བ། དེའི་སྟེང་དུ་ཧྲཱིཿ དཀར་པོ། དེའི་འོད་ཟེར་གྱིས་ཁམས་གསུམ་སྣང་བར་བྱས་ཏེ་འོག་མིན་དུ་སོང་། བཅོམ་ལྡན་འདས་སེང་གེ་སྒྲ་
འཁོར་བཞི་དབང་ལྷ་རིགས་ལྔ་དང་བཅས་པ་ཐམས་ཅད་མདུན་གྱི་ནམ་མཁར་བཛྲ་ས་མཱ་ཛཿ ཐུགས་རྗེས་སེམས་ཅན་ཀུན་ལ་བྱེ་བྲག་མེདཔར་ཐུགས་རྗེར་མཛད་པ་ཡི། །འཕགས་པ་འཇིག་རྟེན་
ཁྭཱདབང་ཕྱུག་ཁྱོད་མཆོད་ཆུ་བོས་ཡིད་ནི་དག་བྱེད་དེ། །འབད་པ་དོན་ཡོད་གཅིག་པུར་མཐོང་ནས་བལྟ་བར་རེ་བ་བཅས་གྱུར་པ། །སྡིག་འཇོམས་དམ་བཅའ་བདག་ལ་འབྲས་ལྡན་མཛད་དུ་དེང་འདིར་

གཤེགས་སུ་གསོལ། །ཛཿ ཧཱུཾ་བཾ་ཧོཿ དམ་ཚིག་པ་དང་གཉིས་སུ་མེད་པར་གྱུར། རིགས་ལྔས་རིན་པོ་ཆེའི་བུམ་པས་དབང་བསྐུར། སྐུ་གང་དྲི་མ་དག ཆུ་ལྷག་མ་གྱེན་དུ་འཁྱིལ་བ་ལས་རལ་
པའི་ཟུར་ཕུད་ལ་འོད་དཔག་མེད་ཀྱིས་དབུ་བརྒྱན་པར་གྱུར། དེའི་སྤྱན་སྔར། ལྕི་བ་ས་ལ་མ་ལྷུང་བས་སོ་སོར་མ་འདྲེས་པར་མནྜལ་བརྒྱད་བྱས་ཏེ། མནྜལ་རེ་རེ་ལ་མེ་ཏོག་ཚོམ་བུ་ལྔ་ལྔ་བཀྲམ་སྟེ། མེ་ཏོག་དང་། བདུག་པ་
དང་༑ སྤོས་དང་། འཕྲེང་བ་དང་། ཕྱེ་མ་རྣམས་ཀྱིས་མཆོད་ནས། གཟུངས་བཞིན་དུ་བསྟོད་པ་བྱའོ། །མཎྜལ་རེ་རེ་ལ་གཟུངས་ལན་བཅུ་གསུམ་བཅུ་གསུམ་གྱི་བར་དུ་བཟླས་ལ་ལྕི་བ་དེ་བསྡུས་ཏེ། ལྕི་བ་ལྷག་མ་ལའང་སྔགས་ཤིང་ནད་པ་ལ་
བྱུགས་ན་ནད་ཐམས་ཅད་ཉེ་བར་ཞི་བར་འགྱུར་རོ། །ལྷ་དང་ཀླུ་ལ་སོགས་པའི་དུག་གི་ནད་ཐམས་ཅད་ཞི་བར་འགྱུར་རོ། །གཏོར་མ་ཨོཾ་ཨཱཿ ཧཱུྃ གིས་བདུད་རྩིར་བྱིན་གྱིས་བརླབས་པ་སྙིང་པོའི་མཐར་བ་ལིཾ་ཏ་བཏགས་པ་འབུལ། བདག་གིས་
འཇིག་རྟེན་མ་ལུས་ཉེས་པ་བྱང་གྱུར་ལེགས་པའི་ལམ་ལ་མ་བཀོད་ཇི་སྲིད་པ། །ཡང་དག་དོན་ཕྱིར་བདག་ནི་བྱང་ཆུབ་མཆོག་ཏུ་དེ་སྲིད་འགྲོ་བར་མི་བྱ་ཞེས། །གང་གིས་ཁམས་གསུམ་འདི་དག་
ལ་ནི་སེང་གེའི་སྒྲ་ཆེན་གསལ་བར་བསྒྲགས་གྱུར་པ། །བཅོམ་ལྡན་ཁྱོད་ཀྱི་འགྲོ་དོན་དུས་བབས་བདག་གིས་བསམ་པ་ཐམས་ཅད་འགྲུབ་པར་མཛོད།། ཅེས་གསོལ། ལས་སྦྱོར་ལ། གདོན་འགྲོལ་

།དང་། ལས་སྣ་ཚོགས་གཉིས། དང་པོ། གདོན་འགྲོལ་བྱ་བར་འདོདཔས། དཀྱིལ་འཁོར་བཅའ་བ། ལྷའི་རྣལ་འབྱོར། ཀླུ་ལ་མཆོདཔ། གདོན་མཆོད། བཀྲུ་བ་དང་། བྱབ་པ། དབང་བསྐུར་བ་༄༅།
2uu དང་༑ བསྲུང་བ་དང༌། ཤིས་བརྗོད་དགུ་ལས། དང་པོ། སྣུམ་པའི་ས་ལ་བ་དམར་པོའི་ལྕི་བ་སར་མ་ལྷུང་བ་བླངས། དེས་བྱུག་པའི་ཚོན་སྣ་ལྔས་དཀྱིལ་འཁོར་རྒྱར་འདོམ་གང༌། དབྱིབས་གཞལ་ཡས་ཁང་སྤྱི་དང་མཐུན་ཁྱམས་ཆུ་
རིས༑ དབུས་སུ་པདྨ་འདབ་མ་བཞི་པ་གེ་སར་དང་བཅས་པ་ལྷ་མཚན་བཀོད། དེའི་ཁར་མཉྫི། དེའི་ཁར་བུམ་པ་ལྔ། སེང་ལྡེང་གི་ཕུར་བུ་ལྔ། མདའ་དར་བཞི་བཤམས། ཁྱམས་ཀྱི་ཤར་ལྷོར་སེང་ལྡེང་དང་རྒྱ་ཤུག་གི་མེ་སྣོད། དབང་ལྡན་
དུ་ཆུ་སྣོད། རྨ་བྱའི་སྒྲོ་དང༌། གཟུགས་མོ་བྱི་ཐུར། མེ་ལོང་གསུམ་ཁོང་གི་དུག་འདོན་པ་དང་། སྨ་ཤད་ཕྱིར་མི་བཟློག་པའི་ཕྱིར། ཀླུའི་གཟུགས་སྣ་ཚོགས་ཆུ་སྣོད་དུ་བཀོད། མེ་ཏོག་ལ་སོགས་པ་མཆོད་པ། གདུགས་རྒྱལ་མཚན་འཕྲེང་
བ༑ ཚངས་སྐུད་ཀླུ་སྨན། སྲོག་ཆགས་ཡིད་དུ་འོང་བའི་གཟུགས་གཏེར་གྱི་བུམ་པ་རྣམས་ཀླུ་མཆོད་པའི་རྫས་སུ་བཀོད། དེ་ནས་དཀྱིལ་འཁོར་དེར་ནད་པ་གཞུག ཚོན་སྐུད་སྣ་ལྔས་དེ་དང་། ཀླུ་གཟུགས་རྣམས་ཀྱི་བར་དྲ་བ་བྲེས། གཉིས་
ཤཱཿ པ༑ དེ་ནས་སློབ་དཔོན་བདག་བསྐྱེད་དང་མདུན་བསྐྱེད་བུམ་བཟླས་བྱ། གསུམ་པ། དེ་ཚར་བ་དང་མདུན་གྱི་ཀླུ་གཟུགས་རྣམས་ཀླུའི་རྒྱལ་པོ་བརྒྱད། ཀླུ། ས་བདག་གཉན་བསམ་གྱིས་མི་ཁྱབ་པས་བསྐོར་བར་༔

བསམ་ལ། གདེང་ཀ་ནོར་བུ་འབར་བའི་འོད་ཀྱིས་ནི། །ས་འོག་མུན་པ་མ་ལུས་སེལ་བྱེད་ཅིང༌། །བསྟན་ལ་རབ་དགའ་མཐུ་སྟོབས་བསམ་མི་ཁྱབ། །ཀླུ་རྒྱལ་འཁོར་བཅས་གནས་འདིར་
ཤྲཱྀ གཤེགས་སུ་གསོལ། །ཨོཾ་བ་རུ་ཎ་ཨཱ་གཙྪ་ཡ་ཨཱ་གཙྪ་ཡ། མ་ཧཱ་ནཱ་ག་ཀི་ས་ཏི་སརྦ་བྷུར་ཕུ་ཕུ་ཕུ་སྭཱ་ཧཱ། ཞེས་སྤྱན་དྲངས། ༀ་བྷ་ག་བི་ཏ། ཤྲུ་ཏིསྨྲི་ས་མ་བ་ཏི། ས་ར་མ་ཏི་སིངྒྷ་སྭཱ་
ཧཱ༑ ཞེས་གཉིས་སུ་མེད་པར་བསྟིམ། ཨོཾ་བྷཀྵ་བྷཀྵ། ས་མ་ཡ་ཏིཥྛ། ཛ་ཧཱུཾ་ཕཊ་སྭཱཧཱ། ཨོཾ་ཨད་པྲ་ཏི་ཧཱུཾ་ཕཊ། པྲི་ཏི་ཀ་ར་ཧཱུཾ་ཕཊ། དམ་བཞག་བྱ། དེ་ནས་མཆོད་པ་རྣམས་ཡིད་ཀྱིས་ཀླུ་རྣམས་
དགྱེས་པའི་མཆོད་སྤྲིན་བསམ་གྱིས་མི་ཁྱབ་པར་བསམ་ནས། མེ་ཏོག་སྤོས་དང་བྱུག་པ་དང༌། །མར་མེ་ཞལ་ཟས་སྒྲ་སྙན་དང༌། །གདུགས་དང་རྒྱལ་མཚན་མེ་ཏོག་འཕྲེང་། །ཚངས་པའི་སྐུད་པས་མཉེས་
པར་བྱ། །རྩ་བ་ལོ་མ་སྡོང་བུ་དང༌། །མེ་ཏོག་འབྲས་བུ་སྨན་གྱི་ཚོགས། །སྲོག་ཆགས་ཡིད་འོང་གཟུགས་ཀྱིས་མཆོད། །ཨོཾ་ཨཱཿ ཧཱུཾ། ཨོྃ་བ་ལིནྟ་བྷུཉྫཛི་བ། པུཥྤ། དྷུ་པཾ་ཧཱུཾ་སརྦ་ཨ་མྲྀ་
ཏེ་ཧཱུཾ། ཨ་པ་ཏ་ལི། ཧཱུྃ་ཧཱུྃ་ཧཱུྃ་ཛ་སྭཱ་ཧཱ། ཨོཾ་ཆེན་པོའང་ཆུང་ངུ་གང་དག་གིས། །ལུས་ལ་མངོན་པར་གནོད་གྱུར་པའི། །ནད་དེ་ཉེ་བར་ཕྱུང་ནས་སུ། །ཀླུ་རྣམས་རང་གི་གནས་སུ་

༄༅། །དེངས། །བཅོམ་ལྡན་འདས་འཇིག་རྟེན་དབང་ཕྱུག་སེང་གེ་སྒྲ་ལ་ཕྱག་འཚལ་ལོ། །ཀླུ་རྒྱལ་པོ་བ་རུ་ཎ་ལ། ཀླུ་རྒྱལ་པོ་ཏཀྵ་ཀཱ་ལ། ཀླུའི་རྒྱལ་པོ་མཐའ་ཡས་
╚ ལ༑ ཀླུའི་རྒྱལ་པོ་པདྨ་ལ། ཀླུ་རྒྱལ་པོ་པདྨ་ཆེན་པོ་ལ། ཀླུ་རྒྱལ་པོ་དུང་སྐྱོང་ལ། ཀླུའི་རྒྱལ་པོ་རིགས་ལྡན་ལ།ྋ ཀླུ་རྒྱལ་པོ་དགའ་བོ་ལ། ཀླུ་རྒྱལ་པོ་ནོར་རྒྱས་ལ། ཨོཾ་བ་རུ་ཎཱ་ཡ་སྭཱ་
ཧཱ༑ ཨཻ་ཨ་ནནྟཱ་ཡ་སྭཱ་ཧཱ། ཨོཾ་བཱ་སུ་ཀ་ཡེ་སྭཱ་ཧཱ། ཨོཾ་ཏཀྵ་ཀཱ་ཡ་སྭཱ་ཧཱ། ཨོཾ་ཀརྐོཊཱ་ཡཾ་སྭཱ་ཧཱ། ཨོཾ་པདྨེ་ཡ་སྭཱ་ཧཱ། ཨོཾ་པདྨ་མ་ཧཱ་ཡ་སྭཱ་ཧཱ། ཨོཾ་ཤངྑ་པཱ་ལཱ་ཡ་སྭཱ་ཧཱ། ཨོཾ་ཀུ་ལི་ཀ་ཡ་སྭཱ་
ཧཱ༑ ཞེས་ལན་ཉི་ཤུ་རྩ་གཅིག་བཟླས། བཞི་པ། དེ་ནས་ཆ་གསུམ་གཏོར་མ་བཏང་། ལྔ་པ། དེ་ནས་བུམ་པ་ལྔའི་ཆུ་ལས་དུམ་ཞིག་སྣོད་གཅིག་ཏུ་བསྡུས། དེས་སེང་གེ་སྒྲ་གཙོ་འཁོར་དང་སངས་རྒྱས་བྱང་སེམས་ཐམས་ཅད་ལ་ཁྲུས་གསོལ་
བར་མོས་པས། དེ་བཞིན་གཤེགས་པ་རྣམས་དང་དེ་སྲས་ལ། །རིན་ཆེན་བུམ་པ་མང་པོ་སྤོས་ཀྱི་ཆུས། །ཡིད་འོང་ལེགས་པར་བཀང་བའི་གླུ་དང་ནི། །རོལ་མོར་བཅས་པ་དུ་མས་སྐུ་ཁྲུས་
༈གསོལ༑ །དེ་དག་སྐུ་ལ་མཚུངས་པ་མེད་པའི་གོས། །གཙང་ལ་དྲི་རབ་བསྒོས་པས་སྐུ་ཕྱིའོ།། ཞེས་རྟེན་ལཁྲུས་གསོལ་བའི་ཆུ་སླར་བུམ་པར་བསྡུས་ལ་བསྒྲུབ་བྱ་བཀྲུ་བ་ནི། འདི་ནི་སྦྱིན་པའི་རང་བཞིན་

ཆུ༑ །སེར་སྣའི་དྲི་མ་དག་བྱེད་ཅིང༌། །གཏོང་བ་དྲི་ཡི་ལེགས་བསྒོས་ཆུ། །ཁྲུས་ལེགས་མཛད་ཀྱིས་ཁྲུས་བགྱིའོ། །གཟུངས་དང༌། ཆེ་གེ་ཞེས་བྱ་བའི་ཚེ་འཁོར་བ་ཐོག་མ་མེད་པ་ནས
བསགས་པའི་སྡིག་པ་དང་སྒྲིབ་པ་ཐམས་ཅད་དང༌། ཁྱད་པར་དུ་ཡང་། ཉོན་མོངས་པ་སེར་སྣའི་དྲི་མ་ཐམས་ཅད་བྱང་ཞིང་དག་ནས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་ཏེ་མྱུར་དུ་མངོན་
པར་རྫོགས་པར་འཚང་རྒྱ་བར་གྱུར་ཅིག དེ་བཞིན་དུ་རིགས་བསྒྲེས་ནས། འདི་ནི་ཚུལ་ཁྲིམས། ཁྲིམས་འཆལ། འདི་ནི་བཟོད་པའི། ཁོང་ཁྲོའི་སོགས། འདི་ནི་བརྩོན་འགྲུས། ལེ་ལོའི
སོགས༑ འདི་ནི་བསམ་གཏན། རྣམས་གཡེང་སོགས། འདི་ནི་ཤེས་རབ། ཤེས་འཆལ་སོགས། ཞེས་བུམ་པའི་ཆུས་སྡིག་སྒྲིབ་ནག་འདུར་འདུར། གདོན་ཐམས་ཅད་སྡིག་པ་དང་སྦལ་ལྕོང་
སྦྲུལ་འབུ་སོགས་སྲོག་ཆགས་ཀྱི་རིགས་སུ་འཐོན་ནས་སྣོད་དེར་ཞུགས་པར་བསམ། བསྒྲུབ་བྱ་བཀྲུས་པའི་ཁུ་བ་སྣོད་གཅིག་ཏུ་བཞག་གོ དྲུག་པ། སེང་ལྡེང་དང་རྒྱ་ཤུག་གི་མེ་ཐབ་ཨཾ་ཨ་བིགྷནྟ་ཀྲིཏ་ཧཱུཾ་གིས་
བསཾངས༑ ཨོཾ་ཨསྣེ་ཡ་ཨ་ཏི་བྱ། ཨ་བྷི་ས་མ་ཡ་བི་ཤ། མ་ཧཱ་ཤྲཱི་ཡེ་ཧ་བྱ། ཀ་བྱ་མ་ཧཱ་ན་ཡེ་སྭཱ་ཧཱ། ཞེས་ཤར་ལྷོ་ནས་དྲང་སྲོང་མེ་ལྷ་སྤྱན་དྲངས་ཤིང་དེར་བཞུགས་པར་བསམ། དངོས་སུ་མེ་སྤབཻ ཨོཾ་པཱ་བ་ཀ་༔

༄༅། །ཨགྣི་ཡ། ཤཱནྟིཾ་ཀུ་རུ་སྭཱ ཧཱ། མརཁུ་ཕུལ། དེ་ནས། ཨོཾ་ཏཱ་རེ་ཏུཏྟ་རེ་ཏུ་རེ་སྭཱ་ཧཱ། ཨོཾ་ཨ་ཀ་ཊེ་བི་ཀ་ཊེ་ནི་ཀ་ཊེ་ཀ་ཊཾ་སྭཱ་ཧཱ། ཞེས་བཟླས། ནདཔའི་ནད་གདོན་ཐམས་ཅད་དོན་
ནས་ཏིལ་གྱི་ཕུང་པོ་ལ་ཐིམ་པར་བསམ་ཞིང་། དེ་དང་ཚོན་སྐུད་ལྔ་གྲིས་དུམ་བུ་རེ་བཅད། ཐམས་ཅད་ལྷག་མེད་པར་མེ་ལྷའི་ཞལ་དུ་སྔགས་འདིས་འབུལ། ཨོཾ་ཨ་ཧྲཱིཿ ཧཱུཾ་སྭཱ་ཧཱ། ཕུ་ཧྲཱིཿ ཨོཾ་སིདྷནཱ་ད་ཧཱུྃ་ཕཊ་ཕཊ། ནཱ་ག་དུ་པ་ལི་
མཱ་ར་ཡ་ཕཊ། ཛྭ་ལ་ཛྭ་ལ་ཧཱུཾ་ཕཊ། ཅེས་བསྒྲུབ་བྱའི་ལོ་གྲངས་ཕུལ། དེ་ནས་མདའ་དར། རྨ་བྱའི་སྒྲོ། གཟུང་མོ་བྱི་ཐུར། རྨ་ཤད། མེ་ལོང་རྣམས་ཀྱིས་བྱབ་ཅིང་། ཧྲཱིཿ ནཱ་ག་ལེ་ལེ། ནཱ་ག་དུམ་པ་ལེ་ལེ། ནཱ་ག
ཕུཏ་ཕུཏ་ཧ་ལེ་ཧ་ལེ། ཧཱ་ལ་ཧཱ་ལ། སྤུ་ཊ་སྤུ་ཊ་ནཱ་ག་ཁྲོལ་ཁྲོལ་ཤིག་ཤིག་སྭཱཧཱ། ཀླ་དང་ལོག་འདྲེན་ཐམས་ཅད་ཀྱི་ཡིད་ཀྱི་དུག་དང༌། མཐོང་བའི་དུག་དང་། བཅིང་བའི༴ ཁ་རླངས་
ཀྱི༴ རེག་པའི་དུག་དང༌། དུག་ཐམས་ཅད་ཕུཏ་ཅིག་སྭཱ་ཧཱ། དུག་འདིར་མ་འདུག་ཅིག སྦྱིན་པར་བྱེད་པའི་གནས་སུ་སོང་ཞིག འཛིན་མའི་གན་དུ་སོང་ཞིག མེའི་ནང་དུ་སོང་ཞིག ཆུ་
བྷཾ་ནང་དུ་སོང་ཞིག་ཞི་བར་གྱུར་ཅིག་སྭཱ་ཧཱ་ཞེས་བརྗོད། ཚིག་དེ་འཕགས་པ་དང་ཀླུའི་རྒྱལ་པོ་བ་རུ་ཎས་བརྗོད་པས། ཐམས་ཅད་དེའི་བཀའ་ལས་མི་འདའ་བས་བསྒྲུབ་བྱ་ལ་གནོད་པའི་བསམ་པ་བསྐུམ་སྟེ་རང་རང་གི་གཟུགས་ལ་ཞུགས་པར་

བསམ༑ བསྒྲུབ་བྱ་བཀྲུ་བའི་ཆུ་དེ་ནས་ཀླུ་གཟུགས་རྣམས་ཀྱི་ཁར་ཅུང་ཟད་བླུག་ཐིགས་པ་རེ་མེ་ནང་དུ་བླུགས་པས་ནད་ཐམས་ཅད་མེ་ལྷའི་ཞལ་དུ་སོང་བར་བསམ། བདུན་པ་བསྒྲུབ་བྱ་སེང་གེ་སྒྲར་བསྐྱེད་ལ། ཐུགས་ཀ་ནས་སྤྲོས་པའི་འོད་
ཟེར་གྱི་ལྕགས་ཀྱུས་དེ་བཞིན་གཤེགས་པ་ལྔ་བཀུག དེ་དག་གིས་དབང་བསྐུར་བར་བསམ་ཏེ། ཤར་གྱི་བུམ་པ་བླངས་ནས། འདི་ནི་མེ་ལོང་ཡེ་ཤེས་ཆུ། །ཉོན་མོངས་ཞེ་སྡང་སྦྱོང་བྱེད་ཅིང༌། །རྣམ་
ཤེས་ཕུང་པོ་རྣམ་དག་ནས། །མི་བསྐྱོད་རྡོ་རྗེའི་སྐ་ཐོབ་ཤོག ཨཾ་སརྦ་ཏ་ཐཱ་ག་ཏ་བཛྲ་ཀ་ལ་ཤ་ཨབྷི་ཥིཉྩ་ཧཱུཾ། འདི་ནི་མཉམ་ཉིད། ང་རྒྱལ། ཚོར་བའི། རིན་ཆེན་འབྱུང་གནས། རཏྣ་ཀ་
ལ་ཤ༴ ཏཱཾ། འདི་ནི་སོར་རྟོག འདོད་ཆགས། འདུ་ཤེས། སྣང་བ་མཐའ་ཡས། པདྨ་ཀ་ལ་ཤ༴ ཧྲཱིཿ བྱ་གྲུབ། ཕྲག་དོག འདུ་བྱེད། དོན་ཡོད་གྲུབ་པའི། ཀརྨ་ཀ་ལ་
ཤ༴ ཁཾ། དབུས་ཀྱི་བུམ་པ། ཆོས་དབྱིངས་ཡེ་ཤེས། གཏི་མུག གཟུགས་ཀྱི། རྣམ་པར་སྣང་མཛད། བུདྡྷ་ཀ་ལ་ཤ༴ བྷཾ། ཞེས་རིགས་ལྔས་དབང་བསྐུར་རོ། །བརྒྱད་པ། རྡོ་རྗེ་གནས་ལྔར་
རེག་ཅིང༌། ན་མོ་རཏྣ་ཏྲ་ཡཱ་ཡ། ན་མོ་ཧ་ཡ་ཤྲཱི་བཱ་ཡ། ན་མོ་ལོ་ཀེ་ཤྭ་རཱ་ཡ། ཨོཾ་ཧྲཱིཿ ཏདྱ་ཐཱ། ཀུ་ལུ་ཡུ་ལུ། ནཱི་ལ་ཀཎྛ། ཧུ་ལུ་ཧུ་ལུ། ཏིཥྛ་ཏིཥྛ། བན་དྷ་བན་དྷ། མཱ་ར་ཡ་མཱ་ར་རྩ་

༄ ༅། །ཡ། ཧཱ་ཧཱ་ཧཱ་ཧཱ། བཛྲ་ཀྲོ་དྷ་ཧ་ཡ་གྲྭ་བ་ཧྲཱིཿ ཧཱུྃ་ཕཊ། ཅེས་རྟ་མགྲིན་གྱི་སྔགས་རིང་གིས་སྲུངས། ཀླུ་དང་གདོན་ཐམས་ཅད་ཀྱི་ཡིད་ཀྱི་དུག་ཐམས་ཅད་ལས་སྲུངས་ཤིག་
རཀྵ་རཀྵ། དེ་བཞིན་དུ་མཐོང་བའི། བཅིངས་པའི། ཁ་རླངས་ཀྱི། རིག་པའི་དུག་ཐམས་ཅད་ལས་རཀྵ་རཀྵ། དེ་ནས་སྲུང་སྐུད་བཏགས། དགུ་པ། མེ་ལོང་ཡེ་ཤེས་རྒྱ་མཚོ་ཆེན་པོ་ཡིས།།
ཞེས་བཀྲ་ཤིས་རྫས་བརྒྱད་སྦྱིན། གཉིས་པ་ནི། བསྙེན་གནས་ལ་ནི་གནས་གྱུར་ནས། །དཀོན་མཆོག་རྗེས་དྲན་སེམས་བསྐྱེད་ནས། །བུམ་ཆུ་དག་པས་ལས་སྒྲིབ་སེལ། །ལུས་ངག་སེམས་ཀྱི་དག་པ་འཐོབ། །ཕ་རོལ་ཕྱིན་དྲུག་གནས་འགྱུར་
ཞིང་༑ །སངས་རྒྱས་སེམས་ཅན་མཁྱེན་པར་འགྱུར། །ཏིང་འཛིན་ཐམས་ཅད་མངོན་དུ་འགྱུར། །བུ་མོ་གཞོན་ནུས་བཀལ་བ་ཡི། །སྐུད་པ་དཀར་པོ་གསུམ་བསྒྲིལ་ལ། །བཟླས་བརྗོད་ཉི་ཤུ་བརྒྱད་བྱས་ནས། །མགུལ་དུ་བཏགས་ན་ནད་ལས་
དགྲོལ༑ །ནད་ལ་ཕན་པའི་སྨན་རྣམས་ལ། །གཟུངས་སྔགས་བཟླས་ཤིང་བཏབ་གྱུར་ན། །ནད་རྣམས་ཀུན་ལས་གྲོལ་བར་འགྱུར། །ཆུ་ལ་གཟུངས་སྔགས་མང་བཟླས་ན། །ཀླུ་ནད་ཁོང་དུ་སེལ་བར་འགྱུར། །ལོ་ཏོག་ཟ་བ་ཁ་འཆིངས་ན། །
༗ བྱེ་མ་ས་དང་ཐལ་བས་སྲེལ། །ཧ་ཅང་ཆར་པ་ཆེས་པ་ན། །ལྷ་ལ་ཕུལ་བའི་སྙིང་པོ་ལ། །ཁམ་ཕོར་གསར་པའི་ནང་དུ་ཡང༌། །མེ་ཏོག་གཙང་མ་བླངས་ནས་ནི། །བསྲེགས་ན་ཆར་པ་འཆད་པར་འགྱུར། །སེར་བ་དྲག་པོ་འོང་བ་ནི། །ཐལ་ཆེན་605

ཡུངས་ཀར་བཟླས་བརྗོད་ཀྱིས། །སེར་བ་ཉ་ལྕིབས་ལྕུག་མ་དང༌། །ཕོན་པོ་བཏགས་དེ་བཙུགས་གྱུར་ན། །སེར་བ་འཆད་པར་འགྱུར་བ་ཡིན། །བུས་པ་གདོན་གྱིས་འཇིགས་པ་ལ། །འགིའུ་ཝཾ་གིས་ནི་སྲུང་འཁོར་བྲི། །ཡུངས་ཀར་དག་དང་
བཅས་ཏེ་གདགས། །བུས་པ་གདོན་དང་ནད་ལས་ཐར། །ལམ་དུ་ཞུགས་ཏེ་འགྲོ་བ་ན། །ཐུ་བ་གཡས་པའི་གོས་ཀྱི་གྲྭར། །བཟླས་པ་བདུན་བྱས་མདུད་པ་བོར། །སོང་ན་བདེ་ཞིང་དོན་ཡང་འགྲུབ། །རྟ་ལ་སོགས་པའི་ཕྱུགས་རྣམས་ལ། །ཆུ་
དང་ཡུངས་ཀར་བཅས་པ་ལ། །བཟླས་ནས་གཏོར་ན་བདེ་བར་འགྱུར། །མི་ནད་ཕྱུགས་ནད་ཐམས་ཅད་ལ། །ཡུངས་ཀར་དང་ནི་བུམ་པའི་ཆུས། །བཀྲུ་ཞིང་བཏགས་ན་མི་ནད་ནི། །ཨསྨ་རི་ཡི་གཟུང་སེལ་ལྟར། །ལས་རྣམས་ཐམས་ཅད་
འགྲུབ་པར་འགྱུར། །ཞེས་སོ། །གཞན་དུ་དབང་བསྐུར་ན། གསོལ་བཏབ། སྐྱབས་སེམས་སྦྱིན། ཁྲུས་བྱས། དབང་བསྐུར་བ་དང༌། བཀྲ་ཤིས་ཀྱི་རྫས་གཏད་པ་རྣམས་ཡིན་ནོ། །དེ་ལྟར་འཕགས་པ་སེང་གེའི་སྒྲའི་རྒྱུད་གཟུངས་ཇི་ལྟ་བར་
བསྒྲིགས་པའི་ཆོ་ག་འདི་ཡང་སྣ་ཕུ་ཆོས་ལུང་པ་ཆོས་རྗེ་ངག་དབང་འཕྲིན་ལས་རྒྱ་མཚོས་བསྐུལ་བའི་ངོར་པདྨ་དཀར་པོས་སྦྱར་བ་ཡིན་ནོ།། །།མངྒལཾ།། །སྤར་བྱང་སྨོན་ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི།
ལེགས་བྱས་ཟླ་བའི་འོད་དཀའ་བསིལ་རྡུལ་གྱིས། །མ་རིག་མུན་སྟུག་གདུངབ་གཏན་བཅོམ་ནས། །རྣམ་མཁྱེན་ཉམས་དགའི་གྲོང་གི་དཔལ་སྤྱོད་ཤོག །ལེགས་བྱས་སྣང་བའི་ཕོ་ཉས་ཁྱུང་སྔོན་

།སྐྱེས། །དད་སྟོབས་མཐོ་རིས་འཛིན་གྱིས་ཉེར་དྲངས་པས། །མཁྱེན་གཉིས་འོད་སྟོང་འབར་བའི་ཕྲིན་ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་༄༅།
རྨད༑ །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་རྒུ་འཇོ་བའི་བསམ་འཕེལ་དབང་། །དད་གསུམ་རྒྱལ་མཚན་ཏོག་ཏུ་ལེགས་བཀོདཔས། །ཐུབ་བསྟན་རྣམ་པར་རྒྱལ་
བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་རྡུལ་བརྩེགས་སྤོར། །ཟབ་དོན་ཆོས་མཛོད་རྣམ་རྒྱལ་གནྡྷོ་ལར། །འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་
གསུངས་གདམ་ཟབ་དུནྡྷ་བྷིའི་སྒྲ་དབྱངས། །ཆོས་སྐའི་རིང་བསྲེལ་ཟད་མེད་སྲིད་མཐའི་བར། །མི་ཟད་འཇོ་བའི་རྣམ་དཀར་ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་
ནས༑ །ཀུན་ཀྱང་དབš་བཅུའི་དཔལ་སྤྱོད་རྒྱུར་གྱུར་ཅིག། །ཅེས་མཆོག་གཟིག་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་
འགྲོལ་བཞིན༑ །མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོ་ཡིས། །གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། །དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་

བང་མཛོད་ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་བསྐྲུན་ཞིང་། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་
མེད་རྒྱལ་བའི་བསྟན་རྣམས་ཕྱོགས་བཅུ་ཡི། །ཡངས་པའི་འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་བས་སྐུ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་
མཛོད་ཅིག།། ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་གླིང་གི་གྲལ་མཐའ་པ་ཤཱཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།། །།

