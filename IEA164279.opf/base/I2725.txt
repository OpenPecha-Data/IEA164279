༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2725
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogsgnyisrgyamtsho, ed.
Descriptor
OriginalPublication
Place
[kathmandu]
Publisher
drukpakagyuheritageproject
Date
[200?]
TotalVolumes 101
CurrentVolume(ofTotal) 68
NumberofTBRCIntroductoryPages 2
NumberofIntroductoryPages 2
NumberofTextPages 556
TBRCScanningInformation ScannedbyM/sSatluj SitiEnterprises, 63-FSujanSinghPark,
NewDelhi,India, fortheTibetanBuddhistResourceCenter, 115
5thAve. 7thFloor,NewYork,NY 10003 USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

།དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ ྅༽པའི་ནང་བཞུགས་པ་ལ། ཐུབ་ལྔའི་རྩ་བ་ཆོས་
རྗེ་རས་པའི་གསུང༌། རྣལ་འབྱོར་ལོ་རས་ཀྱི་ཅུང་ཟད་རྒྱས་པར་ཕྱེ་བ་ལ་ལྡེབ། ༡༥ 1-30 ཐུབ་ལྔའི་བཀའ་ཚོམས་དཔལ་དབུ་རི་པའི་གསུང་ལ་ལྡེབ། ༡༥ 31-60 གཉེན་པོ་རྐྱེན་
ཐུབ་ཀྱིས་ཞལ་གདམས་ལ་ལྡེབ། ༧ 61-74 རྗེ་ལོ་རས་ཀྱིས་མཛད་པའི་ངེས་འབྱུང་ཆོས་ལྔའི་རྩ་བ་ལ་ལྡེབ། ༣༥ 75-144 རྗེ་ལོ་རས་ཀྱིས་མཛད་པའི་ཐུན་བཞིའི་ཉམས་ལེན་ལ་
ཟླལྕེབ། ༡༧ 145-178 ཁྲིད་ཆེན་བརྒྱད་ཀྱི་རྩ་བ་རྗེ་རྒོད་ཚང་པས་མཛད་པ་ལ་ལྡེབ༑ ༦ 179-190 ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་གྱི་ཁྲིད། གནད་ཀྱི་ཡི་གེ་དང་བཅས་པ་རྗེ
རྒོད་ཚང་པས་མཛད་པ་ལ་ལྡེབ། ༧ 191-204 དག་སྣང་ཞིང་སྦྱོང་གི་ཞལ་གདམས་ཅུང་ཞིག་གསལ་བར་ཕྱེ་བ་ལ་ལྡེབ། ༦ 205-216 ཆོས་རྗེ་རིན་པོ་ཆེའི་གསུང་སྒྲོས་གནད་
༈ ཟབ་མོ་དྲིལ་བ་ཆོས་བརྒྱད་མགོ་སྙོམས་ཀྱི་ཁྲིད་ཟབ་མོ་ལ་ལྡེབ། ༦ 217-228 རྟེན་འབྲེལ་གྱི་ཁྲིད་ཀྱི་ཞལ་གདམས་རྗེ་རྒོད་ཚང་པས་མཛད་པ་ལ་ལྡེབ། ༧ 229-244 གདམས་ངག་

གནད་ཀྱི་མ་དྲུག་ལ་ལྡེབ། ༤༡ 245-326 དག་སྣང་ཞིང་སྦྱོང་གི་གཞུང་ལ་ལྡེབ། ༡༡327-328 དག་སྣང་ཞིང་སྦྱོང་གི་ཁྲིད་ཡིག་ལ་ལྡེབ།༦ 329-340 ཆོས་བརྒྱད་
མགོ་སྙོམས་ཀྱི་ཁྲིད་ཆོས་བརྒྱད་རང་གྲོལ་ལ་ལྡེབ། ༢༠ 341-380 ཁྲིད་ཆེན་ཞལ་གདམས་ལ་ལྡེབ། ༣༢ 381-444 འབྲུག་པ་རིན་པོ་ཆེའི་ཁྲིད་ཆུང་བརྒྱད་ཀྱི་གདམས་པ་ཀུན་ལ་
མེད་པའི་ཁྱད་ཆོས་ལ་ལྡེབ། ༡༦ 445-476 ཁྲིད་ཆེན་བརྒྱད་མཛེས་པར་བྱེད་པའི་རྒྱན་ལ་ལྡེབ། ༡༠ 477-496 རྒྱལ་བ་རྒོད་ཚང་པའི་བཞེད་སྲོལ་ཁྲིད་ཆེན་བརྒྱད་ཀྱི་གདམས་པ་
ཅུང་ཟད་སྤྲོས་པ་འོད་གསལ་གཉུག་མ་རང་ཤར་ལ་ལྡེབ༐ ༢༢ 497-540 འོད་གསལ་ཕྱག་རྒྱ་ཆེན་པོའི་གདམས་པའི་གླུ་གཉུག་མ་རང་གསལ་ལ་ལྡེབ། ༨ 541-556 དཀར་ཆག་
ལ་ལྡེབ། ༡ བཅས་བསྡོམས་ལྡེབ། ༢༧ བཞུགས།། །། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

༄༅། །ཐུབ་ལྔའི་རྩ་བ་ཆོས་རྗེ་རས་པའི་གསུང༌། རྣལ་འབྱོར་ལོ་རས་ཀྱི་ཅུང་ཟད་རྒྱས་པར་ཕྱེ་བ་བཞུགས་སོ།།

༄༅། །ཆེ་མཆོག་བླ་མའི་ཞབས་ལ་གུས་པས་འདུད། །སྐལ་ལྡན་གསོལ་བཏབ་མཁའ
མཉམ་གཞན་དོན་དུ། །ཞེན་འཁྲིས་མེད་པ་བརྩེ་བའི སེམས་ཀྱིས་སུ། །མ་ནོར་ལམ་མཆོག་ཐུབ་ལྔའི་
གདམས་ངག་བྲི། །དེ་ཡང་དང་པོ་མཚན་ཉིད་དང་ལྡན པའི་བླ་མ་གཅིག་གིས། སྣོད་དང་ལྡན་པའི་སྐྱེས་བུ་
རྣམས་འཁོར་བའི་རྒྱ་མཚོ་ལས་བསྒྲལ་བར་བྱེད་པ ལ། ལམ་ཁ་ལག་ཚང་ལ་མ་ནོར་བ་གཅིག་དགོས
༅། །ས་གསུམ་འགྲོ་བའི་དཔལ་མགོན་དབུ་རི་བ།

ཕྱག་
ཆེན་
ཉུ ༄༅། །པས། དེ་ལ་དང་པོར་སྐྱབས་སུ་འགྲོ་བ་དང༌། སོ་ཤོ་ཐར་པའི་སྡོམ་པ་དང༌། བྱང་ཆུབ་མཆོག་ཏུ་སེམས་བསྐྱེད་པ་
དང་༑ རིག་པ་འཛིན་པའི་སྔགས་ལ་སོགས་པ་ཚུལ་བཞིན་དུ་ནོད་ལ། དེ་ནས་གང་ཟག་དང་འཚམས་པའི་བསྐྱེད་རྫོགས་ཀྱིས་གདམས་ངག་སྟོན་ནོ། །
བསྐྱེད་རིམ་གཞན་དུ་ཤེས། རྫོགས་རིམ་ལ་ཐབས་ལམ་གྲོལ་ལམ་གྱིས་གདམས་ངག་གནད་དུ་འགྲོ་བ་རྣམས་སྟོན་པ་སྟེ། དེ་ལ་ཆོས་རྗེ་རིན་པོ་ཆེའི་
བཞེད་པས་ཐོག་མ་ཁོ་ནར་ཐུབ་པ་ལྔའི་ཁྲིད་འདི་མཛད་དེ། དེ་ལ་དང་པོས་ཕྱག་རྒྱ་ཆེན་པོ་འཆི་ཐུབ། གཏུམ་མོས་རས་ཐུབ། གསང་སྤྱོད་ཀྱིས་རི་

ཐུབ༑ ནད་གདོན་གྱིས་འཁྲུགས་ཐུབ། གཉེན་པོས་རྐྱེན་ཐུབ་པ་དང་ལྔའོ། །དེ་ཡང་སྤྱིར་ལམ་ཐམས་ཅད་ཀྱི་སྔོན་དུ་འགྲོ་ལ། སྒོས་སུ་ཕྱག་རྒྱ་ཆེན་པོའི་སྔོན་འགྲོ་ནི། གསོལ་བ་གདབ་
པ༑ མཎྜལ་དབུལ་བ། ཡི་གེ་བརྒྱ་པ་བགྲང་བ། བློ་གདེང་དུ་མི་རྟག་པ་བསྒོམ་པའོ། །དང་པོ་བླ་མའི་བྱིན་རླབས་མ་ཞུགས་ན། །བསྐལ་པ་དུ་མར་འབུངས་ཀྱང་སངས་མི་རྒྱ་བས། དེ་
ལྟར་ཡང་དཔལ་དུས་ཀྱིས་འཁོར་ལོ་ལས། བསྐལ་པ་དུས་གསུམ་ཐམས་ཅད་དུ། །དཀོན་མཆོག་གསུམ་ལ་མཆོད་པ་དང༌། །སྲོག་ཆགས་བྱེ་བའི་ཚེ་སྐྱབས་པས། །ཚེ་འདིར་སངས་རྒྱས་མི་
ཐོབ་སྟེ། །ཡོན་ཏན་རྒྱ་མཚོ་བླ་མ་ལ། །དད་པའི་ཡིད་ཀྱིས་མཉེས་བྱས་ན། །མཆོག་དང་ཐུན་མོང་དངོས་གྲུབ་ནི། །ཚེ་འདི་ཡིས་ནི་ངེས་པར་ཐོབ། །ཅེས་གསུངས་པས། དེས་ན་བླ་མ་ལ་
མོས་གུས་ཁོ་ན་གལ་ཆེ་བར་གསུངས་པས། དེ་ཡང་ཚད་མེད་པའི་སྙིང་རྗེ་དང༌། བླ་མའི་མོས་གུས་ཟུང་འཇུག་ཏུ་བྱས་ལ། མདུན་གྱི་ནམ་མཁའི་སྤྱི་བོར་དུས་གསུམ་སངས་རྒྱས་ཀྱི་ངོ་བོར་
གྱུར་པའི་བླ་མ་བསྒོམ་ལ་ཐུན་མོང་མ་ཡིན་པའི་གསོལ་བ་གདབ་པ་ནི། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཞེས་ཉིན་མཚན་

༄༅། ། མེད་པར་རྟག་ཏུ་ངུ་བཞིན་གསོལ་བ་གདབ་པར་བྱའོ། །གཉིས་པ་མཎྜལ་དབུལ་བ་ནི། སྤྱིར་བསོད་ནམས་ཀྱི་ཚོགས་ཕྲན་ཚེགས་ནུས་ཚད་སོགས་ལ། སྒོས་ལམ་
དུ་རང་གཞན་སྣང་སྲིད་ཐམས་ཅད་བླ་མ་ལ་འབུལ་ལོ། །གསུམ་པ་སྡིག་སྒྲིབ་སྦྱང་བ་ནི། སྤྱིར་མི་དགེ་བ་ཕྲ་རགས་ཐམས་ཅད་ལ་འཛེམ་ཞིང༌། ཁྱད་པར་དུ་ལུས་ངག་ཡིད་གསུམ་ལ་མི་
འཚམས་པ་ཅི་བྱུང་ཡང་སྡིག་པ་དག་པར་བསམ། ཡི་གེ་བརྒྱ་པའི་རྣལ་འབྱོར་སྒོམ་བཟླས་ལ་བརྩོན་པར་བྱའོ། །བཞི་པ་བློ་ལྡོག་ཏུ་འཁོར་བའི་ཆོས་ལ་ཞེན་པ་གཏིང་ནས་བཟློག་ཅིང༌། འཆི་བ་
01NYU.P
མི་རྟག་པའི་མཚན་ཉིད་ཤེས་པར་བྱའོ། །དེ་ལྟར་སྔོན་འགྲོའི་དགེ་སྦྱོར་དེ་རྣམས་གལ་ཤིན་ཏུ་ཆེ་སྟེ་རབ་ཀྱིས་ཇི་སྲིད་དུ་ཡུན་རིང་ན་དགའ། འབྲིང་ཟླ་བ་གསུམ་མམ་གཉིས། ཐ་མ་ཡང་ཟླ་བ་
གཅིག་མི་བྱ་བའི་ཐབས་མེད་དོ། །མདོར་ན་བྱིན་རླབས་ཞུགས་པའི་རྟགས་དང་ཚོགས་རྫོགས་པའི་རྟགས་དང་། སྡིག་པ་དག་པའི་རྟགས་རྣམས་མ་བྱུང་བར་འབད་པར་བྱའོ། །སྔར་ནས་སེམས་
འཛིན་ཡོད་པ་ལ་སྔོན་འགྲོ་ཡུན་ཐུང་ཡང་དེའི་སྟེང་ནས་ཁྲིད་པས་ཆོག་གོ །དེ་ལྟར་སྔོན་འགྲོ་ཚར་ནས་དངོས་གཞི་ལ་བླ་མ་གཞན་གྱི་ལུགས་ཀྱི་གདམས་ངག་འདེབས་ལུགས་མི་འདྲ་བ་མང་པོ་

གཅིག་གསུངས་ཀྱང༌། རྗེ་སྒམ་པོ་པའི་ལུགས་ཀྱི་ཕྱག་རྒྱ་ཆེན་པོ་ཁོ་ན་སྔོན་དུ་འགྲོ་སྟེ། དེ་ཡང་རིན་པོ་ཆེའི་ཞལ་ནས་ཀྱང༌། ཕྱག་རྒྱ་ཆེན་པོ་མ་ཡིན་པ་གང་གིས་ཀྱང་བློ་ལྟོས་མི་ཐུབ་
པས༑ ཁྱེད་ཀྱིས་རབས་རྣམས་ཀྱང་འདི་ཁོ་ན་ལ་ནན་ཏན་གྱིས་ཤིག་གསུངས་སོ། །ཕྱག་རྒྱ་ཆེན་པོའི་ཁྲིད་དངོས་ལ་གསུམ་སྟེ། སྦྱོར་བ། དངོས་གཞི། རྗེས་སོ། །སྦྱོར་བ་ནི་ལུས་ཀྱི་
འཁྲུལ་འཁོར་བཅས་ལ་སེམས་བསྐྱེད་བླ་མའི་རྣལ་འབྱོར་སྒོམ་མོ། །དངོས་གཞི་ལ་གཉིས། སྒོམ་པའི་ཐབས་བསྟན་པ་དང༌། དེ་ལ་སྐྱོན་བྱུང་ན་གེ ཤས་བསལ་བའོ། །སྒོམ་པའི་ཐབས་ལ་
གཉིས་རླུང་ཅན་དང་རླུང་མེད་དོ། །རླུང་ཅན་ནི་བུམ་པ་ཅན་ཐུན་བཞིར་བསྒོམ་ལ། དེ་ཡང་ལུས་ཀྱི་སྐྱིལ་ཀྲུང་བཅའ། སྒལ་ཚིགས་བསྲང་། ལག་པ་གཉིས་པུས་མོའི་སྟེང་དུ་མནན་ནས་རྒྱུ་མ་
སྒལ་པ་མ་སྦྱར། །མདུན་དུ་སྣང་བ་དཀར་དམར་ལ་དམིགས་པ་གཏད། སྟེང་རླུང་སྣ་ནས་རྔུབས་ལ་ཕོ་ཁར་མནན། སྲིན་པོའི་ཞལ་གདམས་ལན་གསུམ་བཞི་ཐུབ་ཚད་རྔུབས་ཀྱིན
མནན༑ གཏོང་དུས་སུ་ཁ་ནས་ཧག་ཅེས་བྱས་ལ་དུས་གཅིག་ལ་བཏང༌། དེའི་རྗེས་ལ་ཕྱག་རྒྱ་ཆེན་པོའི་ངང་ལ་བཞག དེ་ལྟ་བུ་ཞག་རེ་ལ་ལེན་འགའ་སྒོམ་མོ། །རླུང་མེད་ནི་གཟིགས་མོ་ ༷

ཕྱག་༄༅། ། གསུམ་ལ་བསླབ་པ་སྟེ། དེ་ཡང་དཔལ་རྡོ་རྗེ་འཆང་གི་གཟིགས་མོ་ནི། སེམས་ཀློང་ཡངས་ཁྱབ་གདལ་གྱི་ངང་དུ་གློད་ཡང་མི་གློད་སྒྲིམ་ཡང་མི་བསྒྲིམ་པར་གུ་
ཆེན་
ཡངས་སུ་བཞག་གོ །མདོར་ན་ཅི་ཡང་མི་སྒོམ་གཟིགས་མོ་གསུམ་ལ་བསླབ་པ་སྟེ། དེ་ཡང་དཔལ་རྡོ་རྗེ་འཆང་གི་གཟིགས་མོ་ནི། དྲན་དུ་ཡང་མི་གཞུག་གོ །དེ་བཞིན་གཤེགས་པའི་ཉུ
གཟིགས་མོ་ནི། སྣའི་རྩེ་མོ་ནས་མཐོ་དོའི་ཐད་སོའི་ནམ་མཁའ་སྟོང་པ་འདི་ལ་ཤེས་པ་བཟུང་ལ། མིག་གི་འབྲས་བུ་མ་འགྱུར་བར་འདས་པའི་ཤེས་པ་ཕར་ཆོད་མ་འོངས་པའི་ཤེས་པ་ཚུར་ཆོད་
ལ༑ ད་ལྟར་གྱིས་ཤེས་པ་ངོས་བཟུང་མེད་པ་འདིའི་སྟེང་དུ་ས་ལེ་ཧྲིག་གེ་བཞག་པར་བྱའོ། །བྱང་ཆུབ་སེམས་དཔའི་གཟིགས་མོ་ནི། མདུན་དུ་སྣང་བ་དཀར་དམར་རམ། ཡང་ན་ཨ་དཀར་པོ་
གཅིག་ལ་ཤེས་པ་དྲག་ཏུ་བཟུང་། དེའི་རྗེས་ལ་ཡང་ཕྱག་རྒྱ་ཆེན་པོའི་ཐུན་གཅིག་བསྒོམ། གཞན་ཡང་རྣམ་རྟོག་ལམ་ཁྱེར་གྱི་སྐབས་ཀྱི་གཟིགས་མོ་བཞིའམ། ཐུན་འཇོག་ཁ་ལ་སོགས་པ་ཐབས་
འཆི་
སྣ་ཚོགས་པས་སེམས་ཅི་ཟིན་བྱའོ། །མདོར་ན་རྟོག་པ་བརྒྱུད་མར་མ་སོང་བར་སེམས་གསལ་སྟོང་དུ་གནས་པར་བྱའོ། །ཐུན་ཤིན་ཏུ་ཐུང་བར་བྱའོ། །གྲངས་ཡང་དང་ཡང་དུ་བསྒོམ། དེ་ཡང་

སྒོམ་མ་ཤེས་ཀྱི་བར་དུ་སློབ་དཔོན་གྱིས་སློབ་ཅིང་ཡང་དང་ཡང་དུ་སྒོམ་པ་ལ་ནན་ཏན་སྐྱེད་དོ། །དེ་ལྟར་བསྒོམས་པས་བྱིང་རྒོད་ལ་སོགས་པའི་སྐྱོན་བྱུང་ན་དེ་བསལ་བ་ནི། དེ་ཡང་བྱིང་པ་ལ་བྱིང་
པའི་རྒྱུ་བཞི་དང་གཞན་ཡང་དམ་སེལ་དང་ཉམས་སྒྲིབ་དང་རང་གི་སྐྱེ་བ་སྔ་མ་ལ་དཀོན་མཆོག་ལ་སྐུར་པ་བཏབ་པ་དང་། མར་མེ་ལ་སོགས་པ་ལ་འབགས་པ་ཡིན་པས། དེ་རྣམས་ཀྱི་བྱིང་བ་དང་
མི་གསལ་བ་རྨུགས་པ་སྟེང་པ་ལ་སོགས་པའི་སྐྱོན་བྱུང་བ་ཡིན་ནོ། །དེ་རྣམས་བསལ་བ་ནི་ཕྱག་དང་བསྐོར་བ་དང་བླ་མ་དང་དགེ་འདུན་གྱི་ལས་དང་བྱ་བ་ལ་བརྩོན་པར་བྱའོ། ། ཡི་གེ་བརྒྱ་པ་མང་
པོ་བགྲང༌། དུས་སུམ་གྱི་སངས་རྒྱས་ཐམས་ཅད་རྩ་བའི་བླ་མ་ལ་བསྟིམ་ལ། བླ་མའི་སྐུ་ཡོངས་སུ་གྱུར་པ་ལས་སྣང་བ་མཐའ་ཡས་སྐུ་མདོག་དམར་པོ་མདུན་གྱི་ནམ་མཁའ་ལ་བསྒོམ། དེ་ལ་
གསོལ་བ་བཏབ་པས་སྐུ་གསུང་ཐུགས་ལས་འོད་ཟེར་གྱི་ཚོགས་དཔག་ཏུ་མེད་པ་བྱོན་པས་རང་གི་ལུས་ངག་ཡིད་གསུམ་ལ་ཐིམ་པས་མ་རིག་པའི་སྒྲིབ་པ་ཐམས་ཅད་སངས་ཀྱི་དག་པར་
བསྒོམ༑ མཐར་བླ་མ་རང་གི་སྙིང་གར་བསྟིམ་པས། རང་ལུས་འོད་ཀྱི་ཕུང་པོར་འཇིག་རྟེན་གྱི་ཁམས་ཐམས་ཅད་སྣང་བ་གཅིག་ཏུ་བསྒོམ། སྐབས་སུ་འོད་དེ་རྣམས་ནམ་མཁའ་ལ་དེངས་ནས་ ༷

༄༅། །ཤེས་པ་ངར་དང་བཅས་པ་ལ་དཔངས་བསྟོད་ལ་ཕྱག་རྒྱ་ཆེན་པོའི་ངང་ལ་བཞག་གོ །གཞན་ཡང་ལུང་སྟོང་ལ་སོགས་པར་ཕྱིན་ལ་སེམས་གཟེངས་བསྟོད་པ་
དང་༑ ཕཊ་དྲག་པོ་གདབ། སྤྲོས་བཅས་བག་རེ་བྱ། དེ་ལྟ་བུ་ཡང་དང་ཡང་དུ་བྱས་པས། བྱིང་པ་བསངས་པའོ། །རྒོད་པ་ལ་སྐུ་མཉེད་དང་ཟས་བཅུད་ཅན་བསྟེན། གོས་དྲོ་བར་
གྱོན༑ ས་ཁུལ་ཡང་དྲོ་བར་བསྡད་དོ། །དུས་གསུམ་གྱིས་སངས་རྒྱས་ཐམས་ཅད་རྩ་བའི་བླ་མ་ལ་བསྟིམ། བླ་མའི་སྐུ་ཡོངས་སུ་གྱུར་པ་ལས་རྣམ་སྣང་དུ་བསྒོམས་ལ་གསོལ་བ་བཏབ་
r²
ལ༑ མཐར་སྙིང་གི་དཀྱིལ་དུ་བསྙིམ་མོ། །བཅོམ་ལྡན་འདས་མི་བསྐྱོད་པ་ལ་སོགས་པའི་རིགས་བཞི་པོ་ཕྱོགས་བཞིའི་འདོམ་རེ་ཙམ་ན་བཞུགས་པར་བསམ། རིགས་བཞིའི་ཐུགས་ཀ་ནས་འོད་
ཟེར་བྱུང་ནས་རང་གི་སྙིང་གི་དཀྱིལ་དུ་བླ་མ་ལ་ཟུག་ནས་སྦྲའི་ཆོན་ཐག་བཞིན་ཕྱོགས་བཞིར་འོད་ཟེར་གྱིས་རྒྱངས་པར་བསམ། རྗེས་ལ་ཕྱག་རྒྱ་ཆེན་པོའི་ངང་ལ་བཞག་གོ །ཡང་ན་རྟོག་པ་གང་
སྐྱེས་པའི་ཡུལ་དེ་ཉིད་ལ་རིག་པ་གཏད་ལ་བསྒོམ། ཞེ་སྡང་སྐྱེས་ན་ཞེ་སྡང་སྐྱེས་པའི་ཡུལ་དེ་ཉིད་མདུན་དུ་བསྒོམ་ལ་རིག་པ་གཏད། འདོད་ཆགས་ལ་ཡང་དེ་བཞིན་དུ་བསྒོམ། ཡང་ན་རླུང་

དྲག་ཏུ་བསྒོམ། ཡང་ན་ལྟེ་བར་རྗེ་བཙུན་མའི་རྟེན་འབྲེལ་རྣམས་བསྒོམ་མོ། །སེམས་བསྡུས་ནས་ཇི་ལྟར་བྱས་ཀྱང་སེམས་སྡུག་བསྔལ་དུ་སོང་ཞིང་ཚིག་པ་ཟ་ན་སྦྱོར་བ་གློད་དོ། །དེ་རྣམས་དང་
གཞན་ཡང་ཐབས་དུ་མ་ནས་སྐྱོན་བསལ་བར་བྱའོ། །མདོར་ན་རང་གི་མྱོང་བ་དང་བླ་མ་གོང་མ་རྣམས་ཀྱི་གདམས་ངག་གིས་བློ་ཆོས་དང་སྦྱར་ནས་སེམས་མི་གནས་པར་བྱེད་ཅིང་། དེ་ལ་དེ་སྐྱོན་
བྱུང་ན་གེགས་སེལ་བ་དང་གནས་པ་བརྟན་པར་བྱེད་ཅིང་སྤྱོད་ལམ་དང་བསྲེས་ལ་བསྒོམ། དེ་ལྟ་བུའི་གནས་པ་དེ་ཡུན་ཇི་ལྟར་རིང་བ་བཞིན་དུ་དགའོ། །དེ་ལྟར་དུ་བསྒོམས་པས་ཏིང་ངེ་འཛིན་དེ་
ཅུང་ཟད་བརྟན་པ་དང༌། རྗེས་ལ་བོགས་འདོན་པ་ནི་སྤྱིར་ཆོས་ཐམས་ཅད་འདི་ཡི་བོགས་འདོན་དུ་ཤེས་དགོས། འདིར་ནི་ངོ་ཅི་འཕྲོད་བྱེད་པ་སྟེ། དེ་ཡང་ངོ་མ་སྤྲད་པར་རང་རྡོལ་དུ་བྱུང་ན་
དགའོ༑ །རང་རྡོལ་དུ་མ་བྱུང་ན་ངོ་སྤྲོད་རྐུན་བུར་བཏང་སྟེ། དེ་ཡང་དབང་པོ་རབ་འབྲིང་ཐ་གསུམ་གྱི་ངོ་སྤྲོད་དང༌། །ངོ་སྤྲོད་ཀྱི་གནད་ཐམས་ཅད་རྫོགས་པར་བསྟན་ནོ། །དེ་ནས་སེམས་ཀྱི་ངོ་
བོ་མཐོང་བ་དང༌། རྣལ་འབྱོར་བཞི་ལ་སོགས་པ་ཕྱག་རྒྱ་ཆེན་པོའི་གདམས་ངག་ཐམས་ཅད་རྫོགས་པར་བཤད་དོ། །ཕྱག་རྒྱ་ཆེན་པོ་འཆི་ཐུབ་ཀྱི་ངེས་ཚིག་ནི། སེམས་སྐྱེ་བ་མེད་པའི་དོན་མངོན་

ཕྱག་༄༅།། །དུ་བྱས་པའི་ཕྱིར་ན་ཡང་འཆི་ཐུབ་བོ། །བར་དོའི་འོད་གསལ་མ་བུ་གཅིག་ཏུ་འདྲེས་པའི་ཕྱིར་ན་ཡང་འཆི་ཐུབ་བོ། །དེ་ཡན་ཆད་ཕྱག་རྒྱ་ཆེན་པོའི་འཆི་ཐུབ་ཀྱི་
ཆེན་
ཉུ གདམས་ངག་བསྟན་པའོ། །ཕྱག་རྒྱ་ཆེན་པོ་འཆི་ཐུབ་ཀྱི་ཆ་ལག་ལ་རིན་པོ་ཆེས་མཛད་པའི་ལྷན་ཅིག་སྐྱེས་སྦྱོར་རྗེ་གྲུབ་ཐོབ་ཆེན་པོའི་ཐུན་འཇོག་གི་སྟོང་ཐུན། རྗེ་ཕག་མོ་གྲུ་པས་མཛད་པའི་ལྷན་
ཅིག་སྐྱེས་སྦྱོར་རྗེ་སྒམ་པོ་པ་ཆེན་པོའི་ལྷན་ཅིག་སྐྱེས་སྦྱོར་རྣལ་འབྱོར་བཞི་རྒྱས་འབྲིང་བསྡུས་གསུམ། ཕྱག་རྒྱ་ཆེན་པོའི་ཐུན་འཇོག་གི་སྟོང་ཐུན། །སྠི།། །།ན་མོ་གུ་རུ། གཏུམ་མོ་རས་
སྐྱེས་པ་བརྟན་པར་བྱེད་པའི་ཐབས་ཀྱང་ཡིན་པས། གཏུམ་མོ་རས་ཐུབ་ཀྱི་
ཐུབ་ཀྱི་གདམས་ངག་འདི་ནི། ལམ་ཐམས་ཅད་ཀྱི་རྨང་རྡོ་ཡིན། ཕྱག་རྒྱ་ཆེན་པོ་མ་སྐྱེས་པ་སྐྱེས་པའི་ཐབས་དང༌། ྋསྐྱེས་པ་བརྟན་པར་བྱེད་པའི་ཐབས་ཀྱང་ཡིན་པས། གཏུམ་མོ་རས་ཐུབ་ཀྱི་
ཁྲིད་ཚུལ་བཞིན་དུ་བྱ་བ་ནི། སྔོན་འགྲོ། དངོས་གཞི། རྗེ་གསུམ་མོ། །དང་པོ་སྔོན་འགྲོ་ལ་ཚད་མེད་པའི་སྙིང་རྗེ་ཆེན་པོས་ཀུན་ནས་བསླང་ནས། སེམས་ཅན་ཐམས་ཅད་ཀྱི་རྫོགས་པའི་
༈ སངས་རྒྱས་ཐོབ་པར་བྱའོ། །དེ་ཉིད་ཀྱི་ཆེད་དུ་བསྐྱེད་རྫོགས་ཀྱི་རྣལ་འབྱོར་བསྒོམ་སྙམ་དུ་བསམས་ལ། མདུན་གྱི་ནམ་མཁའ་ལ་བླ་མ་དུས་སུམ་གྱི་སངས་རྒྱས་བསྒོམ་ལ། དད་པ་དང་གུས་པ་

དྲག་པོའི་སྒོ་ནས་གསོལ་བ་གདབ་པ་ནི། བདག་ལ་གཏུམ་མོའི་བདེ་དྲོད་ཀྱི་ཡེ་ཤེས་ལ་སོགས་པ་མཆོག་ཐུན་མོང་གི་དངོས་གྲུབ་ཐམས་ཅད་བདག་གིས་ལུས་ངག་ཡིད་གསུམ་ལ་ས་འདི་ཉིད་དུ་
རྫོགས་པར་བྱིན་གྱིས་བརླབ་ཏུ་གསོལ། ཅེས་གསོལ་བ་གདབ། རང་ཉིད་ལྷག་པའི་ལྷར་བསྒོམ། ནམ་མཁའི་བླ་མ་རང་ཉིད་ལ་བསྟིམ་མོ། །དངོས་གཞི་ལ་གཉིས། སྟོང་ར་སྒོམ་པ་
དང་༑ གནད་ལྔ་ཡིས་ཉམས་སུ་བླངས་པའོ། །དང་པོ་སྟོང་ར་བསྒོམ་པ་ནི། ལུས་གནད་འགོ་ནས་འབྱུང་བ་ལྟར་བྱས་ལ་ཁོང་པའི་ནང་གི་ལྗན་ལྗིན་དང༌། སྡིག་སྒྲིབ་དང་ལས་ངན་ཐམས་ཅད་
འོག་སྒོ་ནས་མར་སངས་ཀྱིས་ཐོན་པར་བསམ། ཁོང་པའི་ནང་ཐམས་ཅད་ཕྲུ་མ་ཕུས་བཏབ་པ་བཞིན་དུ་སྟོང་སང་ངེ་ཡོད་པར་བསྒོམ། རིག་པ་ལྟེ་བའི་ཐད་སོ་ཙམ་དུ་གཏད་དོ། །གཉིས་པ་གནད་
ལྔས་ཉམས་སུ་བླང་བ་ནི། དང་པོ་རྩ་བ་ལུས་ཀྱི་གནད་ནི། སྐྱིལ་ཀྲུང་ངམ་ཡང་ན་ཙོག་པུར་བྱས་ལ། རྐང་པ་རེའུ་མིག་བཞིན་དུ་བསྣོལ། སྒལ་ཚིགས་མདའ་ལྟར་བསྲང༌། དཔུང་པ་རྒོད་
གཤོག་ལྟར་བརྒྱང་། མགྲིན་པ་དགུག མིག་སྣ་རྩེར་དབབ། ལྟེ་བའི་འོག་ཏུ་མཉམ་བཞག་གི་ཕྱག་རྒྱ་བཅའ། རྒྱུ་མ་སྒལ་པ་ལ་སྦྱར། པུས་འཁྱུད་ཀྱིས་ལེགས་པར་བསྡམ། རྩའི་གནད་

ཕྱག་༄༅། །ནི་རྩ་གསུམ་འཁོར་ལོ་བཞི་པ་སྟེ། དེ་ཡང་ལུས་ཁོང་སྟོང་དུ་བསྒོམས་པའི་ནང་ན་ཡར་ལ་ཀུན་དར་མ་ནི་ཡར་སྣ་སྤྱི་བོའི་ཧཾ་ལ་ཟུག་པ། མར་སྣ་ལྟེ་འོག་སོར་བཞིའི་
ཆེན་
ཧུ ནང་རག་དུང་གི་ཁ་ལྟ་བུ་མཚན་ཉིད་བཞི་དང་ལྡན་པའོ། །རོ་རྐྱང་གཉིས་ནི་ཡར་སྣ་སྣ་སྒོ་གཉིས་སུ་ཟུག་པ། མར་སྣ་གསང་གནས་ནས་ཡར་ལོག་ནས་དྷཱུ་ཏིའི་ནང་དུ་ཚུད་པའོ། །འཁོར་ལོ་བཞི་
ནི་སྤྱི་བོ་ན་རྩ་འདབ་སུམ་ཅུ་རྩ་གཉིས། མགྲིན་པ་ན་བཅུ་དྲུག སྙིང་ཁ་ན་བརྒྱད། ལྟེ་བ་ན་དྲུག་ཅུ་རྩ་བཞི་གནས་སོ། །དམིགས་པ་ཡུལ་གྱི་གནད་ནི༑ རྩ་གསུམ་འདུས་པའི་མདོར་ཨ་ཤད་
གཏུམ་མོ་ཤེས་རབ་ཀྱི་ཕ་རོལ་ཏུ་ཕྱིན་པའི་རང་བཞིན་ཡེ་ཤེས་ཀྱི་མེ་རྩེ་མོ་རྣོ་བ་ཁ་དོག་གསལ། རེག་བྱ་ཚ་བ། རྩ་བ་ཅུང་ཟད་སྦོམ་པ། རིང་ཐུང་སོར་བཞི་ཙམ་ཞིག་བསྒོམ་པའོ། །རླུང་གི་
གནད་ནི་སྦྱོར་བ་བཞི་ལྡན་ཏེ། དེ་ཡང་དང་པོ་དྲག་པོ་ལན་གསུམ་ཕྱིར་བུས་ལ་དུག་བསལ། དེ་ནས་ནང་དུ་འཇམ་ལ་རིང་བ་རྔུབས་ལ་རོ་རྐྱང་གཉིས་ནས་མར་ལ་ཏ་ར་ར་སོང་བས་ངྷུ་ཏིའི་ནང་དུ་
སྨྱུག་སྦུབས་ཀྱིས་ཆུ་འཐུང་བ་བཞིན་དུ་གཏུམ་མོ་ལ་ཐིག་པར་བསམ་པ་ནི་རྔུབ་པའི་རླུང་སྦྱོར་རོ། །རླུང་སྟེང་འོག་ཁ་སྦྱོར་དུ་བྱས་ནས་ཐུབ་ཚད་འཛིན་པ་ནི་དགང་བའོ། །དེ་ནས་མི་ཐུབ་ལ་ཁད་པ་

དང་ནང་ངུ་རྔུབས་ལ་མནན་ལ་བ་སྤུའི་བུ་ག་ཐམས་ཅད་ན་ཕར་ལ་ནད་དང་གདོན་སྡིག་སྒྲིབ་དང་བཅས་པ་རླུང་དང་བསྡོངས་ནས་སངས་སང་སོང་བར་བསམ་པ་ནི་གཞིལ་བའི་སྦྱོར་བའོ། །གཏོང་
བའི་དུས་སུ་ཅུང་ཟད་རྔུབས་ལ་སྣ་ནས་དལ་བུས་ཆ་གཉིས་སུ་བཏང་བས་ཚང་བུག་ན་ཡར་ལ་སྔོ་ཕྱུར་གྱིས་སོང་བར་བསམ་པ་ནི་མདའ་ལྟར་འཕངས་པའོ། །དེ་ལྟར་དུ་ངལ་མི་བསོ་བར་ཁུག་པ་བཅུ་
ལ་སོགས་པ་སྒོམ་པ་ནི་ཐུན་གྱིས་ཚད་དོ། །དེ་ཡང་ཕོ་རླུང་འདུལ་ཞིང་མོ་རླུང་སྦྱངས། །མ་ནིང་རླུང་ལ་རྒྱུན་དུ་བསྒོམ། །ཞེས་པའི་དོན་ཁོ་ན་བཞིན་དུ་ཉམས་སུ་བླང་ངོ་། །དུས་ཀྱི་གནད་ནི་
བཞིར་གསུངས་ཀྱང་འདིར་ནུས་ཚད་བསྒོམ་པའོ། །རྗེས་ལ་གསུམ་སྟེ། གེགས་བསལ་བ་དང་།ྋ བོགས་འདོན་པ་དང༌། བསྔོ་བའོ། །གེགས་བསལ་བ་ནི། དང་པོ་འབྱུང་བ་བཞིའི་རླུང་
གི་གེགས་ནི་འབྱུང་བ་ཆ་སྙོམས་ཀྱི་ཏིང་ངེ་འཛིན་གྱིས་བསལ་བའོ། །ལུས་ངག་ཡིད་གསུམ་གྱིས་གེགས་ནི་ལུས་སྤྱི་ལ་འཐེམ་སར་སྤར། འཆུས་ས་སྲོལ་དུ་གཞུག ལྷག་པ་ཕྱི་ནང་དུ་གཞིལ་
བའོ༑ །ངག་གི་ལོག་པ་གནས་སུ་གཞུག འཚུབ་པ་ནི་བསང༌། གཏོར་བ་ནི་རྩལ་ལོ། །ཡིད་ཀྱི་འབྱམས་པ་བཅད། འདུས་ས་གཏོར། སྟེང་པ་གསལ་གདབ་བོ། །བོགས་འདོན་པ་

ཕྱག་༄༅། །ནི། དང་པོ་དྲོད་ཀྱི་བོགས་རྩུབ་ཤིང་མ་ལ་སོགས་པས་འདོན། བདེ་བའི་བོགས་འདོན་འབར་འཛག་ལ་སོགས་པས་འདོན། གསལ་བའི་བོགས་སྣང་བ་ལམ་ཁྱེར་
ཆེན་
ཉུ ལ་སོགས་པས་འདོན། མི་རྟོག་པའི་བོགས་མ་ཧཱ་མུ་དྲཱ་ལ་སོགས་པས་འདོན་ནོ། །བསྔོ་བ་ནི་ཐུན་ཞབས་ཐམས་ཅད་དུ་རྫོགས་པའི་སངས་རྒྱས་སུ་བསྔོ་བར་བྱའོ། །བརྟག་གཉིས་ལས། ལྟེ་
བར་གཏུམ་མོ་སྦར་བ་ཡིས། །དེ་བཞིན་གཤེགས་པ་ལྔ་བསྲེགས་ཤིང་། སྤྱན་མ་ལ་སོགས་པ་ཡང་བསྲེགས་ཏེ། །བསྲེགས་པས་རི་བོང་ཅན་ཧམ་འཛག །ཅེས་སོ། །དུ་བ། སྨིག d'f
སྒྱུ༑ སྲིན་བུ་མེ་ཁྱེར། མར་མེ། སྐྱ་རེངས་ཤར་བ། ནམ་མཁའ་སྤྲིན་དག་པའོ། །སའི་རྔ་ཆེ། ཆུའི་སྣུམ། མེ་ཡི་མདངས་ཆེ། རླུང་གི་བརྩོན་པ་ལ་སོགས་པའོ། །ཟླ་བའི་གྲིབ་མ་ANI0
མི་མངོན། ཉི་མའི་གཟུགས་མི་མཐོང༌། ནམ་མཁའི་ཉིན་མཚན་ཕྱེ་བཙུམ་མེད། ཐམས་ཅད་ཀྱི་བདེ་བ་སྤྲོས་བྲལ་ལོ། །ན་མོ་རིན་པོ་ཆེ། དེ་ལྟར་ཕྱག་རྒྱ་ཆེན་པོ་དང༌། གཏུམ་མོའི་ཁྲིད་
སེམས་ཉིད་རྣམ་དག་ཏུ་རྟོགས་པ་དང༌། དེ་ཉིད་བོགས་འདོན་པ་ནི། རིན་པོ་ཆེའི་ཞལ་ནས། རང་སེམས་སྤྲོས་བྲལ་རྟོགས་ཀྱང་སྤྱོད་པས་བོགས་དབྱུང་དགོས་ཞེས་གསུངས་པས། རྟོགས་

པའི་ཡེ་ཤེས་དེ་ཉིད་བོགས་འདོན་པ་ཡང་ཡིན་ལ་ཚེ་འདི་ཉིད་ལ་སྐམ་ཐག་ཆུ་ནང་ནས་གཅོད་པའི་ཐབས་ཐུན་མོང་མ་ཡིན་པས་སྤྱོད་པའི་གདམས་ངག་བསྟན་པ་ནི་དེ་ལ་གཉིས་ཏེ། བརྒྱུད་པའི་ལོ་
རྒྱུས་དང་གདམས་ངག་དངོས་སོ། །ལོ་རྒྱུས་གཞན་དུ་ཤེས་སོ། །གདམས་ངག་ལ་སྤྱོད་པ་བཞི་ཡོད་པ་ལས། འདིར་གསང་སྤྱོད་སྟོན་ཏེ། དེ་ལ་གསུམ་སྟེ། སྔོན་འགྲོ། དངོས་
གཞི༑ རྗེས་སོ། །སྔོན་འགྲོ་ལ་ལྔར་གསུངས་ཀྱང༌། འདིར་ཉམས་སུ་བླང་བྱ་ནི་གསུམ་སྟེ། དང་པོ་ནི་སེམས་བསྐྱེད་པ་དང༌། བླ་མའི་རྣལ་འབྱོར་ཟུང་དུ་འཇུག་པ་དང་ལུས་འབུལ་བ་དང་
ཡི་དམ་ལྷ་ལ་དབང་བསྐུར་ཞུ་བ་ཟུང་དུ་འཇུག་ལ་གོས་དང་རྒྱན་དང་ཟས་ལ་སོགས་པ་སྦྱར་ཞིང་ཚེ་འདིའི་འཁྲི་བ་བཅད་པའོ། །དང་པོ་ནི་ཚད་མེད་པའི་སྙིང་རྗེ་ཆེན་པོས་ཀུན་ནས་བསླང་ནས་བདག་
གི་སེམས་ཅན་ཐམས་ཅད་ཀྱི་དོན་དུ་ཚེ་འདི་ཉིད་ལ་རྫོགས་པའི་སངས་རྒྱས་ཐོབ་པར་བྱའོ། །དེའི་ཆེད་དུ་བདག་གི་གསང་སྤྱོད་འདི་ཉིད་ཚུལ་བཞིན་དུ་ཉམས་སུ་བླང་སྙམ་དུ་བསམ་ལ་བླ་མ་སྤྱི་བོར་
བསྒོམ་སྟེ། བདག་གིས་འཁོར་འདས་ཀྱིས་བདེ་སྡུག་ཐམས་ཅད་ཅི་ནས་ཀྱང་ལམ་དུ་སློངས་པར་བྱིན་གྱིས་བརླབ་ཏུ་གསོལ་ཞེས་གསོལ་བ་གདབ། གཉིས་པ་ལུས་ལ་སོགས་པའི་སྣོད་བཅུད་

ཕྱག་༄༅། །ཐམས་ཅད་མཎྜལ་དུ་ཕུལ་ལ་ཏིང་ངེ་འཛིན་གྱིས་དབང་ཞུས་ལ་བླ་མ་སྙིང་ཁར་བསྟིམ་མོ། །གསུམ་པ་གོས་ནི། རོའི་ཐལ་བས་བགོ་བྱ་ཞིང་། །རོའི་གོས་ཀྱང་བགོ་
ཆེན་
བར་བྱ། །ཞེས་པས་ཚེ་འདིའི་འཁྲི་བ་གཅོད་པ་ལ་སོགས་པའི་རྒྱུ་མཚན་གྱི་སྒོ་ནས་གོས་དུག་པོ་བགོ །བྷུ་ཛ་ལ་སོགས་ཞེས་པ་ནི་རྒྱུ་མཚན་གཉིས་ཀྱི་སྒོ་ནས་བརྒྱན།སྙིང་ལ་ཅི་དྲན་གདགས།
མཚན་གསུམ་གྱི་སྒོ་ནས་ཟས་བཅུད་བསྟེན་ཅིང་ཆོས་བརྒྱད་ཀྱི་རྟོག་པ་རྡུལ་ཙམ་ཡང་སྤང་ངོ༌། །དངོས་གཞི་ལ་བཅུ་རུ་གསུངས་པ་རྣམས་ཀྱང་འདིར་མདོར་བསྡུས་ན་གསུམ་སྟེ། གནས་དུས་སྤྱོད་
ལམ་ཉམས་ལེན་དང་བཅས་པའོ། །གནས་ལ་རི་བོང་དང་བཅས་པ་ལ་སོགས་པ་མང་དུ་གསུངས་ཀྱང་འདིར་གཉིས་སུ་བསྡུས་ཏེ། དེ་ཡང་འཇིགས་ཤིང་སྐྱི་གཡའ་བ་དང་། དབེན་ཞིང་ཉམས་
དགའ་བའི་གནས་ཐམས་ཅད་དོ། །དུས་ནི་རྒྱུན་མཚན་བཞིའི་སྒོ་ནས་མཚན་མོའོ། །སྤྱོད་ལམ་ཉམས་ལེན་ལ་གསུམ་སྟེ། དུག་གསུམ་ལམ་དུ་ཁྱེར་ཚུལ་དང་ཉམས་ལེན་མདོར་བསྡུས་ལག་ཏུ་
v)༈ བླང་བ་དང་། ནུས་མི་ནུས་ལ་སོགས་པ་བརྟག་པའོ། །དང་པོ་སྤྲོས་བཅས་ཀྱི་ཆོས་གསུམ་གྱིས་རིག་པའི་ངར་བསྐྱེད་ལ་ཞེ་སྡང་ལམ་དུ་བྱེད་པའོ། །སྤྲོས་མེད་ཀྱི་ཆོས་བཞི་ཡིས་ཟག་མེད་ཀྱི་བདེ་
ZLI

བའི་ལྷུན་ཕབ་ལ་འདོད་ཆགས་ལམ་དུ་བྱའོ། །ཤིན་ཏུ་སྤྲོས་མེད་ཀྱི་ཆོས་བཞིས་གཉིད་འོད་གསལ་དུ་བཅུག་ལ་གཏི་མུག་ལམ་དུ་བྱའོ། །དེ་རྣམས་ལ་ཡང་ཉམས་ལེན་གྱི་ཆ་ལག་ཚང་བར་ཡོད་
པས༑ གཉིས་པ་དུས་རིང་ཐུང་གསུམ་ཞལ་ལས་ཤེས་སོ། །དང་པོ་སྟོང་པ་ཉིད་ཀྱིས་ལྷ་འདྲེའི་རྟོག་པ་གཞོམ་པ་ནི། ལྷ་འདྲེ་དང་དགྲ་ལ་སོགས་པ་ཐམས་ཅད་ལ་སྟོང་གསུམ་གྱིས་མན་ངག་
བསྒོམ་མོ། །བར་དུ་ཟློག་སྒོམ་གྱིས་རོ་སྙོམས་པ་ལ། ཟློག་སྒོམ་ནི་ཐོག་འགེལ་བྱེད་པའོ། །རོ་མཉམ་པ་ནི་རྒྱུན་མཚན་གསུམ་གྱིས་ལམ་དུ་ཁྱེར་བའོ། །ཐ་མ་སྙིང་རྗེས་རྗེས་སུ་བཟུང་བ་
ནི༑ གནོད་བྱེད་ལ་སོགས་པ་རྣམས་ལ་བརྩེ་སེམས་དྲག་པོས་ཀུན་ནས་བསླང་ནས་ཁོང་གི་སྡིག་སྒྲིབ་དག་པ་དང་ཡང་དག་པའི་ལམ་ལ་ཚུད་པའི་སྨོན་ལམ་འདེབས་པ་དང་གཅིག སྙིང་རྗེའི་ཟློག་
སྒོམ་བདེ་སྡུག་ལམ་དུ་ཁྱེར་བ་དང་གཉིས། རང་ཉིད་སྤྱན་རས་གཟིགས་སུ་བསྒོམས་ནས་ཆོས་དང་ཟང་ཟིང་ལ་སོགས་པས་ལྷ་འདྲེའི་འགྲོ་དོན་བྱ་བ་དང་གསུམ་མོ། །གསུམ་པ་བརྟག་པ་
ནི༑ ནུས་མི་ནུས་སྙིང་ཁམས་སོ། །རོ་སྙོམས་མི་སྙོམས་རང་ལ་བདེ་སྡུག་བྱུང་བའོ། །སངས་རྒྱས་ཀྱི་ལམ་དུ་འགྲོ་མི་འགྲོ་ནི། སྟོང་ཉིད་སྙིང་རྗེའི་གྲོགས་སུ་འགྲོ་མི་འགྲོའོ། །མཇུག་བསྡུ་

ཕྱག་༄༅། །བ་ནི། གསུམ་དུ་གསུངས་པ་དེ་རྣམས་ཀྱང་མདོར་དྲིལ་ན་བོད་ཀྱི་དྲག་སྔགས་གསུམ་སོ་སོ་དེ་རྣམས་ཀྱི་དོན་གོ་བ་ལོངས་པར་བྱས་ལ། ཟློག་སྒོམ་སྤྲིང་ཡིག་མ་
ཆེན་
ཉུ བཞིན་དུ་མཐའ་མེད་རླུང་ཁྱེར་ཞིག་ལ་བློ་གཏད་ཅིང་འཕོངས་བགྲདལ་མཐུན་མི་མཐུན་ཐམས་ཅད་བདུད་ལམ་ཁྱེར་ལ་ཁྱེར་ལ་སོགས་པའི་གནད་ཆེན་རྣམས་ཀྱིས་ལམ་དུ་འཁྱེར་བའོ། །གསང་སྤྱོད་
ཆ་ལག་ལ། གཏིང་ཆུ་གཏོར་དབང་དང་། ཆུ་གཏོར་བཱ་སུ་ཀི་ལ་སོགས་པ་གཏོར་མ་ཤེས་ཚད་དང་སྐྱབས་འགྲོ་སེམས་བསྐྱེད་ལ་སོགས་པའོ། །ན་མོ་རཏྣ་གུ་རུ། བླ་མ་དཀོན་མཆོག་ལ་བློ་
འགེལ་བ་དང་གསང་བའི་གནས་སུ་བྱང་ཆུབ་བསྒྲུབ་པའམ་ཡང་ན་གཞན་དོན་བྱེད་པ་ལ་སོགས་པའི་རྟེན་གྱི་གང་ཟག་རྣམས་ལ་ན་ཚ་ལ་སོགས་པའི་འགལ་རྐྱེན་བྱུང་ན་སྨན་དཔྱད་ལ་སོགས་པའི་
གཞན་རྐྱེན་ལ་མི་ལྟོས་པར་རང་ཉིད་ཀྱིས་ཏིང་ངེ་འཛིན་དང་གདམས་ངག་གི་གནད་ལ་སོགས་པ་ལམ་དུ་སློང་ཞིང་དགེ་སྦྱོར་གྱི་གྲོགས་སུ་འགྲོ་བ་གཅིག་དགོས་སོ། །གཞན་ཡང་ནད་གདོན་
འཁྲུགས་ཐུབ་ལ་དགོས་པ་ལྔ་ཡོད་དེ། འཇིག་རྟེན་མི་ནག་པ་ལས་ཁྱད་པར་འཕགས་པ་བྱ་བ་དང༌། སྐྱབས་འགྲོའི་བསླབ་བྱ་དང་མི་འགལ་བ་དང༌། དབེན་པའི་གནས་སུ་སྨན་དང་རྫས་ལ་མི་

ལྟོས་པ་དང༌། འཁོར་བའི་སྡུག་བསྔལ་མཐའ་དག་ལ་ཉམས་མི་ང་བའི་གདེང་ཁོང་དུ་ཆུད་པ་དང་། བར་དོའི་ཉམས་འོག་ཏུ་ཚུད་པར་བྱའོ། །དེ་ལྟ་བུའི་གདམས་ངག་བསྟན་པ་ལ་གཉིས
ཏེ༑ ནད་ངོས་བཟུང་བ་དང་འདོན་པའོ། །དང་པོ་ངོས་བཟུང་བ་ལ་གཉིས་རང་བཞིན་གྱི་ནད་དང་ལྷ་འདྲེའི་ནད་དོ། །རང་བཞིན་གྱི་ནད་ལ་བཞི་སྟེ་འབྱུང་བ་འཁྲུགས་པའི་ནད་དང༌། ཉོན་མོངས་
དུག་གསུམ་གྱི་ནད་དང༌། ལུས་ངག་ཡིད་གསུམ་གྱི་ནད་དང༌། རྣམ་རྟོག་གི་ནད་དོ། །དང་པོ་འབྱུང་བ་འཁྲུགས་པའི་ནད་ནི་འབྱུང་བ་ཆ་མ་སྙོམས་པ་སྟེ། མེའི་ནད་ཚད་པ་དང་། རྟགས་ནི་
ལུས་དྲོད་ཆེ་ཁ་སྐམ་གདོང་བཀྲག་ཆེ་བ་ལ་སོགས་པའོ། །གྲང་བའི་ནད་ཟས་མི་འཇུ་ཆུ་བསྒྲིགས་འོང་། ལུས་དྲོད་ཆུང་བ་ལ་སོགས་པ་འོང་ངོ་། །རླུང་ལ་མགོ་འཁོར། ཧཾ་སྐྱ། ཤེས་པ་
གཟི༑ གཉིད་འཆོས་པ་ལ་སོགས་པ་འོང༌། བད་ཀན་ལ་དང་ཁ་འགགས། སྡོད་སྙིང་འདོད་པ་ལ་སོགས་པའོ། །གཞན་ཡང་སྟོད་ཚད་ཚད་པ་སྨད་གྲང་བ་བར་བད་ཀན་ཤས་ཆེའོ། །དེ
རྣམས་བསྡུས་པའི་ནད་ཀྱང་འོང་ངོ་། །ཉོན་མོངས་དུག་གསུམ་གྱི་ནད་ནི་ཆགས་སྡང་རྨོངས་གསུམ་གྱིས་རྐྱེན་བྱས་ནས་སློངས་ཚད་དུག་གསུམ་གྱི་ནད་དོ། །ལུས་ངག་ཡིད་གསུམ་གྱི་ནད་

༄༅། །ནི། ལུས་ཀྱི་འཐེམས་པ་ནི་ས་རྡོ་ཕོག་པ་དང༌། མཚོན་ཟུག་པ་དང༌། ཁྱིས་བཟུང་པ་ལ་སོགས་པའོ། །འཆུས་པ་ནི། བྱིན་པ་འཐོན་པ་དང་། རྐེད་པ་འཚིགས་
པ་ལ་སོགས་པའོ། །ལྷག་པ་ནི་ཕྱི་ནང་དུ་སྐྲངས་པའོ། །ངག་གིས་ལས་ལོག་པ་ནི་རྩ་བའི་རླུང་ལྔ་དང་ཡན་ལག་གི་རླུང་ལྔ་ལ་སྐྱོན་བྱུང་ཚད་དོ། །འཚུབས་པ་ནི་སྟོད་དུ་འཚུབས་ན་མགོ་བོ་
ན༑ སྨད་དུ་འཚུབས་ན་རྒྱུ་ལོང་འཁྲུག བར་དུ་འཚུབས་ན་ལྟོ་རྒྱབ་གཟེར་བའོ། །སྐྱོན་ཡོན་ཅི་ཡང་མ་བྱུང་ན་སྟོར་བའོ། །ཡིད་ལ་བྱམས་པ་ནི་རྟོག་པ་འབའ་ཞིག་ལ་སོང་བའོ། །འདུས་པ་ནི་
ཇི་ལྟར་བྱས་ཀྱང་སྡུག་བསྔལ་དུ་སོང་བའོ། །སྟེང་པ་ནི་བདེ་ཆ་གསལ་ཆ་གང་ཡང་མེད་པའོ། །རྣམ་རྟོག་གི་ནད་ནི། དཔེར་ན་དགོས་པའི་འདུ་ཤེས་ཀྱི་དུག་བསླངས་པ་ཞེས་པས་མི་ན་བ་ལ་ན་
བར་བཟུང་བའོ། ྋ།ལྷ་འདྲེའི་ནད་ནི། ལྷ་འདྲེ་དང་ཕོག་ཐུག་གམ་རྐྱེན་ནམ་རྨི་ལྟས་ལ་སོགས་པ་བརྟག་གོ །མདོར་ན་འདོད་ཆགས་ལ་བརྟེན་ནས་མོ་གདོན་གྱི་ནད་གྲང་བ་ལ་སོགས་པའོ། །ཞེ་
༈ སྡང་ལ་བརྟེན་ནས་ཕོ་གདོན་གྱི་ནད་ཚད་པ་དང་ཟུག་ཟེར་ལ་སོགས་པའོ། །གཏི་མུག་ལ་བརྟེན་ནས་ཀླུ་དང་ས་བདག་གི་ནད་མཛེ་དང་རྨུ་ཆུ་ལ་སོགས་པ་འོང་ངོ་། །དེ་ལྟར་ནད་ངོས་ཟིན་ནས་འདོན་

པ་ལ་གསུམ་སྟེ། ནད་གདོན་སྤྱི་དང་བྱེ་བྲག་སོ་སོའི་ནད་གདོན། ནད་གདོན་གྱིས་མཇུག་བསྡུ་བའོ། །སྤྱི་ལ་ལྟ་སྒོམ་སྤྱོད་གསུམ་གྱིས་འདོན་པ་སྟེ། དང་པོ་རབ་ལྟ་བས་འདོན་པ་ལ་ལྟ་ལུགས་
གསུམ་སྟེ། རབ་ཀྱི་ཆོས་སྐར། འབྲིང་གི་སྙིང་རྗེ་བསྒོམ། ཐ་མས་སྡིག་པ་དག་པར་ལྟའོ། །འབྲིང་སྒོམ་པས་འདོན་པ་ནི། ཚིག་གཅིག་མ་ནི་བླ་མའི་སྐ་སྒོམ་པའོ། །དང་པོ་གསོལ་བ་
འདེབས་པ་ནི། རབ་འབྲིང་གསུམ་མོ། །དམིགས་པ་བསྒོམ་པ་ནི། བསྡུ་བ་རྣམ་བཞི་ལ་སོགས་པའོ། །ཚོགས་སོག་པ་ནི་ཕྱི་ནང་གཉིས་སོ། །ཟློག་སྒོམ་བྱས་ནས་ལྟ་ཐོག་ཏུ་བསྐུར་བ་
ནི༑ རབ་དང་འདྲའོ། །ཚིག་དྲུག་ནི་ཚིག་བཞིའི་སྟེང་དུ་སྡིག་པ་དག་པ་དང་སྙིང་རྗེ་མནན་པའོ། །ཐ་མ་སྤྱོད་པས་འདོན་པ་ནི་སྤྱོད་ལམ་གཟབ་པ་དང་ཟས་ལ་སོགས་གང་ཕན་བསྟེན་པ་
དང་༑ ལུས་སྦྱངས་སུམ་ཅུ་པ་ལ་སོགས་པ་འཁྲུལ་འཁོར་གནད་དུ་འགྲོ་བའི་རིགས་ཤེས་ཚད་དོ། །བྱེ་བྲག་སོ་སོའི་ནད་གདོན་ལ་འབྱུང་བ་འཁྲུགས་པའི་ནད་ལ་འབྱུང་བཞི་ཆ་སྙོམས་ཀྱི་གདམས་
ངག་སྒོམ་ཉོན་མོངས་པ་དུག་གསུམ་གྱི་ནད་ལ་དབང་པོ་རབ་འབྲིང་གསུམ་གྱིས་གཉེན་པོ་བསྒོམ། ལུས་ངག་ཡིད་གསུམ་གྱི་ནད་ལ་གེགས་སེལ་གྱི་གདམས་ངག་བསྒོམ། རྣམ་རྟོག་གི་ནད་ལ་

༄༅། །རྟོག་པ་སྤོ་བ་ལ་སོགས་པའོ། །ལྷ་འདྲེའི་ནད་ལ་བྱམས་པ་དང་སྙིང་རྗེ་བསྒོམ་པའམ། ཡང་ན་གསང་སྤྱོད་ནས་གསུངས་པ་ལྟར་ཉམས་སུ་བླངས་པར་བྱའོ།
མཇུག་བསྡུ་བ་ནི། གཞི་ལྟ་བའི་གོ་ཆ་ནི་ལྟ་ལུགས་གསུམ་ལ་སོགས་པའོ། །རྐྱེན་བླ་མའི་མོས་གུས་ལ་ལམ་འགམ་གཅོད་མའོ། །དམིགས་པ་རྣོན་པོའི་མཚོན་ཆ་ནི། གསལ་རུང་མ་གསལ་
རུང་ཕུར་ཚུགས་སུ་བསྒོམ་པའོ། །བསོད་ནམས་ཀྱི་ཚོགས་བྲམ་ཟེས་མཆོད་སྦྱིན་བྱེད་པ་ལྟར་སོགས་པ་ནི་ཕྱི་ནང་གཉིས་སོ། །གསོལ་བ་རྔ་མོང་རྔེའུ་སྟོར་བ་ལྟར་བཏབ་པ་ཁ་ཙམ་མ་ཡིན་པ་ཤ་ལ་
༈ བབ་པའོ། །དམིགས་པ་བུ་གཅིག་པོ་ཤི་བཞི་མ་ལྟར་བསྒོམ་པ་ནི་ཐེར་ཐུགས་སུ་བསྒོམ་པའོ། །ལྟ་ཐོག་ཏུ་རྒྱ་མཚོར་གཡུ་རྡོག་ཤོར་བ་ལྟར་བཞག་པ་ནི་རེ་དོགས་མེད་པར་སྐྱར་བའོ། །ནདལ་
ནད་དུ་མི་འཛིན་པས་གླང་པོ་ཆེ་ལ་ཚེར་མ་རྒྱབ་པ་ལྟར་བཞག་པ་ནི་བློ་སྙེམས་བྱེད་དང་བྲལ་བར་བཞག་པའོ། །ནད་གདོན་གྱིས་མཇུག་བསྡུ་བ་ནི། དེ་རྣམས་ལ་རིམ་པ་བཞིིན་དུ་ཉམས་སུ་ལེན་
པའོ༑ །དེ་ལྟར་གདམས་ངག་དང་ཏིང་ངེ་འཛིན་གྱི་ནད་ལམ་དུ་མ་སློངས་ཤིང་བློ་མ་ཁེལ་ན་བླ་མ་དང་གདམས་ངག་ལ་ཡིད་མ་ཆེས་པ་ཡིན་པས་ཇི་ལྟར་ལམ་ལ་འབད་རྩོལ་བྱས་ཀྱང་གྲོལ་མི་སྲིད་

དོ༑ །དེས་ན་ཏིང་ངེ་འཛིན་དང་གདམས་ངག་ལ་བློ་ཁེལ་ན་བླ་མ་དང་དཀོན་མཆོག་ལ་བསམ་པ་ཡིན་པས། ནད་སོས་རུང་མ་སོས་རུང་བློ་དྲོ་བ་ཡིན། ཡོན་ཏན་ཐམས་ཅད་ལྷན་གྲུབ་ཏུ་གདོན་མི་
འབྲུག་ཟ་བར་རྫོགས་པར་འཆར་བ་ཡིན་ནོ། །སྠི།། །།ན་མོ་རིན་པོ་ཆེ། སྤྱིར་དུས་གསུམ་སངས་རྒྱས་ཀྱིས་གསུངས་པའི་ཆོས་ཐམས་ཅད་སྒོས་སུ་ཐེག་པ་ཆེན་པོའི་ཆོས་ཐམས་ཅད། ཡང་
ལུགས་སྒོས་སུ་བླ་མ་དམ་པའི་གདམས་ངག་གི་གནད་ཐམས་ཅད་གཉེན་པོ་རྐྱེན་ཐུབ་ཀྱི་སྟེང་དུ་དྲིལ་ནས་གནད་དུ་སྣུན་པ་གལ་ཆེའོ། །དེ་ཡང་ཆགས་སྡང་ལ་སོགས་པའི་རྐྱེན་མ་ཐུབ་ན་ཆོས་ཀྱི་དགོས་པ་
ཆོས་
སྟོར་ཏེ། དཔེར་ན་རི་བོང་གི་རྭའམ་མོ་བཤམ་གྱི་བུ་བཞིན་ཆོས་ཁ་ཚིག་རྐྱང་པར་སོང་སྟེ་ཐར་པ་དང་ཐམས་ཅད་མཁྱེན་པ་མི་ཐོབ་པས། དེས་ན་རྐྱེན་ཐུབ་པར་བྱེད་པའི་གདམས་ངག་གོང་གི་དེ་
མཛོད་
ཆེན་རྣམས་ཀྱང་ཡིན་ལ། ཁྱད་པར་དུ་ནི་རིན་པོ་ཆེའི་བཞེད་པའི་གཉེན་པོ་རྐྱེན་ཐུབ་ཀྱི་གདམས་ངག་འདི་ལ་གཙོ་བོར་མཛད་པའོ། །དེ་ལ་དོན་ལྔ་སྟེ། དང་པོ་རྐྱེན་ངོས་བཟུང་བ་དང༌། དེ་ལ་གཉེན་
མོ།
པོ་གཏོང་བའི་ཐབས་དང༌། གཉེན་པོ་གཏོང་བའི་དུས། རྐྱེན་མ་ཐུབ་པའི་སྐྱོན། རྐྱེན་ཐུབ་པའི་ཡོན་ཏན་ནོ། །རྐྱེན་ངོས་བཟུང་བ་ལ་གསུམ། འགལ་རྐྱེན། ཐུན་མོང་གི་རྐྱེན། མཐུན་རྐྱེན་

༄༅། །ནོ། །དང་པོ་ལ་གཉིས། རྒྱུའི་རྐྱེན་དང་འབྲས་བུའི་རྐྱེན་ནོ། །དེ་ལ་རྒྱུ་གསུམ་མམ་ལྔ་ལ་སོགས་པའོ། །དེ་ལ་ཡང་ཉོན་མོངས་པའི་ཡུལ་རྐྱེན་དང་མ་འཕྲད་བར་
དུ་ཆོས་པ་བཟང་བ་བཞིན་དུ་འདུག་ཀྱང་རྐྱེན་དང་འཕྲད་པ་དང་རྐྱེན་དབང་དུ་འགྲོ་ན་རྒྱུའི་རྐྱེན་མ་ཐུབ་པའོ། །འབྲས་བུའི་རྐྱེན་ན་ཚ་སྡུག་བསྔལ་ལ་སོགས་པའམ་མི་མཐུན་པ་སྣ་ཚོགས་འོང་སྟེ།
ལ་སྐྱོན་དུ་བལྟ་ཞིང་གདམས་ངག་གིས་མ་སྟོངས་ན། འབྲས་བུའི་རྐྱེན་མ་ཐུབ་པའོ། །ཐུན་མོང་གི་རྐྱེན་ནི། བླ་མའི་མོས་གུས་ལ་སོགས་པའི་ཆོས་དང་། ཕ་རོལ་ཕྱིན་པ་དྲུག་དང་དམ་ཚིག་གི་
བཅུ་གསུམ་
སྡོམ་པའི་ཚོགས་ཐམས་ཅད་ལ་སྦྱར་ཏེ་བླ་མའི་མོས་གུས་ལྟ་བུ་གཅིག་ལ་བླ་མས་ཐུགས་ལ་བཏགས་ན་མོས་གུས་སྐྱེ་ལ། མ་བཏགས་ན་མི་སྐྱེ་ན་ཐུན་མོང་གི་རྐྱེན་མ་ཐུབ་པའོ། །དེས་ཐམས་ཅད་
ལ་འགྲེའོ། །མཐུན་རྐྱེན་ལ་གཉིས། ཕྱི་དང་ནང་ངོ་། །ཕྱི་ནི་སྙན་གྲགས་དང་། བསོད་ནམས་ལ་སོགས་པ་རྣམས་ལ་ང་རྒྱལ་དང་རློམ་སེམས་སྐྱེས་ནས་ཕྱིའི་རྐྱེན་མ་ཐུབ་པའོ། །ནང་གི་ཡོན་
ཏན་ལ་སོགས་པ་རྣམ་པ་ཕྲ་རགས་སྐྱེས་པ་རྣམས་ལ་ཁེངས་ཤིང་རློམ་ན་ནང་གི་རྐྱེན་མ་ཐུབ་པའོ། །དེ་ལྟར་རྐྱེན་ངོས་བཟུང་ནས་གཉེན་པོ་གཏོང་བའི་ཐབས་གོང་མས་གསུངས་པའི་གདམས་ངག་གི་

གནད་དང་པོ་རང་གི་ཉམས་སུ་མྱོང་བའི་གདམས་ངག་གི་གནད་ཐམས་ཅད་འདིར་དྲིལ་ནས་གནད་དུ་བསྣུན་པ་བླ་མའི་ཞལ་ལས་ཤེས་སོ། །དུས་ནི། རྐྱེན་དེ་དག་ཐམས་ཅད་ལ་སྔོན་བསུ་འཕྲད་
འཛོམས་༑ ཕྱི་སྙིགས་གསུམ་མོ། །སྔོན་བསུ་ལ་གཉིས། དང་པོ་ཉམས་སད་པའི་རྐྱེན་དབང་དུ་འཆོར་རམ་མི་འཆོར་བལྟ། གཉིས་པ་རྐྱེན་མ་བྱུང་བའི་གོང་ནས་ཟོན་ཚུད་པར་བྱ་ཞིང་རྐྱེན་
དབང་དུ་མི་གཏོང་བའི་གོ་ཆ་བགོ་བར་བྱའོ། །འཕྲད་འཛོམས་ནི། གཉའ་རེངས་སུ་མི་གཏོང་བར་འབུར་འཇོམས་བྱེད་པའོ། །ཕྱི་སྙིགས་ནི་འགྱོད་པ་བསྐྱེད་ཅིང་གཉེན་པོའི་རམ་ཟླ་གཏོང་
བའོ༑ །རྐྱེན་མ་ཐུབ་པའི་སྐྱོན་ནི། དང་པོ་འགལ་རྐྱེན་མ་ཐུབ་པས་ཆོས་ཉོན་མོངས་པ་དང་སྡུག་བསྔལ་གྱིས་གཉེན་པོར་མ་སོང་བ་ཡིན་པས་འཁོར་བའི་སྡུག་བསྔལ་མཐའ་དག་ལས་ཐར་མི་སྲིད་
དོ༑ །གཉིས་པ་ཐུན་མོང་གི་རྐྱེན་མ་ཐུབ་ན་ཡོན་ཏན་གྱིས་བཙན་ས་མི་ཟིན་ནོ། །གསུམ་པ་མཐུན་རྐྱེན་མ་ཐུབ་ན་མཐོ་པོར་སོང་ཡང་ཡོན་ཏན་མ་ཤོང་པས་དམའ་སར་ལྷུང་ནས་སླར་བར་ཆད་དུ་
འགྱུར་རོ། །མདོར་ན་སྐྱེ་ཤི་བར་དོ་ལ་རྐྱེན་མ་ཐུབ་པས་སྲིད་པ་བར་དོ་ལ་གང་དུ་འགྲོ་ཆ་མེད་དོ། །རྐྱེན་ཐུབ་པའི་ཡོན་ཏན་ནི། དང་པོ་འགལ་རྐྱེན་ཐུབ་པས་ཉོན་མོངས་པ་དང་སྡུག་བསྔལ་

ཕྱག་།སངས་རྒྱས་ཀྱི་ལམ་དུ་འགྲོ་ཞིང་སྡུག་བསྔལ་བདེ་ཆེན་དུ་འབར་ནས་འགྲོ་བའོ། །གཉིས་པ་ཐུན་མོང་གི་རྐྱེན་ཐུབ་པས་ལམ་གྱི་ཡོན་ཏན་ཐམས་ཅད་མཐར་ཕྱིན་པར་
ཆེན་
འགྱུར་རོ། །གསུམ་པ་མཐུན་རྐྱེན་ཐུབ་པས་འཁོར་འདས་ཐམས་ཅད་ཀྱི་དཔལ་དང་མགོན་ཕྱག་དང་མཆོད་པའི་གནས་སུ་འགྱུར་རོ། །སྒྲི།། །།ཐེག་ཆེན་ལམ་གྱི་མཆོག་ལྔ་ལ་སྔོན་འགྲོ་
གསུམ་དང་བློ་ལྡོག་ནས་བརྩམས་ཏེ། རླུང་ཅན་རླུང་མེད་ལ་སོགས་མན་ངག་གིས་འཁོར་འདས་གཉིས་མེད་རང་སེམས་གཏན་ལ་ཕབ། རེ་དོགས་མེད་པའི་ངོ་སྤྲོད་རྫོགས་པར་བྱ། །རྗེས་
བསམ་སྔོན་དུ་གསང་སྔགས་ཐབས་ཀྱི་མཆོག །སེམས་བསྐྱེད་ལ་སོགས་བྱས་ནས་དངོས་གཞི་ལ། །གནད་ཆེན་ལྔ་དང་གེགས་སེལ་བོགས་འདོན་གྱིས། །དྲོད་རྟགས་ཡོན་ཏན་ཕྱག་ཆེན་
གྲོགས་སུ་འགྱུར། །དེ་ཡི་བོགས་འདོན་གསང་བའི་སྤྱོད་པ་བྱ། །སྔོན་འགྲོ་དངོས་གཞི་འཆུགས་མེད་ཉམས་སུ་བླངས། ·།རྗེས་ལ་གཉིས་པ་ལ་བཟླ་རྗེས་སུ་བཟུང༌། །ཧྲིལ་གྱིས་དྲིལ་ན་སྲིན་
པོའི་ཞལ་མ་འཛུམ། །དེའི་ཆ་ལག་ནད་གདོན་ཁྱད་པར་འཕགས། །ངོས་འཛིན་ལ་སོགས་གདོན་དང་ལམ་ཁྱེར་གྱིས། །འཁོར་བའི་ནད་ལ་འོག་སྒོ་མི་འཛུམ་ཞིང༌། །གང་བྱུང་ཆོས་སྐུའི་རོལ་

པ་ངོ་མཚར་ཆེ། །ཀུན་གྱིས་འཇུག་སྡུད་གཉེན་པོ་རྐྱེན་ཐུབ་ལ། །ངོས་འཛིན་ཐབས་དུས་སྐྱོན་དང་ཡོན་ཏན་རྣམས། །ཤེས་པར་བྱས་ནས་ངེས་པར་ཉམས་སུ་བླངས། །ཟུང་འཇུག་གདལ་
ཡངས་མངོན་དུ་འགྱུར་བར་ངེས། །ལམ་མཆོག་ཐུབ་པ་ལྔ་ཁྲིད་ཨ་ལ་ལ། །འགལ་མེད་ཆ་ལག་ཚང་བ་ཨ་ལ་ལ། །མ་ནོར་འཆུགས་པ་མེད་པ་ཨ་ལ་ལ། །ཚེ་གཅིག་སངས་རྒྱས་འགྲུབ་པ་
ཨ་ལ་ལ། །ཞེས་ངོ་མཚར་དུ་གྱུར་ནས་གསུངས་སོ། །བཤད་ཆོས་མ་ཡིན་ཁྲིད་ཆོས་ཡིན། །ལམ་མཆོག་ཐུབ་པ་ལྔའི་མན་ངག་བླ་མའི་གསུང་བཞིན་བྲིས། །དགེ་བ་འདི་དང་དགེ་གཞན་
ཐམས་ཅད་ཀྱིས། །ཀུན་གྱིས་ཟག་མེད་ཆོས་སྐུ་ཐོབ་པར་ཤོག །ལམ་ཟབ་མོ་ཐུབ་པ་ལྔའི་གདམས་ངག་འདི། བཤད་ཆོས་མ་ཡིན་ཁྲིད་ཆོས་ཡིན་པས། སྨར་ཁྲིད་ཉམས་ལེན་ཚར་མ་བྱས་པ་
རྣམས་ལ་དཔེ་འདི་སྦྱིན་པར་གྱུར་ན། མཁའ་འགྲོ་ཆོས་སྐྱོང་གིས་ཆད་པ་ཆོད་ཅིག བླ་མ་དམ་པར་བྱས་ཤིང་མེ་ཏོག་གཞལ་བ་མ་རྟོགས་སུ་ལ་ཡང་དཔེ་འདི་མི་བསྟན་པ་ཞུའོ། །མི་བསྟན་པ་
ཞུ༑ མི་བསྟན་པ་ཞུ། སྙིང་གི་དཀྱིལ་དུ་བཅངས་ལ་ཉམས་སུ་བླང་བར་བྱའོ། །འདི་ལ་མཆན་མི་འདེབས་པའི་བཀའ་རྒྱ་ཡོད་དོ། །ཐམས་ཅད་ཀྱིས་བཀའ་རྒྱ་ལ་འཛེམ་པར་ཞུ། འདིའི་མེ་

།ཏོག་ལ་ཁྲིད་ཚར་ནས་ལོ་གཅིག་ལུང་སྟོང་དུ་སྡོད་པའོ། །སྒྲི། ། ཤུ་བྷམ། །བཀྲ་ཤིས་པར་གྱུར་ཅིག། །།
30(B)

30(B)
BlankPage AsPerOriginalDocument

༄༅། །ཐུབ་ལྔའི་བཀའ་ཚོམས་དཔལ་དབུ་རི་པའི་གསུང་བཞུགས་སོ།།

༄༅། །བླ་མ་སངས་རྒྱས་རིན་པོ་ཆེ་ལ་ཕྱག་འཚལ་ཞིང་སྐྱབས་སུ་མཆིའོ། །མོས་པའི་ངོ་རུ་ཐུབ་ལྔའི་བཀའ་ཚོམས་ཅུང་ཟད་བྲི་བར་
བྱའོ༑ །དེ་ལ་འོ་སྐོལ་ད་རེས་ཐུབ་པའི་བསྟན་པའི་སྙིགས་མའི་དུས་འདིར་མི་ལུས་ཡུད་ཙམ་ཐོབ་དུས་སུ་དུས་གཏན་གྱི་དོན་ཆེན་བསྒྲུབ་པ་ལ་ཆོས་གསུམ་
ཡིན༑ དེ་ཡང་བླ་མ་བཅུད་དང་ལྡན། སློབ་མ་སྣོད་དང་ལྡན། གདམས་ངག་གནད་ལྡན་གསུམ་ཡིན། དང་པོ་ནི་སྟོང་པ་ཉིད་དང་སྙིང་རྗེ་ཚད་མེད་པ་
འབྱོངས་ཤིང་མཐར་ཕྱིན་པ་ཞིག་དགོས། གཉིས་པ་ནི་དེའི་བཀའ་བཞིན་བསྒྲབ་ཅིང་མོས་གུས་ཕུན་སུམ་ཚོགས་པ་ཞིག་དགོས་སོ། །གསུམ་པ་ནི་ཆོས་

༄༅། །ཐམས་ཅད་ཀྱི་སྙིང་པོ་ཐུབ་པ་ལྔ་འདི་ཡིན། ཐོག་མར་ཀུན་ལ་འདིའི་ཁྲིད་བྱེད་པ་དེ་ནམ་འཆི་ཆ་མེད་པ་དང་། འདི་ཁོ་ན་དོ་
གལ་ཆེ་ཞིང་མེད་ཐབས་མེད་པ་དང༌། སྣོད་ལྡན་འོང་སྲིད་པས་མཛད་པ་དང༌། རང་བཞིན་གདམས་ངག་ཆེན་པོ་གཉིས་ལ་སོགས་པ་ནས་འདི་གནད་
ཆུང་རྒྱུ་མེད་པས། འདི་ལ་གཅེས་སྤྲས་སུ་བྱའོ། །འདི་ལ་ཚིག་འཆད་མཁས་པ་བས་དོན་གོ་བ་ལོན་པ་ཁོ་ན་གལ་ཆེའོ། །དོན་གོ་ན་རང་གིས་གཞན་ལ་
ཉམས་ཁྲིད་བྱེད་ཀྱིན་མཁས་སུ་འགྲོ་བ་ཡིན་ནོ། །དེ་ལ་དང་པོ་ཆོས་ཐམས་ཅད་ཀྱི་གཞི་མའམ། ཞིང་ས་དང་འདྲ་བར་སྡོམ་པ་གསུམ་པོ་བསྲུང་བྱའི་

བཅས་པ་ཐོབ་དགོས། དེ་ནས་སྔོ་འགྲོ་གསུམ་བློ་གདེང་པ་དང་བཅས་པ་སྔ་ཕྱི་བར་གསུམ་དུ་འབད་པ་གལ་ཆེའོ། །དངོས་གཞི་ལ་རླུང་ཅན་དང་རླུང་མེད་གཉིས་ལས་དང་པོ་གཏུམ་མོ་ལ་མོས་
ཤིང་བསྒོམ་ནུས་པ་རྣམས་ལ་གཏུམ་མོ་བཏབ་ནས་ཅི་རིགས་བསྒོམ་དུ་བཅུག་ནས་དེ་ནས་ཁད་ཀྱི་ཕྱག་རྒྱ་ཆེན་པོའི་ཁྲིད་བྱས་ཀྱང་ཆོག གཞན་ཡང་རླུང་བུམ་པ་ཅན་བསྡུས་པ་ནས་བཤད་པ་བཞིན་དུ་
བྱེད་པ་ཡིན། རླུང་མེད་ནི་དང་པོ་གཟིགས་མོ་གསུམ་བཏབ་ནས་གསུམ་ཆར་ལ་ཁྱད་མེད་དུ་ཆགས་ན་རབ་ཡིན་ཏེ། གང་རུང་རེ་ལ་ཟིན་ན་ཡང་དེ་ནས་འཁྲིད་པ་ཡིན། དེ་ལྟར་བརྟེན་ཅན་ལ་
སེམས་ཟིན་ནམ་རྟེན་མེད་ཀྱི་ངང་དུ་གནས་སམ་གང་ཟིན་ཐུན་ཆུང་ལ་གྲངས་མང་དུ་བསྒོམ་པ་ཡིན། དེ་ལྟར་གོམས་པས་བྱིང་རྒོད་ཀྱི་སྐྱོན་བྱུང་ན་བསྡུས་པའི་ཐུན་འཇོག་ལ་སོགས་པའི་སེམས་དེ་
རྣམས་ཀྱི་བཅོས་སོ། །དེ་ལྟར་ཐབས་དུ་མའི་སྒོ་ནས་རྣམ་པར་མི་རྟོག་པའི་ཏིང་ངེ་འཛིན་ལ་ཇི་ལྟར་བསྒོམས་པ་བཞིན་དུ་གནས་པར་འདུག་ན།ྋ ངོ་སྤྲོད་རྐུན་བུ་ཞེས་པས་འཁོར་བར་འཁྱམས་མཁན་
གྱི་སེམས་ཀྱི་ངོ་བོ་རྩད་ནས་སྒྲོ་འདོགས་ཅི་ཆོད་བྱེད་པའོ། །དབང་པོ་རབ་འབྲིང་གསུམ་ངོ་སྤྲོད་རོ་སྙོམས་ན་གསལ་ལོ། །ངོ་སྤྲོད་ཀྱི་གནད་གཅེས་པས། དཔེར་ན་ལྗོན་ཤིང་རྩ་བ་ནས་འཐོན་པ་ཆ་

༄༄ །ལ་ཡལ་འདབ་ལ་སོགས་པ་ཇི་ལྟ་བ་བཞིན་དུ་འདུག་ཀྱང་མི་སྐྱེ་བ་བཞིན་དུ། སེམས་རྩ་བྲལ་དུ་རྟོགས་ན་རྟོག་པ་ལ་སོགས་པ་འོང་ཞིང་འདུག་ཀྱང་འཁོར་བར་མི་སྐྱེ་
བས་ངོ་བོ་མཐོང་། དེ་ལྟར་ངོ་བོ་མཐོང་ནས་རབས་འདུན་མའི་བསྒོམ་ཐབས་གཉིས་ཀྱིས་སིང་གིས་སློབ་པར་བྱེད་པའོ། །གཏུམ་མོའི་སྐབས་ན་དང་པོ་སེམས་བསྐྱེད་དང་བླ་མའི་རྣལ་འབྱོར་ལ་
སོགས་པས་བསམ་པ་བཟང་པོས་ཀུན་སློང་བྱས་ནས་རླུང་རྩུབ་ན་གནད་ཆེའོ། །རྩ་ནང་དུ་བསམ་པ་བཟང་ངན་གྱིས་བྱེད་པས་སྐྱོན་གྱི་ཁྱད་ཤིན་ཏུ་ཆེའོ། །རྩ་གསུམ་འདུས་པའི་མདོར་ཨ་ཤད་ཅེས་
པས༑ ཙཎྜ་ལཱི་མཚན་ཉིད་བཞི་ལྡན་གསལ་བཏབ་པ་དང་། མན་ངག་ཏུ་བུདྡྷ་དང་བོ་དྷི་སཏྭ་ཡི་དམ་ལ་སོགས་པ་ཐམས་ཅད་ཙཎྜ་ལཱི་ལ་ཐིམ་པར་བསྒོམ་པའོ། གེགས་སེལ་གྱི་སྐབས་སུ་འབྱུང་བ་
བཞི་ཆ་མ་སྙོམས་ན་ཡོན་ཏན་མི་སྐྱེ་ཞིང༌། རྐྱེན་མང་བས་དབང་སྡད་འཁོར་ལོའི་སྐབས་བཞིན་སྤྱོད་ལམ་འཕྲུལ་འཁོར་ཏིང་ངེ་འཛིན་གྱིས་སེལ་ལོ། །ལུས་ངག་ཡིད་གསུམ་དགུཕྲུགས་མའི་
* གེགས་སེལ་ཤེས་པར་བྱའོ། །བོགས་འདོན་ཡང་ཞལ་གདམས་དེ་རྣམས་ལས་ཤེས་སོ། །གསང་སྤྱོད་ཀྱི་སྔོན་འགྲོའི་སྐབས་ན་ཏིང་ངེ་འཛིན་གྱི་དབང་ཞུ་ལ་ཞེས་པ་ནི་གོང་དུ་ཞུས་པ་དེ་ཡང་

ཡིན༑ རང་ལ་བསྟིམ་པ་དེ་ཁོ་ནའོ། །རྒྱུ་མཚན་གསུམ་གྱི་སྒོ་ནས་གོས་དུག་པོ་བགོ་ཞེས་པ་ནི། ཚེ་འདིའི་འཆོར་དང་ཁྱེར་ཁ་སྤངས་ནས་སྦས་པའི་རྣལ་འབྱོར་བྱེད་པ་དང་གཅིག རོ་གོས་དུར་
ཁྲོད་ཀྱི་ཆས་སུ་འགྲོ་བ་དང་གཉིས། དེ་ལྟ་བུའི་གོས་དེ་རྣམས་གསང་སྤྱོད་ཀྱི་གོས་ཀྱང་ཡིན་ཞིང་མིས་ཕྲོགས་ཀྱང་ཆགས་སྡང་མེད་པའོ། །གྷུ་ཛ་ན་ལ་ལ་སོགས་སྣ་ཚོགས་པའི་ཞེས་པས།
འགྲམ་དང༌། མི་རུས་དང༌། སྟེར་སྨན་དང་། ར་རུ་དང༌། བྱ་སྤུ་ལ་སོགས་པ་སྟེ་སྙིང་ལ་ཅི་དྲན་གྱི་རྒྱན་མགོ་ལུས་ཐམས་ཅད་ལ་བརྒྱན་པའོ། །རྒྱུ་མཚན་གཉིས་ནི་གཅིག་ས་ལ་ཆགས་སྡང་
གི་རྒྱན་གསེར་གཡུ་ལ་སོགས་པའི་སྦྱོང་བྱེད་ཀྱང་ཡིན་ཞིང༌། ཚོགས་སྤྱོད་བྱེད་པའི་དུས་ཀྱི་རུས་རྒྱན་གྱིས་དོད་པོ་ཡིན་ནོ། །གཉིས་པ་གཟའ་གཏད་མེད་པའི་བརྡའམ་གསོལ་བ་འདེབས་པ་ལྟ་བུ་
སྟེ༑ སླར་ཡང་བྱིས་པའི་སྤྱོད་པ་བྱ། །ཞེས་སོ། །རྒྱུ་མཚན་གསུམ་གྱི་ཟས་བཅུད་བརྟེན་ཞེས་པ་ནི། དང་པོ་ནི་ཐོག་མ་མེད་པ་ནས་བཟའ་བཏུང་ལ་སོགས་པར་ཆགས་པའི་སྒྲིབ་པ་ཐམས་ཅད་
དག་པ་དང་། གཉིས་པ་ནི་སྔགས་ཀྱི་དམ་ཚིག་གི་རྫས་བརྟེན་པ་ཙམ་གྱིས་སངས་རྒྱས་པར་རྒྱུད་ནས་བཤད་ཅིང་། གསང་སྔགས་ཀྱི་གྲུབ་ཐོབ་རྣམས་ཀྱིས་མྱོང་བས་གྲུབ་པ་དང་། གསུམ་པ་ནི་36

།རྟོགས་པའི་སྒོ་ནས་རོ་སྙོམས་པའོ། །དངོས་གཞི་ལ་གནས་ཀྱི་སྐབས་ནི། རི་བོ་དང་ནི་བཞི་མདོ་དང༌། ཞེས་པ་ལ་སོགས་པ་ཚོ་གཞན་ན་ཡོད་པ་བཞིན་བསྟན་པར་ཐུབ་༄༅།
ལྔའི་
ཉུ བྱའོ༑ །བསྡུ་ན་གཉིས་ལས། དང་པོ་འཇིགས་ཤིང་སྐྱི་གཡའ་ཞེས་པ་ནི་དེ་ལྟ་བུའི་གནས་དེར་མ་ཡེངས་པར་གདམས་ངག་ཉམས་སུ་བླངས་པས་མྱུར་དུ་གྲུབ་པ་ཐོབ་ཅིང་སངས་རྒྱའོ། །དབེན་
ཞིང་ཉམས་དགའ་ན་ཡང་ཏིང་ངེ་འཛིན་དང་ངེས་ཤེས་ཀྱི་གྲོགས་སུ་འགྲོ་བ་སྟེ། མདོར་ན་གནས་ཀྱི་ཆགས་སྡང་ལམ་དུ་འཁྱེར་བའོ། །དུས་ཀྱི་རྒྱུན་བཞི་ནི། གཅིག་པ་ལ་མཚན་མོ་ལྷ་འདྲེའི་
ཟླ ཚོགས་འདུ་བ་དང༌།གཉིས་པ་ལ་རྒྱ་གར་སྒོམ་ཆེན་གྱི་རྣམ་ཐར་ཡིན། གསུམ་པ་ལ་གསང་སྔགས་ཀྱི་སྤྱོད་པ་ལ་སོགས་པ་ཐམས་ཅད་ལ་མཚན་མོ་བསྔགས་པར་གསུངས་སོ། །བཞི་པ་ལ་ནི་༔
མིས་མ་ཚོར་བར་མངོན་མཚན་ཆུང་བ་ཁོ་ན་སྟེ། ཉིན་པར་ཡིན་ཡང་གསང་སྤྱོད་ཀྱི་ལག་ལེན་ཕལ་ཆེར་གཞན་ལ་མི་སྟོན་པར་ཉམས་སུ་ལེན་པའོ། །གནས་འཇིགས་པ་ལ་སོགས་པ་ནི་དེར་དུས་
མཚན་མོ་ལ་སོགས་པར་ཕྱིན་ནས་ཉམས་སུ་ཅི་ལྟ་བུ་ལེན་བྱས་ན། དང་པོ་ཁྲིད་ཀྱི་དུས་སུ་གཉན་ས་ལ་སོགས་པར་འགྲོ་དུས་སུ་སྤྲོས་བཅས་བྱེད་ཅིང་འགྲོ་དེར་སླེབ་ནས་གཉིད་མི་བྲོ་བའི་བར་དུ

སྤྲོས་མེད་ཀྱི་ངང་དུ་འཇོག དེ་ནས་ཤིན་ཏུ་སྤྲོས་མེད་བྱས་ནས་གཉིད་འོད་གསལ་དུ་འཇུག་པའོ། །དེ་ལ་སྤྲོས་བཅས་ཀྱི་ཆོས་གསུམ་ལ་བསྐྱེད་རིམ་ལྷའི་ང་རྒྱལ་གཅེས་པས། རང་ལུས་རྡོ་རྗེ་
རྣལ་འབྱོར་མ་ཤིན་ཏུ་ཆེ་བའི་སྙིང་ཁར་བླ་མ་དང་བཅས་པ་བ་སྤུའི་བུ་ག་ལ་སོགས་པ་ལུས་ཀྱི་ཕྱི་ནང་ཐམས་ཅད་ལ་ཁྲོ་བོ་ཁྲོ་མོ་སྐུ་ལ་ཡེ་ཤེས་ཀྱི་མེ་འབར་བ་སྣང་སྲིད་ཐམས་ཅད་ལ་ཉམ་མི་ང་བ་གཅིག་
ཏུ་བསྒོམ་པར་བྱའོ། །བརྗོད་པ་སྔགས་ཀྱི་ནུས་མཐུ་ཞེས་པའི་སྐབས་སུ་ངག་ཏུ་ཕཊ་སྒྲ་དྲག་པོ་ཁ་ཡར་བཏབ་པས་ཁྲོ་ཆུང་མེའི་ཚ་ཚ་དང་བཅས་པ་ཕྱོགས་བཅུར་འཕྲོས་པས། གདུག་པ་ཅན་ཐམས་
ཅད་ཚར་བཅད་པར་བསྒོམ་པའོ། །ཕྱག་རྡོར་ཟླ་རྒྱལ་ལས། རང་གིས་ལུས་ལས་སྤྲལ་པ་ཡིས། །ལས་གྲུབ་ཁྲོ་བོ་སྣ་ཚོགས་ལ། །མེ་འོད་དང་ནི་གཉིས་མེད་པར། །གདུག་པ་འདུལ་ཕྱིར་
སྤྲོ་བར་བྱ། །ཞེས་སོ། །རྟོགས་པ་ལྟ་བའི་གདེང་ཚད་ཅེས་པས་སྣང་སྲིད་འཁོར་འདས་ཐམས་ཅད་ལ་རང་སེམས་མིན་པ་གཅིག་ཀྱང་མེད་ཅིང་སེམས་ཀྱི་ངོ་བོ་ཆོས་ཀྱི་སྐྲ་བློ་ལས་འདས་པ་ཡིན་
པས་སྣང་སྲིད་ཐམས་ཅད་ལ་ཉམ་ང་བྱ་དོན་མེད་སྙམ་དུ་བསམ་ལ་རིག་པ་ལ་ངར་བཏགས་ལ་དཔའ་མ་ཞུམ་པར་བྱེད་པ་སྟེ་ཞེ་སྡང་ལམ་དུ་བྱེད་པའོ། །གང་འདིར་ཕུང་པོ་ལྔ་དག སྤྲོས་མེད་ཀྱི་

།ཆོས་བཞི་ཞེས་པ་ནི། ལྟ་བ་བདེན་འཛིན་དང་བྲལ་བ་ནི། རང་གཞན་འཁོར་འདས་ཀྱིས་བསྡུས་པའི་ཆོས་ཐམས་ཅད་སྒྱུ་མ་ལྟ་བུར་རྟོགས་པར་བྱེད་པས་ཏེ། སྡུད་༄༅།
ཉུཔ་ལས། གང་འདིར་ཕུང་པོ་ལྔ་དག་སྒྱུ་མར་འདྲར་ཤེས་ནས། །སྒྱུ་མ་གཞན་དང་ཕུང་པོ་གཞན་དུ་མི་བྱེད་ལ། །སྣ་ཚོགས་འདུ་ཤེས་བྲལ་ཞིང་ཉེ་བར་ཞི་སྤྱོད་པ། །འདི་ནི་ཤེས་རབ་ཕ་རོལ་
ཕྱིན་མཆོག་སྤྱོད་པ་ཡིན། །ཞེས་སོ། །སྒོམ་པ་ཡིད་ལ་མི་བྱེད་པ་ནི། དགེ་སྡིག་ལ་སོགས་པའི་ཆོས་གང་ཡང་མི་སེམས་མི་སྒོམ་པ་སྟེ། དྭ་ཧ་ལས། ཡིད་དེ་ཡིད་མིན་བྱེད་གྱུར་ན། །དེས་
r²
ན་དེ་ནི་བླ་མ་དམ་པ་ཐོབ་པར་འགྱུར། །ཅེས་སོ། །སྤྱོད་པས་རོ་མཉམ་པ་ནི། ཆོས་བརྒྱད་དམ་ཁྱད་པར་དངོས་གྲུབ་ལ་སོགས་པ་ཐམས་ཅད་སྟོང་ཉིད་དུ་རོ་མཉམ་པའོ། །འབྲས་བུ་རེ་དོགས་
ཀྱི་གཡང་ས་བཅད་པ་ནི། ཇི་སྲིད་རེ་དོགས་མ་ཟད་པ་ལ་འབྲས་བུ་མ་གྲུབ་ལ། ནམ་རེ་དོགས་དང་བྲལ་ཙ་ན་འབྲས་བུ་གྲུབ་པས། རེ་དོགས་རྩ་བྲལ། གཏད་པ་འདུན་མེད། མཉམ་ཡང་
* ཆེན་པོའི་ངང་ལ་བཞག་གོ །དེ་ལྟར་ཉམས་སུ་ལེན་ན་འདོད་པ་ཐམས་ཅད་གྲུབ་ཅིང་ཟག་མེད་ཀྱི་བདེ་བ་ཆེན་པོ་དང་མི་འབྲལ་བས་འདོད་ཆགས་ལམ་དུ་བྱེད་པའོ། །ཤིན་ཏུ་སྤྲོས་མེད་ཀྱི་གཞི་ནི་

ཕྱིའི་ཚོགས་འཁོར་ནི་གཞན་ལ་སྦྱིན་པར་གཏོང་བའོ། །ཐ་ན་དགྲ་རྐུན་ལ་སོགས་པས་ཁྱེར་ཡང་ལུས་དེ་ཡི་དམ་དུ་བསྒོམས་ནས་གཏང་ན་བསོད་ནམས་ཆེན་པོར་འགྱུར་རོ། ། ས་ལ་བོ་བ་ལ་
སོགས་པ་ཡིན་ན་ཡང་སངས་རྒྱས་སྤྱན་མཆོད་ཅེས་པ་ལ་སོགས་པ་འགྲེ་བར་བྱའོ། །ནང་གི་ཚོགས་འཁོར་ནི་སྒྲུབ་ཐབས་ནས་བཤད་པ་བཞིན་དུ་ཡང་བྱེད་ལ་ཟས་ཀྱི་རྣལ་འབྱོར་དང་མ་བྲལ་བར་
བྱེད་པ་གལ་ཆེའོ། །གསང་བའི་ཚོགས་འཁོར་ནི་རང་གི་ལུས་ངག་ཡིད་གསུམ་ཐམས་ཅད་ལ་བདག་ཏུ་མི་འཛིན་ཞིང་ཚོགས་འཁོར་ནི་སྟོང་པས་ཏེ། དེ་ཡང་རང་གི་སྙིང་ཁ་ནས་བྱིན་གྱིས་
བརླབས་པ་དང༌། གསོལ་རྒྱུ་དང་མཆོད་པའི་བྱེ་བྲག་དཔག་ཏུ་མེད་པ་བཤམས་ནས་བླ་མ་ཡི་དམ་རྒྱལ་བ་སྲས་བཅས་མ་ལུས་པ་ཐམས་ཅད་ཀྱིས་དགྱེས་པའི་ཚུལ་གྱིས་གསོལ་ཞིང་བཞེས་པར་
བསམ་པ་དང༌། ཡང་ཐོད་པའི་ནང་དུ་ལུས་ཐམས་ཅད་གཏུབས་ནས་བྱིན་གྱིས་བརླབས་པ་དང༌། བདུད་རྩི་བསམ་གྱིས་མི་ཁྱབ་པར་འཕེལ་ནས་ནམ་མཁའ་དང་མཉམ་པའི་སེམས་ཅན་ཐམས་ཅད་
ཡི་དམ་འབའ་ཞིག་ཏུ་གྱུར་པར་བསམ་ནས་རེ་རེའི་མདུན་དུ་གོང་གི་ཐོད་པའི་རྫས་དེ་རེ་རེས་ཁྱབ་པར་བསམ་ཞིང་གསོལ་བ་ལ་སོགས་པའི་ལོངས་སྤྱོད་པས་ཟག་མེད་ཀྱི་བདེ་བ་ཆེན་པོ་དང་ལྡན་པར་

ཐུབ་༄༅། །བསམ། མདོར་ན་རང་གི་ལུས་ངག་ཡིད་གསུམ་གྱི་སྐྱོན་ཡོན་ཐམས་ཅད་དང་བདག་ཏུ་སྐད་ཅིག་ཙམ་ཡང་མི་འཛིན་པར་འཁོར་འདས་ཐམས་ཅད་ཡི་དམ་གྱི་ལྷ་འབའ་
ལྔའི་
ཉུ ཞིག་ཡིན་པས་དེ་ལྟར་བསྒོམས་ལ་བློ་ཡིས་རྒྱངས་ཀྱིས་བཏང་བར་བྱའོ། །དེ་ཁོ་ན་ཉིད་ཀྱི་ཚོགས་འཁོར་ནི་ཆོས་ཐམས་ཅད་རང་གི་སེམས་ཡིན་སེམས་ཆོས་ཀྱི་སྐུ་ཡིན་པའི་ངང་དུ་གཉིད་འོད་གསལ་
དུ་བཅུག་ནས་ཉལ་བ་སྟེ་གཏི་མུག་ལམ་དུ་བྱེད་པའོ། །དེ་ལྟར་སྤྲོས་བཅས་ལ་སོགས་པའི་ཆོས་གསུམ་པོ་དེ་རྣམས་དང་པོ་གོ་རིམ་བཞིན་དུ་བཤད་ཀྱང་ཁྲིད་ཚར་ནས་འཆོལ་བར་ཉམས་སུ་ལེན་
དགོས་པའང་ཡོང་བས། དེ་ལ་སྤྲོས་བཅས་བྱེད་དུས་ཡིན་ན། དེ་ཡང་སྤྱིར་རྣལ་འབྱོར་གསུམ་ལ་རྒྱུན་ཆགས་སུ་ཉམས་སུ་ལེན་དགོས་ལ་དྲག་པོའི་སྤྲོས་བཅས་བྱེད་དུས་གཉིས་ཡིན་
ཏེ༑ གེགས་སེལ་བ་དང་བོགས་འདོན་པ་གཉིས་སོ། །གེགས་ནི་ཇི་ལྟར་བྱས་ཀྱང་དཔའ་ཞུམ་པའོ། །ཡང་འཇིགས་པ་ལ་སོགས་པའོ། །དེ་ལྟ་བུའི་དུས་སུ་གང་གི་སྤྲོས་བཅས་དེ་རྣམས་མི་ཐེ་
ཕྱི་ན་མེད་ན་ཕཊ་ཀྱིས་འདེབས་ཤིང་དངོས་སུ་བྱེད་ལ། མི་ཡོད་པ་ཡིན་ན་ཏིང་ངེ་འཛིན་གྱིས་བྱེད་པའོ། །བོགས་འདོན་པ་ནི། གལ་ཏེ་བདག་ཉིད་གྲུབ་འདོད་ན། །སླར་ཡང་བྱིས་པའི་སྤྱོད་པ་

བྱ༑ །ཞེས་པས། གོང་གི་རྒྱན་དེ་རྣམས་བཏགས་ནས་རྡོ་རྗེ་གར་དང་གླུ་ལ་སོགས་པ་བྱེད་ཅིང་མི་མེད་པའི་རི་ཁྲོད་དུ་གཟའ་གཏད་མེད་པའི་སྤྱོད་པ་སྐབས་སུ་བྱེད་པའོ། །སྤྲོས་མེད་ཀྱི་ཆོས་དེ་
རྣམས་ནི་ཕྱག་རྒྱ་ཆེན་པོ་སྟེ། དུས་མེད་དུ་ཉམས་སུ་ལེན་པའོ། །ཤིན་ཏུ་སྤྲོས་མེད་ཀྱི་ཆོས་བཞི་པོ་ནི། གོང་དུ་སྨོས་པའི་དུས་སུའོ། །ལར་འདི་རྣམས་གོང་བཞིན་ཁྲོལ་ཚུད་ན་སྔགས་ཀྱི་
གདམས་ངག་གནད་ཆེ་བར་ཡོད་དོ། །དངོས་གཞི་ལེའུ་གཉིས་པའི་ཉམས་ལེན་མདོར་བསྡས་ནས་བསྟན་པའི་ཚིག་གསུམ་པོ་འདི་ཤིན་ཏུ་ཟབ་པ་ཡིན། དེ་ཉམས་སུ་ལེན་པ་ལ་དུས་རིང་ཐུང་
གསུམ་སྟེ། དུས་ཐུང་ངུར་ཉམས་སུ་ལེན་པ་འདི་ཤིན་ཏུ་གནད་ཆེ་སྟེ། དེ་ཡང་འགོ་བའི་ནད་ལྟ་བུ་གཅིག་གིས་སར་འགྲོ་ན། དང་པོ་སྟོང་པ་ཉིད་ཀྱིས་ལྷ་འདྲེའི་རྟོག་པ་འཇོམས་ཞེས་
པས༑ ནད་དེས་གཙོ་བྱས་པའི་རང་གཞན་སྣང་སྲིད་འཁོར་འདས་ཐམས་ཅད་སྟོང་པ་ཉིད་དུ་ལྷན་གྱིས་བསྒོམ། བར་དུ་ཟློག་སྒོམ་གྱིས་རོ་སྙོམས་ཞེས་པས་ཅི་འོང་བ་ཤོག་བྱས་ལ་སྐྱར་ནས་དངོས་
པོ་སྟོང་ཉིད་གཉིས་མེད་ཀྱི་རོ་སྙོམས་ལས་མ་ཡེངས་པར་སླར་དེའི་ཐོག་ཏུ་འགྲོ་བ་ཡིན། ཐ་མ་སྙིང་རྗེས་རྗེས་སུ་བཟུང་བ་ནི། རྟོག་པ་རྟོག་མེད་དུ་རོ་སྙོམས་པའི་དགེ་བ་དེས་གནོད་བྱེད་ལ་སོགས་

༄༅། །པ་རང་གཞན་ཐམས་ཅད་སངས་རྒྱས་ཐོབ་པར་གྱུར་ཅིག་ཅེས་བསྔོ་བའོ། །དེ་ལྟར་གྲིབ་ཅན་ལ་སོགས་པ། གོས་དང༌། ཟས་དང༌། རྨི་ལམ་ངན་པ་
དང་༑ གཉན་པ་དང་། རབ་གནས་མ་ལེགས་པ་དང༌། ཁྱི་དང་དགྲ་རྐུན་བྱུང་གི་དོགས་པ་ལ་སོགས་ཏེ། མདོར་ན་ཁྲོལ་ཤེས་ན་འདིས་ལམ་དུ་མི་འགྲོ་བ་མེད་དེ་སྐྱོན་ཡོན་ཐམས་ཅད་སྟོང་ཉིད་
སྙིང་རྗེའི་གྲོགས་འབའ་ཞིག་ཏུ་གཏོང་བའོ། །དུས་ཐད་སོར་ཉམས་སུ་ལེན་པ་ནི་བསྡུས་པ་ནས་ཟུར་ཙམ་ཡོད་དེ། འོན་ཀྱང་འདི་ནི་ཆོས་ཀྱི་མཐིལ་ཡིན་པས། འདིར་ཅུང་ཟད་རྒྱས་པར་བསྟན་
ན༑ དེ་ལ་དང་པོ་སྟོང་ཉིད་ཀྱི་ལྷ་འདྲེའི་རྟོག་པ་གཞོམ་ཞེས་པས་དང་པོ་ཐབས་དུ་མའི་སྒོ་ནས་སེམས་ངོ་ཅི་ཤེས་བྱེད་པ་ཡིན། བར་དུ་ཟློག་སྒོམ་གྱིས་རོ་མཉམ་ཞེས་པ་ནི། ངོ་བོ་ཅུང་ཟད་མཐོང་
ཡང་རྟོགས་པ་གསར་བུའི་དུས་བག་ཙམ་ཡོད་པས་དེས་བོགས་ཐོན་དུ་མི་སྟེར་བས་དེ་ལ་ཟློག་སྒོམ་བྱས་པས་བཙན་ཐབས་སུ་འོང་བའོ། །དེ་ལྟར་བྱས་པས་ན་ཚ་ལ་སོགས་པའི་སྐྱོན་བྱུང་ན་འདོད་པ་
* སྟེ༑ ནད་གདོན་གྱིས་ལྟ་ལུགས་གསུམ་གྱིས་ལམ་དུ་ཁྱེར་བའོ། །ཐ་མ་སྙིང་རྗེས་རྗེས་སུ་འཛིན་ལུགས་གསུམ་སྟེ། གཅིག་པ་ལ་གནོད་བྱེད་ལ་སྨོན་ལམ་འདེབས་པ་ནི། གནོད་བྱེད་མདུན་དུ་

བསྒོམ་ནས། ཁྱོད་ཀྱིས་ངའི་ཕྱོགས་དུ་མ་ནས་དགེ་སྦྱོར་གྱིས་བསྐུལ་འདེབས་བྱས་པས་དྲིན་ཤིན་ཏུ་ཆེ་སྙམ་དུ་བྱས་ལ་ཚད་མེད་པའི་བྱམས་པ་དང་སྙིང་རྗེ་ཆེན་པོ་བསྐྱེད་ལ་འདི་སྐད་དོ། །བདག་
ལ་གནོད་པར་བྱེད་པའི་ཆེ་གེ་མོ་ལ་སོགས་པ་ཁྱེད་རྣམས་ཀྱི་དུས་གསུམ་དུ་དགེ་བ་དང་བདག་གི་དགེ་སྦྱོར་གྱིས་བསྐུལ་འདེབས་བྱས་པའི་དགེ་བ་འདི་རྣམས་ལ་བརྟེན་ནས་ལྷ་འདྲེ་ཁྱོད་ལ་སོགས་པ་
རྣམས་ཀྱིས་སྡིག་སྒྲིབ་མི་དགེ་བའི་རྒྱུ་འབྲས་ལ་སོགས་པ་ཐམས་ཅད་བྱང་ཞིང་དག་ནས། མྱུར་དུ་བླ་ན་མེད་པའི་བྱང་ཆུབ་རིན་པོ་ཆེ་ཐོབ་པར་གྱུར་ཅིག ཅེས་ཡང་ཡང་བརྗོད་ཅིང་བདེན་པའི་
སྟོབས་བརྗོད་དོ། །སྙིང་ཐག་པ་ནས་དེ་ལྟ་བུ་གཅིག་རྒྱད་ལ་སྐྱེས་ན། བྱང་ཆུབ་ཀྱི་སེམས་འབྱོངས་པ་ལ་སོགས་པའི་ཕན་ཡོན་ཚད་མེད་དོ། །གནོད་པ་ལས་ཟློག་ནས་དབང་དུ་འདུ་ཞིང་ཕན་པ་
ཚད་མེད་པར་བསྒྲུབ་པར་འགྱུར་རོ། །རྗེས་སུ་འཛིན་ལུགས་གཉིས་པ་ལ། སྙིང་རྗེ་ཆེན་པོའི་ཟློག་སྒོམ་བྱེད་པ་སྟེ། དེ་ཡང་འཁོར་འདས་ཐམས་ཅད་ཀྱི་སྤང་བྱ་མི་མཐུན་པའི་ཕྱོགས་ཐམས་ཅད་
ཐོག་ཏུ་འུབས་བསྡུས་ནས་བདེ་ཆེན་ཡེ་ཤེས་ཀྱི་མེ་དཔུང་དུ་འུར་གྱིས་སོང་བར་བསམ་ཞིང༌། ཡང་ན་སྟོང་པ་ཉིད་ཀྱི་ངང་ལ་ལྷན་གྱིས་བཞག་པར་བྱའོ། །འཛིན་ལུགས་གསུམ་པ་ནི། རི་ཁྲོད་ལ་

།སོགས་པའི་གནས་སུ་ལྷ་འདྲེའི་འགྲོ་དོན་བྱེད་པ་སྟེ། དེ་ཡང་རྒྱུན་གཏོར་ལ་སོགས་པ་གཏོང་བའི་དུས་སུ། རང་ཉིད་ཐུབ་པ་ཆེན་པོའི་སྤྱན་རས་གཟིགས་སུ་བསྒོམས་
ནས་དང་པོ་ཟང་ཟིང་གི་མཆོད་སྦྱིན་རྒྱ་ཆེན་པོ་གཏོང་བ་སྟེ། དེ་ཡང་ཡོན་ཆབ་ཆུ་སྦྱིན། ཆབ་གཏོར། བཱ་སུ་ཀི་གཏོར་མ་ལ་སོགས་གང་ཤེས་པ་རྣམས་ཏིང་ངེ་འཛིན་གྱིས་དཔག་ཏུ་མེད་པའི་
མཆོད་སྦྱིན་ཆེན་པོར་བསྐྱེད་ནས་མགྲོན་རྣམ་བཞི་ལ་སོགས་པ་ལ་བསྔོས་ཤིང་བཏང་བར་བྱའོ། །དེ་ཡང་དངོས་པོ་བས་ཏིང་ངེ་འཛིན་གྱིས་བཏང་བ་གལ་ཆེ་སྟེ། སྔགས་པ་ཏིང་ངེ་འཛིན་དང་མི་
ལྡན་པ་གཅིག་གིས་དངོས་པོ་ཆེན་པོའི་གཏོར་མ་བཤམས་པ་བས། སྒོམ་ཆེན་པ་གཅིག་གིས་ཆུང་བ་གཅིག་བཤམས་པ་ལྷ་འདྲེས་མང་པོར་མཐོང་བ་ལྟ་བུ་སྟེ། ཏིང་ངེ་འཛིན་གྱིས་ཁྱད་དོ། །དེ་
ལྟར་གཏོར་མ་མ་ཐོན་ནས་ཆོས་སྦྱིན་བཏང་སྟེ། རང་ཉིད་གང་ནས་ཐུབ་པར་སྒོམ་པའི་མདུན་གྱི་ལྷ་འདྲེ་ལ་སོགས་པའི་འགྲོ་དྲུག་གི་སེམས་ཅན་ཐམས་ཅད་བསམ་ནས་ཁོང་ལ་ཆོས་བཤད་པའི་ཚུལ་
དུ་མདོ་འདོན་པ་སྟེ། བདེ་གཤེགས་སློབ་མ་གྱུར་པ་གང་སུ་དག །ཅེས་པ་ལ་སོགས་པ་བརྗོད་ལ་ཤེར་སྙིང་ལ་སོགས་པ་འདོན་པར་བྱའོ། །གཞན་ཡང་རི་ཁྲོད་དང་དབེན་གནས་ལ་སོགས་པར་

སྡོད་དུས་སུ། ལྷ་འདྲེ་ལ་གཉེན་གནས་སྐྱབས་འགྲོ་སེམས་བསྐྱེད་ལ་སོགས་པའི་ཆོས་ཅི་རིགས་སུ་བཤད་པར་བྱའོ། །མདོར་ན་གཏོར་མ་ལ་སོགས་ལྷ་འདྲེའི་འགྲོ་དོན་དེ་རྣམས་མདོ་རྒྱུད་དུ་མ
ནས་གསུངས་པ་དང་སངས་རྒྱས་ཀྱི་བསྟན་པ་ལ་ཕན་ཞིང་གོང་མའི་ཞབས་ཏོག་ཏུ་འགྲོ་བ་དང༌། ལྷ་འདྲེ་ལ་སོགས་པ་སེམས་ཅན་གྱི་དོན་ཆེན་པོར་ཡང་འགྱུར་ལ། རང་ཉིད་ཁོ་ན་ཚེ་འདི་ཕྱི་ཐམས་
ཅད་ལ་བདེ་ལེགས་ཕུན་སུམ་ཚོགས་པ་ཐམས་ཅད་ཀྱི་མཆོག་ཏུ་གྱུར་པས་ལྷ་འདྲེའི་འགྲོ་དོན་ལ་བརྩོན་པར་བྱའོ། །དེ་རྣམས་དུས་ཐད་སོར་ཉམས་སུ་ལེན་ལུགས་ཏེ་རི་ཆོས་ཀྱི་མཐིལ་ཡིན་ནོ། །
དུས་རིང་པོར་ཉམས་སུ་ལེན་པ་ལ་གཉིས་ཏེ། སྔགས་དང་མཚན་ཉིད་དོ། །དང་པོ་ནི་ཚེ་གཅིག་ལུས་གཅིག་གིས་གདེང་ཕུན་སུམ་ཚོགས་པ་ཐོབ་པར་བྱེད་པ་སྟེ་སྤྱོད་པ་བཞི་མཐར་ཕྱིན་པའོ། །དེ་
ལ་དང་པོ་སྟོང་པ་ཉིད་ཀྱིས་ལྷ་འདྲེའི་རྟོག་པ་གཞོམ་ཞེས་པས་ཀུན་ཏུ་བཟང་པོའི་སྤྱོད་པ་ཡིན་ཏེ། ངེས་འབྱུང་གི་དད་པ་བརྟན་པོས་ཀུན་ནས་བསླངས་ནས་སྐྱབས་འགྲོ་དང་སྡོམ་པ་ལ་སོགས་པ་སྨིན་
གྲོལ་དང་བླ་མའི་བྱིན་རླབས་ཀྱིས། རང་སེམས་ཡེ་ནས་སྟོང་པ་ཉིད་དུ་ཡོད་པ་དེ་རྟོགས་ཤིང་རིག་པར་བྱས་ནས་གཏི་མུག་གི་རང་ས་བཅོམ་མོ། །ལྷ་འདྲེའི་རྟོག་པ་འཇོམས་ཞེས་པ་ལྷ་ནི་འདོད་

༄༅། །ཆགས་ལ། འདྲེ་ནི་ཞེ་སྡང་སྟེ། གོང་གི་རྟོག་པ་དེ་ཆགས་སྡང་ལ་སོགས་པར་ཉོན་མོངས་པའི་གཉེན་པོར་ཅི་ནས་ཀྱང་གཏོང་བའོ། །བར་དུ་ཟློག་སྒོམ་ཞེས་པས་
སྤྱིར་ཐེག་པ་འོག་མ་རྣམས་ཐུན་མོང་བ་ལས་ཀྱང་ཟློག་ནས། ཐེག་ཆེན་སྔགས་འབའ་ཞིག་ཀྱང་སྒོམ་པ་ཡིན་ལ། སྒོས་སུ་དངོས་པོ་མཚན་མའི་ཆོས་ཐམས་ཅད་ལས་ཟློག་ནས་མཚན་མ་མེད་པའི་
ཆོས་ཉིད་འབའ་ཞིག་བསྒོམས་པའོ། །རོ་སྙོམས་ཞེས་པ་ནི། འཁོར་འདས་ཀྱི་ཆོས་ཐམས་ཅད་གདོད་མ་ནས་ཟུང་འཇུག་ཕྱག་རྒྱ་ཆེན་པོ་ཡིན་པ་ལ། དེ་ལྟར་མངོན་དུ་འགྱུར་བའི་བྱེད་པ་
ལ༑ གསང་སྤྱོད་དང་ཚོགས་སྤྱོད་ལ་སོགས་པས་མངོན་སུམ་དུ་རོ་སྙོམས་བྱེད་ཅིང་མཉམ་རྗེས་མེད་པར་མཐར་ཕྱིན་པར་བྱེད་པའོ། །དེ་ལྟར་རྣལ་འབྱོར་གྱི་དབང་ཕྱུག་ཆེན་པོར་གྱུར་ནས་ཕྱོགས་
ལས་རྣམ་པར་རྒྱལ་བ་སྟེ་བདུད་ཀྱི་ཕྱོགས་ཐམས་ཅད་ལས་རྒྱལ་བའོ། །དེ་ལྟར་གྱུར་ཙམ་ན། ཐ་མ་སྙིང་རྗེས་རྗེས་སུ་བཟུང་ཞེས་པས་སྤྱིར་དམིགས་པ་མེད་པའི་སྙིང་རྗེ་ཆེན་པོས་འཁོར་འདས་
ཡོངས་ཀྱི་དཔལ་མགོན་ཆེན་པོར་གྱུར་ལ་སྒོས་སུ་ཚེ་འདི་ཉིད་རང་གཞན་ཀུན་ལ་ཕན་བདེ་ཆེན་པོར་འགྱུར་རོ། །མཚན་ཉིད་ལྟར་ན་དང་པོ་སྟོང་ཉིད་ཀྱིས་ལྷ་འདྲེའི་རྟོག་པ་འཇོམས་ཞེས་

པས༑ སེམས་ཅན་མོས་པ་སྤྱོད་པའམ། ཚོགས་ལམ་ནས་མཐོང་ལམ་གྱི་ཡེ་ཤེས་ཐོབ་པར་བྱེད་པའོ། །བར་དུ་ཟློག་སྒོམ་གྱིས་རོ་མཉམ་ཞེས་པས་སྒོམ་ལམ་ས་དགུ་སྟེ་ས་འོག་མ་ནས་གོང་མར་
ཟློག་ཅིང་སྒོམ་པས་ས་བཅུ་རྒྱུན་གྱི་མཐའ་མ་ལ་ཆོས་ཐམས་ཅད་མཉམ་པ་ཉིད་རྡོ་རྗེ་ལྟ་བུའི་ཏིང་ངེ་འཛིན་དུ་རོ་མཉམ་པའོ། །ཐ་མ་སྙིང་རྗེས་རྗེས་སུ་བཟུང་ཞེས་པས་ས་བཅུ་གཅིག་ཀུན་ཏུ་འོད་ལ་
མཛད་པ་མཐར་འདོན་གྱི་སངས་རྒྱས་བཅོམ་ལྡན་འདས་སུ་འགྱུར་ཏེ། མི་གནས་པའི་མྱ་ངན་ལས་འདས་ནས་རང་དོན་ཆོས་སྐར་སངས་རྒྱས་ཤིང་གཞན་དོན་གཟུགས་སྐུ་གཉིས་ཀྱིས་ཇི་སྲིད་འཁོར་
བ་མ་སྟོངས་བར་དུ་སེམས་ཅན་གྱི་དོན་བྱེད་པའོ། །དེ་ལྟར་ཚིག་གསུམ་པོ་དེ་རྣམས་ལ་བཤད་ཡམས་གསུམ་དུ་དོན་ཉམས་སུ་ལེན་པའི་ཐོག་ཏུ་དྲིལ་འཚལ་ལོ། །དེ་རྣམས་ནི་རིང་ཐུང་གསུམ་གྱིས་
ཞལ་ཤེས་སོ། །ལེའུ་གསུམ་པ་བརྟག་པའི་ལེའུ་ལ། དང་པོ་ནུས་མི་ནུས་བརྟག ནུས་ན་རོ་མཉམ་མི་མཉམ་བརྟག རོ་སྙོམས་ནས་སངས་རྒྱས་ཀྱི་ལམ་དུ་འགྲོ་མི་འགྲོ་བརྟག་པ་
སྟེ༑ གསུམ་པོ་འདི་མི་ཆོས་ལྷ་ཆོས་ལ་སོགས་པའི་བྱ་བ་གང་བྱེད་ཀྱང་དེ་རྣམས་ཀྱི་བར་ནས་བསྟེན་ན་ཕོ་ཚོད་ཆེན་པོར་འགྱུར་ཞིང་འབུབས་མེད་པ་ཡིན། དེ་ལ་འདིར་སྤྱོད་པའི་དུས་འདིར་ནུས་མི་

།ནུས་སྙིང་ཁམས་ལ་རགས་ཞེས་པས། སྤྱིར་སྙིང་ཁམས་ཆེ་ནས་ནུས་པ་དེ་ཐ་མ་ཡིན། དད་པའི་སྟོབས་ཀྱིས་ཆོས་ཕྱོགས་སུ་ཤི་ཡང་བླ་ཡིས་སྙམ་པའི་ནུས་པ་དེ་ཐུབ་
ལྔའི་
འབྲིང་ཡིན། སྟོང་ཉིད་སྒྱུ་མ་ལྟ་བུ་ལ་གདེང་ཐོབ་ནས་ནུས་པ་དེ་རབ་ཡིན་ནོ། །དེ་རྣམས་གང་ཡང་མེད་པར་མི་ནུས་པ་ལ་གདམས་ངག་མི་འདེབས་སོ། །རོ་སྙོམས་མི་སྙོམས་རང་ལ་བདེ་སྡུགཉུ
བྱུང་ན་ཡང་གསལ་ཅེས་པས། བདེ་སྡུག་ལ་སོགས་པ་ཅི་བྱུང་ཡང་ཐབས་ཤེས་རབ་བམ་སྟོང་ཉིད་ལ་སོགས་པ་ལྟ་ལུགས་གསུམ་གྱིས་རོ་སྙོམས་ཀྱིས་གྲོགས་འབའ་ཞིག་ཏུ་གཏོང་བ་སྟེ་བདེ་སྡུག་
d'fOANZ0
ལ་ཆགས་སྡང་དང་འགྱོད་པ་མེད་པ་གཅེས་སོ། །ལམ་དུ་སོང་མ་སོང་སྟོང་ཉིད་སྙིང་རྗེའི་གྲོགས་སུ་སོང་མ་སོང་ལ་རག་ལས། མདོར་ལུས་ཐོངས་པ་གཅིག་པུས་མི་ཆོག་པས་ལམ་དུ་སོང་བ་ཁོ་
ནའི་ཐོག་ཏུ་དྲིལ་དགོས་པས་ལམ་གོལ་ས་མེད་པ་སྟོང་ཉིད་ཀྱི་སྙིང་རྗེའོ། །མཇུག་བསྡུ་བའི་སྐབས་ན་དྲག་སྔགས་གསུམ་གྱི་དུག་གསུམ་དང་དུག་གསུམ་གྱི་བྱེ་བྲག་རེ་དོགས་བཏང་སྙོམས་ལ་
* སོགས་པ་ཚར་གཅོད་པར་བྱའོ། །བདུད་ལམ་ཁྱེར་ནི་བར་ཆད་དངོས་གྲུབ་ཏུ་བསྡུ་སྐབས་སུ་དགོས་ཏེ། ཟློག་སྒོམ་བྱས་ནས་དངོས་གྲུབ་ཞུ་བ་ལ་སོགས་པ་ཁྲིད་ཀྱི་སྐབས་སུ་བཤད་དོ། །གསང་

སྤྱོད་འདི་ཆོས་རྗེ་རིན་པོ་ཆེའི་ཁྱད་ཆོས་ཡིན་པས། ཆོས་སྒོ་མ་ཕྱེད་པ་དང་། ངོ་མ་འཕྲོད་པ་ལ་མི་འདེབས་པ་ཡིན། སེམས་ངོ་ཟུར་ཙམ་མཐོང་ནས། ཟློག་སྒོམ་རྐུན་བུ་མ་བཏབ་ནས་གཉན་
པར་ཞག་གསུམ་སྔར་གྱི་དགེ་སྦྱོར་ཐོག་ཏུ་སྐྱར་ནས་ཉལ་དུ་གཏོང་བ་ཡིན། དེ་ཡང་ཆོ་འཕྲུལ་གང་ཆེ་སར་སྐྱར་གྱིན་འགྲོ་བ་ཡིན། དེ་ནས་ཚོགས་གཏོར་ལ་སོགས་པ་བྱས་ནས། ཅུང་རྒྱས་པར་
བྱེད་ན་ལོ་རྒྱུས་ལ་ཆོས་ཐུན་གཅིག་བྱེད། ྋདེ་ནས་སྔོན་འགྲོ་ཚེ་དང་དངོས་གཞིའི་ལེའུ་དང་པོ་མན་ཆད་ཁྲིད་ཐུན་གཅིག་བྱེད་པ་ཡིན། དེ་ནས་ལེའུ་བར་པའི་དུས་ཐུང་ངུར་ཉམས་སུ་ལེན་པ་དེ་ལ་
ཁྲིད་ཐུན་གཅིག དེ་ནས་དུས་ཐད་སོར་ཉམས་སུ་ལེན་པ་དེ་ལ་ཁྲིད་ཐུན་གཅིག་ཞོར་ལ་དུས་རིང་པོ་དང་བརྟག་པའི་ལེའུ་དང་པོ་མན་ཆད་ཁྲིད་ཐུན་གཅིག་བྱེད་པ་ཡིན། དེ་ནས་ལེའུ་བར་པའི་དུས་
ཐུང་ངུ་ཀུན་འཆད་པ་ཡིན། དེ་ནས་འཇུག་སྡུད་ཀྱི་དྲག་སྔགས་གསུམ་ལ་ཁྲིད་ཐུན་གཅིག་བྱེད་དེ་བདུན་པོ་དེ་གཉན་སར་ཉལ་གྱིན་བྱེད་པ་ཡིན། བསྡུས་པ་བྱེད་ན་ལོ་རྒྱུས་དང་སྔོན་འགྲོ་ཀུན་ཞིབ་
པར་མ་བྱུང་ཡང་ལེའུ་དང་པོ་དང༌། བར་པའི་དུས་ཐུང་བ་དང་། ཐད་སོ་གཉིས་སྟོན་པའོ། །ཤིན་ཏུ་བསྡུས་ནས་བྱེད་ན་ལེའུ་བར་པའི་དུས་ཐུང་བ་སྟོན་པའོ། །རབ་ཏུ་གསང་ངོ་། །ཤིན་ཏུ་

།གསང་བར་བྱའོ།། ༎ །།ནད་གདོན་ལ་ངོས་འཛིན་པ་འདི་གལ་ཆེ་བས་ངོས་འཛིན་པའི་རིགས་ཇི་ཙམ་ཤེས་ཀྱང་དགའོ། །དེ་ཡང་ན་ལུགས་
དང་རྐྱེན་གྱིས་བླངས་པ་ལ་སོགས་པ་དྲི་བ་གལ་ཆེའོ། །འདོན་པའི་སྐབས་ན་སྤྱི་དང་བྱེ་བྲག་ལ་སོགས་པ་མང་དུ་གསུངས་པ་དེ་རྣམས་ཀྱང་ཤིན་ཏུ་ཟབ་སྟེ། ལྟ་ལུགས་གསུམ་པོ་འདི་ཁོ་ན་ཤིན་ཏུ་
གནད་ཆེ། དེ་ཡང་སྙིགས་མའི་དུས་འདིར་ན་ཚ་ལ་སོགས་པའི་ཟུག་རྔུ་ཡོད་པས། དེ་ལམ་དུ་སློངས་ཤིང་དགེ་སྦྱོར་གྱིས་བཅལ་དུ་སོང་ནས། བསྐལ་པ་མང་པོའི་ལམ་ཐམས་ཅད་འདིར་བཅད་
པར་བྱས་པས་ཆོག་པ་ཡིན། དེ་ལ་ན་ཚ་ལ་སོགས་པའི་ཟུག་རྔུ་ཅི་བྱུང་ཡང་འདོད་ཆེན་པོ་ཡིན། དངོས་གྲུབ་ཆེན་པོ་ཡང་ཡིན། དྲིན་ཅན་ཆེན་པོའང་ཡིན་ནོ། །དེ་ཅི་སྟེ་ཞེ་ན་ཚེ་ཐོག་མ་མེད་པ་
ནས་ལས་ཀྱི་སྒྲིབ་པ་ཐམས་ཅད་དེ་རྣམས་ཀྱི་དག་པ་མདོ་ནས་གསུངས་ཤིང་མྱོང་བས་གྲུབ་པ་དང༌། ཕྱིན་ཆད་མི་དགེ་བ་ལ་སོགས་པའི་གོ་ཆ་ཆེན་པོ་སྐྱེ་བ་དང༌། དེ་ལྟ་བུ་ལ་སོགས་པའི་སྡུག་
* བསྔལ་ཚད་མེད་པས་མནར་བའི་སེམས་ཅན་རྣམས་ལ་བྱམས་པ་དང་སྙིང་རྗེ་ཚད་མེད་པ་སྦྱོང་ཞིང་སྙིང་ཐག་པ་ནས་སྙིང་རྗེའི་ཟློག་སྒོམ་བྱས་ན་སྐད་ཅིག་གིས་ཀྱང་དོན་ཆེན་པོ་འགྲུབ་པ་

དང་༑ སེམས་ངོ་ཤེས་པ་རྣམས་ལ་རྟོགས་པའི་བོགས་འདོན་དེ་རྣམས་ཁོ་ན་ཆེ་སྟེ། ཕྱི་ནང་ཟུག་རྔུ་མེད་པའི་དུས་སུ་ལོ་དུ་མ་བསྒོམ་པ་བས། ཟུག་རྔུ་ཡོད་དུས་སུ་སྐད་ཅིག་ཙམ་ཆོས་སྐུའི་སྟེང་དུ་
བཞག་པ་བོགས་ཆེ་ཞིང་སངས་རྒྱས་པ་ལ་ཉེ་བ་ལུང་རིག་མན་ངག་ཐམས་ཅད་ལས་གསུངས་སོ། །གཞན་ཡང་འཆི་བ་མི་རྟག་པ་རྒྱུད་ལ་སྐྱེ་ཞིང་བློ་སྣ་ཐུང་བའི་བསྐུལ་མར་འགྲོ་བ་དང་།ྋ ལས་རྒྱུ་
འབྲས་ལ་ཡིད་ཆེས་ཤིང་འཁོར་བ་ལ་སྐྱོ་ཤས་ཆེ་བའི་བསྐལ་མ་དང༌། ཕྱི་ནང་གི་ཚོགས་གསོག་ཅིང་བླ་མ་དཀོན་མཆོག་ལ་དད་ཅིང་སྐྱབས་སུ་འགྲོ་བའི་བསྐལ་མར་འགྲོ་བ་ལ་སོགས་པ་ཐབས
ཤེས་ཀྱི་བོགས་འདོན་དུ་བལྟའོ། །འབྲིང་བསྒོམ་པས་འདོན་པ་ལ། ཚིག་གཅིག ཚིག་བཞི། ཚིག་དྲུག་ཡོད་པ་ལས་ཚིག་གཅིག་གང་ན་སར་བླ་མ་སྨན་ལྟར་བསྒོམ་དེ་ཡིན་པས་དམིགས་པ་
ཁྱབ་ཆེ་ཞིང་ཟབ་པ་ཡིན་ནོ། །ཚིག་བཞི་དང་པོ་གསོལ་བ་འདེབས་པ་ལ། རབ་ཀྱིས་སེམས་ཅན་ཐམས་ཅད་བླ་མའི་སྐྱབས་འོག་ཏུ་བཅུག་ནས་བདག་གིས་ནད་གནོད་པ་འདིས་གཞན་ཐམས་ཅད་ཀྱི་
ནད་དང་སྡུག་བསྔལ་ལ་སོགས་པའི་གོ་ཆོད་ནས་བདེ་སྐྱིད་ཕུན་སུམ་ཚོགས་པར་བྱིན་གྱིས་བརླབ་ཏུ་གསོལ། ཅེས་པ་ལ་སོགས་པའི་གསོལ་བ་གདབ་པར་བྱའོ། །འབྲིང་གིས་སེམས་ཅན་ཐམས་

༄༅། །ཅད་ཀྱི་དོན་དུ་བདག་གིས་ནད་དང་གནོད་པ་ལ་སོགས་པ་འདི་ལམ་དུ་སློང་པར་བྱིན་གྱིས་བརླབ་ཏུ་གསོལ། ཞེས་བརྗོད་དོ། །ཐ་མས་ཀྱང་བདག་གི་ནད་དང་གནོད་
པ་ལ་སོགས་པ་ཞི་བར་བྱིན་གྱིས་བརླབ་ཏུ་གསོལ། ཞེས་སོ། །དམིགས་པ་ལ་ཐུབ་ལྔའི་དུས་འདིར། ཚད་པ་ལ་སོགས་པའི་འདུ་བ་བཞི་དང་། གཟེར་གྱིས་དམིགས་པ་ཙམ་སྟོན་ཏེ་གསལ་
ལོ༑ །གསུམ་པ་ཚོགས་གསོག་ལ། སྤྱིར་འཁོར་བའི་སྡུག་བསྔལ་ཐམས་ཅད་སྒོས་སུ་ན་ཚ་ལ་སོགས་པ་འདི་རྣམས་བདག་འཛིན་དམ་པོས་བྱུང་བ་ཡིན་པས་ད་ཕྱི་ལོངས་སྤྱོད་ལ་བདག་ཏུ་མི་འཛིན་
པར་སྤོང་དག་དང་ཚོགས་ཅི་རིགས་སོ། །ནང་ལུས་ཀྱི་བདག་འཛིན་མི་བྱེད་པར་ལུས་ཀྱི་ཚོགས་འཁོར། སྤུས་འདོད་སྤྲང་སྟོན་ལ་སོགས་པའི་སྦྱིན་པ་ཕྱོགས་མེད་གཏོང་བའོ། །ཟློག་སྒོམ་ནི་
ཐོག་འགེལ་བྱས་ནས་ལྟ་ལུགས་གསུམ་གྱིས་སྐྱར་རོ། །ཚིག་དྲུག་ལམ་དུ་འགྲོ་ཚུལ་ནི། ཚིག་དྲུག་པོ་ལས་གཞན་ནད་འཚོ་རུང་འཁོར་བའི་རྒྱུ་འབྲས་འབའ་ཞིག་ཏུ་ཤེས་པར་བྱའོ། །ཚིག་དྲུག་
པོ་ལ་བློ་གཏད་ན་ཤི་རུང་གསོན་རུང་བློ་ཤིན་ཏུ་དྲོ་བས་སངས་རྒྱས་ཀྱི་ལམ་འབའ་ཞིག་ཏུ་འགྲོའོ། །དེ་ལ་དང་པོ་ཡར་མར་གཉའ་མ་ཆག་པར་ཡཾས་མར་དང་པོ་སྤྱོད་པ་བཞིར་ཉམས་སུ་ལེན།

ནས་འབྲིང་གི་དམིགས་པ་ལ་སོགས་བྱེད། དེ་ནས་ཡེ་མ་ཕན་ན་རབ་ལ་སྐྱུར་ལ་འཇོག་པ་ཡིན། བྱེ་བྲག་སོ་སོ་ལ། འབྱུང་བ་འཁྲུགས་པ་གོང་གི་ཚད་པ་ལ་སོགས་པའི་དམིགས་པ་བསྟན་པ་
ཡིན༑ ཉོན་མོངས་པ་དུག་གསུམ་ལ་དབང་པོ་རབ་འབྲིང་གསུམ་རོ་སྙོམས་ལ་སོགས་པ་ནས་བཤད་པ་བཞིན་དུ་ཡང་ཡིན་ལ། འདོད་ཆགས་ཀྱི་ནད་ལ་མི་སྔག་པའམ། ན་སར་རུས་པ་བཙན་
ཅན་གྱིས་རྟེན་འབྲེལ་བསྒོམ་པའོ། །ཞེ་སྡང་གི་ནང་ལ་བྱམས་པའམ་ན་སར་འོད་ཀྱི་གོང་བུ་སྙིང་དུ་གདུག་པ་ཞིག་གི་རྟེན་འབྲེལ་བྱའོ། །གཏི་མུག་ལ་རྟེན་འབྲེལ་བསྒོམ་པའོ། །ལུས་ངག་ཡིད་
གསུམ་ལ་གེགས་སེལ་ཚིག་གཅིག་མ་སོགས་དགུ་ཕྲུགས་མའི་ཞལ་ཤེས་སོ། །དམིགས་པའི་སྐོར་ཚོ་ཞལ་གདམས་ཀྱི་སྐབས་དང་ཤོག་རེ་ཤོག་གཉིས་ལ་སོགས་པ་ན་ཡོད་པས་ཤིན་ཏུ་དམ་པར་
བགྱིད་འཚལ། སྤྱིར་དུས་གསུམ་གྱི་སངས་རྒྱས་ཀྱིས་གསུངས་པའི་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་ལ་སོགས་པ་ཐམས་ཅད་གཉེན་པོ་རྐྱེན་ཐུབ་ཁོ་ནའི་ཆོས་སོ་གསུངས་སོ། །ཡང་རྡོ་རྗེ་རྩེ་མོ་
ལས༑ ཐུབ་པ་ཆེན་པོའི་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གསུངས་པ་ཡང་ཉོན་མོངས་པའི་གཉེན་པོར་གསུངས་པ་ཡིན། ཞེས་པ་དང་། ཡང་རྣམ་སྣང་བྱང་ཆུབ་ལས། ཉོན་མོངས་ཁམས་

།རྣམས་འདུལ་བའི་ཕྱིར། །གཉེན་པོ་བརྒྱད་ཁྲི་བཞི་སྟོང་གསུངས། །ཞེས་པས་གཉེན་པོར་གསུངས་པ་དང༌། སྒོས་སུ་ཐུབ་པ་ལྔ་ལ་སོགས་བླ་མའི་གདམས་ངག་༄༅།
ཐམས་ཅད་རྐྱེན་ཐུབ་ཀྱི་ཆོས་སུ་གོ་འཚལ། འོ་ན་འདིར་བསྟན་ཅི་དགོས་སྙམ་ན། འདིར་དེ་རྣམས་ཀྱི་དྲིལ་ནས་སྟོན་པའོ། །ངོས་འཛིན་པའི་སྐབས་སུ་མདོར་ན་རྐྱེན་གསུམ་པོ་ཉོན་མོངས་པའི་
a ཏིང་ངེ་འཛིན་གྱི་གྲོགས་སུ་སོང་འདུག་ན་རྐྱེན་མ་ཐུབ་པ་ཞེས་བྱའོ། །དེ་ལ་གཉེན་པོ་གཏོང་ཐབས། ཞལ་ཤེས་ཡིན། འོན་ཀྱང་ཟུར་ཙམ་བསྟན་ན་ངན་རྐྱེན་ལ་རྒྱུ་དུག་གསུམ་གྱིས་རྐྱེན་ལ་བྱམས་
བཅུ་གསུམ་
སྙིང་རྗེ་བྱང་ཆུབ་ཀྱི་སེམས་གསུམ་པོ་འདི་ཁྲིད་ཀྱི་སྐབས་བཞིན་དུ་སོས་དལ་དུ་གནད་དུ་སིང་གིས་བསྣན་པའོ། །དེ་ཡང་སྦྱང་གཞི་རེ་རེ་ལ་སྦྱང་བྱེད་གསུམ་ཆར་ཤེས་ནས་འོང་བ་དང་། ལམ་དུ་
ཁྱེར་བ་གཉིས་ཤེས་པར་འགྱུར་རོ། །དུག་གསུམ་བྱེ་བྲག་རེ་དོགས་བཏང་སྙོམས་གསུམ་པོ་འདི་རྒྱུན་ཕྲ་རགས་ཀུན་ཏུ་ཁྱབ་པས། དྲག་སྔགས་གསུམ་གྱིས་ཡང་ཡང་ཚར་བཅད་པར་བྱའོ། །
འབྲས་བུའི་རྐྱེན་ལ་ལྟ་ལུགས་གསུམ་པོ་ཁོ་ན་གནད་ཆེའོ། །ཐུན་མོང་གི་རྐྱེན་ལ་སྤྱིར་དཀོན་མཆོག་གསུམ་གྱི་སྐྱབས་འགྲོའི་རྐྱེན་མ་ཐུབ་ན་སྡོམ་གསུམ་གྱིས་རྐྱེན་ཐུབ་པ་དཀའ་ལ། དེ་བཞིན་དུ་

མོས་གུས་ཀྱིས་རྐྱེན་མ་ཐུབ་ན་ཡོན་ཏན་གྱི་ས་མི་ཟིན་ཞིང་གར་འཁྱོག་མི་ཤེས། མོས་གུས་ཀྱིས་རྐྱེན་ཐུབ་པར་བྱེད་པའི་ཐབས་འགམ་གཅོད་ཁོ་ན་ཟབ་བོ། །བཟང་རྐྱེན་ནི་ང་རྒྱལ་དང་རློམ་སེམས་
ཁོ་ན་ཡིན་པས། དེ་ལ་བདུད་ལམ་ཁྱེར་ཡང་རྣམ་པ་གཅིག་ཡིན། ཞིང་ཁམས་སྦྱོང་ལུགས་གསུམ་པོ་ཁོ་ན་གནད་ཆེའོ། །དུག་ལྔ་ཐམས་ཅད་ལ་གནད་ཆེའོ། །དེ་རྣམས་ནི་མི་གསུམ་ལས་མི་
མང་བ་ལ་བོགས་སུ་ཁྲིད་བྱེད་པ་སྟེ་སྤྱིའི་གསེབ་ཏུ་མི་སྟོན་ནོ། །སྔོན་བསུ་འཕྲད་འཇོམས་ཕྱི་སྙགས་གསུམ་པོ་འདི་ཚོས་མི་དགེ་བ་སྤང་བ་དང་དགེ་བ་བསྒྲུབ་པ་ལ་སོགས་པ་མི་ཆོས་ལྷ་ཆོས་ཀུན་ལ་
སྦྱར་དུ་ཉན་པར་རིག་པར་བྱའོ། །རྐྱེན་མ་ཐུབ་པའི་སྐྱོན་ནི་ཤིན་ཏུ་ཆེ་སྟེ། རྒྱུའི་རྐྱེན་མ་ཐུབ་པ་སྔོན་བྱང་ཆུབ་སེམས་དཔའ་དྲན་པའི་བློ་ཅན་ལ་ཁྱིམ་པ་རྣམས་ཀྱིས་མཆོད་པས། དགེ་སྦྱོང་ལྔ་བརྒྱ་
ཞེ་སྡང་དང་ཕྲག་དོག་སྐྱེས་ཏེ་འཕྱར་ཁ་བཏང་བས་བསྐལ་པ་བརྒྱད་ཅུར་དམྱལ་བར་སྐྱེས། བསྐལ་པ་བྱེ་བ་སྟོང་དུ་ཡི་དྭགས་སུ་སྐྱེས། དེ་ནས་བསྐལ་པ་མང་པོར་སྦྲུལ་དུ་སྐྱེས་པ་ལ་སོགས་པ་ལྟ་
བུའོ༑ །ཡང་སངས་རྒྱས་འཁོར་བ་འཇིག་གི་བསྟན་པ་ལ་དགེ་སློང་གཙང་སྦྲ་ལ་སྤྱོད་པ། ཆོས་མཁས་པ་འཁོར་མང་བ་འཁོར་རྣམས་ཀྱིས་སངས་རྒྱས་དང་འདྲ་བར་བསྟོད་པ། རྙེད་པ་གཅིག་

ཐུབ ༄༅། །པུས་ལོངས་སྤྱོད་པ། དེ་ལྟ་བུ་ཡིན་ཡང་དབེན་པར་ཆགས་སྡང་ཤས་ཆེ་ཞིང་སྡིག་ལ་མི་འཛེམ་པར་གཞན་བཟང་བ་ལ་མི་དགའ་ཞིང་སྙན་པ་བརྗོད་པ་ཡོད་དེ། སྦལ་
ལྔའི་
ཉུ པ་ལོང་བ་ཆུ་ཚན་དུ་འཚོད་པ་ཟ་རྒྱུ་མེད་པར་སྲོག་ཆགས་མང་པོས་ལུས་ལ་ཟ་བར་སྐྱེས་ཏེ། སངས་རྒྱས་རབས་བདུན་གྱི་བར་དུ་མ་གྱུར་པར་གནས་སོ། །དེ་ལ་ཚེ་བསྐལ་ཕྲན་དགུ་བཅུ་རྩ་གཉིས་
ཡོད་དོ། །ཞེས་གསུངས་སོ།ྋ །འབྲས་བུའི་རྐྱེན་མ་ཐུབ་པ་ཡང་ནད་དང་སྡུག་བསྔལ་ལ་ཆགས་སྡང་བྱས་པས་ངན་སོང་དུ་སོང་བ་ལྟ་བུའོ། །ཐུན་མོང་གི་རྐྱེན་མ་ཐུབ་པ་དེ་དགེ་སློང་ལེགས་པའི་
སྐར་མ་ལྟ་བུ་སྟེ། ཁོ་ཡིས་མདོ་སྡེ་བཅུ་གཉིས་དང༌། བསྟན་བཅོས་བཅོ་ལྔ་ལ་སོགས་པ་འཆད་ཤེས་ཀྱང་སངས་རྒྱས་ལ་ལོག་ལྟ་སྐྱེས་པས་མཚམས་མེད་པའི་སེམས་ཅན་དམྱལ་བར་སྐྱེས་
པའོ༑ །གཞན་ཡང་ཕྲ་མོས་ཀྱང་ཨེ་ལར་སྐྱེས་པ་ལྟ་བུའོ། །བཟང་རྐྱེན་མ་ཐུབ་ན་ལྤགས་པ་སྔོན་པོའི་ཝ་ལྟ་བུ་སྟེ། ཝ་གཅིག་གིས་སྤུ་རམ་ཚོས་སུ་བཅུག་པའི་ཁ་དོག་ལེགས་པོ་ཞིག་འཁོར་མང་
པོ་འདུས་པས་རིགས་ཝར་སོང་བས་གཞན་འགྲོགས་མ་ཤེས་ནས་ཐམས་ཅད་ཀྱིས་སྤུ་དེ་རྣམས་མེད་པར་བྱས་སོ། །གཞན་ཡང་རྒྱལ་པོ་གྲགས་པ་མཐའ་ཡས་ཀྱི་གཏམ་རྒྱུད་ཀྱང་ཤེས་པར་

བྱའོ༑ །ཡང་མདོ་ལ་སོགས་པ་ནས་དཔག་མེད་ཞིག་གསུངས་པ་ཀུན་ཡང་སྦྱར་རོ། །རྐྱེན་ཐུབ་པའི་ཡོན་ཏན་ནི་ཤིན་ཏུ་ཆེ་སྟེ།ངན་རྐྱེན་ལ་རྒྱུའི་རྐྱེན་ཐུབ་པ་དགེ་བཤེས་གླང་རི་ཐང་
པའམ༑ དགེ་བཤེས་ཨར་ཏ་ལྟ་བུ་སྟེ་ཁོང་རྣམ་གཉིས་ལ་ཕྱི་ནང་གི་འདོད་ཆགས་དང་ཡུལ་ཉེ་བའི་རྐྱེན་ཆེན་པོ་བྱུང་ཡང་རྐྱེན་དབང་དུ་མ་ཤོར་བས། འགྲོ་བ་མང་པོ་ལ་ཕན་པའི་དགེ་བའི་བཤེས་
གཉེན་ཆེན་པོར་འགྱུར་རོ། །ཞེ་སྡང་ནི་སྔོན་སངས་རྒྱས་ལ་བདུད་ཀྱིས་མཚོན་ཆའི་ཆར་ཕབ་པ་ལ་བྱམས་པའི་ཏིང་ངེ་འཛིན་གྱིས་མེ་ཏོག་གི་ཆར་དུ་སོང་བ་ལྟ་བུའོ། །འབྲས་བུའི་རྐྱེན་ནི་བླ་མ་རྒྱལ་
བ་སྲས་བཅས་རྣམས་ཀྱི་དམ་པའི་ཆོས་ཀྱི་ཕྱིར་ཅི་ཡང་སྲིད་པའི་སྡུག་བསྔལ་ཆེན་པོ་དང་དུ་བླངས་པས་འཁོར་བའི་དུཿ ཁ་ཐམས་ཅད་རང་གྲོལ་ལ་སོང་བའོ། །ཐུན་མོང་གི་རྐྱེན་ཐུབ་ན་ནི་དཔལ་ནཱ་རོ་
པ་ལྟ་བུ་སྟེ། ནཱ་རོ་པ་ལ་ཏིལླི་པས་ཤི་བ་མི་འཕངས་པ་ལྟ་བུར་མཛད་པའམ། མཛད་སྤྱོད་མ་ལེགས་པ་ཅི་བསྟན་ཀྱང་ལོག་ལྟ་སྐད་ཅིག་ཀྱང་མ་སྐྱེས་པས། ཚེ་འདི་ཉིད་ལ་རྣལ་འབྱོར་གྱི་དབང་
ཕྱུག་ཆེན་པོ་རྡོ་རྗེ་འཆང་ལྟ་བུར་གྱུར་ཏོ། །བཟང་རྐྱེན་ཐུབ་པ་ནི་རྒྱལ་པོས་དོན་ཐམས་ཅད་གྲུབ་པ་སྟེ། རྒྱལ་སྲིད་རིན་པོ་ཆེ་སྣ་བདུན་ལ་སོགས་པ་འཁོར་ལོ་སྒྱུར་བའི་རྒྱལ་པོའི་རིགས་དང་ང་རྒྱལ

།ཐམས་ཅད་དོར་ནས་དཀའ་བ་མཛད་ཅིང་སངས་རྒྱས་ཀྱང་ཟས་བསོད་སྙོམས་དང་གནས་བྱ་རྒོད་ཕུང་པོའི་རི་ལ་སོགས་པ་བརྟེན་པར་མཛད་པས་འཁོར་འདས་ཀྱི་དཔལ་༄༅།
མགོན་དུ་གྱུར་ཏོ། །ཐུབ་ལྔའི་བཀའ་ཚོམས་གསལ་བྱེད་འདི། དགེ་བའི་བཤེས་གཉེན་དཔོན་སྒོམ་བསོད་ནམས་ཤེས་རབ་ཀྱིས་ཞུས་ནས་རྣལ་འབྱོར་ལོ་རས་ཀྱིས་འོག་མིན་ལྕགས་ཀྱི་སྤྱིལ་པོར་
བཀོད་པའོ།། །།དེས་གོང་གི་ཐུབ་ལྔ་བསྡུས་པ་ནས་དམ་པར་བགྱིད་འཚལ་ལོ། །སྣོད་མིན་ལ་སྤེལ་ན་མཁའ་འགྲོ་ཆོས་སྐྱོང་གིས་བཀའཆད་འོང་བས་ཅི་ནས་ཀྱང་དམ་
པར་འཚལ་ལོ། །ཀུན་ལ་ཕན་ཞིང་སངས་རྒྱས་ཐོབ་པར་གྱུར་ཅིག། །།
60(B)

60(B)
BlankPage AsPerOriginalDocument

གཅིག་༄༅། །གཉེན་པོ་རྐྱེན་ཐུབ་ཀྱིས་ཞལ་གདམས་བཞུགས་སོ།།
ཞལ་
གདམས་

པན་མ--------------མ་་་་
༄༅། །ན་མོ་གུ་རུ། །འཁོར་བ་དང་མྱ་ངན་ལས་འདས་པ་ཐམས་ཅད་ཀྱི་སྤྱི་དཔལ་དུ་གྱུར་པ་དེ་ལ་ཕྱག་འཚལ་ལོ། །གཉེན་པོ་རྐྱེན་
ཐུབ་ཞལ་གྱིས་གདམས་པ་ལ་དོན་ལྔ་སྟེ། རྐྱེན་ངོས་བཟུང་བ་དང༌། རྐྱེན་ལ་གཉེན་པོ་གཏོང་བའི་དུས་དང༌། ཐབས་དང་གཉེན་པོ་མ་ཐེངས་པའི་སྐྱོན་
དང་༑ ཐེངས་པའི་ཡོན་ཏན་ནོ། །དེ་ལ་འདིར་རྐྱེན་ངོས་བཟུང་ནས་གཉེན་པོ་གཏོང་བའི་ཐབས་ཞལ་གྱིས་གདམས་པའོ། །དེ་ལ་རྐྱེན་ངོས་བཟུང་བ
ནི༑ ངན་རྐྱེན་དང༌། ཐུན་མོང་གི་རྐྱེན་དང༌། བཟང་རྐྱེན་དང་གསུམ་མོ། །ངན་རྐྱེན་ལ་རྒྱུ་ཀུན་འབྱུང་གི་ཉོན་མོངས་པ་དང༌། འབྲས་བུ་སྡུག་

རྐྱེན་
ཐུབ་
ཉུ ༄༅། །བསྔལ་གཉིས་སོ། །དང་པོ་ཀུན་འབྱུང་ཉོན་མོངས་པ་བརྒྱད་ཁྲི་བཞི་སྟོང་ལ་གཉེན་པོ་ཡང་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་
གསུངས་པ་སྟེ། བསྡུས་ན་ཉོན་མོངས་པ་ཡང་དུག་གསུམ་དུ་འདུས། གཉེན་པོ་བྱམས་པ་དང་སྙིང་རྗེ་བྱང་ཆུབ་ཀྱི་སེམས་གསུམ་དུ་འདུས་སོ། །དེ་ལ་
འདོད་ཆགས་ཀྱི་གཉེན་པོར་བྱམས་པ་དང་ཞེ་སྡང་གི་གཉེན་པོར་སྙིང་རྗེ་གཏི་མུག་ལ་བྱང་ཆུབ་སེམས་སྒོམ་པའོ། །གཞན་ཡང་འཁྲོལ་ཆགས་པར་བྱས་
ནས༑ འདོད་ཆགས་ལ་སོགས་པ་རེ་རེ་ལ་བྱམས་པ་དང༌། སྙིང་རྗེ་བྱང་ཆུབ་ཀྱི་སེམས་གསུམ་ཆར་སྒོམ་སྟེ་འདོད་ཆགས་ལ་བྱམས་པ་བསྒོམ་པ་

ཕྱི་ལོངས་སྤྱོད་ལ་ཆགས་པ་དང་། ནང་སེམས་ཅན་ལ་ཆགས་པ་གང་ཡང་རུང་སྟེ་གང་ལ་ཆགས་པའི་དངོས་པོ་དེ་མདུན་དུ་བསྒོམས་ལ་སྔར་ནས་ཡིད་དུ་འོང་བར་ཡོད་པ་དེ། དེ་བས་ཀྱང་
ཡིད་དང་འཐད་པར་བསྒོམ། དེ་ལྟར་བསྒོམས་པས་ཡིད་དུ་འོང་ཞིང་འཐད་པར་གྱུར་པ་དང༌། དེའི་ཤུལ་དུ་སྡང་བྱེད་ཀྱི་དགྲ་དང༌། གནོད་བྱེད་ཀྱི་བགེགས་ལ་སོགས་པ་ཡང་ཡིད་དུ་འོང་བར་
བསྒོམས་ལ་དེ་སྔར་གྱི་ཡིད་དུ་འོང་བ་དེར་གྱུར་ནས། ཐམས་ཅད་ཡིད་དུ་འོང་ཞིང་འཐད་པར་བསྒོམ། དེ་ལྟར་གྱུར་པ་དང་སྣང་སྲིད་ཐམས་ཅད་ཀྱང་ཡིད་དུ་འོང་ཞིང་འཐད་པར་བསྒོམ་པ་ནི་
བྱམས་ཁྲིད་བཞིན་ནོ། །དེ་ནི་འདོད་ཆགས་བྱམས་པར་བསྒྱུར་བའོ། །འདོད་ཆགས་སྙིང་རྗེར་བསྒོམ་པ་ནི། རང་གཞན་གཉིས་ལས། དང་པོ་རང་ལ་བསྒོམ་སྟེ་རང་ཁོ་ན་སྙིང་རྗེ་སྙམ་དུ་
ཡི་བསྒོམ༑ ད་རུང་འདོད་ཆགས་འདུག་པ་དང༌། ཡི་དྭགས་ལཾ་སོགས་པ་ཡང་འདོད་ཆགས་ཡོད་པས། ཡི་དྭགས་དང་ཁྱད་མི་འདུག་པ་དང༌། འདོད་ཆགས་ཀྱི་གྲང་བའི་དམྱལ་བ་དང༌།
དྭགས་དང་བྱོལ་སོང་དུ་སྐྱེ་ཞིང་ཐར་པ་དང་ཐམས་ཅད་མཁྱེན་པའི་གེགས་བྱེད་པ་དེ་ལ་དགའ་བ་བདག་སྙིང་རེ་རྗེ་སྙམ་དུ་བསྒོམ། དེ་ལྟར་སྙིང་རྗེ་དུངས་པ་མ་སྐྱེས་ཀྱི་བར་དུ་བསྒོམ། གཉིས་པ་༔

རྐྱེན་།གཞན་ལ་བསྒོམ་པ་ནི། བདག་ཏུ་མ་ཚད་སེམས་ཅན་གཞན་འདོད་ཆགས་ཅན་རྣམས་ལ་ཡང༌། རང་གི་རྒྱུ་མཚན་དེ་རྣམས་ཀྱི་སྙིང་རྗེ་བསྒོམ་སྟེ། དེ་ནི་འདོད་
ཐུབ་
ཉུ ཆགས་སྙིང་རྗེར་བསྒྱུར་བའོ། །འདོད་ཆགས་བྱང་ཆུབ་སེམས་སུ་བསྒོམ་པ་ནི། ཀུན་རྫོབ་བྱང་ཆུབ་ཀྱི་སེམས་ནི་བྱམས་པ་སྙིང་རྗེ་ཁོ་ན་ཡིན་ལ། དོན་དམ་པ་བྱང་ཆུབ་ཀྱི་སེམས་ནི་ཟུང་འཇུག་
གསུམ་ལྡན་དུ་བསྒོམཾ་སྟེ། འདོད་ཆགས་ཀྱི་ངོ་བོ་ཁོ་རང་ལ་བལྟས་པས། དབྱིབས་དང་ཁ་དོག་ལ་སོགས་པ་གང་དུ་ཡང་མ་གྲུབ་པས། ཕྱི་ནང་བར་གསུམ་དུ་མ་རྙེད་ཅིང་། སྐྱེ་འགག་གསུམ་
གྱིས་སྟོང་པས། བདེ་སྟོང་གི་ངང་ལ་འཇོག་པ་ནི་འདོད་ཆགས་བྱང་ཆུབ་སེམས་སུ་བསྒྱུར་བའོ། །གཉིས་པ་ཞེ་སྡང་ལ་བྱམས་པ་བསྒོམ་པ་ནི། དབང་པོ་རབ་འབྲིང་གསུམ་ལས། རབ་ཀྱི་ཞེ་
སྡང་སྐྱེ་བའི་ཡུལ་ཡི་དམ་ལྷར་བསྒོམ། ཕྱི་སྣོད་ཐམས་ཅད་ཀྱང་གཞལ་ཡས་ཁང་།ྋ འབྱུང་བ་ལྔ་ལྷ་མོ་ལྔར་བསྒོམས་པས། ཞེ་སྡང་རང་སར་དག་གོ །འབྲིང་གི་ཕ་མ་ལ་སོགས་པའི་དྲིན་
ཅན༑ ཐ་མས་གང་ཡིད་ལ་འཐད་པ་གཅིག་ཏུ་བསྒོམས་པས། དེ་ལ་ཡིད་དུ་འོང་བ་འཐད་པར་བསྒོམ། དེ་ལྟར་གྱུར་པ་དང་། ཞེ་སྡང་སྐྱེ་བའི་ཡུལ་དེ་མདུན་དུ་བསྒོམ་ལ། དེ་སྔར་གྱིས་ཡིད་

དུ་འོང་བ་དེར་གྱུར་ནས། ཡིད་དུ་འོང་ཞིང་འཐད་པར་བསྒོམ། དེ་ལྟར་ཡུན་རིང་བར་བསྒོམས་པས་ཡིད་དུ་འོང་བར་འགྱུར་བ་དང༌། སེམས་ཅན་ཐམས་ཅད་ལ་ཡང་བསྒོམ་སྟེ། དེ་ལྟར་
འགལ་རྐྱེན་ཐམས་ཅད་དྲིན་ཅན་ནམ་ཡིད་དང་འཐད་པར་བསྒོམས་པས། ཞེ་སྡང་རང་སར་གྲོལ་ལོ། །ཞེ་སྡང་ལ་སྙིང་རྗེ་བསྒོམ་པ་ནི། རང་གཞན་གཉིས་ལས། རང་ལ་བསྒོམ་པ་ནི། ཞེ་
སྡང་འདུག་པའི་ཕྱིར་རང་ཁོ་ན་སྙིང་རེ་རྗེ་བསམ་པར་བསྒོམ། ཁྲ་དང་སྤྱང་ཀི་ལ་སོགས་པ་གང་ན་བསོད་ནམས་མ་བསགས་པ་རྣམས་ལ་ཞེ་སྡང་ཡོད་པས། དེ་དང་ཁྱད་མི་འདུག་པས་སྙིང་རྗེ་བ་
དང་༑ ཆོས་ཐམས་ཅད་ནས་ཞེ་སྡང་བཀག་པ་ཡིན་ཏེ། ཐོག་མར་སྐྱབས་འགྲོ་སོ་སོར་ཐར་པའི་སྒོར་ཞུགས་ནས་གཞན་ལ་གནོད་པ་གཞི་དང་བཅས་པ་སྤང་དགོས་པ་ལ། ཞེ་སྡང་འདུག་པས་
སྙིང་རྗེ་བ་དང༌། སྔགས་ཀྱི་སྒོར་ཞུགས་ནས་སེམས་ཅན་ཐམས་ཅད་ཡི་དམ་ལྷར་བསྒོམ་དགོས་པ་ལ། ཞེ་སྡང་སྐྱེ་བ་བདག་སྙིང་རྗེ། བླ་མས་ཕྱག་རྒྱ་ཆེན་པོ་ངོ་སྤྲད་ནས། སེམས་ཅན་ཐམས་
ཅད་ཆོས་སྐུར་བསྒོམ་དགོས་པ་ལ། ད་རུང་ཞེ་སྡང་འདུག་པའི་སྙིང་རྗེ་རུ་བསྒོམ་པ་ནི་ཞེ་སྡང་སྙིང་རྗེར་བསྒྱུར་བའོ། །ཞེ་སྡང་ལ་བྱང་ཆུབ་ཀྱི་སེམས་བསྒོམ་པ་ནི་གོང་གིས་འགྲེའོ། །གསུམ་པ་

༄༅། །གཏི་མུག་ལ་བྱམས་པ་བསྒོམ་པ་ནི། གཏི་མུག་གི་ངོ་བོ་མ་རིག་པས་རྨོངས་པའོ། །དབྱེ་ན་གསུམ་སྟེ། དང་པོ་རྒྱུ་ལ་ལྷན་ཅིག་སྐྱེས་པའི་གཏི་མུག་དང༌། བར་དུ་
ལམ་ལ་ཀུན་བརྟགས་ཀྱི་གཏི་མུག་དང་། བསམ་གཏན་བྱིང་རྨུགས་ཀྱི་གཏི་མུག་གོ །དང་པོ་ནི་རང་གི་ལུས་ངག་ཡིད་གསུམ་ལ་སོགས་པ་རྒྱལ་བའི་སྐུ་གསུང་ཐུགས་ཡིན་པར་མ་རྟོགས་པས་
འཁོར་བར་འཁྱམས་པ་སྟེ། དབུལ་པོའི་ཁྱིམ་གྱིས་གཏེར་ལྟ་བུའོ། །གཉིས་པ་ནི། ལམ་གོལ་བ་མུ་སྟེགས་པའམ། དམན་པ་ཉན་རང་ལྟ་བུའོ།ྋ །གསུམ་པ་ནི་བྱིང་བ་དང་མྱོས་པ་དང་
འཐིབས་པ་དང༌། གཉིད་ལ་སོགས་པའོ། །དེ་རྣམས་ལ་བྱམས་པ་དང་སྙིང་རྗེ་སྒོམ་པ་གོང་དང་འདྲའོ། །བྱང་ཆུབ་ཀྱི་སེམས་བསྒོམ་པ་ནི་གཏི་མུག་གང་ནས་བྱུང་བརྟགས་པ་ན་སེམས་ལས་
བྱུང་ན་སེམས་སྤྲོས་པ་ཐམས་ཅད་དང་བྲལ་བ་ཆོས་ཀྱི་སྐུ་ཡེ་ཤེས་སམ་འོད་གསལ་ཡིན་པས་གཏི་མུག་འོད་གསལ་དུ་འགྱུར་བའོ། །དེ་རྣམས་མདོར་བསྡུ་ན་དུག་གསུམ་ལ་གཉེན་པོ་དྲག་སྔགས་
གསུམ་དུ་འདུས་ཏེ། འདོད་ཆགས་ལ་ཅིས་ཀྱང་དགོས་པ་མེད། ཞེ་སྡང་ལ་ཅི་འོང་བ་ཤོག བཏང་སྙོམས་གཏི་མུག་ལ་གང་ལྟར་འགྲོ་བ་སོང་བྱས་པས། ཐུག་ཕྲད་དམ་འཁྲོལ་ཆགས་པར་

བྱས་ཏེ། འདོད་ཆགས་ལ་སོགས་པ་རེ་རེ་ལ་ཡང་གཉེན་པོ་གསུམ་ཀ་བཏང་སྟེ་ང་རྒྱལ་འདོད་ཆགས་ཀྱི་ཡན་ལག་ཡིན། ཕྲག་དོག་ཞེ་སྡང་གི་ཡན་ལག་ཡིན། གཉེན་པོ་ཞོར་ལ་ཐེངས་གསུངས་
སོ༑ །གཉིས་པ་འབྲས་བུ་སྡུག་བསྔལ་གྱིས་རྐྱེན་ལ་གཉེན་པོ་བཏང་བ་ནི། སྤྱི་དང་བྱེ་བྲག་གཉིས་ལས་དང་པོ་ནི་ལུས་ཀྱི་ན་ཚ་དང་སེམས་ཀྱི་སྡུག་བསྔལ་དང༌། འཕྲལ་གྱིས་འཛོམ་མ་འཛོམ་ལ་
སོགས་པ་ཐམས་ཅད་ལ། རབ་ཀྱི་ཕྱག་རྒྱ་ཆེན་པོའི་རོལ་པའམ། ཆོས་སྐུའི་ཡོན་ཏན་དུ་བལྟ་བ་དང༌། འབྲིང་གི་ཕྱག་རྒྱ་ཆེན་པོའི་གསལ་འདེབས་སམ་བོགས་འདོན་དུ་བལྟ་བ་དང་། ཐ་མ་
ཡང་སྒྲིབ་པ་དག་པ་ཁོ་ནར་བལྟའོ། །གཉིས་པ་བྱེ་བྲག་ཏུ་ཕྱེ་ན། རབ་ཀྱི་རང་གི་སེམས་ཉིད་ཆོས་སྐར་རྟོགས་པས་སེམས་བྱུང་ན་ཚ་དང་སྡུག་བསྔལ་ཡང་ཆོས་སྐར་རྟོགས་ཏེ། དཔེར་ན་སྨན་
གྱིས་སྡོང་པོ་ལ་སྐྱེས་ཚད་ཀྱང་སྨན་ཡིན་པ་དང་འདྲའོ། །འབྲིང་གི་སེམས་ཀྱི་དུཿ ཁ་ཕྱག་རྒྱ་ཆེན་པོའི་གསལ་འདེབས་སམ། ྋཆོས་ཉིད་ཀྱི་ལྀངས་སྤྱོད་དུ་བལྟ། ལུས་ཀྱི་ན་ཚ་སྙིང་རྗེ་དང་ཐབས་
ཤེས་རབ་ཀྱིས་བོགས་འདོན་ནམ་གྲོགས་སུ་བལྟ། མཐུན་སྦྱོར་གྱི་བར་ཆད་ནི་ལམ་གྱི་རྐྱེན་ནམ་བླ་མར་བལྟའོ། །ཐ་མས་ནི་སེམས་ཀྱི་སྡུག་བསྔལ་གྲོགས་སུ་བལྟ། ལུས་ཀྱི་ན་ཚ་སྒྲིབ་པ་དག་

རྐྱེན་༄༅། །པར་བལྟ། མཐུན་སྦྱོར་གྱི་བར་ཆད་སྔོན་གྱི་ལན་ཆགས་དག་པར་བལྟའོ། །དེ་ལྟར་དགོས་པར་བལྟ། མེད་ཐབས་མེད་པར་བལྟ། སྐུ་དྲིན་ཅན་དུ་བལྟའོ།
ཐུབ་
❖ གཉིས་པ་ཐུན་མོང་གི་རྐྱེན་ལ་གཉེན་པོ་བཏང་བ་ནི།ྋ ཐེག་པ་སྤྱིའི་དབང་དུ་བྱས་ནས་དམ་ཚིག་དང་སྡོམ་པ་རྐྱེན་ཁར་མི་འཆོར་བར་བྱའོ། །ཁྱད་པར་དུ་བླ་མའི་མོས་གུས་རྐྱེན་ཁར་མི་འཆོར་བར་
བྱེད་པ་སྟེ། རྩ་བའི་གནད་འདི་གལ་ཆེ་བས། བླ་མས་ཐུགས་ལ་བཏང་རུང་མ་བཏང་རུང༌། བདེ་རུང་སྡུག་རུང་ཏིང་ངེ་འཛིན་ནི་སྐྱེས་རུང་མ་སྐྱེས་རུང་། ཤི་རུང་གསོན་རུང་བླ་མ་ཆོས་ཀྱི་སྐུ་
རང་མཁྱེན་ཅེས་བསམ་པ་ཐག་པ་ནས་གསོལ་བ་འདེབས་པ་ནི་བློ་རྒྱ་ཆུང་བའི་འགམ་གཅོད་དོ། །བློ་རྒྱ་ཆེ་བའི་འགམ་གཅོད་ནི། རང་གཞན་གྱིས་དུས་གསུམ་བདེ་སྡུག་ལ་སོགས་པ་བླ་མ་མཐའ་
བྲལ་ཆེན་པོ་མཁྱེན་ཅེས་སོ། །དེ་ལས་ཅུང་ཟད་དབྱེ་ན་ལྔ་སྟེ། དང་པོ་གེགས་སེལ་བའི་འགམ་གཅོད་ནི། རྣལ་འབྱོར་པ་ཏིང་ངེ་འཛིན་ལ་སོགས་པའི་ལམ་སྣ་ཟབ་མོ་ལ་ཕྲ་རགས་ཀྱི་གེགས་བྱུང་
(v
ན༑ དབྱེར་མི་ཕྱེད་པའི་ཚུལ་གྱིས་བླ་མ་ཆོས་ཀྱི་སྐུ་རང་མཁྱེན་སྙམ་པའི་བློ་ཅི་ཁེལ་བྱེད་པའོ། །གཉིས་པ་བོགས་འདོན་པ་ནི། བོགས་བྱུང་རུང་མ་བྱུང་རུང་བླ་མ་རང་མཁྱེན་ཅེས་པའོ། ། སྣྲུ
69

གསུམ་པ་ཟབ་པའི་འགམ་གཅོད་པ་ནི་འདས་པའི་དགེ་མི་དགེ་ཐམས་ཅད་ལ་ཕྱི་སྙགས་ཀྱི་རེ་དོགས་མི་བྱེད་ལ། མ་འོངས་པ་དང༌། ད་ལྟར་གྱི་དགེ་མི་དགེ་ཐམས་ཅད་ལ་རེ་དོགས་མི་བྱེད་པར་བླ་
མ་མཁྱེན་ཅེས་པ་འདྲེའོ། །བཞི་པ་ཕྱག་རྒྱ་ཆེན་པོའི་འགམ་གཅོད་ནི། རང་ཇི་ལྟ་བ་བཞིན་དུ་སྣང་སྲིད་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་མཁྱེན་ཅེས་འདྲེའོ། །ལྔ་པ་དངོས་
གྲུབ་ཞུ་བའི་འགམ་གཅོད་པ་ནི། མོས་གུས་སྔོན་དུ་སོང་བས། གནས་སྐབས་མཐར་ཐུག་ཅི་རིགས་པའི་དངོས་གྲུབ་ཞུ་བ་ཡིན་ཞིང༌། བར་དོར་རྟོགས་པ་འཆར་བར་བྱིན་གྱིས་བརླབ་ཏུ་གསོལ་
ཅེས་པའོ། །མོས་གུས་མ་སྐྱེས་བློ་མ་ཁེལ་ན། འགམ་གཅོད་རྐྱང་དེད་བྱས་ཏེ། གང་ལྟར་སོང་ཡང་རེ་ས་བླ་མ་ལས་མེད་པས། མོས་གུས་མ་སྐྱེས་ཀྱང་བླ་མ་རང་མཁྱེན། བློ་མ་ཁེལ་ཡང་
བླ་མ་རང་མཁྱེན། ཅི་ལྟར་སོང་ཡང་བླ་མ་རང་མཁྱེན་ཅེས་ཚིག་གཅིག་ལ་གཏད། སྐྱབས་ཚིག་གཅིག་ལ་གཏད་པའོ། །འགམ་གཅོད་དུ་འདོགས་པའི་རྒྱུ་མཚན་ནི། དཔེར་ན་བྱ་རྒོད་དམ་ཁྱུང་
ནམ་མཁའ་ལ་འཕུར་བ་དེས། ལུང་གསུམ་ལམ་ངམ་གྲོག་ལ་སོགས་པ་ཐམས་ཅད་ལ་ཐོགས་ཆགས་མེད་པར་འགམ་གཅོད་པ་བཞིན་དུ་སྐྱོན་ཡོན་ཐམས་ཅད་བླ་མའི་མོས་གུས་ཀྱི་འགམ་གཅོད་

རྐྱེན་༄༅། །པས་སོ། །གསུམ་པ་བཟང་རྐྱེན་ལ་གཉེན་པོ་བཏང་བ་ནི། དངོས་གྲུབ་བར་ཆད་དུ་བསྡུ་བ་དང་། བར་ཆད་དངོས་གྲུབ་ཏུ་བསྡུ་བ་གཉིས་ལས། དང་པོ་ནི་ན་ཚ་
ཐུབ་
ཉུ སྡུག་བསྔལ་དྲག་པོ་ལམ་དུ་སློངས་པས། ཡོན་ཏན་ཐམས་ཅད་ཀྱི་ཁ་འདྲལ་བ་ཡིན་ལ་བར་ཆད་དངོས་གྲུབ་ཏུ་བསྡུ་བ་བཟང་རྐྱེན་མ་ཐུབ་པ་ཡིན་ཏེ། དེ་ལ་གཉིས་ལས། ཕྱིའི་སྙན་གྲགསདང་
འདུ་ལོང་འཛམ་བུའི་གླིང་གི་མི་ནོར་ཟས་གསུམ་འདུས་ཀྱང་ཆོག་མ་ཤེས་པ་དང༌། ང་རྒྱལ་དང་རློམ་སེམས་སྐྱེས་ན་ལྷའི་བུའི་བདུད་ཡིན་པས་གཉེན་པོ་འགམ་གཅོད་ནས་བྱུང་བ་བཞིན་བྱའོ།
གཉིས་པ་ནང་གི་ཡོན་ཏན་ལ་བརྟེན་པ་ནི། ཡི་དམ་ལྷའི་ཞལ་མཐོང་བའམ། ནད་པ་ལ་སོགས་པ་ལ་བྱིན་རླབས་མི་དང་ནུས་པ་མི་འཚལ་བའམ། སྙིང་རྗེ་ཚད་མེད་པ་སྐྱེས་པའམ། མངོན་
ཤེས་དང་རྫུ་འཕྲུལ་ལ་སོགས་པ་བྱུང་བ་ལ་ང་རྒྱལ་སྐྱེས་ན་བདུད་ཡིན་པས་གདམས་ངག་གིས་ལམ་དུ་སློང་བ་ལ་གཉིས་ལས། ཟློག་སྒོམ་གྱིས་དངོས་གྲུབ་ཞུ་བ་དང་། ཞིང་ཁམས་སྦྱང་བའོ། །
དང་པོ་ནི་ཡི་དམ་ལྷའི་ཞལ་ནས།ྋ དངོས་གྲུབ་སྦྱིན་ནོ་ཅི་འདོད་ཟེར་ན། དངོས་གྲུབ་ཞུས་ན་བར་ཆད་ཡིན་ཉེན་ཡོད་ན། མ་ཞུས་ན་དངོས་གྲུབ་ཡིན་པ་ཡང་སྲིད་པས་ཇི་ལྟར་བྱ་ན། ཟློག་སྒོམ་གྱི་
K

བསམ་པས་དངོས་གྲུབ་ཞུ་བ་ཡིན་ཏེ་དངོས་གྲུབ་དང་བར་ཆད་ཅི་འོང་བ་ཤོག་སྙམ་པ་བྱས་ལ་མཆོག་ཐུན་མོང་གི་དངོས་གྲུབ་བསམ་གྱིས་མི་ཁྱབ་པ་ཞུས་པས། དངོས་གྲུབ་ཡིན་ན་གང་འདོད་འབྱུང་
ལ་བར་ཆད་ཡིན་ན་དངོས་གྲུབ་ཏུ་འགྱུར་བ་ཡིན་པས། ཟློག་སྒོམ་གྱི་དངོས་གྲུབ་ཞུ་བའི་གདམས་ངག་ཚིག་གཅིག་མའོ། །ཞིང་ཁམས་སྦྱོངས་པ་ལ་གསུམ་ལས། སྤྲུལ་སྐུའི་ཞིང་ཁམས་སྦྱང་
བ་ནི། ཐོག་མར་རང་ལ་སྙིང་རྗེ་དུངས་པ་གཅིག་བསྒོམ་པ་ཡིན་ཏེ། དེ་ཡང་ང་རྒྱལ་འདུག་པའི་ཕྱིར་སྙིང་རྗེ་སྙམ་དུ་བསམ། བདག་ཏུ་མ་ཟད་སེམས་ཅན་རྣམས་ལ་ཡང་། ྋ།ང་རྒྱལ་ཡོད་པས་
སྙིང་རྗེ་སྙམ་དུ་བསམ། །དེ་རྣམས་ཀྱི་དོན་དུ་བདག་གིས་རྫོགས་པའི་སངས་རྒྱས་འཐོབ་པར་བྱ། དེའི་ཆེད་དུ་བསྐྱེད་རྫོགས་བསྒོམ་སྙམ་པ་ཡན་ཆད་ནི་སྤྲུལ་སྐུའི་ཞིང་ཁམས་སྦྱངས་པའོ། །དེ་
ནས་སྐད་ཅིག་གིས་རང་ཡི་དམ་ལྷར་བསྐྱེད་པའི་སྙིང་ཁར་བླ་མ་དང་བཅས་པ་བསྒོམ། དེ་བཞིན་དུ་ནང་བཅུད་ཀྱི་སེམས་ཅན་ཐམས་ཅད་ལྷ་དང་ལྷ་མོར་བསྒོམ།ྋ ཕྱི་སྣོད་ཐམས་ཅད་གཞལ་ཡས་
ཁང་དུ་བསྒོམ་པ་ནི་ལོངས་སྐུར་ཞིང་སྦྱངས་པའོ། །དེ་ལྟར་སྣང་ཞིང་སྲིད་པའི་ཆོས་ཐམས་ཅད་རང་གིས་སེམས་ཡིན། སེམས་སྐྱེ་བ་མེད་པ་ཆོས་ཀྱི་སྐུ་ཡིན་པས། དེའི་ངང་ལ་མ་ཡེངས་པར་

༄༅། །སྐྱོང་བ་ནི་ཆོས་ཀྱིས་སྐུའི་ཞིང་ཁམས་སྦྱངས་པའོ། །དེས་ནི་ང་རྒྱལ་རང་གྲོལ་ལ་འགྲོ་བའི་གདམས་ངག་གོ །དེ་བཞིན་དུ་དུག་ལྔ་གཞན་ལ་ཡང་འདི་བཞིན་བསྒོམ་
པ༑ སྤོང་དང་ལམ་དུ་འཁྱེར་བ་གཉིས་ཀར་ཡང་འགྱུར་ལ། བྱམས་པ་དང་སྙིང་རྗེ་བྱང་ཆུབ་ཀྱི་སེམས་གསུམ་ཡང་འདི་གསུམ་ཡིན་ཅིང༌། གཉེན་པོའི་འཇུག་སྡད་པ་ལྟ་བུ་ཡང་ཡིན་གསུངས་
༢༣
།གཉེན་པོ་རྐྱེན་ཐུབ་ཀྱི་ཞལ་གདམས་རྣལ་འབྱོར་ལོ་རས་ཀྱི་ཡི་གེར་བཀོད་པའོ། །རྫོགས་སོ།། །།
74(B)

74(B)
BlankPage AsPerOriginalDocument

།རྗེ་ལོ་རས་ཀྱིས་མཛད་པའི་ངེས་འབྱུང་ཆོས་ལྔའི་རྩ་བ་བཞུགས་སོ།།

༄༅། །བླ་མ་མཐའ་བྲལ་ཆོས་སྐྲ་རིན་པོ་ཆེ། །དམ་ཆོས་ལྔ་ཡི་མཐར་ཐུག་མངོན་གྱུར་ཅིང༌། །ལམ་མཆོག་དམ་པ་འདི་ཡིས་དཔལ་
མཛད་པའི། །ཆོས་རྗེའི་ཞབས་ལ་དུས་གསུམ་དུས་མེད་འདུད། །ལུང་དང་རྟོགས་པའི་ཆོས་རྣམས་ཐམས་ཅད་དང་། །མ་འགལ་རྩ་བའི་ཆོས་རྣམས་ཕུན
ཚོགས་འདིར། །མོས་པའི་དོན་དུ་ཅུང་ཟད་བྲི་བར་བྱ། །རྗེས་འཇུག་ལ་སོགས་ཆོས་འདིས་རྒྱལ་གྱུར་ཅིག །དེ་ལ་དུས་གསུམ་གྱི་སངས་རྒྱས་སྲས་དང་
བཅས་པ་རྣམས་ཀྱིས་སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ནས། ཐར་པ་དང་ཐམས་ཅད་མཁྱེན་པའི་སྐམ་སར་མྱུར་དུ་བསྒྲོད་པར་

ངེས་
འབྱུང་
།བྱེད་པ་ལ། ཆོས་ཀྱི་སྒོ་མོ་བརྒྱད་ཁྲི་བཞི་སྟོང་ལ་སོགས་པ་དཔག་ཏུ་མེད་པ་གསུངས་པ་ཐམས་ཅད་ཀྱང་། གདམ་ངག་ཏུ་༄༅།
ཉུ
བྱས་ནས་ངེས་པར་འབྱུང་བ་རྩ་བའི་ཆོས་ལྔ་པོ་འདི་རྣམས་སུ་བཏུས་ནས་ཉམས་སུ་ལེན་འཚལ། །དེ་ལ་དང་པོ་འཁོར་བ་སྡུག་བསྔལ་གྱི་རྩ་བ་ཡང་ཡིན་ལ་
གཉིས་
ཡོན་ཏན་གོང་མ་རྒྱུད་ལ་སྐྱེར་མི་སྟེར་བའི་གེགས་ཐམས་ཅད་ཆགས་ཞེན་གྱིས་བྱས་པས། ཞེན་པ་བཟློག་པ་དང༌། མི་མཐུན་པའི་རྐྱེན་ཐམས་ཅད་མཐུན་
ཕྱོགས་གནས་སྐབས་ཀྱི་མཐར་ཐུག་གི་བདེ་ལེགས་ཕུན་སུམ་ཚོགས་པ་ཐམས་ཅད་ཡུལ་ཁྱད་པར་ཅན་ལ་མོས་གུས་བྱས་པར་འགྲུབ་པས། བླ་མ་སྒྲུབ་པ་

དང་༑ ལས་དགེ་སྡིག་ཕྲ་རག་ཐམས་ཅད་ཀྱི་ས་མཚམས་ཐམས་ཅད་རྒྱུ་རྐྱེན་རྟེན་འབྲེལ་གྱིས་འབྱེད་པས་དེ་སྒྲིག་པ་དང་། ཐེག་ཆེན་གྱིས་རྩོལ་བ་ཐམས་ཅད་བྱམས་པ་དང་སྙིང་རྗེ་ཡིན་པས་དེ་སྦྱང་
བ་དང༌། ཆོས་ཐམས་ཅད་ཀྱི་འབྲས་བུ་ཕྱག་རྒྱ་ཆེན་པོ་ཡིན་པས་དེ་རྟོགས་པར་བྱ་བ་དང༌། ལྔ་པོ་དེ་རྣམསལ་མ་ཚང་བ་མེད་པས་ཉམས་སུ་ཅི་ལོན་བྱའོ། །ཆོས་ལྔ་པོ་དེ་རྣམས་ནི་ལུང་རིག་པ་
མན་ངག་མྱོང་བ་དང་བཅས་པའི་སྒོ་ནས་མི་བསླུ་བའི་ངེས་འབྱུང་ཕུན་སུམ་ཚོགས་པ་ཡིན་པར་རིག་པར་བྱའོ། །དེ་ལ་དང་པོ་ཇི་སྲིད་དུ་ཆགས་ཞེན་ཕྲ་རགས་ཡོད་རིང་ལ། དེ་སྲིད་དུ་འཁོར་བའི་
སྡུག་བསྔལ་ནས་ཐར་མི་སྲིད་རྟོགས་པ་དང་ཡོན་ཏན་གྱིས་བོགས་མི་ཐོན་ནོ། །ཚེ་ཐོག་མ་མེད་པ་ནས་འཇིག་རྟེན་ཆོས་བརྒྱད་ལ་སོགས་པའི་ཞེན་ཡུལ་རྣམས་ཀྱིས་བསླུས་ཡུན་རིང་པས། དཔེར་ན་
དུག་གི་ལོ་མ་ཟོས་པས་སུན་པ་བཞིན་དུ་སྐྱག་ལོག་ཅིང་སུན་འཚལ། དེ་ཡང་དྭ་ཧ་ལས། ཡུལ་ལ་ཞེན་ཅིང་ཆགས་པར་མ་བྱེད་ཅིག །ཅེས་པ་དང་། བཅོམ་ལྡན་འདས་ཀྱི་མདོ་ལས། འདོད
ཞེན་རྣམས་ལ་མྱ་ངན་སྐྱེ། །འདོད་པ་རྣམས་ལ་འཇིགས་པ་འབྱུང༌། །འདོད་པ་རྣམས་ནི་རྣམ་པར་སྤངས། །འདོད་པ་ཐམས་ཅད་ཡོངས་སྤངས་པས། །མཆོག་ཏུ་བདེ་བ་ཐོབ་པར་འགྱུར།

༄ ༅། །ཅེས་པ་དང་། ཡང་སྡུད་པ་ལས། ཆགས་དང་ཞེན་པའི་ཡིད་རྣམས་རྟག་ཏུ་འཁོར། །ཅེས་པ་དང༌། ཡང༌། རྒྱལ་བ་རྣམས་ཀྱི་བྱང་ཆུབ་ཆགས་མེད་འགྱུར་ལ་
རེག །ཅེས་པ་དང༌། ཕར་ཕྱིན་གྱིས་བོ་དྷི་སཏྭ་བསླབ་པ་རབ་ཏུ་འབྱེད་པའི་ལེའུ་ལས། བཅོམ་ལྡན་འདས་ཀྱི་བཀའ་སྩལ་པ། བྱམས་པ་བྱང་ཆུབ་སེམས་དཔའ་རྣམས་ཀྱིས་བརྒྱ་བྱིན་དང་
ཚངས་པ་ཉིད་དང་འཇིག་རྟེན་སྐྱོང་བ་ཉིད་དང༌། འཁོར་ལོས་སྒྱར་བ་ཉིད་དང༌། འཇིག་རྟེན་གྱི་ཕུན་སུམ་ཚོགས་པ་ཐམས་ཅད་དོན་དུ་གཉེར་བ་མ་ཡིན་གྱི། དེ་དག་ལ་མ་ཆགས་ཤིང་མི་འཛིན་པ་
འདི་ནི་བྱང་ཆུབ་སེམས་དཔའ་རྣམས་ཀྱི་བསམ་པ་བརླབ་པོ་ཆེའོ། །བྱང་ཆུབ་སེམས་དཔའ་རྣམས་ནི་འདི་ལྟ་སྟེ། འདུ་བྱེད་ཡོངས་སུ་མི་གཏོང་བ་དེ་ལ་མ་ཆགས་པའི་བདེ་བ་དང༌། འཛིན་པ
མེད་པའི་བདེ་བ་དང༌། མྱ་ངན་ལས་འདས་པའི་བདེ་བ་སེམས་ཅན་ཐམས་ཅད་དང་ཐུན་མོང་དུ་བྱ་བར་འདོད་ཅིང༌། བླ་ན་མེད་པར་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་བྱེད་པ་གང་ཡིན་
པ་དེ་ནི། དེ་དག་གི་ཚེ་འདི་ཉིད་ཀྱི་ལྷག་པའི་བསམ་པ་ལྟ་བར་བྱའོ། །ཞེས་སོ། །འདོད་ཡོན་ལ་ཉོན་མོངས་པའི་འཆིང་བ་ལྟ་ཅི་སྨོས་སོ། ཡོན་ཏན་ཕྱོགས་རེ་བ་ལ་ཞེན་པས་འཆིང་བ་

ཡང་༑ དྭ་ཧ་ལས། གལ་ཏེ་ཡིད་དུ་འོང་ལ་ཉམས་པའི་སེམས། །སྙིང་ལ་གཅེས་པར། ནས་ནི། ཏིལ་གྱི་ཤུན་པ་ཙམ་གྱིས་ཟུག་རྔུས་ཀྱང༌། །ནམ་ཡང་སྡུག་བསྔལ་འབའ་ཞིག་བསྐྱེད་
པར་ཟད། །ཅེས་པ་དང༌། ཀྱེ་ལགས་གང་སྨྲས་བརྫུན་ལས་ལོང་བ་དེ་བོར་ལ། །གང་ལ་ཞེན་པ་ཡོད་ན་དེ་ཡང་ཐོང་ཞིག་ཅེས། །འདུས་བྱས་ཐམས་ཅད་མི་རྟག་ཅིང་རྫུན་པས། ཞེན་པར་མ་
བྱེད་ཅེས་པའི་དོན་ཏོ། །གཞན་ཡང་། ཞེན་པས་འཁོར་བའི་གདོས་ཐག་བྱེད། །ཞེན་མེད་ཀྱིས་ནི་ཐར་པར་འགྱུར། །ཅེས་པ་ལུང་རིག་མྱོང་བ་དང་བཅས་པའི་མགོ་ནས་བྱུང་བ་བཞིན་དུ་ཉམས་
སུ་ཅི་ལོན་བྱའོ། །མ་ཆགས་ཤིང་མ་ཞེན་པར་བྱའོ། །དེ་ལྟར་འཁོར་བའི་སྡུག་བསྔལ་དང་བྲལ་བར་བྱས་ནས་དུས་གསུམ་སངས་རྒྱས་ཀྱི་རྗེས་སུ་འབྲང་བར་བྱེད་པ་ལ་མོོ ས་གུས་འབའ་ཞིག་
བསྒྲུབ་པར་བྱའོ། །དེ་ལ་མོས་གུས་བྱེད་པའི་ཡུལ་དཀོན་མཆོག་གསུམ་ཡིན། དེ་ཡང་འཆི་མེད་རྔ་སྒྲའི་མདོ་ལས། སངས་རྒྱས་ཡོན་ཏན་བསམ་མི་ཁྱབ། །དམ་པའི་ཆོས་ཀྱང་བསམ་མི་
ཁྱབ༑ འཕགས་པའི་དགེ་འདུན་བསམ་མི་ཁྱབ། །བསམ་མི་ཁྱབ་ལ་དད་བྱས་ནས། །དེའི་རྣམ་པར་སྨིན་པའང་བསམ་མི་ཁྱབ། །ཅེས་སོ། །ཁྱད་པར་དུ་དཀོན་མཆོག་གསུམ་བླ་མ་མཚན་

༄༅། །ལྡན་ལ་ཚང་པས། སྡོམ་འབྱུང་ལས། །བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །བླ་མ་དཔལ་ལྡན་རྡོ་རྗེ་འཆང་། །ཀུན་གྱི་བྱེད་པོ་བླ་མ་
ཡིན༑ །ཅེས་པ་དང༌། སྡུད་པ་ལས། སློབ་མ་བཟང་པོ་བླ་མ་གུས་ལྡན་དེ་དག་གིས། །བླ་མ་མཁས་པ་རྣམས་ནི་རྟག་ཏུ་བསྟེན་པར་བྱ། །ཅིའི་ཕྱིར་ཞེ་ན་མཁས་པའི་ཡོན་ཏན་དེ་ལས་
འབྱུང་༑ །དེ་དག་ཤེས་རབ་ཕ་རོལ་ཕྱིན་པ་རྗེས་སུ་སྟོན། །སངས་རྒྱས་ཆོས་ཀྱང་དགེ་བའི་བཤེས་ལ་བརྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བས་དེ་སྐད་གསུངས། །ཞེས
སོ༑ །གཞན་ཡང་ཕལ་ཆེན་ལས། སངས་རྒྱས་ཀྱིས་ནི་གང་བསྔགས་པའི། །དགེ་བའི་བཤེས་ལ་བརྟེན་བྱས་ནས། །དེ་ཡིས་མཐུ་ནི་སངས་རྒྱས་ཀྱི། །ཆོས་ཉིད་འདི་དག་ཐོབ་པར་
འགྱུར༑ །ཅེས་པ་དང༌། བཅོམ་ལྡན་འདས་ཀྱི་ཞལ་ནས་ཀྱང་ང་ད་ལྟ་སངས་རྒྱས་ཀྱི་སྐུ་ཐོབ་པ་འདི། སྔོན་དགེ་བའི་བཤེས་གཉེན་ལ་དད་པ་ཐོབ་པ་ལས་བྱུང་ངོ༌། །ཞེས་སོ། །ཐོས་བསམ་
མང་པོ་མ་བྱས་ཀྱང་། བླ་མ་མཚན་ལྡན་ལ་མོས་གུས་ཡོད་པས་ཆོག་སྟེ། དགོངས་འདུས་ལས། །ཆོས་རྣམས་མི་ཤེས་མ་རྟོགས་ཀྱང༌། །དམ་པ་མཆོག་གི་བླ་མ་ལ། །བཀུར་སྟི་རིམ་འགྲོ་

ཆེར་བྱས་ན། །འཁོར་བའི་རྒྱ་མཚོ་ལས་སྒྲོལ་འགྱུར། །ཅེས་སོ། །དེ་ལྟར་བླ་མ་ཡང་ཆོས་ལྔ་པོ་འདི་རྣམས་རྫོགས་ཤིང་རང་གཞན་ཐམས་ཅད་ལ་ཡང་ངེས་འབྱུང་གི་ཆོས་ལྔ་པོ་འདི་རྣམས་མ་
སྐྱེད་པ་བསྐྱེད་པར་བྱེད་པ། སྐྱེས་པ་བརྟན་པར་བྱེད་བརྟན་པ་བོགས་ཐོན་ཅིང་མཐར་ཕྱིན་པར་བྱེད་ལ། སྒོས་སུ་རྟོགས་པ་རྒྱུད་ལ་སྐྱེ་ནུས་ཤིང་ཕྱག་རྒྱ་ཆེན་པོ་འབའ་ཞིག་ལ་འཁོད་ནུས་བླ་མ་དུས་
གསུམ་སངས་རྒྱས་ཐམས་ཅད་ཀྱི་ངོ་བོ་ཡིན་ཅིང་ལམ་གྱི་མཐིལ་ཡང་དེ་ལ་མོས་གུས་བྱེད་ཅིང་གསོལ་བ་འདེབས་པ་ཁོ་ན་བསྔགས་ཤིང་ཆེས་བསྔགས་པ་ཡང༌། མདོ་རྒྱུད་འཕགས་པའི་བསྟན་ཆོས་
ཐམས་ཅད་ནས་ནན་ཆགས་ཀྱི་ཚུལ་དུ་གསུངས་སོ། །ཀུན་སྤྱོད་ལས། གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང༌། །བླ་མ་རིན་ཆེན་ལྟ་བུ་ཡིས། །རྡོ་རྗེ་ཅན་ཞབས་
པད་ལ་འདུད། །ཅེས་སོ། །དེ་ལྟར་བླ་མ་མཚན་ཉིད་དང་ལྡན་པ་ལ། མོས་གུས་མཚན་ཉིད་དང་ལྡན་པ་བྱས་ན། བྱིན་རླབས་མཚན་ཉིད་དང་ལྡན་པ་འཇུག་པས། དཔེར་ན་སྤྲིན་མེད་པའི་
ནམ་མཁའ་ལ་ཉི་མའི་དཀྱིལ་འཁོར་ཞུགས་པས། མུན་པ་ལ་སྡོད་པ་མེད་པ་བཞིན་དུ། ཀུན་བཏགས་ལྷན་ཅིག་སྐྱེས་པ་ལ་སོགས་པའི་མ་རིག་པའི་སྒྲིབ་གཡོགས་ཐམས་ཅད་ཆ་སྲབ་ཅིང་ཟད་པར་

འགྱུར་བས། རྟེན་ཅིང་འབྲེལ་འབྱུང་གི་ཆོས་ཐམས་ཅད་ཀྱང་རིམ་གྱིས་རྟོགས་པར་འགྱུར་རོ། །དེ་ལྟར་རྟོགས་ན་སྣང་སྲིད་འཁོར་འདས་ཀྱིས་བསྡུས་པའི་ཆོས
ཐམས་ཅད་རྟེན་འབྲེལ་དུ་མ་གྱུར་པ་གང་ཡང་མེད་ཅིང་རང་བྱུང་གི་ཡེ་ཤེས་ཀྱང་ཐོབ་བོ། །དེ་ཡང་སྡུད་པ་ལས། བྱང་ཆུབ་སེམས་དཔའི་གང་ཞིག་རྟེན་ཅིང་འབྲེལ་འབྱུང་ལ། །སྐྱེ་མེད་ཟད་པ་
མེད་པར་ཤེས་རབ་འདི་ཤེས་ཏེ། །ཉི་མ་སྤྲིན་མེད་འོད་ཟེར་འཕྲོས་པས་མུན་གསལ་ལྟར། །མ་རིག་འཐིབ་པོ་བཅོམ་ནས་རང་བྱུང་ཐོབ་པར་འགྱུར། །ཅེས་སོ། རྒྱུ་རྐྱེན་གྱིས་རྟེན་འབྲེལ་རགས་
པ་ཙམ་ལ་མ་རྟོགས་པས་ཀྱང་དགེ་སྡིག་ངོ་མི་ཤེས་དེ་ཙམ་ན་ལམ་ཕྱིན་ཅི་ལོག་ལ་འཆོར་ཉེན་ཆེ་བས། པད་མོ་བརྩིགས་པ་ལས། །ལ་ལ་དགེ་སྡིག་རྣམ་རྟོག་མེད་ཅེས་ཟེར། །དེ་ཡིས་དམ་ཆོས་
ཕྱིན་ཅི་ལོག་ཏུ་སྤྱད། །ལ་ལས་བདག་མེད་བསྒོམ་པའི་དུས་མིན་ཟེར། །དེ་ཡིས་དམ་ཆོས་ཕྱིན་ཅི་ལོག་ཏུ་སྤྱད། ཅེས་པ་དང༌། ཡང་ས་ཡི་སྙིང་པོ་འཁོར་ལོ་བཅུ་པ་ནས། ལས་ཀྱི་རྣམ་སྨིན་
་རྒྱུ་འབྲས་མེད་འདོད་པ། །དེ་ནི་མུ་སྟེགས་ཆད་པར་བལྟ་བ་ཡིན། །ཤི་མ་ཐག་ཏུ་མནར་མེད་དམྱལ་བར་སྐྱེ། །དེས་ནི་རང་ཕུང་གཞན་དག་རླག་པར་བྱེད། །ཅེས་སོ། །མདོར་ན་ལས་ཀྱི་

བསླུ་མི་སྲིད་པས། དྲན་པ་ཉེར་བཞག་ལས། མེ་ནི་གྲང་བར་འགྱུར་ཡང་སྲིད། །རླུང་ནི་ཞགས་པས་འཆིང་ཡང་སྲིད། །ཉི་ཟླ་ཐང་ལ་ལྟུང་ཡང་སྲིད། །ལས་ཀྱི་རྣམ་སྨིན་བསླུ་མི་སྲིད།
ཅེས་པས་སོ། །གཞན་ཡང་རྟེན་འབྲེལ་གྱི་རྟག་ཆད་ཀྱི་མཐའ་སེལ་བ་ཡིས་སྒྲོ་སྐུར་གྱི་གོལ་ས་ཆོད་པར་བྱེད་པ་ཡིན་པས། རྟ་སྐད་བྱང་ཆུབ་སེམས་དཔའི་ཞུས་པའི་མདོ་ལས། རྟག་ཆད་ཀྱི་ལྟ་
བ་ཇི་ལྟར་སེལ་ཞུས་པས། བཀའ་སྩལ་པ། ཀུན་རྫོབ་ཙམ་དུ་ལས་ཀྱི་རྣམ་སྨིན་མི་བསླ་བ་དང་། དོན་དམ་པར་མེད་པའི་ངོ་བོར་ཡང་མ་གྲུབ་པ་དང་། ཟབ་མོའི་དོན་སྐྱེ་འགག་མེད་པར་སེམས་
ཀྱི་རང་བཞིན་འོད་གསལ་བར་ཉམས་སུ་མྱོང་བའོ། །ཞེས་གསུངས་སོ། །ཐེག་ཆེན་ལམ་གྱིས་རྒྱད་གདམ་ངག་ལ་སྨིན་གྲོལ་གཞི་ལམ་འབྲས་བུར་བསྡས་པ་ཐམས་ཅད་རྟེན་འབྲེལ་ཁོ་ནའོ། །ལྷ་
མོ་བཞིས་ཞུས་པ་ལས། རྒྱུད་ཅེས་བྱ་བ་འབྲེལ་པ་སྟེ། །འབྲེལ་པ་ལ་ཡང་རྣམ་གསུམ་སྟེ། །གཞི་དང་རང་བཞིན་འབྲས་བུའོ། །ཞེས་གསུངས་པས། རྟེན་ཅིང་འབྲེལ་པར་འབྱུང་བའི་ཁོག་
ཏུ་ཆོས་ཐམས་ཅད་མ་འདུས་པ་མེད། དེ་རྟོགས་པར་བྱ་ཞིང་མངོན་དུ་ཅི་འགྱུར་བྱའོ། །དེ་ལྟར་ཤེས་ཙམ་ན་རྨི་ལམ་སྒྱ་མ་ལྟ་བུའི་ངང་ནས། མ་རྟོགས་འཁྲུལ་པའི་སེམས་ཅན་ཐམས་ཅད་ལ་
84

༄༅། །ཕྱོགས་རིས་མེད་པའི་བྱམས་སྙིང་རྗེ་ཆེན་པོ་ཤུགས་ཀྱིས་སྐྱེ་དཔེར་ན་རང་གི་མ་མིག་མེད་ཅིང་ཉམས་ཐག་པ་གཅིག་གཅན་གཟན་དང་གཡང་ས་འཇིགས་པའི་ཕྱོགས་
འབྱུང་ནས༑ གྲོགས་དང་བཤེས་མེད་པར་འགྲོ་ཞིང་འདུག་པ་ལྟར། སེམས་ཅན་ཐམས་ཅད་བརྩེ་བ་དང་ཕན་སེམས་ཆེན་པོ་སྐྱེ་བར་འགྱུར་རོ། །དང་པོ་བྱམས་པ་གཞན་ལ་ཞེ་མ་འགྲས་པར་ཡིད་དུ་
འོང་ཞིང་ཕན་འདོགས་པ་ལ། སྙིང་རྗེས་སྡུག་བསྔལ་ལས་བསྐྱབ་པར་བྱའོ། །སྡོམ་འབྱུང་ལས། ཕན་པའི་སེམས་ནི་བྱམས་པ་སྟེ། །གཞན་གྱི་སྡུག་བསྔལ་སྐྱོབ་པ་སྙིང་རྗེའོ། །ཞེས་
སོ༑ །བར་ཆད་བདུད་ལ་སོགས་པ་ཐམས་ཅད་ཀྱང༌། བྱམས་སྙིང་རྗེས་རང་ཞི་ལ་འགྲོ་སྟེ། སྡུད་པ་ལས། མིའི་འཇིག་རྟེན་འབྱུང་པོའི་གདོན་དང་ནད་མང་བ། །ཕན་དང་སྙིང་རྗེར་ལྡན་པའི་
བདེན་པའི་བྱིན་གྱིས་ཞིང༌། །འོན་ཀྱང་རློམ་སེམས་མེད་ཅིང་ང་རྒྱལ་སྐྱེ་མེད་པ། །དེ་ནི་མི་བཟློག་ལུང་བསྟན་ཡིན་པར་རིགས་པར་བྱ། །ཞེས་པ་དང་། སངས་རྒྱས་ཀྱི་རྗེས་སུ་འབྲངས་པ་
༈་རྣམས་ཀྱི། ཞེ་སྡང་ཕྲག་དོག་གི་ཐ་བ་ཐམས་ཅད་བརྟུལ་བར་བྱའོ། །ཡང་སྡུད་པ་ལས། སངས་རྒྱས་ཐེག་པ་འདི་ལ་ངེས་པར་འབྱུང་འདོད་གང༌། །འགྲོ་བ་ཀུན་ལ་སེམས་སྙོམས་ཕ་མའི་འདུ་

ཤེས་དང༌། །ཕན་པའི་སེམས་དང་བྱམས་པའི་ཡིད་ཀྱི་བརྟུལ་བྱས་ཏེ། །ཐ་བ་མེད་ཅིང་དྲང་ལ་ཚིག་འཇམ་སྨྲ་བར་བྱ། །ཞེས་སོ། བྱམས་པ་ནི་རང་བཞིན་སྣང་སྲིད་འཁོར་འདས་ཐམས་ཅད་
ཡིད་མ་འདྲེས་ཤིང་། ཡིད་དུ་འོང་བ་འབའ་ཞིག་གིས་ཞིང་སྦྱོང་བར་བྱེད་དོ། །དྭ་ཧ་ལས། རིགས་ལ་བྱེ་བྲག་ཏུ་མ་བྱེད་པར། ཁམས་གསུམ་འདི་དག་མ་ལུས་ཐམས་ཅད་ནི། །འདོད་
ཆགས་ཆེན་པོ་གཅིག་ཏུ་ཁ་དོག་བསྒྱར་ཅིག་ཨང༌། ཅེས་པ་དང༌། བྱམས་པ་ཕྱོགས་མེད་འབྱོངས་ན། གསང་སྔགས་ཀྱི་སྐུ་གསུང་ཐུགས་ཀྱི་དམ་ཚིག་ཡང་འདུས་པ། སམ་བྷུ་ཊ་
ལས༑ སྐྱེས་པ་བུད་མེད་གཟུགས་མི་སྨད། །སྐུའི་རྡོ་རྗེ་དམཚིག་ཡིན། །སེམས་ཀྱི་རྡོ་རྗེ་སྨད་མི་བྱ། །རྣམ་རྟོག་དྲྭ་བས་བཅིངས་པ་ཡི། །སེམས་ཅན་སྣ་ཚོགས་སྐྱབས་པའི་ཕྱིར། །ཐུགས་
ཀྱི་རྡོ་རྗེའི་དམ་ཚིག་ཡིན། །གླེང་དང་རྩུབ་དང་མི་སྙན་པའི། །ཚིག་དག་སྨྲ་བར་མི་བྱེད་པའི། །སྙན་ནམ་བདེ་བར་སྨྲ་བྱེད་པ། །གསུང་གི་རྡོ་རྗེའི་དམ་ཚིག་ཡིན། །ཅེས་གསུངས་པས་
སོ༑ །སྙིང་རྗེ་ཡང་ནམ་མཁའ་དང་མཉམ་པའི་སེམས་ཅན་ཐམས་ཅད་འཁྲུལ་ཁམ་ཆེན་པོ་ལ་ཞུགས་པ་འདི་རྣམས་ཐམས་ཅད་ལ་སྙིང་ཐག་པ་ནས་ཤིན་ཏུ་སྙིང་བརྩེ་ཞིང་བདེ་སྡུག་བརྗེ་ཕོད་ཆེས་ཕོད་

ངེས་༄༅། །པར་འགྱུར་ཏེ། ཕར་ཕྱིན་ལས་དེ་ལ་བྱང་ཆུབ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་མངོན་དུ་བྱས་པ་གང་ཞེ་ན། བྱང་ཆུབ་སེམས་དཔའ་ཆེན་པོ་བྱང་ཆུབ་
འབྱུང་
སེམས་དཔའི་སྤྱད་པ་སྤྱོད་པའི་ཚེ། འདི་སྙམ་དུ་སེམས་ཤིང་བདག་གིས་སེམས་ཅན་རེ་རེའི་དོན་དུ་ཡང་བསྐལ་པ་གངྒ་ཀླུང་གི་བྱེ་མ་སྙེད་དུ་སེམས་ཅན་མཉམ་པར་གནས་པར་བྱེད་དོ། །སེམས་
ཅན་ཐམས་ཅད་སངས་རྒྱས་ཀྱི་ཡེ་ཤེས་ལ་མ་བཀོད་ཀྱི་བར་དུ། གཏུབ་ཅིང་གཤེ་བ་དང་། རྡུང་ཞིང་བཙོ་བ་དང་། བསྲེག་པ་ལ་སོགས་པ་ཉམས་སུ་མྱོང་བར་བྱ་སྙམ་དུ། དེ་བཞིན་དུ་སེམས་
བདུན་
ཅན་ཐམས་ཅད་ཀྱི་དོན་དུ་སྤྲོ་ཞིང་སྐྱོ་བ་མེད་པ་སྟེ། འདི་ནི་བྱང་ཆུབ་སེམས་དཔའ་ཆེན་པོའི་སྙིང་རྗེ་ཆེན་པོ་སྔོན་དུ་བྱའོ། །ཞེས་སོ། གཞན་ཡང་བྱམས་སྙིང་རྗེ་ཆེ་བའི་ཡོན་ཏན་གྱིས་བསྔགས་པ་
ནི་བསྐལ་པ་དཔག་ཏུ་མེད་པར་ཡང་བརྗོད་པར་མི་ནུས་ཏེ། སྡུད་པ་ལས། དེ་བཞིན་བྱང་ཆུབ་ཆེད་དུ་བྱང་ཆུབ་མཆོག་ཞུགས་པས། །འགྲོ་བ་ཀུན་ལ་བྲན་གྱུར་བཞིན་དུ་གནས་པར་བྱ། །འདི་
ལ་བྱང་ཆུབ་འཐོབ་ཅིང་ཡོན་ཏན་རྫོགས་པར་འགྱུར། །ཅེས་པ་དང་། ཕལ་ཆེན་ལས། བྱང་ཆུབ་སེམས་དཔའ་མཁས་པ་དག་གི་ཚད། །བསྐལ་པ་བྱེ་བ་མཐའ་ཡས་བརྗོད་པར་མི་ནུས་ཏེ།

ཅི་ཕྱིར་ཞེ་ན་དེ་ལ་སངས་རྒྱས་ཐམས་ཅད་འབྱུང༌། །ཞེས་པ་ལ་སོགས་པ་གསུངས་སོ། །དེ་ལྟར་གོང་གི་ཆོས་དེ་རྣམས་ཐམས་ཅད་ཀྱང་རང་གཞན་ཐམས་ཅད་ལམ་ཤེས་རབ་བླ་ན་མེད་པར་རྒྱུད་
ལ་སྐྱེ་བར་འདོད་པའི་ཐབས་ཕུན་སུམ་ཚོགས་པ་ཡིན་ནོ། །དེ་རྣམས་ནི་ཐབས་དང་ཤེས་རབ་གཉིས་སུ་མེད་ཅིང་ཆོས་ཐམས་ཅད་མཉམ་པ་ཉིད་དུ་དོན་རྟོགས་ཤིང་མངོན་དུ་ཅི་འགྱུར་བྱེད་པའོ།
ཆོས་དེ་ལྟ་བུ་ལ་དགའ་ཞིང་སྤྲོ་བར་བྱའོ། །དེ་ཡང་ཕར་ཕྱིན་ལས། རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོས་རྟག་ཏུ་རྒྱུན་མི་འཆད་པར་ཆོས་འདོད་པར་བྱའོ། །ཆོས་ལ་དགའ་
བར་བྱའོ། །ཆོས་ལ་མོས་པའི་རྣལ་འབྱོར་ལ་བརྩོན་པར་བྱའོ། །དེ་ལ་ཆོས་གང་ཞེ་ན། ཆོས་ཐམས་ཅད་དབྱེར་མེད་པ་སྟེ། འདི་ནི་ཆོས་ཤེས་བྱའོ་ཞེས་པ་དང་དེ་ཡང་རང་བཞིན་སྣང་སྲིད་
འཁོར་འདས་ཐམས་ཅད་བསྡུས་པའི་ཆོས་ཐམས་ཅད་རང་གི་སེམས་འབའ་ཞིག་ཡིན་ཅིང༌། སེམས་ཀྱི་རང་བཞིན་སྒྲོ་སྐུར་དང་བྲལ་བ་ལུང་རིག་མྱོང་བ་དང་བཅས་པ་བསྟེན་ཏེ་ལུང་ལས། རིན་
ཆེན་སེམས་ལས་ཕྱིར་གྱུར་པའི། །སངས་རྒྱས་མེད་ཅིང་སེམས་ཅན་མེད། །དེ་བས་ཆོས་རྣམས་ཐམས་ཅད་ཀུན། ྋ །རང་གི་སེམས་སུ་རྟོགས་པར་བགྱིས། །ཞེས་པ་དང༌། ཡེ་ཤེས་རྒྱ་

༄༅། །མཚོའི་ཏིང་ངེ་འཛིན་ལས། ཆོས་རྣམས་སེམས་ཀྱི་རྒྱས་གདབ་ཅིང༌། །སེམས་ལ་དངོས་པོ་མེད་པས་བཏབ། །སེམས་ངོ་ཤེས་པ་གང་ཡིན་པ། །དེ་ནི་རྣལ་འབྱོར་
སྤྱོད་པ་ཡིན། །ཅེས་པ་དང༌། དེ་ལྟ་བུའི་རྟོགས་པ་སྐྱོང་བ་ཡང༌། ནམ་མཁའ་ལྟ་བུའི་ཏིང་ངེ་འཛིན་གྱི་མདོ་ལས། བླ་མ་དམ་པའི་བདུད་རྩི་ཡིས། །རང་སེམས་ནམ་མཁའ་ལྟ་བུར་
རྟོགས༑ །དེ་ཡི་དོན་ལ་མ་ཡེངས་པ། །དེས་ནི་ཏིང་ངེ་འཛིན་ཞེས་བསྟན། །ཅེས་པ་དང་། དེ་ཡིས་ཉོན་མོངས་འཇོམས་པ་ཡང་། དཔའ་བར་འགྲོ་བའི་ཏིང་ངེ་འཛིན་གྱི་མདོ་ལས། སེམས་
ཅན་ཐམས་ཅད་སེམས་གཅིག་སྟེ། །འོད་གསལ་སྐྱེ་བ་མེད་པའི་དོན། །ཉོན་མོངས་འཇོམས་པའི་དཔའ་བོས་ཏེ། །ཞེས་སོ། དེ་ཡིས་དུས་གསུམ་སངས་རྒྱས་མཆོད་པ་ཡང༌། ལུང་
ལས༑ གཉིས་མེད་རྟོགས་པའི་སྐད་ཅིག་ལ། །བླ་མ་སངས་རྒྱས་ཀུན་མཉེས་པས། །མཆོད་པའི་ཚོགས་ཆེན་དེ་རུ་རྫོགས། །ཞེས་པ་དང་། ཏིང་ངེ་འཛིན་རྒྱལ་པོ་ལས། ཏིང་འཛིན་ཞི་
ཆོས་
བའི་མཆོག་འདི་གཟུང་བ་ཡིས། །འདས་པའི་རྒྱལ་བ་དཔག་མེད་ཐམས་ཅད་ཀྱང༌། །སངས་རྒྱས་མ་བྱོན་པ་དང་ཕྱོགས་བཅུ་ན། །སངས་རྒྱས་བཞུགས་པ་དེ་དག་དེ་ཡིས་མཆོད། །ཅེས་

སོ༑ །དེ་ཡིས་ཆོས་ཐམས་ཅད་ཤེས་ཤིང་གཞན་ཕན་འབྱུང་བ་ཡང་། ཏིང་ངེ་འཛིན་རྒྱལ་པོ་ལས། མི་གང་ཏིང་འཛིན་མཆོག་འདི་འཛིན་པ་དེས། །དེ་ཡིས་ཐོས་པ་མཐའ་དང་མུ་མེད་དོ། །
ཚད་སྙེད་མི་གྱུར་ཇི་ལྟར་ནམ་མཁའ་བཞིན། །ཡེ་ཤེས་སྒྲོན་མེ་འཛིན་ཅིང་རབ་རིབ་སེལ། །ཅེས་པ་དང་། མི་གང་ཏིང་འཛིན་མཆོག་འདི་འཛིན་པ་དེ། །མཁས་པ་ཆོས་ཀྱི་མཛོད་མཆོག་རྣམ་
འབྱེད་ཅིང་། ྋ།ཆོས་ཀྱི་སྐུ་ལ་དབང་བའི་ཕ་རོལ་ཕྱིན། །དེས་ནི་འགྲོ་བ་ཀུན་གྱིས་ཐེ་ཚོམ་གཅོད། །ཅེས་པས་སོ། །དེ་ལྟར་ས་བཅུ་བསྒྲོད་ཅིང་དབང་བཅུ་ཐོབ་པ་ཡང༌། མི་གང་ཏིང་འཛིན་
མཆོག་འདི་འཛིན་པ་ནི། ྋ།ཆོས་འཛིན་དེ་དག་ཏུ་ནི་སོང་བར་ཡང༌། །འགྲོ་བ་དག་ལ་ཤིན་ཏུ་སྣང་བར་འགྱུར། །ཤིན་ཏུ་སྤྱོད་པ་ཞི་ཞིང་ཡིད་རབ་ཞི། །རབ་ཏུ་དགའ་དང་དྲི་མེད་འོད་བྱེད
དང་༑ །འོད་འཕྲོ་ཤིན་ཏུ་སྦྱང་དཀའ་མངོན་གྱུར་དང༌། །རིང་དུ་སོང་དང་མི་གཡོ་ལེགས་པའི་བློ། །ཆོས་སྤྲིན་ས་བཅུ་པོ་ཡང་ཐོབ་པར་འགྱུར། །ཚེ་དང་ལས་དང་ཡོད་བྱད་མོས་པ་དང༌།
སྨོན་ལམ་རྫུ་འཕྲུལ་སྐྱེ་བའི་སྟོབས་རྣམས་དང༌། །ཆོས་དང་སེམས་དང་དེ་བཞིན་ཡེ་ཤེས་ཆེ། །དབང་བཅུ་དེ་དག་དཔའ་བོས་ཐོབ་པར་འགྱུར། །ཅེས་པ་དང༌། ཡང་སངས་རྒྱས་ཀྱི་སྐུ་ཐོབ་པ་

༄༅། ། ཡང༌། མི་གང་ཏིང་འཛིན་མཆོག་འདི་འཛིན་པ་འདི། །བྱད་བཞིན་བཟང་ཞིང་ལྟ་སྡུག་མཛེས་པས་ཏེ། །མདོག་ཀྱང་གསེར་མདོག་འདྲ་བར་སྣང་བར་བྱེད། །སུམ་
བཅུ་རྩ་གཉིས་མཚན་ཡང་འཚང་བར་འགྱུར། །ཅེས་པ་དང༌། ཡང་འགྲན་ཟླ་མེད་པར་འགྱུར་བས་ཏེ། བྱང་ཆུབ་སེམས་དཔའ་གང་དག་ཏིང་འཛིན་འདི་འཛིན་པ། དེ་ནི་དཔེ་མེད་པ་ཡི་མཐུ་
དང་ལྡན་པར་འགྱུར། །དེ་ནི་རྟག་པར་སྟོབས་དང་རྗེས་སུ་ལྡན་འགྱུར་ཏེ། །འཇིག་རྟེན་ན་ནི་དེ་དང་མཉམ་པ་སུའང་མེད། །ཅེས་སོ། ཆོས་ཐམས་ཅད་བསྒོམས་པར་འགྱུར་བ་ཡང་། འཇིག
རྟེན་ཁམས་ནི་སྟོང་དག་ཏུ། །ངས་ནི་མདོ་གང་བཤད་པ་ཡི། །ཚིག་འབྲུ་ཐ་དད་དོན་གཅིག་སྟེ། །ཐམས་ཅད་བརྗོད་པར་ནུས་མ་ཡིན། །ཚིག་གཅིག་རྣམ་པར་བསྒོམ་ན་ནི། །དེ་དག་ཐམས་
ཅད་བསྒོམས་པར་འགྱུར། །ཅེས་སོ། །རྗེས་སུ་ཡི་རང་བཙམ་བྱས་པའི་བསོད་ནམས་དཔག་ཏུ་མེད་དོ། །སེམས་ཅན་ཐམས་ཅད་བཅོམ་ལྡན་སྙིང་རྗེ་ཅན། །སྲིད་པའི་མཐར་ཕྱིན་བདེ་ལེགས་
གྱུར་པ་ལ། །བསྐལ་པ་མང་པོ་བརྒྱའམ་གངྒ་ཡི། །བྱེ་མ་སྙེད་དམ་ལྷག་པར་མཆོད་བྱས་པས། །ཟད་པའི་དུས་ན་མི་གང་ལ་ལ་ཡི། །འདིར་ཡང་ཏིང་ངེ་འཛིན་འདི་ཐོས་ནས་སུ། །ཡི་རང་

ཞེས་ནི་ཚིག་གཅིག་སྨྲ་ན་ཡང་། །སྔ་མའི་བསོད་ནམས་པས་ནི་ཆར་མི་ཕོད། །ཅེས་སོ། །གཞན་ཡང་སྣང་སྲིད་ཐམས་ཅད་ཕྱག་རྒྱ་ཆེན་པོ་འབའ་ཞིག་ཏུ་རྟོགས་འཚལ་ལོ༑ །ཀུན་ནས་བགོ་
བའི་མདོ་ལས། འཇམ་དཔལ་གཟུགས་སྐུ་ཏིང་ངེ་འཛིན་དུ་རྟོགས་པར་བྱའོ། །སྒྲ་དང༌། དྲི་དང༌། རོ་དང༌། རེག་བྱ་དང་ཆོས་ཏིང་འཛིན་དུ་རྟོགས་པར་བྱའོ། འདོད་ཆགས་དང༌། e
སྡང་དང་། གཏི་མུག་ཏིང་འཛིན་དུ་རྟོགས་པར་བྱའོ། དགེ་བ་དང་མི་དགེ་བ་ཏིང་འཛིན་དུ་རྟོགས་པར་བྱའོ། །ཞེས་པ་དང༌། དྭ་ཧ་ལས། མདུན་དང་རྒྱབ་དང་ཕྱོགས་བཅུ་རུ། །གང་གང་
མཐོང་བ་དེ་དེ་ཉིད། །དེ་རིང་ཉིད་དུ་མགོན་པོ་ང་ལྟར་འཁྲུལ་པ་ཆད། །ད་ནི་སུ་ལའང་དྲི་བ་མི་བྱའོ། །ཅེས་པ་དང་འབྲི་བསྣན་བྱ་དགོས་པའང་མངོན་རྟོགས་རྒྱན་ལས། འདི་ལ་བསལ་བྱ་ཅི་
ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ནས་རྣམ་པར་གྲོལ། །ཅེས་པ་དང༌། ཀྱེེ་རྡོ་རྗེ་ལས། ལུས་ལ་ཡེ་ཤེས་ཆེན་པོ་
གནས༑ །རྟོག་པ་ཐམས་ཅད་ཡང་དག་སྤངས། །དངོས་པོ་ཀུན་ལ་ཁྱབ་པ་པོ། །ལུས་གནས་ལུས་ལ་མ་སྐྱེས་པའོ། །ཞེས་སོ། ཅིའི་ངོ་བོར་མ་གྲུབ་པ་ཡང༌། དེ་ཉིད་ནས། ངོ་བོ་༔

༄༅། ། གཟུགས་མེད་མཐོང་བ་པོ་ཡང་མེད། །སྒྲ་མེད་ཐོས་པ་པོ་ཡང་མེད། །དྲི་མེད་བསྣམ་པ་པོ་ཡང་མེད། །རོ་མེད་མྱོང་བ་པོ་ཡང་མེད། །རེག་མེད་རེག་པ་པོ་ཡང་
མེད༑ །སེམས་མེད་སེམས་ལས་བྱུང་བའང་མེད། །ཅེས་པ་དང༌།ྋ དེ་ཉིད་ལས། དེར་ནི་ཐོག་མ་དབུས་མཐའ་མེད། །སྲིད་མེད་མྱ་ངན་འདས་པ་མེད། །འདི་ནི་མཆོག་ཏུ་བདེ་ཆེན་
ཉིད༑ །བདག་མེད་གཞན་ཡང་མེད་པ་ཉིད། །ཅེས་པ་དང་། དེ་ལྟ་བུའི་ཆོས་ཉིད་བསམ་གྱིས་མི་ཁྱབ་པ་དེ་ལ་འཕེལ་འགྲིབ་མེད་དེ། རྩ་རྒྱུད་ལས། སངས་རྒྱས་རྣམས་ནི་འབྱུང་འགྱུར་
ཏམ༑ །མ་བྱུང་ན་ཡང་རྣམ་ཀུན་ཏུ། །བསམ་གྱིས་མི་ཁྱག་ཆོས་ཉིད་ནི། །འཕེལ་འགྲིབ་སྤངས་པར་གནས་པ་ཡིན། །ཅེས་སོ། དེ་ལྟར་ཐབས་ཤེས་རབ་ཟུང་འཇུག་ཏུ་རྟོགས་པའི་རྣལ་འབྱོར
པ་དེ་མི་གནས་པའི་མྱ་ངན་ལ་འདས་པ་ཡིན་ཞིང༌། ལྷུན་གྱིས་གྲུབ་པའི་འཁོར་འདས་ཀྱི་དཔལ་དུ་འགྱུར་རོ། །གཞུང་འབུམ་ལས་ཀྱང་། སྙིང་རྗེས་མྱ་ངན་འདས་མི་གནས། །ཤེས་རབ་ཀྱིས་
ནི་འཁོར་བར་མིན། །མཐའ་གཉིས་རྣམ་པར་དོར་ནས་ཀྱང་། །རྟོག་པ་མེད་པར་འགྲོ་དོན་སྤྱོད། །ཅེས་པ་དང་། གསང་བ་ཤིན་ཏུ་མཐོ་བའི་རྒྱུད་ལས། དངོས་པོར་ལྟ་བ་རབ་སྤངས་ཏེ།

སྒྱུ་མ་ལྟ་བུར་སྦྱོར་ཤེས་པས། །སྔགས་པའི་ཡིད་ནི་ནོར་བུ་ལྟར། །སེམས་ཅན་དོན་ལ་མཉམ་མེད་བྱོས། །ཞེས་འབྱུང་ངོ༌། །གཞན་ཡང་རྟོགས་པས་དོན་གཉིས་འགྲུབ་ཅིང་ཞིང་དག་པ་
དང་༑ དཀོན་མཆོག་གསུམ་གྱི་གདུང་མི་ཆད་པར་འགྱུར་བ་ཡང་། སྡུད་པ་ལས། ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། །ཞེས་པ་ལ་སོགས་པ་རྣམས་ཤེས་པར་བྱའོ།
དེ་ལྟར་ཆོས་ལྔ་པོ་རྣམས་ལ་སངས་རྒྱས་ཀྱི་བཀའ་དང་། འཕགས་པའི་བསྟན་བཅོས་ཐམས་ཅད་འདིར་འདུས་ཤིང་འདི་ལས་མ་གྱེས་པ་མེད་པར་རིག་པར་བྱའོ། །རྣལ་འབྱོར་པའི་རྟོགས་པའི
ཆོས་ཀྱང་འདིར་འདུས་སོ། །དེ་ལྟར་གོང་གི་དེ་རྣམས་ལུང་ཟུར་ཙམ་ཡིན་ནོ། །ཆོས་ལྔ་པོ་འདི་རྣམས་ཉམས་སུ་ལེན་པའི་ཁྲིད་ཀྱི་སྐབས་སུ། ཆོས་དེ་དག་ཐམས་ཅད་ལ་བྱེ་བྲག་བརྒྱད་དུ་ཕྱེ་
ནས༑ ཤེས་པར་བྱ་ཞིང་ཉམས་སུ་ལེན་པར་བྱའོ། །དེ་ལ་ཆོས་སོ་སོའི་ངོས་འཛིན་དང་གཅིག །རྒྱུད་ལ་སྐྱེ་ཐབས་དང་གཉིས། མ་སྐྱེས་པའི་སྐྱོན་དང་གསུམ། སྐྱེས་པའི་ཡོན་ཏན་དང་
བཞི༑ དམ་ཚིག་དང་ལྔ། བྱེད་ལས་དང་དྲུག །འགམ་གཅོད་དང་བདུན། མཐར་ཐུག་དང་བརྒྱད་དོ། །དང་པོ་ཞེན་ལོག་ངོས་འཛིན་པ་ལ། དེ་ཡང་ཞེན་ཅེས་པས་གང་ལ་ཞེན་ན། དུག

༄༅། ། ལྔ་བསྐྱེད་པའི་ཡུལ་ལམ། ཡང་ན་འཆིང་བྱེད་ཐམས་ཅད་ལའོ། །གང་ཟག་གང་ཞེ་ན་ངེས་འབྱུང་མེད་པའི་དེའོ། །ཚུལ་ཇི་ལྟར་ཞེ་ན། དཔེར་ན་རང་གིས་སྲོག་
བཅད་པའམ། ཡང་ན་མི་ཟད་པའི་གཡང་སར་ལྷུང་བ་མི་ཚོར་བ། ཞེན་ཡུལ་དེ་ཡིས་བསླུས་པས་ཏེ། འདོད་ཆགས་ཀྱི་བསླུས་པས་ནི། ཉ་དང་ཕྱེ་ལེབ་གླང་ཆེན་བུང་བ་དང༌། །འདི་ནི་རི་
དྭགས་བཞིན་དུ་བལྟ་བར་བྱས་སོ། །ཞེས་སོ། ཞེ་སྡང་ལ་སེང་གེ་ཆུར་ཤི་བ་ལྟ་བུའོ། །གཏི་མུག་གཉིད་ཀྱིས་བསླུས་པ་ལྟ་བུའོ། །ཕྲག་དོག་གམ་ང་རྒྱལ་གྱིས་བསླུས་པ་ནི་སྤྱི་བོ་སྐྱེས་ལྟ་
བུའོ༑ །དེ་བཞིན་དུ་ཕྱི་ནང་གི་འཆིང་ཡུལ་ལ་ཞེན་ནས། ཐར་པ་དང་ཐམས་ཅད་མཁྱེན་པའི་སྲོག་དང་བྲལ་ཞིང་འཁོར་བའི་གཡང་ལ་ལྷུང་ངོ་། །དད་ལྡན་མཁས་པས་དེ་ལྟར་རྟོགས་ནས་འཁོར་༔
བའི་རྒྱུ་འབྲས་ཀྱི་སུན་ཅིང་ཡིད་དབྱུང་སྟེ། རང་གཞན་ཐར་པ་དང་ཐམས་ཅད་མཁྱེན་པ་ཐོབ་པར་བྱ་བའི་ཕྱིར། ཇི་ལྟ་བུའི་དཀའ་བ་ཆེན་པོ་དང་དུ་ལེན་ནུས་པར་འགྱུར་རོ། །མདོར་ན་མི་དགེ་བའི་
གྲོགས་སུ་འགྲོ་བའི་ཞེན་པ་དེས་སུན་ནས་དགེ་བ་ལ་ལོག་ཅེས་བྱ། འདུས་བྱས་འཆིང་བ་དང་བཅས་པའི་ཞེན་པ་དེ་ཡིས་སུན་ནས། འདུས་མ་བྱས་འཆིང་བ་མེད་པར་ལོག་པ་རྒྱལ་བུ་དོན་གྲུབ་ལྟ་

བུའོ༑ །གཉིས་པ་ལ་སྤྱིར་ཆོས་ལྔ་པོ་ཐམས་ཅད་རྒྱུད་ལ་སྐྱེ་བའི་ཐབས་ནི། མདོ་ནས། སྡིག་པ་ཅི་ཡང་མི་བྱ་སྟེ། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་
འདུལ༑ །འདི་ནི་སངས་རྒྱས་བསྟན་པ་ཡིན། །ཅེས་པ་ཁོ་ནའོ། །སྒོས་སུ་ཞེན་པ་བཟློག་པའི་ཐབས་ནི། མི་རྟག་སྡུག་བསྔལ་སྟོང་པ་བདག་མེད་པ། །འདི་ནི་རྫོགས་སངས་རྒྱས་ཀྱི་བསྟན་པ་
ཡིན༑ །ཅེས་པ་དེ་ཉམས་སུ་བླང་བར་བྱའོ། །དེ་རྣམས་ལ་ཆོས་གཞན་ནས་ཞིབ་པར་གཏན་ལ་ཕབ་པ་བཞིན་ཡང་བྱེད་ལ། འདིར་བསྔ་ན་མི་རྟག་པ་ལ་རང་འཆི་བ་ཁོ་ན་དྲན་འཚལ། དེ་ལ་
གསུམ་དུ་བྱས་ལ། རང་འཆི་ངེས། ནམ་འཆི་ཆ་མེད། འཆི་བ་ལ་ཆོས་མིན་པ་གང་གིས་ཀྱང་མི་ཕན་སྙམ་དུ་བསམ་ཞིང༌། མི་རྟག་པ་རྒྱུད་ལ་ཅི་སྐྱེས་བྱས་ནས་ཚེ་འདི་ལ་ཞེན་པ་ཅི་ལོག་
བྱའོ༑ །ཤི་ནས་མགོན་མེད་འཁོར་བའི་སྡུག་བསྔལ་དུ་འཁྱམས་ན་ཡ་ཆ་བས། དེ་ཡང་རྒྱུ་ཀུན་འབྱུང་ཉོན་མོངས་པ་མ་འགགས་ན་འབྲས་བུ་སྡུག་བསྔལ་ཡང་མི་འགག་གོ །དེ་ལ་གསུམ་
སྟེ༑ སྡུག་བསྔལ་གྱི་སྡུག་བསྔལ་ངན་སོང་གསུམ་ན་ཡོད། འགྱུར་བའི་སྡུག་བསྔལ་མི་ལ་ཡོད། །འདུ་བྱེད་ཀྱི་སྡུག་བསྔལ་ལྷ་ལ་ཡོད་པས་གང་དུ་སྐྱེས་ཀྱང་བདེ་བ་མེད་པར་ཤེས་དགོས། དེ་

༄ ༅། །ལྟར་ཤེས་ན་འཁོར་བ་ལ་ཞེན་པ་ཅི་ལོག་བྱའོ། །སྟོང་པ་དང་བདག་མེད་པ་ཐེག་པ་ཐུན་མོང་བས་ཞིབ་པར་གཏན་ལ་ཕབ་པ་ལྟར་སྤང་བར་བྱས་ལ་འདིར་ནི་ཕྱི་ནང་གི་
ཞེན་ཡུལ་དང་ཞེན་མཁན་ཐམས་ཅད་གསོག་དང་གསོབ་དང་ཡ་མ་བརླ་དང༌། སྙིང་པོ་མེད་པ་དང༌། སྟོང་པ་དང་བདག་མེད་པར་སྒོམ་པ་ལ། མན་ངག་ཏུ་ཞེན་པ་རྐྱང་དེད་བྱས་ནས། མཚན་
མའི་ཆོས་ཐམས་ཅད་མཚན་མ་མེད་པའི་ངང་དུ་རང་ལོག་ལ་ཆའོ། །འདི་ལ་ནི་ཞལ་ནས་བྱུང་བ་བཞིན་དུ། རང་གང་ལ་ཞེན་པའི་ཡུལ་དེ་ངོས་བཟུང་ནས་དེ་ལ་དགོས་པ་ཅི་འདུག་བལྟ། དེ་ལ་བྱ་
རྒྱུ་ཅི་འདུག་ན། དེ་ལ་ཡང་དགོས་པ་ཅི་འདུག་བལྟ། དེ་ཁོ་ན་བཞིན་དུ་ཕུ་དག་བཀྲུས་ནས། །མཐའ་གཏད་མེད་དུ་འགྲོ་བས། དེ་ལྟར་གཏད་མེད་ཀྱི་གཉེན་པོར་གཏད་མེད་ཀྱིས་བཏང་
བས༑ ཞེན་པའི་མཐའ་ཆོད་ནས་གྲོལ་བར་འགྱུར་རོ། །དེ་ལྟར་ཡང་ཡང་བྱས་པས་མཚན་མའི་ཆོས་ཐམས་ཅད་ཀྱི་ཞེན་པ་བཟློག་པར་འགྱུར་རོ། །ཞེན་པ་མ་ལོག་ན་སྐྱོན་ཆེ་བས། གོང་གི་ཕྱི་
ལ་སོགས་པས་མཚོན་ལ་གནས་སྐབས་སུ་ཕྱི་ནང་བདེ་ལེགས་ཐམས་ཅད་ཀྱི་འཕོང་བར་འགྱུར་རོ། །མཐར་ཐུག་འཁོར་བ་ལས་མི་ཐར་རོ། །ཞེན་པ་ལོག་པའི་ཡོན་ཏན་གནས་སྐབས་ཕྱི་ནང་གི་
ཅི

བདེ་ལེགས་ཀྱིས་མ་འཕོང༌། །མཐར་ཐུག་ཐར་པ་དང་ཐམས་ཅད་མཁྱེན་པར་འགྱུར་རོ། །གཞན་ཡང་དེ་རྣམས་ཀྱི་རྒྱུ་མཚན་དང༌། ལས་མཐར་ཟད་ཡང་སྦྱར་རོ། །དམ་ཚིག་ནི་ནང་གི་ལུས་
ངག་ཡིད་གསུམ་དང༌། དེའི་ཡོན་ཏན་དང་ཕྱིའི་གནས་དང༌། གྲོགས་དང་། །རྫས་མཁོ་བའི་ཡོ་བྱད་དང་ཕྲ་མོ་ལ་ཞེན་ཀྱང་རྟེན་འབྲེལ་འཆུག་པས། འདུས་བྱས་ལ་ཡིད་བརྟན་མེད་པ་སྙམ་དུ་
ཤེས་པ་སྐད་ཅིག་ཀྱང་མ་ཞེན་པར་བྱའོ། །བྱེད་ལས་ནི་གཏང་བ་གསུམ་ཁོ་ནའོ། །དེ་ལ་གཏོང་བ་ནི་ཟས་ནོར་ཁོ་ནའོ། །གཏོང་བ་ཆེན་པོ་བུ་དང་ཆུང་མ་དང་རྒྱལ་སྲིད་ཐམས་ཅད་གཏོང་བའོ། །
ཤིན་ཏུ་གཏོང་བ་ནི་ལུས་དང་སྲོག་དང་བདེ་སྐྱིད་ཐམས་ཅད་མ་ཆགས་པར་གཏོང་བའོ། །དེ་ནི་ཞལ་ནས་བྱུང་བ་ལྟར་ཏིང་ངེ་འཛིན་ཀྱང་བྱའོ། །འགམ་གཅོད་ལ་གཉིས་ལས། དངོས་སུ་འགམ་
གཅོད་པ་ནི། འཇིག་རྟེན་བློས་གཏོང་བ་ཁོ་ནའོ། །མཉེས་པ་མཎྜལ་འབུལ་ལུགས་ཆེན་མོ་དེ་ཡིས་འགམ་གཅོད་པར་བྱའོ། །ཞེན་ལོག་གི་མཐར་ཐུག་ནི། རང་གཞན་སྣང་སྲིད་འཁོར་འདས་
ཐམས་ཅད་ལ་མ་ཆགས་མ་དམིགས་མ་ཞེན་པ་གཅིག་ལ་སྐྱེའོ། །ན་མོ་གུ་རུ་དེ་ལྟར་ཞེན་པ་བཅད་ནས། བླ་མ་དུས་གསུམ་སངས་རྒྱས་ཀྱི་ཡོན་ཏན་མཆོག་དང་ཐུན་མོང་གི་དངོས་གྲུབ་ཐམས་ཅད

༄༅། །མོས་གུས་འབའ་ཞིག་གིས་ཐོབ་པས། དང་པོ་མོས་གུས་ངོས་འཛིན་པ་ནི། རྟེན་གྱི་གང་ཟག་འཁོར་བའི་སྡུག་བསྔལ་གྱིས་དགྲ་མི་ཤ་བོས་བདས་པ་བཞིན་དུ་དྲག་
ཅིང་བླ་མ་དཀོན་མཆོག་ནི་ཚད་ནད་ཅན་སྐོམ་གྱིས་གདུང་བ་བཞིན་དུ་ཡིད་ལ་འདོད་པའོ། །དེ་ཡང་རྟག་ཏུ་ངུ་ལྟ་བུའོ། །དབྱེ་ན་གསུམ་ནི། དད་པའི་མོས་གུས་དང༌། འདོད་པ་དང༌། ཡིད་
ཆེས་པའོ། །དེ་ཡང་དེ་གསུམ་གྱིས་མཚོན་པར་བྱའོ། །དེ་ལ་གང་ཟག་འདོད་པས་ཡིད་གདུང་བ་གཅིག་འདོད་ཡུལ་མཐོང་ནས་དེ་ཡིད་ལ་ཤིན་ཏུ་དྭངས་བ་དེ་དང་པོའོ། །དེ་ཐོབ་པར་འདོད་པ་དེ་
འདོད་པའོ། །དེ་ཐོབ་ནས་ཡིད་ཆེས་པ་དེ་ཡིད་ཆེས་པའོ། །ཡང་གང་ཟག་དབང་ཆུང་ལ་འཚང་ཆེ་བ་གཅིག་ལ་དགྲ་དབང་ཆེ་ལ་ཡུས་ཆེ་བ་གཅིག་ཡོད་པས། དགྲ་དེས་བདས་པའི་དུས་
སུ༑ སྐྱབས་བཙན་པོ་རྙེད་ནས། དེ་ལ་ཡིད་དགའ་ཞིང་དྭངས་བ་དང་། དེ་ཡི་སྐྱོབ་པར་འདོད་པ་དང༌། སྐྱོབ་ནས་ཡིད་ཆེས་གོང་བཞིན་སྦྱར་རོ། །དེ་ལྟར་སྐྱེས་བུ་ངེས་འབྱུང་གི་བློ་ཅན་
ལྷ་འཁོར་བའི་སྡུག་བསྔལ་གྱིས་འཇིགས་ཤིང་ཐར་པར་འདོད་པ་ལ། བླ་མ་དཀོན་མཆོག་གི་བྱིན་རླབས་དང༌། ཡོན་ཏན་གྱིས་ཡིད་གདུང་བར་གྱུར་པས་བླ་མ་མཚན་ལྡན་ཐོས་པའམ། བཙལ་

བའམ༑ རྙེད་པའི་དུས་སུ་དེ་ཉིད་ཀྱི་སྐུ་གསུང་ཐུགས་ལ་སྐྱོན་མེད་ཅིང་ཡོན་ཏན་དང་ལྡན་ལ། ཁྱད་པར་དུ་ཕྱོགས་དུ་མའི་སྒོ་ནས་སྐུ་གསུང་ཐུགས་ཀྱི་སྐྱོན་བག་ཆགས་ས་བོན་དང་བཅས་པ་ཐམས་
ཅད་བྲལ་ཞིང༌། ཡོན་ཏན་ཕུན་སུམ་ཚོགས་པས་ཤིན་ཏུ་དྭངས་བའི་སེམས་དང༌། དེ་ཉིད་ཀྱི་རང་བཞིན་གྱིས་སྐྱོན་ཐམས་ཅད་སྤངས་ཤིང་ཡོན་ཏན་རྒྱས་པར་འདོད་པས། འདོད་པའི་མོས་གུས་
དང་༑ དེ་ལྟར་སྐྱོན་ཕྲ་རག་དག་ཅིང་། ཡོན་ཏན་ཕྲ་རག་ཐོབ་པའི་ཡིད་ཤིན་ཏུ་ཆེས་པས། ཡིད་ཆེས་པའི་མོས་གུས་ཞེས་བྱའོ། །དང་པོའི་དེ་རྒྱུ་ཡིན་པས། བར་གྱི་དེ་ལམ་ཡིན། ཕྱིས་ཀྱི་
དེ་འབྲས་བུ་ཡིན། ཡང་དང་པོ་དང་བར་པ་གཉིས་ཀྱིས་དུས་སུ་བར་ཆད་མང་དུ་འབྱུང་ལ། ཕྱིས་ཀྱི་ཡིད་གཏིང་ནས་ཆེས་པར་གྱུར་ནས། བར་ཆད་ཀྱིས་མི་ཚུགས་སོ། །དེ་ལྟ་བུའི་མེས་གུས་
རྒྱུད་ལ་སྐྱེ་བའི་ཐབས་གང་ཞེས་ན། དང་པོ་རྒྱུད་ལ་སྐྱེ་ཐབས་ལ། ངོ་མཚར་ཆེ་བའི་རྟེན་འབྲེལ་ཅེས་གསུངས་པས། སྐུ་གསུང་ཐུགས་ཀྱི་རྣམ་ཐར་ཐམས་ཅད་ལ། དག་སྣང་ཆེར་བྱེད་པས་
ཏེ༑ ཡིད་ཀྱིས་ཀྱང་ངོ་མཚར་ཆེ་སྙམ་དུ་བསམ། ངག་ཏུ་ཡང་ཅི་མཛད་ངོ་མཚར་ཆེ་ཞེས་བརྗོད། འདི་ཀུན་བཏགས་ལྟ་བུ་ངོ་མཚར་ཆུང་བ་ལ་ཆེ་བར་འཛིན་པ་མ་ཡིན་ཏེ། རྣམ་ཐར་ལེགས་

༄༅། །ཉེས་ཐམས་ཅད་ལ་རྒྱུ་མཚན་མེད་པ་གང་ཡང་མེད་པ་དང་། ཡང་གུར་ལས། གང་ཞིག་རྡོ་རྗེ་སེམས་དཔའམ་ཞེས། །དེ་ཉིད་སློབ་དཔོན་གཟུགས་བཟུང་སྟེ།
སེམས་ཅན་ཕན་གདགས་དམིགས་ནས་ནི། །ཐ་མལ་པ་ཡི་གཟུགས་སུ་གནས། །ཞེས་པ་ལ་སོགས་གསུངས་སོ། །གཉིས་པ་རྒྱུད་ལ་སྐྱེ་ཐབས་ལ། མ་ནམ་མཁའ་མའི་གསོལ་འདེབས་ཀྱི་
ཚིག་དོན་གཉིས་པོ་ལ་ཧཱུཾ་དྲིལ་ནས་འབད་ན། གནས་སྐབས་དང་མཐར་ཐུག་གི་དགོས་འདོད་ཐམས་ཅད་གདོན་མི་ཟ་བར་འགྲུབ་བོ། །གསུམ་པ་རྒྱུད་ལ་སྐྱེ་ཐབས་ནི། མོས་གུས་དང་འགམ་
གཅོད་མ་ཁོ་ནའོ། །དེ་ལ་ཞལ་ནས་འབྱུང་བ་བཞིན་དུ། སྤྱིར་དཀོན་མཆོག་གསུམ་དང་སྒོས་སུ་བླ་མ་ལ་བློ་ཁེལ་རུང་མ་ཁེལ་རུང་འགེལ་བ་ཡིན།ྋ ཁེ་ཆེ་ན་བློ་འགེལ། ཉེན་ཆེ་ན་མི་འགེལ་
བའི་མོས་གུས་དེ་བར་ཆད་ཀྱི་ས་ཡིན། །དམྱལ་བར་སོང་ཡང་རུང་། སངས་རྒྱས་ཀྱང་རུང༌། མོས་གུས་སྐྱེས་ཀྱང་རུང་མ་སྐྱེས་ཀྱང་རུང་སྐྱོན་ཡོན་རྣམ་པ་ཇི་ལྟར་བྱུང་ཡང༌། བླ་མ་མཁྱེན་
༈ ཚིག་གཅིག་སྐྱབས་ཅིག་ལ་བཅོལ་བ་ཡིན། སེམས་འཐེན་འཐོགས་ཅི་བྱུང་ཡང་རྐྱང་དེད་བྱེད་པ་ཡིན། བཅུད་ལ་འབོར་བ་ཡིན། གཞན་གྱིས་རང་ལ་དེ་ལྟར་བྱས་པའི་དཔེ་ཡང་སྦྱར་རོ།

ཉམས་སུ་ལེན་པའི་དུས་ཀྱང་ནམ་དྲན་ཙ་ན་ཡང་ཡིན་ལ། ཁྱད་པར་དུ་གེགས་སེལ་བའི་དུས། བོགས་འདོན་པའི་དུས། དངོས་གྲུབ་ཞུ་དུས་དང་གསུམ་ཡིན། དང་པོ་ནི་སེམས་ལ་གེགས་
བྱུང་དུས་སུའོ། །གཉིས་པ་ནི་བཏང་སྙོམས་སུ་ལུས་པའམ། ཡང་མོས་གུས་སྐྱེ་དུས་སུའོ། །གསུམ་པ་ནི། གསོལ་བ་མང་བར་བཏབ་པའི་ཞབས་སམ། ཡང་དངོས་གྲུབ་ཞུ་དུས་
སུའོ༑ །ཐེ་ཚོམ་མེད་པར་མོས་གུས་ཀྱི་ཁ་འདྲལ་བར་བྱའོ། །མོས་གུས་མེད་ན་གསང་འདུས་ལས། བླ་མ་ལ་གུས་མེད་གྱུར་ན། །བསྒྲུབས་ཀྱང་འགྲུབ་པར་མི་འགྱུར་རོ། །ཞེས་པ་ལ་
སོགས་པ་སྐྱོན་མང་དུ་བཤད་ཀྱང་འདིར་གཉིས་སུ་བསྡུའོ། །དེ་ལ་གོང་མའི་བྱིན་རླབས་ཀྱང་མི་འཇུག་ལ། སེམས་ཅན་གྱིས་དོན་ཡང་མི་འགྲུབ་བོ། །དང་པོ་སྣོད་ཁ་སྦུབ་པའི་ནང་དུ་བཅུད་མི་
འོང་བ་དང་འདྲ་བའོ།ྋ །གཉིས་པ་ནི་རང་གིས་གོང་མ་ལ་མོས་གུས་མ་བྱས་པའི་རྒྱུ་འབྲས་ཀྱིས། རང་ལ་གཞན་གྱིས་གུས་པར་མི་འགྱུར་བས། །དེ་ཙམ་ཅིག་ཕན་མི་ཐོགས་ཏེ། མོས་གུས་
རྒྱུད་ལ་སྐྱེས་པའི་ཡོན་ཏན་དཔག་ཏུ་མེད་དེ། དེ་ཉིད་ལས། བླ་མ་ལ་གུས་ཡོད་གྱུར་ན། །འགྲུབ་འགྱུར་འདི་ལ་ཐེ་ཚོམ་མེད། །ཅེས་བྱུང་བས། དེ་ལ་ཡང་ཡོན་ཏན་གཉིས་སུ་བསྡུའོ། །བླ་༔

༄༅། །མ་དུས་གསུམ་སངས་རྒྱས་རྣམས་ཀྱིས་བྱིན་རླབས་དང༌། ཡོན་ཏན་གྱི་ཚོགས་མ་ལུས་པ་ཐམས་ཅད་རང་ལ་འཇུག་པ། རྟེན་འབྲེལ་གྱི་ཆེ་བ་ཡིན། །སེམས་ཅན་
ཐམས་ཅད་ཀྱི་དོན་འགྲུབ་པ་ཡང་རང་གིས་བླ་མ་ལ་ཇི་ལྟར་བྱས་པ་བཞིན་དུ། དེ་བཞིན་དུ་གཞན་གྱིས་རང་ལ་བྱེད་པ་རྒྱུ་འབྲས་ཀྱང་ཡིན་ལ། བྱིན་རླབས་ཀྱི་བྱེད་པ་ཡིན་པར་ཤེས་པར་བྱའོ། །
དམ་ཚིག་ནི་བླ་མ་ལྔ་བཅུ་པ་ལ་སོགས་པ་ནས་ཇི་ལྟར་བཤད་པ་བཞིན་ཏུ་ཡང་བྱེད་ལ། ཁྱད་པར་དུ་འདིར་ཡང་སྨྲས་པས་ཅི་ཞིག་དགོས། །བླ་མ་དགྱེས་པ་གང་ཡིན་པ། །མི་མཉེས་བྱེད་ཀུན་
སྤང་པ་ནི། །དེ་དང་དེ་ལ་འབད་དེ་སྤྱད། །ཅེས་པ་ཁོ་ནའི་དོན་རྟོགས་པར་བྱེད་པའོ། །བྱེད་ལས་ནི་ཞབས་ཏོག་གསུམ་ལ། ཆོས་བརྒྱད་ཀྱི་འཁྲིས་མེད་པར་བྱས་ནས། བསྐལ་པ་མང་
པོར་འབད་དགོས་པའི་ལམ་ཐམས་ཅད་མྱུར་དུ་འདུས་པར་འགྱུར་རོ། །དེ་ལ་རབ་ཏུ་བསྒྲུབ་པའི་ཞབས་ཏོག་ཡང་སྙིང་ཐག་པ་ནས་བླ་ན་མེད་པའི་བྱང་ཆུབ་ཁོ་ན་བསྒྲུབ་བོ། །དེ་ཡང་སྡུད་པ་
ལས༑ དེ་བཞིན་གཤེགས་ཡུམ་ཤེས་རབ་ཕ་རོལ་ཕྱིན་མཆོག་འདི། །འཆད་ཚེ་བྱང་ཆུབ་སེམས་དཔའ་གང་ཞིག་མོས་བྱེད་ཅིང༌། །བསམ་པ་ཐག་པས་བསྒྲུབ་པར་མངོན་པར་བརྩོན་བྱེད་ན།

དེ་བས་ཐམས་ཅད་མཁྱེན་ལ་ཞུགས་རིག་བྱ། །ཞེས་སོ། །འབྲིང་སྤྱོད་ལམ་གྱིས་ཞབས་ཏོག་ཀྱང༌། །ཏིང་ངེ་འཛིན་རྒྱལ་པོ་ལས། གཞོན་ནུ་བྱང་ཆུབ་སེམས་དཔའི་ཡོངས་སུ་འཚོལ་བ་
དང༌༑ །སྲིད་ཞུ་བ་དང༌། གཡོག་བྱ་བ་ལ་ཡིད་མི་སྐྱོ་བར་འགྱུར་བ་དེའི་ཚེ། གཞོན་ནུ་བྱང་ཆུབ་སེམས་དཔའ་ཆེན་པོ་དེ། བདེ་བར་བླ་ན་མེད་པར་ཡང་དག་པར་རྫོགས་པའི་བྱང་ཆུབ་ཏུ་མངོན་
པར་རྫོགས་པར་འཚང་རྒྱའོ། །བདེ་བར་སྙིང་རྗེ་ཆེན་པོ་ལ་འཇུག་པའི་ཆོས་ཀྱི་རྣམ་གྲངས་འདི་ཐོབ་བོ་ཞེས་དང༌། གཞོན་ནུ་དེ་ལྟ་བས་ན། ཁྱོད་ཀྱི་དགེ་བའི་བཤེས་གཉེན་ཡོངས་སུ་བཙལ་བ་
དང་༑ །སྲིད་ཞུ་བྱ་བ་དང་ཡིད་ཡོངས་སུ་མི་སྐྱོ་བར་བྱའོ། །ཞེས་གཞོན་ནུ་ཁྱོད་ལ་དེ་ལྟར་བསླབ་པར་བྱའོ། །ཞེས་སོ། །ཟང་ཟིང་གི་ཞབས་ཏོག་ཡང་རབ་ལ་བདོག་པ་ཐམས་ཅད་བཏང་ཞིང་
གཞན་འབུལ་བའི་གྲོགས་སུ་ཅི་འགྱུར་བྱས་ན་བསོད་ནམས་ལ་མཐའ་མེད་དེ། བདུད་རྩི་འབྱུང་བའི་རྒྱུད་ལས། ནམ་མཁའ་གང་བའི་སངས་རྒྱས་ལ། །སྣ་ཚོགས་རིན་ཆེན་སྤྲས་པ་ཡིས།
སྟོང་གསུམ་གང་བ་ཕུལ་གྱུར་པས། །བླ་མའི་བ་སྤུ་ཉག་རེ་ལ། །མར་གྱི་ཐིགས་པ་གཅིག་བླུག་པས། །བརྒྱ་ཕྲག་མང་པོའི་ཆར་མི་ཕོད། །ཅེས་པ་ལ་སོགས་པ་མང་དུ་གསུངས་སོ། །མོས

།གུས་ཀྱི་འགམ་གཅོད་གོང་བཞིན་ཡང་ཡིན་ལ། འདིར་ཟབ་པ་དང་རྒྱ་ཆེ་བའི་འགམ་གཅོད་དོ། །དེ་ལ་ནམ་མཁའ་དང་མཉམ་པའི་བདག་གཞན་ཐམས་ཅད་ཚེ་འཁོར་༄༅།
བ་ཐོག་མ་མེད་པ་ནས་ཇི་སྲིད་འཁོར་བ་མ་སྟོངས་ཀྱི་བར་དུ་དུས་གསུམ་དུས་མེད་དུ་ཇི་ལྟར་སོང་རུང་མ་སོང་རུང་། བླ་མ་ཡང་དག་པར་རྫོགས་པའི་སངས་རྒྱས་འཁོར་དཔལ་ལྡན་རིན་པོ་ཆེ་ཆོས་
ཀྱི་སྐ་ལ་ཕྱག་འཚལ་ཞིང་སྐྱབས་སུ་མཆིའོ། །ཞེས་པའམ། ཆོས་ཀྱི་སྐ་རང་མཁྱེན་ཅེས་པ་ལ་སོགས་པའོ། །མོས་གུས་ཀྱི་མཐར་ཐུག་བླ་མའི་ངོ་བོ་ཆོས་ཀྱི་སྐར་རྟོགས་པའོ། །དེ་ཡང་ཏིང་ངེ་
འཛིན་རྒྱལ་པོ་ལས། །སུ་དག་ཆོས་ཀྱི་སྐུར་བལྟ་བ། །དེ་དག་གིས་ནི་འདྲེན་པ་མཐོང༌། །རྫོགས་པའི་སངས་རྒྱས་ཆོས་ཀྱི་སྐུ། །དེ་ཡིས་རྫོགས་པའི་སངས་རྒྱས་མཐོང་། །ཞེས་
སོ༑ གཞན་ཡང་སྣང་སྲིད་འཁོར་འདས་ཐམས་ཅད་བླ་མའི་རྣམ་འཕྲུལ་འབའ་ཞིག་ཏུ་རྟོགས་པར་བྱའོ། །དེ་ཡང་བརྟག་གཉིས་ལས། ཆོས་ཀྱང་ང་ལ་འཆད་པ་ང་། །ཞེས་པ་ལ་སོགས་
པའམ༑ ཡང་འགྲོ་བ་ཐམས་ཅད་ང་ལས་བྱུང་ཞེས་པའམ། བརྟན་གཡོ་ཐམས་ཅད་ཧེ་རུ་ཀའི་སྐུའི་ཡན་ལག་ཡིན་པར་བ༨།ད་པ་དང་མཐུན། ཅེས་སོ། །ན་མོ་གུ་རུ། དེ་ལྟར་

མོས་གུས་ཆེན་པོ་བྱས་པའི་བྱིན་རླབས་ཀྱིས་རྟེན་ཅིང་འབྲེལ་པར་འབྱུང་བ་ཐམས་ཅད་ཀྱང་ཤུགས་ཀྱི་རྟོགས་པར་འགྱུར་ལ། མི་རྟོགས་དཀའ་མེད་དུ་རྟོགས་དགོས་པ་ཡིན་ནོ། །རེ་ཞིག་རྟེན་
འབྲེལ་གྱིས་ངོས་འཛིན་པ་ནི་སྤྱིར་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་རྟེན་ཅིང་འབྲེལ་པར་འབྱུང་བར་མ་གྱུར་པ་གང་ཡང་མེད་པར་རིག་པར་བྱའོ། །སྒོས་ནང་པ་སངས་རྒྱས་
པའི་ཆོས་ཐམས་ཅད་རྟེན་འབྲེལ་གྱིས་ཕྱེ་བས། ས་ལུ་ལྗང་པ་ལས། ནང་གི་རྟེན་ཅིང་འབྲེལ་བར་འབྱུང་བ་ལྔ་སྟེ། རྟག་པ་མ་ཡིན་པ་དང༌། ཆད་པ་མ་ཡིན་པ་དང་། འཕོ་བ་མ་ཡིན་པ་
དང་༑ རྒྱུ་མེད་པ་མ་ཡིན་པ་དང༌། རྒྱུ་ཆུང་ངུ་ལ་འབྲས་བུ་ཆེན་པོ་འབྱུང་བ་དང༌། དེ་དང་འདྲ་བའི་རྒྱུད་དུའོ། །ཞེས་པས་སོ། །རེ་ཞིག་འདིར་གཞི་ལམ་འབྲས་བུ་གསུམ་དུའོ། །དེ་ལ་
བརྟེན་ནས་འབྲེལ་བར་འབྱུང་བ་ཐམས་ཅད་ཀྱི་གཞི་ཆོས་ཀྱི་དབྱིངས་སོ།ྋ །ལམ་ལ་དག་མ་དག་པ་གཉིས་སོ། །དེ་གཉིས་རེ་རེ་ལའང་རྒྱུ་རྐྱེན་དང་འབྲས་བུ་གསུམ་མོ། །དཔེར་ན་པི་ཝང་གི་སྒྲ་
བཞིན་ནོ། །མ་དག་པའི་རྒྱུ་མ་རིག་པའོ། །རྐྱེན་ཉོན་མོངས་པས་ཀུན་ནས་བསླང་བའི་ལས་སོ། །འབྲས་བུ་འཁོར་བའོ། །དེ་ཡང་རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་

༄༅། །ལས། ཡང་ཡན་ལག་བཅུ་གཉིས་རྟེན་འབྲེལ་འདི། །ཉོན་མོངས་ལས་ཀྱིས་ཀུན་ནས་བསླངས། །མ་རིག་ས་བོན་ལས་བྱུང་བ། བྱེད་པ་ལ་སོགས་རྣམ་པར་
སྤངས༑ །ཞེས་པ་དང༌། ཕྱྭའམ་དབང་ཕྱུག་གིས་བྱས་པ་མིན་ཏེ། རྒྱུ་རྐྱེན་ཚོགས་པ་ལས་བྱུང་ཞེས་པའོ། །རྒྱུ་མ་རིག་པའི་ལས་བྱས་པའི་རྐྱེན་ཉོན་མོངས་པའི་རིགས་གང་གིས་ཀུན་ནས་
བླངས་པའི་ལས་ཇི་ལྟ་བུ་བྱས་ཀྱང་དེའི་རིགས་ཀྱི་སེམས་ཅན་གྱིས་སེམས་མཚན་ཉིད་འཛིན་ཅིང་སྲིད་པའི་དྲྭ་བ་ལས་མི་ཐར་བར་རིག་པར་བྱའོ། །དཔེར་ན་དུག་གི་ས་བོན་དང་སོ་ནམ་ལྟ་བུའོ།
བཅུ་བདུན་
མ་དག་པའི་རྒྱུན་རྐྱེན་དེ་རྣམས་ལ། དག་པའི་རྟེན་འབྲེལ་གྱི་རྒྱུའམ། ས་བོན་གྱི་ན་ཙམ་ཡང་ཡོད་དེ། དེ་ཡང་གཏི་མུག་ལ་མཉམ་ཉིད་ཀྱི་ཆ་ཤས་ཙམ། འདོད་ཆགས་ལ་བྱམས་པ། ཞེ་སྡང་
ལ་སྤོང་སེམས། ཕྲག་དོག་ལ་བརྩོན་འགྲུས། ང་རྒྱལ་ལ་ངེས་ཤེས། སྔགས་ལྟར་ཡེ་ཤེས་ལྔ་ལ་སོགས་ཏེ། འཁོར་བའི་ཆོས་ཐམས་ཅད་རྣམ་བྱང་གི་ལམ་ཚོགས་གཉིས་ཀྱི་ས་བོན་ཕྲ་མོས་
མ་ཁྱབ་པ་མེད་དེ། དེ་རྣམས་ཀྱི་རྒྱུ་བྱས། དད་པས་ཀུན་སློང་བྱས་པའི་ལས་ཀྱི་རྒྱུད་པའི་རྐྱེན་བྱས། འབྲས་བུ་མྱ་ངན་ལས་འདས་སོ། །དེ་ལ་གོང་གི་དགེ་བའི་ས་བོན་ཕྲ་མོ་དེས་རྒྱུ་བྱས་107

ནས༑ རྐྱེན་ངེས་འབྱུང་གི་དད་པ་སྔོན་དུ་འགྲོ་བ་ཡང་། དད་དང་ལྡན་ཕྱིར་ཆོས་ལ་བརྟེན། །ཅེས་ང་འམ། ཡང་ཀུན་འབྱུང་གི་སྔོན་འདྲེན་དད་པ་ཡིན། ཅེས་འབྱུང་བས་སོ། །དང་
པ་འདྲེས་མ་འདྲེས་དང་རྒྱ་ཆེ་ཆུང་དང་ཆེ་བ་ལ་སོགས་པའི་རིགས་དུ་མ་དང་དགེ་བའི་ལས་ཀྱང་འདྲས་མ་འདྲེས་དང༌། རྒྱ་ཆུང་བ་དང་ཆེ་བ་དང༌། ཕུན་སུམ་ཚོགས་པ་དང་མ་ཚོགས་པ་ལ་
སོགས་པའི་སྟོབས་ཀྱིས། ལམ་གྱིས་དུས་སུ་བར་ཆད་ཆེ་ཆུང་དང་། ཐེག་པ་ཆུང་བ་དང་ཆེ་བ་དང་། ཕུན་སུམ་ཚོགས་པ་དང༌། མ་ཚོགས་པའི་རིགས་དུ་མ་བྱུང་ལ། འབྲས་བུའི་རིགས་
སུ་ཡང་ཞིང་ཁམས་དང་ཕྲིན་ལས་དང༌། སྐུ་མདོག་དང་ཕྱག་མཚན་དང་། མཚན་དཔེ་དང་ཆོས་ཀྱི་སྒོ་དང༌། འོད་འཁོར་ལ་སོགས་པའི་རྒྱུ་རྐྱེན་དང༌། མཚུངས་པའི་འབྲས་བུ་གཞན་གྱིས་བློ་
ངོ་ལ་སྣང་བར་འགྱུར་རོ། །སྤྱིར་ཐེག་པ་ཐམས་ཅད་བརྗོད་བྱ་གཅིག་པ་ཡིན་ལ། འོན་ཀྱང་ཐེག་པ་ཐུན་མོང་བ་རྟེན་འབྲེལ་རགས་པ་དང༌། ཕྱོགས་རེ་བ་ཤས་ཆེ་ལ། གསང་སྔགས་པ་ཕྱོགས་
མེད་དང་ཕྲ་རགས་ཐམས་ཅད་གཏན་ལ་འབེབས་པ་ཤས་ཆེ་བའོ། །མདོར་ན་འཁོར་འདས་ཀྱི་ཆོས་དེ་རྣམས་ཐམས་ཅད་ཀྱང༌། རང་གི་སེམས་རྟེན་ཅིང་འབྲེལ་པར་འབྱུང་བ་ལས། གཞན་གང་༔

།ཡང་མེད་པར་རིག་པར་བྱའོ། །རྟེན་འབྲེལ་འཆར་བའི་ཐབས་ལ་གསུམ་སྟེ། དང་པོ་དགེ་སྡིག་ངོ་ཤེས་པར་བྱས་ལ་ཕྲ་ཞིང་ཕྲ་བ་ནས་འདོར་ལེན་བྱེད་པ་ནི། ཐབས་༄༅།
ཀྱི་ཆ་ནས་ཉམས་སུ་བླངས་པས་བག་ཆགས་ངན་པ་སྲབས་ནས་རྟེན་འབྲེལ་རགས་པ་ལ་ཡིད་ཆེས་སོ། །རབ་བདུན་མའི་སྒོམ་ཐབས་གཉིས་པོ་སྐབས་ལ་གང་བབས་ཉམས་སུ་བླངས་པས་ཤེས་
རབ་ཀྱི་ཆ་ནས། བག་ཆགས་ཕྲ་རགས་ཐམས་ཅད་སྲབས་ནས་རྟེན་འབྲེལ་ཕྲ་བ་ཡང་འཆར་རོ། །ཟུང་འཇུག་གསུམ་ལྡན་དུ་ཉམས་སུ་བླངས་པས། ཟུང་འཇུག་གི་ཆ་ནས་མཁྱེན་པ་གཉིས་ལྡན་
བཅོ་བརྒྱད་
གྱིས་རྟེན་འབྲེལ་ཐམས་ཅད་རྫོགས་པར་འཆར་རོ། །རྟེན་འབྲེལ་ཕྲ་རགས་ཤར་བའི་སྐྱོན་ནི། དཔེར་ན་དམུས་ལོང་ལམ་བསྒྲོད་པ་དང་འདྲ་སྟེ། གཡང་ས་ལ་སོགས་པ་གར་འཆོར་མི་ཤེས་པ་
བཞིན་དུ་གང་ཟག་དེས་ཀྱང་རང་གི་མ་ཚོར་བའི་ཉེས་པ་མང་པོས་སྒྲིབས་པས་ཉུང་ཟད་ཚོར་བའི་ཉེས་པ་རྣམས་ཀྱང་འཆོས་མི་ཤེས་གཞན་ཡང་ལམ་ལོག་པ་དང་བར་ཆད་ཀྱི་དབང་དུ་འཆོར་བ་
དང་༑ ལམ་དམན་པ་དང༌། ཕྱོགས་རེ་བ་དང་། ལམ་བུལ་བ་ལ་སོགས་པའི་གོལ་ས་མང་བར་འགྱུར་རོ། །རྟེན་འབྲེལ་ཤར་བའི་ཡོན་ཏན་ཡང་དེ་ལས་བཟློག་པས་ཏེ། མིག་ལྡན་ཕུན་སུམ་

ཚོགས་པ་ལམ་བསྒྲོད་པ་ལྟ་བུ་སྟེ། རང་གཞན་ཐམས་ཅད་ལམ་ཕུན་སུམ་ཚོགས་པ་འཆུག་པ་མེད་པ་ལ་འཛུད་པ་དང༌། ཚེགས་ཆུང་ངུས་དོན་ཆེན་པོ་འགྲུབ་པར་འགྱུར་རོ། །རྟེན་འབྲེལ་གྱིས་
དམ་ཚིག་ནི། སྡིག་དགེ་ཕྲ་མོ་ཙམ་ལ་ཁྱད་དུ་མི་གསོད་པར་འདོར་ལེན་བྱེད་ལ་སྒོས་སུ་ལུས་གནད་དྲང་པོ་སྐྱིལ་ཀྲུང་དང་ཙོག་འདུག་དང་ཉལ་བའི་ཚེ་ན་ཡང་བློ་གཡས་པ་ས་ལ་འབེབས་པ་ལ་
སོགསཔ་མ་ཆུག་པར་བྱེད་པའོ། །ངག་གི་ཚུལ་མ་ཡིན་པ་མི་སྨྲ་ཞིང་རང་གཞན་ལ་ཕན་པའི་གླེང་ལངས་ལ་སོགས་པ་བྱའོ། །ཡིད་ཀྱིས་ཕྱིན་ཅི་ལོག་གི་བསམ་སྦྱོར་མི་བཏང་། བྱིང་རྒོད་ཀྱི་
དབང་དུ་མ་སོང་བར་ཅུང་ཟད་གསལ་ཆ་ཆེ་བའི་ངང་དུ་འཇོག་པའི། མདོར་ན་ལུས་ངག་ཡིད་གསུམ་གྱིས་བག་མེད་ཐམས་ཅད་སྤངས་ནས་བག་ཡོད་ཅིང་དབེན་ཆ་ཆེར་བྱེད་པའོ། ། རྟེན་འབྲེལ་
གྱིས་བྱེད་ལས་ནི་སྤྱིར་སྤེལ་སྦྱང་ཁོ་ན་ཡིན་ནོ། །རྟེན་འབྲེལ་གྱི་བྱེད་ལས་རྣམས་ཀྱང་ལག་ལེན་བྱའོ། །མདོར་ན་ཕྱི་ནང་གསང་གསུམ་ལག་ལེན་ལ་མཁས་པར་བྱའོ། །དེ་ལ་ཕྱིའི་ནི་གཞན་གྱིས་
མཐོང་བ་དང་ཐོས་པ་དང་ཚོར་བས་ཆོས་སུ་འགྲོ་བ་ཐམས་ཅད་དོ། །ནང་གི་གཞན་གྱིས་མ་མཐོང་མ་ཐོས་མ་ཚོར་བས་ཆོས་སུ་འགྲོ་བའི་རིགས་སོ། །གསང་བའི་ནི་གནས་སྐབས་དུས་གནད་ཤེས་

།པར་བྱའོ། །གཞན་ཡང་ཕྱི་དུས་ནང་སེམས་གསང་བ་ངག་ཅེས་ཀྱང་བྱའོ། །འགམ་གཅོད་ནི་མནོ་འཁོར་ནས་བཤད་པའི་བཞི་སྒྲོམ་ཁོ་ནའོ། །རྟེན་འབྲེལ་གྱིས་༄༅།
མཐར་ཐུག་ནི་ཐམས་ཅད་མཁྱེན་པས་སངས་རྒྱས་ཁོ་ན་ཡིན་ལ་འདིར་འདས་མ་འོངས་ད་ལྟར་གྱིས་ལས་མི་དགེ་བ་ལ་སོགས་པ་མི་གཡོ་བའི་ལས་ལུང་མ་བསྟན་དང་བཅས་པ་ཐམས་ཅད་དགེ་བ་
འབའ་ཞིག་ཏུ་བསྒྱུར་ཤེས་པ་ཁོ་ནའོ། །བྱམས་སྙིང་རྗེའི་ཁྲིད་འདི་ཤིན་ཏུ་ཟབ་པ་ཡིན་ཡང་ནི། གཞན་ལ་ཅུང་ཟད་འདི་བས་བཀའ་ཡོངས་སུ་བྱེད་པས་ལོགས་སུ་ཡང་དཔེ་ཐེབ་ཅིག་བྱས་ལ་བཏང་
ངོ༌། །ན་མོ་གུ་རུ། །དུས་གསུམ་རྒྱལ་བ་སྲས་བཅས་ཀྱིས། རྗེས་སུ་ཞུགས་ཤིང་སྐད་ཅིག་གིས། རང་གཞན་དོན་ཆེན་གྲུབ་གྱུར་པའི། བྱམས་དང་སྙིང་རྗེའི་གདམས་ངག་
བྲི༑ དེ་ལ་རང་གཞན་ཐམས་ཅད་ཀྱི་གནས་སྐབས་དང་མཐར་ཐུག་གི་སྐྱོན་དང་གོལ་ས་ཐམས་ཅད་དག་ཅིང་བདེ་ལེགས་ཕུན་སུམ་ཚོགས་པ་ཐམས་ཅད་མྱུར་དུ་འགྲུབ་པར་བྱེད་པ་ནི། བྱམས་པ་
བྷཱུ་དང་སྙིང་རྗེ་འབའ་ཞིག་གོ །སྤྱིར་བྱམས་པ་ནི་སྔ་ཕྱི་བར་གསུམ་ཐམས་ཅད་དུ་ཤིན་ཏུ་གཅེས་ལ། གང་དུ་སྙིང་རྗེའི་སྔོན་དུ་འགྲོ་བ་ལ་བྱམས་པ་རྒྱུད་ལ་མ་སྐྱེས་ན་སྙིང་རྗེ་ཅུང་ཟད་སྐྱེས་ཀྱང་མི་

བརྟན་པར་འགྱུར་བས། བྱམས་པ་རྒྱུད་ལ་ཅི་སྐྱེ་བྱའོ། །དེ་ཡང་ས་བཅད་བརྒྱད་དུ་ཡོད་པ་ལས། དང་པོ་བྱམས་པ་ངོས་འཛིན་པ་ནི། མདོར་བསྟན་པར་དང༌། རྒྱས་པར་ཕྱེ་བ་
དང་༑ མཇུག་བསྡུ་བ་དང་གསུམ་ལས། དང་པོ་ནི་སྣང་སྲིད་འཁོར་འདས་ཐམས་ཅད་རང་གི་ཤེས་པ་དང་མ་འགྲས་པར་ཐམས་ཅད་རང་གི་ཡིད་དང་འཐད་པར་བྱའོ། །གཉིས་པ་ཅུང་ཟད་རྒྱས་
པར་ཕྱེ་ན། རང་གི་ལུས་ངག་ཡིད་གསུམ་གྱིས་ཆགས་སྡང་མེད་པར་ཡིད་འཐད་པར་བསྒོམ། གོང་མ་བླ་མ་དང་དཀོན་མཆོག་གི་སྐུ་གསུང་ཐུགས་ཀྱི་མཛད་པ་ཐམས་ཅད་ལ། །ལོག་རྟོག་མི་
བྱེད་པར་མོས་ཤིང་ཡིད་དུ་འོང་བར་བསྒོམ། སེམས་ཅན་ཐམས་ཅད་ཀྱི་བྱེད་པ་ལེགས་ཉེས་ཐམས་ཅད་ལ་བརྩེ་སེམས་ཆེན་པོའི་སྒོ་ནས་མ་འདྲེས་པར་ཡིད་དུ་འོང་བར་བྱ། འབྱུང་བ་ལྔ་ལ་
སོགས་པ་ཟས་གོས་ནོར་རྫས་དང༌། དེ་རྣམས་ཀྱི་ལེགས་ཉེས་དང་འཛོམ་མ་འཛོམ་ཅི་བྱུང་ཡང༌། །ཆགས་སྡང་དུ་མ་སོང བར་ཕྱོགས་མེད་དུ་ཡིད་དུ་འོང་བ་དང༌། ཤེས་རྒྱུད་ཅི་འབྱོངས་བྱེད་
པའོ༑ །མཇུག་ཧྲིལ་གྱིས་དྲིལ་བ་ལ། །རང་གི་བསམ་པ་ཕྱོགས་རིས་མེད་པར་བཟང་ཞིང་སྦྱོར་བ་ཕན་པ་ཁོ་ནའོ། །གཉིས་པ་དེ་ལྟ་བུའི་བྱམས་པ་རྒྱུད་ལ་སྐྱེ་བའི་ཐབས་ནི། ༸དབང་པོ་ཐ་འབྲིང་

།རབ་གསུམ་གྱིས་ཁྲིད་བྱེད་པའོ། །དེ་ལ་དབང་པོ་ཐ་མ་ཆགས་ཡུལ་ལ་བརྟེན་ནས་འཁྲིད་པ་ནི། ཕྱི་ལོངས་སྤྱོད་དང་ནང་སེམས་གཉིས་ཡིད་ལ་ཆགས་པ་དེ་བསམས་༄༅།
ནས་དེ་ལྟར་ཡུལ་དེ་ཇི་ལྟར་ཡིད་ལ་འཐད་པ་བཞིན་དུ། རང་ལ་སྡང་བྱེད་དང་གནོད་བྱེད་ལྟ་བུ་དེ། ཡང་གོང་གི་ཡིད་དང་མི་འཐད་པར་དེར་སྐད་ཅིག་གིས་རྒྱུར་བསམས་ནས། ནང་དུ་ཞེ་སྡང་
གི་བསམས་པ་མ་ཞིའི་བར་དུ་བསྒོམ་ཞིང་བྱམས་པའི་འདུ་ཤེས་ཅི་སྐྱེ་བྱའོ། །དེ་ལྟརསྐྱེས་པ་དང་གཅིག་ནས་གཉིས་ལ་སོགས་པ་རྒྱ་ཇེ་ཆེ་ལ་ནམ་མཁའ་དང་མཉམ་པར་ཕྱོགས་མེད་དུ་བསྒོམས་
པས༑ །ཁོང་ཁྲོ་ཞེ་སྡང་ལས་གྱུར་པ་ཐམས་ཅད་འཇམ་ཉལ་གྱིས་ཡིད་དུ་འོང་བའི་བྱམས་པར་ཅི་འགྱུར་བྱའོ། །འབྲིང་ཕ་མ་ལ་སོགས་པ་དྲིན་ཅན་ལ་བརྟེན་ནས་འཁྲིད་པ་ནི། རང་གི་མ་ལ་
སོགས་པའི་དྲིན་ཅན་དེ་ཕྱོགས་དུ་མའི་སྒོ་ནས་དྲན་པར་བྱས་ནས། དེ་སེམས་ལ་བརྩེ་ཞིང་དྲན་པའི་སྒོ་ནས་ཡིད་དུ་འོང་བར་བྱེད་དོ། །དེ་བཞིན་དུ་རང་ལ་སྡང་བྱེད་གནོད་བྱེད་རྣམས་དྲིན་ཅན་གྱིས་
༈མ་ལ་སོགས་པར་སྐད་ཅིག་གིས་བསྒྱུར་བར་བསྒོམ་ལ། ཞེ་སྡང་གི་བསམ་པ་དེ་ཞི་བར་བྱ་ཞིང་དྲིན་དྲན་པའི་སྒོ་ནས་བྱམས་པ་ཅི་སྐྱེ་བྱའོ། །དེ་ནས་གོང་བཞིན་དུ་རྒྱ་ཇེ་ཆེ་ལ་ནམ་མཁའ་དང་མཉམ་

པར་བསྒོམས་ནས་ཀུན་ལ་དྲིན་ཅན་དུ་ཤེས་པའི་སྒོ་ནས་ཡིད་དུ་འོང་ཞིང་བྱམས་པ་ཅི་འབྱོངས་བྱའོ། །རབ་ཡི་དམ་གྱི་ལྷ་ལ་བརྟེན་ནས་སྒོམ་པ་ནི། ཐུགས་རྗེ་ཆེན་པོ་ལྟ་བུ་གཅིག་ཡིད་ལ་དྲན་པར་
བྱས་ནས་དད་གུས་ཆེན་པོ་བྱ་ཞིང་མོས་པའི་སྒོ་ནས་ཡིད་དུ་འོང་བར་བསྒོམ། དེས་རང་ལ་སྡང་བྱེད་དང་གནོ༑་བྱེད་ཐུགས་རྗེ་ཆེན་པོར་བསྒོམ་ཞིང་རང་གི་ཞེ་སྡང་གི་བསམ་པ་གཏིང་ནས་ཞི་བར་
བྱེད་ཅིང་དག་སྣང་གི་སྒོ་ནས་བྱམས་པ་ཅི་སྐྱེ་བྱ། དེ་ནས་ནམ་མཁའ་དང་མཉམ་པའི་སྣོད་བཅུད་ཐམས་ཅད་སངས་རྒྱས་ཀྱི་ཞིང་དག་པ་ཕུན་སུམ་ཚོགས་པར་ཅི་འབྱོངས་བྱེད་པའོ། །དེ་ལྟར་ཁྲིད་
ལུགས་གསུམ་པོ་ལ། །དང་པོ་གོང་བཞིན་དུ་གོམས་པར་བྱེད་ཅིང་ཞར་ལ་དེ་ལྟར་ཡིན་པར་རྟོགས་པར་བྱ། དེ་ཡང་དང་པོ་རང་ལ་སྡང་བྱེད་དང་གནོད་བྱེད་ལ་སོགས་པ་ཐམས་ཅད་ཀྱི་རང་གི་
ཡིད་དང་འཐད་པ་བྱས་པ་གྲངས་མེད། གཉིས་པ་ནི་སྡང་བྱེད་གནོད་བྱེད་ལ་སོགས་པའི་སེམས་ཅན་ཐམས་ཅད་ཀྱིས་གཉེན་ཕ་མ་ལ་སོགས་པའི་དྲིན་ཅན་བྱས་པ་དཔག་ཏུ་མེད། །གསུམ་པ་ནི་རང་
གཞན་སྣང་སྲིད་འཁོར་འདས་ཐམས་ཅད་ཡི་དམ་གྱི་ལྷ་དངོས་རང་ཡིན་པ་དང་། མདོར་ན་དེ་ལྟར་ཡིན་པར་ཡང་ལུང་རིགས་པ་མན་ངག་ཐམས་ཅད་ཀྱིས་གྲུབ་པས་དེ་ལྟར་རྟོགས་པར་བྱ་ཞིང་

༄༅། །གོམས་པར་བྱས་ནས་སྙིགས་མའི་དུས་འདིར་ཆགས་སྡང་གི་ཕུན་མི་འཛུགས་པར་ཕྱོགས་རིས་མེད་པའི་བྱམས་པ་རྒྱུད་ལ་ཅི་འབྱོངས་བྱའོ། །བྱམས་པ་རྒྱུད་ལ་མ་སྐྱེས་
ན་སྐྱོན་དཔག་ཏུ་མེད་པ་ཡོད་པ་ལས། འདིར་གནས་སྐབས་ཀྱིས་སྐྱོན་དང་མཐར་ཐུག་གི་སྐྱོན་གཉིས་སུ་བསྡུ། དེ་ལ་རང་ལ་བྱམས་པ་མ་བསྒོམས་ན་གནས་སྐབས་སུ་རང་གི་ལུས་ངག་ཡིད་
གསུམ་ལས་སུ་མི་རུང་པ་ལ་སོགས་འབྱུང་ཞིང་ལྕེབ་པ་ལ་སོགས་པས་མཚམས་སྦྱོར་ནས་མཐར་དམྱལ་བར་འགྲོ་ཉེན་ཆེའོ། །གོང་མ་བླ་མ་དང་དཀོན་མཆོག་ལ་བྱམས་པ་མ་སྐྱེས་ན། གནས་
༈ སྐབས་སུ་ལམ་ཇི་ཙམ་འབད་ཀྱང་བོགས་མེད་པར་བར་ཆད་མང་ལ་མཐར་ལོག་ལྟ་ཆེར་སྐྱེས་ནས་མཚམས་མེད་པའི་དམྱལ་བར་འགྲོ། སེམས་ཅན་ཐམས་ཅད་ལ་བྱམས་པ་མ་བསྒོམ་ན་གནས་
སྐབས་སུ་རང་གར་བསྡད་གར་ཕྱིན་ཀྱང་གཞན་གྱིས་ཡིད་ཀར་མི་འོང་ཞིང་ཀུན་སྡང་ལ་མཐར་སེམས་ཅན་ཐམས་ཅད་དགྲར་སྡང་ཞིང་དམྱལ་བར་འགྲོ། འབྱུང་བ་ལྔ་ལ་སོགས་པ་ལ་བྱམས་པ་
མ་བསྒོམས་ན། གནས་སྐབས་སུ་དེ་རྣམས་ཀྱིས་རང་གི་མཐུན་རྐྱེན་མི་འགྲུབ་ཅིང་འགལ་རྐྱེན་འབའ་ཞིག་ཏུ་འགྲོ་ལ། མཐར་གསང་སྔགས་ཀྱི་དམ་ཚིག་དང་འགལ་ལོ། །ཞེ་སྡང་གི་ལས་

བསགས་པའི་སྟོབས་ཀྱིས་ས་ལ་སོགས་པ་ཐམས་ཅད་ལྕགས་བསྲེགས་ཀྱི་ས་གཞི་ལ་སོགས་པའི་དམྱལ་སྣང་འབའ་ཞིག་ཏུ་འཆར་རོ། །མདོར་ན་རང་སེམས་བདུད་དུ་བབས་པས་གནས་སྐབས་
དང་མཐར་ཐུག་ཐམས་ཅད་དུ། རང་གཞན་སྣང་སྲིད་འཁོར་འདས་ཐམས་ཅད་དགྲར་ལངས་ཤིང་སྡུག་བསྔལ་ལས་མི་ཐར་རོ། །བྱམས་པ་རྒྱུད་ལ་སྐྱེས་པའི་ཡོན་ཏན་བསམ་གྱིས་མི་ཁྱབ་དཔག
ཏུ་མེད་ལ་ཁྱད་པར་དུ་གནས་སྐབས་དང་མཐར་ཐུག་གོང་གི་དེ་ལས་བཟློག་པའོ། །རང་ལ་བྱམས་པ་བསྒོམས་པས། གནས་སྐབས་སུ་རང་གིས་ལུས་ངག་ཡིད་གསུམ་ལས་སུ་རུང་
ཞིང༌༑ བཀོལ་དུ་བཏུབ་པ་དང༌། མཐར་ཐུག་རང་གི་དཔལ་དུ་རང་ཤར་བས་སངས་རྒྱ་བར་འགྱུར་རོ། །བླ་མ་དང་དཀོན་མཆོག་ལ་སོགས་པ་གོང་མ་ལ་བྱམས་པ་བསྒོམས་པས། གནས
སྐབས་སུ་ལམ་གྱིས་བོགས་ཐོན་ཅིང་གེགས་སེལ་ནས་བྱིན་རླབས་ཆེན་པོ་ཞུགས་ནས་མཐར་སངས་རྒྱ་བར་འགྱུར་རོ། །སེམས་ཅན་ཐམས་ཅད་ལ་བྱམས་པ་བསྒོམས་པས། གནས་སྐབས་སུ་
གང་དུ་བསྡད་གང་དུ་ཕྱིན་ཀྱང་ཀུན་གྱིས་ཡིད་དུ་འོང་ཞིང་བཀུར་གནས་སུ་འགྱུར་ལ། མཐར་ཐུག་ཀུན་གྱིས་དཔལ་དུ་གྱུར་ནས་སངས་རྒྱའོ། །འབྱུང་བ་ལྔ་ལ་སོགས་པ་ལ་བྱམས་པ་བསྒོམས་

༄༅། །པས། འབྱུང་བ་ལྔ་ལ་སོགས་པས་ཀྱང་རང་གི་མཐུན་ཕྱོགས་ཐམས་ཅད་བསྒྲུབ་ཅིང་འགལ་རྐྱེན་མེད་པར་མཐར་རིགས་ལྔ་ཡབ་ཡུམ་ལ་སོགས་པ་སངས་རྒྱས་ཀྱི་ཞིང་
དག་པར་འགྱུར། མདོར་ན་དེ་ལྟ་བུའི་བྱམས་པ་ཕྱོགས་མེད་དུ་བསྒོམས་པས། གནས་སྐབས་དང་མཐར་ཐུག་ཏུ་རང་གཞན་དཔལ་དུ་ཤར་ནས་སངས་རྒྱའོ། །བྱམས་པའི་དམ་ཚིག་ནི། ལུས་
ཀྱི་བཟང་ངན་འབྲིང་གསུམ་གོང་དུ་ཁུར་བའོ། །དེ་ལ་དགོས་པ་གསུམ། དམན་ས་ཟིན་པས་འཇིག་རྟེན་བློས་ཐོངས་པ་དང༌། དེ་གཞན་ལ་ཕན་པས་བྱང་ཆུབ་སེམས་དཔར་འགྱུར་བ་དང༌། དེ་
ལྟར་ཤེས་པས་རང་གི་ཀུན་འཁུར་བས། རྒྱུ་འབྲས་ཀུན་གྱི་རང་འཁུར་བར་འགྱུར་རོ། །ངག་གིས་ཀུན་གྱིས་སྐྱོན་མི་བརྗོད་ཅིང་ཡོན་ཏན་འབའ་ཞིག་ནས་བརྗོད་པའོ། །དེ་ཡང་བླ་མ་དཀོན་
མཆོག་དང་སྐུ་གསུང་ཐུགས་ཀྱི་རྟེན་ལ་སོགས་པ་ཐམས་ཅད་ལ། རང་སྣང་མ་དག་པ་རྣམས་ཀྱི་མ་ལེགས་པར་མཐོང་སྲིད་པས། དེ་ལྟ་བུའི་སྐྱོན་བརྗོད་སྐད་ཅིག་ཀྱང་མི་བྱ་ཞིང་ཡིད་ལ་མི་བསམ་
པར་ཆེ་བའི་ཡོན་ཏན་འབའ་ཞིག་བརྗོད་པའོ། །སེམས་ཅན་དང་འབྱུང་པོ་ལ་སོགས་པ་ཐམས་ཅད་ལ། རང་ལ་མ་འཕྲོད་ཅིང་མ་ལེགས་པའི་མཚན་མ་ཇི་ལྟར་འདུག་ཀྱང་དེ་རྣམས་ཐམས་ཅད་ལ་མི་

སྙན་པའི་སྐྱོན་སྐད་ཅིག་ཀྱང་མི་བརྗོད་ཅིང་ཡོན་ཏན་ལེགས་པ་འབའ་ཞིག་བརྗོད་པར་བྱའོ། །ཡིད་ཀྱི་གོང་དུ་ངོས་འཛིན་པ་དང་ཁྲིད་ཀྱི་སྐབས་སུ་བྱས་པ་བཞིན་དུ་གང་ལ་ཡང་ཞེ་སྡང་མི་བྱེད་
པར༑ ཀུན་ཡིད་དུ་འོང་བ་འབའ་ཞིག་ཏུ་བསྒོམ་པའོ། །མདོར་ན་དེ་ཡང་སྙིགས་མའི་དུས་འདིར་རང་གི་ལུས་ངག་ཡིད་གསུམ་གྱིས་བྱུར་ནམ་མཁའ་ལྡིང་ལ་ཐོབ་ཤ་མི་བྱེད་པར། དཔལ་ནམ་
མཁའ་ལྡིང་ལ་སོགས་ལོངས་སྤྱོད་བྱེད་པའོ། །བྱམས་པའི་བྱེད་ལས་ནི། ཀུན་ལ་ཕན་པ་འབའ་ཞིག་འདོགས་པའོ། །དེ་ལ་ཕན་དངོས་སུ་འདོགས་པ་དང༌། བརྒྱུད་པར་འདོགས་པ་
དང་༑ རྐུན་བུར་འདོགས་པ་གསུམ་ལས། ཕན་དངོས་སུ་འདོགས་པ་གསུམ་ནི། ཆོས་དང་ཟང་ཟིང་ལ་སོགས་པས་ཕན་འདོགས་པ་གང་ཡིན་ཀྱང་ཡུལ་དེ་ཉིད་ཀྱི་ཚོར་བཞིན་པའི་ཕན་པར་བྱས་
པའོ༑ །བརྒྱུད་པར་འདོགས་པ་ནི། ཁྱོད་ཀྱིས་གཞན་ལ་ཕན་པར་བགྱིས་ཤིག་ཅེས་པའམ། གཞན་ཡང་མགྲོན་ཁང་དང༌། རྒྱ་ལམ་དང༌། ཟམ་པ་དང༌། ཆོས་འདྲི་བ་ལ་སོགས་པ་བརྒྱུད་
ནས་ཕན་པ་ཐམས་ཅད་དོ། །ཕན་རྐུན་བུ་རུ་འདོགས་པ་ནི། །ཡུལ་དེ་ཉིད་ཀྱི་མ་ཚོར་ཞིང་སྙིང་ཐག་ལ་ནས་ཕན་པར་བྱེད་པའོ། །འདི་ལ་ནི་ངོ་སོ་ལ་སོགས་པའི་དྲི་བ་ཤས་ཆུང་བའོ། །མདོར་ན་

།རང་གི་བསམ་པ་ངན་ཞིང་སྦྱོར་བ་ཀུན་ལ་གནོད་པའི་ལས་ཐམས་ཅད་དོར་ནས་བསམ་པ་བཟང་ཞིང་སྦྱོར་བ་ཀུན་ལ་ཕན་པའི་ལས་འབའ་ཞིག་བྱེད་པའོ། །ཕན་༄༅།
འདོགས་ལུགས་གསུམ་པོ་གང་ཡིན་ཀྱང་ཚེ་འདི་ཡི་ངོ་སོ་དང་ཕྱི་རོལ་ཏུ་ལེན་ལ་རེ་བ་དང་ཆོས་བརྒྱད་ལ་སོགས་པའི་དུག་དང་འདྲེས་པ་ལྟ་ཅི་སྨོས། ཚེ་ཕྱི་མའི་རེ་ལྟོས་ཙམ་ཡང་མེད་པར་བྱའོ།
འདི་ནི་ནམ་དུ་ཡང་རྣམ་པར་སྨིན་པ་ལ་རེ་བ་མེད། དེ་ལྟར་གཏོང་བ་མཁས་པས་ཐམས་ཅད་གཏོང་བ་སྟེ་ཆུང་ངུ་གཏང་ལ་མང་པོ་དཔག་ཏུ་མེད་པར་འགྱུར། །ཅེས་པ་དང༌། །ན་མོ་གུ་
རུ༑ དེ་ལྟར་བྱམས་པ་སྦྱོང་བར་བྱེད་པའི་ཞར་ལ་སྙིང་རྗེ་ཆེན་པོ་མངོན་དུ་ཅི་འགྱུར་བྱེད་པ་ལ་ཡང་བརྒྱད་ལས། དང་པོ་སྙིང་རྗེ་ངོས་འཛིན་པ་ནི་བདེ་སྡུག་བརྗེ་བ་ཁོ་ནའོ། །དེ་ལ་ཡང་སེམས་ཅན་
ཐམས་ཅད་འཁྲུལ་པའི་དབང་དུ་ཤོར་བས་སྡུག་བསྔལ་གྱིས་རྒྱུ་རྐྱེན་འབྲས་བུ་ཡིས་འཁོར་བ་ལས་ཐར་དུས་མེད་པའི་ཉོན་མོངས་ཤིང་ཉམ་ཐག་ཡུན་རིང་བ་འདི་རྣམས་ལ་ཤིན་ཏུ་བརྩེ་སེམས་དང་སྙིང་
རྗེ་ཆེན་པོ་བཟོད་རླག་མེད་པའི་སྟོབས་ཀྱིས། རང་གི་བདེ་བ་གཞན་ལ་སྟེར་ཕོད་ཅིང༌། གཞན་གྱིས་སྡུག་བསྔལ་རང་ལ་བསྡུས་པའི་ཕྱིར་ན་སྙིང་རྗེ་ཞེས་བྱའོ། །དེ་ལ་སེམས་ཅན་ལ་དམིགས་པ་

དང་༑ ཆོས་ལ་དམིགས་པ་དང༌། དམིགས་པ་མེད་པ་གསུམ་ལས། དང་པོ་ནི་བདག་དང་སེམས་ཅན་སྙིང་རྗེ་བ་རྣམས་ཡུལ་དང་ཡུལ་ཅན་ཐ་དད་དུ་མཐོང་བའི་གང་ཟག་གཅིག་ལ། སྙིང་རྗེ་
ཇི་ལྟར་སྐྱེས་ཀྱང༌། སེམས་ཅན་ལ་དམིགས་པའི་སྙིང་རྗེ་ཞེས་བྱའོ། །རང་གི་ཆོས་ཉིད་ཟབ་མོའི་དོན་རྟོགས་ནས། །དེ་ལྟར་མ་རྟོགས་པའི་སེམས་ཅན་ལ་སྙིང་རྗེ་ཆེན་པོ་སྐྱེས་ན་ཆོས་ལ་དམིགས་
པའི་སྙིང་རྗེ་ཞེས་བྱའོ། སྙིང་རྗེ་ཆེན་པོ་བསྐྱེད་ཀྱང་སེམས་ཅན་དུ་འདུ་ཤེས་མེད། ཅེས་པ་ནི། དམིགས་པ་མེད་པའི་སྙིང་རྗེ་ཞེས་བྱའོ། །དེ་ཡང་དང་པོ་ནི་རྒྱུ་དང་འབྲེལ་ལ་གཉིས་པ་ནི་ལམ་
དང་འབྲེལ་ཅིང་གསུམ་པ་ནི་འབྲས་བུ་དང་འབྲེལ་ལོ། །གཉིས་པ་སྙིང་རྗེ་རྒྱུད་ལ་སྐྱེ་བ་ནི། རྒྱུ་མཚན་བཞིའི་སྒོ་ནས་རྒྱུད་ལ་ཅི་སྐྱེ་བྱའོ། །དང་པོ་ནི་རང་གི་ཚེ་འདིའི་ཕ་མ་ལ་བརྟེན་ནས་
བསྒོམ༑ དེ་ལ་རང་ཆུང་ངུས་འབུ་སྲིན་ལྟ་བུ་གང་གིས་ཀྱང་གྲོགས་དང་མགོན་བྱེད་པ་མེད་པའི་དུས་སུ་མ་དེ་ཡིས་སྣབས་ཁ་ཡིས་འཕྱི་བ་ལ་སོགས་པ་དཀའ་བ་སྤྱད་ནས་ཇི་ལྟར་བསྐྱངས་པ་ལ་
སོགས་པའི་དྲིན་དུ་དྲན་པར་བྱས་ནས་བརྩེ་སེམས་ཅི་སྐྱེ་བྱའོ། །དེ་ལྟ་བུའི་མ་དེ་ལ་དུཿ ཁ་ལྔ་ཡིས་ཉམ་ཐག་པར་འདུག་ན་སྙིང་རྗེ་སྐྱེ་བའམ་བལྟ། དེ་ལ་ཤིན་ཏུ་རྒས་པ་དང༌། མིག་དང་བྲལ་བ་

༄ ༅། །དང༌། སྙིང་རླུང་ལ་སོགས་འཁྲུལ་ཞིང་ནད་ཀྱིས་མནར་བ་དང༌། ཟས་གོས་ལ་སོགས་པས་འཕོངས་པ་དང༌། གཞན་གྱིས་གྲོགས་བྱེད་པ་ལ་སོགས་པ་མེད་པའི་
སྟེང་དུ་གནོད་པ་བྱེད་ཅིང་ཁྲེལ་རྒོད་ལ་སོགས་པའི་ཡུལ་དུ་གྱུར་ནས་སྡུག་བསྔལ་ཆེན་པོས་ཉམ་ཐག་ནས་འདུག་ན། རང་དབང་མེད་པའི་བརྩེ་སེམས་དང་། སྙིང་རྗེ་ཆེན་པོས་རང་གི་དོན་ཐམས་
ཅད་བཞག་ནས་མ་དེའི་གྲོགས་དང་མགོན་དུ་ཅི་འགྱུར་བྱེད་དམ་བལྟའོ། དེ་ལྟར་རང་ཉམ་ཤིན་ཏུ་ཆུང་བའི་དུས་སུ། བཤེས་དང་གཉེན་གཞན་མེད་པའི་དུས་སུ། མ་འབའ་ཞིག་གིས་བསྐྱངས་
ནས༑ ད་རང་ཉིད་ཤེད་རྙེད་ནས་མ་ཉམ་ཐག་པའི་དུས་སུ་མི་བཟོད་པའི་བརྩེ་སེམས་སྙིང་རྗེ་མི་སྐྱེ་ན། ཁྲེལ་མེད་ཤ་ཟ་ལྟ་བུའམ། མི་ལུས་གླང་སྙིང་ཅན་ཡིན་ཏེ། སྙིང་རྗེ་སྐྱེ་བར་རིགས་
སོ༑ །སྙིང་རྗེ་སྐྱེ་བར་རིགས་སོ། དེ་ལྟར་སྙིང་རྗེ་སྐྱེས་པར་གྱུར་ན། སེམས་ཅན་ཐམས་ཅད་ཀྱིས་མ་བྱས་པ་གྲངས་ཀྱི་མི་ཆོད་པས་མ་དེ་རྣམས་ལ་ཡང་སྡུག་བསྔལ་ལྔ་ལ་སོགས་པ་ཤིན་ཏུ་ཚང་
བས་ཤིན་ཏུ་སྙིང་རྗེའོ། །དེ་ཡང་མ་སེམས་ཅན་ཐམས་ཅད་ཐོག་མ་མེད་པ་ནས་འཁོར་བར་འཁྱམས་ཡུན་རིང་པས། ཤིན་ཏུ་རྒས་པ་དང༌། མ་སེམས་ཅན་ཐམས་ཅད་ཡེ་ཤེས་ཀྱི་མིག་དང་བྲལ་

བའི་མ་རིག་པ་ཡིས་ལྡོངས་པ་ཡི་དམུས་ལོང་ལྟ་བུར་གྱུར་པ་དང༌། མ་སེམས་ཅན་ཐམས་ཅད་མི་དགེ་བའི་རྒྱུ་འབྲས་ཀྱི་དབང་དུ་སོང་ཞིང་འཁྲུལ་པས། སྡུག་བསྔལ་ཁམ་ཆེ་ལ་སྡུག་ཡུན་རིང་བ་
དང་༑ མ་སེམས་ཅན་ཐམས་ཅད་ཐར་པ་དང་ཐམས་ཅད་མཁྱེན་པའི་བདེ་སྐྱིད་ཀྱིས་ཤིན་ཏུ་འཕོངས་པ་དང༌། །མ་སེམས་ཅན་ཐམས་ཅད་གཅིག་གིས་གཅིག་གསོད་པ་ལ་སོགས་པའི་གནོད་པ་
འབའ་ཞིག་སྐྱེལ་བའི་བཤེས་མེད་པའོ། །དེ་རྣམས་ལ་སོགས་པ་ལ་སྡུག་བསྔལ་རྒྱུ་ལ་སྤྱོད་པ་དང༌། ལ་ལ་ནི་སྡུག་བསྔལ་གྱིས་འབྲས་བུས་གཟིར་བ་དང་། དེ་ལྟར་མཐམས་ཅད་སྲིད་པའི་སྡུག་
བསྔལ་འདི་ཙམ་ཉམ་ཐག་པ་ཤིན་ཏུ་སྙིང་རྗེ་སྙམ་དུ་བསམ་ཞིང་སྙིང་རྗེ་ཆེན་པོ་ཅི་འབྱོངས་བྱའོ། །ཕ་མར་མ་གྱུར་སེམས་ཅན་གང་ཡང་མེད། །དེ་དག་དྲིན་ལན་དཔག་པར་ཤིན་ཏུ་དཀའ། །དེ་
དག་གཏན་དུ་འཁོར་བར་འཁྱམས་པ་ལ། །མི་བདེ་ཅུང་ཟད་མེད་སྙམ་བྱོལ་སོང་ཡིན། །ཅེས་སོ། སྙིང་རྗེ་སྐྱེ་བའི་ཐབས་གཉིས་པ་རང་ལ་དཔེ་བྱས་ཤིང་བསྒོམ་པ་ནི། ཤིན་ཏུ་ཟབ་པས་དེ་ཡང་
ད་ལྟ་རང་གི་ལུས་ངག་ཡིད་གསུམ་ལ་རིགས་དྲུག་གི་དུཿ ཁའི་ཆ་ཤས་ཙམ་མ་འགགས་པས། དེ་ལྟ་བུ་རང་ལ་ཅུང་ཟད་བྱུང་བའམ། ཡང་ན་དྲན་པར་བྱས་ནས་རིགས་དྲུག་གི་སེམས་ཅན་ཐམས་

།ཅད་དུཿ ཁ་ཆེན་པོ་ལས་ཐར་དུས་མེད་པར་ཤིན་ཏུ་སྙིང་རྗེ་བར་བསྒོམ་མདོར་ན་རང་གི་ལུས་ངག་ཡིད་གསུམ་ལ། ན་ཚ་དུཿ ཁ་ལ་སོགས་པའི་འགལ་རྐྱེན་ཅུང་ཟད་ཙམ་༄༅།
ཡང་ཤིན་ཏུ་མི་དགའ་ཞིང་ཉམ་ཐག་པར་འོང་སེམས་ཅན་འདི་ཐམས་ཅད་འཁོར་བའི་སྡུག་བསྔལ་ལས་ཐར་དུས་མེད་པ་ཡང་ཤིན་ཏུ་ཡ་ཆ་བའི་ལས་ཀྱི་ཉམ་ཐག་པ་རྣམས་ལ། སྙིང་རྗེ་ཆེན་པོ་ཤ་ལ་
བབ་པ་རྒྱུན་དུ་བསྒོམ་པར་བྱའོ། །སྙིང་རྗེ་སྐྱེ་བའི་ཐབས་གསུམ་པ་ནི། བླ་མ་དཀོན་མཆོག་ལ་བསམ་ལ་སེམས་ལ་སྙིང་རྗེ་བསྒོམ། དེ་ལ་རང་ལ་ཚེ་སྔ་ཕྱི་བར་གསུམ་དུ་རེ་ས་ལྟོས་ས་
དང་༑ ྋསྐྱབས་དང་མགོན་དང་དཔུང་གཉེན་བླ་མ་དང་དཀོན་མཆོག་ལས་མེད་ལ། བླ་མ་དང་དཀོན་མཆོག་ལ་མཛད་རྒྱུ་སེམས་ཅན་གྱི་དོན་ལས་མེད་པས་སེམས་ཅན་ལ་གནོད་པར་སེམས་ཤིང་
ཕན་མི་འདོགས་ན་བླ་མ་དུས་གསུམ་སངས་རྒྱས་རྣམས་ཐུགས་གཏིང་ནས་མི་དགྱེས་ཤིང་དགེ་བ་གཞན་གྱིས་མི་སྐྱོབས་པས། ཏིང་ངེ་འཛིན་རྒྱལ་པོ་ལས། གཅིག་ལ་གཅིག་ཀྱང་གནོད་སེམས་
བྱས་ནས་ནི། །དེ་ལ་ཚུལ་གནས་ཐོས་པས་སྐྱོབ་མི་ནུས། །བསམ་གཏན་མི་སྐྱོབ་མགོན་གནས་སྐྱོབ་མི་ནུས། །སྦྱིན་པས་མི་སྐྱོབ་སངས་རྒྱས་མཆོད་པས་མིན། ཅེས་པས། བླ་མ་དང་དཀོན་

མཆོག་ལ་སེམས་པ་རྣམས་ཀྱིས་བྱམས་སྙིང་རྗེ་ཆེན་པོའི་སྒོ་ནས་དོན་དུ་ཅི་འགྱུར་བྱའོ། །སེམས་ཅན་མགུ་བྱ་མ་གཏོགས་པ། རྒྱལ་བ་མཉེས་པའི་ཐབས་གཞན་མེད། །ཅེས་སོ། །སྙིང་རྗེ་སྐྱེ་
བའི་ཐབས་བཞི་པ་ནི། སེམས་ཅན་ཐམས་ཅད་ལ་བདེ་བར་གཤེགས་པའི་སྙིང་པོ་འཕྲི་སྣན་མེད་པར་ཁྱབ་ཀྱང་ལོག་ཤེས་འཁྲུལ་པའི་དབང་དུ་སོང་ནས་མ་རྟོགས་ལ། ཕལ་ཆེར་གྱིས་དཀོན་
མཆོག་གསུམ་གྱིས་སྒྲ་ཡང་མི་ཐོས་ཤིང༌། མ་རིག་མུན་པའི་ཀློང་དུ་འཁྱམ། ཁ་ཅིག་གིས་ཆོས་ཅུང་ཟད་ཐོས་ཀྱང་འཇིག་རྟེན་ཆོས་བརྒྱད་དང༌། ཚིག་ཐ་སྙད་ཀྱིས་བཅིངས་ཁ་ཅིག་ཉམས་ལ་
སོགས་པའི་མཚན་མ་དང་། རང་འདོད་ཀྱི་བཅིངས་པས། འདི་ལྟར་ཕྱོགས་རིས་མེད་པའི་སྙིང་རྗེ་ཆེན་པོ་ཡང་དང་ཡང་དུ་བསྒོམ་པར་བྱའོ། །དེ་ལྟར་སྙིང་རྗེ་སྐྱེ་བའི་ཐབས་བཞི་པོ་དེ་རྣམས་གང་
རྒྱུད་ལ་སྐྱེས་པ་ལ་བསླབ་པར་བྱས་ནས་བྱང་ཆུབ་མཆོག་ཏུ་སེམས་བསྐྱེད་པར་བྱའོ། །དེ་ལྟར་སྙིང་རྗེ་མ་སྐྱེས་ནས་སྐྱོན་དཔག་མེད་བཤད་ཀྱང་། འདིར་གཉིས་སུ་བསྡུ་ལམ་གཞན་གང་ལ་འབད་
ཀྱང་སྒྲིབ་པ་ཕྱོགས་མེད་དུ་མི་འདག་ཅིང་ཚོགས་ཕྱོགས་མེད་དུ་མི་རྫོགས་སོ། །དེ་ལ་སྒྲིབ་པ་མི་འདག་པ་ཡང་རང་གིས་འཁོར་བ་མུ་མེད་པ་ནས། སེམས་ཅན་ཐམས་ཅད་ལ་བསམ་པ་ངན་པ་སྦྱོར་

།བ་གནོད་པ་བྱས་པ་ལ་གྲངས་མེད་པས། དེ་རྣམས་ལ་སྙིང་རྗེ་མེད་ན་གང་གིས་ཀྱང་མི་འདག་གོ །གཉིས་པ་ལ་ནམ་མཁའ་དང་མཉམ་པའི་སེམས་ཅན་ཐམས་ཅད་
ལ་སྙིང་རྗེ་སྐྱེས་ན་བསོད་ནམས་ཀྱང་ནམ་མཁའ་དང་མཉམ་པར་འགྱུར་རོ། །སྙིང་རྗེ་རྒྱུད་ལ་སྐྱེས་ན་སྐྱོན་ལས་བཟློག་པས་ཏེ། སྒྲིབ་པ་ཕྱོགས་མེད་དུ་འདག་ཅིང༌། ཚོགས་ཕྱོགས་མེད་དུ་
ཉུ
རྫོགས་སོ། །དེ་ཡང་ཚེ་ཐོག་མ་མེད་པ་ནས་བསམ་སྦྱོར་ངན་པས་སྒྲིབ་པ་བསགས་པ་ཡིན་པས། སྙིང་རྗེ་སྐྱེས་པས་བསམ་པ་བཟང་ཞིང་སྦྱོར་བ་ཕན་པས་མི་དགེ་བ་ཐམས་ཅད་ཟད་པར་བྱེད་
ཉེར་
དྲུག་དོ༑ །མདོར་ན་དུས་གསུམ་སངས་རྒྱས་ཐམས་ཅད་བྱང་ཆུབ་སེམས་དཔའ་ཆེན་པོ་ཐམས་ཅད་ཀྱི་ཐུགས་དགོངས་རྫོགས་པ་དང་། ནམ་མཁའ་དང་མཉམ་པའི་སེམས་ཅན་ལ་བརྩེ་བ་དང༌། ཕན་
སེམས་ཆེན་པོ་ཡོད་པའི་སྟོབས་ཀྱིས་ཚོགས་ཚད་མེད་པ་རྫོགས་པའོ། །གཞན་ཡང་མུ་ཁྱུད་འཛིན་གྱིས་འཇམ་དཔལ་བསྒྲུབ་པ་དང༌། ཐོགས་མེད་ཀྱིས་བྱམས་པ་བསྒྲུབ་པ་ལ་སོགས་པའི་གཏམ་
རྒྱུད་ལས་ཀྱང་ཤེས་པར་བྱའོ། །མདོ་ལས་ཀྱང་། འཇིག་རྟེན་ཀུན་དང་འགྲོགས་པ་རྣམས་ཀྱི་ཇི་ཙམ་ཚད། །ནམ་མཁའི་ཚད་ཀྱང་ཕྱོགས་བཅུ་ཀུན་ཏུ་ཇི་ཙམ་པར། ྋ།དེ་དག་པས་ཀྱང་བྱང་ཆུབ་

སེམས་ནི་ཚད་མེད་ཀྱིས། །དེ་ལ་སྐྱེས་བུ་སེང་གེ་ཀུན་ཀྱང་སྐྱེ་ཤི་འབྱུང༌། །ཞེས་པ་ལ་སོགས་པ་ཡོན་ཏན་དཔག་པར་མི་ནུས་སོ། །སྙིང་རྗེའི་དམ་ཚིག་ནི། བྱང་ཆུབ་སེམས་དཔའི་སྡེ་སྣོད་དང་
སྨོན་འཇུག་གི་བསླབ་བྱ་ནས་ཇི་ལྟར་བྱུང་བ་བཞིན་དུ་བྱ། །འདིར་སྡོམ་པ་ཉི་ཤུ་པ་ལས། །གཞན་རྣམས་དང་ནི་བདག་ལའང་རུང༌། །དུཿ ཁ་ཡིན་ཡང་གང་ཕན་དང༌། །ཕན་དང་བདེ་བ་རྣམས་
བྱ་དེ། །བདེ་ཡང་མི་ཕན་མི་བྱའོ། །ཞེས་པས་རང་གཞན་ཐམས་ཅད་གནས་སྐབས་སྡུག་ཀྱང་ཐར་པ་དང་ཐམས་ཅད་མཁྱེན་པའི་ལམ་དུ་གང་འགྲོ་བྱའོ། །འཕྲལ་འཇིག་རྟེན་ཆོས་བརྒྱད་ཀྱི་བདེ་
བར་འགྱུར་ཡང༌། ཕུགས་སུ་ལམ་དུ་མི་འགྲོ་བ་མི་བྱ་ཞིང༌། བྱང་ཆུབ་སེམས་དཔའ་གཞན་དག་ལ་ཡང་ཕྲག་དོག་གི་བསམ་སྦྱོར་ངན་པ་སྐད་ཅིག་ཀྱང་མི་བྱ་བར་ཕྱོགས་དུ་མའི་སྒོ་ནས་ཕན་
གྲོགས་ཆེན་པོ་འབའ་ཞིག་བྱའོ། །སྙིང་རྗེའི་བྱེད་ལས་ནི། རང་གི་བདེ་བ་གཞན་ལ་གཏོང་བར་བྱེད་ཅིང༌། གཞན་གྱི་སྡུག་བསྔལ་རང་གིས་ལེན་པར་བྱེད་པའོ། །དེ་བྱེ་བྲག་ཏུ་བྱས་ནས་རྒྱུ་བརྗེ་
བ་དང༌། འབྲས་བུ་བརྗེ་བའོ། །རྒྱུ་བརྗེ་བ་ནི། དུག་གསུམ་བརྗེ་བ་སྟེ། དེ་ལ་འདོད་པ་བརྗེ་བ་ནི་གཞན་གྱིས་རང་ལ་ཟང་ཟིང་གི་འབུལ་བ་བྱས་པ་དེ་ཁོ་ནའོ། །དེ་ཡང་གཞན་གྱི་འདོད་པ་ཕྲི་

།ནས་རང་གི་འདོད་པ་ཆེར་བཏང་བ་འདྲ་བ་གཅིག་ཡོད་པས། འདི་ལ་བྱང་ཆུབ་སེམས་ཀྱི་འཁྲུལ་འཁོར་ཅེས་པས། དེ་ལ་སྦྱིན་བདག་ལ་སོགས་པ་གཞན་གྱི་ཚོགས་༄༅།
རྫོགས་ན་བདག་ལ་བུ་ལོན་དུ་སོང་ཡང་བསླང་ངོ་སྙམ་དུ་བསམ་མོ། །ཟས་གོས་ལ་སོགས་པ་གནས་མལ་དང༌། གཞན་གྱིས་བསྙེན་བཀུར་ཕྲ་མོ་ཙམ་ལ་ཡང་གཞན་གྱི་ཚོགས་ཅི་རྫོགས་བྱེད་པ་
ལས༑ རང་འདོད་ཀྱི་ཀུན་སློང་སྐད་ཅིག་ཙམ་ཡང་མེད་པར་གྱུར་ན་དོན་གཉིས་ཕུན་སུམ་ཚོགས་པར་འགྱུར་རོ། །ཞེ་སྡང་བརྗེ་བ་ནི། ཆོས་དང་མི་མཐུན་པའི་གདུག་པ་ཅན་ཚར་གཅོད་པའི་ནུས་
པ་ཡོད་དོ། །ཚར་བཅད་ནས་ཁོའི་གདུག་པ་ཞི་བར་བྱས་ནས་རང་གི་ཞེ་སྡང་ཆེར་བཏང་ནས་ཁོའི་མེད་པ་འདྲ་བ་གཅིག་ཡོད་པའོ། །གཞན་ཡང་རང་གིས་གཞན་ལ་གཤེ་བ་དང་། འབར་བ་
དང་༑ བརྡེག་ལ་ལ་སོགས་པའི་ཅུང་ཟད་རྩུབས་པའི་ལས་ཐམས་ཅད་ལ་ཁོའི་སྒྲིབ་པ་དག་ན་རང་ལ་ཉེས་པ་བྱུང་ཡང་སླའི་སྙམ་དུ་བསམ་འཚལ། མདོར་ན་མ་ཡིས་བུ་ལ་བརྩེ་ཞིང་མི་བཟད་པའི་
༗ སྒོ་ནས་བརྡེག་པ་ལ་སོགས་པ་བྱེད་པ་བཞིན་དུ། བོ་དྷི་ས་ཏྭ་ཀྱང་བདག་གིས་ཞེ་འདོད་བཏང་ནས། སེམས་ཅན་དམུ་རྒོད་རྣམས་ལ་སྙིང་རྗེས་ཆེན་པོས་ཀུན་སློང་བྱས་སྡིག་པ་ལ་སོགས་པ་དོན་དུ་ཅི་

འགྱུར་བྱའོ། །གཏི་མུག་བརྗེ་བ་ནི། རང་གི་ཉམས་སུ་མྱོང་པའི་ཆོས་ཟབ་མོ་གཞན་ལ་བཤད་ན་རང་ལ་ཤིན་ཏུ་གནོད་ཅིང་གཟན་པ་ཡིན་ལ། འདིར་གཞན་ལ་ཕན་ན་བདག་ལ་གནོད་ཀྱང་སླའོ་
སྙམ་དུ་སེམས་སོ། །དེ་ལ་རྒྱུ་ཀུན་འབྱུང་ཉོན་མོངས་པ་བརྗེས་ནས་གཞན་གྱིས་ཤས་ཆུང་ངུ་བཏང་ཞིང༌། བདག་གི་དོན་ཆེར་བསྐྱེད་ཀྱང་རང་ལ་དེ་ལྟ་བུ་རྡུལ་ཙམ་ཡང་མ་གོས་པའི་གདེང་ཆེན་པོ་
ཁོག་ཏུ་ཆུད་པར་བྱའོ། །འབྲས་བུ་བརྗེ་བ་ནི། ཏིང་ངེ་འཛིན་གྱིས་བརྗེ་བ་དང༌། དངོས་སུ་བརྗེ་བའོ། །དང་པོ་ནི། རང་ལ་ཞེ་འདོད་ཀྱི་མཚན་མ་རྡུལ་ཙམ་ཡང་མེད་པའི་སྒོ་ནས་སྙིང་རྗེའི་
བཟློག་སྒོམ་བདེ་སྡུག་ལམ་འཁྱེར་གཉིས་པོ་གང་བདེ་ཉམས་སུ་བླང་ངོ་། །གཞན་ཡང་ཕ་རོལ་ཏུ་ཕྱིན་ནས་བཤད་པ་བཞིན་དུ་སེམས་ཅན་རེ་རེའི་དོན་དུ་ཡང་བསྐལ་པ་དཔག་ཏུ་མེད་པར་དམྱལ་བར་
འགྲོ་ནུས་ཤིང་། སྐྱོ་དུབ་མེད་པའི་གོ་ཆ་ཆེར་གྱོན་པར་བྱའོ། །གཉིས་པ་དངོས་སུ་བརྗེ་བ་ནི། གཞན་གྱི་སྡུག་བསྔལ་རང་གིས་དངོས་སུ་ལེན་ཅིང༌། བདག་གི་བདེ་བ་མངོན་སུམ་དུ་གཞན་ལ་
གཏོང་བའོ། །འདི་ལ་ལམ་དུ་མི་འགྲོ་བ་དང་ལམ་དུ་འགྲོ་བ་དང༌། རང་གི་ནུས་པ་དང་བརྟགས་ལ་ཉམས་སུ་བླང་བར་བྱའོ། །དང་པོ་ནི་ཆགས་སྡང་རང་རྒྱུད་པས་ཀུན་ནས་བླངས་

༄༅། །པའམ། ཕུགས་སུ་རང་གཞན་ལ་གནོད་པར་འགྱུར་ནའོ། །གཉིས་པ་ནི། རང་གི་བདག་འཛིན་གཏོང་ཞིང་གཞན་ལ་ཕན་སེམས་དང་སྙིང་རྗེའི་སྒོ་ནས་བརྗེ
བའོ༑ །གསུམ་པ་ནི། དང་པོ་ནུས་མི་ནུས་བརྟག་པ་དང༌། ནུས་ནས་རོ་སྙོམས་མི་སྙོམས་བརྟག་པ་དང་རོ་སྙོམས་ནས་སངས་རྒྱས་ཀྱི་ལམ་དུ་འགྲོ་མི་འགྲོ་བརྟགས་ནས། དེ་ལྟར་རོ་སྙོམས་
ཤིང་ལམ་དུ་འགྲོ་ན། སྔོན་གྱི་རྒྱལ་སྲས་བཞིན་དུ་ཚམ་ཚོམ་མེད་པར་ལག་ལེན་ལ་གདབ་པར་བྱའོ། །རེ་ཞིག་སྦྱོར་དངོས་རྗེས་གསུམ་གྱི་ལག་ལེན་ཡང་བྱའོ། །དེ་ཡང་སྦྱོར་བ་བླ་མ་དཀོན་
༈ མཆོག་ལ་མོས་གུས་ཆེན་པོ་དང༌། སེམས་ཅན་ཐམས་ཅད་ལ་སྙིང་རྗེས་ཀུན་སློང་བྱའོ། །དངོས་གཞི་ལ་དགེ་བ་གང་བྱེད་ཀྱང་ཕར་ཕྱིན་དྲུག་གམ་ཐབས་ཤེས་རབ་ཀྱི་ཞོར་ཐེགས་པར་བྱ་
ཞིང་༑ རྗེས་ལ་རྒྱ་ཆེ་བའི་སྨོན་ལམ་དང་ཟབ་པའི་བསྔོ་བས་ཟིན་པར་བྱའོ། །བྱམས་སྙིང་རྗེའི་འགམ་ནི་འདུན་པ་བཟང་པོ་འཆུག་མེད་དང་སྨོན་ལམ་བཟང་པོ་འཆུག་མེད་ཀྱི་སྤྱོད་པའོ། །དེ་ཡང་
དང་པོ་ཚད་མེད་པའི་བྱམས་སྙིང་རྗེ་ཆེན་པོ་བསྒོམས་ནས། སྙིང་ཐག་པ་རུས་པའི་གཏིང་ནས་འདི་ལྟར་བསམ་ཞིང་བདག་གི་དུས་གསུམ་གྱིས་ལུས་ངག་ཡིད་གསུམ་དང་། ལུས་ངག་ཡིད

གསུམ་གྱིས་བདེ་སྡུག་བཏང་སྙོམས་ལ་སོགས་པའི་ཕན་གནོད་དང་། དེ་རྣམས་ཐམས་ཅད་ནམ་མཁའ་དང་མཉམ་པའི་འཁོར་འདས་ཐམས་ཅད་ཀྱི་དོན་ཆེན་པོ་འབའ་ཞིག་ཏུ་འགྲོ་བར་གྱུར་ཅིག
སྙམ་དུ་ཡིད་ལ་ཡང་བསམ་ཞིང་ངག་ཏུ་སྨོན་ལམ་ཡང་དུ་གདབ་པར་བྱའོ། །གཞན་སྨོན་ལམ་བཅུ་གསུམ་མ་དང༌། སྨོན་ལམ་ལྔ་པའི་སྦྱོར་བ་ཡང་སྙིང་ཐག་པ་ནས་ཉམས་སུ་བླངས་ན་འགམ་
གཅོད་པར་འགྱུར་རོ། །བྱམས་སྙིང་རྗེའི་མཐར་ཐུག་ལ། སྤྱིར་ཆོས་ལྔ་པོ་ཐམས་ཅད་ཀྱི་མཐར་ཐུག་པ་སངས་རྒྱས་ཉག་གཅིག་པ་ཁོ་ནའོ། །འདིར་བྱམས་སྙིང་རྗེ་ལ་རང་གི་དུས་གསུམ་དུ་
གཞན་ལ་ཕན་གནོད་ལ་སོགས་པའི་འབྲེལ་ཚད་དང༌། གཞན་གྱི་དུས་གསུམ་དུ་རང་ལ་ཕན་གནོད་ལ་སོགས་པའི་འབྲེལ་ཚད་ཐམས་ཅད་རང་གཞན་ཐམས་ཅད་བླ་ན་མེད་པའི་བྱང་ཆུབ་ཆེན་པོ་
འབའ་ཞིག་ཐོབ་པའི་དོན་དུ་འགྲོ་བར་གདོན་མི་ཟ་ཞིང་ཐེ་ཚོམ་མེད་པ་ལ་སྐྱེལ་ལོ། །གཞན་ཡང་སྨོན་ལམ་ལྔ་པོའི་དོན་མངོན་དུ་གྱུར་ཙམ་ན། མཐར་ཐུག་གི་ཅེས་སོ། །བྱམས་སྙིང་རྗེའི་ཁྲིད་
རྫོགས་སོ། །བསྐལ་པར་བསགས་པའི་མུན་ནག་འཐིབས་པོའང་། །གཟའ་བྲལ་ཉི་མའི་འོད་ཀྱི་སེལ་བར་བྱེད། །ཐོག་མེད་དུས་ཀྱི་ཞེ་སྡང་ལ་སོགས་ཉོན་མོངས་ཀྱི། །མུན་ཆེན་བྱང་ཆུབ་ ྴ

༄༅། །སེམས་ཀྱིས་འཇོམས་པར་བྱེད། །ཇི་ལྟར་ལྷ་ཀླུའི་རྒྱལ་པོས་ཆར་ཕབ་ནས། །ས་ཆེན་འདི་ལ་མྱུ་གུ་ཕྱོགས་མེད་རྒྱས། བྱང་ཆུབ་སེམས་ཀྱི་ཆར་རྒྱུན་ཆེན་པོ་
ཡིས༑ །དུས་གསུམ་རྒྱལ་བའི་ཡོན་ཏན་ཕྱོགས་མེད་རྒྱས། །ཇི་ལྟར་འཁོར་ལོ་བསྒྱུར་རྒྱལ་རིན་ཆེན་བདུན། །ཕུན་སུམ་ཚོགས་པའི་རྒྱལ་སྲིད་ཐམས་ཅད་སྐྱོང་། །བྱམས་དང་སྙིང་རྗེ་མི་ཟད་
རིན་ཆེན་འདིས། །དུས་གསུམ་སངས་རྒྱས་རྒྱལ་སྲིད་ཕུན་ཚོགས་སྐྱོང་། །ས་གུང་རྩི་ཡིས་བསྐལ་པར་བསྒྲོད་པ་བས། །འདབ་ཆགས་མཁའ་ལྡིང་ཆེན་པོའི་སྐད་ཅིག་མྱུར། །རང་གི་དོན་ལ་
༴ བསྐལ་མང་འབད་པ་བས། །བློ་ཆེན་བསམ་བཟང་སྐད་ཅིག་ཆར་མི་ཕོད། །ཇི་ལྟར་དབང་གི་རྒྱལ་པོ་རིན་ཆེན་གྱིས། །དབུལ་བ་སེལ་ཞིང་དགོས་པ་ཐམས་ཅད་བསྒྲུབ། །བྱང་ཆུབ་སེམས་
མཆོག་འབྲེལ་མེད་ཡིད་བཞིན་གྱིས། །བདག་གཞན་དོན་གཉིས་ཕུན་སུམ་འགྲུབ་པར་འགྱུར། །དགེ་བ་གཞན་ཀུན་ཆུ་ཤིང་སྙིང་པོ་བཞིན། །འབྲས་བུ་འབྱིན་ནས་ཟད་པར་འགྱུར་བ་ཉིད།
༈ བྱང་ཆུབ་སེམས་ཀྱི་ལྗོན་ཤིང་རྟག་པར་ཡང༌། །འབྲས་བུ་འབྱིན་ནས་མི་ཟད་འཕེལ་བར་འགྱུར། །རང་གཞན་སྣང་སྲིད་འཁོར་འདས་ཐམས་ཅད་ཀྱི། །དཔལ་དུ་གྱུར་པའི་བྱམས་དང་སྙིང་རྗེ

ལ༑ །བྱང་ཆུབ་སེམས་མཆོག་རྟག་ཏུ་སྦྱང་བར་ཞུ། །བྱང་ཆུབ་སེམས་ལ་རྟག་ཏུ་སྦྱང་བར་ཞུ། །རང་གཞན་བྱང་ཆུབ་སེམས་ལ་འགོད་པར་ཞུ། །དགེ་བ་འདི་སོགས་མ་ལུས་ཐམས་ཅད་
ཀྱིས༑ །བདག་གཞན་ཀུན་གྱི་བྱང་ཆུབ་སེམས་འབྱོངས་ནས། །མཁའ་དང་མཉམ་པའི་སེམས་ཅན་མ་ལུས་ཀུན། །བླ་མེད་བྱང་ཆུབ་མཆོག་ལ་འགོད་པར་ཤོག །མདོ་ཁམས་སུ་སྐ་འཁྲུངས་
པའི་དགེ་བའི་བཤེས་གཉེན་དབོན་སྒོམ་པས་ཞུས་ནས་དཔལ་དབུ་རིར་ལྡོམ་བུ་བ་ལོ་རས་ཀྱིས་སྨར་ཁྲིད་ཡི་གེར་བཀོད་ནས་སྤྲིངས་པའོ། །ཁྲིད་མ་ཐོབ་པ་ལ་དཔེ་མི་བསྟན་པར་ཞུ།
ན་མོ་གུ་རུ། གོང་གི་ཆོས་དེ་རྣམས་ཉམས་སུ་བླངས་པས་ཕྱག་རྒྱ་ཆེན་པོ་རྟོགས་པའི་ཡེ་ཤེས་རྒྱས་པར་འགྱུར་བས་དང་པོ་རྟོགས་པའི་ངོས་འཛིན་ནི། སྤྱིར་རྟོགས་བྱ་དཔག་མེད་ཅིག་ཡོད་ཀྱང་
འདིར་སེམས་ཉིད་ཁོ་ན་རྟོགས་འཚལ། དེ་ལ་སེམས་དང་སེམས་ལ་བྱུང་བ་ཞེས་དང་སེམས་ཀྱི་ངོ་བོ་དང་རྣམ་པ་ཞེས་གསུངས་པ་ཁོ་ན་བཞིན་དུའང་ཡིན་ལ་འདིར་ཅུང་ཟད་ཕྱེ་ན་སེམས་ཀྱི་རང་
བཞིན་རྟོགས་པ་དང་སེམས་ཙམ་རྟོགས་པ་དང་། སེམས་བྱུང་རྟོགས་པ་དང༌། དེ་ཐམས་ཅད་དབྱེར་མེད་དུ་རྟོགས་པ་དང་བཞི་ལས་སེམས་ཀྱི་རང་བཞིན་ཡོད་མེད་ལ་སོགས་པའི་བློ་ལས་འདས་་

།པས་བསམ་བརྗོད་དང་བྲལ་བར་རྟོགས་པའོ། །སེམས་ཙམ་པ་ནི་གསལ་ཙམ་རིག་ཙམ་འདི་ལ་མ་འགགས་པས་དོན་དམ་དུ་ཡང་རྒྱུ་འབྲས་ཀྱི་མི་བསླུ་བར་རྟོགས་
།སེམས་བྱུང་ནི་ས་བཅུའི་ཤེས་བྱ་ཕྲ་མོ་ཙམ་ནས་དམྱལ་བ་ལ་སོགས་པ་རིགས་དྲུག་གི་སྣོད་བཅུད་དང་དཀར་ནག་གི་བསྡུས་པའམ་རྟོགས་པ་ཕྲ་རག་ཐམས་ཅད་སེམས་བྱུང་དུ་མ་གྱུར་པ་མེད་
པར་རྟོགས་འཚལ་དེ་རྣམས་ཐམས་ཅད་དབྱེར་མེད་དུ་རྟོགས་པ་ཁོ་ནའོ། །ཟུང་འཇུག་ཕྱག་རྒྱ་ཆེན་པོ་དངོས་ཀྱི་རྟོགས་པ་ཕུན་སུམ་ཚོགས་པའོ། །དེ་ཡང་རང་བཞིན་བློ་འདས་ཀྱི་ངང་ནས་སེམས་
དང་སེམས་བྱུང་ལ་སོགས་པ་འཁོར་འདས་ཀྱི་བསྡུས་པའི་ཆོས་ཐམས་ཅད་དེ་དང་དེ་ལས་བྱུང་བ་དང༌། ཆུ་དང་རླབས་བཞིན་དུ་བདག་ཉིད་གཅིག་པར་རྟོགས་པ་དང་དཔེར་ན་རྒྱ་མཚོའི་ནང་ནས་
གཟའ་སྐར་དང་ཆུ་གཉིས་དབྱེར་མེད་དམ་མི་ཕྱེད་པ་དང༌། ནམ་མཁའ་དང་སྟོང་པ་དབྱེར་མི་ཕྱེད་པ་བཞིན་དུ། ཐེ་ཚོམ་མེད་པར་རྟོགས་ཅིང་ལྟ་སྒོམ་སྤྱོད་པའི་གདེང་ཐོབ་པའོ། །དང་པོ་ནི་དབུ་
མ་དང་མཐུན། གཉིས་པ་སེམས་ཙམ་དང་མཐུན། གསུམ་པ་སེམས་བྱུང་རགས་པ་ཙམ་ཐེག་དམན་དང་མཐུན་ལ། བཞི་པ་དབྱེར་མེད་དམ་སྔགས་དང་མཐུན་ནོ་སྙམ་སེམས་སོ། །སྔགས་ཀྱི་

སྨིན་གྲོལ་ནི། རྟེན་འབྲེལ་གྱིས་རྗེས་ཐོབ་ཕྲ་མོ་ཡོད་རིང་ལ། ཕུང་པོ་ཁམས་སྐྱེ་མཆེད་སྣོད་བཅུད་ལ་སོགས་པ་ཐམས་ཅད་སྒྱ་མ་ལྟ་བུའི་ལྷར་རྟོགས་པའོ། །དེ་ལྟ་བུའི་རྟོགས་པ་རྒྱུད་ལ་སྐྱེ་བའི
ཐབས་ནི་ཕྱག་རྒྱ་ཆེན་པོ་འཆི་ཐུབ་ནས་བྱུང་བ་བཞིན་དུ་ཉམས་སུ་ལེན་པར་བྱའོ། །རྟོགས་པ་རྒྱུད་ལ་མ་སྐྱེས་ན་ཐུན་མོང་གི་ཡོན་ཏན་ཅི་སྐྱེས་ཀྱང་མི་ཕན་ཏེ་འདུས་བྱས་བསླུ་བའི་ཆོས་ཅན་ལ་བློ་ལྟོས
མེད་པར་རིག་པར་བྱའོ། །ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི། །མིག་བུ་མེད་པའི་བྱང་ཆུབ་རེག་པར་ནུས་མ་ཡིན། །ཅེས་སོ། །རྟོགས་པ་རྒྱུད་ལ་སྐྱེས་པའི་ཡོན་ཏན་ཚད་མེད་ཅིང་
མཐའ་མེད་དོ། །མཆོག་ཐུན་མོང་ཕྱོགས་མེད་དུ་ཐོབ་བོ། །གང་ཚེ་ཤེས་རབ་ཀྱིས་ནི་ཡོངས་སུ་ཟིན་འགྱུར་ཅིང༌། །དེ་ཚེ་མིག་རྙེད་གྱུར་ཅིང་དེ་ཡིས་མིང་ཐོབ་བོ། །ཞེས་སོ། སངས་རྒྱས་
སྲས་དང་ཉན་ཐོས་རང་རྒྱལ་ལྷ་རྣམས་དང༌། །འགྲོབ་ཀུན་གྱི་བདེ་སྐྱིད་ཆོས་རྣམས་ཇི་སྙེད་པ། །དེ་དག་ཐམས་ཅད་ཤེས་རབ་ཕ་རོལ་ཕྱིན་པ་མཆོག་ལས་བྱུང༌། །ཞེས་སོ། །དམ་ཚིག་ནི་
ཆགས་སྡང་རྨོངས་གསུམ་མི་བསྒོམ་པར། རྟོགས་པ་འབའ་ཞིག་སྐྱོང་མཁན་མེད་པའི་ངང་ནས་སྐྱོང་ལ་སྣང་སྲིད་འཁོར་འདས་ཀྱི་མཐོ་དམན་ཐམས་ཅད་ལ་རེ་དོགས་དང་སྡུག་བསྔལ་མི་བྱེད་

།པའོ། །བྱེད་ལས་ནི་རོ་སྙོམས་ཀྱི་སྤྱོད་པ་འབའ་ཞིག་བྱེད་པའོ། །དེ་ཡང་ཆོས་བརྒྱད་ལ་སོགས་པའི་རེ་དོགས་ཐམས་ཅད་ལ་བཟློག་སྒོམ་ཁོ་ན་བྱེད་ཅིང་རོ་སྙོམས་
གདེང་དུ་གྱུར་པར་བྱའོ། །འགམ་གཅོད་ནི། བོད་ཀྱི་དྲག་སྔགས་གསུམ་པོ་འདིས་རེ་དོགས་དང་དགག་བསྒྲུབ་ཐམས་ཅད་གཉིས་མེད་དུ་བཟླ་བར་བྱེད་པའི་ཆོས་སོ། །མཐར་ཐུག་ནི་རང་གཞན་
སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཕྱག་རྒྱ་ཆེན་པོར་མ་གྱུར་པ་གང་ཡང་མེད་པ་དང་གྱུར་པ་གང་ཡང་མེད་པ་གཉིས་དབྱེར་མེད་དུ་འགལ་སྡུམ་པ་ནི། མཐར་ཐུག་གོ །དང་
པོ་བསམ་བསྒོམ་བག་ཙམ་བྱས་ནས་དེ་ནས་ངོས་འཛིན་དུ་ངོ་སྤྲོད་པའོ། །དེ་ལྟར་ཆོས་ལྔ་པོ་ལ་བརྒྱད་བརྒྱད་དུ་བྱས་པའི། ངོས་འཛིན་དང་སྐྱོན་ཡོན་མཐར་ཐུག་བཞི་པོ་ཤེས་བྱའི་ཆོས་སོ།
ལ་སྐྱེ་ཐབས། དམ་ཚིག་གི་བྱེད་ལས། འགམ་གཅོད་བཞི་པོ་ཉམས་སུ་བླང་བྱའི་ཆོས་སོ། །སྤྱིར་ཆོས་ཐམས་ཅད་ཤེས་པར་བྱེད་འཚལ། ཉམས་སུ་ཡང་ལེན་འཚལ། ཅེས་
།གུ་རུ་རཏྣ་ན་མོ། ཐུབ་ཆེན་དཔའ་བ་རྒྱལ་བ་སྲས་བཅས་ཀྱིས། །གདུལ་བྱའི་སྣང་ངོར་སྦྱང་གཞི་སྦྱོང་བྱེད་ཀྱི། །ཆོས་ཕུང་དཔག་ཏུ་མེད་པ་གསུངས་པ་རྣམས།

འབྱུང་ཆོས་ལྔ་དྲིལ་ནས་ཉམས་སུ་བླངས། །ཞེན་ལོག་མོས་གུས་རྟེན་འབྲེལ་བྱམས་སྙིང་རྗེ། །རྟོགས་དང་ལྔ་པོ་ལ་ཡང་རེ་རེ་བརྒྱད། ངོས་འཛིན་ཐབས་དང་སྐྱོན་ཡོན་དམ་ཚིག་དང༌། །བྱེད་
ལས་འགམ་གཅོད་མཐར་ཐུག་རྣམ་བརྒྱད་དོ། །ཆོས་ཅན་འཁོར་བའི་གཡང་ས་ཆེན་པོ་ནས། །ཆོས་ཉིད་ཐར་པའི་གནས་སུ་བཟློག་པ་ལ། །ཚོགས་དང་དཀའ་བའི་ལས་ལ་མི་བལྟ་ན། །
མཁས་པ་ཞེན་ལོག་ཡིན་ཅེས་རིག་པར་བྱའོ། །མི་རྟག་དུཿ ཁ་སྟོང་པ་བདག་མེད་རྣམས། །ཁ་ཙམ་ཚིག་ཙམ་ཤེས་ལ་མི་བཞག་པར། །སྙིང་གི་དཀྱིལ་ནས་ཉམས་སུ་བླངས་གྱུར་ན། ཐེ་ཚོམ་
མེད་པར་ཞེན་ལོག་ཐབས་སུ་འགྱུར། །འཇིག་རྟེན་ཆོས་བརྒྱད་ཉོན་མོངས་དུག་ལྔ་དང༌། རྨོངས་པས་ཞེན་པ་ལོག་པར་མ་གྱུར་ན། །ལུས་ངག་ཡིད་ཀྱི་འབད་རྩོལ་ཅི་བྱས་ཀྱང༌། །གནས་
སྐབས་མཐར་ཐུག་ངེས་འབྱུང་ཡོན་ཏན་མེད། །བསླུ་བའི་ཆོས་ཀྱི་སུན་ཞིངམ་ཞེན་ན། །ཆུའི་པད་མ་བྱིས་པའི་ཆོས་བྲལ་ནས། །ངེས་པར་འབྱུང་བའི་ཡོན་ཏན་དྲི་མེད་ཀྱིས། །གནས་སྐབས་
མཐར་ཐུག་ཕུན་སུམ་ཚོགས་པར་འགྱུར། །ཕྱི་ནང་ཞེན་ཡུལ་ཕྲ་མོ་ཅི་ལ་ཡང༌། །ཞེན པ་མེད་པར་དམ་ཚིག་བསྲུང་བར་བྱ། །ཟས་ནོར་རྒྱལ་སྲིད་ལུས་སྲོག་ཐམས་ཅད་ལ། །མ་ཆགས་གཏོང་

།བ་གསུམ་གྱི་ལག་ལེན་བྱ།།འཇིག་རྟེན་ཐམས་ཅད་བློ་ཡིས་གཏོང་བ་དང༌། །མཎྜལ་བཞི་རྫོགས་འབུལ་བས་འགམ་ཡང་གཅད། །རང་གཞན་སྣང་སྲིད་འཁོར་༄༅།
འདས་ཐམས་ཅད་ལ། །མ་ཆགས་མ་དམིགས་མཐར་ཐུག་མཆོག་ཏུ་འགྱུར། །འཁོར་བའི་འཇིགས་པ་ཆེ་ལས་སྐྱོབ་འདོད་ཅིང༌། །སངས་རྒྱས་ཡོན་ཏན་མ་ལུས་ཐོབ་བྱེད་པའི། །དུས་གསུམ་
སངས་རྒྱས་ངོ་བོ་བླ་མ་ལ། །རྟག་ཏུ་ངུ་བཞིན་མོས་གུས་མཁས་པར་རིག །དང་པོ་འདོད་དང་ཡིད་ཆེས་གསུམ་པོ་ཡང་། །ངོ་མཚར་ཆེ་དང་གསོལ་བ་འགམ་གཅོད་རྣམས། །རུས་པའི་གཏིང་
ནས་ཉམས་སུ་བླངས་གྱུར་ན། །གདོན་མི་ཟ་བར་མོས་ཆེན་སྐྱེ་བར་འགྱུར། །རང་སྟོབས་མོས་གུས་རྒྱུད་ལ་མ་སྐྱེས་སྐྱོན། །གོང་མའི་བྱིན་རླབས་མི་འཇུག་གཞན་དོན་མེད། །ཚད་མེད་མོས་
གུས་རྒྱུད་ལ་སྐྱེས་གྱུར་ན། །བྱིན་རླབས་ཡོན་ཏན་རྫོགས་ཤིང་གཞན་དོན་འབྱུང་། །དམ་ཚིག་བླ་མ་དགྱེས་པ་གང་ཡིན་བྱ། །མི་དགྱེས་བྱེད་ཀུན་སྤོང་བ་ལྔ་བཅུ་བཞིན། །སྐྱིད་སྡུག་ལ་སོགས་
ལུས་སྲོག་མི་བལྟ་བར། །ཞབས་ཏོག་གསུམ་ལ་འབད་པ་བྱེད་ལས་ཡིན། །དུས་གསུམ་དུས་མེད་ཟབ་དང་རྒྱ་ཆེ་བའི། །འཆུག་པ་མེད་པའི་འགམ་གཅོད་མཁྱེན་པར་མཛོད། རང་གཞན་སྣང་

སྲིད་འཁོར་འདས་ཐམས་ཅད་ཀུན། །གུ་རུའི་རྣམ་འཕྲུལ་ཡིན་པ་མཐར་ཐུག་གོ །རྟེན་ཅིང་འབྲེལ་འབྱུང་གཞི་ལམ་འབྲས་བུ་གསུམ། ཆོས་ཉིད་ངང་ནས་དཀར་ནག་རྒྱུ་རྐྱེན་གྱིས། །པི་ཝང་སྒྲ
བཞིན་རྟག་ཆད་སྐྱོན་སོགས་བྲལ། །འཁོར་འདས་ཐམས་ཅད་རང་སེམས་རྟེན་འབྲེལ་ཡིན། །དགེ་སྡིག་གཉིས་ལ་འདོར་ལེན་བྱེད་པ་དང༌། །བསྒོམ་ཐབས་གཉིས་ལ་ཡེངས་པ་མེད་པར་བྱ།
ཟུང་འཇུག་གསུམ་ལྡན་ཉམས་སུ་ལེན་གྱུར་ན། །མཁྱེན་པ་གཉིས་ལྡན་ཕུན་སུམ་ཚོགས་པར་འགྱུར། །རྟེན་འབྲེལ་མ་ཤར་དམུས་ལོང་ལམ་བགྲོད་འདྲ། །རྟེན་འབྲེལ་ཤར་བ་མིག་ལྡན་ལམ་
མཆོག་བསྒྲོད། །ལུས་ངག་ཡིད་གསུམ་བག་མེད་སྤངས་ནས་ནི། །རྟག་ཏུ་བག་དང་ལྡན་པ་དམ་ཚིག་གོ །བྱེད་ལས་ངེས་པ་ཅན་ལ་ལག་ལེན་གསུམ། །མཁས་པས་སྤེལ་སྦྱང་ལ་ཡང་བསླབ་
པར་བྱ། །འགམ་གཅོད་བཞི་སྒྲོམས་འཆུག་མེད་ཉམས་བླངས་ན། །གོལ་ས་མེད་པའི་རྟེན་འབྲེལ་ཤིན་ཏུ་འགྲིག །དུས་གསུམ་དགེ་དང་མི་དགེ་ལུང་མ་བསྟན། །དགེ་བའི་མཆོག་ཏུ་སྦྱར་
ཤེས་མཐར་ཐུག་ཡིན། །བྱམས་དང་སྙིང་རྗེ་ཁྱུང་གཤོག་ཆེན་པོ་ཡིས། །རང་གཞན་སྣང་སྲིད་འཁོར་འདས་ཐམས་ཅད་ཀུན། །ཡིད་འོང་དྲིན་ཆེན་ཤེས་དང་དག་སྣང་ཆེ། །བྱམས་ཆེན་ངོས་

༄༅། །འཛིན་ཡིན་པར་ཤེས་པར་བྱ། །དབང་པོ་ཐ་འབྲིང་རབ་གསུམ་འཁྲིད་ལུགས་དང༌། ནན་ཆགས་ཆེན་པོས་ཉམས་སུ་བླངས་གྱུར་ན། །ཞེ་སྡང་ཐ་བ་མ་ལུས་ཐུལ་
གྱུར་ནས། །བྱམས་ཆེན་རྒྱུད་ལ་སྐྱེ་བར་གདོན་མི་ཟ། །དེ་ལྟར་བྱམས་པ་རྒྱུད་ལ་མ་སྐྱེས་ན། །གནས་སྐབས་མཐར་ཐུག་རང་གཞན་དགྲ་རུ་འཆར། བྱམས་པ་རྒྱུད་ལ་སྐྱེས་པ་གྱུར་ན་ནི།
གནས་སྐབས་མཐར་ཐུག་རང་གཞན་དཔལ་དུ་འཆར། །དམ་ཚིག་རང་གི་ལུས་ངག་ཡིད་གསུམ་གྱིས། །ཐམས་ཅད་གང་ཁུར་དག་སྣང་ཆེ་བར་བརྗོད། །དངོས་དང་བརྒྱུད་པ་ཀུན་གྱིས་ཚུལ་
གྱིས་སུ། །ཀུན་ལ་ཕན་ཆེར་འདོགས་པ་བྱེད་ལས་སོ། །སྙིང་རྗེ་ལ་ཡང་ཞེ་འདོད་མེད་གྱུར་ལས། །རང་གཞན་བདེ་སྡུག་བརྗེ་བ་ཕོད་གྱུར་ཅིང༌། །རྟག་ཏུ་སྐྱོ་དུབ་མེད་པའི་བརྩེ་སེམས་ལ།
ཕྱོགས་རིས་མེད་པའི་སྙིང་རྗེ་ངོས་འཛིན་ཡིན། །རྒྱུད་ལ་སྐྱེ་ཐབས་ཁྲིད་ལུགས་བཞི་སོགས་བགྱིས། །མ་རྟོགས་སེམས་ཅན་འཁྲུལ་ཡུན་རིང་བ་ལ། །བཟོད་རླག་མེད་པའི་སྙིང་རྗེ་བསྒོམ་བྱས་
ནས༑ །བྱང་ཆུབ་སེམས་མཆོག་རིན་ཆེན་བསྐྱེད་པར་བྱ། །སྙིང་རྗེ་མ་སྐྱེས་སྐྱོན་ལ་དཔག་མེད་དེས། །སྒྲིབ་པ་མི་འདག་ཚོགས་གཉིས་མི་རྫོགས་སོ། །སྙིང་རྗེས་སྐྱེས་པའི་ཡོན་ཏན་བསམ་མི་

ཁྱབ༑ །ཕྱོགས་མེད་སྒྲིབ་པ་འདག་ཅིང་ཚོགས་ཆེན་རྫོགས། །དམ་ཚིག་རང་གཞན་ཀུན་ལ་མཁས་པ་ཡིས། །འཕྲལ་ལ་སྡུག་ཀྱང་ཕུགས་སུ་གང་ཕན་བྱ། །འཕྲལ་ཕན་ཕུགས་སུ་གནོད་པ་མི་
བྱ་ཞིང༌། །སྨོན་འཇུག་གཉིས་ཀྱིས་བསླབ་པ་ཀུན་ལ་བསླབ། །བདེ་སྡུག་བརྗེ་བར་བྱེད་པ་ལག་ལེན་ཡིན། །ཏིང་ངེ་འཛིན་དང་དངོས་སུ་བརྗེ་བ་རྣམས། །སྦྱང་གཞི་སྦྱོང་བྱེད་ཁྲིད་ཀྱི་སྐབས་
བཞིན་དུ། །ཐེ་ཚོམ་མི་འཚལ་ཉམས་སུ་བླང་བར་ཞུ། །བྱམས་དང་སྙིང་རྗེའི་འགམ་གཅོད་འདི་ལྟ་སྟེ། །ཚད་མེད་བྱང་སེམས་རྒྱུད་ལ་སྐྱེད་བྱས་ནས། །འདུན་པ་བཟང་པོ་འཆུག་པ་མེད་པ་
ཡིས༑ །དུས་གསུམ་གནད་ཀྱི་སྨོན་ལམ་ཤིན་ཏུ་གཅེས། །རང་མ་དུས་གསུམ་དཀར་ནག་འབྲེལ་གྱུར་རྣམས། །གདོན་མི་ཟ་བར་བྱང་ཆུབ་ཐོབ་གྱུར་ཅིག །སྨོན་ལམ་བཅུ་གསུམ་ལྔ་པོའི་དོན་
ཆེན་ནི། །ཇི་ལྟར་མངོན་གྱུར་བྱམས་སྙིང་མཐར་ཐུག་ཡིན། །རྟོགས་པའི་ངོས་འཛིན་རང་སེམས་རིག་པ་ཡིན། །སེམས་ཀྱི་རང་བཞིན་སེམས་ཙམ་སེམས་བྱུང་གསུམ། །བྱེ་བྲག་ཕྱེད་ཅིང་
གཅིག་ཏུ་རྟོགས་གྱུར་ན། །རང་གཞན་སྣང་སྲིད་འཁོར་འདས་ཐམས་ཅད་རྟོགས། །རྒྱུད་ལ་སྐྱེ་ཐབས་སྔོན་འགྲོ་ལ་སོགས་པའི། །སྨིན་གྲོལ་བསྐྱེད་རྫོགས་ལ་སོགས་གནད་ཆེན་དང་། །ཀུན་༅

།གྱིས་ནང་ནས་བླ་མའི་བྱིན་རླབས་ཀྱིས། །རང་སེམས་ཕྱག་རྒྱ་ཆེན་པོར་རྟོགས་པར་བྱ། །མ་རྟོགས་འཁྲུལ་པ་རི་དྭགས་རྒྱར་ཚུད་འདྲ། །ཤེས་རབ་མེད་པའི་མིག་༄༅། 1/1/01
མེད་ཕར་ཕྱིན་གྱིས། །དམིག་བུ་མེད་པས་བྱང་ཆུབ་རེག་མི་ནུས། །རྟོགས་པར་གྱུར་ན་ཐམས་ཅད་དེ་ཡིན་གྱིས། །ཤེས་རབ་ལྡན་པ་མཁའ་ལ་བྱ་བཞིན་རྒྱུ། །ཡེ་ཤེས་སྤྱན་དེས་དེ་ཡི་མིང་ཐོབ་
འགྱུར༑ །རྟོགས་པའི་དམ་ཚིག་སྣང་སྲིད་འཁོར་འདས་ལ། །ཉམ་ང་བག་ཚ་རེ་དོགས་མི་བྱ་བར། །དུག་ལྔ་མི་བསྒོམ་རྟག་ཏུ་གློད་པ་གཅེས། །བསྒོམ་དུ་མེད་ལ་ཡེངས་པ་མེད་པར་བྱ། །
བྱེད་ལས་འཇིག་རྟེན་ཆོས་བརྒྱད་ལ་སོགས་པ། །བཟློག་པའི་བསྒོམ་པས་རོ་སྙོམས་འབའ་ཞིག་བྱ། རེ་དོགས་དགག་བསྒྲབ་ཐེ་ཚོམ་གཉིས་འཛིན་ལ། །དྲག་སྔགས་གསུམ་གྱིས་རེ་དོགས་
འགམ་གཅོད་བྱ། །རང་གཞན་སྣང་སྲིད་འཁོར་འདས་ཐམས་ཅད་ཀུན། །རྟོགས་ནས་ཕྱག་ཆེན་མ་གྱུར་གང་ཡང་མེད། །གྱུར་པ་མེད་པ་གཉིས་པོ་འགལ་འདུམས་ན། །ཆོས་སྐུ་རྟོགས་པའི་
༈ མཆོག་གྱུར་ཡིན་རིག་བྱ། །ངེས་པར་འབྱུང་བ་དམ་ཆོས་ལྔ་པོ་རྣམས། །ཀུན་གྱི་མཐར་ཐུག་སངས་རྒྱས་སྐུ་གསུམ་ཡིན། །གཅིག་ལ་མ་འདྲེས་སོ་སོར་བསྟན་པ་ཡང་། །སོ་སོ་རང་གི་མཚན་

ཉིད་འཛིན་པ་ཙམ། ཆ་ལག་ཚང་བའི་དམ་ཆོས་ཨེ་མ་ཧོ། །གོལ་ས་མེད་པའི་དམ་ཆོས་ཨེ་མ་ཧོ། །བླ་མ་རྒྱལ་བའི་དམ་ཆོས་ཨེ་མ་ཧོ། །རྒྱལ་བུ་དོན་གྲུབ་འཁོར་ལོ་བསྒྱར་རྒྱལ་གྱིས།
རྒྱལ་སྲིད་སྤངས་ནས་མངོན་པར་བྱུང་བ་ལྟར། །རང་ཅག་རྣམས་ཀྱང་འཇིག་རྟེན་བློས་བཏང་ནས། །གཏན་དོན་ཆེན་པོ་ཚེ་འདིར་བསྒྲུབ་པར་བྱ། །ཇི་ལྟར་རྟག་ཏུ་ངུ་དང་ནོར་བཟང་གི །མི་ཕྱེད་
བླ་མ་དཀོན་མཆོག་མོས་པ་ལྟར། །རང་ཅག་རྣམས་ཀྱང་དུས་གསུམ་སངས་རྒྱས་ཀྱི། །ངོ་བོར་གྱུར་པའི་བླ་མ་བསྒྲུབ་པར་བྱ། །ཐུབ་ཆེན་དཔའ་བོས་རྟེན་ཅིང་འབྲེལ་འབྱུང་གིས། ། སྒྲིབ་
གཉིས་རྫོགས་ནས་མཁྱེན་གཉིས་རྫོགས་པ་ལྟར། །རང་ཅག་རྣམས་ཀྱང་རྒྱུ་རྐྱེན་རྟེན་འབྲེལ་ལ། །མི་དགེ་སྤོང་ཞིང་དགེ་ཆེན་བསྒྲུབ་པར་བྱ། །ཇི་ལྟར་འཕགས་པ་ཐུགས་རྗེ་ཆེན་པོ་ཡིས།
མཁའ་མཉམ་སེམས་ཅན་དོན་ཆེན་མཛད་པ་ལྟར། །རང་ཅག་རྣམས་ཀྱང་འཁོར་བ་མ་སྟོངས་པར། །སེམས་ཅན་དོན་ལ་སྐྱོ་དུབ་མེད་པར་བྱ། །དུས་གསུམ་སངས་རྒྱས་སྲས་བཅས་ཐམས་ཅད་
ཀྱིས༑ །རང་སེམས་རྟོགས་ནས་མངོན་པར་སངས་རྒྱས་ལྟར། །རང་ཅག་རྣམས་ཀྱང་སྣང་སྲིད་འཁོར་འདས་ཀྱིས། །ཆོས་ཀྱི་རྩ་བ་རང་སེམས་རྟོགས་པར་བྱ། །བཅོམ་ལྡན་འདས་ཀྱི་བསྟན་

།པ་རིན་ཆེན་ལ། །མ་དག་སྐྱོན་གྱུར་རྡུལ་ཙམ་མི་བདོག་ཀྱང༌། །སྙིགས་མའི་སེམས་ཅན་འཁྲུལ་པའི་བློ་ངོ་ལ། །འགལ་རྐྱེན་མང་ཞིང་འཇིགས་པ་ཆེ་དུས་༄༅།
འདིར༑ །སྡིག་ཏོ་ངན་པ་རྣམས་ཀྱི་དབང་དུ་མི་བཏང་བར། །ཡང་དག་དགེ་བའི་བཤེས་ཀྱི་རྗེས་སུ་ཞུགས་པར་བྱ། །བློ་ངན་འདོད་ཞེན་ཅན་གྱི་དབང་དུ་མ་སོང་བར། །སྐྱེས་མཆོག་ཞེན་མེད་
རྣམས་ཀྱི་རྗེས་སུ་ཞུགས་པར་བྱ། །རྨུ་རྒོད་ལོག་ལྟ་ཅན་གྱིས་དབང་དུ་མ་སོང་བར། །དད་ལྡན་འཕགས་པ་རྣམས་ཀྱི་རྗེས་སུ་ཞུགས་པར་བྱ། །རྨོངས་ཆེན་མུ་ཅོར་རྣམས་ཀྱི་དབང་དུ་མ་སོང་
བར༑ །མཁྱེན་གཉིས་ཐུབ་པ་ཆེན་པོའི་རྗེས་སུ་ཞུགས་པར་བྱ། །རང་འདོད་བློ་དམན་རྣམས་ཀྱི་དབང་དུ་མ་སོང་བར། །བློ་ཆེན་སེམས་དཔའ་ཆེན་པོའི་རྗེས་སུ་ཞུགས་པར་བྱ། །གཟུང་འཛིན
རེ་དོགས་ཅན་གྱི་དབང་དུ་མ་ཤོར་བར། །ཆོས་སྐུ་མཉམ་ཡངས་ཆེ་དང་གཉིས་སུ་མེད་པར་བྱ། །འདུས་བྱས་སྙིང་པོ་མེད་པའི་ཆོས་རྣམས་ལ། །འདོད་ཞེན་མཚན་མ་མེད་པའི་མི་རེ་བདེ།
མཚན་ལྡན་བླ་མ་ཆོས་ཀྱི་སྐུ་ཅན་དང༌། །རང་སེམས་གཉིས་སུ་མེད་པའི་མི་རེ་བདེ། །རྒྱུ་རྐྱེན་རྟེན་ཅིང་འབྲེལ་འབྱུང་ཐམས་ཅད་ཀྱང༌། །མཐའ་བྲལ་སེམས་ལ་སྒྲིག་པའི་མི་རེ་བདེ། །དམིགས་

མེད་བྱམས་དང་སྙིང་རྗེ་བྱང་སེམས་ཀྱིས། །གཞན་དོན་ལྷུན་གྱིས་གྲུབ་པའི་མི་རེ་བདེ། །རང་གཞན་སྣང་སྲིད་འཁོར་འདས་ཐམས་ཅད་ཀུན། །མཉམ་ཡངས་ཡེ་དག་རྟོགས་པའི་མི་རེ་བདེ།
ཆོས་ཀྱི་སྒོ་མོ་དཔག་མེད་གསུངས་ལགས་ཀྱང༌། །བརྗོད་བྱ་གཅིག་ཏུ་རྟོགས་པའི་མི་རེ་བདེ། །ཆོས་རྗེ་བླ་མའི་བཀའ་དྲིན་ཆེན་པོ་ཡིས། །ཇི་ལྟར་བྱས་ཀྱང་བདེ་བའི་མཆོག་ཏུ་གྱུར། །དགེ་བ་
འདི་ཡང་གཞན་གྱུར་ཐམས་ཅད་ཀྱིས། །མཁའ་དང་མཉམ་པའི་བདག་གཞན་ཐམས་ཅད་རྣམས། །མ་ནོར་ལམ་མཆོག་ལྔ་ལ་ཞུགས་གྱུར་ནས། །ཟག་མེད་བདེ་ཆེན་ཆོས་སྐུ་ཐོབ་པར
ཤོག །།སྦྲི། གཞུ་རྣམ་བར་གྱིས་ལུང་སྟོངས། རག་ཤ་སྲིན་པོའི་སྒང་ལམ། རྒྱ་བོད་ཧོར་གསུམ་གྱིས་འགྲིམས་ས། དཔལ་ལྡན་དབུ་རིའི་དགོན་པར་མདོ་ཁམས་སུ་སྐུ་འཁྲུངས་པའི་
ཡོངས་ཀྱི་དགེ་བའི་བཤེས་གཉེན་དཔོན་སྒོམ་བསོད་ནམས་ཤེས་རབ་ལ་སོགས་པས་བསྐུལ་བའི་ངོར་སྡོམ་བུའི་རྣལ་འབྱོར་ལོ་རས་པས་ཆོས་ལྔའི་ཡི་གེ་ཅུང་ཟད་བཀོད་པའོ། །སྠཿ། ཁྲིད་ཚུལ་
བཞིན་དུ་མ་བྱས་པ་ལ་དཔེ་མི་བསྟན་པར་ཞུ།། །།

༄༅། །རྗེ་ལོ་རས་ཀྱིས་མཛད་པའི་ཐུན་བཞིའི་ཉམས་ལེན་བཞུགས་སོ།།

༄༅། །ན་མོ་རཏྣ་བུདྡྷ་གུ་རུ་ཡེ། །ཐུབ་པའི་བསྟན་པ་རིན་པོ་ཆེའི་སྙིགས་མའི་དུས་འདིར། དལ་འབྱོར་གྱི་མི་ལུས་རིན་པོ་ཆེ་ཡུད་
ཙམ་ཐོབ་པ་ལ་དོན་ཆེན་པོ་གྲུབ་པར་འདོད་པས། དུས་དང་རྣམ་པ་ཐམས་ཅད་དུ་མི་དགེ་བ་ཐམས་ཅད་སྤང་ཞིང་། དགེ་བ་ཕུན་སུམ་ཚོགས་པ་ལ་འབད་
པར་བྱས་ལ། གཉིས་མེད་ཀྱི་ཡེ་ཤེས་ཕུན་སུམ་ཚོགས་པ་མངོན་དུ་གྱུར་པར་བྱའོ། །དེ་ལ་ཐུན་བཞི་ལྟ་བུ་ཐུན་དུ་བཅད་ནས་དགེ་སྦྱོར་བྱེད་ན། ཐུན་རེ་
ལ་རྒྱས་བསྡུས་ཅི་རིགས་པའི་སྔོན་འགྲོ་དངོས་གཞི་རྗེས་གསུམ་བྱས་ནས་ཉམས་སུ་ལེན་པའོ། །དེ་ལ་ཐོ་རངས་ཀྱི་ཐུན་གྱི་སྔོན་འགྲོ་ལ། ངེས་འབྱུང་གི་

ཐུན་
བཞིའི་
ཧུ ༄༅། །དད་པ་ཆེན་པོས་ཀུན་ནས་བླངས་ནས། ཡར་བླ་མ་དང་དུས་གསུམ་གྱི་སངས་རྒྱས་ཐམས་ཅད་ལ་མོས་པ་དང༌། མར་
སེམས་ཅན་ཐམས་ཅད་ལ་བྱམས་སྙིང་རྗེ་ཚད་མེད་པ་ཞིག་སྐྱེའོ། །དེ་ལ་དང་པོ་ཅིས་ཀྱང་མི་ཕན་པར་བདག་ལ་འཆི་བ་འོང་ཞིང་ནམ་འཆི་ཆ་མེད་པ་ཡིན་
ཨང་སྙམ་དུ་བསམ་ཞིང་། ཤི་ནས་མགོན་མེད་འཁོར་བའི་སྡུག་བསྔལ་ཆེན་པོ་འདིར་གཏན་དུ་འཁྱམས་པ་ཞིག་བྱུང་ན་ཡ་ཆ་སྙམ་དུ་བསམ། ད་འདི་
ལྟར་བསྡད་པས་མི་འོང་པས། བླ་མ་དང་དཀོན་མཆོག་གསུམ་ལ་སྐྱབས་སུ་གསོལ་ཞིང་རྗེས་སུ་ཞུགས་པར་བྱ་སྙམ་དུ་བསམ་ལ། ངེས་འབྱུང་གི་དད་པ་

ཆེན་པོ་ཅི་སྐྱེ་བྱའོ། །ཆོས་བཅུ་པ་ལས། ཀུན་གྱི་སྔོན་འགྲོ་དད་པ་ཡིན། །དད་པ་མེད་པའི་མི་རྣམས་ལ། །དཀར་པོའི་ཡོན་ཏན་མི་སྐྱེ་སྟེ། །ས་བོན་མེ་ཡིས་ཚིགས་པ་ལ། །མྱུ་གུ་སྔོན་པོ་ཇི་
བཞིན་དུ། །ཞེས་སོ། །དེ་ལྟར་རང་གི་ལུས་ངག་ཡིད་གསུམ་ལ་སྡུག་བསྔལ་ཡོད་པ་བདེན་ཙམ་ན་སེམས་ཅན་ཐམས་ཅད་ཀྱི་ལུས་ངག་ཡིད་གསུམ་ལ་ཡང་སྡུག་བསྔལ་ཆེན་པོ་ཡོད་པ་བདེན་
ཅིང་༑ སེམས་ཅན་ཐམས་ཅད་ཀྱི་རང་གི་ཕ་མ་བྱས་པ་བགྲང་གིས་མི་ལང་པས། འདི་རྣམས་ཀྱི་དོན་དུ་སེམས་ཅི་སྐྱེ་བྱའོ། །དེ་ལ་རང་ཉིད་ལ་དུས་གསུམ་དུ་སྡང་བར་བྱེད་པའི་དགྲ། གནོད་
པར་བྱེད་པའི་བགེགས། ཐར་པ་དང་ཐམས་ཅད་མཁྱེན་པ་ལ་བར་དུ་གཅོད་པ་ལ་སོགས་པའི་གང་ཉོན་མོངས་ཤིང་ཉམ་ཐག་པའི་སེམས་ཅན་འདི་རྣམས་ཀྱི་གཙོ་བྱས་པའི་མ་ནམ་མཁའ་དང་མཉམ་
པའི་སེམས་ཅན་ཐམས་ཅད་འདོད་པ་ནི་བདེ་བ་འབའ་ཞིག་འདོད། བསྒྲུབས་པ་ནི་སྡུག་བསྔལ་འབའ་ཞིག་བསྒྲུབས་པ་འདི་རྣམས་ཁོ་ན་ཤིན་ཏུ་སྙིང་རེ་རྗེ་སྙམ་དུ་བསམ། དེ་ལྟར་སེམས་ཅན་ཐམས་
ཅད་བདེ་བ་དང་ལྡན་སྡུག་བསྔལ་ཐམས་ཅད་དང་བྲལ། མྱུར་དུ་བླ་ན་མེད་པའི་བྱང་ཆུབ་རིན་པོ་ཆེ་ཐོབ་པར་བྱ་བའི་ཕྱིར་དུས་འདི་ནས་བཟུང་ནས་འཁོར་བ་མ་སྟོངས་ཀྱི་བར་དུ་ལུས་ངག་ཡིད་གསུམ་

ཐུན་༄༅། །གྱི་མི་དགེ་བ་ཐམས་ཅད་སྤང་ཞིང་དགེ་བ་མཐའ་དག་ཕྱོགས་མེད་དུ་བསྒྲུབ་ལ། ཡར་བླ་མ་དཀོན་མཆོག་གི་ཞབས་ཏོག་ཏུ་ཅི་འགྲོ་དང༌། མར་སེམས་ཅན་ཐམས་ཅད་
བཞིའི་
ཀྱི་དོན་དུ་ཅི་འགྱུར་བྱ་སྙམ་དུ་བསམ་པའི་དམ་བཅའ་ཆེན་པོ་ལན་གསུམ་བྱའོ། །དུས་འདི་ནས་ཇི་སྲིད་འཚོའི་བར་དུ་ལུས་ངག་ཡིད་གསུམ་དགེ་བ་ལ་བཀོལ་ལ་སེམས་ཅན་ཐམས་ཅད་ཀྱི་དོན་དུ་ཅི
ཧུ
འགྱུར་བྱ་སྙམ་དུ་བསམ། དུས་དེ་རིང་གི་བྱ་བ་འདི་ཡང་མ་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་ཅི་འགྱུར་བྱ་སྙམ་དུ་བསམ་ནས། མདུན་གྱི་ནམ་མཁར་བླ་མ་དཀོན་མཆོག་
གསུམ་དང་ཡི་དམ་ལྷ་ཚོགས་ཐམས་ཅད་བསམ་ལ། སྙིང་ཐག་པ་ནས་དད་མོས་ཆེན་པོ་དུངས་པ་བྱས་ཏེ། དུས་གསུམ་དུས་མེད་དུ་བློ་འཁེལ་བར་བྱས་ལ། སྐྱབས་འགྲོ་སེམས་བསྐྱེད་རྒྱས
བསྡུས་ཅི་རིགས་བྱའོ། །ཡང་མདུན་གྱི་ནམ་མཁའི་བླ་མ་དང་དཀོན་མཆོག་ཡི་དམ་རྣམས་ལ་རང་གི་ལུས་ངག་ཡིད་གསུམ་གྱི་གཙོ་བྱས་པའི་མ་ནམ་མཁའ་དང་མཉམ་པའི་རང་གཞན་སྣང་སྲིད་
ཉམས་
འཁོར་འདས་ཐམས་ཅད་མཆོད་སྦྱིན་འབའ་ཞིག་ཏུ་བསམ་ནས། ལྟོས་པ་མེད་པར་རྒྱངས་ཀྱིས་ཕུལ་འབུལ་ཚིག་ལན་གསུམ་བརྗོད་ཅིང་། དངོས་གྲུབ་རྒྱ་ཆེན་ཞུས་ལ་རང་ལ་བསྟིམ་པར་ལེན་

བྱའོ༑ །དམ་ཚིག་གི་རི་ལུ་ཡང་མན་ངག་བཞིན་ནོ། །འདི་རྣམས་སྔོན་འགྲོའོ། །དངོས་གཞི་སེམས་དཔའ་གསུམ་གྱི་སྒོ་ནས་ཉམས་སུ་བླང་ངོ་། །དེ་ཡང་སྐད་ཅིག་སྟོང་པའི་ངང་ནས་ཡི་དམ་
གྱིས་མངོན་རྟོགས་རྒྱས་བསྡུས་ཅི་རིགས་པ་བསྒོམ་ཞིང་། བླ་མ་ཡེ་ཤེས་སེམས་དཔའི་ཚུལ་གྱི་སྙིང་གར་བསྒོམ། ཆོས་ཐམས་ཅད་མཉམ་པ་ཉིད་ཀྱི་ཏིང་འཛིན་སེམས་དཔའ་ལ་མཉམ་པར་
བཞག དེའི་ངང་ནས་དགེ་སྦྱོར་གང་བྱེད་པ་དེ་བྱའོ། །དེ་ནས་ཐུན་གཞུག་ཏུ་བླ་མ་དཀོན་མཆོག་ཡི་དམ་རྣམས་ཆོས་ཉིད་ཀྱི་ངང་ནས་མདུན་གྱི་ནམ་མཁའ་ལ་བཞུགས་པ་ལ་གསོལ་བ་ཤིན་ཏུ་དྲག་
པ་ཐུན་ཅི་རིགས་བཏབ་ལ། མཎྜལ་ལན་གསུམ་ལ་སོགས་པ་ཕུལ་ནས་དངོས་གྲུབ་མན་ངག་བཞིན་དུ་ཞུས་ལ་རང་ལ་ཐིམ་པར་བསྒོམ། རང་ཡི་དམ་དུ་བསྒོམ་ཞིང་བསྔོ་བ་སྨོན་ལམ་རྒྱས་བསྡུས
ཅི་རིགས་བྱའོ། །དེ་ནས་རླུང་ཅན་རླུང་མེད་གང་རུང་གི་འཁོར་གསུམ་ཡོངས་དག་གི་རྟེན་འབྲེལ་བྱའོ། ྋ །གཞན་ཡང་ཁ་ཏོན་གྱིས་རིགས་རྣམས་སྐྱོ་ཚ་བཀོལ་རིན་ལ་བྱའོ། །ཟས་ཀྱི་རྣལ་འབྱོར་
དང་ལྡན་པར་བྱའོ། །བདག་འགྲངས་ཤིང་ངོམ་པ་དེས་སེམས་ཅན་ཐམས་ཅད་བཀྲེས་ཤིང་སྐོམ་པའི་སྡུག་བསྔལ་ཐམས་ཅད་དང་བྲལ་ནས་རྣམ་གྲོལ་གྱི་ཟས་ཀྱིས་འཚོ་བར་གྱུར་ཅིག ཅེས་བརྗོད་

ཐུན ༄༅། །ནས་མདོ་བསྔོ་བ་ལ་སོགས་པ་བྱ་ཞིང་། གདན་གཅིག་གིས་རྟེན་འབྲེལ་བྱེད་ན་ཡི་དམ་ཆོས་སྐྱོང་གི་སྔགས་འབུལ་དང་བསྟོད་པ་ལ་སོགས་པ་བྱས་ནས། དེ་ནས་དགེ་
བཞིའི་
བའི་རྩ་བ་དེ་རྣམས་ཀྱིས་རང་གཞན་ཐམས་ཅད་ཀྱི་བར་ཆད་བདུད་དཔུང་ཐམས་ཅད་བདག་གི་ཆོམས་པར་གྱུར་ཅིག ཅེས་བརྗོད་པར་བྱའོ། །དེ་ནས་སྔ་དྲོའི་ཐུན་ལ་ཡང་གོང་གི་དེ་ལྟར་བྱའོ།
དགོང་མོའི་ཐུན་ལ་ཡང་སྔོན་འགྲོ་རྒྱས་བསྡུས་ཅི་རིགས་གོང་བཞིན་བྱས་ལ། དངོས་གཞི་སེམས་དཔའ་གསུམ་གྱིས་ངང་ནས། ཕྱག་དང་བསྐོར་བ་དང་། ཡི་གེ་བརྒྱ་པ་དང་། བདག་འཇུག་
དང་༑ ཆོས་ཉན་བཤད་དང་། གཏོར་མ་ལ་སོགས་པ་ལྷ་འདྲེའི་འགྲོ་དོན་དང་། ཡན་ལག་བདུན་པ་དང་། ལྟ་རྟོག་ལ་སོགས་པ་ཐུན་མཚམས་གྱི་བྱ་རྒྱུ་ཡོད་ཚད་བྱའོ། །བྱ་རྒྱུ་གཞན་མེད་ན་
ཡང་༑ ཐུན་ལ་ཞུགས་ལ་དགེ་སྦྱོར་རྣམས་བྱའོ། །རྗེས་ལ་བསྔོ་བ་དང་སྨོན་ལམ་ཅི་རིགས་བྱའོ། །སྲོད་ཐུན་ལ་སྔོན་འགྲོ་དང་དངོས་གཞི། གོང་བཞིན་བྱས་ལ། རྗེས་ལ་གསོལ་བ་དོས་དྲག་
༈ ལ་ཡུན་རིང་བར་བཏབ་ལ་འདི་སྐད་ཀྱང་བརྗོད་དོ། །མ་ནམ་མཁའ་དང་མཉམ་པའི་བདག་གཞན་ཐམས་ཅད་ཚེ་འཁོར་བ་ཐོག་མ་མེད་པ་ནས་ཇི་སྲིད་འཁོར་བ་མ་སྟོངས་ཀྱི་བར་དུ། ཇི་ལྟར་སོང་

རུང་མ་སོང་རུང་དུས་དང་རྣམ་པ་ཐམས་ཅད་དུ་བླ་མ་ཡང་དག་པར་རྫོགས་པའི་སངས་རྒྱས་འཁོར་འདས་ཐམས་ཅད་སྐྱོབ་པའི་མགོན་པོ་དཔལ་ལྡན་རིན་པོ་ཆེ་ཆོས་ཀྱི་སྐུ་མཐའ་བྲལ་ཆེན་པོ་ཉིད་ལ་
ཕྱག་འཚལ་ཞིང་སྐྱབས་སུ་མཆིའོ། །ཞེས་པའམ། འགམ་གཅོད་དང་འགས་གཅོད་རྐྱང་དེད་ལ་སོགས་པ་གནད་དུ་ཅི་ཚུད་བྱའོ། །དེ་ནས་མཎྜལ་ཆེན་མོ་དེ་ཡིད་ཚིམ་པར་ཕུལ་ནས། མཆོག་
ཐུན་མོང་གི་དངོས་གྲུབ་ཀྱང་འདི་ལྟར་ཞུའོ། །བླ་མ་རྗེ་བཙུན་པ་དང༌། ལྷ་ཇོ་བོ་དཀོན་མཆོག་གསུམ་པོ། ཡི་དམ་ལྷ་ཚོགས་རྣམས་ཀྱིས། མ་ནམ་མཁའ་དང་མཉམ་པའི་བདག་གཞན་ཐམས་
ཅད་ཀྱི་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་རིན་པོ་ཆེ་ཐོབ་པར་བྱིན་གྱིས་བརླབ་ཏུ་གསོལ། ཅེས་པ་ནས། བདག་དང་བདག་གཞན་ཐམས་ཅད་འཁོར་འདས་ཐམས་ཅད་ལ་དུས་
གསུམ་དུ་ཀུན་ནས་ཕན་པའི་དཔལ་ལྡན་རིན་པོ་ཆེ་བཅོམ་ལྡན་འདས་ཐམས་ཅད་མཁྱེན་པར་བྱིན་གྱིས་བརླབ་ཏུ་གསོལ། ཅེས་པའི་བར་དུ་ལན་གསུམ་མོ། །ཡང་བླ་མ་རྗེ་བཙུན་པ་ལ་སོགས་པ་
གོང་གིས་འགྲེའོ། །འཁོར་འདས་ཐམས་ཅད་ཀྱི་དོན་དུ་བདག་གི་ལུས་ངག་ཡིད་གསུམ་གྱི་ལས་ངན་མི་དགེ་བའི་རྒྱུ་འབྲས་ཐམས་ཅད་བག་ཆགས་ས་བོན་དང་བཅས་པ་ཐམས་ཅད་སྐད་ཅིག་འདི་

ཐུན་༄༅། །ཉིད་ལ་བྱང་ཞིང་རྣམ་པར་དག་ནས། བླ་མ་དཀོན་མཆོག་ཡི་དམ་ལྷ་ཚོགས་ཐམས་ཅད་ཀྱི་སྐུ་གསུངཐུགས་ཀྱི་བྱིན་རླབས་དང་ཡོན་ཏན་ཐམས་ཅད་མ་ལུས་པ་བདག་གི་
བཞིའི་
ལུས་ངག་ཡིད་གསུམ་ལ་སྐད་ཅིག་འདི་ཉིད་ལ་འཇུག་ཅིང་རྫོགས་པར་བྱིན་གྱིས་བརླབ་ཏུ་གསོལ། བདག་གིས་ཚེ་འདི་དང་སྐྱེ་བ་གཞན་ཐམས་ཅད་དུ་བླ་མ་དང་དཀོན་མཆོག་གསུམ་གྱི་ཞབས་ཏོག་
ཚད་མེད་པར་འགྲུབ་ཅིང་། སེམས་ཅན་ཐམས་ཅད་ལ་ཕན་ཕྱོགས་མེད་དུ་ཐོགས་པར་བྱིན་གྱིས་བརླབ་ཏུ་གསོལ། བདག་གི་ལུས་ངག་ཡིད་གསུམ་གྱིས་དུས་དང་རྣམ་པ་ཐམས་ཅད་དུ་མི་དགེ་
བའི་ལས་སྐད་ཅིག་ཀྱང་མི་བྱེད་པར། དགེ་བ་ཐམས་ཅད་བར་ཆད་མེད་པར་མཐར་སོན་པར་བྱིན་གྱིས་བརླབ་ཏུ་གསོལ། །མདོར་ན་བདག་གིས་དུས་གསུམ་གྱི་ལུས་ངག་ཡིད་གསུམ་
དང་༑ ལུས་ངག་ཡིད་གསུམ་གྱི་བྱ་བ་དང་བྱེད་པ་ཐམས་ཅད་རང་གཞན་ཐམས་ཅད་ཀྱིས་མྱུར་དུ་བླ་ན་མེད་པའམ་ཡང་དག་པར་རྫོགས་པའི་བྱང་ཆུབ་རིན་པོ་ཆེ་ཐོབ་པའི་དོན་འབའ་ཞིག་ཏུ་འགྲོ་བར་
བྱིན་གྱིས་བརླབ་ཏུ་གསོལ། བདག་འཆི་བའི་དུས་སུ་གཤིས་ངན་དུ་མི་འཆི་ཞིང་། གནད་གཅོད་ཀྱི་སྡུག་བསྔལ་མི་འབྱུང་བར་བྱིན་གྱིས་བརླབ་ཏུ་གསོལ། སེམས་དྲན་ཤེས་བཞིན་དང་ལྡན་པར་

བྱིན་གྱིས་བརླབ་ཏུ་གསོལ། བྱམས་སྙིང་རྗེ་བྱང་ཆུབ་ཀྱི་སེམས་དང་བཅས་ནས་ཟག་པ་མེད་པའི་བདེ་བ་ཆེན་པོའི་ངང་དུ་འཆི་བར་བྱིན་གྱིས་བརླབ་ཏུ་གསོལ། འཆི་ཁ་དང་བར་དོར་ཅི་ནས་ཀྱང་
ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་ནས་གཟུགས་སྐུ་གཉིས་ཀྱི་སྲིད་པ་མ་སྟོངས་ཀྱི་བར་དུ་གཞན་དོན་ཚད་མེད་པར་འགྲུབ་པར་བྱིན་གྱིས་བརླབ་ཏུ་གསོལ། ཅེས་ལན་གསུམ་དུ་བྱའོ། །
གཞན་ཡང་རང་གནས་སྐབས་དང་བསྟུན་ནས་གསོལ་བ་ཡང་གདབ་པར་བྱའོ། །བླ་མ་དཀོན་མཆོག་ཡི་དམ་ལྷ་ཚོགས་ཐམས་ཅད་ཀྱི་སྐུ་གསུང་ཐུགས་ཀྱི་བདེན་པ་དང་བདེན་པ་ཆེན་པོའི་བྱིན་རླབས་
ཀྱིས་དེ་རྣམས་ཁོ་ན་བཞིན་དུ་འགྲུབ་པར་མཛད་དུ་གསོལ་ལོ། ཅེས་བརྗོད་པར་བྱའོ། །དེ་ལྟར་གསོལ་བ་བཏབ་ནས་རང་ལ་མ་བསྟིམ་པའི་གོང་དུ་བདག་ཉིད་ཀྱི་ལུས་ངག་ཡིད་གསུམ་པོ་འདི་
མཆོད་སྦྱིན་ཆེན་པོར་བཏང་བར་བྱའོ། །དེ་ལ་མཆོད་པ་ནི་མགྲོན་བླ་མ་དང་ཡི་དམ་དུས་གསུམ་གྱི་བུདྡྷ་དང༌། བོ་དྷི་ས་ཏྭ་ཐམས་ཅད་ཡི་དམ་གྱི་གཟུགས་སུ་བྱས་ནས་རང་གི་སྙིང་ག་ནས་རིག་པ་
ཡེ་ཤེས་ཀྱི་ལྷ་མོའི་རྟེན་འབྲེལ་གྱིས་རང་འབྱུང་གི་མཛོད་སྒོ་ཕྱེ་ནས་འདོད་ཡོན་ལྔ་ལ་སོགས་པའི་མཆོད་རྫས་རྣམས་བཏོན་ནས་བདག་ཏུ་འཛིན་པའི་མགོ་ཐོད་བཅད་པའི་ནང་དུ་བཅུག་སྟེ། ཡི་གེ་

ཐུན་༄༅། ། གསུམ་གྱི་བྱིན་གྱིས་བརླབ་ལ། མཆོད་པ་དཔག་ཏུ་མེད་པར་ཕུལ་བས་ཟག་པ་མེད་པའི་བདེ་བ་ཆེན་པོ་དང་ལྡན་པར་བཞེས་པར་བསམ་མོ། །ཡང་སེམས་ཅན་མ་
བཞིའི་
ལུས་པ་ཐམས་ཅད་ཡི་དམ་ཕོ་མོར་ཞིང་སྦྱངས་ལ། རང་གི་ཐོག་མ་མེད་པར་ནས་བདག་ཏུ་བཟུང་བའི་ལུས་ངག་ཡིད་གསུམ་ལ་བདག་ཏུ་མི་བཟུང་བར། གོང་བཞིན་དུ་མཆོད་པར་བྱའོ། །རྗེས
ལ་འཁོར་གསུམ་ཡང་དག་བྱའོ། །ཡང་སྦྱིན་པ་གཏོང་ལུགས་གཉིས་ཏེ། སྤུས་འདོད་དང་ཕྱོགས་མེད་དོ། །དེ་ཡང་མན་ངག་བཞིན་ནོ། །འདིར་ཡང་འཁོར་གསུམ་དག་པར་བྱའོ། །ཡང་
འདི་ལྟར་མ་རྟོགས་པའི་སེམས་ཅན་ལ་ཚད་མེད་པའི་བྱམས་སྙིང་རྗེ་ཆེན་པོ་དུངས་པ་གཅིག་བསྒོམ་ལ། བདེ་བ་ལམ་འཁྱེར་དང་སྔག་བསྔལ་ལམ་འཁྱེར་གྱིས་སྙིང་རྗེའི་ཟློག་སྒོམ་ཞལ་ནས་འབྱུང་བ་
བཞིན་དུ་བྱའོ། །ཡང་དེའི་རྗེས་ལ་རང་གཞན་སྣང་སྲིད་འཁོར་འདས་ཐམས་ཅད་རང་གི་སེམས་ཡིན། སེམས་ཡེ་ནས་ཆོས་ཀྱི་སྐུ་མཉམ་པ་ཉིད་ཡིན་པའི་ངང་དུ་བཞག་གོ །དེའི་ངང་ནས་རང་
ཡི་དམ་དུ་བསྐྱེད་ལ་མདུན་གྱིས་ནམ་མཁའ་ན་བླ་མ་དུས་གསུམ་གྱི་སངས་རྒྱས་བཞུགས་པ་རྣམས་རང་ལ་ཐིམ་པར་བསྒོམ་ལ། སྨོན་ལམ་ལྔ་པོ་སྙིང་ཐག་པ་ནས་ལན་གསུམ། དེ་ནས་སྨོན་ལམ་

བཅུ་གསུམ་པོ་ལན་གསུམ་བཏབ་ལ་བདེན་པའི་སྟོབས་བརྗོད་ཅིང་། དེའི་རྗེས་ལ་རླུང་ཅན་ནམ་རླུང་མེད་གང་རུང་གི་རྫོགས་རིམ་བསྒོམ་པར་བྱའོ། །འོད་གསལ་ལམ་རྨི་ལམ་གྱིས་རྟེན་འབྲེལ་
ཡང་བྱའོ། །ཡང་ན་གཉིད་ཆོས་སྐུ་སད་པ་སྤྲུལ་སྐུ། དེ་རྣམས་དབྱེར་མེད་པ་ངོ་བོ་ཉིད་ཀྱི་སྐུར་ཡང་བྱའོ། །བསྡུས་ནས་བྱེད་ན་འདི་ལྟར་རོ། །ཇི་སྲིད་སྲིད་པ་མ་སྟོངས་ཀྱི་བར་དུ་དུས་དང་རྣམ་
པ་ཐམས་ཅད་དུ་བདག་གི་ལུས་ངག་ཡིད་གསུམ་གྱིས་མི་དགེ་བ་ཐམས་ཅད་སྤང་ཞིང་དགེ་བ་ཕུན་སུམ་ཚོགས་པ་བསྒྲབ་ལ། བླ་མ་དུས་གསུམ་སངས་རྒྱས་ཐམས་ཅད་ཀྱི་ཐུགས་དགོངས་རྫོགས་
པར་བྱ་ཞིང༌། སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཆེན་པོ་ལ་འཁོད་པར་བྱ་སྙམ་དུ་བསམ་ལ་སྐྱབས་འགྲོ་སེམས་བསྐྱེད་རྒྱས་བསྡུས་ཅི་རིགས་བྱའོ། །དངོས་གཞི་སེམས་དཔའ་གསུམ་
གྱི་ངང་ནས་དགེ་སྦྱོར་བྱའོ། །རྗེས་ལ་བསྔོ་བ་ཅི་རིགས་བྱས་ནས་འཁོར་གསུམ་ཡོངས་དག་བྱའོ། །ཤིན་ཏུ་བསྡུས་ནས་ཟུང་འཇུག་གསུམ་ལྡན་དུ་བྱ། དེ་ཡང་སྔོན་འགྲོ་མོས་གུས་དང་སེམས་
བསྐྱེད་ཟུང་དུ་འཇུག དངོས་གཞི་སེམས་དཔའ་གསུམ། རྗེས་ཟབ་པ་དང་རྒྱ་ཆེ་བའི་བསྔོ་བ་ཟུང་དུ་འཇུག་པའོ། ྋ །དེ་ལྟར་ཉིན་ཞག་ཕྲུགས་གཅིག་གིས་ཐུན་གྲངས་མང་ཉུང་དང་རྒྱས་བསྡུས་དལ་

ཐུན་༄༅། །བྲེལ་བསྟུན་ལ་བྱའོ། །གཞན་ཡང་དགེ་སྦྱོར་བདུན་པ་དང་། ཆོས་སྤྱོད་བཅུ་དང་། ཡན་ལག་བདུན་པ་ལ་སོགས་པའི་དགེ་སྦྱོར་བྱ་ལུགས་ཐམས་ཅད་འདིའི་ཁོག་ཏུ་
བཞིའི་
ཆུད་པར་བྱས་ནས་ཉམས་སུ་ལེན་པར་བྱེད་པའོ། །ཡང་འདི་ལྟ་སྟེ། ན་མོ་གུ་རུ། ཤཱཀ་ཐུབ་བསྟན་པའི་སྙིགས་མ་ལ། །སྐྱེས་བུ་དམ་པ་རིགས་ལྡན་གྱིས། །སྡིག་སྤོང་དགེ་བ་སྤེལ་གྱུར་
ནས༑ །ཚེ་གཅིག་དོན་ཆེན་བསྒྲུབ་པ་ལ། །ཐུན་བཞིའི་ལམ་ལ་འབད་པར་རིགས། །ཐོ་རངས་སྔ་དྲོ་དགུང་སྲོད་བཞི། །ཉིན་མཚན་དགེ་སྦྱོར་འདའ་བར་བྱ། །ཐོ་རངས་ཐུན་གྱི་སྔོན་འགྲོ་
ལ༑ །ངེས་འབྱུང་དད་པས་ཀུན་སློང་ནས། །ཚད་མེད་བྱམས་དང་སྙིང་རྗེ་བསྒོམ། །དུས་རིང་ཐུང་དགོས་རྩེགས་གསུམ་པོ་ལ། །མདུན་པ་དྲག་པོ་ལན་བདུན་བྱ། །སྐྱབས་འགྲོ་སེམས་
བསྐྱེད་ཆོ་ག་རྣམས། །རྒྱས་བསྡུས་རིམ་པ་ཅི་རིགས་བྱ། །བླ་མ་དུས་གསུམ་སངས་རྒྱས་རྣམས། །མདུན་གྱི་ནམ་མཁར་བཞུགས་པ་ལ། །མཎྜལ་དབུལ་ཞིང་དངོས་གྲུབ་ཞུ། །རང་ལ་
བསྟིམ་པའི་རྟེན་འབྲེལ་བྱ། །དངོས་གཞི་སེམས་དཔའ་གསུམ་པོ་ཡི། །ངང་ནས་དགེ་སྦྱོར་གང་བྱེད་བྱ། །རྗེས་ལ་མདུན་གྱི་ནམ་མཁའ་ལ། །བླ་མ་དུས་གསུམ་སངས་རྒྱས་ལ། །གདུང་

ཤུགས་དྲག་པོའི་གསོལ་བ་བཏབ། །མཎྜལ་དངོས་གྲུབ་རང་ལ་བསྟིམ། །རང་ཉིད་ལྷ་རུ་གསལ་བཏབ་ལ། །བསྔོ་བ་རྒྱ་ཆེན་ལན་གསུམ་བྱ། །འཁོར་གསུམ་ཡང་དག་རྟེན་འབྲེལ་བྱ། །སྔ་
དྲོའི་ཐུན་ཡང་དེ་ལྟར་བྱ། །དགོང་ཐུན་སྔོན་འགྲོ་དངོས་གཞི་ཡི། །ངང་ནས་ཐུན་མཚམས་བྱ་བ་བྱ། །སྲོད་ཐུན་དག་གི་ཐུན་ཞབས་སུ། །གསོལ་བ་དྲག་ཏུ་ཡུན་རིང་བཏབ། །མཎྜལ་རྒྱ་ཆེན་
ཕུལ་ཞབས་སུ། །དངོས་གྲུབ་རྣམ་གཉིས་ཞུ་བར་བྱ། །བདག་ཉིད་མཆོད་སྦྱིན་ཆེན་པོ་བཏང༌། །མཆོད་པ་ཚོགས་ཀྱི་འཁོར་ལོ་སྟེ། །སྦྱིན་པ་སྤུས་འདོད་སྤྲང་སྟོན་ཚུལ། །དེ་རྗེས་སྙིང་རྗེའི་
ཟློག་སྒོམ་ཡང༌། །ལམ་འཁྱེར་གཉིས་སུ་ཤེས་པར་བྱ། །སྟོང་ཉིད་ངང་ནས་སེམས་དཔའ་གསུམ། །བསྔོ་བ་སྨོན་ལམ་རྒྱ་ཆེན་དང་། ྋ།བདེན་པའི་སྟོབས་དང་འཁོར་གསུམ་དག །འོད་
གསལ་ཆེན་པོའི་ངང་ལ་བཞུགས། །དེ་ལྟར་ཉིན་ཞག་ལོ་ཟླ་སོགས། །དལ་འབྱོར་མི་ལུས་རིན་ཆེན་འདི། །དོན་ལྡན་ཆེན་པོར་གཏང་བར་བྱ། །བཀའ་དྲིན་ཆེན་པོའི་བླ་མ་དང་། །དུས་
གསུམ་རྒྱལ་བ་སྲས་བཅས་ཀྱི། །ཐུགས་དགོངས་ཐམས་ཅད་རྫོགས་པར་བྱ། །མ་རྒན་སེམས་ཅན་ཐམས་ཅད་ཀྱིས། །དོན་ཆེན་དུ་ནི་ཅི་འགྱུར་བྱ། །མདོར་ན་ཐེག་དམན་མན་ཆོད་དང་། མ་

ཐུན་༄༅། །འདྲེས་དོན་གཉིས་ཕུན་ཚོགས་ཀྱི། །ཚེ་འདིར་ས་བོན་ཅི་ཐེབས་བྱ། །རབ་ཀྱི་མངོན་དུ་ཅི་འགྱུར་བྱ། །རང་གཞན་སྣང་སྲིད་འཁོར་འདས་ཀུན། །ཟག་མེད་བདེ་
བཞིའི་
ཆེན་ཕྱག་རྒྱ་ཆེ། །ཆོས་ཀྱི་སྐུ་རུ་རྟོགས་པར་བྱོས། །དེ་ལྟར་རང་གཞན་འཁོར་བའི་སྡུག་བསྔལ་ཆེན་པོ་འཇིགས་སུ་རུང་བ་འདི་ནས་མྱུར་དུ་ཐར་བར་བྱེད་ཅིང་དོན་གཉིས་བསྒྲུབ་པ་ལ་ཀུན་སློང་གི་
བསམ་པ་མ་འཆུགས་པར་བྱ། ལུས་ངག་ཡིད་གསུམ་གྱིས་བྱ་བ་ཅི་བྱེད་ཀྱང་ཉོན་མོངས་པས་ཀུན་ནས་མི་སློང་བར་བྱ། དེ་ཡང་གཏི་མུག་གི་སྒྲིབ་པ་ཆེན་པོ་ཆགས་སྡང་དབང་མེད་དུ་སྐྱེ་
བས༑ གཏི་མུག་ལ་གཉེན་པོ་དྲག་ཏུ་བརྟེན་པར་བྱ། དེ་ལ་ལུས་ངག་ཡིད་གསུམ་གྱི་མི་དགེ་བཅུ་པོ་ལ་སོགས་པ་སིངས་ཀྱིས་སྤོང་བར་བྱས་ལ་བག་ཡོད་པར་བྱ། ཆོས་སྐུ་འགྲོ་བའི་ལས་དང་བྱ་
བ་རྗེ་མི་ལ་ལྟ་བུར་བྱས་ན་རབ་ཡིན། ཕྱག་དང་བསྐོར་བ་ཐུན་མཚམས་བྱ། སྒྲིབ་པ་འདག་ཅིང་ལུས་སྦྱོང་དུ་འགྲོ་བ་ཡིན། འདུག་དུས་སུ་སྐྱིལ་ཀྲུང་ངམ་ཡང་ན་ཙོག་པུར་འདུག་དྲང་པོར་
བྱ༑ ལུས་ཀྱི་འཁྲུལ་འཁོར་འཆའ་བ་འདི་ནི་ཤིན་ཏུ་གནད་ཆེ་བས་ནན་ཏན་བྱའོ། །བསྐྱེད་རིམ་མ་ཡེངས་པར་བསྒོམ། ཉལ་ན་གློ་གཡས་པ་འོག་ཏུ་ཅི་ཚུད་བྱའོ། །མདོར་ན་ལུས་ཀྱི་སྤྱོད་ལམ་

གྱི་སྒོ་ནས་གཏི་མུག་དང་སྒྲིབ་པའི་གཉེན་པོར་ཅི་འགྲོ་བྱའོ། །ངག་གི་ཐ་མལ་གྱི་ལོང་གཏམ་མང་པོ་མི་བྱ། རྫུན་དང་དབྱེན་དང་གཞན་ལ་ངན་སྨྲས་ལ་སོགས་པ་ངག་གི་ཉེས་པ་ཕྲ་མོ་ཙམ་གྱིས་རང་
གི་དགེ་སྦྱོར་ཐམས་ཅད་ཟད་པར་བྱེད་ཅིང༌། མི་དགེ་བའི་ཕུང་པོ་རང་གི་མ་ཚོར་བར་རྒྱས་པར་འགྱུར་བ་མདོ་ནས་གསུངས་པས་ཤིན་ཏུ་ཟབ་པར་བྱའོ། །ཆགས་སྡང་དུ་འགྲོ་བའི་ཆོས་གཏམ་ཡང་
མི་བྱ། རང་གཞན་གྱིས་སེམས་ལ་ཕན་པའི་གཏམ་བྱ། མདོར་ན་སྨྲ་བཅད་ལྟ་བུ་བྱུང་ན་ལེགས། བཟླས་བརྗོད་བྱ་ཡང་ན་སྲོག་བརྩོལ་བསྒོམ་པར་བྱ། ཞི་བྱེད་རྨ་ལུགས་པ་ཕཊ་དྲག་པོ་ཡང་
བྱེད༑ འོ་ཅག་མ་ནམ་མཁའ་མ་ལ་བརྟུལ་ཞུགས་དྲག་ཏུ་བྱས་ན་གེགས་སེལ་བོགས་འདོན་ཐམས་ཅད་ལ་ཤིས། མདོར་ན་རང་གི་ངག་གིས་སྒོ་ནས་མི་དགེ་བའི་ཟུར་གྱིས་མ་གོས་པར། དགེ་
བའི་དཔལ་ཅི་གྲུབ་ཏུ་བྱ་ཞིང་བླ་མ་དང་དཀོན་མཆོག་ལ་སྐྱབས་འགྲོ་དང་གསོལ་འདེབས་ལ་རྟག་ཏུ་ནན་ཏན་བྱས་ན་གནས་སྐབས་དང་མཐར་ཐུག་གི་བདེ་ལེགས་ཐམས་ཅད་འགྲུབ་པར་གདོན་མི་
ཟའོ༑ །ཡིད་ཀྱི་རྟོག་པ་མང་པོ་མི་བསམ། ངན་རྟོག་ལྟ་བུ་བྱུང་ན་ངོས་ཚིར་གྱིས་ཟིན་པར་བྱས་ལ་འབུར་འཇོམས་བྱ། བྱིང་རྒོད་ཀྱི་དབང་དུ་མི་བཏང་། དེ་ལྟ་བུ་བྱུང་ན་རང་གང་ངེས་ཤེས་ཆེ་

ཐུན་།བའི་དགེ་སྦྱོར་ལ་ཧུར་གྱིས་བྱས་ན་གྲོལ་ཏེ་ཆ། ཧྲིལ་གྱིས་དྲིལ་བ་ལ་འཁོར་འདས་ཀྱི་ཆོས་ཐམས་ཅད་རྟོགས་པ་ཉག་གཅིག་ཡིན་པར་གསུངས་པས། ཚུལ་མ་ཡིན་
བཞིའི་
པ་ལ་མི་བསམ་ཞིང༌། སེམས་བཟང་པོ་འབའ་ཞིག་ལ་གོམས་པར་བྱའོ། །མདོར་ན་ངེས་པར་རང་ལ་འཆི་བ་འོང་བ་དང་འཁོར་བའི་སྡུག་ཁམས་ཆེན་པོ་འདི་རྣམས་ལ་ཚོད་ཡོད་མི་བྱ་
ཞིང་༑ འཇིག་རྟེན་ཆོས་བརྒྱད་ལ་སོགས་པའི་འཁོར་བའི་རྒྱུ་འབྲས་ཐམས་ཅད་ཀྱིས་བསླུས་ཡུན་རིང་བས། དེ་རྣམས་ཀྱིས་སྐྱག་ལོག་ཅིང་ཤིན་ཏུ་སུན་པར་བྱེད་འཚལ་ལོ། །རང་ཉིད་འཁོར་
བའི་དུཿ ཁས་སུན་པ་བཞིན་དུ། སེམས་ཅན་ཐམས་ཅད་མ་ཤེས་མ་གོ་མ་རིག་འཁྲུལ་པའི་རྒྱུ་འབྲས་ཀྱི་དབང་དུ་སོང་བས། དུཿ ཁའི་ཆུ་བོས་ཁྱེར་བ་འདི་རྣམས་ཐམས་ཅད་ལ་ཚད་མེད་པའི་བྱམས་
པ་དང་སྙིང་རྗེ་ཆེན་པོས་ཀུན་ནས་བསླང་ནས། བླ་མ་དུས་གསུམ་གྱི་སངས་རྒྱས་ཐམས་ཅད་ལ་ཡུས་ཤིན་ཏུ་ཆེ་བའི་སྒོ་ནས་མོས་གུས་ཀྱི་གདུང་ཤུགས་ཆེན་པོ་སྐྱབས་འགྲོ་གསོལ་འདེབས་ཀྱི་ངུ་
འབོད་ཆེན་པོ་འཕགས་པ་རྟག་ཏུ་ངུ་བཞིན་དུ་བྱའོ། །ནོར་བཟང་བཞིན་དུ་བླ་མ་དགེ་བའི་བཤེས་གཉེན་ལ་དད་པ་དང་མོས་གུས་རྒྱུན་མི་འཆད་པ་བྱ་ཞིང༌། ཇི་སྲིད་འཁོར་བ་མ་སྟོངས་ཀྱི་བར་དུ་མི་

འབྲལ་བར་ཞབས་ཏོག་གསུམ་གྱིས་མཆོད་པས་མཆོད་པར་བྱའོ་སྙམ་དུ་དམ་བཅའ་བར་བྱའོ། །མགོན་པོ་སྤྱན་རས་གཟིགས་བཞིན་དུ་སྲིད་པ་མ་སྟོངས་ཀྱི་བར་དུ་གཞན་དོན་བྱ་བར་དམ་བཅའ་
ཞིང་༑ དེའི་ཆེད་དུ་རང་གི་ལུས་ངག་ཡིད་གསུམ་གྱིས་སྒྲིབ་པ་སྦྱང་ཞིང་ཚོགས་རྫོགས་པར་བྱས་ལ་ཟུང་འཇུག་ཆེན་པོ་མངོན་དུ་གྱུར་པར་བྱའོ་སྙམ་པའི་བསམ་སྦྱོར་ལ་སྙིང་ཐག་པ་ནས་འབད་
།མདོར་ཧྲིལ་གྱིས་དྲིལ་བས་མོས་གུས་དང་སྙིང་རྗེ་ཆེན་པོ་ཅི་སྐྱེ་བྱ་ཞིང་། སེམས་དཔའ་གསུམ་གྱིས་མངོན་པར་རྟོགས་པའི་ཏིང་ངེ་འཛིན་ལ་དུས་རྒྱུན་དུ་མ་ཡེངས་པར་བྱ། བསམ་གཏན་
ཕྱི་མ་ལས། སེམས་དཔའ་གསུམ་གྱིས་རྣལ་འབྱོར་གྱིས། །རང་གཞན་དོན་ལ་ངེས་བསླབ་ནས། །ཡུན་མི་རིང་པར་རྡོ་རྗེ་འཛིན། །མཉམ་པ་ཉིད་དུ་རྟོགས་པར་འགྱུར། །ཅེས་པས། རང་
འཆི་བ་ལ་ཐུག་པའམ་བར་དོའི་དུས་སུའང་འདི་ཁོ་ན་ལ་ཡི་དམ་འཆའ། དེ་ལྟར་ཚོགས་ན་འདུག་རུང་དབེན་པ་ན་འདུག་རུང་སྤྱོད་ལམ་རྣམ་པ་བཞི་ལ་སྐད་ཅིག་ཀྱང་མ་ཡེངས་ན། ཆོས་རྗེས་ཞལ་
ནས༑ ཞག་དང་ཟླ་བའམ། ལོ་ལ་སོགས་པས་བདེན་འཛིན་བཟློག་པའམ། མཆོག་དང་ཐུན་མོང་གི་དངོས་གྲུབ་ཐམས་ཅད་ཐོབ་ངེས་གསུངས། བཟླས་བརྗོད་དང༌། རྩ་རླུང་ལ་སོགས་པའི་

ཐུན ༄༅། །དགེ་སྦྱོར་ཐནཐམས་ཅད་འདིའི་ངང་ནས་བྱའོ། །དམ་ཚིག་སེམས་དཔའི་ལྷ་སྒོམ་པ་དང༌། ཡེ་ཤེས་སེམས་དཔའི་བླ་མ་བསྒོམ་པ་གཉིས་ཐུན་མགོ་ལ་གསལ་བ་རེ་
བཞིའི་
བྱ༑ དེ་ནས་ཏིང་ངེ་འཛིན་སེམས་དཔའི་ཕྱག་རྒྱ་ཆེན་པོ་ཁོ་ན་ལ་རྒྱུན་དུ་མ་ཡེངས་པར་བྱ། དེ་ཡང་རང་གཞན་སྣང་སྲིད་འཁོར་འདས་ཀྱིས་བསྡུས་པའི་ཆོས་རང་གི་སེམས་ཉག་གཅིག་ཡིན་པར་
བཀའ་མདོ་རྒྱུད། བླ་མའི་གདམས་ངག རང་གི་མྱོང་བ་ཐམས་ཅད་ཤིན་ཏུ་མཐུན་ཅིང་། སེམས་ཀྱི་ངོ་བོ་ཆོས་ཀྱི་སྐུར་བྲི་བསྣན་བྱ་མི་དགོས་པ་དེ་ཁོ་ན་ཉིད་རྟོགས་འཚལ། དེ་ལྟར་ངོ་བོ་
རྟོགས་ཅིང་ངེས་ཙམ་ན། ཆོས་ཀྱི་སྐུ་མཐོང་མཁན་དང་མཐོང་ཡུལ་བློ་འདས་སུ་མཐོང་བ་ཡིན། དེའི་ངང་ནས་དྲན་ཙམ།ྋ རིག་ཙམ་འདི་ལོངས་སྤྱོད་རྫོགས་པའི་སྐུ་ཡིན། དེའི་ངང་ནས་སྣང་
སྲིད་འཁོར་འདས་ཀྱི་རྟོགས་པ་སྣ་ཚོགས་འདི་རྣམས་སྤྱིར་ཡང་སྤྲལ་པའི་སྐུའོ། །མདོར་ན་སེམས་ཀྱི་ངོ་བོ་ཆོས་ཀྱི་སྐུ། སེམས་ཙམ་པ་དེ་ལོངས་སྐུ། སེམས་བྱུང་སྣ་ཚོགས་སྤྲུལ་སྐུ། དེ་
ཐམས་ཅད་ངོ་བོ་ཉིད་ཐ་མི་དད་པ་དེ་ངོ་བོ་ཉིད་ཀྱི་སྐུའོ། །དེ་རྟོགས་ཙ་ན་ཟག་མེད་ཀྱི་བདེ་བ་ཆེན་པོ་ལས་མ་འདས་པ་དེ་ལ་བདེ་བ་ཆེན་པོའི་སྐུ་ཞེས་མིང་དུ་བཏགས་པའོ། །དེ་ལྟ་བུའི་སྐུ་ལྔ་པོ་དབྱེར་

མེད་པ་དེ་ལ་ཟུང་འཇུག་ཕྱག་རྒྱ་ཆེན་པོ་ཞེས་བྱའོ། །དེ་ཡང་གཞི་ལམ་འབྲས་བུས་བསྡུས་པའི་ཆོས་ཐམས་ཅད་གཉིས་མེད་དུ་ཟུང་དུ་ཆུད་པའི་ཕྱིར་ན་ཕྱག དེ་ཡེ་ནས་དུས་གསུམ་དུས་མེད་རྒྱས
ཐོབ་པས་རྒྱ། གོང་ན་མེད་པ་ཆེན་པོ། དེ་ལྟར་རྟོགས་ཙ་ན། སྒོམ་དང་མི་བསྒོམ་པ་གཉིས་ཀའི་འབད་རྩོལ་བྱ་མི་དགོས། མ་གྲོལ་བའི་ཚུལ་གྱི་བྱས་ཀྱང་མི་ལྟོ་བྱིང་རྒོད་ལ་སོགས་པ་དགེ་
སྦྱོར་གྱིས་འཕེལ་འགྲིབ་དང་། བར་ཆོད་དང་དངོས་གྲུབ། རྟོགས་པའི་མཐོ་དམན་སྣང་སྲིད་བདུད་དུ་ཤར་བ་དང་། སངས་རྒྱས་ཀྱི་ཞིང་དུ་མཐོང་བ་ལ་སོགས་པ་ཅི་ཤར་བ་ཡིན་ཀྱང་དགག་
སྒྲུབ་དང༌། ཉམ་ང་བག་ཚ་རེ་དོགས་བྱ་མི་དགོས། དེ་ཅིའི་ཕྱིར་ཞེ་ན། དེ་ལྟ་བུ་ཅི་བྱུང་ཡང་ཕྱག་རྒྱ་ཆེན་པོ་འབའ་ཞིག་ཡིན་ལ། དེ་རྣམས་ཀྱི་ཕྱག་རྒྱ་ཆེན་པོའི་རྩལ་མཐར་ཕྱིན་པར་བྱེད་པ་
རང་གི་དང་༑ གཞན་ཡང་བླ་མ་མཚན་ལྡན་གྱིས་རྗེས་སུ་བཟུང་ཞིང་ཆོས་སྙིང་ཐག་པ་ནས་བྱེད་པ་དང༌། གདམ་ངག་ཟབ་མོ་ཉམས་སུ་ལེན་པའི་དུས་སམ་རྟོགས་པ་རྒྱུད་ལ་སྐྱེས་པའི་དུས་སུ།
ཚེ་ཐོག་མ་མེད་པ་ནས་ལས་ཀྱི་སྒྲིབ་པ་ཐམས་ཅད་སྡད་པ་མེད་པ་ཚེ་འདི་ཉིད་ལ་སློངས་ཤིང་དག་པའི་རྟགས་སུ། ལུས་སེམས་ལ་གཟན་པ་ན་ཚ་སྡུག་བསྔལ་ལམ། ལྟོ་གོས་ཀྱིས་མནར་

༄༅། །བའམ། མ་ཉེས་པའི་ཁ་ཡོགས་སམ། ཐ་ན་རྨི་ལམ་དུ་སྡུག་བསྔལ་ཉམས་སུ་མྱོང་བས་དག་པར། མདོ་ཡོན་ཏན་ཡེ་ཤེས་བསམ་གྱིས་མི་ཁྱབ་པ་ལ་སོགས་
པ༑ བདུན་བརྒྱ་པའམ། ཨ་མོ་གྷ་པཱ་ཤའི་རྒྱུད་དང༌། བླ་མ་གོང་མ་རྣམས་ཀྱི་གསུང་པ་དེ་རྣམས་ལ། རང་གི་མྱོང་བས་གྲུབ་ཅིང་ཡིད་གཏིང་ནས་ཆེས་པ་དང་རིག་པས་ཀྱང་འཐད་པ་
དང་༑ ཕྱོགས་དུ་མའི་སྒོ་ནས་དེ་རྣམས་ལ་སྐྱོན་དུ་མི་ལྟ་ཞིང༌། མི་དགེ་བ་ཐམས་ཅད་དག་ཅིང༌། དགེ་བ་ཐམས་ཅད་རྒྱས་པར་བྱེད་པའི་དྲན་ཅན་ཡིན་པར་རིག་པར་བྱའོ། །གཞན་ཡང་དེང་
སང་རྩོད་ལྡན་སྙིགས་མའི་དུས་འདིར། ཆགས་སྡང་ལ་སོགས་པ་མི་དགེ་བའི་རྒྱུ་འབྲས་ཀྱི་ཟིངས་ཆེ་ཞིང་འཇིགས་སུ་རུང་ཞིང༌། ཡར་འགྲོ་མ་འགྲོ་ཤན་འབྱེད་པའི་དུས་ཡིན་ཏེ། ཉོན་མོངས་
པའི་གདོན་གྱི་དབང་དུ་ཤོར་བ་རྣམས་ནི་ཡ་ཆ་ཞིང༌། ཤིན་ཏུ་སྙིང་རྗེའོ། །སྙིང་ཐག་པ་ནས་དམ་པའི་ཆོས་བྱེད་པ་རྣམས་ནི། བསྐལ་པ་དཔག་ཏུ་མེད་པར་འབད་དགོས་པའི་ས་ལམ་ཐམས་ཅད་
ཚེ་འདི་ཉིད་ལ་སྤྱད་དུ་ཡོད་པས་མཁོ་ཤིན་ཏུ་ཆེའོ། །འོ་ཅག་རྣམས་སྙིང་རུས་ཀྱིས་བཅད་པ་ཆེན་པོ་གོ་ཆ་ཆེར་གྱོན་ནས་རིག་པའི་དཔའ་མ་ཞུམ་པར་བྱས་ནས། སྤྱིར་ཐབས་ཤེས་རབ་ཀྱི་ཆོས་དུ་

མའི་སྒོ་ནས་མི་དགེ་བའི་བསམ་སྦྱོར་གྱི་དབང་དུ་སྐད་ཅིག་ཀྱང་མ་ཤོར་བར་བྱ་ཞིང་། སྒོས་སུ་ཕྱག་རྒྱ་ཆེན་པོ་འབའ་ཞིག་ལ་མ་ཡེངས་པར་བྱའོ། །ཉོན་མོངས་པ་དང་རྟོག་པའི་མཐོ་དམན་ཐམས་
ཅད་རྩ་བྲལ་སྨིག་སྒྱུ་ལྟ་བུ་ཡིན་པས། རེ་དོགས་སྤང་བླང་གི་ཆགས་སྡང་བྱ་མི་འཚལ། ནགས་སྐམ་པོ་ལ་མེ་ཤོར་བ་བཞིན་དུ་ཕྱི་ནང་གི་རྐྱེན་བཟང་ངན་ཐམས་ཅད་དགེ་སྦྱོར་གྱི་གྲོགས་འབའ་ཞིག་
་གཏོང་བའི་ཆོ་ག་བགོ་བར་བྱའོ། །བླ་མ་རྒྱལ་བ་སྲས་བཅས་རྣམས་ཀྱིས། འཁོར་འདས་ཀྱི་ཆོས་ཀྱི་ཕུ་ཐག་ཆོས་ཀྱི་སྐུ་རུ་འཁྲུས་པར་མཛད་པས། དེའི་རྗེས་སུ་ཞུགས་པའི་སྐྱེས་བུ་རྣམས་སྣང་
སྲིད་ཐམས་ཅད་ལ་ཉམ་ང་བ་དང་བག་ཚ་བ་བྱ་མི་འཚལ། ཉམས་ཀྱི་མཐོ་དམན་བག་རེ་བྱུང་བའི་དུས་སུ། ཕུག་རོན་ཕྲུ་གུ་དང་འབུའི་མགོ་ལ་ཤིང་བུ་རེག་པ་བཞིན་དུ་མི་བྱའོ། །གཞན་ཡང་ཉིན
པར་གྱིས་རྟོག་པ་བཟང་ངན་དང༌། ལྟས་བཟང་ངན་དང་། རྨི་ལམ་བཟང་ངན་དང་། ལྷ་འདྲེ་ལ་སོགས་པ་གང་ཅི་ལ་ཡང་སེམས་ཅན་པ་ལྟ་བུར་མ་སོང་བར་བྱའོ། །དེ་ཡང་ཁོའི་ལུས་པོའི
ཕྱོགས་ཐམས་ཅད་ཡན་ལག་རྣོན་པོ་ཡོད་པས། བྲག་མེ་ལོང་ལྟ་བུ་ལ་ཐར་བ་ཡིན་ཅིང་རླུང་ལ་སོགས་པས་བསྐྱོད་པ་ཡིན་ཀྱང་བགྲོད་པས་ཆོག་པ་ཡིན་ལ། དེ་ལྟར་མི་བགྲོད་པར་ཇི་སྙེད་ལ་འཇུས་

༄༅། །པས་སྦུར་མའི་གོང་བུ་གཅིག་ཏུ་བྱས་ནས་མཚོ་ལ་ལྟུང་ངོ༌། །དེ་བཞིན་དུ་འཛིན་རྟོག་གཅིག་པོ་འདིས་ཕྱི་ནང་གི་གཟུང་ཡུལ་སྣ་ཚོགས་ལ་བཟུང་བས། འཁོར་བའི་རྒྱ་
་མཚོ་སྡུག་བསྔལ་ལ་སྦྱར་རོ། །སྟོང་པ་ཉིད་ལ་དེར་བཟུང་ཞིང་ཆགས་པས་ཀྱང་གཟུགས་མེད་དུ་སྐྱེ་བར་གསུངས་པ་ལ་གཞན་ལྟ་སྨོས་ཀྱང་ཅི་འཚལ། ཡང་ཚོར་བ་སྡུག་བསྔལ་སྟེང་སོར་མ་སོང་
ཉུ
བར་བྱ་ཞིང་། བྱིང་རྒོད་ལ་སོགས་པའི་སྐྱོན་ཐམས་ཅད་ངོ་ཤེས་པར་བྱའོ། །འོན་ཀྱང་སེམས་ཀྱི་ངོ་བོ་བློ་འདས་སུ་རྟོགས་ནས་གོང་གི་སྐྱོན་དེ་རྣམས་ལ་སོགས་པ་གཟུང་འཛིན་གྱིས་བསྡུས་པའི་
ཆོས་ཐམས་ཅད་རྩ་བྲལ་དུ་རྟོགས་ནས་རེ་དོགས་དང་ཙབ་ཙོབ་བྱ་མི་དགོས། མདོར་ན་ཟུང་འཇུག་གསུམ་ལྡན་གྱིས་སྐྱ་བར་ནས་བཏོན་ནས། རབས་བདུན་མའི་སྒོམ་ཐབས་གཉིས་ལས་མ་ཡེངས་
པར་བྱའོ། །སྒོམ་མཁན་དང་བསྒོམ་བྱ་མ་རྙེད་པའི་ངང་ནས་རྟག་ཏུ་མ་ཡེངས་པར་བྱའོ། །མ་ཡེངས་པ་དམ་པའི་མཆོག་ཏུ་གྱུར། མ་ཡེངས་པ་ནི་དགོན་པའི་གཙོ་བོ་ཡིན། །མ་ཡེངས་པ་ནི་
དགེ་བའི་བཤེས་དང་གཉེན། །མ་ཡེངས་པ་ནི་སངས་རྒྱས་ཀུན་གྱིས་ལམ། །ཞེས་སོ། །གཞན་ཡང་ཐུན་རྗེས་ལ་སོགས་པར་གསོལ་བ་འདེབས་པའི་དུས་སུ་བླ་མ་བརྒྱུད་པ་དང་། དུས་

གསུམ་གྱི་རྒྱལ་བ་སྲས་བཅས་ཐམས་ཅད་རྩ་བའི་བླ་མའི་སྐུ་གསུང་ཐུགས་ལ་བསྟིམ་ལ་གསོལ་བ་གདབ་པར་བྱའོ། །བྱ་བ་ཐམས་ཅད་ཀྱི་སྔོན་དུ་མོས་གུས་དྲག་པོའི་སྒོ་ནས་སྐྱབས་འགྲོ་གསོལ་
འདེབས་མ་ཆགས་པར་བྱས་ན་དོན་གང་ཡིན་པ་དེ་བར་ཆད་མེད་པར་མཐར་ཐོན་པར་འགྱུར་རོ། །སྙིང་ཐག་པ་ནས་མོས་གུས་སྐྱེས་པའི་དུས་སུ་གལ་ཆེ་ཆུང་ཐམས་ཅད་བཞག་ལ་གསོལ་བ་འདེབས་
པ་དུངས་དུངས་པ་གདབ་པར་བྱའོ། །ཐུན་ཞབས་ཀྱི་གསོལ་འདེབས་ནི་དགེ་སྦྱོར་གང་བྱས་ཀྱང་བླ་མ་བསྒྲུབ་པར་འགྱུར་ཞིང་། འབྲས་བུ་ཕུན་སུམ་ཚོགས་པ་མྱུར་དུ་སྨིན་པའི་དགོས་པ་ཡོད་
དོ༑ །དངོས་གྲུབ་ཞུ་བའམ་སྔོན་དུ་མཎྜལ་སྙིང་ཐག་པ་ནས་ཕུལ་ཞིང་། རྗེས་ཀྱི་དམ་ཚིག་ཐུབ་ན་ཇི་ལྟར་ཕུལ་བའི་བསོད་ནམས་དང་། དངོས་གྲུབ་གང་ཞུས་པ་དེ་གྲུབ་པར་གདོན་མི་ཟའོ།
ལུས་ཀྱི་མཆོད་སྦྱིན་དང་སྙིང་རྗེའི་ཟློག་སྒོམ་ལ་སོགས་པ་ནི། ནཱ་རོ་པའི་མན་ངག་གི་མཐིལ་ཡིན། ཤིན་ཏུ་གནད་ཆེ་བས་མ་ཆགས་པར་ཉམས་སུ་བླང་ན་ཕན་ཡོན་དཔག་ཏུ་མེད་ཅིང་བསམ་གྱིས་
མི་ཁྱབ་བོ། །རང་ལྷར་བསྒོམས་ནས་སྨོན་ལམ་རྒྱ་ཆེན་པོ་འཆུགས་པ་མེད་པར་བཏབ་ནས་བདེན་པའི་སྟོབས་བརྗོད་པ་ལ་སོགས་པ་དེ་རྣམས་ཐམས་ཅད་སྐྱེས་བུ་ངེས་འབྱུང་ཕུན་སུམ་ཚོགས་པ་

༄༅། ། གཅིག་གིས་བདུན་གསུམ་གཅིག་ཏུ་དྲིལ་ནས་སྙིང་ཐག་པ་ནས་བསྒྲུབ་པ་ལ་བརྩོན་པ་རྣམས་ཀྱིས་དུས་འདི་ནས་བཟུང་ལ་ནམ་ཞག་གཏན་གྱི་མདུན་མ་བདེ་ལེགས་མཆོག་
ཐུན་མོང་གི་དངོས་གྲུབ་ཐམས་ཅད་ལ་ཐེ་ཚོམ་དང་ཡིད་གཉིས་མི་འཚལ་ཏེ། གནས་འཆུགས་པ་མེད་པར་གྲུབ་ཅིང་གདོན་མི་ཟའོ། །གཞན་གནས་རི་ཁྲོད་ཀྱི་ལུང་སྟོང་དུ་སྡོད་ཚུགས་པར་བྱ་
ཞིང་༑ གོས་ཀྱང་ངན་ངོམ་ཧྲལ་ཧྲུལ་ལ་བརྟེན་པར་བྱ་དགོས། ཟས་གདན་གཅིག་གི་རྟེན་འབྲེལ་ཁོ་ན་རྒྱུན་དུ་བྱའོ། །སྐབས་སུ་བླ་མ་གོང་མ་རྣམས་སམ་རང་གི་གླུ་རྒྱངས་ཀྱང་བླང་བར
བྱའོ༑ །ཡོན་ཏན་ལ་སོགས་པའི་གདེང་ཅི་བྱུང་ཡང་ཚེ་འདི་ཀུན་ནས་བླངས་པའི་སེམས་རྒྱ་མི་དཔོན་ལྟ་བུའམ། མི་གནོད་པས་བྱས་པས་ཆོག་སྙམ་པའམ། ཁྲི་ཚོ་དཔལ་གྱི་ཕའི་བློ་རྒྱ་ལྟ་བུ་བྱས་
ན་བདུད་ཀྱི་དབང་དུ་འགྲོ་བས་ངོས་ཟིན་པར་བྱས་ལ་སྐད་ཅིག་ཀྱང་མི་བྱའོ། །གཞན་གྱིས་བསྟོད་སྨད་ལ་སོགས་ཅི་ཟེར་ཡང་དེའི་རྗེས་སུ་མི་འབྲང་ཞིང་མི་ཁའི་སྤྲེའུ་མི་བྱའོ། །མདོར་ན་རང་གི་
ལུས་ངག་ཡིད་གསུམ་གྱི་བྱ་བ་བྱེད་པ་ཐམས་ཅད་མི་དགེ་བའི་བསམ་སྦྱོར་གྱི་གཉེན་པོར་ཅི་སོང་དང༌། དགེ་བའི་རྒྱུ་འབྲས་ཀྱི་གྲོགས་སུ་ཅི་སོང་། འཇིག་རྟེན་ཆོས་བརྒྱད་རོ་ཅི་སྙོམས། སྟོང་

ཉིད་དང་བྱམས་སྙིང་རྗེ་ཅི་འབྱོངས། རང་གཞན་ཐམས་ཅད་བྱང་ཆུབ་ཆེན་པོར་སངས་ཅི་རྒྱ་འབའ་ཞིག་གཏང་བར་བྱའོ། །ཚུགས་ཐུབ་པར་བྱའོ། །ཚུགས་ཐུབ་པར་བྱའོ། ཚུགས་ཐུབ་པར་
བྱའོ༑ །ཀྱེ་ཧོཿ དགོངས་དང་སྐལ་ལྡན་ཀུན། །འོ་སྐོལ་འཁོར་བ་ཐོག་མ་མེད་པ་ནས། །ཉོན་མོངས་ཉམ་ཐག་སྡུག་བསྔལ་རྒྱ་མཚོ་འདིར། །རྦ་རླབས་ཆེན་པོའི་གནས་འདིར་ཡུན་རིང་
དུ༑ །སྦྱངས་ཡུན་རིང་པོས་སུན་པར་བྱེད་ཀྱང་འཚལ། །དེང་སང་ཐུབ་པའི་བསྟན་པའི་སྙིགས་མ་འདིར། །དལ་འབྱོར་མི་ལུས་ཡུད་ཙམ་ཐོབ་ན་ཡང༌། །ཅིས་ཀྱང་མི་ཕན་འཆི་བ་འོང་བར་
ངེས༑ །ནམ་འཆི་ཆ་མེད་འགྲོ་ས་འདི་ལས་མེད། །བསམ་ཤེས་རྣམས་ཀྱི་འདི་ལ་སེམས་པར་རིགས། །སྤྱང་པོ་རྣམས་ཀྱི་འདི་ཉིད་འཕྲིགས་པར་རིགས། །ཚོད་ཅན་རྣམས་ཀྱི་འདི་ལ་གཞིག་
པར་རིགས། །གྲུབ་མཐའ་བློ་ན་བསྒྱུར་བའི་ཆོས་ལ་ཡང་། །འཆི་བདག་བདུད་དང་འཁོར་བའི་སྡུག་ཁམས་འདི། །བློ་ཡིས་གཏིང་ནས་དྲན་པས་འགྱུར་ལགས་ན། །ཉོན་མོངས་དུག་ལྔ་འཇིག་
རྟེན་ཆོས་བརྒྱད་ལ། །བསམ་སྦྱོར་ངན་པ་བྱེད་སྐབས་ག་ལ་ཡོད། །ཇི་ལྟར་མེ་འབར་འཇིགས་སུ་རུང་བ་ཡི། །གནས་འདིར་ལྷུང་ན་ཇི་ལྟར་བུ་གཅིག་འཆི། །ཨ་ཙ་མ་འཆི་བ་ཡ་རེ་ཆ།

།འཁོར་བའི་སྡུག་བསྔལ་ཁམ་ཆེན་སྐྱག་རེ་ལོག །འདི་ལ་ལོང་ཡོད་ལེ་ལོ་མ་མཛད་པར། །ད་ལྟ་མི་ལུས་རིན་ཆེན་ཡོད་དུས་འདིར།།སྦྱང་གཞི་སྙིགས་མ་ལྔ་༄༅།
རྣམས་བདོ་དུས་འདིར། །སྦྱོང་བྱེད་ཐུབ་པའི་བསྟན་པ་དར་དུས་འདིར། །ད་རེས་མེད་ན་གཏན་དུ་མེད་དུས་འདིར། །ད་རེས་ཡོད་ན་གཏན་དུ་ཡོད་དུས་འདིར། །མཚན་ལྡན་བླ་མ་རྗེ་དང་
མཇལ་དུས་འདིར། །གཏན་གྱི་ཕོ་ཤན་མོ་ཤན་འབྱེད་དུས་འདིར། །འཁོར་བའི་གཡུལ་ངོ་ཆེན་པོ་བཟློག་དུས་འདིར། །གཉེན་པོས་བདུད་དཔུང་ཆམ་ལ་འབེབས་དུས་འདིར། །ས་སྡེ་བཙུགས་
ནས་བསྒྲུབ་པ་བྱེད་དུས་འདིར། །ཕ་རྗེས་བུ་ཡིས་བསབ་ཏུ་ཡོད་དུས་འདིར། །ཐུབ་ཆེན་དཔའ་བོའི་རྗེས་སུ་ཞུགས་དུས་འདིར། །ཐམས་ཅད་མཁྱེན་པའི་ལམ་མཆོག་བགྲོད་དུས་འདིར། །ཚེ་
ཐུང་འདི་ཡི་དོ་གལ་ཆེ་ཆུང་དང་། །དལ་བྲེལ་ཐམས་ཅད་རྒྱབ་ཏུ་སྐྱུར་ལགས་ཤིང༌། །སྐད་ཅིག་ལ་སོགས་ཞག་དང་ལོ་ཟླ་ལ། །ཕྱི་བཤོལ་མ་གདབ་དྲན་ཐོག་ཧུར་ཐོན་གྱིས། །འཆི་བདག་
བདུད་ཀྱིས་ཟིན་པར་གྱུར་ཏ་རེ། །ཡང་ན་ནད་ཚབ་ཆེན་པོས་བཏབ་པར་འགྱུར། །རིན་ཆེན་ཆོས་དཀོན་རྟག་ཏུ་འཚེ་བ་མང༌། །དེ་བས་བརྩོན་འགྲུབ་ཆེན་པོ་བསྐྱེད་པར་བྱ། །དུག་ཆེན་ལྔ་དང་ང་

འཇིག་རྟེན་ཆོས་བརྒྱད་ཀྱི། །ཀུན་སློང་ངན་པ་དུག་གི་ས་བོན་འདྲ། །རང་གཞན་ཐམས་ཅད་ཕུང་བའི་རྩ་བ་ཡིན། །ཇི་ལྟར་སྡུག་བསྔལ་བསྐྱེད་པ་དུག་གིས་སུན། །བདེ་བ་བསྐྱེད་པ་སྨན་གྱིས་
སྤྲོ་བ་ལྟར། །འཁོར་བའི་རྒྱུ་འབྲས་རྣམས་ཀྱི་སུན་གྱུར་ཅིང༌། །བླ་མ་དཀོན་མཆོག་རྣམས་ལ་ཚད་མེད་མོས། །དེ་ལྟར་ངེས་འབྱུང་ཆེན་པོའི་དད་པ་སྟེ། །རང་གཞན་གཏན་གྱི་བདེ་སྨན་ས་བོན་
ཡིན༑ །དེ་ཡི་ཕྱིར་ན་མོས་པ་ཚད་མེད་དང༌། །བྱམས་དང་སྙིང་རྗེ་ཚད་མེད་བསྒོམ་པར་བྱ། །འཁོར་འདས་ཐམས་ཅད་ཁྱབ་པའི་སེམས་བསྐྱེད་འདི། ། བླ་མ་རྒྱལ་བ་རྣམས་ཀྱི་བསྔགས་པ་
ཡིན༑ །རྣལ་འབྱོར་བདག་གི་ཁྱད་པར་འཕགས་པའི་ཆོས། །འདི་ལ་ངེས་ན་སེམས་དཔའ་ཆེན་པོ་ཡིན། །བློ་ཆེན་རྣམས་ལ་བསམ་སྦྱོར་བཟང་པོ་མངའ། །བསམ་པ་བཟང་ལ་དུས་གསུམ་
སངས་རྒྱས་འབྱུང༌། །སེམས་བཟང་པོ་ལ་བདུད་ཀྱིས་རྫི་མི་ནུས། །རྒྱ་ཆེན་ཡངས་པའི་བསམ་པ་བཟང་ལ་སློབ། །ཇི་ལྟར་བསླབ་པ་དེ་ལྟར་མངོན་དུ་གྱུར། །ཇི་ལྟར་བསྐལ་མང་བགྲོད་པའི་
ལམ་རྣམས་ཀྱང༌། །དྲི་མེད་བསམ་པ་བཟང་པོས་སྐད་ཅིག་བསྒྲོད། །འདིས་ནི་སྔགས་ཀྱི་སྣོད་མཆོག་དམ་པར་འགྱུར། །འབྲས་བུ་ལམ་བྱེད་ཚེ་གཅིག་དོན་ཆེན་འགྲུབ། ལུས་ངག་ཡིད་

།གསུམ་ཡེ་ནས་ཡི་དམ་གྱིས། །སྐུ་གསུང་ཐུགས་སུ་མངོན་པར་རྟོགས་ཀྱང་འཚལ། །དེ་ཡང་གཤིས་ལ་མ་ཤོར་གོམས་པ་གཅེས། །ཡེ་ཤེས་སེམས་དང་རིགས་
ཐུན་༄༅།
བཞིའི་
ཀྱི་བདག་པོ་རྣམས། །བླ་མ་ཉག་གཅིག་ཉིད་ཀྱིས་བྱེད་པ་ཡིན། །ཨེ་མ་རང་གཞན་སྲིད་ཞི་མ་ལུས་ཀུན། །རང་བས་གཞན་པ་རྡུལ་ཙམ་ཡོད་མ་ཡིན། །རང་གི་ངོ་བོ་ཡེ་ནས་བློ་ལས་
འདས༑ །དེ་ལྟར་རྟོགས་པའི་ཆོས་སྐུ་ཁྱབ་གདལ་ལ། །སྒོམ་དང་མི་བསྒོམ་ཁྲིད་བསྣན་ལ་སོགས་པ། །བྱར་མེད་ཆེན་པོའི་ངང་ལ་ལྷག་པར་ཞོག །མཉམ་ཡང་ཆེན་པོའི་ངང་དུ་ཡེངས་མེད་
བྱ༑ །གཉིས་མེད་གཅིག་ལས་འདས་པའི་ངང་དུ་བཞག །འཇོག་མཁན་བཞག་བྱ་མེད་པའི་ངང་དུ་བཞག །གློད་མཁན་གློད་བྱ་མེད་པའི་ངང་དུ་གློད། །སྒོམ་མཁན་སྒོམ་བྱ་མེད་པའི་གོ་མས་
པར་གྱིས། །ཇི་ལྟར་ནམ་མཁའི་མཐའ་དབུས་བསམ་མི་ཁྱབ། །སེམས་ཀྱི་ངོ་བོ་བསམ་བརྗོད་ཡུལ་ལས་འདས། །གཟའ་གཏད་མེད་ཅིང་མཚན་མ་མེད་པ་ལ། །ཡེངས་པ་མེད་པའི་ཚུལ་གྱིས་
གོམས་པར་བྱ། །བྱིང་རྒོད་ལ་སོགས་སྐྱོན་དང་ཡོན་ཏན་གྱིས། །རྟོགས་པའི་མཐོ་དམན་སྣ་ཚོགས་ཅི་བྱུང་ཡང༌། །རྒྱ་མཚོའི་གཉེར་མ་ཆུ་རུ་ཤེས་པར་མཛོད། །ཀུན་ནས་སྒོ་ཡི་མདོ་ནས་

བཤད་པ་བཞིན། །གཟུགས་སྒྲ་དྲི་རོ་རེག་བྱ་ལ་སོགས་ལ། །བདེ་དང་སྡུག་པའི་མཐོ་དམན་ཅི་བྱུང་ཡང༌། །ཏིང་ངེ་འཛིན་དུ་རྟོགས་པར་བགྱིས་ཤིག་གསུངས། །གཞན་ཡང་གཟུགས་ནས་
རྣམ་མཁྱེན་མན་ཆད་རྣམས། །ཡེ་ནས་རྣམ་པར་དག་ཅིང་མཉམ་ཉིད་དུ། ྋ།ཕ་རོལ་ཕྱིན་པ་ལས་ཀྱང་ཡང་ཡང་གསུངས། །ཇི་ལྟར་ནམ་མཁས་གར་ཁྱབ་སྟོང་པས་ཁྱབ། །དེ་ལྟར་རང་གཞན་
སྣང་སྲིད་འཁོར་འདས་ལ། །ཆོས་སྐུ་སྐྱེ་མེད་བདེ་བ་ཆེན་པོས་ཁྱབ། །སྣང་སྲིད་འཁོར་འདས་ཕྱག་རྒྱ་ཆེན་པོ་སྟེ། །ཕྱག་རྒྱ་ཆེན་པོས་སྣང་སྲིད་འཁོར་འདས་ཡིན། །དེ་ལྟར་གཉིས་མེད་གཅིག་
ལས་འདས་པ་ཡིན། །བདུད་དང་བར་ཆོད་སྣང་སྲིད་དགྲར་ལངས་ཀྱང༌། །མ་འཇིགས་མ་འཇིགས་ཆོས་སྐུའི་རོལ་པ་ཡིན། །འཇིགས་པ་མེད་ལ་འཇིགས་པ་ག་ལ་བྱེད། །དེ་ལྟར་རྟོགས་ཀྱང་
ཡ་ང་བྱུང་གྱུར་ན། །ཡ་ངའི་སྟེང་དུ་བག་ཚ་བསྣན་གྱུར་ན། །གཉེན་པོ་ཟློག་པའི་སྒོམ་པ་ངོ་མཚར་ཆེ། །མཐའ་མེད་རླུང་ཁྱེར་གཅིག་ལ་བློ་གཏད་ནས། །དྲག་སྔགས་གསུམ་པོའི་ངང་ལ་སྐྱུར་
ལ་ཞོག །ཀུན་རྫོབ་རྫུན་ཕུགས་མ་ལུས་སྡེབ་ནས་འགྲོ། །དེ་ལྟར་ཉམས་སུ་ལེན་པའི་རྣལ་འབྱོར་ལ། །རྟོག་པ་ཐམས་ཅད་ཡེ་ཤེས་སྒྲོན་མེ་ཡིན། །གཟུང་འཛིན་ཐམས་ཅད་སྐྱེ་མེད་བློ་འདྀས་

ལྷ |༄༅། ། ཡིན། །སྡུག་བསྔལ་ཐམས་ཅད་ཟག་མེད་བདེ་ཆེན་ཡིན། །རེ་དོགས་ཤོར་གོལ་དགག་བསྒྲུབ་ལ་སོགས་ཀུན། །ཐམས་ཅད་ཆོས་སྐུར་མ་གྱུར་གང་ཡང་མེད།
བཞིའི་
དུས་གསུམ་དུས་མེད་ཡེངས་དང་མ་ཡེངས་ཀུན། །ཐམས་ཅད་ཕྱག་རྒྱ་ཆེ་ལས་གཡོས་པ་མེད། །ཇི་ལྟར་འདབ་ཆག་མཁའ་ལ་འཕུར་བ་ཡིས། །ནམ་མཁའི་ངང་ལས་འགྲོ་ས་གཞན་མི་
རྙེད༑ །དེ་ལྟར་རྟོགས་པ་མཆོག་གྱུར་རྣལ་འབྱོར་པ། །ཐམས་ཅད་ཆོས་སྐུ་ངང་ལ་འདས་པ་མེད། །ངེས་ཤེས་བློ་ཡི་གཏིང་ནས་སྐྱེས་པ་ཡིས། །རྐུབ་ལ་ཚམ་ཚུམ་མེད་པའི་རྣལ་འབྱོར་
བཅུ་དྲུག་
བདེ༑ །བྱིང་རྒོད་ལ་སོགས་སྐྱོན་ཡོན་ཅི་བྱུང་ཡང༌། །ཏིང་འཛིན་འདུ་འབྲལ་མེད་པའི་རྣལ་འབྱོར་བདེ། །ན་ཚ་ལ་སོགས་སྡུག་བསྔལ་ཅི་བྱུང་ཡང༌། །དགེ་སྦྱོར་གྲོགས་སུ་འགྲོ་བའི་རྣལ་འབྱོར
བདེ༑ །འཆི་ལྟས་དང་ནི་མི་མཐུན་ཅི་བྱུང་ཡང༌། །སེམས་ལ་སྡུག་བསྔལ་མེད་པའི་རྣལ་འབྱོར་བདེ། །མདོར་ན་སྣང་སྲིད་འཁོར་འདས་ཐམས་ཅད་ལ། །ཉམ་ང་བག་ཚ་མེད་པའི་རྣལ་འབྱོར
།ཁ་ལྟ་སྟོང་པའི་ལང་ཤོར་མ་སོང་བར། །སྔར་ནས་འཁྲུག་ཤན་ཕྱེད་པའི་རྣལ་འབྱོར་བདེ། །འཇིག་རྟེན་ཆོས་བརྒྱད་རྣམས་ལ་མ་ཆགས་པར། །ཞེན་མེད་རི་ཁྲོད་འགྲིམ་པའི་རྣལ་འབྱོར་

བདེ༑ །བཀའ་དྲིན་ཆེན་པོའི་ཆོས་རྗེ་བླ་མ་ལ། །རྟག་ཏུ་གསོལ་བ་འདེབས་པའི་རྣལ་འབྱོར་བདེ། །རྒྱལ་བས་གསུངས་པའི་དམ་ཚིག་སྡོམ་པ་ལ། །མུ་ཅོར་ཆག་ཉམས་མེད་པའི་རྣལ་འབྱོར་
བདེ༑ །སེམས་ཅན་ཀུན་ལ་བྱམས་དང་སྙིང་རྗེ་ཡིས། །སྨོན་ལམ་རྒྱ་ཆེན་འདེབས་པའི་རྣལ་འབྱོར་བདེ། །མཚན་བཅས་མཚན་མེད་དགེ་སྦྱོར་འབད་ལགས་ཀྱང༌། །འཆིང་གྲོལ་རེ་དོགས་མེད་
པའི་རྣལ་འབྱོར་བདེ། །ཐུབ་པའི་བསྟན་པའི་མི་ལུས་ཡུད་ཙམ་འདི། །དམ་པའི་ཆོས་ཕྱིར་བསྐྱལ་བའི་རྣལ་འབྱོར་བདེ། །སྙིགས་མའི་དུས་ཀྱི་འཇིགས་པ་ཆེན་པོ་འདིར། །བསྟན་པའི་བར་ཆོད་
མ་བྱས་རྣལ་འབྱོར་བདེ། །དེང་སང་དུས་འདིར་རྟེན་འབྲེལ་མ་འཆུགས་པས། །གཏན་གྱི་རྟེན་འབྲེལ་འགྲིག་པའི་རྣལ་འབྱོར་བདེ། །དེ་ལ་སོགས་པ་མཐའ་ཡས་མཆོག་གྱུར་པ། །བླ་མའི་དྲིན་
དུ་ཤེས་པའི་རྣལ་འབྱོར་བདེ། །ཟག་བཅས་ཟག་མེད་དགེ་བའི་རྒྱུ་འབྲས་རྣམས། །འཁོར་འདས་ཀུན་ལ་བསྔོ་བའི་རྣལ་འབྱོར་བདེ། །བསྔོ་བའི་མཐར་ཐུག་འཁོར་གསུམ་ཡོངས་དག་ལ།
རྟག་ཏུ་གཡོས་པ་མེད་པའི་རྣལ་འབྱོར་བདེ། །དབུས་གཙང་གཉིས་ཀྱི་སོ་མཚམས། །མི་རྒོད་གཏུམ་མོའི་རྒྱུ་སྲང༌། །གནམ་མཚོ་ལ་གོང་གི་ལུང་སྟོངས། །རྒྱ་བོད་མི་ཡི་འགྲིམ་ས།

༄༅། །དཔལ་དབུ་རིའི་དགོན་པར། །དགེ་བའི་བཤེས་གཉེན་སེ་མོ་ཆེ་ལ་སོགས་པས་བསྐུལ་ནས། རྣལ་འབྱོར་ལོ་རས་པས་ཐུན་བཞིའི་དགེ་སྦྱོར་ཉམས་ལེན་ཡི་གེར་
བཀོད་པའོ། སྠི༎ །།བཀྲ་ཤིས་ཤིང་སེམས་ཅན་མང་པོ་སྨིན་གྲོལ་གྱི་ལམ་ལ་འགོད་པར་ཤོག བདག་ཀྱང་འཁོར་བའི་རྒྱུན་ནས་ཐར་ཏེ། འདས་མ་འོངས་ད་ལྟར་གྱི་སྐྱབས་མགོན་
དམ་པ་རྣམས་དང༌། དུས་གསུམ་དུས་མེད་དུ་ཞལ་མཇལ་ནས། མཉེས་པ་གསུམ་གྱིས་ཞབས་ཏོག་རྒྱུན་ཆད་མེད་པ་བསྒྲུབ་ནས།ྋ མཐར་ཐུག་མངོན་པར་རྫོགས་པའི་སངས་རྒྱས་པར་གྱུར་
05NYU.P
ཅིག །དེ་བཞིན་དུ་འགྲུབ་པར་གྱུར་ཅིག། །།
178(B)

178(B)
ImageAsPerOriginalDocument

༄༅། །ཁྲིད་ཆེན་བརྒྱད་ཀྱི་རྩ་བ་རྗེ་རྒོད་ཚང་པས་མཛད་པ་བཞུགས་སོ།།

༄༅། །ན་མོ་གུ་རུ། བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཆོས་རྗེ་འགྲོ་བའི་
མགོན་པོ་དཔལ་རྒོད་ཚང་པའི་ཞལ་ནས། རྒྱུ་སོ་སོའི་སྐྱེ་བོའི་ས་ནས་འབྲས་བུ་སངས་རྒྱས་ཀྱི་སར་འཁྲིད་པར་བྱེད་
པ་ལ། ལམ་ཆ་ལག་ཚང་ལ་མ་ནོར་བ་ཞིག་དགོས་པ ཡིན་གསུངས། དེ་ལ་བཀའ་བསྟན་བཅོས་སྔགས་
མཚན་ཉིད་ལུང་མན་ངག །བླ་མ་དམ་པ་རྣམས་ཀྱི་ཉམས་མྱོང་ཐམས་ཅད་ཀྱི་གནད་དྲིལ་ནས། ཁྲིད་ཆེན་བརྒྱད་དུ་
༅། །སྟོད་འབྲུག་བསྟན་པའི་རྩ་ལག་རྒོད་ཚངས་པ།

ཁྲིད
ཆེན་
ཉུ ༄༅། །འདུས་པ་ཡིན་གསུང༌། དེ་ལ་དང་པོ་བྱིན་རླབས་འཇུག་པར་བྱེད་པ་ལ་བླ་མར་མོས་གུས་ཀྱི་ཁྲིད། འཁོར་འདས་ཀྱི་སོ་
མཚམས་འབྱེད་པ་ལ། ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་གྱི་ཁྲིད། མངོན་ཤེས་དང་རྫུ་འཕྲུལ་སྒྲུབ་པ་བྱེད་པ་ལ། གསང་སྤྱོད་བཟློག་བསྒོམ་གྱི་
ཁྲིད༑ ཆོས་ཐམས་ཅད་རྐྱེན་ཐོག་ཏུ་དཔུངས་བར་བྱེད་པ་ལ། ཚོགས་སྤྱོད་ཆོས་བརྒྱད་མགོ་སྙོམས་ཀྱི་ཁྲིད། གཞན་དོན་བྱེད་པ་ལ་དགོངས་པ་བྱམས་181
སྙིང་རྗེའི་ཁྲིད། རང་གཞན་གཉིས་ཀ་ལ་དགོས་པ་རྒྱུ་འབྲས་རྟེན་འབྲེལ་གྱི་ཁྲིད། སྡིག་པོ་ཆེ་གསེང་ལམ་ནས་འདོན་པར་བྱེད་པ་ལ། ཐབས་ལམ་ཁྱད་

པར་ཅན་གྱི་ཁྲིད། རྟོགས་ལྡན་གྱི་རྣལ་འབྱོར་པ་སྣང་བ་ཆོས་སྐུར་ཤར་བ་ལ། ཞིང་ཁམས་སྦྱོང་བའི་ཁྲིད་དང་བརྒྱད་ཡིན་གསུངས། ཁྲིད་ཆེན་བརྒྱད་པོ་དེའི་ངོས་འཛིན་དང་ཁྲིད་ཀྱི་འདེབས་
ལུགས་ཐད་ཀར་གསལ་དེ་ཡང་ཚིག་ཁྲིད་དམ་ལུང་ཐོབ་ཙམ་དུ་བྱེད་ན་ཆོས་ཐུན་གཅིག་ལ་ཡང་ཚར་ཙམ་འོང་སྟེ། འོ་ཅག་སྒོམ་ཆེན་པ་ལ་དེས་མི་ཕན་ཉམས་ཁྲིད་དགོས་པ་ཡིན་མོད་ཁྲིད་སྐོར་ལ་
ཉམས་མྱོང་སྣ་རེ་སྐྱེས་པ་དེ་སྤོས་ནས་ལོ་དྲུག་ཙམ་ན་ཁྲིད་ཆེན་བརྒྱད་ཚར་ཙམ་དུ་བྱེད་པ་ཡིན་དེ་ལ་ཉམས་མྱོང་སྐྱེས་པ་དང་བརྟན་པ་གཉིས་ལས། བརྟན་པ་དེ་ལས་སངས་རྒྱས་ཐོབ་དགོས་པ་
ཡིན༑ ཁྲིད་བཏབ་པ་ཙམ་གྱིས་ཉམས་མྱོང་འདི་ཚོ་སྐྱེས་ནས་འདུག་ན། ནམ་སྐྱེས་པ་དང་ཁྲིད་འབྱོངས་པ་བྱ་བ་ཡིན་མོད། དེ་ལ་མོས་གུས་ཀྱི་ཁྲིད་ལ། ཆོས་རྗེ་རས་པ་ཞལ་བཞུགས་པའི་དུས་
ན༑ བླ་མའི་རྣལ་འབྱོར་ཐུན་གཅིག་མའི་སྒོམ་ཕོག་ནས་མ་ནམ་མཁའི་གསོལ་འདེབས་བྱེད་དུ་འཇུག་པ་དེ་ཡིན་མོད། ད་ལྟ་ཁྲིད་ཀྱི་རིམ་པ་ཁྲིམས་སུ་བཅའ་བ་རྒྱས་པ་འདི་ངས་བྱས་པ་ཡིན་
གསུངས༑ དེ་ལ་མོས་གུས་ཀྱི་ཉམས་མྱོང་ལ་བླ་མ་ལ་སངས་རྒྱས་ཀྱི་འདུ་ཤེས་སྐྱེས། སྣང་བ་བླ་མར་ཤར། དགེ་སྦྱོར་གྱི་གཙོ་བོར་རྒྱུན་ཆད་མེད་པར་གསོལ་བ་འདེབས་ཤིང་ཅི་གསུང་བཀའ་༔

ཁྲིད་༄༅། །བཞིན་བསྒྲུབ་ནུས་པ་དེས་མོས་གུས་ཀྱི་ཁྲིད་འབྱོངས་པ་ཡིན་མོད། །འོ་ན་གང་ཟག་གཅིག་ཁྲིད་སྐོར་གཅིག་ཉམས་སུ་ལེན་པ་ལ་གང་དགའ་ཞུས་པ་ལས། མོས་
ཆེན་
ཉུ གུས་ཀྱི་གསོལ་བ་འདེབས་པ་ལས་དགའ་བ་མེད་གསུངས་ནས་དབུ་སྙུང་བཞེས་པའི་ལོ་རྒྱུས་ཀྱང་ཡོད་གསུང་ལྷན་ཅིག་སྐྱེས་སྦྱོར་གྱི་ཁྲིད་འདི། སྣང་བ་མ་བཀག །སྟོང་པ་མ་སྒྲུབ་
པར༑ དགག་སྒྲུབ་མེད་པའི་རྟོགས་པ་དེས། ཉམས་ཀྱི་ཆེད་འཛིན་ཚུན་ཆོད་ཐམས་ཅད་རང་སར་གྲོལ་ནས། བཟང་རྟོག་ངན་རྟོག་གང་བྱུང་ཡང་། །རང་གྲོལ་དུ་ཁྲོ་ལོ་ལོ་འགྲོ་ཙ་ན། ཕྱག་
རྒྱ་ཆེན་པོའི་ཁྲིད་འབྱོངས་པ་ཡིན་མོད། ད་ལྟ་རྣམ་རྟོག་ལམ་ཁྱེར་གྱི་ཁྲིད་འདེབས་ལུགས་ཕྲ་ཞིབ་ཅན་འདི་ལ། རྗེ་སྒམ་པོ་པ་བཀའ་དྲིན་ཆེ་བ་ཡིན་པས། རྟོགས་པ་སྒམ་པོ་པའི་ལུགས་གདམས་
ངག་རས་ཆུང་པའི་ལུགས་ཆོས་རྗེ་རས་པ་རང་གི་གསུང་ཡི་གེར་བཀོད་པ་རྣམས་དང་གསུམ་པོ་ལ་སྡོང་པོ་གསུམ་དྲིལ་བྱ་བར་མཛད་པ་ཡིན་གསུངས། གསང་སྤྱོད་བཟློག་བསྒོམ་གྱི་ཁྲིད་
ནི༑ གཞན་གྱི་སྤང་བྱ་མི་མཐུན་པའི་ཕྱོགས་ལྷ་འདྲེ་མི་རྒོད་གཅན་གཟན་ལ་སོགས་པའི་འགལ་རྐྱེན་དང་མཐུན་རྐྱེན་གང་བྱུང་ཡང་མི་འགེགས་པར་འདིའི་བསྒྲུབ་བྱར་བྱེད་པས་ཉམས་ང་བ་དང་བག་

ཚ་བ་དེ་ཉིད་ཀྱི་སྟེང་དུ་ཐོག་རྫིས་བྱས་བདག་འཛིན་གཏང་ནས་གང་ལྟར་འགྲོ་བར་སོང་། ཅི་ཡོང་བར་ཤོག་བྱས་ནས། སྟོང་ཉིད་སྙིང་རྗེའི་ངང་ནས་ངོ་བོ་འཁོར་འདས་ལ་སོགས་པ། རེ་དོགས་
ཀྱི་ཆོས་ཐམས་ཅད་རོ་སྙོམས་མངོན་ཤེས་རྫུ་འཕྲུལ་ལ་སོགས་སྟོན་ནུས་ཙ་ན་གསང་སྤྱོད་ཀྱི་ཁྲིད་འབྱོངས་པ་ཡིན་མོད། ཆོས་རྗེ་རས་པ་ཞལ་བཞུགས་པའི་དུས་སུ་གསང་སྤྱོད་འགྲིམ་དཔེ་མ་འདི་ཁོ་
ན་བཏབ་ནས་གཏོང་གསུང་ཆོས་བརྒྱད་མགོ་སྙོམས་ཀྱི་ཁྲིད་ནི་བསྟོད་སྨད་གྲགས་མ་གྲགས་རྙེད་མ་རྙེད་བདེ་སྡུག་འཇིག་རྟེན་གྱི་ཆོས་བརྒྱད་པོ་དེ་ལ་དགག་བསྒྲབ་སྤང་བླང་རེ་དོགས་མེད་པར་རོ་
སྙོམས༑ སྟོང་ཉིད་སྙིང་རྗེའི་ངང་ནས་ཆེད་འཛིན་མེད་པར་རོ་སྙོམས་ཀྱིན་འདུག་ཆོས་བརྒྱད་མགོ་སྙོམས་ཀྱི་འདུག་ན། ཆོས་བརྒྱད་མགོ་སྙོམས་ཀྱིན་ཁྲིད་འབྱོངས་པ་ཡིན་མོད། དེ་ལྟར་རོ་
སྙོམས་བྱ་བའི་གདམས་ངག་དེ་རང་རྩ་བ་ཆོས་བརྒྱད་མགོ་མ་སྙོམས་པར། རྐྱེན་ངན་ལམ་དུ་འཁྱེར་བ་ལ་དགོས་པ་ཡིན་གསུངས། དེའི་ཁྲིད་ལུགས་ཀྱང་ཞིབ་དུ་བདག་གིས་བགྱིས་པ་ཡིན་
གསུངས༑ བྱམས་ཁྲིད་ནི། རང་གཞན་ཐམས་ཅད་ཡིད་འོང་གི་སྒོ་ནས་ཞེ་མི་སྡང་བར་ཕན་བདེ་འབའ་ཞིག་སྒྲུབ་པ་དང་བསག་སྦྱང་གི་ལས་ཅི་བྱེད་ཀྱང་རང་དོན་དུ་རང་མ་སོང་བར་བྱམས་པ་དང་

།སྙིང་རྗེ་བྱང་ཆུབ་ཀྱི་སེམས་སྤེལ་ཅིང༌། །སེམས་ཅན་ལ་མར་དྲིན་གྱི་འདུ་ཤེས་བསྐྱེད། དག་པའི་ལས་འབྲེལ་འཇོག །སྨོན་ལམ་དཔག་མེད་འདེབས་པ་དེས་ཁྲིད་
ཆེན་
བྱམས་ཁྲིད་འབྱོངས་པ་ཡིན་མོད། ཆོས་རྗེ་རས་པའི་ཞལ་ནས་ཀྱང༌། རྟོགས་པ་བས་སྙིང་རྗེ་སྐྱེ་དཀའ་བར་བྱུང་གསུངས་ནས་བླ་མ་ཞང་རིན་པོ་ཆེ་དང་ཆོས་རྗེ་རིན་པོ་ཆེ་འབྲི་གུང་པ་གཉིས་ལ་ཉུ
སྙིང་རྗེའི་བཀའ་བབས་ཞུར་ཕྱིན་པས་བོགས་ཐོན་པ་ཡིན་གསུང་ད་ལྟ་བྱམས་ཁྲིད་རྒྱས་པར་འདེབས་པ་འདི་བདག་གིས་བགྱིས་པ་ཡིན་ང་བཀའ་གདམས་ཀྱི་ཆོས་ལ་མཁས་པའི་.སྔོན་གྱི་ཇོ་བོ་རྗེ་དཔལ་ལྡན་
ཨ་ཏི་ཤ་ལ་ཐུགས་ཀྱི་སྲས་བརྒྱད་ཡོད་པ་ལས། གཅིག་ལྷོ་བྲག་པ་ཆག་ཁྲི་མཆོག་དཔལ་དེ་ཡིན། དེའི་སྐུ་སྐྱེརྒོད་ཚང་པའོ། རྒྱུ་མཚན་ཡོད་གསུངས། རྒྱུ་འབྲས་རྟེན་འབྲེལ་གྱི་ཁྲིད་ལ། མི་དགེ་བ་ཕྲ་བ་ནས་སྤོང་
དགེ་བ་ཕྲ་བ་ནས་བསྒྲུབ་རྣམ་རྟོག་སྐད་ཅིག་མ་འགྱུ་བའི་དུས་སུ་ངོ་ལྐོག་མེད་པར་དགེ་སྡིག་ལ་འདོར་ལེན་བྱས་ནས་ལེགས་ཚོགས་ཀྱི་རྟེན་འབྲེལ་དུ་སྒྲིག་ཤེས་པ་ཉམས་སུ་ལེན་པ་དེ། རྒྱུ་འབྲས་རྟེན་
འབྲེལ་གྱི་ཁྲིད་འབྱོངས་པ་ཡིན་མོད། ལས་རྒྱུ་འབྲས་རྟེན་འབྲེལ་ལས་རྒྱུ་འབྲས་རྟེན་འབྲེལ་གྱི་ཁྲིད་འདི་ཡང་རྒྱས་སུ་བདག་གིས་གཏང་བ་ལགས། དེ་ཡང་ཞིང་དངོས་བསམ་གསུམ་གྱི་སྒོ་

ནས༑ ལེགས་ཚོགས་ཀྱི་རྟེན་འབྲེལ་བླ་མའི་ཕྱོགས་སུ་སྒྲིག་པ་ཡིན་པས་བླ་མའི་ངོ་སྤྲོད་ཀྱི་ཁྲིད་མཐོབ་པ་ལ་ཁྲིད་མི་གདབ་གསུངས། ཐབས་ལམ་གྱི་ཁྲིད་ནི། བསྲེ་འཕོ་གསུམ་ལས། བསྲེ་
བ་ཉིན་མོ་གཏུམ་མོ་དང་ཕྱག་རྒྱ་ཆེན་པོ་བསྒོམ། མཚན་མོ་འོད་གསལ་འཛིན་དེ་བར་དོ་དང་པོ་འོད་གསལ་དང་བསྲེ་བ་ལ་གཅིག་ཆར་བའི་བསྲེ་བ་སྐོར་གསུམ་ཟེར་བ་ཡིན་ཉིན་པར་སྒྱ་ལུས་
སྦྱོང་༑ མཚན་མོ་རྨི་ལམ་འཛིན་དེ་བར་དོ་གཉིས་པ་སྒྱ་ལུས་དང་བསྲེ་བ་ལ་རིམ་སྐྱེས་པའི་བསྲེ་བ་སྐོར་གསུམ་ཟེར་བ་ཡིན། ཡང་འདོད་ཆགས་((བར་དོ་)དཔྱད་)དང་བསྲེ་བ། ཞེ་སྡང་རྨི་ལམ་སྒྱ་ལུས་
དང་བསྲེ་བ། གཏི་མུག་འོད་གསལ་དང་བསྲེ་བ་སྟེ། ཉོན་མོངས་པ་དང་དུག་གསུམ་ལ་དགོངས་ནས་བསྲེ་བ་སྐོར་གསུམ་དུ་བྱུང་བ་ཡིན་གསུངས། གང་ཟག་དབང་པོ་ཐ་མ་ཚེ་འདིར་འཕོ་བ་ལ་
བསླབས་ནས་བར་དོ་གསུམ་པ་མངལ་སྒོ་དགག་པ་དང་གདམས་པའི་སྒོ་ནས་མཆོག་བསྒྲུབ་པ་ཡིན། འཕོ་བ་སློབ་པ་ལ། བཙན་ཐབས་ཉལ་ཐབས་སྦྱངས་ཏེ་འཕོ་བ་གསུམ་ལས། སྦྱངས་ཏེ་
འཕོ་བ་ལ། ཀ་ཧིག་ཉི་ཤུ་རྩ་གཅིག་པའི་འཕོ་བ། འཁྲུལ་འཁོར་དྲུག་གི་འཕོ་བ། རྣམ་ཤེས་བླ་མའི་འཕོ་བ་དང་གསུམ་ཡིན་གསུངས། དེ་རྣམས་ཀྱི་ཉམས་ལེན་གྱི་སྐྱེ་ཚུལ་ཐད་ཀ་ཐད་ཀར་

ཁྲིད་༄༅། །གསལ་མོད་འུབ་དྲིལ་ན་ཐ་མལ་གྱི་སྣང་བ་སྐུ་དང་ཞིང་ཁམས་སུ་འབྱོངས། རྩ་རླུང་ཁམས་བྱང་ཆུབ་ཀྱི་སེམས་ལས་སུ་རུང་སེམས་ཟག་མེད་ཀྱི་ཏིང་འཛིན་རྒྱུད་ལ་
ཆེན་
སྐྱེས་ཙ་ན་ཐབས་ལམ་གྱི་ཁྲིད་འབྱོངས་པ་ཡིན་མོད། སྤྱིར་ཆོས་རྗེ་རས་པས་ཐབས་ལམ་ལ་སྐོར་དྲུག་དུ་མཛད་པ་ཡིན། སྟོང་ཐུན་སྙན་རྒྱུད་ཀྱི་སྐོར། གཞུང་སྦས་པའི་སྐོར། ཞལ་གདམས་ཧུ
གནད་ཀྱི་སྐོར། འཁོར་བ་འཇུག་བཟློག་སྤྱི་ཁྱབ་ཀྱི་སྐོར། དྲིལ་ཚོ་བློ་བརྡེག་གི་སྐོར། ཚིག་བཅད་མ་དམིགས་པའི་སྐོར་དང་དྲུག་ཏུ་མཛད་པ་ཡིན་གསུངས། ཞིང་ཁམས་སྦྱོང་བའི་ཁྲིད་འདི་
jug
ཡང་༑ རྒྱས་པར་བདག་གིས་བགྱིས་པ་ཡིན་གསུངས། དེ་ལ་རང་སེམས་ཕྱག་རྒྱ་ཆེན་པོ་གཉུག་མ་བསམ་བརྗོད་དང་བྲལ་བར་རྟོགས་པ་དེའི་ངང་ནས་སྣོད་བཅུད་ཐམས་ཅད་ལྷ་དང་གཞལ་ཡས
ཁང་དུ་བསྒོམ། སེམས་ཅན་ཐམས་ཅད་ལ་བྱམས་པ་དང་སྙིང་རྗེའི་སྒོ་ནས་འགྲོ་དོན་དཔག་མེད་སྐྱོ་དུབ་མེད་པར་བྱེད་སྨོན་ལམ་དཔག་མེད་འདེབས། ཕྲིན་ལས་ལྷུན་གྲུབ་རྒྱུན་ཆད་མེད་པར་འབྱུང་
ཝཱ བ་དེས་ཞིང་ཁམས་སྦྱོང་བའི་ཁྲིད་འབྱོངས་པ་ལགས་མོད། ལར་ཁྲིད་ཆེན་བརྒྱད་པོ་དེ་ཁྲིགས་སུ་བཅའ་བ་འདི་ང་ཡི་ཤེས་བཟོ་མིན། ཆོས་རྗེ་རས་པ་རང་གིས་རོ་སྙོམས་ཀྱི་ཞལ་གདམས་ཀྱི་

གསེབ་ན་ཁྲིད་ཀྱི་ཁྲིགས་ཁ་འདི་ཁོ་ན་ལྟར་ཤོག་བུ་ཞིག་ལ་གསུང་ཡི་གེ་རིས་སུ་བཀོད་ནས་འདུག་པས་བདག་གིས་ཀྱང་དེ་ཁོ་ན་ལྟར་བགྱིས་པ་ཡིན་གསུངས། དེ་ལ་བདག་ཅག་གདུལ་བྱ་འགས་
བསམ་པར་ཆོས་རྗེ་རས་པས་ཁྲིད་ཀྱི་ཁྲིགས་ཀ་ཤོག་གཅིག་མར་མཛད་ནས་རོ་སྙོམས་ཀྱི་གསེབ་དུ་འཇུག་པ་དེ་ཆོས་རྗེ་ལྟ་བུའི་བརྒྱུད་འཛིན་ལ་དགོངས་པ་ཡིན་སྙམ་པ་བྱུང༌། ཡང་། ཆོས་རྗེ་རས་
པ་སྐུ་བདེ་བར་བཞུགས་པའི་དུས་སུ་སྐུ་ཡི་རིམ་གྲོའི་མདོ་སྡེའི་ཐུན་པ་གཅིག་ལ་ཡང་ཆོས་རྗེ་བཞུགས་པར་འདུག་པས། ཆོས་རྗེ་རས་པ་སྐུ་འདའ་ཁར་གཟིམས་གཡོག་པ་ལ་ཐུན་པ་ཕ་གིའི་གསེབ་ན་
ཡང་ལས་ཅན་གཅིག་ཡོད་བྱ་བ་ཡང་གསུངས། ལར་ཆོས་རྗེ་རས་པའི་བཀའ་བརྒྱུད་གཞན་ལ་ཁྲིད་ཆེན་བརྒྱད་དུ་གྲགས་པ་འདི་མེད་ཐུབ་ལྔའི་ཁྲིད་འདི་ཡོད་ཆོས་རྗེ་རས་པ་ཞལ་བཞུགས་པའི་དུས་
ན་ཡང་ཐུབ་ལྔའི་ཁྲིད་འདི་ཚོ་གནང་བ་ཡིན་གསུངས། གཏུམ་མོ་རས་ཐུབ་པ། གསང་སྤྱོད་རི་ཐུབ་པ། ནད་འདོན་འཁྲུགས་ཐུབ་པ། རྟོགས་པས་འཆི་ཐུབ་པ་བཞི་པོ་དེ། ལས་དང་པོ་པས་
ཉམས་སུ་བླངས་པས་གཉེན་པོ་རྐྱེན་ཐུབ་བྱུང་ནས་རྣལ་འབྱོར་པས་གྲོང་ཐུབ་པ་ཡིན་པས་ཟླ་བ་གསུམ་ན་ཐུབ་པ་ལྔའི་ཁྲིད་ཚར་བར་མཛད་པ་ཡིན་གསུངས། ཡང་ཆོས་རྗེ་ཞལ་ནས། ལར་བླ་མའི་

༼༄༅། །བརྒྱུད་འཛིན་རབ་འབྲིང་ཡང་མཐའ་དང་བཞི་སྟེ། རྟོགས་པས་སྣ་དྲངས་པའི་ཆོས་དང་ཟང་ཟིང་བཟང་ངན་འབྲིང་གསུམ་སྤྱི་བོར་ཁུར་ནུས་ན་རབ་ཡིན། གདམས་
ངག་ཚིག་བཅད་གཅིག་ལས་མ་ཤེས་ཀྱང་རྟོགས་པ་གཞན་ལ་འགོད་ནུས་ན་འབྲིང་ཡིན། རྟོགསཔ་རང་རེ་སྐྱོང་ཞིང་གཞན་ལ་གདམས་ངག་བསྲེལ་ན་བརྒྱུད་འཛིན་མཐའ་མ་ཡིན་ང་རང་གི་གདམས་
ངག་ཐམས་ཅད་ཤེས་ཀྱང་བསྒོམ་མི་ལ་འཁོད་ན་རྒྱུད་འཛིན་ཡང་ཐ་ཞེས་བྱའོ། །བདག་གིས་ཀྱང་གྲུབ་ཐོབ་སྣ་ཕུ་པ་རབས་མ་བཅད་པ་ཡིན་པས་ཁྱེད་རང་རྣམས་ཀྱང་ཕྱག་རྒྱ་ཆེན་པོ་ཡོད་ན་འཁོར་མི་
གཅིག་ལས་མེད་ཀྱང་བསེ་རུ་ལྟ་བུའི་རྣལ་འབྱོར་པ་ཞེས་བྱ་སྟེ། བརྒྱུད་པ་བཟུང་བར་ཡིན་ནོ། །མཛེ་ཕོ་མཛེ་མོར་འདུག་ཀྱང་བརྒྱུད་འཛིན་དུ་བགྲོངས་ཤིག་གསུངས་སོ། །ཆོས་རྗེ་འགྲོ་བའི་
མགོན་པོ་རྗེ་རྒོད་ཚང་པའི་གསུང་སྒྲོས་ཡི་གེར་བཀོད་པ་ལགས་པས་སློབ་དཔོན་བསོད་སེང་ལ་སོགས་པ་སྒྲིབ་པ་ཚུལ་བཞིན་མཛད་པ་རྣམས་ལ་འབུལ་ལོ། །རང་གཞན་གཉིས་ཀྱི་དོན་དུ་སྟོང་ཉིད་
ཨཱུ སྙིང་རྗེ་འབྱོངས་པ་ལས་ཁེ་ཆེ་བ་མི་བདོག་པས། ཚེ་འདིའི་ཕྱོགས་སུ་མ་ཤོར་བར་སྒྲུབ་པ་ཁོ་ནར་ནན་ཏན་མཛད་པར་ཞུ་ཞུ། མོས་གུས་བྱས་དང་བྱེད་པ་ཡི། །དགེ་བ་རྒྱ་ཆེན་གང་བསགས་

པ༑ །བདག་དང་འགྲོ་བ་མ་ལུས་པ། །བླ་མེད་གོ་འཕང་ཐོབ་པར་ཤོག མངྒ་ལཾ་བྷ་ཝནྟུ།

ཕྱག་
ཆེན་
ཉུ
༄༅། །ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་གྱི་ཁྲིད། གནད་ཀྱི་ཡི་གེ་དང་བཅས་པ་རྗེ་རྒོད་ཚང་པས་མཛད་པ་བཞུགས་སོ།།

༄ ༅། །ཨོཾ་སྭ་སྟི། རྗེ་རིན་པོ་ཆེ་ལ་གུས་བཏུད་ནས། །ཕྱག་ཆེན་དམར་ཁྲིད་གསུང་བཞིན་བྲིས། །འདི་བཞིན་ཐུགས་ལ་ཞོག་
མཛོད་དང༌། །འཁོར་བའི་རྒྱ་མཚོ་བརྒལ་གྱུར་ནས། །བླ་མེད་བྱང་ཆུབ་ཐོབ་པ་ལ། །རང་གི་སེམས་ཉིད་རྟོགས་པ་དགོས། །དེ་ལ་ཚེ་འདི་བློས་
གཏོང་དགོས། །བསླབ་གསུམ་དམ་ཚིག་གཙང་མ་དགོས། །མཚན་ལྡན་བླ་མ་དམ་པ་ལ། །ཅི་མཉེས་བྱེད་ཅིང་གསོལ་འདེབས་དགོས། །རྒྱུན་ཆད་
མེད་པར་གསོལ་བཏབ་པས། །རྣམ་རྟོག་ཕྲ་རགས་འགག་པ་ཡིན། །སེམས་བདེ་བ་དང་གསལ་དང་མི་རྟོག་པའི། །ཏིང་འཛིན་རྒྱུད་ལ་སྐྱེ་བ་ཡིན།

ཕྱག་
ཆེན་
།དེ་ལ་ཞེན་ཆགས་བྱས་གྱུར་ན། །ཁམས་གསུམ་དག་ཏུ་གོལ་བ་ཡིན། །མཉམ་པར་བཞག་པའི་ངང་ཉིད་ནས། །རྣམ་རྟོག་ཉུ ༄༅།
ཐོལ་གྱིས་སྐྱེས་པ་དང༌། །དེ་ཉིད་ངོ་ཡིས་གཟུང་མཛོད་ལ། །ཁོ་རང་མ་བཅོས་སོ་མར་ཞོག །རང་སར་གྲོལ་བར་ཐེ་ཚོམ་མེད། །རྒྱ་མཚོ་དག་ལས་
རླབས་བྱུང་བས། །རླབས་དང་ཆུ་ལ་ཁྱད་པར་མེད། །ནམ་མཁའ་དག་ལས་སྤྲིན་བྱུང་བ། །སྤྲིན་དང་ནམ་མཁའ་གཉིས་སུ་མེད། །བར་སྣང་དག་ལ་
རླུང་བྱུང་བས། །རླུང་དང་བར་སྣང་གཉིས་སུ་མེད། །སེམས་སྟོང་པའི་ངང་ལས་རྟོག་པ་སྐྱེ། །སྟོང་པ་དང་རྟོག་པ་གཉིས་སུ་མེད། །ཆུ་དང་ཆབ་

རོམ་གཉིས་སུ་མེད། །མ་རྟོག་དུས་ན་རྟོག་པས་ཏེ། །བདེན་པར་བཟུང་བས་འཁོར་བ་ཡིན། །རྟོགས་པའི་དུས་ན་རྟོགས་མེད་དེ། །སྟོང་པར་ཤེས་པས་མྱ་ངན་འདས། །དེས་ན་རྟོག་པ་སྐྱེ་
དུས་སུ། །དེ་ཉིད་སྐྱོན་དུ་མི་ལྟ་བར། །སྟོང་པར་ཤེས་པས་སོ་ལ་ཞོག །རྟོག་པ་ཆོས་སྐུར་ཤར་བ་ཡིན། །ཚོགས་དྲུག་སྣང་བ་གང་ཤར་ཡང༌། །རང་སེམས་སྟོང་པའི་ཆོ་འཕྲུལ་ཡིན།
སྣང་བ་མ་འགགས་འཛིན་མེད་ཞོག །སྣང་བ་ཆོས་སྐུར་ཤར་བ་ཡིན། །ལུས་ལ་ན་ཚ་བྱུང་དུས་སུ། །སྔོན་གཞན་ལ་བརྡེགས་དང་བཙོགས་པ་ཡིས། །རྣམ་པར་སྨིན་པ་དུས་འདིར་སྨིན།
ལས་ངན་འཛད་པརཔྱེད་པལ། །ནད་ལ་སྨན་པ་མི་འགུགས་ཤིང༌། །གདོན་ལ་རིམ་གྲོ་མི་བྱེད་པར། །ནད་ཉིད་ལམ་དུ་ཁྱེར་དགོས་པས། །ཆོས་ཀྱི་རྗེའི་གསུང་ཡིན་པས། །ནད་ལ་སྐྱོན་དུ་
མི་ལྟ་བར། །སྒྲིབ་པ་འདག་ཅིང་ཡོན་ཏན་སྐྱེ། །རྟོགས་པའི་བོགས་ནི་འདོན་པར་བྱེད། །ན་ཚ་བྱུང་ན་ཤིན་ཏུ་དགའ། །དེ་ཉམས་སུ་འདི་ལྟར་ལོངས་མཛོད་དང༌། །ང་ཡི་ན་ཚ་འདི་ལྟ་
བུས༑ །མནར་བའི་སེམས་ཅན་སྙིང་རེ་རྗེ། །སྙམ་པ་ཡང་དང་ཡང་དུ་བསྒོམ། །ང་ཡི་ན་ཚ་འདི་ཉིད་ཀྱིས། །མཁའ་མཉམ་སེམས་ཅན་མ་ལུས་པ། །ནད་དང་སྡུག་བསྔལ་དག་གྱུར་ཅིག

།ཅེས་པའི་སྨོན་ལམ་ཡང་ཡང་གདབ། །དེ་རྗེས་ནད་ལ་གཅེར་གྱིས་ལྟོས། །དབྱིབས་དང་ཁ་དོག་ལ་སོགས་པའི།།ནད་ལ་དངོས་པོར་གྲུབ་པ་མེད། །སྟོང་པ་ཕྱག་༄༅།
ཆེན་
ཉིད་དུ་ལྷུན་གྱིས་གྲུབ། །དེ་ལྟར་ཤེས་པས་རང་སར་གྲོལ། །ཡང་གཅིག་ན་བར་གྱུར་པ་ན། །རྗེ་ལ་ག་ལ་བ་དུངས་ཀྱིས་གདབ། །ལམ་དུ་སློངས་པར་བྱིན་གྱིས་རློབས། །དགག་སྒྲུབ་མེད་
ཉུ
པར་བྱིན་གྱིས་རློབས། །གྲོགས་སུ་འཆར་བར་བྱིན་གྱིས་བརློབས། །ཅེས་པའི་གསོལ་བ་དྲག་ཏུ་གདབ། །ཡང་གཅིག་ནད་ལ་ཅེར་གྱིས་བལྟ། །སྔར་མ་གྲུབ་པའི་ནད་དེ་ཉིད། །ཕྱིས་ཀྱང་
གྲུབ་པར་ག་ལ་གྱུར། །མ་གྲུབ་པ་ལ་གློད་ལ་ཞོག །ནད་ཉིད་ཆོས་སྐུར་འཆར་བ་ཡིན་གསུངས། །དེ་ཡང་ཆོས་རྗེའི་ཞལ་ནས། །ཕྱག་རྒྱ་ཆེན་པོ་འདི་ལ་གསུམ་ཆ་གསུམ་གནས་ཏེ། །ཆ་
གཅིག་ལུས་ཀྱི་འཁྲུལ་འཁོར་ལ་རག་ལུས། །ཆ་གཅིག་བླ་མའི་བྱིན་བརླབས་ལ་རག་ལུས། །ཆ་གཅིག་སེམས་ཀྱི་འཇོག་ཐབས་ལ་རག་ལུས་གསུངས། དེ་ཡང་ལུས་ཀྱི་འཁྲུལ་འཁོར་འདི་
(Vv)
༈གསང་སྔགས་ཀྱི་གནད་ཡིན་པས། ལུས་བསམ་གཏན་གྱི་ཆོས་ལྔ་སིང་ངེ་བྱས་པས། རླུང་སེམས་རང་བཞིན་གྱིས་དྷཱུ་ཏིར་ཚུད་ནས། རྟོགས་པ་འཆར་བ་ཡིན་པས་ལུས་གནད་འདི་ལྟར
6L

བྱའོ༑ །དེ་ཡང་རྐང་པ་རྡོ་རྗེ་སྐྱིལ་ཀྲུང་བཅས་པས། །ཐུར་སེལ་དབུ་མར་ཚུད་ཟེར་ཏེ་དེས་ཕྲག་དོག་ཞི་འགྲོ་བ་ཡིན། །ལག་པ་མཉམ་བཞག་གི་ཕྱག་རྒྱ་བྱས་པས་ཆུ་རླུང་དབུ་མར་ཚུད་ཟེར་དེས་
ཞེ་སྡང་ཞི་འགྲོ་བ་ཡིན། སྒལ་ཚིག་མདའ་བཞིན་བསྲངས་པས་ས་རླུང་དབུ་མར་ཚུད་ཟེར་སྟེ། དེས་གཏི་མུག་ཞི་འགྲོ་བ་ཡིན། །མགྲིན་པ་དྲང་ལ་ཡིད་འགུག་ཙམ་བྱས་པས། །མེ་རླུང་དབུ་
མར་ཚུད་ཟེར་ཏེ་དེས་འདོད་ཆགས་ཞི་འགྲོ་བ་ཡིན། །མིག་སྣ་རྩེ་ལ་བལྟ་བ་དང༌། ལྕེ་ཡ་རྐན་ལ་སྦྱར་བས། །རླུང་གི་རླུང་དབུ་མའི་གནས་སུ་ཚུད་ཟེར་ཏེ། །དེས་ང་རྒྱལ་ཞི་སྟེ་དེ་ལྟར་བྱས་
པས་དུག་ལྔ་ཞི་འགྲོ་བ་ཡིན་ཞིང༌། དེ་ཡང་ལུས་གནད་སྙེས་སྙེས་སུ་སོང་ན་རླུང་གནད་དུ་མི་ཚུད་ཅིང་རྟོག་པ་འཕྲོས་ནས་སེམས་མི་ཟིན་པས་ལུས་གནད་དྲང་སེང་ངེ་བསྲང་པས་རླུང་ཐམས་ཅད་
རང་བཞིན་གྱིས་གནད་དུ་ཚུད་པས་རྟོག་པ་ཐམས་ཅད་རང་འགག་ལ་སོང་སྟེ་འབོལ་ཤིག་འགྲོ་སྟེ་ངར་སིང་འོང་པ་ཡིན་གསུངས། ལྷན་ཅིག་སྐྱེས་སྦྱོར་ལ་རླུང་ཅན་དུ་གསུངས་པས།ྋ དེ་ཡང་རླུང་
གནད་དུ་ཚུད་ན་རྟོག་པ་ཐམས་ཅད་རང་འགག་ལ་འགྲོ་བས་རྟོགས་པ་འཆར་བ་ལ་དགོངས་པ་ཡིན་གསུངས། དེ་ནས་གཉིས་པ་བླ་མའི་བྱིན་བརླབས་འཇུག་པ་ལ་མོས་གུས་བྱ་དགོས་པས་སྐད་ཅིག་

ཕྱག་༄༅། ། གིས་བྱང་ཆུབ་མཆོག་ཏུ་སེམས་སིང་གིས་བསྐྱེད་ལ་རང་ཡི་དམ་དུ་བསྒོམས་པའི་སྙིང་གྱེན་ལ་ལོག་པའི་པད་མ་འདབ་མ་བཞིའམ། འདབ་བརྒྱད་དུ་དཀར་ཡལ་གྱེས་
ཆེན་
ཉུ པའི་སྟེང་དུ་ཉི་ཟླའི་དབུས་སུ་བླ་མ་བསྒོམ་དེ་ཡང་རྟོག་པ་མང་ན་པད་མ་སྔོན་པོར་བསྒོམ་ཤེས་པ་འཕྱོ་ན་བླ་མ་སྙིང་ཁར་བསྒོམ་དེ་ལ་བརྒྱུད་པའི་བླ་མ་རྣམས་དང་ཡི་དམ་ལྷ་ཚོགས་ཌཱ་ཀི་ཆོས་སྐྱོང་བ་
ཐམས་ཅད་དང་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་མ་ལུས་པར་བསྟིམ་ལ་བླ་མ་ཡི་དམ་ཌཱ་ཀི་ཆོས་སྐྱོང་ཐམས་ཅད་ཀྱི་ངོ་བོར་བལྟས་ལ་གསོལ་བ་གདབ། དེ་ཡང་དང་པོ་KE
གསུམ་མ་གདབ་བར་དུ་མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཞེས་དྲག་ལ་རྒྱུན་རིང་པར་བྱ། རྗེས་ལ་ཕྱག་རྒྱ་ཆེན་པོ་མཆོག་z
དངོས་གྲུབ་ད་ལྟ་ཉིད་དུ་ཐོབ་པར་མཛད་དུ་གསོལ། ཅེས་དགོས་འདོད་ཞུའོ། །དེས་སྒོམ་ལྷུན་གྲུབ་ཏུ་འོང་བ་ཡིན་ཏེ་དུ་མ་རོ་གཅིག་གི་རྟོགས་པ་དེ་བླ་མར་མོས་གུས་ཀྱི་ཐོག་ན་གདའ་བྱ་བ་ཡིན་
༈ གསུངས༑ དེ་ནས་གསུམ་པ་སེམས་ཀྱི་འཇོག་ལུགས་ལ་བསླབ་པ་ནི། རང་ལུས་ཡི་དམ་བླ་མ་ཡི་དམ་དུ་བཞུགས་པ་དེ་བསྟིམ་ལ་བླ་མའི་ཐུགས་ནམ་མཁའ་ལྟ་བུར་སྐྱེ་བ་མེད་པ་དེ་དང་རང་གི་

སེམས་སྐྱེ་བ་མེད་པ་ནམ་མཁའ་ལྟ་བུ་གཉིས། ནམ་མཁའི་ཕྱི་ནང་ངམ། མར་དང་མར་རམ། ཆུ་དང་ཆུ་བསྲེས་པ་བཞིན་དུ་དབྱེར་མེད་པར་འདྲེས་པའི་ངང་ལ་བཅས་བཅོས་མེད་པར་རང་
སེམས་ལྷོད་དེ་ཤིག་གེ་ཞོག་མཛོད། དེ་ཀ་ལ་གཉུག་མ་ལྷན་ཅིག་སྐྱེས་པའི་ཡེ་ཤེས་བསམ་བརྗོད་དང་བྲལ་བ་ཟེར་བ་ཡིན་ནོ། །བསྒོམ་བསྒོམ་བྱས་ཀྱང་བསྒོམ་རྒྱུ་ཅི་ཡང་མེད། གང་ཡང་མི་
བསྒོམ་པའི་ངང་ལ་གཟའ་གཏད་མེད་པར་བསམ་མེད་དུ་ཕྱལ་ལེ་ཞོག །མི་རོ་བཞིན་དུ་བསམ་མནོ་མེད་པར་ཡང་ངེ་ཕྱོད་དེ་ཞོག །སྨྱོན་པའམ་བུ་ཆུང་བཞིན་དུ་གཏད་མེད་དུ་ཁྲེས་སེ་ཞོག །དེ་ཀ་
ལ་གཉུག་མ་མ་བཅོས་པ་ཟེར་བ་ཡིན། ཡིད་ལ་མི་བྱེད་ཕྱག་རྒྱ་ཆེན་པོའམ་བྱ་བ་ཡིན་གསུངས། ཞི་གནས་ལྷག་མཐོང་གཉིས་ལས་ཞི་གནས་ཡིན་ཉམས་རྟོགས་གཉིས་ལས་ཉམས་ཡིན་མཉམ་
བཞག་རྗེས་ཐོབ་གཉིས་ལས་མཉམ་བཞག་ཡིན་སྤྱིར་སྣང་བ་ཐམས་ཅད་རང་སེམས་ཡིན་སྣང་སེམས་སྐྱེ་བ་མེད་པ་སྒྱ་མ་ལྟ་བུར་ཤར་བ་ཡིན་པས་གང་ལྟར་ཤར་ཡང་སྣང་བ་མ་འགགས་པར་དེ་ལ་
དངོས་པོར་མ་བཟུང་། སྟོང་པར་ཡང་མ་བསྒོམས་པར་འཛིན་མེད་དུ་རང་སོ་ལ་ཞོག་མཛོད། དེ་ཉིན་མཚན་རྒྱུད་ཆད་མེད་པར་ཆུ་བོ་བཞིན་དུ་སྐྱོང་བ་ཡིན་ནོ། །དེ་ལ་སྤྱིར་སྐྱོང་ལུགས་མང་ཡང་

ཕྱག་།ནང་ཤེས་པ་མ་བཅོས་གཉུག་མར་བཞག་པ་དང༌། ཕྱི་ཚོགས་དྲུག་མ་བཅོས་གཉུག་མར་བཞག་པ་གཉིས་ཡིན་ཏེ། ནང་ཤེས་པ་མ་བཅོས་གཉུག་མར་གསལ་བ་འཛིན་
ཆེན་
མེད་རྒྱུན་ཆད་མེད་པར་སྐྱོང་བ་དང༌། ཕྱི་ཚོགས་དྲུག་ལྷུག་པ་སྣང་ལ་དངོས་མེད་རྒྱུན་ཆད་མེད་པར་སྐྱོང་པ་ལ། ཆུ་བོའི་རྒྱུན་བཞིན་བསྒོམ་པ་ཟེར་བ་ཡིན་ནོ། །དེ་ལྟར་བཞག་པའི་དུས་སུ་སེམས་ཉུ
རིག་སྟོང་ཡིན་པའི་གནད་ཀས་འཆར་སྒོ་མི་འགགས་པས་དེའི་ངང་གཅིག་པོ་ལ་མི་གནས་པས་རྟོག་པར་འགྱུ་རུ་ཡོང་སྟེ།ྋ རང་གི་ཕའམ་མའི་ཡུལ་ལ་སོགས་པའི་རྟོག་པ་གང་ཡང་རུང་བ་གཅིག་
9
འགྱུས་པ་དང༌། རྟོག་པ་དེ་ཉིད་རྒྱུད་མར་མ་སོང་བ་ལ་ངོས་ཙིར་གྱིས་བཟུང་སྟེ། ཕ་མ་ལ་སོགས་པར་སྣང་བའི་རྟོག་པ་དེ། བཀུག་ཀྱང་མི་ཁུགས་དགག་ཀྱང་མི་འགོག །དེའི་རྗེས་སུ་མི་
འབྲང་སྟེ་དེ་ལ་དངོས་པོར་མི་བཟུང་བར་སྟོང་པར་མི་བསྒོམ་པར་རྟོག་པ་དེ་རང་གི་སྟེང་དུ་བཅུག་ནས་འཛིན་མེད་དུ་རང་སོར་བཞག་པས་རྟོག་པ་རང་སར་ཡལ་འགྲོ་ཁྲིད་མ་ཚར་བ་ལ་བསྒོམ་བྱ་ཤོར་
༈ དུ་འགྲོ་བས་འདི་མན་ཆད་མི་འཆད་དོ། །རེས་ཨ་རེ་རྟོགས་པ་རང་དུ་འདུག་པ་ལ་རྟོགས་པ་མིན་པའི་བསྒོམ་ལོགས་པ་གཅིག་མི་འདུག་པས་རྟོགས་པ་ཁོ་རང་གཞི་མེད་རྩ་བྲལ་དུ་འདུག་པ་སྙམ་པ་

འོང་༑ ད་རྟོག་པ་སྐྱེས་པས་ཨའུ་ཙི་བར་འདུག་སྙམ་པ་ཁྲིགས་ཀྱིས་འོང་སྟེ། འགྱུ་བ་རང་འགྱུ་སྟོང་དུ་འདུག་པ་འདི་ཀ་བསྒོམ་དུ་ཤེས་ན་རྟོགས་པ་འཆར་བ་ཡིན་ཏེ། དེ་ལ་ལྷག་མཐོང་ཟེར་བ་
ཡིན་ནོ། །དེ་ཡི་རྗེས་ལ་ཡང་ལྷོད་ཀྱིས་གློད་ལ་བཞག་པས་རིག་པ་དྭངས་སིང་ངེ་བ་འོང་བས་དེའི་ངང་ལ་མ་ཡེངས་ཙམ་དུ་སྐྱོངས་དེ་ལ་ཡང་མི་གནས་པར་རྟོག་པར་འགྱུ་འོང་སྟེ། འགྱུས་ཀྱ
རྟོག་པའི་ཚོད་རིག་སྟེ་ངོས་ཟིན་ནས་སྔར་འདྲིས་ཀྱི་མི་དང་འཕྲད་པ་དང་འདྲ་བར་རྟོག་པ་རང་དེ་ཀ་རང་སོ་ལ་བཞག་པས་གྲོལ་འགྲོ་རེས་རྟོག་པ་ངོས་བཟུང་ནས་རང་སོ་ལ་བཞག་ཀྱང་རྟོག་པ་དེ་ཉིད་མི་
ཡལ་བར་ཀྲམ་མེ་བ་འོང་སྟེ་དེ་ལ་འོ་ན་ཅི་ཙུག་ཡིན་སྙམ་པའི་ཐེ་ཚོམ་འོང་ཉེན་ཡོད་པས་དེ་ལ་ཐེ་ཚོམ་མི་དགོས་མེ་ལོང་ནང་གི་གཟུགས་བརྙན་དང་འདྲ་བ་ཡིན། །རྟོག་པ་མ་ཡལ་ཀྱང་འཛིན་པ་ཡལ་
བ་དེས་ཆོག་སྣང་བས་མི་འཆིང་འཛིན་པས་འཆིང་བྱ་བ་ཡིན་པས། འཛིན་པ་གྲོལ་ན་སྣང་བ་བཀྲ་རིག་གེ་བ་དེ་གསལ་ཆ་ཡིན་པས་ཨའུ་ཙིའོ། །བསྒོམ་སར་བུའི་དུས་སུ་རྟོག་པ་གང་ཡང་རུང་བ་
ཞིག་སྐྱེས་པ་དེ་སྐད་ཅིག་མ་གསུམ་བཞིར་འགྱུས་པ་དང་དྲན་པས་ཟིན་འོང་དེ་ནས་གསུམ་པ་ལ་ཟིན་འོང་དེས་གཉིས་པ་ལ་ཟིན་འོང་དེ་ནས་སྣང་སྟོང་དབྱེར་མེད་དུ་འོང་དེས་སྣང་བ་བསྒོམ་དུ་ཤར་བ་

༄༅། །ཡིན་གསུངས་དེ་རྗེས་དང་བསྲེ་བ་ནི། འཛིན་མེད་མ་ཡེངས་ཙམ་པ་དེའི་ངང་ནས་ཟ་རུང་འགྲོ་རུང་ལབ་རུང་ཐ་ན་ཟས་ཁམ་གཅིག་ཟ་ཡང་། གཏམ་ཚིག་གཅིག་སྨྲ་
ཡང་༑ གོམ་པ་གང་འདེགས་པ་དང་འཇོག་པའི་བར་དུ་ཡང་མ་ཡེངས་པར་བྱའོ། །གཉིད་ལོག་ཁར་ཡང་བསྒོམ་གྱི་ངང་ནས་ལོག་ལ་སད་པ་དང༌། སྒོམ་བྱུང་འདུག་གམ་མི་འདུག་བལྟ་དྲན་
པས་བཟུང་དགོས་སམ་མི་དགོས་བལྟས་ལ་རྨི་ལམ་དུ་ཡང་སྒོམ་འབྲལ་མེད་མ་ཡེངས་པར་བྱའོ། །དེ་ཡང་རང་སོ་ལ་ལྷན་ནེ་བཞག་ནས་སྐྱངས་པས་རྣམ་རྟོག་ཐམས་ཅད་ཞི་བས་སྟེ། ཞི་གནས་བྱ་
བ་ཡིན། བསྐྱང་རྒྱུ་དང་བཅས་པས་མཉམ་བཞག་ཡིན། དེའི་ངང་ལ་རྩེ་གཅིག་གནས་པས་རྩེ་གཅིག་བྱ་བ་ཡིན། དེའི་ངང་ལ་རྟོག་པ་འགྱུ་འགྱུ་ཡོང་བ་དེ་རྗེས་ཤེས་བྱ་བ་ཡིན། རྟོག་པ་འགྱུ་
འགྱུ་བ་རང་འཛིན་མེད་དུ་བཞག་པས་རང་སར་དག་པ་དེ་རྗེས་ཐོབ་བྱ་བ་ཡིན། རྟོག་པ་རང་ཆོས་སྐར་ཤར་བས་ལྷག་མཐོང་བྱ་བ་ཡིན་ནོ། །དེ་ལ་སྒོམ་སྐྱོན་ལ་ལྟེངས་འཁྱམས་གཉིས་
༈ལས༑ བཞག་སར་ལྟེངས་པ་ནི། སེམས་རང་སོ་ལ་བཞག་པའི་དུས་སུ། རྟོག་པ་མི་འཕྲོ་བར་ལྟེང་རྀ་བའི་གསལ་ཆ་མེད་པ་ཞིག་འོང་བ་དེ་ཡིན་ལྡེངས་སར་མ་འཁྱམས་པ་ནི་རྟོག་པ་ངོས་མ་ཟིན་

པར་བབབརྒྱུད་མར་སོང་བ་དེ་ཡིན། དེ་ཡང་རྟོག་པ་ཐོལ་སྐྱེས་པ་ལ་ངོས་ཟིན་ན་འཛིན་མེད་དུ་གྲོལ། ཡང་གཅིག་སྐྱེས་ཏེ་ཡང་ངོས་ཟིན་པ་དང༌། འཛིན་མེད་དུ་གྲོལ་ན་ལྟེངས་འཁྱམས་གཉིས་ཀའི་
སྐྱོན་མི་ཡོང་སྟེ། འགྱུ་བ་མི་འགགས་པས་ལྟེངས་བའི་སྐྱོན་མི་ཡོང་སྟེ། རྟོག་པ་འགྱུ་བ་དེ་རང་འཛིན་མེད་དུ་བཞག་པས་ཆོས་སྐུར་ལྷང་ལྷང་འགྲོ་བས་འགྱུ་བ་ཡང་འཁྱམས་ས་མི་ཡོང་
གསུངས༑ དེ་ཡང་ལས་དང་པོ་པའི་དུས་སུ་གནས་པ་བརྟན་པ་གལ་ཆེ་སེམས་མ་གནས་པར་རྟོགས་པ་འཆར་བ་ཉུང་བས་སེམས་འཛིན་གྱི་གཞག་ཐབས་མི་འདྲ་བ་མང་དུ་བྱ་སྟེ་བསྒོམ་པ་ཅི་ཡང་མི་
བསྒོམ་ཅིང་དྲན་དུ་ཡང་མེད་པའི་ངང་ནས་མ་ཡེངས་པར་བྱ་སྟེ། སེམས་བློ་ཡངས་ཁྱབ་བདལ་ཆེན་པོའི་ངང་ནས་གློད་དང་མི་གློད། བསྒྲིམ་དང་མི་བསྒྲིམ་པར་གུ་ཡངས་སུ་ཆད་དེ། དེ་ཡང་
འདས་པའི་སེམས་ཕར་བཅད་མ་འོངས་པའི་སེམས་ཚུར་བཅད་ལ། ད་ལྟའི་སེམས་ངོས་བཟུང་མེད་པ་འདིའི་སྟེང་དུ་སལ་ལེ་ཧྲིག་གེ་ཞོག །དེ་ལྟར་བསྒོམས་པས་གསལ་སྟོང་སྒོ་མ་འགགས་
པའི་ཉམས་མྱོང་འོང་རྒྱ་ལ་འདི་ལས་དང་པོ་པའི་གསོ་ཐབས་ཡིན་པས་ཁ་ཟས་སྤྱོད་ལམ་སྡོད་པ་ལ་སོགས་པའི་སྒོ་ནས་ཀྱང་བྱིང་རྒོད་འཆོས་པ་ཡིན་རྟོག་པ་ཤར་ནས་ཞལ་གདམས་འདའཁ་མ་བཞིན་བཅས་པས་བྱིང་རྒོད་རང་སྒོམ་དུ་འཆར་རོ། །

༄༅། །དུས་ཀྱི་བྱིང་བ་སྤྱོད་ལམ་གྱི་བྱིང་བ་གྲིབ་ཀྱི་བྱིང་བ་རྣམས་སྨིན་ཀྱི་བྱིང་བ་དང་བཞིའོ།། བྱིང་རྒོད་ཀྱི་སྐྱོན་བྱུང་ན། བླ་མའི་རྣལ་འབྱོར་གྱིས་བྱིང་རྒོད་བཅོས་པ་ནི། བྱིང་ན་རང་གི་སྤྱི་
བོར་བླ་མ་སྐུ་མདོག་དམར་པོ་སྣང་བ་མཐའ་ཡས་ལྟ་བུ་ཞིག་བསྒོམ་ལ་རྒྱུད་པའི་བླ་མ་རྣམས་དང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བསྟིམ་ལ་མོས་གུས་དུང་དུང་བྱས་ལ་
གདབ༑ བླ་མ་ལས་འོད་ཟེར་དཔག་ཏུ་མེད་པ་འཕྲོས་ཏེ་རང་ལ་ཐིམ་པས་བྱིང་བའི་རྒྱུ་བཞི་ལ་སོགས་པ་ཐམས་ཅད་སངས་དག་ནས་བླ་མ་ཡང་འོད་དུ་ཞུ་ནས་རང་ལ་ཐིམ་པས་རང་གི་ལུས་འོད་ཀྱི་
ཕུང་པོ་རྒྱལ་བའི་ཞིང་ཁམས་ཐམས་ཅད་སྣང་བ་གཅིག་ཏུ་བསྒོམ་དེས་འོད་དེ་ཡང་ནམ་མཁའ་ལ་དེངས་ནས་རིག་པ་དཔངས་བསྟོད་ནས་གསལ་སྟོང་ངར་དང་བཅས་པའི་ངང་དུ་ཡེར་རེ་བཞག་པས་
གསལ་ཡེར་འགྲོའོ། །དེས་མ་སངས་ན་སྤྲོས་བཅས་ཨེན་རེ་བྱས་པས་གསལ་འགྲོ་རྒོད་པ་ལ་བླ་མ་བཻཌཱུརྻ་ལྟ་བུའི་རྡོ་རྗེ་སེམས་དཔའ་སྙིང་གི་པདྨ་སྔོན་པོའི་འདབ་མ་བཞིའི་དབུས་སུ་བསྒོམ་མོ།
༈ པདྨ་འདབ་བཞི་ལ་རྣམ་སྣང་ལ་སོགས་པ་སྐུ་བཞི་སྐུ་མདོག་རང་རང་དུ་བསྒོམས་ལ་དེ་ལ་རང་རང་གི་རིགས་ཀྱི་དཔའ་བོ་ཌཱ་ཀི་སངས་རྒྱས་དང་བྱང་ཆུབ་སེམས་དཔའ་ཡི་དམ་རྣམས་ཀྱིས་བསྐོར་བར་

བསྒོམ༑ དེ་རྣམས་ཀྱི་ཐུགས་ཀ་ནས་འོད་ཟེར་ཁ་དོག་སྣ་ཚོགས་པ་བྱུང་ནས་བླ་མ་ལ་ཟུག་པ་སྦྲ་ཡི་ཆོན་ཐག་བརྒྱངས་པ་བཞིན་ཕྱོགས་མཚམས་ཐམས་ཅད་དུ་འོད་ཟེར་གྱིས་བརྒྱངས་པ་ཡོད་པར་
བསྒོམས་ལ་ཕྱག་རྒྱ་ཆེན་པོའི་ངང་ལ་བཞག །ཡང་ན་རྟོག་པ་གང་ལ་སྐྱེ་བའི་ཡུལ་དེ་རང་གི་ཐོག་ཏུ་རིག་པ་གཏད་ལ་འཛིན་མེད་དུ་ལྷོད་དེ་བཞག་དེས་རྟོག་པ་རང་བསྒོམ་དུ་འཆར་སྤྱིར་བྱིང་རྒོད་
གཉིས་ཀ་ལ་ལུས་གནད་དང་ཡིད་བསྲང་བ་གལ་ཆེ་སྙས་སྙེས་ལ་སོགས་པ་བྱས་ན་བྱིང་རྒོད་གང་རུང་གཅིག་ཏུ་འགྲོ་ངེས་སོ། །དེ་ཡང་དང་པོའི་དུས་འདིར་བདེ་བ་ཤས་ཆུང་ན་བླ་མ་སྣང་བ་མཐའ་
ཡས་བསྒོམ། གསལ་བ་ཤས་ཆུང་ན་བླ་མ་མི་བསྐྱོད་པར་བསྒོམ། མི་རྟོག་པ་ཤས་ཆུང་ན་བླ་མ་རྣམ་སྣང་དུ་བསྒོམ་ནས་གསོལ་བ་བཏབ་པས་གང་འདོད་པའི་ཉམས་འབྱུང་ངོ་། །རྟོགས་པ་ན་
འཕར་ན་གང་ཤར་བསྒོམ་རང་དུ་འཆར་རོ། །ལས་དང་པོ་པའི་བསྒོམ་ཁྲིད་ཞལ་གདམས་རྗེ་རྒོད་ཚང་པའི་ཕྱག་རྗེས་རྫོགས་སོ།། །།ཉྫིཾ། ཤུ་བྷཾ། བྷ་ཝནྟུ། མངྒ་ལཾ ༎

༄༅། །དག་སྣང་ཞིང་སྦྱོང་གི་ཞལ་གདམས་ཅུང་ཞིག་གསལ་བར་ཕྱེ་བ་བཞུགས་སོ།།

༄༅། །ན་མོ་གུ་རུ། ཅིར་སྣང་རང་སེམས་ཀྱི་རྣམ་འཕྲུལ་ཡིན། ཞིང་ཁམས་སྦྱང་ཞིང་སེམས་ཉིད་གསུམ། །ཞེས་པའི་དོན་ཞིང་
ཁམས་སྦྱང་བ་ལ་སྤྱི་དང་བྱེ་བྲག་གཉིས་ལས། དང་པོ་སྤྱིར་སྦྱང་བ་ནི། འཁོར་འདས་ཐམས་ཅད་ལ་དག་སྣང་འབའ་ཞིག་བསྒོམ་ཞིང་རང་སེམས་ཐུལ་
བར་བྱེད་པའོ། །དེ་ཡང་འགྲོ་བའི་སྤྱོད་འགྲོས་ཇི་ལྟ་བུ་མཐོང་ཡང་ངོ་མཚར་ཆེ་རྗེས་སུ་ཡི་རང་སྙམ་པ་བསྒོམ་ཞིང་ངག་ཏུ་ཡང་བརྗོད་པར་བྱའོ། །དེ་སྐད་
དུ་ཡང་རྗེ་སྣ་ཕུ་བས། བླ་མ་དང་ནི་དེ་ཡི་འཁོར། །ཀུན་གྱི་སྤྱོད་ལ་ཡི་རང་འབུལ། །ཅེས་གསུངས་པས། དེ་ལྟར་དུ་ཀུན་ལ་ངོ་མཚར་དུ་འབུལ་

ཞིང་
སྦྱོང་
༄༅། །ཏེ། རང་སྣང་དག་པར་སྦྱངས་པས་ཞིང་ཁམས་འབྱོངས་ནས་འོང་བ་ཡང་། རྗེ་སྣ་ཕུ་བས། སྣང་བ་གང་དག་དེ་ཡིས་
ཞིང་ཁམས་འབྱོངས། །ཕན་སེམས་གང་ཆེ་དེ་ལ་རྒྱལ་བ་མཉེས། །གཉུག་མར་གང་བཞག་དེ་ཡིས་དེ་ཉིད་རྟོགས། །གསོལ་བ་གང་བཏབ་དེ་ལ་བྱིན་
རླབས་འབྱུང༌། །ཞེས་གསུངས་སོ། །ཡང་ཞིང་ཁམས་མ་འབྱོངས་དག་སྣང་མ་སྐྱེས་པ་ཐམས་ཅད་རང་སེམས་འཁྲུལ་པ་ཆགས་སྡང་གི་དབང་དུ་སོང་
བ་ལས་བྱུང་སྟེ། དེ་ལྟར་ཡང་རྗེ་ཕག་མོ་གྲུ་པས། བསྐྱེད་རིམ་ལ་བརྟན་པ་ཐོབ་པ་དེས། །སྣང་སྲིད་ཐམས་ཅད་ལྷ་སྐུར་གསལ། །བྱམས་སྙིང་རྗེ་

འབྱོངས་པའི་གང་ཟག་དེས། །སྣང་སྲིད་ཐམས་ཅད་ཕ་མར་མཐོང༌། །རྣམ་རྟོག་འགྱུར་ཟློག་མང་བ་དང༌། །ཉོན་མོངས་རང་དགའ་ལ་གཏོང་བ་དེས། །ཐམས་ཅད་དགྲ་དང་ཟུར་དུ་
མཐོང་༑ །ཞེས་གསུངས་སོ། །དེས་ན་རང་སྣང་དག་པར་སྦྱང་བ་གལ་ཆེ་སྟེ། ཕ་རས་པའི་ཞལ་ནས། སྣང་བ་དགྲར་ལངས་ཀྱི་ཆོས་པ་མང༌། །ཞིང་ཁམས་ཐམས་ཅད་སྦྱང་བར་བྱ། །
ཞེས་གསུངས་སོ། །དེ་ཡང་རང་སྣང་འཁྲུལ་པས་ཕྱི་རོལ་གྱི་སྡུག་བསྔལ་ཕྲ་རགས་ཉམས་སུ་མྱོང་བ་ཡིན་ཏེ། སྤྱོད་འཇུག་ལས། ལྕགས་བསྲེགས་ས་གཞི་སུ་ཡིས་བྱས། །མེ་ཚོགས་དེ་དག
གང་ལས་བྱུང༌། །དེ་འདྲ་དེ་དག་ཐམས་ཅད་ཀྱང༌། །སྡིག་སེམས་ཡིན་པར་ཐུབ་པས་གསུངས། །ཞེས་པ་དང་། རྗེ་བཙུན་མི་ལའི་ཞལ་ནས་ཀྱང༌། །སྡིག་སེམས་བག་ཆགས་འཁྲུལ་པ་
ལས༑ །ཕྱི་རོལ་སྡུག་བསྔལ་མྱོང་བར་འགྱུར། །ཅེས་པ་དང་ཡང༌། ད་ལྟར་ལུས་ལ་ནད་མང་ཞིང་། །སེམས་ཀྱི་སྡུག་བསྔལ་མྱོང་བ་རྣམས། །ཉོན་མོངས་རྒྱུ་ཡི་ཉེར་ལེན་ལ། །བློ་བུར་
རྐྱེན་གྱིས་མཚམས་སྦྱར་ནས། །རང་སྣང་འཁྲུལ་པ་དེ་ནས་ལང༌། །ཞེས་པ་དང་། ཕ་རས་པས་ཀྱང་། སྡུག་བསྔལ་འཁྲུལ་པ་ལས་བྱུང་བ་ལ། །ཉིང་འཁྲུལ་བྱེད་པའི་སྙིང་མེད་ཚོ། ། ཞེས་༔

།གསུངས། དེས་ན་བྱེད་མཁན་ཐམས་ཅད་རང་སེམས་ཀྱིས་བྱས་པས། རང་སེམས་འདུལ་ཞིང་རང་སྣང་དག་པར་བྱ་བ་གལ་ཆེ་སྟེ། གུར་ལས། རིན་ཆེན་ཞིང་༄༅།
སྦྱོང་
སེམས་ལས་ཕྱིར་གྱུར་པའི། །སངས་རྒྱས་མེདཅིང་སེམས་ཅན་མེད། །ཅེས་པ་དང་། རྗེ་སྣ་ཕུ་པའི་ཞལ་ནས་ཀྱང༌། སེམས་ལས་མ་གཏོགས་གཞན་མེད་ཕྱིར། །རྟག་ཏུ་རང་གི་སེམས་ཉིད་
སྦྱངས༑ །ཞེས་པ་དང་ཡང༌། ཆོས་རྣམས་ཀུན་གྱི་རྩ་བ་སེམས། དེ་ཕྱིར་སེམས་ཉིད་འདུལ་བ་དང༌། །སྦྱངས་དང་ཡོངས་སུ་དག་བྱེད་པའི། །ཐབས་ལ་ནན་ཏན་མཆོག་ཏུ་བྱ། །ཞེས་
པས༑ དེ་ཡང་སེམས་མ་ཐུལ་བར་རང་གར་ཤོར་ན་ངན་སོང་དུ་ལྷུང་ཞིང་སྡུག་བསྔལ་གྱི་རྒྱ་མཚོ་ལས་མི་ཐར་བ་ཡང་། དེ་ལས། །སེམས་ཀྱི་གླང་ཆེན་མ་དུལ་བ། དྲན་པའི་ལྕགས་ཀྱུ་མི་ཞོན་
ན༑ །སྡུག་བསྔལ་རྒྱ་མཚོར་འཇུག་འགྱུར་ཞིང༌། །ངན་འགྲོའི་གཡང་ལ་བསྐྱར་བར་ངེས། །ཞེས་སོ། །དེས་ན་གཉེན་པོའི་སྟོབས་བསྐྱེད་ལ་ཤེས་བཞིན་དྲན་པས་ཟིན་པར་བྱ་སྟེ། རང་
༈ སེམས་འཁྲུལ་པ་མི་དགེ་བའི་བསམ་སྦྱོར་ལས་ཟློག་ལ་བློ་ཡང་དག་པའི་ལམ་ལ་ཞུགས་དགོས་ཏེ། དེ་སྐད་དུ་ཡང་རྗེ་སྣ་ཕུ་པས། གཉེན་པོའི་སྟོབས་དང་ལྡན་པའི་མིས། །རྟག་ཏུ་དྲན་པའི་

ལྕགས་ཀྱུ་ཡིས། །ལོག་པའི་ལམ་ནས་ཟློག་བྱ་ཞིང༌། །ཡང་དག་ལམ་དུ་ཞུགས་པར་བྱ། །ཞེས་གསུངས་སོ། །ཡང་དེ་དག་ཡིད་ལ་བྱེད་པ་ཡིས། །སེམས་ལ་རང་དབང་ཐོབ་བྱས་ཏེ།
རང་གཞན་དོན་ཀུན་འགྲུབ་པའི་ཕྱིར། །རིན་ཆེན་སེམས་ལ་རྟག་ཏུ་བལྟ། །ཞེས་གསུངས་སོ། །དེ་ལྟར་རང་སེམས་གཏན་ལ་ཕབས་ན་ཐམས་ཅད་མཁྱེན་པའི་སངས་རྒྱས་ཀྱི་ཡོན་ཏན་ཐམས་
ཅད་ཀྱང་རྫོགས་པར་འབྱུང་སྟེ། དེ་ཡང་རྗེ་སྣ་ཕུ་པས། སེམས་འདི་གཅིག་པུ་གཏན་ལ་དབབ། །དེ་ཉིད་ཡོངས་སུ་ཤེས་གྱུར་ན། །སྐད་ཅིག་ཉིད་ལ་ཀུན་མཁྱེན་པའི། །ཡོན་ཏན་ཡོངས་སུ་
རྫོགས་པ་ཡིན། །ཅེས་པས་ན། རང་སེམས་གཏན་ལ་ཕེབས་ན་ཕྱི་རོལ་ན་ཞིང་ཁམས་སྦྱང་རྒྱུ་མེད་ཅིང༌། སེམས་ཅན་གྱི་དོན་ཡང་བྱ་རྒྱུ་མེད་ལ་དེ་ཡང་སྤང་བྱ་སྤང་དུ་མེད་ན་བསྒྲུབ་བྱ་བསྒྲུབ་ཏུ་
མེད་དོ། །དེ་ཡང་རྗེ་སྣ་ཕུ་པས། སངས་རྒྱས་སེམས་ཡིན་ཞིང་ཡང་སེམས། །ཡོངས་སུ་དག་དང་མ་དག་སེམས། །སེམས་ཅན་སེམས་ཡིན་ཡོངས་སྨིན་སེམས། །སྤང་བྱ་སེམས་ཡིན་
སྤོང་བྱེད་སེམས། །དག་བྱ་སེམས་ཡིན་དག་བྱེད་སེམས། །སྐྱོན་དང་ཡོན་ཏན་ལ་སོགས་པ། །སེམས་མ་གཏོགས་པའི་ཆོས་གཞན་མེད། །ཇི་སྲིད་སེམས་འདི་ཡོད་ཀྱི་བར། །ཐེག་པའི་

ཞིང་༄༅། །མཐའ་ལ་ཐུག་པ་མེད། །སེམས་འདི་ཡོངས་སུ་གྱུར་ཙ་ན། །ཐོགས་པ་མེད་ཅིང་འགྲོ་འོང་མེད། །སེམས་བཅིངས་བར་དུ་འཆི་བའི་ཚོགས། །ཡང་དག་དག་དང་
སྦྱོང་
ཉུ ལྡན་པ་ཡིན། །དེ་ཉིད་གྲོལ་ན་འཆིང་ཞེས་པའི། །ཐ་སྙད་ཙམ་ཡང་ཡོད་མ་ཡིན། །དེ་བས་བློ་ལྡན་སྐྱེས་བུ་ཀུན། །ཕྱི་རུ་མ་བལྟ་ནང་དུ་ལྟོས། །གཞན་གྱི་སྐྱོན་ཡོན་མ་ལུས་པ། །རང་གི་
སྐྱོན་ཡོན་ཉིད་དུ་ལྟོས། །ཆོས་ཕུང་བརྒྱད་ཁྲི་བཞི་སྟོང་ཡང༌། །སེམས་ཉིད་རྟོགས་པར་བྱེད་པ་ལས།ྋ ཐུབ་པས་གཞན་དུ་མ་གསུངས་སོ། །ཞེས་པས་སྣང་སྲིད་འཁོར་འདས་ཀྱི་ཆོས་ཐམས་
ཅད་རང་སེམས་འབའ་ཞིག་ཏུ་གཏན་ལ་ཕབ་ཅིང་སེམས་ཉིད་གདུལ་བ་འབའ་ཞིག་ལ་བསླབ་པར་བྱའོ། །དེ་རྣམས་ནི་སྤྱིའི་སྒོ་ནས་མདོར་བསྟན་པའོ། །ད་བྱེ་བྲག་ཏུ་རྒྱས་པར་བྱེད་ན་ཆོས་བདུན་
ལས༑ དང་པོ་ཞིང་ཁམས་སྦྱང་བའི་ངོ་བོ་ནི། འཁྲུལ་རྟོག་ལོག་ཤེས་མེད་པའི་དག་སྣང་གིས་ཀུན་ལ་ངོ་མཚར་དང་ཡི་རང་བསྒོམ་པའོ། །གཉིས་པ་ངེས་ཚིག་ནི། སྣང་སྲིད་འཁོར་འདས་ཀྱི་
༈ ཆོས་ཐམས་ཅད་ཞིང་ཁམས་སྦྱངས་ལུགས་སྔར་རང་གི་རྒྱུད་ཐོག་ཏུ་ལེགས་པར་འབྱོངས་པར་སྤྱོད་པའོ། །གསུམ་པ་སྐྱོན་ནི་ཞིང་ཁམས་མ་འབྱོངས་ན་གནས་སྐབས་སུ་སྣང་སྲིད་ཐམས་ཅད་དགྲར་

ལང་ཞིང་འགལ་རྐྱེན་བྱེད་ལ། མཐར་ཐུག་དམྱལ་བར་སྐྱེ་བར་འགྱུར་གསུངས་པའོ། །བཞི་པ་ཞིང་ཁམས་འབྱོངས་པའི་ཡོན་ཏན་ནི། གནས་སྐབས་སུ་སྣང་སྲིད་ཐམས་ཅད་དཔལ་དུ་ཤར་ཞིང་
ཤྲཱྀ མཐུན་རྐྱེན་བྱེད་པ་དང་ལེགས་ཚོགས་ཐམས་ཅད་འགྲིག་གོ །མཐར་ཐུག་དག་པའི་ཞིང་ཁམས་སུ་སངས་རྒྱས་ནས་དག་པའི་ཕྲིན་ལས་ཀྱིས་འཁོར་བ་སྟོངས་པར་བྱེད་པར་འགྱུར་རོ། །ལྔ་པ་ཕྱེ་ན་
ཉམས་སུ་བླང་བའི་མན་ངག་དང༌། ཤེས་པར་བྱ་བའི་ཆོས་གཉིས་ལས། ཉམས་ལེན་ལ་ཡང་སྤྱི་དང་བྱེ་བྲག་གཉིས་སོ། །ཕྱིའི་ཉམས་ལེན་ལ་ཡང་སྤྱི་ཁྱབ་ཏུ་ཕུལ་དང༌། ཆོས་ཉིད་ཀྱི་འགལ་
སྤྱོད་པ་དང་ལག་ལེན་ཏུ་རྣོ་དང་ངར་གྱིས་ཉམས་སུ་བླངས་པའོ། །འདི་ལ་ཡང་བསྙེན་བསྒྲབ་ལས་སྦྱོར་དུ་ཤེས་པར་བྱའོ། །བྱེ་བྲག་ཏུ་ཞིང་སྦྱོང་དམར་ཁྲིད་དུ་བསྒོམ་པ་ནི། ཁྱད་པར་འཕགས་
པའི་ཆོས་ལྔ་དང་ལྡན་པས། ཁྲིད་དུ་བསྟན་པ་བཞིན་ཉམས་སུ་བླང་བར་བྱའོ། །གཉིས་པ་ཤེས་བྱའི་ཆོས་ལ་ཞིང་སྦྱངས་ལུགས་ལྔར་བླ་མ་རིན་པོ་ཆེས་གསུངས་སོ། །དེ་ལ་དང་པོ་ནི་ཞིང་ཆོས་
ཀྱི་སྐུ་རུ་སྦྱང་བ། ཞིང་ཡི་དམ་གྱི་ལྷར་སྦྱང་བ། ཞིང་བླ་མར་སྦྱང་བ། ཞིང་ཕ་མར་སྦྱང་བ། ཞིང་དག་སྣང་དུ་སྦྱང་བའོ། །དེ་ལྟར་ཞིང་ཁམས་ལྔ་པོ་དེའི་སྒོ་ནས་ཞིང་ཁམས་སྦྱངས་ཏེ་རང་

ཞིང་༄༅། །སྣང་དག་པར་བྱས་པས། གནས་སྐབས་དང་མཐར་ཐུག་གཉིས་ཀར་རང་ལ་ཞིང་ཁམས་དག་པར་འབྱུང་ཞིང༌། གཞན་གྱིས་མཐོ་འཚམས་པ་ལ་སོགས་པ་མི་འབྱུང་
སྦྱོང་
ངོ་༑ །དེ་ལ་རྗེ་འབྲི་གུང་པའི་ཞལ་ནས། རང་ཕན་པའི་སེམས་དང་ལྡན་པ་ན། གཞན་གནོད་པའི་བསམ་པ་འགག་གམ་སྙམ། ཞེས་གསུངས། དེས་ན་རང་སེམས་འབྱོངས་ཏེ་རྣམ་པར་དགཧུ
ན་གཞན་གྱི་ཕྱི་རོལ་ནས་གནོད་པ་བྱེད་པ་མི་འབྱུང་བས། རང་སེམས་དང༌། མི་ལེགས་པ་ལ་ཞེ་སྡང་སྐད་ཅིག་མ་སྐྱེས་པ་དང༌། ལེགས་པ་ལ་ཆགས་པ་སྐད་ཅིག་མ་ཏོལ་སྐྱེས་པ་དང༌། དེ་
བཞིན་སྒྲ་དྲི་རོ་རེག་བྱ་འཇམ་པ་ལ་ཆགས་པ་སྐད་ཅིག་མ་ཏོལ་སྐྱེས་པ་རྣམས་ལ་ས་བོན་བརླག་པར་བྱེད་པ་ཡིན། སྭ་བྷཱ་ཝའི་སྔགས་བརྗོད་པས་ཡུལ་དང་མཁན་པོ་གཉིས་ཀ་བློས་བྱས་ཀྱིས་སྟོང་པར་
བསྒོམ༑ ཕྱག་རྒྱ་ཆེན་པོ་བཟོ་བཅོས་མ་བྱས་པའི་ངང་ལ་མི་གཅིག་ཟན་ཟ་ཡུན་ཙམ་ཞིག་བཞག །བསམ་བརྗོད་བྲལ་བར་བཞག་པ་དེ་ཞིང་ཆོས་སྐུར་སྦྱང་བའི་མན་ངག་ཡིན་ནོ། །དེས་ཆགས་
༈ སྡང་གི་ས་བོན་བརླག་པར་བྱེད་པ་ཡིན་གསུངས། ཞིང་ལོངས་སྐུར་སྦྱང་བ་ནི་དེའི་ངང་ནས། དག་པའི་གདུལ་བྱ་རྣམས་ལ་སྣང་བའི་དོན་དུ།ྋ གཞན་དོན་གཟུགས་སྐུའི་སྣང་བ་རྟེན་འབྲེལ་

སེམས་བསྐྱེད་བྱས། དེ་ནས་རང་བདེ་མཆོག་ཏུ་གསལ་གདབ། ཆགས་སྡང་སྐྱེ་བའི་ཡུལ་དེ་ཉིད་སྟོང་པའི་ངང་ལས་བཅོམ་ལྡན་འདས་བདེ་མཆོག་ཏུ་བསྒོམས་ཏེ། སྐུ་ལ་ཞིང་ཁམས་
ཐམས་ཅད་སྣང་ཞིང༌། ཞིང་ཁམས་ཐམས་ཅད་སྐུས་ཁྱབ་པ། །ཕུན་སུམ་ཚོགས་པ་ལྔ་དང་ལྡན་པ། སྒྱུ་མ་ལྟ་བུ་སྣང་ཡང་བདེན་པའི་ངོ་བོ་སྟོང་པ་ཞིག་ཏུ་བསྒོམ། དེ་ལ་རང་གི་ཐུགས་ཀ་ནས་
ཕྱིའི་མཆོད་པ་མེ་ཏོག་བདུག་སྤོས་མ་ལ་སོགས་པ་དང་། ནང་གི་ཡིད་ལས་བྱུང་བའི་ལྷ་མོ་དང༌། གསང་བ་བདུད་རྩི་དང༌། དེ་ཁོ་ན་ཉིད་ཟག་པ་མེད་པའི་བདེ་བ་ལས་བྱུང་བས་ཏེ། ཕྱི་ནང་
གསང་བའི་མཆོད་པ་རྒྱས་བསྡུས་ཅི་རིགས་པ་འབུལ། ཞིང་སྤྲུལ་སྐུར་སྦྱང་བ་ནི། མཆོད་པ་ཕུལ་བའི་དགེ་བའི་རྩ་བ་དེ་དག་གིས་སེམས་ཅན་ཐམས་ཅད་ཀྱི་མདུན་དུ་བདག་གི་སྤྲུལ་པ་ཡི་དམ་གྱི་
ལྷ་རེ་རེ་ཁྲོང་ངེ་འབྱུང་བར་བསྒོམ། སྣང་མ་ཐག་ཏུ་སེམས་ཅན་ཐམས་ཅད་ད་ལྟ་ཉིད་དུ་སངས་རྒྱ་བར་གྱུར་ཅིག །ཅེས་སྨོན་ལམ་བཏབ་པ་དང་། སེམས་ཅན་ཐམས་ཅད་ཀྱི་རྒྱུད་ལ་མཉམ་རྗེས་
མེད་པའི་རྟོགས་པ་ཤར་བར་བསྒོམ། ཞིང་ཕྲིན་ལས་སུ་སྦྱང་བ་ནི། ནམ་མཁའ་མཛོད་ཀྱི་ཕྱག་རྒྱ་བཅས་ཏེ་སྤེལ་སྔགས་བརྗོད་པས་ནམ་མཁའི་ཁམས་ལྷག་གིས་ཁེངས་པར་བསྒོམ། དགེ་བའི་

༄༅། །རྩ་བ་དེ་དག་གིས་ཕྲིན་ལས་རྒྱ་ནམ་མཁའ་དང་མཉམ་པར་གྱུར་ཅིག །རྒྱུན་འཁོར་བ་མ་སྟོངས་ཀྱི་བར་དུ་གནས་པར་གྱུར་ཅིག །ལས་སེམས་ཅན་བདེ་བ་དང་
ལྡན༑ སྡུག་བསྔལ་དང་བྲལ་ནས། ད་ལྟ་ཉིད་དུ་སངས་རྒྱས་ཐོབ་པར་གྱུར་ཅིག །ཅེས་སྨོན་ལམ་བཏབ་ལ། སྒྲ་མི་སྙན་པ་ལ་ཡང་། སྭ་བྷཱ་ཝའི་སྔགས་བརྗོད། བསམ་བརྗོད་བྲལ་བའི་
ངང་དུ་སེམས་བསྐྱེད་ཡི་དམ་དུ་བསྒོམས་ལ། ཕྱི་ནང་གསང་གསུམ་གྱི་མཆོད་པ་ཕུལ་སྨོན་ལམ་བཏབ་སྤེལ་སྔགས་བརྗོད། དེ་བཞིན་དུ་ན་ཚ་བཀྲེས་སྐོམ་ཆགས་སྡང་སྐྱེས་པའི་དུས་ཡུལ་དེར་
སྦྱང་བྱ་ཡིན། ལག་ལེན་དུ་སྐ་གསུམ་མཛད་པ་དང་བཅས་པའི་རྟེན་འབྲེལ་འགྲིག་གོ །དེ་ཡང་རྟོག་པ་སྐྱེ་རུ་མེད་པར་ཆོས་སྐུ་ཟང་ཐལ་དུ་སོང་ནས་སྦྱང་དུ་མེད། ཆོས་སྐུའི་རྟེན་འབྲེལ་འགྲིག་
ཀྱང་གཟུགས་སྐུའི་རྟེན་འབྲེལ་འགྲིག་དགོས། ངོ་བོ་མཐོང་ནས་བློས་བྱས་ཀྱང་གནས་ལུགས་ལས་མ་གཡོས་པར་ཡོད་གསུངས། དེ་ལྟར་ལག་ལེན་ལ་བཏབ་པས་འཕྲལ་ཉོན་མོངས་པའི་གཉེན་
༈ པོར་འགྲོ །མཐར་ཐུག་སྐུ་གསུམ་མཛད་པ་དང་བཅས་ནས་སངས་རྒྱ་བ་ཡིན་གསུངས། ནམ་ཞིག་གཉིས་འཛིན་གྱི་རྟོག་པ་ཆད་པ་དང༌། རྟེན་འབྲེལ་སྒྲིགས་པ་བཞིན་ཤུགས་ལ་ཡོད་

གསུངས༑ ཞིང་ཁམས་སྦྱོང་བའི་ཁྲིད་འདི་བྷུ་ཏྲ་བདེ་ཆེན་གླིང་དུ་ཆོས་རྗེ་རྒོད་ཚང་པའི་གསུང་ལས་བྲིས་པའོ།། ། སྣྲ། ཆོས་རྗེ་རྒོད་ཚང་པས་རྗེ་སྤྱིལ་དཀར་བ་ལ་གནང༌། ཁྲིད་ཚར་ཀྱང་
དཔེ་མ་བསྟན། ཟབ་ཆོས་བཀའ་རྒྱ་མ་ཡིན་པས་དཔེ་ལ་དམ་པར་མཛད་པར་ཞུ།། །།མངྒ་ལམ།། །།

༄༅། །ཆོས་རྗེ་རིན་པོ་ཆེའི་གསུང་སྒྲོས་གནད་ཟབ་མོ་དྲིལ་བ་ཆོས་བརྒྱད་མགོ་སྙོམས་ཀྱི་ཁྲིད་ཟབ་མོ་བཞུགས་སོ།།

༄༅། །ཆོས་དབྱིངས་རྣམ་དག་བདེ་བ་ཆེན་པོ་ལས། །ཕྲིན་ལས་མཐར་ཕྱིན་གཟུགས་སྐུ་རྣམ་གཉིས་ཀྱིས། །འགྲོ་ཀུན་བདེ་
ལ་འགོད་པའི་གཉེན་གཅིག་པོ། །ཀུན་མཁྱེན་སངས་རྒྱས་ཐུགས་རྗེ་ཅན་ལ་འདུད། །ཆོས་ཐམས་ཅད་རྐྱེན་ཐོག་ཏུ་སྤུངས་པ་ཚོགས་ཆོས་ཆོས་
བརྒྱད་མགོ་སྙོམས་ཀྱི་ཁྲིད་ལ། བླ་མ་ཡང་དག་པར་རྫོགས་པའི་སངས་རྒྱས་ཀྱི་ཞལ་ནས། གསང་སྔགས་ལ་སྤྱོད་པ་བཞི་རུ་བཤད་པ་
ལས་ཀུན་ཏུ་བཟང་པོའི་སྤྱོད་པ་ནི། རང་སེམས་སྐྱེ་བ་མེད་པ་ཆོས་ཀྱི་སྐུར་རྟོགས་པ་དེ་ཡིན། དེ་ལ་བརྟན་པ་ཐོབ་ནས། གསང་

༄ ༅། །བའི་སྤྱོད་པ་ཉམ་ང་མེད་པ་སེང་གེ་ལྟ་བུར་བྱས་པས། མངོན་ཤེས་དང་རྫུ་འཕྲུལ་ལ་སོགས་པའི་ནུས་པ་རྙེད་པ་
སྟག་གི་ལྤགས་པ་གྱོན། ཕྱག་རྒྱ་ཁྲིད་ནས། མངོན་ཤེས་དང་རྫུ་འཕྲུལ་གྱིས་གཞན་མི་དད་པ་བཟློག་
དང༌༑ རུས་རྒྱན་བཏགས།
ཅིང་༑ ཟླ་བ་གསུམ་དུ་རིག་པ་བརྟུལ་ཞུགས་ཀྱི་སྤྱོད་པ་བྱས་ནས། ཆོས་བརྒྱད་ལ་རོ་སྙོམས་བྱེད་པར་བཤད་པ་ཡིན་ཀྱང༌། བོད་ན་ཚོགས་
ཆོས་དེའི་སྲོལ་མེད་པས་ན། དེའི་དོད་པོ་མི་ཡི་སློབ་དཔོན་བྱེད་པ་དང༌། གྲོང་གསེབ་ཏུ་འཁྱམས་པའི་དུས་སུ་ཆོས་བརྒྱད་མགོ་

སྙོམས༑ རྐྱེན་ངན་ལམ་དུ་འཁྱེར་བ་ཡིན། ཚོགས་སྤྱོད་མཐར་ཕྱིན་པ་དང་། རི་བོའམ། རི་བོའི་སུལ་ལ་སོགས་པའི་དབེན་གནས་སུ་ཕྱིན་ནས། ཕྱོགས་ལས་རྣམ་པར་
རྒྱལ་བའི་སྤྱོད་པས་ཀུན་རྟོག་ཕྲ་མོ་བཅད་ནས་སངས་རྒྱ་བར་བྱེད་པ་ཡིན་གསུངས། ད་ལྟ་འོ་སྐོལ་ལ་མངོན་ཤེས་མེད་པས་ཚོགས་ཆོས་ལ་བྱ་བའི་ནུས་པ་མེད་ཀྱང༌། ཆོས་བརྒྱད་ཀྱི་
གསེབ་ན་སྐེ་ཕྱིང་ངེ་ཡོད་པས། དེ་ལམ་དུ་ཁྱེར་བ་དེ་ཀ་ཚོགས་སྤྱོད་ཡིན་ཏེ། ཚོགས་སྤྱོད་ཀྱི་དུས་སུ་ཆོས་བརྒྱད་མགོ་སྙོམས། རྐྱེན་ངན་གྲོགས་སུ་ཁྱེར་ཅེས་གསུངས་
པས༑ དང་པོ་ཟློག་སྒོམ་སྔོན་དུ་སོང་བས། ཆོས་བརྒྱད་ལ་རོ་སྙོམས་བྱ། དེ་ཡང་ཟློག་སྒོམ་ནི། རྐྱེན་བཟང་ངན་ཐམས་ཅད་མི་སྤོང་བར་ལམ་དུ་ཁྱེར་བས། གཉེན་པོའི་
མི་ཟློག་བསྒོམ། ངོ་བོ་བདེ་སྡུག་ཐམས་ཅད་རོ་སྙོམས་པས། འབྲས་བུ་རེ་དོགས་དང་བྲལ་བ་ཡིན་གསུངས། དེ་ཡང་འགལ་མཐུན་གང་བྱུང་ཡང་དེའི་དབང་དུ་མི་གཏོང་བ་རོ་
སྙོམས༑ དེ་ལ་མཐུན་རྐྱེན་བྱུང་ན་དགའོ་སྙམ་པ་བྱས་ལ་ཕྱག་རྒྱ་ཆེན་པོའི་ངང་ལས་མ་གཡོས་པར་ཆགས་སེམས་མེད་པར་རོ་སྙོམས། འགལ་རྐྱེན་བྱུང་ན་དགའོ་སྙམ་པ་བྱས་ལ་སྡང་

༄༅། །སེམས་མེད་པར་རོ་སྙོམས། མཐུན་འགལ་གཉིས་ལས་འཇིག་རྟེན་གྱི་ཆོས་བརྒྱད་ལས་མ་འདས་ཏེ། འཇིག་རྟེན་ཆོས་བརྒྱད་ནི། རྙེད་མ་
སྙོམས་རྙེད༑ གྲགས་མ་གྲགས། སྟོད་དང་སྨད་པ་དང༌། བདེ་དང་དུཿ ཁ་ལ་འཇིག་རྟེན་ཆོས་བརྒྱད་ཅེས་གསུངས་པས། དང་པོ་རྙེད་པ་ཆོས་བརྒྱད་ནི ཐ་ན་ཟན་རྔོག་གཅིག་
སྟེར་བ་ཁབ་དང་སྐུད་པ་གཅིག་སྟེར་བ་ཡན་ཆད་ནས། ཡ་མཐའ་བརྒྱ་ཕོག་སྟོང་ཕོག་ནས་ཞབས་ཏོག་ཅི་བྱུང་ཡང་རྙེད་པའི་ཁོངས་སུ་འདུས་པས་དེ་ལ་དགའ་ཚོར་སྐད་ཅིག་ཀྱང་མེད་པར་ཕྱག་
གསུམ་
རྒྱ་ཆེན་པོའི་ངང་ལས་མ་གཡོས་པར་བྱས་པས་རང་དོན་དུ་ཆོས་བརྒྱད་མགོ་སྙོམས། གཞན་དོན་དུ་ཕྱག་རྒྱ་ཆེན་པོའི་ངང་ནས་མི་འདོད་པར་ཇོ་བཟང་ཡང་མི་བྱ་བར། ཕྱི་རུ་གཞན་ཚོགས་
ལོངས་
རྫོགས་པའི་ཆེད་དུ་སྙིང་རྗེས་བླང༌། ནང་དུ་སྒྱུ་མའི་བློས་ཚོགས་གཉིས་རྫོགས་སུ་བཏང་སྟེ། རྨི་ལམ་སྒྱུ་མ་ཙམ་དུ་ཤེས་པའི་བློས། རང་ཡང་བདག་ཏུ་མི་བཟུང༌།
༈སྤྱོད་ན་ཡང་ཟས་ཀྱི་རྣལ་འབྱོར་དང་བསྔོ་བ་སྨོན་ལམ་ལ་སོགས་པ་བྱས་ལ། ཚོགས་གཉིས་རྫོགས་སུ་བཏང༌། མ་རྙེད་པ་ནི་ནང་བཟའ་རུ་མེད། ནུབ་གྱོན་དུ་མེད་པ་ཕུན་སུམ་ཚོགས་

པ་མི་འབྱུང་ཡང༌། འདོད་བློ་སྐད་གཅིག་ཀྱང་མ་སྐྱེས་པར་ཕྱག་རྒྱ་ཆེན་པོའི་ངང་ལས་མ་གཡོས་པར། གནས་ལུགས་ཀྱི་ངང་དུ་སྦད་ལིང་ངེ་བསྡད་པས་རང་དོན་དུ་ཆོས་བརྒྱད་མགོ་
སྙོམས༑ གཞན་དོན་དུ་ཐོག་མ་མེད་པ་ནས་ཀྱི་སེར་སྣའི་སྒྲིབ་པ་སྦྱངས་ཏེ། སེམས་ཅན་ལ་སྙིང་རྗེ་དུང་གིས་བསྒོམས་ལ། བདག་ལ་ནང་བཟའ་རྒྱུ་མེད། ནུབ་གྱོན་རྒྱུ་མེད་ཕུན་
སུམ་མ་ཚོགས་པ་འདི་ལ་བསྟེན་ནས། སེམས་ཅན་ཐམས་ཅད་ཀྱིས་སེར་སྣ་བྱས་པའི་སྡིག་པ་ཐམས་ཅད་དག་པར་གྱུར་ཅིག །ཅེས་སྨོན་ལམ་བཏབ། ནང་དུ་ཞེན་པ་མཐའ་དག་
བཟློག་སྟེ། འདོད་ཡོན་བྱུང་བ་ལ་དགོས་པ་མེད་པ་བྱས་ལ། ཞེན་པ་བཙན་ལོག་ལ་བཏང༌། གྲགས་པ་ཆོས་བརྒྱད་ནི། འཇིག་རྟེན་ཁམས་སུ་གྲུབ་ཐོབ་སངས་རྒྱས་ཟེར་
ནས༑ རྩོད་མེད་དུ་གྲག་ཀྱང་སྒྲ་གྲགས་སྟོང་སྒྱུ་མ་ལྟ་བུར་ཤེས་ནས་དགའ་ཚོར་མེད་པར་བྱས་ན་རང་དོན་དུ་རོ་སྙོམས། གཞན་དོན་དུ་ཕྱི་རུ་མཐོང་ཐོས་ཐམས་ཅད་གདུལ་བྱར་སྨོན་ལམ་
གདབ༑ བདག་མཐོང་བ་དང༌། ཐོས་པ་དང༌། དྲན་པ་དང༌། རེག་པ་ཐམས་ཅད་བདག་གི་གདུལ་བྱར་སྐྱེས་ནས་ཚེ་གཅིག་ལུས་གཅིག་གིས་སངས་རྒྱ་བར་གྱུར་ཅིག

མགོ་༄༅། །ཅེས་སྨོན་ལམ་བཏབ་པས་ལས་འབྲེལ་དུ་བསྒོམ། ནང་དུ་ང་རྒྱལ་སྐད་ཅིག་ཀྱང་མ་སྐྱེས་པར་བྱའོ། །མ་གྲགས་པ་ལ་ནང་ན་རང་ལ་ཕུན་སུམ་ཚོགས་པ་ཕྱིར་
1/1/01
སྙོམས་མི་གཅིག་གིས་ཐོས་པ་མེད་ཀྱང་ཕྱག་རྒྱ་ཆེན་པོའི་ངང་ནས་མི་དགའ་བ་མེད་པར་རང་དོན་དུ་རོ་སྙོམས། གཞན་དོན་དུ་ཕྱི་རུ་བདག་འཛིན་གཏོང་བའི་སློབ་དཔོན་དུ་བསྒོམ། མ་གྲགས་པ་
ལ་མི་དགའ་བ་མེད་པར་དགའ་བ་བསྒོམ་སྟེ། ཡོན་ཏན་གསང་ན་འཕེལ་བས་ཀྱང་དགའ། བདག་འཛིན་ཐོངས་བས་ཀྱང་དགའ་སྙམ་དུ་བྱ། ནང་དུ་ཡུལ་ཡོན་ཏན་ཅན་གྱིས་ཡོན་ཏན་
མ་བརྗོད་པའི་སྡིག་པ་དག་པར་བསྒོམ། མ་གྲགས་པ་འདི་ཡུལ་ཡོན་ཏན་ཅན་གྱི་ཡོན་ཏན་མ་བརྗོད་པའི། ལས་ངན་ཡིན་པས་འདག །མ་གྲགས་པ་འདིས་སེམས་ཅན་ཐམས་ཅད་
ཀྱིས་ཡུལ་ཡོན་ཏན་ལ་གྲགས་པ་མ་བརྗོད་པའི་ལས་ངན་འདག་པར་གྱུར་ཅིག །ཅེས་སྨོན་ལམ་བཏབ་བོ་གསུངས། བསྟོད་པ་ནི་རང་གི་མདུན་དུ་བསྟོད་སྒྲ་སྣ་ཚོགས་གཏོང་
༈༙ཡང་། སྒྲ་གྲག་སྟོང་སྒྱུ་མ་ལྟ་བུར་ཤེས་ནས་དགའ་ཚོར་རོ་སྙོམས། གཞན་དུ་ཕྱི་རུ་དཀར་པོའི་ལས་ཀྱིས་སྨོན་ལམ་གྱི་རྟེན་བྱས་ཏེ། དགའ་ཚོར་གྱི་རྟོག་པ་མེད་པར་ཕྱག་རྒྱ་ཆེན་པོ་

ལས་མ་གཡོས་པར། བདག་ལ་དད་གུས་གྱིས་བསྟོད་ཅིང༌། གསོལ་བ་འདེབས་པ་དང༌། རྣམ་ཐར་བརྗོད་པ་འདི་ལ་བརྟེན་ནས་ཐམས་ཅད་བླ་ན་མེད་བདག་ལ་དད་གུས་ཀྱིས་བསྟོད་པ་
དང་། སྙན་པ་གཏོང་བ་འདི་ལ་བརྟེན་ནས་སེམས་ཅན་ཐམས་ཅད་རྫོགས་པའི་སངས་རྒྱས་ཐོབ་པར་གྱུར་ཅིག །ཅེས་ཀྱང་གསུངས། པའི་བྱང་ཆུབ་ཐོབ་པར་གྱུར་ཅིག །ཅེས་སྨོན་ལམ་གདབ། ནང་དུ་གྲགས་
སྟོང་དུ་རོ་སྙོམས། བསྟོད་སྒྲ་སྣ་ཚོགས་སུ་གཏོང་བ་དེ་ཉིད་ལ་སྤང་བླང་མེད་པར། སྒྲ་གྲག་སྟོང་ཕྱག་རྒྱ་ཆེན་པོའི་ངང་དུ་དྲན་པས་ཚིར་གྱིས་བཟུང་ངོ་། །སྨོད་པ་ན་དམ་ཚིག་མེད་
སྡོམ་པ་མེད་ཟེར་ནས་སྨད་སྒྲ་སྣ་ཚོགས་གཏོང་ཡང་ཁོང་ཁྲོ་སྣ་གཅིག་མ་སྐྱེས་པར་ཕྱག་རྒྱ་ཆེན་པོའི་ངང་དུ་བཞག་པས་རང་དོན་ཆོས་སྐུར་རོ་སྙོམས། གཞན་དོན་དུ་ཕྱིར་ནག་པོའི་ལས་ཀྱིས་སྨོན་
ལམ་གྱི་བརྟེན་བྱ། བདག་ལ་མ་དད་ཅིང་བསྐུར་པ་འདེབས་པ་དང༌། བརྙས་ཤིང་བསམ་སྦྱོར་ངན་པ་དང་ངན་སྨྲས་དང་རྒྱ་སྐད་གཏོང་བ་དེ་དག་ལ་བརྟེན་ནས་བདག་གི་ལས་ཀྱི་སྒྲིབ་པ་
ཐམས་ཅད་བྱང་ཞིང་དག་པར་གྱུར་ཅིག །ཁོང་སངས་རྒྱ་བའི་ལམ་གྱི་གེགས་སུ་མི་འགྲོ་བར་གྱུར་ཅིག །བདག་གི་གདུལ་བྱར་གྱུར་ཅིག །བདག་གི་གདུལ་བྱར་གྱུར་ནས་ཚེ་གཅིག་

མགོ་༄༅། །ལུས་གཅིག་གིས་མངོན་པར་རྫོགས་པར་སངས་རྒྱས་པར་གྱུར་ཅིག །ཅེས་སྨོན་ལམ་གདབ། སྨོན་པ་འདིས་ཀྱང་ངན་འབྲེལ་དུ་འགྲོ་བ་ཡིན་
སྙོམས་ནང་དུ་རང་གིས་གཞན་ལ་སྨད་པའི་སྡིག་པ་འདག་པ་དང༌། བཟོད་པ་སྒོམ་པའི་སློབ་དཔོན་ཤེས་པར་བྱ་སྟེ། ངས་བཟོད་པ་ཐུབ་བམ་མི་ཐུབ་བལྟ་བའི་སློབ་དཔོན་ཡིན་སྙམ་
གསུང་༏
དུ་བསམ། ཁོང་ཁྲོ་མ་སྐྱེས་པར་བྱ་གསུང་ངོ་། །བདེ་བ་འདི་ནི་ཟས་ཞིམ་པོའི་བདེ་བ། གོས་དྲོན་པོའི། གཏམ་སྙན་པོའི། གྲོགས་དགའ་བའི། གཟུགས་སྔག་
ད
པའི༑ སྒྲ་སྙན་པའི། དྲི་ཞིམ་པའི། རོ་མངར་བའི། རེག་བྱ་འཇམ་པའི་བདེ་བ་ལ་སོགས་པ་ཟག་བཅས་ཀྱི་བདེ་བ་ཅི་བྱུང་ཡང་མ་ཞེན་པར་བྱས་པས་རང་དོན་དུ་རོ་སྙོམས་
ནས༑ གཞན་དོན་དུ་ཕྱི་རུ་བདེ་སྐྱིད་བླ་མའི་དྲིན་དུ་ཤེས་པར་བྱས་ལ། དེ་ཉིད་ཀྱིས་བླ་མ་མཆོད། དགེ་བའི་རྩ་བ་དེས་སེམས་ཅན་ཐམས་ཅད་བདེ་སྐྱིད་ཕུན་སུམ་ཚོགས་པར་སྨོན་
ལམ་གདབ། སེམས་ཅན་ཐམས་ཅད་ཀྱིས་ལུས་སེམས་བདེ་བས་གང་བར་བསྒོམ། ནང་དུ་བདག་འཛིན་ཐམས་ཅད་གཏང༌། བདེ་བ་དེ་ལ་སྐད་ཅིག་ཀྱང་མ་ཞེན་པར་བྱའོ། 225

སྡུག་པ་ནི་ན་ཚ་བཀྲེས་སྐོམ་ལ་སོགས་པ་གང་བྱུང་ཡང༌། སྤོང་སེམས་མེད་པར་དེ་རང་ཕྱག་རྒྱ་ཆེན་པོར་གསལ་གདབ། རང་དོན་དུཿ ཁ་རོ་སྙོམས། གཞན་དོན་དུ་ཕྱི་རུ་བྱང་སེམས་
ཀྱི་ནད་འདོན་གྱིས་གཞན་གྱི་དུཿ ཁ་བསྡུས་ལ། སྟོང་ཉིད་དུ་གྲོལ་བར་བསྒོམས། ནང་དུ་ཚེ་ཐོག་མ་མེད་པ་ནས་ལས་ངན་གྱི་སྡིག་སྒྲིབ་སྦྱངས་ཏེ། ན་ཚ་སྡུག་བསྔལ་སོགས་པ་གང་
བྱང་ཡང༌། ལས་སུ་ཤེས་པས་སེམས་ཅན་ལ་སྙིང་རྗེ་བསྒོམས་ལ། བདག་གི་ན་ཚ་དུཿ ཁ་འདི་ལ་བརྟེན་ནས། བདག་དང་སེམས་ཅན་ཐམས་ཅད་ཀྱི་ལུས་སེམས་བདེ་བ་ཆེན་པོས་
གང་བར་གྱུར་ཅིག །ཅེས་སྨོན་ལམ་བཏབ་པས་སྔར་གྱི་ལས་ངན་དག་ནས་བདེ་བ་འཕེལ་ནས་འགྲོ་གསུང༌། དེ་ཡང་རྐྱེན་བཟང་ངན་ཐམས་ཅད་ཕྲ་གཅོད་སྦོམ་གཅོད་དུ་མི་གཏོང་བའི་
བཟང་རྫུ་མཁན་ལ་ཆོས་འདི་ཁོག་ཏུ་མི་ཤོང་བས། ཆོས་སྙིང་ནས་བྱེད་ན་སྙིང་རྗེའི་སེམས་ཅན་གྱི་དོན་བྱེད་པ་ངོ་མཚར་ཆེ་སྟེ། སྔོན་ལ་དཔེ་ཀར་ལ་ཛ་རྡུང་བྱས་ལ། ཕུ་གྲོལ་མདའ་
གྲོལ་དུ་བཏང་ནས། ཤ་ཆོད་དང་རུས་ཆོད་དུ་གཏོང་བ་ཡིན། ཆོས་བརྒྱད་མགོ་སྙོམས་འདི། ཆོས་རྗེ་རས་པས། བཀའ་རབ་འབྱམས་མན་ངག་ཐམས་ཅད་དྲིལ་ནས་

༄༅། །གསུངས་པ་ཡིན་ནོ། །ཀུན་མཁྱེན་བརྩེ་ཆེན་རྒྱལ་བ་རྒོད་ཚང་པའི། །གསུང་གི་ཉིང་ཁུ་ཐུགས་ཀྱི་བདུད་རྩི་འདི། །བདག་གཞན་དོན་དུ་ལྡོམ་བུ་བ་ཡིས་
བཀོད༑ །དགེ་བས་འགྲོ་ཀུན་བྱང་ཆུབ་མྱུར་ཐོབ་ཤོག། །།མངྒ་ལཾ། ཤུ་བྷཾ།།
09NYU.P
228(B)

228(B)
BlankPage AsPerOriginalDocument

།རྟེན་འབྲེལ་གྱི་ཁྲིད་ཀྱི་ཞལ་གདམས་རྗེ་རྒོད་ཚང་པས་མཛད་པ་བཞུགས་སོ།།༄༅།

༄༅། །ན་མོ་གུ་རུ། རྒྱུ་འབྲས་རྟེན་འབྲེལ་གྱི་ཁྲིད་ལ། སངས་རྒྱས་ནས་འགྲོ་དོན་བྱེད་པའི་དུས་སུ་ཞིང་ཁམས་ཡོངས་སུ་དག་པ་
དང་༑ གདུལ་བྱ་ཡོངས་སུ་དག་པ་དང༌།ྋ བདག་ཉིད་སྐུ་ཚེ་དང་ལོངས་སྤྱོད་འཁོར་གྱི་རྒྱུད་ཡོངས་སུ་དག་པར་བྱ་བའི་རྟེན་འབྲེལ་སྒྲིག་པར་བྱ་བ་
ལ༑ ཞིང་བསམ་དངོས་གསུམ་གྱི་རྟེན་འབྲེལ་སྒྲིག །དེ་ཡང་ཕྲིན་ལས་བཞིའི་སྒོ་ནས་སྒྲིག་སྟེ། བསམ་པ་བྱང་ཆུབ་མཆོག་ཏུ་སེམས་བསྐྱེད་ཅིང་མོས་230
གུས་ཀྱི་སེམས་དང་ལྡན་པ་རྟོགས་པ་ཐམས་ཅད་འདུ་འབྲལ་མེད་པ་གཅིག་གིས། དང་པོ་ཞི་བའི་ཕྲིན་ལས་ཡང༌། ནད་ཞི་བར་བྱེད་པ་ལ། བད་ཀན་གྱི་

༄ ༅། །ནད་ལ་བླ་མ་རླུང་དམ་ཚིག་སྒྲོལ་མ་སྐུ་མདོག་ལྗང་མོ་རིན་པོ་ཆེའི་རྒྱན་གྱིས་བརྒྱན་པ་ཕྱག་གཡས་ན་བདུད་རྩི་སྨན་གྱི་བུམ་པ་
བསྣམས་པ། གཡོན་ན་དྲིལ་བུ་བསྣམས་པ་མཛེས་ཤིང་ཡིད་དུ་འོང་བ་གཅིག་བསྒོམ། རང་ཡང་དེ་ལྟར་དུ་བསྒོམ་ལ། བད་ཀན་སེལ་བའི་སྨན་སྐྱར་
སྨན་འབྲས་བུ་གསུམ་དང༌། ཏ་རུ་དང་ཀ་བའི་རོ་ཐམས་ཅད་སྨན་བད་ཀན་གྱི་གཉེན་པོ་ཐམས་ཅད་ཕུལ་ལ། བདག་དང་སེམས་ཅན་ཐམས་ཅད་ཀྱི་བོད་
ཀན་གྱི་ནད་ཐམས་ཅད་སེལ་བར་བྱིན་གྱིས་བརླབ་ཏུ་གསོལ་བ་བཏབ་ལ། བུམ་པའི་སྨན་གྱིས་ལྟོར་འཐུངས་ཁྲུས་བྱས་པ་དང༌། སྐུ་གསུམ་ཐུགས་ལས་

འོད་བྱུང་བས་བདག་དང་སེམས་ཅན་ཐམས་ཅད་ཀྱི་བད་ཀན་གྱི་ནད་ཐམས་ཅད་སངས་ཀྱིས་སོང་བར་བསམ། སྦྱང་བའི་སྔགས་ཀྱང་བཟླས། དེ་ནས་བད་ཀན་གྱི་ནད་ཐམས་ཅད་སེལ་བར་གྱུར
ཅིག་པའི་སྨོན་ལམ་བཏབ་ལ་བདེ་བ་དཔག་ཏུ་མེད་པའི་སྤེལ་བའི་སྔགས་བཟླས་སོ། །དེ་ནས་སྨོན་ལམ་དཔག་ཏུ་མེད་པ་གདབ། དེས་ཀུན་ལ་འགྲེ་བར་བྱའོ། །རླུང་གི་ནད་ལ་བླ་མ་སངས་རྒྱས་
སྤྱན་མ་སྐ་མདོག་སེར་མོ་རིན་པོ་ཆེའི་རྒྱན་གྱིས་བརྒྱན་པ་ངོ་བོ་བླ་མར་བསམ་ལ། རང་ཡང་དེ་ལྟར་བསྒོམ། སེམས་ཅན་ཐམས་ཅད་ཀྱང་དེ་ལྟར་བསྒོམས་ལ། ཕྱོགས་བཅུའི་འཇིག་རྟེན་གྱི་
བཅུད་ཐམས་ཅད་དབུལ་ལོ། །རླུང་གི་ནད་ཞི་བར་གསོལ་བ་གདབ། སྦྱང་སྤེལ་སྔར་བཞིན་བྱ། བདེ་བར་བསྒོམ་ཞིང་སྨོན་ལམ་གདབ། གྲང་བའི་ནད་ལ་བླ་མ་མེ་གོས་དཀར་མོ་སྐ་མདོག་
དམར་མོ་སྔ་མ་ལྟར་བསམ་ལ། རང་ཡང་དེ་ལྟར་བསམ། སེམས་ཅན་ཐམས་ཅད་ཀྱང་དེ་ལྟར་བསམས་ལ་འཇིག་རྟེན་ཁམས་ཀྱི་དྲོད་སྨན་ཐམས་ཅད་དབུལ་ལོ། །གསོལ་འདེབས་སྤེལ་སྦྱང་
བདེ་བ་བསྒོམ་ཞིང་སྨོན་ལམ་བཏབ་པ་སོགས་སྔ་མ་བཞིན་བྱའོ། །ཚད་པ་ལ་བླ་མ་ཆུ་མ་མ་ཀི་སྐུ་མདོག་སྔོན་མོར་བསམ། རང་དང་སེམས་ཅན་ཐམས་ཅད་ཀྱང་དེ་ལྟར་བསམས་ལ་འཇིག་རྟེན་ ི

༄༅། །ཁམས་ཀྱི་བསིལ་སྨན་ཐམས་ཅད་དབུལ་ལོ། གསོལ་འདེབས་སྤེལ་སྦྱང་བདེ་བ་བསྒོམ་ཞིང་སྨོན་ལམ་གདབ་པ་ལ་སོགས་པ་སྔ་མ་བཞིན་བྱའོ། །འདུ་བ་བཞི་སྦྱང་
བའོ༑ །ཐོར་བུ་ཞི་བར་བྱ་བ་ནི། དང་པོ་སེམས་བསྐྱེད་ལ། དེ་ནས་སྨན་གྱི་རིགས་སྣ་ཚོགས་ལས་གྲུབ་པའི་བླ་མའི་ངོ་བོ་བཻཌརྻ་འོད་ཀྱི་རྒྱལ་པོར་བསམས་ལ། འཇིག་རྟེན་ཁམས་ཀྱི་སྨན་སྣ་
ཚོགས་ཕུལ། གསོལ་བཏབ་ནད་ཐམས་ཅད་ཞི་བར་བྱིན་གྱིས་བརླབ་ཏུ་གསོལ་ཞེས་བརྗོད། དེ་ཡང་ནད་ཀྱི་དངོས་པོ་ནི། རྨུ་ཆུ་དང་། གཟེར་དང༌། ལྷོག་པ་དང༌། གག་པ་དང་། སྲན་
གསུམ་
དང་༑ འཛེ་དང༌། ཤུ་བ་དང༌། གཡན་པ་དང༌། ཕོལ་མིག་དང༌། གྲེག་དང༌། མགོ་ནད་དང༌། མིག་ནད་དང་། རྣ་བ་ན་བ་དང་། ཡན་ལག་བྲུལ་བ་དང་། སྨྱོ་ཞིང་འབོག་པ་
དང་༑ བརྒྱལ་བ་དང༌། ཤིག་འཁྲིལ་གྱི་ནད་དང༌། བཀྲེས་ཤིང་སྐོམ་བའི་ནད་ལ་སོགས་པ་ལ། གང་གི་གཉེན་པོ་གང་ཡིན་པའི་སྨན་དང་། འཇིག་རྟེན་དང་འཇིག་རྟེན་ལས་འདས་པའི་བདེ་
བ་དང་། གཞན་ཡང་བདེ་བ་ཁྱད་པར་ཅན་ཐམས་ཅད་ཕུལ་ལ། ནད་དེ་དང་རྩ་བ་ནས་ཞི་བར་གསོལ་བ་གདབ། ཞི་བར་བསམ། སྤེལ་སྦྱང་བྱ། སྨོན་ལམ་གདབ། བླ་མ་རང་ལ་བསྟིམ་

ལ་གཉིས་སུ་མེད་པའི་བདེ་བ་ཆེན་པོ་ཉམས་སུ་མྱོང་བས། རང་དང་སེམས་ཅན་ཐམས་ཅད་ཁྱབ་པར་བསམ་སྟེ་ནད་ཞི་བའོ། །གདོན་ཞི་བ་ལ་གསུམ་ལས། ཕོ་གདོན་ཞི་བ་ནི་བླ་མ་རྟ་མགྲིན་དུ་
བསྒོམ༑ དེ་ཡང་སྐུ་མདོག་དམར་པོ་ཞལ་གཉིས་ལས་རྩ་ཞལ་མཆེ་བ་གཙིགས་པ་སྤྱན་གསུམ་དང་ལྡན་པ། ཕྱག་གཡས་ན་ཞིང་གི་དབྱུག་པ་འཕྱར་བ། གཡོན་པ་སྡིག་འཛུབ་མཛད་པ། སྟག་
གི་ལྤགས་པས་ཤམ་ཐབས་བྱས་པ་གླང་པོ་ཆེའི་ལྤགས་པས་སྐ་ལ་དཀྲིས་པ། ཐལ་ཆེན་གྱི་ཚོམ་བུ་དང༌། ཞག་གི་སོར་རིས་དང་།ྋ རཀྟའི་ཐིག་ལེ་དང༌། དུར་ཁྲོད་ཀྱིས་ཆས་ཀྱིས་བརྒྱན་
པ༑ སྤྱི་བོ་ན་རྟ་མགོ་ཁྱུང་ཤེལ་གྱི་མདོག་འདྲ་བ་གཅིག། རྟ་མགྲིན་གྱི་སྤྱི་བོར་བསྒོམ་ལ། ཕོ་གདོན་ཐམས་ཅད་སྐད་ཅིག་ལ་སྐྲག་པར་བསམ། དེ་དག་ཀྱང་སླར་ཡང་སེམས་ལ་འགོད་རོ།། ལྗང་ཁུ་རྣ་བ་ནག་པོ་ཟེ་བ་སེར་པོ་ཕྲུམ་ཕྲུམ་
དམར་པོ་རྣ་བ་ནས་འབྲུག་སྒྲ་འདིར་བ། སྣ་ནས་རླུང་དམར་འཚུབ་པ། ཁ་ནས་གློག་དམར་འཁྱུག་པ། སྐུ་ལ་མེ་རི་འབར་བ། རྟ་སྐད་སྒྲགས་པས་ཕྱོགས་བཅུའི་ཕོ་གདོན་ཐམས་ཅད་ཤིན་ཏུ་
བྲེད་ཅིང་དངངས་པར་བསམ། རང་ཡང་དེ་ཀ་ལྟར་བསྒོམ། སེམས་ཅན་ཐམས་ཅད་ཀྱང་དེ་ལྟར་བསྒོམ།ྋ སངས་རྒྱས་དང་བྱང་ཆུབ་སེམས་དཔའ་ཐམས་ཅད་དེ་ཀ་ལྟར་བསྒོམ་ལ་དབུལ་

།ལོ། །གདོན་ཐམས་ཅད་སྐད་ཅིག་ལ་ཞི་བར་གསོལ་བ་དང་སྨོན་ལམ་གདབ་པར་བྱའོ། །མོ་གདོན་ལ་རང་དང་བླ་མ་སེམས་ཅན་ཐམས་ཅད་རྗེ་བཙུན་མར་བསྒོམས་
རྟེན་༄༅།
འབྲེལ་
ལ་སྔར་བཞིན་བྱའོ། །ཀླུ་གདོན་ལ་བླ་མ་ཕྱག་ན་རྡོ་རྗེ་སྐུ་མདོག་སྔོན་པོ་སྤྱན་གསུམ་མཆེ་བ་གཙིགས་པ། ཕྱག་གཡས་ན་རྡོ་རྗེ། གཡོན་ན་དྲིལ་བུ་སྡིག་འཛུབ་དང་བཅས་པ་ཐུགས་ཀར་འཛིན་
པ༑ སྦྲལ་ཀར་པོས་དབུ་ལ་བརྒྱན་པ། སེར་པོས་རྣ་བ་ལ། དམར་པོ་མགྲིན་པ་ལ། ལྗང་ཁུས་ཡན་ལག་ལ་བརྒྱན་པ། དབུ་ལ་གཏི་མུག་གི་ཁྱུང་དཀར་པོ་ཡོད་པ། དཔྲལ་བར་ང་རྒྱལ་
གྱི་ཁྱུང་སེར་པོ། །མགྲིན་པར་འདོད་ཆགས་ཀྱི་ཁྱུང་དམར་པོ། །སྙིང་ཁར་ཞེ་སྡང་གི་ཁྱུང་ནག་པོ། །ལྟེ་བར་ཕྲག་དོག་གི་ཁྱུང་ལྗང་ཁུ། མེ་དཔུང་འབར་བ་དང་བཅས་པ་བསྒོམས་ལ།
དང་སེམས་ཅན་ཐམས་ཅད་དེ་ལྟར་བསྒོམ། ཁྲོ་བོ་ཀླ་ཡི་གཉེན་པོ་ཐམས་ཅད་མཆོད་པར་དབུལ། འཇིག་རྟེན་ཁམས་ཀྱི་ཀླ་གདོན་ཐམས་ཅད་ཟིལ་གྱིས་མནན་པར་བསམ། ཀླུ་ནད་ཐམས་ཅད་
༈ སྐད་ཅིག་གིས་གསོས་པར་བསམ། གསོལ་འདེབས་དང་སྨོན་ལམ་སྔར་ལྟར་རོ། །ཀླུ་གདོན་ཞི་བའོ། །ཉོན་མོངས་པ་ཞི་བ་ལ། གཏི་མུག་ཞི་བ་ལ་བླ་མ་རྣམ་པར་སྣང་མཛད་དུ་བསྒོམས

ལ༑ རང་དང་སེམས་ཅད་དེ་ལྟར་བསྒོམས། འཇིག་རྟེན་ཁམས་ཀྱི་གཏི་མུག་དག་པ་ཐམས་ཅད་དབུལ། གཏི་མུག་དག་པར་གསོལ་བ་གདབ་སྤེལ་སྔགས་བརྗོད། སྨོན་ལམ་གདབ།
སྡང་ལ་བླ་མ་མི་སྐྱོད་པར་བསྒོམས་ལ་སྔར་བཞིན་བྱའོ། །ང་རྒྱལ་ལ་བླ་མ་རིན་འབྱུང་དུ་བསྒོམ་ལ་སྔར་བཞིན་བྱ། འདོད་ཆགས་ལ་བླ་མ་སྣང་མཐར་བསྒོམས་ལ་སྡང་བཞིན་བྱ། ཕྲག་དོག་ལ་
བླ་མ་དོན་གྲུབ་ཏུ་བསྒོམས་ལ་སྔར་བཞིན་བྱའོ། །ཉོན་མོངས་པ་ཞི་བའོ། །སྤྱིར་ཉོན་མོངས་པ་ཐམས་ཅད་ཞི་བར་འདོད་པ་བླ་མ་དྲུག་པ་རྡོ་རྗེ་འཆང་དུ་བསྒོམས་ལ། ཉོན་མོངས་པ་ཞི་བ་ཐམས་
ཅད་མཆོད་པར་དབུལ། རང་དང་སེམས་ཅན་ཐམས་ཅད་རྡོ་རྗེ་འཆང་དུ་བསྒོམ། ཉོན་མོངས་པ་ཐམས་ཅད་ཞི་བར་གསོལ་བ་གདབ། སྨོན་ལམ་བཏབ། དེ་སྤེལ་ལོ། གཞན་གྱི་བསམ་སྦྱོར་
ངན་པ་ཞི་བར་བྱ་བ་ནི། བླ་མ་ཐུགས་རྗེ་ཆེན་པོར་བསྒོམ། རང་དང་སེམས་ཅན་ཐམས་ཅད་ཀྱང་དེ་ལྟར་བསྒོམས་ལ། ཕྱོགས་བཅུའི་བསམ་སྦྱོར་དག་པ་དང་བྱང་སེམས་འབྱོངས་པ་དང་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་མཆོད་པར་འབུལ། གདུག་པ་ཅན་གྱི་བསམ་སྦྱོར་ངན་པ་ཐམས་ཅད་ཞི་བ་དང་། ཕན་ཚུན་བྱམས་པའི་སེམས་དང་ལྡན་པ་དང་། སྣང་སེམས་ཐམས་

རྟེན་༄༅། །ཅད་གཅིག་ཏུ་འདྲེས་པ་དང༌། བླ་མ་སངས་རྒྱས་དང་ཐུགས་ཡིད་གཅིག་ཏུ་འདྲེས་པར་གསོལ་བ་གདབ། སྨོན་ལམ་བཏབ་ཅིང་ཐུགས་ཡིད་གཅིག་ཏུ་ལྷན་འདྲེས་པར་
འབྲེལ་
བསྒོམ༑ གཞན་སྣང་ཐམས་ཅད་ཀྱང་ཆོས་སྐུར་ཤར་བར་བསྒོམ་པ་སྟེ་ཞི་བའི་ཕྲིན་ལས་སོ། །རྒྱས་པའི་ཕྲིན་ལས་ལ། ཚེ་རྒྱས་པ་ནི་བླ་མ་མགོན་པོ་ཚེ་དཔག་མེད་ཕྱག་ན་བདུད་རྩི་བཅུད་ཀྱི་རྒྱལ་
པོ་བླུག་པའི་ལྷུང་བཟེད་བསྣམས་པ་གཅིག་ཏུ་བསྒོམ། རང་དང་སེམས་ཅན་ཐམས་ཅད་ཀྱང་དེ་ལྟར་བསྒོམས་ལ། ཁམས་གསུམ་བདུད་རྩི་བཅུད་ཀྱི་རྒྱལ་པོ་ཐམས་ཅད་ཚེ་ཡི་རིག་འཛིན་བརྙེས་པ་
Ju
ཐམས་ཅད་མཆོད་པར་ཕུལ། སྐུ་ཚེ་དང་ཕྲིན་ལས་ནམ་མཁའ་དང་མཉམ་པར་གསོལ་བ་གདབ། ཐམས་ཅད་ཀྱིས་ཚེའི་དངོས་གྲུབ་བརྙེས་པར་གསོལ་བ་གདབ། བདུད་རྩིའི་བུམ་པ་ནས་ཀྱང་
འཐུངས་པར་བསམས་ལ་ཚེ་རིང་བའི་སྨོན་ལམ་དཔག་ཏུ་མེད་པ་གདབ་བོ། །ལོངས་སྤྱོད་རྒྱས་པར་འདོད་ན། བླ་མ་རིན་ཆེན་འབྱུང་ལྡན་དུ་བསྒོམ། རང་དང་སེམས་ཅན་ཐམས་ཅད་ཀྱང་དེ་
༗ ལྟར་བསྒོམས་ལ། ཕྱི་ནང་གསང་གསུམ་གྱི་མཆོད་པ་དཔག་ཏུ་མེད་པ་ཕུལ་ལ་ལོངས་སྤྱོད་རྒྱས་པར་གསོལ་བ་བཏབ་སྟེ་ཞལ་ལས་ཤེས་སོ། །སྤེལ་སྔགས་མང་པོ་བཟླས་སྨོན་ལམ་མང་པོ་ ླ

གདབ༑ ཞེན་པ་ལོག་པར་བྱ་སེར་སྣ་མེད་པའི་སྦྱིན་པ་བཏང་ལོངས་སྤྱོད་རྒྱས་པའོ། །འཁོར་རྒྱས་པ་ལ་བླ་མ་རིན་འབྱུང་དུ་བསྒོམས་ལ་རང་དང་སེམས་ཅན་ཐམས་ཅད་ཀྱང་དེ་ལྟར་བསྒོམས་དེ་
བཞིན་གཤེགས་པའི་འཁོར་རྣམ་སྣང་ལ་སོགས་པ་རིགས་ལྔ་རེ་རེས་ཀྱང་ཕྱོགས་བཅུའི་སངས་རྒྱས་ཀྱི་ཞིང་ཁེངས་པར་དབུལ། དེས་ཀྱང་སངས་རྒྱས་ཀྱི་ཞིང་ཁམས་ཀྱི་ཡོན་ཏན་དཔག་ཏུ་མེད་པ་
དང་བཅས་པ་དབུལ། སྒེག་མོ་ལ་སོགས་པ་ཕྱི་ནང་གི་སེམས་མ་དང་རིག་མ་བཅུ་དྲུག་ལྷ་མོ་ཉི་ཤུ་ལ་སོགས་པ་རེ་རེ་ནས་ཡོན་ཏན་དང་བཅས་པ་དབུལ། ཡང་རིག་པའི་རྒྱལ་པོ་ཁྲོ་བོའི་ཚོགས་
དཔག་ཏུ་མེད་པའི་ཞིང་གི་ཡོན་ཏན་དང་བཅས་པ་དབུལ། ཁྲོ་མོའི་ཚོགས་དང་འཕགས་པ་ཉན་ཐོས་ཀྱི་ཚོགས་དང༌། རང་སངས་རྒྱས་ཀྱི་ཚོགས་དཔག་ཏུ་མེད་པ་ཞིང་གི་ཡོན་ཏན་བསམ་གྱི་མི་
ཁྱབ་པ་དང་བཅས་པ་ཕུལ་ལ། འཁོར་དག་པ་གཙང་བའི་སྨོན་ལམ་གདབ། དེ་རྒྱས་པའི་ཕྲིན་ལས་སོ། །དབང་ལ་བླ་མ་དཔལ་རྟ་མགྲིན་ལྟར་བསྒོམ། རང་དང་སེམས་ཅན་ཐམས་ཅད་ཀྱང་དེ་
ལྟར་བསྒོམ། དེ་ནས་ཕྱོགས་བཅུ་ན་བཞུགས་པའི་ཕྱག་རྒྱ་བ་ཐམས་ཅད་འཁོར་ལོངས་སྤྱོད་དང་བཅས་པཱུ་ཛར་དབུལ། ཐེག་ཆེན་གསང་སྔགས་ཀྱི་བླ་མ་ཐམས་ཅད་ཞི་བྱེད་པ། བཀའ་གདམས་

།པ། རྫོགས་ཆེན་པ། དབུ་མ་བ། ཕར་ཕྱིན་པ། མངོན་པ་བ། འདུལ་བ་པ། རྫ་ཕོར་བ། དེ་ཐམས་ཅད་འཁོར་དང་ལོངས་སྤྱོད་ཕུན་སུམ་ཚོགས་པ་དང་རྟེན་༄༅།
འབྲེལ་
བཅས་པར་དབུལ། དེ་ནས་གཟུགས་ཁམས་ལྷའི་རྒྱལ་པོ། །བཙུན་མོ། བློན་པོ། འབངས་དང་དམག་དཔུང་གི་ཚོགས་དང་བཅས་པ་ཐམས་ཅད་དབུལ། དེ་ལ་སོགས་པ་ཕུན་སུམ་ཚོགས་
པ་ཐམས་ཅད་དབུལ། དེ་བཞིན་དུ་འདོད་ཁམས་ལྷ་ཡི་རྒྱལ་པོ་དང༌། ལྷ་མ་ཡིན་གྱི་རྒྱལ་པོ་དང་། སྟོང་འཁོར་ལོ་བསྒྱར་བའི་རྒྱལ་པོ་དང༌། ཁམས་ཀྱི་རྒྱལ་ཕྲན་དང་། གནས་བརྟན་
དང་༑ དེད་དཔོན་དང༌། སྐྱེས་པ་དང༌། བུད་མེད་དང༌། ཕྱུག་པོ་དང་ཕྱུག་མོ་དང༌། འཁོར་ལོངས་སྤྱོད་ཕུན་སུམ་ཚོགས་པའི་སྣང་བ་ཐམས་ཅད་པཱུ་ཛར་དབུལ། ཁམས་གསུམ་དབང་དུ་
འདུ་བར་བྱིན་གྱིས་བརླབ་ཏུ་གསོལ། ཅེས་གསོལ་བ་དང་སྨོན་ལམ་གདབ།ྋ ད་ལྟ་མངོན་དུ་གྱུར་པའི་སྣང་བ་གང་འདུག་པ་དེ་ཕུལ་ལ། དེ་སྐད་བྱའོ།ྋ །དབང་གི་ཕྲིན་ལས་སོ། །དྲག་པོའི་
༈ ཕྲིན་ལས་ལ་བླ་མ་ཕྱག་ན་རྡོ་རྗེར་བསྒོམ་ལ། རང་དང་སེམས་ཅན་ཐམས་ཅད་ཀྱང་དེ་ལྟར་བསྒོམ་ལ་ཕྱོགས་བཅུའི་ཁྲོ་བོའི་ཚོགས་དཔག་ཏུ་མེད་པ་དབུལ། དྲག་པོའི་ལས་གྲུབ་པ་ཐམས་ཅད་

དབུལ༑ དེ་ནས་བསྒྲལ་བའི་ཞིང་བཅུ་ལ་སོགས་པའི་གདུག་པ་ཅན་ཐམས་ཅད་ཚར་གཅད་པར་གསོལ་བ་གདབ། བླ་ན་མེད་པའི་བྱང་ཆུབ་ལ་འགོད་པར་གསོལ་བ་གདབ། དེ་ནས་སྨོན་ལམ་
ཀྟྲི ཡང་དེ་བཞིན་གདབ་བོ། །དྲག་པོའི་ཕྲིན་ལས་བསྒྲུབ་པའོ། །ཕྲིན་ལས་བཞི་པོ་དེ་འགྲུབ་པར་བྱེད་པ་ལ་བརྩོན་འགྲུས་དྲག་པོའི་ས་མཱ་ཏི་དགོས་པས། དེ་ལ་བླ་མ་དོན་ཡོད་གྲུབ་པར་
བསྒོམས༑ རང་དང་སེམས་ཅན་ཐམས་ཅད་ཀྱང་དེ་ལྟར་བསྒོམ། བརྩོན་འགྲུས་ཉམས་པ་མེད་པ་ཐམས་ཅད་པཱུ་ཛར་དབུལ། ཕྱོགས་བཅུ་ན་ཉིན་མཚན་དུ་དགེ་བ་ལ་བརྩོན་ཞིང་བར་ཆད་མེད་པར་
ཐམས་ཅད་པཱུ་ཛར་དབུལ། དེ་ཡང་ཡང་དབུལ། དེ་ནས་སེམས་ཅན་ཐམས་ཅད་ཀྱིས་བར་ཆད་མེད་པའི་དགེ་བ་རྩོམ་པར་བྱིན་གྱིས་བརླབ་ཏུ་གསོལ། བར་ཆད་མེད་པའི་དགེ་བ་འགྲུབ་པར་གྱུར་
ཅིག་བྱའོ། ྋ།འཕྲིན་ལས་དེ་འགྲུབ་པར་བྱེད་པ་ལ། བརྩོན་འགྲུས་དྲག་པོའི་ཏིང་ངེ་འཛིན་དགོས་པས། རིགས་མཐུན་པའི་ལྷ་བླ་མ་དོན་ཡོད་གྲུབ་པར་བསྒོམས་ལ། རང་དང་སེམས་ཅན་
ཐམས་ཅད་ཀྱང་དེ་ལྟར་བསྒོམ་ཞིང་། བརྩོན་འགྲུས་ཀྱི་ཏིང་ངེ་འཛིན་དང་ལྡན་པ་ལ་བརྩོན་འགྲུས་དྲག་པོའི་དགེ་བ་བྱིན་གྱིས་བརླབ་ཏུ་གསོལ། ཅེས་གསོལ་བ་གདབ། དེ་ཀ་ལྟར་གྱུར་ཅིག་ཅེས་

།ཀྱང་བྱའོ། །དེ་ནས་སྤེལ་སྔགས་བརྗོད་དོ། །འཕྲིན་ལས་ཀྱིས་འགྲོ་དོན་བྱེད་པ་ལ། སྣང་བ་ཟིལ་གྱིས་གནོན་དགོས་པས་དེ་ལ་ཀུན་རྫོབ་བྱང་སེམས་དབང་དུ་༄༅།
བསྡུ༑ དེ་ལ་བླ་མ་ཐུགས་རྗེ་ཆེན་པོར་བསྒོམས། རང་དང་སེམས་ཅན་ཐམས་ཅད་ཀྱང་དེ་ལྟར་དུ་བསྒོམས། ཀུན་རྫོབ་བྱང་སེམས་མ་ཉམས་ཤིང་བརྟན་པ་ཐམས་ཅད་པཱུ་ཛར་དབུལ། བྱང་
སེམས་མི་ཉམས་པ་ལ་བརྟེན་པ་ཐོབ་པ་ཐམས་ཅད་གསོལ་བ་གདབ། སྨོན་ལམ་གདབ། སྤེལ་བར་བྱའོ། །ཀུན་དྷ་བྱང་སེམས་ལ་འདི་ལྟར་བྱ་སྟེ། འཇིག་རྟེན་ཁམས་ཀྱི་ཀུན་དྷ་བྱང་སེམས་
ཏིལ་འབྲུ་ཙམ་གཅིག་ཀྱང་མ་ཉམས་པ། བརྟན་པ་རྒྱས་པ་ཐམས་ཅད་མཆོད་པར་འབུལ་ལོ། །བྱང་སེམས་མི་ཉམས་པར་གསོལ་བ་གདབ། སྨོན་ལམ་དང་སྤེལ་སྔགས་བྱའོ། །དོན་དམ་བྱང་
སེམས་ལ་བླ་མ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ། རང་དང་སེམས་ཅན་ཐམས་ཅད་དེ་ལྟར་བསྒོམ། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དེ་ལྟར་
༈ བསྒོམ༑ དེ་ནས་དོན་དམ་བྱང་སེམས་བརྟན་པ་མཉམ་རྗེས་མེད་པ་ཐམས་ཅད་དབུལ། རྟོགས་པ་མཉམ་རྗེས་མེད་པར་གསོལ་བ་གདབ། དེ་ནས་སྨོན་ལམ་ཀྱང་གདབ། དགེ་བ་ཡང་སྤེལ་

། ཀུན་མཁྱེན་གྱི་སངས་རྒྱས་ཐོབ་པར་བྱེད་པ་ལ་བླ་མ་འཕགས་པ་འཇམ་དཔལ་དུ་བསྒོམ། རང་དང་སེམས་ཅན་ཐམས་ཅད་ཀྱང་དེ་ལྟར་བསྒོམ། ཕྱོགས་བཅུའི་སངས་རྒྱས་དང་བྱང་ཆུབ་
སེམས་དཔའ་ཐམས་ཅད་ཀྱང་དེ་ལྟར་བསྒོམས་ལ། ཕྱོགས་བཅུའི་རྣམ་མཁྱེན་གྱི་ཡེ་ཤེས་ཐོབ་པ་ཐམས་ཅད་མཆོད་པར་དབུལ་ལོ། །རྣམ་མཁྱེན་གྱི་ཡེ་ཤེས་ཐོབ་པར་གསོལ་བ་གདབ། སྨོན
ལམ་ཡང་དེ་ལྟར་སྤེལ་ལོ། །ཕུན་སུམ་ཚོགས་པའི་འབྲས་བུ་ལ། དང་པོ་སེམས་བསྐྱེད། དེ་ནས་བླ་མ་ཤཱཀྱ་ཐུབ་པར་བསྒོམ། རང་དང་སེམས་ཅན་ཐམས་ཅད་ཀྱང་དེ་ལྟར་བསྒོམ།
སངས་རྒྱས་དང་བྱང་སེམས་ཐམས་ཅད་ཀྱང་དེ་ལྟར་བསྒོམས་ལ། ཕྱོགས་བཅུའི་འཇིག་རྟེན་གྱི་ཁམས་ཀྱི་སྐུ་གསུང་ཐུགས་ཡོན་ཏན་ཕྲིན་ལས་སྐུ་ཚེ་ཞིང་ཁམས་ཐམས་ཅད་པཱུ་ཛར་དབུལ་ལ།
གསུང་ཐུགས་ཡོན་ཏན་ཕྲིན་ལས་ཐམས་ཅད་མཉམ་པར་གསོལ་བ་གདབ། སེམས་ཅན་ཐམས་ཅད་ཀྱང་དེ་ལྟར་མཉམ་པར་གྱུར་ཅིག་ཅེས་སྨོན་ལམ་གདབ་བོ། །དེ་ནས་དགེ་བ་སྤེལ་ལོ།
ཐམས་ཅད་ལ་སྔོན་འགྲོ་སེམས་བསྐྱེད་བྱ། རྗེས་ལ་དགེ་བ་སྤེལ་ལོ། །ལེགས་ཚོགས་རྟེན་འབྲེལ་གྱི་ཁྲིད་ཐུགས་བཏགས་པའི་ཞལ་གདམས་ལགས་སོ།། སྒྲི༎ མངྒྷ་ལམ་བྷཝནྟུའོ༎ ལྩ

Page Missing From The Original
243

Page Missing From The Original
244

ཐྭ
ཉུ
གཅིག་༄༅། །གདམས་ངག་གནད་ཀྱི་མ་དྲུག་ཅེས་བྱ་བ་བཞུགས་སོ།།

༄ ༅། །རྗེ་དུས་གསུམ་སངས་རྒྱས་ཐམས་ཅད་ཀྱི་ངོ་བོ་སྐུ་བཞིའི་དབང་ཕྱུག་ཕན་བདེའི་འབྱུང་གནས་ནོར་བུ་རིན་པོ་ཆེ་དབང་གི་རྒྱལ་པོ་
ལྟ་བུ་དེ་ལ། དང་བའི་ཡིད་ཀྱིས་གུས་པའི་ལུས་བཏུད་སྙན་པའི་ངག་བརྗོད། གདུང་བའི་ཡིད་ཀྱིས་ཞབས་ལ་ཕྱག་འཚལ་ལོ། །ཁྱེད་ཀྱི་གསུང་ངག་
བདུད་རྩིའི་ཐིགས་པ་འདི་ཕྱོགས་ཐམས་ཅད་དུ་ཉི་ཟླ་ལྟར་རྒྱས་པར་གྱུར་ཅིག རི་ཆོས་ཡོན་ཏན་ཀུན་འབྱུང་ནས་གདམས་ངག་གནད་ཀྱི་མ་དྲུག་ཅེས་བྱ་བ་སྟོན་
པའི་ཞལ་གདམས་བརྗེད་པས་འཇིགས་པས་ཡི་གེར་བཀོད་པ་གནང་བ་ཞུའོ། །དེ་ལ་འདིར་དྲག་རླུང་གནད་ལྔ་མ། དེ་ལ་སྤྱིར་རྡོ་རྗེ་ཐེག་པ་ཐབས་ཀྱི་ཁྱད་

༄༅། །པར་དུ་བྱས་པ་ཡིན། ཐབས་དེ་ཡང་རྡོ་རྗེའི་ལུས་ལ་རླུང་སེམས་གནད་དུ་བསྣུན་པས། ལྷན་ཅིག་སྐྱེས་པའི་ཡེ་ཤེས་རང་
དབང་མེད་པར་མངོན་དུ་བྱེད་པ་སྟེ། དཔེར་ན་ལུས་ཀྱིས་ཆང་ངམ་སྦྲང་འཐུང་ན་སེམས་ར་རོ་ནས་འགྲོ་བ་ཡིན། དེ་ལ་གནས་པ་རྩ། གཡོ་བ་
རླུང་༑ བཀོད་པ་བྱང་ཆུབ་ཀྱི་སེམས་གསུམ། རླུང་མཆོག་ཏུ་གྱུར་པ་སྟེ། རྩ་ཁྱིམ་དང་འདྲ། ཐིག་ལེ་ནོར་དང་འདྲ། རླུང་བདག་པོ་དང་འདྲ་བ་
ཡིན་གསུང༌། དེ་ཡང་དགོངས་པ་ལུང་བསྟན་གྱི་རྒྱུད་ལས། རླུང་ཞེས་བྱ་བས་ལས་ཀུན་བྱེད། །རྣམ་ཤེས་བཞོན་པའི་རྟ་པོ་སྟེ། །ལྔ་ཡི་བདག་ཉིད་
n

བཅུ་མིང་ཅན། །རྟེན་འབྲེལ་བཅུ་གཉིས་ཞེས་གྲགས་པ། །ངོ་བོ་རྣམ་པ་གསུམ་དུ་འགྱུར། །རླུང་ཞེས་བྱ་བ་བྱང་ཆུབ་སེམས། །རྣམ་ཤེས་ཀུན་གྱི་གཙོ་འདི་ཡིན། །ཞེས་གསུངས་པས་རླུང་
འབྱུང་བ་ལྔའི་བདག་ཉིད། མིང་གི་དབྱེ་བ་བཅུ། དུས་སྦྱོར་གྱི་ཁྱིམ་བཅུ་གཉིས་སུ་འཕོ་བ། ངོ་བོ་འབྱུང་འཇུག་གནས་གསུམ་གྱི་རང་བཞིན་ཅན། ཕྱི་ནང་མེད་པར་འཁོར་འདས་ཀྱི་ཆོས་ཐམས་
ཅད་རླུང་རྣམ་པར་ཤེས་པའི་རང་བཞིན་ནོ། །དེ་ལ་བླ་མ་དམ་པའི་གདམས་ངག་གི་ལམ་དུ་བྱེད་པ་ལ། ལམ་འབྲས་བུ་དང་བཅས་པའི་གདམས་ངག་ནས། རླུང་འཇུག་པ་བཞི། དབྱེ་བ་
བཅུ༑ ཉམས་སུ་བླངས་པའི་གནད་བདུན། མན་ངག་གི་གནད་བདུན་ཅུ་ཐམ་པ་ཞེས་གསུངས་པ་ལ། གཞན་ཡང་འཇམ་རླུང་དང་དྲག་རླུང་གཉིས། དང་པོ་ལ་དགང་བ་དབྱུང་བ་མེད་པ་
དང་༑ དགང་བ་དབྱུང་བ་དང་བཅས་པ་གཉིས། དྲག་རླུང་ལ་བུམ་པ་ཅན་དང་བུམ་པ་ཅན་མ་ཡིན་པ་གཉིས་ཡོད་གསུང་། དེ་ལས་གཞན་པ་ཡང་རླུང་སྦྱོར་ལ། དགྲམ་པ་དང༌། གཏང་བ་
དང་༑ གཟུང་བ་དང༌། དགང་བ་དང༌། ཁ་སྦྱོར་ཡན་ལག ཕོ་རླུང་འདུལ་བ། མོ་རླུང་སྦྱང་བ། མ་ནིང་གི་རླུང་བཙན་ཐབས་སུ་དགག་པ།ྋ དེ་ལ་སོགས་པ་མང་དུ་གསུངས་པ་

ཨཱུ ༄༅། །ལས། འདིར་དེ་རྣམས་ཐམས་ཅད་ཀྱི་གནད་དྲིལ་བ། རང་གིས་མྱོང་བས་གྲུབ་པ། གཙོ་ཆེར་འཕགས་པ་ཡབ་སྲས་དང་། རྣལ་འབྱོར་གྱི་དབང་ཕྱུག་དཔལ་ལྡན་
བིར་བ་པའི་རྗེས་སུ་འབྲངས་བ། རླུང་དྲག་པོ་རྡོ་རྗེ་ཐོད་སྦྱོར་ཞེས་བྱ། ཉམས་སུ་བླངས་པའི་གནད་ལྔས་བརྒྱན་པ་ཞིག་སྟོན་ཏེ། དེ་ལ་རྡོ་རྗེ་ཐོད་སྦྱོར་ཞེས་བྱ་བའི་དོན་ནི། རྡོ་རྗེ་སྟོང་པ། ཐོད་
པ་ནི་ཀ་པཱ་ལ་སྟེ་བདེ་བ་སྐྱོང་བ། སྦྱོར་བ་ནི། བདེ་སྟོང་མྱུར་དུ་རྒྱུད་ལ་བསྐྱེད་པའམ། སྦྱོར་བར་བྱེད་པ་སྟེ། རྡོ་རྗེ་ཐེག་པའི་རླུང་སྦྱོར་ཐུན་མོང་མ་ཡིན་པ་ཁྱད་པར་འཕགས་ཅེས་པའི་དོན་
༈ ནོ༑ །དེང་སང་རླུང་སྦྱོར་སྒོམ་པ་ཕལ་ཆེར་མུ་སྟེགས་བྱེད་ཀྱི་རླུང་སྦྱོར་ཡོད། ཉན་ཐོས་དང་རང་སངས་རྒྱས། སེམས་ཙམ་དང་། དབུ་མའི་རླུང་སྦྱོར་ཡོད། རྡོ་རྗེ་ཐེག་པའི་རླུང་
སྦྱོར༑ གསང་དབང་གི་མངོན་པར་རྟོགས་པ། ཕྱིན་ཅི་མ་ལོག་པའི་རྒྱུད་ཀྱི་དགོངས་པ་སྒོམ་ཤེས་པ་ཅུང་ཟད་ཉུང་བར་འདུག གོང་མ་དེ་དག་གིས་སེམས་ཅུང་ཟད་ཟིན་པའམ། ཐུན་མོང་གི་
╗ དྲོད་རྟགས་སྣ་འགའ་འབྱུང་གིས། རླུང་བཅུ་གཅིག་ཏུ་མི་ཟིན་པས་རྩ་མདུད་འཇིག་ཅིང་ཡེ་ཤེས་སྐྱེ་མི་ནུས་སོ། །དེས་ན་རླུང་བཅུ་གཅིག་ཏུ་མི་ཟིན་པས། འབྱུང་འཇུག་གནས་གསུམ་ལམ་དུ་མི་

སློངས་པའི་རླུང་སྦྱོར་ཐམས་ཅད་ཟབ་ཡངས་རྡོ་རྗེ་ཐེག་པའི་རླུང་སྦྱོར་མིན་ནོ། །དེ་ལ་རླུང་རྡོ་རྗེ་ཐོད་སྦྱོར་ལ་ཁྱད་པར་གྱི་བྱེད་ཆོས་གསུམ་སྟེ། ལུས་གནད་ཀྱི་ཁྱད་པར་རྩ་སྟེང་འོག་གི་ཁ་སྦྱོར་གྱི་
གནད་ཀྱིས་ཡུལ་ཉི་ཤུ་རྩ་བཞི་ཐེམས་པ། རླུང་སྦྱོར་གྱི་ཁྱད་པར་རླུང་ཕྱི་ནང་དབྱེར་མེད་ཀྱི་གནད་ཀྱིས། རླུང་བཅུ་གཅིག་ཏུ་ཟིན་པ། དམིགས་པའི་ཁྱད་པར་དངོས་པོའི་གནས་ལུགས་དང་
མཐུན་ཅིང༌། རླུང་སེམས་གཅིག་ཏུ་འགྲིལ་བའོ། །དང་པོ་ནི་འཁྲུལ་འཁོར་མེ་ཐབ་དྲུག་ཆིངས་ཡིན་ཏེ། དང་པོ་རྐང་པ་རེའུ་མིག་ལྟར་བསྣོལ་བ་གཡས་པ་ཕྱིར་གཏང༌། གཡོན་ནང་དུ་བཅུག་
པའི་རྟིང་པས་བཤང་གཅིའི་བར་ཐེམས་པས། ཡུལ་ཉི་ཤུ་རྩ་བཞི་ལ། སིནྡྷུ། སུ་ཝརྣ། དྷེ་བ། སོ་འུ་ར། ཀུ་ལུ་ཏ། པྲེ་ཏ་པུ་རི། གྷི་ཧ་དྷེ་བ། ཧི་མ་ལ་ཝ། དེ་རྣམས་དབང་དུ་
*བསྡུས་པ་སྟེ། ཡུལ་དེ་རྣམས་ཀྱི་རླུང་འགག རྩ་སྟེང་འོག་ཁ་སྦྱོར་དུ་འགྲོ། གཉིས་པ་ལག་པ་ཞགས་པ་ལྟར་བསྡམ་པ་ནི་མཉམ་བཞག་གི་ཕྱག་རྒྱ་ལྟེ་འོག་སོར་གཉིས་སུ་བཙིར་ཏེ། གྲུ་མོ་
ཐུར་དུ་བརྒྱངས་པས་ཡུལ་ཉི་ཤུ་རྩ་བཞི་ལ། ན་ག་ར། མ་རོ། ཏྲི་ཤ་ཀུ་ནེ། ཀ་མ་རུ། དེ་རྣམས་དབང་དུ་འདུས་པ་གོང་བཞིན་ནོ། །གསུམ་པ་མགྲིན་པ་ལྕགས་ཀྱུ་ལྟར་བྲང་ལ་དགུག་པ་༔

ཝཱ | ༄༅། །སྟེ། རྒྱབ་ཏུ་ལྟོང་མགོ་སྦོས་པས་རྩེའུ་ཆུང་འཐེམ་ཤིང་བདེ་བ་སྐྱེ། བྱང་སེམས་འབབ་པའི་རྩ་གཡོན་པ་ཐེམས་པས། ཐིག་ལེ་མི་འཛག མདུན་དུ་ཨོལ་མདུད་
སྦོས་པས་སྙིང་གི་རྩ་སྦ་སན་ཏ་སྟེང་དུ་ལྟ། མིག་ཧྲི་གེ་བྱ། ལྕེ་ཅུང་ཟད་བཟློག་སྟེ་རྐན་ལ་སྦྱར། ལུས་གནད་དེས་ཡུལ་ཉི་ཤུ་རྩ་བཞི་ལ། ཛ་ལན་དྷ་ར། ཨར་བུ་ཏ། ཨུ་རྒྱན། གྷོ་ཏ་ཝ་
རི༑ དྷེ་ཝ་ཀོ་ཀྲྀ། ཀ་ལིང་ཀ ལམ་པ་ཀ དེ་རྣམས་དབང་དུ་སྡད་པ་གོང་བཞིན་ནོ། །བཞི་པ་དཔུང་པ་རྒོད་གཤོག་ལྟར་བརྒྱངས་པས། ཡུལ་ཉི་ཤུ་རྩ་བཞི་ལ། ཀན་ཙི། ཨོ་
ཊན༑ མ་ལ་ཝེ། དེ་རྣམས་དབང་དུ་སྡུད་པའོ། །ལྔ་པ་ལུས་སེམས་ལི་ཁྲི་ལྟར་བསྒྲིམས་པས། ཡུལ་ཉེར་བཞིའི་སུམ་བྷ་རཐ་སུམ་བྷ་མེ་དྷེ་བ། ཡུལ་དེ་རྣམས་ཀུན་འཇུན་ཞིང་དབང་དུ་སྡུད་
པས་བདེ་དྲོད་མྱུར་དུ་སྐྱེའོ། །དྲུག་པ་སྐེད་པ་མདའ་ལྟར་བསྲངས་པས། ཡུལ་དེ་རྣམས་ཐམས་ཅད་དུ་ཡོན་ཏན་བསྐྱེད་དོ། །ལུས་ཀྱི་རྩ་བྲན་ཐམས་ཅད་ཁ་ནང་དུ་བལྟ། དབུ་མ་ཤིན་ཏུ་དྭངས་
╗ པར་འགྱུར་ཏེ།ྋ རླུང་རང་གནས་སུ་འཇུག་གོ །དེ་ལྟར་འཁྲུལ་འཁོར་མེ་ཐབ་དྲུག་འཆིང་དེས། ཡུལ་ཉི་ཤུ་རྩ་བཞིའི་རྩ་གཅིག་དངོས་སུ་འཆུན་ཞིང་། ཀོ་ས་ལ། པུ་ལི་ར་མ་ཡ། ར་མི་ཤྭ་

ར་གསུམ་དེ་ཡང་ཤུགས་ལས་འཆུན་པས། ཡུལ་དེ་རྣམས་ཀྱི་རླུང་འགག མི་རྟོག་པ་སྐྱེ། རྩ་སྟེང་འོག་ཁ་སྦྱོར་དུ་འགྲོ། ཁམས་དྭངས་སྙིགས་ཕྱེད་པས་བདེ་བ་རྒྱས། རྩ་ཁ་བྱེ་བས་དྲོད་
༑ རྩ་མདུད་འཇིག་པས་འཇིག་རྟེན་པའི་ལམ་གྱི་ཡེ་ཤེས་དང་། ཡོན་ཏན་དཔག་ཏུ་མེད་པ་སྐྱེས་ཏེ། འཁྲུལ་འཁོར་འདི་བཅས་པ་ཙམ་གྱིས་བདེ་དྲོད་འུར་གྱིས་འོང་བ་ཡིན། རླུང་བཅུ་ཡང་
དབང་དུ་བསྡུས་ཏེ། རྐང་པ་རེ་མིག་ལྟར་བསྣོལ་བས་ཐུར་སེལ་དབང་དུ་སྡུད། ལག་པ་ཞགས་པ་ལྟར་བསྣོལ་བས་མེ་མཉམ་དབང་དུ་སྡུད། མགྲིན་པ་ལྕགས་ཀྱུ་ལྟར་བཀུག་པས་གྱེན་
རྒྱུ༑ དཔུང་པ་རྒོད་གཤོག་ལྟར་བརྒྱངས་པས་སྲོག་འཛིན། རྐེད་པ་མདའ་ལྟར་བསྲང་ལུས་སེམས་ལི་ཁྲི་ལྟར་བསྒྲིམས་པས་ཁྱབ་བྱེད། དེ་ལྟར་རྩ་བའི་རླུང་ལྔ་དབང་དུ་འདུས་པས། ཡན་
ལག་གི་རླུང་ལྔ་ཞོར་ལ་དབང་དུ་བསྡུས་པ་སྟེ། མདོར་ན་ཕ་རྒྱུད་ནས་རླུང་གཙོ་བོ་སྟོན། མ་རྒྱུད་ནས་རྩ་གཙོ་བོར་སྟོན། དེ་ཐམས་ཅད་འཁྲུལ་འཁོར་ལུས་གནད་འཐེམ་པ་གཅིག་གིས་དབང་དུ་
བསྡུས་པ་ལགས། གཞན་ཐབས་ལམ་པ་ཀུན་ལ་འཁྲུལ་འཁོར་འདི་འོལ་ཚོད་ཙམ་ཡོད་དེ། མིང་རྐྱང་། མིག་རྒྱུན་ཙམ་ལས་འདི་ན་གནད་འདི་ཡོད་མེད་པས་ཁྱད་པར་གྱིས་ཆོས་སོ། །གཉིས་ཀྤྱི

ཝཱ །པ་རླུང་སྦྱོར་གྱི་ཁྱད་ལ། རླུང་ཕྱི་ནང་དབྱེར་མེད་ཅེས་པའི་གནད་འདི་སུས་ཀྱང་གོ་བ་མེད། ཐབས་ལམ་པ་ཐམས་ཅད་རླུང་ཅུང་ཟད་ནང་དུ་གནས་ན་ཡོན་ཏན་བསྐྱེད་༄༅།
ཅིང་༑ དེ་ཀས་ལས་ཟིན་པ་ཚོད། ཕྱིར་སོང་ན་ཡོན་ཏན་ཆགས་པ་ཚོད་དུ་བྱས་ནས། རྩོལ་བ་ཆེ་ལ་ཡོན་ཏན་ཆུང་བ་ཞིག་བྱེད་པར་འདུག་སྟེ། འདི་ཐམས་ཅད་རླུང་སེམས་དབྱེར་མེད་དང་རླུང་
ཕྱི་ནང་དབྱེར་མེད་མ་གོ་བ་ཡིན། འཁོར་འདས་ཀྱི་ཆོས་ཐམས་ཅད་རླུང་སེམས་རྣམ་པར་ཤེས་པའི་རང་གཟུགས་ཡིན། དེ་ལ་ཕྱི་ནང་དབྱེར་མེད། ནམ་མཁའ་ཁྱབ་ཚད་རླུང་སེམས་ཀྱིས་ཁྱབ་
Ju
སྟེ༑ དེའི་ངོ་བོ་ཡོད་པ་ཡིན་ཏེ། ལུས་བེམ་རིག སྣང་སྟོང་ཕྱི་ནང་ཐ་དད་དུ་འཛིན་པ་ཐམས་ཅད་འཁྲུལ་པའི་སྣང་ངོ་ཡིན། དོན་ལ་ཐ་དད་མེད། དབུ་མར་རླུང་ཚུད་པ་ཡང་ཕྱི་ནང་དབྱེར་མེད་
པར༑ རླུང་སེམས་དབྱེར་མེད་ནམ་མཁའི་ངོ་བོར་དྭངས་སྟེ། འགྲུ་བ་དང་བྲལ་བ་ཞིག་ཡིན་ཏེ། རླུང་ཐམས་ཅད་རྩ་གཅིག་གི་ནང་དུ་བསྟུམ་ནས་སྡོད་པ་ནི་མ་ཡིན་ནོ། །དོན་གྱི་དབུ་མའང་དེ་
}༢ ཡིན་ནོ། །དེས་ན་ཕྱི་ནང་གསང་གསུམ་གྱི་རྟེན་འབྲེལ་གྱིས། རྩ་དབུ་མར་རླུང་ཚུད་པའི་སྐབས་སུ། ཕྱི་ནང་མེད་པར་རླུང་སེམས་ནམ་མཁའི་ངོ་བོར་དྭངས་ཏེ། རླུང་ཕྱི་རུ་ཟིན་པ་དང༌། ནང་

དུ་ཟིན་པ་དང་། བར་འགྱུ་བ་ལ་ཟིན་ཡང་ཁྱད་མེད། ཐབས་ཀྱིས་ཟིན་ན་ཡོན་ཏན་ལ་ཁྱད་མེད་པར་སྐྱེའོ། །སེམས་ཕྱི་རུ་ཟིན་པ་དང་། ནང་དུ་ཟིན་པ་དང་། འགྱུར་བའི་ཐོག་ཏུ་ཟིན་པ་ལ་ཁྱད་
མེད༑ མི་རྟོག་པ་མཉམ་པོར་སྐྱེ་བ་ཡིན་ནོ། །དེ་ཐམས་ཅད་རླུང་སེམས་ཕྱི་ནང་དབྱེར་མེད་པའི་ཕྱིར་རོ། །དེས་ན་དཔལ་ཆེན་པོ་བིར་བ་པས་འབྱུང་བ་ལམ་དུ་བྱེད་པ་ལ་གཏོང་བའི་ཡན་ལག་
གསུམ༑ འཇུག་པ་ལམ་དུ་བྱེད་པ་ལ་དགང་བའི་ཡན་ལག་གཉིས། གནས་པ་ལམ་དུ་བྱེད་པ་ལ་ཁ་སྦྱོར་དང༌། དེ་རྣམས་ཐམས་ཅད་སྡོམ་པ་ལ་སྲོག་རྩོལ་གྱི་མན་ངག་གསུངས། དུས་འཁོར་
ནས་ཀྱང་རླུང་སྦྱོར་དྲུག་གསུངས་ཏེ། དེ་ཐམས་ཅད་ཡོན་ཏན་མཉམ་པར་སྐྱེ་བར་བཤད་པ་ཡིན། དེ་ལྟར་རླུང་ཕྱི་ནང་དབྱེར་མེད་ཀྱི་གནད་ཀྱིས་རླུང་བཅུ་དབང་དུ་སྡུད་པ་ལ། རླུང་ལ་ཕྲ་བའི་
རླུང་དང་རགས་པའི་རླུང་གཉིས་ཕྲ་བའི་རླུང་སེམས་ཀྱིས་ཁྱབ་ཚད་ལ་གསལ་བ་ཡིན་ལ། རགས་པའི་རླུང་ལ་རྩ་བའི་རླུང་ལྔ། ཡན་ལག་གི་རླུང་ལྔ། བུ་ག་དགུའི་རླུང་ལུས་ཀྱི་ཆ་ཤས་ཐམས་
ཅད་ནས་ཁྱབ་པར་རྒྱུ་བ་སྟེ། དེ་ཐམས་ཅད་གཅིག་ཏུ་ཟིན་དགོས། མ་ཟིན་ན་འཁོར་ལོ་ལྔའི་རྩ་མདུད་འཇིག་མི་ནུས། ཡུལ་ཉི་ཤུ་རྩ་བཞིའི་རྩ་མདུད་མི་འཇིག རླུང་འགག་མི་ནུས། ཡེ་ཤེས་

ཝ ༄༅། མི་སྐྱེའོ། །ད་ལྟ་རླུང་སྒོམ་པ་ཕལ་ཆེ་གྱེན་རྒྱུ་ཕྱིར་མི་རྒྱུ་བ་དང་། འོག་སྒོ་ལས་མི་བྱེད་པ་ཙམ་ལ་རླུང་སྒོམ་པར་བྱེད་དེ། དོན་མི་འགྲུབ། འདིར་དེ་རྣམས་དབང་
དུ་བསྡུས་པ་ལ་གནད་ལྔ་སྟེ། རླུང་ལྡོག་པ་མི་འབྱུང་བ་བཅུད་པའི་གནད། རླུང་རང་གནས་སུ་བཟུང་བ་རྔུབ་པའི་གནད། རླུང་དབང་དུ་བསྡུ་བ་དགང་བའི་གནད། རླུང་རྩ་མིག་ཏུ་གདབ་པ་
གཞིལ་བའི་གནད། རླུང་ཕྱི་ནང་བསྲེ་བ་གཏོང་བའི་གནད་དོ། །རླུང་སྦྱོར་དེ་རྣམས་རྒྱུད་ལས་བཤད་དེ། རྡོ་རྗེ་གདན་བཞི་ལས། རྔུབ་དང་དགང་དང་གཞིལ་བ་དང་། ྋ །མདའ་ལྟར་འཕངས་
དང་རྣམ་བཞིའོ། །རླུང་སྦྱོར་བ་བཞི་ལྡན་མ་ཤེས་ན། །ཡོན་ཏན་སྐྱོན་དུ་འགྱུར་བ་ཡིན། །ཞེས་དང་། བརྟག་གཉིས་ལས། ལྟ་སྟངས་བཞི་དང་འཕྲིན་ལས་བཞི་གྲུབ་པར་བཤད་ལ། ཐིག་
ལེ་དབང་དུ་བསྡུས་པ་ཡང་། རྔུབ་པས་གཟུང་བ་དང༌། དགང་བས་དཀྱིལ་བ་དང༌། གཏོང་བས་འདྲེན་པ་དང༌། གཞིལ་བས་དགྲམ་པ་ལ་སོགས་པ་འགྲུབ་པ་སྟེ། མདོར་ན་རླུང་སྦྱོར
ཐཱ འདིས་རྩ་རླུང་ཐིག་ལེའི་ཡོན་ཏན་མཐའ་དག་བསྐྱེད་པ་སྟེ། དེ་ལ་དང་པོ་འབུད་པ་ནི། དྲག་པོ་གསུམ། འཇམ་ལ་རིང་བ་གསུམ། ལུས་བཅུ་ཞིང་གསུམ་འབུད། དེས་རྩ་སྦུབས་ན་རླུང་ངན་ ྂ

པ་ཡོད་པ་ཐམས་ཅད་སྦྱངས་ནས། སྣོད་བཀྲུ་བཤལ་བྱས་པར་ཟས་བླུག་པ་ལྟ་བུ་སྟེ། རླུང་རོ་མ་བུས་པར་རླུང་བཀག་ན། འོ་མ་རུལ་བཐིགས་གཅིག་གིས་འོ་མ་ཟངས་གང་རུལ་བ་ལྟར། རྩ་
སྦུབས་ཀྱི་རླུང་རོ་ངན་པ་དེས། རླུང་བཀག་པ་ཐམས་ཅད་དབང་དུ་བྱས་ནས། གེགས་སྐྱོན་དུ་འགྱུར་རོ། །དེ་སྦྱངས་པས་རླུང་ལོག་གི་སྐྱོན་ཐམས་ཅད་མི་འབྱུང༌། གཞན་ཡང་དབང་པོ་
ཐམས་ཅད་དྭངས། འདུ་བའི་ནད་སེལ། ལུས་ཡང་ཞིང་མགྱོགས། ལུས་བཀྲག་མདངས་རྒྱས། གེགས་སྔར་ཡོད་པ་ཐམས་ཅད་ཀྱང་སེལ་བ་སྟེ། ཆོས་རྗེ་ཀོ་བྲག་པའི་གེགས་སེལ་གྱི་
གནད་གཅིག་ཏུ་དྲིལ་བའི་རླུང་སྦྱོར་ཡིན་པས། འབུད་པ་དགུའི་གནད་མ་འཆུགས་པར་གལ་ཆེའོ། །གཉིས་པ་རྔུབ་པ་ནི། མགྲིན་པ་ཅུང་ཟད་བཀུག་པས། སྒྲ་མེད་ཅིང་དྲག་ལ་རིང་པར་
བཀུག་པས། རླུང་གི་ཤུགས་རྫོགས་པ་དང༌། མཆིལ་མཐིགས་གཅིག་དང་སྦྲགས་ལ། མཉམ་བཞག་མཆིལ་གྱིས་བསྒྲིམ་པ་དང༌། ལུས་དྲང་པོར་ལྡིར་གྱིས་བསྒྱུར་ལ། རླུང་སེམས་ལྟེ་
འོག་ཏུ་ཧྲིལ་གྱིས་གཏད་དོ། །དཔེར་ན་སྦུད་པ་རླུང་གིས་གང་ཡང་སེར་ཁར་མ་འགྲིལ་ན་མེ་མི་འབར། དེ་བཞིན་དུ་རླུང་གིས་ལུས་གང་ཡང༌། ལྟེ་འོག་ཏུ་རྩ་གནསཾ་མ་འགྲིལ་ན་བདེ་དྲོད་མི

།སྐྱེའོ། །གསུམ་པ་དགང་བ་ནི། དེ་ནས་མར་ཚིར་གྱིས་མི་གནོན་པར་རོ་སྟོད་སེང་གིས་གསེང༌། སོ་བར་བག་ཙམ་བཞག རླུང་རང་སར་སིང་ཁེངས་པ་ལ་གྲིམ༄༅།
བསྒྲིམས་ནས་ལྟེ་འོག་ཏུ་ཧྲིལ་གཏོད་པ་ཡིན། མ་འགྲིལ་ན་ཆུ་རླུང་སྟོབས་འཕེལ་འགྲོ། འོག་རླུང་ཡང་དང་པོ་ལུས་ཆུས་ཆུས་པ་གསུམ་བྱས་ཏེ། སྲིན་པོའི་ཞལ་ཐམས་ཅད་བསྡམས་ནས་དྲག་
ཏུ་འཐེན། རྒྱུ་ཞབས་སོ་ལ་འཇོག དབུགས་བྱུང་ཡང་མི་སྐྱིལ། འོག་རླུང་དང་པོ་ནས་སྡོམ་ན། བླ་མ་དང་གདམས་ངག་གནད་ཅན་མེད་ན་རླུང་ལོག་མང་བ་ཡིན། རླུང་ཚ་གྲང་གཉིས་རྟ
གཡག་གི་ཚུལ་དུ་ཡོད་པ་དེ་གཉིས་མ་སྙོམས་པ་ལས། གེགས་སྐྱོན་འབྱུང་ལ། སྟེང་རླུང་ཅུང་ཟད་འབྱོངས་ནས་འོག་རླུང་བསྡམས་པས། སྟེང་རླུང་བསིལ་གྱི་རང་བཞིན་དྲོད་དུ་སྐྱེས་པ་དང་
བསིལ་དྲོད་གཉིས་ཆ་སྙོམས་ནས་གེགས་མི་ཡོང་བ་ཡིན་ནོ། །རླུང་སྟེང་འོག་གཉིས་པོ་ཐུབ་ཐང་དྲག་ཏུ་བཅུན་པས། ཐུབ་མི་ཐུབ་གཅིག་འཛིན་པ་ཡིན། དེས་རླུང་བཅུ་གཅིག་ཏུ་ཟིན་དགོས་
༢ ཏེ༑ ཁྱབ་བྱེད་ཆ་མེད་དུ་ཟིན་པས། རྩ་རྣམས་ཀྱི་འཕར་བ་སྟོང་འགྲོ། ཐུར་སེལ་གྱེན་ལ་བཟློག་ཅིང་། མེ་རླུང་སྟོབས་འཕེལ་བས་བདེ་དྲོད་སྐྱེ། སྲོག་འཛིན་དྭངས་སྙིགས་ཕྱེད་པས་རྣམ་རྟོག་

གི་འགྱུ་བ་ཆད། གྱེན་རྒྱུ་གནད་དུ་ཚུད་པས་རླུང་ཚ་གྲང་འདྲེ་ཞིང་། དགང་བ་ལ་དབང་ཐོབ་བོ། །དེའི་སྟོབས་ཀྱིས་ཡན་ལག་ལྔའི་རླུང་ཡང་ཟིན་ཏེ། དབང་པོ་རྣམས་ནས་བཤོལ་ནས་ཡུལ་མི་
འཛིན་པ་རྟོག་མེད་དུ་ཧད་ཀྱིས་འགྲོ། དེ་ལྟར་རླུང་བཅུ་གཅིག་ཏུ་ཟིན་པའི་རླུང་སྦྱོར་ཏེ། རྡོ་རྗེ་ཐེག་པའི་རྒྱུད་ཀྱི་དགོངས་པ་རླུང་ཕྲ་རགས་ཐམས་ཅད་ཕྱི་ནང་གཉིས་མེད་ཀྱི་གནད་ཀྱི་ནང་དུ་སྡུད་པ་
སྟེ༑ མཐར་ཕྱིན་པའི་ཚོད་ཅི་ཙམ་དུ་བཀག་ཀྱང་མི་བདེ་བ་མེད་དོ། །བཞི་པ་གཞིལ་བ་ནི། དེ་མི་ཐུབ་པ་དང༌། རླུང་གི་དུག་དབྱུང་བ་བྱ་བ་ཅུང་ཟད་རྩིར་བ་ཞིག་བཏང་ལ། ཡང་རྔུབས་ལ་
མནན༑ དཔེར་ན་ཇ་སྐོལ་བའི་གཞུར་ནག་སྤུ་བར་སོང་བ་དེ་འབོར་བ་དང་འདྲ་བ་སྟེ། གནད་ཆེ་བ་ཡིན། དེ་མི་ཐུབ་པ་དང་གཡས་སུ་གཅིག་བཅག གཡོན་དུ་གཅིག་བཅག དབུས་སུ་
གཅིག་བཅག ཡང་སེང་གེ་རྩལ་སྤྲུགས་ཀྱིས་འཕར་ཞིང་བཅག་གོ །དེས་ནི་རྩ་རྣམས་ཀྱི་མདུད་པ་གྲོལ་ཞིང༌། ཡོན་ཏན་གྱི་རྩ་ཁ་བྱེ་ནས་དབུ་མར་རླུང་མྱུར་དུ་འཇུག་པའི་རླུང་སྦྱོར་རོ།
འཕར་བ་དེས་རླུང་ཐམས་ཅད་རང་སར་ཐེབས་ཏེ་རླུང་ལོག་པའི་ཉེས་པ་ཐམས་ཅད་མི་འབྱུང་ངོ༌། །ལྔ་པ་བཏང་བ་ནི། རླུང་ཅུང་ཟད་ནང་དུ་འཐེན་ལ། དྲག་ཏུ་ཤད་ཀྱིས་ལྷག་མ་མེད་པར་གཏང་

མ་༄༅། །ཕྱི་རུ་གནས་ཚད་ཅིག་བཞག གཏོང་བའི་དུས་སུ་ལྟོ་བ་འགུལ་ཙམ་ནང་དུ་འཐེན་ལ། དམིགས་པ་སྟེང་འོག་ཏུ་གཏོད་པ་གལ་ཆེའོ། །དྭངས་མའི་རླུང་ཞབས་འཛིན་
པ་ཡིན། དེས་རླུང་ཕྲ་རགས་ཐམས་ཅད་ཕྱི་ནང་དབྱེར་མེད་པའི་གནད་ཀྱིས་ཕྱི་རུ་དབང་དུ་བསྡུས་པ་སྟེ་ཅི་ཙམ་བཏང་ཡང་མི་བདེ་བ་མེད་པ་སྟེ་མཐར་ཕྱིན་པའོ། །རླུང་ཕྱི་ནང་གཉིས་འདྲེས་སུ་
འཆར་བ་ཡིན་ནོ།ྋ །དེ་ལྟར་ཡང་ངལ་མི་བསོ་བར་གཡས་སུ་རླུང་སྦྱོར་དེ་རྣམས་ཚང་བ་གཅིགྋ གཡོན་དུ་དེ་རྣམས་ཚང་བ་གཅིག དབུགས་སུ་དེ་རྣམས་ཚང་བ་གཅིག དུས་རེ་ལ་ངལ་མི
བསོ་བར་རླུང་བཞི་སྐོར་རེ་བྱེད་པ་ཡིན། དེ་རྣམས་གནད་མ་འཁྲུལ་བར་གལ་ཆེ་སྟེ། དེ་ཡང་གཏང་བའི་གནད་གཞིལ་བ་ལ་རག གཞིལ་བའི་གནད་དགང་བ་ལ་རག དགང་བའི་གནད་རྔུབ་
པ་ལ་རགྋ རྔུབ་པའི་གནད་འབུད་པ་ལ་རག་སྟེ། གཅིག་འཁྲུལ་ན་གཞན་ཡང་འཁྲུལ་ཏེ། དེ་ཡང་རླུང་ལྷག་སྟོད་དུ་ལུས་ནས་འབུད་པའི་གནད་འཁྲུལ། སྲོག་འཛིན་གྱི་ཤུགས་ངྷུ་ཏིའི་མར་སྣ་
╗ མི་འདྲིལ་ན། རྔུབ་པའི་གནད་འཁྲུལ། རླུང་བཅུ་གཅིག་ཏུ་མི་ཟིན་ན་དགང་བའི་གནད་འཁྲུལ། ཁེངས་པ་ལུས་ལ་མི་འགྲེམ་ན་གཞིལ་བའི་གནད་འཁྲུལ། འབྱུང་བ་མཐུན་དུ་མི་སློང་ན་བཏང་

བའི་གནད་འཁྲུལ་ལོ། །དེ་ལྟར་བརྔུབས་པས་འཇུག་པ་ལམ་དུ་བྱེད། དགང་བ་དང་། གཞིལ་བས་གནད་པ་ལམ་དུ་བྱེད། བཏང་བས་འབྱུང་བ་ལམ་དུ་བྱེད་པས་ཏེ། རང་བཞིན་གྱིས་
འབྱུང་འཇུག་གནས་གསུམ་རླུང་སྦྱོར་གཅིག་གིས་དབང་དུ་བསྡུས་པ་སྟེ། རླུང་སེམས་ཕྱི་ནང་དབྱེར་མེད་ཀྱི་གནད་ཀྱིས། རླུང་བཅུ་གཅིག་ཏུ་ཟིན་པའི་རླུང་སྦྱོར་འདི་རྡོ་རྗེ་ཐེག་པའི་རང་
གཞུང་༑ གསང་དབང་གི་མངོན་པར་རྟོགས་པར་ཐུན་མོང་མ་ཡིན་པའོ། །གཞན་གྱི་རླུང་སྦྱོར་དང་འདི་རྒྱབ་ལོག་ཏུ་ཡོད། གཞན་གྱི་རླུང་སྦྱོར་གེགས་མང་པའི་རྒྱུ་མཚན་གནད་མང་དུ་འཆུགས་
ཡོད་པ་ཡིན། ཐོག་མར་འབུད་པ་མི་ཤེས་དེས་གེགས་མང༌། རྔུབ་པ་ཁ་ནས་སྒྲ་དང་བཅས་པས་སྐྲང་ཞིང་སྦོས། རྔུབ་དྲག་པས་རྩ་གནས་གཞན་དུ་བྱེར། ཁ་ནས་རྔུབ་པས་སྙིང་རླུང་
འོང་༑ སྲོག་རྩོལ་གང་རུང་ནས་རྔུབ་པས་ཚེ་ཐུང་། སྣ་སྒོ་ནས་ནང་རླུང་ཟེད་ཙམ་རྔུབ་པས་ཤུགས་མི་རྫོགས། དགངཔ་དབང་དུ་མི་འདུས། འཁྲུལ་འཁོར་གྱི་སྨད་དུ་སྐྱར་མ་ཤེས་ན་རོ་སྟོད་
མི་བདེ་དྲོད་བུལ། དགང་བ་ལ་རླུང་བཅུ་གཅིག་ཏུ་མ་ཟིན་པས། ཡུལ་ཉི་ཤུ་རྩ་བཞིའི་རླུང་འགག་མི་ནུས་པས། ཡེ་ཤེས་མི་སྐྱེ། རླུང་ཚ་གྲང་མ་འདྲེས་པས་ཡྀན་ཏན་གང་ཡང་མི་

༧ ༄༅། ། འབྱུང་། གཞིལ་བ་ལ་བ་སྤུའི་བུ་ག་རྣམས་ནས་རླུང་སོང་བར་བསྒོམ་ཟེར་ཏེ། དེ་ལ་རླུང་སྐྱ་སྦབ་བམ་ཡང་དག་པར་རྒྱུ་བའི་རླུང་ལོག་དོགས་ཡོད། ཡོན་ཏན་མི་
སྐྱེ༑ རྩ་ཁ་འབྱེད་མི་ཤེས་པས་རླུང་དབུ་མར་མི་ཚུད། བཏང་བ་སྤྱི་བོ་ནས་རྩལ་པོ་ཆེ་མདའ་འཕངས་པ་ལྟར། སྔོ་འཕྱུར་གྱིས་སོང་བར་བསམ་ཟེར་ཏེ། དེ་ཤིན་ཏུ་གནད་འཁྲུལ། ཚེ་ལ་ནན་
ཏར་གནོད། རླུང་ལོག་འོང་། ྋ རླུང་ཞབས་འཇོག་ཟེར་ཏེ་དེས་དོན་མི་འགྲུབ། མདོར་ན་རླུང་ཕྱི་ནང་བསྲེ་མི་ཤེས་པས་ལས་ཆ་ལ་དོན་ཆུང་བའི་རླུང་སྒོམ་པ་མང་དུ་འདུག་གོ །འདི་དེ་རྣམས་
དང་ཤ་རྒྱབ་ཏུ་ཡོད་དེ་གེགས་མི་འབྱུང་ལ་ཡོན་ཏན་མྱུར་དུ་སྐྱེ་བའི་གནད་གལ་ཆེ་བར་ཡོད། ཐབས་ལམ་པ་རྣམས་ཕྱག་ལེན་མཐའ་ཆོད་ཅིང་ལག་ཁྲིད་ཚབ་གལ་ཆེའོ། །གསུམ་པ་དམིགས་པའི་
ཁྱད་པར་དངོས་པོའི་གནས་ལུགས་དང་མཐུན་པ་ནི། ལུས་དངོས་པོའི་གནས་ལུགས་དང་མཐུན་པའི་ཕྱི་ནང་གསང་གསུམ་གྱི་རྟེན་འབྲེལ་སྦྱང་གཞི་སྦྱོང་བྱེད་བརྡ་དོན་འཕྲད་པ་ཞིག་དགོས་
ཐཱ ཏེ༑ དེའི་གནད་འཆུགས་ན་བསྐལ་པར་བསྒོམས་ཀྱང་ཡོན་ཏན་མི་སྐྱེ་སྟེ། རྣ་བ་ལ་མིག་སྙམ་དུ་བསྐལ་པར་བསྒོམས་ཀྱང་མིག་ཏུ་མི་འགྲོ་བ་བཞིན་ནོ། །རྗེ་རས་པ་ཆེན་པོའི་ཞལ་ནས། རྒྱུ་༔

ལས་མ་བྱུང་བའི་འབྲས་བུ་དཀའ། །བརླན་ལས་མ་བྱུང་བའི་མེ་ཏོག་དཀའ། །གནད་དུ་མ་སོང་བའི་སེམས་འཛིན་དཀའ། །ཞེས་གསུངས་སོ། །དེས་ན་སྒོམ་པ་དོན་གྱི་གནད། རླུང་འབྱུང་
བ་ལྔའི་རྟེན། ཁམས་བདུད་རྩི་ལྔ་དྭངས་མ་ཉོན་མོངས་པ་ལྔ་ཡེ་ཤེས་ལྔའི་རང་གཟུགས། འཁོར་ལོ་ལྔ་གནད་ཀྱི་སྙིང་པོ་མ་འཁྲུལ་བའི། དངོས་པོའི་གནས་ལུགས་དང་མཐུན་པ་གལ་ཆེ་
སྟེ༑ ལྟེ་བར་གཏུམ་མོ་ལམ་དུ་བྱེད་པ་ལ་མཉམ་གནས་མེའི་བརྟེན། བདེ་ཆེན་མེ་ཤེལ་རྒོད་མ་ཁའི་གནད། ཕག་མོའི་ཐིག་ལ་ཨ་ཤད་ཀྱི་གཟུགས། དེའི་གནད་མ་འཁྲུལ་བ་གནད་ཆེ་བ་
ཡིན༑ ལྟེ་བའི་དབུས་ན་ཨའི་གཟུགས་ཀྱིས་གནས་པ་དང༌། དུས་སྐབས་འགའ་ཞིག་གི་ཚེ་ཨ་ཤད་ཚེག་དྲག་ཏུ་འགྲོ་བ་ལ་སོགས་རྒྱུན་གྱི་གནས་ལུགས་མ་ཡིན་ཏེ། ནོར་ས་ཡོད། འོད་
གསལ་ལམ་དུ་བྱེད་པ་ལ། སྙིང་ཁ་ཆོས་ཀྱི་འཁོར་ལོའི་དབུས་ན། ཡོན་ཏན་གྱི་རྩ་སྦ་སན་ཏ་བྱ་བའི་དབུས་ན། ཐིག་ལེ་ཧཱུཾ་གི་གཟུགས་ཉུང་ཀར་སྦོམ་པའི་ཚད་ཙམ་ཞིག་ཡོད་པ་ཡིན། དེས་
ལུས་ཅན་རྣམས་ཀྱི་སྙིང་དགའ་ཞིང་། ཤེས་པ་གསལ་སྟོང་མི་རྟོག་པ་སྐྱེ་བའི་རྟེན་ཡིན། འོད་གསལ་འཛིན་པའི་གནད་ཀྱང་དེ་ཡིན་ཞིང༌། ཨནུ་ཏ་ར་ཧཱུཾ་ཡང་དེར་སྒོམ་པ་ཡིན། སྙིང་ཁའི་ཕྱི་

།འདབ་དང་ཞེ་སྡང་གི་ཧཱུཾ་ལ་སོགས་པ་བསྒོམ་ན་གནད་འཆུག ནོར་ས་ཡོད། སྒྱ་ལུས་ལམ་དུ་བྱེད་ན་མགྲིན་པའི་རྩ་མདུད་ཨའི་གཟུགས་ལ་དམིགས་པ་༄༅།
ཡིན༑ ཐིག་ལེ་ཨའི་གཟུགས་ལ་བསྟོད་པ་ཡིན། ནོར་ས་ཡོད། ལས་ཀྱི་ཕྱག་རྒྱ་ལམ་དུ་བྱེད་ན་སྤྱི་གཙུག་གི་ཐིག་ལེ་ཉ་གང་བ་ལྟ་བུ་ལ། ཧཾ་རྐྱང་པ་དང་ཧཾ་བཅུ་དྲུག་པ་དང་། མཛོད་སྤུའི་ཧཾ་
སྐྱོག་པོ་དང༌། ལྕེ་ཆུང་གི་ཧཾ་དང་དེ་རྣམས་ལ་སྒོམ་དུས་སུ་གནད་མ་འཁྲུལ་བ་དགོས་ཏེ། ནོར་ས་ཡོད། དེ་ལྟར་དམིགས་པའི་གནད་དངོས་པོའི་གནས་ལུགས་དང་མཐུན་པས། དམིགས་པ་
དེ་ལ་སེམས་རྩེ་གཅིག་ཏུ་བཟུང་བས། རླུང་སེམས་དབྱེར་མེད་པའི་གནད་ཀས། རླུང་མཆོག་གི་གནས་སུ་ཚུད་པ་སྟེ། དམིགས་པས་རླུང་འཛིན་པའི་གནད་དེ་གོ་བར་བྱས་ལ། དམིགས་པ་
རྩེ་གཅིག་ཏུ་འཇུན་ཅིང་བསྒོམ། གེགས་མང་བ་རྣམས་ཀྱང་དམིགས་པ་མི་གསལ་བ་དང༌། སེམས་གཡེང་པ་ལས་བྱུང་བར་ཤེས་པར་བྱའོ། །དེ་ལྟར་རླུང་སེམས་དབྱེར་མེད། ལུས་སེམས་
༧ དབྱེར་མེད། སྣང་སེམས་དབྱེར་མེད་ཀྱི་རླུང་འཁྲུལ་འཁོར་དམིགས་པ་གསུམ་འཚོགས་པ་ཞིག་ཏུ་བྱས་པའི་ཐབས་གནད་འདིས། མྱུར་དུ་ལྷན་ཅིག་སྐྱེས་པའི་ཡེ་ཤེས་མངོན་དུ་བྱེད་པ་ཡིན་263

གྱི༑ དེ་ལས་གཞན་པ་རྒྱུད་སྡེའི་དགོངས་པ་གནད་ཀྱི་སྙིང་པོ་མི་ཤེས་པའི་མགོ་བོ་འདི་སྒོམ་འཕོངས་སུ་འདི་སྒོམ་གྱིས་དམིགས་པའི་རྣམ་གཞག་མང་པོ་དང་། ཡུལ་ཆེ་གེ་མོའི་བླ་མ་ཆེ་གེ་མོའི་
གདམས་ངག་ཟབ་མོ་འདི་དང་འདི་ཞེས་པ་ལ་སོགས་པ། ཚིག་སྙན་སྙན་འདྲ་བ་རྫུན་གྱི་འཕྲེང་བ་བརྒྱུས་པ། ཐག་ཧྲུལ་གྱི་སྣ་ལ་འབྲེང་རུལ་མཐུད་པ་དེ་རྣམས་ཀྱིས། ཡུལ་མཐའ་འཁོབ་ཀྱི་
རྨོངས་པ་མགོ་བསྐོར་བ་ལ་ཕན་གྱི། བྱང་ཆུབ་བསྒྲུབ་པའི་སྒོམ་ཆེན་གྱིས་ཉམས་སུ་ལེན་པ་ལ་མི་ཕན་པས། གྲུབ་ཐོབ་བརྒྱུད་པའི་གདམས་པ་གནད་མ་འཆུགས་པ་གོལ་ས་མེད་པའི་ཕུལ་ཤུགས་
འཕྲེང་བ་འདི་ཉིད། བསོ་སོབ་དང་ཚོད་ཡོལ་མི་བྱ་བར་ལེགས་པར་ཐུགས་སུ་ཆུད་པར་བྱས་ལ་ཉམས་སུ་བླང་ངོ༌། །དྲག་རླུང་གནད་ལྔ་མའི་ལག་ལེན་ཞལ་གདམས་ཡི་གེར་བཀོད་པའོ།
།།ན་མོ་གུ་རུ།༞འཕོ་བ་ཧཱུྃ་དམར་མ། འཕོ་བ་ཧཱུཾ་དམར་མ་འདིའི་ལོ་རྒྱུས་ནི། རྗེ་མར་པ་ལོ་ཙཱ་བ་ལ་དགེ་བཤེས་རྔོག་ཆོས་རྡོར་གྱིས། འབྲི་དཀར་ཟལ་མ་གཅིག་པོ་ལ་བརྒྱ་ཐམ་
པ༑ སྦྲ་དང་ཤེ་མ་སྒོ་ཁྱི་ཚུན་ཆོད་ཕུལ། གཡང་ཉམས་འོང་གིས་བྱས་ནས་འབྲི་ཕུད་གཅིག་བཞག དེ་མན་ཐམས་ཅད་ཕུལ་བའི་དུས་སུ། སྤྱིར་གདམས་པ་མང་དུ་གནང་། ཁྱད་པར་དུ་འཕོ་

༄༅། །བའི་གདམས་པ་འདི་གནང་ནས་བསྒོམས་པས། སྤྱི་བོ་ཚ་ནས་མི་ཟུག་པ་བྱུང༌། དེར་གདམས་ངག་འདྲ་བ་མི་བདོག་གམ་ཞུ་ཞུས་པས། ངའི་གདམས་ངག་གི་
གཡང་ཉམས་འགྲོ་གསུང༌། དེར་འབྲི་ཕུད་བཞག་པ་དེ་དང༌། དེ་མན་ཀྱང་ནོར་མང་པོ་ཕུལ་ནས་ཞུས་པས། ལོག་ནོན་དང་ཚེ་སྲིང་དང་བཅས་པ་གནང་གསུང༌། དེ་ལ་འཕོ་བ་ཁྱད་པར་ཅན་
རྔོག་ལ་གནང༌། གཏུམ་མོ་ཁྱད་པར་ཅན་མི་ལ་ལ་གནང་བ་ཡིན། བཀའ་བརྒྱུད་ཀྱི་འཕོ་བའི་གདམས་ངག་ཙམ་ལ་འདི་ལས་ཟབ་པ་མེད་དོ། །འདི་ཉམས་སུ་བླངས་པ་ལ་གཉིས། སྦྱང་བ་
༈ དང་༑ ལས་ལ་སྦྱར་བའོ། །སྦྱང་བ་ལ་གཉིས། ཐོག་མར་སྔོན་འགྲོ་བུམ་པ་ཅན་སྦྱང་བ་དང་། འཕོ་བ་དངོས་སྦྱང་བའོ། །དང་པོ་ནི་འཁྲུལ་འཁོར་སྐྱིལ་ཀྲུང་ལག་པ་མཉམ་བཞག་བྱས
ལ༑ ཐོག་མར་རླུང་དྲག་པོ་གསུམ་འབུད། དེ་ནས་རླུང་གི་ཤུགས་རྫོགས་ངེས་པ་དྲག་ལ་རིང་བ་གཅིག་རྔུབ་སྟེ། ལྟེ་འོག་ཏུ་ཧྲིལ་གྱིས་བསྐྱུར་ལ། དེ་དང་དུས་མཚུངས་སུ་འོག་རླུང་ཡར་
╗ བསྡམ་ཏེ་ཁ་སྦྱར་ལ། ཧ་ཅང་མི་བཅུན་པར་རང་ས་རུ་སོ་བཟུང་ལ། ཁོག་ཚད་དུ་དགག མི་ཐུབ་པ་དང་ལན་གཅིག་གཉིས་སུ་གཞིལ་ལ།ྋ དེར་མི་ཐུབ་དང་སངས་གཏང༌། དེ་ལ་འབྱུང་

འཇུག་གནས་གསུམ་གཅིག་ཏུ་བྱས་པའི་ཡུན་ལ་འཕྲེང་ལྡོག་རེ་སྐྱར་བའམ། པུས་མོ་གཉིས་ལ་ལག་པས་མི་རེག་པར་བསྐོར་ཅིང་སེ་གོལ་རེ་བརྡེག་གོ །དེ་ལྟ་བུ་སུམ་ཅུ་སོ་དྲུག་ཁེགས་ན་བུམ་པ་
ཅན་ཆུང་ངུ་ཡིན། བདུན་ཅུ་རྩ་གཉིས་ཁེགས་ན་བུམ་པ་ཅན་འབྲིང་ཡིན། བརྒྱ་རྩ་བརྒྱད་ཁེགས་ན་བུམ་པ་ཅན་རབ། དེའང་དང་པོ་སྦྱོང་བའི་དུས་སུ། རླུང་སོ་མ་ཇི་ཚོད་ཁེགས་བལྟས
ལ༑ དེའི་ཐོག་ཏུ་ཞག་རེ་ལ་དབུགས་ཁུག་པ་རེ་རེར་མནན་ཏེ། བུམ་པ་ཅན་རབ་འབྲིང་གསུམ་ནམ་ཁེག་ཁེག་སྦྱང་ངོ་། །འཕོ་བ་ལས་སུ་རུང་ཞིང༌། ནམ་དགའ་དགར། འཕོ་བ་ལ་བུམ་པ་
འབྱོངས་པ་གལ་ཆེའོ། །དེ་ལྟར་རླུང་བུམ་པ་ཅན་འབྱོངས་ནས། འཕོ་བ་དངོས་སྦྱང་བ་ལ་གསུམ། སྦྱང་བ་དང་། ལོག་ནོན་སྒོམ་པ་དང་། ཚེ་སྲིང་པའི་དམིགས་པའོ། །དང་པོ་ནི་དུས་ཀྱི་
གནད༑ སྟོན་ལ་སོགས་པའི་ནམ་ཟླ་བཟང་པོ་ལ། དབེན་པའི་གནས་སུ་མཚམས་དམ་དུ་བཅད་དེ། ཟས་བཅུད་ཅན་གྱིས་ཁམས་བརྟན་པོར་བྱས་ལ། ལུས་ཀྱི་གནད་རྐང་པ་སྐྱིལ་ཀྲུང་དུ་བྱས་
ལ༑ ལག་པ་ས་ནོན། རྐེད་པ་བསྲང་། མགྲིན་པ་གུག་པར་བསམ་གཏན་གྱི་ཡན་ལག་གིས་གནས་ལ། བྱང་ཆུབ་མཆོག་ཏུ་སེམས་བསྐྱེད། མ་ནམ་མཁའ་དང་མཉམ་པའི་སེམས་ཅན་

༄༅། །ཐམས་ཅད་ཀྱི་དོན་དུ། སྒྱུ་མ་ལྟ་བུའི་ཏིང་ངེ་འཛིན་གྱིས་རྡོ་རྗེ་འཆང་གི་གོ་འཕང་ཐོབ་པར་བྱ། དེའི་ཆེད་དུ་འཕོ་བའི་རྣལ་འབྱོར་སྒོམ་སྙམ་དུ་སེམས་བསྐྱེད། མ་
ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོནིཾ་དུ། ལུས་ཡི་དམ་གྱི་ལྷར་བསྒོམ། སྤྱི་བོར་བླ་མ་བསྒོམ། ལྟེ་བར་ཧཱུཾ་དམར་པོ་བྱི་རུའི་མདོག་ལྟ་བུ་ནས་གང་བ་ཅིག་བསྒོམ། དེ་
གསང་གནས་སུ་ལྷན་གྱིས་བབས་པ་ལས། འོད་ཟེར་བུང་བའི་ཚོགས་ལྟ་བུ་འཕྲོས་པ་ལས། ལུས་ཀྱི་ནང་གི་ལྗན་ལྗིན་སྡིག་པ་དང་སྒྲིབ་པ་ཐམས་ཅད་བསྲེག ལུས་ཀྱི་ནང་རྟའི་རྐྱལ་པ་ཁ་ཕྱེ་བ་
བཞིན་དམར་སང་སོང་བར་བསམ། དེ་ནས་ཧཱུཾ་དེ་ལས་ཧཱུཾ་སྒྲིལ་མ་རེ་ཆད་དེ། བཤང་ལམ། ཆུ་སོ། ལྟེ་བ། ཁ། སྣ། སྙིང་ཁ། མིག རྣ་བ། སྨིན་མཚམས་རྣམས་སུ་ཧཱུཾ་སྒྲིལ་
མ་རེ་རེས་བཀག སྤྱི་གཙུག་རྒྱ་མཐོང་ཁ་ཕྱེ་བ་བཞིན་དུ་ཧ་རེ་བཞག དེ་ལྟར་ལུས་སྟོང་པའི་དཀྱིལ་ན་ཡར་རྩ་དབུ་མ་ཆོས་བཞི་ལྡན། ཡར་རྩེ་སྤྱི་བོར་ཟུག་པ། མར་རྩེ་གསང་གནས་སུ་ཟུག་
ཐཱ པར་བསམ། དེའི་ནང་ན་ཡར་ཧཱུཾ་དེ་ཤིག་གིས་འགྲོ་ཙམ་གུ་ལུ་ལུ་བྱུང་ནས། ལྟེ་བར་དབུགས་འབྱུང་འཇུག་གནས་གསུམ་གཅིག་ཏུ་བྱས་པའི་ཡུན་ཚོད་གཅིག་ངལ་གསོ། །ཡང་དལ་བས་བྱུང་

སྟེ་སྙིང་ཁར་དེ་ཙམ་ཞིག་ངལ་གསོ། མགྲིན་པར་ཡང་གོང་བཞིན་ནོ། །དེ་ནས་དལ་བུས་སྤྱི་བོ་ཚངས་པའི་བུ་ག་ནས་འཇུར་ཐོན་ནས། བླ་མའི་ཐུགས་ཀར་བསྟིམ་ཐིམ་པར་བསམ། བླ་མ་དང་
ཐ་མི་དད་པར་བྱ་སྐྱ་ཀའི་གནམ་མཆོང་བཞིན་ཡར་རྒྱང་རྒྱང་སོང་ནས། སུམ་ཅུ་རྩ་གསུམ་གྱི་གནས། རྡོ་ཨ་མོ་ལི་ཀའི་སྟེང་ན་ཕྱག་རྒྱ་ཆེན་པོའི་ངང་ལ་བཞུགས་པ་ལ། དབུགས་འབྱུང་
འཇུག་གསུམ་གཅིག་ཏུ་བྱས་པ་བཅུའི་ཡུན་ཚོད་གཅིག་རིག་པ་གཏད། ཡང་བླ་མའི་སྤྱི་བོའི་གཙུག་ཏུ་དལ་བུས་མར་བྱོན་ཏེ། ཧཱུཾ་དེ་བླ་མའི་འོག་སྒོ་ནས་ཟུར་དེ་མར་ཐོན་ནས། ཚངས་བུག་ནས་
ཞུགས་ཏེ་དབུ་མའི་ནང་ན་མར་དལ་བུས་མར་བབས་ནས། ལྟེ་འོག་ཏུ་བབས་པ་ལས་དབུགས་ལྔའི་ཡུན་ཚོད་གཅིག་རིག་པ་གཏད། ཡང་གོང་བཞིན་དལ་བུས་ཡར་སྟོན། མར་དབབ། དེ
ལྟར་ནུས་ཚད་དུ་བསྒོམ་ཞིང༌། རླུང་བུམ་པ་ཅན་ནུས་ཚད་དུ་བཟུང་ངོ་། །དེ་ལྟར་རྩ་དབུ་མ་གསལ་བས། ཧཱུྃ་གིས་ཡར་འགྲོ་མར་འགྲོ་དབུ་མའི་ནང་དུ་བྱེད་པ་དང༌། དལ་བུས་བྱེད་པས་རླུང་
ལོག་དང་གེགས་མི་ཡོང་བ་ཡིན། ྋ ཧུར་ཕྱུང་ན་རླུང་ལོག་འོང་ངོ་། །དེ་ལྟར་ཐུན་བཞིར་སྦྱང་ཞིང༌། འཕྲོ་བཅད་པའི་དུས་ན། སྤྱི་བོའི་བླ་མས་ཚངས་བུག་མི་མངོན་པར་བཀག ཧཱུཾ་ལྟེ་འོག་ཏུ་

ལྱཱ ༄༅། །བབས་པ་ལ་རིག་པ་ཡུན་རིང་དུ་གཏད། རླུང་རོ་མང་དུ་བུས། རིག་པ་སེམས་ཀྱི་སོ་བཟུང་ལ་དལ་བུས་ལྡང་ངོ་། །སྤྱོད་ལམ་དང་བསྲེའོ། །དེ་ལྟར་སྦྱངས་པས་
འབྱོངས་རྟགས་རབ་སྤྱི་བོར་འབུར་བའམ། འབྲིང་ཆུ་སེར་ཚིག་པའམ། འགུལ་བའམ། ཐ་མ་གཡའ་ཟ་བའམ། ན་ཟུག་ནམ་བྱུང་བྱུང་གི་བར་དུ་སྒོམ་མོ། །གཉིས་པ་དེ་ལྟར་རྟགས་བྱུང་བ་
དང་༑ ལོག་ནོན་སྒོམ་པ་ནི། གོང་བཞིན་ཧཱུཾ་དང་བླ་མ་ཐ་མི་དད་དུ། རྡོ་ཨ་མོ་ལི་ཀའི་སྟེང་ན་བཞུགས་པ་ལ་དབུགས་ལྔའི་ཡུན་ཚོད་གཅིག་རིག་པ་གཏད། དབུ་མའི་མར་སྣ་ལྟེ་འོག་ཏུ་བབས་
པ་ལ་བཅུའི་ཡུན་ཚོད་གཅིག་རིག་པ་གཏད། དེ་ནས་རིམ་གྱིས་ཡ་གི་ཡུན་ཇེ་ཐུང༌། མ་གིར་ཡུན་ཇེ་རིང་ལ་རིག་པ་གཏད་དོ། །བླ་མའི་ཐུགས་ཀར་སིམ་སོང་བ་ཙམ་ལ་བླ་མ་ཡར་མི་འདེགས་
པར་ཧཱུཾ་མར་བབ། དེ་ནས་སྤྱི་བོ་ཙམ། དེ་ནས་མགྲིན་པ་ཙམ་ལ་མར་ཕབ་ལ། མཐར་ལྟེ་འོག་ཏུ་ལྷན་ཆགས་པ་ཙམ་ལ། རིག་པ་ཡུན་རིང་དུ་གཏད་དོ། །རླུང་བུམ་པ་ཅན་བཟུང་ཞིང་ཟུག་
༧༢ ཆག་ནས་ཀྱང་ཞག་གསུམ་གྱི་བར་དུ་བསྒོམ་མོ། །གསུམ་པ་ཚེ་བསྲིང་བའི་དམིགས་པ་བསྒོམ་པ་ནི། ལུས་སྟོང་རའི་ནང་དུ་རྩ་དབུ་མ་གསལ་བར་དམིགས་ལ། ཧཱུཾ་དམར་པོ་ནས་གང་བ་དེ་

ཡང་སྤྱི་གཙུག་ཏུ་ལྷན། མར་ཟང་འོག་སྒོ་རུ་ལྷན་བསྒོམ་ཞིང་རླུང་བུམ་པ་ཅན་དང་བཅས་ཏེ་ཞག་བདུན་སྒོམ་མོ། །དེ་ལྟར་སྦྱངས་པ་ལོག་ནོན་ཚེ་སྲིང་ཞག་ཉི་ཤུ་རྩ་གསུམ་ལ་སོགས་པར་བསྒོམ་
འབྱོང་ངེས་པ་ཐོབ་པ་དང༌། དེ་ནས་གདམས་པ་མ་བརྗེད་པ་ཙམ་མན་པ་སྒོམ་མི་དགོས་ཏེ། ནམ་འཆི་བའི་ཚེ་ན་ལས་ལ་སྦྱར་བས་ཆོག་གོ །གཉིས་པ་ལས་ལ་སྦྱར་བ་ལ་
གསུམ༑ ཁམས་གསུམ་འཁོར་བར་འཁྱམས་པའི་རྒྱུ། དུག་གསུམ་གྱི་སྤྲོས་པ་བཅད་པ། རྣམ་པར་ཤེས་པ་བྱང་ཆུབ་ཀྱི་ལམ་ལ་འདོན་པ།ྋ འོད་གསལ་སེམས་ཀྱི་རང་ས་བཟུང་བའོ། །དང་
པོ་ནི། ངེས་པའི་འཆི་ལྟས་བྱུང་ནས་འཆི་བར་ཤེས་པ་དང༌། འདོད་ཆགས་ཀྱི་སྤྲོས་པ་བཅད་པ་ནི། ནང་སེམས་ཅན་ལ་ཆགས་པ་ཉེ་འབྲེལ་དང༌། འཁོར་གཡོག་དང༌། རང་ལུས་ལ་མ་
ཆགས་པར་བྱའོ། །ཕྱི་རྫས་དང་ཡོ་བྱད་ལ་མ་ཆགས་པར་བདོག་པ་ཐམས་ཅད་སྤོང་དག་ལ་བཏང་སྟེ། དངོས་པོ་གང་ལའང་ཞེན་པ་མེད་པར་བློས་བཏང་སྟེ། ཞེ་སྡང་གི་སྤྲོས་པ་བཅད་དེ་སུ་དང་
སུ་ལའང་ཞེ་སྡང་མེད་པར་བྱ་སྟེ། འཁོན་བཅུག་སྦྱངས། གཏི་མུག་གི་སྤྲོས་པ་བཅད་དེ་ནད་ཟུག་ངུའི་དབང་དུ་མི་བཏང་བར། རིག་པ་དྲུངས་བཏོན་ལ། ཐོས་བསམ་སྒོམ་གསུམ་གྱི་བཤེས་

།གཉེན་དང༌། ཉམས་མྱོང་གང་ཡོད་པ་གསལ་གདབ་བོ། །གཉིས་པ་རྣམ་ཤེས་བྱང་ཆུབ་ཀྱི་ལམ་ནས་འདོན་པ་ནི། རྡོ་རྗེ་གདན་བཞི་ལས། དུས་ལ་བབས་ན་འཕོ་༄༅།
བྱས་ཏེ། །དུས་མིན་ལྷ་རྣམས་གསོད་པར་བྱེད། །ཅེས་པ་ནམ་དགའ་དགར་འཕོས་ན་ལྷ་བསད་པའི་ལྟུང་བ་ཡོང་། འཆི་ངེས་པའི་ཚེ་འབྱུང་བཞི་དང་དབང་པོ་ཐིམ་ནས། དབུགས་ཅུང་ཟད་
རྩེགས་ཞིང་དཀར་ལམ་གྱི་སྣང་བ་ཤར་བ་དང་འཕོ་བར་བྱ་སྟེ། འཁྲུལ་འཁོར་སྐྱིལ་ཀྲུང་ཙོག་པུའམ་ལུས་བཅོས་ཏེ་འཕོ། སེམས་བསྐྱེད་ཅིང་ལུས་ཡི་དམ་དུ་བསམ། སྤྱི་བོར་ཁྲུ་གང་ཙམ་གྱི་
ནམ་མཁའ་ལ་གདན་བཞི་བརྩེགས་ཀྱི་སྟེང་དུ་བླ་མ་དང་ཡི་དམ་ཐ་མི་དད་དུ་བཞུགས་པར་བསམ། ལྟེ་བའི་འོག་ཏུ་ཧཱུཾ་ནས་གང་དེ་ལས་འོད་ཟེར་འཕྲོས་པས་ལུས་ཀྱི་ནང་གི་ལྗན་ལྗིན་དང༌། རྣམ་
རྟོག་སྡིག་སྒྲིབ་ཐམས་ཅད་དག་པར་བསམ། ཡང་ཧཱུཾ་དེ་ལས་ཧཱུཾ་སྒྲིལ་མ་རེ་མཆེད་ཅིང་སྒོ་བརྒྱད་ལ་སོགས་པ་བཀག་ནས། ཚངས་བུག་རྒྱ་མཐོང་ཁ་བྱེ་བ་བཞིན་བསམ་སྟེ། རྗེ་ནཱ་རོ་པཎ་ཆེན་
༴ གྱིས༑ སྒོ་བརྒྱད་འཁོར་བའི་སྐར་ཁུངས་ཅན། །སྒོ་གཅིག་ཕྱག་རྒྱ་ཆེན་པོའི་ལམ། །སྒོ་བརྒྱད་བཀག་ལ་སྒོ་གཅིག་འབྱེད། །རྣམ་པར་ཤེས་པ་ཆོས་ཉིད་འདས། །མིང་ནི་འཕོ་བའི་གདམས་

ངག་ཟེར། །རླུང་དུས་སུ་ཁེགས་སམ་ལོ་ཙཱ་བ། །ཞེས་པའི་དོན་ནོ། །དེ་ནས་འཆི་ཁའི་རླུང་ལྡོག་པ་དཀའ་ཡང༌། ནང་དུ་ཞད་གཅིག་བཟློག་ལ། ཏིང་ངེ་འཛིན་གྱིས་ཧཱུཾ་དེ་ལ་ལུས་སེམས་
ཐམས་ཅད་བསྡུས་ཏེ། གྱེན་ལ་དྲག་ཏུ་སོང་ནས་ཚངས་པའི་བུ་ག་ནས་རྒྱང་སོང་སྟེ་བླ་མའི་ཐུགས་ཀར་སྟིམ་སོང་བས། བླ་མའི་ཐུགས་དང་རང་གི་སེམས་དབྱེར་མེད་དུ་འདྲེས་པ་ཕྱག་རྒྱ་ཆེན་
པོའི་ངང་ལ་རིག་པ་ལྷན་གྱིས་གཏད་ལ། རླུང་དྲག་ཏུ་གྱེན་ལ་ཕུལ་བས། རླུང་བུམ་པ་ཅན་ཐུན་གཅིག་གིས་འཕོའོ། །དེས་ཀྱང་མ་འཕོས་ན་དམིགས་པ་མར་མི་དབབ་པར། རླུང་ཞད་པ
གཅིག་བཟློག་སྟེ། དྲག་ཏུ་གྱེན་ལ་ཕུལ་བས། གཉིས་པ་ལ་ཅིས་ཀྱང་འཕོས་ཏེ། འཆི་ཁའི་རླུང་སེམས་ཤིང་ཐོག་སྨིན་པ་དང་འདྲ་བ་ཡིན་གསུང་། རྡོ་རྗེ་གདན་བཞི་ལས། ཧཱུཾ་གི་ངོ་རོ་དྲག
པོ་ཡིས། །ལུས་ཅན་རྣམས་ནི་བསྐྲོད་པར་བྱེད། །ཅེས་པའི་དོན་ཏེ། གསུམ་པ་འོད་གསལ་སེམས་ཀྱིས་རང་སོ་བཟུང་བ་ནི། དེ་ནས་རང་བཞིན་གྱི་འོད་གསལ་འཆར་ཏེ། དེ་དང་གོང་གི་
རང་གི་སེམས་དང༌། བླ་མའི་ཐུགས། གཉིས་སུ་མེད་པར་ཕྱག་རྒྱ་ཆེན་པོའི་ངང་ལ་བཞག་ལ། དེ་གཉིས་འོད་གསལ་མ་བུ་འཕྲོད། སྔར་འདྲིས་ཀྱི་མི་དང་འཕྲད་པ་བཞིན་དུ་རང་ངོ་

མཐོང་
༄༅། །ཤེས། བྱེ་མ་དང་ཆུ་འཕྲད་པ་བཞིན་དུ་འདྲེས། ཆུ་ལ་ཆུ་བཞག་པ་བཞིན་དུ་དབྱེར་མེད་པར་འདྲེས་པར་གྱུར་པས་ཏེ། དེ་ལ་ཞག་བདུན་གནས་ནུས་ན།
སྤངས་དང་སྒོམ་སྤངས་ཀྱི་སྒྲིབ་པ་མ་ལུས་པར་སྦྱང་སྟེ། འཆི་བ་ཆོས་སྐའི་ཞིང་ཁམས་ལ་སངས་རྒྱས་ཏེ། བར་དོ་ལ་གཟུགས་སྐའི་སྣང་བ་འཆར་རོ། །རབ་འོད་གསལ་དུ་འཕོ་བ། འབྲིང་
་ལུས་སུ་འཕོ་བ། ཐ་མ་གླིང་དང་སྐྱེ་གནས་སུ་འཕོ་བ། འཕོ་བའི་གཞུང་གི་མཚར་ཆོས་སུ་ཤེས་པར་བྱའོ། །འཕོ་བའི་ཐོན་ཆོས་སུ་གསལ་ལོ། །འཕོ་བ་ཧཱུཾ་དམར་མའི་ཞལ་གདམས་རྫོགས་
ས།། །ན་མོ་གུ་རུ། །སྟོང་ཉིད་ཚིག་དྲུག་མ་ནི། སྣང་དང་སྟོང་པས་སྟོང་ལ་རྟག་དང་ཆད་པས་སྟོང་། །ཡོད་དང་མེད་པས་སྟོང་ལ་གཅིག་དང་དུ་མས་སྟོང་། །བསྒོམ་དང་ཐ་མལ་
གྱིས་སྟོང་ལྟ་དང་ལྟ་མིན་སྟོང༌། །བྱ་དང་མི་བྱེད་འཁོར་གསུམ་ཀུན་ཏུ་སྟོང༌། །རྟོག་དང་མི་རྟོག་འཁོར་དང་འདས་པས་སྟོང༌། །སྣང་དང་མི་སྣང་ཡེ་ཤེས་རྒྱན་གྱིས་སྟོང༌། །སྟོང་དང་རྟེན
╗ འབྲེལ་དབྱེར་མེད་འབྲས་བུ་འབྱུང༌། །ཐམས་ཅད་སྟོང་པ་ཡིན་ཕྱིར་འཁྲུལ་སྣང་ལྡོག་ཏུ་བཏུབ། །མ་བྱས་ཡུལ་མེད་རང་སྟོང་ལྷན་ཅིག་སྐྱེས། །གདོད་ནས་ཡོད་པ་བླ་མའི་དྲིན་གྱིས་ཤེས།

རྣམ་ཀུན་མཆོག་ལྡན་ཟུང་འཇུག་དངོས་པོའི་གཤིས། །མེད་པ་སྟོང་པ་འདྲ་མན་ནོར་སར་ནོར། །སྟོང་ཉིད་རྡོ་རྗེའི་ཚིག་དྲུག་མ་ཞེས་བྱ་དོན་དམ་པ་རྣལ་དུ་བཏོན་བའི་ཡི་གེའོ། །གཞིའི་སྟོང་
ལུགས་གཉིས། ལམ་གྱི་སྟོང་ལུགས་གཉིས། འབྲས་བུའི་སྟོང་ལུགས་གཉིས། སྟོང་པའི་འཐད་ལྡན་གཉིས། སྟོང་པ་གཏན་ལ་དབབ་ཐབས་གཉིས། སྟོང་པའི་སྐྱོན་ཡོན་གཉིས་སོ། །
དང་པོ་ཆོས་ཐམས་ཅད་ཀྱི་ཆོས་ཉིད་ཅི་ཡང་མ་ཡིན་པ། རྣམ་པ་ཀུན་ལྡན་གྱི་སྟོང་པ་ཞེས་བྱ་བ་དེའི་དོན་སྟོན་པ་སྟེ། སྤྱིར་སྟོང་པ་ལ་ཡོད་པར་ལྟོས་པའི་མེད་པ་ལྟ་བུ། ཕྱོགས་གཅིག་པའི་སྟོང་པ་
དང་༑ ཀ་པཱ་ལི་ཆོས་ཀྱིས་སྟོང་པའམ། བུམ་པ་ཆུས་སྟོང་པའི་ཉི་ཚེ་བའི་སྟོང་པ་དང་། སྣང་བ་བཀག་པའི་སྟོངཔ་ལྟ་བུ། གཅིག་པ་བཀག་པའི་སྟོང་པ་དང༌། སྟོང་པའི་རྣམ་གཞག་འདྲ་བ་
རྣམ་གྲངས་ཀྱི་སྟོང་པ་དང༌། སྟོང་པ་ཅང་མེད་མ་གྲུབ་པ་ཞིག་ལ་བློ་རྩེ་གཏད་པའི་ཕྱོགས་འཛིན་གྱི་ཤེས་པ་དེ་རྣམས་འདིའི་དགོངས་པ་མིན། འདིར་ཆོས་ཐམས་ཅད་ཀྱི་ཆོས་ཉིད་ཅི་ཡང་མ་ཡིན་པ་
དེ་ཉིད་ཆོས་ཐམས་ཅད་ཀྱི་དངོས་གཞིར་གནས་པ་ལ། རྣམ་ཀུན་མཆོག་ལྡན་གྱི་སྟོང་པ་ཞེས་བྱ་སྟེ། རྣམ་སྣང་མངོན་བྱང་ལས། སངས་རྒྱས་ཀུན་གྱི་ཏིང་འཛིན་ནི། །སྟོང་པ་ཉིད་དུ་རྒྱལ་བས་སྒྱུ

ལྱཱ ༄༅། །བཤད། །གང་གིས་སྟོང་ཉིད་མི་ཤེས་པ། །དེ་ཡིས་མྱ་ངན་འདས་མི་ཤེས། །གང་ཕྱིར་དངོས་དང་དངོས་མེད་ལ། །འཛིན་པ་སྟོང་ཉིད་ཡིན་ཞེས་བརྗོད། །ཅེས་
པ་དང་། སྒྱུ་འཕྲུལ་དྲ་བ་ལས། རྣམ་པ་ཀུན་ལྡན་རྣམ་པ་མེད། །བཅུ་དྲུག་ཕྱེད་ཕྱེད་ཐིག་ལེ་ཅན། །ཅེས་སོ། །སྡུད་པ་ལས། ཡོད་དང་མེད་པ་འདི་གཉིས་མེད་པའི་ཆོས་ཡིན་ཏེ། །བྱང་
ཆུབ་སེམས་དཔའ་གང་གིས་འདི་ཤེས་ངེས་པར་འབྱུང་། །ཞེས་པ་ལ་སོགས་པ་མང་དུ་གསུངས་ཏེ། མདོར་ན་ནང་པ་སངས་རྒྱས་པའི་བརྗོད་པར་བྱ་བའི་དོན་གྱི་སྙིང་པོ་སྟོང་ཉིད་ཡིན་ཅིང་། དེ་
བཅུ་དྲུག་
མ་རྟོགས་པས་རྫོགས་པའི་སངས་རྒྱས་ལས་ཉན་རང་གི་བྱང་ཆུབ་ཡང་མངོན་དུ་བྱེད་པར་མ་བཤད་དོ། །དེ་ལ་དང་པོ་གཞིའི་སྟོང་ལུགས་གཉིས་ནི། ཡོད་དང་མེད་པས་སྟོང་ལ་རྟག་དང་ཆད་པས་
སྟོང་༑ །སྣང་དང་སྟོང་པས་སྟོང་ལ་གཅིག་དང་དུ་མས་སྟོང༌། །ཞེས་སོ། །དེ་ཤེར་སྙིང་ལས། གཟུགས་སྟོང་པའོ། །སྟོང་པ་ཉིད་གཟུགས་སོ། །གཟུགས་ལས་ཀྱང་སྟོང་པ་ཉིད་གཞན་མ་
ཡིན་ནོ། །སྟོང་པ་ཉིད་ལས་ཀྱང་གཟུགས་གཞན་ཡིན་ནོ། །ཞེས་པ་སྟེ། དེ་ཡང་གཟུགས་སྟོང་པའོ། །ཞེས་པ་ནི། ཡོད་པས་སྟོང་ལ། རྟག་པས་སྟོང་། སྣང་བས་སྟོང༌། དུ་མས་
275

སྟོང་༑ དངོས་པོས་སྟོང་པ་ཡིན་ལ། སྟོང་པ་ཉིད་གཟུགས་སོ་ཞེས་པ་ནི། མེད་པས་སྟོང་། ཆད་པས་སྟོང་། གཅིག་གིས་སྟོང་། སྟོང་པས་སྟོང་། དངོས་མེད་ཀྱིས་སྟོང་པས་ཏེ། དེ་
གཉིས་སྔོན་ལ་སྣང་བ་ཤར་ནས་དེ་ནས་སྟོང་པར་ཐིམ་པ། སྔོན་ལ་སྟོང་པ་ཡིན་པ་ལ་ཕྱིས་ནས་སྣང་བ་ཤར་བ་ལྟ་བུ་མ་ཡིན་ཏེ། སྣང་བ་ལས་ལོགས་ན་སྟོང་པ་མེད་ཅིང༌། སྟོང་པ་ལས་ལོགས་
ན་སྣང་བ་མེད་པས། སྣང་སྟོང་གཉིས་འདུ་འབྲལ་མེད་པ་སྟེ། དེ་ལ་གཟུགས་ལས་སྟོང་པ་ཉིད་གཞན་མ་ཡིན་ནོ། །སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ། །ཞེས་པ་སྐྱེ་འགགས་
གནས་གསུམ་དང་བྲལ་བ་སྟེ། དེ་ཡང་དངོས་པོའི་ཆོས་སུ་སྐྱེ་མ་མྱོང་བ་ནི་གཟུགས་སྟོང་པ། དངོས་མེད་ཀྱི་ཆོས་སུ་འགགས་པ་མེད་པ་ནི་སྟོང་པ་ཉིད་གཟུགས་སོ། །ཐ་དད་ཀྱི་ཆོས་སུ་གནས་
པ་ནི་གཟུགས་ལས་ཀྱང་སྟོང་པ་ཉིད་གཞན་མ་ཡིན་ནོ། །མདོར་ན་མཚན་ཉིད་ཅིར་ཡང་མ་ཡིན་པ་སྟེ། ཡོད་པ་མ་ཡིན། མེད་པ་ཡང་མ་ཡིན། རྟག་པ་ཡང་མ་ཡིན། ཆད་པ་ཡང་མ་
ཡིན༑ སྣང་བ་ཡང་མ་ཡིན། སྟོང་པ་ཡང་མ་ཡིན། དངོས་མེད་ཡང་མ་ཡིན། འཁོར་བ་ཡང་མ་ཡིན། འདས་པ་ཡང་མ་ཡིན། ཕྱོགས་གཅིག་ཏུ་མེད་པས་སྟོང་ལ། ཅིར་ཡང་མ་ཡིན་

10
༄༅། །པས་ཅིར་ཡང་མ་ཡིན་ལ། ཕྱོགས་གཅིག་ཏུ་ཅིར་ཡང་མ་ཡིན་པས་ཅིར་ཡང་མ་ཡིན་པ་སྟེ། དེ་ཉིད་ལ་རྣམ་པ་ཀུན་ལྡན་གྱི་སྟོང་པ་ཞེས་བྱ་སྟེ། དེས་ན་སྟོང་པ་དང་/
/LI
རྟེན་འབྲེལ་དབྱེར་མེད་དེ། ཀླུ་སྒྲུབ་ཀྱིས། གཉིས་མེད་རྟེན་ཅིང་འབྲེལ་འབྱུང་བ། འགག་པ་མེད་ཅིང་སྐྱེ་བ་མེད། ཅེས་རྒྱ་ཆེར་གསུངས་སོ། །དེ་ཡང་ཆོས་ཉིད་ཅི་ཡང་མ་ཡིན་པ་སྟོང་
པ༑ ཆོས་ཅན་ཅིར་འཆར་བས་སྣང་བ་སྟེ། ཅིར་ཡང་མ་ཡིན་པས་ཅིར་ཡང་འཆར་ལ། ཅིར་ཡང་ཤར་བས་ཅིར་ཡང་མ་ཡིན་པ་སྟེ་དབྱེར་མེད་པའོ། །དེས་ན་སྟོང་ཉིད་རྟེན་འབྲེལ་དུ་མ་གོ་ན་
ཆད་ལྟར་འགྲོ་ལ། རྟེན་འབྲེལ་སྟོང་ཉིད་དུ་མ་གོ་ནའང་ལས་བདུད་དུ་འགྲོ་བས། དེ་གཉིས་གནད་གཅིག་གིས་གཏན་ལ་འབེབས་པའི་བརྗོད་བྱ་སྟེ། ཤིན་ཏུ་ཟབ་པ་སྟེ། དེའི་དོན་མདོ་རྒྱུད་
བསྟན་བཅོས་རྣམས་ནས་ཡང་མང་དུ་གསུངས་ཏེ། ཀླུ་སྒྲུབ་ཀྱིས། རྟེན་ཅིང་འབྲེལ་འབྱུང་མ་གཏོགས་པའི། ཆོས་འགར་ཡོད་པ་མ་ཡིན་ནོ། །དེ་ཕྱིར་སྟོང་ཉིད་མ་གཏོགས་པའི། །ཆོས་
༧༢ འགའ་ཡོད་པ་མ་ཡིན་ནོ། །ཞེས་པ་དང་། ཟླ་བ་སྒྲོན་མེའི་མདོ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་དངོས་པོ་ཡོད་མ་ཡིན། །རྐྱེན་ལ་རག་ལས་གང་དངོས་ངོ་བོས་277

ང་༑ །གང་གིས་སྟོང་ཉིད་ཤེས་ན་མཁས་པར་བཤད། །ཅེས་པ་དང་། ཀླུ་སྒྲུབ་ཀྱིས། རྟེན་ཅིང་འབྲེལ་པར་འབྱུང་བ་གང༌། །དེ་ནི་སྟོང་པ་ཉིད་དུ་འདོད། །དེ་ནི་རྐྱེན་ལས་སྐྱེས་པ་
སྟེ༑ །དེ་ནི་དབུ་མའི་ལམ་ཡིན་ནོ། །ཞེས་པ་དང་། ནམ་མཁའ་རིན་པོ་ཆེ་ལས།ྋ ཁྱད་པར་ཅི་ཡང་མཚུངས་པ་ལ། ྋ།ལས་སོ་ཞེས་ནི་རྣམ་པར་བརྟག །ཅེས་ཏེ་ལས་ཀྱི་དབང་གྱུར་ན།
རང་བྱུང་ཡེ་ཤེས་ཡོད་མ་ཡིན། །ཅེས། སྟོང་ཉིད་སྙིང་རྗེ་མི་དད་ཅིང། །རྒྱུ་འབྲས་སྟོང་པར་བཤད་པའོ། །དེ་ལྟར། ཆོས་ཉིད་ཅི་ཡང་མ་ཡིན་ཞིང༌། །ཅི་ལ་ཡང་ནི་མི་གནས་པས།
དད་ཀྱི་བཏགས་པ་མ་རྙེད་ཅིང་། བློའི་ཡུལ་དུ་བྱར་མ་བཏུབ་པ་དེ་སྟོང་ཉིད་ཅེས་བྱ། དེ་བཞིན་ཉིད་ཅེས་བྱ། སྐྱེ་མེད། སྤྲོས་བྲལ། འོད་གསལ། དོན་དམ། ཆོས་ཉིད། ཆོས་དབྱིངས་
ཅེས་པ་མིང་གི་རྣམ་གྲངས་ཏེ། བྱང་ཆུབ་སེམས་ཀྱི་རང་བཞིན་བསམ་གྱིས་མི་ཁྱབ་པའོ། །གཉིས་པ་ལམ་གྱི་སྟོང་ལུགས་གཉིས་ནི། སྒོམ་དང་ཐ་མལ་གྱིས་སྟོང་ལྟ་དང་ལྟ་མིན་སྟོང༌། །བྱ་
དང་མི་བྱེད་འཁོར་གསུམ་ཀུན་ཏུ་སྟོང༌། །ཞེས་པ་སྟེ། དང་པོ་ལྟ་དང་ལྟ་མིན་གྱིས་སྟོང་པ་རྣམ་ཀུན་མཆོག་ལྡན་གྱི་སྟོང་པ་ནི། སྣང་སྲིད་འཁོར་འདས་ཀྱི་ཆོས་ཐམས་ཅད་སྟོང་པ་ཉིད་དུ་གཏན་

༣ ༄༅། །ལ་འབེབས་པས། ང་ཡིས་ལྟ་བ་འདི་ཡིན་ཞེས་ཡོངས་སྤྱོད་ཀྱི་སྒྲུབ་བྱ་མེད་པར། ལྟ་བས་སྟོང་པ། འདི་མན་ཞེས་རྣམ་སྤྱོད་ཀྱི་དགག་བྱ་མེད་པས་ལྟ་མིན་གྱིས་
སྟོང་སྟེ། ཕྱོགས་འཛིན་གྱི་ལྟ་བ་ལས་གྲོལ་བའོ། །དེ་ཡང་ཀླུ་སྒྲུབ་ཀྱིས། སྟོང་པ་ཉིད་ཀྱི་ལྟ་ཐོས་དང༌། །ལ་ལའི་ལྟབ་མ་ཞིག་ན། །གསོར་མི་རུང་བའི་ལྟ་བ་ཅན། །སྨན་པས་བོར་བའི་
ནད་པ་བཞིན། །ཅེས་པ་དང༌། ཨཱརྻ་དེ་བས། ལྟ་བ་ཐམས་ཅད་འཇོམས་མཛད་པའི། །ཡེ་ཤེས་སྐ་ལ་ཕྱག་འཚལ་ལོ། །ཞེས་པ་དང༌། རྡོ་རྗེའི་གུར་ལས། ལྟ་བ་རྣམས་ལས་བཟློག་པ་
༈ དང་༑ །བདག་ཏུ་ལྟ་བ་ཚོལ་རྣམས་ཀྱིས། །བདག་གཞན་བསམ་པ་བཟློག་པའི་ཕྱིར། །སྟོང་པ་རྒྱལ་བ་རྣམས་ཀྱིས་གསུངས། །ཅེས་པ་སྟེ། གོང་གི་ཕྱོགས་གཅིག་ཏུ་ཅི་ཡང་མ་ཡིན་
ལ༑ ཕྱོགས་ཅིག་ཏུ་ཅི་ཡང་མ་ཡིན་པའི་གནད་ཀྱིས། ལྟ་བ་འདི་ཡིན་འདི་མིན་གྱི་བཟའ་གཏད་མེད་པས། མཐའ་བརྒྱད་ཀྱི་ཕྱོགས་འཛིན་རང་གྲོལ་བ་སྟེ། ལྟ་བ་ཕྱིན་ཅི་མ་ལོག་པ་སྟེ། བླ་མ་
༢ ནང་གིས། ཡིན་པ་གང་ཡང་མིན་པ་ལ། །མ་ཡིན་པ་ཡང་གང་ཡང་མེད། །ཡིན་པ་དང་ནི་མིན་པ་གཉིས། །ཕན་ཚུན་ལྟོས་པ་འཛིན་པ་སྟེ། །ལྟོས་པ་ཟད་པས་ལྟ་བ་མེད། །ཅེས་པ་ལྟར་

རོ༑ །སྒོམ་དང༌། ཐ་མལ་གྱི་སྟོང་པ་རྣམ་ཀུན་མཆོག་ལྡན་གྱི་སྟོང་པ་ནི། རང་སེམས་རང་ལུགས་སུ་བཞག་པས། རྣམ་རྟོག་རང་འགག་སུ་འགགས་པའི་དུས་ན། ངོས་བཟུང་མེད་པའི་
ཤེས་པ་སྒྲོ་བཏགས་ཀྱི་སྤྲོས་པ་དང་བྲལ་བས་སྒོམ་གྱིས་སྟོང་ལ། རང་རིག་ཡུལ་མེད་དུ་གསལ་བ་ལ་རྟོག་མེད་དུ་ངེས་ཤེས་སྐྱེས་པས། ཐ་མལ་གྱིས་སྟོང་པའོ། །ཡང་འདི་སྒོམ་ཞེས་བློས་
བྱས་ལ་སྒོམ་རྒྱུ་གཅིག་ཀྱང་མི་འདུག་པས་སྒོམ་གྱིས་སྟོང་ལ། འདི་མི་སྒོམ་ཞེས་སྤང་བྱའམ་དོར་བྱ་མི་འདུག་པས་ཝལ་གྱིས་སྟོང་པ་སྟེ། སྟོང་ཉིད་བསྒོམ་པས་གྲོལ་འགྱུར་གྱིས། །བསྒོམ་པ་
ལྷག་མ་དེ་དོན་མིན། །ཅེས་པའི་དོན་ཏོ། །བྱ་བྱེད་ཀྱིས་སྟོང་། མི་བྱེད་པས་སྟོང་རྣམ་པ་ཀུན་ལྡན་ནི་བྱ་བ་བྱེད་པས་སྟོང་སྟེ་སྦྱིན་པ་ལ་སོགས་པ་ཉམས་སུ་ལེན་པའི་དུས་ན། གཏང་བྱའི་
ཡུལ༑ གཏོང་མཁན་གྱི་བདག བཏང་བའི་ཕན་ཡོན་དང་གསུམ་རང་གི་ངོ་བོས་སྟོང་ཞིང་ཡོད་མ་མྱོང་ལ་བྱ་བ་མི་བྱེད་པས་གཏོང་སྟེ། སྟོང་པ་དེ་ཉིད། སྦྱིན་པ་ལ་སོགས་པ། བསོད་ནམས་
ཀྱི་ཕུང་པོར་ཤར་ཅིང་མ་བཀག་ཅིང་མ་བྲལ་བར་སྤྱོད་ལ། དེ་ལྟར་བྱ་བ་བྱེད་པ་ལྟར་མ་བཀག བྱ་བ་བྱེད་མཁན་ངོ་བོས་སྟོང་པའི། བྱ་བ་བྱེད་པའི་བཅིང་གྲོལ་མེད་པའི་སྟོང་ཉིད་དེ། གཙུག་ན་

མ་༄༅། །རིན་པོ་ཆེའི་མདོ་ལས། རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་དེ་གང་ཞེ་ན། གང་སྦྱིན་པ་དང་མ་བྲལ་བ། ཚུལ་ཁྲིམས་དང་མ་བྲལ་བ། བཟོད་
པ་དང་མ་བྲལ་བ། བརྩོན་འགྲུས་དང་མ་བྲལ་བ། བསམ་གཏན་དང་མ་བྲལ་བ། ཤེས་རབ་དང་མ་བྲལ་བ། ཐབས་དང་མ་བྲལ་བ་ཅེས་པ་ལ་སོགས་པ་རྒྱ་ཆེར་གསུངས་སོ། །དེ་ལྟ་བུའི་
ལམ་རྣམ་པ་མཆོག་ལྡན་གྱི་སྟོང་ཉིད་དེ། ཐབས་ཤེས། དོན་དམ། ཀུན་རྫོབ། བསྐྱེད་རྫོགས་ལ་སོགས་པ་དབྱེར་མེད་པས་ཏེ། ཕྱོགས་གཅིག་ལ་ཞེན་པའི་ལམ་ལས་གྲོལ་བའི་ལམ་མ་ནོར་
༴ བར་རྣམ་པར་དག་པའོ། །དེ་ལྟར་སྒྲོ་སྐུར་གྱི་མཐའ་དང་བྲལ་བ། ཟུང་འཇུག་རབ་ཏུ་མི་གནས་པ་དབུ་མའི་ལམ་ཉམས་སུ་བླངས་པས། འབྲས་བུ་སྲིད་ཞིའི་མཐའ་ལ་མི་གནས་པའི་བྱང་ཆུབ་
ཆེན་པོ་དེ་མངོན་དུ་བྱེད་པའོ། །གསུམ་པ་འབྲས་བུའི་སྟོང་ལུགས་གཉིས་ནི། སྣང་དང་སྣང་མེད་ཡེ་ཤེས་རྒྱུན་གྱིས་སྟོང་། །རྟོག་དང་རྟོག་མེད་འཁོར་དང་འདས་པས་སྟོང༌། །ཞེས་པ་
╗ སྟེ༑ ཡང་དག་པར་རྫོགས་པའི་སངས་རྒྱས་ལ་སྣང་བས་སྟོང་སྟེ། ཞེན་པ་ལྟས་པ་འཁྲུལ་སྣང་མི་མངའ། སྣང་བ་སྣང་མེད་ཀྱིས་སྟོང་སྟེ། རང་སྣང་རང་ངོ་ཤེས་པའི་ཡེ་ཤེས་ཀྱི་སྣང་བ་ལ་

འགག་པ་མེད། ཡེ་ཤེས་ཡོད་པས་སྟོང་སྟེ། ཡོད་པ་དངོས་པོར་གྲུབ་པ་མེད། མེད་པས་སྟོང་སྟེ། ཡོད་མེད་སྒྲོ་སྐར་གྱི་མཐའ་དང་བྲལ་བ། ཟུང་འཇུག་རབ་ཏུ་མི་གནས་པའམ། དེ་ཉིད་
བསམ་གྱིས་མི་ཁྱབ་པའི་ཡེ་ཤེས་ཀྱི་དངོས་གཞིར་བཞུགས། རྟོག་པས་སྟོང་སྟེ། སེམས་དང་སེམས་བྱུང་རྣམ་ཤེས་དང་། འདུ་ཤེས་ཀྱི་རྣམ་རྟོག་མི་མངའ། རྟོག་མེད་ཀྱིས་སྟོང་སྟེ་ཉན་ཐོས་
འགོག་པའི་འབྲས་བུ་མིན། བརྡ་སོ་སོར་ཀུན་ཏུ་རྟོག་པའི་ཡེ་ཤེས་ཀྱིས། ཤེས་བྱའི་དཀྱིལ་འཁོར་ལ་མཁྱེན་པའི་ཡེ་ཤེས་རྒྱས་ཅིང་། དུས་གསུམ་མངོན་སུམ་དུ་མཁྱེན་ལ། དམིགས་མེད་ཀྱི་
སྙིང་རྗེས་རྩོལ་མེད་ཀྱི་འཕྲིན་ལས་སྲིད་མཐའི་བར་དུ་འབྱུང་བའོ། །འཁོར་བས་སྟོང་སྟེ། ཤེས་རབ་ཆེན་པོས་སྲིད་པ་ལ་མི་གནས། འདས་པས་སྟོང་སྟེ་སྙིང་རྗེ་ཆེན་པོས་ཞི་བ་ལ་མི་གནས་
པའོ༑ །དེ་ལྟར་གཞི་ལམ་འབྲས་བུའི་ཉེས་པ་ཟད་པའི་སངས་རྒྱས་དེ་ལ། འགའ་ཞིག་གིས་འཁྲུལ་སྣང་གཞི་དང་ལམ་གྱིས་ཤེས་སྒྲིབ་བཀབ་ནས། སྣང་བ་ཡོད་མེད་དང་། ཡེ་ཤེས་རྒྱུན་ཆད་
མ་ཆད་དང༌། རྟོག་པ་རྟོག་མེད་ལ་སོགས་པ་རྩོད་པ་འབྱུང་བར་འདུག་ཏེ། ཕྱོགས་གཅིག་གི་མུར་འཛིན་པ་དེ་དག་འབྲས་བུ་རྣམ་ཀུན་མཆོག་ལྡན་གྱི་སྟོང་ཉིད་མ་གོ་བ་ལགས་སོ། །རྡོ་རྗེ་གཅོད་

།པ་ལས། གང་གིས་ང་ལ་གཟུགས་སུ་མཐོང་། །གང་གིས་ང་ལ་སྒྲར་ཤེས་པ། །ལོག་པའི་ལམ་ལ་ཞུགས་པ་ཡིན། །སྐྱེ་བོ་དེས་ནི་ང་མི་མཐོང་། །འདྲེན་པ་༄༅།
རྣམས་ནི་ཆོས་ཀྱི་སྐུ །ཆོས་སྐུ་མཐོང་བྱ་མ་ཡིན་ནོ། །ཞེས་པའི་དོན་ནོ། །བཞི་པ་སྟོང་པའི་འཐད་ལྡན་གཉིས་ནི། སྟོང་དང་རྟེན་འབྱུང་དབྱེར་མེད་དགེ་སྡིག་འབྲས་བུ་འབྱིན། །ཐམས་ཅད་
སྟོང་པ་ཡིན་པས་འཁྲུལ་སྣང་ལྡོག་ཏུ་བཏུབ། །ཅེས་པ་ནི། ཆོས་ཐམས་ཅད་ཀྱི་ཆོས་ཉིད་ཅི་ཡང་མ་ཡིན་པའི་གནད་ཀྱིས། རྐྱེན་གྱིས་ཅིར་ཡང་འཆར་ཅིང༌། ཅིར་ཡང་བྱར་བཏུབ་པ་
ཉི་
སྟེ༑ བསམ་པའི་རང་གཟུགས། བག་ཆགས་ཀྱི་གཟུགས་བརྙན། སྟོང་པར་སྟོང་པའི་ཆོས་འབྱུང་བ་དཀར་ནག་གི་རྒྱུ་འབྲས། ཏིལ་འབྲུ་ཙམ་ཡང་ཆུད་མི་ཟ་ཞིང་། མ་འདྲེས་པར་འབྲས་བུ་
འབྱུང་བ་སྟེ། ཕྱོགས་གཅིག་ཏུ་ཅིར་ཡང་མ་ཡིན་པས་འབྱུང་ལ། ཕྱོགས་མེད་དུ་ཅིར་ཡང་འཆར་བ་ཀུན་རྫོབ་ཀྱི་ཆོས། འཁོར་བའི་རྒྱུ་འབྲས་ཇི་སྙེད་པ་ཐམས་ཅད་སྟོང་ཉིད་ཡིན་པས་འབྱུང་
ལ༑ ཆོས་ཐམས་ཅད་ཀྱི་ཆོས་ཉིད་སྟོང་པའི་གནད་ཀྱིས་འཁྲུལ་པ་ལྡོག་ཅིང་། མྱ་ངན་ལས་འདར་བཏུབ་པ་སྟེ། ཆོས་ཐམས་ཅད་རྟག་བརྟན་ཐེར་ཟུག་མི་འགྱུར་བའི་དངོས་པོས་ཟིན་གོ་འཐས་སུ་
283

ཡང་དག་ཏུ་གྲུབ་པ་མེད་པས། སྡིག་པ་བཤགས་སུ་བཏུབ་ལ། དགེ་བ་བསྔོ་རུ་བཏུབ། འཁྲུལ་སྣང་ལྡོག་ཏུ་བཏུབ་པ་སྟེ། སྡིག་པ་རང་བཞིན་མེད་པ་ཅིར་ཡང་མ་གྲུབ་པར་ཤེས་པ་ནི་བཤགས་
པའི་མཆོག་ཡིན་ལ། དགེ་བ་རང་བཞིན་མེད་པར་མ་གྲུབ་པར་ཤེས་པ་ནི། ཟག་མེད་ཀྱི་དགེ་བ་མཆོག་ཡིན་ཞིང༌། ཆོས་ཐམས་ཅད་རང་བཞིན་མེད་ཅིང་མ་གྲུབ་པ་ནི་ཆོས་ཀྱི་སྐུའི་དངོས་གཞིར་
གནས་ཅིང་། དེ་དེ་ལྟར་ཤེས་པའི་ཡེ་ཤེས་དེ་མདོར་ན། སྟོང་ཉིད་རང་བཞིན་མེད་པའི་གནད་ཀྱིས་སངས་རྒྱས་སུ་བཏུབ་ཅིང༌། མི་རྒྱ་བའི་རང་དབང་མེད་པའོ། །སྟོང་པ་དང་མི་རྟག་པ་ཕུག་
གཅིག་སྟེ། དེ་ཉིད་ཆོས་ཀྱི་དབྱིངས་བསམ་གྱིས་མི་ཁྱབ་པ་ཡིན་ལ། ཆོས་ཉིད་དེ་དུས་ལས་འདས་ཅིང་། དེ་ཉིད་ཤེས་པའི་ཡེ་ཤེས་དུས་ལ་དབང་བསྒྱུར་བས། དུས་བསྐལ་པ་དང་སྐད་ཅིག་
མ་ལ་ཁྱད་མེད་པ་དང་དུས་གསུམ་དུས་མེད་མངོན་སུམ་དུ་མཁྱེན་པ་དང༌། སྣང་བ་ལ་དབང་བསྒྱར་བས། སྟོང་གསུམ་ཡུངས་འབྲུར་ཆུད་པ་དང་། བཻ་སྤུའི་བུ་ག་ནས་ཞིང་ཁམས་བྱེ་བ་འགྱེད་
པར་ལ་སོགས་པ། སྟོང་ཉིད་ཅི་ཡང་མ་ཡིན་པའི་གནད་ཀྱིས་འབྱུང་བ་སྟེ། ལུགས་བཟློག་མྱ་ངན་ལས་འདས་པའི་རྟེན་འབྲེལ་ཐམས་ཅད་ཀྱང་། སྟོང་ཉིད་ཡིན་པའི་གནད་ཀྱིས་འབྱུང་བའོ།

༄༄ །རྒྱལ་བའི་ཡུམ་ལས། གཟུགས་རྟག་བརྟན་ཐེར་ཟུག་མི་འགྱུར་བའི་དངོས་པོ་ཞིག་ཡིན་ན་ནི། ཐེག་པ་ཆེན་པོ་འདིས་ཀྱང༌། ལྷ་དང་མི་དང་ལྷ་མ་ཡིན་དུ་བཅས་པའི་
འཇིག་རྟེན་ཟིལ་གྱིས་མི་ནོན་ཅིང་འབྱུང་བར་མི་འགྱུར། ཅེས་པ་ལ་སོགས་པ་རྒྱ་ཆེར་གསུངས་སོ། །ལྔ་པ་སྟོང་པ་དེ་གཏན་ལ་དབབ་ལུགས་གཉིས་ནི། མ་བྱས་ཡུལ་མེད་རང་སྟོང་ལྷན་ཅིག་
སྒྱུ་སྐྱེས༑ །ཡེ་ནས་ཡོད་པ་བླ་མའི་དྲིན་གྱིས་ཤེས།།ཞེས་པས། སྟོང་ཉིད་དེ་ཡང་ཆོས་གསུམ་དང་ལྡན་པ་སྟེ། རང་སྟོང་ཡེ་སྟོང་རང་བཞིན་གྱིས་སྟོང་པའོ། །དེ་ཡང་རང་སྐྱོང་བས་ཡུལ་
མེད༑ སྟོང་བྱ་ཕྱི་རུ་བཞག་ནས་སྟོང་མཁན་ནང་དུ་ལུས་པ་ལྟ་བུ་ཞིག་མ་ཡིན་པས། སྣང་རིག་སྣང་སྟོང་ཡེ་སྟོང་གློ་བུར་དུ་མ་བྱུང་བས་ཏེ། སྔོན་ལ་སྣང་བ་བྱུང་ལ། དེ་ནས་སྟོང་པར་སོང་བ་
ལྟ་བུ་མ་ཡིན། ཡེ་གདོད་མ་ནས་སྟོང་ཞིང་དངོས་པོའི་ཆོས་སུ་སྐྱེ་མ་མྱོང་བའོ། །རང་བཞིན་གྱིས་སྟོང་པ་ནི། བྱེད་པ་པོ་གཞན་གྱིས་མ་བྱས་པ་སྟེ། དེ་ཡང་སངས་རྒྱས་ཀྱིས་བཅོས་ནས་སྟོང་
དུ་བཅུག་པའམ། ལམ་བསྒོམས་པས་སྟོང་དུ་བཅུག་པའམ། བླ་མ་གདམས་ངགཆེ་ནས་བྱས་པའམ། སློབ་མ་ཤེས་རབ་ཆེ་ནས་བྱུང་བའམ། སྣང་བ་བཀག་ནས་སྟོང་པ་སྒྲུབ་པ་ལྟ་བུ་མ་ཡིན་

སྣང་གྲགས་ཀྱི་ཆོས་ཐམས་ཅད་རང་བཞིན་གྱིས་སྟོང་སྟེ། ངོ་བོས་སྟོང༌། དུས་གསུམ་དུས་མེད་པས་སྟོང་། སྣང་བའི་དུས་མིན་ན་ངོ་བོས་སྟོང་པ་ཡིན། བརྒྱད་སྟོང་པ་ལས། རབ་
འབྱོར་གཟུགས་ནི་གཟུགས་ཉིད་ཀྱིས་སྟོང་ངོ་། །རང་གི་མཚན་ཉིད་ནི་རང་གི་མཚན་ཉིད་ཀྱིས་སྟོང་ངོ་། །ཞེས་རྒྱ་ཆེར་གསུངས་པ་དང་། ཡབ་སྲས་མཇལ་བ་ལས་ཀྱང༌། ཆོས་འདི་དག་
ཐམས་ཅད་ཀྱང་དུས་གསུམ་མཉམ་པ་ཉིད་ལས་མཉམ་པ་ཉིད་དེ། འདས་པའི་དུས་ན་ཐམས་ཅད་ངོ་བོ་ཉིད་མེད་པ་ནས། ད་ལྟ་བྱུང་བའི་བར་དུ་ངོ་བོ་ཉིད་དང་བྲལ་བའོ། །ཞེས་གསུངས་སོ། །
དེ་ལྟ་བུའི་སྟོང་པ་ཉིད་དེ། དངོས་པོའི་ཆོས་ཐམས་ཅད་དང་གཉིས་སུ་མེད་པར་རང་གི་ངོ་བོར་ལྷན་ཅིག་སྐྱེས་པ་དེ། བརྟག་གཉིས་ལས། ལྷན་ཅིག་སྐྱེས་པ་གང་སྐྱེས་པ། །ལྷན་ཅིག་སྐྱེས་པ་
དེ་བརྗོད་བྱ། །རང་བཞིན་ལྷན་ཅིག་སྐྱེས་ཞེས་བརྗོད། །རྣམ་པ་ཐམས་ཅད་སྡོམ་པ་གཅིག །ཅེས་པའི་དོན་ནོ། །དེ་ལྟ་བུའི་སྟོང་ཉིད་ལྷན་ཅིག་སྐྱེས་པ་དེ། ཐ་སྙད་ཀྱིས་གཏན་ལ་མི་འབེབས་
ཤིང་༑ རྟོག་གེ་བའི་སྤྱོད་ཡུལ་མ་ཡིན་པ། ཐོས་བསམ་གྱི་ཤེས་རབ་ཀྱི་དོན་སྤྱིའི་རྣམ་པ་ཙམ་གཏན་ལ་འབེབས་སུ་ཟིན་ཡང་། རང་མཚན་མངོན་སུམ་དུ་རྟོགས་པར་མ་གྱུར་པས། བླ་མ་དམ་

ཨཱུ ༄༅། །པའི་བྱིན་རླབས་བརྡའ་ཐབས་ཁྱད་པར་ཅན་ལ་བརྟེན་ནས། སྐྱེ་བའི་མཚན་མས་སྐྱེ་མེད་རྟོགས་པར་འགྱུར་ཞིང༌། དངོས་པོའི་ཆོས་ལ་བརྟེན་ནས་སྟོང་པའི་ཆོས་ཉིད་
སྐྱེ་བར་འགྱུར་བས། ཡེ་ནས་ཡོད་པའི་ཡེ་ཤེས་ཁོང་ནས་སད་པར་བྱེད་དོ། །དྲུག་པ་སྟོང་པའི་སྐྱོན་ཡོན་གཉིས་ནི། རྣམ་ཀུན་མཆོག་ལྡན་ཟུང་འཇུག་དངོས་པོའི་གཤིས་མེད་པ་སྟོང་པ་འདྲ་མན་
ནོར་སར་ནོར། ཅེས་པས། རྣམ་པ་ཀུན་ལྡན་གྱི་སྟོང་པ། ཕྱོགས་ཐམས་ཅད་ཀྱིས་སྟོང་ཞིང་།ྋ སྤྲོས་པས་དབེན་པའི་རང་བཞིན་དེ་ནི། གནས་ལུགས་དངོས་པོའི་གཤིས་ཡིན་ལ། དེ་ཇི་ལྟ་
བར་རྟོག་པའི་ཤེས་རབ་དེས་ནི་མྱུར་དུ་འཁོར་བ་ལས་སྒྲོལ་ཞིང༌། མངོན་པར་རྫོགས་པར་སངས་རྒྱས་པར་བྱེད་པ་ཡིན་ནོ། །ཀླུ་སྒྲུབ་ཀྱིས་གསུངས་པ། ཡོད་པ་པོ་ནི་བདེ་འགྲོར་འགྲོ། །མེད་
པ་པོ་ནི་ངན་འགྲོར་འགྲོ། །ཡང་དག་ཇི་བཞིན་ཡོངས་ཤེས་ན། །གཉིས་ལ་མི་བརྟེན་ཡེ་ཤེས་ལགས། །ཞེས་པ་དང༌། རྣམ་འགྲེལ་ལས། བྱམས་སོགས་རྨོངས་དང་འགལ་མེད་ཕྱིར། །
དྲུག་ཉེས་པ་ཤིན་ཏུ་ཚར་གཅོད་མིན། །དེ་ཀུན་འཇིགས་ཚོགས་ལྟ་ལས་བྱུང་། །སྟོང་ཉིད་ལྟ་དང་དེ་འགལ་བས། །དེ་ལས་འབྱུང་བས་ཉེས་ཀུན་སྤོང་། །ཞེས་པ་དང༌། དཀོན་མཆོག་བརྩེགས་པ་

ལས༑ བསྐལ་བ་དམན་པས་ཆོས་འདི་ལ། །ཐེ་ཚོམ་ཡང་ནི་སྐྱེར་མི་རུང༌། །ཐེ་ཚོམ་ཙམ་ཞིག་གང་སྐྱེས་པ། །སྲིད་པ་ཧྲུལ་པོར་བྱེད་པ་ཉིད། །ཅེས་པ་ལ་སོགས་པ་གསུངས་
པས༑ གནས་ལུགས་ཀྱི་གཤིས་སྟོང་པ་ཉིད་དུ་བཞུགས་པ་ཡིན་ལ། དེ་མ་ནོར་བར་རྟོགས་པའི་ཤེས་རབ་ཀྱིས། ལམ་ཐམས་ཅད་ཟག་པ་མེད་པར་སྒྲུབ་ཅིང༌། མྱུར་དུ་འཁོར་བ་ལས་
སྒྲོལ༑ མྱ་ངན་ལས་འདས་པ་མངོན་དུ་བྱེད་པའོ། །མེད་པ་སྟོང་པ་འདྲ་མན་ནོར་སར་ནོར། །ཅེས་པ། སྟོང་པ་དང་མེད་པ་འདྲ་མན་གྱི་ནོར་ས་ཡིན་པས། ྋ སྟོང་པ་ཅང་མེད་ཕྱང་ཆད་གཅིག་ཏུ་
གོ་ན། བློ་གྲོས་རྨོངས་ཤིང་ལྟ་བ་ཤིན་ཏུ་ནོར་བ་ཡིན་ཏེ། དེ་ལ་དགོངས་ནས་སྡུད་པ་ལས། ཕུང་འདི་སྟོང་ཞེས་རྟོགས་ནའང་བྱང་ཆུབ་སེམས་དཔའ་ནི། །མཚན་མ་ལ་སྤྱོད་སྐྱེ་མེད་གནས་ལ་
དད་མ་ཡིན། །ཅེས་པ་དང༌། ས་ར་ཧས། དངོས་པོར་རྟོག་པ་ཕྱུགས་དང་འདྲ་བར་བསྐྱེད། །དངོས་མེད་རྟོགས་པ་དེ་བས་བླུན་པ་ཡིན། །ཅེས་པ་དང༌། ཡུམ་ལས་ཀྱང༌། སྟོང་པ་ཉིད་
སྟོང་པ་ཉིད་ཅེས་པ་ལ་སོགས་པ་མང་དུ་གསུངས། ཀླུ་སྒྲུབ་ཀྱིས།ྋ སྟོང་པ་ཉིད་ལ་ལྟ་ཉེས་ན། །ཤེས་རབ་ཆུང་རྣམས་ཕུང་པར་འགྱུར། །ཇི་ལྟར་སྦྲུལ་ལ་བཟུང་ཉེས་དང༌། །རིག་སྔགས་

མ་༄༅། ། ལོག་པར་སྒྲུབ་པ་བཞིན། །ཅེས་པ་དང་། ཆོས་སྤྱོད་མངོན་རྟོགས་ལས། སྟོང་པའི་བདག་པོ་སྟོང་པ་འགྲོ། །ཅེས་པ་ལ་སོགས་པ་མདོ་རྒྱུད་བསྟན་བཅོས་རྣམས་
ནས་མང་དུ་གསུངས་ཏེ། དེ་ཐམས་ཅད་ལ་སྟོང་པ་ལ་མེད་པའི་ཕྱོགས་སུ་འཛིན་པ། ཆད་པར་ལྟ་བ་ལ་ཉེས་པས། ཐབས་ལ་སྐར་པ་འདེབས་པ་རྣམས་ལ་དགོངས་པ་ཡིན་ཏེ། སྟོང་པ་དང་
མེད་པ་མ་ནོར་བར་རྣམ་ཀུན་མཆོག་ལྡན་གྱི་སྟོང་པ་གཉིས་མེད་རྟེན་ཅིང་འབྲེལ་འབྱུང་གི་དོན་ཁོང་དུ་ཆུད་པར་བྱའོ། །ཡང་རྒྱལ་བའི་ཡུམ་ལས། སྟོང་པ་ཉིད་ཀྱི་ཏིང་ངེ་འཛིན་ལ་གོམས་པར་
བྱའོ༑ །ཞེས་པ་དང༌། དཀོན་མཆོག་བརྩེགས་པ་ལས། སེང་གེ་གངས་ལ་མི་འཇིགས་ཏེ། །མེ་ཆེན་བྱུང་ན་འཇིགས་པ་སྐྱེས། །དེ་བཞིན་བྱང་ཆུབ་སེམས་དཔའང༌། །ཆོས་གཞན་གང་
ལའང་མི་འཇིགས་ཏེ། །སྟོང་པ་ཉིད་ལ་འཇིགས་པ་སྐྱེས། །ཞེས་གསུངས་པའི་དོན་ཡང་བསམ་པར་བྱའོ། །སྟོང་ཉིད་ཚིག་དྲུག་མའི་ཞལ་གདམས་ཡི་གེར་བཀོད་པའོ། །གསང་སྤྱོད་རྨང་ལམ་
(V)
༄ཀྴ མའོ།། ན་མོ་རཏྣ་གུ་རུ། །བླ་མ་རིན་པོ་ཆེ་དང་ནང་རིན་པོ་ཆེ་སྐྱེ་བ་འགའི་དཔོན་སློབ་ཡིན་གསུང༌། ད་ལྟ་ཡང་རྩ་བའི་བླ་མ་དང་མོས་གུས་མཉམ་པར་ཡོད་པས། དུས་མཆོད་ཀྲི་གེ་(
68Z

མཛད༑ རྟོགས་པ་ལ་བོགས་མེད་ཙ་ན་གསོལ་བ་འདེབས། བྱང་ཆུབ་ཀྱི་སེམས་ལ་བོགས་འདོན་པ་དང༌། རྨི་ལམ་སྦྱོང་བ་ལ་སོགས་པའི་དུས་སུ་ཡང་གསོལ་བ་འདེབས་གསུང༌། སྤྱིར་ཡང་
མཚན་མོ་མནལ་ལམ་དུ་མཇལ་བས། ཞང་གི་ཆོས་ཚོལ་བརྒྱུད་པ་གཞན་ལ་བརྡའ་མི་དགོས།ཞང་རིན་པོ་ཆེས་རྒྱུད་བྱིན་གྱིས་བརླབས་པ་ཡིན་གསུངས། ད་ལྟ་ཡང་གསོལ་བ་འདེབས་པའི་
དུས་སུ་མཇལ་བ་ལ་ཐེ་མི་ཚོམ་གསུང་། འདིར་ཇི་ལྟར་མཇལ་ན། ང་སྔོན་མདའ་རུ་རྗེ་རིན་པོ་ཆེ་སྐུ་འཁོར་ཁ་ཤས་གཅིག་བཞུགས་པའི་དུས་སུ་སྔར་ཡུམ་བཞུགས་པ་ལ། ཡུམ་དགོན་པར་
གཤེགས་པའི་ནུབ་མོ་ཁ་བྱུང་། དེར་རིན་པོ་ཆེ་བའི་ཐུགས་དགོངས་ལ་ང་དང་འོ་མི་བརྒྱལ་ཏེ། རྒན་མོ་ལྷ་ངན་ང་ལ་འཕྲེང་ཞིང་ཡོད་སྙམ་བྱུང་། དེས་རྐྱེན་བྱས་ནས་མའི་དྲིན་དྲན། དེ་བཞིན་
དུ་སེམས་ཅན་ཐམས་ཅད་ཀྱི་དྲིན་དྲན། བྱམས་སྙིང་རྗེ་བསམ་གྱིས་མི་ཁྱབ་པ་ཐུགས་ལ་འཁྲུངས། སྤྱན་ཆབ་དཔག་ཏུ་མེད་པ་ཤོར། སྨོན་ལམ་བསམ་གྱིས་མི་ཁྱབ་པ་བཏབ། དེའི་དུས་སུ་
ལམ་དུ་གཏོང་ཤེས་ན་འགྲོ་དོན་གྱི་རྟེན་འབྲེལ་དེ་ཀས་འགྲིགས་པ་ལ་ཕར་ལ་རོ་མྱང་གསུང་། དེའི་མཐར་ཐུན་མཐའ་མ་ཉིན་ཞག་གཅིག་ཏིང་ངེ་འཛིན་ལ་མཉམ་པར་སོང་ནས། ཉེ་གནས་ཀྱི་ཚ་བ

༄༅། །དྲང་བ་ཕྱག་ཏུ་བཞེས་པ་བྱུང་འདུག་སྟེ། གསོལ་བ་མ་བྱུང་འདུག དེར་ཅི་ཞིག་ཙ་ན་ཉི་ཞུར་ཐལ་བ་ཡུད་གཅིག་བྱུང་འདུག་སྟེ། ཡང་དེ་མ་ཐག་འབྱམས་
སོང་༑ དེ་བར་ལ་ཐམས་ཅད་ཀྱིས་འབོད་ནི་མ་ཕོད། ཡང་ཡང་བསྐོར། དགོངས་མོར་སོང་བ་དང་། ཁོང་པའི་རྟོག་སྒྲས་ཏིང་ངེ་འཛིན་སད་ནས། དེ་རྣམ་རྟོག་གི་སྤུན་ཐག་ཆད་ནས་གསལ་
སྟོང་དུ་རྗེན་ནེ། རྟོགས་པའི་བོགས་ཉམས་ཀྱིས་བཏོན་ནས་འཁོར་ཡུག་ཏུ་སོང་། སྒོམ་མེད་ཆེན་པོ་ཡིན་སྙམ་པའི་ཐག་ཆོད་པ་བྱུང༌། དེས་ཆོས་མང་པོའི་སྒྲོ་འདོགས་ཆོད། གེགས་སེལ་
གཟེར་ལྔའི་ལྷ་འདྲེ་ལམ་འཁྱེར་གྱི་སྐབས་ན། བླ་མ་ཡིན། ཕ་མ་ཡིན། ཡི་དམ་ཡིན། ལྷན་སྐྱེས་ཡིན་གསུངས་པ་ལ། འདི་ལྟར་ཡིན་བྱ་བ་མི་འདུག ལམ་དུ་འཁྱེར་ལུགས་གཅིག་ཡོང་
ངོ་ཞེས་སྙམ་ནས། ཞང་རིན་པོ་ཆེ་ལ་གསོལ་བ་བཏབ་པས། དེའི་ནུབ་མོ་མནལ་ན། ཤྲཱི་ནཱ་ལནྡྲའི་བྲག་སྐྱིབས་ཡིན་སྙམ་པའི་སྤང་ལུང་སེར་ཏིང་ངེ་བ་ཞིག་ན། བླ་མ་ཞང་རིན་པོ་ཆེ་བླ་མ་ཞང་གི་
༧༣ སྐུའི་བཀོད་པའི་ཁྲི་མཐོ་པོ་ནི་འགྲོ་དོན་རྒྱ་ཆེན་པོ་འབྱུང་བའི་བརྡའ། བུད་མེད་ནི་ཐབས་ཤེས་རབ་ཟུང་དུ་འཇུག་པའི་བརྡའ། གདུགས་སེམས་ཅན་གྱི་གདུང་བ་སེལ་བའི་བརྡའ། དརཐོད་ནི་འཕྲིན་ལས་ཕྱོགས་བཅུར་རྒྱས་པའི་བརྡའ། བཙུན་པ་ནི་ཕྱོགས་བཅུའི་དགེ་

འདུན་འདུ་བའི་བརྡའ། སྤྲང་པོ་ནི་གདུལ་བྱ་ཕྱོགས་རིས་མེདཔར་འདུ་བའི་བརྡའོ།། ཁྲི་མཐོན་པོ་ཞིག་གི་སྟེང་ན་བཞུགས། དར་ཐོད་ཅིག་མཛད། གདུགས་ཆེན་པོ་ཞིག་ཕུབ། བུད་མེད་གཉིས་ཀྱིས་གཡས་གཡོན་
བརྟེན་ནས། མདུན་ན་བཙུན་པ་ཁ་ཤས་ཤིག་དང༌། མི་སྐྱ་དང༌། ཐ་ན་སྤྲང་པོ་འདྲ་བའི་ཞ་ཞི་འདྲ་བ་འདུག ང་ལ་དེ་འདྲ་དགའ་བ་དང་མོས་གུས་ཐུན་མོང་མ་ཡིན་པ་བྱུང༌། ཕྱག་མང་དུ་
བཙལ༑ དྲུང་དུ་ཕྱིན་པས། བླ་མས་ཀྱང་ཞལ་ཟས་ཀྱི་རྣམ་པ་ཞིག་གསོལ་གྱིན་འདུག་པ། ང་ལ་ཡང་དགུན་འབྲུམ་འོལ་འདྲ་བའི་ཆེ་ཆུང་དགུན་འབྲུམ་ཚོད་སྤྲིན་སྤྲིན་འདི་ཡིན་ངོ་མི་ཤེས་པ་ཞིག་
གནང་སྟེ། དེ་གསོལ་བས་མངར་ཞུན་ཕྲིལ་ལེ་བ། མནལ་སད་ཙ་ན་རོ་དེ་ལྗགས་དང་ཚེམས་ཀྱི་བར་ན་ཡོང་གི་འདུག་གསུང་། སྔར་ལྕེ་ལ་འཇོག་མ་མྱོང་བའི་རོ་མཆོག་བརྒྱ་དང་ལྡན་པ་ཞིག་
བྱུང་གསུང༌། ད་ལྟ་ཡང་སྐུ་ཁམས་ནམ་བཟང་ཙ་ན་འོང་གསུང་། དེའི་དུས་སུ་གསང་སྤྱོད་མནལ་ལམ་གནང་བ་ནི། ལྷ་འདྲེ་སྟོང་པའི་རང་གཟུགས་འདི། །ལམ་དུ་འཁྱེར་ན་འདི་ལྟར་རོ། །
ཕ་མ་ཡིན་གྱིས་བྱམས་པ་བསྒོམ། །བླ་མ་ཡིན་གྱིས་གསོལ་བ་ཐོབ། །ཡི་དམ་ཡིན་གྱིས་དངོས་གྲུབ་ཞུས། །ལྷན་སྐྱེས་ཡིན་གྱིས་ངང་ལ་ཞོགས། །ཅེས་གསུངས་ཏེ། དེའི་འཕྲོ་ལ་མནལ་

ཨཱ| ༄༅། །སད་ཙ་ན། ཆོས་རྣམ་པ་བཞི་ལ་བརྟེན་ནས། ལྷ་འདྲེ་ལམ་དུ་འཁྱེར་ལུགས་ཀྱི་གསང་སྤྱོད་འདི་གསལ་ལམ་མེར་ཤར་ནས་འདུག གཞན་ཡང་སྐུའི་བཀོད་པ་
དང་༑ འཁོར་གྱི་བྱེད་པ་དེ་རྣམས་ལ་གོ་རྒྱུ་མང་པོ་ཞིག་བྱུང་གསུང༌། དེ་ལྟར་ལྷ་འདྲེ་ལམ་དུ་འཁྱེར་བའི་ཐུན་མོང་མ་ཡིན་པའི་གསང་སྤྱོད་འདི་ལམ་དུ་བླངས་ཚུལ་ལ་བཞི་སྟེ། ལྷ་འདྲེ་ཕ་མར་
ཤེས་པ་ཀུན་རྫོབ་བྱང་ཆུབ་སེམས་ཀྱི་ལམ་དུ་བྱེད་པ་བྱམས་པ་ཆེན་པོའི་གསང་སྤྱོད། ཡི་དམ་དུ་བྱམས་པས་བསྐྱེད་རིམ་ལྷའི་འཁོར་ལོ་ལམ་དུ་བྱེད་པ་དག་སྣང་ཀུན་ཁྱབ་ཀྱི་གསང་སྤྱོད། བླ་མར་
ཤེས་པ་ལམ་ཟབ་མོས་གུས་ཀྱིས་ལམ་དུ་བྱེད་པ། དག་སྣང་ཀུན་ཁྱབ་ཀྱི་གསང་སྤྱོད། ཆོས་སྐུར་ཤེས་པ་གཉིས་མེད་ཕྱག་རྒྱ་ཆེན་པོས་ལམ་དུ་བྱེད་པ། སྣང་སྲིད་རྒྱ་ཐེབས་ཀྱི་གསང་སྤྱོད་
དོ༑ །དེ་རེ་རེ་ལའང་གཉིས་གཉིས་ཏེ། སྤྱིར་ལྷ་འདྲེ་ལམ་དུ་བླངས་ཚུལ་དང༌། ཁྱད་པར་དུ་གསང་སྤྱོད་ལམ་དུ་བླང་ཚུལ་ལོ། །དང་པོ་ནི་དོན་དམ་པའི་གཤིས་ལ་ལྷ་འདྲེ་དང༌། སངས་
༣ རྒྱས་དང༌། སེམས་ཅན་དང༌། རང་གཞན་ལ་སོགས་པ་སྣང་བ་ཐམས་ཅད་ངོ་བོ་ཉིད་ཀྱིས་མ་སྐྱེས་ཤིང་། རྣམ་པར་དག་པས་དུས་གསུམ་དུ་ཡོད་མ་མྱོང་བ་ཡིན་ཀྱང་། དེ་ཙམ་གྱིས་ལྷ་འདྲེ་

ལམ་དུ་མི་སློང་བས། དོན་དམ་པར་ལྷ་འདྲེ་མ་གྲུབ་པས་བསླང་བྱ་སློང་བྱེད་ཀྱང་མ་གྲུབ་ལ། ཀུན་རྫོབ་ཏུ་ལྷ་འདྲེ་མེད་བྱས་ན་སྐུར་འདེབས་ཀྱི་ལྟ་བར་འགྲོ་བས། ཇི་སྲིད་རང་ལ་འཛིན་པ་ཡོད་ཀྱི་
རིང་ལ་ལྷ་འདྲེ་ཡང་ཡོད་ལ། དེ་ཡང་རང་དང་ལྷ་འདྲེ་གཉིས་ཀ་ལ་རྟག་བརྟན་ཐེར་ཟུག་མི་འགྱུར་བའི་དངོས་པོ་ཅན་ཞིག་མེད་པས། བརྟགས། ཆགས། ལྟས་སྣང་། སྒྲུབ་འགྲུབ། ཡིན་
ཚུལ་ངེས་པ་མེད་ལ། རྐྱེན་གྱིས་ཅིར་ཡང་འཆར་བ་སྟེ། ཐ་མལ་གྱི་རྣམ་པར་རྟོག་པ་རང་དགའ་མ་ཡོད་པའི་དུས་སུ། དེའི་རང་གཟུགས་ལྷ་འདྲེ་ཡང་གདོན་བགེགས་སུ་ཡོད་ལ། རང་ཐེག་
ཆེན་བྱང་ཆུབ་ཏུ་སེམས་བསྐྱེད་ནས། བྱམས་སྙིང་རྗེ་བྱང་ཆུབ་ཏུ་བློ་སྦྱོང་བའི་དུས་ན། ལྷ་འདྲེ་ཡང་དྲིན་ཅན་ཕ་མར་ཡོད་ལ། རང་སྨིན་བྱེད་བུམ་པའི་དབང་ཐོབ་ནས་གྲོལ་བྱེད་བསྐྱེད་རིམ་
བསྒོམ་པའི་དུས་ན། ལྷ་འདྲེ་ཡང་ཡི་དམ་གྱི་ལྷར་ཡོད་ལ། རྫོགས་རིམ་ཀྱི་གཙོ་བོ་མོས་གུས་ལམ་དུ་བྱེད་པའི་དུས་ན། ལྷ་འདྲེ་ཡང་བླ་མ་སྐུ་གསུམ་གྱི་རང་བཞིན་དུ་ཡོད་ལ། ཡང་སྨིན་བྱེད་
ཀྱི་དབང་བཞི་ཐོབ་ནས། གྲོལ་བྱེད་ཟུང་འཇུག་ཕྱག་རྒྱ་ཆེན་པོ་བསྒོམ་པའི་དུས་ན་ལྷ་འདྲེ་ཡང་ལྷན་སྐྱེས་རང་བྱུང་གི་ཡེ་ཤེས་སུ་ཡོད་པ་སྟེ། ནང་གི་སེམས་ཀྱི་བྱེད་པ་ཇི་ལྟ་བ་བཞིན། ཕྱི་རོལ་གྱི་

ཱ །སྣང་བ་ཡང་དེ་ལྟར་དུ་སྣང་བས། སྣང་བ་རང་སེམས་བསམ་པའི་རང་གཟུགས་ཡིན་ལ། རང་ཐ་མལ་ལྷ་འདྲེ་གནོད་བྱེད་དུ་གྲུབ་པ་གཅིག་ཀྱང་མེད་པས། རྐྱེན་༄༅།
གྱིས་ཅིར་ཡང་བྱར་བཏུབ་པ་སྟེ། ཆོས་ཐམས་ཅད་ཀྱི་ཆོས་ཉིད་སྟོང་པ་ཡིན་ལ། ཀུན་རྫོབ་ཀྱི་ཆོས་ཉིད་དོན་དམ་སྟེ། དེ་གཉིས་དབྱེར་མེད་པའོ། །དེ་ལ་དང་པོ་བྱང་ཆུབ་སེམས་ཀྱིས་ལྷ་འདྲེ་
ལམ་དུ་བྱེད་པ་ནི། ཐེག་པ་ཆེན་པོ་བྱང་ཆུབ་མཆོག་ཏུ་སེམས་བསྐྱེད་ནས། བྱང་ཆུབ་ཀྱི་སེམས་ལ་བློ་སྦྱོང་བའི་རྣལ་འབྱོར་པ་ལ། ནམ་མཁའ་དང་མཉམ་པའི་སེམས་ཅན་ཕ་མར་མ་གྱུར་པ་
གཅིག་ཀྱང་མེད་དེ། རེ་རེས་ཀྱང་ལན་གྲངས་བསམ་གྱིས་མི་ཁྱབ་པར་མ་བྱས་ཤིང་། ལུས་ལོངས་སྤྱོད་ཀྱི་ལྟོས་པ་མེད་པར་བསྐྱང་བའི་དྲིན་ཅན་གྱི་མ་ཡིན། དེ་མདོ་ནས་རྒྱ་ཆེར་གསུངས་
ཤིང་༑ དགོངས་པ་ཅན་མིན་པར་ཀླུ་སྒྲུབ་ཀྱིས་ཀྱང་གསུངས། དྲིན་ཅན་གྱི་ཕ་མ་དེ་རྣམས་སྡུག་བསྔལ་གྱིས་ཉམ་ཐག་ཅིང་ཡོད་པ་ལ། ཕན་འདོགས་གནོད་པ་སྐྱེལ་བ་ལ་བདེ་བར་སྦྱོར་བའི་དྲིན་
╗ ལན་འདོན་དགོས་སོ། །དེ་ཡང་ཕ་མ་མ་ཡིན་པའི་གནོད་བྱེད་ལ་ཞེ་སྡང་སྲེལ་བའི་གུད་གཅིག་བྱུང་ན། སེམས་བསྐྱེད་བྱས་ཀྱང་མ་ཐོབ། བློ་སྦྱོང་བྱས་ཀྱང་མ་འབྱོངས་པ་ཡིན་པས། ད་ཕ་མ་

ཡིན་ལྷ་འདྲེ་མིན། ལྷ་འདྲེ་ཡིན་ན་ཕ་མ་མིནཔས། ཐམས་ཅད་ཕ་མར་ཤེས་ཤིང་། བློ་སྣ་གཞན་དོན་དུ་སྦྱོང་བའི་གོ་ཆ་གྱོན་ལ། ལྷ་འདྲེ་བར་ཆད་དང་གནོད་པ་བྱུང་བའི་དུས་ན་འདི་ལྟར་ལམ་
དུ་བཏང་སྟེ། ལྷ་འདྲེའི་བར་ཆད་དམ་གནོད་པ་དེ་ཉིད་ནང་དུ་རང་གི་བྱང་ཆུབ་ཀྱི་སེམས་ལ་ལྟེམ་རྐྱང་བྱུང་ཞིང་། དུག་གསུམ་གྱི་རྟོག་པ་སྐྱེས་པའི་རང་གཟུགས་ཡིན་པས། སྐྱོན་གྱི་ས་བོན་རང་
ལ་ཡོད་པར་ཤེས་པར་བྱས་ནས། དེ་ཡང་གནད་དུ་བཏང་སྟེ། ལུས་འཁྲུལ་འཁོར་དུ་གནས་ལ་ཚད་མེད་པའི་བྱང་ཆུབ་ཀྱི་སེམས་བསྒོམ་པ་ནི། སྤྱིར་ནམ་མཁའ་དང་མཉམ་པའི་སེམས་ཅན་
ཐམས་ཅད་བདག་གི་མ་ཡིན་ན། དགོས་གནོད་བྱེད་འདི་དག་བདག་གི་མ་ཡིན། དེ་ཡང་ལན་གྲངས་བསམ་གྱིས་མི་ཁྱབ་པར་བདག་གི་མ་བྱས་ཤིང་། མ་བྱེད་པའི་དུས་ནའང་བདེ་སྣག་བཟང་
ངན་གསུམ་ལ་མ་ལྟོས་པར། ལུས་ལོངས་སྤྱོད་ལ་མ་ལྟོས་པར་བསྐྱངས་པས། ཤིན་ཏུ་དྲིན་ཆེ་བས་དྲིན་ཅན་གྱི་མ་ཡིན་སྙམ་དུ་མའི་དྲིན་རྒྱས་པར་བསྒོམ་ཞིང་བདག་གི་དྲིན་ཅན་གྱི་མ་འདི་རྣམས་
ལ་ཕན་ཇི་ལྟར་གདགས། ཇི་ལྟར་ལན་བླན། ཇི་ལྟར་བདེ་བ་ལ་བཀོད། མ་འདི་རྣམས་བདེ་བ་དང་བདེ་བའི་རྒྱུ་དང་ལྡན་པར་བྱའོ། །སྙམ་དུ་བྱམས་པ་ཚད་མེད་པ་བསྒོམ། དེ་ལྟར་བདག་

༄༅། །གིས་དྲིན་ཅན་གྱི་མ་འདི་རྣམས་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་བྱའོ། །སྙམ་དུ་སྙིང་རྗེ་ཚད་མེད་པ་བསྒོམ། དེ་ལྟར་བདག་གི་དྲིན་ཅན་གྱི་མ་འདི་
རྣམས་བདེ་བ་འདོད་ཀྱང་། སྡུག་བསྔལ་གྱི་རང་བཞིན་དུ་འདུག སྡུག་བསྔལ་གྱི་རང་བཞིན་ལ་གནས། སྡུག་བསྔལ་གྱི་འབྲས་བུ་ལ་སྤྱོད། བདེ་བའི་རྐྱེན་དང་མི་ལྡན་པའི་སེམས་ཅན་འདི་
རྣམས་སྙིང་རེ་རྗེ་སྙམ་དུ། སྡུག་བསྔལ་རྒྱས་པར་བསྒོམ་ཞིང་སྡུག་བསྔལ་འདི་ལས་ཇི་ལྟར་སྐྱོབ། གནོད་པ་འདི་རྣམས་ཇི་ལྟར་བྱས་ལ་བསལ། སེམས་ཅན་འདི་རྣམས་སྡུག་བསྔལ་དང་སྡུག་
བསྔལ་གྱི་རྒྱུ་དང་བྲལ་བར་བྱའོ་སྙམ་པའི་བྱམས་པ་ཚད་མེད་པ་བསྒོམ། གནོད་བྱེད་འདིས་གཙོ་བོར་བྱས་པའི་སེམས་ཅན་འདི་རྣམས་བདེ་བ་དང་ལྡན་ན་རེ་དགའ་སྟེ། སྡུག་བསྔལ་དང་བྲལ་ན་རེ་
དགའ་སྟེ། བྱང་ཆུབ་རིན་པོ་ཆེ་ཐོབ་ན་རེ་དགའ་སྟེ། སེམས་ཅན་འདི་རྣམས་བདེ་བ་དང་ལྡན། སྡུག་བསྔལ་དང་བྲལ་མྱུར་དུ་སངས་རྒྱས་ཐོབ་ན་རང་ཉིད་ཇི་ལྟར་སོང་ནའང་སོང་སྙམ་དུ་དགའ་
(v)
╗ བ་ཚད་མེད་པ་བསྒོམ། ཡང་དགྲ་ཟུན་ཉེ་རིང་མཐོ་དམན་མེད་པར་ཀུན་ལ་སྙོམས་ཤིང༌། དུས་རྒྱུན་ཆད་མེད་པར་བཏང་སྙོམས་ཚད་མེད་པ་བསྒོམ། དེ་ནས་གཞན་གྱི་སྡུག་བསྔལ་བསྡུ་ཞིང་£
6Z

གཞན་དོན་དུ་སྨོན་ལམ་བཏབ་སྟེ། བདག་ལ་ལྷ་འདྲེའི་གནོད་པ་བར་ཆད་འདི་ལ་བརྟེན་ནས། ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་སྡུག་བསྔལ་དང་། ཉོན་མོངས་པ་ཤེས་བྱའི་
སྒྲིབ་པ་སྐྱོན་དང་ཉེས་པ་ཐམས་ཅད་བྱང་ཞིང་དག་པར་གྱུར་ཅིག ལྷ་འདྲེ་འདི་རྣམས་ཀྱིས་བདག་ལ་སྦྱོར་བ་རྩོམ་པ་འདི་རྣམས་ཀྱིས་ནག་པོའི་འབྲེལ་བྱས་ནས། གནོད་ཅིང་ཞེ་སྡང་གི་བསམ་པ་
ཐམས་ཅད་ཞི་སྟེ། བྱང་ཆུབ་ཀྱི་རྒྱུད་ཡོངས་སུ་གང་ནས། དུས་དང་སྐྱེ་གནས་ཐམས་ཅད་དུ་བདག་གི་གདུལ་བྱར་གྱུར་ནས། ཐེག་པ་ཆེན་པོའི་ཆོས་ཀྱིས་སྨིན་གྲོལ་ལ་འཁོད་པར་གྱུར་
ཅིག ཅེས་སྨོན་ལམ་བཏབ་སྟེ་བློ་སྦྱངས། དེ་ནས་གནོད་བྱེད་ཀྱི་ལྷ་འདྲེ་ལྟར་སྣང་བ་འདི། བདག་རང་གི་འཁྲུལ་པའི་སྣང་ངོར་ཤར་བ་ཡིན་གྱིས། དོན་དམ་པ་ཤེས་བྱའི་གཤིས་ལ་སྐད་ཅིག་
ཀྱང་ཡོད་མ་མྱོང་ལ། ལྷ་འདྲེ་དང་བར་ཆད་དུ་སྣང་བ་འདི་ཉིད། རང་སེམས་སྐྱེ་འགགས་གནས་གསུམ་དང་བྲལ་བའི་ཆོས་ཉིད་དུ་ཤེས་ནས། གཉིས་སུ་མེད་པའི་ངང་ལ་ཕྱམ་བཞག་གོ །དེ་
ནི་དོན་དམ་བྱང་ཆུབ་སེམས་ཀྱིས་ལམ་དུ་བྱེད་པ་སྟེ། དེ་ལྟར་རང་གི་རྒྱུད་བྱང་ཆུབ་ཀྱི་སེམས་སུ་ལྷང་ཤར་བའི་དུས་ན། ལྷ་འདྲེ་ཐམས་ཅད་ཕ་མར་ཤར་ཅིང༌། གནོད་པའི་བསམ་སྦྱོར་ཐམས་

༄༅། །ཅད་ཕན་བདེར་འགྲུབ་བོ། །རང་ལ་གནོད་པའི་ལྷ་འདྲེ་གདུག་པ་ཅན་གྱིས་ཟིན་ན་གོང་མ་དེ་རྣམས་ཕུར་ཚུགས་སུ་བསྒོམས་པས། མྱུར་དུ་ནད་གདོན་ལས་གྲོལ་བར་
འགྱུར་རོ། །བླ་མ་འབྲི་ཁུང་པ་གཡེའི་དགོན་ཕུག་ན་བཞུགས་པའི་དུས་སུ་མཛེ་ནད་དྲག་པོ་བྱུང་བའི་དུས་ན། ཚད་མེད་པའི་སྙིང་རྗེ་ཐུགས་ལ་འཁྲུངས་པས། སྐད་ཅིག་དེ་ཉིད་ལ་སྙུང་ནད་དེ་
དྭངས་ཤིང་། ཕྱིས་ཀྱང་སྙིང་རྗེའི་ཁྲིད་དེས་མཛེ་པོ་དཔག་ཏུ་མེད་པའི་དོན་མཛད་དོ། །མཛེའུར་འདེད་ཞེས་གྲགས་སོ། །གཞན་ཡང་དགྲ་འཐུལ་བ་དང་སྣངས་སུམ་པ་དུས་ཅིག་ལ་ཡོངས
ལྷ་འདྲེའི་གནོད་པའི་བསམ་སྦྱོར་རྒྱུན་ཆད་པ་དང༌། ལྷ་འདྲེ་ཉིད་གདུལ་བྱར་གྱུར་ལ། དེ་ལ་བརྟེན་ནས་གཞན་དོན་བསམ་གྱིས་མི་ཁྱབ་པའི་སྒོ་འབྱེད་ཅིང༌། གོང་གི་ཚད་མེད་བཞི་པོ་དེ་
འཕྲིན་ལས་བཞི་འགྲུབ་པ་སྟེ། བྱམས་པས་ཞི་བའི་འཕྲིན་ལས་རང་གི་ནད་གདོན་ཞི་བ་དང༌། སྙིང་རྗེས་དྲག་པོའི་འཕྲིན་ལས་ལྷ་འདྲེ་དེའི་བསམ་ངན་སྦྱོར་རྩུབ་ཆད་པ་དང༌། དགའ་བས་དབང་
༧ གི་འཕྲིན་ལས་གཞན་དོན་བགེགས་དེ་དབང་དུ་འདུ། བཏང་སྙོམས་ཀྱིས་རྒྱས་པའི་འཕྲིན་ལས། གདོན་དེ་ལ་བརྟེན་ནས་ཚད་མེད་པའི་འཕྲིན་ལས་བྱེད་ཅིང་། འཁོར་འདུ། ལོངས་སྤྱོད་སྙན་

གྲགས༑ ནམ་མཁའ་དང་མཉམ་པའི་འཕྲིན་ལས་རྒྱས་པར་འགྱུར། ཡང་སྦྱང་གཞི་ཚངས་པའི་གནས་བཞི། སྦྱོང་བྱེད་ཚད་མེད་པ་བཞི་བསྒོམས་པས། འཇིག་རྟེན་པའི་མེས་པོ་ཚངས་པ་ཡིན་
པས༑ འཇིག་རྟེན་ན་དེ་བས་དབང་ཆེ་བ་མེད་ཅིང་། ཐམས་ཅད་དེའི་གཡོག་ལྟ་བུ་ཡིན་པའི་ཕྱིར། ལྷ་འདྲེ་མཐུ་ཆེན་རྣམས་དང༌། འཇིག་རྟེན་ཐམས་ཅད་གདུལ་བྱར་འགྱུར་ཞིང༌། མཐར་
ཐུག་རྣམ་པར་སྣང་མཛད་ཀུན་ཏུ་ཞལ་ལྟ་བུའམ། འཁོར་ལོ་བདེ་མཆོག་ལྟ་བུས་སེམས་ཅན་གྱི་དོན་མཛད་པའང་དེའི་རང་གཟུགས་ཡིན་ནོ། །གཞན་གྱི་སྡུག་བསྔལ་བསྡུས་པས་བློ་སྦྱངས་དང་
བོགས་འདོན་ཅིང་། དེ་རང་གི་སེམས་སུ་ཤེས་པས་དམིགས་པ་མེད་པའི་བྱང་ཆུབ་ཀྱི་སེམས་སུ་འགྱུར་ཞིང་། དེ་ཐམས་ཅད་ཀྱི་ཡོན་ཏན་གྱི་བྱེད་ཆོས་མྱུར་དུ་བསྐྱེད་པའོ། །གཉིས་པ་གསང་
སྤྱོད་ཉམས་སུ་བླང་ཚུལ་ནི་འདྲེར་འཛིན་གྱི་རྣམ་རྟོག་དང༌། བདག་འཛིན་གྱི་བརྡོས་ཐག་བཅད་པ་དང་། བྱང་ཆུབ་ཀྱི་སེམས་ལ་བོགས་དབྱུང་བའི་ཕྱིར།ྋ གཉན་སར་ཕྱིན་ལ་ཐག་བཅད་ཅིང་རོ་
མཉམ་སྟེ། དེ་ཡང་རང་ལ་ལྷ་འདྲེའི་གནོད་པ་ཡོད་ན། གང་ནས་གནོད་པ་ཡོད་ཟེར་བའི་སར་ཕྱིན་ཏེ། དེ་མིན་པའང་གང་ན་གཉན་པའི་འདྲེ་ཡོད་པའི་སར་ཕྱིན་ལ། དེའི་དམིགས་སམ་གང་༔

༣ ༄༅། །འཇིགས་འཇིགས་འདྲ་བ་གཅིག་ཏུ་མལ་བཅས་ཏེ། ལུས་འཁྲུལ་འཁོར་དུ་གནས་ལ། སྐྱབས་འགྲོ་དང་བླ་མ་ལ་གསོལ་བ་གདབ། བྱང་ཆུབ་མཆོག་ཏུ་སེམས་
བསྐྱེད༑ དེ་ནས་གནས་བདག་དེས་གཙོ་བྱས་པའི་སེམས་ཅན་ཐམས་ཅད་ལ་གོང་གི་ཚད་མེད་པ་བཞི་པོ་དེ་སྙིང་ཐག་པ་ནས། ནན་ཏན་བསྐྱེད་ལ་ཡུན་རིང་དུ་གནད་དུ་བཏང༌། དེ་ལ་འཇིགས་པ་
དང་ཡ་ང་བའི་རྟོག་པ་བྱུང་ན། ཁ་ནང་དུ་བཟློག་ལ་ཤེས་པ་ཁྲིམས་སྒྲིམས་ལ། འཇིགས་ཤིང་ཡ་ང་བ་འདི་སེམས་ཅད་ཕ་མར་མ་ཤེས་པས། འདྲེ་གདོན་དུ་བཟུང་བས་ལན། ལུས་ལོངས་
སྤྱོད་ལྟོས་པ་མེད་པར་གཞན་དོན་དུ་མ་ཐེངས་པས་ལན། ཁྱོད་སྙིང་རྗེ་དང་བྱང་སེམས་ཐམས་ཅད་ཚིག་དང་གོ་ཡུལ་དུ་ཤོར་འདུག་པས། ཁྱོད་ལ་བློ་སྦྱོང་གི་སྐྱེ་ཚུལ་ཡང་དེ་ལས་མི་འདུག་པས
སྙམ་དུ་རང་ལ་ཐག་བཅད་དེ། སྐྱོན་གྱི་རྩ་བ་བཏོན་ལ། འདྲེ་འདི་རྣམས་དྲིན་ཅན་ཕ་མ་ཡིན། ཕ་མས་འཇིགས་པའམ། ཕ་མས་བག་ཚ་བའམ། གཞི་བདག་དེས་གཙོ་བྱས་པའི་སེམས་ཅན་
ཐཱ ཐམས་ཅད་བདག་གི་ཕ་མ་ཡིན་པ་ལ། སྔོན་ཆད་དྲིན་གང་ཡང་མ་ལོན་པས། ད་རེས་དྲིན་ལེན་དུ་ལུས་སྦྱིན་པར་གཏང་དགོས་སྙམ་དུ་བསམ། སྙིང་རྗེ་དུང་པ་གཅིག་བསྒོམས་པས། གཞི་

བདག་དེས་གཙོ་བྱས་ལྷ་འདྲེ་དཔག་ཏུ་མེད་པ་ཐིབས་ཀྱིས་བྱུང་བར་བསམ་ལ། དེ་ཐམས་ཅད་ཕ་མར་ཤེས་པའི་དྲིན་ཅན་གྱི་ཕ་མ་དེ་རྣམས་ལ། བདག་གི་ལུས་འདི་དྲིན་ལན་དུ་སྟེར་བས། ཤ་ལ་
དགའ་བ་ཤ་ཁྱེར། ཁྲག་ལ་དགའ་བ་ཁྲག་ཁྱེར། རུས་པ་ལ་དགའ་བ་རུས་པ་ཁྱེར་སོ་སོ་ཅི་འདོད་པ་ད་ལྟ་ཉིད་དུ་ཁྱེར་ཅིག་ཅེས་ལྟོས་པ་མེད་པར་ལིངས་ཀྱིས་སྐྱར་ལ། ལུས་ལ་སེམས་ཀྱིས་ཕྱི་
མིག་ཀྱང་མི་ལྟ་བར་ཁྲོལ་གྱིས་བཞག་སྟེ། སེམས་བྱམས་པ་དང་སྙིང་རྗེ་ཆེན་པོའི་ངང་ལ་ཡུན་རིང་དུ་བཞག་གོ །དེ་ནས་གོང་ལྟར་ལྷ་འདྲེ་སེམས་སུ་ཤེས་པས། རང་དང་ལྷ་འདྲེ་གཉིས་སུ་
མེད་ཅིང་། ངོ་བོ་སྐྱེ་འགག་གནས་གསུམ་དང་བྲལ་བ། དོན་དམ་བྱང་ཆུབ་ཀྱི་སེམས་ལ་མཉམ་པར་བཞག་པ་ལ། གཉིད་ལོག་པ། སད་པ་དང༌། ཉིན་པར་ལ་སོགས་པའི་དུས་ཐམས་ཅད་
དུ༑ བྱམས་སྙིང་རྗེ་བྱང་ཆུབ་ཀྱི་སེམས་ལ་རྩེ་གཅིག་ཏུ་བསྒོམ་ཞིང་། ཁྱད་པར་དུ་ལྷ་འདྲེའི་འཕྲུལ་བྱུང་ན། རང་གི་བྱང་ཆུབ་ཀྱི་སེམས་ལ་ལྟེམ་རྐྱང་བྱུང་ཞིང་འདྲེར་འཛིན་གྱི་རྟོག་པ་སྐྱེས་པའི་
རང་གཟུགས་ཡིན་སྙམ་དུ་ཤེས་པས། གོང་ལྟར་གནད་དུ་བསྣུན་ཅིང་། ལུས་སྦྱིན་པར་བཏང་ལ་ནན་ཏན་བསྐྱེད། སེམས་བྱམས་སྙིང་རྗེ་བྱང་ཆུབ་ཀྱི་སེམས་རྩེ་གཅིག་ཏུ་བསྒོམ། ཐུན་འཇུག་

མ་|༄༅། །ཐམས་ཅད་དུ་སྨོན་ལམ་རྒྱ་ཆེན་པོ་མང་དུ་གདབ། ལྷ་འདྲེ་དེ་དག་གདུལ་བྱར་དྲངས། སྨོན་ལམ་གདབ། སྦྱིན་པ་གཏང༌། དཀར་པོའི་འབྲེལ་
གདགས༑ གཞན་དོན་གྱི་རྟེན་འབྲེལ་སྒྲིག །དེ་ལྟར་ཇི་སྲིད་འདྲེར་འཛིན་གྱི་རྟོག་པ་དང་། ཡ་ང་བའི་ཁུ་ཁྲིག་ཆོད་ཅིང་། བྱང་ཆུབ་ཀྱི་སེམས་ལ་ནམ་བོགས་མ་བྱུང་གི་བར་ལ་བསྒོམ་མོ།
གཉིས་པ་བསྐྱེད་རིམ་ལྷའི་འཁོར་ལོས་ཉམས་སུ་བླང་ཚུལ་ལ་གཉིས་ལས། དང་པོ་སྤྱིར་ལམ་དུ་བཏང་བ་ནི། སྨིན་བྱེད་བུམ་པའི་དབང་ཐོབ་ནས། གྲོལ་བྱེད་བསྐྱེད་པའི་རིམ་པ་བསྒོམ་པའི་
རྣལ་འབྱོར་པ་ལ། ཕྱི་སྣོད་གཞལ་ཡས་ཁང༌། ནང་བཅུད་སེམས་ཅན་ལྷ་དང་ལྷ་མོ། ཚོར་བ་ཐམས་ཅད་བདེ་བ་ཆེན་པོ་ཡིན་ཏེ། དེ་ལྷ་མ་ཡིན་གྱི་གནོད་བྱེད་གུད་ཅིག་བྱུང་ན། བུམ་དབང་
བསྐུར་ཡང་མ་ཐོབ་ལ་བསྐྱེད་རིམ་བསྒོམས་ཀྱང་མ་འབྱོངས་པ་ཡིན་པས། དུས་རྣམ་པ་ཐམས་ཅད་རང་གཞན་སྣོད་བཅུད་ཕུང་ཁམས་སྐྱེ་མཆེད་ཡི་དམ་ལྷའི་འཁོར་ལོ་ཤེས་པར་བྱས་ལ། སྐུ་
གསུང་ཐུགས་རྡོ་རྗེའི་དམ་ཚིག་དང་མ་བྲལ་བར་བྱས་ཏེ། ཁྱད་པར་དུ་ལྷ་འདྲེའི་བར་ཆད་དམ་གནོད་པ་བྱུང་ན། རང་གི་བསྐྱེད་རིམ་ལ་ལྟེམ་རྐྱང་ཤོར་ཅིང༌། ཐ་མལ་གྱི་སྒོ་གསུམ་འདྲེར་འཛིན་
303

གྱི་རྣམ་པར་རྟོག་པའི་རང་གཟུགས་ཡིན་པས། སྐྱོན་གྱི་ས་བོན་རང་དུ་ཤེས་པར་བྱས་ལ། གནད་དུ་བསྣན་པ་ནི། ཕྱི་སྣོད་གཞལ་ཡས་ཁང་། ནང་བཅུད་སེམས་ཅན་ཡི་དམ་ལྷ་རུ་
བསྒོམ༑ རང་དང་གནོད་བྱེད་གཉིས་ཀའི་ཐུགས་ཀར། ཨ་ལས་ཟླ་བའི་སྟེང་དུ་ས་བོན་གྱི་ཡི་གེ་བསྒོམ། དེ་ནས་རང་ཡི་དམ་ལྷའི་ཐུགས་ཀའི་ས་བོན་ལས་འོད་ཟེར་འཕྲོས། དེ་མདུན་གྱི་
གདོན་ཡི་དམ་དུ་ཡོད་པའི་ཐུགས་ཀའི་ས་བོན་ལ་ཕོག ཐུགས་ལ་མཉེས་པའི་མཆོད་པ་ཕུལ་བས་དེའི་ཐུགས་ཀའི་ས་བོན་ལས་འོད་ཟེར་འཕྲོས། རང་གི་ཐུགས་ཀའི་ས་བོན་ལ་ཕོག མཆོག་ཐུན
མོང་གི་དངོས་གྲུབ་ཐོབ་པར་བསམ་ཞིང༌། འོད་ཟེར་གྱི་འཕྲོ་འདུ་ལ་རིག་པ་གཏད་ཅིང་བཟླས་པ་བྱའོ། །དེའི་བྱེད་ལས་ཀྱིས། ཕྱི་སྣོད་འཇིག་རྟེན་གཞལ་ཡས་ཁང་དུ་བསྒོམས་པས་འབྲོས་པར་
མི་ནུས་པ་ཡིན། བཅུད་ཀྱི་སེམས་ཅན་ཡི་དམ་དུ་བསྒོམས་པས་བརྫུ་བར་མི་ནུས་པ་ཡིན། བགེགས་ཁོ་རང་ཡི་དམ་དུ་བསྒོམ་པས་གནོད་བྱེད་ཀྱི་བསམ་སྦྱོར་ཕན་བདེར་བཟློག་པ་ཡིན། རང་ཡི་
དམ་དུ་བསྒོམས་པས་དེ་ཐམས་ཅད་གཉིས་སུ་མེད་པའི་ལྷ་སྐུ་ཕྱག་རྒྱ་ཆེན་པོའི་ངང་ལ་བཞག་པས། བགེགས་དེ་རང་དབང་དུ་འདུ་ཞིང་འོད་ཟེར་གྱི་འཕྲོ་འདུ་དེས། དེའི་གནོད་པ་དང་སྦྱོར་བ་ལ་

༄༅། །ནུས་པ་བསྐྱེད་ཚད་མཆོག་ཐུན་མོང་གི་དངོས་གྲུབ་དུ་འབྱུང་ཞིང༌། དེ་ནུས་པར་འཆར་རོ། །བར་ཆད་ཀྱི་གེགས་ཅེས་པས་ས་ཟིན་ཐེར་ཟུག་ཡང་དག་ཏུ་གྲུབ་པ་མེད་
པས༑ རང་གི་སེམས་ཀྱི་བྱེད་པས་ཇི་ལྟར་བལྟས་པ་བཞིན་ཕྱི་རོལ་དུའང་དེ་ལྟར་སྣང་། འདྲེ་གདོན་དུ་བལྟས་ན་འདྲེ་གདོན་དུ་སྣང༌། དེའི་བྱེད་པ་གནོད་པ་བར་ཆད་དུ་འབྱུང༌། ཡི་དམ་དུ་
བལྟས་ན་ཡི་དམ་དུ་སྣང་ཞིང་། དེའི་བྱེད་ལས་དངོས་གྲུབ་རྣམ་པ་གཉིས་འབྱུང་སྟེ། ཀུན་སྤྱོད་ལས། འགྲོ་བ་འདི་དག་སངས་རྒྱས་ལྔ་ཡི་བདག །གར་མཁན་དག་དང་རི་མོ་བཟང་ལྟར་
གནས༑ །གང་དུ་བདེ་ཆེན་ཞེས་བྱ་གཅིག་པུ་ཉིད། །གཅིག་པུའི་ཉམས་ཀྱིས་དུ་མའི་གར་མཛད་དོ། །ཞེས་སོ། །རྗེ་བཙུན་མི་ལའི་ཞལ་ནས། འཁྲུལ་སྣང་གདོན་བགེགས་ཆོ་འཕྲུལ་
འདི༑ །མ་རྟོགས་དུས་ན་ལྷ་འདྲེ་ཡིན། །ཐོ་མཚམས་བར་དུ་གཅོད་པར་བྱེད། །རྟོགས་པའི་དུས་སུ་ཡི་དམ་ལྷ། །མཆོག་ཐུན་མོང་དངོས་གྲུབ་སྟེར་བར་བྱེད། །མཐར་ཐུག་དོན་ལ་ལྷ་འདྲེ་
╗ མེད༑ །ཅེས་པ་སྟེ་རང་གི་ནང་གིས་བསམ་པའི་བྱེད་ལས། ཕྱི་རོལ་དུ་ཡང་ལྷ་འདྲེའི་བར་ཆད་གནོད་པ་ཐམས་ཅད་ཕན་འདོགས་པ་དང་དངོས་གྲུབ་ཏུ་འཆར་ཏེ། ཡང་དག་པར་རྫོགས་པའི་

སངས་རྒྱས་ལ་བདུད་ཀྱི་དམག་གིས་མཚོན་ཆའི་ཆར་ཕབ་ཀྱང༌། མེ་ཏོག་གི་ཆར་དུ་གྱུར་ཅིང་མི་སྙན་པའི་ངོ་བོ་བསྟོད་པའི་ཚིགས་བཅད་དུ་གྱུར་པ་ལྟ་བུའོ། །དེ་ཡང་མིན་པ་ལ་ཡིན་པའི་ཀུན་
བརྟགས་ལྟ་བུ་མ་ཡིན་ཏེ། ལྷ་འདྲེ་དེ་ཉིད་ལུས་གཟུགས་སྐུར་ལྷན་སྐྱེས། སེམས་ཆོས་སྐུར་ལྷན་ཅིག་སྐྱེས་པས་ཡི་དམ་གྱི་ངོ་བོར་གནས་པ་ལ། ཡིན་པ་ལ་ཡིན་པར་ངོ་ཤེས་པར་བྱེད་པ་
སྟེ༑ བསྐྱེད་རིམ་བརྟན་ཞིང་དག་པའི་སྒྱུ་ལུས་དང༌། ཞིང་ཁམས་སྦྱོང་བ་དང་འདྲའོ། །འདྲེ་གདོན་ལྟ་བ་རྣམས་ཀྱི་གནོད་པའི་བསམ་སྦྱོར་བཟློག་ཅིང༌། འདྲེ་གདོན་གྱིས་མི་ཚུགས
ཤིང་༑ སྣང་བ་ཡི་དམ་གྱི་ལྷ་རུ་འཆར་བའི་གདམས་ངག་ཡིན་ནོ། །གཉིས་པ་རང་གི་བསྐྱེད་རིམ་སྦྱོང་ཞིང་བོགས་དབྱུང་བ་དང༌། ཡ་ང་བའི་འཁུ་འཕྲིག་འདྲེར་འཛིན་གྱི་རྟོག་པ་འཇོམས་པའི་
ཕྱིར༑ གསང་སྤྱོད་ཉམས་སུ་བླངས་པ་ནི། རང་ལ་གནོད་པར་ལྟ་བའི་སའམ། གང་འདྲེ་ཆེ་ཞིང་གཉན་པའི་ས་དེར་ཕྱིན་ཅིང༌། རང་ལྷའི་ང་རྒྱལ་བརྟན་པོས་གཟུགས་མཐོང་ཚད་ཡི་དམ་དུ་
ལམ་ལམ་བསྒོམ་ཞིང་། རིག་པ་ངར་དང་ལྡན་པས་ཕྱིན་ཏེ། གཉན་ས་དེ་གཞལ་ཡས་ཁང༌། གཞི་བདག་དེ་ཡི་དམ་དུ་བསྒོམ། ཡི་དམ་དང་མཇལ་བ་རེ་དགའ་སྟེ། སྣང་བ་ཐམས་ཅད་ཡི་

།དམ་གྱི་ལྷ་དང་ཞལ་མཇལ་བ་རེ་དགའ་སྙམ་དུ་བསམ་ཞིང་ངག་དུ་ཡང་བརྗོད། རིག་པ་བུན་གྱིས་བཏང་ལ་སྤྲོས་བཅས་དྲག་པོ་གཅིག་བྱ། དེ་ནས་གཞལ་ཡས་ཁང་༄༅།
དེའི་ཡ་ང་བའི་འཇིགས་འཇིགས་འདྲ་བ་ཞིག་ཏུ་མལ་བཅས་ཏེ། སྐྱབས་འགྲོ་དང་བྱང་ཆུབ་མཆོག་ཏུ་སེམས་བསྐྱེད། བླ་མ་ལ་གསོལ་བ་གདབ། དེ་ནས་མངོན་པར་རྟོགས་པ་བསྒོམ་ལ། འོད་
ཟེར་གྱི་འཕྲོ་འདུ་ལ་རིག་པ་གཏད་ལ་བཟླས་པའམ། ཕྱག་རྒྱ་ཆེན་པོའི་ངང་ལ་ཡུན་རིང་དུ་བཞག་གོ །དེ་ཡང་ཡ་ང་བ་དང་ཁུ་འཕྲིག་གི་རྟོག་པ་བྱུང་ན། སྣང་བ་འདི་ཡི་དམ་གྱི་འཁོར་ལོ་
ཡིན༑ གདོན་བགེགས་འདི་ཡི་དམ་གྱི་ལྷ་ཡིན། ཁྱོད་ཡི་དམ་གྱིས་འཇིགས་སམ་ཡི་དམ་དངོས་སུ་བྱོན་ན་དགའ། གསུང་མཇལ་ན་དགའ། ཁྱོད་འཇིགས་ཤིང་ཡ་ང་བ་འདི་ཡི་དམ་དུ་མ་
ཤེས༑ འདྲེ་གདོན་དུ་བཟུང་བས་ལེན་པ་ཡིན། བསྐྱེད་རིམ་ཙམ་པོས་དོན་མི་འགྲུབ་སྙམ་དུ་རང་ལ་ཐག་བཅད། ཡ་ང་བའི་ཁུ་འཕྲིག་འདི་ལུས་ཀྱི་གཅེས་འཛིན་གྱིས་ལན་པས། ཐ་མལ་གྱི་
╗ ལུས་འདིའི་ཞེན་པ་གཏོང་དགོས་སྙམ་དུ་བསམ། རང་གི་མདུན་དུ་མི་མགོ་སྐམ་པོ་གསུམ་གྱི་སྒྱེད་པུ་བསམ། སེམས་ཡི་དམ་དུ་བསྒོམ་པ་དེས་རང་གི་ཐོད་པ་ཕོག་སྟེ། སྒྱེད་པུའི་ཁར་ཚེ

བཞག དེའི་ནང་དུ་རང་གི་ལུས་དེ་བདུད་རྩིའི་ངོ་བོར་ཞུ་སྟེ། དེ་གཞི་བདག་དེས་གཙོ་བྱས་པའི་བགེགས་རིགས་སྟོང་ཕྲག་བརྒྱད་ཅུ་ཡི་དམ་གྱི་ལྷར་སྤྱན་དྲངས་ལ། དེ་རྣམས་ལ་བདུད་རྩི་དེ་ཐོད་
པས་བཅུས་ཏེ། ལྷ་ལ་ལྷ་ཐིམ་པའི་ཚུལ་གྱི་རོལ་ཏེ། ཐམས་ཅད་ཟག་པ་མེད་པའི་བདེ་བ་ཕྲིལ་ཕྲིལ་ཡོད་པར་བསམ། མཐར་བདག་ལ་མཉེས་ཏེ་མཆོག་ཐུན་མོང་གི་དངོས་གྲུབ་ཐོགས་པ་མེད་
པར་གནང་བར་བསམ་ལ། ལྷ་འདྲེ་དེ་རྣམས་རང་ལ་བསྡུ། རང་ཡི་དམ་དུ་བརྟན་པ་དང༌། རང་དང་ལྷ་འདྲེ་གཉིས་སུ་མེད་པ་སྤྲོས་བྲལ་ཕྱག་རྒྱ་ཆེན་པོའི་ངང་ལ་རྣམ་རྟོག་སྤུན་ཐག་བཅད་དེ་ཕྱམ་
མེ་བཞག དེའི་ངང་ལ་གཉིད་ལོག ཆོ་འཕྲུལ་བྱུང་ན། ཡི་དམ་གྱི་ཆོ་འཕྲུལ་བྱུང་རེ་དགའ། ད་རུང་དེ་བས་ཆེ་ན་ཨང་། དངོས་སུ་འབྱོན་པར་ཞུ་སྙམ་དུ་བསམ་ཞིང་།ྋ ངག་ཏུ་ཡང་བརྗོད་
པས་རིག་པ་དྲུང་འདོན་ཏེ། ཡང་བདག་ཉིད་ཆེན་པོའི་ཚོགས་འཁོར་ཞིག་བྱས་ཏེ།ྋ གོང་གི་མངོན་པར་རྟོགས་པ་འདིས་གནད་དུ་བསྣུན་ལ། མཐར་དེ་ཐམས་ཅད་རང་ལ་བསྡུ། ཕྱག་རྒྱ་ཆེན་
པོའི་ངང་ལ་ཡུན་རིང་དུ་བཞག་གོ །མཚན་མོ་དེ་ལྟར་ཉམས་སུ་བླང་ཞིང་། ཉིན་པར་རང་གཞན་ཐམས་ཅད་ལྷའི་འཁོར་ལོ་ལ་དྲན་པ་རྒྱུན་ཆགས་སུ་བསྐྱང་ཞིང༌། རང་གཞན་གཉིས་མེད་ཀྱི་ངང་

ཨཱ |༄༅། ། ལ་བཞག་ལ་བཟླས་པར་བྱའོ། །ཐུན་གཏོར་གཏོང་ན་གཞི་བདག་དེ་ལྷའི་འཁོར་ལོ་བྱས་ལ་དབུལ་ལོ། །དེ་ལྟར་རང་གི་བསྐྱེད་རིམ་ལ་བོགས་དབྱུང་བ་དང་། ཡ་ང་
བའི་ཁུ་འཕྲིག་ནམ་ཆོད་ཆོད་དུ་ཉམས་སུ་བླང་ངོ་། །འདིས་བསྐྱེད་རིམ་མྱུར་དུ་བརྟན་པར་བྱེད་དེ། གཞན་དུ་ལོ་གསུམ་བསྒོམས་པ་བས་བོགས་ཆེ། གཞན་ཡང་རང་གི་ཆག་ཁ་ལ་སོགས་པ་
བར་ཆད་སེལ།གདོན་ལྡང་བ་ལ་སོགས་པ་གནོད་པའི་སྦྱོར་བ་ཟློག ལྷ་འདྲེ་ལ་བརྟེན་པའི་མཐུ་དང་ནུས་པ་དཔག་ཏུ་མེད་པ་འབྱུང་ངོ་། །གསུམ་པ་ལམ་ཟབ་མོ་མོས་གུས་ཀྱི་ལམ་དུ་བྱེད་པ་
སྤྱིར་རྡོ་རྗེ་ཐེག་པའི་ལམ་གྱི་སྙིང་པོ་མོས་གུས་ལམ་དུ་བྱེད་པ་ལ། དེ་ལ་སངས་རྒྱས་སྐུ་ལྔའི་བདག་ཉིད་ཅན་ཡིན།
ལུས་ཅན་ཐམས་ཅད་ཀྱི་ཆོས་ཉིད་དང་དབྱེར་མེད་པར་བཞུགས་པ་ཡིན། ལོངས་སྤྱོད་རྫོགས་པའི་སྐུ་རང་གཞན་གྱི་ལུས་ངག་ཡིད་གསུམ་ཕུང་པོ་ཁམས་དང་སྐྱེ་མཆེད་སྣོད་བཅུད་བརྟན་གཡོ་ཐམས་
༢ ཅད་དང་དབྱེར་མེད་པར་བཞུགས་པ་ཡིན། སངས་རྒྱས་སྤྲུལ་པའི་སྐུ་སངས་རྒྱས་བྱང་སེམས་ཉན་རང་སོ་སོའི་སྐྱེ་བོ་བྱང་ཆུབ་སེམས་དཔའ་ཐམས་ཅད་ཀྱི་ནུས་པ། རང་རང་གི་འགྲོ་དོན་བྱེད་པ་

དང་དབྱེར་མེད་པར་བཞུགས་པ་ཡིན། དེ་ལྟར་སྣང་བ་ཐམས་ཅད་བླ་མ་སྐུ་གསུམ་གྱི་ངོ་བོར་བཞུགས་པ་ཡིན། སྣང་བ་བླ་མར་མ་གོ་བར་བླ་མ་མིན་པའི་འདྲེ་གདོན་ཞིག་གུད་དུ་བྱུང་ན། མོས་
གུས་བྱས་ཀྱང་མ་སྐྱེས་པ་ཡིན། ཕྱོགས་འཛིན་ཞེན་པའི་མོས་གུས་དེས་དོན་མི་འགྲུབ་པས། དུས་ཐམས་ཅད་དུ་རང་གཞན་ལྷ་འདྲེ་བཟང་ངན་མཐོ་དམན་མེད་པར་སྣང་བ་བླ་མའི་དཀྱིལ་འཁོར་དུ་
ཤེས་པས། གཉིས་སུ་མེད་པར་གསོལ་བ་གདབ་བོ། །ཁྱད་པར་ལྷ་འདྲེའི་བར་ཚད་གདོན་གྱི་གནོད་པ་བྱུང་ན་རང་གི་མོས་གུས་ལ་ལྟེམ་རྐྱང་བྱུང་བ་ཡིན་པས། སྣང་བ་བླ་མའི་དཀྱིལ་འཁོར་ལ་
འདྲེ་གདོན་དུ་བཟུང་བའི་རྣམ་རྟོག་དེའི་རང་གཟུགས་སུ་ཤེས་པས་གནད་དུ་བསྣུན་པ་ནི། རང་ཡི་དམ་ལྷར་བསྒོམ། འདྲེ་གདོན་རྩ་བའི་བླ་མར་བསྒོམ་ལ། གདན་བཞི་བརྩེགས་ཀྱི་སྟེང་དུ་སྤྱི་
བོའི་གཙུག་ཏུ་བསྒོམ། དེ་ལ་བླ་མ་བརྒྱུད་པ་དང་བཅས་པ་བསྟིམ། ལུས་ལོངས་སྤྱོད་ལྟོས་པ་མེད་པར་ཕུལ་ལ། སངས་རྒྱས་དངོས་ཀྱི་མདུན་པས་གསོལ་བ་ཕུར་ཚུགས་སུ་གདབ། རྨད་དུ་
102 ང་བའི་བྱིན་རླབས་འབྱུང་སྟེ། འདྲེ་གདོན་དེའི་ལུས་ངག་ཡིད་གསུམ་གྱི་གཤིས་དང་། བླ་མའི་སྐུ་གསུམ་གདོད་མ་ནས་དབྱེར་མེད་དུ་བཞུགས་པ་ཡིན། དེ་ལྟར་གནད་དུ་བསྣུན་པས་ལྷ་འདྲེ་

ཝཱ| ༄༅། །དེའི་གནོད་པའི་བསམ་སྦྱོར་ཐམས་ཅད་བྱིན་རླབས་ཀྱི་དཔུང་དུ་འཆར་ཏེ། གཤིས་ཅི་ཡང་མ་ཡིན་པས་རྐྱེན་གྱིས་ཅིར་ཡང་བྱར་བཏུབ་པའོ། །གཞན་ལ་བྱིན་རླབས་
བྱེད་ནའང༌། ནད་པ་དེ་ཡི་དམ་དུ་བསྒོམ། དེའི་སྤྱི་བོར་འདྲེ་གདོན་དེ་བླ་མ་དམ་པར་བསྒོམ་ལ། ནད་པ་དེའི་ལུས་ལོངས་སྤྱོད་ལྟོས་པ་མེད་པར་ཕུལ་ཏེ། བླ་མ་བརྒྱུད་པ་དང་བཅས་པ་
བསྟིམ༑ དེ་ལ་གསོལ་བ་བཏབ་པས། གདོན་དྲག་པོ་ལྟ་ན་ང་རོ་རྩེ་རེ་རེ་ཡོང་བར་འདུག་སྟེ། དེ་ཡང་བླ་མའི་རྣམ་འཕྲུལ་ཐུགས་རྗེའི་འཛིན་སྟངས་སུ་ཤེས་པས། མོས་གུས་ལྟེམ་རྐྱང་མེད་
པར་གསོལ་བ་བཏབ་པས། གནོད་བྱེད་དེའི་ནུས་པ་བྱིན་རླབས་ཀྱི་དཔུང་དུ་སོང་ནས། མྱུར་དུ་ནད་གདོན་དེ་ལས་གྲོལ་བར་འདུག་སྟེ། ནད་པ་ལ་བྱིན་རླབས་ཐམས་ཅད་དེས་མཛད་པར་སྣང་
ངོ་༑ །དེ་ལྟར་མོས་གུས་གནད་དུ་བཏང་བས། རང་གཞན་གྱི་གདོན་སྔར་གནོད་པ་ཐམས་ཅད་བཟློག ཕྱིན་ཆད་གདོན་གྱིས་མི་ཚུགས་པ་དང༌། མྱུར་དུ་མོས་གུས་དག་སྣང་རྒྱ་ཆེན་པོ་འཆར་
ཀྴབར་འགྱུར་རོ། །གཉིས་པ་མོས་གུས་ལ་བོགས་དབྱུང་ཞིང་། ཡ་ངའི་ཁུ་འཕྲིག་འདྲེར་འཛིན་གྱི་རྟོག་པ་གཅོད་པ་གསང་སྤྱོད་ཉམས་སུ་བླངས་པ་ནི། གཉན་ས་དེ་གཞལ་ཡས་ཁང་། གཞི་

བདག་དེ་བླ་མ་སྐུ་གསུམ་གྱི་ངོ་བོ། རང་ཡི་དམ་དུ་གསལ་བས་རིག་པ་ངར་དང་བཅས་པས་ཕྱིན་ཏེ། དེར་སླེབ་པ་དང་། བླ་མ་ཡི་དམ་དང་མཇལ་བར་བསམ་ལ། བླ་མ་དང་མཇལ་བ་རེ་
དགའ་སྙམ་དུ་བསམ་ལ། ངག་ཏུ་ཡང་བརྗོད་ལ་སྤྲོས་བཅས་དྲག་པོ་ཞིག་བྱའོ། །དེ་ནས་སྐྱབས་སུ་འགྲོ་བ་སེམས་བསྐྱེད་དེ། རང་ཡི་དམ་དུ་བསྒོམ། གཞི་བདག་དེ་རྩ་བའི་བླ་མར་སྤྱི་གཙུག་
ཏུ་བསྒོམ། དེ་ལ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བླ་མའི་རྣམ་པར་སྤྱན་དྲངས་ལ་བསྟིམ། སྣང་བ་ཐམས་ཅད་བླ་མར་བསྒོམ་ལ་རང་གི་ལུས་ཁོག་རྟེན་དང་བཅས་པ་འདི་ལྟོས་
པ་མེད་པར་འབུལ། ལུས་ལ་ཉེ་བར་མཁོ་བའི་ལོངས་སྤྱོད་ཐམས་ཅད་ཕུལ་ལ། མོས་གུས་ཚད་མེད་པས་གསོལ་བ་ཕུར་ཚུགས་སུ་བཏབ་བོ། །དེ་ནས་བྱིན་རླབས་ཞུས་ཏེ། བླ་མ་རང་ལ་
བསྟིམ་ལ། རང་དང་བླ་མ་སྣང་བ་ཐམས་ཅད་གཉིས་སུ་མེད་པ། བླ་མ་ཆོས་སྐུའི་ངང་ལ་ཡུན་རིང་དུ་བཞག་སྟེ། དེའི་ངང་ལ་གཉིད་ལོག་གོ །འཇིགས་ཤིང་ཡ་ང་བའི་རྟོག་པ་བྱུང་
ན༑ སྣང་བ་ཐམས་ཅད་བླ་མ་ཡིན། འདྲེ་འདི་བླ་མ་སྐུ་གསུམ་ཡིན། ཁྱོད་བླ་མས་འཇིགས་སམ། བླ་མ་མངོན་སུམ་བྱོན་ན་དགའ། ཞལ་མཇལ་གསུང་ཐོས་ན་དགའ། སྣང་བ་བླ་མ་སྐུ་

༄༅། གསུམ་ལ་འདྲེར་འཛིན་གྱི་རྟོག་པ་འཆར་བ། མོས་གུས་ཀྱི་ཁམས་དེ་ལས་མེད་ན་སྙམ་དུ་རང་ལ་ཐག་བཅད་ནས། གོང་གི་བླ་མའི་རྣལ་འབྱོར་ལ་ཤིན་ཏུ་འཇུར་བ་
གནད་དུ་བཏང་། རྨད་དུ་བྱུང་བའི་བྱིན་རླབས་འབྱུང་། ཆོ་འཕྲུལ་བྱུང་ན་བླ་མའི་རྣམ་འཕྲུལ་ཐུགས་རྗེའི་འཛིན་སྟངས་སུ་ཤེས་པས། མོས་གུས་དྲག་པོ་གནད་དུ་བསྣུན་པས། བྱིན་རླབས་ཀྱི་
སྣང་བ་ཉམས་བན་མ་བུན་མར་འོང་སྟེ། ཉམས་མི་སྐྱིལ་འུར་གྱིས་བསྐྱང་ངོ་། །དེ་ལྟར་ཉིན་མཚན་མེད་པར་གསོལ་བ་རྩེ་གཅིག་ཏུ་འདེབས་ཤིང༌། རང་ལྷ་རུ་ཁྲོང་ë་བ། སྣང་བ་མཐོང་ཚད་
བླ་མར་ཁྲོང་ངེ་སྦྱང་ཞིང་། རང་གི་མོས་གུས་ལ་བོགས་ཐོན། ཡ་ང་བའི་ཁུ་འཕྲིག་ནམ་ཆོད་ཆོད་ཀྱི་བར་དུ་ཉམས་སུ་བླང་ངོ་། །གཏོར་མ་ལ་སོགས་པ་གཏོང་ན་བླ་མ་ལ་དབུལ་བར་བྱས་ལ་
བཏང་ངོ་། །རང་གི་མོས་གུས་ལ་བོགས་སྦྱངས་པ་འོང་ངོ་། །དག་སྣང་ཕྱོགས་མེད་དུ་འཆར། གཞི་བདག་དེའི་ནུས་པ་དང༌། འཇིག་རྟེན་པའི་ལྷ་འདྲེ་ཐམས་ཅད་ཀྱི་ནུས་པ་བྱིན་རླབས་སུ་
དྲུག་འབར་ཏེ། གཞི་བདག་དེ་ཇི་ཙམ་གཉན་ཅིང་བྱིན་རླབས་ཆེ་བར་འོངས། མྱུར་དུ་རང་གཞན་ཐམས་ཅད་ཀྱི་བྱིན་རླབས་ཀྱི་ཚན་ཁ་འབབས་སོ། །བཞི་པ་གཉིས་མེད་ཕྱག་རྒྱ་ཆེན་པོ་ལམ་དུ་ཁྱེར་བ་ ྴ

ལ་གཉིས་ཏེ། སྤྱིར་ལམ་དུ་བླང་བ་ནི། སྨིན་བྱེད་དབང་བཞི་པ་ཐོབ་ནས། གྲོལ་བྱེད་ཕྱག་རྒྱ་ཆེན་པོ་སྒོམ་པའི་རྣལ་འབྱོར་པ་ལ། སྣང་སྲིད་འཁོར་འདས་ཀྱི་ཆོས་མ་ལུས་པ་ཐམས་ཅད་སོ་མ་
ཉམས༑ མདོག་མ་བསྒྱུར་བ་རང་བྱུང་ལྷན་ཅིག་སྐྱེས་པའི་ཡེ་ཤེས་ལས་མི་འདའ་ཞིང་། དེ་ལས་ལོག་པའི་གོང་ན་གཞན་མེད་དེ། སྤང་བླངས་དགག་སྒྲུབ་མེད་པར་ཕྱག་རྒྱ་ཆེན་པོའི་དཀྱིལ་
འཁོར་ཡིན་ནོ། །དེ་ལ་ཕྱག་རྒྱ་ཆེན་པོ་མ་ཡིན་པའི་འདྲེ་ཞིག་ལོགས་སུ་བྱུང་ན། བཞི་པ་བསྐུར་ཀྱང་མ་ཐོབ། ཕྱག་རྒྱ་ཆེན་པོ་བསྒོམས་ཀྱང་མ་ཤར་བ་ཡིན་པས། སྣང་སྲིད་འཁོར་འདས་ཀྱི་
ཆོས་ཐམས་ཅད་རང་སར་རང་ངོ་ཤེས་པས། གཉིས་མེད་རང་སྒོར་ཤར་བའི་ངང་ལ་རྒྱུན་ཆད་མེད་པར་གནས་པར་བྱའོ། །ཁྱད་པར་ལྷ་འདྲེའི་བར་ཆད་གནོད་པ་བྱུང་བའི་དུས་སུ། རང་གི་དགེ་
སྦྱོར་ལ་ལྟེམ་རྐྱང་བྱུང་བས། གང་ཤར་ངོ་མ་ཤེས་པས་འདྲེ་འཛིན་གྱི་རྣམ་པར་རྟོག་པ་རང་ག་མའི་གཟུགས་ཡིན་པས། ྋསྐྱོན་གྱི་ས་བོན་དེ་ངོ་ཤེས་པར་བྱས་ལ་གནད་དུ་བསྣུན་པ་ནི། འདྲེ་སྣང་
དང་འདྲེ་འཛིན་དང་བར་ཆད་སྣང་བ་རུལ་མེ་བ་འདིའི་ངང་ལ་བལྟས་པས། དེ་ཉིད་ཀྱི་ངོ་བོ་གསལ་སྟོང་བློ་བྲལ་དུ་རྗེན་ལྷང་ངེ་འདུག་སྟེ། ལྷ་འདྲེ་ངན་པ་ཞིག་གུད་དུ་སྤངས་ལ། ཕྱག་རྒྱ་ཆེན་པོ་

།བཟང་པོ་ཞིག་གུད་དུ་བཙལ་མ་དགོས་པར་འདྲེ་གདོན་རྣམ་རྟོག་གི་བར་ཆད་དེ་ཉིད་གཉིས་མེད་ཕྱག་རྒྱ་ཆེན་པོར་རང་ངོ་ཤེས་པ་དེ་ལ། བདུད་རང་བྱུང་དང་བར་གཅོད་༄༅།
རང་གྲོལ་ཞེས་བྱའོ། །རང་ཞི་ཙ་ན་བདུད་ཀྱང་ཞི་བ་ཡིན་རང་གནས་ཙ་ན་བདུད་ཀྱང་གནས། བདུད་རང་དུ་ཤེས་ཤིང༌། རང་ངོ་ཤེས་པས། རྒྱལ་བ་བདུད་ལས་རྒྱལ་བའི་དཔའ་བོ། ལྷ་དང་
བཅས་པའི་ཅོད་པཎ་གྱི་རྒྱན་དུ་འགྱུར་རོ། །གཞན་ལ་བྱིན་རླབས་བྱེད་ནའང༌། ནད་པའི་རྩར་ཕྱིན་པ་དང་། རང་དང་ནད་པ་འདྲེ་གསུམ། རང་སེམས་གཅིག་ཏུ་ཤེས་པ་ཕྱག་རྒྱ་ཆེན་པོའི་ངང་
ལ་གཞག་པས། མྱུར་དུ་ནད་ལས་གྲོལ་བའི་བྱིན་རླབས་འབྱུང་ངོ༌། །གཉིས་པ་རང་གི་རྟོགས་པ་ལ་བོགས་དབྱུང་ཞིང༌། ཁུ་འཕྲིག་གཅོད་པ་ལ་གསང་སྤྱོད་ཉམས་སུ་བླངས་པ་ནི། རང་
གདོན་ལྟ་བའི་སའམ་གཉན་ས་དེར་ཕྱིན་ཏེ། ལུས་སེམས་གཉིས་མེད། སྣང་སེམས་གཉིས་མེད་བེམ་རིག་གཉིས་མེད། རང་དང་ལྷ་འདྲེ་གཉན་ས་ཐམས་ཅད་གཉིས་སུ་མེད་པ། ཕྱག་རྒྱ་ཆེན་
༧༢ པོའི་ངང་ལ་ཕྱམ་བཞག་ལ་དེའི་རྒྱུན་མ་ཡེངས་པར་བསྐྱང་ངོ་། །ཡ་ང་བའི་ཁུ་འཕྲིག་འདྲེའི་ཆོ་འཕྲུལ་བྱུང་ན། འདྲེ་འཛིན་འདྲེར་སྣང་དེ་ཉིད་ཀྱི་ངོ་བོ་ཤེས་པར་བྱ་ཞིང༌། བདུད་རང་བྱུང་དང་བར་

གཅོད་རང་གྲོལ་གྱི་གནད་ཤེས་པས། གང་ཤར་བཟོ་མེད་དུ་རྩལ་སྦྱང་ངོ༌། །དེ་ལྟར་ཉམས་སུ་བླངས་པས་རང་གི་རྟོགས་པ་ལ་བོགས་མྱུར་དུ་ཐོན་ཅིང་། རང་གཞན་དབྱེར་མེད་དུ་ཤེས་
པས༑ རྣམ་རྟོག་དབང་དུ་འདུས་པའི་སྟོབས་ཀྱིས། གཞི་བདག་དེས་གཙོ་བྱས་པའི་ལྷ་འདྲེ་དབང་དུ་འདུས་ཅིང༌། ཕྱག་དང་མཆོད་པའི་གནས་སུ་འགྱུར་རོ། །དེ་ལྟར་ལྷ་འདྲེ་གཞི་བདག་
གཅིག་ལ་རང་གི་སེམས་ཀྱིས་བྱེད་པ་ཐ་དད་ཀྱིས་བྱེད་ལས་ཐ་དད་དུ་འབྱུང་བ་སྟེ། གཤིས་ཆོས་ཉིད་ཅིར་ཡང་འཆར་བས་རྐྱེན་གྱིས་ཅིར་ཡང་བྱར་བཏུབ་པའི་ཕྱིར། ཕྱིན་ཆད་ལྷ་འདྲེའི་རྟོག་པ་དེ་
ལམ་དུ་བཏང་ཞིང༌། དགྲར་སྣང་བ་ལ་སོགས་མི་མཐུན་པའི་རྐྱེན་ངན་ཐམས་ཅད། ཕ་མའམ། བླ་མའམ། ཡི་དམ་མམ། ཆོས་སྐུར་ཤེས་པས་ལམ་དུ་བྱེད་ཚུལ་གང་ཡང་རུང་བ་ཉམས་སུ་
བླངས་པས། རྣམ་རྟོག་ལ་བཟོ་མཁས་པ་ཤེས་པས། འཁོར་འདས་ཀྱི་བདེ་ལེགས་རང་གིས་བྱེད་པ་ཞེས་པ་དེ་ཉིད་ཡིན་ལ། ལྟས་ངན་གཡང་དུ་བླངས་ཞིང་བར་ཆད་དངོས་གྲུབ་ཏུ་གསུངས་པ་
ཡང་དེ་ཡིན་ནོ། །ལྷ་འདྲེ་ལམ་དུ་བྱེད་ཚུལ་འདི་མདོ་རྒྱུད་ཀྱི་དགོངས་པ་མཐའ་དག་དང་མཐུན་ཅིང་། གདམས་ངག་བཀའ་མ་ཐམས་ཅད་ནས་ནད་གདོན་བླ་མར་བལྟ། ཡི་དམ་དུ་བལྟ། ཆོས་

ལྱཱ ༄༅། །སྐུར་བལྟ། ཞེས་པ་ལ་སོགས་པ་གསལ་བར་འདུག་སྟེ། ཉམས་མྱོང་ཆོས་ཅན་མེད་པས་མ་གོ ལྷ་འདྲེ་ལམ་ཁྱེར་འདི་ལས་ཟབ་པ་གཅིག་ཀྱང་མེད། ཇོ་མོ་ལབ་
སྒྲོན་གྱི་བདུད་གཅོད་མ། གསང་སྤྱོད་ཟློག་སྒོམ་མ་ལ་སོགས་ཀྱང་འདི་ལམ་གྱི་ཆུན་ཆེ། འདི་བྱམས་སྙིང་རྗེ་བྱང་ཆུབ་ཀྱི་སེམས། བསྐྱེད་རིམ་མོས་གུས་ཕྱག་རྒྱ་ཆེན་པོའི་བཞིཀའི་བོགས་
འདིས་འདོན་པ་ཡིན་གསུང་། གསང་སྤྱོད་ལམ་དུ་བྱེད་ཚུལ་འདི་ལ་ཞག་གསུམ་གསུམ་བཅུ་གཉིས་ཐག་གཅོད་དུ་འཇུག་པ་ཡིན། འདི་ངའི་མྱོང་ཆོས་སོ་མ་ཡིན། ཉམས་སུ་བླངས་ན་བོགས་ལ་
ཁྱད་ཡོང༌། བསྒོམ་ལ་ལྟོས་གསུང༌། གསང་སྤྱོད་མནལ་ལམ་མའི་ཞལ་གདམས་ཅུང་ཟད་ཡི་གེར་བཀོད་པ་རྫོགས་སོ།། །།ཐོག་མར་བླ་མའི་མཛད་སྤྱོད་གསང༌། །རྗེས་གནང་མན་
ངག་བསྐྱེད་རྫོགས་གསང༌། །བླ་མས་རྟགས་པའི་གསང་མཚན་གསང༌། །དངོས་གྲུབ་སྟེར་བའི་འདོད་ལྷ་གསང་། །བྱིན་རླབས་ཞུགས་པའི་དུས་ཚོད་གསང༌། །མཁའ་འགྲོ་ལུང་བསྟན་
མཚན་མ་གསང༌། །ཉམས་སུ་བླངས་པའི་དྲོད་རྟགས་གསང་། །བདུད་རྩི་ལྔ་ཡི་དམ་ཚིག་གསང༌། །གྲོལ་བྱེད་ལྷན་སྐྱེས་ཡེ་ཤེས་གསང་། །རྟོག་མེད་སྤྱོད་པ་ཤུགས་འབྱུང་གསང༌།

གསང་བའི་མཐའ་བཅུ་སྠི།། །།ནད་འདོན་ཧཱུཾ་ཆོས་མ་བཞུགས་སོ། །ན་མོ་ཤྲཱི་བཛྲ་ཡོ་གི་ནི། བླ་མ་རིན་པོ་ཆེ་ཤྲཱི་རི་ན་རྡོ་རྗེ་སྐྱིལ་ཀྲུང་ལ་བཞུགས་པའི་དུས་སུ། ནུབ་གཅིག་ནམ་གྱི་ཕྱེད་
ཙམ་ན། མཚན་མའི་ཁྱད་པར་ཤིན་ཏུ་ངོ་མཚར་ཆེ་བ་ཞིག་བྱུང་། དེ་ནས་མནལ་དེ་སད་པ་དང་བླ་ཡེ་ན་མཁའ་འགྲོ་མ་བཞི་བཞུགས་ནས། ཧཱུཾ་ཆོས་ཀྱི་གདམས་ངག་བཞི་གནང་བ་ནི། རྡོ་རྗེ་
མཁའ་འགྲོ་མས་འོད་གསལ་ལམ་དུ་བྱེད་པའི་ཧཱུཾ་སྐོར་དང༌། རིན་ཆེན་མཁའ་འགྲོས་ནད་འདོན་གྱི་ཧཱུཾ་སྐོར་དང༌། པདྨ་མཁའ་འགྲོས་ཐིག་ལེ་དབང་དུ་བྱ་བའི་ཧཱུཾ་སྐོར་དང༌། ལས་ཀྱི་མཁའ་
འགྲོས་བར་ཆད་སེལ་བའི་ཧཱུཾ་སྐོར་དང་བཞི་གནང་བ་ཡིན། དེ་རྣམས་ལ་མཇལ་ལུགས་དང༌། གནང་ལུགས་བརྡར་བསྟན་པ་ལ་སོགས་པ་ངོ་མཚར་ཆེ་བ་ཡོད་དེ་སྨྲ་རུ་མ་བཏུབ་གསུང༌། དེ་ལ་
རིན་ཆེན་མཁའ་འགྲོས་སྣང་བའི་ནད་འདོན་གྱི་ཧཱུཾ་སྐོར་ནི། རིན་ཆེན་མཁའ་འགྲོ་སྐྲ་མདོག་མི་ཤ་ཁ་ལ། སེར་པོ་སྐ་ལ་རིན་པོ་ཆེའི་རྒྱན་གྱིས་བརྒྱན་པ། ཐུགས་ཁ་ན་ཧཱུཾ་མཐིང་ཁ་གཅིག་བཞུགས་
པ༑ དེ་ལ་ཧཱུཾ་དཀར་པོ་ཆད་ཅིང་གྱེན་དུ་འཕྲོ་བ་དམར་པོ་ཆད་ཅིང་ཐུར་དུ་འཕྲོ་བ། ཕྱག་ཞབས་རྣམས་ལ་ཧཱུཾ་མཐིང་ཁ་རྒྱུད་མར་བྱུང་ཞིང༌། རྒྱུད་མར་འཕྲོ་བ། ཧཱུཾ་ཞེས་གསུངས་པ་

ལྱཱ ༄༅། །དང་། ཐུགས་ཀ་ནས་གསང་སྒོའི་བར་ཧཱུཾ་མཐིང་ཁ་བྲེང་ཆགས་སུ་བྱོན་ཅིང་། བཤང་སྒོ་ནས་ཧཱུྃ་གཅིག་ཆད། བདག་གི་ཁ་སྒོར་ཐིམ་པ་དང་། སྙིང་ཁར་འཚངས་
པ་ལྟ་བུའི་མི་བདེ་བ་ཞིག་ཡོད་པ་དེ་རང་དབང་མེད་པར་དྲངས་ཤིང་། འགྲོ་བའི་རྣམ་འཕྲུལ་ཅུང་ཟད་ཞིག་བསྟན་ནས། དེ་ནས་འདི་གསུངས་ཏེ། ཧཱུྂ་ལས་ཧཱུཾ་འཕྲོས་ཧཱུཾ་གིས་སྦྱངས།
བསྒོམ་ཧཱུཾ་གིས་འཕྲོ་འདུ་ཡིས། །རང་གཞན་ནད་རྣམས་ཧཱུཾ་གིས་འཇོམས། །ཞེས་གསུངས་ཏེ། གསུང་གི་ཚིག་དང་དེ་གོང་གི་བརྡའ་དེ་ལ་བརྟེན་ནས། ནད་འདོན་གྱི་གོ་བ་འདི་རྙེད་པ་ཡིན་
གསུང་༑ འདི་ལ་གཉིས། རང་གི་ནད་འདོན་པ་དང་། གཞན་གྱི་ནད་འདོན་པའོ། །དང་པོ་ནི། ལུས་ཡི་དམ་གྱི་ལྷར་གསལ་བས། འཁྲུལ་འཁོར་སྐྱིལ་ཀྲུང་དྲང་པོར་འདུག་པ་
ལ༑ སྙིང་གི་དཀྱིལ་དུ་ཧཱུཾ་མཐིང་ཁ། རྩེར་སོར་གང་གི་ཚད་ཙམ་ཤིན་ཏུ་གསལ་བར་བསྒོམ། དེ་ནས་ནད་ཚ་གྲང་གང་ཡིན་བརྟག་ལ། ཚད་པའི་སྡེ་ཚན་ཡིན་ན། ཧཱུཾ་དེ་ལས་ཧཱུྃ་དཀར་པོ་ནས་
╗ གང་བ་ཞིག་ཆད་དེ། ལུས་ཀྱི་སྟོད་ཐམས་ཅད་བསྐོར་གྱིས་བསྐོར་ཏེ་ནད་ཐམས་ཅད་ཁབ་ལེན་གྱིས་ཁབ་བླངས་པའམ། སྦུར་ལེན་གྱིས་སྦུར་བསྡུས་པ་བཞིན་དུ་འུབ་རིལ་བསྡུས་ནས། སྤྱི་

གཙུག་ནས་རྒྱངས་ཀྱིས་ནམ་མཁའི་དཀྱིལ་ཤིན་ཏུ་མཐོ་བར་ཡལ་གྱིས་ཡལ་བར་བསྒོམས་ནས། ཧཱུྃ་གི་གདངས་དང་ལྡན་པའི་ཧཱུཾ་དྲག་པོ་གྱེན་ལ་འབུད་དོ། །གྲང་བའི་ནད་ཀྱི་སྡེ་ཚན་ཡིན་
ན༑ ཐུགས་ཀའི་ཧཱུཾ་ལས་ཧཱུཾ་དམར་པོ། དྲོད་ཀྱི་རང་བཞིན་ཅན་གཅིག་ཆད་པས། ལུས་ཀྱི་སྨད་ཐམས་ཅད་དུ་བསྐོར་ནས། ནད་ཐམས་ཅད་བསྡུས་ཏེ་འོག་ནས་ཐོན་ཏེ། སའི་མཐིལ་ཤིན་ཏུ་
དམའ་བར་ཡལ་བར་བསམ་མོ། །ནད་ངོས་མ་ཟིན་པ་ཡིན་ན། ཐུགས་ཀའི་ཧཱུཾ་ལས་ཧཱུཾ་མཐིང་ནག་གཅིག་ཆད་དེ། ལུས་ཀྱི་སྟོད་སྨད་ཐམས་ཅད་བསྐོར་ནས། ནད་ཐམས་ཅད་བསྡུས་
ནས༑ རླུང་གང་རྒྱུ་བའི་ཕྱོགས་ནས་ཐོན་ཏེ་མདུན་གྱི་ནམ་མཁའ་ལ་ཡལ་བར་བསམ་མོ། །ཡན་ལག་གི་ནད་ཐམས་ཅད་དང༌། ཁོལ་བུའི་སྐྲངས་པ་ལ་སོགས་པ་ཐམས་ཅད་ལ། གང་ན་སཾར་
ཧཱུྃ་མཐིང་ཁ་ནས་གང་བ་གཅིག་བསམ་སྟེ། ནད་ཐམས་ཅད་ལྷག་མ་མེད་པར་བསྡུས་ནས། སྐྲངས་པའི་དམིགས་མ་སོར་མོའི་རྩེ་ནས་བཏོན་ཏེ། ནམ་མཁའ་ལ་ཡལ་བར་བསམ་མོ། །ནད་
འདོན་དེ་རྣམས་བྱིན་རླབས་སོ་མ་ཡིན་པས་ཤིན་ཏུ་རྣོ་ཞིང་ཟབ་པར་འདུག ་རྣམ་རྟོག་གིས་བར་མ་ཆད་པར་བསྒོམས་ན་ནད་ཆེ་ཆུང་མེད་པ་གང་ཡང་འཐོན་པར་འདུག་གོ །གཉིས་པ་གཞན་གྱིས་

༄༅། །ནད་འདོན་པ་ནི། ནད་པ་དེའི་རྩ་རུ་སླེབ་པ་དང༌། བྱང་ཆུབ་ཀྱི་སེམས་གནད་དུ་དུངས་པ་ཞིག་བཏང་། ལྷའི་ང་རྒྱལ་བརྟན་པོ་ཡིས་འདུག་སྟེ། རང་གི་རླུང་
གཡས་གཡོན་གང་ནས་རྒྱུ་བའི་ཕྱོགས་སུ་ནད་པ་བཞག་ལ། ནད་པ་ཡང་གང་རྒྱུ་བའི་ཕྱོགས་བཏོན་དུ་གཞུག དེ་གཉིས་ཀ་འཛོམ་ན་རྟེན་འབྲེལ་བཟང༌། མོས་གུས་དྲག་པོ་བསྒོམ་དུ
གཞུག རང་གི་ཐུགས་ཀར་ཧཱུཾ་མཐིང་ཁ་གསལ་གདབ། རླུང་གཅིག་དྲག་ཏུ་བུས་པས། ཐུགས་ཀའི་ཧཱུྃ་ལས་ཧཱུཾ་རྒྱུད་མར་ཆད་དེ། རླུང་གང་རྒྱུ་བའི་སྣ་སྒོ་ནས་ཐུགས་ཀའི་བར་གྱི་རྩའི་ནང་ཧཱུཾ་
4༈ གིས་འཁྲིག་གང་སྟེ། སྣ་སྒོ་ནས་ཧཱུཾ་ཉུག་བྱུང་བར་བསམ། ཡང་ནད་པའི་ཕྱོགས་སུ་དྲག་རླུང་གཅིག་ཏུ་བུས་པས། སྣ་སྒོའི་ཧཱུྃ་ལས་ཧཱུཾ་རྒྱུད་མ་གཅིག་ཆད་དེ། ཚད་པ་ཡིན་ན་སྟོད། གྲང་བ་
ཡིན་ན་སྨད། གར་དང་གང་ན་བའི་སར་ཧཱུཾ་ཕར་སོང་བས། ནད་ཐམས་ཅད་རང་དབང་མེད་པར་འུབ་རིལ་གྱིས་ཧཱུཾ་ལ་བསྡུས་ནས། ཡང་རླུང་ཚུར་ལ་དྲག་ཏུ་རྔུབ་པས། ཧཱུྃ་དང་ནད་དུ་བཅས་
༧ཐཱ པ་རང་དབང་མེད་པར་སྣ་སྒོའི་ཧཱུཾ་ལ་ཐིམ་སྟེ། ཡང་དྲག་ཏུ་བུས་པས་ཧཱུཾ་དེ་ཕར་སོང་བས་ནད་ཐམས་ཅད་བསྡུས། ཡང་རྔུབ་པས་སྣ་སྒོའི་ཧཱུཾ་ལ་ཐིམ་སྟེ། དེ་ལྟ་བུ་ལན་བདུན་གྱི་བར་ལ་བྱས་

ལ༑ དེ་ནས་ཕྱི་རོལ་དུ་ཤད་ཤད་བུས་པས། སྣ་ནང་གི་ཧཱུཾ་ཐམས་ཅད་གཅིག་གིས་གཅིག་དེད་ཉི་རིར་རི་ཕྱིར་སོང་ནས། ཧཱུཾ་མཐའ་མ་དེས་སྣ་སྒོ་བཀག་པར་བསམ། དེས་རང་བསྲུངས་པ་
ཡིན༑ ནད་པའི་སྣ་སྒོ་གཉིས་སྙིང་ཁ་དང་གསུམ་དུ་ཧཱུཾ་མཐིང་ཁ་རེ་རེ་བསྒོམ་དུ་གཞུག དེ་བསྲུངབ་ཡིན། ནད་འདོན་ཤིན་ཏུ་རྣོ་བ་ཚེར་མ་འདོན་པ་འདྲ་བ་འོང་བར་འདུག་སྟེ། གང་རུང་རུང་
ལ་བྱས་ན་རང་ལ་གཟན་པར་འདུག དམ་སེལ་ལམ་སྡིག་སྒྲིབ་འཆལ་བའི་སྐྱོན་ཡོད་པ་ལ་བྱས་ན། རྣལ་འབྱོར་པའི་ཚེ་ལ་བྱུང་དོགས་ཡོད་པས། སློབ་མ་མོས་གུས་ཅན་ནམ། གྲོགས་དམ་
ཚིག་ཅན་ནམ། ཉེ་དུ་སྙིང་དག་མ་གཏོགས་པ་ལ་བྱར་མི་རུང་གསུང༌། སྤྱན་སྔ་ནས་ཕྱག་ལེན་འགའ་མཛད་པར་འདུག་པ།ྋ ནད་ཏོག་ལེན་པ་ལྟ་བུ་ཡོང་གིན་བརྡའོ། །ནད་འདོན་ཧཱུཾ་ཆོས་མའི་
ཞལ་གདམས་ཁྱད་པར་ཅན་སྠི།། །།ན་མོ་ཤྲཱི་བཛྲ་ཡོ་གི་ནི་འཛག་བསྲུང་བཀའ་རྒྱ་མ་ལ་གསུམ། དམིགས་པ་བཀའ་རྒྱ་མ། འཁྲུལ་འཁོར་བཀའ་རྒྱ་མ། རྫས་བསྲུང་བཀའ་རྒྱ་
མའོ༑ །དང་པོ་ནི་སྤྱིར་ཐབས་ལམ་བསྒོམ་པ་ལ། འཛག་པའི་གེགས་འདི་ཡོང་བར་འདུག་སྟེ། སེལ་བ་ཡང་དཀའ། ཕལ་ཆེ་བ་ལ་གེགས་སུ་སོང་བ་མང་བར་འདུག དམིགས་པ་འཁྲུལ་

།འཁོར་ལེགས་ལེགས་འདྲ། ཉན་ཙ་ན་རྣ་བར་ཉན་པ་དེ་ལ་བསྒོམས་ཙ་ན་གཡུ་ཏོ་མི་འདུག་གསུང་། གདམས་ངག་གནད་དུ་སོང་ན་བྱིས་པའི་རྩེད་མོ་འདྲ་བ་ཚེགས་༄༅།
ཆུང་ལ་དོན་ཆེ་བ། ཉན་ཙ་ན་ཡིད་མི་ཆེས་པ་ལྟ་བུ་གཅིག་གིས། བསྒོམ་ཙ་ན་གནད་ཟིན་པ་ལྟ་བུ་ཡོད་པ་ཡིན། ལར་ཁ་ཚོ་ཆེ་བ་མང་སྟེ། གདམས་ངག་འདི་ལྟ་བུ་གཞན་ལ་མི་འདུག
གསུང་༑ གནད་ཟབ་མོ་འདི་རྣམས་སླ་མོ་ཞིག་འོང་བས་ཤིན་ཏུ་གསང་བར་བྱ་གསུང་ནས་བཀའ་རྒྱ་དམ་པར་མཛད་པར་བརྡའ། དེ་ལ་དམིགས་པ་དང་པོ་ནི། འདི་ཡང་དགོན་ལ་འདག་ཆར
11NYU.P
མཛད་པའི་དུས་ན། ནང་ཕྱོགས་གཅིག་བདེ་བ་དང་ཟུག་རྔུ་དང་བཅས་པ་དྲག་པོ་གཅིག་སྐྱེས་ནས་ཐིག་ལེ་ཤོར་ལ་ཁད་པ་ཞིག་བྱུང༌། བླ་མ་ལ་གསོལ་བ་བཏབ་པས་ཚིག་འདི་འདྲ་ནམ་མཁའ་ལས
ལྷང་བྱུང་བ་ལ། ཟླ་བ་ཐུར་དུ་འཛག་པ་ན། །ཧཾ་ཡིག་གྱེན་ལ་བཞེངས་པར་བྱ། །ཞེས་སོ། །དམིགས་པའི་ཡན་ལག་ཏུ་རྡོ་རྗེའི་བུ་གར་ཕཊ་དམར་སེར་མགོ་ཐུར་ལ་བསྟན་པ་ཞིག་ཡོད་པར་
བསམ༑ དེའི་རྩེ་མོ་ནས་རྩ་བའི་བར་རྩེ་ནང་དུ་ཧཱུྃ་དཀར་པོ་མགོ་བོ་གྱེན་ལ་བསྟན་པ་བྲེང་ཆགས་སུ་ཡོད་པར་བསམ། བ་སྤུའི་བུ་ག་ཐམས་ཅད་དུ། ཧཱུཾ་ཕྱེད་ཕྱིར་ཐོན། ཧཱུཾ་ཕྱེད་ནང་དུ་ནུབ་

པ༑ འབག་ཞལ་དུ་ཡོད་པར་བསམ། དེ་ནས་ཧཾ་ཡིག་གྱེན་ལ་བཞེངས་པ་ལ་ཤེས་པ་དྲག་ཏུ་གཏད་ཅིང༌། རླུང་དྲག་ཏུ་གྱེན་ལ་ཤད་ཤད་འབུད། རྗེས་ལ་ཕྱག་རྒྱ་ཆེན་པོའི་ངང་ལ་ཡུན་རིང་དུ་
བཞག གཉིས་པ་ནི། འདི་གསང་ཁྲིད་ཀྱི་དམིགས་པ་ཡིན། རྡོ་རྗེའི་རྩེ་མོ་ནས་ནང་ན་ཡར་ཕྱི་ལོག་ཏུ་འབུ་རུ་རུ་བྱུང་སྟེ། སྤྱི་བོ་ནས་བཅུར་ཐོན། མཐོ་གང་ཙམ་ཕྱུར་ཡོད་པ་ལ་རིག་པ་
གཏད༑ དམིགས་པ་འདི་གཉིས་ཀ་འདྲེན་འཕར་ཆེ་བས་ཆུན་ཆེ་བར་འཇུག འཛག་པ་དྲུག་ཀ་བསྲུང་བར་འདུག རྨི་ལམ་དུ་འཛག་ན་གཉིད་ལོག་ཁར་ཡང་མང་དུ་བསྒོམ། བདེ་བ་སྐྱེ་བ་ལ་
སོགས་ནམ་འཛག་པའི་དུས་སུ་བསྒོམ། ཐུན་ཞབས་ཐམས་ཅད་དུ་མང་དུ་བསྒོམ། གཉིས་པ་འཁྲུལ་འཁོར་བཀའ་རྒྱ་མ་ནི། གྱད་ཀྱི་འདུག་སྟངས། དགྲད་པའི་མཐའ། དེས་བྱང་སེམས་
འབབ་པའི་རྩ་སུམ་ཅུ་རྩ་གཉིས་ཀྱི་ཁ་ཐེམས་པ་ཡིན། ལན་གཉིས་གསུམ་གྱིས་གཟེར་བཏབ་པ་བཞིན་འགྲོ་བ་འདུག་སྟེ། འཛག་པའི་དུས་མ་ཡིན་པར་བྱས་ན་བདེ་ཉམས་ལ་གནོད་པ་ཡིན་
གསུང་༑ གཉིས་པ་ནི། ཤིང་བུ་མཐོ་གང་བ་ཞིག་སྐད་པ་ནས་ཐི་གུས་བཏགས་ཏེ། ཨ་བུ་ཏའི་གནས་སུ་དྲངས་པར་བྱའོ། །ལམ་པ་ཀའི་གནས་སུ་ཐི་གུ་མདུད་ནས་མི་འཆུགས་པར་བྱས་

།པས། རྩ་གཡོན་པའི་རྩ་ཁ་ཐེམ་ནས་འཛག་པ་བསྲུང་བ་ཡིན། གདམས་ངག་ཐང་དུ་ཕྱུང་ན་བྱིས་པའི་རྩེད་མོ་འདྲ། གསུམ་པ་རྫས་བསྲུང་བཀའ་རྒྱ་མ་ནི།༅།
རྣམས་ཀྱིས་མ་ཕན་ན། གཤིན་རྗེའི་རལ་པ་ནུ་ཉུ་ལྷད་མེད་པ་ཅིག དྲག་པོའི་ཐུན་རྫས་ཡུངས་དཀར་རྒྱལ་པོ་ཅིག པདྨ་རཀྟ་གྲོང་པའི་ཆོས་ཀྱིས་མ་གོས་པ་ཅིག ན་ར་གྷོ་ཏི་གླང་ཆེན་རུལ་སུམ་
མ་སོང་བ་ཅིག མཧཱ་བུ་ལུ་.ཐལ་ཆེན་རྒྱའི་ཚིལ་བུ་སྦྱངས་བྲུན་དེ་རྣམས་ཆ་མཉམ་མ་དེ་ཞིབ་ཏུ་བཏགས་ལ། བྱིས་པ་ལོ་བརྒྱད་ཡན་ཆད་པའི་དྲི་ཆུས་སྦྲུས་ལ། རི་ལུ་ཡུངས་དཀར་གྱི་འབྲུ་ཙམ་གྲིབ་
སྐམ་བྱས་ཏེ། དེ་རྣམས་ནངནུབ་བཞིན་རྡོ་རྗེའི་བུ་གུ་རེ་རེ་བཅུག་པས། གཟེར་ཐེམས་བཀག་པ་བཞིན་འགྱུར་རོ། །འདི་སྦས་ཐབས་གཞན་གྱིས་མ་ཕན་ན། རྩ་ཁ་ཕྱེས་ཏེ་ཆུ་བཞིན་འཛག་པ་
ལའང་འཕྲལ་ལ་ཁེགས་པར་འདུག ཟླ་བ་ཕྱེད་ཀྱིས་བར་ལ་བསྟེན། ལོ་གཅིག་ཙམ་གྱི་བར་དུ་བསྲུང་བ་ཡིན། འཛག་བསྲུང་བཀའ་རྒྱ་མའི་ཞལ་གདམས་སྟྲི།། །།རི་ཆོས་ལམ་གྱི་
༧༴ གཞུང་ཤིང་ལ། །མ་དྲུག་དོན་སྙིང་མི་བདོག་ན། །གནད་ཆེན་མང་དུ་མ་ཚང་བས། །འཆུགས་མེད་ལག་ལེན་ཤེས་པ་དཀའ། །བླ་མ་བསྟེན་ཡུན་ཐུང་བ་ཡིས། །ཟབ་མོའི་རྩ་བ་མི་ཆོད་

པས༑ །གདམས་ངག་ཐོབ་ལོ་མ་བྱེད་པར། །ཞབས་པད་གཙུག་གིས་བརྟེན་བྱས་ལ། །ཟབ་མོ་གསུང་གི་བདུད་རྩི་འདི། །ཡིད་ཚིམ་ལྷག་མ་མེད་འཐུང་ན།།རང་གཞན་དོན་གཉིས་འགྲུབ་
པར་ངེས། །དབེན་གནས་བུ་ལེའི་གངས་འདབ་སུ། །བླ་མ་དམ་པའི་གསུང་སྒྲོས་ལ། །འཕྲི་བསྣན་ལྷག་ཆད་མེད་པ་འདི། །གསོལ་བཏབ་དགྱེས་བཞིན་གནང་བ་ཡིན། །རང་གཞན་རྗེས་
འཇུག་ཀུན་དོན་དུ། །བློ་དམན་སྒོམ་ཆེན་རིན་ལྡན་གྱིས། །རང་ཉིད་མི་བརྗེད་གཟུངས་སུ་བྲིས། །དགེ་དེས་གསུང་ངག་བདུད་རྩི་འདི། །དྲི་མེད་ཕྱོགས་བཅུར་བརྒྱུད་ནས་ཀྱང༌། །ཆོས་རྗེའི་
ཐུགས་དགོངས་རྫོགས་པར་ཤོག །མངྒ་ལཾ༎ །།

༄༅། །དག་སྣང་ཞིང་སྦྱོང་གི་གཞུང་བཞུགས་སོ།། བདེ་ཆེན་རྒྱལ་པོ་བླ་མ་དམ་པ་ཡི། །རྡོ་རྗེ་གསུམ་དང་དུས་གསུམ་སངས་རྒྱས་རྣམས། །དབྱེ་བ་མེད་པར་ཆོས་སྐུར
རོ་གཅིག་པའི། །བླ་མ་ཡི་དམ་མཁའ་འགྲོའི་ཚོགས་ལ་འདུད། །སེམས་ཅན་ཀུན་གྱི་ཕུང་ཁམས་སྐྱེ་མཆེད་རྣམས། །རང་བྱུང་གདོད་ནས་གྲུབ་པའི་ལྷ་ཚོགས་ལ། །ཡིན་པ་ཡིན་བཞིན་ཤེས་
པའི་མོས་གུས་ཀྱིས། །རྩེ་གཅིག་གདུང་བའི་སྒོ་ནས་གསོལ་བ་བཏབ། །བླ་མའི་སྐུ་གསུང་ཐུགས་ཀྱི་རྡོ་རྗེ་དང༌། །སེམས་ཅན་རྣམས་ཀྱི་ལུས་ངག་ཡིད་གསུམ་རྣམས། །གདོད་ནས་དབྱེར་
མེད་སྐྱེ་མེད་ངང་དུ་གཅིག །འགྲོ་དྲུག་བླ་མའི་ཚོགས་སུ་བསྒོམ་པར་བྱ། །གསལ་རིག་སྟོང་གསུམ་གཉུག་མའི་རང་བཞིན་དུ། །སངས་རྒྱས་སེམས་ཅན་རང་བཞིན་དབྱེར་མེད་པས།
ཐམས་ཅད་ཆོས་སྐུར་ཤེས་པའི་དག་སྣང་གིས། །ཡུལ་ལ་ཕྱོགས་ཆ་མེད་པའི་མོས་གུས་བྱ། །གྲུབ་མཐས་བསྒྱུར་དང་མ་བསྒྱུར་སེམས་ཅན་གྱི། །སྒོ་གསུམ་གདོད་ནས་སྐུ་གསུང་ཐུགས་སུ་
ཝཱ གནས༑ །ཡིན་པ་ཡིན་བཞིན་དྲན་པའི་དག་སྣང་གིས། །ཐམས་ཅད་བཟང་པོར་མཐོང་བའི་མོས་གུས་བྱ། །ས་ཆུ་མེ་རླུང་ནམ་མཁའ་ལ་སོགས་པའི། །རང་བཞིན་རྣམ་པར་དག་པ་ཆོས་ཀྱི་

སྐུ༑ །འགྲོ་ལ་ཕན་པའི་དོན་བྱེད་གཟུགས་ཀྱི་སྐུ། །གཤིས་ལུགས་ཤེས་པས་རིགས་ཀྱི་ཡུམ་ལྔར་བསྒོམ། །འབྱུང་བ་གང་མཐོང་ལྷ་དང་ལྷ་མོར་བསྒོམ། །ཀུན་ལ་རྡེག་སོགས་ཚིག་ངན་མི་
སྨྲ་ཞིང༌། །འབྱུང་བའི་གནོད་པ་ཐུགས་རྗེས་འཛིན་སྟངས་བསྒོམ། །གཞན་ལ་སྟེར་དང་འཕྲོག་པ་འབུལ་བ་དང༌། ྋ།རང་ལ་སྟེར་སོགས་དངོས་གྲུབ་གནང་བར་བསྒོམ། །དག་སྣང་ཞིང་སྦྱོང་
གི་གདམས་པ་རྫོགས་སོ།། །།

༄༅། །དག་སྣང་ཞིང་སྦྱོང་གི་ཁྲིད་ཡིག་བཞུགས་སོ།།
329

།བདེ་ཆེན་རྒྱལ་པོ་བླ་མ་ཁྱེད་ཀྱིས་ནི། །རྡོ་རྗེ་གསུམ་དང་དུས་གསུམ་སངས་རྒྱས་རྣམས། །དབྱེ་བ་མེད་པ་ཆོས་སྐུར་རོ་༄༅།
གཅིག་པའི། །རྡོ་རྗེ་སེམས་དཔའ་བླ་མའི་ཞབས་ལ་འདུད། །ཞིང་ཁམས་སྦྱངས་བ་དག་སྣང་ཞིང་སྦྱོང་གི་ཁྲིད་ལ་གསུམ། ནང་བཅུད་ཀྱི་སེམས་ཅན་
ལ་དག་སྣང་སྦྱང་བ་དང༌། ཕྱི་སྣོད་ཀྱི་འཇིག་རྟེན་ལ་དག་སྣང་སྦྱང་བ་དང༌། དེ་གཉིས་ཀྱི་དམ་ཚིག་བསྲུང་བའོ། །དང་པོ་ལ་བཞི། ཞིང་སྙིང་རྗེར་
སྦྱང་བ་དང༌། ཞིང་གཟུགས་སྐུར་སྦྱང་པ་དང༌། ཞིང་ཆོས་སྐུར་སྦྱང་བ་དང༌། ཞིང་བྱེ་བྲག་སོ་སོར་སྦྱང་བའོ། །དང་པོ་ནི་བྱམས་སྙིང་རྗེའི་ཁྲིད་དུ་

༄༅། །བལྟའོ། །ཞིང་གཟུགས་སྐུར་སྦྱང་བ་ལ་གཉིས། ཡི་དམ་དུ་སྦྱང་བ་དང་། བླ་མར་སྦྱང་བའོ། །དང་པོ་ནི། སྐྱབས་
འགྲོ་སེམས་བསྐྱེད་སྔོན་དུ་སོང་བས། རང་ཡི་དམ་དུ་བསྒོམ་པའི་ཐུགས་ཀ་ནས་འོད་ཟེར་འཕྲོས་པས་སེམས་ཅན་ཐམས་ཅད་ལ་ཕོག དེ་ཐམས་ཅད་ཡི་
དམ་དུ་ཡེ་ནས་ཡོད་པ་དེ་གསལ་བཏབ་ནས་ཡི་དམ་ལྷར་གསལ་ལམ་བསྒོམ་ལ། བརྟག་གཉིས་ལས། སངས་རྒྱས་མ་ཡིན་སེམས་ཅན་ནི། །གཅིག་
ཀྱང་ཡོད་པ་མ་ཡིན་ནོ། །ཞེས་པས། སེམས་ཅན་ཐམས་ཅད་ཡི་དམ་ལྷ་དངོས་ཡིན་སྙམ་དུ་མོས་གུས་བྱ། སེམས་ཅན་ཐམས་ཅད་ཀྱི་ཕུང་པོ་ལྔའི་ངོ་

བོར་ཅིར་ཡང་མ་གྲུབ་པའི་སྟོང་པ་དེ་ཆོས་སྐུ། ཕུང་པོ་ལྔས་རང་ས་རང་ས་ནས་དོན་བྱེད་ནུས་པ་དེ་ལོངས་སྐུ། ཕུང་པོ་ལྔས་སེམས་ཅན་གྱི་དོན་བྱེད་པ་དེ་སྤྲུལ་སྐུ་སྟེ། རིགས་ལྔ་ཡིན་སྙམ་དུ་
བསྒོམ༑ དེ་བཞིན་དུ་ཁམས་དང་སྐྱེ་མཆེད་དང༌། རྩ་དང་ཐིག་ལེ་ལ་ཤེས་པར་བྱས་ལ། ཡི་དམ་ཡིན་སྙམ་དུ་མོས་གུས་བྱའོ། །དེ་ཡང་དཔལ་གསང་བ་འདུས་པའི་རྒྱུད་ལས། ཕུང་པོ་
སངས་རྒྱས་མངའ་བདག་ཉིད། །སྤྱན་ལ་སོགས་པ་ཆེན་པོ་བཞི། །སྒྲོལ་མ་ལ་སོགས་དེ་བཞིན་ནོ། །ཁམས་དང་སྐྱེ་མཆེད་མང་པོ་ནི། །ས་སྙིང་ལ་སོགས་བྱང་ཆུབ་སེམས། །གཟུགས་ཀྱི་
རྡོ་རྗེ་བགེགས་མཐར་བྱེད། །ཅེས་གསུངས་པས་སེམས་ཅན་ཐམས་ཅད་ཀྱི་ཕུང་པོ་ལྔ་སངས་རྒྱས་ལྔ། འབྱུང་བ་ལྔའི་ཁམས་ལྔ་ཡུམ་ལྔ། ཚོགས་བརྒྱད་བྱང་ཆུབ་སེམས་དཔའ་
བརྒྱད༑ ཚིགས་ཆེན་བརྒྱད་དང༌། སྤྱི་བོ་དང་རྐང་མཐིལ་ནི་ཁྲོ་བོ་བཅུ་སྟེ། །གསང་བ་སྤྱོད་པའི་རྒྱུད་ལས། མཁའ་འགྲོ་རྩ་རུ་ཤེས་བྱས་ཏེ། །དཔའ་བོ་བྱང་ཆུབ་སེམས་སུ་ཤེས། །ཞེས་
པས༑ ལུས་ཀྱི་རྩ་ཐམས་ཅད་དཔའ་མོ། ཐིག་ལེ་ཐམས་ཅད་དཔའ་བོ་སྟེ། ཕུང་ཁམས་སྐྱེ་མཆེད་ཐམས་ཅད་ལྷ་ཚོགས་སུ་བཞུགས་པའི་ཡི་དམ་ཡིན་པས་སྐྱབས་སུ་མཆིའོ་སྙམ་དུ་མོས་གུས་

ཞིང་༄༅། །དུང་དུང་བ་བྱ་ཞིང༌། འགྲོ་བ་སེམས་ཅན་ཐམས་ཅད་ཀྱི། །ཕུང་པོ་ཁམས་དང་སྐྱེ་མཆེད་རྣམས། །ལྷ་དང་ལྷ་མོའི་རང་བཞིན་ཏེ། །ཅིར་སྣང་ལྷ་ཡི་ངོ་བོ་ཉིད།
སྦྱོང་
རིགས་དྲུག་ཡི་དམ་ལྷ་ཚོགས་ལ། །གུས་པའི་སྒོ་ནས་སྐྱབས་སུ་མཆིའོ། །ཞེས་པ་ཞེ་ཐག་པ་ནས་བརྒྱ་རྩ་རེ་ཙམ་བྱ། དེ་ལ་ཁྲིད་ཕོགས་གཅིག གཉིས་པ་ནི། རང་ཡི་དམ་དུ་གསལ་བའི་
ཐུགས་ཀ་ནས་འོད་འཕྲོས་སེམས་ཅན་ཐམས་ཅད་ལ་ཕོག་པས་ཡེ་ནས་བླ་མའི་སྐུ་གསུང་ཐུགས་དང༌། །སེམས་ཅན་ཐམས་ཅད་ཀྱི་ལུས་ངག་ཡིད་གསུམ་དབྱེ་བ་མེད་པར་གནས་པ་དེ་གསལ་བཏབ་
ནས་སེམས་ཅན་ཐམས་ཅད་བླ་མར་སྒོམས། །དེ་ཡང་སེམས་ཅན་ཐམས་ཅད་ཀྱི་ཕུང་ཁམས་སྐྱེ་མཆེད་ཀྱང་ལྷ་དང་ལྷ་མོའི་རང་བཞིན་དུ་གནས་ལ། བླ་མའི་ཕུང་ཁམས་སྐྱེ་མཆེད་ཀྱང་ལྷ་དང་ལྷ་
མོར་གནས་པས་བླ་མའི་སྐུ་རྡོ་རྗེ་དང་དབྱེ་བ་མེད། སེམས་ཅན་ཐམས་ཅད་ཀྱི་ངག་ཀྱང་རླུང་འབྱུང་འཇུག་གནས་གསུམ་རྡོ་རྗེའི་སྔགས་སུ་གནས་ལ། བླ་མའི་གསུང་ཡང་རྡོ་རྗེའི་སྔགས་སུ་གནས་
པས་བླ་མའི་གསུང་རྡོ་རྗེ་དང་དབྱེ་བ་མེད། སེམས་ཅན་ཐམས་ཅད་ཀྱི་སེམས་ཀྱང་གསལ་ལ་ངོས་བཟུང་མེད་པ་སྤྲོས་བྲལ་ཆོས་ཉིད་དུ་གནས་ལ། བླ་མའི་ཐུགས་ཀྱང་དེ་བཞིན་ཉིད་དུ་གནས་པས་

བླ་མའི་ཐུགས་རྡོ་རྗེ་དང་དབྱེ་བ་མེད་པས། སེམས་ཅན་ཐམས་ཅད་བླ་མ་ཡིན་སྙམ་པའི་མོས་གུས་དུང་པ་བྱ་ཞིང༌། འགྲོ་བ་སེམས་ཅན་ཐམས་ཅད་ཀྱི། ལུས་ངག་ཡིད་གསུམ་ཉིད་དང་ནི། བླ་
མ་དམ་པའི་སྐུ་གསུང་ཐུགས། །དོན་དམ་ངང་དུ་རོ་ཅིག་པས། །རིགས་དྲུག་བླ་མའི་རང་བཞིན་ལ། །གུས་པའི་སྒོ་ནས་སྐྱབས་སུ་མཆིའོ། །ཞེས་པ་སྙིང་ཐག་པ་ནས་བརྒྱ་རྩ་རེ་ཙམ་
བྱ༑ རྗེས་ལ་སེམས་ཅན་མཐོང་ཚད་བླ་མར་སྒོམས། གསོལ་བ་གདབ་བོ། །དེ་ལ་ཁྲིད་ཅིག ཞིང་ཆོས་སྐུར་སྦྱང་བ་ནི། རང་ཡི་དམ་དུ་ཡོད་པའི་སྙིང་ཁ་ནས་འོད་ཟེར་འཕྲོས། སེམས་
ཅན་ཐམས་ཅད་ལ་ཕོག་པས། སེམས་ཅན་ཐམས་ཅད་ཀྱི་སེམས་གསལ་སྟོང་ངོས་བཟུང་མེད་པ་སྤྲོས་པ་དང་བྲལ་བ་དེ་གསལ་བཏབ་ནས། སེམས་ཅན་ཐམས་ཅད་ཀྱི་སེམས་གསལ་སྟོང་ཆོས་
སྐུའི་བདག་ཉིད་ཡིན་སྙམ་དུ་བསྒོམ་ལ། སེམས་ཅན་ཐམས་ཅད་ཀྱི་སེམས་ཀྱང་གསལ་ལ་ངོས་གཟུང་མེད་པ་སྤྲོས་པ་ཐམས་ཅད་དང་བྲལ་བའི་ཆོས་སྐུར་འདུག སངས་རྒྱས་ཐམས་ཅད་ཀྱི་ཆོས་
ཀྱི་སྐུ་ཡང་དེ་བཞིན་དུ་འདུག་པས། སེམས་ཅན་ཐམས་ཅད་སངས་རྒྱས་ཆོས་ཀྱི་སྐུའི་བདག་ཉིད་ཡིན་སྙམ་དུ་མོས་གུས་དུང་དུང་པ་བྱ་ཞིང༌། འགྲོ་བ་སེམས་ཅན་ཐམས་ཅད་ཀྱི། །སེམས་ནི་

ཞིང་༄༅། །གསལ་ལ་ངོས་གཟུང་མེད། །རང་རིག་བདེ་ཆེན་སྤྲོས་དང་བྲལ། །བདེ་གཤེགས་སྙིང་པོའི་རང་བཞིན་ཅན། །རིགས་དྲུག་འོད་གསལ་ཆོས་སྐུ་ལ། །གུས་པའི་
སྦྱོང་
སྒོ་ནས་སྐྱབས་སུ་མཆིའོ། །ཞེས་དུང་དུང་པ་བྱ་ཞིང་དབྱེར་མེད་ཕྱག་རྒྱ་ཆེན་པོ་ལ་བཞག རྗེས་སེམས་ཅན་མཐོང་ཚད་ཀྱི་སེམས་དང༌། །རང་གི་སེམས་གཉིས་མེད་དུ་འོད་གསལ་ལ་བཞག་ཉུ
ཅིང་གསོལ་བ་བཏབ་བོ། །དེ་ལ་ཁྲིད་གཅིག ཞིང་བྱེ་བྲག་སོ་སོ་ལ་སྦྱང་བ་ནི། གོང་དུ་ཞིང་ཡི་དམ་དང་བླ་མར་སྦྱངས་བའི་སྐབས་བཞིན་དུ། ཡི་དམ་ཡིན་ཚུལ་དང༌། བླ་མ་ཡིན་ཚུལ་གྲུབ་
མཐས་བསྒྱུར་བ་དང་མ་བསྒྱར་བ་ཀུན་ལ་ཡང་དྲན་པར་བྱས་ནས། གསང་སྔགས་པ་ནི་ལུས་ལྷ་སྐར་གནས་པ་དེ་ཉིད་ལམ་དུ་ཁྱེར་ནས་ཚེ་གཅིག་ལ་སངས་རྒྱ་བ་ངོ་མཚར་ཆེ། དབུ་མ་སེམས་ཙམ་
པ་ལ་སོགས་པ་ལུས་ལོངས་སྤྱོད་ལ་སོགས་པ་ལ་མི་ལྟ་བར་འགྲོ་དོན་བྱས་པས་སངས་རྒྱ་བ་ངོ་མཚར་ཆེ། ཉན་རང་རྣམས་ཚུལ་ཁྲིམས་དང་དཀའ་ཐུབ་ཀྱིས་འཁོར་བའི་དུཿ ཁ་དང་བྲལ་བ་ངོ་མཚར་
ཆེ༑ བོན་པོ་དང་། མུ་སྟེགས་གྲུབ་མཐའ་ལོག་པར་ཞུགས་པ་རྣམས་དང་། རིགས་དྲུག་གི་སེམས་ཅན་ཐམས་ཅད་ཀྱང་བདེ་གཤེགས་སྙིང་པོའི་སངས་རྒྱས་ཡིན་པས་ངོ་མཚར་ཆེ་སྙམ་དུ་མོས་

གུས་དུང་དུང་པ་བྱ་ཞིང༌། ཐམས་ཅད་བཟང་པོར་བལྟས་ལ། འདི་སྐད་ཅེས་གསོལ་བ་བཏབ་སྟེ། བདེ་གཤེགས་སྙིང་པོའི་རང་བཞིན་ཅན། །དོན་དམ་ཆོས་སྐུའི་ངོ་བོར་བཞུགས། །ཕུང་
ཁམས་སྐྱེ་མཆེད་ལྷ་ཡི་སྐུ། །ཀུན་རྫོབ་གཟུགས་སྐུའི་སངས་རྒྱས་ཉིད། །གསང་སྔགས་པ་ལ་སྐྱབས་སུ་མཆིའོ། །དེ་བཞིན་ཀུན་ལ་སྦྱར་ཏེ། དབུ་མ་པ་ལ་སྐྱབས་སུ་མཆིའོ། །སེམས་ཙམ་
པ་ལ་སྐྱབས་སུ་མཆིའོ།ྋ །རང་རྒྱལ་རྣམས་ལ་སྐྱབས་སུ་མཆིའོ། །ཉན་ཐོས་རྣམས་ལ་སྐྱབས་སུ་མཆིའོ། །རྙིང་མ་པ་ལ་སྐྱབས་སུ་མཆིའོ། །གསར་མ་པ་ལ་སྐྱབས་སུ་མཆིའོ། །རྫོགས་
ཆེན་པ་ལ་སྐྱབས་སུ་མཆིའོ། །ཕྱག་ཆེན་པ་ལ་སྐྱབས་སུ་མཆིའོ། །སྦྱོར་དྲུག་པ་ལ་སྐྱབས་སུ་མཆིའོ། །ཞི་བྱེད་པ་ལ་སྐྱབས་སུ་མཆིའོ། །ལམ་འབྲས་པ་ལ་སྐྱབས་སུ་མཆིའོ། །གཅོད་
མཁན་པ་ལ་སྐྱབས་སུ་མཆིའོ། །བཀའ་གདམས་པ་ལ་སྐྱབས་སུ་མཆིའོ། །ལུང་ཆོས་པ་ལ་སྐྱབས་སུ་མཆིའོ། །སྒྲ་པ་རྣམས་ལ་སྐྱབས་སུ་མཆིའོ། །ཚད་མ་པ་ལ་སྐྱབས་སུ་མཆིའོ། །སྡེ་
དགོན་རྣམས་ལ་སྐྱབས་སུ་མཆིའོ། །བོན་པོ་རྣམས་ལ་སྐྱབས་སུ་མཆིའོ། །མུ་སྟེགས་རྣམས་ལ་སྐྱབས་སུ་མཆིའོ། །བདུད་རིགས་ཀུན་ལ་སྐྱབས་སུ་མཆིའོ། །མི་སྐྱ་རྣམས་ལ་སྐྱབས་སུ་

༄༅། །མཆིའོ། །བུད་མེད་རྣམས་ལ་སྐྱབས་སུ་མཆིའོ། །མི་རྣམས་ཀུན་ལ་སྐྱབས་སུ་མཆིའོ། །ལྷ་མིན་ཀུན་ལ་སྐྱབས་སུ་མཆིའོ། །ལྷ་རྣམས་ཀུན་ལ་སྐྱབས་སུ་
མཆིའོ༑ །དུད་འགྲོ་ཀུན་ལ་སྐྱབས་སུ་མཆིའོ། །ཡི་དྭགས་ཀུན་ལ་སྐྱབས་སུ་མཆིའོ། །དམྱལ་བ་རྣམས་ལ་སྐྱབས་སུ་མཆིའོ། །རིགས་དྲུག་སེམས་ཅན་ཐམས་ཅད་ལ་གུས་པའི་སྒོ་ནས་སྐྱབས་
སུ་མཆིའོ། །ཞེས་པ་ཚར་རེ་བྱ་སྟེ་བློ་དང་འདྲིས་ངེས་པ་གལ་ཆེའོ། །ཁྱད་པར་དུ་རང་མི་མོས་པའི་བླ་མ་སློབ་དཔོན་དང༌། དགོན་པ་དང༌། ཆོས་བརྒྱུད་དང༌། གྲོགས་ལ་སོགས་པ་
Ê
དང་༑ རང་ལ་གནོད་པ་བྱེད་པའི་དགྲ་དང༌། གདོན་བགེགས་ལ་ཆེད་དུ་ཕུར་ཚུགས་སུ་བསྒོམ་པ་གལ་ཆེའོ། །གཉིས་པ་ཕྱི་སྣོད་ཀྱི་འཇིག་རྟེན་ལ་བསྒོམ་པ་ནི་རང་ཡི་དམ་དུ་ཡོད་པའི་སྙིང་ཁ་
ནས་འོད་འཕྲོས་འབྱུང་བ་བཞི་ལ་ཕོག་པས། ས་རྡོ་རི་བྲག་རྩི་ཤིང་ནགས་ཚལ་ཐམས་ཅད་བཅོམ་ལྡན་འདས་མ་སངས་རྒྱས་སྤྱན་དུ་བསྒོམ། དེ་བཞིན་དུ་ཆུ་དང་ཁ་ཆར་ཐམས་ཅད་མ་མ་ཀི །མེ་
དང་ཉི་མ་ཐམས་ཅད་གོས་དཀར་མོ། །རླུང་དང་ལྷག་པ་དང་ངར་བ་ཐམས་ཅད་དམ་ཚིག་སྒྲོལ་མ། །ནམ་མཁའ་རྡོ་རྗེ་དབྱིངས་ཕྱུག་མ་སྟེ། འབྱུང་བ་ཐམས་ཅད་རང་བཞིན་སྟོང་པ་དེ་ཆོས་

སྐུ༑ འབྱུང་བས་སེམས་ཅན་ལ་མི་ཕན་པ་མེད་པས་རང་ས་རང་ས་ནས་སེམས་ཅན་གྱི་དོན་བྱེད་པ་དེ་གཟུགས་སྐར་ཤེས་པས་ཡུམ་བཞིར་བསྒོམ་ལ་མོས་གུས་དྲག་པོ་དུང་དུང་པ་བྱ་ཞིང་། ས་ཆུ་༔
མེ་རླུང་ནམ་མཁའི་ཁམས། །རིགས་ལྔའི་ཡུམ་གྱི་ལྷ་མོ་ལྔ། །འབྱུང་བ་ལྷ་མོའི་རང་བཞིན་ལ། །གུས་པའི་སྒོ་ནས་སྐྱབས་སུ་མཆིའོ། །ཞེས་པ་ཅི་མང་དུང་དུང་པ་བྱའོ། །རྗེས་སྤྱོད་ལམ་གྱི་
དུས་སུ་འབྱུང་བ་གང་མཐོང་བ་དེ་ལྷ་མོར་བསྒོམ་ལ། གསོལ་བ་བཏབ་ཅིང་འབྱུང་བའི་ན་ཚ་གང་བྱུང་བ་དེ་བྱིན་རླབས་སུ་བསྒོམ་མོ། །གསུམ་པ་དམ་ཚིག་ནི། མིག་སྔར་བྱུང་ཚད་ལྷ་དང་ལྷ་
མོར་བསྒོམ་སྟེ་མོས་གུས་བྱ། ཁྱད་པར་དུ་སྲོག་ཆགས་ལ་སོགས་པ་ཆགས་པ་སྤྱོད་པ་མཐོང་ཚད་ཡི་དམ་ཡབ་ཡུམ་དུ་བསྒོམས་ལ་མོས་གུས་བྱ། སེམས་ཅན་སུ་ལ་ཡང་ཕན་པའི་ཕྱིར་མ་
གཏོགས་པ་ཞེ་ཐག་པ་ནས་མི་འཐབ། མི་རྡེག་འཚང་མི་འབྲུ། སྐྱོན་མི་བརྗོད། སྨད་པར་འགྱུར་བ་མི་བྱ། ཀུ་རེ་གཞད་གད་ཀྱི་ཕྱིར་ཙམ་དུ་ཡང་ཁ་ཚིག་ངན་པ་མི་སྨྲ། སྐྱོན་ནས་མི་བསམ་
པར་ཡོན་ཏན་ནས་བསམ་ལ། རང་གི་ཀ་ཆ་གཞན་གྱི་ཁྱེར་བའམ་སྟེར་བ་ཐམས་ཅད་བླ་མ་དང་ཡི་དམ་ལ་ཕུལ་བར་སྒོམས། གཞན་གྱི་རང་ལ་སྟེར་བ་ཐམས་ཅད་བླ་མ་དང་ཡི་དམ་གྱི་དངོས་གྲུབ་

༄༅། །གནང་བར་སྒོམས། ཞིང་སྦྱོང་གི་རི་མ་པ་གང་རུང་རེ་ཉི་མ་རེ་ལ་ཐེངས་རེ་མ་ཆག་པར་བྱའོ། །དེ་ལྟར་བྱས་པས་ཡིད་མི་དགེ་བ་ཐམས་ཅད་རང་འགག་ལ་
འགགས། རབ་བསྐྱེད་རིམ་དང་མོས་གུས་ལ་བོགས་ཐོན་ཅིང་བརྟན། མྱུར་དུ་དག་པའི་སྣང་བ་འཆར་རོ། །མ་དག་ཞིང་དུ་སྐྱེས་ཀྱང་དག་པའི་སྣང་བ་སྦྱོང་ཤེས་ན། མ་དག་སྣང་བ་ཉིད་ཀྱང་
དག་པ་ལྷ་ཡི་སྣང་བར་འཆར། །མ་དག་དྲི་མར་བཅས་ཀྱང་དག་པའི་སྣང་བ་འདི་བསྒོམ་ན། །མ་དག་འགྲོ་བ་ཀུན་ཀྱང་དག་པའི་སངས་རྒྱས་ཐོབ་པོ་ཀྱེ། །ལམ་མཆོག་ཟབ་མོ་མོས་གུས་གུས་
པར་བསྟེན་པ་ཡིས། །རྒྱལ་མཚན་དཔལ་བཟང་བཟང་པོའི་བླ་མ་བསྟེན་པས་རབ་ཏུ་སྦྱར། །དེ་ལས་བྱུང་བའི་བསོད་ནམས་ནམ་དུ་ཡང་ནི་མི་ཟད་པས། །འགྲོ་བ་མ་ལུས་པ་ཀུན་ཀུན་མཁྱེན་
སངས་རྒྱས་མྱུར་ཐོབ་ཤོག །བཀྲ་ཤིས་བདེ་ལེགས་དཔལ་འབར་དོན་འགྲུབ་ཤོག། །།
340(B)

340(B)
BlankPage AsPerOriginalDocument

༄༅། །ཆོས་བརྒྱད་མགོ་སྙོམས་ཀྱི་ཁྲིད་ཆོས་བརྒྱད་རང་གྲོལ་བཞུགས་སོ།།

༄༅། །གང་གི་གསུང་ངག་ཉི་མའི་འོད་ཟེར་གྱིས། །མ་རྟོགས་ལོག་རྟོགས་ཕྱོགས་རྟོགས་མུན་བསལ་ནས། །གོལ་འཆུག་མེད་པ་
ཀུན་མཁྱེན་ལམ་སྟོན་པའི། །བླ་མ་དམ་པའི་ཞབས་ལ་སྤྱི་བོས་འདུད། །རྙེད་དང་མ་རྙེད་གྲགས་དང་མ་གྲགས་དང༌། །བདེ་དང་སྡུག་བསྔལ་བསྟོད་
དང་སྨད་པ་རྣམས། །འཇིག་རྟེན་ཆོས་བརྒྱད་ཞེས་གསུངས་དེ་དག་ལ། །མགོ་སྙོམས་བྱེད་པ་འདི་ནི་ཐུབ་པས་གསུངས། །བརྒྱད་པོ་རེ་རེའ ང་གཉེན་པོ་
གསུམ་གསུམ་གྱིས། །གྲོགས་སུ་ཁྱེར་དང་སྤང་བྱ་བཟློག་བསྒོམ་སྟེ། །ཀུན་གྱི་རྗེས་ལ་སྟོང་ཉིད་རྒྱས་བཏབ་པས། །ཀུན་མཁྱེན་ཐར་པའི་ལམ་དུ་འདི་

མགོ་
སྙོམས་
༄༅། །འགྱུར་རོ། །དེ་ལ་འཇིག་རྟེན་ཆོས་བརྒྱད་ཀྱི་དང་པོ་རྙེད་པ་ལ་རོ་སྙོམས་པ་ལ་གསུམ་ཞེན་པ་མེད་པར་བྱང་ཆུབ་ཀྱི་གྲོགས་སུ་
འཁྱེར༑ སྤང་བྱར་བྱས་ཏེ་ཞེན་པའི་འཁྲི་བ་གཅད། བཟློག་བསྒོམ་དུ་བྱས་ཏེ་རྐྱེན་དང་རང་ཐོག་ཏུ་རོ་སྙོམས་པའོ། །དང་པོ་ནི། གཞན་གྱིས་རྙེད་
བཀུར་དང་འབུལ་འདེགས་ལ་སོགས་པ་བྱུང་བའམ་མ་བྱུངས་ཀྱང་དེ་དག་སྟེར་བར་སྒོམ་ལ། མི་སྟེར་བཞིན་དུ་སློང་དུ་འགྲོ་བ་ལ། འབད་པ་མ་བྱས་343
པར་སྟེར་བ་འདི་རང་གི་ཆོས་བཞིནབྱས་པའི་བཀའ་དྲིན་ཡིན། ཚེ་སྔོན་སྦྱིན་པ་གཏང་བའི་འབྲས་བུ། བླ་མ་དཀོན་མཆོག་གི་ཐུགས་རྗེ་ཡིན། དགེ

སྦྱོར་བྱེད་པའི་ཆོས་རྒྱགས། བླ་མ་དཀོན་མཆོག་མཆོད་པའི་རྫས། དབུལ་འཕོངས་མགུ་བར་བྱེད་པའི་སྦྱིན་པ། ཡོན་བདག་བསོད་ནམས་འཕེལ་བའི་ཐབས་བྱ་དགོས་སྙམ་པ་དུང་པ་བྱས་
ལ༑ བཟའ་བཏུང་གི་ཕུད་བླ་མ་དཀོན་མཆོག་ལ་སྦྱིན་བདག་ཚོགས་རྫོགས་པའི་ཕྱིར་འབུལ། གསང་སྔགས་པ་ཡིན་ན་ཕུང་ཁམས་སྐྱེད་མཆེད་ལྷར་གསལ་བ་ལ་ཟས་ཀྱི་རྣལ་འབྱོར་གྱིས་ཚོགས་
འཁོར་དུ་མ་ཡེངས་པར་བཟའ། གསང་སྔགས་པ་མ་ཡིན་ན་ལུས་ཀྱི་སྲིན་བུ་གསོ་བའི་བློས་བཟའ། རྗེས་ལྷག་མ་སྤྲང་པོ་དང་བྱ་ཁྱི་ལ་སོགས་པ་ལ་སྦྱིན་ལ་མདོ་སྟོན་ཏེ་ཡོན་བདག་གི་ཚོགས་
བསོག ཀམ་ཀ་ནིའམ་ཡིག་བརྒྱ་ཚར་ལྔ་ཡན་གྱི་སྡིག་པ་སྦྱངས། དགེ་བ་མི་ཉམས་པར་སྤེལ་བའི་ཕྱིར་བསྔོ་བ་སྨོན་ལམ་གྱི་རྒྱས་བཏབ་བོ། །དངོས་པོ་འབུལ་བ་བྱུང་བ་ན་གོང་བཞིན་ཡིད་ལ་
བསམ་ཞིང༌། ང་ལ་དཀོན་མཆོག་མཆོད་པའི་རྫས། སྤྲང་པོ་དང་གྲོགས་མཆེད་དབུལ་པོ་རྣམས་ལ་སྦྱིན་རྒྱུ། ང་རང་གི་སྒྲུབ་རྒྱགས་ལ་སོགས་པ་བྱས་པས་འཕྲལ་ང་ལ་ཕན། ཕུགས་སྦྱིན་
བདག་ལ་ཕན་པ་བྱ་དགོས། ང་ལ་ཐོས་བསམ་སྒོམ་གསུམ་གྱི་ཡོན་ཏན་མེད་པས་སྦྱིན་བདག་གི་ཚོགས་རྒྱ་ཆེན་པོ་རྫོགས་པའི་ནུས་པ་མེད་ཀྱང་། སྦྱིན་བདག་གི་དད་མོས་ཀྱིས་ཕུལ་བས་ཚོགས་✖

༄༅། །རྫོགས་ཀྱང༌། ང་ཡི་དགེ་སྦྱོར་གྱི་རྒྱགས་མ་བྱས་པར་དོན་མེད་ལ་ལོངས་སྤྱད་ན་ལན་ཆགས་སུ་འགྲོ་བས། མཐུན་རྐྱེན་བྱུང་བ་འདིས་ཐར་བའི་གྲོགས་སུ་འགྲོ་བ་བྱ་
དགོས་སྙམ་དུ་ཞེ་ཐག་པ་ནས་བསམ་ཞིང་། ང་ལ་འདི་དག་སྟེར་བ་བྱུང་བ་འདི་ངའི་རང་སྒོ་ལས་བྱུང་བ་མིན། བླ་མ་དཀོན་མཆོག་གི་བཀའ་དྲིན་ཡིན་སྙམ་པས་སུམ་ཆས་དཀོན་མཆོག་
མཆོད༑ ཚེ་སྔ་མ་སྦྱིན་པ་བཏང་བས་འདི་དག་བྱུང་བ་ཡིན། ད་ཡང་སྦྱིན་དགོས་སྙམ་པས་སུམ་ཆ་དབུལ་ཕོངས་ལ་སྦྱིན། སུམ་ཆ་སྦྱིན་བདག་གི་བསམ་པ་རྫོགས་པའི་ཕྱིར་རང་ལོངས་སྤྱོད
པའམ་དོན་གང་ཆེ་བ་བྱས་ལ། ལན་ཆགས་མི་འོང་བར་བྱ་ཞིང་བསྔོ་བ་སྨོན་ལམ་གྱི་རྒྱས་གདབ་བོ། །ཡང་ན་རང་བྱང་ཆུབ་སྒྲུབ་པའི་གྲོགས་སུ་འགྱུར་ན་རང་སྤྱད། གཞན་བྱང་ཆུབ་སྒྲུབ་པའི་
གྲོགས་སུ་འགྱུར་བ་འདུག་ན་དེ་ལ་བྱིན་ཏེ་དོན་གང་ཆེ་བ་བྱས་ལ། རང་གི་བསོག་འཇོག་ཏུ་མི་འགྱུར་བར་བྱ་སྟེ། ལོངས་སྤྱོད་པའི་ཚེ་སྦྱིན་བདག་ཚོགས་རྫོགས་པའི་ཕྱིར་རང་ལོངས་
༈སྤྱོད༑ སྡིག་པ་སྦྱང་བའི་ཕྱིར་དུ་གཟུངས་སྔགས་བགྲངས། བསྔོ་བ་བྱས་ནས་ཕྱག་རྒྱ་ཆེན་པོ་ལ་བཞག་པས་བྱང་ཆུབ་ཀྱི་གྲོགས་སུ་ཁྱེར་རོ། །གཉིས་པ་སྤང་བྱར་བྱས་ཏེ་ཞེན་པའི་འཁྲི་བ་གཅད་

པ་ནི། ཟས་ནོར་སྟེར་བ་བྱུང་བ་དང་གོང་བཞིན་དུ་དོན་གང་ཆེ་བ་ལ་གཏོང་མི་ནུས་པར་བསོག་འཇོག་གི་བློ་སྐྱེས་པ་ན། ང་ལ་སྟེར་བ་བྱུང་བ་འདིས་འཕྲལ་ལྟོ་གོས་སྐྱིད་པ་དང་། ནོར་བསག་རྒྱུ་
ཡོང་བ་སྲིད་དེ། ཁོ་པས་སྟེར་བ་འདི་ཚེ་སྔ་མའི་སྦྱིན་ཤུགས་ལས་བྱུང་བ་ཡིན་པས། སྔར་བསགས་ཀྱི་བསོད་ནམས་འཇོམས་པར་འདུག་པས་དགོས་པ་མེད། ཁོ་པས་སྦྱིན་པའི་དད་རྫས་
ལྕགས་སྒོང་ལྟ་བུ་འཇུ་བའི་དགེ་སྦྱོར་རྡོ་སོལ་གྱི་མེ་ལྟ་བུ་ཞིག་མནུས་ན་སྦྱིན་བདག་གི་ལན་ཆགས་སུ་འགྲོ་ཞིང་ཤེས་རྒྱུད་དྲེད་དད་པ་ཡལ་ནས་དགེ་སྦྱོར་ཇེ་མི་ནུས་ལ་འགྲོ། ད་བྱིད་དུ་སོང་ནས་ཚུལ་
ཁྲིམས་སྐྱེལ་ཕྱི་མ་ངན་སོང་དུ་སྐྱེ། སྦྱིན་བདག་གི་བྲན་འཁོལ་བྱེད་དགོས་པས། དགོས་པ་མེད། ཟས་ནོར་ཆེ་བ་ཙམ་གྱི་ཞེན་པ་མེད་པར་ཆོས་ཕྱིར་དུ་གཏོང་མི་ནུས་པར། སེར་སྣ་དང་འདོད་
པ་འཕེལ་ནས་ཡི་དྭགས་སུ་སྐྱེ་བའི་ལས་གསོག་པར་འདུག ཆོས་ཕྱོགས་སུ་གཏོང་མི་ནུས་པའི་ནོར་ཆེ་ཡང་འཚོ་སྐྱོང་གི་དུཿ ཁ་སུ་བས་ཆེ། བློ་འདོད་པས་ཁྱེར་བ་ན་ནོར་སྒྲུབ་པའི་ཕྱིར་ལུས་
སེམས་ལ་དལ་དུས་མེད། ཕྲལ་དུཿ ཁ་ཆེ་ལ་ཕུགས་དགེ་སྦྱོར་ཆག་པས་ཟས་ནོར་གྱི་ཅི་བྱ། དགོས་པ་མེད་དགོས་པ་མེད། ཟས་ཁམ་གཅིག་གི་དངོས་པོ་སྣ་གཅིག་ཀྱང་སྟེར་མཁན་མ་བྱུང་ཡང་

།ལེགས་པ་ཡིན། སྔ་མའི་སྦྱིན་ཤུགས་མི་འཛད། ལན་ཆགས་མི་གསོག རྒྱུད་མི་དྲེགས། དད་པ་མི་ཡལ། དགེ་སྦྱོར་འཕེལ་བས་དངོས་པོ་འདི་སུས་འདོད་པ་༄༅།
1/1/01
ཁྱེར༑ ཅི་དགའ་བ་བགྱིས་སྙམ་དུ་ཞེ་ཐག་པ་ནས་བསམ་ཞིང་། ངག་ཏུ་དགོས་པ་མེད། དགོས་པ་མེད།ྋ གང་ཡོང་བ་ཤོག གར་འགྲོ་རྒྱུག ཅེས་བརྒྱ་རྩ་རེ་ཙམ་བགྲངས་ལ། ཞེ་འདོད་
ཀྱི་འཁྲི་བ་བཅད་དེ་དངོས་པོ་དོན་གང་ཆེ་བའི་ཕྱོགས་སུ་གཏང་བར་བྱའོ། །ནོར་ལ་སོགས་པ་ལ་འདོད་འདུན་ནམ་སྐྱེས་སྐྱེས་ན་གོང་བཞིན་བྱ་བ་གལ་ཆེའོ། །གསུམ་པ་བཟློག་སྒོམ་དུ་བྱས་ཏེ་རང་
ཐོག་ཏུ་རོ་སྙོམས་པ་ནི། ཟས་ནོར་ལ་སོགས་སྟེར་བ་བྱུང་བ་ལ་དགའ་སྤྲོ་སྐྱེ་ཞིང་དོན་གང་ཆེ་བ་གཏོང་བའི་བློ་མི་འདུག་ན། གོང་བཞིན་ལེགས་སུ་བསམ། ངག་ཏུ་སྟོན་ལ། དངོས་པོ་དེ་ལ་
ཞེན་པའི་གཉེན་པོར་དངོས་པོ་དེ་སུས་འདོད་པ་ལ་སྦྱིན། དཀོན་མཆོག་མཆོད་པ་དང་སྒྲུབ་པའི་རྒྱགས་མ་གཏོགས་སུས་འདོད་པ་ལ་སྦྱིན་ལ། ནོར་དད་ཅན་ཁྱོད་དེ་ཁྱེར་ཅེས་བརྒྱ་རྩ་རེ་བགྲངས་
༈ ལ༑ ཞེན་འདོད་ཕྱིས་གཏང་ལ་ཕྱག་རྒྱ་ཆེན་པོ་ལ་བཞག བསྔོ་བ་སྨོན་ལམ་གྱི་རྒྱས་བཏབ་བོ། །གཉིས་པ་མ་རྙེད་པ་ལ་རོ་སྙོམས་པ་ལ་གཉིས། བསྒྲུབ་བྱར་བྱས་ཏེ་བྱང་ཆུབ་ཀྱི་གྲོགས་སུ་ཁྱེར་

བ་དང༌། བཟློག་སྒོམ་དུ་བྱས་ཏེ་རང་ཐོག་ཏུ་རོ་སྙོམས་པའོ། །དང་པོ་ནི། རྙེད་པ་དད་མོས་ཀྱིས་སྟེར་བ་ཡང་མ་བྱུང༌། སྤྲང་པོས་སྙིང་རྗེས་སྟེར་བ་ཡང་མ་བྱུང་། ཐབས་སྣ་ཚོགས་པས་
བསྒྲུབ་ཀྱང་མ་རྙེད་པ་ན། དེ་ལ་ཡིད་མི་དགའ་བ་མེད་པར་ཟས་ནོར་རྙེད་རྒྱུ་མེད་པ་འདི་ཆོས་བྱེད་པ་ལ་གོ་བཅད། ང་སྙིང་ནས་ཆོས་བྱེད་པ་ཡིན་ནམ་མིན། སྙིང་ནས་ཆོས་བཞིན་བྱེད་ན་ནོར་མེད་
པས་གོ་བཅད། ནོར་ཕྱིར་རྒྱུག་འདུར་དང་ལས་འཁུར་བྱ་དགོས་པས་དགེ་སྦྱོར་གཡེང་བ་ལ། ནོར་མེད་པས་འདི་དག་གི་ཕྱིར་དགེ་སྦྱོར་མི་གཡེང་བར། རང་དགེ་སྦྱོར་ནུས་ཚད་བྱས་པས་ཆོག་
པ་རེ་དགའ་ན། ནོར་ཆེ་ན་ཆོས་ཕྱིར་དཀའ་བ་སྤྱད་མི་ནུས། དེ་མ་ནུས་ན་སྡིག་སྒྲིབ་མི་འདག་དེ་མ་དག་ན་ཉམས་རྟོགས་མི་སྐྱེ་བ་ལ། ས་ནོར་མེད་ཙ་ན་དཀའ་སྤྱད་མི་ནུས་པའི་དབང་མི་ཡོང་
སྡུག་སྒུར་བྱས་པས་སྡིག་པ་དག་སྟོབས་ཆེ་ཞིང་ཉམས་རྟོགས་སྐྱེ་བས་ལོངས་སྤྱོད་མེད་པས་གོ་བཅད་ལོངས་སྤྱོད་མེད་ན་དམའ་ས་ཤུགས་ལ་ཟིན་པས་སུ་དང་ཡང་ཆགས་སྡང་མེད་པས་ནོར་མེད་པས་
གོ་བཅད། སྟེར་བ་མེད་ན་ལན་ཆགས་མི་འགོ་བས་ཕྱི་མ་རྣམ་སྨིན་ཆུང་བས་སྟེར་མཁན་མེད་པས་གོ་བཅད། རྙེད་པ་ཆེ་ན་རྐྱེན་ཆེ་བ་ཙམ་གྱིས་དེའི་ཁོལ་པོར་ཤོར་ནས་དགེ་སྦྱོར་གཡེང་བ་

༄༅། །ལས། ནོར་དང་རྙེད་པ་ཆུང་ན་དགེ་སྦྱོར་མི་གཡེང་བས་ཏེ། དེ་དག་ཆུང་བས་གོ་བཅད་ལོངས་སྤྱོད་ཆེ་བ་ཙམ་གྱིས་དེ་དག་ཡོད་ཀྱིན་དགོས་སུ་འགྲོ་བས་འདོད་པ་
༈ འཕེལ་ནས་རྙེད་ཕྱིར་དུ་སྲོག་ཤོར་རམ། སྡོམ་པ་སྐྱེལ་ལམ་ཆ་མི་འདུག་པས། བཙལ་ཡང་མི་རྙེད་ཙ་ན་རྙེད་པ་སྒྲུབ་པའི་བློ་མི་ཡོང་བས། དེ་དག་གི་ཕྱིར་སྲོག་དང་སྡོམ་པ་ལ་ཉན་མེད་
དེ༑ སྲོག་དང་ཚུལ་ཁྲིམས་མཐར་ཐོན་པས་གོ་བཅད། ཟས་ནོར་སྟེར་བ་བྱུང་ན་སྟེར་མཁན་ལ་ཁ་ལན་དང་། ངོ་སྲུང་སེམས་འཛིན་དང་ནོར་འཚོ་སྐྱོང་གི་དབང་མི་ལག་ཏུ་ཤོར་ནས་དགེ་སྦྱོར་རྩེ་
གཅིག་ཏུ་བྱ་རྒྱུ་དང༌། རང་གང་བདེ་བྱེད་པ་མི་ཡོང་བར་དེ་དག་གི་དབང་དུ་འགྲོ་བས། རྙེད་པ་སྟེར་བ་མེད་ཅིང་ནོར་མེད་པས་ངོ་སྲུང་དང་སེམས་འཛིན་མི་དགོས་པར་རང་དབང་རང་གི་ཐོབ་པས་
དགེ་སྦྱོར་གང་ནུས་པ་བྱས་པས་ཆོག་པས་ན། རྙེད་པ་སྟེར་མཁན་དང་ནོར་མེད་པས་གོ་བཅད། ནོར་མེད་པ་དང་སྟེར་མཁན་མེད་པ་འདི་ཚེ་སྔོན་སེར་སྣས་གཞན་ལ་མ་སྦྱིན་པའི་རྣམ་སྨིན་དང་
༈གཞན་གྱི་ནོར་ལ་རྐུ་འཕྲོག་བྱས་པའི་རྣམ་སྨིན་ཡིན་པས་ལས་མྱོང་བས་འཛད་པས་ན། དབུལ་ཞིང་སྟེར་མཁན་མེད་པ་འདིས་སྔོན་སེར་སྣ་བྱས་པ་དང་རྐུ་འཕྲོག་བྱས་པའི་སྡིག་པ་འདག་པས་གོ་རེ་

བཅད་སྙམ་པས། ནོར་མེད་པ་དང་སྟེར་མཁན་མེད་པ་ལ་དགའ་སྤྲོ་དུང་དུང་པས་རོ་སྙོམ་མོ། །སེམས་ཕྱག་རྒྱ་ཆེན་པོ་ལ་བཞག་གོ །གཉིས་པ་བཟློག་སྒོམ་གྱི་རོ་སྙོམ་པ་ནི། ཟས་ནོར་འབུལ་
སྟེར་མི་ཡོང་བ་འདི་ཚེ་སྔོན་རྐུ་འཕྲོག་བྱས་པ་དང་སྦྱིན་པ་མ་གཏང་བས་ལན་པ་ཡིན་པས། ནོར་རྫས་བསགས་པས་སོག་པ་མི་འདུག་ཅིང༌། ནོར་ལ་དགོས་མེད་དང་ཞེན་ལོག་སྐྱེས་ནས་མ་
བསགས་པ་མིན། བསགས་ཀྱང་མ་སོག་པ་ཡིན་པས། ནོར་མེད་པ་སྙལ་པོ་ལ་ད་ནི་ནོར་གསོག་པ་དང་བདག་ཏུ་ཁམ་གཅིག་ཀྱང་འཛིན་ཏེ། དམ་དུམ་འདུག་པ་འདི་ཡང་སུས་འདོད་པ་ཁྱེར་ཅི་
དགའ་བ་བཟར་མེད་བགོར་མེད་ཐོང་བགྱིས། དགོས་པ་མེད། དགོས་པ་མེད། གང་ཡོང་བ་ཤོག ཇི་ལྟར་འགྲོ་བ་རྒྱུག ལྟོག་ན་ལྟོགས་སུ་ཆུག འཁྱག་ན་འཁྱགས་སུ་འཇུག འདི་
བས་ཀྱང་དབུལ་བ་ཐོང༌། ཅི་མེད་ཅང་མེད་ཐོང༌། ཁམ་གཅིག་ཧུབ་གཅིག་མི་སྟེར་བ་ཐོང༌། ལྟོག་རིར་འཆི་བ་ཐོང༌། ྋའཁྱག་རིར་འཆི་བ་ཐོང་། ལྟོ་མེད་ན་དཀའ་ཐུབ་ནུས། གོས་མེད་ན་
གཏུམ་མོ་སྒོམ་པ་བརྩོན་འགྲུས་ཆེ། འདི་བས་ཀྱང་དབུལ་བ་བྱུང་ན་གོ་བཅད་སྙམ་དུ་ཡིད་ལ་བསམ་ཞིང་ངག་ཏུའང་འདོན་ནོ། །དེ་ལྟར་ཡང་དང་ཡང་དུ་བསམ་པས་རོ་སྙོམས། ཕྲལ་མེད་ཁ་

༄༅། །མེད་མིན་པ་སྣ་གང་རིང་རིང་ནས་སྦྱིན་པ་གཏང་ངོ༌། །གསུམ་པ་གྲགས་པ་ལ་རོ་སྙོམས་པ་ལ་གསུམ། སྒྲུབ་བྱར་བྱས་ཏེ་བྱང་ཆུབ་ཀྱི་ལམ་དུ་འཁྱེར་བ་དང་། སྤང་
བྱར་བྱས་ཏེ་ཞེན་པའི་འཁྲི་བ་གཅད་པ་དང༌། བཟློག་སྒོམ་དུ་བྱས་ཏེ་རང་ཐོག་ཏུ་རོ་སྙོམས་པའོ། །དང་པོ་ནི། མཁས་བཙུན་བཟང་པོ་ལ་སོགས་པ་སྙན་གྲགས་རང་ལ་ཅུང་ཟད་བྱུང་བའི་ཚེའང་
གཞན་གྱི་སྙན་གྲགས་བརྗོད་པར་བསྒོམས་ལ། དེ་ལ་རང་གི་ཆོས་བཞིན་བྱས་པའི་བཀའ་དྲིན། ཚེ་སྔོན་བླ་མ་དང་མཆེད་གྲོགས་ལ་སོགས་པ་སྐྱེས་བུ་དམ་པའི་སྙན་པ་བརྗོད་པའི་འབྲས་བུ། བླ་
མ་དཀོན་མཆོག་གི་ཐུགས་རྗེ་ཡིན་པས་ང་རེ་དགའ། གཞན་གྱི་སྙན་གྲགས་བརྗོད་པ་འདི་ཁོང་གིས་སྙན་བརྗོད་ཟེར་ཚད་ང་ལ་མེད་ཀྱང་། ཡོན་ཏན་ཅུང་ཟད་ཞིག་ཡོད་པའི་རྟགས་ཡིན་པས་གོ་རེ་
བཅད༑ དཁོ་པ་སྙན་པ་བརྗོད་པ་བཞིན་དུ་རང་ལ་སྔར་མེད་ཀྱང་ད་ཡོད་པ་ཞིག་བྱ་དགོས། མཁས་པའི་སྙན་པ་བརྗོད་པ་བཞིན་དེ་ཡང་ཆོས་མཁས་པ་ཞིག་བྱེད་དགོས། དགེ་བའི་བཤེས་གཉེན་
༈ མཁས་པ་རྣམས་ལ་གཏུག་ལ། སྡེ་སྣོད་གསུམ་རྒྱུད་སྡེ་བཞིའི་དོན་སྤྱི་མ་ནོར་བར་གོ་བས་ཐ་སྙད་ལ་མཁས་པ་དང་། ལག་ལེན་རྡོ་རུས་ཐུག་པར་བསླབ་ལ་ཉམས་ལེན་གོལ་འཆུག་མེད་པའི་

མཁས་པ་དང༌། དོན་སྤྱི་གོ་ཡུལ་དུ་མ་ལས་པར་རང་མཚན་མངོན་དུ་གྱུར་པས་ཉམས་རྟོགས་མཐར་ཕྱིན་པའི་མཁས་པ་དང༌། མཁས་པ་གསུམ་དང་ལྡན་པ་ཅིག་བྱ་དགོས་སྙམ་པའི་འདུན་པ་
བསྐྱེད་ལ་ལག་ལེན་ལ་འབད་དོ། །བཙུན་པོའི་སྙན་པ་བརྗོད་པ་བཞིན་ཆོས་སྒོར་ཞུགས་པ་ལ་བཙུན་པ་ཞིག་བྱ་དགོས། སྡོམ་པ་གསུམ་ཀའི་མི་དགེ་བཅུ་ཆེ་འབྲིང་ཆུང་གསུམ་གྱི་ཉེས་པས་མ་གོས་
པའི་བཙུན་པ་དང༌། སོ་སོ་ཐར་པའི་སྡོམ་ཁྲིམས་ཉིས་བརྒྱ་ལྔ་བཅུ་རྩ་གསུམ་དང༌། བྱང་ཆུབ་སེམས་དཔའི་སྡོམ་པ་ཉི་ཤུ་དང༌། གསང་སྔགས་ཀྱི་རྩ་ལྟུང་བཅུ་བཞི་ཡན་ལག་བརྒྱད་དང་བཅས་
པ༑ མཁན་སློབ་དང་བླ་མའི་དྲུང་དུ་ཁས་བླངས་དམ་བཅས་པ་རྣམས་ཀྱི་ཉེས་ལྟུང་གིས་མ་གོས་པའི་བཙུན་པོ་དང༌། ལུས་ངག་གི་ཚུལ་འཆོས་པ་བཟང་འདོད་ཀྱི་སྤྱོད་པ་ཟོག་ཏུ་མ་སོང་བ་
དང་༑ ལུས་ངག་བག་མེད་པའི་སྤྱོད་པ་བསྟན་པའི་ཞབས་འདྲེན་དུ་མ་སོང་བ་དང་། སེམས་ཆགས་སྡང་ཆེ་བ་མ་རུངས་པའི་བསམ་སྦྱོར་དང་བྲལ་བའི་བཙུན་པ་དང་། བཙུན་པ་གསུམ་ལྡན་ཅིག་
བྱ་དགོས་སྙམ་པའི་འདུན་པ་དང་ལག་ལེན་ལ་འབད་དོ། །བཟང་པོའི་སྙན་གྲགས་བྱུང་བ་བཞིན་དུ་ཆོས་སྒོར་ཞུགས་པ་ལ་བཟང་བ་ཅིག་བྱ་དགོས། དངོས་པོ་གང་ཡོད་ལ་ཕངས་པ་མེད་པར་

མགོ་༄༅། །དབུལ་ཕོངས་ལ་སྟེར་བས་རང་འདོད་ཀྱི་འཁྲི་བ་མེད་པའི་བཟང་པོ་དང༌། གནོད་སྐྱེལ་ལ་ཞེ་བཞག་གིས་ངན་ལེན་མི་བྱེད་པར་བཟོད་པ་རྐྱེན་ཐུབ་པའི་བཟང་
སྙོམས་དང་༑ གཞན་ལ་གང་ཕན་གྱི་བསམ་པས་ལུས་སྲོག་ལ་ཕངས་པ་མེད་པར་ཅི་བྱེད་པ་གཞན་དོན་དུ་བྱེད་པའི་བཟང་པ་དང༌། བཟང་པོ་གསུམ་ལྡན་ཅིག་བྱ་དགོས་སྙམ་པའི་འདུན་པ་དང་། ལག་
ལེན་ལ་འབད་པ་འདོན་དགོས་སྙམ་དུ་ཇི་ལྟར་གྲགས་པ་བཞིན་དུ་བྱེད་པའི་གོ་ཆ་ཉམས་སུ་ལེན་པས་བྱང་ཆུབ་ཀྱི་ལམ་དུ་ཁྱེར་རོ། །གཉིས་པ་སྤང་བྱར་བྱས་ཏེ་ཞེན་པའི་འཁྲི་བ་བཅད་པ་ནི། སྙན་
བདུན་
པའི་གྲགས་པ་ལ་དགའ་སྤྲོ་དང༌། རློམ་པ་དང༌། ཞེན་པ་སྐྱེས་པའམ། སྙན་གྲགས་ཡོང་ལ་རེ་བ་ན། མཁས་པའི་གྲགས་པ་ལ་གོང་དུ་བཤད་པའི་མཁས་པ་གསུམ་ཚང་འདུག་མི་འདུག་
ལྟ༑ གསུམ་ཀ་མ་ཚང་ཀྱང་སྡེ་སྣོད་གསུམ་དང་རྒྱུད་སྡེ་བཞིའི་དོན་སྤྱི་མ་ནོར་བར་ཤེས་པ་དང༌། དེ་དག་ནས་བཤད་པའི་ལག་ལེན་མ་ནོར་བར་ཤེས་པའི་མཁས་པ་གཉིས་ལྡན་འདུག་གམ་
ལྟ༑ དེ་གཉིས་ཀ་མི་འདུག་ནའང་། དོན་སྤྱི་མ་ནོར་བར་གོ་བའི་མཁས་པ་འདུག་གམ་མི་འདུག་ལྟ། སྡེ་སྣོད་གསུམ་དང་རྒྱུད་སྡེ་བཞི་ལྟ་ཅི་སྨོས་ཏེ། སྡེ་སྣོད་གཅིག་གི་མགོ་འཇུག་ཤེས་པ་353

འདུག་གམ་མི་འདུག་ལྟ། དེ་མི་འདུག་ན་ཁྱོད་འདྲའི་མཁས་པ་ཞིག དོན་སྤྱི་དང་མི་མཐུན་པའི་མཁས་པས་ཅི་བཏུབ། མི་ཤེས་པ་ལ་མཁས་པའི་གྲགས་པ་ཡོང་བ་བླུན་པོ་གྲགས་པའི་རྗེས་སུ་
འབྲངས་ཏེ་འདུ་འཛི་འཕེལ་ཏེ་གྲགས་པས་དགེ་སྦྱོར་གཡེང་ནས། ཐར་པའི་བར་དུ་གཅོད་པས་བདུད་ཀྱིས་བྱིན་གྱིས་བརླབས་པ་ཡིན། རང་གིས་མི་ཤེས་པའི་གཞན་ལ་ཆོས་བསྟན་པས་གང་དུ་
འགྲོ་ཆ་མེད་པས། གཞན་དད་པ་ཅན་ལམ་ལོག་པ་ལ་སྦྱོར་བས་བདུད་ལས་ཡིན། རང་གི་མི་ཤེས་ཀྱང་མཁས་པར་གྲགས་པས་རང་ལ་དེ་དག་གི་རློམ་པ་དང་དྲེགས་པ་སྐྱེས་ནས། གཞན་
མཁས་པ་ཁྱད་དུ་གསོད་ཅིང་སྒྲོ་བཀུར་འདེབས་པ་བདུད་ལས་ཡིན། མཁས་པའི་གྲགས་པ་བྱུང་བ་དང་བཟང་འདོད་ཀྱི་བློས་མི་ཤེས་ཀྱང་ཤེས་བརྫུ་བཏབ་ནས་མི་ཆོས་བླ་མར་སྨྲ་བ་བདུད་ལས་
ཡིན༑ མཁས་པ་དོན་ལ་མེད་པའི་གྲགས་པས་ཅི་བྱ་སྙམ་དུ་བསམ། དེ་བཞིན་དུ་བཙུན་པོ་དང་། བཟང་པོ་གཉིས་ལའང་ཤེས་པར་བྱས་ཏེ། ཁྱོད་ལ་བཙུན་པོའི་གྲགས་པ་འདུག་སྟེ། བཙུན
པོའི་ཆོས་གསུམ་ལས་གཉིས་ཀྱང་མི་འདུག གཉིས་ལས་གཅིག་ཀྱང་གཙང་སིང་པ་མི་འདུག མི་ཕྱུགས་ལ་སོགས་རགས་པ་མ་བསད་ཀྱང་ཤིག་ས་ལ་སྐྱུར་བ་དང་། འགྲོ་འདུག་གི་དུས་སུ་

༄༅། །མིག་ས་ལ་མ་ལྟས་པར་རྐང་འོག་དུ་སེམས་ཅན་བསད་པ་ལ་གྲངས་མེད། མངོན་མཚན་ཅན་མ་རྐུས་ཀྱང་རྒྱལ་ཉོས་དང༌། གཡོ་རྒྱུས་གཞན་མགོ་སྐོར་ནས་ནོར་
ལག་ཏུ་གང་ཡོང་བྱས་པའི་ཉེས་པ་ལ་གྲངས་མེད། བུད་མེད་ལ་དངོས་སུ་མ་ཞོན་ཀྱང་འཁྲི་ཚིག་སྨྲས་པ་དང༌། ཆགས་སེམས་སྐྱེ་དུས་དེའི་རྐྱེན་གྱིས་ཁམས་ཉམས་སུ་བཅུག་པ་ལ་གྲངས་
མེད༑ ལྷ་མཐོང་འདྲེ་མཐོང་ལ་སོགས་པའི་མི་ཆོས་བླ་མའི་རྫུན་མ་སྨྲས་ཀྱང་རང་དོན་དང༌། གཞན་ལ་གནོད་པ་བསྐྱལ་བའི་ཕྱིར་དང་། ཉམས་དགའི་ཕྱིར་རྫུན་དང་། ཚིག་རྩུབ་དང་། ཕྲ་མ་
བརྒྱད་
དང་༑ ངག་འཁྱལ་སྨྲས་པ་ལ་གྲངས་མི་འདུག་པས། དེས་ན་ཚུལ་ཁྲིམས་གཙང་སིང་བ་བསྲུངས་པ་མི་འདུག་སྟེ། ཁྱོད་འདྲའི་བཙུན་པོ་ཞིག མིང་དང་དོན་མི་མཐུན་པའི་བཙུན་པོར་གྲགས་
པས་ཅི་བཏུབ། སྡོམ་གསུམ་གཙང་མ་མེད་པ་ལ་བཙུན་པོའི་གྲགས་པ་ཡོང་བ་ཞེས་སོགས་མཁས་པ་ལ་བཤད་པ་བཞིན་ཤེས་པར་བྱའོ། །ཁྱེད་ལ་བཟང་བའི་གྲགས་པ་འདུག་ཀྱང་བཟང་པོའི་ཆོས་
ཀྱི་
༈ གསུམ་བས་གཉིས་ཀྱང་མི་འདུག བཟང་པོའི་ཆོས་གཉིས་བས་གཅིག་ཀྱང་མི་འདུག་སྟེ། གང་ཡོད་ཕངས་མེད་སྟེར་བ་ལྟ་ཅི་སྨོས། སྒོ་དྲུང་དུ་སྤྲང་པོ་ལ་སྤྲང་ཡོན་ཀྱང་སྟེར་མི་ནུས་ཁྲིད་

པར༑ ཅུང་ཟད་རེ་སྟེར་ནའང་སྙིང་ཚ་ཧད་ཧད་པ་དང་། ལག་པ་འདར་ཡེད་ཡེད་ཡོང་བར་འདུག གཞན་གྱིས་གནོད་པ་བསྐྱེལ་བ་ལ་བཟོད་པ་ལྟ་ཅི་སྨོས་རང་གི་བསམ་པ་ཅུང་ཟད་རེ་མ་འགྲུབ་
ཀྱང་ཞེ་སྡང་སྐམ་རུམ་ལ་སོང་བས་ཕར་མ་རྒྱབ་ན་གྲགས་ཤོས་སུ་འདུག གཞན་ལ་གང་ཕན་བྱེད་པ་ལྟ་ཅི་སྨོས་ཏེ། ཡིད་དུ་མི་འོང་བའི་མི་ལ་དེས་རང་ལ་གནོད་པ་མ་སྐྱེལ་ཀྱང་དེ་ལ་སེམས་
འཁྲུགས་པས་དེ་ལ་གནོད་པ་མ་བྱས་ན་རབ་ཏུ་འདུག་པས་ཁྱོད་འདྲའི་བཟང་པོ་ཞིག མིང་ལ་བཟང་པོར་གྲགས་ཀྱང་གྲགས་པ་དང་རང་རྒྱུད་མཐུན་པ་མི་འདུག་པས། བཟང་པོར་གྲགས་པས་ཅི་
བཏུབ༑ ཕན་སེམས་མེད་པ་ལ་ཇོ་བཟང་གི་མིང་དང་གྲགས་པ་ཡོད་པ་བླུན་པོ་གྲགས་པའི་རྗེས་སུ་འབྲངས་ཏེ། འདུ་འཛི་འཕེལ་ནས་དགེ་སྦྱོར་གཡེངས་པས་ཐར་པའི་བར་དུ་གཅོད་པ་བདུད་ལས་
ཡིན༑ རང་ལ་བཟང་པོའི་ཡོན་ཏན་མེད་པར་མིས་བཟང་པོར་ལྟས་ནས་དད་པས་ཕུལ་བ་ལ་ལོངས་སྤྱོད་པ་ལན་ཆགས་ཀྱི་འཁུར་པོ་ཁུར་བ་བདུད་ལས་ཡིན། རང་ལ་བཟང་པོའི་ཡོན་ཏན་མེད་པར་
བཟང་པོར་གྲགས་པས་རང་ལ་བཟང་པོའི་རློམ་པ་དང་ང་རྒྱལ་སྐྱེས་ནས་ཉོན་མོངས་འཕེལ་ཡོང་བས་བདུད་ལས་ཡིན། དེ་དག་གི་ང་རྒྱལ་གྱིས་གཞན་བཟང་པོ་ཁྱད་དུ་བསད་ནས་སྒྲོ་སྐུར་འདེབས་

མགོ་༄༅། ། པ་ལ་སོགས་བདུད་ལས་ཡིན། བཟང་པོར་གྲགས་པ་བཞིན་བཟང་པོའི་ཡོན་ཏན་མེད་ཀྱང་བཟང་བརྫུ་བཏབ་ནས་མི་ཆོས་བླ་མ་སྨྲ་བ་བདུད་ལས་ཡིན། སྔར་གཞན་
སྙོམས་ཡོན་ཏན་ཅན་ལ་སྙན་པ་བརྗོད་པའི་འབྲས་བུས་ད་ལྟ་རང་ལ་སྨིན་ནས། ད་ལྟའི་སྙན་གྲགས་དུམ་རེ་ལ། ད་བཟོད་སྙན་པས་རྒྱལ་ཁམས་སུ་ཁྱབ་པར་ཡོང་བ་དེ་མེད་པར་འགྲོ་བས། ད་ལྟའི་སྙན་
པ་འདི་ལྟ་བུར་ཅི་ལ་དགའ། འདི་མ་བྱུང་ན་དགའ་སྟེ་སྙམ་དུ་ཞེ་ཐག་པ་ནས་ཡང་ཡང་བསམ། རང་མཐོང་དང་ང་རྒྱལ་སྐྱེས་ནས་དམན་ཆ་ཟིན་པས་སྙན་གྲགས་ཀྱི་དགོས་པ་མེད། དགོས་པ་
མེད༑ སྙན་པའི་གྲགས་པ་དང་མི་སྙན་པའི་གྲགས་པ་གང་ཡོང་བ་ཤོག སྙན་གྲགས་ཁྱོད་གང་ལྟར་འགྲོ་བ་སོང་། སྙན་གྲགས་བྱུང་བ་ལ་དགའ་བ་དང༌། མ་བྱུང་བ་ལ་མི་དགའ་བ་ཅུང་ཟད་
བྱེད་རེ་སྙམ་དུ་བསམ། ངག་ཏུའང་བརྗོད་དོ། གསུམ་པ་བཟློག་སྒོམ་གྱི་རོ་སྙོམ་པ་ནི། སྙན་གྲགས་བྱུང་བ་ན་ཉོན་མོངས་པ་འཕེལ་ཞིང་དགེ་སྦྱོར་ཆག་ཐར་པའི་བར་ཆད་དུ་འགྲོ་བར་འདུག་
པས༑ རང་གི་སྒོ་གསུམ་ཆོས་དང་མཐུན་ན་སྙན་གྲགས་མ་བྱུང་ན་དགའ་སྟེ། རང་མཐོང་དང་ང་རྒྱལ་མི་སྐྱེ་དམན་ཆ་ཟིན། དགེ་སྦྱོར་འཕེལ་སྙམ་དུ་དུང་དུང་པ་བསྒོམས། བྱ་སྤུ་ལོག ཁྱི་

ཚང་ལོག མི་ཁ་ལོག་ནས་གྲགས་པ་ངན་པ་སྒྲོག་པ་བྱུང་ན་དགའ་སྟེ་གྲགས་པ་ངན་པ་སྒྲོག་པ་བྱུང་ན་འདུ་འཛི་རྣམ་གཡེང་མི་ཡོང་བས་དགེ་སྦྱོར་འཕེལ། མིས་ཁྱད་གསོད་བྱེད་པས་རང་མཐོང་
དང་ང་རྒྱལ་མི་སྐྱེ། དམན་ཆ་ཤུགས་ལ་ཟིན། གང་ཟག་དམ་པ་ལ་སྐར་བ་བཏབ་པའི་སྒྲིབ་པ་འདག་པས་གྲགས་པ་ངན་པ་ཞིག་བྱུང་ན་དགའ་སྟེ། དེ་དག་བྱུང་ན་རོ་སྙོམ་པ་ཡིན་ཏེ་སྙམ་དུ་ཞེ་
ཐག་པ་ནས་བསམ་ཞིང༌། ཆོས་ཤེས་ཟེར་བའི་གཉེན་པོར། གཞན་དང་ཆོས་གཏམ་བྱས་ལ་ཅལ་ཅོལ་སྨྲས་ལ་ཆོས་མི་ཤེས་པར་འདུག་ཟེར་བའི་ཐབས་དང་།ྋ བཙུན་ཟེར་བའི་གཉེན་པོར་བུད་
མེད་ལ་དཀྲོག་པ་དང༌། འཛིང་ཁ་བྱེད་པ་དང༌། བཟང་ཟེར་བའི་གཉེན་པོར་ནས་བྲེ་རེ་བྲེ་དོ་ལ་འཐབ་རྩོད་ཆེན་པོ་དང་ཆགས་སྡང་ཞེ་སྡང་ཆེ་ཆེ་འདྲ་བ་བྱས་ལ། གྲགས་པ་ངན་པ་ཅི་ཡོང་བྱས་ལ་
བྱུང་ན་གོང་བཞིན་རོ་སྙོམས་སོ། །བཞི་པ་མ་གྲགས་པ་ལ་རོ་སྙོམས་པ་ནི། སྒྲུབ་བྱར་བྱས་ཏེ་བྱང་ཆུབ་ཀྱི་ལམ་དུ་འཁྱེར་བ་དང༌། བཟློག་སྒོམ་དུ་བྱས་ཏེ་རང་ཐོག་ཏུ་རོ་སྙོམས་པའོ། །དང་པོ་
རང་གི་ཐོས་བསམ་སྒོམ་གསུམ་ལ་སོགས་ཆོས་ལ་འབད་འབུངས་སྟོན་ཀྱང་། མཁས་བཙུན་བཟང་གསུམ་འཛོམས་པའམ། རེ་རེའི་ཡོན་ཏན་ལྡན་པའི་གྲགས་པ་མ་བྱུང་ཞིང༌། མ་བྱུང་

མགོ་༄༅། །བ་ལ་རང་ཡང་མི་དགའ་བ་འདུག་ན། ཁ་ནང་དུ་ལོག་ཏེ་ཁྱོད་སྙན་གྲགས་མ་བྱུང་བ་ལ་མི་དགའ་བ་བྱ་མི་དགོས། རང་ལ་མཁས་བཙུན་བཟང་པོའི་ཡོན་ཏན་མེད་པས་
སྙོམས་སྙན་གྲགས་མ་བྱུང་བ་ཡིན། ཡོན་ཏན་ཡོད་ན་དེ་དག་ཅིས་ཀྱང་ཡོང་། ཡོན་ཏན་མེད་པའི་སྙན་གྲགས་བྱུང་བ་བས་མ་བྱུང་བ་གོ་བཅད། སྙན་གྲགས་མ་བྱུང་བས་འདུ་འཛི་མི་ཡོང་བས་དགེ་སྦྱོར་
མི་གཡེང༌། ཉམས་ལེན་མཐར་ཐོན། འབུལ་འདེགས་བྱེད་པ་མེད་པས་ལན་ཆགས་མི་འགོ རང་ལ་རློམ་པ་དང་ང་རྒྱལ་མི་སྐྱེ་བས་ཆགས་སྡང་གི་ལས་མི་གསོག་སྟེར་མཁན་མ་བྱུང་ན་སྔར་
བསགས་ཀྱི་སྦྱིན་ཤུགས་མི་འཛད་པས་ཕྱི་མར་ཕན། ཚེ་སྔ་མ་གཞན་ཡོན་ཏན་ཅན་ལ་སྙན་པ་མ་བརྗོད་པས་གྲགས་པ་མ་བྱུང་བ་ཡིན་པས་ལས་ངན་འཛད། མིས་བཀུར་ཕྱག་མེད་པས་དམན་ཆ་
ཤུགས་ལ་ཟིན། བཟོད་པ་ཐུབ། སྙན་གྲགས་མེད་ན་མིས་ལྟ་མཐོང་མི་ཡོང་བས་མི་དང་མཐུན་འཇུག་ཤུགས་ཀྱི་ཆུང་བས་འཇིག་རྟེན་འདི་བློས་ཐོངས་པས་སྙན་གྲགས་མེད་པ་གོ་བཅད། མིས་
༈ འཁོས་མེད་དུ་མཐོང་ཡང་རང་གི་གཏན་འདུན་འགྲུབ་པས་ཕོ་དྲུང་འདུན་མ་ལེགས། འདི་ཕྱི་གཏན་དུ་བདེ་སྐྱིད་ཡོད་པ་ཞིག་འགྲུབ་པར་འདུག་པས་གོ་བཅད་སྙམ་དུ་བསམ། སྙན་གྲགས་མེད་པས་

མི་སྙན་པའི་གྲགས་པ་བྱུང་བའམ་བྱུང་གི་དོགས་པ་ན། མི་སྙན་པའི་གྲགས་པ་བྱུང་བ་གོ་བཅད། གྲགས་པ་ངན་པ་བྱུང་བས་ཐམས་ཅད་ཀྱིས་ཆོས་པ་ངན་པར་མཐོང་བས་མིའི་འདུ་བ་མི་ཡོང་བས་
དགེ་སྦྱོར་མི་གཡེང་བ་ཉམས་ལེན་མཐར་ཐོན། དེ་བཞིན་དུ་སྙན་གྲགས་ཀྱི་ཚབ་ལ་གྲགས་པ་ངན་པ་བྱུང་བས་འབུལ་འདེགས་བྱེདཔ་མ་བྱུང་ན་ཅེས་པ་ལ་སོགས་གོང་བཞིན་ཤེས་པར་བྱའོ།
གྲགས་པ་ངན་པ་འདི་གཞན་ལ་གྲགས་པ་ངན་པ་བརྗོད་པའི་རྣམ་སྨིན་ཡིན་པས་དེའི་ལན་ཆགས་འདག་པས་གོ་བཅད། རང་གི་སྤྱོད་ལམ་ངན་པ་བྱས་པས་ལན། ད་སྤྱོད་ལམ་བཟང་པོ་ཆོས་བཞིན་
བགྱིས་གྱི་བསྐལ་འདེབས་ཀྱི་བླ་མ་ཡིན་པས་གོ་བཅད། སྤྱོད་པ་ཆོས་མིན་བྱེད་རེ་སྙམ་པས་ཐོས་བསམ་སྒོམ་གསུམ་ལ་འབད་དོ། །གཉིས་པ་བཟློག་སྒོམ་གྱིས་རོ་སྙོམས་པ་ནི། གྲགས་པ་ངན་
པ་ཞིག་བྱུང་ན་དགའ་སྟེ། དེ་བྱུང་ན་ཐམས་ཅད་ཀྱིས་ངན་པར་མཐོང་བ་ལ་སོགས་པ་གོང་བཞིན་དུ་བསམ་ནས་སྙན་གྲགས་ལ་བཟློག་སྒོམ་གྱི་རོ་སྙོམས་པ་བཞིན་བྱའོ། །ལྔ་པ་བདེ་བ་ལ་རོ་སྙོམས་
པ་ལ་གསུམ་སྟེ། བསྒྲུབ་བྱར་བྱས་ཏེ་བྱང་ཆུབ་ཀྱི་ལམ་དུ་འཁྱེར་བ་དང༌། སྤང་བྱར་བྱས་ཏེ་ཞེན་པའི་འཁྲི་བ་བཅད་པ་དང༌། བཟློག་བསྒོམ་དུ་བྱས་ཏེ་རང་ཐོག་ཏུ་རོ་སྙོམས་པའོ། །དང་པོ་ནི་༔

༄༅། །ལུས་ལ་ནད་མེད་དེ་ཉམས་སྟོབས་རྒྱས་པ་དང་། སེམས་ལ་དུཿ ཁ་མེད་པར་བསམ་པ་འགྲུབ་པ་དང་། ལོངས་སྤྱོད་ལ་གོད་ཁ་མེད་པས་ཕྱུག་པ་དང༌། ཉེ་བ་དང་
འཁོར་གཡོག་འཛོམས་པས་མི་དར་བ་དང་། སུས་ཀྱང་འགྲན་ཟླ་མེད་པའི་རང་དབང་ཐོབ་པ་དང་། ལྔ་ཀ་ཚང་བའམ་གང་དུ་རེ་རེ་འདུག་ཀྱང་འཇིག་རྟེན་པའི་བདེ་བ་སྟེ། དེ་དག་ལྔ་ཀའམ་གང་
རུང་རེ་རེ་བྱུང་ན་སྙམ་པའི་བྱུང་བའི་དུས་སུ་ལམ་དུ་འདི་ལྟར་འཁྱེར་ཏེ། ལུས་ཉམས་སྟོབས་རྒྱས་པ་འདི་གོ་བཅད། ལུས་པོ་ངན་ན་དགེ་སྦྱོར་བྱེད་མི་ནུས། ཆོས་ཕྱིར་དུ་དཀའ་སྤྱད་མི་ཐེག་
ལ༑ ལུས་སྟོབས་རྒྱས་པའི་དུས་འདིར་ཐོས་བསམ་སྒོམ་གསུམ་ལ་འབད་པ་སྟོན་ཅིང་ལྟོ་གོས་ལ་གྱོང་བསྐར་ལ། ད་རེས་ཐར་པའི་བཙན་ས་ཟིན་པ་ཞིག་བྱ་དགོས། སེམས་ཐོག་ཏུ་སྙོན་འབོག་
དང་གཞན་གྱིས་མནར་བ་ལ་སོགས་པའི་སེམས་ཁྲལ་བྱུང་ན། སེམས་དུཿ༔ ཁའི་བར་དུ་སོང་བ་དང་སེམས་སོ་ན་མེད་པས་དགེ་སྦྱོར་བསམ་པ་བཞིན་མི་ཡོང་ལ། སེམས་མ་འཁྲུལ་དུཿ ཁ་མེད་པའི་
དུས་སུ་དགེ་སྦྱོར་ལ་འབད་དགོས། ལོངས་སྤྱོད་མཐུན་རྐྱེན་མ་འཛོམས་པའི་དུས་སུ་ལྟོ་གོས་སྒྲུབ་པའི་འབད་རྩོལ་བྱེད་བྱེད་ནས་ཆོས་རྩེ་གཅིག་ཏུ་བྱ་དབང་མི་ཡོང་ལ། མཐུན་རྐྱེན་འཛོམས་པའི་

དུས་འདིར་ནོར་བསགས་པ་ལ་དོན་མེད་པས། ཆོས་བྱེད་པའི་མཐུན་རྐྱེན་མ་གཏོགས་ལྷག་ཚད་སྦྱིན་པར་གཏང་སྟེ་ཕྱི་མའི་རྒྱགས་ཕྱེ་ཚགས་སུ་འཇུག་དགོས། མང་ཡང་དགེ་སྦྱོར་བྱེད་པ་ལ་
མཐུན་རྐྱེན་ཨེ་ཡོང་མི་ཤེས་པས། མཐུན་རྐྱེན་འཛོམས་དུས་དགེ་སྦྱོར་འབུང་དགོས། ཉེ་འཁོར་འཛོམས་དུས་སུས་ཀྱང་མནར་བ་མེད་པར་བློ་ལྷོད་དེ་སྡད་བས་ཆོག་དུས་འདིར་དགེ་སྦྱོར་བྱ་
དགོས༑ མི་ལག་ཏུ་དབང་མ་ཤོར་བར་རང་དབང་རང་གི་ཐོབ་པས། ཆོས་བྱེད་པ་ལ་སུས་ཀྱང་བར་ཆད་བྱེད་པ་མེད་པའི་དུས་འདིར་བསྒོམ་དགོས། ང་ཆོས་བྱེད་པ་ལ་འདི་འདྲའི་བདེ་སྐྱིད་
འཛོམས་པ་ཨ་རེ་དགའ། བླ་མ་དཀོན་མཆོག་གི་བཀའ་དྲིན་ཡིན། ཆོས་ལ་རྩེ་གཅིག་ཏུ་འབུང་དགོས་སྙམ་དུ་གོ་ཆ་བསྐྱེད། བརྩོན་འགྲུས་བསྐྱེད་ལ་བདེ་བ་བྱང་ཆུབ་ཀྱི་ལམ་དུ་ཁྱེར་རོ། །
གཉིས་པ་གོང་དུ་བཤད་པའི་བདེ་བ་དེ་དབང་བྱུང་ན་དགའ་སྟེ་སྙམ་པའི་བློ་སྐྱེས་པ་ན། ཆོས་པ་རྣམས་ཀྱིས་དེ་དག་སྤང་བྱར་ཤེས་པས་ཞེན་པའི་འཁྲི་བ་བཅད་དེ། ལུས་བསམ་སྟོབས་རྒྱས་ན་ང་
གཉེན་པོ་སྤོང་སེམས་ཆུང་བས་བུད་མེད་དང་ཕྲད་ན་སྡོམ་པ་གར་སྐྱེལ་མི་ཤེས་པར་འདུག མལ་དུ་སྡོད་མི་ཚུགས་པར་ལས་འཁུར་དང་སོ་ནམ་ལ་རྒྱུག་འདུར་བྱས་པས། ངལ་དུབ་ཀྱི་དབང་གིས་

།དགེ་སྦྱོར་འཆག་ཅིང་གཡེང་བར་འདུག རྐང་འོག་དང༌། ས་རྐོ་རྡོ་སློག་གི་འོག་དང༌། ཁྱིམ་ཏོག་གི་ཁ་ལ་སེམས་ཅན་མང་པོ་འཆི་བར་འདུག་པས་སྡིག་པ་གསོག་༄༅།
པ་དང་། འཇིགས་བུར་དང་འཐབ་རྩོད་བྱས་ནས་གཞན་ལ་གནད་ཡར་གར་ཡོང་མི་ཤེས་པར་འདུག་པས་ལུས་སྟོབས་རྒྱས་པ་འདི་དགོས་པ་མེད་དགོས་པ་མེད། ལུས་སྟོབས་བཟང་ངན་གང་
ཡོང་ཡོང་ཤོག ཁྱོད་ལུས་བཟང་ངན་སྔོན་གྱི་ལས་ལ་རག་ལ། ལུས་བཟང་པོ་བྱས་པའི་ཁར་མི་འགྲོ་བས་གར་འགྲོ་བར་སོང་ཞེས་ངག་ཏུ་བརྗོད་ཡིད་ལ་བསམ་མོ། །སེམས་བདེ་ཡང་ཉམས་
རྟོགས་རྒྱུད་ལ་མ་སྐྱེས་པའི་འཕྲལ་གྱི་སེམས་བདེ་བ་དང༌། རང་གི་འདོད་པ་ཅུང་ཟད་རེ་འགྲུབ་པའི་བློ་བདེ་བས་ཅི་བཏུབ། འདིས་རྟག་ནི་མི་ཐུབ། རྐྱེན་ནི་མི་ཐེག དགོས་དུས་ནི་མི་
ཡོང་༑ ྋའཕྲལ་གང་སེམས་བདེ་བ་ལ་ཆགས་པས་དགེ་སྦྱོར་སྙོམ་ལས་དང་ཕྱི་བཤོལ་ལ་ལུས་ནས་ནམ་བཞག་གཏན་གྱི་བདེ་བ་མེད་པར་འགྲོ་བ་འདིས་དགོས་པ་མེད། དགོས་པ་མེད། སེམས་
༈བདེ་མོ་ཡོང་ནའང་ཤོག མ་བདེ་ནའང་མ་བདེར་ཆུག བདེ་པར་འགྲོའམ་མ་བདེ་བར་འགྲོའམ། གང་འགྲོ་བར་རྒྱུག སྔོན་གྱི་ལས་ཤེས་སྙམ་དུ་བསམ། ངག་ཏུའང་བརྗོད། ནོར་རྫས་

ཀྱང་ཡོད་ཀྱིན་ཇེ་དགོས་ལ་འགྲོ་བ་མིན་པ། འདི་ཙམ་ཆོག་སྙམ་པ་མེད་པར་ད་ལྟ་ཡོད་པ་དེ་མ་ཟད་པར་བྱ་སྙམ་སྟེ། འཕྲལ་གྱི་དགོས་ཆ་འཕྲལ་དུ་ཡོང་བའི་ཐབས་བྱེད་བྱེད་ནས་སེམས་དལ་མེད་
ཀྱི་བསམ་བློ་དང་། ལུས་དལ་མེད་ཀྱི་བྱ་ལས་ཀྱིས་ཉིན་མི་དལ་མཚན་མི་གཉིད་པ་ཞིག་གི་ངང་ལ་ཞག་གཅིག་འདས་ཞག་གཉིས་འདས་ནས་མི་ཚེ་ཟད་པ་མི་ཚོར་བར་འདུག ནོར་བསགས་པས་
སོག་པར་མི་འདུག་སྟེ། ཐམས་ཅད་ཕྱུག་པོ་བྱ་སྙམ་པ་ལས་དབུལ་པོ་བྱ་སྙམ་པ་སུ་ཡང་མེད་པས་ཚོང་དང་སོ་ནམ་ལ་འབུངས་ཀྱང་ལྟོ་རྒྱགས་མི་འབྱོངས་པར་འདུག་ཅིང་། ཕྱུག་པོ་བས་དབུལ་པོ་
འབུམ་འགྱུར་གྱྀས་མང་བར་འདུག གལ་ཏེ་གསོག་ཀྱང་བོར་སྟོར་ཆུད་ཟོས་དང་སུས་འཕྲོག་ཆ་མི་འདུག ནོར་ཕྱིར་རྩྭ་ར་འཚན་ཆུ་དང་སྲོག་དང་ནམ་བྲལ་མི་ཤེས་པར་འདུག འཕྲལ་དུཿ ཁ་
ཆེ༑ སེར་སྣས་དགེ་ཕྱོགས་སུ་ཟན་རྡོག་གཅིག་ཡང་སྟེར་མི་ནུས་པར་ཕྱི་མ་ཡི་དྭགས་ལ་སོགས་པར་སྐྱེ་དགོས་པས་ནོར་གྱིས་དགོས་པ་མེད། དགོས་པ་མེད། ནོར་ཡོང་ནའང་ཤོག མི་ཡོང་
ན་ཡང་མ་ཡོང༌། ཕྱུག་པོར་འགྲོའམ་དབུལ་པོར་འགྲོའམ་གང་འགྲོ་བར་རྒྱུག འགྲངས་ལྟོགས་སྔ་མའི་ལས་ཤེས་སྙམ་དུ་བསམ། ངག་ཏུ་བརྗོད་དོ། །ཉེ་འབྲེལ་འཁོར་གཡོག་ལ་སོགས་པ་

༄༅། །འཛོམས་ཡང་ཕན་པ་མི་འདུག རང་ལ་རེ་དགོས་པ་དང་ཆ་རྐྱེན་དུམ་རེ་ཡོད་ན་ཁ་དང་སྦར་མོ་གདངས་ནས་ཟ་རྩིས་དང་འབྲད་རྩིས་ཀྱི་ཅི་ཐོབ་བྱེད་པར་འདུག རང་
ལ་མེད་ན་སྦྱིན་དགོས་ཀྱི་དོགས་པས་མིག་ལོག་མཆུ་ལོག་འབར་ཤ་བྱེད། ལབ་པའི་གཏམ་ལེན་ཀྱང་མི་ཁུགས་པར་ངོ་ཚར་ལྟ། བྱམས་ན་ནི་དེ་ལ་ན་ཚ་ཤི་ཆད་བྱུང་གི་དོགས་པས་སེམས་ཁྲལ་
འགོ་བར་འདུག་པས་དེ་དག་གིས་དགོས་པ་མེད། དགོས་པ་མེད། གཉེན་ཡོད་ན་ཡོད་དུ་ཆུག མེད་ན་མེད་དུ་ཆུག ཅི་དགའ་བ་གྱིས། གང་དགའ་བར་སོང་སྙམ་དུ་བསམ་ངག་ཏུ་བརྗོད་
བཅུ་གསུམ་
དོ༑ །དབང་དང་ནོར་རྫས་འཛོམས་ཡང་རང་གི་ན་ཚ་ལ་སོགས་པའི་རྐྱེན་མི་བཟློག” འཆི་བདག་ནི་མི་ཐུབ། ཕྱི་མ་བདེ་ས་སྐྱིད་སར་འགྲོ་དབང་ནི་མེད། ངན་སོང་ནི་མི་བཟློག་འཁོར་བ་ནི་མི་
སྤོང་༑ དུག་གསུམ་ནི་ཞི་མི་ནུས། རང་རྒྱུད་ནི་མི་ཐུལ། སངས་རྒྱས་ནི་མི་ཐོབ། སླར་ཡང་གྱིན་དུཿ ཁ་འགོ དབང་ཆེ་ན་གཞན་མནར་བས་སྡིག་པ་ཆེ། ལྟོ་གོས་ལས་ལྷག་པ་ལོངས་སྤྱོད་《
རྒྱུ་ནི་མེད། ལྟོ་ཞིམ་ཀྱང་འགྲངས་པ་ལས་ལྷག་པ་མི་ཚུད། གོས་དྲོ་ཡང་དྲོས་པ་ལས་ལྷག་པ་ནི་མི་ཐེག དང་ཁ་བདེ་ན་སྦང་ཟན་དང་སྒོག་ཆུ་ཡང་ཤ་མར་ལས་ཞིམ། དང་ཁ་མི་བདེ་ན་ཤ་k 365

མར་ཡང་མི་གཙང་བ་བཞིན་དུ་ཟ་སྙིང་མི་འདོད། ལུས་བཟང་ན་རེ་བ་དང་བེམ་པོས་ཡང་དྲོས། ལུས་ངན་ན་དར་ཟབ་ཀྱི་གོས་ཀྱང་མང་པོ་མི་ཐེག ཉུང་ན་མི་དྲོས། ལྟོ་གོས་བས་ལྷག་པ་ནི་
དབང་ཡོད་ཀྱང་དགོས་བྱེད་མེད། ལྟོ་གོས་ནི་དབང་ཆུང་ཡང་ལོངས་སྤྱོད། དབང་ཆུང་ལའང་ལྟོ་གོས་ཀྱི་སེམས་ཁྲལ་ལས་མེད་ལ། དབང་ཆེ་བ་ལ་རང་གི་ལྟོ་རྒྱབ་ལ་སོགས་པའི་དུཿ ཁ་
གཞིར་བཞག་པ་མཉམ་པོ་ལ། གཞན་འབངས་འཁོར་གཡོག་ཉེ་འབྲེལ་ལ་སོགས་པའི་དུཿ ཁ་ལྷག་པར་ཆེ་ལ། དབང་ཡོད་པ་རང་སར་སྡོད་ཤེས་པ་ཉུང་བས་རང་གི་འཁོས་ཀས་ཕེར་ཚད་བརྡུང་
བ་དང༌། འདོད་མཆུ་བྱས་ནས་སྡིག་པ་གསོག་པས་སྡིག་པའི་སྟོབས་ཆེ། ཚེ་འདིར་སྡུག་བསྔལ་ཆེ་ལ་ཕྱི་མ་ངན་སོང་དུ་སྐྱུར་བས་དབང་དང་ཁ་དྲག་དགོས་པ་མེད། དགོས་པ་མེད། ཁ་དྲག་
མ་བྱུང་ནའང་མ་བྱུང༌། ཁ་དྲག་པོར་འགྲོའམ་ཞན་པོར་འགྲོའམ་གང་འགྲོ་བ་རུ་རྒྱུག དབང་ཆེ་ཆུང་སྔོན་གྱི་ལས་ཤེས་སྙམ་དུ་ཡིད་ལ་བསམ། ངག་ཏུ་བརྗོད་དོ། །གསུམ་པ་ནི། ལུས་
སེམས་དངོས་སུ་བདེ་བ་ལ་དགའ་འམ་བདེ་བ་ཡོང་ལ་རེ་བའི་བློ་བྱུང་ནི། སྔར་གྱི་ཉེས་དམིགས་དེ་དག་བསམ་ལ། བདེ་བ་བས་དུཿ ཁ་དགའ་བར་བསྒོམ་ལ་ལུས་ལ་ན་ཚཐོང༌། སེམས་ལ་དུཿ

༄༅། །ཁ་ཐོང༌། མི་འདོད་པ་སྣ་ཚོགས་ཐོང༌། སྐྱིད་པོ་མིན་པ་ཐམས་ཅད་ཐོང་ཞེས་པ་ཡིད་ལ་བསམ་པ། ངག་ཏུ་བརྗོད་དོ། །ལུས་སེམས་སྐྱིད་རྒྱགས་ཙ་ན་འཁྱགས་
སྒུར་དང་ལྟོགས་སྒུར་བྱས་ལ་སེམས་ཅན་ཐམས་ཅད་ཀྱི་དུཿ ཁ་རང་ལ་བླང་། སེམས་ཕྱག་རྒྱ་ཆེན་པོ་ལ་བཞག་གོ །དྲུག་པ་དུཿ༔ཁ་ལ་རོ་སྙོམས་པ་ལ་གཉིས། སྒྲུབ་བྱར་བྱས་ཏེ་བྱང་ཆུབ་ཀྱི་ལམ་
ཉུ
དུ་འཁྱེར་བ་དང༌། ྋ བཟློག་སྒོམ་དུ་བྱས་ཏེ་རང་ཐོག་དུ་རོ་སྙོམས་པའོ། །དང་པོ་ནི། ལུས་ལ་ལོ་ནད་གཏན་འབྱར་དང༌། ཕོ་ལོག་གཟེར་ཐུང་དང༌། ཤིག་ནད་ལ་སོགས་པའི་དུཿ ཁ་
བཅུ་བཞི་
དང་༑ སེམས་ལ་བསམ་པ་བཞིན་མ་གྲུབ་པ་དང༌། དབུལ་ཞིང་ཕོངས་པ་ལོངས་སྤྱོད་མེད་པ་དང་། གཉེན་ཉེ་བ་གཅེས་པ་ཤི་བ་དང༌། དབང་པོ་ཆེས་མནར་ཞིང་ཁ་ཉེན་འཁུར་དགོས་པའི་དུཿ༔
ཁ་ལ་སོགས་པའོ། །དང་པོ་ལོ་ནད་ལ་སོགས་པ་བྱུང་བའམ་བྱུང་གི་དོགས་པ་ན། ལོ་ནད་འདི་བྱུང་བ་གོ་བཅད། ནད་མེད་ལུས་སྟོབས་རྒྱས་པ་ན་སྡོམ་པ་གར་སྐྱེལ་ཆ་མེད་པ་ལ། ན་ཚས་
༈ ལུས་སྟོབས་ངན་པས་དབང་པོ་ལྡང་བའི་ནུས་པ་ཤོར་བས་སྡོམ་པ་མཐར་ཐོན། རྐང་འོག་ཏུ་སེམས་ཅན་འཆི་བ་དང༌། ས་རྐོ་རྡོ་སློག་པ་ལ་སེམས་ཅན་གསོད་པའི་སྡིག་པ་མི་འོང་བས་གོ་
367

བཅད༑ མལ་སར་རང་ཤུགས་ལ་སྡོད་དགོས་པས་འགྲོ་འདུག་ལ་སོགས་པའི་གཡེང་བ་མེད་པས་དགེ་སྦྱོར་ཤུགས་ཀྱི་འཕེལ། ན་ཟུག་གིས་དགེ་སྦྱོར་གསལ་འདེབས་བྱེད་པས་དགེ་སྦྱོར་ཡང་
ཡང་དྲན་པས་ཟིན་པས་གོ་བཅད། མགོ་བོ་ཅུང་ཟད་རེ་ན་བས་ཀྱང་ལས་ངན་མང་པོ་འཛད་པར་གསུངས་པས། ཁོའི་ན་བ་ཡུན་རིང་ལ་དོས་དྲག་པ་འདིས་ངན་སོང་དུ་འགྲོ་བའི་ལས་ངན་ཐམས་
ཅད་འཛད་པས་ན་བ་འདིས་གོ་བཅད། ན་བ་འདི་ཚེ་སྔོན་གཞན་ལ་རྒྱབ་པ་དང་བརྡུང་བའི་རྣམ་སྨིན་ཡིན་པས་ལས་མྱོང་བས་འཛད་པས་ན་བ་འདིས་གོ་བཅད། ནད་འདིས་སྡིག་སྒྲིབ་འདག་
པས༑ དེ་དག་ཙ་ན་ཉམས་རྟོགས་ཤུགས་ལ་ཡོང་བས་ནད་པའི་མལ་ནས་བྱང་ཆུབ་ཀྱི་ལམ་བསྒྲོད་པས་ནད་འདིས་གོ་རེ་བཅད་སྙམ་དུ་བསམ་ཞིང་ངག་ཏུ་བརྗོད། ན་ཟུག་ལྷང་བྱུང་བ་ན་ན་ཟུག་གི་
ངོ་བོ་ལ་ཆེར་རེ་ལྟ། གཞན་གྱི་ནད་དུཿ ཁ་ཡང་རང་གི་སྟེང་དུ་བསྡུའོ། །ཤིག་ནད་ལ་སོགས་པ་བྱུང་བ་ན། ངས་སོ་སོ་ཐར་པའི་སྡོམ་པ་བླངས་པའི་དུས་ན་སེམས་ཅན་ལ་གནོད་པ་གཞི་བཅས་
སྤོང་བར་ཁས་བླངས་པས་ཤིག་གིས་སོ་བཏབ་པ་ན། དེ་ལ་ཞེ་སྡང་སྐྱེ་བ་དེ་གནོད་པ་བྱེད་པའི་གཞི་ཡིན། དེའི་དབང་གིས་ས་ལ་སྐྱུར་བ་དེ་གནོད་པ་དངོས་ཡིན་པས་དེ་སྤང་དགོས། ཤིག་ས་ལ་

༄༅། །སྡོད་པ་ཡིན་པ་དང་ལྟོ་ས་ལ་རྙེད་པ་ཡིན་ན་གནོད་པར་མི་འགྱུར་བ་ལ། ཤིག་དང་པོ་རང་གི་ལས་ཀྱི་དབང་གིས་ལུས་ལ་སྐྱེས། ལུས་ལ་གནས། ལུས་ལ་ཟ་བས་
དེ་ས་ལ་སྐྱུར་ན་གནས་ནས་བསྐྲད་པས། ཡང་ན་འཁྱགས་ཡང་ན་ཉི་མས་ཚིག་ནས་འཆི། བཟའ་རྒྱུ་མེད་པ་ལ་ལྟོགས་པར་འཆི་བས་སྲོག་གི་བར་ཆད་བས་གནོད་པ་ཆེ་བ་མེད་པས་སྤང་
དགོས་སྙམ་པས་ས་ལ་མི་སྐྱུར། བྱང་ཆུབ་སེམས་དཔའི་ལྟར་ན་ཕ་མར་མ་གྱུར་པའི་སེམས་ཅན་མེད་པས་ཅི་བྱེད་སེམས་ཅན་གྱི་དོན་དུ་བྱེད་པར་དམ་བཅས་པས་ཕན་དགོས་པ་ལ་དེ་ས་ལ་སྐྱུར་ན་
ཕན་མི་འདོགས་པའི་སྟེང་དུ་གནོད་པར་འགྱུར་བས་སེམས་བསྐྱེད་དང་འགལ་འགྲོ། ཤིག་ལ་རེ་ས་ང་ལས་མེད་པ་ལ་ངས་ས་ལ་སྐྱར་ན་ཤིག་གི་ལྟོ་སུ་ལ་རེ། གོས་སུ་ལ་རེ། མགོན་སྐྱབས་
བྱེད་མཁན་སུ་ཡོད། ངའི་མ་ཤིག་འདི་དག་སྙིང་རེ་རྗེ། སྙིང་རེ་རྗེ། རེ་ས་ནས་བསླུས་པ་མི་ཡོང་བས། ངས་ལུས་ཀྱི་སྦྱིན་པ་སྲོག་གཏོང་བ་ནི་མི་ནུས་པར་འདུག་ཀྱང༌། ཤིག་འདི་ལུས་ལ་
༈ ཟར་བཅུག་པས་ལུས་ཀྱི་སྦྱིན་པར་ཡང་འགྲོ་ལན་ཆགས་ཡང་འཁྱེར། སྒྲིབ་པ་ཡང་འདག ཚོགས་རྫོགས་པས་སྦྱིན་པའི་བསྐུལ་མ། སྡིག་སྒྲིབ་ཀྱི་ཕྱགས་ཤིང༌། ཐར་པའི་ལམ

འདྲེན༑ དགེ་སྦྱོར་གྱི་གསལ་འདེབས། བྱམས་སྙིང་རྗེའི་བོགས་འདོན་བྱེད་པས་ཟོ་ཞིག་སྙམ་དུ་བསྒོམ། རང་གི་ལྟོ་ཕྱིས་པ་དང་ཅུང་ཟད་རེ་མ་འགྲངས་ན་སྲན་མི་བཟོད་པའི་དུཿ ཁ་ཡོང་གི་
འདུག་པ་ལ་ཤིག་ས་ལ་སྐྱར་ན་ལྟོ་ཁམ་གཅིག་ཀྱང་གཞན་ནས་མི་རྙེད་པས་ལྟོགས་རིར་ཤི་བ་དང་། ནུབ་མོ་འཁྱགས་པ། ཉིན་བར་ཉི་མས་འཚིག་ནས་འཆི་བའི་དུཿ ཁ་ཡོང་བར་འདུག་པས་སྙིང་
རེ་རྗེ། སྙིང་རེ་རྗེ། ཤིག་འདི་དག་གི་སྐྱིད་སྡུག་ང་ལ་དབང་ཡོད་པས་ས་ལ་སྐྱུར་ན་བློས་སྤོང་གི་ལྟུང་བ་ཡོང་བས་སྐྱུར་ས་མི་འདུག གཅིག་ལ་མ་གནོད་པའི་གཅིག་ལ་མི་ཕན་ཟེར་བ་བཞིན་
དུ༑ ཤིག་གིས་ཟོས་པས་ལུས་སྙུང་བུས་འབིགས་པ་འདྲ་བ་འབྱུང་སྲིད་དེ། ལུས་ལ་གནོད་པ་ཡོང་ཡང་ཤིག་འགྲང་བ་དང་། མི་འཁྱགས་པ་དང༌། མི་འཚིག་པ་ལ་སོགས་པ་ཤིག་ལ་ཕན་
པས་རང་གི་སྡིག་པ་དག ཚོགས་རྫོགས་པ་ཡིན་པས་ཤིག་གི་ཟ་བ་གོ་བཅད། ཤིག་ཁྱེད་རྣམས་ལུས་ལ་ཟོ་ཞིག་ཟོ་ཞིག་སྙམ་དུ་བསམ་པས་དུཿ ཁ་དང་ལེན་གྱི་བཟོད་པ་བསྒོམ་མོ། གསང་
སྔགས་པ་ལྟར་ན་མཁའ་འགྲོ་ཀུན་སྐྱོད་ཀྱི་རྒྱུད་ལས། འགྲོ་ལྔ་འདི་དག་དེ་བཞིན་གཤེགས་པ་ལྔ། །ཞེས་པས་ཡི་དམ་གྱི་ལྷ་མ་ཡིན་པའི་སེམས་ཅན་མེད་པས་ཤིག་འདི་རྣམས་བར་ཆད་སེལ་

མགོ་༄༅། །དངོས་གྲུབ་སྟེར་བའི་ཡི་དམ་ལྷ་རང་ཡིན། ན་ཚ་ལ་སོགས་པ་རང་གི་སྔ་མའི་ལས་ཡིན། ལུས་ཡི་དམ་ལྷ་ལ་མཆོད་པ་ཕུལ་བས་ལུས་ལ་ཟ་ལྕགས་རྒྱབ་པ་ལྟ་བུ་
སྙོམས་བྱུང་ཡང་སྐྱོ་དུབ་མེད་པར་འཁུར་བས། བསྐལ་པ་མང་པོར་བསགས་པའི་སྡིག་པ་འདག དེ་དག་པ་ན་རྐྱེན་ཕྱི་ནང་གི་བར་ཆད་རང་དབང་ལ་འགྲོ་བས་བར་ཆད་སེལ། ལུས་ཡི་དམ་ལ་མཆོད་
པར་ཕུལ་བས་ཡི་དམ་ཤ་ཁྲག་གིས་ཚིམ་པས་བསོད་ནམས་ཀྱི་ཚོགས་རྫོགས་པས། ཚོགས་རྫོགས་ཙ་ན་གནས་སྐབས་སུ་ཟས་ནོར་ལ་སོགས་པ་རྩོལ་མེད་དུ་འབྱུང་བས་ཐུན་མོང་གི་དངོས་གྲུབ་
བཅུ་དྲུག་
ཐོབ༑ ཉམས་རྟོགས་རྒྱུད་ལ་སྐྱེ་བས་མཆོག་གི་དངོས་གྲུབ་ཐོབ་པས། ཤིག་ཡི་དམ་ཡིན་པར་ཐག་ཆོད་པས་དང་དུ་བླང་ངོ་། །སེམས་ལ་མི་རན་པའི་དུཿ ཁ་འདི་སྔོན་གཞན་ལ་མི་འོས་པའི་
སེམས་ལ་དུཿ ཁ་བསྐྱེད་པའི་འབྲས་བུ་ཡིན་པས་ལས་མྱོང་བས་འཛད་པས་གོ་བཅད། སེམས་ཀྱི་དུཿ ཁ་འདི་བཅོས་པས་ཆོག་པ་ཞིག་ཡིན་ན་ནི་དུཿ ཁ་བྱ་མི་དགོས་པར་འདུག་སྟེ། བཅོས་ནས་
༈ ལེགས་པོ་བྱས་པས་ཆོག་པས་སོ། །བཅོས་སུ་མི་བཏུབ་པ་ཞིག་ཡིན་ན་ནམ་དུཿ ཁ་བྱས་ཀྱང་ཕན་པ་མེད་དེ། དུཿ ཁ་བྱས་པས་ལེགས་པོར་མི་འགྱུར་བས་ཉེས་ཚར་བས་སོ། །དུཿ ཁ་མྱོང་ན་

འཁོར་བ་ལ་སྐྱོ་བ་སྐྱེ་བས་ངེས་འབྱུང་གི་དད་པ་སྐྱེ། ངེས་འབྱུང་གི་དད་པ་སྐྱེས་བས་དགོས་མེད་རྒྱུད་ལ་སྐྱེ། དགེ་སྦྱོར་རྩེ་གཅིག་ཏུ་བྱེད་པ་ཞིག་ཡོང་བས། དུཿ ཁ་འདི་བས་ཆེ་བ་ཞིག་བྱུང་ན་
དགའ་སྟེ་དགའ་སྟེ་སྙམ་དུ་དུཿ ཁ་དང་དུ་བླང་ངོ༌། །ཉེ་འབྲེལ་ཤིའམ་ཤི་ཡི་དོགས་པ་ལ་ཉེ་བ་འདི་ད་རེས་ཀྱི་རྐྱེན་འདི་ལས་གྲོལ་ནས་ཕྱིན་ཆད་འབྲལ་མེད་དུ་འགྲོགས་དབང་ཡོད་ན་སེམས་ཁྲལ་བྱ་
དགོས་ན། ཅིས་ཀྱང་སྔ་ཕྱི་མིན་པ་འབྲལ་བ་ལ་སེམས་ཁྲལ་བྱ་རྒྱུ་མེད། སེམས་ཁྲལ་བྱས་པས་མི་འཆི་བའམ། ཤི་ཡང་ལོག་ཡོང་བ་ཡིན་ན་གཞན་ལའང་གྲོགས་འཚོལ་བར་རིགས་ཏེ་ལོག་
ནས་ནི་མི་ཡོང༌། ཉེ་བ་འདིས་ང་ཤུལ་དུ་འཇོག་གམ་ངས་ཉེ་བ་འདི་ཤུལ་དུ་འཇོམ་གམ། ཅིས་ཀྱང་དེ་ལས་མ་འདས་པས་སུ་འཆི་བ་ཤི ད་ལྟ་རང་འཆི་ནའང་ཤི སེམས་ཁྲལ་བྱས་པས་མི་
ཕན༑ ཉེ་འབྲེལ་དང་བུ་སློབ་ཀྱི་དགོས་པ་མེད་ལ་སོགས་གོང་བཞིན་བསམ་མོ། །དེ་བཞིན་དུ་ནོར་མེད་པ་ལ་ཡང་མེད་པས་གོ་བཅད། འཚོ་སྐྱོང་གི་དུཿ ཁ་མི་འབྱུང་བཅོམ་འཕྲོག་བྱེད་པའི་དགྲ་
མེད༑ སེར་སྣ་ཞེན་ཆགས་ཀྱི་ཡི་དྭགས་སུ་སྐྱེ་བའི་ལས་མི་བསོག རང་གིས་གཞན་ནོར་ལ་རྐུ་འཕྲོག་བྱས་པའི་སྡིག་པ་དང༌། སེར་སྣ་བྱས་པའི་རྣམ་སྨིན་འདག་པས་ནོར་མེད་པས་གོ་བཅད་

།སྙམ་དུ་དགའ་བ་བསྒོམ་ཞིང་དང་དུ་བླང་ངོ་། །ལྟོ་བཀྲེས་པས་འགྲངས་པ་བཟའ་རྒྱུ་མེད་པ་དང༌། ཞིམ་པོ་བཟའ་རྒྱུ་མ་བྱུང་ན་སྡུག་པར་མི་སེམས་པར། ང་བཀྲེས་༄༅།
ཤིང་བཟའ་རྒྱུ་མེད་པས་གོ་བཅད། བཟའ་བ་དྲག་ན་ཁོང་པར་མི་འཇུ་བས་སྐྲན་དང་བད་མཁྲིས་འཕེལ་ནས་འཕྲལ་ལུས་ན་བས་སྡུག་ལ་ཕུགས་སུ་ཚེ་ཐུང་པས་དལ་འབྱོར་རྐྱེན་དབང་དུ་ཤོར་
ནས༑ ཆོས་རྩེ་གཅིག་ཏུ་བྱ་ས་དང་ཡོན་ཏན་སྐྱེས་སྐྱེས་སུ་སྒོམ་ལོང་མི་ཡོང་། ལྟོ་བཀྲེས་བཀྲེས་བྱས་པས་འབྱུང་བ་ཆ་སྙོམ་པས་ནད་གསར་པ་མི་འཇུག རྙིང་པ་སྐྱེད་མི་ཡོང་བས་ཕྲལ་མི་ན་
བཅུ་བདུན་
བས་ལུས་སྐྱིད་ཕུགས་ཚེ་རིང་བས་ཆོས་བྱ་ལོང་ཡོང་ཞིང་ཡོན་ཏན་སྐྱེ། དགེ་འདུན་གྱི་དཀོར་ལ་འབགས་པ་དང༌། གཞན་གྱི་ཟས་ནོར་འཕྲོག་པ་དང་། རང་གི་ནོར་ལ་སེར་སྣ་བྱས་པའི་སྡིག་པ་
འདག་བཟའ་རྒྱུ་མེད་པས་གོ་བཅད། བཟའ་ཆེ་ན་ཤུགས་ལ་ཆགས་པ་སྐྱེས་ཏེ་སྡོམ་པ་མི་ཐུབ་པའི་ཉེན་ཡོད་པས་བཟའ་ཆུང་ན་ཤུགས་ལ་སྡོམ་པ་ཐུབ་པས་གོ་བཅད། གྲུབ་ཐོབ་གོང་མ་རྣམས་ཀྱིས་
༈༙ ཀྱང་ལྟོ་དཀའ་ཐུབ་ལ་བརྟེན་ནས་སྒོམ་པས་གྲུབ་པ་ཐོབ་པ་འདུག ཁོང་ཞེན་ལོག་ཅན་རྣམས་བཟའ་ཚད་ཡོད་པ་སྤང་ནས་ཆེད་དུ་དཀའ་ཐུབ་སྡུག་སྒུར་བྱས་ནས་ཆོས་ཕྱིར་དཀའ་བ་སྤྱོད་པ་ལ། 373

བཟའ་རྒྱུ་མེད་པ་ལ་ཅི་ལ་ཉེན། ཆོས་ཕྱིར་ལྟོ་དཀའ་ཐུབ་བསྟེན་དགོས། ཡི་དྭགས་རྣམས་ལ་ལོ་བརྒྱ་བརྒྱ་ཙམ་ལ་སྣབས་ལུད་སྐམ་པོ་རེའང་མི་མྱོང་བའི་དུཿ ཁ་ལ་བསམ་ན། ‘ང་ལ་བཟའ་རྒྱུ་མེད
པར་བྱས་ཀྱང་ཚོད་མ་ཐལ་ཅན་བཏུང་རྒྱུ་ཡོད་པ་སྐྱིད་པོ་ཡིན། ནུས་ན་དཀའ་ཐུབ་བྱས་པས་ཆོག མ་ནུས་ན་སྤྲང་པོས་ཆོག་པས་ཟས་ནོར་ལ་འདོད་འདུན་བྱེད་རེ་སྙམ་པས་དེ་དག་ལ་དགའ་བ་
བསྒོམ་མོ། །དེ་བཞིན་གོས་ངན་པ་ལ་མི་དགའ་བ་མེད་པར་གོས་ཧྲུལ་པོ་འདིས་ངང་ངམ་ཤུགས་ལ་དམན་ཆ་ཟིན་པས་ང་རྒྱལ་མི་སྐྱེ། འཕྲོག་མཁན་གྱི་དགྲ་མེད་པས་འགྲོ་སྡོད་གང་བྱེད་ཀྱང་
འཇིགས་པ་དང་བྲལ་བས་མ་འཁྱགས་ཙམ་གྱིས་བེམ་ཧྲུལ་གྱིས་ཆོག གོས་བཟང་བས་ཐོས་བསམ་སྒོམ་གསུམ་འཕེལ་རྒྱུ་ནི་མེད། ཉམས་རྟོགས་བཟང་རྒྱུ་ནི་མེད། སངས་རྒྱ་བ་ལ་ནི་མི་
ཕན༑ མི་མངོན་དུ་སྟོང་སོབ་སོབ་རེ་ལ་དགའ་བ་འདི། ཚེ་འདི་བློས་མ་ཐོང་པའི་བྱེད་ལས་ཡིན་པས་གོས་བཟང་པོ་ཆེད་དུ་སྒྲབ་རེ། གོས་ངན་པ་ལ་ཆོག་ཤེས་མི་བྱེད་རེ་སྙམ་པས་དང་དུ་བླང་
ངོ་༑ །དབང་ཆེ་བས་ལུས་ལ་བརྡེག་པ་དང་། འཐབ་པ་དང༌། མི་འོས་པའི་བརྙས་པ་བྱེད་པ་དང་ནོར་རྫས་འཕྲོག་པ་རྣམས་ལ་བརྡེག་པ་ལ་ལན་མི་བྱ་བར་སྔར་གཞན་ལ་རྒྱབ་པའི་ལན་ཆགས་

།འདག་པས་སྡིག་པའི་ཕྱགས་ཤིང་། ཟུག་ལྷང་བྱུང་བ་ན་དགེ་སྦྱོར་དྲན་པས་དགེ་སྦྱོར་གྱི་གསལ་འདེབས། དབང་པོ་ཆེས་བརྡུང་པས་ཉེན་ཀྱང་སྒུར་དགོས་པས་ལན་༄༅།
བྱེད་མི་ནུས་ཏེ་རོ་སྙོམ་གྱི་གསལ་འདེབས། ན་ཟུག་ཆེས་པས་འཆི་བ་འདྲ་ཡང་གང་བྱེད་བྱེད་དུ་འཇུག་པ་མིན་པ་འབྲོས་པ་ལ་སོགས་བྱ་ཐབས་མེད་པས་བདག་འཛིན་གཏོང་པའི་བླ་མ་ཡིན་པས་ཤི་
ཤིག་ཤི་ཤིག་སྙམ་དུ་བསམ་ཞིང་མི་བརྡེག་པའི་ནུ་བ་མི་བྱེད་པར་ད་རུང་རྒྱོབ། བརྡེག་མ་ནུས་ན་ཁྱོད་མིན། འཁུར་མ་ནུས་ན་ང་མིན། བརྡེག་པ་འདིས་གོ་བཅད། འདིས་ཤི་ན་ཡང་ཤི་སྙམ་དུ་
བསྒོམ་མོ། །ཚིག་རྩུབ་པོ་རྣ་བར་ལྷང་བྱུང་བ་ན། དེ་ལ་ཡིད་མི་འཁྲུག་ཅིང༌། ཚིག་ལན་མི་འཇལ་བར་སྔར་གཞན་ལ་འཐབ་པའི་སྡིག་པ་འདག་པས་སྡིག་པའི་ཕྱགས་ཤིང༌། དགེ་སྦྱོར་གྱི་
བསྐུལ་མ། རོ་སྙོམས་ཀྱི་གསལ་འདེབས། བདག་འཛིན་ཐོང་གི་བླ་མ་ཡིན་སྙམ་དུ་བསམ་མོ། །རང་ལས་ཞན་པས་གྲལ་གོང་དུ་བསྡད་ཁྱད་གསོད་བྱེད་པ་ལ་མི་དགའ་བ་སྐྱེས་པ་ལ། ཁྱོད་
༈ ལ་གཏིང་ནས་བཟང་བཟང་པོ་ཆེ་ཆེ་བའི་འདོད་པ་ཚེ་འདིའི་རྟོག་པ། གཞན་ལས་ལྷག་ཏུ་རེ་བའི་དྲུང་ཆ། མི་ཆོས་ཀྱི་འདུན་མ། ལྷ་ཆོས་ཀྱི་ཁོག་ནས་འཚོལ་བའི་རྫུས་སྟག་མཁན་ཁྱོད་འདྲ་

ཅིག ཁྱད་གསོད་བྱེད་པས་ཅི་ཏོ། སྔོན་གཞན་ལ་ཁྱད་གསོད་བྱས་པའི་སྡིག་པ་འདག་པ་སོགས་གོང་བཞིན་ནོ། །དེ་བཞིན་དུ་ཕྲག་དོག་ལའང་ཤེས་པར་བྱའོ། །གསུམ་པ་རང་ཐོག་ཏུ་རོ་སྙོམ་
པ་ནི། བདེ་བ་ལ་རོ་སྙོམ་པ་བཞིན་ཤེས་པར་བྱའོ། །བདུན་པ་བསྟོད་པ་ལ་རོ་སྙོམ་པ་ལ་གསུམ། དང་པོ་བསྒྲུབ་བྱར་བྱས་ཏེ་བྱང་ཆུབ་ཀྱི་གྲོགས་སུ་ཁྱེར་བ་ནི། རང་ལ་ཡོན་ཏན་གྱི་སྒོ་ནས་
བསྟོད་པ་ན། རང་ཡོན་ཏན་མེད་ཀྱང་བསྟོད་པ་འདིས་ད་ཡོན་ཏན་དང་ལྡན་པ་ཞིག་བྱ་དགོས། ཡོན་ཏན་དང་ལྡན་པ་བགྱིས་གྱི་བསྐལ་མ་ཡིན་སྙམ་དུ་བསམ་ཞིང་། གཞན་གྲགས་པའི་སྐབས་སུ་
བསྟན་པ་བཞིན་ཤེས་པར་བྱའོ། །གཉིས་པ་སྤང་བྱར་བྱས་ཏེ་ཞེན་པའི་འཁྲི་བ་བཅད་པ་དང་། གསུམ་པ་བཟློག་སྒོམ་དུ་བྱས་ཏེ་རང་ཐོག་ཏུ་རོ་སྙོམ་པ་ཡང་གྲགས་པ་ལ་བསྒོམ་པ་བཞིན་ཤེས་པར་
བྱའོ༑ །བརྒྱད་པ་སྨད་པ་ལ་གཉིས་ཏེ་བསྒྲབ་བྱར་བྱས་ཏེ་བྱང་ཆུབ་ཀྱི་གྲོགས་སུ་འཁྱེར་བ་དང་། བཟློག་སྒོམ་དུ་བྱས་ཏེ་རྐྱེན་ཐོག་ཏུ་རོ་སྙོམ་པའོ། །དང་པོ་ནི། གཞན་གྱིས་སྐྱོན་བརྗོད་དེ་སྨད་ར་
གཏོང་བ་ན། དེ་ལ་མི་དགའ་བ་སྐྱེས་ན་ཇི་ལྟར་སྐྱོན་བརྗོད་པ་དེ་ཁ་ནང་དུ་ལོག་ལ་རང་ལ་འདུག་གམ་བལྟས་ལ། དེ་འདུག་ན་རང་སྐྱོན་མེད་པར་ཁོ་པས་བརྗོད་པ་མིན། རང་ལ་ཡོད་པའི་གཤིས་

༄༅། །ལུགས་བརྗོད་པ་ཡིན་པས། དེ་ལ་མི་དགའ་བ་བྱས་པས་ཅི་ལ་ཕན། དེ་ལ་མི་དགའ་ན་རང་ལ་སྐྱོན་མེད་པ་བྱ་དགོས་སྙམ་དུ་ཞེ་ཐག་པ་ནས་བསམ། སྐྱོན་མི་འདུག་
ན་ཁྱོད་འདྲ་མིན་པ་སངས་རྒྱས་ལའང་བསྐུར་པ་འདེབས་པ་བྱུང་པ་ལ་ཁྱེད་ལ་ལོས་ཡོད། སྔོན་གཞན་ལ་བསྐུར་བ་བཏབ་པའི་རྣམ་སྨིན་དུས་འདིར་སྨིན་པ་ཡིན་པས། སྡིག་པའི་ཕྱགས་ཤིང་ཡིན་
ལ་སོགས་པ་གྲགས་པའི་སྐབས་སུ་བསྟན་པ་བཞིན་ཤེས་པར་བྱའོ། །གཉིས་པ་རང་ཐོག་ཏུ་རོ་སྙོམ་པ་ཡང་གོང་བཞིན་ནོ། །དེ་ཐམས་ཅད་མདོར་ཧྲིལ་བསྡུས་ནས་ཉམས་སུ་ལེན་ན་རྙེད་པ་
བཅུ་དགུ་
༴ དང་༑ གྲགས་པ་དང་། བདེ་བ་དང༌། བསྟོད་པ་ལ་ཞེན་པ་དང་ཁེངས་པ་མེད་པར་དགོས་པ་མེད། དགོས་པ་མེད། དགོས་པ་མེད། ནོར་གྱིས་ཀྱང་དགོས་པ་མེད། སྙན་གྲགས་ཀྱིས་
ཀྱང་དགོས་པ་མེད། གཉེན་གྱིས་ཀྱང་དགོས་པ་མེད། བདེ་བས་ཀྱང་དགོས་པ་མེད། བསྟོད་རས་ཀྱང་དགོས་པ་མེད། དེ་ཐམས་ཅད་ཀྱང་ཞེན་ཆགས་སྐྱེ་བའི་རྒྱུ། ཆགས་ནས་འཆིང་བའི་
རྒྱུ༑ བཅིངས་ན་དུཿ ཁའི་རྒྱུ་ཡིན་པས་དགོས་པ་མེད། ཅིས་ཀྱང་དགོས་པ་མེད། གང་གིས་ཀྱང་དགོས་པ་མེད་སྙམ་དུ་བསམ། ངག་ཏུ་བརྗོད་དོ། །མ་རྙེད་པ་དང་། མ་གྲགས་པ་

དང་༑ དུཿ ཁ་དང༌། མི་སྙན་པ་དང༌། སྨད་ར་བྱུང་ན་དགའ་སྟེ། ད་ནང་གི་ལྟོ་མེད་ནའང་མེད་དུ་ཆུག ཁ་ཐོགས་ཚད་འཕྱར་ཁ་གཏོང་ནའང་གཏོང་དུ་ཆུག ཕོ་ལོག་གཟེར་ཐུང
ཐོང་༑ ལོ་ནད་གཏན་འབྱར་ཐོང༌། སྐྱིད་པོ་མིན་པ་ཐམས་ཅད་ཐོང༌། གང་ཡོང་བ་ཤོག ཅི་ཡོང་བ་ཤོག་སྙམ་དུ་བསམ་ཞིང་ངག་ཏུ་བརྗོད་ལ། སེམས་ཕྱག་རྒྱ་ཆེན་པོ་ལ་བཞག་ལ་རེ་དོགས་
མེད་པར་བྱའོ། །དེ་ལྟར་ཐུན་བཞིའམ་ཞག་རེ་ལ་རེ་རེ་མ་ཆག་པར་བྱས་པས། འཇིག་རྟེན་ཆོས་བརྒྱད་རང་ཤུགས་ལ་མགོ་སྙོམས་ཤིང༌། རྐྱེན་བྱུང་ཙ་ན་དེ་ཐོག་ཏུ་རོ་སྙོམས་པ་དྲན་པའི་དགོས་
པ་ཡོད། དེ་ཡང་རྐྱེན་མེད་པའི་དུས་སུ་རྐྱེན་ཞིག་བྱུང་ན་རོ་སྙོམས་དགོས་སྙམ་དུ་འདུན་པ་ཐུར་རེ་བྱས་པས།རྐྱེན་བྱུང་དུས་ཉམས་ལེན་དྲན་པའི་དགོས་པ་ཡོད་དོ། །དངོས་གཞི་རྐྱེན་བྱུང་ཙ་ན་
གོང་དུ་བཤད་པའི་བཟློག་སྒོམ་གྱིས་རོ་སྙོམ་ཞིང་། ྋ རྙེད་པ་དང་། གྲགས་པ་དང་། བདེ་བ་དང་། བསྟོད་པ་དང༌། བཞི་པོ་ཞེན་ཆགས་སྐྱེ་བའི་རྒྱུ་ཡིན་པས་དེ་དག་གང་བྱུང་ཡང་དགོས་པ་
མེད༑ དགོས་པ་མེད་སྙམ་དུ་བསམས། དེ་ལ་ཆེད་གཉེར་མེད་པས་ལྟོས་མེད་དུ་བཞག གལ་མེད་དུ་བཞག་ནོར་མེད་ན་དགའ་སྟེ། ལྟོགས་སྐོམ་འཁྱགས་པ་བྱུང་དུས་རོ་སྙོམས་པ་

༄༅། །ཡིན། སྡུག་ན་སྡུག་ཏུ་ཆུག སྔ་མའི་ལས་ངན་བསགས་པ་འཛད་དེ་ཡོང་། སྡུག་པའི་ཐོག་ཏུ་དགེ་སྦྱོར་ཨེ་སློབ་ལྟ་སྙམ་པས་སྒོམ་ཐོག་ཏུ་བཞག་གོ །རྗེས་དགེ་
བ་སེམས་ཅན་གྱི་དོན་དུ་བསྔོ་བ་སྨོན་ལམ་གདབ། སྡུག་པོ་བྱུང་ན་རོ་སྙོམས་བྱས་ལ་འདོད་པ་དེ་བྱུང་། འདི་ཨ་ཕོའི་འདོད་ཐོག་ང་རེ་དགའ་ན་སྙམ་པས་སེམས་ཕྱག་རྒྱ་ཆེན་པོ་ལ་བཞག གཞན་
གྱི་དུཿ༔ཁ་རང་ལ་བསྡུ། སྡུག་པོ་ཡོང་མ་ནུས་ན་ཁྱོད་མིན། སྡུག་པོ་ཁུར་མནུས་ན་ང་མིན་སྙིང་རུས་ཞེ་བཅད་ཀྱི་བསྐུལ་མ། ལས་ངན་སྡིག་སྒྲིབ་ཀྱི་ཕྱགས་ཤིང༌། དགེ་སྦྱོར་གསལ་འདེབས་ཀྱི་
གདམས་ངག བཟང་འདོད་མཁར་དཔེ་བཤིག་པའི་རྟོག་རྩེ་བྱུང་བས་གོ་བཅད་སྙམ་པའི་དགའ་བ་སྒོམ་ལ་རྗེས་བསྔོ་བ་སྨོན་ལམ་བྱ། ད་དུང་ཡང་རྐྱེན་བྱུང་ཚད་ལ་རོ་སྙོམས་དགོས་སྙམ་དུ་བསམ་
མོ༑ །འཇིག་རྟེན་ཆོས་བརྒྱད་ལ་རོ་སྙོམས་པ་རླབས་པོ་ཆེའི་བློ་སྦྱོངས། བློ་རྒོད་ཀྱི་ཉམས་ལེན་ཞེན་ལོག་བོགས་འདོན་གྱི་གདམས་ངག ཆོས་བརྒྱད་རང་གྲོལ་གྱི་གནད་ཟབ་མོ་འདི་ལྷོ་ཡུལ་སྤ་
༈ གྲོའི་སྨན་ལྗོངས་འབྲང་རྒྱས་དགོན་པའི་ནགས་ཁྲོད་དུ། སྒོམ་ཆེན་པ་རྒྱལ་མཚན་དཔལ་བཟང་པོས་སྦྱར་བའོ། །དགེ་བའི་རྩ་བ་འདི་ལ་བརྟེན་ནས། སེམས་ཅན་ཐམས་ཅད་ཀྱིས་ཚེ་འདི་བློས་༔

ཐོངས་ནས་འཇིག་རྟེན་ཆོས་བརྒྱད་མགོ་སྙོམས་པར་གྱུར་ཅིག བཀྲ་ཤིས་བདེ་ལེགས་དཔལ་འབར་དོན་འགྲུབ་ཤོག །འདིའི་རྒྱུད་པ་བཀའ་བརྒྱུད་གཞུང་བཞིན་ནོ།། །།

༄༅། །བཀའ་བརྒྱུད་ཀུན་གྱི་དབུས་སུ་མངོན་མཐོ་བ། །རྒྱལ་བའི་གདུང་འཛིན་རྒྱལ་བ་ཆོས་ཀྱི་རྗེ། །དཔལ་ལྡན་
འབྲུག་པའི་གསུང་ངག་རྡོ་རྗེའི་མགུར། །ཟབ་ཡངས་འབྲུག་གི་སྒྲ་ཆེན་འདི་སྒྲགས་སོ། །

༄༅། ། ན་མོ་བུ་དྡྷ་གུ་ར་ཝེ། ན་མོ་མཧཱ་མུ་དྲཱ་ཡ། སྐུ་བཞིའི་དབང་ཕྱུག་རྒྱལ་བ་རྡོ་རྗེ་འཆང༌། །རྒྱས་སྲས་ཐུ་བོ་གྲུབ་ཆེན་ཏལླི་
པ༑ །དཀའ་བ་སྤྱད་མཐར་མཆོག་གཟིགས་ནཱ་རོའི་ཞབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །རྒྱུད་སྡེ་རྒྱ་མཚོའི་མངའ་བདག་མར་
པའི་ཞབས། །གངས་ཅན་གྲུབ་པའི་དབང་ཕྱུག་མི་ལ་རྗེ། །དཀར་བརྒྱུད་བསྟན་པའི་གཙུག་རྒྱན་སྒམ་པོ་པ། །གསོལ་བ་འདེབས་སོ་བདག་རྒྱུད་བྱིན་གྱིས་
རློབས༑ །ཁམས་གསུམ་ཆོས་ཀྱི་རྒྱལ་པོ་མཐའ་རྩ་པ། །རྩོལ་མེད་རྟོགས་པ་མངོན་གྱུར་གླིང་ཆེན་རས། །མཁྱེན་བརྩེའི་འཕྲིན་ལས་ཕུལ་བྱུང་གཙང་པ་

ཁྲིད་
ཆེན་
ཉུ ༄༅། །རྒྱ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །བདག་གཞན་དོན་གཉིས་མཐར་ཕྱིན་དབོན་ཆེན་རས།
ཁམས་གསུམ་ཆོས་ཀྱི་རྒྱལ་པོ་རྒོད་ཚང་པ། །ས་གསུམ་འགྲོ་བའི་དཔལ་མགོན་དབུ་རི་བ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས།
འགྲོ་ཀུན་བརྩེ་བས་རྗེས་འཛིན་གཞོན་ནུའི་ཞབས། །སྟོང་ཉིད་སྙིང་རྗེ་དབྱེར་མེད་ཉི་མའི་ཞབས། །ལྷུན་གྲུབ་གཉུག་མར་ཤར་བའི་རྡོར་གླིང་པ། །
གསོལ་བ་འདེབས་སོ་བདག་རྒྱུད་བྱིན་གྱིས་རློབས། །སྤྱན་རས་གཟིགས་ཀྱི་ངོ་བོ་སྤོས་སྐྱ་བ། །ས་ར་ཧ་ཡི་སྤྲུལ་པ་བཅུ་གསུམ་པ། །མ་རིག་མུན་སེལ་

འཇམ་དབྱངས་ཆོས་རྗེའི་ཞབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །བསླབ་གསུམ་རྒྱན་མཛེས་མཁན་ཆེན་རྡོར་རིན་པ། །རྒྱལ་བའི་གསུང་གི་མཛོད་འཛིན་བློ་སེང་
ཞབས༑ །དྲི་མེད་མཁྱེན་བརྩེའི་བདག་ཉིད་ཤེས་སེང་ཞབས། །གསོལ་འདེབས་སོ་བདག་རྒྱུད་བྱིན་གྱིས་རློབས། །མཐའ་ཡས་ནུས་པ་ཕུལ་ཕྱིན་ཡེ་ཤེས་མཚན། །ཟག་མེད་བདེ་བ་རྣམ་རོལ་
ནམ་མཁའི་མཚན། །མཆོག་གི་ལམ་བརྙེས་ཤེས་རབ་བཟང་པོའི་ཞབས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །དམ་པས་རྗེས་བཟུང་རྟོགས་ལྡན་སྔོ་ཉལ་མ། །ཉམས་
རྟོགས་མངོན་གྱུར་གྲུབ་ཆེན་བློ་གྲོས་མཆོག །གདམས་པའི་གཏེར་མཛོད་འཁྲུལ་ཞིག་རིན་པོ་ཆེ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །ཟབ་ཅིང་རྒྱ་ཆེའི་ཆོས་རྣམས་ཐེག་པའི་
མཐར༑ །ཡོངས་རྫོགས་གྲུབ་པའི་དབང་ཕྱུག་རིན་པོ་ཆེ། །སྙིགས་དུས་འགྲོ་བ་ཀུན་གྱི་སྐྱབས་གྱུར་པ། །རྒྱལ་དབང་ཆོས་རྗེའི་ཞབས་ལ་གསོལ་བ་འདེབས། །བཀའ་དྲིན་ཅན་གྱི་བཀའ་བརྒྱུད་
བླ་མ་རྣམས། །ཁྱེད་ཐུགས་མཁྱེན་པའི་ཡེ་ཤེས་སྣང་བ་ལས། །བརྩེ་བའི་ཐུགས་ཀྱིས་བུ་བཞིན་དགོངས་མཛོད་ལ། །བདག་རྒྱུད་སྨིན་ཅིང་གྲོལ་བར་བྱིན་གྱིས་རློབས། །ཕྱག་རྒྱ་ཆེན་པོ་ལྷན་

ཁྲིད་།ཅིག་སྐྱེས་སྦྱོར་གྱི་བརྒྱུད་པའི་གསོལ་འདེབས་ལགས་སོ།། །།ན་མོ་མཧཱ་མུ་དྲཱ་ཡ། །སྐུ་གསུམ་གྱི་འབྲས་བུ་སྨིན་པའི་ས། །གནས་འོག་མིན་ཆོས་ཀྱི་ཕོ་བྲང་
ཆེན་
དུ༑ །ཆོས་སྐ་རྡོ་རྗེ་འཆང་ཆེན་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐ་གསུམ་དུ་འཆར་བར་བྱིན་གྱིས་
རློབས༑ །བྱིན་རླབས་ཀྱི་ཆུ་བོ་འབབ་པའི་ས། །ཤར་ཟ་ཧོར་ནོར་བུའི་དགོན་པ་རུ། །ཏིལླི་ཤེས་རབ་བཟང་པོ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་
གསུམ་
གང་ཤར་ལ་སྤང་བླང་མེད་པ་རུ། །སྣང་སྲིད་སྐ་གསུམ་དུ་འཆར་བར་བྱིན་གྱིས་རློབས། །དངོས་གྲུབ་ཀྱི་བདུད་རྩི་འབྱུང་བའི་ས། །བྱང་པུ ཥྤ་ཧ་རིའི་དགོན་པ་རུ། །མཁས་པ་ནཱ་རོ་པཎ་ཆེན་ལ་
གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །མན་ངག་གི་རྒྱ་མཚོ་
འཁྱིལ་བའི་ས། ལྷོ་དྲོའོ་ལུང་གི་དགོན་པ་རུ། །སྒྲ་བསྒྱར་མ་པ་ལོ་ཙཱ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ།

སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །སྒྲུབ་བརྒྱུད་ཀྱི་རི་དབང་བརྟན་པའི་ས། །ནུབ་ལ་ཕྱི་གངས་ཀྱི་ར་བ་རུ། །དབང་ཕྱུག་མི་ལ་རས་པ་ལ་གསོལ་བ་འདེབས། །སེམས་ཉིད་
ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །བཀའ་བརྒྱུད་ཀྱི་རི་དབང་བརྟན་པའི་ས། །ཤར་དྭགས་ལྷ་
སྒམ་པོའི་དགོན་པ་རུ། །ཆོས་རྒྱལ་དྭགས་པོ་ལྷ་རྗེ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་
འཆར་བར་བྱིན་གྱིས་རློབས། །ཁམས་གསུམ་གྱི་རྒྱལ་སྲིད་སྐྱོང་བའི་ས། །དཔལ་ཕག་མོ་གྲུ་པའི་ནགས་ཁྲོད་དུ། །བདེ་གཤེགས་ཁམས་པ་རྡོ་རྒྱལ་ལ་གསོལ་བ་འདེབས། །སེམས་ཉིད་ལྷན་
སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །གནས་ལུགས་ཀྱི་རྟོགས་པ་སྐྱོང་བའི་ས། །སྣ་ཕུ་ཆོས་ལུང་གི་
དགོན་པ་རུ། །གྲུབ་ཐོབ་གླིང་ཆེན་རས་པ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་

ཁྲིད་༄༅། །བར་བྱིན་གྱིས་རློབས། །བཤད་སྒྲུབ་ཀྱི་སྙིང་པོ་ལེན་པའི་ས། །འབྲུག་ར་ལུང་གཉིས་ཀྱི་དགོན་པ་རུ། །འགྲོ་མགོན་གཙང་པ་རྒྱ་རས་ལ་གསོལ་བ་འདེབས།
ཆེན་
སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐ་གསུམ་དུ་འཆར་བར་བྱིན་གྱིས་རློབས། །ཆོས་བརྒྱད་ལ་རོ་སྙོམས་བྱེད་པའི་ས།
སྟག་རི་གངས་ཀྱི་ར་བ་རུ། །སངས་རྒྱས་དབོན་ཆེན་རས་པ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་
གསུམ་དུ་འཆར་བར་བྱིན་གྱིས་རློབས། །ལྷུན་གྲུབ་ཀྱིས་རང་ས་འཛིན་པའི་ས། །གདན་ས་ཡ་བཞིའི་བཞུགས་གནས་སུ། །ཆོས་རྗེ་གཞོན་དུ་སེངྒེ་ལ་གསོལ་བ་འདེབས། །སེམས་ཉིད་ལྷན་
སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །བདེ་ཆེན་གྱི་འཁོར་ལོས་བསྒྱུར་བའི་ས། །ཡང་དགོན་རྒྱལ་བ་
ཡི་ཕོ་བྲང་དུ། །བྱང་སེམས་ཉི་མ་སེངྒེ་ལ་གསོལ་བ་འདེབས། སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་

བར་བྱིན་གྱིས་རློབས། །སྐྱེ་མེད་ཀྱི་ནམ་འཕངས་སྤྱོད་པའི་ས། །བར་འབྲོག་རྡོར་གླིང་གི་དགོན་པ་རུ། །ཆོས་རྗེ་རྡོ་རྗེ་གླིང་པ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་
དང་༑ །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །ཟབ་རྒྱས་ཀྱི་ཆོས་སྒོ་འབྱེད་པའི་ས། །སྤོས་སྐྱ་དཔལ་གྱི་གཟིམས་ཁང་དུ། །མཚན་
ལྡན་སྤོས་སྐྱ་པ་ཆེན་པོ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་
རློབས༑ ཐེག་ཆེན་གྱི་བསྟན་པ་དར་བའི་ས། །བཀའ་བརྒྱུད་ཀྱི་གདན་ཁྲི་ཡངས་པ་རུ། །དྲིན་ཅན་བཅུ་གསུམ་པ་ཆེན་པོ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་
དང་༑ །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །སྨིན་གྲོལ་གྱི་སྐལ་ལྡན་ཚིམ་པའི་ས། །ཟབ་ཡངས་བདེ་ཆེན་གྱི་ཕུག་པ་རུ། །འཇམ་
དབྱངས་ཀུན་དགའ་སེངྒེ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་

།རློབས། །བསླབ་གསུམ་གྱི་མེ་ཏོག་འཁྲུངས་པའི་ས། །གཞན་ཕན་གྱི་སྐྱེད་ཚལ་ཡངས་པ་རུ། །དྲིན་ཅན་བཛྲ་རཏྣ་ལ་གསོལ་བ་འདེབས། །སེམས་ཉིད་ལྷན
ཁྲིད་༄༅། 1/1/01
ཆེན་
སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐ་གསུམ་དུ་འཆར་བར་བྱིན་གྱིས་རློབས། །འཁྲུལ་མེད་ཀྱི་ཉམས་མྱོང་འཆར་བའི་ས། །ཟབ་གསལ་གྱི་
ཉུ
ཀུན་དགའ་ར་བ་རུ། །འཇམ་དབྱངས་བློ་གྲོས་སེངྒེ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང་། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་
j
འཆར་བར་བྱིན་གྱིས་རློབས། །གནས་ལུགས་ཀྱིས་རང་འོད་གསལ་བའི་ས། །གངས་ཅན་གྱི་ལྟེ་བའི་གངས་བཟང་དུ། །མཉམ་མེད་མཁྱེན་བརྩེ་རྟོགས་ལྡན་ལ་གསོལ་བ་འདེབས། །སེམས་
ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །འཁོར་འདས་ལ་མཉམ་པར་སྤྱོད་པའི་ས། །རང་བྱུང་
ལྷན་སྐྱེས་ཀྱི་ཕོ་བྲང་དུ། །འཇམ་དབྱངས་ཡེ་ཤེས་རིན་ཆེན་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་

གསུམ་དུ་འཆར་བར་བྱིན་གྱིས་རློབས། །བདག་གཞན་གྱི་དགོས་འདོད་འགྲུབ་པའི་ས། །མཉམ་ཉིད་ཀྱི་ཞིང་ཁམས་ཡངས་པ་རུ། །གྲུབ་ཆེན་བློ་གྲོས་མཆོག་ལྡན་ལ་གསོལ་བ་འདེབས།
སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །སྐལ་ལྡན་གྱི་སེམས་རྒྱུད་གྲོལ་བའི་ས།
རང་རིག་ཡེ་ཤེས་ཀྱི་ཕོ་བྲང་དུ། །དྲིན་ཅན་ཤེས་རབ་བཟང་པོ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་
གསུམ་དུ་འཆར་བར་བྱིན་གྱིས་རློབས། །མཁྱེན་གཉིས་ཀྱི་ལོ་ཐོག་རྒྱས་པའི་ས། །རང་བཞིན་རྣམ་དག་གི་ཕོ་བྲང་དུ། །འཁྲུལ་ཞིག་ནམ་མཁའི་རྣལ་འབྱོར་ལ་གསོལ་བ་འདེབས། །སེམས་
ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་གསུམ་དུ་འཆར་བར་བྱིན་གྱིས་རློབས། །སྣང་གྲགས་རྣམས་ཆོས་སྐུར་རོལ་པའི་ས། །ཕྱོགས་
བྲལ་གྱི་ནམ་མཁའ་ཡངས་པ་རུ། །དྲིན་ཅན་རྩ་བའི་བླ་མ་ལ་གསོལ་བ་འདེབས། །སེམས་ཉིད་ལྷན་སྐྱེས་ཀྱི་རང་ངོ་འཕྲོད་པ་དང༌། །ལམ་གང་ཤར་ལ་སྤང་བླང་མེད་པ་རུ། །སྣང་སྲིད་སྐུ་༔

ཁྲིད་༄ ༅། །གསུམ་དུ་འཆར་བར་བྱིན་གྱིས་རློབས། །ཞེས་ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་གྱི་བླ་མ་བརྒྱུད་པ་རྣམས་ལ་གསོལ་བ་འདེབས་པའི་རིམ་པ་འདི་ནི། གདན་ས་ཆེན་པོ་ར་ལུང་མཐིལ་གྱི་དབེན་
ཆེན་
གནས༑ དཔལ་སྤོས་སྐྱའི་གཟིམས་ཁང་ཆེན་པོར། འགྲོ་ཀུན་དགའ་བའི་མིང་ཅན་གྱིས་གུས་པས་གསོལ་བ་བཏབ་པ་ལས། ཕྱིས་ཐོག་མའི་ཚིགས་སུ་བཅད་པ་དང་སྦྱར་ཏེ་བཀོད་པས་དགེའོ།། །།ཤུ་བྷཾ།། ༈ ཚེ་ཁྲིད་གསོལ་
ཉུ
འདེབས་བཞུགས།། ཡེ་ཤེས་ལྔ་ལྡན་རྒྱལ་བ་འོད་དཔག་མེད། །གྲུབ་པའི་རྒྱལ་མོ་རྒྱལ་ཡུམ་གོས་དཀར་མོ། །གསང་སྔགས་སྡོང་པོ་གྲུབ་ཆེན་ཏི་པུ་པ། །གདམས་པའི་གཏེར་འཛིན་རས་ཆུང་
རྡོ་རྗེ་གྲགས། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །ལུས་ལ་འཆི་མེད་འགྲུབ་པར་བྱིན་གྱིས་རློབས། །སྐུ་ཡི་རྡོ་རྗེ་ཐོབ་པར་བྱིན་གྱིས་རློབས། །ངག་ལ་འཆི་མེད་འགྲུབ་པར་
ཎྜཱ བྱིན་གྱིས་རློབས། །གསུང་གི་རྡོ་རྗེ་ཐོབ་པར་བྱིན་གྱིས་རློབས། །ཡིད་ལ་འཆི་མེད་འགྲུབ་པར་བྱིན་གྱིས་རློབས། །ཐུགས་ཀྱཻ་རྡོ་རྗེ་ཐོབ་པར་བྱིན་གྱིས་རློབས། །ཀུན་ལ་འགྲེ། རྣལ་འབྱོར་དབང་
ཕྱུག་བཞད་པ་རྡོ་རྗེ་དང༌།།གངས་ཅན་གྲུབ་པའི་གཙུག་རྒྱན་སྒམ་པོ་པ། །གྲུབ་པའི་སྤྱོད་པ་ཡོངས་རྫོགས་རྡོ་རྗེ་རྒྱལ། །འཇིག་རྟེན་གསུམ་གྱི་མགོན་པོ་འབྲི་ཁུང་པ། །གསོལ་བ་འདེབས་སོ་

དངོས་གྲུབ་རྣམ་གཉིས་སྩོལ། །ལུས་ལ་འཆི་མེད་འགྲུབ་པར་བྱིན་གྱིས་རློབས། །སྐུ་ཡི་རྡོ་རྗེ་ཐོབ་པར་བྱིན་གྱིས་རློབས། །ངག་ལ་འཆི་མེད་འགྲུབ་པར་བྱིན་གྱིས་རློབས། །གསུང་གི་རྡོ་རྗེ་
ཐོབ་པར་བྱིན་གྱིས་རློབས། །ཡིད་ལ་འཆི་མེད་འགྲུབ་པར་བྱིན་གྱིས་རློབས། །ཐུགས་ཀྱི་རྡོ་རྗེ་ཐོབ་པར་བྱིན་གྱིས་རློབས། །སྙིགས་དུས་འགྲོ་བའི་དེད་དཔོན་སྤྱན་མངའ་བ། །ཟབ་རྒྱས་ཆོས་
ལ་དབང་བསྒྱུར་ཡང་དགོན་པ། །བླ་མ་མཆོག་གི་རྗེས་བཟུང་རིན་ཆེན་ལྡན། །གྲུབ་པའི་བརྟུལ་ཞུགས་མངའ་མཉེས་ཟུར་ཕུག་པ། །གསོལ༴ ལུས༴ སྐུའི༴ ངག༴ གསུང༴
ཡིད༴ ཐུགས༴ ཉམས་རྟོགས་རོལ་པའི་གར་མཛད་འབའ་ར་བ། །བྱ་རྩོལ་བྲལ་བའི་དོན་གཟིགས་བདེ་ལེགས་པ། །མཁས་གྲུབ་ཆེན་པོ་གངས་ཅན་ཀུན་དགའ་དཔལ། །རྒྱལ་བའི་གདུང་
འཚོབ་རྒྱལ་དབང་ཆོས་ཀྱི་རྗེ། །གསོལ༴ ལུས༴ སྐུའི༴ ངག༴ གསུང༴ ཡིད༴ ཐུགས༴ ལྟེ་བའི་འཁོར་ལོའི་གཏུམ་མོའི་ཡེ་ཤེས་མེ། །ཚེ་དང་འོད་ཀྱི་སྣང་བ་མཐའ་ཡས་
པ༑ །གྱེན་དུ་འབར་བས་དྲག་ཏུ་བསྐུལ་བ་ལས། །སྟོང་བཞིའི་ཡུལ་ས་རྙེད་པར་བྱིན་གྱིས་རློབས། །སྤྱི་བོའི་འཁོར་ལོར་ཡེ་ཤེས་བདུད་རྩིའི་རྒྱུན། །རིམ་པར་བབས་པས་བདེ་ཆེན་དགའ་

༄༅། །བཞིའི་འགྲོས། །ཀུན་ལ་ཁྱབ་ཅིང་སྤྱི་བོར་རྫོགས་པའི་མཐུས། །འཆི་མེད་བདེ་ཆེན་འགྲུབ་པར་བྱིན་གྱིས་རློབས། །རྩའི་ནང་དུ་རླུང་གི་ལམ་བསྟན་ཏེ། །ཁམས་
ཀྱི་དྭངས་མས་སེམས་ཀྱི་སྒྲིབ་སྦྱངས་ནས། །ཡེ་ཤེས་འོད་ཀྱིས་མི་ཤེས་མུན་བསལ་ཏེ། །མཆོག་གི་དངོས་གྲུབ་ཐོབ་པར་བྱིན་གྱིས་རློབས། །ལུས་ལ་འཆི་མེད་འགྲུབ་པར་བྱིན་གྱིས་
རློབས༑ །སྐུ་ཡི་རྡོ་རྗེ་ཐོབ་པར་བྱིན་གྱིས་རློབས། །ངག་ལ་འཆི་མེད་འགྲུབ་པར་བྱིན་གྱིས་རློབས། །གསུང་གི་རྡོ་རྗེ་ཐོབ་པར་བྱིན་གྱིས་རློབས། །ཡིད་ལ་འཆི་མེད་འགྲུབ་པར་བྱིན་གྱིས་
རློབས༑ །ཐུགས་ཀྱི་རྡོ་རྗེ་འགྲུབ་པར་བྱིན་གྱིས་རློབས། །ཞེས་པ་འདི་སྔགས་འཆང་རོང་གི་གནས་སྒོར། འཆི་མེད་སྒྲུབ་པའི་ལམ་གྱིས་བགྲོད་པར་འདོད་པ་རྣམས་ཀྱི་ངོར་དཔལ་མི་ཕམ་རྒྱལ་བའི་དབང་པོས་སྦྱར
བའོ།། །། ༈ རྡོ་རྗེ་བཞི་བསྙེན་སྒྲུབ་གསར་མའི་ཉེ་བརྒྱུད་གསོལ་འདེབས་སོ།། ན་མོ་མཧཱ་མུ་དྲྭ་ཡ། དག་པའི་གཤིས་ལ་སྣང་བའི་རྩལ། །དཀྱིལ་འཁོར་ཆེན་པོར་ཡོངས་རྫོགས་པའི། །
དཔལ་ལྡན་འཁོར་ལོ་སྡོམ་པ་ལ། །གསོལ་བ་འདེབས་སོ་བྱིན་གྱིས་རློབས། །ཨོཾ་ཨཱཿ ཧཱུཾ་ཧོ། སྐྱེ་བོའི་མི་ལས་མངོན་འཕགས་པའི། །ཤིང་ཀུན་ནགས་ཀྱི་བས་མཐའ་རུ། །མགོན་པོ་རི་ཁྲོད་393

དབང་ཕྱུག་ལ། །གསོལ་བ་འདེབས་སོ་བྱིན་གྱིས་རློབས། །ཨོཾ་ཨཱཿ ཧཱུཾ་ཧོ། འཁོར་འདས་གཉིས་སུ་མེད་པའི་དཔལ། །འོག་མིན་གོ་བི་ཙནྡྲ་རུ། །གྲུབ་མཆོག་ནགས་ཀྱི་རིན་ཆེན་ལ།
གསོལ༴ ཨཾ༴ ལྷན་ཅིག་སྐྱེས་པའི་རང་འོད་ལས། །སྣང་བ་ཆོས་སྐར་ཤར་བའི་དཔལ། །མཚུངས་མེད་རྒྱལ་དབང་ཆོས་རྗེ་ལ། ། གསོལ༴ ཨོཾ༴ མཚན་རྣམས་ཡོངས་རྫོགས་བླ་ཨཽ
མའི་སྐུ། །སྤྱི་བོར་ལུས་ཀྱི་ཐིག་ལེ་ལ། །ཞུགས་ནས་བུམ་དབང་དགའ་བའི་ཆུས། །སད་པའི་དྲི་མ་སྦྱང་དུ་གསོལ། །ཨོཾ༴ ལོངས་སྤྱོད་རྫོགས་པ་ཀུན་གྱི་སྐད། །མགྲིན་པར་ངག་གི་ཐིག་
ལེ་ལ། །ཞུགས་ནས་གསང་དབང་མཆོག་དགའི་མེས། །རྨི་ལམ་བག་ཆགས་སྦྱང་དུ་གསོལ། །ཨོཾ༴ དཔལ་ལྡན་བླ་མ་ཆོས་ཀྱི་སྐུ། །སྙིང་ཁར་སེམས་ཀྱི་ཐིག་ལེ་ལ། །ཞུགས་ནས་
ཤེས་རབ་ཡེ་ཤེས་ཀྱིས། །གཉིད་འཐུག་མུན་པ་བསལ་དུ་གསོལ། །ཨོཾ༴ མགོན་པོ་ལྷན་ཅིག་སྐྱེས་པའི་སྐུ། །ལྟེ་བར་ཡེ་ཤེས་ཐིག་ལེ་ལ། །ཞུགས་ནས་བཞི་པའི་དབང་བསྐུར་བས།
འཕོ་མེད་ཐོབ་པར་བྱིན་གྱིས་རློབས། །ཨོཾ༴ དེ་ལྟར་བདག་དང་འགྲོ་རྣམས་ཀྱི། །ལུས་ངག་ཡིད་དང་ཡེ་ཤེས་ཚོགས། །རྡོ་རྗེ་བཞི་དང་མཉམ་སྦྱོར་བས། །སྐུ་བཞིའི་དབང་ཕྱུག་ཐོབ་པར་

།ཤོག །ཨོཾ་ཨཱཿ ཧཱུྃ་ཧོ། ཞེས་རྡོ་རྗེ་བཞིའི་གསང་བའི་བསྙེན་སྒྲུབ་ཀྱི་ཉེ་བརྒྱུད་ལ་གསོལ་བ་བཏབ་པ་དང་། ཏིང་ངེ་འཛིན་གྱི་དབང་བླང་བའི་རིམ་པ་ཉུང་ངུར་བསྡུས་ཏེ་བཀོད་པ་འདི་ཡང་། བྱིན་རླབས་ཀྱི་ཁྲིད་༄༅།
ཆེན་
མཐུ་ལས་སེམས་ཀྱི་རྡོ་རྗེའི་རྣལ་འབྱོར་ལས་སྣང་བ་ཅུང་ཟད་སད་པར་བྱས་པ་རྒྱལ་དབང་གིས་བོད་ཡུལ་ཤར་ཕྱོགས་ཀྱི་སའི་ཆ། སྐྱེ་བོ་མང་པོས་གང་བའི་གྲོང་ཁྱེར་དང་ཉེ་བའི་བསྐྱེད་ཚལ་དུ་བཀོད་པའོ།། །།མགོན་པོ་མི་ཕམ་དགའ་བ་
ཉྩ
དང་༑ །དཔལ་ལྡན་ཡིད་བཟང་རོལ་པའི་ཞབས། །རྒྱལ་སྲས་ལོ་ཆེན་མཆེད་གཉིས་ལ། །གསོལ་བ་འདེབས་སོ་བྱིན་གྱིས་རློབས། །ཞེས་ཀྱང་སྐབས་འགའ་རེར་སྦྱང་བར་བྱའོ། །འདིའི་བརྒྱུད་པ་རིང་བརྒྱུད་ལ་གསོལ་བ་འདེབས་པར་འདོད་
ན༑ མཁན་ཆེན་ཐམས་ཅད་མཁྱེན་པའི་ཞལ་སྔ་ནས་དང་། རྗེ་བཙུན་འགོས་ལོ་ཙཱ་བའི་ཞབས་ཀྱིས་མཛད་པ་ཉིད་ལས། གང་ཡང་རུང་བ་བརྟེན་པར་བྱའོ།། ༎ཤུབྷཾ༎ ཝཱ གྲུབ་པའི་དབང་ཕྱུག་དཔལ་ཨོ་རྒྱན་པ་ཆེན་པོ་ལ་བསྟོད་པ་
ཐབས་ལམ་བསྙེན་སྒྲུབ་བརྒྱུད་པའི་གསོལ་འདེབས་དང་སྦྱར་བ་དངོས་གྲུབ་རྒྱ་མཚོའི་འཇུག་ངོགས་བཞུགས།། ན་མཿ ཤྲཱི་བཛྲ་ཡོ་གི་ནི། དཔལ་ལྡན་མཆོག་གི་དང་པོའི་སངས་རྒྱས་ནི། །རང་འོད་རྣམ་ཀུན་མཆོག་ལྡན་
རྒྱལ་ཡུམ་སྲས། །མཉེས་མཛད་མགོན་པོ་མཆོག་གི་རྡོ་རྗེའི་དངོས། །མཆོག་ཏུ་གྲུབ་པར་མཛད་ལ་ཕྱག་འཚལ་ལོ། །ཨོཾ་ཊ་ཡ་ནའི་གནས་སུ་ཆོས་བརྒྱད་ཀྱི། །འཆིང་བུ་རིང་དུ་དོར་ལས་རིན་
395

པོ་ཆེ། །དབང་གི་རྒྱལ་པོའི་དཔལ་གྱིས་གངས་རིའི་ལྗོངས། །ཡོངས་སུ་གང་བར་མཛད་ལ་ཕྱག་འཚལ་ལོ། །རང་བྱུང་ལྷག་པའི་ལྷ་མཆོག་རྡོ་རྗེ་སེམས། །རྡོ་རྗེ་ཟླ་བའི་དངོས་གྱུར་སེངྒེའི་
ཁྲི༑ །ཕུན་ཚོགས་བསོད་ནམས་འབར་བའི་འོད་ཟེར་གྱིས། །ཞབས་ཟུང་རྣམ་པར་འགོད་ལ༴ གཞོན་ནུ་ཉིད་ནས་སྙིང་སྟོབས་ཆེན་པོའི་དཔལ། །འགྲོ་ཀུན་དགའ་བའི་འོད་ཀྱི་ཚ་ཟེར་སྟོང་།
བསོད་ནམས་ཞིང་དུ་གྲགས་ལྡན་ཡེ་ཤེས་ཀྱི། །སྣང་བས་འཇིག་རྟེན་ཁྱབ་ལ༴ ཨ་ཡིག་སྟོང་པ་ཝཾ་ཡིག་བདེ་བ་ཆེ། །དྷུ་ཏིར་ལྷན་སྐྱེས་གཞོན་ནུའི་དགའ་བའི་ཆ། །རྟག་བྲལ་འགྱུར་མེད་
མཆོག་གི་བདེ་བའི་དངོས། །རིགས་ལྡན་དཔའ་བོའི་བློ་ལ༴ འཇིགས་མེད་བློ་གྲོས་རི་སུལ་ལ་གནས་ཤིང༌། །ཐུབ་བསྟན་ལུང་རྟོགས་རལ་པའི་ཁུར་ཁྱེར་བ། །མངོན་པར་བྱང་ཆུབ་མི་ཡི་
སེངྒེ་ནི། །ཀུན་ཏུ་འཇིགས་བྲལ་ཁྱོད་ལ༴ སྐལ་བཟང་འགྲོ་ལ་བསོད་ནམས་དམ་པའི་དཔལ། །རྣམ་དཀར་གྲགས་པའི་འཆར་ཚོགས་འབྱུང་བའི་གནས། །ལུས་ཅན་རྒྱ་མཚོའི་དཔལ་དུ་ལྷམ་
མེ་བ། །སྙིགས་དུས་མཚན་མོའི་མགོན་ལ༴ རྒྱ་ཡན་སྣང་བའི་བློ་ལ་བདེ་ཆེན་གཤིས། །བསོད་ནམས་ཡེ་ཤེས་ཆེན་པོའི་རྩེར་སོན་པས། །བཀའ་བརྒྱུད་བསྟན་པའི་རྒྱལ་མཚན་འཛིན་པའི་

༄༅། །དཔལ། །གྲུབ་མཆོག་སྐྱེ་དགུའི་གཉེན་ལ༴ འཇིག་རྟེན་གསུམ་གྱི་གཞོན་ལུས་གཅིག་པུ་ལ། །ཆོས་ཀྱི་ནུ་ཞོས་སྐྱོང་བྱེད་འགྲོ་བའི་དཔལ། །བརྡའ་སྤྲོད་གསུང་
གི་དབང་ཕྱུག་འཇིག་རྟེན་མིག །ཀུན་མཁྱེན་རྒྱལ་བའི་དབང་པོར་ཕྱག་འཚལ་ལོ། །རྣམ་བཅུའི་མཚན་མས་ཡོངས་གྲགས་སྣ་ཚོགས་གཟུགས། །ཡན་ལག་ལྔ་ཡིས་གཏན་བྱས་མངོན་སུམ་
ལམ༑ ༑གཟུང་འཛིན་ཀུན་བྲལ་ཉིན་མཚན་རྣལ་འབྱོར་གྱིས། །ཁྱབ་བདག་།ཟུགས་ཀྱི་རྡོ་རྗེ་འགྲུབ་པར་ཤོག །སྲིད་ཞི་ཟླ་ཉིའི་བསྒྲོད་པ་གཉིས་བཅོམ་སྟེ། །སྲོག་དང་རྩོལ་བའི་ལམ་ནི་ཡོངས་
འགོག་པས། །ཟབ་ཅིང་རྒྱ་ཆེའི་ཆོས་ཀྱི་རྔ་བོ་ཆེ། །གསུང་གི་རྡོ་རྗེ་འགྲུབ་པར་བྱིན་གྱིས་རློབས། །རིགས་དང་ཁམས་རྣམས་གཅིག་ཏུ་སྦྱོར་བ་ལས། །ཡན་ལག་བཅུ་གཉིས་སྲིད་པར་བྲལ་
ཎྜཱབའི་མཐར། །དགའ་བ་བཅུ་དྲུག་ཆ་ཤས་ཡོངས་གང་བས། །ཐུགས་ཀྱི་རྡོ་རྗེ་འགྲུབ་པར་བྱིན་གྱིས་རློབས། །ཞེས་བྱ་བ་འདི་ནི་གངས་རིའི་ལྗོངས་ཀྱི་མཁས་པ་དང་། གྲུབ་པ་མཉེས་པ་དང༌། རིག་པ་འཛིན་པ་
དང་༑ རྣལ་འབྱོར་སྤྱོད་པ་རྣམས་ཀྱི་དབང་ཕྱུག་དཔལ་ལྡན་ཨོཾ་རྒྱན་པ་ཆེན་པོའི་ཟབ་ལམ་གྱི་བརྒྱུད་པ་རིམ་པའི་གཙོ་བོ་རྣམས་ཀྱི་མཚན་གྱི་ངེས་པ་དང་སྦྱར་ཏེ། བསྟོད་ཅིང་གསོལ་བ་འདེབས་པའི་རིམ་པ་བྱིན་རླབས་ཀྱི་རོལ་མཚོ་ཞེས་བྱ་བ་འདི་ནི། རྗེ་

བཙུན་རྣལ་འབྱོར་མའི་ཕོ་བྲང་ཙ་རི་ཏྲའི་གནས་སྒོ་ཆེན་པོར་ལམ་འདི་ཉིད་ལ་མོས་པ་ཐོབ་པའི་རྣལ་འབྱོར་པ་རྒྱལ་དབང་ཨ་ཝ་ངྷུ་ཏི་པས་ཁ་འདོན་དུ་བྱས་པའོ།། །། ༈ འཕགས་པ་འཇིག་རྟེན་དབང་ཕྱུག་ལ་ཆ་ཙམ་བསྟོད་པ་དད་པས་
མངོན་པར་དགའ་བ་ཞེས་བྱ་བ་བཞུགས་སོ།། མགོན་པོ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་དང་ལྡན་པ་དེའི་ཞབས་ཀྱི་པད་མོ་ལ་གུས་པས་ཕྱག་འཚལ་ལོ། །དཔལ་ལྡན་འཇིག་རྟེན་དབང་པོ་
ནི༑ །ཀུན་དུ་སྒྲིབ་པའི་རྙོག་པ་ལས། །རབ་གྲོལ་ཟླ་བ་ལྟར་དཀར་བ། ྋ།གང་ཞབས་པད་མོ་བརྟེན་པར་བགྱི། །མགོན་ཁྱོད་ཐུགས་རྗེའི་སྤྱན་རས་ནི། །རྣམ་པ་ཀུན་ཏུ་གཟིགས་པ་རྩལ། །དེ་
སླད་འཇིག་རྟེན་ཐམས་ཅད་ཀྱི། །ཕན་བདེའི་བྱེད་པོ་བླ་ན་མེད། །འཇིག་རྟེན་ཚངས་པའི་མགོ་བོ་ནི། །ཛ་ཏིའི་མེ་ཏོག་འཕྲེང་བས་མཛེས། །ས་འོག་བདག་པོའི་གདེངས་ཀ་ལ། །གནས་པ་ནོར་
བུའི་ཚོགས་ཀྱིས་ཏེ། །སའི་དབང་ཕྱུག་གཞན་པ་ཡང༌། །རྣམ་པར་བཀྲ་བའི་ཐོད་བཅིངས་ཅན། །རབ་ཏུ་བསྔགས་པར་འོས་པ་ཡི། །ནང་ནས་ཕུལ་དུ་བྱུང་བ་གང༌། །ཁྱོད་ཞལ་ཀུ་མུ་ཏ་ཡི་
འོད༑ །འགྲོ་འདིའི་ཡན་ལག་མཆོག་ལ་བཀོད། །དེ་ཚེ་འཇིག་རྟེན་ཐམས་ཅད་ཀྱི། །ཅོད་པན་གཅིག་པུར་གྱུར་པའོ། །གང་ལ་ཡོངས་སུ་བརྟེན་པ་ན། ྋ།བདེ་བའི་འབབ་སྟེགས་མཆོག་ཉིད་༔

ཁྲིད་།དེ། །ཁམས་གསུམ་སྡུག་བསྔལ་ཐམས་ཅད་ཀྱི། །ངལ་བསོའི་སྟེགས་བུ་གཞན་སུ་ཞིག །འདི་ན་ཚུར་རོལ་མཐོང་བ་ཡི། །བྱིས་པ་རང་གི་དེ་ཉིད་ནི། །མི་
ཆེན་
མཁས་སྲིན་བུའི་ཁ་ཉིད་ལས། །བྱུང་བའི་ཆུ་ལྟར་རང་བཅིངས་སོ། །ཁྱོད་ནི་འཆིང་བའི་སྲད་བུ་ལས། །གྲོལ་བའི་འཇིག་རྟེན་མཆོག་གཅིག་པུ། །རིས་སུ་ཆད་པར་གྱུར་པ་ནི། །ཁྱོད་ཀྱིས་
ཡོངས་སུ་སྤངས་པ་ཉིད། །རང་དོན་འཇིག་རྟེན་ཕུན་ཚོགས་བརྒྱ། །རྩྭ་བཞིན་ཡལ་བར་འདོར་བར་མཛད། །གཞན་གྱི་དོན་གྱི་སླད་དུ་ནི། །དམྱལ་བའི་མེར་ཡང་འཇུག་པ་རྩོམ། །ལས་གང་
མི་ཟད་མཚོན་པའི་གཟུགས། །རབ་གཏུམ་གཤིན་རྗེའི་དབང་པོ་ཡང་། །མ་ཕྱིས་དྲི་མ་མེད་པའི་ཞལ། །མཐོང་ནས་ཁྱོད་ཞབས་པད་མོ་བརྟེན། །ཕྱུགས་ཀྱི་འགྲོ་བ་གཞན་དག་དང༌། །ཀུན་ཏུ་
བཀྲེས་པ་འབའ་ཞིག་གིས། །ཟུག་རྔུ་ཡིད་ལ་བྱེད་བཞིན་དུ། །བཟའ་བའི་མིང་ཡང་མི་གྲགས་པས། ། ཁ་སྐམ་མིག་རྩ་ཞན་གྱུར་པའི། །ཡི་དྭགས་འཇིག་རྟེན་མ་ལུས་པ། །ཁྱོད་ཀྱི་ཕྱག་གི་འོ་
རྒྱུན་གྱིས། །ཚིམ་པར་མཛད་པ་མ་ལགས་སམ། །སྐྱེ་བོ་ནད་ཀྱིས་ཡོངས་བཟུང་སྟེ། །ཀུན་ཏུ་ཡན་ལག་ཉམས་གྱུར་བ། །གཉེན་བཤེས་ཚོགས་ཀྱིས་སྤངས་པ་ཡང༌། །ཁྱོད་ཉིད་གཅིག་པུ་✖

སྐྱབས་སུ་གྱུར། །སྒྲ་དང་དོན་དུ་འཛིན་པ་ཡི། །རྣམ་པར་རྟོག་པས་ཡོངས་བཀོད་པའི། །སྲིད་པ་གསུམ་པོ་འདི་དག་ཀྱང་། །ཁྱོད་ཀྱིས་སྒྱུ་མ་ལྟ་བུར་གཟིགས། །དངོས་པོར་འཛིན་པའི་རི་བོ་
།རང་བཞིན་མེད་པར་མཁྱེན་བཞིན་དུ། །ཡ་མཚན་སྣང་བ་ཇི་སྙེད་པ། །འགྲོ་བའི་མིག་ལ་ཁྱོད་ཀྱིས་བསྒྲབས། །ཤམ་བྷ་ལ་ཡི་ཀ་ལ་པར། །དྲང་སྲོང་ཀུན་གྱིས་ཕྱག་བྱས་པའི། །
རིགས་ལྡན་གཉིས་པ་པདྨ་དཀར། །མཆོག་ཏུ་དགེ་བར་འོས་པ་གང༌། །མཆོག་གི་དང་པོའི་སངས་རྒྱས་ཀྱི། །ལམ་སྲོལ་མཐའ་དག་བྱེད་མཁས་པས། །སྨྲ་བ་ཀུན་གྱིས་ཟླ་མེད་པའི། །རྒྱས་
འགྲེལ་བྱེད་པོ་གཞན་སུ་ཞིག །དེ་སླད་ཆོས་ཀྱི་ཉི་མ་ཆེ། །སངས་རྒྱས་རིན་ཆེན་ཟ་མ་ཏོག །འཇིག་རྟེན་ཀུན་ཏུ་སྣང་བ་ཡི། །གོ་སྐབས་མཆོག་གི་ཁྱོད་ཀྱིས་དབྱེ། །ཀཻ་ལ་ཤ་ཡིས་རབ་མཚན་
པའི༑ །ས་འདིར་ཆོས་ཀྱི་རྒྱལ་པོའི་གཟུགས། །དྲང་པོར་སྲོང་ཞིང་ངག་བཙན་པའི། །སྤྲུལ་པ་ཉིད་ལ་བསྡུ་བ་མཛད། །གངྒཱའི་ཆུ་ཡི་ཐིགས་པ་ནི། །རེ་རེ་བཞིན་ཡང་བགྲང་བྱར་འོས།
ཁྱོད་ཀྱི་རྣམ་པར་འཕྲུལ་པ་ནི། །ནམ་ཡང་བགྲང་བའི་གོ་སྐབས་ཅི། །བོད་འབངས་སྐྱེ་བོ་ཐམས་ཅད་ཀྱི། །ཁ་ལས་འབད་པ་མེད་པར་ཡང༌། །ཁྱོད་ཀྱི་མཚན་མཆོག་སྙིང་པོར་བཅས། །སྐད་

།གསང་འཐོན་པོས་བསྒྲག་པར་གྱུར། །ཁྱོད་ཀྱིས་འཁོར་བའི་རྒྱ་མཚོ་ཆེ། སྐམ་པར་གྱུར་པ་མ་གཟིགས་པར། །མགོ་ནི་དུམ་བུ་བཅུ་གཉིས་དང༌། །ལུས་ནི་སྟོང་༄༅།
དུ་གྱུར་ཀྱང་བླ། །གཞན་དོན་ཡལ་བར་དོར་བའི་སྐབས། །མེད་ཅེས་དམ་བཅའ་མཛད་པ་ཐོས། །རྡོ་ལ་བྲིས་པའི་རི་མོ་ནི། །གཞན་དུ་བྱེད་པར་ག་ལ་འགྱུར། །འཇིག་རྟེན་འདི་ན་འཛའ་བའི་
བཤེས༑ །ཀུན་གྱི་མཆོག་ཏུ་འཛིན་པ་མཐོང་། །ཀུན་གྱི་བཤེས་སུ་གྱུར་པ་ནི། །ཁྱོད་ལས་གཞན་པ་མ་མཐོང་ངོ་། །གང་གི་ཡོན་ཏན་ཆུ་བོའི་གཏེར། །ཇི་སྙེད་རྒྱལ་བའི་རྗེས་སུ་འཇུག །དེ་
དག་མ་ལུས་ཐམས་ཅད་ཀྱང༌། །ཁྱོད་དང་མཉམ་པར་འཇུག་པ་ཉིད། །དེ་ཕྱིར་སངས་རྒྱས་ཐམས་ཅད་དང༌། །མཁོན་པོ་ཁྱོད་ལ་དབྱེ་བའི་སྐབས། །ཅུང་ཟད་ཙམ་ཡང་མ་ཁུམས་པས།
རྒྱལ་བ་ཀུན་གྱི་ཐུགས་རྗེའི་གཏེར། །ཀྱེ་མ་ཉོན་མོངས་ཕུང་པོ་ཡི། །རྒྱུ་དང་ཕུང་པོས་རབ་མནར་བའི། །ཉམས་ཐག་འགྲོ་བ་མ་ལུས་པ། །བརྩེ་ལྡན་ཁྱོད་ཀྱིས་ཟུང་ཤིག་གུ །སེམས་དཔའ་
ཆེ་དེར་བདག་ཡིད་དང་བའི་གཟུགས། །མངོན་དགའི་འཁྲིས་ཤིང་ཟློས་གར་གསོ་བཞིན་པས། །ལྷག་བསམ་མེ་ཏོག་ཀུན་ནས་བཀྲ་བ་དང༌། །བཅས་ཏེ་ཁྱོད་ཐུགས་དགྱེས་པ་བསྐྱེད་གྱུར་

ཅིག །ལྷ་དང་བཅས་པའི་འཇིག་རྟེན་ཐམས་ཅད་ཀྱི་དབང་ཕྱུག སྤྱན་རས་གཟིགས་དབང་པོ་ཞེས་སྙན་པའི་བ་དན་སྲིད་པ་གསུམ་ན་གཡོ་བར་མཛད་པ་ལ་ཆ་ཙམ་བསྟོད་པ་དད་པས་མངོན་པར་
དགའ་བ་ཞེས་བྱ་བ། འཕགས་པ་ཉིད་ཀྱི་ཞིང་ཁམས་བྱང་ཕྱོགས་ཀྱི་རྒྱུད་དུ་བྱུང་བའི་སྐད་གཉིས་སྨྲ་བ་དཔལ་མི་ཕམ་རྒྱལ་བའི་དབང་པོའི་སྡེ་ཞེས་བྱ་བས། དྲི་མ་མེད་པའི་འོད་ཀྱི་རྒྱུད་ཀྱི་གླེགས་
བམ་ཀླག་པ་ན་ཡིད་རབ་ཏུ་སད་དེ་འཇིག་རྟེན་དབང་ཕྱུག་བཞུགས་པའི་གཞལ་མེད་ཁང་ཆེན་པོ་དཔལ་སྤོས་སྐྱ་ཆོས་ཀྱི་ཕོ་བྲང་དུ་ཡི་གེར་བཀོད་པའོ།། །། ཝཱ དངོས་གྲུབ་ཀྱི་འབྱུང་གནས་ཙ་
རི་ཏྲའི་གནས་ལ་བསྟོད་པ་ཌཱ་ཀི་རྣམ་པར་རོལ་པའི་གླུ་དབྱངས་ཞེས་བྱ་བ་བཞུགས་སོ།། ན་མོ་མཧཱ་མུ་དྲཱ་ཡ། དངོས་གྲུབ་ཀྱི་འབྱུང་གནས་ཙ་རི་ཏྲའི་གནས་ལ་བསྟོད་པ་ཌཱ་ཀི་རྣམ་པར་རོལ་པའི་གླུ་དབྱངས་ཞེས་བྱ་
བ༑ །བླ་མ་དང་དཔལ་རྡོ་རྗེ་རྣལ་འབྱོར་མ་ལ་ཕྱག་འཚལ་ལོ། །དཔལ་ལྡན་ཡེ་ཤེས་མཁའ་འགྲོ་བྱེ་བ་ཡིས། །ཀུན་ནས་རབ་ཏུ་སྒྲབ་པ་བརྟེན་པའི་གནས། །མཆོག་གི་བདེ་བ་དམ་པའི་ལམ་པོ་
ཆེ༑ །གང་ཡིན་དེར་ནི་ཡན་ལག་མཆོག་གིས་འདུད། །ལཱ་བ་པ་དང་པདྨ་བི་མ་ལ། །མཚོ་སྐྱེས་ལ་སོགས་གྲུབ་པའི་སྐྱེས་བུ་ཡིས། །དང་པོ་རབ་ཏུ་བརྟེན་ཅིང་ལུང་བསྟན་པའི། །ཤིང་རྟ་ཆེན་ལྩ

།པོའི་ལམ་སྲོལ་རྣམ་པར་ཆེ། །དེ་ནས་འཆི་མེད་སྒམ་པོའི་རི་བོ་ཆེར། །རྒྱལ་བས་རབ་བསྔགས་ཟླ་འོད་གཞོན་ནུ་ཡིས། །ཞལ་གྱི་པདྨ་རྣམ་པར་རྒྱས་པ་ལས།༄༅།
རང་གི་འཁོར་གྱི་དབུས་སུ་བཀའ་སྩལ་པ། །ཙ་རི་ཏྲ་ཞེས་བྱ་བ་དག་པའི་ཡུལ། །ཕྱིན་པ་ཙམ་གྱིས་མཆོག་དང་ཐུན་མོང་གི །དངོས་གྲུབ་མ་ལུས་འབད་པ་མེད་པར་ཡང་། །འགྲུབ་པའི་གནས་
ཤིག་ཡོད་པ་དེ་ཉིད་དུ། །བསྒྲོད་པར་འདོད་པའི་སྐལ་ལྡན་འགའ་ཡོད་དམ། །དེ་སྐད་གསུངས་པས་བྱང་ཆུབ་སེམས་དཔའི་རིགས། །སྐྱེས་བུ་ཡེ་ཤེས་རྡོ་རྗེས་རབ་ཐོས་ཚེ། །རྨ་བྱའི་སྙིང་ལ་
འབྲུག་གི་སྒྲ་དབྱངས་བཞིན། །ལྷག་པར་དགའ་བའི་མགྲིན་པ་སྟེགས་པ་ན། །དེ་ནི་དམངས་རིགས་དགེ་སྐྱེ་བྲམ་ཟེ་སོགས། །ཕལ་གྱིས་བསྒྲོད་པར་ནུས་པ་མིན་མོད་ཀྱི། །འོན་ཀྱང་གྲུབ་པའི་
བརྟུལ་ཞུགས་ལ་གནས་པས། །གནས་དེར་བསྒྲོད་པའི་གོ་སྐབས་སྲིད་པས་ན། །མ་ཞུམ་སྙིང་སྟོབས་ཆེན་པོས་སོང་ཤིག་ཅེས། །ཉེ་བར་ཐོས་ལས་བརྩོན་པའི་སྟོབས་བསྐྱེད་ནས། །ཀུན་གྱི་
ཡིད་ལ་རེ་བའི་བཀོད་པ་བསྒྲུབས། །དེར་ནི་ངོ་མཚར་སྣང་བའི་རྔ་བོ་ཆེ། །ཕྱོགས་ཀུན་ཁྱབ་པར་ཡོངས་སུ་གྲགས་པ་ལས། །བཀའ་བརྒྱུད་གསུང་གི་མེ་ཏོག་ཐོད་བཅིངས་ནི། །མགོ་ལ་འཛིན་

བྱེད་རྣལ་འབྱོར་དབང་མོའི་ཚོགས། །དུས་མཐའི་སྤྲིན་བཞིན་ཡོངས་སུ་ལྷགས་གྱུར་ནས། །བསྟན་ལ་བྱ་ར་བྱེད་པས་གང་བར་གྱུར། །གང་དུ་བོད་ཡུལ་ལྷན་ཅིག་སྐྱེས་པ་ནི། །རྡོ་བའི་ཕུག་ལ་
བརྟེན་ནས་གནས་སོ་ཞེས། །རྒྱུད་སྡེ་མཆོག་ལས་ལེགས་པར་བསྟན་པ་བཞིན།ྋ །དཔལ་ལྡན་ཀུན་ཏུ་བཟང་པོའི་ནགས་ཁྲོད་ཀྱི། །མཐའ་རྩ་ལ་གནས་གྲུབ་པའི་ཕོ་ཉ་མོ། །སྤྲུལ་པའི་བྱ་བ་སྤྲོ་
དང་བསྡུ་བ་ན། །ཟག་མེད་བདེ་བ་སྐྱོང་བའི་སྣོད་ཀྱི་མཆོག །གྲུབ་ཐོབ་ཆེན་པོའི་ཕྱག་གི་ཡལ་ག་ལ། །རྣམ་པར་བཀོད་ཚེ་སྐྱེ་མེད་རང་སྒྲ་ཡིས། །ཁོ་མོ་རང་གི་གནས་སུ་འགྲོ་ཞེས་
གསུངས༑ །རྒྱལ་བ་ཀུན་གྱི་ཡུམ་ཅིག་གནས་པའི་ཕྱིར། །གནས་ཀྱང་མ་མོ་ཆེན་པོར་རབ་བརྗོད་པ། །དེ་སླད་མཁའ་སྤྱོད་ཆེན་པོ་གྲུབ་པ་དང་། དངོས་གྲུབ་ཀུན་གྱི་རྩ་བ་དམ་པའི་རི། །རྡོ་རྗེ
དྲིལ་བུ་བརྡ་ཡི་ངེས་པ་ལས། །ཐབས་དང་ཤེས་རབ་གང་དུ་སྦྱོར་བའི་ས། །རྡོ་རྗེ་ལུས་ཀྱི་རྩའི་མཆོག་གྱུར་ཀྱང༌། །ཨ་ཝ་དྷུ་ཏི་ཞེས་བྱར་རབ་བརྗོད་པ། །འདིར་ནི་ཟུང་འཇུག་དབུ་མ་ཆེན་པོའི་
རི༑ །མཉམ་པར་བཞག་དང་མ་བཞག་པ་ལ་ཡང༌། །མཚུངས་པར་བདེ་སྟོང་མཆོག་ཏུ་བྱིན་རླབས་པ། །དེ་ཚེ་སྣང་བ་ཆོས་སྐུ་གཞལ་མེད་ཁང༌། །རབ་མཛེས་བཀོད་པའི་ཁྱད་པར་བསམ་མི་

༄༅། །ཁྱབ། །ཉི་ཤུ་རྩ་བཞི་ཡུལ་གྱི་འཕྲེང་བ་ནི། །མ་འདྲེས་གསལ་རྫོགས་དག་པའི་རྣམ་འགྱུར་ཅན། །གྲངས་མེད་དབང་པོའི་གཞུ་འདྲ་ཡེ་ཤེས་གཟུགས། །ས་ལ་
ཐོགས་པ་མེད་པར་རབ་བཀོད་དེ། །སྲིད་དང་སྲིད་མིན་མཉམ་པར་གནས་བཞིན་དུ། །སྲིད་འདས་འབྱོར་པ་ཉེ་བར་གྲུབ་པ་ཉིད། །དྲི་མེད་དབང་པོ་ཤེལ་གྱི་མཆོད་པའི་རྟེན། །སྐུ་གསུང་ཐུགས་
དང་ཡོན་ཏན་འཕྲིན་ལས་ཀྱི། །རྟེན་དང་བརྟེན་པར་བྱས་པའི་དཀྱིལ་འཁོར་ནི། །ཕོ་བྲང་ཆེན་པོ་ཡོངས་སུ་རྫོགས་པ་ན། །རབ་འབྱམས་རྒྱལ་བའི་ཞིང་གི་བཀོད་པ་རྣམས། །འདི་ཡིས་གཅིག་
ཏུ་བྱས་པ་མ་ཡིན་ནམ། །རྣམ་པར་དག་པའི་རྡུལ་གྱི་གྲངས་ལས་ཀྱང་། །ལྷག་པར་མང་བའི་གྲུབ་ཆེན་དུ་མ་ནི། །དཔའ་བོ་དཔའ་མོ་བསམ་གྱིས་མི་ཁྱབ་པའི། །བདེ་སྟོང་ཟློས་གར་མཆོག་ལ་
དགྱེས་བཞིན་དུ། །བཞེད་དོན་མ་ལུས་པ་ཡང་འདི་ཡིས་བསྒྲུབས། །རྒྱ་གར་རྒྱ་ནག་ཁ་བ་ཅན་ལ་སོགས། །རི་བོ་དུ་མ་འདུས་པའི་གཙུག་དེ་ལ། །འགྲོ་བའི་མིག་ལ་ཡ་མཚན་སྣང་བ་
དང་༑ །མཆོད་པའི་ཞིང་མཆོག་སྙམ་དུ་སྒྲུབ་པ་མཛད། །གང་གི་ཕྱོགས་སུ་གོམས་པ་རབ་བཀོད་པའི། །ཕྱུགས་ཀྱི་འགྲོ་བའི་རིགས་སུ་གྱུར་པས་ཀྱང་། །སྲ་མཁྲེགས་རྡོ་བའི་ངོས་ལས་འཇིམ་

པ་བཞིན། །སྣང་སྟོང་སྒྱུ་མའི་ཟློས་གར་ལྷུར་ལེན་པ། སྒྱུ་འཕྲུལ་སྐུ་ཡི་རྡོ་རྗེ་གྲུབ་པའི་གནས། །ནགས་ཚལ་ཆེ་དང་ཆུ་ཀླུང་ཆེན་པོ་དང་། །རི་བོ་རབ་ཏུ་འཁྲུགས་པའི་རང་སྒྲས་ཀྱང་། །བདེ་
སྟོང་གླུ་དབྱངས་མཆོག་ཏུ་སྐུལ་བྱེད་པ། །གསུང་གི་རྡོ་རྗེ་མངོན་དུ་འགྲུབ་པའི་གནས། །འདོད་དང་སྡང་དང་རྨོངས་པའི་སེམས་ཀྱིས་ཀྱང་། །རང་གི་ཡེ་ཤེས་མཆོག་ཏུ་གསལ་བྱེད་པ།
ཐུགས་ཀྱི་རྡོ་རྗེ་མངོན་སུམ་འགྲུབ་པའི་གནས། །རང་རང་རིགས་ཀྱི་མཁའ་འགྲོ་སྣ་ཚོགས་ཀྱིས། །རབ་དང་མཆོག་རབ་ལ་ནི་དངོས་ཉིད་དང༌། །འབྲིང་པོ་རྣམས་ལ་གཟུགས་བརྙན་སྣང་བ་
ཙམ༑ །ཐ་མ་ལ་ཡང་མཚོ་དང་བྲག་རི་དང༌། །ལྗོན་ཤིང་སོགས་ཀྱི་དངོས་གྲུབ་གཏེར་བའི་ཚུལ། །འདི་འདྲ་གཞན་ན་འགའ་ཡང་མ་མཆིས་པས། །འདི་ནི་ངེས་པར་སྤྲུལ་པའི་གནས་ཡིན་
ནོ༑ །བདེ་གསལ་ཉམས་ཀྱིས་སྣང་བ་བུ་ནུ་ནུ། །དད་དང་དང་བའི་གསོལ་འདེབས་འུ་རུ་རུ། །རྣམ་དག་ཏིང་འཛིན་རྒྱ་མཚོ་མེ་རེ་རེ། །འདི་འདྲའི་གནས་སུ་བཀའ་བརྒྱུད་བླ་མ་དང་། །ལྷག་
པའི་ལྷ་མཆོག་རྡོ་རྗེ་རྣལ་འབྱོར་མས། །རྗེས་སུ་བཟུང་ནས་གཉིས་མེད་ཡེ་ཤེས་ཀྱི། །རོལ་པ་མཆོག་ཏུ་བདག་ཀྱང་བྱིན་གྱིས་རློབས། །ཚུལ་འདི་གངས་ཅན་གྲུབ་པའི་རིང་ལུགས་ལ། །རབ་

།ཏུ་མཛེས་པ་ངག་གི་དབང་པོའི་སྡེ། །ཡེ་ཤེས་ས་ལ་ཐོགས་པ་མེད་པར་ནི། །རིངས་པར་ཆས་པ་དེ་ཡི་ངག་ལས་སོ། །དེ་ཡང་ཙ་རི་ཏྲ་ཞེས་བྱ་བ་ནི་མཁའ་འགྲོ་
རྣམས་ཀྱིས་བརྡའ་སྐད་དམ། འཕགས་ཡུལ་གྱི་སྐད་གཅིག་ཡིན་ལ། སྒྲ་ཕྲལ་ནས་བཤད་ན། ཙ་ར་ནི་སྤྱོད་པ། ཨི་ཏྲ་ནི་དབང་པོ་ཏེ། གང་ལ་སྤྱོད་ན་དག་པའི་མཁའ་ལ་སྤྱོད་པར་དོན་གྱི་
ཤུགས་ཀྱིས་གྲུབ་པ་དེ། མཁས་སྤྱོད་དབང་པོ་ཞེས་བྱ་བའི་མིང་དུ་འགྱུར་རོ། །གཞན་ཡང་རྟོག་པས་བརྟགས་པ་མ་ཡིན་པར། ཡེ་ཤེས་ཀྱི་རང་སྣང་ལས་གྲུབ་པའི་རྟེན་དང་བརྟེན་པར་བཅས་
པའི་གཞལ་མེད་ཁང་ཆེན་པོ་ཞིག་ཡིན་པས། ཡེ་ཤེས་འཁོར་ལོ་ཞེས་དང༌། རང་བྱུང་ལྷུན་གྱིས་གྲུབ་པའི་གནས་ཞེས་ཀྱང་བྱའོ། །རྒྱས་པར་ནི་གཞན་དུ་ཤེས་པར་
བྱའོ།། །། ༣ ཙ་རིའི་མཚན་ལྡན་ཐོད་པ་ལ་བསྟོད་པའི་ཚིག བཞད་པའི་གླུ་དབྱངས་ཞེས་པ་ཡི་གེའི་ཕྱི་མོ་སུམ་ཅུ་སྤེལ་བ་བཞུགས་སོ།། ན་མོ་མཧཱ་མུ་དྲཱ་ཡ། ཀ་པཱ་ལ་ཡི་ནང་ནས་མཆོག་གྱུར། །ཁ་
བ་ཅན་ན་ཡིད་བཞིན་ནོར་བུ། །ག་ལ་བ་དེར་གདུལ་བྱ་སྣ་ཚོགས། །ང་བདག་མེད་པར་མཛད་ལ་ཕྱག་འཚལ། །ཅ་ཅོ་སྨྲ་བའི་བྱིས་པ་རྣམས་ཀྱང༌། །ཆ་ལུགས་བཅོས་མ་མིན་པར་གནས་

པས༑ །ཇ་སོགས་བཏུང་བ་བདུད་རྩིར་རོལ་ནས། །ཉ་ལྟར་རྒྱས་མཛད་ཁྱེད་ལ་ཕྱག་འཚལ། །ཏ་རའི་གཟུགས་སོགས་འདོད་དགུར་སྒྱུར་བས། །ཐ་མལ་ཞེན་པའི་སྣོད་བཅུད་སྦྱངས་ནས།
ད་ལྟ་ཉིད་དུ་བདེ་བར་མཛད་པས། །ན་རྒས་འཇིགས་པ་སྐྱོབ་ལ་ཕྱག་འཚལ། །པ་ར་མི་ལྟ་རྒྱལ་ཡུམ་མཆོག་གིས། །ཕ་མ་ལྟ་བུར་འགྲོ་ལ་བྱམས་པས། །བ་གླང་ལྟ་བུར་གནས་པ་རྣམས་
ཀྱང་༑ །མ་ལུས་འཁྲིད་པར་མཛད་ལ་ཕྱག་འཚལ། །ཙ་རི་ཙ་གོང་མཁའ་འགྲོའི་ཕོ་བྲང༌། །ཚ་གྲང་གདུང་བ་སེལ་བའི་སྨན་མཆོག །ཛ་ལང་འགྲོ་བའི་ནད་ཀྱི་ཟུག་རྔུ། །ཝ་སྐྱེས་ལྟ་བུར་དུལ་
བར་མཛད་ན། །ཞ་ལྟར་ཀུན་གྱི་གཙུག་ཏུ་བསྟེན་པས། །ཟ་མ་ཚོགས་ཀྱི་འཁོར་ལོར་འགྱུར་ཞིང་། །འ་ཅག་རྡོ་རྗེ་སྤུན་ཚོགས་ལྷན་ཅིག །ཡ་མཚན་སྤྱོད་པ་སྐྱོང་ལ་ཕྱག་འཚལ། །ར་མ་ཎ་
སོགས་དགའ་བྱེད་ཡིན་ཞེས། །ལ་ལ་འདི་ན་སྒྲོག་པར་བྱེད་ཀྱང༌། །ཤ་བ་ར་དང་མཐུན་པར་སྤྱོད་པའི། །ས་སྟེང་སྐྱེ་བོ་དགའ་བྱེད་མ་ནི། །ཧ་ཧར་བཞད་པའི་སྒེག་མོ་ཁྱོད་དེ། །ཨ་ལ་ལ་
ཞེས་བསྟོད་དབྱངས་སྒྲོག་ན། །མཁྱེན་ལྡན་མ་ཁྱོད་བརྩེ་བས་དགོངས་ལ། །མཆོག་དང་ཐུན་མོང་དངོས་གྲུབ་སྩོལ་ཅིག །ཅེས་པ་འདི་ནི་མཁའ་ལ་རྣམ་པར་སྤྱོད་པའི་དབང་མོ། སླར་ཡང་སྤྲུལ་པ་དུ་མས་འགྲོ་

།བའི་དོན་མཛད་བཞིན་མ་ཉིད། དྷུ་ཏི་རྣམ་པར་དག་པའི་བདེ་སྐྱོང་མ། དེང་སང་ཙ་རི་ཙ་གོང་ན་ནགས་ཀྱི་དཔལ་མོ་ལྟ་བུར་རབ་ཏུ་སྟོན་པས། སྐྱེ་དགུ་རྣམས་ལ་མཆོག་དང་ཐུན་མོང་གི་དངོས་གྲུབ་ཅི་རིགས་པར་ཁྲིད་༄ ༅།
ཆེན་
སྩོལ་བའི་དབང་གི་རྒྱལ་མོ་འདི་ནི། མཐོང་བ་དང༌། ཐོས་པ་དང༌། དྲན་པ་དང་། རེག་པའི་བར་དུ་སོན་པ་རྣམས་ཀྱང་ཤིན་ཏུ་དོན་ཆེན་པོ་དང་ལྡན་པས་ཁ་ན་མ་ཐོ་བ་མེད་པར་ཀུན་གྱིས་བརྟེན་པར་འོས་པ་ཉིད་ན། སྐྱེ་བའི་རབས་ཀྱི་འཕྲེང་བ་དུ་
མར་བདག་ཉིད་ཀྱིས་ཀྱང་མོས། དགེ་ཕུན་སུམ་ཚོགས་པ་དང་ལྡན་པའི་མཐུ་ལས། ཕྱི་དང་ནང་དང་གསང་བ་དང་དེ་ཁོ་ན་ཉིད་ཀྱི་དཔལ་མོ་ལ་ཡུན་དུ་འདྲིས་པར་བྱས་པས། སཧཱ་ཛའི་དགའ་བ་ཡོངས་སུ་སད་པ་ན། ག་ཎ་ཙཀྲ་རྒྱ་ཆེན་པོར་བསྐོར་
བའི་རྡོ་རྗེ་སློབ་དཔོན་དུ་རང་ཅག་ཀྱང་མངོན་དུ་ཕྱོགས་པའི་ཚེ། གྲུབ་ཐོབ་ཐང་སྟོང་རྒྱལ་པོའི་བཀའ་ལས། གནས་དེ་ཉིད་ལ་ཁྱོད་ཀྱིས་བསྒྲགས་པར་འོས་ཞེས་ཀྱང་ཐོས་པས། རྒྱལ་དབང་ཨནནྟ་ཤྲཱི་བྷུ་ཏི་ཞེས་བྱ་བས་ཌཱ་ཀིའི་མདུན་ས་ཆེན་པོ་དེ་ཉིད་དུ་
དབྱངས་ཀྱི་རྣམ་པར་འགྱུར་བ་ཅུང་ཟད་དང་བཅས་ཏེ་བརྗོད་པའོ། །ཚུལ་འདི་ནི་སྐལ་པ་དམན་པ་དག་མཆོག་གི་དབྱེ་བས། འགའ་ཞིག་ལ་གསང་ཞིང་འགའ་ཞིག་ལ་བསྒྲག་པར་བྱ་བ་ཁོ་ན་ཡིན་ནོ།། །།ཤུ་བྷཾ༎ ༣ ཆོས་ཐམས་ཅད་ཀྱི་
གནས་ལུགས་གཉུག་མ་ལྷན་ཅིག་སྐྱེས་པའི་ཡེ་ཤེས་དང༌། དཔལ་ལྡན་བླ་མ་དམ་པའི་ཐུགས་གཉིས་སུ་མེད་པ་ལ་བསྟོདཔ༌། གྲུབ་པའི་ངེས་གསང་ཞེས་བྱ་བ་བཞུགས་སོ།། ན་མོ་མཧཱ་མུ་དྲྭ་ཡ། གང་གིས་གྲངས་མེད་ཞིང་

རྣམས་སུ། །འབད་པས་བསྐལ་པར་རྙེད་དཀའ་བའི། །སེམས་ཉིད་ཡིད་བཞིན་ནོར་བུའི་གཏེར། །སྟོན་མཛད་བླ་མ་རིན་པོ་ཆེ། །ཆོས་རྣམས་ཀུན་གྱི་རང་བཞིན་དུ། །བཞུགས་ཀྱང་སྔོན་ཆད་
མ་རྙེད་པས། །བདག་གི་ཉེས་པ་ཁོ་ནར་ཟད། །དེ་རིང་མགོན་པོ་ཁྱོད་ཀྱི་ཞབས། །རང་གི་སེམས་དང་གཉིས་མིན་པར། །མཐོང་བ་བདག་ཅག་སྐལ་བ་བཟང་། །འདི་ན་རྣམ་རྟོག་སྤོང་འདོད་
པའི༑ །འདོད་པ་ཉིད་ཀྱིས་རྣམ་པར་འཁོར། །རང་བཞིན་གཟིགས་ལས་རྟོག་པ་དང༌། །མི་རྟོག་གཉིས་སུ་མེད་པར་མཛད། །དམ་པ་ཉིད་དང་ཆོས་རྣམས་ཀུན། །དག་པའི་དངོས་པོར་གཅིག་
གྱུར་པས། །ཆོས་ཀྱི་སྐུ་ཞེས་གཞན་པ་ཅི། །སྣང་སྟོང་གཡོ་བ་མེད་པའི་གཟུགས། །མཁའ་ཁྱབ་པ་ནི་སྣང་མཛད་ཀྱང་། །ཉིད་ལས་གཞན་དུ་མ་གཟིགས་པས། །མི་ཟད་བརྒྱན་གྱི་འཁོར་
ལྀའི་མཛོད། །རྣམ་པར་གཡོ་བ་གྲངས་མེད་ཀྱང༌། །དེ་བཞིན་ཉིད་ལས་གཞན་མིན་དང༌། །དེ་བཞིན་ཉིད་དང་ཇི་སྙེད་པའི། །རྣམ་པ་ཀུན་ཏུ་འཇུག་པ་ན། །རོ་གཅིག་དུ་མར་འཆར་བ་
དང་༑ །དུ་མ་རོ་ཅིག་ཞེས་བྱ་བའི། །གཏམ་གྱིས་སྤོང་བ་བསམ་གཏན་པ། །བརྒྱ་ཕྲག་དགའ་བ་བསྐྱེད་པ་ཡང་། །ཉིད་སྐུའི་རྣམ་པར་རོལ་པ་ལགས། །བྱར་མེད་པར་ནི་ཆོས་རྣམས་

༄༅། །ཀུན། །ཡོངས་སུ་རྫོགས་པར་མཛད་པ་ཁྱོད། །བྱས་ཆོས་དག་ལ་བཅོ་འདྲི་འམ། །ཡང་ན་ཀུན་རྫོབ་སྦུན་སྣང་ཞིག །ཐོག་མ་མེད་ནས་འབྱུང་བ་རྣམས། །རང་
དང་ལྷན་ཅིག་གཅིག་གྱུར་པ། །སྒྱུ་མའི་སྤྲོས་པ་འདི་ཙམ་ཞིག །རོལ་རྩེད་མཛད་པ་མ་ཡིན་ནམ། །དངོས་པོ་ཀུན་ལ་ཁྱོད་ཀྱི་མཐུ། །ཐོགས་པ་མེད་པར་འཇུག་པ་ན། །མ་འགགས་པ་ཡི་རྩལ་
སྣང་ཞེས། །བརྗོད་འདི་ཡ་མཚན་རྨད་དུ་བྱུང༌། །མི་མཉམ་པ་ཡི་འགྲོ་བ་རྣམས། །མཉམ་པ་ཉིད་དུ་གཅིག་ངེས་ཀྱང༌། །ཐ་དད་པར་ནི་སྣང་བ་གང༌། །ཁྱོད་ཀྱི་ཆེ་བ་དབྱུང་བ་ལགས། །བྱ་
བའི་བདག་ཉིད་ཀུན་ལ་ཡང༌། །རང་རང་རྩོལ་བའི་དབང་གིས་འཇུག །ཁྱོད་ཀྱིས་རྩོལ་མེད་སེམས་ཅན་དོན། །རང་གིས་འདོད་པ་འཇོ་བའི་ཚུལ། །དཔག་བསམ་ཤིང་ལྟར་མཛད་པ་ན།
བྱ་བ་གྲུབ་པའི་ཡེ་ཤེས་ནི། །དོན་འདི་ཁྱོད་ཚུལ་ཉིད་ལས་རིག །འགྲོ་བ་ཀུན་གྱི་བསམ་པའི་མཐུ། །རང་རང་ཡོད་པ་ཉིད་ཡིན་ཏེ། །ཕྱོགས་བྲལ་སྤྱོད་པ་ཉིད་ཀྱི་ཕྱིར། །ཀུན་དང་མཐུན་པར་
སྤྱོད་པ་ལགས། །རྟོག་དང་དཔྱོད་པས་ཇི་ཙམ་དུ། །བཅོལ་ཡང་ཁྱོད་ཀྱི་སྐུ་གསུང་ཐུགས། །གསང་བ་བསམ་གྱིས་མི་ཁྱབ་པ། །མ་བཙལ་མ་བརྟགས་མ་དཔྱད་པའི། །ཚུལ་ལས་རེ་ཞིག་

རྙེད་པ་འདི། །མཐོང་བ་བདེན་རྫུན་ལས་འདས་པའི། །དོན་ལས་གཞན་པ་ཅི་ཞིག་ཡོད། །ཁྱོད་སྐུ་ཐོགས་བཅས་ཐོགས་མེད་དང་། །ཡེ་ཤེས་སྣང་བཅས་སྣང་མེད་དང༌། །གྲུབ་དང་མ་གྲུབ་
པ་ཡི་སྒྲ། །ཇི་སྙེད་བརྗོད་ཀྱང་མི་འགལ་ཞིང༌། །དེ་ཙམ་བརྗོད་ཀྱང་མི་ཟད་པ། །ཤེས་བརྗོད་ཡུལ་ལས་འདས་གྱུར་ཀྱང༌། །བརྗོད་པ་ཀུན་གྱི་རྒྱུ་ཡི་གཙོ། །ཟབ་གསལ་གཉིས་སུ་མེད་པ་
ཡི༑ །གསུང་ལས་ཆོས་ཀྱི་འཁོར་ལོ་བསྐོར། །བདག་གཞན་བདེ་སྡུག་འཁོར་འདས་དང༌། །རྟོགས་དང་མ་རྟོགས་ལ་སོགས་པ། །གཉིས་སུ་འཛིན་པར་སྒྲོ་བཏགས་ཀྱང༌། །སྒྲོ་འདོགས་
བྲལ་བའི་ཁྱོད་ཐུགས་ལ། །སུ་ཞིག་ཐ་སྙད་གདགས་པར་འདོད། །འགྲོ་བ་ཀུན་དང་ཁྱོད་ཀྱི་ཚུལ། །གདོད་ནས་རང་བཞིན་གཅིག་པ་ལ། །གཅིག་པ་ཉིད་དུ་ཡོངས་མཁྱེན་པས། །ཁྱོད་ནི་
བརྟན་གཡོ་ཀུན་གྱི་དཔལ། །དེ་ལྟར་མ་རྟོགས་འགྲོ་བ་རྣམས། །རང་གི་ཉེས་པས་སྡུག་བསྔལ་སྒྲུབ། །མ་རིག་མུན་པས་མདོངས་པ་རྣམས། །ཁྱོད་ཀྱིས་མངོན་ཤེས་སྤྱན་དང་ནི། །རྫུ་འཕྲུལ་
ཞབས་ཀྱིས་བསྒྲོད་པ་ལས། །ཤིང་རྟའི་ཁ་ལོ་རབ་བསྒྱུར་སྟེ། །བདེ་བའི་ལམ་ནས་འཁྲིད་པར་མཛད། །ཁམས་གསུམ་དག་པའི་རྒྱལ་སྲིད་ལ། །དེང་ནས་བདེ་བར་སྤྱོད་ཅིག་ཅེས། །དབང་

།དང་རྗེས་སུ་གནང་བ་དང་། །གདམས་དང་རྗེ་སུ་གཏན་པའི་ཕུལ། །ཁྱོད་མཐུ་ཉིད་ལས་བདག་གིས་རྙེད། །འགྲོ་བ་མ་ལུས་ཁྱོད་ཉིད་ཀྱི། །ཡེ་ཤེས་ཆེན་པོའི་༄༅།
རོལ་པ་ལས། །གཞན་དུ་གཟིགས་པ་མ་འཚལ་བས། །དག་པའི་སྣང་བ་རབ་འབྱམས་ཞེས། །བརྗོད་ནི་གཞན་དུ་ཇི་ལྟར་འཚལ། །ད་ནི་མགོན་ཁྱོད་རང་གི་སེམས། །གཉུག་མ་ཡེ་ཤེས་
ཆོས་ཀྱི་སྐུ། །ཇི་བཞིན་རྟོགས་ནས་ཇི་སྙེད་པའི། །མཁྱེན་པ་བདག་ལ་མངོན་གྱུར་ཏེ། །ཁྱོད་བཞིན་འགྲོ་བ་ཐམས་ཅད་ཀྱི། །མགོན་དུ་ཚེ་འདིར་ཕྱག་རྒྱ་ཆེ། །མཆོག་གི་དངོས་གྲུབ་ཐོབ་པར་
ཤོག །འཁོར་འདས་ཀུན་གྱིས་དུས་གསུམ་བསགས་པ་དང་། །ཡོད་པའི་དགེ་བ་མ་ལུས་གཅིག་བསྡུས་ནས། །བདེ་ཆེན་བྱང་ཆུབ་སེམས་ཀྱི་དཀྱིལ་འཁོར་དུ། །སྐྲ་གསུམ་རྒྱལ་སྲིད་ཆེན་པོ་
ཐོབ་པར་ཤོག །ཅེས་པ་འདི་ཉིད་གངས་རིའི་ཁྲོད་ཀྱི་སྒྲུབ་གནས་དུ་མ་ལས་ཀྱང་དུ་མའི་གཙོ་གྱུར་པ་ཤར་དྭགས་ལྷ་སྒམ་པོ་དཔལ་གྱི་རི་བོ་ཆེ་ཤནྟི་རྒྱལ་བའི་ཕོ་བྲང་ཆེན་པོར་དཀར་བརྒྱུད་རིན་པོ་ཆེའི་མཆོད་སྡོང་དྲི་མ་མེད་པའི་འདུན་སར་ཆོས་
ཐམས་ཅད་ཀྱི་གནས་ལུགས་གཉུག་མ་ལྷན་ཅིག་སྐྱེས་པའི་ཡེ་ཤེས་དང་། དཔལ་ལྡན་བླམ་དམ་པའི་ཐུགས་གཉིས་སུ་མེད་པ་ལ་བསྟོད་པ་གྲུབ་པའི་ངེས་གསང་ཞེས་བྱ་བ། དཔལ་མི་ཕམ་རྒྱལ་བའི་དབང་པོས་སྦྱར་བའོ།། །།ཤུ་བྷཾ་མསྟུ་སརྦ་ཛ་ག་

ཏ༑ སྐྱེས་མཆོག་མར་པའི་བསྟོད་པའོ།། །། ཝཱ ན་མོ་མཧཱ་ལོ་ཙཱ་ཤྭ་རི་དྷརྨ་ཏི། བཛྲ་དྷ་ར་རུ་པི་ནི་ན་ཡ། གང་སྐུ་དབང་པོའི་གཞུ་ལྟར་གཟུང་བརྗོད་འདས་ཀྱང་སྒྱུ་མའི་གར་གྱིས་རྣམ་པར་
རོལ༑ །གང་གསུང་སྨྲ་བསམ་བརྗོད་པའི་ཡུལ་ལས་འདས་ཀྱང་ཡན་ལག་དྲུག་ཅུའི་རང་བཞིན་ཅན། །གང་ཐུགས་སྤྲོས་པའི་མཚན་མ་ཀུན་ལས་གྲོལ་ཡང་ཤེས་བྱ་ཀུན་ལ་མངའ་དབང་
མཛད༑ །རྣལ་འབྱོར་དབང་ཕྱུག་ས་གསུམ་འགྲོ་བ་ཀུན་གྱི་དཔལ་ལ་བདག་ནི་ཕྱག་འཚལ་ལོ། །དགེ་ལེགས་ཆུ་གཏེར་ཟབ་ཅིང་ཡངས་པར་བློ་གྲོས་གདེང་ཅན་གཙུག་གི་བརྟེན། །རྒྱུད་སྡེ་ཆུ་ཕྲན་
ཇི་སྙེད་གཡོ་བ་གདམས་པའི་རྒྱ་མཚོར་རོ་གཅིག་མཛད། །ཟབ་ཅིང་རྒྱ་ཆེའི་རྦ་རླབས་ཆེར་གཡོས་ཟབ་དོན་རྟོགས་པའི་སྦ་འཕྲེང་ཅན། །མཁས་ཤིང་གྲུབ་པ་རིན་ཆེན་འབྱུང་གནས་ཀུན་ལས་ཆེས་
ཆེར་འཕགས་ལ་འདུད། །སྟོང་ཉིད་ལྷུན་པོའི་སྤོ་ལ་རབ་མཛེས་ཟུང་འཇུག་སྐྱེད་ཚལ་ར་བས་བསྐོར། །སྙིང་རྗེའི་གྲོང་ཁྱེར་ལྟ་ན་སྡུག་པར་རྨད་བྱུང་གཞལ་མེད་ཁང་པའི་བདག །རྒྱ་ཆེན་ཆོས་ཀྱི་
མིག་སྟོང་ལྡན་པས་ཤེས་བྱའི་ཡུལ་ས་ཀུན་ཉུལ་ཞིང་། །ལོག་སྨྲའི་ལྷ་མིན་སྤོབས་པ་འཇིག་མཛད་དཔལ་ལྡན་འཆི་མེད་དབང་པོར་འདུད། །བདེན་གཉིས་ཟུང་འཇུག་རྩ་བ་རབ་བརྟན་ཞིང་།

༄༅། །ཚོགས་གཉིས་ཟུང་འཇུག་ཡལ་གའི་ཕྲེང་མཛེས་པ། །སྐུ་གཉིས་འབྲས་བུའི་ཁུར་གྱིས་བརྗིད་པ་ཅན། །དཔལ་ལྡན་ཡོངས་འདུའི་ཤིང་མཆོག་དེ་ལ་འདུད། །མི་
མཆོག་དབུས་ན་འཁོར་ལོས་བསྒྱུར་རྒྱལ་དང་། །ལྷ་བརྒྱའི་གསེབ་ན་གསེར་མངལ་ཅན་བཞིན་དུ། །གྲུབ་པའི་དབང་ཕྱུག་ཀུན་གྱི་གཙུག་ན་མཛེས། །ཀུན་གྱི་རྗེར་གྱུར་ལོ་ཙཱ་བ་ལ་འདུད།
རང་གཞན་གྲུབ་མཐའ་རྒྱ་མཚོའི་ཕ་རོལ་སོན། །ལེགས་སྦྱར་བརྡའ་སྤྲོད་གཞུང་ལུགས་རྒྱ་མཚོ་སོགས། །གནས་ལྔ་རིག་པ་མཚུངས་མེད་ཆོས་ཀྱི་རྗེ། །མཁས་པའི་མཆོག་གྱུར་ལོ་ཙཱ་བ་ལ་
འདུད༑ །གསང་ཆེན་ལམ་གྱི་བགྲོད་པ་མཐར་ཕྱིན་ནས། །ཟག་མེད་བདེ་དགའ་ལྷན་ཅིག་སྐྱེས་པའི་དོན། །མཆོག་ཏུ་མི་འགྱུར་གཡོ་མེད་བརྟན་པའི་བདག །མཚུངས་པ་ཀུན་བྲལ་ལོ་ཙཱ་བ་ལ་
འདུད༑ །གངས་རིའི་ཁྲོད་ཀྱི་སྐད་གཉིས་སྨྲ་བའི་ཚོགས། །ཇི་སྙེད་འདུས་ཀྱང་ཁྱོད་ཀྱི་ཡོན་ཏན་ལས། །ཆ་ཙམ་རྣམ་པར་གཞན་དུ་མི་གཡོ་བའི། །ཆོས་ཀྱི་གཏེར་མཛོད་ལོ་ཙཱ་བ་ལ་འདུད། །
འཕགས་པའི་ཡུལ་ན་ཉི་ཟླ་ལྟར་གྲགས་པའི། །ནཱ་རོ་མཻ་ཏྲིའི་ཞབས་ཟུང་གུས་བརྟེན་ནས། །རྒྱུད་སྡེ་ཀུན་གྱི་མན་ངག་སྙིང་པོའི་དོན། །གཅིག་ཏུ་འདོམས་མཛད་ལོ་ཙཱ་བ་ལ་འདུད། །སྲིད་པའི་

རོལ་རྩེད་སྒྱུ་མ་ལྟ་བུ་ལ། །ཞེན་མེད་བདེ་བའི་རྣམ་པར་རོལ་མཛད་དེ། །མཆོག་གི་དངོས་གྲུབ་ཚེ་འདིར་སྟེར་བའི་སྒོ། །མངོན་དུ་མཛད་པ་ལོ་ཙཱ་བ་ལ་འདུད། །རྡོ་རྗེ་འཛིན་པ་སྣོད་ལྡན་སློབ་
མའི་ཚོགས། །མེས་རྔོག་འཚུར་གསུམ་རྗེ་བཙུན་མཐུ་ཆེན་སོགས། །ཟབ་མོ་གསང་བའི་ལམ་གྱིས་རྗེས་བཟུང་སྟེ། །བསྟན་པ་རྒྱས་མཛད་ལོ་ཙཱ་བ་ལ་འདུད། །དཔེ་མེད་ཡོན་ཏན་དཔལ་འཛིན་
བཙུན་པོའི་མཆོག །རྗེ་བཙུན་རྡོ་རྗེ་བདག་མེད་མ་དཔལ་དང་། །ལྷན་སྐྱེས་མི་འགྱུར་བདེ་ལ་རོལ་པའི་མཐུས། །ཟུང་འཇུག་མངོན་གྱུར་ལོ་ཙཱབ་ལ་འདུད། །གངས་ཅན་ལྗོངས་འདིར་ཆེས་ཆེར་
གྲགས་པ་ཡི། །མཁས་ཤིང་གྲུབ་པའི་རིག་པ་འཛིན་རྣམས་དང་། །ས་སྐྱོང་སྐྱེ་བོ་ལ་སོགས་ཐམས་ཅད་ཀྱི། །གཙུག་གི་བརྒྱན་གྱུར་ལོ་ཙཱ་བ་ལ་འདུད། །དུས་འདིར་རྣམ་མང་འགྲོ་ལ་བརྩེ་བའི་
སླད༑ །རྡོ་རྗེ་འཆང་དབང་སྤྲུལ་པའི་གར་མཛད་དེ། །སྨིན་བྱེད་དབང་གི་ཆུ་བོ་མ་ཉམས་པས། །སྨིན་ཅིང་གྲོལ་མཛད་ལོ་ཙཱ་བ་ལ་འདུད། །བྱ་སྤྱོད་རྣལ་འབྱོར་རྣལ་འབྱོར་ཆེན་པོ་དང༌། །རྣལ་
འབྱོར་ཕ་མ་གཉིས་སུ་མེད་པའི་རྒྱུད། །མཐའ་དྲུག་ཚུལ་བཞི་ཕྱི་ནང་གཞན་གསུམ་གྱི། །དགོངས་པ་འགྲེལ་མཛད་ལོ་ཙཱ་བ་ལ་འདུད། །ཡན་ལག་དྲུག་དང་རྡོ་རྗེ་རྣམ་པ་གསུམ། །མངོན་པར་

༄༅། །བྱང་ཆུབ་ལྔ་སོགས་བསྐྱེད་པའི་སྒོ། །ཐ་མལ་སྣང་ཞེན་མ་ལུས་ཀུན་གཅད་པའི། །བསྐྱེད་རིམ་མཐར་ཕྱིན་ལོ་ཙཱ་བ་ལ་འདུད། །སྟོང་ཕྲག་བདུན་ཅུ་རྩ་གཉིས་དགྲ་
བཅོམ་ཞིང་། །ཉི་ཁྲི་ཆིག་སྟོང་དབུ་མའི་དབྱིངས་སུ་ཐིམ། །མཆོག་ཏུ་མི་འགྱུར་བདེ་ཆེན་མངོན་དུ་མཛད། །རྫོགས་རིམ་མངོན་གྱུར་ལོ་ཙཱ་བ་ལ་འདུད། །ཆོས་རྣམས་ཀུན་གྱི་མཐར་ཐུག་སྙིང་
པོའི་དོན། །རང་བྱུང་ཕྱག་རྒྱ་ཆེན་པོ་ཇི་བཞིན་གཟིགས། །ལྷན་ཅིག་སྐྱེས་པ་གཉུག་མའི་རྣལ་འབྱོར་ལ། །གོམས་པ་མཐར་ཕྱིན་ལོ་ཙཱ་བ་ལ་འདུད། །གང་ཡང་འདི་ན་རྒྱུ་སྐར་དབུས་ན་རྒྱུ་སྐར་
བདག་པོ་ཇི་བཞིན་དུ། །རྣལ་འབྱོར་དབང་ཕྱུག་རིག་འཛིན་དབུས་ན་རིག་འཛིན་ཀུན་གྱིས་བརྟེན་པ་ཅན། །འགྲན་ཟླས་དབེན་པའི་གྲུབ་མཆོག་དམ་པ་གྲུབ་པ་ཀུན་གྱི་རྗེར་གྱུར་པ། །མགོན་པོ་ཁྱོད་
ལ་ལྷག་པར་དད་དོ་ལྷག་པར་བདག་སོགས་བརྩེ་བས་གཟིགས། །དེང་ནས་བཟུང་སྟེ་སྐྱེ་བ་ཀུན་ཏུ་བདག །མགོན་པོ་ཁྱོད་དང་ནམ་ཡང་མི་འབྲལ་ཞིང༌། །ཁྱོད་ཀྱི་གསུང་རབ་བདུད་རྩིའི་རྒྱུན་
མཆོག་གིས། །རྣམ་པ་ཀུན་ཏུ་ཡོངས་སུ་འཚོ་བར་ཤོག །རྒྱལ་བས་བསྔགས་པའི་གནས་རྣམས་ཐམས་ཅད་དུ། །འཇིགས་མེད་གཅིག་པུར་བསེ་རུ་ལྟར་རྒྱུ་ཞིང་། །རྣམ་གཡེང་ཚེ་འདིའི་བྱ་བ་

ཡོངས་བཏང་ནས། །དམ་པའི་བརྟུལ་ཞུགས་མཆོག་ལ་སྤྱོད་པར་ཤོག །རང་དོན་རྟོགས་པའི་ཡོན་ཏན་མངོན་འགྱུར་ཞིང༌། །གཞན་དོན་བསྡུ་བཞིའི་འཕྲིན་ལས་མཐའ་ཡས་པས། །རླབས་
ཆེན་འགྲོ་བ་འདྲེན་པའི་དཔལ་གྱུར་ནས། །རྡོ་རྗེ་འཆང་གི་ས་ལ་འགོད་པར་ཤོག །ཅེས་བྱ་བའི་ཚུལ་འདི་ནི་སྐད་གཉིས་སྨྲ་བ་ཐམས་ཅད་ཀྱི་ཡབ། གྲུབ་པ་དང་རིག་པ་འཛིན་པ་ཐམས་ཅད་ཀྱི་ཅོད་པན་གཅིག་པུར་གྱུར་
པ༑ དཔལ་ཕྱོགས་ཐམས་ཅད་ལས་རྒྱལ་བའི་མངའ་བདག ལོ་ཙཱ་བ་ཆེན་པོ་རྗེ་བཙུན་མར་པ་ཞབས་ཀྱི་ཆེ་བའི་ཡོན་ཏན་ངོ་མཚར་བ་བཀའ་དྲིན་གྱི་མཐུ་དང་བཅས་པ་ཉེར་བར་མཐོང་བས་ཡིད་བསྐུལ་སྟེ། འདི་ཉིད་ཀྱི་བཤདཔ་དང་སྒྲུབ་པའི་ཚུལ་ལ་ཉེ་
བར་བརྟེན་པའི་ཐབས་འཁྲིདཔ་དཔལ་འབྲུག་པའི་བཙུན་པ་ཀུན་དགའ་དཔལ་འབྱོར་གྱིས་ཤིན་ཏུ་རིངས་པའི་ཚུལ་གྱིས། རྗེ་ཉིད་ཀྱི་གདན་སར་བྲིས་པའོ།། །།འདི་ལྟར་གསོལ་བ་བཏབ་པའི་མཐུ་ལ་བརྟེན་ནས། སྒྲུབ་རྒྱུད་ཀྱི་བསྟན་པ་ཡུན་རིང་དུ་
གནས་ཤིང་རྒྱས་པར་གྱུར་ཅིག། །། ཝཱ འཁྲུལ་ཞིག་ནམ་མཁའི་རྣལ་འབྱོར་གྱི་བསྟོད་པ།། ན་མོ་གུ་ར་ཝེ། གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང་། །བླ་མ་རིན་ཆེན་
ལྟ་བུ་ཡི། །རྡོ་རྗེ་ཅན་ཞབས་པད་ལ་འདུད། །ཡོན་ཏན་རྒྱ་མཚོའི་གཏེར་རྒྱུར་པ། །སངས་རྒྱས་ཀུན་གྱི་གསང་བའི་མཛོད། །མ་ལུས་གཅིག་ཏུ་མཛད་པའི་དཔལ། །བཟང་པོ་མཆོག་དེས་བརྩེ་

ཁྲིད་༄༅། །བས་སྐྱོངས། །ཐ་སྙད་ཚིག་ལ་མ་ལྟོས་པའི། །སྒྲོ་འདོགས་ཐམས་ཅད་ནང་ན་ཆོད། །སྣང་བ་ཐམས་ཅད་དཔེ་ཆར་ཤར། །གཅིག་ཤེས་ཀུན་གྲོལ་དེ་ལ་
ཆེན་
འདུད༑ །སྤྲིན་ཕུང་མཁའ་དབྱིངས་དག་པ་བཞིན། །རྣམ་རྟོག་ཚང་ཚིང་ཇི་སྙེད་པ། །མི་རྟོག་ཆོས་ཉིད་ངང་དུ་ཞི། །འཁྲུལ་པ་ཀུན་ཞིག་དེ་ལ་འདུད། །ཆགས་སོགས་ཉོན་མོངས་མ་ལུས་
ཉུ
པ༑ །གསེར་འགྱུར་རྩི་ཡི་ནུས་པ་འམ། །ནགས་ཀྱི་མེ་ལ་རླུང་གི་ལྟར། །གྲོགས་སུ་མཁྱེན་པར་མཛད་ལ་འདུད། །སྤང་བྱ་འཁོར་བའི་སྡུག་བསྔལ་གྱི། །ཆོས་རྣམས་བདེ་བར་བསྒྱུར་མཛ
IANSL
པའི༑ །བདེ་བ་ཆེན་པོའི་རྣམ་རོལ་ཅན། །བདེ་སྟོང་མངོན་དུ་མཛད་ལ་འདུད། །རླུང་འཁྲིས་ལ་སོགས་འདུས་པའི་ནད། །འབྱུང་བ་འཁྲུགས་པའི་ཟུག་རྔུ་རྣམས། །ཟད་པར་ནམ་མཁའི་
བརྟུལ་ཞུགས་ཀྱིས། །བདག་འཛིན་རྩ་བ་ཆོད་ལ་འདུད། །མེ་ཡིས་བསིལ་བའི་བདེ་བ་དང་། །དུག་གིས་འཆི་མེད་སྟེར་བ་ལྟར། །གང་གི་འཆིང་བ་མ་ལུས་པ། །དེ་ཡིས་གྲོལ་བར་མཛད་ལ་
འདུད༑ །སྐྱེ་བ་མེད་ལས་ཆོས་རྣམས་སྐྱེ། །སྐྱེས་ཙམ་ཉིད་ན་སྐྱེ་མེད་ལས། །ནམ་ཡང་གཡོ་བ་མི་མངའ་བའི། །གང་ཤར་རང་གྲོལ་དེ་ལ་འདུད། །ཁྱོད་ཐུགས་མཁྱེན་བརྩེའི་ཡེ་ཤེས་

ནི༑ །སྨྲ་བསམ་བརྗོད་པའི་ཡུལ་ལས་འདས། ཤིན་ཏུ་རྟོགས་པར་དཀའ་བའི་གནད། །ཇི་བཞིན་མངོན་དུ་མཛད་ལ་འདུད། །བསྟན་དང་གཡོ་བའི་དངོས་པོ་གང༌། །ཆོས་དབྱིངས་རྒྱ་མཚོའི་
རོལ་པར་ཤར། །ཟུང་འཇུག་བློ་ལས་འདས་པའི་དོན། །བྱར་མེད་མངོན་དུ་མཛད་ལ་འདུད། །ཆུ་བོའི་རྒྱུན་གྱི་རྣལ་འབྱོར་ལ། །རྒྱུན་ཆད་མེད་པར་གོམས་པའི་མཐུས། །ཆོས་ཉིད་ངང་དུ་རོ་
གཅིག་པའི། །ཆོས་སྐུའི་རྒྱལ་ས་ཟིན་ལ་འདུད། །དངོས་དང་དངོས་མེད་ལས་གྲོལ་ཞིང་། །ཀུན་རྫོབ་དོན་དམ་ལས་འདས་པའི། ྋ།རྟེན་ཅིང་འབྲེལ་བར་འབྱུང་བའི་ལམ། །ཁོང་དུ་ཆུད་པར་
མཛད་ལ་འདུད། །རང་བྱུང་ལྷན་ཅིག་སྐྱེས་པའི་དོན། །མཁྱེན་བཞིན་གཞན་ལ་སྟོན་མཛད་པའི། །སྨིན་ཅིང་གྲོལ་བར་མཛད་པ་ཡི། །མ་ནོར་ལམ་སྟོན་དེ་ལ་འདུད། །བདེན་གཉིས་རྒྱ་མཚོའི་
འཇུག་ངོགས་སུ། །ཐབས་ཤེས་གཉིས་ཀྱི་རྫིང་བཅས་ནས། །སྨིན་གྲོལ་གཉིས་ཀྱི་ཤུགས་ཕྱུང་སྟེ། །དོན་གཉིས་མངོན་དུ་མཛད་ལ་འདུད། །ཟབཅིང་སྤྲོས་བྲལ་ངང་ཉིད་ལས། །སྤྲོས་པ་སྒྱ་
མའི་ཟློས་གར་གྱིས། །སྐལ་ལྡན་དབང་པོ་ཚིམ་མཛད་པའི། །སྒྱུ་འཕྲུལ་ཆེན་པོ་དེ་ལ་འདུད། །བདག་ནི་ཚེ་རབས་ཀུན་ཏུ་བདག །དམ་པ་ཁྱེད་དང་མི་འབྲལ་ཞིང༌། །ཁྱེད་གསུང་དམ་ཆོས་

།བདུད་རྩིའི་རོས། །རྣམ་པ་ཀུན་ཏུ་འཚོ་བར་ཤོག །རྒྱལ་བས་བསྔགས་པའི་གནས་རྣམས་སུ། །ཚེ་འདིའི་བྱ་བ་བློས་བཏང་ནས། །དོན་དམ་ཆོས་སྐུའི་བླ་མ་
དང་༑ །འབྲལ་མེད་རྒྱུན་དུ་འགྲོགས་པར་ཤོག །རང་དོན་ཞི་བདེའི་བློ་སྤངས་ནས། །མཁའ་དང་མཉམ་པའི་སེམས་ཅན་རྣམས། །བདག་གིས་བརྩེ་བས་རྗེས་བཟུང་ནས། །ཐར་པའི་ལམ་
ལ་འགོད་པར་ཤོག །བདག་གི་བླ་མ་འབྲེལ་ཚད་དོན་ལྡན་དེ། །བདེ་བ་ཅན་དང་མངོན་དགའི་ཞིང་ཁམས་སོགས། །དག་པའི་ཞིང་མཆོག་གང་ན་བཞུགས་གྱུར་ཀྱང༌། །བདག་ཀྱང་དེའི་
ཞབས་དྲུང་སྐྱེ་བར་ཤོག །ཅེས་པ་འདི་ཉིད། །བླ་མ་དམ་པ་འཁྲུལ་ཞིག་རིན་པོ་ཆེ་ཡོན་ཏན་སངས་རྒྱས་དཔལ་བཟང་པོ་ལ། ངེས་དོན་གྱི་སྒོ་ནས་བསྟོདཔ་འདི་ཉིད། རྗེ་དེ་ཉིད་ཀྱི་ཞབས་ཀྱི་པདྨོར་གུས་པས་སྤྱི་བོས་བརྟེན་ཞིང༌། གསུང་གི་
བདུད་རྩི་ངོམས་པར་འཐུངས་པའི། བཙུན་པ་ཀུན་དགའ་དཔལ་འབྱོར་གྱིས་གསོལ་བ་བཏབ་པ་དགེ་ལེགས་སུ་གྱུར་ཅིག །ཤུ་བྷཾ།། །། ༈ རྒྱལ་བ་ལྕང་ལུང་པར་ཆེན་པོ་གཞོན་ནུ་བློ་གྲོས་ཀྱི་བསྟོད་པ།། མཉྫུ་ཤྲཱི་དྷ་ར་
ཡ༑ དཔལ་ལྡན་རྩ་བའི་བླ་མ་ཆོས་ཀྱི་སྐུ། །རང་སེམས་འོད་གསལ་ཀློང་དུ་བསྟན་བཞུགས་ལ། །འཇམ་དཔལ་གཞོན་ནུ་བློ་གྲོས་ཡིད་བཞིན་དབང་། །ཐུབ་བསྟན་རྒྱལ་མཚན་རྩེ་ལ་རྟག་གྱུར་

ཅིག །དུས་གསུམ་རྒྱལ་བ་ཀུན་གྱི་མཁྱེན་བརྩེའི་དཔྱིད། །བཅོས་མིན་རི་མོར་འཆར་བའི་ཡེ་ཤེས་གཟུགས། །མཁས་དང་གྲུབ་པ་ཀུན་གྱི་ཅོད་པན་དུ། །བརྟེན་འོས་མཆོག་དེར་སྙིང་ནས་
གསོལ་བ་འདེབས། །བགྲང་ཡས་ཆོས་ཀྱི་ཕུང་པོའི་དགའ་སྟོན་ནི། །ཟབ་ལམ་གདམས་པའི་སྙིང་པོར་ཡོངས་བསྡུས་ནས། །སྐལ་ལྡན་འགྲོ་ལ་བདེ་བླག་ཅིག་ཆར་དུ། །སྦྱིན་མཛད་མཆོག་
དེར་སྙིང་ནས་གསོལ་བ་འདེབས། །བླ་མ་མཆོག་དང་ལྷག་པའི་ལྷ་ཡང་ཁྱོད། །ཆོས་ཀྱི་སྐུ་དང་ཚོགས་ཀྱི་མཆོག་གྱུར་པས། །གཏན་གྱི་སྐྱབས་གནས་ཀུན་གྱི་མཐར་ཐུག་པ། །གཅིག་གྱུར་
མཆོག་དེར་སྙིང་ནས་གསོལ་བ་འདེབས། །དེང་ནས་བརྩམས་ཏེ་ཁྱོད་ཐུགས་རྒྱ་མཚོ་ཆེར།ྋ །མངོན་པར་བྱང་ཆུབ་མ་གྱུར་དེ་སྲིད་དུ། །བརྩེ་བའི་ཞགས་པས་ཡལ་བར་མི་འདོར་ཞིང་། །ཆུ་
བོའི་རྒྱུན་བཞིན་གཅིག་ཏུ་སྦྱོར་བའི་རིགས། །རྨི་ལམ་སྒྱུ་ཐབས་མཁས་འདྲའི་ཚེ་འདིར་ཡང༌། །གངས་དང་རི་སུལ་ནགས་ཀྱི་འདབ་མར་ནི། །ཁྱོད་ཀྱི་གདམས་པའི་ཉིང་ཁུས་བདག་གི་
སེམས༑ །ཀུན་ནས་ཡོངས་སུ་དག་པར་བྱིན་གྱིས་རློབས། །ཞེས་རྗེ་བཙུན་ལྕང་ལུང་པ་ཆེན་པོ་གཞོན་ནུ་བློ་གྲོས་ལ་བསྟོད་པའི་ཚིགས་སུ་བཅད་པ་ཉུང་ངུ་འདི་ནི། དམ་པའི་གསུང་གི་བདུད་རྩིས་མཆོག་ཏུ་ཚིམ་པར་ཐོབ་པས་ཉེ་བར་

གནས་པ་ན་མཁས་པའི་པདྨོ་གྲུབ་པའི་སྦྲང་རྩིས་ཡོངས་སུ་བལྟམས་པའི་སྤོང་བ་པ་ཆེན་པོ་དཔལ་ལྷུན་གྲུབ་བདེ་ཆེན་པའི་གསུང་གིས་ཡོངས་སུ་བསྐུལ་ཏེ། འབྲུག་གི་སྒྲར་མཚན་པའི་རྩོལ་བྲལ་བ་ཡི་ཨ་ནནྟ་ཤྲཱི་བྷུ་ཏི་༄༅།
ཞེས་བྱ་བས་འཕན་ཡུལ་གྱི་ཡུལ་གྲུ་རྒྱལ་ཆེན་རྩེར་སྦྱར་བའོ།། །། ༣ ཆོས་རྗེ་གུ་ན་བྷ་ཏྲའི་བསྟོདཔ་བཞུགས།། ན་མོ་གུ་ར་ཝེ། རྣམ་དཀར་དགེ་ལེགས་དུ་མས་བསྐྲུན་པའི་སྐུ། །རྣམ་གྲོལ་དྲི་མ་མེད་
པ་སྟོན་པའི་གསུང༌། །རྣམ་དག་ཇི་ལྟར་ཇི་སྙེད་མཁྱེན་པའི་ཐུགས། །རྣམ་པ་ཀུན་ལྡན་ཁྱེད་ལ་གསོལ་བ་འདེབས། །ཚུལ་གནས་ཐོས་བསམ་སྒོམ་པས་དུས་མདའ་ཞིང༌། །ཉིན་མཚན་དགེ་
བའི་ལས་ལ་མི་གཡེལ་པའི། །རྒྱལ་སྲས་སྤྱོད་པར་རླབས་ཆེན་སྤྱོད་མཛད་པའི། །བདག་ཉིད་ཆེན་པོ་ཁྱེད་ལ་གསོལ་བ་འདེབས། །ཆོས་དང་ཟང་ཟིང་མི་འཇིགས་རྣམ་པ་བཞིས། །རང་རང་
བསམ་པ་ཇི་བཞིན་རྫོགས་མཛད་ནས། །རྟག་ཏུ་འགྲོ་ལ་ཕན་བདེ་སྩོལ་མཛད་པའི། །འབྲེལ་ཚད་དོན་ལྡན་དེ་ལ་གསོལ་བ་འདེབས། །བསྟན་པའི་རྩ་བ་ལྷག་པ་ཚུལ་ཁྲིམས་ཀྱིས། །རྣམ་དག་
བསླབ་པའི་དངོས་པོར་བསྙེན་རྫོགས་གནས། །ཉེས་ལྟུང་དྲི་མས་རྡུལ་ཙམ་མ་གོས་པའི། །བསྟན་པའི་རྒྱལ་མཚན་ཁྱེད་ལ་གསོལ་བ་འདེབས། །ཐེག་ཆེན་ལམ་གྱི་རྩ་བ་བྱང་སེམས་ལ། །རང་

ཉིད་ཞི་བདེ་འདོད་པའི་ཐུགས་སྤངས་ནས། །རྟག་ཏུ་གཞན་དོན་འབའ་ཞིག་སྒྲུབ་མཛད་པའི།།འགྲོ་བའི་སྐྱབས་གཅིག་ཁྱེད་ལ་གསོལ་བ་འདེབས། །ཐེག་པ་ཀུན་གྱི་མཆོག་གྱུར་གསང་སྔགས་
ལ༑ །སྨིན་བྱེད་དབང་དང་གྲོལ་བྱེད་རིམ་པ་གཉིས། །ཇི་བཞིན་གཟིགས་ནས་གཞན་ལ་སྟོན་མཛད་པའི། །རྡོ་རྗེ་འཛིན་དངོས་ཁྱེད་ལ་གསོལ་བ་འདེབས། །མདོ་དང་རྒྱུད་སྡེ་མན་ངག་ལ་
སོགས་པ། །གངས་ཅན་ལྗོངས་འདིར་གྲགས་པ་ཤེས་བྱའི་ཆོས། །རབ་འབྱམས་ཐོས་པ་རྒྱ་མཚོའི་ཕ་རོལ་སོན། །གསུང་གི་གཏེར་མཛོད་ཁྱེད་ལ་གསོལ་བ་འདེབས། །ཟབ་ཅིང་རྒྱ་ཆེའི་ཆོས་
ཚུལ་མཐའ་ཡས་པ། །གདུལ་བྱའི་བློ་དང་འཚམས་པར་རྗེས་སུ་སྟོན། །འགྲོ་ཀུན་བརྩེ་བས་ཡལ་བར་མི་འདོར་བའི། །སེམས་དཔའ་ཆེན་པོ་ཁྱེད་ལ་གསོལ་བ་འདེབས། །བསམ་གྱིས་མི་
ཁྱབ་ཟབ་མོའི་ལམ་རྣམས་ལ། །གནད་རྣམས་མ་ལུས་ཇི་བཞིན་ལེགས་གཟིགས་ནས། །ཚིག་དང་དོན་ལ་འཁྲུལ་པ་མི་མངའ་བའི། །མ་ནོར་ལམ་སྟོན་ཁྱེད་ལ༴ རང་དོན་རྟོགས་པའི་ཡོན་ཏན་
ཡོངས་སུ་རྫོགས། །གཞན་དོན་འཕྲིན་ལས་ནམ་མཁའི་མཐའ་དང་མཉམ། །ཚད་མེད་ཐུགས་རྗེའི་དཔལ་ལ་དབང་འབྱོར་བའི། །མཐུ་སྟོབས་ཚོགས་མངའ་ཁྱེད་ལ༴ མཐའ་ཡས་ཡོན་ཏན་མི་

༄༅། །ཟད་གཏེར་ཆེན་པོ། །ཁོངས་སུ་ཆུད་ཀྱང་སྦས་པའི་ཚུལ་མཛད་ཅིང༌། །རྣམ་གྲོལ་ཆོས་དབྱིངས་ངང་ལས་མི་གཡེལ་བའི། །འགྲན་ཟླ་བྲལ་བ་ཁྱེད་ལ༴ གུས་
པས་མཆོད་ཅིང་ཡོངས་སུ་བསྟོད་ན་ཡང༌། །འདམ་གྱི་དབུས་ན་གནས་པའི་པདྨོ་ལྟར། །རྙེད་དང་བཀུར་སྟིའི་སྒྲོག་གིས་མ་བཅིངས་པའི། །འཆིང་བ་ཀུན་གྲོལ་ཁྱེད་ལ༴ དེང་ནས་གཟུང་སྟེ་
ཚེ་རབས་ཀུན་ཏུ་བདག །བླ་མ་མཆོག་དང་ནམ་ཡང་མི་འབྲལ་ཞིང༌། d
ཁྱེད་ཀྱི་ཞབས། །པདྨོར་བཏུད་དེ་གཙུག་ཏུ་བརྟེན་བྱེད་ཅིང་། །རྒྱལ་བ་དགྱེས་པའི་སྤྱོད་ཚུལ་འབའ་ཞིག་གིས། །རྣམ་པ་ཀུན་ཏུ་ཡོངས་སུ་འཚོ་བར་ཤོག །གང་དུ་རྡོ་རྗེ་འཆང་དབང་སྐྱ་མའི་NS
གར༑ །རྐང་གཉིས་པ་ལྟར་སྣང་བའི་ཟོལ་གྱིས་ཀྱང༌། །མི་ཤེས་མུན་པའི་ཚོགས་རྣམས་ཀུན་གསལ་སྟེ། །ཡང་དག་སྣང་བ་རྒྱ་ཆེན་ཐོབ་གྱུར་ཅིག །ཇི་ལྟར་ཐོས་བསམ་སྒོམ་པའི་ནོར་བུ་
ལ༑ །བྱི་དོར་མཆོད་ཅིང་ཡང་ཡང་གསོལ་བཏབ་ན། །གནས་ལུགས་རྟོགས་པ་དབང་གི་རྒྱལ་པོ་ཡིས། །འཁོར་དང་མྱ་ངན་འདས་པའི་དཔལ་དུ་ཤོག །དེ་ཚེ་རྒྱལ་བས་བསྔགས་པའི་ནགས་

ཁྲོད་དུ། །འཇིགས་མེད་གཅིག་པུ་བསེ་རུ་ལྟར་རྒྱུ་ཞིང༌། །དོན་མེད་ཚེ་འདིའི་བྱ་བ་རབ་སྤངས་ནས། །དམ་པའི་བརྟུལ་ཞུགས་མཆོག་ལ་འགོད་པར་ཤོག །རྒྱལ་བ་ཀུན་གྱི་ཡོན་ཏན་རྒྱ་མཚོའི་
ཚོགས༑ །མཐའ་ཡས་གཅིག་ཏུ་བསྡུས་པའི་གཏེར་ཚོགས་ཀྱིས། །རྣམ་མང་འགྲོ་ལ་དགའ་སྟོན་སྟེར་བའི་མཐུས། །མི་ཟད་ཆོས་ཀྱི་དཔལ་ལ་སྤྱོད་པར་ཤོག །ཆོས་རྗེ་གུ་ན་བྷ་དྲ་ལ་བསྟོད་པ་འདི་
ཉིད༑ དཔལ་འབྲུག་པའི་བཙུན་པ་སྭ་མི་ཨ་ནནྟ་ཤྲཱི་བྷུ་ཏིས་བསྟོད་པ་དགེ་ལེགས་སུ་གྱུར་ཅིག། །། ༈ གཉན་རས་ནམ་མཁའ་རྒྱལ་མཚན་ལ་བསྟོད་པ།། ན་མོ་གུ་རུ་བྷེ། སྐུ་བཞི་ཡེ་ཤེས་ལྔ་ཡི་བདག །དྲུག་
པ་རྡོ་རྗེ་འཆང་ཆེན་དང༌། །ཁྱད་པར་མེད་པ་ཆོས་ཀྱི་རྗེ། །དྲིན་ཅན་བླ་མའི་ཞབས་ལ་འདུད། །ཐེག་པ་ཆེ་ལ་མངའ་མཉེས་པ། །ཏིལླི་ཤེས་རབ་བཟང་པོ་དང༌། །ཁྱད་པར་མེད་པ་ཆོས་ཀྱི་
རྗེ༑ །དྲིན་ཅན་བླ་མའི༴ དཀའ་སྤྱད་དངོས་གྲུབ་རྣམ་གཉིས་མཉེས། །མཁས་པནཱ་རོ་པཎ་ཆེན་དང༌། །ཁྱད་པར་མེད་པ་ཆོས་ཀྱི་རྗེ། །དྲིན་ཅན་བླ་མའི༴ ཟབ་དོན་གདམས་པའི་བཅུད་ཀྱིས་
དགྱེས༑ །སྒྲ་བསྒྱུར་མར་པ་ལོ་ཙཱ་དང༌། །ཁྱད་པར་མེད་པ༴ དྲིན་ཅན་བླ་མའི༴ བདེ་དྲོད་འོད་གསལ་མཐར་ཕྱིན་པ། །དབང་ཕྱུག་མི་ལ་རས་པ་དང༌། །ཁྱད་པར་མེད་པ༴ དྲིན་ཅན་བླ་

།མའི༴ སྒྲུབ་རྒྱུད་བསྟན་པའི་རྩ་ལག་གྱུར། །མཉམ་མེད་དྭགས་པོ་ལྷ་རྗེ་དང་། །ཁྱད་པར་མེད་པ༴ དྲིན་ཅན་བླ་མའི༴ སྣང་སྲིད་སྐུ་གསུམ་རོལ་པར་༅།
གཟིགས༑ །དཔལ་ལྡན་ཕག་མོ་གྲུབ་པ་དང་། །ཁྱད་པར་མེད་པ༴ དྲིན་ཅན་བླ་མའི༴ ཟབ་དོན་རྟོགས་པའི་མྱུ་གུ་འཁྲུངས། །གྲུབ་ཐོབ་གླིང་ཆེན་རས་པ་དང་། །ཁྱད་པར་མེད་པ༴ དྲིན་
ཅན་བླ་མའི༴ འཁོར་འདས་ཡོངས་ཀྱི་དཔལ་དུ་གྱུར། །འགྲོ་མགོན་གཙང་པ་རྒྱ་རས་དང༌། །ཁྱད་པར་མེད་པ༴ དྲིན་ཅན་བླ་མའི༴ འཇིག་རྟེན་ཆོས་བརྒྱད་ཞེན་པ་ལོག །རྒོད་ཚང་
མགོན་པོ་རྡོ་རྗེ་དང༌། །ཁྱད་པར་མེད་པ༴ དྲིན་ཅན་བླ་མའི༴ རྩོལ་མེད་གཞན་དོན་ལྷུན་གྱིས་གྲུབ། །རྒྱལ་བ་ཡང་མགོན་ཆོས་རྗེ་དང༌། །ཁྱད་པར་མེད་པ༴ དྲིན་ཅན་བླ་མའི༴ བྱིན་
རླབས་སྟོབས་ཀྱི་བདེན་པ་གཟིགས། །ཐུགས་སྲས་སྤྱན་མངའ་རིན་ལྡན་དང༌། །ཁྱད་པར་མེད་པ༴ དྲིན་ཅན་བླ་མའི༴ གདུལ་བྱའི་སྙིང་གི་མུན་པ་སེལ། །ཟུར་ཕུད་རིན་ཆེན་དཔལ་བཟང་
དང་༑ །ཁྱད་པར་མེད་པ༴ དྲིན་ཅན་བླ་མའི༴ ཟབ་ལམ་གདམས་པའི་གཏེར་ཁ་འབྱེད། །མཉམ་མེད་རྒྱལ་མཚན་དཔལ་བཟང་དང༌། །ཁྱད་པར་མེད་པ༴ དྲིན་ཅན་བླ་མའི༴ གཞན་ ོ

ད་སྨིན་ཅིང་གྲོལ་བར་མཛད། །བྱ་བཏང་ཡོན་ཏན་རྒྱལ་མཚན་དང༌། །ཁྱད་པར་མེད་པ༴ དྲིན་ཅན་བླ་མའི༴ མདོར་ན་དེ་དག་ཐམས་ཅད་དང་། །ཁྱད་པར་མེད་པ་ཆོས་ཀྱི་རྗེ། །གཉན་
རས་ནམ་མཁའ་རྒྱལ་མཚན་ལ། །གསོལ་བ་འདེབས་སོ་བྱིན་གྱིས་རློབས། །ལུས་ལ་བདེ་དྲོད་འབར་བ་དང༌། །ངག་ལ་ནུས་པ་སྨིན་པ་དང༌། །སེམས་ལ་ཉམས་རྟོགས་འཆར་བ་དང་།
གཞན་དོན་ནུས་པར་བྱིན་གྱིས་རློབས། །ཞེས་པ་འདི་ནི་བྲག་དཀར་ཆོས་སྡིངས་སུ་རྗེ་ཡང་དགོན་པ་དང་འབའ་ར་བ་རྣམས་ཀྱི་ཟབ་ཆོས་མང་དུ་ཞུས་པའི་དུས་སུ། བརྒྱུད་པའི་བླ་མ་དང་རྩ་བའི་བླ་མ་ཐ་མི་དད་པར་གསོལ་བ་འདེབས་པ་འདི་
ནི༑ གནས་དེའི་སྒོམ་ཆེན་ཕོ་མོ་ཉམས་རྟོགས་ཅན་རྣམས་ཀྱི་ཁ་འདོན་གྱི་སླད་དུ་བགྱིས་ཤིག་ཅེས་བསྐུལ་བའི་ངོར་སྦྱར་བའོ།། །། ༈ རྔོག་བྱང་ཆུབ་དཔལ་བ་ལ་བསྟོད་པ་བཞུགས།། རྗེ་བཙུན་དམིགས་པ་མེད་པའི་ཐུགས་
རྗེ་ཆེན་པོ་དང་ལྡན་པའི་ཞབས་ཀྱི་པདྨོ་དྲི་མ་མེད་པ་ལ་གུས་པས་ཕྱག་འཚལ་ལོ། །གང་གིས་མཁྱེན་པའི་དཀྱིལ་འཁོར་རབ་རྒྱས་ཀུན་ནས་བརྩེ་བའི་ཚ་ཟེར་འོད་ཀྱིས་སྒྲིབ་གཉིས་མུན་པའི་དམག་
ཚོགས་ཀུན་འཇོམས་དཔལ་ལྡན་བླ་མ་འོད་སྟོང་ལྡན་པ་ཁྱོད་ཉིད་རྒྱལ། །ལྷག་བསམ་ཆ་ཤས་ཡོངས་སུ་རྫོགས་པའི་གཞན་ཕན་དུ་མའི་བསིལ་ཟེར་འོད་ལྡན་སྨོན་འཇུག་ཀུན་དའི་ཚལ་རབ་རྒྱས་བྱེད་

༄༅། །དཔལ་ལྡན་བླ་མ་རི་བོང་འཛིན་པ་ཁྱོད་ཉིད་རྒྱལ། །ཚོགས་གཉིས་ལུས་ཅན་རླབས་ཆེན་སྤྱོད་པའི་གཉིས་འཐུང་རྩལ་ལྔ་དགའ་བའི་གཟུགས་འཛིན་དབུགས་གཉིས་
1/1/01
སྟོབས་འཕྲོག་དཔལ་ལྡན་མངའ་བ་ཁྱོད་ཉིད་རྒྱལ། །སྤྲོས་བྲལ་སྟོང་ཉིད་འཇིགས་མེད་སེངྒེའི་ང་རོའི་སྒྲ་ཡིས་ཕྱོགས་ཅན་མཐར་ལྷུང་དངོས་འཛིན་ལོག་སྨྲའི་ཝ་ཚོགས་སྲེག་ཅིང་འབྱེར་བྱེད་དཔལ་
ལྡན་བླ་མ་རྐང་བརྒྱད་ལྡན་པ་ཁྱོད་ཉིད་རྒྱལ། །ཆོས་ཀུན་གདོད་ནས་སྟོང་པའི་དབྱིངས་ན་བདག་མེད་གཉན་པོའི་གནམ་ལྕགས་ཐོག་གིས་བདག་འཛིན་ཉེས་པའི་འཆིང་བ་ཀུན་བཅོམ་ཉོན་མོངས་བྲག་
15NYU.Pརི་ཕྱེ་མར་འཐག་བྱེད་དཔལ་ལྡན་བླ་མ་ནམ་མཁའི་མེ་ཆེན་ཁྱོད་ཉིད་རྒྱལ། །གང་ཤར་མ་བཅོས་ལྷག་པའི་མེ་ཡིས་མཚན་འཛིན་རྟོག་པའི་དྲ་བ་ཀུན་བསྲེག་གཟུང་འཛིན་འཁྲུལ་པའི་དྲི་མ་རྣམ་སེལ་
དཔལ་ལྡན་བླ་མ་གཙང་བར་བྱེད་པ་ཁྱོད་ཉིད་རྒྱལ། །རྣམ་དག་ཤེས་རབ་བསླབ་པའི་རལ་གྲིས་སྲིད་རྩ་ཉེས་པའི་རྐང་འཐུང་ཀུན་གཅོད་ནག་ཕྱོགས་བདུད་སྡེའི་རྩ་ལག་ཕམ་བྱས་བདེན་གཉིས་འགྱིང་
ཞིང་སྒེག་པའི་འགྲོས་ཅན་དཔལ་ལྡན་བླ་མ་དཔའ་མཚན་ལྡན་པ་ཁྱོད་ཉིད་རྒྱལ། །ཚོགས་གཉིས་ཆུ་གཏེར་ཆེ་ལས་ལེགས་འཁྲུངས་བསླབ་གསུམ་ནོར་བུ་བག་ཡོད་བྱི་དོར་དགེ་བའི་འོད་འཆང་
429

གཡེལ་མེད་བརྩོན་པས་འདམ་གྱིས་དབེན་པའི་དཔལ་ལྡན་བླ་མ་དགོས་འདོད་འབྱུང་བ་ཁྱོད་ཉིད་རྒྱལ། །ཐོས་བསམ་སྒོམ་པའི་གླིང་བཞིའི་དབུས་གནས་རྣམ་དཔྱོད་རྩོམ་པའི་བང་རིམ་གྱིས་མཐོ་
སྙན་གྲགས་གསེར་རིའི་འཕྲེང་བས་ཡོངས་སྐོར་མཐའ་ཡས་གཟི་བརྗིད་དཔལ་འབར་དཔལ་ལྡན་བླ་མ་རི་དབང་ལྷུན་པོ་ཁྱོད་ཉིད་རྒྱལ། །བྱམས་པའི་སྟོབས་རྫོགས་སྙིང་རྗེའི་རྩལ་གྱིས་ཞེ་སྡང་ལྟོ་
འགྲོའི་དབུགས་རྒྱུན་གཅོད་བྱེད་ཟག་མེད་ཏིང་འཛིན་མཁའ་ལ་རབ་འགྲོ་དཔལ་ལྡན་བླ་མ་མཁའ་ལྡིང་དབང་པོ་མཁས་པའི་བརྒྱན་གྱུར་གྲུབ་པའི་དབང་ཕྱུག་ཁྱོད་ཉིད་རྒྱལ། །རྨད་བྱུང་ཡོད་ཏན་རྒྱ་
མཚོ་ལས། །ལྀགས་འོངས་བསྟོད་ཚིག་པདྨོའི་ཕྲེང༌། །སྡེབ་སྦྱོར་སྲད་བུ་ལ་རྒྱུས་པ། །སྐལ་བཟང་རྣ་བའི་བརྒྱན་དུ་བྱས། །ཞེས་རྡོ་རྗེ་འཆང་དང་གཉིས་སུ་མ་མཆིས་པའི་བདག་ཉིད་ཆོས་ཀྱི་རྗེ་མཚུངས་མེད་
རྔོག་པ་བྷོ་ངྷི་བྷ་དྲ་ལ་བསྟོད་པའི་ང་རོ་རྐང་པ་བཅུ་པའི་དབྱངས་ཞེས་བྱ་བ། རྗེ་ཉིད་ཀྱི་ཞབས་རྡུལ་སྤྱི་བོས་ལེན་པ་འགྲོ་ཀུན་དགའ་བའི་མིང་ཅན་གྱིས་སྦྱར་བའོ།། །། ༈ མཚན་ལྡན་ཞིག་མོ་ལ་བསྟོད་པ།། ན་མོ་བཛྲ་ཡོ་གི་
ནི༑ སྒྲུབ་པའི་བརྟུལ་ཞུགས་ལ་གནས་རྣལ་འབྱོར་མ། །མཐའ་ཡས་ཡོན་ཏན་དུ་མའི་མཛོད་འཛིན་མ། །སྒྲུབ་བརྒྱུད་བསྟན་པའི་རྒྱལ་མཚན་འཛིན་མཛད་མ། །མ་གཅིག་མཚན་ལྡན་ཞིག་མོ་ལ་

༼༄༅། ། གསོལ་བ་འདེབས། །མཚན་ལྡན་ཞིག་མོ་རང་གྲོལ་གྱིས་བྱིན་གྱིས་རློབས། །མཚན་ལྡན་བླ་མ་རྣམས་ཀྱི་སྲས་གཅིག་མ། །འགྲོ་བ་ཀུན་ལ་བྱམས་པའི་བརྩེ་ལྡན་
མ༑ །འཇིག་རྟེན་ཆོས་བརྒྱད་སྤངས་པའི་ཞེན་ལོག་མ། །མ་གཅིག་མཚན་ལྡན་ཞིག་མོ་ལ༴ གནས་ལུགས་ཇི་བཞིན་རྟོགས་པའི་རང་གྲོལ་མ། །འགྲོ་ལ་དངོས་གྲུབ་སྩོལ་བའི་མཆོག་སྦྱིན་
མ༑ །ཅིར་སྣང་བརྒྱན་དུ་འཁྱེར་བའི་བདེ་ཆེན་མ། །མ་གཅིག་མཚན་ལྡན༴ སྣང་སྲིད་ཆོས་སྐུར་ཤར་བའི་གདེང་ལྡན་མ། །ཟུང་འཇུག་དགོངས་པ་མཐར་ཕྱིན་མངོན་གྱུར་མ། །ཐར་པའི་
སྐམ་སར་སྐྱེལ་བའི་གྲུ་ཆེན་མ། །མ་གཅིག་མཚན་ལྡན༴ མ་ནོར་ལམ་མཆོག་སྟོན་པའི་ཐབས་མཁས་མ། །ཁྱེད་ཀྱི་ཉམས་མྱོང་བདུད་རྩིའི་རྒྱ་མཚོ་དང་། །རྟོགས་པ་ནམ་མཁའི་ཀློང་ནས་རབ་
བྱུང་བའི། །བརྩེ་བ་ཆེན་པོ་འོད་དཀར་རྣམ་གཡོ་བས། །བདག་སེམས་མཆོག་བདེའི་གནས་ཀྱང་གསལ་བར་བྱེད། །སླར་ཡང་རྒྱལ་བའི་བསྟན་པ་རིན་ཆེན་དང༌། །དཀའ་བརྒྱུད་བླ་མའི་
དགོངས་པ་མཐར་སོན་ཏེ། །མཁའ་མཉམ་འགྲོ་ལ་ཕན་བདེས་ཁྱབ་པའི་ཕྱིར། །ཞིང་འདིར་ཞབས་ཟུང་ཡུན་རིང་བརྟན་པར་མཛོད། །མ་གཅིག་མཚན་ལྡན་ཞིག་མོ་ལ་གསོལ་བ་འདེབས། །ཤུ་

བྷཾ༎ །། ༈ བཀའ་བརྒྱུད་ཕྱག་མཆོད་བཞུགས་སོ།། ན་མོ་མཧཱ་མུ་དྲཱ་ཡ། ཕྱོགས་བཅུ་དུས་གསུམ་གྱི་བདེ་བར་གཤེགས་པ་ཐམས་ཅད་ཀྱི་སྐུ་གསུང་ཐུགས། ཡེ་ཤེས་རྡོ་རྗེ་གཅིག
ཏུ་བསྡུས་པའི་ངོ་བོ་ཟབ་པ་དང་རྒྱ་ཆེ་བའི་ཆོས་ཐམས་ཅད་ཀྱི་འབྱུང་གནས། རིག་པ་དང་གྲོལ་བར་སྨྲ་བའི་འཕགས་པའི་དགེ་འདུན་ཐམས་ཅད་ཀྱི་མངའ་བདག ཆོས་ཀྱི་རྗེ། ཆོས་ཀྱི་རྒྱལ་
ཆོས་ཀྱི་དབང་ཕྱུག་འགྲོ་བའི་མགོན་པོ་གཙང་པ་རྒྱ་རས་པའི་ཞབས་ཀྱི་པདྨོ་དྲི་མ་མེད་པ་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །དམིགས་མེད་བརྩེ་བ་ཆེན་པོས་རྗེས་སུ་བཟུང་དུ་
གསོལ༑ །སྲིད་དང་ཞི་བའི་དཔལ་གྱུར་ཞིང༌། །སྟོང་ཉིད་སྙིང་རྗེའི་སྙིང་པོ་ཅན། །སྐུ་བཞི་ཡེ་ཤེས་ལྔ་ཡི་བདག །རྡོ་རྗེ་འཆང་ཆེན་ལ་ཕྱག་འཚལ། །ཆོས་རྣམས་ཀུན་གྱི་གསང་བའི་
མཛོད༑ །མ་ལུས་སྤྲོ་དང་བསྡུ་མཛད་ཅིང༌། །རྒྱལ་སྲས་ཀུན་གྱི་དབང་ཕྱུག་གཙོ། །གསང་བའི་བདག་པོ་ལ་ཕྱག་འཚལ། །རྒྱལ་བ་རྣམས་ཀྱིས་རྗེས་སུ་བཟུང༌། །བླ་མེད་ཐེག་པའི་ལམ་
མཆོག་སྟོན། །བརྟུལ་ཞུགས་སྤྱོད་པའི་རྣལ་འབྱོར་པ། །ཏིལླི་ཤེས་བཟང་ལ་ཕྱག་འཚལ། །གནས་ལྔ་རིག་པའི་པཎྜི་ཏ། །བཅུ་གཉིས་དཀའ་སྤྱད་དངོས་གྲུབ་བརྙེས། །མི་བརྗེད་གཟུངས་

༄༅། །ཐོབ་རྣལ་འབྱོར་པ། །ནཱ་རོ་པཎ་ཆེན་ལ སྐད་གཉིས་སྨྲ་བའི་གཙུག་གི་བརྒྱན། །ཟབ་དོན་རྒྱུད་སྡེ་རྒྱ་མཚོའི་བདག །རྡོ་རྗེ་འཛིན་པའི་མཆོག་གྱུར་པ། །མར་པ་
ལོ་ཙཱ་ལ༴ ཐ་མལ་འཆིང་བ་རྒྱུན་བཅད་ནས། །གཡོ་མེད་འོད་གསལ་སྒྱ་མའི་ངང་། །བདེ་ཆེན་ནམ་མཁའི་རྣལ་འབྱོར་པ། །མི་ལ་རས་པ་ལ༴ གང་ཡང་ཟབ་མོའི་ཆོས་ཉིད་ཀྱིས། ། བླང་
དོར་མ་ལུས་གསལ་བར་མཛད། །ཐབས་མཁས་ཐུགས་རྗེ་ཆེ་མངའ་བས༑ །དྭགས་པོ་ལྷ་རྗེ་ལ༴ ཟབ་ཅིང་རྒྱ་ཆེའི་ཆོས་རྣམས་ཀུན། །གདུལ་བྱའི་བློ་དང་འཚམས་པར་སྟོན། །སྨིན་གྲོལ་
ལམ་ལ་འགོད་མཛད་པའི། །མཐའ་རྩ་པ་ལ༴ འཁོར་དང་མྱ་ངན་འདས་པའི་ཆོས། །ཆོས་དབྱིངས་རྒྱ་མཚོའི་རོལ་པར་ཤར། །ཟུང་འཇུག་རྟོགས་པའི་གླུ་དབྱངས་མཁན། །གྲུབ་ཐོབ་གླིང་
རས་ལ༴ གང་གི་སྐུ་གསུང་ཐུགས་ཀྱི་གསང་། །ནམ་མཁའ་ལྟ་བུར་མཉམ་པ་ཉིད། །འགྲོ་ལ་སྤྲལ་པ་སྣ་ཚོགས་སྟོན། གཙང་པ་རྒྱ་རས་ལ༴ ཟབ་དོན་རྟོགས་པའི་ང་རོ་ཡིས། །ཐེག་
དམན་རི་དྭགས་ཟིལ་གྱིས་གནོན། །ཐེག་མཆོག་ཆོས་ཀྱི་སྒྲ་ཆེན་སྒྲོག །སངས་རྒྱས་དབོན་རས་ལ༴ གང་གི་བློ་གྲོས་ཟླ་མེད་པ། །མཐུ་ཆེན་གྱིས་ཀྱང་གཞལ་དཀའ་བའི། །ཟབ་དོན་གཏེར་

གྱི་བུམ་པའི་བདག །གཞོན་ནུ་སེང་གེ་ལ༴ འགྲོ་ཚོགས་སྡུག་བསྔལ་གྱིས་གཟིར་ཞིང༌། །མ་རིག་མུན་པས་མདོངས་པ་ལ། །ཐེག་མཆོག་འོད་ཟེར་འགྱེད་མཛད་པའི། །ཉི་མ་སེངྒེ་
ལ༴ ཤེས་བྱའི་ཆོས་རྣམས་མ་ལུས་པ། །ཇི་སྙེད་མཁྱེན་པའི་དོན་གཟིགས་ནས། །ཕྱིན་ཅི་ལོག་ལས་རྣམ་རྒྱལ་བ། །སེངྒེ་ཤེས་རབ་ལ༴ འཁོར་བའི་གཡུལ་ངོ་ལས་རྒྱས་ཞིང་། །མྱ་ངན་
འདས་པའི་དེད་དཔོན་མཆོག །དམིགས་མེད་ཐུགས་རྗེ་ཆེ་མངའ་བའི། །སྤོས་སྐྱ་པ་ལ༴ མཚན་དཔེས་བརྒྱན་པའི་སྐུ་མངའ་ཞིང༌། །ཟབ་དབྱངས་ཆོས་ཀྱི་སྒྲ་ཆེན་བསྒྲོག །མཁྱེན་བརྩེའི་
ཐུགས་མངའ་ཆོས་ཀྱི་རྗེ། །བཅུ་གསུམ་པ་ལ༴ སྙིགས་དུས་ཐུབ་དབང་ཞིང་མཆོག་འདིར། །ལུང་དང་རྟོགས་པའི་ཆོས་རྣམས་ལ། །རྒྱལ་བ་ཉིད་དང་དབྱེར་མེད་པའི། །ཀུན་དགའ་སེངྒེ་
ལ༴ བསླབ་གསུམ་ཉེས་ལྟུང་སྐྱོན་མེད་ཅིང་། །བྱང་ཆུབ་སེམས་ལ་དབང་འབྱོར་ནས། །འགྲོ་ཀུན་ཟབ་མོའི་ལམ་ལ་སྦྱོར། །རྡོ་རྗེ་རིན་ཆེན་ལ༴ མཁྱེན་པས་འགྲོ་བའི་བློ་མུན་སེལ། །
བརྩེ་བས་ལེགས་པའི་ལམ་ལ་སྦྱོར། །རྒྱུན་མི་འཆད་པའི་ཕྲིན་ལས་ཅན། །བློ་གྲོས་སེངྒེ་ལ༴ རང་དོན་རྟོགས་པ་མཐར་སོན་ཞིང༌། །གཞན་དོན་བསྡུ་བའི་འཕྲིན་ལས་ཀྱི། །འགྲོ་ཀུན་བརྩེ་

།བས་རྗེས་འཛིན་པའི། །ཤེས་རབ་སེངྒེ་ལ༴ ཆོས་ཀུན་གདོད་ནས་སྟོང་པའི་གདངས། །སྣ་ཚོགས་སྣང་བའི་དངོས་པོ་རྣམས། །རྟེན་ཅིང་འབྲེལ་འབྱུང་ཉིད་དུ་༄༅།
གཟིགས༑ །ཡེ་ཤེས་རིན་ཆེན་ལ༴ འགྲོ་ཚོགས་སྒྱུ་མ་ལྟ་བུ་ལ། །སྒྱུ་མ་ལྟ་བུའི་ཆོས་སྟོན་ཞིང་། །སྒྱུ་འཕྲུལ་ཆེན་པོར་རོ་གཅིག་པའི། །ནམ་མཁའ་དཔལ་བཟང་ལ༴ ཇི་ལྟ་བ་ཡི་གནས་
ལུགས་རྟོགས། །ཇི་སྙེད་པ་ཡི་ཆོས་རྣམས་མཁྱེན། ྋ།མཐའ་ཡས་ཡོན་ཏན་དུ་མའི་མཛོད། །ཤེས་རབ་བཟང་པོ་ལ༴ ཤེས་བྱ་ཀུན་ལ་མངའ་བརྙེས་ཤིང་། །གྲགས་པའི་རྔ་ཆེན་ཕྱོགས་བཅུར་
སྒྲོག །འཇིགས་མེད་དཔའ་བོ་ཆེན་པོ་པ། །ཀུན་དགའ་དཔལ་འབྱོར་ལ་ཕྱག་འཚལ། །རྒྱལ་བ་ཀུན་དངོས་བླ་མ་ལ། །ལུས་ངག་ཡིད་གསུམ་གུས་པའི་བློས། །སྤྲོ་བའི་སྙིམ་པ་དང་བཅས་
པས༑ །རབ་ཏུ་བཏུད་ཅིང་གུས་ཕྱག་འཚལ། །དངོས་སུ་བཤམས་དང་ཡིད་ཀྱིས་སྤྲུལ། །ཕྱི་ནང་གསང་བ་བླ་མེད་པ། །མཆོད་སྤྲིན་རྒྱ་མཚོའི་ཚོགས་རྣམས་ཀུན། །རྣམ་པ་ཀུན་ཏུ་མཆོད་
པར་འབུལ། །ཐོག་མེད་དུས་ནས་བསགས་པ་ཡི། །ཐུན་མོང་ཁྱད་པར་ལས་འགལ་བའི། །མི་དགེ་བཅུ་སོགས་ཉེས་པའི་ཚོགས། །མ་ལུས་འགྱོད་པའི་སྒོ་ནས་བཤགས། །ནམ་མཁའི་

མཐར་ཐུག་ཕྱོགས་ཀུན་ཏུ། །འགྲོ་ལ་ཕན་པར་མཛད་པ་ཡི། །དུས་གསུམ་རྒྱལ་བ་སྲས་བཅས་ལ། །དགའ་བའི་སེམས་ཀྱིས་རྗེས་ཡི་རང༌། །སྣ་ཚོགས་ཚུལ་གྱི་གདུལ་བྱ་ལ། །རང་རང་
བསམ་པ་ཇི་ལྟ་བར། །ཟབ་པ་དང་ནི་རྒྱ་ཆེ་བའི། །ཐེག་མཆོག་ཆོས་འཁོར་བསྐོར་དུ་གསོལ། །སྐུ་གསུང་ཐུགས་ཀྱི་འཕྲིན་ལས་ནི། །གསང་བ་བསམ་གྱིས་མི་ཁྱབ་པས། །ཇི་སྲིད་འཁོར་བ་
དེ་སྲིད་དུ། །མྱ་ངན་མི་འདའ་བཞུགས་སུ་གསོལ། །བདག་གཞན་ཀུན་གྱི་བསགས་པ་ཡི། །དུས་གསུམ་དགེ་བ་གཅིག་བསྡུས་ནས། །མར་གྱུར་འགྲོ་བ་མ་ལུས་པ། །བྱང་ཆུབ་སྙིང་པོ་ཐོབ་
ཕྱིར་བསྔོ། །གང་ཡང་ས་གསུམ་ན་སྙན་པར་གྲགས་པའི་ཞབས་ཀྱི་པདྨ་འཇིག་རྟེན་ལས་འདས་པ་ཐམས་ཅད་ཀྱི་གཙུག་གི་ནོར་བུས་རེག་པའི་སྣང་བས་ཕྱོགས་དང་ཕྱོགས་བྲལ་ཐམས་ཅད་དུ་ཁྱབ་པར་བཀོད་པས་འཁོར་བར་ཡོངས་སུ་དཀྲི་བའི་རྒུད་
པ་མཐའ་དག་ཅིག་ཆར་དུ་གཞིལ་བར་མཛད་པ་ཉིད་ཀྱིས་ཤིན་ཏུ་མཐའ་ཡས་པའི་མཛད་པ་ཇི་སྙེད་པའི་རྩེ་མོར་སོན་པ་མཆོག་ཏུ་ཕུལ་དུ་བྱུང་བའི་བཀའ་བརྒྱུད་རིན་པོ་ཆེ་ཉིད་ལས་བརྩམས་ཏེ། ཉི་མ་དང་ཟླ་བ་ལྟར་གྲགས་པའི། གདན་ས་ཆེན་པོ་འབྲུག་
ར་ལུང་གི་གདན་རབས་རིམ་པར་བྱོན་པ་རྣམས་ལ་ཕྱག་དང་མཆོད་པའི་ཡན་ལག་སོགས་སུ། བྱ་བའི་རིམ་པ་འདི་ནི། ཀུན་ནས་གྲུབ་པའི་གཙུག་ལག་ཁང་ཆེན་པོ་དཔལ་ར་ལུང་ཐེལ་གྱི་ཡང་དགོན་དུ་འགྲོ་ཀུན་དགའ་བའི་དཔལ་འབྱོར་གྱིས།

༄༅། །ཆེན་གྱི་ལོ་བཟང་པོའི་ཚེས་དགའ་བ་གསུམ་ལ་སྦྱར་བའོ།། །། ༈ ཉེ་རྒྱུད་ཕྱག་མཆོད་བཞུགས།། ན་མོ་མཧཱ་མུ་དྲཱ་ཡ། ལྷན་ཅིག་སྐྱེས་ལས་བརྟན་པ་དང་། །གཡོ་
བའི་དངོས་པོ་ཇི་སྙེད་པ། །བདེ་ཆེན་གཅིག་ཏུ་སྡོམ་པའི་སྐུ། །འཁོར་ལོ་སྡོམ་པར་བདག་འདུད་དོ། །བདེ་ཆེན་གཤིས་ལས་དག་པ་ཡི། །སྣང་བ་སྤྱིར་ཡང་འཆར་བའི་སྐུ། །དཔལ་ལྡན་རྣལ་
འབྱོར་དབང་ཕྱུག་མཆོག །རི་ཁྲོད་ཞབས་ལ་བདག་འདུད་དོ། །འགྱུར་བ་མེད་ལས་འཁྲུངས་པའི་སྐུ། །སྲིད་ཞིའི་རྣམ་པ་ཐམས་ཅད་པ། །གྲུབ་མཆོག་ནགས་ཀྱི་རིན་ཆེན་ལ། །སྙིང་ནས་
དང་བས་བདག་འདུད་དོ། །ལྟེ་བར་དབྱུག་གུ་ཉི་མའི་དབུགས། །སྒྲ་གཅན་གཡུང་མོས་རབ་ཟོས་པས། །རྡོ་རྗེ་ཟླ་བའི་ཆ་ཤས་ནི། །བཅུ་དྲུག་རབ་ཏུ་རྫོགས་གྱུར་ཅིག །ཟག་བཅས་བདེ་བའི་
མིག་གྱུར་ལ། །སྲིད་པའི་རི་དྭགས་ཀུན་རྒྱུ་ལ། །རྡོ་རྗེའི་མིག་རབ་དག་པའི་མཐུ། །གདུང་བ་ཉེ་བར་ཞི་གྱུར་ཅིག །སེམས་ཀྱི་རྒྱལ་པོའི་མགོན་སྤངས་ནས། །རྡོ་རྗེ་བླ་མའི་ཕྱིར་འཚོལ་
བ༑ །དེ་དག་ཚེ་འདིར་མཆོག་ཐོབ་ནས། ཀུན་གྱི་འདྲེན་པར་བདག་གྱུར་ཅིག །དེ་ལྟར་རྡོ་རྗེ་བཞིའི་གསང་བའི་བསྙེན་སྒྲུབ་ཀྱི་ཉེ་བརྒྱུད་ལ་འདུད་པའི་ཚིག་གི་སྦྱོར་བ་ནི། སྨན་མོ་གངས་ཀྱི་འདབ་མ། མཁའ་འགྲོ་གསང་བ་

ཕུག་དང་ཉེ་བའི་ཚལ་དུ། དཔལ་ཡིད་བཟང་རོལ་པའི་ཞལ་སྔ་ནས་ཀྱི་གསུང་གི་ངེས་པས་བརྒྱན་ཏེ། །ཡི་གེ་ཅུང་ཟད་ཉུང་དུ་བཀོད་པའོ།། །། ༣ དགེའུ་གངས་ཀྱི་འདབ་མ་ལ་རྗེས་སུ་བསྔགས་པ་དབེན་པར་དགའ་བའི་ཏིང་ངེ་འཛིན་
གྱི་རོལ་པ་པད་དཀར་ཅོད་པན)ཞེས་བྱ་བ་བཞུགས།། ན་མོ་མ་ཧཱ་མུ་དྲཱ་ཡ། གང་གིས་མཁྱེན་ཡངས་གྲུབ་པའི་མཆོག་གཏེར་ཀུན་ཏུ་མི་ཉམས་འཇིག་རྟེན་དབང་པོའི་ཅོད་པན་གྱིས། །ངལ་བ་མེད་པར་
ཡོངས་སུ་རྟེན་བཅས་ས་དང་མཐོ་རིས་ས་འོག་བདག་པོའི་ཞིང་ཀུན་ཏུ། །རང་རང་འབྱོར་པའི་མཆོད་སྤྲིན་རྒྱ་མཚོའི་སྤྲིན་གྱིས་མཆོད་བྱས་དེ་དག་ཀུན་ཏུ་སིམ་པ་ཐོབ། །གྲགས་པ་རྨད་བྱུང་འཇིག་
རྟེན་གསུམ་ན་མངོན་པར་གསལ་ལྡན་ཐུབ་དབང་དེ་ལ་བདག་ཅག་དང་། །གང་ན་ཁ་བའི་རི་ངོགས་ཉམས་དགའ་བར། །ཟླ་ཞུན་འབབ་ཆུའི་རྒྱན་གྱིས་ཉེར་མཚོའི་གཞི། །གྲུབ་པའི་ན་ཆུང་བཞིན་
རས་གསལ་བ་ནི། །འོད་གསལ་མེ་ལོང་ངོས་ལ་འཆར་བར་གྱུར། །གདོད་མའི་གཤིས་ལས་འཆར་བའི་ཡེ་ཤེས་ཆེ། །བླ་མ་མཆོག་དང་རྣམ་དབྱེར་མེད་པ་ཅན། །དེ་དག་གསར་དུ་མཐོང་
བའི་དགའ་བ་ནི། །དབེན་པར་བག་ཕབ་དགེ་བའི་སེམས་ལྡན་ལས། །གཞན་དུ་ནམ་ཡང་འབྱུང་བར་འབྱུང་བ་མིན། །འཆི་མེད་དགའ་བའི་ཚལ་ན་བདུད་རྩིའི་སྐྱེས། །མིའི་འཇིག་རྟེན་ན་ནི་༝

ཁྲིད་༄༅། །པདྨོའི་གཉེན། །ས་འོག་བདག་པོའི་གདེངས་ཀར་ནོར་བུའི་ཚོགས། །སྤྱོད་བཞིན་དབེན་པར་བསམ་གཏན་པ་ཉིད་དོ། །གང་ཞིག་དབེན་ལ་དགའ་བ་དེ་དག་ནི།
ཆེན་
སྨན་ལྗོངས་མེ་ཏོག་ཚོམ་བུས་རབ་གང་བ། །ལྷུང་ལྷུང་མགྲིན་པར་བཏེག་པར་དགའ་བ་ཡི། །འབབ་ཆུའི་རྒྱུན་གྱི་དྲ་བས་ཡོངས་འབྲེལ་བ། །སྒྲུབ་པ་པོ་ལ་སྔོན་དུ་ཕྱོགས་པས་ན། །འབད་པས་ཉུ
ཆེད་དུ་འོངས་པ་ལྟ་བུ་ཡི། །རྒྱུན་འདིས་དགའ་བར་མ་བྱས་སྐོམ་ལྡན་སུ། །དག་པའི་སེམས་ལས་དག་པའི་སྣང་བ་ནི། །ཇི་སྙེད་འཆར་བ་སྒྱ་འཕྲུལ་རི་མོའི་གཟུགས། །བཀོད་པ་འདི་དག་
འཇིག་རྟེན་བྱེད་པོ་ཡིས། །མ་བྱས་པ་ཉིད་ཁོ་བོ་མཚར་དུ་རྩི། །ཡེ་ཤེས་སྣལ་མའི་སྦྱོར་བ་ལས་གཞན་པའི། །བཅོས་མའི་བྱ་བའི་དཔུང་གི་ཅོ་འདྲིའི་ཚེ། །དེ་དག་སེམས་ཀྱི་རོལ་པ་ལས་གཞན་
དུ༑ །སྟོབས་ལྡན་གང་གིས་སྐྱོང་བར་བྱར་ཡོད་དམ། ྋ །འདི་ལྟའི་ངང་ཚུལ་དབེན་པར་སྤྱད་པས་ན། །འཇིག་རྟེན་བྱེད་པོའང་རྣམ་པར་རྨོངས་ལྡན་པའི། །སྲིད་པའི་ཕུན་ཚོགས་འབྱོར་བས་ཅི་
ཞིག་བྱ། །རང་སེམས་དུལ་བའི་གླང་པོ་འདི་ཡིས་ནི། །བརྟན་པ་བརྒྱ་བྱིན་གྱིས་ནི་འཕྲོག་མི་ནུས། །སེམས་མཉམ་གནས་པས་འཁོར་དང་འདས་པ་འང༌། །གཅིག་ཏུ་སྦྱོར་བའི་མཐུ་དཔལ་

འཛིན་པ་ན། །གཟུར་གནས་ཕྲ་མོ་རང་དགའ་བྱེད་པ་ཅན། །སེམས་འདིའི་ཆ་ཤས་ཉིད་ལས་གཞན་དུ་མིན། །དྲན་པའི་དཔལ་མོས་ཡུན་དུ་འཁྱུད་པ་ཡི། །སྟོང་ཉིད་ལང་ཚོའི་སྙེམས་པར་རབ་
ཆགས་པ། །སྲིད་འདིའི་སྒྱུ་རྩལ་གྲངས་མེད་ཉམས་བྱས་ནས། །སྲིད་ཞིའི་རྣམ་པར་འགྱུར་བ་ཅི་ཡང་སྟོན། །འཁོར་བའི་སྒྱུ་ཐབས་མཆོག་གི་བདེ་ལམ་དུ། །འཁྲིད་པར་བྱེད་འདི་སྲིད་ལ་
འབྱུང་མེད་པས། །སྡོམ་གསུམ་དབེན་གསུམ་མཛེས་པའི་མངལ་ཁྱིམ་དུ། །མཉམ་པ་ཉིད་འདི་གཞན་དང་མཉམ་པ་མིན། །དེ་ཚེ་བདུད་ཀྱི་སྙིང་ལ་མདའ་བོ་ཆེ། །ཡོངས་སུ་འཕེན་པའི་སྦྱོར་བ་
མ་བརྩམས་ཀྱང༌། །དེ་དག་རང་ཚུལ་ཁོ་ནས་ཡིད་འཁྲུངས་ཏེ། །ཉམས་པར་གྱུར་བ་ཉིད་ལས་ཅི་ཞིག་བྱ། །སྲེད་མེད་བུ་ཡིས་ཡ་ལད་མ་གོས་ཤིང༌། །མེ་ཏོག་མདའ་ཅན་རྒྱུ་བ་མིན་པར་
ཡང་༑ །སྲིད་གསུམ་ལྷ་མིན་དཔུང་ལ་ངེས་པའི་ཚིག །གཞོམ་དུ་མེད་པའི་རང་སྒྲས་ཅིག་ཆར་གཞིལ། །སྲིད་གསུམ་ཟོལ་གྱི་སྦྱོར་བ་མ་རྟོགས་པ། །ངེས་པར་འཇོག་པ་གང་དུའང་མ་ནུས་
པས༑ །ཆོས་ཀུན་རྨི་ལམ་སྒྱུ་འདྲ་ཞེས་བྱ་བའི། །གཏམ་འདི་སྙད་པ་དོན་དང་བཅས་པར་གྱུར། །དེ་འདྲའང་དབེན་པར་གཞོལ་བའི་མཐུ་ཡིན་ན། །གནས་དང་གང་ཟག་ཐ་དད་འཛིན་ནམ་༔

ཁྲིད་༄༅། །ཅི། །འཛིན་མེད་བྱ་ལམ་ཡངས་པར་རང་ཉམས་ཀྱི། །དྲི་ཟའི་བུ་མོ་སྟོང་གི་རྩེ་དགའ་ནི། །མཆོག་བདེར་རང་དབང་སྤྱོད་པའི་རྒྱུ་རྩལ་གྱིས། །འཆི་མེད་ན་ཆུང་
ཆེན་
གྲོང་ཡང་སྐྱེངས་པར་བྱས། །མཆོད་སྦྱིན་བརྒྱ་བའང་སྲིད་པའི་བྲན་བཞིན་གྱུར། །བདེ་སོགས་རང་གི་གནས་ལ་ཡིད་ཕྱུང་སྟེ། །གནས་འདིར་རྩྭ་དང་རྡོ་བ་ལོ་མ་ཡི། །བསམ་གཏན་ཁང་བུར་ཉུ
མྱུར་དུ་འབྲོས་པ་སྙམ། །རྣམ་པར་བཀོད་འདི་འཆི་མེད་གཞོནནུ་ཡིས། །མཐོང་བས་ཆུ་འཛིན་འཁྲིགས་པ་ལ་འཐོན་ནས། །མེ་ཏོག་བསིལ་མའི་ཆར་ཆེན་འབེབས་པ་སྙམ། །སྒྲུབ་རྒྱུད་པདྨོའི་
ཚལ་དང་སེམས་ཉིད་ཀྱིས། །ཉིན་མོར་བྱེད་པ་ཐུབ་བསྟན་སྣང་བ་དང་། །ལྷན་ཅིག་རྒྱས་པར་བྱེད་པའང་འདི་ཡི་མཐུ། །ཞེས་བསྒྲོགས་དབྱངས་ཅན་རྒྱུད་མངས་བྲེལ་བར་གནས། །ནོར་འཛིན་
བུ་མོ་གངྒཱའི་དོ་ཤལ་དང༌། །བཅས་ཏེ་གཡོ་བའི་སྒྱུ་ཐབས་འཛིན་པར་གྱུར། །ལྷུན་པོ་རྡུལ་མང་རྩེགས་པ་ཀེ་ལ་ཤའི། །དོ་ཟླ་མིན་པར་བསམ་ནས་རིང་བར་གནས། །རྩ་སྔོ་ནེ་ཙོ་གཞོན་ནུའི་
གདམས་ཚོགས་པ་ལ། །མེ་ཏོག་གསར་བུའི་ཐོད་བཅིངས་འཛིན་པ་ཅན། །གནས་འདིར་འཁོར་བའི་དྲང་སྲོང་མཆོད་པ་བཞིན། །འཁོར་ལོས་བསྒྱུར་བས་ཚུལ་དེ་ངེས་ཐོས་ནས། །རྩིབས་སྟོང་ལྡན་

པའི་གསེར་གྱི་འཁོར་ལོ་ཡང༌། །རས་དཀར་ཅོག་པུའི་དོ་ཟླ་མིན་ནོ་ཞེས། །ཁུང་བུར་ཡིད་ཆུད་གྱུར་པས་གནས་པ་སྙམ། །ཆ་ཤས་རྫོགས་པའི་སེམས་ནི་ཟླ་བ་བཞིན། །མུན་དང་ལྷག་པར་
གསལ་བ་རྒྱུ་སྐར་བཞིན། །གཉིས་སྐྱེས་ཟས་སུ་ཟ་བ་སྒྲ་གཅན་བཞིན། །མཚུངས་པར་སྦྱོར་བ་སྤྱོད་པ་པ་བཞིན་ནོ། །མཐའ་དག་རང་བཞིན་གཅིག་ཏུ་ངེས་པ་དེ། །ཀུན་ལ་རྒྱལ་བ་གཅིག་པུ་
ཉིད་ཡིན་པས། །སྲིད་དང་ཞི་བ་མིན་ཡང་སྲིད་ཞིའི་དཔལ། །ཕྱོགས་འདིར་གླན་ཀ་ཐམས་ཅད་སྤངས་པ་ཡིན། །ཀུན་ནས་ཡིད་ནི་རབ་ཏུ་དད་གྱུར་པས། །ཀུན་ཏུ་ཞི་བའི་ངང་ཚུལ་འཛིན་པ་
ན༑ །ཀུན་དང་རྗེས་སུ་མཐུན་པར་འཇུག་པའི་ཡིད། །ཀུན་ལ་ཕན་པའི་བྱེད་པོ་ཉིད་དུ་འགྲོ། །འགྲོ་མང་སྲིད་འདིར་གྲངས་མེད་བྱ་བ་ཡི། །ལྟོས་པའི་གཞན་དབང་གྱུར་པ་དེ་དག་གི །དམ་
པའི་བདེ་བར་ངལ་བསོ་བྱ་བའི་ཚིག །ཅེས་འདི་རྣལ་འབྱོར་རི་ཁྲོད་ལོ་ཙཱབ། །སྙན་ངག་དབང་པོ་རྡོ་རྗེའི་གླུ་དབྱངས་མཁན། །མཁའ་འགྲོ་དགའ་བའི་དར་དིར་ཅན་དེས་སྨྲས། །འདི་ལྟས་གྲུབ་
པའི་གཞལ་མེད་ཁང་ཁྱིམ་དུ། །སྐལ་མཉམ་ཚོགས་པ་གཅིག་གིས་བདེར་བགྱིད་ཤོག །ཅེས་པའི་ཚུལ་འདི་ནི། དབུས་གཙང་ལྷོ་བྱང་ལས་ཕྱུར་བུར་གྱུར་པའི་ཀེ་ལ་ཤའི་རི་བོའི་ཕྲེང་བས་སྐོར་བའི་དབུས། དྭངས་ཤིང་དྲི་

།མ་མེད་པའི་རྒྱ་མཚོ་ཆེན་པོའི་འགྲམ་ངོགས་ཀྱི་ཡུལ་གྲུ་ལས་རྒྱང་གྲགས་གཉིས་ཀྱིས་དབེན་པ་འགྲན་ཟླ་དང་བྲལ་བའི་ཆོས་རྗེ་ཁུ་དབོན་གཉིས་ཀྱི་གདན་ས་རིན་པོ་ཆེའི་ཆ་འོག ཤེལ་གྱི་མཆོད་སྡོང་ལྟར་རབ་ཏུ་
གསལ་བ། དགེའུ་གངས་ཀྱི་འདབ་མ་ཞེས་ཡོངས་སུ་གྲགས་ཤིང་། མིང་གཞན་ཡིད་འོང་དགའ་བྱེདསྨོན་གྱི་ལྗོངས་ཞེས་བྱ་བར་རིགས་སྔགས་འཆང་གི་སློབ་དཔོན་བསམ་གཏན་ལ་གནས་པ་པྲཛྙཱའི་མིང་ཅན་གྱིས་གནས་འདིའི་ཆེ་བའི་ཡོན་ཏན་རང་གི་
ཉམས་མྱོང་དང་རོ་གཅིག་པ་སྙན་ངག་གི་བརྒྱན་ཅི་རིགས་པར་སྦྱར་བ་ཞིག་བགྱིས་ཞེས་བསྐུལ་བའི་དོན་དུ། དབེན་པར་དགའ་བའི་ཏིང་ངེ་འཛིན་ལ་རོལ་པ། པད་དཀར་ཅོད་པན་ཞེས་བྱ་བ་འདི་ཉིད་དཔལ་མི་ཕམ་རྒྱལ་བའི་དབང་པོས། གྲོ་ཞུན་གྱི་ཟླ་
བའི་དཀར་པོའི་ཕྱོགས་ཀྱི་དགའ་བ་དང་པོ་ལ་སྦྱར་བའོ།། །།ཆོས་རྒྱལ་ལྷུན་པོར་འགྲུབ།། ཤུ་བྷཾ།། །།
444 (B)

444(B)
BlankPage AsPerOriginalDocument

༄ ༅། །འབྲུག་པ་རིན་པོ་ཆེའི་ཁྲིད་ཆུང་བརྒྱད་ཀྱི་གདམས་པ་ཀུན་ལ་མེད་པའི་ཁྱད་ཆོས་བཞུགས་སོ།།

༄༅། །ན་མོ་མཧཱ་མུ་དྲཱ་ཡ། དེ་ལ་ཡང་དག་པར་རྫོགས་པའི་སངས་རྒྱས་རྣམས་གདུལ་བྱ་རང་རང་གི་བསམ་པ་དང་མཐུན་པར་གང་
ལ་གང་འདུལ་བའི་ཆོས་ཀྱི་སྒོ་ཇི་སྙེད་གཅིག་གསུངས་པ་ཐམས་ཅད་དོན་དང་བཅས་པ་ཁོ་ན་སྟེ། ཐེག་པ་སྣ་ཚོགས་ཐབས་ཚུལ་གྱིས། །འགྲོ་བའི་དོན་ལ་
རྟོགས་པ་པོ། །ཞེས་པ་དང་། བསམ་པའི་ཁྱད་པར་ཇི་བཞིན་དུ། །སེམས་ཅན་རྣམས་ལ་བཤད་པར་འཚལ། །ཞེས་གསུངས་པ་བཞིན་དུ། ཁྱིམ་པ་
དང་༑ རབ་ཏུ་བྱུང་བ་དང༌། བྱང་ཆུབ་སེམས་དཔའི་སྤྱོད་པ་ལ་ཞུགས་པ་དང༌། གསང་སྔགས་ཀྱི་རྣལ་འབྱོར་སྤྱོད་པ་རྣམས་ལ། གང་དང་གང་གི་

ཁྲིད་
ཆུང་
ཉྩ ༄༅། །སྐབས་སུ་གསུང་པའི་རྟགས་དང༌། ཆ་ལུགས་དང༌། སྤྱོད་ལམ་ཐམས་ཅད་རང་རང་གི་ལམ་གྱི་དངོས་གཞི་མཚོན་པའི་
རྗེས་དྲན་དུ་གྱུར་པ་ཡིན། ཁྱད་པར་གསང་སྔགས་རྡོ་རྗེ་ཐེག་པ་ནི། བརྡ་དང་ཐབས་ཁྱད་པར་ཅན་གྱི་སྒོ་ནས། བྱ་བ་མཐའ་དག་སངས་རྒྱས་ཀྱི་ལམ་དུ་
དངོས་སུ་རྫོགས་པར་བྱེད་པའི་ལམ་ཡིན་ཞིང་། ཇི་ལྟར་སྣང་བའི་སྤྱོད་ཡུལ་དུ་གྱུར་པ་ཐམས་ཅད་ལ་འདི་དག་ནི་ཐ་མལ་གྱི་དངོས་པོ་རང་དགའ་མ་སྙམ་དུ་
བསམ་པར་མི་བྱེད་ཅིང༌། ཡང་དག་པའི་ངོ་བོ་ཉིད་དུ་མོས་པར་བྱེད་པས་ན། མོས་པ་ལམ་བྱེད་དང་། ཡེ་ཤེས་རྣམ་པར་རོལ་པ་སྣ་ཚོགས་པ་ཉིད་དུ་

རྗེས་སུ་དྲན་པར་བྱེད་པས་ན་རྣམ་པ་ལམ་བྱེད་དང་། དེ་ཐམས་ཅད་རང་གི་ངོ་བོ་ཉིད་བཅོས་མ་མ་ཡིན་པའི་དེ་ཁོ་ན་ཉིད་མངོན་དུ་གྱུར་པ་ལས་གཞན་དུ་མི་འདའ་བས་མངོན་སུམ་ལམ་བྱེད་དེ། དེ་
ལྟ་བུའི་སྒོ་ནས་ཡིད་ཆེས་པའི་གནས་སུ་བལྟ་བར་བྱའོ། །དེ་ལ་ཉམས་ལེན་དུ་བྱ་རྒྱུའི་ཆོས་ནི་བཞི་སྟེ། མིག་རའི་ཆོས་དང༌། གཉེན་པོ་དུང་ཆོས་དང༌། སྒོམ་ཐག་རབ་གནས་དང་། /
བྱིན་རླབས་དང་རྣམ་པ་བཞིའོ། །དེ་ལ་དང་པོ་མིག་ར་འདི། འགྲོ་བའི་མགོན་པོ་ཆོས་རྗེ་ཉིད། ཙཱ་རི་ཏྲ་ཡེ་ཤེས་ཀྱི་འཁོར་ལོའི་གནས་རྣམས་སུ་གཤེགས་པའི་ཚེ། གངས་རི་ཆེན་པོ་རྣམས་ཉི་
མའི་འོད་ཟེར་གྱིས་འཚེར་བར་བྱས་ནས། མིག་གི་དབང་པོ་ཉམས་པར་གྱུར་པའི་གནོད་པ་དང་། སྡུག་བསྔལ་ལས་ཟློག་ཅིང་། ཕན་པ་དང་བདེ་བ་བླ་ན་མེད་པའི་སྒོར་གཟིགས་ནས། སིན་དྷུ་
རའི་མཚོ་ནས། ཆུ་བུར་གྱི་ཚུལ་དུ་རྡོལ་བའི་ཡེ་ཤེས་ཀྱི་ཌཱ་ཀི་མ་འོངས་ཏེ། རྣལ་འབྱོར་པ་ཁྱོད་གནས་འདི་རྣམས་སུ་འགྲོ་བའི་ཚེ། རྟགས་འདི་རྣམས་འཆང་བའི་སྒོ་ནས་ཡང་དག་པའི་དྲན་པ་མ་
ཉམས་པར་གྱིས་ཤིག །ཅེས་རྗེས་སུ་གནང་བ་བཞིན།ྋ ད་ལྟའི་བར་ཟམ་མ་ཆད་པར་བརྒྱུད་པའི་ཕྱག་ལེན་ལ་མཐོང་བ་ཡིན་ནོ། །ཡིག་ཆུང་མང་པོ་མིག་ར་ཀླད་རྒྱའི་ཁྲིད་ཅེས་འབྱུང་བ་ལ་ཀླད་ནི་༈

།མགོ་འམ་ཐོག་མའི་དོན་ཡིན་ཞིང་རྒྱ་ནི་མི་འདའ་བའི་དོན་ཏེ། མགོ་བོ་དང་མི་འབྲལ་བར་འཆིང་བའམ། ཇི་ལྟར་བཅས་པའི་ར་བ་ལས་མི་འགོང་བ་ལ་བཅས་ཁྲིད་༄ ༅།
ཆུང་
ཧུ མཚམས་ལས་མི་འདའ་བའི་ཐ་དད་ཡོད་པ་བཞིན་ཏེ། འདི་ལྟར་ན་མིག་ར་ཞེས་པའི་ར་བ་དང་འདིས་ཕྱེད་མཚམས་ཐུབ་པར་འདོད་པ་དང་ཤིན་ཏུ་འབྲེལ་ལོ། །མིག་རའི་གཞི་ཁ་དོག་ནག་པོ་ཡོད་
པས་ནི། ཆོས་ཉིད་འགྱུར་བ་མེད་པ་མཚོན་ལ། དེ་ལ་མིག་མང་རིས་སུ་བྲིས་པ་ནི། ལོངས་སྐྱའི་ཞིང་ཁམས་གྲངས་མེད་པར་མཚོན་ནོ། །དེས་གནས་སྐབས་སུ་དགོས་པ་འགྲུབ་པ་
ནི༑ གང་ལ་གང་འདུལ་དུ་འགྲོ་བའི་དོན་བྱེད་པས་སྤྲུལ་པའི་སྐུ་མཚོན་ནོ། །ཡང་མིག་གིས་ནི་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་མཚོན་ལ། མདུན་གྱི་སྤྱན་གསུམ་གྱིས་དེ་ཐམས་ཅད་རྣམ་པར་
ཐར་པའི་སྒོ་གསུམ་དུ་འདུས་པ་མཚོན་ཞིང༌། གཞི་མ་ནག་པོར་ཡོད་པས་ནི་དེ་ཐམས་ཅད་ཆོས་ཉིད་གཅིག་པུ་ལས་མི་འདའ་བ་མཚོན་པའོ། །ཡང་མིག་རའི་ངོ་བོས་ཆོས་ཉིད་སྐྱེ་བ་མེད་པ་མཚོན་
ཞིང་༑ རྣམ་པས་ནི་ཆོས་ཅན་འགག་པ་མེད་པ་མཚོན་ལ། བྱེད་ལས་ཀྱིས་ནི་འགྲོ་བའི་དོན་བྱེད་པ་མཚོན་པ་ཡིན་ནོ། །ཡང་ཁ་དོག་ནག་པོ་དབྱིངས་དང༌། སྣ་ཚོགས་སུ་འཆར་བས་ནི་རིག་པ་

དང་༑ མཐའ་གཉིས་མངོན་པར་སྦྲེལ་བས་ནི་ཟུང་དུ་འཇུག་པ་མཚོན་པའོ། །ཡང་གཞི་ནག་པོ་དེ་ཉིད་ཀྱི་མཐའ་ཁ་དོག་དམར་པོས་དྲིལ་བ་ནི་སྟོང་པ་ལ་བདེ་བས་རྒྱས་བཏབ་པ་མཚོན་ལ་སླར་ཡང་
དེའི་མཐའ་གཉིས་སྔོན་པོས་དྲིལ་བ་ནི། བདེ་བ་ལ་སྟོང་པས་རྒྱས་བཏབ་པ་མཚོན་ཞིང༌། སྔོ་དམར་གྱི་ཁ་དོག་ནི་ཧེ་རུ་ཀ་ཡབ་ཡུམ་མཚོན་པའོ། །གཡོན་དུ་མིག་ཆེ་བ་བརྒྱད་རྩེགས་པ་ནི་རྣམ་
པར་ཤེས་པ་ཚོགས་བརྒྱད་གནས་སུ་དག་པ་དུར་ཁྲོད་ཆེན་པོ་བརྒྱད་མཚོན་ཞིང་། གཡས་སུ་མིག་བཅུ་གཉིས་སམ། ཉི་ཤུ་རྩ་བཞི་གང་ཡང་རུང་བས་ནི། གནས་བཅུ་གཉིས་སམ་ཡུལ་ཉི་ཤུ་རྩ་
བཞི་རྣམ་པར་དག་པ་མཚོན་པ་ཡིན་ནོ། །ཡང་མཐའ་གཉིས་རྒྱུད་གཅིག་གིས་སྦྲེལ་བས་ནི། སྲིད་པ་དང་ཞི་བ་གཉིས་ཤེས་རྒྱུད་གཅིག་ཏུ་སོང་བ་མཚོན་པ་ཡིན་གསུང་ངོ༌།། །།གཉིས་པ་
གཉེན་པོ་དུང་ཆོས་ནི། རྣལ་འབྱོར་པའི་སྲིན་ལག་གི་རྩ་བ་ལ་དུང་མ་གས་པ་ནག་པོའམ་ར་རི་མེད་པ་ཞིག་སྐུད་པ་དམར་པོས་བཏགས་ལ། དེས་ཁམས་དཀར་དམར་མི་ཉམས་པ་མཚོན་
ཞིང་༑ དེ་ཡང་དུང་ཁ་དོག་དཀར་པོས་ནི། བྱང་ཆུབ་སེམས་མཚོན་ལ། དུང་ཁ་དོག་དཀར་བ་བཞིན་དུ་ལྷག་བསམ་རྣམ་པར་དཀར་བའི་བྱང་ཆུབ་ཀྱི་སེམས་དང་། ནང་དུ་རྟེན་ཀུནྡ་ལྟ་བུའི་

།བྱང་ཆུབ་ཀྱི་སེམས་མི་ཉམས་ཤིང་གོང་ནས་གོང་དུ་འཕེལ་བ་མཚོན་ནོ། །དུང་གི་རྡོག་པོ་སྙིམ་པར་འཆང་བ་ལ་མི་འབྲལ་བཞིན་དུ་ཁམས་བྱང་ཆུབ་ཀྱི་སེམས་རྡོ་རྗེའི་ཁྲིད ༄༅།
ཆུང་
ཉུ ལུས་ལ་བརྟེན་ཞིང་འཆང་བ་ལས་ནམ་དུ་ཡང་མི་འབྲལ་བར་འཆང་ངོ་སྙམ་དུ་ཡིད་ལ་བྱས་ཤིང་། དེ་ལྟ་བུའི་དྲན་པ་མི་ཉམས་པའི་རྟེན་ཡིན་ནོ། །ངེས་པའི་དོན་ཏུ་ནི་རང་རིག་པའི་ཡེ་ཤེས་བདེ་བ་
ཆེན་པོ། དོན་དམ་པའི་བྱང་ཆུབ་ཀྱི་སེམས་དང་མི་འབྲལ་བར་བྱེད་པ་སྟེ། རྣལ་འབྱོར་པ་མཆོག་དང་འབྲིང་དང་ཐ་མའི་དབྱེ་བས་ཇི་ལྟར་རིགས་པ་ཉམས་སུ་བླང་བར་བྱ་བ་ཡིན་ལ། དུང་དྲི་མས་
2
མ་གོས་པ་བཞིན་དུ། སྒོ་གསུམ་ལ་མི་མཐུན་ཕྱོགས་ཀྱི་དྲི་མས་ནམ་དུ་ཡང་མ་གོས་པར་བྱའོ། །དེ་ཡང་སྦྱིན་པ་ལ་སེར་སྣའི་དྲི་མས་མ་གོས་པར་བྱའོ། །ཚུལ་ཁྲིམས་ལ་འཆལ་བའི་དྲི་མས་མ་
གོས་པར་བྱའོ། ཞེས་བྱ་བ་ལ་སོགས་པ་དཀར་པོའི་ཕྱོགས་མཐའ་དག་ལ་སྦྱར་ནས་ཤེས་དགོས་ཏེ། འདིར་ཡེ་གེ་མང་བའི་འཇིགས་པས་མ་བྲིས་སོ། །མདོར་བསྡུ་ན་སོ་ཐར་གྱི་སྐབས་སུ་སྒོ་
གསུམ་ལ་བཅས་པ་དང༌། རང་བཞིན་གྱི་ཁ་ན་མ་ཐོ་བའི་ཉེས་པས་མ་གོས་པར་བྱའོ་སྙམ་པ་དང༌། བྱང་སེམས་འགྲོ་བ་གཞན་གྱི་དོན་བྱེད་པ་ལ་རང་འདོད་ཀྱི་ཁྲིས་མ་ཞུགས་པ་བྱའོ་སྙམ་པ་

དང་༑ གསང་སྔགས་ལ་སྒོ་གསུམ་ཐ་མལ་གྱི་མ་གོས་ཤིང་། ཧེ་རུ་ཀའི་བརྟུལ་ཞུགས་ལས་ནམ་དུ་ཡང་མི་འདའ་བར་བྱ་བའི་དམ་ཚིག་རྗེས་སུ་དྲན་པར་བྱ་བ་ཡིན་ནོ་གསུང༌།། །།གསུམ་པ་
སྒོམ་ཐག་རབ་གནས་ནི། རང་བདེ་མཆོག་དང་སྒོམ་ཐག་ཕག་མོའི་ངོ་བོར་བསྐྱེད་ནས། རྩ་སྔགས་བཟླས་ཤིང་། ལུས་ལ་འཆིང་བའི་དུས་སུ་ཡབ་ཡུམ་འདྲིལ་སྦྱོར་དུ་བྱང་ཆུབ་པ་བསམས་
ལ༑ རྐང་པ་རེའུ་མིག་ལྟར་བསྣོལ་བ་ལ་སོགས་པའི་ལུས་ཀྱི་གནད་དེ་ཉིད་སྒོམ་ཐག་རིང་ཐུང་གི་ཚད་ཉིས་ལྟབ་མགོ་ཁུག་ཏུ་ཡོད་པས་སྐེད་པ་ནས་ལྷམ་སྒྲོག་འཆིང་བའི་བར་གདམས་ལ་ལུས་ཀྱི་
གནད་མ་འཆུགས་པར་བྱའོ་གསུང་།། །།བཞི་པ་ཕྲེང་བ་བྱིན་རླབས་ནི། ཨཾ་རུ་ཙི་ར་མ་ཎི་པྲ་བར་ཏ་ཡེ་སྭཱ་ཧཱ། ཞེས་པས་བྱིན་གྱིས་བརླབ་བོ། །ཕྲེང་བའི་རྡོག་པོ་རྣམས་རིགས་བརྒྱའི་ངོ་བོ་
དང་༑ མདོ་འཛིན་རྡོ་རྗེ་སེམས་དཔའི་བདག་ཉིད་དུ་ཤེས་པར་བྱས་ལ། ཨཱ་ལི་ཀཱ་ལི་ཁ་ཡར་རེ་བཟླས་ལ། དེ་ནས་ཡི་དམ་ལྷའི་སྙིང་པོ་ལ་སོགས་པ་བཟླས་པར་བྱའོ། །ཧེ་བཛྲ་ལས། ཨཱ་
ལི་ཀཱ་ལི་རབ་བཏགས་པས། །བརྗོད་པ་བཟླས་པར་ཡང་དག་བཤད། །ཅེས་པ་ལྟར་ངག་གི་བཟླས་བརྗོད་ཐམས་ཅད་སྔགས་སུ་འགྱུར་བའི་དགོས་པ་ཡོད་དོ། །མདོར་ན་ཆོས་བཞི་པོ་འདི་དག་

ཁྲིད་༄༅། །དགོས་པ་ཡང་། སྒོམ་ཐག་གི་ནི་ལུས་ཀྱི་དྲན་པ་མི་ཉམས་པར་བྱ་བ་ཡིན་ཞིང༌། ཕྲེང་བས་ནི་ངག་གི་དྲན་པར་མི་ཉམས་པར་བྱ་བ་ཡིན་ལ། དུང་ཆོས་ཀྱི་ནི་ཡིད་ཀྱི་
1/1/01
ཆུང་
ཉུ དྲན་པ་མི་ཉམས་པ་བྱ་བ་ཡིན། མིག་ར་འདི་དེ་གསུམ་ཐ་དད་དུ་འཛིན་པའི་དྲི་མ་དང་བྲལ་བ། སྣང་སྲིད་སྐུ་གསུམ་དུ་ཁྱེར་བའི་དོན་རྗེས་སུ་དྲན་པར་བྱ་བ་ཡིན་ནོ། ལམ་དུས་ཀྱི་དབང་བཞི་
རྫོགས་རེ་དང་མཉམ་པ་ཡིན་ཞེས་བདག་གི་བླ་མ་འབྲུག་པ་ཡབ་སྲས་གསུང་ཞིང་། ལྷ་ཁབ་འཇིག་རྟེན་བློས་བཏང་གི་གསུང་གིས། ངའི་སྒོ་གསུམ་ཐ་མལ་དུ་མ་ལུས་ཙམ་གྱི་དྲན་འཛིན་གྱི་རྟེན་
re
འདིས་བྱས་ང་ལ་འབྲུག་པའི་ཆོས་ཆུང་བཞི་པོ་འདིའི་དྲིན་གཅིག་རང་ཡོད་གསུང་སྐད། ཆོས་ཆུང་བཞིའི་གོ་དོན་མདོ་ཙམ་ཞིག་ཟིན་བྲིས་བགྱིས་པ་འདིས་ནི། དཔལ་ལྡན་འབྲུག་པ་ཡབ་སྲས་ཀྱི་
གསུང་གི་སྙིང་པོ་གཅེས་སྤྲས་སུ་བྱས་ཤིང༌། རང་གི་མྱོང་བ་དང་སྦྱར་ནས་ཅུང་ཟད་བཀོད་པ་སྟེ། ས་ཆེན་པོའི་རྡུལ་གྱི་གྲངས་དང་མཉམ་པར་གྲགས་པ་སྨད་འབྲུག་གི་བསྟན་པ་རིན་པོ་ཆེའི་
མངའ་བདག །ལུང་དང་མངོན་པར་རྟོགས་པའི་ཡོན་ཏན་དང་ལྡན་ཞིང་དབང་འབྱོར་བ་མཁོ་ཐིང་གཟིམས་ཁང་དཀར་པོ་ནས། མཁར་ཆུ་དུང་གི་གཞལ་ཡས་སུ། ཚེ་བློས་གཏང་གི་སྒྲུབ་པ་པོའི་

སྡེ་བཙུགས་ཤིང་མཐུན་རྐྱེན་སྦྱོར་བར་བསྐུལ་བ་ན་ཇི་སྐད་བཤད་པ་བཞིན་རྗེས་སུ་བསྒྲུབ་པར་བྱའོ་ཞེས་གསུངས་པ་ཐོས་པས། ཡིད་ལྷག་པར་རབ་ཏུ་དགའ་ནས། དཔལ་ངག་གི་དབང་པོའི་སྡེ་
ཞེས་བྱ་བས་ལྷོ་བྲག་མཁར་ཆུ་དེ་ཝི་ཀོ་ཊི་ཞེས་བྱ་བའི་གཞལ་མེད་ཁང་ཆེན་པོའི་རྩེ་མོ་དཔལ་བྱང་ཆུབ་ཀྱི་སྙིང་པོ་ལ་འདུག་སྟེ་སྨྲས་པའོ།། །།ཅོག་ཆོས་རིན་ཆེན་ཤེལ་གྱི་སྒྲོམ་བུ་ཞེས་བྱ་བ། ན་མོ་
མཧཱ་མུ་དྲཱ་ཡ། དེ་ཡང་རྗེ་འགྲོ་བའི་མགོན་པོ་ཉིད་ཀྱིས། ལུས་ཀྱི་དྲན་པ་མི་ཉམས་པའི་ཕྱིར་དུ་སྒོམ་ཐག་གི་ཆོས། ངག་གི་དྲན་པ་མི་ཉམས་པའི་ཕྱིར་དུ་ཕྲེང་བའི་བྱིན་རླབས། ཡིད་ཀྱི་དྲན་པ་
མི་ཉམས་པའི་ཕྱིར་དུ་གཉེན་པོ་དུང་ཆོས། སྒོ་གསུམ་དྲན་འཛིན་དང་མི་འབྲལ་བའི་ཕྱིར་དུ་མིག་རའི་ཆོས་སྐོར་དང་བཞིར་གསུངས་པ་གདའ་ཞིང༌། དེའི་རྗེས་སུ་མཐུན་པར། ཕྱི་གནས་ཁང་ལ་
ཞེན་པ་ཟློག་པར་བྱ་བའི་ཕྱིར་དུ་ཅོག་པུའི་ཆོས། ནང་འདོད་ཡོན་ལ་ཞེན་པ་ཟློག་པའི་ཕྱིར་དུ་དྲ་ཆུང་གི་ཆོས། གསང་བ་ལུས་ངག་གི་ཞེན་པ་ཟློག་པའི་ཕྱིར་དུ་སྒོམ་ཞྭའི་ཆོས། དེ་ཁོ་ན་ཉིད་
གཟུངས་འཛིན་གྱི་ཞེན་པ་ཟློག་པའི་ཕྱིར་དུ་རྣམ་རྟོག་གི་ཇ་ཆོས་དང་བཞིར་གསུངས་ཡོད་པ་ལས། དང་པོར་ཅོག་བུའི་ཆོས་ནི། རྗེ་ཉིད་ཁ་ཆེན་ལ་ཐེགས་དུས། བླ་མ་བདེ་སྟོང་པ་ན་རེ། རྗེ་ཉིད་

ཁྲིད་༄༅། །སྐུ་ན་གཞོན་ནུའི་དུས་སུ་ཙོག་པུ་ཁོ་ན་ལ་མཉེས་པ་གཅིག་འདུག་པས། ངེད་ཀྱང་ཅོག་བུ་ཅིག་ཁྱེར་ནས་ཕྱག་ཕྱི་ལ་ཙོག་པུ་བ་བྱས་ནས་ཙ་རཱི་ལ་འགྲོ་བས། ཅོག་བུ་ལ་
ཆུང་
ཉུ དགོས་པ་ཅི་ཡོད་རྣམས་གསུངས་སྒྲོས་པ་བཞེངས་པར་ཞུ་ཞུས་པའི་དུས་སུ་འདི་གསུངས་སོ།། །།ན་མོ་མཧཱ་མུ་དྲཱ་ཡ། འོ་སྐོལ་དཔོན་སློབ་ཆོས་བཞིན་བྱེད་པ་ལ། །ཉེ་བར་མཁོ་བ་ཅོག་བུ་
རང་ཤོང་ཡིན། །ཕྱི་ནས་བལྟས་ན་དང་བ་འདྲེན་པའི་གནས། །ནང་ནས་བལྟས་ན་ངེས་ཤེས་སྐྱེ་བའི་གནས། འདི་དགའ་དགའ་འདྲ་ནས་རྣལ་འབྱོར་ངས་ཀྱང་བྱས་པ་ལ་ལགས། སྐྱིད་སྐྱིད་
འདྲ་ན་ཁྱེད་རང་རྣམས་ཀྱང་མཛོད། །རྡོ་རྗེ་སྤུན་ཚོ་བཀའ་བརྒྱུད་རྣམ་ཐར་སྐྱོང་དུ་འགྲོ། །འོ་སྐོལ་དཔོན་སློབ་སྒྲུབ་བརྒྱུད་བསྟན་པ་འཛིན་དུ་འགྲོ། །བསྡད་པ་ཙམ་གྱི་རིགས་པ་དྭངས་པའི་
གནས༑ །ཚེ་འདི་ཁྲི་བ་བཙན་ཐབས་ཆོད་པའི་གནས། ཉམས་དང་རྟོགས་པ་གོང་དུ་འཕེལ་བའི་གནས། སྤྱོད་ལམ་ཐམས་ཅད་དྲང་པོར་སྲོང་བའི་གནས། །འདི་དགའ་དགའ་འདྲ་ནས་རྣལ་
འབྱོར་ངས་ཀྱང་བྱས་པ་ལགས། སྐྱིད་སྐྱིད་འདྲ་ན་ཁྱེད་རང་རྣམས་ཀྱང་མཛོད། །རྡོ་རྗེ་སྤུན་ཚོ་བཀའ་བརྒྱུད་རྣམ་ཐར་སྐྱོང་དུ་འགྲོ། །འོ་སྐོལ་དཔོན་སློབ་སྒྲུབ་བརྒྱུད་བསྟན་པ་འཛིན་དུ་འགྲོ། 455

རྣམ་གཡེང་དང་འདུ་འཛི་ངང་གིས་ཉུང་བའི་གནས། །ཆགས་སྡང་ཡུལ་དང་ཐབས་ཀྱི་བྲལ་བའི་གནས།།ཆོས་ལྡན་གྲོགས་དང་འགྲོགས་པ་བདེ་བའི་གནས། ཕྲལ་དང་ཕྲལ་དུ་དགེ་ལ་སྦྱོར
བའི་གནས། །འདི་དགའ་དགའ་འདྲ་ནས་རྣལ་འབྱོར་ངས་ཀྱང་བྱས་པ་ལགས། །སྐྱིད་སྐྱིད་འདྲ་ན་ཁྱེད་རང་རྣམ་ཀྱང་མཛོད། །རྡོ་རྗེ་སྤུན་ཚོ་བཀའ་བརྒྱུད་རྣམ་ཐར་སྐྱོང་དུ་འགྲོ། །འོ་སྐོལ་
དཔོན་སློབ་སྒྲུབ་བརྒྱུད་བསྟན་པ་འཛིན་དུ་འགྲོ། །རང་གི་སྤྱོད་ལམ་རང་ཚོད་ཟིན་པའི་གནས། །བྱ་བཏང་ཐམས་ཅད་སྤྲོ་བ་སྐྱེད་པའི་གནས། །མཐུན་པའི་རྐྱེན་རྣམས་འབད་མེད་འབྱུང་བའི་
གནས༑ །དགའ་དགའ་འདྲ་ནས་རྣལ་འབྱོར་ངས་ཀྱང་བྱས་པ་ལགས། །སྐྱིད་སྐྱིད་འདྲ་ན་ཁྱེད་རང་རྣམས་ཀྱང་མཛོད། །རྡོ་རྗེ་སྤུན་ཚོ་དཀར་བརྒྱུད་རྣམ་ཐར་སྐྱོང་དུ་འགྲོ། །འོ་སྐོལ་དཔོན་སློབ་
སྒྲུབ་བརྒྱུད་བསྟན་པ་འཛིན་དུ་འགྲོ། །འགལ་རྐྱེན་ཐམས་ཅད་གྲོགས་སུ་འཆར་བའི་གནས། སྡོད་པའི་ཚེ་ན་བལྟོས་པ་མེད་པའི་གནས། །འགྲོ་བའི་ཚེ་ན་འཕྲེང་དགོས་མེད་པའི་གནས། ། སུ་
དང་འགྲོགས་ཀྱང་སྒོས་མཛའ་མེད་པའི་གནས། །དགའ་དགའ་འདྲ་ནས་རྣལ་འབྱོར་ངས་ཀྱང་བྱས་པ་ལགས། སྐྱིད་སྐྱིད་འདྲ་ན་ཁྱེད་རང་རྣམ་ཀྱང་མཛོད། །རྡོ་རྗེ་སྤུན་ཚོ་དཀར་བརྒྱུད་རྣམ་ཐར་

ཁྲིད་༄༅། །སྐྱོང་དུ་འགྲོ། །འོ་སྐོལ་དཔོན་སློབ་སྒྲུབ་བརྒྱུད་བསྟན་པ་འཛིན་དུ་འགྲོ། །ཇི་ཙམ་འགྲོགས་ཀྱང་འཐབ་དགོས་མེད་པའི་གནས། །ཆོས་ལ་ངེས་ཤེས་འཕྲལ་ལ་སྐྱེ་
ཆུང་
ཆུ བའི་གནས། །འདོད་པ་ཆུང་ཞིང་ཆོག་ཤེས་སྐྱེ་བའི་གནས། །ཕྱི་བལྟས་བློ་སྣ་ནང་དུ་འགུགས་པའི་གནས། །སྐྱིལ་ཀྲུང་ལུས་གནད་ཤུགས་ལ་འབྱུང་བའི་གནས། །འབད་མེད་སྨྲ་བཅད་ཞར་
ལ་འགྲུབ་པའི་གནས། །གཟུང་འཛིན་རྣམ་རྟོག་ངང་གིས་འགག་པའི་གནས། །དམ་སེལ་ཉེས་སྒྲིབ་འཕྲལ་དུ་གཅོད་པའི་གནས། །དགའ་དགའ་འདྲ་བས་རྣལ་འབྱོར་ངས་ཀྱང་བྱས་པ་
ལགས༑ །སྐྱིད་སྐྱིད་འདྲ་ན་ཁྱེད་རང་རྣམས་ཀྱང་མཛོད། །རྡོ་རྗེ་སྤུན་ཚོ་དཀར་བརྒྱུད་རྣམ་ཐར་སྐྱོང་དུ་འགྲོ། །འོ་སྐོལ་དཔོན་སློབ་སྒྲུབ་བརྒྱུད་བསྟན་པ་འཛིན་དུ་འགྲོ། །སྒོ་གསུམ་དབེན་གསུམ་
མལ་དུ་ཚུད་པའི་གནས། །དམན་ས་ཟིན་ཞིང་དག་སྣང་སྐྱེ་བའི་གནས། །རང་ཚུགས་ཟིང་ཅིང་འགྲོ་ལ་ཕན་པའི་གནས། །ཆོས་བཞིན་བྱེད་པ་ཞོར་ལ་འདུ་བའི་གནས། །དགའ་དགའ་འདྲ་ནས་
༈ རྣལ་འབྱོར་ངས་ཀྱང་བྱས་པ་ལགས། །སྐྱིད་སྐྱིད་འདྲ་ན་ཁྱེད་རང་རྣམས་ཀྱང་མཛོད། །རྡོ་རྗེ་སྤུན་ཚོ་དཀར་བརྒྱུད་རྣམ་ཐར་སྐྱོང་དུ་འགྲོ། །འོ་སྐོལ་དཔོན་སློབ་སྒྲུབ་བརྒྱུད་བསྟན་པ་འཛིན་དུ་

འགྲོ༑ །ངོ་སྲུང་ཐག་པ་ནང་ནས་གཅོད་པའི་གནས། །ཕྱི་ཚིས་བསོག་འཇོག་ངང་གི་འགག་པའི་གནས། །བག་མེད་སྤྱོད་པ་རྒྱང་དུ་སྲིང་བའི་གནས། །དྲན་པ་ཤེས་བཞིན་བག་ཡོད་འབྱུང་བའི་
གནས༑ །གོང་མའི་རྣམ་ཐར་རྗེས་སུ་དྲན་པའི་གནས། སྐྱིད་ན་ཐེག་ཅིང་སྡུག་ན་ཐུབ་པའི་གནས། །སྐྱིད་ན་དཀོན་མཆོག་བཀའ་དྲིན་དྲན་པའི་གནས། །སྡུག་ན་གང་བྱུང་ལམ་དུ་འཁྱེར་བའི་
གནས༑ །དགའ་དགའ་འདྲ་ནས་རྣལ་འབྱོར་ངས་ཀྱང་བྱས་པ་ལགས། །སྐྱིད་སྐྱིད་འདྲ་ན་ཁྱེད་རང་རྣམ་ཀྱང་མཛོད། །རྡོ་རྗེ་སྤུན་ཚོ་དཀར་བརྒྱུད་རྣམ་ཐར་སྐྱོང་དུ་འགྲོ།ྋ །འོ་སྐོལ་དཔོན་སློབ་
སྒྲུབ་བརྒྱུད་བསྟན་པ་འཛིན་དུ་འགྲོ། །མ་རྟོགས་འགྲོ་ལ་སྙིང་རྗེ་སྐྱེ་བའི་གནས། །བསྡད་ཀྱང་སླ་ལ་ཕྱིན་ཀྱང་སླ་བའི་གནས། ྋ།གང་ལྟར་བྱས་ཀྱང་ཆོས་སུ་འགྲོ་བའི་གནས། །འཇིག་རྟེན་བློ་
བཏང་རྣམ་ཐར་སྐྱོང་བའི་གནས། །གཉན་ས་རི་ཁྲོད་ཤུགས་ལ་འགྲིམ་པའི་གནས། །ཆོས་བརྒྱད་མགོ་བོ་ངང་གི་སྙོམས་པའི་གནས། །ཚོང་འདུས་བསྡད་ཀྱང་སྒྲུབ་གོ་ཆོད་པའི་གནས། །སྣང་
སྲིད་ལྷ་འདྲེ་དབང་དུ་འདུ་བའི་གནས། །དགའ་དགའ་འདྲ༴ །སྐྱིད་སྐྱིད་འདྲ༴ །རྡོ་རྗེ་སྤུན༴ །འོ་སྐོལ་དཔོན༴ །གཞན་སྣང་མཐའ་དག་ཟིལ་གྱི་གནོན་པའི་གནས། །རིག་པའི་རྩལ་ཁ་

ཁྲིད་༄༅། །ཕྱོགས་མེད་སྐྱོང་བའི་གནས། སྒྲུབ་བརྒྱུད་བསྟན་པ་མིག་འགྲན་བཟང་བའི་གནས། །བཀའ་བརྒྱུད་བསྟན་པ་ཕྱོགས་བཅུར་རྒྱས་པའི་གནས། །འདི་དགའ་ད
ཆུང་
ཉུ འདྲ་ནས་རྣལ་འབྱོར་ངས་ཀྱང་བྱས་པ་ཡིན། །སྐྱིད་སྐྱིད་འདྲ་ན་ཁྱེད་རང་རྣམས་ཀྱང་མཛོད། །རྡོ་རྗེ་སྤུན་ཚོ་བཀའ་བརྒྱུད་རྣམ་ཐར་སྐྱོང་དུ་འགྲོ། །འོ་སྐོལ་དཔོན་སློབ་བསྒྲུབ་བརྒྱུད་བསྟན་པ་འཛིན་
དུ་འགྲོ།། །།དྲྭ་ཆོས་རིན་ཆེན་པད་མ་ར་གའི་བང་མཛོད་བཞུགས་སོ།། དྲྭ་ཆོས་འདི་ཉིད་གནས་དང་ས་ཆ་གང་དུ་གསུང༌། དགོས་ཆེད་རིང་ཐུང་ཅིའི་ཕྱིར་དུ་གསུངས་ན། དུས་གསུམ་སངས་རྒྱས་
ཐམས་ཅད་ཀྱི་ངོ་བོ། ཁམས་གསུམ་ཆོས་ཀྱི་རྒྱལ་པོ། སྤྱན་སྔ་རིན་པོ་ཆེ་རྒྱལ་དབང་ཆོས་ཀྱི་རྗེ། མཉམ་མེད་དཔལ་ལྡན་འབྲུག་པ་ཞེས་མཚན་ཡོངས་སུ་གྲགས་པ་དེ་ཉིད། ཤར་དྭགས་ལྷ་
སྒམ་པོ་དཔལ་གྱི་རི་བོ་ཆེ་ན་བཞུགས་པའི་ཚེ། ཚོགས་པ་རྒྱ་མཚོ་ལྟ་བུ་ལ་མདོ་སྡེ་རིན་པོ་ཆེ་ལ་སོགས་པ་ཆོས་ཀྱི་འཁོར་ལོ་རྒྱ་ཆེན་པོ་བསྐོར་བའི་དུས་སུ། རྗེའི་ཞལ་ནས། ན་ནིང་གནས་ཆེན་
དང་རི་ཕྲན་རྣམས་ལ་རི་པ་མང་པོ་བརྫངས། ད་ལོ་བཀའ་བརྒྱུད་ཀྱི་གདན་ས་རྣམས་སུ་སྒོམ་ཆེན་པ་མང་པོ་བརྫང་དགོས་པར་འདུག་གསུང་བ་ལ། ཐུགས་སྲས་སླེའུ་ཆུང་བ་ལ་སོགས་པ་གདན་ས་

མཐིལ་དང༌། སྟག་ལུང་མཐིལ་ལ་རྫངས། ཁྱུང་པོ་རྣལ་འབྱོར་པ་ལ་སོགས་པ་འབྲི་ཁུང་མཐིལ་ལ་རྫངས། སློབ་དཔོན་རིན་ཆེན་སེང་གེ་ལ་སོགས་པ་དཔལ་ལྡན་འབྲུག་གི་དགོན་པ་ལ་
རྫངས༑ སྒྲུབ་ཆེན་རིང་མོ་བ་ལ་སོགས་གདན་ས་ར་ལུང་མཐིལ་ལ་རྫངས་པའི་དུས་སུ་སྒོམ་ཆེན་པ་དྲ་བ་རྒྱབ་ལ་ཁྱེར་བ་མང་ཡང་། ཆོས་སུ་འཁྱེར་ཤེས་པ་ཉུང་བ་འདུག །འོ་སྐོལ་གྱི་རྗེས་སུ་
འཇུག་པའི་སྒྲུབ་པ་པོ་རྣམས་ཀྱི། འདོད་ཡོན་ལ་ཞེན་པ་ཟློག་ཅིང་མཁོ་བའི་ཡོ་བྱད་ཅུང་ཟད་ཙམ་གྱི་ཆོག་ཤེས་པའི་དོན་དུ། གྲྭ་ཆུང་རེ་ཅི་ནས་ཀྱང་བརྟེན། ཕྱི་ནང་གི་རྟེན་འབྲེལ་གྱི་ཁ་དོག་ཀྱང་
དམར་པོ་བྱེད་པ་དང༌། ཆེ་ཆུང་གི་ཚད་ཀྱང་ཁྲུ་གང་ལས་མི་ཆེ་མི་ཆུང་བའི་བར་གྱིས་གསུང་པའི་བཀའ་རྒྱས་བཏབ་ནས་གནང་བའོ།། །།ན་མོ་མཧཱ་མུ་དྲཱ་ཡ། སྣོད་དྲྭ་ཆུང་ཟུར་གསུམ་འཆང་
བ་འདི། །སེམས་སྐུ་གསུམ་མ་བུ་ཕྲོད་པའི་བརྡ། །གཞི་སྣལ་མ་འཇམ་ལས་སྒྲུབ་པ་འདི། །སེམས་རྣལ་མའི་དོན་ལ་སྤྱོད་པའི་བརྡ། །བལ་གྲིམ་སློད་སྙོམས་པར་བཀལ་བ་འདི། །སྒྲུབ་པ་
ཐང་ལྷོད་མེད་པའི་བརྡ། །ཁྲུ་གང་ཚད་ལ་བོར་བས་ནི། ཆོས་པའི་ཚད་རྡོ་བཟུང་བའི་རྡ། །ནང་སྤྱད་ཕྱི་ནས་གསལ་བ་འདི། །དམ་ཚིག་ངོ་ལྐོག་མེད་པའི་བརྡ། །ཚུལ་བཞིན་སྒྲུབས་པས་གྲུབ་

།པ་འདི། །ལམ་གྱི་གནད་ལ་གོམས་པའི་བརྡ། །ལིང་ཚེ་བཞི་རུ་བགོས་པ་འདི། །ཉམས་ཚད་མེད་བཞི་དང་ལྡན་པའི་བརྡ། །མིག་དམངས་རིས་སུ་བྲིས་པ་ཁྲིད ༄༅། 1/1/01
ཆུང་
ཉུ འདི༑ །ཞིང་ཁམས་གྲངས་མེད་མཚོན་པའི་བརྡ། །རྩ་བ་གཅིག་ཏུ་དྲིལ་བ་འདི། །དུ་མ་རོ་གཅིག་རྟོགས་པའི་བརྡ། །ཁ་ཚར་གསིལ་བུ་འདུག་པ་འདི། །ཆོས་མ་འདྲེས་གསལ་བར་རྫོགས་
པའི་བརྡ། །གཞི་བར་སྣང་ས་ལ་འཆར་བ་འདི། །ཆོས་སྣང་སྟོང་ཟུང་དུ་ཆུད་པའི་བརྡ། །ཁ་དོག་དམར་པོ་འདུག་པ་འདི། །ཆོས་བདེ་སྟོང་ཟུང་དུ་ཆུད་པའི་བརྡ། །ཕྱི་ནང་མེད་པར་གསལ་པ་
འདི༑ །གསལ་སྟོང་ཟུང་དུ་ཆུད་པའི་བརྡ། །སྣོད་ཧ་ཅང་ཆེ་བ་མ་ཡིན་པ། །འདོད་ཆུང་ཆོག་ཤེས་བརྟེན་པའི་བརྡ། །ཧ་ཅང་ཆུང་བ་མ་ཡིན་པ། །མཁོ་བའི་ཡོ་བྱད་ཚང་བའི་བརྡ། །མཐའ་
མུ་ཁྱུད་འཁོར་ཡུག་སྐོར་བ་འདི། །སྒོམ་ཉིན་མཚན་འཁོར་ཡུག་སྐྱོང་བའི་བརྡ། །དྲྭ་ཆིངས་ཤེས་པ་དཀའ་བ་འདི། །ཀུན་གྱི་སྤྱོད་ཡུལ་མིན་པའི་བརྡ། །ཉིས་ལྟབ་ལུགས་སུ་བྱས་པ་འདི། །
ཟུང་འཇུག་ལམ་དུ་འཁྱེར་བའི་བརྡ། །ཅུང་ཟད་ཁྱོག་པོར་དྲིལ་བ་འདི། །ཆོས་ལྡེམ་དགོངས་གཉིས་ལ་མཁས་པའི་བརྡ། །སྲད་བུའི་རྒྱུན་དང་འགྲོགས་པ་འདི། །དྲན་པ་རྒྱུན་ཆགས་བརྟེན་པའི་

བརྡ༑ །ཟངས་ཀྱི་ཨ་ལོང་བཏགས་པ་འདི། །མཁའ་འགྲོ་དབང་དུ་བསྡུད་པའི་བརྡ། །ལྕགས་ཀྱི་ཨ་ལོང་བཏགས་པ་འདི། །ཆོས་སྐྱོང་དབང་དུ་བསྡུད་པའི་བརྡ། །རུས་པའི་ཆ་རུ་བཏགས་
པ་འདི། །རྣལ་འབྱོར་སྙིང་རུས་ཆེ་བའི་བརྡ། །དེ་ལ་ཤ་འབྲེང་བཏགས་པ་འདི། །རྣལ་འབྱོར་ཤེས་རྒྱུད་མཉེན་པའི་པརྡ། །དྲྭ་མིག་དུ་མར་ཡོད་པ་འདི། །ཐེག་པ་འཇུག་སྒོ་མང་བའི་བརྡ།
ཐམས་ཅད་གཅིག་ཏུ་རྫོགས་པ་འདི། །མཐར་ཐུག་གཅིག་ཏུ་རྫོགས་པའི་བརྡ། །ལྟོ་རྒྱབ་ཁྱད་པར་མེད་པ་འདི། །འཁོར་འདས་དབྱེར་མེད་རྟོགས་པའི་བརྡ། །དེར་ཡང་གདམས་པ་སྐོར་ཅིག་
ཐལ༑ དྲྭ་ཆུང་ཟུར་གསུམ་མིག་མངས་རིས། །ཟུར་གཅིག་ཉན་ཐོས་ཞི་བའི་ལམ། །གཟུང་འཛིན་ངང་གིས་ཞི་བའི་བརྡ། །ཟུར་གཅིག་རང་རྒྱལ་རྟེན་འབྲེལ་ལམ། །སྣང་བ་རྟེན་འབྲེལ་འཆར་
བའི་བརྡ། །ཟུར་ཅིག་ཐེག་ཆེན་ཡོངས་རྫོགས་ལམ། །ཐེག་གསུམ་གཅིག་ཏུ་རྫོགས་པའི་བརྡ། །དེར་ཀྱང་གདམས་པ་སྐོར་ཅིག་ཐལ། །དྲྭ་ཆུང་ཟུར་གསུམ་མི་མངས་རིས། །ཟུར་གཅིག་སོ་
ཐར་སྤོང་བའི་ལམ། །བྱ་བ་ངང་གི་གཏོང་བའི་བརྡ། །ཟུར་ཅིག་བྱང་སེམས་སྦྱར་བའི་ལམ། །འགྲོ་ལ་ཅི་ཕན་བྱེད་པའི་བརྡ། །ཟུར་ཅིག་རང་བཞིན་ཤེས་པའི་ལམ། །དོན་གཉིས་ལྷུན་གྱིས་་

ཁྲིད་༄༅། །གྲུབ་པའི་བརྡ། །དེར་ཀྱང་གདམས་པ་སྐོར་ཅིག་ཐལ། །དྲྭ་ཆུང་ཟུར་གསུམ་མི་མངས་རིས། །ཟུར་ཅིག་འདུལ་བའི་སྡེ་སྣོད་མཚོན། །སྡིག་སྤོང་དགེ་བ་སྒྲུབ་པའི་
ཆུང་
ཧུ བརྡ༑ །ཟུར་ཅིག་མདོ་སྡེའི་སྡེ་སྣོད་མཚོན། །ཏིང་འཛིན་སེམས་ལ་འཆར་བའི་བརྡ། །ཟུར་ཅིག་མངོན་པའི་སྡེ་སྣོད་མཚོན། །ཕྱི་ནང་མངོན་དུ་གྱུར་པའི་བརྡ། དེར་ཡང་གདམས་པ༴ དྲྭ་
ཆུང་ཟུར་གསུམ༴ རང་བཞིན་དག་པས་ཆོས་སྐུ་མཚོན། ཇི་ལྟའི་དབྱིངས་ལ་ཇི་སྙེད་གསལ། །རྣམ་པར་དག་པ་ལོངས་སྐུ་མཚོན། །ཞིང་ཁམས་མ་འདྲེས་སོ་སོར་གསལ། །བྱེད་ལས་དག་
པ་སྤྲུལ་སྐུ་མཚོན། །རྩོལ་མེད་གཞན་དོན་ཤུགས་ལ་འགྲུབ། །དེར་ཡང་གདམས་པ༴ དྲྭ་ཆུང་ཟུར་གསུམ༴ རྒྱབ་ཏུ་ཁུར་བའི་དུས་ཙམ་ན། །རྒྱབ་རྟེན་དཀོན་མཆོག་གསུམ་ལ་བཅའ།
བསྲུང་སྐྱོབ་ཤུགས་ལ་འབྱུང་བའི་སྣོད། །འགྲོ་བ་གཞན་དོན་བྱེད་ཙམ་ན། །བདག་གཞན་བསོད་ནམས་མཉམ་པོར་སྤེལ། །ཚོགས་གཉིས་ངང་གི་གསོག་པའི་སྣོད། །རོ་སྙོམ་སྡོམ་བུ་བྱེད་ཙམ་
ན༑ །བཟང་ངན་མེད་པར་ལམ་དུ་འཁྱེར། །ཅིར་སྣང་རྒྱན་དུ་འཆང་བའི་སྣོད། །དེར་ཡང་གདམས་པ༴ དྲྭ་ཆུང་ཟུར་གསུམ༴ འགྲོ་བ་ཕལ་ལ་མི་མཁོ་ཞིང༌། །བྱ་གཏང་རྣམས་ལ་ཉེར་

མཁོ་བས། །རྣལ་འབྱོར་པ་ཡི་བང་མཛོད་ཡིན། །ཕྱི་ཚིས་གསོག་འཇོག་མི་འབྱུང་ཞིང་། །འདོད་དགུ་ངང་གི་འབྱུང་བས་ན། །རྣལ་འབྱོར་པ་ཡིས་བང་མཛོད་ཡིན། །བསྒྲུབ་ན་དཀའ་བ་མ་
མཆིས་ཤིང༌། །འཕྲོག་ཀྱང་ཕངས་པ་མ་མཆིས་ཤིང་། །རྣལ་འབྱོར་པ་ཡིས་འཆང་བར་འོས། །ཅེས་པ་འདི་ཉིད་ཤར་དྭགས་ལྷ་སྒམ་པོའི་ཡང་དགོན་སེ་བའི་ནགས་ཀྱི་འདབ་མའི་ཚལ་དུ་བཀོད་
པའོ༑ །དྲྭ་ཆོས་དང་ཅོག་ཆོས་ལ་སོགས་པ་འདི་རྣམས་ལ་རང་བཟོའི་ཉེས་པ་མི་འབྱུང་བའི་ཁུངས་ཇི་ལྟ་བུ་ཡོད་ཞུས་པས། །སྤྱིར་ཐེག་པ་ཆེན་པོའི་ལུགས་ཀྱིས། །རང་འདོད་ཀྱི་འཁྲིས་མ་
ཞུགས་པར་ཅི་བྱེད་སེམས་ཅན་གྱི་དོན་དུ་སྐྱེད་ན་གང་ཡང་ལམ་དུ་འགྱུར། །ཁྱད་པར་གསང་སྔགས་རྡོ་རྗེ་ཐེག་པའི་ལུགས་ཀྱི་སྣང་བ་ཐམས་ཅད་བརྡ་དང་ཐབས་སུ་འཆར། །ཡང་དགོས་བཀའ་
བརྒྱུད་རིན་པོ་ཆེའི་ལུགས་ཀྱིས་སྣང་བ་རྟེན་འབྲེལ་དང་སྣང་བ་དཔེ་ཆར་འཆར་བ་ནི་ཁུངས་ཡིན་མོད། །འདི་རྣམས་ལ་ཁུངས་དང་བྱིན་རླབས་མེད་ན་འདི་རྣམས་ཚུལ་བཞིན་དུ་འཆང་བའི་སྒྲུབ་བརྒྱུད་
འདི་རྣམས་ལ་བཀའ་སྲོལ་རྣམ་པར་དག་པ་དང་འཕྲིན་ལས་ཀྱི་བབ་ཇི་ལྟ་བུར་འདུག་བལྟས་པས་གསལ་ལོ་གསུང་ངོ་། །བསམས་ན་ཤིན་ཏུ་ཡིད་ཆེས་ཤིང་ངེས་ཤེས་སྐྱེ་རིགས་པར་

༄༅། །གདའ།། །།ཤུབྷཾ། །ཞྭ་ཆོས་རིན་ཆེན་དབང་གི་རྒྱལ་པོ། །ན་མོ་མཧཱ་མུ་དྷཱ་ཡ། དཔལ་མཁས་དང་གྲུབ་པའི་གཙུག་གི་རྒྱན། །རྗེ་ནཱ་རོ་པཎ་ཆེན་གྱི་བུ་བརྒྱུད་ལ།
བོད་གངས་ཅན་དུ་སྒྲུབ་བརྒྱུད་ཀྱི་བསྟན་འཛིན་པ། །རྗེ་ཟླ་འོད་གཞོན་ནུའི་དཀའ་སྲོལ་ལས། །བྱིན་རླབས་ཀྱི་བརྒྱུད་པ་མ་ཉམས་པ། །འཁོར་འདས་ཀྱི་ཆོས་ལ་དབང་བསྒྱུར་བའི། །སྐུ་གསུམ་
གྱི་རྒྱལ་སྲིད་སྐྱོང་བ་ལ། ྋ།རྒྱལ་རྟགས་ཀྱི་བསྒོམ་ཞྭ་རིན་པོ་ཆེ། །བཀའ་བརྒྱུད་ཀྱི་ཅོད་པན་དབང་གི་རྒྱལ། །རང་རིག་འགྱུར་བ་མེད་པའི་ཞྭ། །རྩོལ་མེད་དགོས་འདོད་འགྲུབ་པའི་ཞྭ། །རང་
སྣང་བདེ་བར་འཆར་བའི་ཞྭ། །གཞན་སྣང་དང་བ་འདྲེན་པའི་ཞྭ། །བཀའ་བརྒྱུད་བླ་མས་བྱིན་རླབས་པས། །གང་ཤར་ཆོས་སྐྱ་རྟོགས་པའི་ཞྭ། །ཡི་དམ་ལྷ་ཡི་བྱིན་བརླབས་པས། །ཅིར་སྣང་
རྒྱན་དུ་འཁྱེར་བའི་ཞྭ། །མ་དང་མཁའ་འགྲོས་བྱིན་བརླབས་པས། །འདོད་ཡོན་ཚོགས་སུ་རོལ་པའི་ཞྭ། །ཆོས་སྐྱོང་རྣམས་ཀྱི་བྱིན་བརླབས་པས། །འགལ་རྐྱེན་བར་ཆད་སེལ་བའི་ཞྭ། ཞྭ་
ཐོད་ལ་དྲང་པོར་གྱོན་པ་འདི། །སྒོ་གསུམ་དྲང་པོར་སྲོང་བའི་བརྡ། །ཞྭ་རྩེ་མོ་གཅིག་ཏུ་རྣོ་བ་འདི། །བློ་རྩེ་གཅིག་ཏུ་འདྲེལ་བའི་བརྡ། །ཞྭ་ཐོད་དུ་འབྲལ་མེད་འཆང་བ་འདི། །དྲན་པ་ཡེངས་465

ད་སྐྱོང་བའི་བརྡ། །ཞྭ་རྩེ་མོ་སྦུབས་སུ་འཁྱིལ་བ་འདི་། །ཆོས་ཟབ་གསལ་གཉིས་སུ་མེད་པའི་བརྡ། །ཞྭ་རྩ་བ་བརྟན་པར་གནས་པ་འདི། །གནད་བྱང་སེམས་འགྱུར་བ་མེད་པའི་བརྡ། །ཞྭ་
ཐོད་ཀྱི་གདེངས་ཀ་མཐོ་བ་འདི།ྋ །ཆོས་ལྟ་བའི་གནམ་འཕངས་གཅོད་པའི་བརྡ། །ཞྭ་མི་གཡོ་བརྟན་པར་གནས་པ་འདི། །ཆོས་སྒོམ་པའི་རི་རྒྱལ་བརྟན་པའི་བརྡ། །ཞྭ་ཁོག་ཡངས་རླབས་དང་
ལྡན་པ་འདི། །ཆོས་སྤྱོད་པ་རླབས་ཆེན་སྐྱོང་བའི་བརྡ། །ཞྭ་རྩེ་མོ་རྣོ་ཞིང་བྱིན་ཆགས་པས། །ཆོས་འབྲས་བུའི་རྒྱལ་ས་ཟིན་པའི་བརྡ། །ཞྭ་ཁ་དོག་དམར་པོ་འདུག་པ་འདི། །ཁམས་གསུམ་
དབང་དུ་འདུས་པའི་བརྡ། ཞྭ་འཁོར་ཡུག་གཅིག་ཏུ་བསྐོར་བ་འདི། །དུ་མ་རོ་གཅིག་མཚོན་པའི་བརྡ། །གཡས་གཡོན་ཀ་བ་བརྟན་པ་གཉིས། །བདེན་གཉིས་རང་སར་གསལ་བའི་བརྡ།
ཀ་བའི་ཁ་དོག་དཀར་བ་འདི། །དཀར་བའི་ཆོས་རྣམས་རྫོགས་པའི་བརྡ། །དར་སྣ་རྣམ་ལྔའི་རྒྱན་འཆང་བ། །ཡེ་ཤེས་རྣམ་ལྔ་རྫོགས་པའི་བརྡ། །སྤུ་རིས་མ་འདྲེས་རྫོགས་པ་འདི། །ཆོས་
ཀུན་མ་འདྲེས་རྫོགས་པའི་རྡ། །ཕྱི་ན་སྣལ་མ་འཇམ་ཞིང་གཉེན། །སྤྱོད་ལམ་འཇམ་ཞིང་གཉེན་པའི་བརྡ། །ནང་སྲོག་འཁྲང་ཞིང་ཚུགས་པ་འདི། །སྒྲུབ་བརྒྱུད་ཚུགས་ཁ་ཟིན་པའི་བརྡ། །ཕྱི་

༄༅། །ནང་ཁ་དོག་དཀར་དམར་གཉིས། །བདེ་སྟོང་ཟུང་དུ་འཇུག་པའི་བརྡ། །ཕྱི་ནང་གཅིག་ཏུ་སྦྱར་བ་འདི། །སྣང་སེམས་གཅིག་ཏུ་འདྲེས་པའི་བརྡ། །གྱོན་པ་ཙམ་གྱི་
བློ་དཔངས་མཐོ། །འགྲན་ཟླ་ཀུན་དང་བྲལ་བའི་བརྡ། །ཞྭ་ངོས་གསུམ་ཐད་དཀར་གསལ་བ་འདི། །སྐྱབས་གསུམ་ཐོད་དུ་འཆང་བའི་བརྡ། །ཞྭ་ངོས་གསུམ་གཅིག་ཏུ་རྫོགས་པ་འདི། །དུས་
གསུམ་མཉམ་ཉིད་རྟོགས་པའི་བརྡ། །ཐེག་གསུམ་ཅིག་ཅར་རྫོགས་པ་དང༌། །རྩ་གསུམ་གཅིག་ཏུ་འདྲིལ་བའི་ཞྭ། །སྡོམ་གསུམ་ཡར་ལྡན་ཐོབ་པ་དང༌། །སྒོ་གསུམ་ཆོས་དང་མཐུན་པའི་
ཞྭ༑ །དུག་གསུམ་ལམ་དུ་སློང་བ་དང༌། །སྣང་གསུམ་བདེ་བར་འཆར་བའི་ཞྭ། །ཁམས་གསུམ་དབང་དུ་འདུ་བ་དང༌། །སྒོ་གསུམ་འབྲས་བུ་སྨིན་པའི་ཞྭ། །ཞྭ་འདི་ལྟར་གྱོན་པའི་གང་ཟག་
ལ༑ །རང་ལ་བཟའ་གཏད་མི་བདོག་ཀྱང༌། །འདུན་པ་བླ་མ་མཁའ་འགྲོས་བྱེད །ཅི་བསམ་འགྲུབ་པའི་མི་རེ་སྐྱིད། །ཅེས་བཀའ་བརྒྱུད་རིན་པོ་ཆེ་རྣམས་ཀྱིས་བྱིན་གྱིས་བརླབས་པའི་ཅོད་པན་
སྒོམ་ཞྭ་ལ་ཅུང་ཟད་ཙམ་བསྟོད་པའི་ཡི་གེ་འདི་ནི་གངས་རིའི་ཁྲོད་ཀྱི་སྒྲུབ་གནས་དུ་མ་ལས་ཀྱང་དུ་མའི་གཙོ་བོར་གྱུར་པ་ཤར་དྭགས་ལྷ་སྒམ་པོ་དཔལ་གྱི་རི་བོ་ཆེ་ཤཱནྟི་རྒྱལ་བའི་ཕོ་བྲང་ཆེན་པོར་

དཔལ་མི་ཕམ་རྒྱལ་བའི་དབང་པོས་མགོན་པོ་ཟླ་འོད་གཞོན་ནུར་གྱུར་པའི་སེང་གེའི་ཁྲི་ལ་མངོན་པར་འདུག་སྟེ་ཚིག་གི་སྦྱོར་བ་སྤངས་པའི་ངག་གིས་ཆེད་དུ་བརྗོད་པའོ། །ཚུལ་འདི་ལྟ་བུའི་རྟེན་ཅིང་
འབྲེལ་བར་འབྱུང་བ་ལས་སྒྲུབ་བརྒྱུད་ཀྱི་བསྟན་པ་རིན་པོ་ཕྱོགས་དང་བར་མཚམས་མེད་པ་དར་ཞིང་རྒྱས་པར་གྱུར་ཅིག། །།འབྲུག་པའི་ཇ་མཆོད་བཞུགས།་།ན་མོ་མཧཱ་མུ་དྲྭ་ཡ། ཐོག་མར་
བརྒྱུད་པའི་གསོལ་འདེབས་རྣམས་བྱས་པའི་མཐར། འདི་སྐད་དུ། །ཇ་བྱུང་དང་པོ་གང་ནས་བྱུང་། །ཇ་བྱུང་དང་པོ་ཆོས་ཀྱི་དབྱིངས་ནས་བྱུང་། །སྣང་བ་བློ་དང་རིག་པར་སྣང་། །འཁྲུལ་པ་
གཟུང་འཛིན་གཉིས་སུ་འཁྲུལ། །ཤར་བ་ཉམས་དང་རྟོགས་པ་ཤར། །བརྡུང་བ་མཉམ་ཉིད་ངང་དུ་བརྡུང༌། ྋ །གྲོལ་བ་ཆོས་ཉིད་ཀློང་དུ་གྲོལ། །དུག་ལྔའི་མགོ་ལ་ཆེམས་སེ་ཆེམས། །རྣམ་
རྟོག་མགོ་ལ་ཤིག་སེ་ཤིག །བྱིན་རླབས་ཅན་གྱི་ཇ་བརྡུང་འདི། །བཀའ་བརྒྱུད་བླ་མ་རྣམས་ཀྱང་མཛད། །བྱིན་རླབས་བརྒྱུད་པ་མ་ཆད་པ། །མུ་ཏིག་བལྟར་ལ་རྒྱུས་པ་འདྲ། །གནས་མཆོག་
འདི་རུ་བྱིན་ཅིག་ཕོབ། །སྒྲུབ་མཆོག་བདག་ལ་དབང་ཞིག་སྐུར། །ཡི་དམ་རྒྱལ་བའི་དཀྱིལ་འཁོར་གྱི། །ལྷ་ཚོགས་མ་ལུས་ཐམས་ཅད་ཀྱང༌། །མཁའ་ལ་སྤྲིན་ཕུང་གཏིབས་པ་བཞིན།

T༡ ༄༅། །གནས་ཆོག་འདི་རུ༴ སྒྲུབ་མཆོག་བདག་ལ་དབང༴ གནས་གསུམ་དཔའ་བོ་མཁའ་འགྲོ་ཡི། །ལྷ་ཚོགས་མ་ལུས་ཐམས་ཅད་ཀྱང༌། །མཁའ་ལ་སྤྲིན་ཕུང་
གཏིབས་པ་བཞིན། །ད་ལྟ་ཉིད་དུ་བྱིན་གྱིས་རློབས། ྋ།མྱུར་བ་ཉིད་དུ་བྱིན་གྱིས་རློབས། །འདུག་ས་འདི་རུ༴ སྟན་ཐོག་འདི་རུ༴ ཇ་བརྡུང་ཆེན་པོ་ཇི་ལྟར་བརྡུང་། །མེ་ལོང་ཡེ་ཤེས་གཏུན་
ཞཱི ཁང་དུ། །གཟུགས་ཀྱི་ཕུང་པོ་ཇ་རུ་བརྡུང༌། །ཞེ་སྡང་མ་སྤང་གནས་སུ་དག །རྩོལ་མེད་ངང་དུ་ཆེམས་སེ་ཆེམས། །གཉིས་མེད་ངང་དུ་ཤིག་སེ་ཤིག །སོར་ཏོག་ཡེ་ཤེས་གཏུན་ཁང་དུ།
བཅུ་གསུམ་
འདུ་ཤེས་ཕུང་པོ་ཇ་རུ་བརྡུང༌། །འདོད་ཆགས་མ་སྤང་གནས་སུ་དག །རྩོལ་མེད་ངང་དུ༴ གཉིས་མེད་ངང་དུ༴ བྱ་གྲུབ་ཡེ་ཤེས་གཏུན་ཁང་དུ། །འདུ་བྱེད་ཕུང་པོ་ཇ་རུ་བརྡུང༌། །ཕྲག་
དོག་མ་སྤང་གནས་སུ་དག །རྩོལ་མེད་ངང་དུ༴ གཉིས་མེད་ངང་དུ༴ ཆོས་དབྱིངས་ཡེ་ཤེས་གཏུན་ཁང་དུ། །རྣམ་ཤེས་ཕུང་པོ་ཇ་རུ་བརྡུང༌། །གཏི་མུག་མ་སྤང་གནས་སུ་དག ། རྩོལ་
མེད་ངང་དུ༴ གཉིས་མེད་ངང་དུ༴ ཞེན་ལོག་ཆེན་པོའི་གཏུན་ཁང་དུ། །འཁོར་བའི་སྣང་ཚུལ་ཇ་རུ་བརྡུང་། །ཞེན་ཆགས་མ་སྤང་གནས་སུ་དག །རྩོལ་མེད་ངང་དུ༴ གཉིས་མེད་ངང་

དུ༴ མོས་གུས་ཆེན་པོའི་གཏུན་ཁང་དུ། །ལོག་པར་ལྟ་བ་ཇ་རུ་བརྡུང་། །བྱིན་བརླབས་ངང་དུ་རང་སར་གྲོལ། །རྩོལ་མེད་ངང་དུ༴ གཉིས་མེད་ངང་དུ༴ སྙིང་རྗེ་ཆེན་པོའི་གཏུན་ཁང་
།གཞན་གནོད་གཞི་བཅས་ཇ་རུ་བརྡུང་། །ཕན་སེམས་ངང་དུ་རང་སར་གྲོལ། །རྩོལ་མེད་ངང༴ གཉིས་མེད་ངང༴ ཟག་མེད་བདེ་ཆེན་གཏུན་ཁང་དུ། །ཟག་བཅས་སྡུག་བསྔལ་ཇ་རུ་
བརྡུང༌༑ །བདེ་སྟོང་ངང་དུ་རང་སར་གྲོལ༴ རྩོལ་མེད་ངང༴ གཉིས་མེད་ངང༴ མཐའ་བྲལ་ཆེན་པོའི་གཏུན་ཁང་དུ། །སྤྲོས་པ་སྣ་ཚོགས་ཇ་རུ་བརྡུང་། །འཛིན་མེད་ངང་དུ་རང་སར་
གྲོལ༑ །རྩོལ་མེད་ངང༴ ་གཉིས་མེད་ངང༴ དུ་མ་རོ་གཅིག་གཏུན་ཁང་དུ། །སྣང་བ་སྣ་ཚོགས་ཇ་རུ་བརྡུང་། །རོ་མཉམ་ངང་དུ་རང་སར་གྲོལ། ྋ །རྩོལ་མེད་ངང་དུ༴ གཉིས་མེད་ངང་
དུ༴ གཉིས་མེད་ཡེ་ཤེས་གཏུན་ཁང་དུ། །གཟུང་འཛིན་གཉིས་སྣང་ཇ་རུ་བརྡུང༌། །འཁྲུལ་སྣང་མ་སྤང་རང་སར་དག །རྩོལ་མེད་ངང༴༴ གཉིས་མེད༴ མཁྱེན་པ་གཉིས་ཀྱི་གཏུན་ཁང་
དུ༑ །སྒྲིབ་པ་གཉིས་པོ་ཇ་རུ་བརྡུང༌། །སྤངས་རྟོགས་དབྱེར་མེད་ངང་དུ་གྲོལ། །རྩོལ་མེད༴ གཉིས་མེད༴ ཐབས་ཤེས་གཉིས་ཀྱི་གཏུན་ཁང་དུ། །བདག་གཞན་གཉིས་པོ་ཇ་རུ་

ཁྲིད ༄༅། །བརྡུང༌། །གཉིས་མེད་ངང་དུ་རང་སར་གྲོལ། །རྩོལ་མེད༴ གཉིས་མེད༴ རྣམ་ཐར་སྒོ་གསུམ་གཏུན་ཁང་དུ། །སྐྱེ་འགག་གནས་གསུམ་ཇ་རུ་བརྡུ
ཆུང་
ཉུ དུས་གསུམ་དུས་མེད་ངང་དུ་གྲོལ། །རྩོལ་མེད༴ གཉིས་མེད༴ དུས་གསུམ་སངས་རྒྱས་གཏུན་ཁང་དུ། །ཁམས་གསུམ་འཁོར་བ་ཇ་རུ་བརྡུང༌། །སྐུ་གསུམ་ངང་དུ་རང་སར་གྲོལ།
རྩོལ་མེད༴ གཉིས་མེད༴ དུས་གསུམ་ཕྱོགས་བྲལ་གཏུན་ཁང་དུ། །དུག་གསུམ་འཆིང་བ་ཇ་རུ་བརྡུང་། །སྐྱེ་འགག་གནས་གསུམ་རང་སར་གྲོལ། །རྩོལ་མེད༴ གཉིས་མེད༴ སྐུ་
བཅུ་བཞི་
གསུང་ཐུགས་ཀྱི་གཏུན་ཁང་དུ། །ལུས་ངག་ཡིད་གསུམ་ཇ་རུ་བརྡུང་། །ཐ་དད་འཛིན་པ་རང་སར་གྲོལ། །རྩོལ་མེད༴ གཉིས་མེད༴ རིགས་ཀྱི་ཡུམ་བཞིའི་གཏུན་ཁང་དུ། །འབྱུང་བ་
བཞི་པོ་ཇ་རུ་བརྡུང་། །ཚད་མེད་བཞི་ཡི་ངང་དུ་གྲོལ། །རྩོལ་མེད་ངང་དུ༴ གཉིས་མེད་ངང་དུ༴ རྩ་འཁོར་ལོ་བཞི་ཡི་གཏུན་ཁང་དུ། །གནས་སྐབས་བཞི་པོ་ཇ་རུ་བརྡུང་། །སྐུ་བཞི་ངང་དུ་
རང་སར་གྲོལ། །རྩོལ་མེད་ངང༴ གཉིས་མེད་ངང༴ ཚོགས་དྲུག་ལྷུག་པའི་གཏུན་ཁང་དུ། །སྐྱེ་མཆེད་དྲུག་པོ་ཇ་རུ་བརྡུང་། །ཕར་ཕྱིན་དྲུག་པོའི་ངང་དུ་གྲོལ། །རྩོལ་མེད༴ གཉིས་

མེད༴ བདེན་དོན་བཅུ་གཉིས་གཏུན་ཁང་དུ། །འཕོ་ཆེན་བཅུ་གཉིས་ཇ་རུ་བརྡུང་། །ཡན་ལག་བཅུ་གཉིས་སྲིད་རྩ་སྟོན། །རྩོལ་མེད༴ གཉིས་མེད༴ རང་བཞིན་རྣམ་དག་གཏུན་ཁང་
དུ༑ །གློ་བུར་དྲི་མ་ཇ་རུ་བརྡུང་། །དག་པ་གཉིས་ལྡན་ངང་དུ་གྲོལ། །རྩོལ་མེད༴ གཉིས་མེད༴ ང་མེད་བདག་མེད་གཏུན་ཁང་དུ། །ངར་འཛིན་འགོང་པོ་ཇ་རུ་བརྡུང་། །ཆོས་དང་གང་
ཟག་འཛིན་པ་གྲོལ། །རྩོལ་མེད༴ གཉིས་མེད༴ རྨི་ལམ་སྒྱུ་མའི་གཏུན་ཁང་དུ། །དངོས་པོར་འཛིན་པ་ཇ་རུ་བརྡུང་། །ངོས་བཟུང་མེད་པའི་ངང་དུ་གྲོལ། །རྩོལ་མེད་ངང༴ གཉིས་
མེད་ངང༴ མ་བཅོས་ལྷུན་གྲུབ་གཏུན་ཁང་དུ། །བཅོས་མའི་སྒྱུ་ཐབས་ཇ་རུ་བརྡུང༌། །རྩོལ་མེད་ཆེན་པོའི་དབྱིངས་སུ་གྲོལ། །རྩོལ་མེད༴ གཉིས་མེད༴ ཐེག་པ་སྣ་ཚོགས་གཏུན་ཁང་
དུ༑ །བསམ་པ་སྣ་ཚོགས་ཇ་རུ་བརྡུང༌། །ཐེག་ཆེན་ཀློང་དུ་རང་སར་གྲོལ། །རྩོལ་མེད༴ གཉིས༴ གྲུབ་པ་མཐར་ཕྱིན་གཏུན་ཁང་དུ། །གྲུབ་མཐའ་སྣ་ཚོགས་ཇ་རུ་བརྡུང༌། །བདག་
གཞན་འཛིན་པ་རང་སར་གྲོལ། །རྩོལ་མེད༴ གཉིས་མེད༴ རང་སྣང་དག་པའི་གཏུན་ཁང་དུ། །མ་དག་འཁྲུལ་པ་ཇ་རུ་བརྡུང༌། །གཉིས་སུ་འཛིན་པ་རང་སར་གྲོལ། །རྩོལ་མེད༴

ཁྲིད་༄༅། །གཉིས་མེད༴ བློ་ལས་འདས་པའི་གཏུན་ཁང་དུ། བློ་བྱས་མཚན་མ་ཇ་རུ་བརྡུང༌། །བློ་བྲལ་ངང་དུ་རང་སར་གྲོལ། །རྩོལ་མེད༴ གཉིས་མེད༴ དག་པ་
ཆུང་
ཉུ ལོངས་སྐུའི་གཏུན་ཁང་དུ། །འཁོར་བའི་རྒྱུན་ལམ་ཇ་རུ་བརྡུང་། །འཁོར་འདས་གཉིས་མེད་ངང་དུ་གྲོལ། །རྩོལ་མེད༴ གཉིས་མེད༴ སྤང་གཉེན་དབྱེར་མེད་གཏུན་ཁང་དུ། །ཐབས་ལ་
མཁས་པའི་ཇ་གཅིག་བརྡུང༌། །སྤང་བྱ་སྣ་ཚོགས་རང་སར་གྲོལ། རྩོལ་མེད༴ གཉིས་མེད༴ ཨ་བ་ངྷུ་ཏཱིའི་གཏུན་ཁང་དུ། །གཟུང་འཛིན་གཉིས་པོ་ཇ་རུ་བརྡུང༌། །རོ་རྐྱང་འཇུག་པ་
བཅོ་ལྔ་
དབྱིངས་སུ་གྲོལ། །རྩོལ་མེད་ངང་དུ༴ གཉིས་མེད་ངང་དུ༴ རང་རིག་འོད་གསལ་གཏུན་ཁང་དུ། །མ་རིག་མུན་པ་ཇ་རུ་བརྡུང༌། །རིག་བྱ་རིག་བྱེད་ངང་གི་གྲོལ། །རྩོལ་མེད༴
གཉིས་མེད༴ རང་བྱུང་ལྷ་སྐུའི་གཏུན་ཁང་དུ། །ཐ་མལ་ཞེན་པ་ཇ་རུ་བརྡུང་། །སྣོད་བཅུད་འཛིན་པ་རང་སར་གྲོལ། །རྩོལ་མེད་ངང་དུ༴ གཉིས་མེད་ངང་དུ༴ མཚན་ལྡན་བླ་མའི་གཏུན་
ཁང་དུ། །སྣོད་ལྡན་སེམས་རྒྱུད་ཇ་རུ་བརྡུང༌། །སྨིན་གྲོལ་ངང་དུ་རང་སར་གྲོལ། །རྩོལ་མེད་ངང་དུ༴ གཉིས་མེད་ངང་དུ༴ རྣམ་ཀུན་མཆོག་ལྡན་གཏུན་ཁང་དུ། །འཆིང་བ་ཀུན་ལྡན་ཇ་ ྷ

རུ་བརྡུང༌། །སྣང་བ་ཆོས་སྐུའི་ངང་དུ་གྲོལ། །རྩོལ་མེད༴ གཉིས་མེད༴ ཙཱ་རི་སྤྲུལ་པའི་གཏུན་ཁང་དུ། །ཆགས་སྡང་སྣ་ཚོགས་ཇ་རུ་བརྡུང་། །དག་པ་རབ་འབྱམས་ངང་དུ་གྲོལ།
རྩོལ་མེད་ངང༴ གཉིས་མེད༴ མཆོག་དང་ཐུན་མོང་གཏུན་ཁང་དུ། །འགལ་རྐྱེན་སྣ་ཚོགས་ཇ་རུ་བརྡུང་། བྱིན་རླབས་ངང་དུ་རང་སར་གྲོལ། །རྩོལ་མེད༴ གཉིས་མེད༴ སྐལ་ལྡན་
སྣ་ཚོགས་གཏུན་ཁང་དུ། །སྐལ་མེད་སྣ་ཚོགས་ཇ་རུ་བརྡུང་། །རང་བཞིན་གཅིག་གི་ངང་དུ་གྲོལ། །རྩོལ་མེད་ངང་དུ༴ གཉིས་མེད༴ ཇ་མཆོད་པ་དཀར་བརྒྱུད་བླ་མ་མཆོད། །བཀའ་
བརྒྱུད་རྣམས་ཐར་འཁྱོངས་པར་བྱིན་གྱིས་རློབས། །ཇ་མཆོད་པ་དོན་བརྒྱུད་བླ་མ་མཆོད། །དོན་བརྒྱུད་སེམས་ལ་འཆར་བར་བྱིན་གྱིས་རློབས། །ཇ་མཆོད་པ་སྒྲུབ་བརྒྱུད་བླ་མ་མཆོད། །སྒྲུབ་
བརྒྱུད་བསྟན་པ་ཟིན་པར་བྱིན་གྱིས་རློབས། །ཇ་མཆོད་པ་དྲིན་ཆེན་བླ་མ་མཆོད། །ཐུགས་ཡིད་གཅིག་ཏུ་འདྲེས་པར་བྱིན་གྱིས་རློབས། །ཇ་མཆོད་པ་ཡི་དམ་ལྷ་ཚོགས་མཆོད། །ཅི་བསམ་ཡིད་
ལ་འགྲུབ་པར་བྱིན་གྱིས་རློབས། །ཇ་མཆོད་པ་དཔའ་བོ་མཁའ་འགྲོ་མཆོད། །ཅི་འདོད་དངོས་གྲུབ་རྩོལ་བར༴ ཇ་མཆོད་པ་དམ་ཅན་རྒྱ་མཚོ་མཆོད། །འགལ་རྐྱེན་བར་ཆད་ཞི་བར༴ ཇ་

༄༅། །མཆོད་པ་ཕྱག་རྒྱ་ཆེན་པོ་མཆོད། །འཁོར་འདས་དབྱེར་མེད་རྟོགས་པར༴ ཇ་མཆོད་པ་རྡོ་རྗེ་སྤུན་ཚོ་མཆོད། །དག་སྣང་ཕྱོགས་མེད་འབྱོངས་པར་བྱིན་གྱིས་
རློབས༑ ཇ་མཆོད་འདོད་དགུའི་འབྱུང་གནས་འདི། །ཙཱ་རི་ཏྲ་ཡི་ནགས་འདབས་སུ། །ཛ་ཡནྟྲ་ཞེས་བྱ་བ་ཡིས། །ན་རེནྟཱ་སོགས་དོན་དུ་སྦྱར། །བྷ་ཏནྟེ་སོགས་ཞི་གྱུར་
ཅིག༑ །།
476(B)

476(B)
BlankPage AsPerOriginalDocument

༄༅། །ཁྲིད་ཆེན་བརྒྱད་མཛེས་པར་བྱེད་པའི་རྒྱན་བཞུགས་སོ།།
477

། ཁྲིད་ཆེན་བརྒྱད་ཀྱི་མཛེས་རྒྱན་ཞེས་བྱ་བ། དཔལ་འབྲུག་པ་ཡབ་སྲས་ཀྱི་ཞབས་ཀྱི་པདྨོ་དྲི་མ་མེད་པ་ལ་གུས་པས་ཕྱག་འཚལ་༄༅།
།དུལ་ཞིང་ཉེར་ཞི་རྟག་ཏུ་དྲན་ལྡན་པའི། །འཇིག་རྟེན་མགོན་པོ་སྐྱབས་མཆོག་བླ་མེད་པ། །ཐུབ་དབང་རྗེས་སྐྱེས་སྲས་བཅས་ཐམས་ཅད་དང་། །
གཉིས་མེད་དཀར་བརྒྱུད་དེ་ལ་ཕྱག་འཚལ་ལོ། །ལེགས་བྱས་ཐབས་ཚུལ་སྣ་ཚོགས་འོད་ཟེར་གྱིས། །འགྲོ་འདིའི་རྨོངས་པའི་མུན་པ་མཐར་འབྱིན་
པའི༑ །དཔལ་ལྡན་འཇིགས་མེད་བདུད་ལས་རྒྱལ་བ་ཡི། །བཤེས་གཉེན་བླ་མ་དེ་ཡིས་འདིར་སྲུངས་ཤིག །འདི་ན་འཁོར་བའི་རྒྱ་མཚོར་ཆོས་ཀྱི་

ཁྲིད
ཆེན་
ཉུ ༄༅། །རྫིངས། །སྦྱར་བ་ལྟ་ངན་རླུང་གིས་བསྐྱོད་པ་ཡིས། །ལོག་སྡེ་སྲིན་མོའི་གླིང་འཁྱམས་ཤེས་ལྡན་འགའ། །ཐེག་མཆོག་
ཅང་ཤེས་འདི་ཞོན་འབྲོས་པར་གྱིས། །སྐྱེ་བོ་ཕལ་ཆེར་མྱ་ངམ་ཐང་ཆེན་པོར། །ཆོས་མིན་སྨིག་རྒྱུའི་རྗེས་འབྲང་ངལ་གྱུར་པ། །དེ་དག་ཟབ་རྒྱས་གཏིང་
མཐའ་མི་དཔོགས་པའི། །ཆོས་མཚོ་འདི་འཐུངས་མངོན་པར་ཚིམ་པར་བྱོས། འདིར་གངས་ཅན་གྱི་ལྗོངས་ཀྱི་གྲུབ་པའི་རིང་ལུགས་པ་ཆེན་པོ་དཔལ་
འབྲུག་པ་ཞེས་གྲགས་པའི་གསུང་གི་བདུད་རྩི་རྣལ་འབྱོར་ཅན་གྱི་དབང་ཕྱུག་རྣམས་ཀྱིས་སྐུ་ཉམས་སུ་བསྟར་བའི་ཁྲིད་ཆེན་པོ་བརྒྱད་པོ་འདི་དག་སྐྱེས་བུ་སྐལ་

བ་བཟང་པོ་རྣམས་ཀྱིས་སྤྱོད་པའི་ཡུལ་དུ་གྱུར་པ། བདེ་བར་གཤེགས་པའི་གསུང་རབ་ཐམས་ཅད་ཀྱི་སྙིང་པོ་གསལ་བར་སྟོན་པའོ། །དེ་འཆད་པ་ལ་ཉེ་བར་མཁོ་བ་འགའ་ཞིག་བརྗོད་པ་ལ་འཇུག་
པར་བྱ་སྟེ། དེ་ཡང་བླ་མ་མོས་གུས་དང་། ཕྱག་ཆེན་དང་། ནཱ་རོ་པ་ཆེན་པོའི་ཆོས་དྲུག་དང༌། གསང་སྤྱོད་བཟློག་སྒོམ་གྱི་ཁྲིད་དག་དང་པོ་ནས་རྒྱས་པར་བཞུགས་ལ། ཕྱི་མ་རྣམས་རྗེ་འགྲོ་
བའི་མགོན་པོ་རྒྱ་རས་པ་ཉིད་ཀྱི་རྩ་བ་ཙམ་ཞིག་མཛད། དེ་ལས་རྒྱས་པར་རྒྱལ་བ་རྒོད་ཚང་པས་མཛད། དེ་ལས་ཀྱང་ཆེས་ཆེར་རྒྱས་པར་རྒྱལ་བ་ཡང་དགོན་པ་དང༌། གྲུབ་ཐོབ་ཆེན་པོ་ཨོ་ཊི་ཡ་
ཎ་པ་རིན་ཆེན་དཔལ་ལ་སོགས་པས་མཛད་དོ། །འདིར་དཔལ་རྒྱལ་བའི་དབང་པོས་མཛད་པ་ཟབ་གནད་དང་། ལེགས་པར་བཤད་པ་ཆེས་མང་བར་སྣང་བ་ལས། བརྒྱུད་པ་ལའང་འདི་ཉིད་
གདན་རབས་གཙོ་ཆེ་བར་གཟུང་ན་ལེགས་པར་མངོན་ནོ། །གཞན་ཡང་ཕྱག་ཆེན་གྱི་བརྒྱུད་པ། དཀར་བརྒྱུད་འདི་ཉིད་ཀྱི་ཆོས་སྲིད་ཀྱི་སྦྱོར་བས་ཕུན་སུམ་ཚོགས་པའི་བླ་མ་དག །ནཱ་རོ་པ་
ནས༑ ཌོམྦི་པ། ཇོ་བོ་རྗེ་དེའི་སློབ་མ་དགོན་པ་བ་ལས་རིམ་པར་བརྒྱུད་དེ་དྭགས་པོས་གསན་ཞེས་ཚིག་བརྒྱུད་དང༌། དོན་བརྒྱུད་ནཱ་རོ་པ་ནས་མར་པ་དང༌། མི་ལ་དྭགས་པོ་ཡིན་ཞེས་

༄༅། །བརྗོད། དེ་ལ་ཁོ་བོ་ཅག་འདི་སྐད་དུ་སྨྲ་སྟེ། དེ་ལྟར་ན་སྨྲ་བའི་དབང་ཕྱུག་ཆེན་པོ་ས་སྐྱ་པཎྜིཏ་ཀུན་དགའ་རྒྱལ་མཚན་དཔལ་བཟང་པོའི་ཞབས་ཀྱིས། ཆོས་དྲུག་
བོར་ནས་ལམ་འབྲས་དང་། །ཕྱག་རྒྱ་ཆེན་པོ་ལ་སོགས་པ། །གཞན་གྱི་གདམ་ངག་སྒོམ་བཞིན་དུ། །ནཱ་རོའི་བརྒྱུད་པ་འདེད་བྱེད་པ། །གཞན་དང་འགལ་བ་ལྟ་ཅི་སྨོས། །རང་ལུགས་དང་
ཡང་འགལ་བ་ཡིན། །ཞེས་གསུངས་པ་ལ་ལན་གདབ་ཏུ་མེད་དོ། །གཞན་ཡང་ལ་ལ་དག །ཕྱག་རྒྱ་ཆེན་པོ་མདོའི་ཕྱོགས་ཀྱི་མན་ངག་ཡིན་ནོ་སྙམ་དུ་སེམས་ཤིང་། གཞན་དག་ལའང་བརྗོད་
པར་བྱེད་དོ། །དེ་ལྟར་ན་ཁྱེད་ཅག་ཉིད་ཀྱི་བདག་ཉིད་ཆེན་པོ་ས་སྐྱ་པཎྜི་ཏའི་གསུང་ལས་ལྟ་སྒོམ་དབུ་མ་ལས་ལྷག་པ་མེད་པར་སྨྲ་བ་ལ་སྐྱོན་དུ་བལྟ་ཞིང་། དགག་པ་ལྟར་བཅོས་པའི་ཚིག་འགའ
ཞིག་གི་འདོམ་གྱིས་མཁས་པའི་དགོངས་པ་ནམ་མཁའ་ལྟ་བུ་ལ་འཇལ་བར་བྱེད་པས་ན་རྣམ་དཔྱོད་ཀྱིས་དབེན་པར་འཇལ་ལོ། །གཞན་ཡང་དེ་སྐད་དུ་སྨྲ་བ་ནི། བཀའ་ཕྱག་ཆུ་བོ་གཉིས་འདྲེས་
མཛེས་
ཞེས་པའི་དོན་ལ་ངེས་པ་མ་རྙེད་པ་ལྟ་ཅི་སྨོས་ཏེ། ངེས་པ་ཚད་མས་མ་དམིགས་པ་ཡིན་ནོ། །དེ་ཙམ་དུ་མ་ཟད་ལྟ་བ་ཁས་ལེན་དང་བྲལ་བ་ཞེས་རང་སྟོང་པ་ཁོ་ན་ལྟར་བཤད་ནས། བདག་ཅག་

དཀར་བརྒྱུད་རིན་པོ་ཆེའི་ལྟ་བ་ནི་འདི་ཡིན་ལ། གཞན་བཤད་པ་པོ་ཕལ་ཆེ་བས་བཤད་པ་ནི་ལོག་པའོ་ཞེས་སྨྲ་བ་ནི། །རྡོ་རྗེ་ཐེག་པ་ཆེན་པོ་བླ་ན་མེད་པ་ལ་ངེས་པ་མ་དམིགས་པའོ། །བདག་ནི་
ཕྱག་རྒྱ་ཆེན་པོ་གསང་སྔགས་ཀྱི་རྫོགས་རིམ་མཚན་ཉིད་པ་དང་། བརྒྱུད་པ་རྗེ་མི་ལ་ནས་བརྒྱུད་པར་ཁས་ལེན་ནོ། །དེ་ལ་རྒྱུ་མཚན་མེད་པར་སྨྲ་ན། སྔ་མ་ནི་དཀར་བརྒྱུད་འདི་ཉིད་ཀྱི་བླ་མ་དམ་
པ་ཕལ་མོ་ཆེ་བཞེད། ཕྱི་མ་ནི་ཕག་མོ་གྲུབ་པའི་ཕྱག་ཆེན་ཚིགས་བཅད་མ་ལས་བཤད། དེ་ལས་རྒྱས་པར་བདག་གི་ཡོངས་སུ་འཛིན་པ་ཆེན་པོ་དཔལ་ངག་གི་དབང་པོའི་ཞལ་སྔ་ནས་
ཀྱིས༑ མདོ་རྒྱུད་ཀྱི་ལུང་རྒྱ་ཆེན་པོས་བསྒྲབ་པར་མཛད་པ་དང་། མཚུངས་མེད་རྒྱལ་བའི་དབང་པོའི་བཤད་པ་ལས་འདིར་མངས་ཀྱི་དོགས་ནས་མ་སྤྲོས་སོ། །དེ་བས་ན་བཤད་པར་བྱ་བ་དེ་དག་
གི་ས་བཅད་ཙམ་ཞིག་བརྗོད་པས་ཕྱི་རབས་པ་རྣམས་འཇུག་པ་བདེ་བར་འགྱུར་བ་དེ་ཉིད་ཀྱི་ཆེད་དུ་བཤད་པ། བྱིན་རླབས་ཐམས་ཅད་ཀྱི་རྩ་བ། དངོས་གྲུབ་ཐམས་ཅད་ཀྱི་འབྱུང་གནས། གསང་
སྔགས་རྡོ་རྗེ་ཐེག་པ་ཐམས་ཅད་ཀྱི་སྙིང་པོ། བླ་མ་མོས་གུས་ཀྱི་ཁྲིད་ལ་གཉིས་ཏེ། སྔོན་འགྲོ་དང༌། དངོས་གཞིའོ། །དང་པོ་ལ། བླ་མ་ཚོགས་ཞིང་དུ་བྱས་ནས་མནྜལ་འབུལ་བ། བླ་མ་

༄༅། །རིགས་བདག་ཏུ་བྱས་ནས་སྡིག་སྒྲིབ་སྦྱང་བ། བླ་མ་སྐྱབས་གནས་སུ་བྱས་ནས་གསོལ་བ་འདེབས་པ།བླ་མ་རང་སེམས་དང་བསྲེས་ཏེ། བར་ཆད་སེལ་བ་དང་
བཞིའོ༑ །དང་པོ་ལ། བསྒྲུབ་པའི་མཎྜལ་དང་མཆོད་པའི་མནྜལ་ལོ། །གསུམ་པ་ལ། ཕྱིའི་གསོལ་འདེབས་ཀྱི་རྒྱུད་སྦྱང་བ་དང་། ནང་གི་གསོལ་འདེབས་ཀྱི་བྱིན་དབབ་པའོ། །དེ་ལ་རིང་
བརྒྱུད་ཁྲོམ་ཚོགས་སུ་བསྒོམ་པ་དང་། ཉེ་བརྒྱུད་མཐོ་བརྩེགས་སུ་བསྒོམ་པ་དང་། ཀུན་འདུས་ནོར་བུ་ལུགས་སུ་བསྒོམ་པའོ། །གཉིས་པ་དངོས་གཞི་ལ། སྨིན་བྱེད་དབང་དང༌། དབང་དོན་
ཉམས་སུ་བླང་བའོ། །དང་པོ་ལ། རྒྱས་འབྲིང་བསྡུས་པ་གསུམ་མོ། །གཉིས་པ་ལ། མོས་པ་ལམ་བྱེད་སྤྲུལ་སྐུའི་ལམ་ཁྱེར། རྣམ་པ་ལམ་བྱེད་ལོངས་སྐུའི་ལམ་ཁྱེར། མངོན་སུམ་ལམ་
བྱེད་ཆོས་སྐུའི་ལམ་ཁྱེར་རོ། །གཉིས་པ་ལ་རགས་པ་ལྷ་སྐུ་ལ་བསླབ་པ། འབྲིང་པོ་ཕྱག་མཚན་ལ་བསླབ་པ།ྋ ཕྲ་བ་ས་བོན་ལ་བསླབ་པའོ། །གསུམ་པ་ལ། རང་སེམས་བླ་མ་ཆོས་སྐུ་ལ་སྒྲོ་
མཛེས་
འདོགས་བཅད། རྣམ་པ་བླ་མ་ཆོས་སྐུ་ལ་རྩལ་སྦྱང་། སྣང་སྲིད་བླ་མ་ཆོས་སྐུའི་ངོ་བོར་རྫོགས་པར་བྱའོ། །དེ་དག་གི་ཉམས་ལེན་འདིར་འདུ་སྟེ། མོས་པ་ལམ་བྱེད་སྤྲུལ་སྐུའི་ལམ་ཁྱེར་གྱིས་

བླ་མ་སྤྲུལ་པའི་སྐུར་བསྒྲུབ་པ། རྣམ་པ་ལམ་བྱེད་ལོངས་སྐུའི་ལམ་ཁྱེར་གྱི་གནད་ཀྱིས་བླ་མ་ལོངས་སྤྱོད་རྫོགས་པའི་སྐུར་བསྒྲུབ་པ། མངོན་སུམ་ལམ་བྱེད་ཆོས་སྐུའི་ལམ་ཁྱེར་གྱི་གནད་ཀྱིས་བླ་
མ་ཆོས་སྐུར་བསྒྲུབ་པའོ། །དེ་ལ་དང་པོ་ཕྱི་བསྒྲུབ། གཉིས་པ་ནང་བསྒྲབ། གསུམ་པ་གསང་བའི་བསྒྲུབ་པ་ཡིན་ལ་སྔོན་དུ་འགྲོ་བ་བཞི་པར་བླ་མ་འཕྲིན་ལས་བཞི་པའི་ལས་སྦྱོར་དང་སྦྱར་ཏེ་
བཤད་དགོས་སོ། །གསུང་རབ་ཆུ་བོ་ཇི་སྙེད་པ། །མངོན་པར་འབབ་པ་ཟབ་མོའི་ལམ། །མོས་གུས་མ་དྲོས་མཚོ་འདིར་ནི། །སྐལ་བཟང་ཀླུ་དབང་དགྱེས་སྤྱོད་ཅིག །གང་གིས་རིང་གནས་
ཐོབ་དཀའ་བའི། །མགོན་པོ་ཚེ་འདིར་སྒྲུབ་པའི་ཐབས། །བླ་མའི་གསུང་བཞིན་འདི་བཀོད་པས། །ཤེས་ལྡན་བག་ཡོད་བརྟེན་པར་རིགས། །ཞེས་བར་སྐབས་ཀྱི་ཚིགས་སུ་བཅད་པའོ།
གཉིས་པ་ཐ་མལ་གྱི་ཤེས་རྒྱུད་ཡང་དག་པའི་ཡེ་ཤེས་སུ་ངོ་སྤྲོད་པར་བྱེད་པ་ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་གྱི་ཁྲིད་ལ་གསུམ་སྟེ། སྔོན་འགྲོ། དངོས་གཞི། རྗེས་སོ། །དང་པོ་ལ་ཐུན་མོང་
དང་ཐུན་མོང་མ་ཡིན་པའོ།ྋ །གཉིས་པ་ལའང་ཐུན་མོང་གི་ཉམས་ལེན་དང་། ཐུན་མོང་མ་ཡིན་པའི་ཉམས་ལེན་ནོ། །དང་པོ་ལ། སྒོམ་གྱི་རྩ་བ་ཞི་གནས་ཀྱི་ཉམས་བཙལ་ཏེ་རྩེ་གཅིག་གི་རྣལ་✖

༄༅། །འབྱོར་ཉམས་སུ་བླང་བ་དང༌། གནས་འགྱུའི་རྩ་བ་བཅད་དེ་ལྷག་མཐོང་ངོས་གཟུང་ནས་སྤྲོས་བྲལ་གྱི་རྣམ་འབྱོར་བསྒོམ་པའོ། །དང་པོ་ལ། ཐོལ་སྐྱེས་རྦད་
གཅོད༑ གང་ཤར་བཟོ་མེད། གཞག་ཐབས་ཀྱི་གནད་དོ། །གཉིས་པ་ལ། གནས་འགྱུའི་རྩ་བ་བཅད་པ། ལྷག་མཐོང་ངོས་གཟུང་བ། སྤྲོས་བྲལ་གྱི་རྣལ་འབྱོར་བསྒོམ་པའོ། །དེ་ལ་དུས་
གསུམ་གྱི་སྒོ་ནས་དཔྱད་པ། དངོས་པོ་དངོས་མེད་ཀྱི་སྒོ་ནས་དཔྱད་པ། གཅིག་ཐ་དད་ཀྱི་སྒོ་ནས་དཔྱད་པའོ། གཉིས་པ་ཐུན་མོང་མ་ཡིན་པའི་ཉམས་ལེན་ལ། ཆོས་ཐམས་ཅད་སྣང་སེམས་
JP
དབྱེར་མེད་ཀྱི་སྒོ་ནས་ཟུང་འཇུག་ཏུ་རོ་གཅིག་པས་རོ་གཅིག་གི་རྣལ་འབྱོར་ཉམས་སུ་ལེན་པ་དང་། ཆོས་ཐམས་ཅད་གཉུག་མ་ལྷན་ཅིག་སྐྱེས་པ་ཆོས་ཀྱི་སྐུར་གཏན་ལ་ཕབ་ནས་སྒོམ་མེད་ཀྱི་རྣལ་
འབྱོར་ཉམས་སུ་ལེན་པའོ། །དང་པོ་ལ། གཉིད་དང་རྨི་ལམ་གྱི་དཔེས་སྣང་བ་སེམས་སུ་ངོ་སྤྲད་པ་དང་། ཆུ་དང་ཆབ་རོམ་གྱི་དཔེས་སྣང་སྟོང་ཟུང་འཇུག་ཏུ་ངོ་སྤྲད་པ་དང་། ཆུ་དང་རླབས་
མཛེས་
ཀྱི་དཔེས་ཆོས་ཐམས་ཅད་རོ་མཉམ་ཏུ་གཏན་ལ་འབེབས་པའོ། །གསུམ་པ་རྗེས་ལ་ཕྱག་རྒྱ་ཆེན་པོ་ངོས་གཟུང་ཞིང་རང་ངོ་སྤྲད་པ། གེགས་དང་གོལ་ཤོར་བཅད་ཅིང་ཉམས་རྟོགས་གོ་བ་གསུམ་

གྱིས་ཤན་དབྱེ་བ། འབྲས་བུ་སྐུ་གསུམ་གྱི་ཐོབ་ཚུལ་བསྟན་པའོ། །དེ་དག་གི་ཉམས་ལེན་ཐམས་ཅད་འདིར་འདུས་ཏེ། སེམས་ཉིད་ལྷན་ཅིག་སྐྱེས་པ་ཆོས་ཀྱི་སྐུའི་གནད་ཀྱིས་ལྟ་བ་གཏན་ལ་
དབབ་པ། སྣང་བ་ལྷན་ཅིག་སྐྱེས་པ་རང་འོད་གཟུགས་སྐུའི་གནད་ཀྱིས་སྒོམ་པ་ཉམས་སུ་བླང་བ། སྣང་སྲིད་ལྷན་ཅིག་སྐྱེས་པ་དབྱེར་མེད་ཀྱི་གནད་ཀྱིས་འབྲས་བུ་མཐར་ཕྱིན་པར་བྱ་བའོ།
ཕལ་ཆེར་གཉིས་སུ་འཛིན་ཅིང་འགལ་བའི་ཆོས། །རོ་མཉམ་ཉིད་དུ་འཇལ་བྱེད་ཚད་མ་གང༌། །གྲུབ་པ་མཆོག་གིས་མངོན་སུམ་གཟིགས་པ་ཡི། །ཚུལ་དེར་སྤྱོད་ལ་སྤྲོ་བ་འདིར་ཞུགས་ཤིག
ཅེས་ཀྱང་སྨྲས་སོ། །གསུམ་པ་རྡོ་རྗེའི་ལུས་ལ་རླུང་སེམས་ཀྱི་རྟེན་འབྲེལ་གནད་དུ་བསྣུན་པས་ལྷན་ཅིག་སྐྱེས་པའི་ཡེ་ཤེས་རང་དབང་མེད་པར་མངོན་སུམ་དུ་སྟེར་བར་བྱེད་པ་ཐབས་ལམ་ཁྱད་པར་
ཅན་གྱི་ཁྲིད་ལ་གཉིས་ཏེ། སྔོན་འགྲོ་དང་། དངོས་གཞིའོ། །གཉིས་པ་ལ། གཏུམ་མོ། སྒྱུ་ལུས། རྨི་ལམ། འོད་གསལ། བར་དོ། འཕོ་བ་དང་དྲུག་གོ །དང་པོ་ལ། སྔོན་
འགྲོ༑ དངོས་གཞི། རྗེས་སོ། །དང་པོ་ལ། ཕྱི་ལུས་ཀྱི་སྟོང་ར། ནང་རྩའི་སྟོང་ར། བསྲུང་བའི་འཁོར་ལོ། རྩ་ལམ་སྦྱང་བ། རྩ་གནས་བྱིན་གྱིས་བརླབ་པ་དང་ལྔའོ། །གཉིས་པ་

ཁྲིད་༄༅། །དངོས་གཞི་ལ། ལུས་ཀྱི་གནད་མེ་ཐབ་དྲུག་ཆིངས།ངག་གི་གནད་སྦྱོར་བ་བཞི་ལྡན། སེམས་ཀྱི་གནད་གཏུམ་མོ་རྣམ་གསུམ་མོ། །དེ་ལ་ལས་གྱི་གཏུམ་
ཆེན་
ཉུ །ཉམས་ཀྱི་གཏུམ་མོ། །མཆོག་གི་གཏུམ་མོའོ། །གསུམ་པ་རྗེས་ལ། དྲོད་ཀྱི་བོགས་འདོན་རྩུབ་ཤིང་མ་དང༌། བདེ་བའི་བོགས་འདོན་ཨ་ཧཾ་གི་འབར་འཛག་གོ །དེ་ལ་རང་ལུས་
ཐབས་ལྡན་དང་། གཞན་ལུས་ཤེས་རབ་བོ། །དང་པོ་ལ། སྔོན་འགྲོ་ཡིད་རིག །དངོས་གཞི་འབར་འཛག་གོ །གཉིས་པ་སྒྱ་ལུས་ལ། མ་དག་པའི་སྒྱ་ལུས་སྒྱུ་མར་སྦྱང་བ་སྤྱི་དོན་གྱི་སྒྱུ་
17NYU.P
མ༑ དག་པའི་སྒྱུ་ལུས་སྒྱུ་མར་སྦྱང་བ་སྦས་དོན་གྱི་སྒྱུ་མ། གཉིས་བསྡུས་ཀྱི་ཆོས་ཐམས་ཅད་སྒྱུ་མར་སྦྱང་བ་མཐར་ཐུག་གི་སྒྱུ་མའོ༑ །གསུམ་པ་རྨི་ལམ་ལ། རྨི་ལམ་གཟུང་བ། སྦྱང་ཞིང་
སྒྱུ་མར་བསླབ་པ། རྨི་ལམ་གྱི་དེ་ཁོ་ན་ཉིད་ལ་རྩལ་སྦྱངབ། དང་པོ་ལ། འདུན་པའི་སྟོབས་ཀྱིས་གཟུང་བ། རླུང་གི་སྟོབས་ཀྱིས་གཟུང་བ། དམིགས་པའི་སྟོབས་ཀྱིས་གཟུང་བའོ། །བཞི་
༈ པ་འོད་གསལ་ལ་གསུམ་སྟེ། གཞིའི་འོད་གསལ། ལམ་གྱི་འོད་གསལ། འབྲས་བུའི་འོད་གསལ་ལོ། །གཉིས་པ་ལ། ཉིན་སྣང་ལམ་དང་རང་བཞིན་གཅིག་ཏུ་བསྲེ་བ། མཚན་སྣང་

ལམ་དང་རང་བཞིན་གཅིག་ཏུ་བསྲེ་བ། བར་དོ་ལམ་དང་རང་བཞིན་གཅིག་ཏུ་བསྲེ་བའོ། །ལྔ་པ་བར་དོ་ལ། རང་བཞིན་དག་པ་ཆོས་སྐུའི་ལམ་ཁྱེར། རྣམ་པ་དག་པ་ལོངས་སྐུའི་ལལམ་
ཁྱེར༑ བྱེད་ལས་དག་པ་སྤྲུལ་སྐུའི་ལམ་ཁྱེར། རོ་མཉམ་དག་པ་ངོ་བོ་ཉིད་སྐུའི་ལམ་ཁྱེར་རོ། །དྲུག་པ་འཕོ་བ་ལ། རབ་ཆོས་སྐུར་འཕོ་བ། འབྲིང་ལོངས་སྐུར་འཕོ་བ། ཐ་མ་སྐྱེ་བ་འཛིན་
པའི་འཕོ་བའོ། །ཆོས་དྲུག་པོ་དེ་དག་ཀྱང་བསྲེ་བ་གསུམ་དུ་འདུས་པ་ཡིན་ཏེ༑ ཉིན་སྣང་ལམ་དང་རང་བཞིན་གཅིག་ཏུ་བསྲེ་བའི་གནད་ཀྱིས། གཏུམ་མོ་དང་སྒྱུ་ལུས་སྤྲུལ་སྐུའི་ལམ་ཁྱེར།
མཚན་སྣང་ལམ་དང་རང་བཞིན་གཅིག་ཏུ་བསྲེ་བའི་གནད་ཀྱིས་འོད་གསལ་དང་རྨི་ལམ་ཆོས་སྐའི་ལམ་ཁྱེར། །བར་དོ་ལམ་དང་རང་བཞིན་གཅིག་ཏུ་བསྲེ་བའི་གནད་ཀྱིས་བར་དོ་དང་འཕོ་བ་
ལོངས་སྐུའི་ལམ་ཁྱེར་དང་གསུམ་པོ་འདིར་འདུས་སོ། །རྒྱུད་སྡེ་མཆོག་གི་སྙིང་པོའི་སྙིང་པོ་གང༌། །ལེགས་པར་གཟིགས་ནས་གཞན་ལ་འདོམས་མཛད་པ། །རྗེ་བཙུན་ནཱ་རོའི་གདམས་ངག
འདི་བཤད་པས། །འགྲོ་རྣམས་བདེ་བར་གཤེགས་པའི་ས་ཐོབ་ཤོག །ཅེས་སོ། །བཞི་པ་ཐུན་མོང་དང་ཐུན་མོང་མ་ཡིན་པའི་འགལ་རྐྱེན་ཐམས་ཅད་གྲོགས་སུ་ཁྱེར་ཞིང༌། མཐུན་རྐྱེན་ཐམས་

ཁྲིད་༄༅། ཅད་ལམ་དུ་ལོངས་ཤིང་བར་ཆད་ཐམས་ཅད་དངོས་གྲུབ་ཏུ་སྡུད་པར་བྱེད་པའི་གནད་མ་ནོར་བ་གསང་སྤྱོད་བཟློག་བསྒོམ་གྱི་ཁྲིད་ལ་བཞི་སྟེ། ཀུན་ཏུ་བཟང་པོའི་སྤྱོད་
ཆེན་
ཧུ པ་དང་། གསང་བའི་སྤྱོད་པ་དང༌། ཚོགས་ཀྱི་སྤྱོད་པ་དང༌། ཕྱོགས་ལས་རྣམ་པར་རྒྱལ་བའི་སྤྱོད་པའོ། །གཉིས་པ་ལ་གནས་གང་དུ་འགྲོ་བ། གྲོགས་གང་དང་འགྲོགས་ནས་འགྲོ་
བ༑ དུས་ནམ་འགྲོ་བ། སྤྱོད་ལམ་ཇི་ལྟ་བུས་འགྲོ་བ་དང་བཞིའོ། །དེ་ལ་དབང་པོ་རབ་ཀྱི་ཉམས་ལེན། འབྲིང་གི་ཉམས་ལེན། དབང་པོ་ཐ་མའི་ཉམས་ལེན་ནོ། །དང་པོ་ལ། གཞི་ལྟ་
བའི་གོ་ཆ། རྐྱེན་བླ་མའི་མོས་གུས། དམིགས་པ་བསྒོམ་པའི་མཚོན་ཆའོ། །གཉིས་པ་ལ། སྔོན་འགྲོ་འདུན་པ་བཏང་བ། དངོས་གཞི་སྟོང་ཉིད་ཀྱི་ངང་ལ་བཞག་པ། རྗེས་རོ་མཉམ་
པའོ༑ །གསུམ་པ་ལ། རང་དོན་རྟོགས་པའི་རྩལ་སྦྱོང༌། གཞན་དོན་སྙིང་རྗེའི་རྩལ་སྦྱོང་། ཐུན་མོང་དུ་ཆོས་བརྒྱད་མགོ་སྙོམས་པའོ། །དེ་དག་ལས་སྤྱོད་པ་གཞན་གསུམ་ཤུགས་བསྟན་
༈ དང་༑ གསང་སྤྱོད་བསྟན་བྱའི་གཙོ་བོ་ཡིན་ལ། དེའི་ཉམས་ལེན་མདོར་བསྡུ་ན་གཅེར་ཉལ་འཁྲིག་མེད་ཀྱི་གནད་ཀྱིས་གདོན་ཆོས་ཀྱི་སྐུར་གཏན་ལ་འབེབས་པ་ལྟ་བའི་ཐག་ཆོད། ཕུང་པོ་ཚོགས་

འཁོར་གྱི་གནད་ཀྱིས་གདོན་ལོངས་སྤྱོད་རྫོགས་པའི་སྐུར་རྩལ་སྦྱོང་བསྒོམ་པའི་ལམ་ལོངས། ཕུང་པོ་གཟན་སྒྱུར་གྱི་གནད་ཀྱིས་གདོན་སྤྲུལ་པའི་སྐུར་ལྟ་བ་སྤྱོད་པའི་བོགས་འདོན་དང་གསུམ་དུ་
འདུས་སོ། །གྲུབ་པ་མཆོག་རྣམས་གཤེགས་པའི་ལམ་ཆེན་པོ། །གསང་ཆེན་ཀུན་ཏུ་སྤྱོད་པ་འདིར་ཞུགས་ན །མཆོག་གི་ས་ལ་འབད་པ་མེད་པར་ཡང༌། །བགྲོད་འགྱུར་སྐལ་བཟང་རྣམས་
ཀྱིས་བརྟེན་པར་བྱོས། །ཞེས་སྨྲས་སོ། །ལྔ་པ་ཟབ་མོ་དག་སྣང་ཞིང་སྦྱོང་གི་ཁྲིད་ལ་གཙོ་བོར་སྔགས་ཀྱི་ཐེག་པ་དང་མཐུན་པ་ཞིང་སྐུ་གསུམ་དུ་སྦྱང་བ། ཞར་བྱུང་ཐུན་མོང་ཐེག་པ་དང་མཐུན་པ་
ཞིང་བརྒྱུད་པའི་སྒོ་ནས་སྦྱང་བའོ། །དང་པོ་ལ། ངོ་བོའི་སྒོ་ནས་ཆོས་སྐུ་ཡིན་ཚུལ། རྣམ་པའི་སྒོ་ནས་ལོངས་སྐུར་འཆར་ཚུལ།ྋ བྱེད་ལས་ཀྱི་སྒོ་ནས་སྤྲུལ་སྐུར་གྲུབ་ཚུལ་ལོ། །གཉིས་པ་
ལ་བསྐྱེད་རིམ་གཙོ་བོར་གྱུར་པའི་སྐབས། རྫོགས་རིམ་གཙོ་བོར་གྱུར་པའྀ་སྐབས། རིམ་གཉིས་མཉམ་པར་གནས་པའི་སྐབས་སོ། །གཉིས་པ་ཐུན་མོང་བརྒྱུད་པའི་སྒོ་ནས་སྦྱང་བ་ལ། ཞིང་
སྒྱུ་མར་སྦྱང་བ། ཞིང་སྟོང་ཉིད་དུ་སྦྱང་བ། ཞིང་སྟོང་ཉིད་སྙིང་རྗེ་དབྱེར་མེད་དུ་སྦྱང་བའོ། །སྲིད་ཞིའི་སྒྱུ་ཐབས་མིག་འཕྲུལ་ལྟ་བུ་ཡང་། །དག་པ་རབ་འབྱམས་ཉིད་དུ་སྣང་བ་ཅན། །གང་དེ་

ཁྲིད་༄༅། །མ་རིག་པ་རྣམས་འདིར་ཞུགས་ཏེ། །སླད་ནས་གནས་པ་ཉིད་དུ་ཤེས་པར་བྱོས། །ཞེས་སྨྲས་སོ། །དྲུག་པ་ཆོས་བརྒྱད་མགོ་སྙོམས་ཀྱི་ཁྲིད་ལ་གསུམ་སྟེ། སྤང་
ཆེན་
ཉུ བྱ་གཉེན་པོའི་སྒོ་ནས་སྤང་བ་དང༌། ཐབས་ལ་མཁས་པས་སྤང་བ་དང་། རང་བཞིན་གཅིག་ཏུ་རོ་མཉམ་པའི་ཚུལ་གྱིས་སྤང་བའོ། །དེ་ལ་སྤང་བར་གདམས་པ་དང༌། སྤོང་བའི་ཚུལ་གཉིས་
སོ༑ །དང་པོ་ལ། རྩ་བར་གྱུར་པའི་སྒོ་ནས་སྤང་བར་གདམས་པ་དང༌། འབྱུང་ཉེ་བའི་སྒོ་ནས་སྤང་བར་གདམས་པ། སྤང་དཀའ་བའི་སྒོ་ནས་སྤང་བར་གདམས་པའོ། །དང་པོ་ལ། ཆོས་
བརྒྱད་ངོས་བཟུང་བ། དེ་ཉིད་རྩ་བ་གང་ལས་བྱུང་བའི་ཚུལ་ལོ། །གཉིས་པ་ལ། སྔོན་འགྲོ་དང༌། དངོས་གཞིའོ། །དེ་ལ་སྣང་བ་སེམས་སུ་རོ་མཉམ་པ། སེམས་སྒྱ་མར་རོ་མཉམ་
པ༑ སྒྱུ་མ་རྟེན་འབྲེལ་དུ་རོ་མཉམ་པ། རྟེན་འབྲེལ་སྟོང་ཉིད་དུ་རོ་མཉམ་པ། སྟོང་ཉིད་ཟུང་འཇུག་ཏུ་རོ་མཉམ་པ། ཟུང་འཇུག་གཉིས་མེད་དུ་རོ་མཉམ་པ། གཉིས་མེད་ཁྱབ་གདལ་དུ་རོ་
མཛེས་
མཉམ་པའོ། །དང་པོ་ལ། སྣང་བ་སེམས་ཡིན་ཚུལ་དང་། རྨི་ལམ་ལ་བརྟེན་ནས་རོ་མཉམ་པ། མངོན་སུམ་ལ་བརྟེན་ནས་རོ་མཉམ་པའོ། །ལྔ་པ་ལ། བདེ་སྟོང་ཟུང་འཇུག་ཏུ་རོ་མཉམ་

གསལ་སྟོང་ཟུང་འཇུག་ཏུ་རོ་མཉམ་པ། རིག་སྟོང་ཟུང་འཇུག་ཏུ་མཉམ་པའོ། །དེ་དག་གི་དོན་ཉེ་བར་བསྡུ་ན། རབ་ཆོས་སྐུར་མཉམ་པ་གྲོལ་ལམ་སྲིད་ཞི་མཉམ་ཉིད། འབྲིང་ལོངས་
སྐུར་མཉམ་པ་ཐབས་ལམ་བདེ་སྟོང་མཉམ་ཉིད། མཐའ་མ་སྤྲུལ་སྐུར་མཉམ་པ་ཐུན་མོང་སྐྱིད་སྡུག་ལམ་ཁྱེར་དང་གསུམ་མོ། །སྡུག་བསྔལ་ཆུ་བོ་མ་ལུས་ཇི་སྙེད་པ། །བདེ་ཆེན་རྒྱ་མཚོར་རོ་
མཉམ་གཅིག་གྱུར་པའི། །ཐབས་བཟང་འདི་ནི་སྐལ་བ་མཆོག་རྣམས་ཀྱིས། །བརྟེན་འོས་ཉིད་ཡིན་གཟུ་བོས་ཉམས་སུ་ལོངས། །ཞེས་སྨྲས་པ་དགེ་བ་ཉིད་དོ། །བདུན་པ་ལམ་ཟབ་མོ་ཐམས་
ཅད་ཀྱི་གནད་སྐལ་ལྡན་བྱང་ཆུབ་ཏུ་བགྲོད་པར་བྱེད་པ་ལ་རིང་བ་མ་ཡིན་པ་བྱམས་སྙིང་རྗེའི་ཁྲིད་ལ། ཐུན་མོང་དང་། ཐུན་མོང་མ་ཡིན་པའོ། །དེ་ལ་གསུམ་སྟེ། སེམས་ཅན་ལ་དམིགས་པའི་
སྙིང་རྗེ། ཆོས་ལ་དམིགས་པའི་སྙིང་རྗེ། དམིགས་པ་མེད་པའི་སྙིང་རྗེའོ། །དེ་དག་གི་དོན་ཡང༌། རབ་ཆོས་སྐུ་དང་རྣམ་པ་མཐུན་པ་དམིགས་པ་མེད་པའི་སྙིང་རྗེ། འབྲིང་ལོངས་སྐུ་དང་
རྣམ་པ་མཐུན་པ་ཆོས་ལ་དམིགས་པའི་སྙིང་རྗེ། མཐའ་མ་སྤྲུལ་སྐུ་དང་རྣམ་པ་མཐུན་པ་སེམས་ཅན་ལ་དམིགས་པའི་སྙིང་རྗེ་དང་གསུམ་དུ་འདུས་སོ། །འཇིག་རྟེན་མགོན་དང་དེ་སྲས་བཅས་རྣམས་ལྩ

ཁྲིད་༄༅། ། ཀྱིས། །ཇི་ལྟར་འགྲོ་བའི་དོན་དུ་བསླབ་མཛད་གང༌། །གྲུབ་དབང་ཤིང་རྟའི་སྲོལ་ལས་ལེགས་འོངས་པ། །མི་ཕམ་པད་དཀར་བདག་གིས་དགའ་བས་སྨྲས།
ཆེན་
ཧུ ཅེས་ཀྱང་བཤད་པ་ལེགས་པ་ཡིན་ནོ། །བརྒྱད་པ་ཆོས་ཐམས་ཅད་རྟེན་ཅིང་འབྲེལ་པར་འབྱུང་བ་རྒྱུ་འབྲས་རྟེན་འབྲེལ་གྱི་ཁྲིད་ལ་གཉིས་ཏེ། ཤེས་བྱའི་ཚུལ་གྱི་གཏན་ལ་དབབ་པ་དང་། བསྒོམ་
བྱའི་ཚུལ་གྱིས་ཉམས་སུ་ལེན་པའོ། །དེ་ལ་བཞི་སྟེ། གཅིག་ཆོག་ཉམས་སུ་བླང་བ་དང༌། ྋརྩལ་རྫོགས་ཉམས་སུ་བླང་བ་དང་། སྤེལ་སྦྱང་ཉམས་སུ་བླང་བ། ཞར་ལ་སྒྲིག་དུས་བཞི་མ་
འཆོལ་བའོ། །དང་པོ་ལ་ཡང་བཞི་སྟེ། རྩ་བ་གཅིག་ཆོག་ཉམས་སུ་བླང་བ་དང༌། ཡན་ལག་བཞི་ཕྱོགས་བཞིར་བརྒྱང་བ་དང༌། དམ་ཚིག་གསུམ་པོ་ཁྲིད་དུ་བྱ་བ་དང་། ཐབས་ཀྱི་སྒོ་ནས་
ཕན་འདོགས་ཀྱི་བྱ་བ་ཡོངས་སུ་བསྒྲུབ་པའོ། །གཉིས་པ་ལ་བཞི་སྟེ། བྱ་བ་བཏང་བ། ཆོག་ཤེས་པ། འདོད་པ་ཟད་པ། སྡོད་ཚུགས་པའོ། །གསུམ་པ་ལ་ནི། ལུས་ཀྱི་དམ་ཚིག་
དང་༑ ངག་གི་དམ་ཚིག་དང་། ཡིད་ཀྱི་དམ་ཚིག་གོ །གཉིས་པ་རྩལ་རྫོགས་ལ་བཞི་སྟེ། བྱ་བ་སྣ་ཚོགས་ལ་རྩལ་སྦྱང་བ། རིག་པ་སྣ་ཚོགས་ལ་རྩལ་སྦྱང་བ། གདོན་སྣ་ཚོགས་ལ་རྩལ་493

སྦྱང་བ། སྤྱོད་ལམ་སྣ་ཚོགས་ལ་རྩལ་སྦྱང་བའོ། །གསུམ་པ་སྤེལ་སྦྱང་ལ་གཉིས་ཏེ། སྡིག་པ་ཕྲ་ཞིང་ཕྲ་བ་ནས་སྦྱང་བ་དང་། དགེ་བ་ཕྲ་ཞིང་ཕྲ་བ་ནས་སྤེལ་པའོ། །བཞི་པ་སྒྲིག་དུས་བཞི་
བླ་མའི་དྲུང་དུ་མོས་གུས་གྱི་རྟེན་འབྲེལ་སྒྲིག་པ། འཇིག་རྟེན་བློས་བཏང་གི་དུས་སུ་ཞེན་ལོག་གི་རྟེན་འབྲེལ་སྒྲིག་པ། སྒྲུབ་པའི་དུས་སུ་ཉམས་ལེན་གྱི་རྟེན་འབྲེལ་སྒྲིག་པ། འགྲོ་དོན་གྱི་
དུས་སུ་གཞན་ཕན་གྱི་རྟེན་འབྲེལ་སྒྲིག་པའོ། །དེ་དག་གི་དོན་ཉེ་བར་བསྡུས་པ་འདི་ཡིན་ཏེ། གང་ལ་གང་འདུལ་གྱི་གནད་ཀྱིས་དངོས་པོར་སྣང་བའི་རྒྱུ་འབྲས་སྤྲུལ་སྐུའི་རྩལ་སྦྱོང་། སྣང་ལ་
རང་བཞིན་མེད་པའི་གནད་ཀྱིས་སྒྱུ་མ་ལྟ་བུའི་རྒྱུ་འབྲས་ལོངས་སྐུའི་རྩལ་སྦྱོང་། ཟབ་གསལ་གཉིས་མེད་ཀྱི་གནད་ཀྱིས་ནམ་མཁའ་ལྟ་བུའི་རྒྱུ་འབྲས་ཆོས་སྐུའི་རྩལ་སྦྱོང་དང་གསུམ་དུ་མ་འདུས་པ་
མེད་དོ། །རྟེན་ཅིང་འབྲེལ་འབྱུང་བདག་ཉིད་རྒྱལ་བའི་གསུང༌། །གཞན་གྱིས་བདེ་བླག་ཉིད་དུ་རྟོགས་བྱའི་ཕྱིར། །འགྲོ་མགོན་རྗེ་ཡིས་ལེགས་པར་འདོམས་མཛད་པ། །ཇི་བཞིན་བཤད་འདི་
བླང་བར་འོས་མིན་ནམ། །ཤེས་ལྡན་ཁྱེད་རྣམས་ཆོས་མིན་འཆིང་བུའི་ཚོགས། །ནོར་བུར་ཞེན་པའི་བློ་དེ་ཡོངས་སྤོངས་ལ། །ཟབ་དོན་ནོར་བུ་ཚེ་འདིར་རབ་བཟུང་ནས། །འགྲོ་བའི་རེ་བ་

༄༅། །བསྐང་ན་མི་ལེགས་སམ། །ལ་ལ་རྨིག་རྗེས་ཆུ་དང་རྒྱ་མཚོ་དང༌། །ཡུངས་འབྲུ་རི་རྒྱལ་མཆོག་ནི་མཚུངས་བལྟ་ཞིང༌། །འདི་དང་གཞན་ནི་འདྲ་བར་སེམས་
པའང་༑ །དེ་ལྟར་འཕགས་པ་རྣམས་ཀྱིས་དགོངས་པ་ཉིད། །ལ་ལ་ཁམས་ཀྱི་རྒྱལ་པོའི་ལོངས་སྤྱོད་ཀྱིས། །འཁོར་ལོས་བསྒྱུར་རྒྱལ་དཔལ་ལ་འགྲན་བྱེད་པ། །དེ་ལྟར་རང་བཟོའི་སྒྲོ་བཏགས་
ལྟར་སྣང་ཆོས། །འདི་དང་མཚུངས་ཞེས་སྨྲ་བ་བླུན་པ་ཉིད། །གཞན་ལ་ཕན་ཕྱིར་ལེགས་བྱས་འདི་བཤད་པས། །དགེ་བ་གང་གིས་བདག་གཞན་ཐམས་ཅད་ཀྱིས། །མྱུར་དུ་འཁོར་བའི་རྒྱ་
མཚོ་ལེགས་བསྒྲལ་ཏེ། །རྣམ་མཁྱེན་མྱ་ངན་འདས་པའི་གླིང་བགྲོད་ཤོག །ཅེས་པ་འདི་ནི་གཙང་སྟོད་སའི་ཐིག་ལེ་དཔལ་ལྡན་ས་སྐྱའི་བྱང་འདབས་སུ་སྐྱེས་པ། སྡོམ་བརྩོན་སྡེ་སྣོད་འཛིན་པ་
འཛིམས་དཀར་ཉི་ཟླ་རབ་འབྱམས་ཀྱིས་ཉེ་བར་བསྐུལ་བའི་ངོར། ཤཱཀྱའི་དགེ་སློང་ཆོས་སྨྲ་བ། འབྲུག་པ་རིན་པོ་ཆེའི་རིང་ལུགས་འཛིན་པ་མི་ཕམ་པདྨ་དཀར་པོ་ཕྱོགས་ཐམས་ཅད་ལས་རྣམ་པར་
མཛེས་
རྒྱལ་པའི་སྡེས། ལྷོ་བརྒྱུད་བྱར་ཕུའི་དབེན་གནས་ཀུན་དགའ་བདེ་ཆེན་དགོན་པར་སྦྱར་བའོ།། །།སརྦ་མངྒལཾ།
496 (B)

496(B)
BlankPage AsPerOriginalDocument

༄༅། །རྒྱལ་བ་རྒོད་ཚང་པའི་བཞེད་སྲོལ་ཁྲིད་ཆེན་བརྒྱད་ཀྱི་གདམས་པ་ཅུང་ཟད་སྤྲོས་པ་འོད་གསལ་གཉུག་མ་རང་ཤར་ཞེས་བྱ་བ་བཞུགས་སོ།།

༄༅། །ན་མོ་གུ་རུ། །རྒྱལ་བསྟན་གསལ་མཛད་བསྟན་འཛིན་རྒྱུ་སྐར་དབུས། །ཉི་ཟླ་ལྟར་འཕགས་དཔལ་ལྡན་འབྲུག་པ་
ཞེས༑ །གྲུབ་པའི་གྲགས་སྙན་སྲིད་ཞིའི་ཁྱོན་འགེངས་པའི། །སྒྲུབ་བརྒྱུད་དབྱར་རྔའི་རིང་ལུགས་འཛིན་དེར་འདུད། །གྲགས་སྔགས་ཚིག་གསུམ་ལྷང་
ལྷང་སྒྲོགས་བཞིན་ཏུ། །ཆོས་བརྒྱད་མགོ་སྙོམས་གང་བྱུང་དེས་ཚོག་ངང༌། །སྣང་སྲིད་སྐུ་གསུམ་བླ་མའི་རོལ་གར་མཁན། །རྒོད་ཚང་པ་སོགས་སྟོད་
འབྲུག་ཕྲེང་བར་འདུད། །གང་གི་བཀའ་སྲོལ་ཟབ་ཆོས་འོ་མའི་མཚོ། །དེ་ཡིས་བཅུད་མཆོག་གདམས་ཟབ་རྩི་བཅུད་མར། །ཁྲིད་ཆེན་བརྒྱད་ཀྱི་སྒྲོན་མེ་

ཁྲིད་
ཆེན་
ཉུ ༄༅། །ལེགས་སྦར་ཏེ། །སྐལ་ལྡན་སྙིང་གི་མུན་སེལ་འདི་ན་བཀོད། །དེ་ལ་གངས་རིའི་ཕྲེང་བས་བསྐོར་བའི་ལྗོངས་འདིར་རྒྱལ་
བའི་བསྟན་པ་རིན་པོ་ཆེའི་གསལ་བྱེད་བསྟན་འཛིན་ཀྱི་ཕྲེང་བ་མཐའ་ཡས་པར་བྱོན་ཞིང༌། བྱེ་བྲག་བཀའ་བརྒྱུད་ནོར་བུའི་ཕྲེང་བ་ཚར་དུ་དངར་བ་
ལས༑ དོན་བརྒྱུད་དབྱར་རྔའི་སྒྲ་ཆེན་འབྱིན་པའི་བསྟན་པས་བྱ་རྒོད་ཀྱི་ཉིན་ལམ་བཅོ་བརྒྱད་ལ་ཁྱབ་ཞེས་གདུང་དང་ན་བཟའི་མཚན་ཅན་ལ་རྡོ་རྗེ་ཕག་མོས་
ལུང་བསྟན་པ་བཞིན་མངོན་དུ་གྱུར་པས། བརྒྱུད་འཛིན་ཀྱི་བུ་སློབ་རིང་ལུགས་འཛིན་པའི་བཀའ་སྲོལ་བསམ་གྱིས་མི་ཁྱབ་པ་བྱོན་པ་ལས། ད་ལམ་སྟོད་

འབྲུག་གནམ་གྱི་སྐར་མ་ལྟ་བུ་རྣམས་གདམས་ངག་མཐའ་ཡས་པར་མཆིས་ན་སྙིང་པོར་གྱུར་པ་ཁྲིད་ཆེན་བརྒྱད་དང་ཁྲིད་ཆུང་བརྒྱད་ཞེས་ཤིང་རྟའི་སྲོལ་གཏོད་ནས་བཤད་མཛད་པ་ལས། སྔ་མ་
ཁྲིད་ཆེན་བརྒྱད་ཀྱི་གདམས་ཟབ་ཅུང་ཟད་བཀོད་པ་ལ། བརྒྱུད་པ་དང༌། དེ་ལས་བྱུང་བའི་གདམས་པ་གཉིས་ལས། དང་པོ་བརྒྱུད་པ་ནི། རྡོ་རྗེ་འཆང༌། གསང་བའི་བདག་
པོ༑ ཏིལླི། ནཱ་རོ། མར་པ། མི་ལ། དྭགས་པོ། ཕག་གྲུ། གླིང་རས། འབྲུག་པ་ཁུ་དབོན། སྟོད་འབྲུག་ཞེས་པའི་མཚན་གཞི་རྒྱལ་བ་རྒོད་ཚང་པ། ཉིད་དང་མཉམ་པའི་སྲས་
བཞི༑ ཡང་དགོན་པ། ཨོ་རྒྱན་པ། ནེ་རིང་བ། སྤྱིལ་དཀར་བ། དེ་ནས་སྤྱན་སྔ་བ། ཟུར་ཕུག་པ། འབའ་ར་བ། ཡོན་རྒྱས་པ། གཉན་རས་པ། རྒོད་ཕྲུག་གྲགས་འབྱུང
བ༑ ཁ་རག་རྒྱ་མཚོ་དཔལ། བསོད་རྒྱལ་བ། རྒྱལ་དབང་ཆོས་རྗེ། ངག་དབང་ཆོས་རྒྱལ། འཇམ་དབྱངས་ཆོས་གྲགས་ཀུན་སྤང་སྒྱ་མའི་གར་མཁན། པདྨ་དཀར་པོ། ཆོས་
མགོན༑ ངག་དབང་བཟང་པོ། དཔག་བསམ་དབང་པོ། མི་ཕམ་བློ་གྲོས། ཀུན་དགའ་ལྷུན་གྲུབ། ཆོས་ཀྱི་དབང་ཕྱུག །ཀུན་དགའ་བསྟན་འཛིན། ཆོས་རྒྱལ་རྒྱ་མཚོ། བློ་གྲོས་སྙིང་✖

༄༅། །པོ། བློ་བཟང་ཡེ་ཤེས་རྒྱ་མཚོ། འཁྲུལ་ཞིག་ཕྲིན་ལས་རྒྱ་མཚོ། རིགས་བརྒྱའི་ཁྱབ་བདག་འཁོར་ལོའི་མགོན་པོ་མཁས་གྲུབ་ཆེན་པོ་ངག་དབང་ཆོས་དཔལ་རྒྱ་
མཚོ་རིན་པོ་ཆེའི་ཞལ་སྔ་ནས་བདག་ཅག་རྣམས་ལ་བསྩལ་བ་ནི་ཁུངས་བཙུན་པའི་བརྒྱུད་པའི་རིམ་པའོ། །གཉིས་པ་བརྒྱུད་པ་དེ་ལས་བྱུང་བའི་གདམས་ངག་ལ་བརྒྱད་ལས། །དང་པོ་རྒྱུ་ཡི་རྩ་བ་
|ལགས་པས་བླ་མའི་མོས་གུས་ཀྱི་ཁྲིད་ལ་གསུམ་ལས། དང་པོ་མངོན་སུམ་ལམ་བྱེེད་ཆོས་སྐུ་ལམ་ཁྱེར་གྱི་གནད་ཀྱིས་བླ་མ་ཆོས་སྐར་སྒྲུབ་པ་ལ། རང་བྱུང་ཆོས་སྐུ་ལྟ་བ་བློ་འདས་གཉུག་མའི་
རང་ཞལ་མངོན་སུམ་དུ་མཇལ་བ་དེ་ཉིད་ལས་ལོག་ཏུ་བླ་མ་བཙལ་དུ་མེད། བླ་མའི་ཐུགས་ཆོས་དབྱིངས་རང་བྱུང་ཡེ་ཤེས་ཆེན་པོའི་དགོངས་པ་དང༌། རང་གི་གཉུག་མ་གཤིས་ཀྱི་ངོ་བོ་གཉིས་
དབྱེར་མེད་པས་བླ་མ་ཆོས་སྐུར་སྒྲུབ་པར་གསུངས་ཏེ། རྗེ་མི་ལས། བླ་མ་ཡིན་པར་ངེས་སོ་སེམས་ལ་ལྟོས། །སེམས་ལས་གཞན་པའི་བླ་མ་བཙལ་བ་ན། །རང་སེམས་སྤང་བ་འདྲའོ་ཨང་
ངེ་ལྷ་རྗེ་སྟོན་པ་བ། །ཞེས་དང་།ྋ །རྒོད་ཚང་པས། རང་སེམས་རང་ངོ་ཤེས་པ་བླ་མའི་རྣལ་འབྱོར། །ཡེངས་མེད་དྲན་པས་སྐྱོང་ན་གསོལ་འདེབས་ཀྱི་དམ་པ།།བླ་མ་ཕྱི་ན་མི་བཞུགས་རང་

རིག་དང་དབྱེར་མེད། །བླ་མའི་རྣལ་འབྱོར་སྒོམ་ན་དེ་ལྟར་དུ་མཛོད་ཅིག །ཅེས་གསུངས་པ་བཞིན་ལྟ་བ་མ་བཅོས་སྤྲོས་བྲལ་གཉུག་མ་ཆེན་པོའི་ངང་ནས་རང་མདངས་བླ་མའི་མོས་གུས་ལམ་མེ་བ་
དང་མི་འབྲལ་བར་མཉམ་རྗེས་ཐམས་ཅད་དུ་ཆུ་བོའི་རྒྱུན་བཞིན་ལ་བཟླ་བར་བྱ་སྟེ། རྒོད་ཚང་པས། མི་བདག་གི་བླ་མ་བསྒྲུབས་པས་འགྲུབ། །བླ་མ་ཆོས་སྐུའི་ཞལ་ཡང་མཇལ། །སྣང་སྲིད་
བླ་མ་ཆོས་སྐར་ཤར། །ཅེས་གསུངས་པས་སོ། ྋ།གཉིས་པ་རྣམ་པ་ལམ་བྱེད་ལོངས་སྐུའི་ལམ་ཁྱེར་གྱི་གནད་གྱིས་བླ་མ་ལོངས་སྤྱོད་རྫོགས་པའི་སྐར་བསྒྲུབ་པ་ལ། གང་ཟག་དབང་པོ་རབ་ཏུ་
གྱུར་པ་རྣམས་ཀྱིས་བླ་མ་ལ་སངས་རྒྱུས་དངོས་ཀྱི་འདུ་ཤེས་རྙེད་ནས་བཅོས་མིན་གྱི་མོས་གུས་རྙེད་ནས་རྟོགས་པ་གཅིག་ཆར་དུ་སྐྱེས་ནས་བཙན་ཐབས་སུ་གྲོལ་བ་ཡིན་ལ། དེ་ལས་བློ་དམན་པ་
རྣམས་ནི་བླ་མ་སངས་རྒྱས་ཡིན་ཀྱང་མི་ཡི་ཤ་ཚུགས་ཅན་དུ་འཆར་བ་ལ། དང་པོ་བཅོས་མའི་མོས་གུས་བྱས་ནས་མཐར་བཅོས་མིན་གྱི་མོས་གུས་སྐྱེ་བ་ཡིན་པས། བཀའ་བརྒྱུད་གྲུབ་ཐོབ་རྒྱ་
མཚོའི་ཕྱག་བཞེས་སུ་ངོ་བོ་རྩ་བའི་བླ་མ་ལ་རྣམ་པ་རྡོ་རྗེ་འཆང་གི་སྐུར་སྒོམ་པར་བཤད་དེ། ཇི་སྐད་དུ། རང་གི་རྒྱུད་ལ་སུ་ཕན་དགེ་བའི་བཤེས། །དེ་ཉིད་རྡོ་རྗེ་འཆང་དང་དབྱེར་མ་

༄༅། །མཆིས། །ཅེས་དང༌། ངག་དབང་ཀུན་དགའ་བསྟན་འཛིན་གྱིས། སྐྱབས་ཀྱི་སྙིང་པོ་དྲིན་ཅན་བླ་མ་རྗེ། །རྡོ་རྗེ་འཆང་ཚུལ་ཡེ་ཤེས་སྐ་ཅན་བཞུགས། །ཅེས་
གསུངས་པ་བཞིན་རང་རྗེ་བཙུན་རྡོ་རྗེ་རྣལ་འབྱོར་མར་གསལ་བའི་སྤྱི་བོར་སེང་ཁྲི་པད་ཉི་ཟླ་བའི་གདན་ལ་དྲིན་ཅན་རྩ་བའི་བླ་མ་ཉིད་རྡོ་རྗེ་འཆང་སྐུ་མདོག་ཨིནྡྲ་ནཱི་ལའི་མདངས་ཅན་ཞི་མཛུམ་དར་དང་
རིན་པོ་ཆེ་དང་རུས་པའི་རྒྱན་དྲུག་གིས་སྤྲས་ཤིང་ཕྱག་རྡོར་དྲིལ་ཞབས་རྡོར་སྐྱིལ་འོད་ཟེར་གྱི་ཕྲེང་བ་འཁྲིགས་པའི་ཀློང་ན་དགྱེས་ཡེ་རེ་བཞུགས་པའི་སྤྱི་བོར་གོང་དུ་བཤད་པའི་བླ་མ་བརྒྱུད་པ་རྣམས་
མཐོ་བརྩེགས་སུ་མུ་ཏིག་ཕྲེང་བ་སྟར་ལ་བརྒྱུད་པ་ལྟར་གསལ་བའི་མཐའ་སྐོར་ཕྱོགས་མཚམས་ཀུན་ཏུ་མཆོག་གསུམ་རྩ་གསུམ་ཆོས་སྲུང་རྒྱ་མཚོ་སྤྲིན་ཕུང་འཁྲིགས་པ་ལྟར་ཐ་མལ་གྱི་སྣང་བ་རང་
འགགས་སུ་འགྲོ་བར་བསྒོམ་ལ། འདི་ཉིད་ཀྱི་བརྒྱུད་འདེབས་དང༌། གཞན་ཡང་དཀར་པོ་གཅིག་ཐུབ། མོས་གུལ་རྦད་ཁམས་སོགས་གང་མོས་རྣམས་འདོན་ཅིང་མོས་གུས་དྲག་པོའི་ཤུགས་
བསྐྱེད་ལ་མཐར་འཁོར་རྣམས་རྩ་བའི་བླ་མ་ལ་འདུས་པར་བསྒོམ་ཞིང་དབང་བཞི་སྤྱི་ལྟར་བླང་ལ་བླ་མ་རང་སེམས་དབྱེར་མེད་དུ་བསྲེས་ཏེ་འདི་ཕྱིན་ཆད་ཀྱི་སྒོམ་རིམ་ཐམས་ཅད་ཀྱི་སྔོན་དུ་ངེས་པར་

དགོས་པ་ཡིན་ཏེ། །དཔལ་ལྡན་འབྲུག་པས། ཀུན་ལ་བླ་མའི་རྣལ་འབྱོར་གཅེས། །ཅེས་སོ། །འོ་ན་བླ་མ་ཆོས་སྐུ་སྒྲུབ་ཐབས་སུ་བླ་མ་དང་རང་སེམས་དབྱེར་མེད་དུ་བཤད་ན་འདིར་གཟུགས་
ཀྱི་སྐུར་བསྒོམ་པས་མི་འགལ་ལམ་སྙམ་ན། དེ་མ་ཡིན་ཏེ། ཆོས་སྐུའི་ཀློང་ནས་གཟུགས་སྐུ་སྤྲོ་ཞིང་བསྡུ་བ་ནི་ཆོས་ཐམས་ཅད་ཀྱི་མཚན་ཉིད་དོ། །གསུམ་པ་མོས་པ་ལམ་བྱེད་སྤྲུལ་སྐུའི་ལན
ཁྱེར་གྱི་གནད་ཀྱིས་བླ་མ་སྤྲུལ་སྐུར་སྒྲུབ་པ་ནི། རང་གི་སྤྱི་བོའམ་སྙིང་ཁར་རྩ་བའི་བླ་མ་ཉིད་བསྟན་པའི་བདག་པོ་ཤཱཀྱ་ཐུབ་པ་སྐུ་མདོག་གསེར་བཙོ་མ་ལྟ་བུ་མཚན་དང་དཔེ་བྱད་འབར་ཞིང་ཕྱག་ས་
གནོན་མཉམ་བཞག །ཞབས་རྡོར་སྐྱིལ་གྱིས་སྐུ་ལ་ཆོས་གོས་རྣམ་གསུམ་གསོལ་ཞིང་ཆགས་བྲལ་མཆོག་གི་སྤྲུལ་སྐུའི་ཆ་བྱད་ཅན་བདག་ལ་བརྩེ་བས་དགོངས་ཏེ་བཞུགས་པར་བསྒོམས་ལ་གསོལ་
འདེབས་དབང་བླང༌། ཐུགས་ཡིད་བསྲེ་སོགས་གོང་ལྟར་བྱ་སྟེ། མདོ་ལས་ཀྱང་། དོན་དམ་པ་ནི་དད་པས་རྟོགས་པར་བྱ་བ་ཡིན་ནོ། །ཞེས་གསུངས་ཤིང་འདིས་ནི་དོན་དམ་བྱང་ཆུབ་ཀྱི་
སེམས་སྐྱེ་ཞིང་ཚུལ་ཁྲིམས་རྣམ་པར་དག་པ་དང་བསྟན་པའི་བདག་པོར་འགྱུར་བ་སོགས་ཕན་ཡོན་མཐའ་ཡས་ཞིང་། གཞན་ཡང་ནད་ཞི་བར་འདོད་ན་སྨན་ལྷ། སྡིག་སྒྲིབ་ཞི་བར་འདོད་ན་རྡོར་

ཁྲིད་༄༅། །སེམས། ཤེས་རབ་རྒྱས་པར་འདོད་ན་འཇམ་དབྱངས། སྙིང་རྗེ་ཆེ་བར་འདོད་ན་སྤྱན་རས་གཟིགས། ནུས་པ་ཆེ་བར་འདོད་ན་ཕྱག་རྡོར། དུག་ལྔའི་གཉེན་པོར་
ཆེན་
❖ རྒྱལ་བ་རིགས་ལྔ། ལོངས་སྤྱོད་རྒྱས་པར་འདོད་ན་ཛམ་བྷ་ལྷ་སོགས་གང་མོས་རྣམས་སྒོམ་པས་འགྲུབ་པར་འགྱུར་ཏེ། དཔེར་ན་ནོར་བུ་སྣ་ཚོགས་མདོག་ཅན་སྣོད་གང་དུ་བཞག་པའི་ཁ་དོག་ལྟར་
འགྱུར་བར་ཆོས་མཚུངས་ཏེ། རྗེ་རྒོད་ཚང་པས། བླ་མའི་རྣལ་འབྱོར་བསྒོམ་པས་ན། །སྐྱོན་ཟད་ཡོན་ཏན་རྫོགས་པར་འགྱུར། །ཅེས་དང༌། གྲུབ་ཐོབ་གླིང་རས་པས། སྤྱིར་འཁོར་འདས་
ཀྱི་བདེ་སྐྱིད་གང་ལགས་པ། །རྗེ་ཁྱེད་རང་ལ་གསོལ་བ་བཏབ་པའི་མཐུས། །ཅེས་གསུངས་སོ། །དེར་མ་ཟད་སྣང་གྲགས་རིག་གསུམ་ཐམས་ཅད་བླ་མའི་སྐུ་གསུང་ཐུགས་ཀྱི་རོལ་པར་རྗེས་
ཐོབ་ཏུ་ལམ་དུ་ཁྱེར་བར་བྱ་སྟེ། འབྲུག་པད་དཀར་གྱིས། སྣང་ཚད་སྐུ་ལ་གྲགས་ཚད་གསུང་། །དྲན་ཚད་ཐུགས་སུ་རང་རིག་པའི། །ཁྱབ་བརྡལ་མོས་གུས་ཆེན་པོ་འདིས། །ཅེས་གསུངས་
པ་བཞིན་ནོ། །རྩ་བའི་ས་བཅད་གཉིས་པ་འཁོར་འདས་ཀྱི་སོ་མཚམས་འབྱེད་པ་ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་གྱི་ཁྲིད་ལསྤྱིར་འཁོར་འདས་ཀྱི་སོ་མཚམས་གང་གིས་འབྱེད། སེམས་ཉིད་

གཉུག་མ་ཆེན་པོའི་དོན་རྟོགས་པས་མྱང་འདས། མ་རྟོགས་པར་འཁོར་བ་སྟེ། འཇམ་དཔལ་རྣམ་རོལ་གྱི་མདོར། ཁྱེའུ་བྱང་ཆུབ་སེམས་དཔའི་རང་གི་སེམས་རྟོགས་མ་རྟོགས་ལས། གཞན་
ཅི་ཡང་མེད་དེ། རང་གི་སེམས་རྟོགས་པ་གང་ཡིན་པ་དེ་ནི་ཐམས་ཅད་མཁྱེན་པའི་ཡེ་ཤེས་རྟོགས་པ་ཡིན་ནོ། །ཞེས་སོ། །དང་པོ་སེམས་ཉིད་ལྷན་ཅིག་སྐྱེས་པ་ཆོས་སྐུའི་གནད་ཀྱིས་ལྟ་བ་གཏན་
ལ་དབབས་པ་ནི། ལུས་ངག་གི་གནད་དང་སེམས་ཀྱི་བཞག་ཐབས་ངོ་སྤྲོད་དང་བཅས་བསྟན་པ་ལ། ཇི་སྐད་དུ། ལུས་ནི་རྡོ་རྗེ་སྐྱིལ་མོ་ཀྲུང་། །སྒལ་ཚིག་རིན་ཆེན་རྩར་ལ་རྒྱུས། །མཐོང་ཁ་
རྒྱུན་དུ་ཡངས་པར་བྱ། །ལག་པ་མཉམ་བཞག་ལྟེ་འོག་བཅས། །ཨོ་ཀོས་སྦ་བ་ནོན་པར་བྱ། །ལྕེ་ནི་ཡ་རྐན་ཉིད་ལ་གཏད། ཞེས་དྲུག་གི་སྟེང་ལྟ་སྟངས་བསྣན་པས་རྣམ་སྣང་ཆོས་བདུན་གྱི་
ལུས་གནད་ལེགས་པར་བཅའ་བ་བྱས་པས་རླུང་ལྔ་རང་བབ་དུ་འཆིང་ཞིང་བསམ་གཏན་གྱི་ཏིང་ངེ་འཛིན་ངང་གིས་སྐྱེ་བར་འགྱུར་ལ། དེར་མ་ཟད་ལུས་གནད་ཁོ་ནས་གྲོལ་བར་བཤད་པ་ཡོད་
དེ༑ མཚན་བརྗོད་ལས་རྡོ་རྗེ་སྐྱིལ་ཀྲུང་རྫོགས་སངས་རྒྱས། །ཅེས་སོ། །ཇི་སྐད་དུ། ངག་ནི་རང་བབ་ཉིད་དུ་གནས། །ཅེས་པས་སྨྲ་བརྗོད་འཁྲུལ་ཚིག་ཐམས་ཅད་སྤངས་ཞིང་། དེར་མ་

༄༅། །ཟད་ལུས་ངག་གི་དགེ་སྦྱོར་ཐམས་ཅད་ཀྱང་འདིའི་སྐབས་སུ་མི་བྱ་བ་བཤད་དེ། རྗེ་མི་ལས། ཕྱག་རྒྱ་ཆེན་པོ་སྒོམ་དུས་སུ། ལུས་ངག་དགེ་སྦྱོར་མ་བརྩོན་
ཞིག །མི་རྟོག་ཡེ་ཤེས་ཡལ་ཉེན་ཡོད། །ཅེས་གསུངས་སོ། །སེམས་ཀྱི་གནད་ནི། གླིང་རྗེ་རས་པས། བསམ་དང་བསམ་བྱ་ཐམས་ཅད་ཡོངས་དོར་ལ། །ཇི་ལྟར་བུ་ཆུང་ལྷུག་པར་
གནས་པ་བཞིན། །བླ་མའི་ལུང་ལ་སྒྲིམ་སྟེ་གུས་འབད་ན། །ལྷན་ཅིག་སྐྱེས་པ་འབྱུང་བར་ཐེ་ཚོམ་མེད། །ཅེས་དང༌། ཏིལླི་པས། མི་མནོ་མི་བསམ་མི་དཔྱད་ཅིང༌། །མི་སྒོམ་མི་སེམས་
རང་བབས་བཞག །ཅེས་གསུངས་པ་བཞིན་དུ། རང་སེམས་མ་བཅོས་པར་མཉམ་པར་བཞག་པ་གལ་ཆེ་ལ། བཅོས་མའི་ལམ་གྱི་གནས་ལུགས་མི་རྟོགས་པས། འཇོག་ཚུལ་ནི། མཉམ་
མེད་དྭགས་པོ་རིན་པོ་ཆེས། རང་གི་སེམས་ཉིད་སོ་མ། རང་གདངས། ལྷུག་པར་བཞག་ཅེས་གསུངས་པས། སོ་མ་ཅེས་རྟེན་མེད་ཅིང་སྤང་བླང་བཅོས་བསྒྱུར་དང་བྲལ་བ། རང་གདངས
འབད་རྩོལ་དང་ངོས་བཟུང་མེད་པ། ལྷུག་པ་ཞེས་རྣམ་རྟོག་ལ་གཉེན་པོའི་མ་སྤང་བ་དགག་སྒྲུབ་མེད་པར་ཚོགས་དྲུག་རང་བབས་སུ་བཞག་པར་གསུངས་པ་དང་། དེ་བཞིན་དུ་སོག་ཕོན་ཐག་པ་

ཆད་པ་བཞིན་རྩིས་གདབ་མེད་པར་ཤིགས་སེ་བཞག བྲམ་ཟེའི་སྐད་པ་འཁེལ་བ་བཞིན་གྲིམ་ལྷོད་རན་པར་བཞག གླང་པོ་ཆེ་ལ་ཚེར་མ་བཏབ་པ་བཞིན་སྤང་གཉེན་དབྱེར་མེད་དུ་བཞག བུ་ཆུང་
གིས་ལྷ་ཁང་ལ་ལྟ་བ་བཞིན་བདེ་གསལ་མི་རྟོག་པའི་ཉམས་ལ་ཞེན་པ་མེད་པར་བཞག རླུང་མེད་ཀྱི་མར་མེ་བཞིན་དུ་རང་གསལ་ལྷག་གེར་བཞག རྒྱ་མཚོ་རླབས་དང་བྲལ་བ་བཞིན་འབོལ་ལེ་
བཞག ནམ་མཁའ་གཡའ་དག་པ་བཞིན་གསལ་ཁྱབ་མཐའ་དབུས་མེད་པར་བཞག རང་འཐག་གི་ཆུ་བཅད་པ་བཞིན་གཡོ་མེད་རང་བབ་ཏུ་བཞག ནམ་མཁའ་ལྟར་དཔང་བསྟོད་དེ་སྣང་བ་གུ་
ཡངས་སང་ངེ་། ས་གཞི་ལྟར་རྒྱ་བསྐྱེད་དེ་དྲན་པ་ཁྱབ་ཆེ་བ། རི་བོ་ལྟར་ལྷུན་ཕབ་ལ་སེམས་གཡོ་འགུལ་མེད་པ། ཉི་ཟླ་ལྟར་གསལ་སྟོང་རིག་པ་གསལ་སེང་ངེ་། མན་ཤེལ་ལྟར་དྲི་མ་
སྤངས་ལ་ཤེས་པ་རྟོག་མེད་དྭངས་སང་ངེ་བཞག་པར་བྱའོ། །དེ་ལྟར་བཞག་ཐབས་རྣམས་བསྟན་ནས་ཇི་བཞིན་མྱོང་བ་སྐྱེས་པ་ན་ཞི་གནས་དང་ལྷག་མཐོང་སོ་སོར་ངོ་སྤྲོད་པ་ལ། ཞི་གནས་རྣམ་
རྟོག་འཚུབ་མ་རྣམས་རབ་ཏུ་ཞི་ནས་ཤེས་པ་ཁད་ཆགས་ཏེ་རྒྱ་མཚོ་རླབས་དང་བྲལ་བ་བཞིན་ཏུ་འགྱུར་ལ། དེ་ལ་ཡང་གཡོ་ཐོབ་གོམས་བརྟན་སོགས་རིམ་པར་བཤད་དེ། དང་པོ་གཡོ་བའི་ཉམས་

ཁྲིད་༄༅། །རི་གཟར་གྱི་འབབས་ཆུ་ལྟར་རྣམ་རྟོག་མང་དུ་སོང་བ་སྙམ་པར་སྟེ། ཏིལླི་པས། ལས་ནི་དང་པོ་གཅོང་རོང་ཆུ་དང་འདྲ། །ཅེས་དང་། དེ་ནས་ཐོབ་པའི་ཉམས་ཆུ་
ཆེན་
ཉུ ཀླུང་དལ་དུ་འབབ་པ་དང་འདྲ་བར་རྣམ་པར་རྟོག་པ་ཅུང་དལ་ལ་ཆེར་གནས་པའི་ཉམས་གོམས་པ་སྟེ། སྔ་མ་ལས། བར་དུ་ཆུ་བོ་གངྒཱ་དལ་བཞིན་གཡོ། །ཞེས་སོ། །དེ་ནས་བརྟན་པ་ཆེར་
ཐོབ་ནས་རྣམ་རྟོག་ཕྲ་རགས་ཀྱིས་མི་སྤྱོད་པར་མཚོ་ལ་ཁ་བ་ལྟར་ཤར་བས་གནས་པ་ལ་མི་གནོད། གནས་པས་ཤར་བ་མི་འགགས་པ་གནས་ཐོག་ཏུ་འགྱུ་བའི་རང་ངོ་ཤེས། འགྱུ་ཐོག་ཏུ་གནས་
པའི་རང་སོ་ཚུགས་ཏེ་གནས་འགྱུ་བར་ལག་འགྱེལ་བ་ཞེས་རྩེ་གཅིག་མངོན་ཏུ་གྱུར་པ་ཡིན་ལ། གངྒཱ་མར། ཐ་མ་ཆུ་རྣམས་མ་བུ་འཕྲད་པ་འདྲ། །ཅེས་གསུངས་སོ། །དབང་རྣོན་ཁ་ཅིག་
ལས༑ དབང་རྟུལ་ཐམས་ཅད་འདིར་འཇུག་པར་བཤད་དེ། ཞི་བ་ལྷས། ཞི་གནས་རབ་ཏུ་ལྡན་པས་ལྷག་མཐོང་གིས། །ཉོན་མོངས་རྣམ་པར་འཇོམས་པ་ཤེས་པར་བྱ། །ཞེས་སོ། དབང་
གདམས་རྣོན་རྣམས་ནི་ཞི་གནས་ལ་མ་ལྟོས་པར་ལྷག་མཐོང་ངེས་པར་སྐྱེ་བར་བཞེད་དེ། སློབ་དཔོན་དཔའ་བོས། ཁྱོད་ཀྱི་བསྟན་པའི་རྗེས་ཞུགས་རྣམས།།བསམ་གཏན་དངོས་གཞི་མ་ཐོབ་
པ་509

ཀྱང་༑ །བདུད་ཀྱི་མིག་རས་རྩ་བཞིན་དུ། །སྲིད་པ་དག་ནི་བཟློག་པར་བྱེད། །ཞེས་གསུངས་པས་སོ། །དེ་ལྟ་བུའི་རྩེ་གཅིག་གཟུང་བའི་དྲན་པ་དེ་རང་གསལ་གྱི་དྲན་པར་འགྲོ་སྟེ། རྒྱལ་བ་
རྒོད་ཚང་པས། སྣང་བ་ཐམས་ཅད་སྟོང་པར་མི་སྒོམ་མི་སྟོང་པར་ཡང་མི་སྒོམ་གང་ཤར་དྲན་པས་བཟུང་ན་ཟླ་བ་གཅིག་གི་རང་ཆོག་སྟེ་སྤྲོས་བྲལ་དང་པོའི་རང་གནས་འོང་། །ཞེས་གསུངས་པ་
བཞིན་ཞི་གནས་ཀྱི་ཏིང་ངེ་འཛིན་དེ་དང་ངོ་ཤེས་པས་ཞི་ལྷག་ཟུང་དུ་འབྲེལ་ཏེ་ཕྱག་རྒྱ་ཆེན་པོ་ཞེས་ཟེར་ཏེ། ཡང་དགོན་པས། བློ་རྟོག་འགྱུ་བ་གནས་ལུགས་ཀྱི་སྒོ། །རང་ངོ་ཤེས་པ་ཉམས་ལེན་
གྱི་གནད། །ཅེས་པ་ལྟར་རོ། །དེ་ནས་ལྷག་མཐོང་ངོ་སྤྲོདཔ་ལ། དུས་གསུམ་གྱི་རྟོག་པ་དང་བྲལ་བའི་ཐ་མལ་གྱི་ཤེས་པ་རྒྱ་ཡན་གཉུག་མ་ཆེན་པོ་ཡིད་དཔྱོད་དང་བློ་ལས་འདས་པར་འཆར་བ་
ནི་ལྷག་མཐོང་གི་མཚན་གཞི་དངོས་ཏེ། ཏོག་རྩེ་པས། ཐ་མལ་ཤེས་པ་སྙིང་གི་དཀྱིལ་དུ་སད། །ཚོགས་དྲུག་དག་ནས་བདེ་ཆེན་རྒྱུན་ཆད་མེད། །ཅེས་སོ། །དེ་ཡང་འགྱུ་གཅིག་ཏུ་འདྲེས་
ཤིང་༑ དུས་གསུམ་དང་། དངོས་དང་དངོས་མེད། དབྱིབས་ཁ་དོག་སོགས་མདོར་ན་ལྟ་བ་ཁས་ལེན་དང་བྲལ་བ། བློས་དཔྱད་མི་བཟོད་པ། གུ་ཡང་ཕྱལ་ལེ། གཏད་སོ་སྤུ་ཙམ་ཡང་

ཁྲིད་༄༅། མེད་པ། འཛིན་རྩོལ་དང་བྲལ་ཞིང་སྤང་བླང་བྲལ་བའི་གནས་ལུགས་ཁོང་དུ་ཆུད་ཅིང༌། འཁྲུལ་ཐོག་ཏུ་གྲོལ་བའི་གདེངས་རྙེད། གྲོལ་ཐོག་ཏུ་འཁྲུལ་བའི་མཚང་
1/1/01
ཆེན་
ཉུ རིག་པ་སྟེ། འཁྲུལ་གྲོལ་གྱི་བར་ལག་འགྱེལ་བ་ཞེས་སྤྲོས་བྲལ་གྱི་ལྟ་བ་རྣམ་པར་མི་རྟོག་པའི་དོན་ངེས་པར་རྟོགས་པ་ཏེ། ྋརྒྱལ་བའི་དབང་པོས། བློ་བྱས་ཀྱི་ལྟ་བ་བཟང་ཡང་འཇིག།ང་བློ་
འདས་ལ་ལྟ་བའི་མིང་ཙམ་མེད། དོན་ངེས་པ་དེ་བླ་མའི་དྲིན་ལས་རྙེད། །ཅེས་གསུངས་པ་ལྟར་རོ། །གཉིས་པ་སྣང་བ་ལྷན་ཅིག་སྐྱེས་པའི་རང་འོད་གཟུགས་སྐྲའི་གནད་ཀྱིས་ཉོན་མོངས་པ་
ཉམས་སུ་བླང་བ་ལ། མཉམ་མེད་དྭགས་པོ་རིན་པོ་ཆེས། སེམས་ཉིད་ལྷན་ཅིག་སྐྱེས་པ་ཆོས་ཀྱི་སྐུ། །སྣང་བ་ལྷན་ཅིག་སྐྱེས་པ་ཆོས་སྐུའི་འོད། །དེ་ཕྱིར་སྣང་སེམས་དབྱེར་མེད་ལྷན་ཅིག་
སྐྱེས༑ །ཅེས་གསུངས་པ་བཞིན་སྤྲོས་བྲལ་སྐབས་སུ་གོང་དུ་སེམས་ཉིད་ལྷན་ཅིག་སྐྱེས་པ་ཡུལ་ཅན་གྱི་ཤེས་པ་བདེན་མེད་གཞི་རྩ་དང་བྲལ་བར་གཏན་ལ་ཕབ་ཟིན་ནས། དེའི་རྩལ་ཡུལ་སྣང་ཀྱང་
མེད་པའི་གསལ་སྣང་གློ་བུར་བག་ཆགས་ཀྱིས་གཉིད་ལོག་པའི་ངོར་སྣང་བ་སྟེ། དོན་ལ་བདེན་པར་གྲུབ་པ་མེད་དེ། དཔེར་ན་རྨི་ལམ་དུ་ཡུལ་དང་ཁང་ཁྱིམ་རྟ་གླང་སོགས་མང་དུ་ཤར་བ་ན་

གཉིད་སད་པའི་ཚེ་དེ་དག་གང་ཡང་མ་གྲུབ་པ་ལྟར། ཁམས་གསུམ་སྣོད་བཅུད་ཐམས་ཅད་ཀྱང་མེད་པའི་གསལ་སྣང་འཁྲུལ་པའི་ངོར་སྣང་བ་ཙམ་སྟེ། གྲུབ་ཐོབ་གླིང་གིས། མདངས་རྨི་ལམ་
ཉམས་སུ་མྱོང་བ་དེ། །སྣང་བ་སེམས་སུ་ངོ་སྤྲོད་པའི། །སློབ་དཔོན་ཞིག་སྟེ་གོ་ལགས་སམ། །ཞེས་སོ། །དེས་ན་ཡུལ་ཡུལ་ཅན་ཐམས་ཅད་སྟོང་པ་ཉིད་དུ་མཉམ་ལ། སྣང་བས་གར་ཁྱབ་
སྟོང་པས་ཁྱབ་པས། སྣང་སྟོང༌། བདེ་སྟོང༌། རིག་སྟོང༌། གསལ་སྟོང་སོགས་དབྱེར་མེད་ཅིང༌། དག་པ་སངས་རྒྱས་ཀྱི་ཐུགས་དང༌། མ་དག་འཁོར་བའི་སེམས་ཅན་གྱི་སེམས་
དང་༑ རྣལ་འབྱོར་པའི་ལྟ་བ་རྣམས་དབྱེར་མི་ཕྱེད་པས་ལན་ཚྭ་ཆུ་ལ་ཐིམ་པའི་ཆབ་རོམ་ཆུར་ཞུ་བ་ལྟར་ལྟ་བ་འཁོར་འདས་དབྱེར་མེད་ཀྱི་དོན་རྟོགས་པས། དེ་ལྟ་བུའི་རྣལ་འབྱོར་པ་དེ་ལ་ཉོན་
མོངས་པ་དང་རྣམ་པར་རྟོག་པ་རང་ཤར་རང་སར་གྲོལ་བས་གང་གིས་ཀྱང་འཆིང་བར་མི་ནུས་ཏེ། དཔེར་ན་དུག་ཧ་ལ་ཅུང་ཟད་ཁར་སོང་ན་སྲོག་འདོར་བའི་ཉེན་པ་ཡོད་ཀྱང་། སྔགས་མཁན་གྱི་
རིག་སྔགས་ནུས་པས་དུག་ནད་སླར་སེལ་བས་སྲོག་འཚོ་བར་འགྱུར་བ་ལྟར་ཏེ། དགྱེས་རྡོར་ལས། དུག་གི་དུམ་བུ་གང་སྙེད་ཀྱི། །སྐྱེ་བ་ཐམས་ཅད་འཆི་གྱུར་པ། །དུག་གི་དེ་ཉིད་ཤེས་པ་

ཁྲིད་༄༅། །ཡིས། །དུག་གི་དུག་ནི་འཇོམས་པར་བྱེད། །ཞེས་ལྟར་རོ། །སྣང་ཐོག་ཏུ་སེམས་ཀྱི་འདུག་ཚུལ་རིག སེམས་ཐོག་ཏུ་སྣང་བའི་འཆར་ཚུལ་རྟོགས་པ་ནི་སྣང་
ཆེན་
སེམས་ཀྱི་བར་ལག་འགྱེལ་བ་ཞེས་རོ་གཅིག་གི་རྣལ་འབྱོར་དངོས་སུ་རྟོགས་པ་ཡིན་ནོ། །གསུམ་པ་སྣང་སྲིད་ལྷན་ཅིག་སྐྱེས་པ་དབྱེར་མེད་ཀྱི་གནད་ཀྱིས་འབྲས་བུ་མཐར་ཕྱིན་པར་བྱ་བ་ལ། ཏིལླི་ཧུ
པས༑ ཀྱེ་ཧོ་འདི་ནི་རང་རིག་ཡེ་ཤེས་ཏེ། །ངག་གི་ལམ་འདས་ཡིད་ཀྱི་སྤྱོད་ཡུལ་མིན། །ཏིལླི་ངས་ནི་ཅི་ཡང་བསྟན་དུ་མེད། །རང་གི་རང་ཉིད་མཚོན་ཏེ་ཤེས་པར་བྱོས། །ཅེས་གསུངས་པ་
བཞིན་དུ་རང་བྱུང་གཉུག་མ་ཆེན་པོའི་གསང་ལམ་མཐར་ཕྱིན་པར་གྱུར་པས་བརྗོད་པ་དང་བྲལ་བའི་ལྷན་ཅིག་སྐྱེས་པའི་ཡེ་ཤེས་མངོན་དུ་གྱུར་པས། ས་ལམ་གྱི་འཕྲང་མེད། རེ་དོགས་ཀྱི་གནས་
མེད༑ ཡོང་དང་མ་ཡོང་། བསྒོམས་དང་མི་བསྒོམ་སོགས་བློ་ཡིས་འཛིན་སྟངས་ཐམས་ཅད་བྲལ་བ་སྣང་སྲིད་ཕྱག་རྒྱ་ཆེན་པོ། གང་ཤར་བླ་མའི་རོལ་པ། དག་པའི་སྣང་བ་ཁྱབ་བརྡལ་དུ་ཤར་
ཞིང་མཉམ་རྗེས་རིས་མེད་དུ་བར་ལག་འགྱེལ་བས་སྒོམ་དུ་མེད་པའི་རྣལ་འབྱོར་མངོན་དུ་གྱུར་པ་སྟེ། གླིང་རྗེ་རས་པས། རྗེ་ཡི་ཞལ་ནས་གཉུག་མའི་དོན། །སྒོམས་ཤིག་གསུངས་ནས་513

བསྒོམས་ལགས་ཀྱང༌། སྒོམ་ཐུན་མཚམས་སུ་འཇོག་རྒྱུ་གཅིག་ཀྱང་མེད། །བསྒོམས་མི་བསྒོམ་གྱི་རྩིས་ལས་འདས་ཏེ་ཐལ། །ཅེས་གསུངས་པ་ལྟར་རོ། །དེ་ལྟར་རྣལ་འབྱོར་བཞི་པོ་རེ་རེར་
ཆེ་འབྲིང་ཆུང་གསུམ་མཉམ་རྗེས་བྲལ་ཐོབ་སོགས་རིམ་པར་བཤད་པ་རྣམས་བླ་མ་ཉམས་མྱོང་རྟོགས་པ་མཆོག་ལྡན་གྱི་ཞལ་ལ་བླང་བར་བྱ་བ་ཁོ་ན་ལས། གང་ཟག་དབང་པོ་རབ་འབྲིང་ཐ་མ་
སོགས་མ་ངེས་པར་ཕྱོགས་གཅིག་ཏུ་ཁ་ཚོན་བཅད་དུ་མེད་པའོ། །དེ་ལྟར་ཕྱག་རྒྱ་ཆེན་པོའི་ཁྲིད་རིམ་འདི་ནི་ཁྲིད་ཆེན་བརྒྱད་ཀྱི་རྩ་བ་སྟེ་ཅུང་ཟད་རྒྱས་སྤྲོས་སུ་བཤད་པ་ཡིན་ལ། གཞན་རྣམས་ནི་
ཡན་ལག་བོགས་འདོན་གྱི་ཚུལ་དུ་ཤེས་པར་བྱའོ། །རྩ་བའི་ས་བཅད་གསུམ་པ་སྡིག་པོ་ཆེ་གསེབ་ལམ་དུ་འཁྲིད་པར་བྱེད་པར་ཐབས་ལམ་ཁྱད་པར་ཅན་གྱི་ཁྲིད་ལ། དཔལ་དུས་ཀྱི་འཁོར་ལོ་
ལས༑ གདོལ་པ་སྨྱིག་མཁན་ལ་སོགས་པ། །མཚམས་མེད་ལྔ་པོ་བྱེད་པ་ཡང་། །སྔགས་ཀྱི་སྤྱོད་པས་རྗེས་སྤྱད་ན། །གྲོལ་བ་ཐོབ་པ་ཐེ་ཚོམ་མེད། །ཅེས་གསུངས་པ་བཞིན་གདུལ་བྱ་སྡིག་
སྒྲིབ་དང་ཉོན་མོངས་རག་པ་ཅན་སོགས་ཕྱོགས་སུ་མ་ལྷུང་བ་ཐམས་ཅད་འདུལ་བར་བྱེད་པ་ཁྱད་པར་ཅན་གྱི་ལམ་འདི་ལ་ཡང༌། དང་པོ་ཉིན་སྣང་ལམ་དང་རང་བཞིན་གཅིག་ཏུ་བསྲེ་བའི་གནད་ཀྱིས་

ཁྲིད་༄༅། །གཏུམ་པོ་དང་སྒྱུ་ལུས་སྤྲུལ་སྐུའི་ལམ་ཁྱེར་བཤད་པ་ལ། ལུས་གནད་གོང་བཞིན་རྣམ་སྣང་ཆོས་བདུན་ནམ། ཡང་ན་མེ་ཐབས་དྲུག་ཆིང་བྱས་པས་ཀྱང་རུང་ལ་དེ་
ཆེན་
ཉུ གཉིས་ཀ་སློབ་དཔོན་ནི་གྲོགས་ཀྱི་ལེགས་པར་བཅོས་ལ།ྋབསྒོམ་པ་དམིགས་པའི་གནད་ནི། ཇི་སྐད་དུ། རང་ལུས་ཡི་དམ་ལྷ་ཡི་སྐུ། །ཞེས་པས་རང་ཉིད་རྗེ་བཙུན་རྡོ་རྗེ་རྣལ་འབྱོར་མ་སྣང་
སྟོང་ཡེ་ཤེས་སྒྱུ་མའི་སྐུ་ཅན་ཞལ་གཅིག་ཕྱག་གཉིས་གྲི་ཐོད་ཅན། དམར་གསལ་གཅེར་མོ་རུས་པའི་ཕྱག་རྒྱ་ལྔ་དང༌། ཐོད་སྐམ་ལྔའི་དབུ་རྒྱན། ཐོད་རློན་བརྒྱ་ཕྱེད་ཀྱི་དོ་ཤལ་ཅན་ཞབས་བརྐྱང་
བསྐམ་པད་ཉི་བམ་རོའི་སྟེང་ན་ཡེ་ཤེས་མེ་དཔུང་ཀློང་ན་ཕྱི་གསལ་དར་དམར་གུར་ཕུབ་པ་བཞིན་རྣམ་གསལ་དག་དྲན་ང་རྒྱལ་བརྟན་པ་བཅས་བསྒོམ། ཇི་སྐད་དུ། གདུགས་དང་ཤིང་རྟ་ལྟར་
གནས་པའི། །རྩ་གསུམ་འཁོར་ལོ་བཞི་དང་བཅས། །ཞེས་པ་བཞིན། དེའི་ལུས་དབུས་སུ་རྩ་དབུ་མ་ཁ་དོག་དམར་སྨུག་མདའ་སྨྱུག་འབྲིང་པོ་ཙམ་སྟོང་གསལ། ཡངས་པ། སྲབ་
པ༑ དྲང་བ་བཅས་མཚན་ཉིད་བཞི་ལྡན་ཡར་སྣེ་སྤྱི་བོ་མར་སྣེ་ལྟེ་འོག་ཏུ་ཟུག་པ། གནས་བཞིར་རྩ་འདབ་བཞི་བཅས་སོགས་པར་གསལ་བཏབ། དབུ་མའི་མར་སྣེ་ལྟེ་འོག་སོར་བཞིའི་ཐད་དུ་

ཆོས་འབྱུང་དང་ཉི་མའི་གདན་ལ་ཨ་ཤད་ཁ་དོག་དམར་པོ་རེག་བྱ་ཚ་བ་མེ་ཡི་རང་བཞིན་ཅན་དུ་གསལ་བཏབ། རླུང་རོ་བསལ་ཏེ་ཐོག་མེད་ནས་བསགས་པའི་སྡིག་སྒྲིབ་རྩ་རླུང་གེགས་སྐྱོན་ཐམས་
ཅད་དུད་པ་སྔོ་ནག་གི་རྣམ་པར་སྣ་བུག་ནས་ཕྱིར་ཐོན་པར་བསམ། སྦྱོར་བ་བཞི་ལྡན་གྱི་རླུང་བཟུང་སྟེ། ནཱ་རོ་པས། ལྕགས་ཀྱུ་བཞིན་དུ་དགུག་པར་བྱ། བུམ་པ་བཞིན་དུ་དགང་བར་བྱ། །རྒྱ་
མདུད་བཞིན་དུ་བསྡམ་ནས་སུ། །མདའ་ལྟར་གྱེན་དུ་འཕང་བར་བྱ། །གསུངས་པ་བཞིན་རླུང་དང་དམིགས་པ་སྦྲགས་ཏེ། འབྱུང་ལྔའི་རླུང་དང་། རྒྱལ་བ་མཆོད་པའི་བྱིན་རླབས།སེམས་
ཅན་ཀྱི་ཚེ་བསོད། ཕྱི་སྣོད་ཀྱི་དྭངས་བཅུད་རྣམས་རླུང་ལྔའི་རྣམ་པར་ཨ་ཤད་ལ་བསྟིམ་པས་བཀྲག་མདངས་ཤིན་ཏུ་འབར་ཞིང་སོལ་མེ་ལ་ཕུས་བཏབ་པ་བཞིན་ཏུ་མེས་ལུས་ཁྱབ་ཅིང་སྤྱི་བོའི་དབུ་
མའི་ཡར་སྣ་ཧཾ་ཡིག་དཀར་པོ་དགའ་བ་བཞི་ཡི་རང་བཞིན་ཅན་ལ་རེག་པས་མེ་ལྕེས་ཞུན་མར་དྲོས་པ་བཞིན་༸ པར་ཞེས་འཛག་སྟེ་ལུས་ཐམས་ཅད་ཁྱབ་མེ་དང་ཐིག་ལེ་དབྱེར་མེད་བདེ་སྟོང་ཡེ་ཤེས་བཟོང
མེད་དུ་འབར་བར་བསྒོམ་ལ། བོགས་འདོན་འཁྲུལ་འཁོར་དང་སྒང་སྤྲུག་སོགས་བྱས་ཏེ་མཆོག་གི་གཏུམ་མོ་མངོན་དུ་མ་གྱུར་བར་ནན་ཏན་དུ་ཐུན་བཅད་ལ་བསྒོམ་སྟེ། ཐུན་བར་རམ་ཕྱི་ཐུན་ལྟ་

༄༅། །བུར་སྒྱུ་ལུས་ཀྱི་རྣལ་འབྱོར་བསྒོམ་པར་བྱ་སྟེ། ཏིལླི་པས། ཀྱེ་མ་འཇིག་རྟེན་ཆོས་ལ་ལེགས་རྟོག་དང༌། །བརྟགས་ན་མ་གྲུབ་རྨི་ལམ་སྒྱུ་མ་འདྲ། །རྨི་ལམ་སྒྱུ་མ་
དོན་ལ་ཡོད་མ་ཡིན། །ཅེས་གསུངས་པ་ལྟར་འདི་ལྟར་བདག་གཞན་སྣང་བ་ཐམས་ཅད་རྨི་ལམ་སྒྱུ་མ། སྤྲུལ་པ། ཆུ་ཟླ། དྲི་ཟའི་གྲོང་ཁྱེར། མིག་ཡོར། བྲག་ཆ། སྨིག་སྒྱུ་སྟེ་སྒྱུ་མའི་
a དཔེ་བརྒྱད་ལྟར། མེད་པའི་གསལ་སྣང༌། གློ་བུར་གྱི་སྣང་བ་མི་རྟག་མི་བདེན་པར། སྣང་བ་ཐམས་ཅད་འལ་འོལ། སང་སོང་། ཁྲལ་ཁྲོལ་གཏད་སོ་དང་བྲལ་བར་བསྒོམ་ཞིང་ལམ་དུ་ཁྱེར་
༈ བར་བྱའོ། །གཉིས་པ་མཚན་སྣང་ལམ་དང་རང་བཞིན་གཅིག་ཏུ་བསྲེ་བའི་གནད་ཀྱིས་འོད་གསལ་དང་རྨི་ལམ་ཆོས་སྐུའི་ལམ་ཁྱེར་ནི། འོད་གསལ་གྱི་ཡེ་ཤེས་ནི་རྣམ་རྟོག་སྔ་མ་འགགས་ཕྱི་མ་མ་
སྐྱེས༑ ད་ལྟའི་རྟོག་པ་དང་བྲལ་བའི་གཉུག་མ་གཤིས་མ་བཅོས་པའི་གནས་ལུགས་ཁོང་དུ་ཆུད་པ་སྟེ། རྗེ་མི་ལས།ྋ རྟོག་པ་སྔ་ཕྱིའི་སོ་མཚམས་སུ། །ཡེ་ཤེས་རྒྱུན་དུ་འཆར་ཏེ་བྲོད། །ཅེས་
།དེ་ཉིད་མཚན་སྣང་དང་བསྲེ་བ་ནི། ལུས་གནད་ཆོས་བདུན་ནམ་སེང་གེའི་ཉལ་སྟབས་ཀྱིས་སེམས་ཉིད་མ་བཅོས་པར་རྟོག་བྲལ་དུ་མཉམ་པར་བཞག་པས་འོད་གསལ་བུ་ལྟ་བུ་517

དང་༑ གཉིད་ཀྱི་ཆེར་གཟི་ནས་སྣང་མཆེད་ཐོབ་གསུམ་གྱི་སྣང་བ་ཤར་ཞིང་དེ་རྗེས་ཆོས་ཉིད་སྤྲོས་བྲལ་ནམ་མཁའ་ལྟ་བུ་ཤེས་པ་རྟོག་བྲལ་དུ་ལྷན་ནེར་འཆར་བ་གཞི་ཡི་འོད་གསལ་མ་ལྟ་བུ་དང
འདྲེས་པས་ཉིན་མཚན་སྣང་བ་འོད་གསལ་འཁོར་ཡུག་ཏུ་གྱུར་པ་སྟེ། རྡོ་རྗེའི་ཚིག་རྐང་ལས། གཉིད་དང་རྨི་ལམ་རྣམ་རྟོག་བར་ནས་བཟུང༌། །རིམ་པ་བཞི་དང་ཉིན་མཚན་བསྲེ་ཞིང་
བསྒོམ༑ །གསལ་སྟོང་འཛིན་བྲལ་ལྷན་སྐྱེས་ཡེ་ཤེས་ཏེ། །བརྗོད་དུ་མེད་པ་འོད་གསལ་རྒྱུན་མི་འཆད། །ཅེས་སོ། དེ་ལྟར་གཙོ་བོར་འོད་གསལ་ལ་སྦྱངས་ཞིང་བྱེ་བྲག་རྨི་ལམ་ལམ་ཁྱེར་
ནི༑ ཉིན་སྣང་ཐམས་ཅད་རྨི་ལམ་གྱི་སྣང་བ་དངོས་ཡིན་སྙམ་པའི་དྲན་པའི་ལྕགས་ཀྱུས་ཟིན་པར་བྱ་ཞིང་། མཚན་མོ་ཉལ་བའི་ཚེ་རྨི་ལམ་ངོས་ཟིན་པར་བྱའོ་སྙམ་པས་གཉིད་ལོག་པར་རྨི་ལམ་སྣ་
ཚོགས་ཟ་གཟི་རུ་རྨིས་པ་ངོ་ཤེས་ནས་འདི་རྨི་ལམ་མོ་སྙམ་པ་ནི་ཟིན་པ་ལ། ྋ སྦྱངས་བ་ནི་རྨི་ལམ་གྱི་ངང་ནས་བསྐྱེད་རིམ་བསྒོམ་པ་དང༌། སེམས་ཉིད་གཉུག་མ་གཉིས་ཀྱི་ངོ་བོ་སྐྱོང་བ་
དང་༑ བསྒྱུར་བ་ནི་མེ་རྨིས་ན་རྨི་ལམ་གྱི་མེས་སུ་འཚིག་སྙམ་ནས་ཆུར་བསྒྱུར་བས་མཚོན། དེ་བཞིན་ཆུ་དང་གཡང་ས་གཅན་ཟན་སོགས་བསྒྱུར་ཞིང་། གཅིག་མང་པོར་བསྒྱུར། མང་པོ་

༄༅། །གཅིག་ཏུ་བསྒྱར་བ་སོགས་བྱ་བ་དང་། སྤེལ་བ་ནི། རང་གི་མགྲིན་པར་ཐིག་ལེ་དམར་པོའི་ནང་དུ་གང་མོས་པའི་ཞིང་ཁམས་བསྒོམ་ལ་རིག་པ་གཏད་དེ་ཉལ་བས་བྱ་
སོགས་སྤྲུལ་ཏེ་ཞིང་ཁམས་བགྲོད་ནུས་པར་འགྱུར་ཏེ། སྙན་རྒྱུད་ལས། མཚན་དུས་རྨི་ལམ་འཁྲུལ་པ་རང་སངས་པ། །སྒོ་གསུམ་འབད་པ་དྲན་པའི་ལྕགས་ཀྱུས་བཟུང༌། །ཟིན་སྦྱངས་སྤེལ་
སྤྲུལ་ཞིང་གེགས་རྣམས་བསལ། །ཉི་ཟླ་ཞོན་དང་ཞིང་ཁམས་མཐའ་དག་བགྲོད། །ཅེས་སོ། །གསུམ་པ་བར་དོ་ལམ་དང་རང་བཞིན་བསྲེ་བའི་གནད་ཀྱིས་བར་དོ་དང་འཕོ་བ་ལོངས་
ལྀམ་ཁྱེར་ནི། དེ་ལ་འཁོར་འདས་སམ་སྐྱེ་ཤི་གཉིས་ཀྱི་སོ་མཚམས་སུ་གོང་དུ་བཤད་པ་བཞིན་ཕྱག་རྒྱ་ཆེན་པོའི་ལྟ་བ་ཚེ་འདིར་གཏན་ལ་དབབ་པའི་ལམ་གྱི་འོད་གསལ་བུ་ལྟ་བུ་སྟེ། རྗེ་མིཾ་
ལས༑ ད་རེས་འཁོར་འདས་བར་དོ་རུ། །གནས་ལུགས་ངོ་སྤྲོད་ཕྱག་རྒྱ་ཆེ། །གཞི་ལྟ་བ་གཏན་ལ་དབབ་ཀྱང་འཚལ། །ཅེས་གསུངས། ནམ་ཞིག་འཆི་བའི་ཚེ་རླུང་ལྔ་བྲོས་ཤིང་ཕྱི་དབུགས་
ཆད་ནང་དུ་ཁམས་དཀར་དམར་ཆ་འདྲེས་ཏེ་ནང་དབུགས་ཆད་དེ་རྒྱལ། སླར་རྒྱལ་སངས་པས་ན་གཞི་ཡི་འོད་གསལ་མ་ལྟ་བུ་དང་འདྲེས་ཏེ། དཔེར་ན་ཚེས་བཅོ་ལྔའི་ཉི་མ་ནུབ་པ་ན་ཟླ་བ་ཤར་

བས་མུན་པ་མེད་པ་བཞིན་བར་དོ་མེད་པར་གྲོལ་བ་སྟེ། རྡོ་རྗེའི་ཚིག་རྐང་ལས། འོད་གསལ་ངོས་ཟིན་མ་བུ་དབྱེར་མེད་འདྲེས། །ཆོས་སྐུར་འཚང་རྒྱ་དབང་པོ་ཡང་རབ་བོ། །ཅེས་
།གལ་ཏེ་དབང་པོ་དང་སྦྱང་བ་དམན་པས་བར་དོ་དང་པོར་འོད་གསལ་ངོས་མ་ཟིན་ན་སྒྲ་འོད་ཟེར་གསུམ་སོགས་སྲིད་པ་བར་དོའི་སྣང་བ་འཆར་བའི་ཚེ་ཡི་དམ་གྱི་ལྷ་སྐུ་སྒྱུ་མ་ལྟ་བུ་བསྒོམ་པས་
གྲོལ་བར་བཤད་དེ། ཇི་སྐད་དུ། འབྲིང་པོ་ཆུ་ལ་ཉ་ལྟར་ལོངས་སྐུ་ལྡང༌། །ཅེས་སོ། །དབང་པོ་ཐ་མ་སྦྱངས་བརྩོན་ཤིན་ཏུ་ཞན་ནས་བར་དོ་སྔ་མ་རྣམས་སུ་གྲོལ་ཚད་མི་ལྡན་པས་ལས་ཀྱི་སྐྱེ་
སྲིད་ཕྱི་མའི་ཉིང་མཚམས་སྦྱར་བའི་ཚེ། མངལ་ངན་པ་སྤང་ཞིང་། ྋ ཆོས་ལྡན་གྱི་ཕ་མར། རང་གི་བླ་མའི་ཞབས་དྲུང་དུ་སྐྱེ་བ་ལེན་པའི་འདུན་པ་གཏད་ཅིང་ཕ་མ་ལྷ་ཡབ་ཡུམ། མངལ་གཞལ་
ཡས་ཁང་དུ་སྒོམ་པས་སྐྱེ་བ་ཕྱི་མར་གྲོལ་བར་བཤད་པས། སྙན་རྒྱུད་ལས། ཐ་མ་ཆགས་སྡང་གྲོལ་ནས་སྤྲལ་སྐུ་འཐོབ། །ཅེས་གསུངས་པས་སོ། །དེ་ལྟར་བར་དོ་ནི་ཉམས་ལེན་རྣམས་ཀྱི་
གོམས་འདྲེས་དང་མི་ལྡན་པ་རྣམས་ལ་ཟབ་ལམ་འཕོ་བའི་རྣལ་འབྱོར་བཤད་པ་ལ། རབ་ཆོས་སྐུའི་འཕོ་བ། ྋའབྲིང་ལོངས་སྐུའི་འཕོ་བ་སོགས་བཤད་པ་བར་དོ་དང་པོ་དང་གཉིས་པའི་ཁོངས་སུ་

༄༅། །འདུ་ལ། འདིར་ཐ་མ་སྤྲུལ་སྐུ་འཕོ་བའམ། འདུ་ཤེས་གསུམ་ལྡན་གྱི་འཕོ་བ་བཤད་པ་ལ་ལུས་གནད་དང་ཕྱི་ཡི་སྟོང་ར་གཏུམ་མོའི་སྐབས་ལྟར་ལ། ནང་གི་སྟོང་
ར་རྩ་དབུ་མ་དམར་གསལ་རག་དུང་ཁ་གྱེན་དུ་བསྟན་པ་ལྟ་བུ་མར་སྣེ་སྙུག་ཚིག་ལྟར་འགགས་ཞིང་ཡར་སྣེ་ཟང་ཐལ་ལེ་ཡོད་པ། སྙིང་ཁའི་ཐད་ཀྱི་དབུ་མའི་ནང་དུ་རླུང་སེམས་ཐམས་ཅད་འདུས་
a པའི་རང་བཞིན་ཧཱུྃ་དམར་པོ་སྤྱི་བོར་སེང་ཁྲི་པད་ཟླའི་སྟེང་དུ་རྩ་བའི་བླ་མ་ཉིད་རྡོ་རྗེ་འཆང་གི་སྐར་གསལ་བ་སྒྲིབ་ཐོག་དང་བྲལ་བའི་སྐ་ལུས་དབུས་སུ་ཡེ་ཤེས་ཀྱི་དབུ་མ་མཐིང་གསལ་གྱི་ནང་ཐུགས་
བཅུ་གསུམ་
གཉུག་མ་ཆེན་པོའི་ངོ་བོ་ཧཱུྃ་ཡིག་མཐིང་ག་བསྒོམས་ཏེ། རླུང་རོ་བསལ་ཏེ་གསོལ་བ་རྩེ་གཅིག་བཏབ་ལ་རླུང་ནང་དུ་ཞུགས་པའི་ཚེ་དམིགས་པ་རྣམས་གསལ་བཏབ། ནང་དུ་གནས་པའི་ཚེ་བླ་མའི་
ཐུགས་ཀའི་ཧཱུཾ་ཡིག་ནར་གྱིས་བྱུང་སྟེ་རང་གི་སྙིང་དབུས་སླེབ་པའི་ཞབས་ཀྱུས་རང་གི་རླུང་སེམས་ཀྱི་ངོ་བཻའི་ཧཱུཾ་ཡིག་ཀླད་ཀོར་ནང་དུ་དྲངས་ཏེ། རླུང་ཕྱིར་དབྱུང་བའི་ཚེ་ཐོལ་གྱིས་བླ་མའི་ཐུགས་
ཀར་སྤར་ཞིང་སླར་གོང་ལྟར་སྦྱངས་ཤིང་རྟགས་མ་བྱུང་བར་བསྒོམ། རྟགས་བྱུང་བའི་ཚེ་བླ་མ་ཚེ་དཔག་མེད་དུ་བསྒོམ་ལ་ཚེ་སྙིང་བཟླ་ཞིང་ཚངས་བུག་རྡོ་རྗེ་རྒྱ་གྲམ་གྱིས་དགག་པར་བསྒོམ་པར་བྱ་

སྟེ༑ ལྷོ་བྲག་མར་པ་ལོ་ཙཱའི་ཞལ་ནས། ངས་ད་ལྟའི་དུས་སུ་འཕོ་བ་སྦྱངས། །སྦྱངས་ཤིང་སྦྱངས་ཤིང་ཡང་ཡང་སྦྱངས། །ཐ་མལ་འཆི་ཡང་ཉམ་ང་མེད། །སྔར་འདྲིས་བྱས་པས་གདེང་
ཞིག་ཡོད། །ཅེས་སོ། །ལས་ལ་སྦྱར་བ་ནི། མར་མི་འབེབས་པར་ཡང་ཡང་སྤར་ཞིང་མཐར་སྟོང་ར་ཕྱི་ནང་བཅས་བླ་མའི་ཐུགས་ཀར་བསྟིམ་ལ་བླ་མ་འོག་མིན་དུ་གཤེགས་པར་བསམ་ལ་
གཉུག་མ་གཤིས་ཀྱི་ངང་དུ་མཉམ་པར་བཞག་པར་བྱའོ། །རྩ་བའི་ས་བཅད་བཞི་པ་མངོན་ཤེས་དང་རྫུ་འཕྲུལ་སྒྲིབ་པ་གསང་སྤྱོད་ཟློག་སྒོམ་གྱི་ཁྲིད་ལ། རྣམ་རྟོག །ཉོན་མོངས། ལྷ་
འདྲེ༑ སྡུག་བསྔལ། ན་ཚ་སོགས་ལམ་དུ་ཁྱེར་བར་བྱ་སྟེ། དེ་དག་སྤོང་རྒྱུར་སོགས་མ་ཡིན་པར་དཔེར་ན་མེས་ཚིག་པ་སླར་མེར་བསྟན་པ་བཞིན་དེ་ཉིད་ལམ་དུ་བྱས་པས་མངོན་ཤེས་རྫུ་འཕྲུལ
གནད་དུ་ཚུད་དེ་གཟུགས་ཅན་གཟུགས་མེད་ཀྱི་དོན་ནུས་ཤིང་། ཐེག་པ་ཐུན་མོང་ལས་ཁྱད་པར་འཕགས་པར་བཤད་དོ། །བརྟག་གཉིས་ལས། དེ་བཞིན་འདོད་ཆགས་མེས་ཚིག་པ། །འདོད་
ཆགས་ཉིད་ཀྱིས་དབྱུང་བར་བྱ། །བཟློག་པའི་སྒོམ་པ་འདི་ཉིད་ནི། །སངས་རྒྱས་མུ་སྟེགས་ཀྱིས་མི་ཤེས། །ཅེས་སོ། །གོང་གི་ཕྱག་རྒྱ་ཆེན་པོའི་རྟོགས་པ་བོགས་དབྱུང་ཞིང་བརྟན་པ་ཐོབ་པའི

|༄༅། །ཆེད་དུ། རི་བོའི་རྩེ་དང་། གཉེན་པ་དུར་ཁྲོད་ཤིང་གཅིག་དྲུང་དང་སྲང་མདོ་སོགས་སུ་ཀུ་ས་ལིའི་མཆོད་སྦྱིན་བྱ་བ་ལ་གསུམ་ལས། དང་པོ་གཅེར་ཉལ་ཁྲེལ་མེད་
ཀྱི་གནད་ཀྱིས་གདོན་ཆོས་སྐུར་གཏན་ལ་འབེབས་པ་ལྟ་བ་ཐག་གཅོད་པ་ལ། རླུང་ཁ་སྦྱོར་དུ་འཆིང་ཞིང་རང་གི་རྐང་མཐིལ་གཉིས་སུ་རང་གི་རླུང་སེམས་ཐམས་ཅད་འདུས་པའི་ངོ་བོ་ཐིག་ལེ་དཀར་
འཚེར་གཉིས་གནས་པ་རིམ་གྱིས་ཡར་ཐོན་ཞིང་ལྟེ་བའི་སུམ་མདོར་གཅིག་ཏུ་འདྲེས་ཏེ་དབུ་མའི་ལམ་བརྒྱུད་སྤྱི་བོ་ནས་ཐོན་ཏེ་ནམ་མཁའ་དང་དབྱེར་མེད་འདྲེས་པས་ནམ་མཁའ་གར་ཁྱབ་རིག་པས་
ཁྱབ་པས་དབྱིངས་རིག་དབྱེར་མེད་སྤྲོས་པ་ཐམས་ཅད་དང་བྲལ་བའི་གཉུག་མ་གཤིས་མ་བཅོས་པའི་ངང་དུ་མཉམ་པར་བཞག་པར་བྱ་སྟེ། མ་གཅིག་གིས། གང་ཡང་ཡིད་ལ་མ་བྱས་ན། །བག་
ཆགས་མི་འབྱུང་ས་ལམ་རྫོགས། །ཅེས་གསུངས་སོ། །གཉིས་པ་ཕུང་པོ་ཚོགས་ཀྱི་འཁོར་ལོའི་གནད་ཀྱིས་གདོན་ལོངས་སྤྱོད་རྫོགས་པའི་སྐུར་རྩལ་སྦྱོངས་བ་བསྒོམས་པས་ལམ་དུ་སློང་བ་
རང་གི་ཚེ་བསོད་རླུང་སེམས་ཐམས་ཅད་འདུས་པའི་ངོ་བོ་ཐིག་ལེ་དཀར་འཚེར་འོད་འབར་བ་ཉིད་རྡོ་རྗེ་རྣལ་འབྱོར་མར་གྱུར་པ་སྙིང་ཁ་ནས་ཐོན་ཏེ་བེམ་པོ་ལིང་གིས་འགྱེལ་ཏེ་རྣལ་འབྱོར་མས་

གྲི་གུག་གིས་ཐོད་པ་བྲེགས་སྟེ་རི་རབ་དང་མཉམ་པའི་ཐོད་སྒྱེད་གསུམ་གྱི་ཁར་བཞག་པའི་ནང་དུ་བེམ་པོ་ཆེ་ཞིང་ཚོ་ཉིད་བཅུག་སྟེ་ཡེ་ཤེས་ཀྱི་བདུད་རྩི་རོ་བརྒྱ་ནུས་པ་སྟོང་ལྡན་སྒྱུར་བ་ཉིད། དཀོན་
མཆོག་སྲིད་ཞུ། མགོན་པོ་ཡོན་ཏན། རིགས་དྲུག་སྙིང་རྗེ། ལན་ཆགས་བུ་ལོན་ཏེ་མགྲོན་བཞི་རྣམས་སྤྱན་དྲངས་ཤིང་འདུས་པ་ལ། ཐུགས་ལས་སྤྲུལ་པའི་ལྷ་མོ་རྣམས་ཀྱིས་སོ་སོར་མཆོད་
ཅིང་སྦྱིན་པས་དགྱེས་ཚིམ་ཡི་རང་བར་བསྒོམ་པ་དཀར་འགྱེད་དང་། བདུད་རྩིའི་རླངས་པ་ལས་བཀྲ་ཤིས་རྟགས་རྫས་འདོད་ཡོན། ཡུལ་མཁར། སྐྱེས་པ་བུད་མེད། རྟ་གླང་སོགས་མདོར་ན་
གང་ལ་གང་འདོད་སྤྲུལ་ཏེ་སྦྱིན་པ་ཁྲ་འགྱེད། ཡང་རྣམ་ཤེས་གོང་ལྟར་དབྱེ་ཞིང་སྤགས་པའི་སྟེང་དུ་ཤ་རུས་ནང་ཁྲོལ་དབང་པོ་རྣམ་ལྔ་མདོར་ན་སྐྲ་སེན་སོགས་ཤན་པའི་མདུན་ས་ལྟར་སྤུངས་ཏེ་
འཆི་བདག་གཤིན་རྗེ་འདྲེ་གདོན་འབྱུང་པོའི་ཚོགས་ལ་མྱོང་གྲོལ་དུ་སྟེར་བས་ཀུན་ཀྱང་བྱང་ཆུབ་སེམས་སྐྱེས་པར་བསྒོམ་པ་དམར་འགྱེད། ཤ་ཁྲག་ལ་རང་གཞན་སེམས་ཅན་ཀུན་གྱི་སྡིག་སྒྲིབ་ནད་
གདོན་བསྟིམ་པ་ལྷ་འདྲེ་རྣམས་ཀྱིས་རོལ་པས་དགའ་མགུ་ཡི་རང་ཚིམ་པར་བསམ་པས་ནག་འགྱེད་དེ། འགྱེད་ཆེན་བཞི་ཡི་སྦྱིན་པ་བླ་ན་མེད་པ་སྟེ། ཇི་སྐད་དུ། ནད་པ་འདྲེ་ལ་གཏད་པ་

༄༅། །ཡིན། །སྐྱོལ་མ་དགྲ་ལ་སྐྱོལ་བ་ཡིན། །སྲུང་ཅིག་སྐྱོབ་ཅིག་བརྒྱ་ལས་ཀྱང་། །ཟོ་ཅིག་ཁྱེར་ཅིག་གཅིག་གིས་དགའ། །ཨ་མ་ཇོ་མོའི་ཆོས་ལུགས་ཡིན། །ཅེས་
སོ༑ །གསུམ་པ་ཕུང་པོ་གཟན་སྐྱུར་གྱི་གནད་གྱིས་གདོན་སྤྲུལ་པའི་སྐུར་ལྟ་བ་སྤྱོད་པས་བོགས་འདོན་གྱི་གནད་ལ། ཇི་ལྟར་བཤད་པའི་རིམ་པ་རྣམས་ཉམས་སུ་བླང་བའི་ཚེ་བདག་འཛིན་ལྷ་འདྲེ་
རྣམས་ཀྱིས་སློང་དང་ཆོ་འཕྲུལ་རྣམ་པ་ཅི་བྱུང་ཡང་བེམ་རིག་ཕྲལ་ཏེ་ལུས་ནི་བེམ་པོ་རྡོ་དང་མཚུངས་ཞིང་ཁྱེད་རྣམས་ལ་བྱིན་ཚར། སེམས་ཉིད་ནི་དངོས་པོ་གང་ཡང་མ་གྲུབ་པས་འདྲེ་ཁྱེད་རྣམས་མ་
དགོས་རང་གིས་ཀྱང་མ་མཐོང་བས་ཅི་དགའ་དང་གང་དགའ་ད་རུང་ཆོ་འཕྲུལ་ཆེ་བར་སྟོན་རྒྱུ་བྱུང་བ་ན་ལེགས་སྙམ་པ་བྱ་སྟེ། མ་གཅིག་གིས། གཉེན་སར་ཕྱིན་ནས་ལྷ་འདྲེ་ཡིས། །གཟི་བྱིན་
བྱུང་ན་བེམ་རིབ།་ཕྲལ། །ལུས་ནི་བེམ་པོ་རྡོ་དང་མཚུངས། །སེམས་ནི་དངོས་མེད་ནམ་མཁའ་འདྲ། །དེ་བས་སུས་གནོད་སུ་ལ་གནོད། །དེ་ལྟར་བསམ་སྟེ་ཆོས་ཉིད་ལ། །ཡ་ང་བག་ཚ་མེད་
པར་བཞག །ཅེས་སོ། །དེ་ལྟར་ཉམས་སུ་བླང་བའི་རྗེས་ཐོབ་ཐམས་ཅད་དུ། འཇིག་རྟེན་ལ་བློ་མི་འཇུག་པ་རི་དྭགས་རྨས་མ་ལྟ་བུའི་སྤྱོད་པ། ཅི་བྱུང་ཡང་ཉམ་ང་མེད་པ་སེང་གེ་ལྟ་བུའི་སྤྱོད་

པ༑ གང་ལ་ཡང་ཆགས་ཞེན་མེད་ལ་བར་སྣང་རླུང་ལྟ་བུའི་སྤྱོད་པ། ཅི་ལ་ཡང་བློ་གཏད་མེད་པ་ནམ་མཁའ་ལྟ་བུའི་སྤྱོད་པ་དགག་སྒྲུབ་དང་སྤང་བླང་གཟའ་གཏད་མེད་པ་སྨྱོན་པ་ལྟ་བུའི་སྤྱོད་པ་
རྣམས་ཀྱི་ལ་བཟླ་བར་བྱའོ། །རྩ་བའི་ས་བཅད་ལྔ་པ་ཞིང་ཁམས་སྦྱོང་བར་བྱེད་པ་དག་སྣང་ཞིང་སྦྱོང་གི་ཁྲིད་ལ། ཇི་སྐད་དུ། ཆོས་རྣམས་ཐམས་ཅད་རྐྱེན་ཡིན་ཏེ། འདུན་པའི་རྩེ་ལ་རབ་ཏུ་
གནས༑ །ཞེས་པ་ལྟར། མ་དག་སྡིག་སེམས་རག་པ་ལ་གོམས་པ་ལས་དམྱལ་བ་སོགས་སྡུག་བསྔལ་མྱོང་བ་དང༌། དག་པ་དགེ་བའི་སེམས་ལ་གོམས་པས་ཞིང་ཁམས་དང་ལྷ་ཡི་སྣང་བ་
འཆར་བ་ཆོས་ཉིད་ཡིན་ལ། དེ་ལ་ཞིང་ཁམས་ཀྱི་མཚན་ཉིད་ལ་གོམས་པ་མངོན་དུ་བྱེད་པ་ལ། དང་པོ་རང་བཞིན་རྣམ་དག་གི་གནད་ཀྱིས་ཞིང་ཆོས་སྐུར་སྦྱང་བ་ལ། རང་བྱུང་ཡེ་ཤེས་བདེ་བར་
གཤེགས་པའི་སྙིང་པོ་སྤྲོས་པ་ཐམས་ཅད་དང་བྲལ་བའི་གདོད་མའི་གནས་ལུགས་གཉུག་མ་གཤིས་ཀྱི་ངོ་བོ་དེ་ཉིད་ཡེ་ནས་སྐྱ་དང་ཡེ་ཤེས་འདུ་འབྲལ་མེད་པ་རང་བཞིན་ལྷུན་འགྲུབ་ཀྱི་ཞིང་ཁམས་
ཉག་གཅིག་ཏུ་རྫོགས་པ་ཉིད་རྣམ་པ་ཀུན་ཏུ་མ་ཡེངས་མི་སྒོམ་མ་སླད་པར་ལྟ་སྒོམ་སྤྱོད་པས་ལམ་དུ་སློང་བར་བྱས་པས་ཆོས་སྐུའི་ཞིང་ཁམས་སྦྱང་བ་སྟེ། ཏིལླི་པས། དམིགས་པའི་ཡུལ་མེད་

།སེམས་ཀྱི་རང་བཞིན་གསལ། །བགྲོད་པའི་ལམ་མེད་སངས་རྒྱས་ལམ་སྣ་ཟིན། །ཅེས་སོ། །གཉིས་པ་རྣམ་པ་རྣམ་དག་གི་གནད་ཀྱིས་ཞིང་ལོངས་སྐུ་སྦྱངས་༄༅།
ལ༑ གོང་དུ་བཤད་པའི་ཆོས་སྐུའི་ཞིང་ཁམས་ཀྱི་རང་རྩལ་ལས་དག་པ་ས་བཅུའི་སེམས་དཔའ་རྣམས་ཀྱི་དོན་དུ་རང་སྣང་དག་པའི་ཞིང་ངེས་པ་ལྔ་ལྡན་དྲུག་པ་རྡོ་རྗེ་འཆང་གི་གནས་སུ་གོམས་པ་
མངོན་དུ་བྱེད་པ་ལ་སྣང་གྲགས་རིག་གསུམ་ལྷ་སྔགས་ཡེ་ཤེས་རོལ་པར་ལམ་དུ་ཁྱེར་བས་ཞིང་ཁམས་མངོན་དུ་བྱེད་པ་སྟེ། འབྲུག་པ་པད་དཀར་གྱིས། བདེན་གཉིས་དབྱེར་མེད་རྣམ་འཕྲུལ་
མཐའ་ཡས་པས། །སྨོན་ལམ་སྙིང་རྗེའི་དབང་གི་ཆོས་དབྱིངས་དང༌། །གཉིས་མེད་གཅིག་ཏུ་འཆར་བར་འགྱུར་བ་ཡིན། །ཅེས་སོ། །གསུམ་པ་བྱེད་ལས་རྣམ་དག་གི་གནད་ཀྱིས་ཞིང་སྤྲལ་
སྐུར་སྦྱངས་བ་ལ། ཤར་ཕྱོགས་མངོན་པར་དགའ་བ་སོགས་རང་བཞིན་སྤྲལ་པའི་ཞིང་རྣམས་ཀྱི་ཞིང་ཁམས་ཀྱི་མཚན་ཉིད་དང་ཡོན་ཏན། ལྷ་ཚོགས་རྣམས་ཀྱི་སྐུ་མདོག་རྒྱན་ཆས་སོགས་ལེགས་
པར་བསྒོམས་ལ། ཚོགས་གཉིས་རླབས་པོ་ཆེ་བསགས་ཤིང་བྱང་ཆུབ་མཆོག་ཏུ་སེམས་བསྐྱེད་ལ། ཞིང་དེར་རང་གཞན་སེམས་ཅན་ཐམས་ཅད་སྐྱེ་བའི་སྨོན་ལམ་རྩེ་གཅིག་བཏབ་པས་དག་པའི་

ཞིང་དུ་སྐྱེ་ཞིང་སྤྲུལ་པས་འགྲོ་བ་འདུལ་བའི་ཁ་ལོ་སྒྱུར་བ་ཡིན་ཏེ། རྗེ་དཀོན་མཆོག་ཡན་ལག་གིས། ཆོས་རྣམས་འདུན་པའི་རྩེ་ལ་བརྟེན། །གསུངས་པས། བསམ་པ་དག་པས་སྨོན་ལམ་
གང་བཏབ་པ།ྋ །བསམ་པ་བཞིན་ཏུ་ཐམས་ཅད་འགྲུབ་གྱུར་པས། །སྐྱེ་བ་འདི་འོག་བདེ་བ་ཅན་ཉིད་དམ། །གང་དུ་སྐྱེ་འདོད་གནས་དེར་སྨོན་ལམ་ཐོབ། །ཅེས་གསུངས་པ་ལྟར་རོ། །རྩ་བའི
ས་བཅད་དྲུག་པ་ཆོས་ཐམས་ཅད་རྐྱེན་ཐོག་ཏུ་གཏོང་བ་ཆོས་བརྒྱད་མགོ་སྙོམ་གྱི་ཁྲིད་ལ། ཆོས་ཅན་གྱི་སྣང་བ་སྤྱི་དང་བྱེ་བྲག་རྙེད་པ་དང་མི་རྙེད་པ། སྙན་པ་དང་མི་སྙན་པ། སྐྱིད་པ་དང་སྡུག་
པ༑ བསྟོད་པ་དང་སྨད་པ་སྟེ་ཆོས་བརྒྱད་ཀྱི་བློ་སྐྱེས་པའི་ཚེ་རྐྱེན་ཆོས་ཉིད་གཉུག་མའི་ཀློང་དུ་བསྲེ་ཞིང་མགོ་སྙོམ་པར་བྱེད་པ་སྟེ། འབྲུག་རིན་པོ་ཆེ་གཙང་པ་རྒྱ་རས་ཀྱིས། ཆོས་བརྒྱད་མགོ་
སྙོམ་པར་གྱུར་ཅིག །ཅེས་གསུངས་པ་ལྟར་ལ། དང་པོ་རབ་ཆོས་སྐུ་མཉམ་གྲོལ་སྲིད་ཞི་མཉམ་ཉིད་ཁྲིད་ལ། ཚེ་འདིར་ཞེན་པའི་འཆིང་ཐག་སྤྱི་དང་བྱེ་བྲག་ཆོས་བརྒྱད་ཀྱི་བློ་སྐྱེས་པ་ཉིད་ངོས་
བཟུང་སྟེ་ངོ་ཤེས་པ་ཙམ་ནས་ཐུན་མོང་ཐེག་པ་ལྟར་སྤོང་ཡང་མི་སྤོང་། ྋསྔགས་ཀྱི་སྐབས་ལྟར་ལམ་དུ་ཁྱེར་བར་མི་བྱ་བར། རང་བྱུང་གཉུག་མ་གཤིས་ཀྱི་ཀློང་དུ་བཞག་སྟེ་རང་སར་སྐྱུར་བས་

ཁྲིད་༄༅། །ཤར་བ་ཙམ་ནས་རང་སར་གྲོལ་བས་ཆུ་རིས་དང་སྦྲལ་མདུད་ལྟར་གཉེན་པོ་གཞན་རྐྱེན་ལ་མ་བརྟེན་པར་སྐྱེས་གྲོལ་དུ་དག་པ་སྟེ། ཏིལླི་པས། ཡིད་ལ་མི་བྱེད་ཞེ་
ཆེན་
ཉུ འདོད་ཀུན་བྲལ་ན། །རང་བྱུང་རང་ཞི་ཆུ་ཡི་པ་ཏྲ་འདྲ། །ཅེས་པས་སོ། །གཉིས་པ་འབྲིང་ལོངས་སྐུར་མཉམ་པ་ཐབས་ལམ་བདེ་སྟོང་མཉམ་ཉིད་ཀྱི་ཁྲིད་ནི། ཆོས་བརྒྱད་དང་དུག་ལྔ་ཐམས་
ཅད་ཤེས་རབ་སྟོང་པ་ཉིད་ཐབས་བདེ་བ་ཆེན་པོ་སྟེ། ཐབས་ཤེས་དབྱེར་མེད་བདེ་སྟོང་ཡེ་ཤེས་ཀྱི་ཀློང་དུ་བདེ་བ་ཆེན་པོར་གྲོལ་བ་སྟེ། གལ་ཏེ་ཆོས་ཉིད་ལྟ་བ་བོགས་དབྱུང་ཞིང་གཉིས་འཛིན་གྱི་
རྟོག་པ་བཙན་ཐབས་སུ་གྲོལ་བ་ལ་རྩ་རླང་སྦྱངས་བ་གནད་དུ་སོང་པས། ཡིད་རིག་གམ། རིགས་ཅན་གསུམ་སོགས་ལ་འདུ་ཤེས་གསུམ་ལྡན་གྱི་བརྟེན་པར་བྱས་ན་ཡང་མྱུར་ལམ་སྔགས་ཀྱི་སྤྱོད་
པས་བཙན་ཐབས་སུ་གྲོལ་སྟེ། ཏིལླིས། ལས་ཀྱི་ཕྱག་རྒྱ་བརྟེན་ན་བདེ་སྟོང་འཆར། །ཅེས་སོ། །གསུམ་པ་ཐ་མ་སྤྲལ་སྐར་མཉམ་པ་ཐུན་མོང་སྐྱིད་སྡུག་ལམ་ཁྱེར་གྱི་ཁྲིད་ནི། རྙེད་པ་
དང་༑ སྙན་པ། 、སྐྱིད་པ། བསྟོད་པ་སོགས་དགའ་ཞིང་སྤྲོ་བ་སོགས་སྐྱེ་བའི་བློ་སྐྱེས་པའི་ཚེ། འདི་ལྟ་བུའི་དགའ་བདེ་འདི་ནམ་མཁའི་མཐའ་དང་མཉམ་པའི་མ་རྒན་དྲིན་ཅན་རྣམས་ལ་སྦྱིན་

པར་བྱའོ། །ཀུན་ཀྱང་བདེ་ཞིང་སྐྱིད་པར་གྱུར་ཅིག སྒོམ་པ་དང༌། མ་རྙེད་པ། མི་སྙན་པ། སྡུག་པ། སྨད་པ་སོགས་སྡུག་བསྔལ་གྱི་སྣང་བ་བཟོད་དཀའ་བ་འཆར་ཞིང་རྐྱེན་དྲག་པོ་
སོགས་ཕ་མ་སེམས་ཅན་ཀྱི་སྡུག་བསྔལ་འདིས་གོ་ཆོད་དེ། དེ་ལྟ་བུའི་སྡུག་བསྔལ་ཅན་ཐམས་ཅད་བདེ་བ་འབའ་ཞིག་ལ་སྤྱོད་པར་གྱུར་ན་ང་རེ་དགའ་སྙམ་དུ་བསྒོམ་པ་སྟེ། ཐུན་མོང་བློ་སྦྱོང་
རྣམས་དང་མཐུན་སྟེ། ཇི་སྐད་དུ། བདག་བདེ་གཞན་གྱི་སྡུག་བསྔལ་ཀུན། །ཡང་དག་བརྗེ་བར་མ་བྱས་ན། །སངས་རྒྱས་ཉིད་ནི་མི་ཐོབ་པས། །དེ་ཕྱིར་ཡང་དག་བརྗེ་བར་བྱ། །ཅེས་
སོ༑ །རྩ་བའི་ས་བཅད་བདུན་པར་ཆོས་ཐམས་ཅད་ཀྱི་རྩ་བ་བྱམས་སྙིང་རྗེའི་ཁྲིད་ནི། སྤྱིར་མདོ་སྔགས་ཀྱི་ཆོས་ཐམས་ཅད་ཀྱི་རྩ་བའི་སྡོང་པོ་ལྟ་བུར་གྱུར་ཞིང་། ཁྱད་པར་ཐེག་པ་ཆེན་པོ་ལ་མེད་
ན་མི་རུང་བར་ངེས་པའི་ལམ་འདི་ལ་ཡང་། དང་པོ་རབ་ཆོས་སྐུ་དང་རྣམ་པ་མཐུན་པའི་དམིགས་པ་མེད་པའི་སྙིང་རྗེ་ནི་ཆོས་ཐམས་ཅད་ཀྱི་སྙིང་པོ་སྟོང་ཉིད་འདུས་མ་བྱས་པའི་གཉུག་མ་གཤིས་ཀྱི་
ངོ་བོ་སྤྲོས་པ་ཐམས་ཅད་བྲལ་བའི་གདོད་མའི་གནས་ལུགས་ཚིག་དང་བརྗོད་པ་ཐམས་ཅད་དང་བྲལ་བ། དཔེ་སོགས་ཀྱིས་མི་མཚོན་པ། ཡིད་དཔྱོད་དང་བྲལ་བའི་དོན་དམ་བློ་འདས་ཀྱི་དགོངས་

།པ་ཉིད་དེ། ཏིལླིས། ཕྱག་རྒྱ་ཆེན་པོ་བསྟན་དུ་མེད་ཀྱིས་ཀྱང༌། །དཔེར་ན་ནམ་མཁའ་གང་གིས་གང་ལ་བསྟན། །རང་སེམས་ཕྱག་རྒྱ་ཆེ་ལ་བསྟན་ཡུལ་༄༅།
མེད༑ །ཅེས་སོ། །གཉིས་པ་འབྲིང་ལོངས་སྐུ་དང་མཐུན་པ་ཆོས་ལ་དམིགས་པའི་སྙིང་རྗེ་ནི། བཤད་མ་ཐག་པའི་དོན་དམ་སེམས་བསྐྱེད་ཀྱི་གཉུག་མའི་གནས་ལུགས་དེ་ཉིད་ངོ་ཤེས་རྩལ་
རྫོགས་བརྟན་པ་ཐོབ་པས་གཟུང་འཛིན་རང་སར་གྲོལ་ཞིང༌། ཆོས་ཀུན་ལས་ཟབ་པ། རྣམ་པར་རྟོག་པ་ཐམས་ཅད་ཞི་བ། དངོས་པོ་དང་མཚན་མའི་སྤྲོས་པ་ཐམས་ཅད་དང་བྲལ་བ། འོད་
གསལ་བའི་ཡེ་ཤེས་སྐྱེ། དགོངས་པ་ལ་མངའ་བརྙེས་པས་རང་དོན་ཆོས་ཀུན་མངོན་དུ་གྱུར། གཞན་དོན་གཟུགས་སྐུའི་རྟེན་འབྲེལ་ལ་མངའ་བརྙེས་པའི་གནས་ལུགས་གཞི་གནས་ཀྱི་གཉུག་
མའི་གཤིས་འདི་ཉིད་སེམས་ཅན་ཐམས་ཅད་ཀྱི་རྒྱུད་ལ་བྲི་གང་མེད་པར་བཞུགས་ཀྱང་རང་ངོ་མ་ཤེས་པས་འཁོར་བར་འཁྲུལ་པ་སྙིང་རྗེ་རེ་ཆེ་སྙམ་དུ་སྒོམ་པ་སྟེ། ཏིལླིས། དོན་འདིར་མི་མོས་སྐྱེ
བོ་བླུན་པོ་རྣམས། །འཁོར་བའི་ཆུ་བོས་རྟག་ཏུ་ཁྱེར་བར་ཟད། །ངན་སོང་སྡུག་བསྔལ་མི་བཟོད་སྙིང་རེ་རྗེ། །ཅེས་གསུངས་པས་སོ། །གསུམ་པཐ་མ་སྤྲུལ་སྐུ་དང་མཐུན་པ་སེམས་ཅན་ལ་

དམིགས་པའི་སྙིང་རྗེ་ནི། འདི་ལྟར་ནམ་མཁས་གར་ཁྱབ་སེམས་ཅན་ཐམས་ཅད་ཀྱིས་ཁྱབ། དེ་དག་ཐམས་ཅད་གཅིག་ཀྱང་ཕ་མ་མ་བྱས་པ་མེད་ཅིང་ལན་གྲངས་བསམ་གྱིས་མི་ཁྱབ་པར་ཕ་མ་
བྱས་ཏེ། ཟས་ཀྱི་ཕུད་བྱིན། གོས་ཀྱི་རྩེས་གཡོག །མི་གཙང་བ་ཕྱིས། སྡུག་བསྔལ་ལས་སྐྱབས། བདེ་བ་སྟེར་ཏེ་བསྐྱེད་བསྲིང་། དང་པོ་ལུས་ཀྱི་བཅུད་བྱིན། དེ་ནས་རང་གི་ཚེ་གང་
ལ་སྡུག་བསྔལ་ཚ་གྲང་མི་ཁ་ཐམས་ཅད་ཁྱད་དུ་བསད་དེ་འབད་རྩོལ་གྱི་སྲོག་དང་སྒྱུ་ལུས་ལྟོས་མེད་ཀྱིས་བསྒྲུབས་པའི་རྒྱུ་ཟས་ནོར་ལོངས་སྤྱོད་ཐམས་ཅད་རང་གིས་སྤྱོད་མ་ནུས། དཀར་པོ་དགེ་
བའི་ཆོས་ལ་གཏོང་མ་ནུས་པའི་གཅེས་དགུ་ཐམས་ཅད་ལྷག་མེད་དུ་སྟོང་བའི་དྲིན་ཙན་རྣམས། འདོད་པ་བདེ་བ་འདོད་ཀྱང་རྒྱུ་དགེ་བ་སྒྲུབ་མི་ཤེས། སྡུག་བསྔལ་མི་འདོད་ཀྱང་རྒྱུ་སྡིག་པ་སྤོང་མི་
ཤེས་པས་ཞེ་འདོད་དང་ལག་ལེན་ཕྱིན་ཅི་ལོག་པའི་སྐྱབས་མེད་ལོང་བ་ཐང་དཀྱིལ་དུ་ལུས་པ་ལྟ་བུའི་སེམས་ཅན་ཐམས་ཅད་ཀྱི་དོན་དུ་བྱང་ཆུབ་ཀྱི་སྤྱོད་པ་རླབས་པོ་ཆེ་སྤྱད་དེ་ཚོགས་གཉིས་བསགས་
པའི་སྒོ་ནས་སེམས་ཅན་གཅིག་ཀྱང་མ་ལུས་པར་སངས་རྒྱས་ཐོབ་པར་བགྱིའོ་སྙམ་པ་སྨོན་པའི་སེམས་བསྐྱེད་ཚད་མེད་བཞི། ཕར་ཕྱིན་དྲུག བསྡུ་བའི་དངོས་པོ་བཞི་སོགས་དང་བསྐྱེད་རྫོགས་ཀྱི་

ཁྲིད་༄༅། །རིམ་པ་རྣམས་ལ་དངོས་སུ་ཞུགས་པ་ནི་འཇུག་པའི་སེམས་བསྐྱེད་དེ། སྤྱོད་འཇུག་ལས། བྱང་ཆུབ་སེམས་ནི་མདོར་བསྡུ་ན། །རྣམ་པ་གཉིས་སུ་ཤེས་བྱ་
ཆེན་
སྟེ༑ །བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་ཡིན་ནོ། །ཞེས་སོ། །རྩ་བའི་ས་བཅད་བརྒྱད་པ་ལས་རྒྱུ་འབྲས་ཤེས་པར་བྱེད་པ་རྒྱུ་འབྲས་རྟེན་འབྲེལ་གྱི་ཁྲིད་ལ། མཉམ་
བཞག་དང་རྗེས་ཐོབ་ལམ་ཁྱེར་གཉིས་ལས། དང་པོ་ལ། ཆོས་རྗེ་རས་པའི་ཁྱད་པར་གྱི་ཆོས། རྟེན་འབྲེལ་ཁོ་བོ་ལུགས་འདི། ཡང་སྙིང་ཆིག་ཆོག་མའི་གདམས་ངག རང་སྣང་དབང་དུ་
བསྡུས་པའི་རྟེན་འབྲེལ་རྩ་བ་གཅིག་པུ་ཉམས་སུ་བླངས། གཞན་སྣང་དབང་དུ་སྡུད་པའི་ཡན་ལག་བཞི་བསྐྱང་བ། ཐུན་མོང་དུ་འཇུག་པའི་དམ་ཚིག་གསུམ་ལ་ཁྲིད་པ་ལ། དང་པོ་ལ། འགྲོ་
མགོན་ཆོས་རྗེ་རས་པས། བདག་ཉིད་གཞན་དབང་འཆོར་པ་དང༌། །གཞན་རྣམས་རང་བབ་འདུ་བ་ནི། །རྩ་བའི་ཁྱིམ་རྣམས་གཅིག་ཏུ་བསྲེ། །གནས་སྐབས་འགའ་རེ་ལྟ་ཉུལ་བྱ། །ཅེས་
གདམས་
སོགས་རིམ་པར་གསུངས་པས། འདིར་མ་འཁྲུལ་པའི་ཤེས་པ་ལ་རང་སྣང་དང་། འཁྲུལ་པའི་ཤེས་པ་ལ་གཞན་སྣང་དུ་བཞག་པས། དེས་ན་འཁྲུལ་མེད་ཀྱི་ཤེས་པའམ། ཡང་དག་གི་དྲན་533

པའམ་རང་གསལ་གྱི་གཉུག་མ་གཤིས་ཀྱི་རང་བབས་ལ་གཡོ་མེད་དུ་འཇོག་ནུས་ན། གཟུགས་འཛིན་གྱི་བག་ཆགས་སོགས་ཀྱི་འཇུག་སྒོ་མེད་པས་རང་གཞན་དབང་དུ་འཆོར་བའི་སྐབས་མི་
སྲིད༑ ལྡོག་ན་དེའི་དབང་དུ་འཆོར་བས། དེས་ན་མིག་སོགས་དབང་ཤེས་ཀྱི་ཡུལ་ལ་འཇུག་པར་བྱུང་ཚེ། རྩ་བའི་ཁྱིམ་སེམས་ཀྱི་རང་བཞིན་འོད་གསལ་གྱི་ངང་དུ་བསྡུས་ཏེ་བཞག དེ་ལྟར་
བཞག་ཀྱང་མི་འགགས་པའི་རྩལ་ཅི་ཡང་འཆར་བ་བྱུང་ན། སྤང་བླང་མེད་པར་རང་བཞིན་ཡོངས་སུ་ཤེས་པར་རང་ཤར་རང་གྲོལ་དུ་འགྲོ་བས་དགག་སྒྲུབ་ཀྱི་རྣམ་དཔྱོད་མི་དགོས། དེ་ལ་གོམས་
པས་འཁོར་འདས་ཀྱི་དབྱེ་བ་ཟད་དེ་འདོམ་ཁ་བྲལ་ཏེ་ཐམས་ཅད་དབང་དུ་འདུ་བར་འོང༌། གཉིས་པ་ནི་བྱ་བ་བཏང་བ། ཆོག་ཤེས་པ། འདོད་པ་ཟད་པ། ཡོན་ཏན་ཚུགས་པ་བཞིའི་གནད་ཀྱིས་
གོང་གི་རྩ་བ་གཅིག་པུར་གནས་པའི་ཆེད་དུ་གུར་ཕུབ་པ་ལ་ཆོན་ཐག་བཞི་བཏགས་པ་ལྟ་བུ་ཡིན་ནོ། །གསུམ་པ་ལ། ལུས་བསམ་གཏན་གྱི་བྱེད་བཅིང༌། ངག་སྨྲ་བཅད་དེ་ལས་རླུང་རྒྱུ་བ་འགོག་
པ༑ ཡིད་ལས་དང་ཉོན་མོངས་ཀྱི་དབང་དུ་མི་བཏང་བར་མ་ཡེངས་མི་བསྒོམ་པ་ཙམ་བྱེད་པ་ཡིན། དེ་ཡང་ལས་ཉོན་ཐེར་བཀག་ནེར་བཀག་བྱེད་རྒྱུར་གོ་ན་མི་ཡོང་བས། ཁོ་རང་ཁར་ཡན་དུ་✖

ཁྲིད་།བཞག་པས་སྦྲུལ་མདུད་བཞིན་རང་གྲོལ་དུ་འགྲོ་བ་ཡིན་སྟེ། ཀུན་མཁྱེན་པད་དཀར་གྱིས། ཚོགས་དྲུག་མི་སྤང་ཐོག་ཏུ་བཞག །ཇི་ལྟར་ཤར་ཡང་བཟོ་མི་
ཆེན་
ཧུ བྱ༑ །ཅེས་གསུངས་བཞིན་ནོ། །གཉིས་པ་རྗེས་ཐོབ་གང་ཟག་དབང་པོ་དམན་འབྲིང་མཆོག་གི་ལམ་ཁྱེར་རིམ་པ་བཞིན་དུ་བསྟན་པ་ལ། རྒྱུ་དཀར་པོ་དགེ་བའི་ལས་ཀྱིས་འདི་དང་ཕྱི་མ་སྐྱེ་གནས་
དུ་མར་འབྲས་བུ་འདོད་པ་དང་བདེ་བ་སྟེར་ལ། ནག་པོ་སྡིག་པའི་ལས་ཀྱིས་སྡུག་བསྔལ་དང་མི་འདོད་པ་སྟེར་བ་ཆོས་ཉིད་ཡིན་ལ། དེ་ལ་ཡང༌། དང་པོ་གང་ལ་གང་འདུལ་གྱི་གནད་ཀྱིས་
དངོས་པོར་སྣང་བ་རྒྱུ་འབྲས་སྤྲུལ་སྐུའི་རྩལ་སྦྱོང་བ་ནི་སྡིག་པའི་ལས་སྤྱི་དང༌། ྋརྣམ་སྨིན་ཤིན་ཏུ་ལྕི་བའི་ཉེས་ལྟུང་སྒྲིབ་པ་མཐའ་དག་དང༌། བྱེ་བྲག་མི་དགེ་བ་བཅུ་སྤོང་ཞིང་དགེ་བ་བཅུ་སོགས་
སྤྱད་ཅིང་སྒྲུབ་པ་སྟེ། ཇི་སྐད་དུ། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །ཅེས་གསུངས་པ་ལྟ་བུའོ། །གཉིས་པ་སྣང་ལ་རང་བཞིན་མེད་པའི་གནད་ཀྱིས་སྒྱུ་མ་ལྟ
བུའི་རྒྱུ་འབྲས་ལོངས་སྐུར་རྩལ་སྦྱོང་བ་ལ། རྣམ་པའི་ཆ་ནི་སྡིག་སྒྲིབ་ཉེས་ལྟུང་མ་ལུས་པའི་ཚོགས་རྣམས་སྟོབས་བཞིའི་གནད་དང་ལྡན་པས་བཤགས་ལ་ངོ་བོའི་ཆ་ནས་བཤགས་བྱ་དང་བཤགས་

ཡུལ་མི་དམིགས་པའི་ངང་དུ་མཉམ་པར་བཞག་པ་དང་། བསོད་ནམས་ཡེ་ཤེས་ཚོགས་གཉིས་རླབས་པོ་ཆེ་བསགས་ཅིང༌། འཁོར་གསུམ་རྣམ་པར་མི་རྟོག་པའི་བྱང་ཆུབ་ཏུ་བསྔོ་བས་གོང་དུ་
སྤེལ་བ་སྟེ། མཁས་དབང་བུདྡྷ་བཛྲ་གྱིས། བསོད་ནམས་ཡེ་ཤེས་ཚོགས་གཉིས་རྒྱ་མཚོ་བསགས། །སྡིག་སྒྲིབ་ཉེས་ལྟུང་དྲི་མ་རྣམ་པར་སྦྱོངས། །བྱང་ཆུབ་ཆེན་སོགས་བསྔོ་བས་ཡོངས་སུ་
སྤེལ༑ །ཅེས་གསུངས་སོ། །གསུམ་པ་ཟབ་གསལ་གཉིས་མེད་ཀྱི་གནད་ཀྱིས་ནམ་མཁའ་ལྟ་བུའི་རྒྱུ་འབྲས་ཆོས་སྐུའི་རྩལ་སྦྱོངས་བ་ལ། དོན་དམ་གཉུག་མ་ཕྱག་རྒྱ་ཆེན་པོའི་རྣལ་འབྱོར་པ་
དགོངས་པ་མངོན་དུ་གྱུར་པ་རྣམས་ལ་དགེ་སྡིག་རྒྱུ་འབྲས་ཀྱིས་མ་གོས་པར་ཐད་དྲང་དུ་བཤད་ལ།ྋ སྤང་བླང་བྱ་རྩོལ་ཐམས་ཅད་བྱིས་པའི་རྩེད་མོ་ལྟར་ངལ་བ་ཁོ་ན་མ་ལྟོས་པས། ས་ར་
ཧས༑ ང་ཡི་རྩེད་མོ་བྱས་པ་ལ། །བྱིས་པ་རྣམས་ནི་ཨ་ཐང་ཆད། །ཅེས་གསུངས། དེས་ན་རྒྱུ་འབྲས་སྤང་བླང་ཐམས་ཅད་བྲལ་བ་ཁྱབ་བརྡལ་ནམ་མཁའ་ལྟ་བུར་བཞེད་དེ། ཏིལླིས།
མར༑ ནམ་མཁའི་རང་བཞིན་ཁ་དོག་དབྱིབས་ལས་འདས། །དཀར་ནག་དག་གིས་གོས་ཞིང་འགྱུར་བ་མེད། །དེ་བཞིན་རང་སེམས་ཁ་དོག་དབྱིབས་ལས་འདས། །དགེ་སྡིག་དཀར་ནག་དག་

༄༅། །གིས་གོས་མི་འགྱུར། །ཅེས་གསུངས་པ་བཞིན་ཤེས་པར་བྱའོ། །དེ་ལྟར་དཔལ་ལྡན་སྟོད་འབྲུག་བརྒྱུད་པའི་བཀའ་སྲོལ། གདམས་ངག་ཐམས་ཅད་ཀྱི་གནད་
ཡོངས་སུ་རྫོགས་ལ། དཔལ་ལྡན་བླ་མ་རྣམས་ཀྱི་ཐུགས་ཀྱི་སྙིང་ཁུ། མདོ་སྔགས་ཀྱི་ཆོས་ཀུན་འདུས། ཚེ་གཅིག་སངས་རྒྱས་སྒྲུབ་པའི་ལམ་གྱི་རིམ་པ་ཡོངས་སུ་ཚང་བ། དབང་པོ་རབ་
འབྲིང་ཐ་མ་ཐམས་ཅད་ཉམས་སུ་ལེན་བྱ་མ་ནོར་བ། ཁྲིད་ཆེན་བརྒྱད་ཀྱི་གདམས་ངག་ཟབ་ཁྲིད་འདི་ཉིད་རྒྱལ་དབང་ཀུན་དགའ་དཔལ་འབྱོར་དང༌། དཔལ་ལྡན་འབྲུག་པའི་བསྟན་པའི་ཤིང་རྟ་
བྱམས་མེ་ཆོས་རྗེ་མཁས་གྲུབ་ཆེན་པོ་ངག་དབང་ཆོས་དཔལ་རྒྱ་མཚོ་རིན་པོ་ཆེའི་གསུང་རྩ་བར་བཟུང་། རྗེ་ཉིད་ཀྱི་ཞལ་སྔ་ནས་ཁྲིད་རིམ་ཟབ་མོ་ཐོབ་པ་རྣམས་ཀྱིས་ཟུར་བརྒྱན། ཡིད་ཆེས་པའི་
ལུང་གི་ཕྲེང་བས་སྤྲས་པས་བཀོད་པ། ཀུན་གྱི་ཚད་མར་བཟུང་བར་འོས་སམ་སྙམ་སྟེ། རྒྱུད་བླ་མ་ལས། གང་ཞིག་རྒྱལ་བའི་བསྟན་པ་འབའ་ཞིག་གི། །དབང་བྱས་རྣམ་གཡེང་མེད་ཡིད་ཅན་
གྱིས་བཤད། །ཐར་པ་ཐོབ་པའི་ལམ་དང་རྗེས་འབྲེལ་བ། །དེ་ཡང་དྲང་སྲོང་གསུང་བཞིན་སྤྱི་བོར་བླང༌། །ཞེས་སོ། །འོན་ཀྱང་མཁས་པའི་རྣམ་དཔྱོད་གྲུབ་པའི་ཉམས་མྱོང་མ་མཆིས་537

ཤིང་༑ ཐོས་པའི་པདྨོ་ཟུམ་ཞིང་ཤེས་རབ་ཀྱི་སྣང་བ་ཆེས་ཕྲ་བས་མ་རྟོག་ལོག་རྟོག་སོགས་རྩོམ་གྱི་ཡན་ལག་མ་ཚང་བ་རྣམས་ཆོས་ཀྱི་སྤྱན་དང་ལྡན་པ་རྣམས་ཀྱི་སྤྱན་སྔར་བཤགས་པས་ཚངས་པར་
སྩལ་དུ་གསོལ། །སྨྲས་པ། དོན་གྱི་བརྒྱུད་པ་ཟབ་གསང་དབྱར་རྔའི་སྒྲས། །སྙན་པའི་བ་དན་ཕྱོགས་བརྒྱར་གཡོ་བ་ཡི། །བསྟན་པའི་ཡང་སྙིང་སྟོད་འབྲུག་བཀའ་སྲོལ་གྱི། །ཁྲིད་ཆེན་
བརྒྱད་ཀྱི་ཟབ་གསང་ཅུང་ཟད་འདི། །པཱུ་ལའྀ་ཤིང་ལ་བརྟེན་ནས་འཁྲིལ་ཤིང་བཞིན། །དམ་པ་རྣམས་ཀྱི་གསུང་ལ་བརྟེན་ནས་བཀོད། །མཁས་འདོད་དག་གིས་བཀག་ཀྱང་ཁོང་ཁྲོ་མེད། ལུང་
རྟོགས་ཡོན་ཏན་པད་སྣར་ལྟར་ཕྲ་ཞིང༌། །ཐུན་མོང་རིག་པའི་གནས་ལ་མ་སྦྱངས་པའི། །ཐོས་པའི་ཤེས་རབ་ནམ་མཁའི་པདྨོ་བཞིན། །གྲུབ་པའི་ཉམས་རྟོགས་མྱོང་བ་མ་མཆིས་
ཀྱང་༑ །དཔལ་ལྡན་བླ་མའི་བྱིན་རླབས་ཁོ་ན་ལ། །བརྟེན་ཏེ་གང་ཤར་བཀག་མེད་ལྷུག་པར་སྨྲས། །དགེ་བས་དོན་བརྒྱུད་བསྟན་པའི་རྒྱལ་མཚན་འདི། །མི་ནུབ་ཕྱོགས་བརྒྱར་ཁྱབ་པའི་དགེ་
མཚན་གྱིས། །ས་གསུམ་དཔལ་དུ་འབར་བའི་གཟི་འོད་ཀྱིས། །མཐའ་ཡས་སྲིད་མཚོར་དུབ་པའི་འགྲོ་ཚོགས་རྣམས། །ཕྱག་རྒྱ་ཆེན་པོའི་ཀློང་དུ་གྲོལ་ནས་ཀྱང༌། །བཤད་སྒྲུབ་བསྟན་པ་རྒྱས་

།པའི་བཀྲ་ཤིས་ཤོག །ཅེས་པའི་ཁྲིད་ཡིག་འདི་ཉིད། ངག་དབང་ཆོས་དཔལ་རྒྱ་མཚོའི་ཐུགས་སྲས་ཡོངས་ཀྱི་ཐུ་བོ། བཀའ་ཡི་སྡུད་པ་པོ། རྒྱལ་བསྟན་གསལ་བའི་སྒྲོན་མེ་བླ་མ་ངག་དབང་ཆོས་རྒྱལ་༄༅།
ཕུན་ཚོགས་དབུར་བཞུགས་ཆོས་དབྱིངས་འོད་གསལ་རྩེའི་སྒྲུབ་སྡེ་ཆེན་པོ་རྣམས་ཀྱིས་ཐུགས་བཞེད་ནན་བསྐུལ་མཛད་པའི་བཀའ་ཡི་ཅོད་པན་བདེ་ཆེན་འཁོར་ལོའི་རྒྱན་དུ་རྩལ་བའི་རྟེན་འབྲེལ་གྱི་མཚམས་སྦྱར་བ་ལས། རབ་ཚེས་མེ་སྟག་ལོའི་བདག་
ཅག་གི་སྟོན་པ་རིན་པོ་ཆེ་ལྷ་ལས་བབས་པའི་དུས་ཆེན། རྟ་བདུན་དབང་པོ་སྲང་གི་ཁྱིམ་དུ་གནས་པའི་ཚེ། རེས་གཟའི་དབང་པོ་ཕུར་བུ་དང༌། རྒྱུ་སྐར་རྒྱལ་གྱི་དགའ་མ་དང་ལྷན་ཅིག་ཏུ་རྩེ་བའི་འགྲུབ་པའི་སྦྱོར་བ་དང་ལྡན་པ་སྔ་གྲོའི་
སྤྱི
ཆར༑ འཕགས་མཆོག་ཐུགས་རྗེ་ཆེན་པོའི་འདུལ་ཞིང་མདོ་ཁམས་ས་ཡི་ཐིག་ལེ། གསང་གཞུང་རིག་འཛིན་དགའ་ཚལ་གྱི་དབེན་གནས་བཀྲ་ཤིས་ལྷ་རྩེ་རིག་འཛིན་འཆི་མེད་ལྗོང་གི་བྱང་ཆུབ་ལྗོན་པའི་ནགས་ཁྲོད་ཀྱི་བསམ་གཏན་ཁང་བུར། རྗེ་བླ་
མའི་བཀའ་འབངས་ཡོངས་ཀྱི་ཐ་ཤལ་བ་རྨོངས་བརྟུལ་ངག་དབང་རྣམ་རོལ་འོད་གསལ་ཡེ་ཤེས་འགྱུར་མེད་དཔལ་བཟང་པོས་གྲུབ་པར་བགྱིས་པ། དོན་བརྒྱུད་ཀྱི་བསྟན་པ་དབྱར་གྱི་མཚོ་ལྟར་རྒྱས་པའི་རྒྱུར་གྱུར་ཅིག །དགེ་ལེགས་འཕེལ།།
540 (B)

540(B)
BlankPage AsPerOriginalDocument

༄༅། །འོད་གསལ་ཕྱག་རྒྱ་ཆེན་པོའི་གདམས་པའི་གླ་གཉུག་མ་རང་གསལ་ཅེས་བྱ་བ་བཞུགས་སོ།།

༄༅། ། ཨེ་མ་ཧོ། འཁོར་འདས་ཆོས་ཀུན་གདོད་མ་ནས། །རང་བཞིན་གྱིས་མ་སྐྱེས་རྣམ་པར་དག །མཉམ་པ་ཉིད་ལྷན་ཅིག་
སྐྱེས་པའི་དངོས། །དེ་བཞིན་ཉིད་བླ་མ་ཆོས་སྐུར་འདུད། །བཀའ་ཕྱག་རྒྱ་ཆེན་པོ་སྐད་པ་དེ། །ངོ་འཕྲོད་ན་ཐ་མལ་ཤེས་པ་ཉིད། །སེམས་ལྷན་ཅིག་
སྐྱེས་པ་ཆོས་ཀྱི་སྐུ། །རྣམ་རྟོག་ལྷན་སྐྱེས་ཆོས་སྐུའི་རླབས། །སྣང་ཙམ་པ་ཆོས་སྐའི་འོད་དུ་ཤར། །དབྱེར་མེད་ལྷན་སྐྱེས་ཆོས་སྐུའི་དོན། །ཆོས་542
རྣམས་རང་བཞིན་མཉམ་པར་བསྒོམ། །ནམ་མཁའ་ལྟ་བུ་རྟོགས་ན་ཡིན། །དངོས་པོ་རང་སེམས་གཉུག་མ་འདི། །གཏན་ལ་ཕབ་པ་བཤད་ཙ་ན།

ཁྲིད་
ཆེན་
ཉུ ༄༅། །བོ་གང་དུའང་མི་གནས་ཤིང༌། །མཚན་ཉིད་རྣམ་བྲལ་ཀུན་ལ་ཁྱབ། །ངེས་ཚིག་སྣང་སྲིད་འཁོར་འདས་རྣམས། །ཆོས་
ཉིད་ངང་ལས་མ་གཡོས་ཕྱག །ཅིར་སྣང་སྲིད་པའི་ཆོས་སོ་ཅོག །གཉུག་མའི་དོན་ལས་མི་འདའི་རྒྱ། །ཆོས་ཉིད་རང་གྲོལ་རྟོགས་པ་ཡིས། །ཆེན་པོ་
སྣང་སྟོང་ཟུང་དུ་འཇུག །དབྱེ་ན་གཞི་ལམ་འབྲས་བུ་གསུམ། །གཞི་ཕྱག་རྒྱ་ཆེན་པོའི་ཆོས་ཐམས་ཅད། །གདོད་མ་ནས་སྤྲོས་བྲལ་རང་བཞིན་
གྱིས༑ །འོད་གསལ་བ་འཁོར་འདས་ཀུན་ཁྱབ་བདག །གཤིས་གནས་ལུགས་གསལ་དྭངས་ངོས་བཟུང་བྲལ། །ལམ་ཕྱག་ཆེན་ཤེས་རབ་རྣམ་གསུམ་

གྱིས༑ །ཆོས་ཐམས་ཅད་སྐྱེ་འགག་གནས་གསུམ་བྲལ། །འོད་གསལ་བའི་སྟོང་ཉིད་མྱོང་ཐོག་ཏུ། །རང་ངོ་ཤེས་ལྟ་སྒོམ་ཁྱད་པར་ཅན། །འབྲས་ཕྱག་ཆེན་ཆོས་ཀུན་དེ་ཁོ་ན། །ལམ་སྒོམ་
པས་ནམ་མཁའ་བསླད་བྱེད་ཀྱི། །རྐྱེན་བྲལ་བཞིན་གཉིས་སྣང་རིམ་གྱིས་སྦྱོངས། །དག་པ་གཉིས་ལྡན་གྱི་ཆོས་སྐུ་གྲོལ། །ལམ་ཁྱད་པར་དབྱེ་ན་རྣལ་འབྱོར་བཞི། །མདོ་རྨད་བྱུང་ལངྐ
གཤེགས་པ་དང་། །རྒྱུད་གསང་བ་བསམ་གྱིས་མི་ཁྱབ་པ། །ཧེ་བཛྲའི་བརྟག་པ་གཉིས་པ་དང༌། །རཱ་ལི་སོགས་བཀའ་ལུང་ཚད་མ་ལས། །གྲུབ་བརྙེས་དང་མཁས་ལ་ཡོངས་སུ་གྲགས། །
ཅལ་སྒྲོགས་ཀྱིས་ཁ་ཚོན་མི་གཅོད་པར། །མདོ་རྒྱུད་ལ་ངང་ཐུང་མ་མཛད་ཀྱཻ། །ཚུལ་དེས་ན་རྒྱལ་བའི་དགོངས་པ་ཉིད། །ཉམས་སུ་གྲུབ་ཐོབ་གོང་མས་མྱོང༌། །རྩལ་དུ་སྒམ་པོ་པ་ཡིས་
བཏོན༑ །མངོན་སུམ་ལམ་བྱེད་ཀྱི་རིམ་པ་ཡིན། །རྣལ་འབྱོར་བཞིའི་ངོ་བོ་ངོས་བཟུང་ན། །གསལ་ལ་མ་འགག་པའི་ཤེས་པ་དེ། །ས་ལེར་གནས་པ་རྩེ་གཅིག་ཡིན། །ངོ་བོ་སྐྱེ་མེད་མཐའ་
ལས་འདས། །སྒྲོ་འདོགས་ཆོད་པ་སྤྲོས་བྲལ་ཡིན། །སྣ་ཚོགས་སྣང་ཡང་རང་བཞིན་གཅིག །སྤང་བླང་མེད་པར་རོ་གཅིག་ཡིན། །སྣང་སྟོང་དབྱེར་མེད་རྒྱུན་འཆད་མེད། །མྱོང་བ་དག་པ་ཚོ

|༄༅། །སྒོམ་མེད་ཡིན། །རྣལ་འབྱོར་བཞིའི་རྣམ་པར་དབྱེ་བ་ལ། །གཞི་གཏན་ལ་དབབ་པའི་རྣལ་འབྱོར་བཞི། །ཐོལ་སྐྱེས་ཀྱི་རིག་པ་སེམས་ཉིད་འདི། །གང་གིས་ཀྱང་
མ་བསླད་པས་རྩེ་གཅིག་པ། །གང་དུ་ཡང་མི་གནས་སྤྲོས་པ་བྲལ། །གང་དུ་ཡང་མི་འགལ་བ་རོ་གཅིག་དང་། །གང་དུ་ཡང་མི་དམིགས་པ་སྒོམ་མེད་ཡིན། །ལམ་ཉམས་སུ་ལོན་པའི་རྣལ་
འབྱོར་བཞི། །ཉོན་མོངས་དང་རྣམ་པར་རྟོག་པའི་ཚོགས། །ངང་གིས་ཞི་བ་རྩེ་གཅིག་ཡིན། །དེའི་ངང་ནས་སེམས་ཉིད་སྤྲོས་མཐའ་བརྒྱད། །ངོས་བཟུང་དང་བྲལ་བ་སྤྲོས་བྲལ་ཡིན།
ཚོགས་དྲུག་ལྷུག་པར་གཟུང་འཛིན་རྣམས། །རང་གྲོལ་དུ་མ་རོ་གཅིག་ཡིན།ྋ །གང་ཡང་ཡིད་ལ་མི་བྱེད་པའི། །གཉུག་མ་བློ་འདས་སྒོམ་མེད་ཡིན། །ཉམས་མྱོང་གི་ཤན་འབྱེད་རྣལ་འབྱོར་རྞྞ
བཞི༑ །སེམས་ལ་བདེ་གསལ་མི་རྟོག་པའི། །དྲོད་ཚད་རྙེད་པ་རྩེ་གཅིག་ཡིན། །སེམས་ཉིད་རྟོགས་པས་རྣམ་བྱང་ཆོས། །རྒྱུན་མི་འཆད་པ་སྤྲོས་བྲལ་ཡིན། །གཟུགས་སོགས་རྐྱེན་གྱིས་མི་
གཡོ་བས། །བཟོད་ཐོབ་དུ་མ་རོ་གཅིག་ཡིན། །མཉམ་པར་འཇོག་པའི་ཏིང་འཛིན་རབ། །ཆོས་མཆོག་སྒོམ་མེད་རྣལ་འབྱོར་ཚུལ། །འདི་མཚོན་བྱེད་དཔེ་ཡི་རྣལ་འབྱོར་བཞི། །འཇིག་རྟེན་545

པའི་བསམ་གཏན་རྩེ་གཅིག་ཉིད། །ཉམས་གསུམ་དང་སྤྲོས་བྲལ་རོ་གཅིག་པ། །སྒོམ་མེད་ཀྱི་མིང་གི་ཐ་སྙད་རྣམས། །དྲོད་རྩེ་མོ་བཟོད་པ་ཆོས་མཆོག་ཡིན། །མཚོན་བྱ་དོན་གྱི་རྣལ་འབྱོར་
བཞི༑ །ངེས་འབྱེད་བཞིས་རྩེ་གཅིག་མཐར་ཕྱིན་པ། །ཏིང་ངེ་འཛིན་སེང་གེ་རྣམ་འགྱིངས་ཡིན། །བསམ་གྱིས་མི་ཁྱབ་པའི་ཏིང་འཛིན་ཅན། །སྤྲོས་བྲལ་སྒྱུ་མ་ལྟ་བུ་ཡིན། །རོ་གཅིག་ངང་ས་
བཅུའི་རྟོགས་པ་ཤར། །དཔའ་བར་འགྲོ་བའི་ཏིང་འཛིན་ཡིན། །སྒོམ་མེད་མ་བཙལ་ལྷུན་གྱིས་གྲུབ། །རྡོ་རྗེ་ལྟ་བུའི་ཏིང་འཛིན་ཡིན། །ས་ལམ་གྱི་དྲོད་རྟགས་རྣལ་འབྱོར་བཞི། །ཚོགས་སྦྱོར་
གཉིས་ནི་འཇིག་རྟེན་པའི། །ལམ་དུ་གྱུར་པས་མ་གྲུབ་པ། །མཐོང་སྒོམ་ཡན་ཆད་འཇིག་རྟེན་ལས། །འདས་པའི་ཕྱིར་ན་གྲུབ་པར་བརྗོད། །གྲུབ་པ་དག་ཀྱང་ས་བདུན་ཕྱིན། །མི་བརྟན་ཕྱིར་
ན་མ་གྲུབ་པ། །དག་པ་ས་གསུམ་བརྟན་པའི་ལམ། །ཡིན་ཕྱིར་གྲུབ་པ་དག་ཏུ་བརྗོད། །ལམ་ལ་ཐུན་མོང་ཐུན་མིན་གཉིས། །ཐུན་མོང་ཞི་གནས་ལྷག་མཐོང་གཉིས། །རྩེ་གཅིག་སྤྲོས་བྲལ་
རྣལ་འབྱོར་ཡིན། །ཐུན་མིན་སློབ་པའི་ཟུང་འཇུག་དང་། །མི་སློབ་པ་ཡི་ཟུང་འཇུག་གཉིས། །རོ་གཅིག་སྒོམ་མེད་རྣལ་འབྱོར་ཡིན། །ཐུན་མོང་གི་ལམ་ལས་རྣལ་འབྱོར་བཞི། །བྱིས་པ་ཉེར་

ཁྲིད་༄༅། །སྤྱོད་དོན་རབ་འབྱེད། །དེ་བཞིན་ཉིད་ལ་དམིགས་པ་དང་། །དེ་བཞིན་གཤེགས་པའི་བསམ་གཏན་བཞི། །ཐུན་མིན་སྔགས་ཀྱི་ཐེག་པ་ལས། །ལས་དང་པོ་ཡེ་
ཆེན་
ཤེས་ཅུང་ཟད་སྐྱེས། །ཡེ་ཤེས་ལ་དབང་དང་ཡང་དག་དབང་། །རྣལ་འབྱོར་བཞིའི་རིམ་པའང་འདི་ཉིད་དོ། །དེ་བཞིན་དུ་དང་པོའི་ལས་ཅན་དང༌། །རྣལ་འབྱོར་གྲུབ་པ་ཐམས་ཅད་མཁྱེན། །
སྤྱོད་པ་བཞིའི་ས་མཚམས་གསུངས་པའང་མཐུན། །འབྲས་བུ་མངོན་གྱུར་གྱི་རྣལ་འབྱོར་བཞི། །ཐམས་ཅད་མཁྱེན་པའི་གནས་སྐབས་ཉིད། །ཆོས་ཀྱི་སྐུ་ལས་མ་གཡོས་པར། །བླ་མའི་རྒྱུད་
ཀྱི་བསྟན་བཅོས་ལས། །མི་གཡོ་ཆོས་རྣམས་ཐམས་ཅད་ཀྱི། །རྩེ་གཅིག་ཕྱིར་ན་བརྟན་པ་ཉིད། ༡ །གཞན་གྱི་རྐྱེན་གྱིས་རྟོགས་མིན་པ། ༢ །མཁྱེན་པའི་སྐད་ཅིག་གཅིག་ཉིད་ལ། །ཤེས་
བྱའི་དཀྱིལ་འཁོར་ཀུན་ཁྱབ་ཅན། ༣ །འདུས་མ་བྱས་ཤིང་ལྷུན་གྱིས་གྲུབ། །༤ ཆོས་ཐམས་ཅད་གཉིས་མེད་ཟུང་དུ་འཇུག །འཁོར་འདས་གཉིས་དབྱེར་མེད་གཅིག་ཏུ་རྟོགས། །ཐབས་
ལམ་དང་གྲོལ་ལམ་གཉིས་སྐད་གཅིག་མའི། །རིག་ཐོག་ཏུ་གཉིས་མེད་ལྷན་ཅིག་སྐྱེས། །ལྷན་ཅིག་སྐྱེས་པའི་ཡེ་ཤེས་ཟེར། །དེ་ལ་གཟུང་འཛིན་སྣང་སྟོང་དང༌། །ཉིན་མཚན་འཁོར་འདས་ ི

བདག་དང་གཞན། །ཚེ་འདི་ཕྱི་གཉིས་སུ་མ་དམིགས་པས། །ཐབས་གཏུམ་མོ་སྒྱུ་ལུས་རྨི་ལམ་དང་། །འོད་གསལ་བ་འཕོ་བ་གཞན་ལུས་དང་། །བར་དོ་བཅས་རྫོགས་པའི་རིམ་པ་ཚང༌།
རྣལ་འབྱོར་བཞི་བདེ་གསལ་སྣང་རིག་སྟོང་། །གཙོ་བོར་གྱུར་པའི་ཏིང་འཛིན་ཡིན། །རྩེ་གཅིག་གི་གཙོ་བོར་མཉམ་པ་ཉིད། །སྤྲོས་བྲལ་གྱིས་གཙོ་བོར་ཆོས་ཀྱི་དབྱིངས། །རོ་གཅིག་གིས་ཇི་ལྟ་
ཇི་སྙེད་རྟོགས། །སོར་རྟོགས་དང་མེ་ལོང་ཡེ་ཤེས་ཉིད། །སྒོམ་མེད་ཀྱིས་དོན་གཉིས་རྩོལ་མེད་དུ། །ལྷུན་གྲུབ་པས་བྱ་གྲུབ་ཡེ་ཤེས་དབྱིངས། །མངོན་དུ་བྱེད་ཅིང་སྦྱོར་བར་བཞེད། །བཀའ་
ཕྱག་རྒྱ་ཆེ་དང་རྫོགས་པ་ཆེ། །ཟབ་མོའི་ལམ་རྩོད་མེད་ངོ་མཚར་བ། །རྟོག་གེ་བའི་བློ་ཡིས་མི་འཆུན་པར། །ཧ་ཤང་གི་ཆོས་ལུགས་ཡིན་པར་བསྙོན། །ཁོང་རྒྱ་ནག་མཁན་པོའི་ཞལ་ན་རེ། །
གང་སེམས་ཀྱི་རྣམ་པར་རྟོག་པ་ཡི། །དགེ་མི་དགེས་མཐོ་རིས་ངན་སོང་འཁོར། །གང་ཅི་ཡང་ཡིད་ལ་མི་བྱེད་པས། །འཁོར་བ་ལས་ཐར་བར་འགྱུར་བའི་ཕྱིར། །དེ་བས་ན་ཅི་ཡང་མི་བསམ་
མོ༑ །སྦྱིན་པ་སོགས་དགེ་བ་སྤྱད་པ་ནི། །བླུན་པོའི་དབང་དུ་མཛད་པ་རྣམས། །དེར་སེམས་ཤིང་དེ་སྐད་སྨྲ་བ་ཡིས། །ཆོས་ཀུན་གྱི་རྩ་བ་ཐེག་པ་ཆེ། །དེ་སྤངས་པ་ཐེག་པ་མཐའ་དག་

ཁྲིད་༄༅། །སྤངས། །གང་ཅི་ཡང་མི་བསམ་སྨྲ་བ་ན། །ཡང་དག་ཡེ་ཤེས་རྩ་བ་ཅན། །དེས་སོ་སོར་རྟོགས་པའི་མཚན་ཉིད་ཀྱི། །འཇིག་རྟེན་ལས་འདས་པའི་ཤེས་རབ་
ཆེན་
ཉུ སྤངས༑ །སྦྱིན་པ་སོགས་སྤྱད་པར་མི་བྱ་བས། །ཐབས་ཀྱི་ཕྱོགས་ཤིན་ཏུ་སྤངས་པ་ཡིས། །བསགས་སྦྱང་གཉིས་ཁྱད་དུ་བསད་པ་ཡིན། །ཐབས་བྲལ་བའི་ཤེས་རབ་སྨད་པའི་གནས།
ངེད་སྙིང་པོ་ཟབ་དོན་གྱི་རྣལ་འབྱོར་རྣམས། །ལྟ་བའི་སྐབས་བསམ་བྱུང་དང་སྒོམ་བྱུང་གིས། །ཤེས་རབ་ཀྱིས་གནས་ལུགས་ལྟ་བ་འཚོལ། །སྒོམ་པའི་སྐབས་ཞི་གནས་བསྒྲུབ་པ་ན། །མ་
ཡེངས་པའི་དྲན་དང་ཤེས་བཞིན་བསྟེན། །རྟོག་མེད་ལྷིང་པོ་ལ་སྐྱོན་དུ་འཛིན། །ལྷག་མཐོང་སྐབས་སོ་སོར་རྟོགས་པ་ཡིས། །ཤེས་རབ་ཀྱིས་སྒོམ་དོན་ལ་རྟོག་ཅིང་དཔྱོད། །ལུང་མ་བསྟན་
ཡང་དག་དྲན་པས་སེལ། །སྤྱོད་པའི་སྐབས་སྟོང་ཉིད་རྒྱུ་འབྲས་སུ། །འཆར་བ་ཞེས་རྟེན་འབྲེལ་ཤིན་ཏུ་བརྩོན། །རོ་གཅིག་ཏུ་དུ་མ་རུ་ཤར་བ་དང༌། །ཀུན་རྫོབ་ལ་རང་བྱན་ཚུད་པ་དང༌།
གཟུགས་སྐུའི་ས་བོན་འདེབས་པ་རྣམས། །ཤེས་མི་ཤེས་ཀྱི་བླང་དོར་འཆོལ་མི་སྲིད། །འབྲས་བུའི་སྐབས་དེ་ཉིད་དོན་རྟོགས་ནས། །མ་ཡེངས་པའི་ཚུལ་གྱིས་སྒོམ་བྱས་པས། །གཉིས་སྣང་

མ་ལུས་དག་པར་བཞེད། །དགོས་རྣམ་པར་མི་རྟོག་ཏིང་ངེ་འཛིན། །ཤེས་བྱའི་གཤིས་རྒྱས་འདེབས་གཉེན་པོ་ལམ། །ཤོར་ས་བཞི་རུ་མ་ཤོར་ཞིང༌། །བསམ་གཏན་གཟུགས་མེད་སྙོམས་
འཇུག་སོགས། །གོལ་ས་རྣམས་སུ་མ་གོལ་བ། །བདེ་ལ་ཞེན་པ་གསལ་ལ་འཛིན། །མི་རྟོག་པའི་བློས་བྱས་ཉམས་གསུམ་ལ། །ཞེན་པའི་ཁམས་སུ་མ་ལྷུང་བ། །རྟོག་པ་ཉོན་མོངས་སྟོང་
ཉིད་དང༌། །སྣང་བ་སྙིང་རྗེ་རྒྱུ་འབྲས་རྣམས། །དགྲར་ལངས་ལྔ་ཡི་འཕྲང་ལས་ཐར། །བྱིང་རྨུག་རྒོད་གསུམ་གྱི་གེགས་བསལ་བས། ཆོས་ཐམས་ཅད་མངོན་རྫོགས་བྱང་ཆུབ་པས། །རྣལ་
འབྱོར་བཞི་མངོན་པར་རྫོགས་པ་ཡིན། །དང་པོའི་སངས་རྒྱས་ཏནྟྲ་ལས། །རྡོ་རྗེ་བཞི་དང་མཁྱེན་པ་བཞི། །རྣམ་ཐར་བཞི་སོགས་འབྲས་ཆོས་དང༌། །སྦྱར་བར་གསུངས་པའི་དོན་དང་
མཚུངས༑ །སངས་རྒྱས་པའི་གྲུབ་མཐའ་རྣམ་པ་བཞི། །རྣལ་འབྱོར་བཞིའི་ལམ་གྱི་རིམ་པར་རྫོགས། །རྩེ་གཅིག་དུས་སེམས་ཙམ་ལྟ་བ་རྫོགས། །གཉིས་སུ་མི་རྟོག་ཤེས་རིག་གསལ། །
བདེ་གསལ་མི་རྟོག་གསུམ་དབྱེར་མེད་ངང༌། །སྤྲོས་བྲལ་དུས་དབུ་མའི་ལྟ་བ་རྫོགས། །ཡོད་མེད་སྐྱེ་འགག་གཅིག་དུ་མ། །རྟག་ཆད་འགྲོ་འོང་གི་སྒྲོ་འདོགས་ཆོད། །དུ་མ་རོ་གཅིག་ཏུ་རྣལ་

།འབྱོར་སྐབས། །སློབ་པའི་ཟུང་འཇུག་གི་རྟོགས་པ་རྫོགས། །སྣང་སྲིད་འཁོར་འདས་བསྡུས་པའི་ཆོས། །བསལ་བཞག་སྤང་བླང་བྲི་གང་མེད། །རྟོགས་པ་༄༅།
གཅིག་ཐོགས་∶མཉེས་གྱུར། །སྒོམ་དུ་མེད་པའི་རྣལ་འབྱོར་སྐབས། །མི་སློབ་པའི་ཟུང་འཇུག་རྟོགས་པ་རྫོགས། །རྟོགས་བྱ་རྟོགས་བྱེད་ཉམས་མྱོང་གི །བྱ་བྱེད་འཐོབ་བྱ་ཐོབ་བྱེད་སོགས།
ཐམས་ཅད་དབྱིངས་དག་རྩོལ་བ་ཟད། །ཆོས་སྐྱའི་ཡེ་ཤེས་གཅིག་ཏུ་འཁྱིལ། །སངས་རྒྱས་ཀྱི་དགོངས་པ་མངོན་བྱེད་རྒྱ། །དང་པོ་གཉིས་ཞི་གནས་ལྷག་མཐོང་ཡིན། །སངས་རྒྱས་ཀྱི་
དགོངས་པ་མངོན་བྱས་འབྲས། །ལྷུན་གྲུབ་ཀྱི་ངོ་བོ་སློབ་པ་དང་། །མི་སློབ་པའི་བརྡ་ཡིས་རྣམ་པར་དབྱེ། །དང་པོ་གཉིས་རྒྱུ་ཡི་ལྟ་བ་དང༌། འབྲས་བུ་ལས་སུ་བྱེད་རྒྱུ། །ཕྱི་མ་གཉིས་འབྲས་བུའི
རྟོགས་པར་བཞེད། །དེ་ལྟར་རྣམ་དབྱེ་ཤེས་བྱས་ཏེ། །བར་དུ་གཉུག་མ་ངོས་བཟུང་ཐབས། །ཡང་དག་འཇོག་ལ་གཞོལ་བ་ན། །སོ་མ་རང་དྭངས་གཉུག་མ་གསུམ། །ལུས་སེམས་ཁོང་
གློད་རླུང་མི་འཆིང༌། །ཤེས་པ་རྟེན་ཡིད་སོ་མ་ཡིན། །འཕྲོ་ན་ཤེས་པ་རང་གར་བཏང༌། །འཕྲོ་ཡུལ་མཚན་སྣང་ཆོས་སྐུར་ཤེས། །དེ་ལ་མ་ཡེངས་རང་གདངས་ཡིན། །སྤྱོད་ལམ་རྣམ་

བཞིར་ཁྱད་མེད་དང༌། །ཉམས་དང་མི་འབྲལ་བྱ་བ་དང༌། །ཚོགས་དྲུག་ལྷུག་པར་བཞག་པ་ནི། །ལྷུག་པ་ཡིན་པར་དམ་པས་གསུངས།ཐ་མ་གཉུག་མར་ཐག་བཅད་པ། །སྐྱེ་བ་མེད་པའི་
རིག་པ་ཡིས། །སྐྱེ་མེད་རྟོགས་པའི་ངོ་བོར་རིག །འགག་པ་མེད་པའི་ལམ་དུ་འཇུག །ཉམས་མྱོང་གསལ་ལ་འགག་མེད་ལམ། །གནས་པ་མེད་པའི་ཤེས་རབ་ཀྱིས། །དངོས་མཚན་མི་
མཐུན་ཕྱོགས་རྣམས་གཅོད། །ཐོབ་པ་མེད་པའི་འབྲས་བུ་ཡིས། །ཆོས་ཀྱི་སྐུ་ལས་གཟུགས་སྐུ་འབྱུང༌། །དེ་ལྟར་ཉམས་སུ་ལེན་པ་ནི། །རྣམ་པར་རྟོག་པའི་རང་བཞིན་ནི། །མི་རྟོག་པར་ཤར་
རྩེ་གཅིག་དང༌། །སྟོང་ཉིད་དུ་ཤར་བ་སྤྲོས་བྲལ་ཡིན། །མཉམ་ཉིད་ཤར་བ་རོ་གཅིག་དང་། །བློ་འདས་སུ་ཤར་བ་སྒོམ་མེད་ཡིན། །གནས་འགྱུ་འཁྲུལ་གྲོལ་སྣང་སེམས་དང༌། །མཉམ་རྗེས་
ཀྱི་བར་ལག་རྣམ་བཞི་འགྱེལ། །ཉོན་མོངས་པའི་མགོ་གནོན་མཚང་རིག་ཅིང༌། །ཡེ་ཤེས་ཀྱི་རྩལ་འབྱོངས་བརྟན་པ་ཐོབ། །ཆུ་མ་རྙོག་ནམ་མཁའ་སྤྲིན་དང་བྲལ། །ཆབ་རོམ་གསེར་གླིང་རྣམ་
བཞིས་མཚོན། །འཁྲུལ་པ་རང་ག་མ་ཞི་བ་དང༌། །གཞི་མེད་རྩ་བྲལ་དུ་རྟོགས་པ་དང༌། །དེ་ཉིད་ཡེ་ཤེས་སུ་རྟོགས་པ་དང༌། །དེ་ལ་བརྟན་པ་ཐོབ་པ་ཡིན། །སེམས་ཙམ་དབུ་མ་གསང་

ཁྲིད་༄༅། །སྔགས་དང༌། །ཕྱག་ཆེན་གྱི་ལྟ་བ་རྟོགས་པར་གསུངས། །ཟབ་ཞི་སྤྲོས་བྲལ་གྱི་འོད་གསལ་བ། །འདུས་མ་བྱས་པ་རྣམ་བཞི་རྟགས། །དབང་བཞིའི་དབང་དོན་
ཆེན་
ཉུ འཆར་བའི་ཚུལ། །རིགས་ཀྱི་རྟོགས་པས་དབེན་པ་དང༌། །གཟུང་འཛིན་ཀྱི་རྟོགས་པ་དབྱིངས་སུ་དག །ཆོས་གོ་མྱོང་རྟོགས་གསུམ་རིམ་པ་ཡིས། །རིམ་གྱིས་ཐོད་རྒལ་གཅིག་ཆར་ཚུལ།
སྐྱེ་ལུགས་གསུམ་གྱིས་མཚམས་སྦྱར་ཏེ། །རྣལ་འབྱོར་བཞི་ཡི་ལམ་མཆོག་སྨིན། །བསྲེགས་བཅད་བརྡར་བའི་གསེར་བཞིན་དུ། །ཡང་དག་པའི་ལམ་བཟང་འཁྲུལ་པ་བྲལ། །དཔྱད་སྟོང་
མེད་དགག་དང་རྒྱས་འདེབས་སོགས། །བློས་བྱས་ཀྱི་ལྟ་སྒོམ་དང་ནོར་བ་ཟད། །ཕྱོགས་ལྷུང་ཅན་སེམས་ལ་གཟན་ན་ཡང༌། །ཕྱོགས་མེད་ཀྱི་སྐལ་ལྡན་རྣམ་པར་གྲོལ། །ས་ཆེན་པོར་
བཞུགས་པའི་སེམས་དཔའ་དང༌། །ཆོས་ཉིད་ཀྱི་བདེན་མཐོང་གདམས་པ་ལ། །ལོག་ལྟ་དང་ཆོས་སྤོངས་མི་བརྩོན་པར། །དག་སྣང་དང་ཆོས་བཟོད་བརྟེན་པར་རིགས། །གཞི་ཕྱག་ཆེན་ལྟ་
བའི་གནས་ལུགས་གོ །ལམ་ཕྱག་ཆེན་སྒོམ་པ་ཉམས་སུ་མྱོང་། །འབྲས་ཕྱག་ཆེན་སངས་རྒྱས་སེམས་སུ་རྟོགས། །ཟུང་འཇུག་རང་བཞིན་ཕྱག་རྒྱ་ཆེ། །འདི་འཕགས་བོད་གྲུབ་པའི་དགོངས་

པའི་མཐིལ། །སྒྲུབ་བརྒྱུད་སྤྱི་མེས་ཀྱི་ཐུགས་ཀྱི་བཅུད། །དུས་གསུམ་རྒྱལ་བ་གཤེགས་པའི་ཤུལ། །བགྲོད་པ་གཅིག་པའི་ལམ་ཆེན་ལགས། །དགེ་འདི་ཡིས་མཐའ་ཡས་འགྲོ་བ་ཀུན།
གཞི་མ་བཅོས་ཁྱབ་གདལ་ཆེན་པོའི་ངང་། །ལམ་མ་བཅོས་ཟང་ཐལ་ཆེན་པོའི་རྟོགས། །འབྲས་མ་བཅོས་ཕྱག་རྒྱ་ཆེ་འགྲུབ་ཤོག །ཟབ་པ་དབང་བཞི་པའི་དེ་ཁོ་ན་ཉིད་འདི་དང༌། རྒྱ་ཆེ་བ་ཐེག་
པ་གསུམ་གྱི་རྣམ་བཞག་ལ་མཁས་ཤིང་ལྷན་ཅིག་སྐྱེས་པའི་ཡེ་ཤེས་ཆེན་པོས་སྣང་སྲིད་ཐམས་ཅད་བྱིན་གྱིས་རློབས་པར་ནུས་པའི་མཐུ་ཅན་རྣལ་འབྱོར་གྱི་དབང་ཕྱག་ཆེན་པོ་༧ཀརྨ་བཀྲ་ཤིས་འོད་ཟེར་
ཞི་བའི་སྙིང་པོ་བློ་གྲོས་རབ་ཏུ་རྒྱས་པའི་སྡེའི་ཞབས་སེན་ཟླ་འོད་བདུད་རྩིའི་ཐིག་པ་སྙིང་དབུས་དད་པའི་ཀུ་མུཏ་ཁ་འབུས་པའི་སྤོང་བ་པ་འཇམ་དབྱངས་བློ་གྲོས་རྒྱ་མཚོ་སྒྲ་དབྱངས་ཀྱིས་དཔལ་གྱི་རྟ་
རྣའི་ཉེ་བའི་གནས་མཆོག་སེམས་ཉིད་ངལ་གསོའི་རི་བོ་ལྷུན་ཆགས་ཤིང་ཉམས་དགའ་བའི་སྤོ་ལ་བག་ཕེབས་པར་གནས་པའི་སྐབས་སུ་གང་ཤར་སྨྲས་པ་དགེ་ལེགས་འཕེལ།། སྤར་བྱང་སྨོན་
ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི། ྋ །ལེགས་བྱས་ཟླ་བའི་འོད་དཀའ་བསིལ་རྡུལ་གྱིས། །མ་རིག་མུན་སྟུག་གདུང་བ་གཏན་བཅོམ་ནས། །རྣམ་མཁྱེན་ཉམས་དགའི་གྲོང་

༣ ༄༅། །གི་དཔལ་སྤྱོད་ཤོག །ལེགས་བྱས་སྣང་བའི་ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་ཉེར་དྲངས་པས། །མཁྱེན་གཉིས་འོད་སྟོང་འབར་བའི་ཕྲིན
⇨ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་རྨད། །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་རྒུ་འཇོ་བའི་བསམ་འཕེལ་དབང༌། །དད་གསུམ་རྒྱལ་
མཚན་ཏོག་ཏུ་ལེགས་བཀོད་པས། །ཐུབ་བསྟན་རྣམ་པར་རྒྱལ་བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་རྡུལ་བརྩེགས་སྤོར། །ཟབ་དོན་ཆོས་མཛོད་རྣམ་རྒྱལ་གནྡྷོ་ལར།
འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་ཟབ་དུཎྱ་བྷིའི་སྒྲ་དབྱངས། །ཆོས་སྐྱའི་རིང་བསྲེལ་ཟད་མེད་སྲིད་མཐའི་བར། །མི་ཟད་འཇོ་བའྀ་རྣམ་དཀར་
ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་ཀྱང་དབང་བཅུའི་དཔལ་སྤྱོད་རྒྱུར་གྱུར་ཅིག། །།ཅེས་མཆོག་གཟིག་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་
མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན། །མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོ་ཡིས། །གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། 555

དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་
བསྐྲུན་ཞིང༌། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་རྒྱལ་བའི་བསྟན་རྣམས་ཕྱོགས་བཅུ་ཡི། །ཡངས་པའི་འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་
བས་སྐུ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་མཛོད་ཅིག། །།ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་གླིང་གི་གྲལ་མཐའ་པ་ཤཱཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།།
དགེའོ།། དགེའོ།། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

