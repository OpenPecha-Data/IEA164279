╗| ༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ དེ༽པའི་ནང་བཞུགས་པ་ལ། སྙན་ངག་མེ་ལོང་གཞུང་
གིས་བསྟན་པའི་དཔེར་བརྗོད་ལེགས་པར་བཤད་པའི་སྒྲ་དབྱངས་རྒྱ་མཚོའི་འཇུག་ངོགས་ལ་ལྡེབ། ༤༨ 1-96 སྙན་ངག་གི་དཔེ་རྒྱན་གསལ་བྱེད་ཀྱི་དཔེར་བརྗོད་སྒྲ་ལྡན་ལྷའི་འཛུམ་ཟེར་
༦
ལ་ལྡེབ། ༥ 97-106 སྙན་ཚིག་སྨྲ་བ་རྣམས་ལ་དྲི་ཚིག་ཅུང་ཟད་གཏམ་དུ་བྱ་བ་ཚངས་པའི་མགྲིན་རྒྱན་ལ་ལྡེབ། ༦ 107-118 དྲི་ཚིག་ཚངས་པའི་མགྲིན་རྒྱན་གྱི་རང་ལན་
༈ དབྱངས་ཅན་ངག་གི་རོལ་མཚོ་ལ་ལྡེབ། ༢༥ 119-168 སྙན་ངག་མེ་ལོང་གི་དོན་གྱི་རྒྱན་ལ་དོགས་པ་དཔྱོད་པའི་འབེལ་གཏམ་ལེགས་པར་བཤད་པའི་རོལ་མཚོ་ལ་
ལྡེབ༑ ༧༡ 169-310 སྙན་ངག་ལ་དཔྱད་པ་ཨུཏྤ་ལའི་འཕྲེང་བའི་ལན་སྣང་བ་མཆོག་གི་དུས་སྟོན་ལ་ལྡེབ། ༡༥ 311-340 སྙན་ངག་གི་ཡང་ལན་རབ་དགའི་རྒྱུད་མང་ལ་
ཝཱ ལྡེབ༑ ༡༢ 341-364 ལྷ་ཆེན་པོ་ཁྱབ་འཇུག་གི་འཇུག་པ་བཅུའི་གཏམ་རྒྱ་བལ་མཁས་པའི་ངག་རྒྱུན་གངས་ཅན་རྣ་བའི་བདུད་རྩི་ལ་ལྡེབ། ༡༢ 365-388 ཤིས་པ་བརྗོད་པ་འཁོར་<

ལོ་རིན་པོ་ཆེའི་གཏམ་ལ་ལྡེབ། ༩ 389-406 དངོས་གྲུབ་ཀྱི་རྟེན་ཀ་པཱ་ལའི་བརྟག་ཐབས་ལ་ལྡེབ། ༥ 407-416 ཡོ་བྱད་ཀྱི་དམ་ཚིག་ལ་མཁོ་བའི་བཤད་པ་རིན་ཆེན་འཕྲེང་བ་
ལ་ལྡེབ། ༢༢ 417-460 རྟེན་ལ་གཟུངས་འབུལ་བའི་ལག་ལེན་ཟིན་བྲིས་མདོར་བསྡུས། མཐོང་བས་ཤེས་པ་ལེགས་བྱས་སྙིང་པོ་ལ་ལྡེབ། ༡༤ 461-488 ལོངས་སྤྱོད་ཀྱི་
དམ་ཚིག་ལ་མཁོ་བའི་བཤད་པ་ཟག་མེད་བདེ་བའི་དཔལ་སྦྱིན་ལ་ལྡེབ། ༣༡ 489-550 དཀར་ཆག་ལ་ལྡེབ། ༡ བཅས་བསྡོམས་ལྡེབ། ༢༧༦ བཞུགས།། །།
ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

༄༅། །སྙན་ངག་མེ་ལོང་གཞུང་གིས་བསྟན་པའི་དཔེར་བརྗོད་ལེགས་པར་བཤད་པའི་སྒྲ་དབྱངས་རྒྱ་མཚོའི་འཇུག་ངོགས་ཞེས་བྱ་བ་བཞུགས་སོ།།

༄༅། །ན་མོ་ཝཱ་གཱིནྡྲ་བུདྡྷ་བཛྲ་ཡ། དུས་གསུམ་རྒྱལ་བའི་ཡེ་ཤེས་ཆུ་གཏེར་ཚད་མེད་སྙིང་རྗེས་བསྲུབས་པ་ལས། །སྲིད་ཞིའི་
མཚར་སྡུག་རྫོགས་པའི་རང་ཞལ་བསྟན་པའི་དཔལ་མོ་བཞད་པ་སྟེ། །རིན་ཆེན་རྒྱུད་མངས་སྦྲེང་བའི་ཟོལ་གྱིས་ཆོས་སྒོ་མཐའ་ཡས་གླུར་ལེན་པ།
རྒྱལ་ཡུམ་དབྱངས་ཅན་མ་ཀྱེ་མགྲིན་པའི་ཚལ་འདིར་བྱོན་ལ་རོལ་རྩེད་མཛོད།། ༡ དེ་ཡི་རིག་པའི་ཁྱད་པར་དཎྜི་ཡི། །རྒྱུད་ལས་འཕོས་པའི་
རྒྱན་གྱི་ཨུཏྤལ་འདབ། །རྣམ་དཔྱོད་ཉི་ཟེར་སྟོང་གིས་ཕྱེ་སྟེ་སླར། །བློ་གསལ་རྣ་བའི་རྒྱན་དུ་བྱིན་གྱིས་ལོངས།། ༢ རྒྱན་གྱི་ཁྱད་པར་དེ་དང་དེ་

༄༅། །དག་གི ། གནད་དོན་གར་སོང་མ་དམིགས་བཞིན་དུ་ཡང༌། །སྙན་པར་མངོན་རློམ་དཔེར་བརྗོད་ཕྲེང་ངོམ་པ། །ར་གན་
གསེར་དུ་བརྫུ་བས་བསླུས་པ་བཞིན།། ༣ སྙིགས་མའི་མུན་པ་འཕྱན་པའི་མཁས་རློམ་གྱི། །སྦྲང་མ་གྲོང་པའི་སྐད་ཀྱིས་མུ་ཅོར་གླུ། །དཔྱད་ཀྱིན་
སྙིང་པོས་དབེན་རྣམས་བག་བྱོས་ལ། །སྔོན་བྱོན་ལོ་པཎ་དམ་པའི་ལུགས་འདི་བསྟན།། ཞེས་བདེ་ལེགས་ཤིས་པར་བརྗོད་པའི་ཚིགས་སུ་བཅད་
པས་མདུན་བསུས་ཏེ། འདིར་སྙན་དངགས་ཀྱི་བསྟན་བཅོས་ཆེན་པོ་མེ་ལོང་གཞུང་ལས་བྱུང་བའི་རྒྱན་གྱི་བྱེ་བྲག་རྣམས་དཔེར་བརྗོད་པའི་ཚུལ་གྱིས་

གསལ་བར་བྱ་བ་ལ་ཞུགས་སོ། །དེ་ལས་ལེའུ་དང་པོ་ལམ་རྣམ་པར་དབྱེ་བ་ནས་དངོས་སུ་བསྟན་པ་ཐུན་མོང་མ་ཡིན་པའི་རྒྱན། དངོས་ལྷོ་ཕྱོགས་བཻ་དནྡྷ་དང༌། བཟློག་པ་ཤར་ཕྱོགས་གཽ་ཌཱ་
བའི་ལམ་སྲོལ་གཉིས་སུ་ཕྱེ་བ་ཡོན་ཏན་རྣམ་པ་བཅུ་སྟེ། སྦྱར་བ་རབ་དང་མཉམ་ཉིད་དང༌། །སྙན་དང་ཤིན་ཏུ་གཞོན་པ་དང༌། །དོན་གསལ་བ་དང་རྒྱ་ཆེ་བ། །བརྗིད་དང་མཛེས་དང་ཏིང་ངེ་འབྲུག་
ལུགས་འཛིན༑ །ཞེས་པ་ལྟར་ལས། དང་པོ་སྦྱར་བའི་ཡོན་ཏན་ལ། མ་ཡིག་བསྐོར་བ་རྗེས་ཁྲིད་ཀྱི་བློས་གཽ་ཌཱ་བ་འདོད་པ་སྦྱར་བའི་ཡོན་ཏན། ཉི་མའི་འོད་མིན་ནང་གི་སྣང་བྱེད་མ། །མུ་ཏིག་
ཆོས་
འོད་ལྡན་མ་གཅིག་བློ་གཏེར་མ། །ཀྱེ་མ་མ་ལ་ཡིད་ནི་མ་དགའ་བའི། །མ་མ་ཀུན་ལ་མ་གཡེལ་བརྩེ་བར་མཛོད། །སྦྱོར་བ་ལྕི་བ་བཻ་དརྦྷའི་འདོད་པ་སྦྱར་བའི་ཡོན་ཏན། ཀཻ་ལ་ཤ་རིའི་མགུལ་
མཛོད་
ཆེན་གྱི་སྙན་དངགས་མཁན། །ཕལ་ཆེར་ཡོན་ཏན་རྣམ་བཅུའི་འཇུག་པ་ཡིས། །ཚིག་སྦྱོར་ས་ཆེན་འདེགས་ཚེ་རི་མོ་ལ། །བྲིས་པའི་སྒྲོན་མེ་མཚུངས་པར་གསལ་བྱས་དབེན། །བཻ་དནྟའི་རབ་ཏུ་
མོ་
དྭངས་པའི་ཡོན་ཏན། ཕ་མཐའ་བྲལ་བའི་ནམ་མཁའ་སྔོ་བསངས་མར། །བགྲོད་པའི་ཟླ་བ་བདུད་རྩིའི་འོད་སྣང་ཅན། །མུན་པའི་གོ་འཕང་འཇིག་ལ་མཁས་པ་ཡི། །ངོ་མཚར་མི་མཇེད་༅

༈| ༄༅། །འཇིག་རྟེན་འདི་ན་གསལ། །གཽ་ཌཱ་བའི་རབ་དྭངས་ཀྱི་ཡོན་ཏན། སྣང་མིན་ལམ་དུ་འཕྱན་ལ་བརྩེ་བའི་གཉེན། །བདུད་རྩིའི་ཟེར་བརྒྱས་ཡོངས་གང་ཆུ་ལས་
སྐྱེས༑ །འགྲོ་འདིས་ལེགས་བྱས་ཀྱིས་དྲངས་ལྷ་རྩེན་མར། །རོལ་འདི་ཚངས་པའི་བུ་ཡི་ཡི་གར་འོང༌། །བཻ་དརྦྷའི་མཉམ་ཉིད་ཀྱི་ཡོན་ཏན། རྩྭ་ལྗང་མྱུ་གུའི་འདབ་དང་ཀ་མ་ལ། །རྣམ་
བཀྲ་དབྱར་གྱི་དཔལ་མོ་ཡིད་འོང་མར། །འཁྲིལ་ཕྱིར་སྤྲིན་ཚོགས་སྒྲོགས་ལ་འབྲུག་སྒྲ་ཡིས། །སྒེག་རྣམས་སྒྲོ་གདུགས་སྦྲེང་ཞིང་གར་བསྒྱུར་རོ། །གཽ་ཌཱ་བའི་མཉམ་ཉིད། ཉི་འོད་དལ་
བུས་འཁྱུད་པ་པདྨོའི་རྫིང༌། །ཡང་ཡང་ཉུལ་བ་བུང་བའི་བུ་མོའི་གླས། །ལེན་ཚུལ་གནྡྷརྦ་ཡི་སྒེག་མོ་ལ། །ཅོ་འདྲིར་བྱེད་འདི་དཔྱིད་ཀྱི་ཡོན་ཏན་ནོ། །སྙན་པ་ལྷོ་ཕྱོགས་པའི་སྒྲའི་ཉམས་
༜ ལས༑ ཚིག་མཚུངས་ཉེ་བའི་ཉམས། པདྨའི་དཔལ་ལ་བུང་བའི་བུ་མོ་བཞིན། །ཟབཻ་རྒྱས་རྒྱུད་དང་རྒྱུད་འགྲེལ་རྒྱ་ཆེའི་གཞུང༌། །ཤེས་འདོད་རྣམ་དཔྱོད་ལང་ཚོ་ཡོངས་གང་རྣམས། །
(Vvཡང་ནས་ཡང་དུ་ཡང་དག་དོན་ལ་སེམས། །ཡང་ན། པུཎྜ་རཱི་ཀ་དག་དང་ཟླ་བའི་དཔལ། །རྒྱ་ཆེ་ཁེངས་འཕྲོག་དབྱངས་ཀྱི་རྒྱལ་མོའི་ཕྱག །ནོར་བུའི་རྒྱུད་མངས་འགྱིང་ཞིང་འཁྲོལ་བའི་)

སྒྲས༑ །ཡང་དག་ཆོས་ཀྱི་སྣང་བ་ཡང་ཡང་སྤྲོ། །རྐང་པ་ལ་བསྐོར་བའི་རྗེས་ཁྲིད། རྒྱལ་བའི་ཐུགས་རྗེ་རིས་མེད་ཀུན་ལ་སྙོམས། །རྒྱ་ཆེ་སེམས་ཅན་ཁམས་ཀྱི་རྗེས་སུ་འཇུག །རྒྱའམ་
འཆིང་བ་ལས་ནི་རྣམ་གྲོལ་བྱེད། །རྒྱ་མཚོ་ལས་ལྷག་གཏིང་མཐའ་ཟད་མི་ཤེས། །ཚིག་ལ་བསྐོར་བའི་རྗེས་ཁྲིད། ལེགས་བྱས་ལས་གྲུབ་ལང་ཚོའི་དཔལ་གྱིས་སྒེག །རབ་འབྱམས་ཆོས་
ཀྱི་རང་བཞིན་ཏམྦུ་རའི། །སྒྲ་དབྱངས་སྒྲོགས་ལ་སྒྲ་ལྡན་ལྷའི་བུ་མོས། །དེང་འདིར་ཆོས་དོན་འདོད་རྣམས་རྗེས་འཛིན་འཚལ། །ཡི་གེ་རིང་པོར་བསྐོར་བའི་རྗེས་ཁྲིད། ཡིད་སྲུབས་འཕྲུལ་
གྱིས་སྦྱོར་བ་འདོད་པ་ལྔའི། །ལྟར་སྣང་མཛེས་སྡུག་རྫོགས་པའི་རྩེ་དགའ་ཡིས། །ཚེ་འདིར་རབ་བསླུས་གློག་གི་མར་མེ་བཞིན། །ཡལ་མཐར་རྣམ་སྨིན་ལྟུང་ཚེ་འགྱོད་པས་གདུངས།
ཤར་པ་ཁོ་ན་འདོད་པའི་རྗེས་ཁྲིད། གྲང་བས་སྦྲེབས་འཁྱགས་པ་པའི་སྦྲང་བུ་སྦྲང་རྩིས་ཅི། །བཀྲེན་པས་སྦྲེབས་ལྟོགས་པ་པའི་ལག་སྦྲེང་སློང་མོ་འཁྲིག་པས་ཅི། །འདོད་མྱོས་གཞོནནུས་ཆོས་
འདུལ་འདོད་ཀྱང་ཅི། །ཆོས་དོན་མཐོང་མིན་འོད་ཀྱིས་ཅི་བྱར་ཡོད། །སྤང་དོན་གྱི་གྲོང་པའི་ཚིག ཀུན་གྱི་སྙིང་དུ་སྡུག་པའི་བུ་མོ་ཁྱོད། །མཐོང་བས་ཁོ་བོ་ཆགས་པ་ལྷག་པར་རྒྱས། །འོ་ྋ

༄༅། །དང་འཁྱུད་པས་འཁྲིག་པས་བྱ་བ་ལ། །མཉམ་དུ་འཇུག་འདི་ཡིད་སྨོན་གནས་མིན་ནམ། །སྤོང་བྱེད་ཀྱི་ཉམས་ཇི་ལྟར་སྦྱིན་པ། ཟླ་བཞིན་མ་ཀྱེ་འདོད་པའི་ཆུ་
གཏེར་ལ། །འགྲོ་བའི་བ་དན་ལྟར་དཀར་ཁྱོད་ལུས་ཀྱིས། །ཡིད་སྲུབས་མཚོན་གྱིས་རེག་ལ་སིམ་སྟེར་བའི། །ལོངས་སྤྱོད་གསར་པ་འགའ་ཞིག་མི་སྤྲོའམ། །སྒྲའི་གྲོང་པ་ཚིག་གི་
མཚམས་སྦྱོར་གྱིས་ཞུགས་པ། །རིགས་དང་ལང་ཚོར་ལྡན་པའི་བུ་མོ་མཚན། །དམ་པའི་ལམ་རབ་བགྲོད་ལ་མཁས་པའི་རྟགས། །བཟང་བ་ཚད་དུ་སྨིན་པའི་བྱང་ཆུབ་སེམས། །དཀར་
པོའི་ཆོས་ལྡན་གང་འདི་མཚར་ཆེའོ། །ངག་ཚིག་གི་དོན་ལ་ཞུགས་པའི་གྲོང་པ། མྱོས་པས་དམར་བས་བཞིན་རས་གསལ་བྱས་ཤིང་། །ཤུགས་དྲག་རྡོ་རྗེ་ཆེ་གདེངས་ཕ་རོལ་པོའི། །ལུས་
ལ་ལན་བརྒྱར་བསྣུན་པའི་ཆོ་ག་དེས། །ཟུག་རྔུ་བརྣག་པར་མ་བཟོད་འགའ་ཞིག་འཁུན། །དམིགས་བསལ་སྐྱོན་མེད་ནི། གང་ཞིག་སྐྱེད་མ་མའི་འདོད་པའི་དོན། །བསྒྲབ་བྱར་འོས་པ་བུ་
ལས་གཞན་མིན་ཕྱིར། །མཐའ་ཡས་འགྲོ་ལ་རྗེས་སུ་ཆགས་པའི་སེམས། །མི་འདོར་བདག་ཉིད་ཆེན་པོ་ཆེ་བའི་རྟགས། །བཻ་དརྦྷའི་ཤིན་ཏུ་གཞོན་པའི་ཡོན་ཏན། པདྨའི་ཚལ་དང་ལོ་འདབ་ ༷

ཡངས་པའི་ཤིང༌། །ཀུན་ཏུ་རྒྱུ་ཞིང་སྙན་པའི་གླུ་ལེན་མཁན། །སྦྲང་རྩིས་མྱོས་པའི་ར་ཡིག་གཉིས་པ་དང༌། །དཔྱིད་ཀྱི་ཕོ་ཉ་བདེ་བར་རྒྱུ་རྣམས་སོ། །གོ་ཌཱ་བའི་འདོད་པ་བརྗོད་དཀའ་
བ༑ སྦྲང་རྩིའི་དྲི་ཡིས་རབ་དྲེགས་བྷྲ་མ་ར། །བནྡྷ་ཀ་ཡི་འཁྲི་ཤིང་འགྲམ་པར་རྩེ། །རྨ་བྱ་རྒྱགས་པའི་གྲེ་འགྱུར་སྒྲོག་པ་ཡང༌། །འཁྱོག་པོའི་མགྲིན་ལྡན་ཀྲྀཥྞ་ས་རས་ཉན། །ཤར་ཕྱོགས་
འདོད་མཐུན་དོན་གསལ་གྱི་ཡོན་ཏན། གཡོ་སྒྱུས་རྀབ་སྦྱར་སློང་བའི་ཆོ་ག་མཁན། །མིའུ་ཐུང་ཟོལ་གྱིས་རྒྱུ་བའི་ཁྱབ་འཇུག་ཚིག །མ་བརྟགས་རེ་བ་ལས་ལྷག་སྦྱིན་པས་ཀྱང་། །ས་འོག་
འཆིང་བའི་འབྲས་ཐོབ་སྦྱིན་སྐྱེས་བུ། །ཤར་པ་རེས་འགའ་ཙམ་འདོད་པ། སློང་དང་རྗེས་སུ་མཐུན་པར་གཏོང་བའི་བློ། །འགོག་པ་མེད་པའི་སྙིང་སྟོབས་ཀྱིས་བཟུང་བ། །ཅི་འདོད་སྦྱིན་པས་
ལག་བྲེལ་དཱ་ནུའི་བུ། །སྟོབས་དང་ལྡན་ཡང་འཛིན་མའི་འོག་ཏུ་འཆིང༌། །བཻ་དརྦྷའི་རྒྱ་ཆེ་བའི་ཡོན་ཏན། ཨེ་མ་རལ་གྲིའི་གཉེན་གྱུར་གང་གི་མཚན། །ཆ་ཙམ་ཤིབ་བུར་ཟློས་ཚེ་གཞན་གྱི་
སྡེའི༑ །རྩེ་དགའི་འཁྲི་ཤིང་མ་རྣམས་འདྲེན་བྱེད་ནི། །རབ་དམར་ངོགས་ལས་མཆི་མའི་ཆབ་རྒྱུན་འབྲུབ། གཽ་ཌཱ་བའི་རྒྱ་ཆེ་བའི་ཡོན་ཏན། མེ་ཏོག་འཁྲི་ཤིང་གིས་གང་སྐྱེས་ཚལ་དུ། །

༄༅། །རིན་ཆེན་གདུབ་ཀོར་འཁྲོལ་བའི་མཛེས་མ་ཞིག །རྣམ་བཀྲ་ནོར་བུའི་སྐ་རགས་ལས་དཔྱངས་པའི། །གསེར་གྱི་དྲིལ་ཆུང་སྙན་པའི་ཅ་ཅོ་སྒྲོག །གཽ་ཌཱ་བའི་བརྗིད་
པའི་ཡོན་ཏན། མཛེས་མ་བཞིན་གྱི་ཟླ་རྒྱས་མཚར་བ། །ག་པུར་ཟེར་ཕྲེང་ཀུ་མུད་ལ་བཞིན། །འཛུམ་དཀར་ཕ་རོལ་པ་དེར་སྤྲོས་ན། །ཡིད་ལ་ཀུན་དགའ་ཅི་ཕྱིར་མི་དགོད། །བཻ་དརྦྷའི་
བརྗིད་པའི་ཡོན་ཏན། ཁ་དོག་ཟླ་བ་ཆུ་ཤེལ་བཞིན་དུ། །དཀར་ལ་མཛེས་པའི་སྒྲ་དབྱངས་ལྷ་ཁྱོད། །མ་ལ་བདག་སོགས་སྒྱ་མའི་ལུས་ཅན། །ཀུན་ལ་བརྩེ་བ་ཅི་ཕྱིར་མི་གཡོ། f
JÊ
མཛེས་པའི་ཡོན་ཏན་གཏམ་ལ་སྦྱར་བ། ཟུང་འཇུག་རྟོགས་པའི་གར་མཁན་མི་ལ་རྗེ། །རས་དཀར་བླ་གོས་རྐྱང་པའི་འཕུར་ལྡིང་གིས། །ལན་མང་གཤེགས་ནས་ཤིས་པ་སྒྲུབ་པའི
མཁའ༑ །འཆི་མེད་ལམ་ཆེན་ཞེས་བརྗོད་དོན་དང་ལྡན། །བཻ་དརྦྷའི་མཛེས་པ་བསྔགས་པ་ལ་སྦྱར་བ། གར་དགུའི་ཉམས་ཀྱི་སྒེག་འཆང་གཏུམ་སྨེ་བརྩེགས་པོ་ཆེ། །ཀུན་ཏུ་རྨོངས་པའི་དངོས་
༈ པོ་ཁམ་ཟས་སུ། །བྱེད་པའི་འཇིགས་ཞལ་དྲག་པོར་གླལ་གདངས་པའམ་གཡལ་བ་ལ་ཟེར་བའི་ཁྱོན།ྋ །ཡངས་པའི་བཞིན་རས་མཐའ་ལ་རྫོགས་མ་གྱུར། །གཽ་ཌཱ་པའི་མཛེས་པ་གཏམ་ལ་སྦྱར་

བ༑ རས་དཀར་འདབ་མ་རབ་བསྐྱོད་མཐུ་ཆེན་གྱིས། །ལན་གཅིག་མིན་པར་གཤེགས་ཤུལ་བྷོ་ཊའི་མཁའ། །དག་པའི་སྣང་བ་རབ་འབྱམས་འོག་མིན་ཞིང་། །སྟུག་པོ་བཀོད་པའི་ཡོན་ཏན་
ལས་ཀྱང་བརྒལ། །གཽ་ཌཱ་པའི་མཛེས་པའི་ཡོན་ཏན་བསྔགས་པ་ལ་སྦྱར་བ། མེ་དཔུང་དབུས་སུ་གར་དགུའི་ཉམས་ཀྱི་རོས། །རབ་དགྱེས་ཀུན་ཏུ་རྨོངས་པའི་གཡུལ་འཇོམས་ལྷ། །ཁྲོ་བོའི
རྒྱལ་པོ་ཁྱོད་ཞལ་ཆེར་གདངས་པ། །སྟོང་གསུམ་ཆེན་པོའི་ཁྱོན་ལའང་ཅི་སྟེ་ཤོང༌། །ཏིང་ངེ་འཛིན་གྱི་ཡོན་ཏན་ལས་སྤྱིར་བརྗོད་པ། གྲང་རེག་རྣམ་པར་རྒྱས་པ་མཚན་དུས་ཀྱི། །མུན་པ་
འཐུངས་བས་ཆུ་སྐྱེས་ལོང་བའི་ཁྱུ། །གཅིག་པུར་མི་སྐྱོ་སྣང་བྱེད་བདག་པོས་མིག །འོད་ཟེར་སྟོང་གི་ཐུར་མས་འབྱེད་ལ་ཞུགས། །ཆོས་གཅིག་བཀོད་པའི་ཏིང་ངེ་འཛིན། དཔྱིད་དཔལ་
ཡོངས་སུ་དར་བའི་རླན་དྲོད་རྒྱུན། །ཟགས་རྣམས་འཐུངས་པས་རབ་མྱོས་ཀཻ་ཤུ་ཀའི། །འཁྲི་ཤིང་རང་ལུས་སྒེག་པས་དམར་བའི་རྡུལ། །ཡང་ནས་ཡང་དུ་ཟགས་པར་བྱེད་པ་བཞིན། །
ཆོས་དུ་མ་བཀོད་པའི་ཏིང་ངེ་འཛིན། ཉིན་མོའི་འབྱུང་གནས་འོད་ཀྱི་རླབས་གཡོ་བས། །དྲི་བཟང་ཁང་པ་དཀར་པོ་ཁ་ཕྱེ་ཚེ། །སྦྲང་རྩིའི་བརྟུལ་ཞུགས་པ་ཀུན་གཉིད་སད་ནས། །ཆོག་མི་

།ཤེས་པའི་རོལ་རྩེད་འཐུང་དོན་གཉེར། །ཞེས་པ་ནི་ལམ་རྣམ་པར་དབྱེ་བའི་སྐབས་ཏེ་དང་པོའོ།། ༣ གཉིས་པ་དོན་གྱི་རྒྱན་གྱི་ཡོངས་སུ་དཔྱད་པ་ལས་
བྱུང་བའི་དོན་རྒྱན་སུམ་ཅུ་རྩ་ལྔ་ལས། དང་པོ་རང་བཞིན་བརྗོད་པ་ལས། རིགས་དང་བྱ་བ་ཡོན་ཏན་རྫས། །ཞེས་དབྱེ་བ་བཞི་ལས། རིགས་ཀྱི་རང་བཞིན་བརྗོད་པ་ནི། ཕུལ་བྱུང་མཚན་
དཔེ་འབར་བའི་སྐུ་མངའ་ཞིང་། །ཡང་དག་དོན་ལྡན་ཡན་ལག་དྲུག་ཅུའི་གསུང་། །ཀུན་མཁྱེན་རྣམ་པརམི་རྟོག་ཡེ་ཤེས་ཐུགས། །དུས་གསུམ་རྫོགས་པའི་སངས་རྒྱས་རྣམས་ལ་འདུད།
བྱ་བ་བརྗོད་པ། ྋ ཡེ་ཤེས་ཆེན་པོས་སྲིད་ཞི་མཉམ་པར་གཟིགས། ྋ།བརྩེ་བས་གདུལ་བྱ་འདུལ་ལ་སྤྲོ་བས་དྲངས། །གཞོམ་མེད་གསུང་གིས་རྣམ་གྲོལ་ལམ་སྟོན་པ། །གདུལ་དཀའི་ཞིང་འདི་
g ཡོངས་བཟུང་ཤཱཀྱའི་ཏོག །ཡོན་ཏན་བརྗོད་པ། རྒྱལ་བ་དེ་སྲས་སྨྲ་བ་ཡོངས་ཀྱི་ལྷ། །འཇམ་པའི་དབྱངས་དེ་བསྙེན་པས་ཐོགས་མེད་ཀྱི། །རྨོངས་པ་རབ་ཏུ་ཞི་དང་བློ་ཡི་མཆོག །ཐོབ་
༈ནས་ཤེས་བྱ་ཀུན་ལ་འཇིགས་བྲལ་གྱུར། །རྫས་བརྗོད་པ། ཤེས་རབ་རལ་གྲི་འབར་བའི་མཚོན་འཕྱར་ཞིང་། །ཨུཏྤལ་ལྟེ་བར་སྙོམས་ཞུགས་གླེགས་བམ་འཆང་། །མཐིང་སྔོན་ཟུར་ཕུད་ལྔ་

བཅིངས་རིན་པོ་ཆེའི། །རྒྱན་ལྡན་བརྟན་པའི་འཁོར་ལོ་ཞིང་འདིའི་དཔལ། །གཉིས་པ་དཔེ་རྒྱན་ལ། ཆོས་དཔེ་དངོས་པོ་བཟློག་པ་དང༌། །ཕན་ཚུན་དཔེ་དང་ངེས་མེད་བསྡུས། །ཕུལ་བྱུང་
རབ་རྟོག་རྨད་བྱུང་རྨོངས། །ཐེ་ཚོམ་གཏན་འབེབས་སྦྱར་བ་དང༌། །མཉམ་ཉིད་སྨད་དང་བསྔགས་པའི་དཔེ། །བརྗོད་འདོད་འགལ་བ་དགག་དང་མཛེས། །དེ་ཉིད་བརྗོད་དང་ཐུན་མོང་
མིན༑ །བྱུང་མིན་སྲིད་མིན་མང་བ་དང་། །རྣམ་འགྱུར་ཕྲེང་བ་ངག་དོན་གཉིས། །ཟླ་བོ་དངོས་པོ་མཚུངས་སྦྱོར་དང༌། །རྒྱུ་ཡི་དཔེ་སྟེ་སུམ་ཅུ་གཉིས། །ཞེས་པ་ལྟར་ལས། ཆོས་དཔེ་
ནི༑ རྒྱལ་ཡུམ་རྡོ་རྗེ་དབྱངས་ཀྱི་དབང་ཕྱུག་མའི། །ཞལ་གྱི་དཀྱིལ་འཁོར་སྟོན་གྱི་དཔེ་ཟླ་རྒྱས་བཞིན། །འཇིག་རྟེན་ཀུན་ཡིད་འཕྲོག་པའི་འཛུམ་དཀར་ཅན། །བདག་གི་མིག་ལ་མངོན་སུམ་
སྣང་བར་མཛོད། །འདི་ཡང་ཆོས་དཔེ། ནེའུ་སེང་གཡུ་ཡི་མཎྜལ་ཕྱིས་འདྲར་སྔོ། །མེ་ཏོག་ཕྲེང་མཛེས་སྐར་ཚོགས་བཞིན་དུ་བཀྲ། །བུང་བའི་མགྲིན་སྒྲ་རྒྱུད་མངས་ལྟར་སྙན་པའི། །
དཔྱིད་ཀྱི་དུས་འདིར་ལྷ་ཡུལ་ལྟ་བུར་མཛེས། །དངོས་པོའི་དཔེ། འོ་མའི་ཆུ་གཏེར་དང་མཚུངས་ཞལ་དཀྱིལ་འཁོར། །སྤྱན་ཟུང་ཨུཏྤལ་མཐིང་གའི་དཔལ་འཕྲོག་དེས། །བསྐྱོད་པའི་སྨིན་

* [ ༄༅། །འཁྱོག་བུང་བའི་རྣམ་འཕྲུལ་ལྟའི། །ལྷ་མོ་ཁྱོད་ནི་དཔྱིད་དཔྱིད་ཀྱི་ཡོན་ཏན་ཀྱི་ཕུན་ཚོགས་འདྲ། །བཟློག་པའི་དཔེ། ས་གཞི་སྐྱོང་བ་ཁྱོད་ཀྱི་གཟི་བྱིན་བཞིན། །ཉིན་
སྙན་ངག་
མོར་བྱེད་འདི་སྣང་བ་ཆེས་བདོ་ལ། །གང་གི་བཀའ་ཁྲིམས་དང་མཚུངས་གོ་ལའི་འགྲོས། །མཁའ་ལ་རིམ་པར་འཁོར་འདི་མཐོང་ངམ་ཀྱེ། །ཕན་ཚུན་དཔེ། ཤ་བ་རིས་.རྔོན་པ་མོ་གཙེས་རི་
དེ
སྐྱེས་བུ་མོ་བཞིན། །ཐར་པ་འདོད་རྣམས་དབེན་པའི་རི་བོར་ཏེ། །འདུ་འཛིས་ཡིད་རབ་བྱུང་བ་དེ་རྣམས་བཞིན། །རི་དྭགས་རྣམས་ནི་བས་མཐའི་ཚལ་ན་བདེ། །ངེས་པའི་དཔེ། མཐའ་
དང་ཟད་དུ་མེད་པ་སྡུག་བསྔལ་གྱི། །འབྱུང་བ་འཁོར་བ་འདི་ཉིད་དུག་ཅན་མཚོ། །ཁོ་ནའི་རྗེས་སུ་རྐང་པ་འཇོག་པ་སྟེ། །དཔེར་འོས་གཞན་འགའ་འཇིག་རྟེན་འདི་ན་མེད། །ངེས་མེད་
དཔེ༑ རྙེད་དཀའ་བརྒྱ་ལམ་ཐོབ་ན་དོན་ཆེ་བ། །དལ་བའི་རྟེན་འདི་འཇོག་པོའི་གཙུག་རྒྱན་དང༌། །རེ་ཞིག་མཚན་ཉིད་མཐུན་མོད་དེ་འདྲ་བའི། །དངོས་གཞན་སྲིད་ན་མཆིས་ཀྱང་རྗེས་སུ་
༈ འགྲོ༑ །བསྡུས་པའི་དཔེ། ལུས་ཕྲ་མ་ཁྱོད་མཚར་སྡུག་ལྡན་ཁོ་ནས། །ཐིག་ལེ་མཆོག་མའི་རྗེས་སུ་འགྲོ་མིན་ཏེ། །ཀུན་གྱི་ཡིད་བསྒྱུར་འདོད་པའི་གར་མཛེས་པའི། །སྐྱེད་མོས་ཚལ་

འདིར་ཤིས་པ་བསྒྲུབས་པས་ཀྱང༌། ཕུལ་བྱུང་དཔེ། ཁྱོད་ཀྱི་འདྲེན་བྱེད་དཔལ་ནི་ཁྱོད་གདོང་ལ། ྋ།མཐོང་ཞིང་ཨུཏྤལ་ནགས་ཀྱི་རྫིང་བུར་ཏེ། །གཞན་པའི་ཁྱད་པར་འབྱེད་ཆོས་ཞིབ་མོའི་
བློས༑ །ལན་བརྒྱར་བརྟགས་ཀྱང་དམིགས་སུ་ཡོད་མིན་ནོ། །རབ་རྟོགས་དཔེ། ལུས་ཅན་མཛའ་བའི་མཐའ་ཀུན་མི་བརྟན་པར། །མཚོན་ཕྱིར་གློག་གི་གྱ་གྱུས་སྙེམས་མ་བྱེད། །ཟློས་
གར་མཁན་པོའི་ལག་པའི་རྣམ་འགྱུར་ལའང་། །གཡོ་བའི་ཆོས་དེ་ངེས་པར་མཐོང་ཕྱིར་རོ། །རྨད་བྱུང་དཔེ། ཧ་རི་ཙནྡན་ལྗོན་པར་མཚམས་སྤྲིན་གྱིས། །འཁྱུད་ནས་དལ་བུའི་འགྲོས་ཀྱིས་
རྒྱུ་བྱེད་ལ། །བློ་གསལ་ཚོགས་ལ་ལེགས་བཤད་འདོམས་ཤེས་ན། །ཚངས་པར་སྤྱོད་ལྡན་ཁྱོད་དང་མཚུངས་པར་འགྱུར། །རྨོངས་པའི་དཔེ། ཁྱོད་ལུས་འབིགས་བྱེད་རླུང་གཞོན་གྱིས་
བསྐྱེད་པའི། །འཁྲི་ཤིང་གཞོན་ནུར་རབ་འཁྲུལ་མཛེས་སྡུག་ཅན། །གང་གི་གཟུགས་ལ་མངོན་ཆགས་སྐྱེད་ཚལ་གྱི། །གསར་འཁྲུངས་ལྗོན་པའི་མགུལ་ནས་འཁྱུད་རྩོམ་མོ། །འདི་
ཡང་༑ ཡིད་འཕྲོག་ཚལ་ན་རོལ་པའི་སྒེག་འཆང་གཟུགས། །གཡོ་ལྡན་པདྨའི་སྡོང་བུར་རྣམ་བརྟགས་ནས། །མཛེས་ལྡན་དགའ་མའི་རེག་པ་དོན་གཉེར་བློས། །པུཎྜ་རཱི་ཀའི་ཆུ་བར་འཁྱུད་

༄༅། །ལ་རིངས། །ཐེ་ཚོམ་དཔེ། འདོད་དགུ་སྦྱིན་པའི་ས་བརྟོལ་ལྗོན་པ་ལ། ཐུན་མཚམས་ཆུ་འཛིན་གཞོན་ནུས་མཛེས་སམ་ཅི། །ཡང་ན་རྣམ་འདྲེན་ཁྱོད་སྐུ་དུར་
སྙན་ངག་
སྨྲིག་གིས། །འཁྱུད་པས་ལགས་སྙམ་བདག་ཡིད་འཕྱང་མོ་ཉུག །གཏན་ཕེབས་དཔེ། སྲིད་གསུམ་མཛེས་པའི་དཔལ་ཀུན་ཟིལ་གནོན་པའི། །ཁྱོད་མཐོང་ཙམ་གྱིས་མཆོག་གི་འབྲས་བུ་
དེ
ཡང་༑ །བདེ་བླག་སྦྱིན་ཕྱིར་ཡོངས་འདུའི་ཤིང་མིན་ཏེ། །དེས་ནི་འཁོར་བའི་ཕུན་ཚོགས་སྟེར་ནུས་ཙམ། །སྦྱར་བའི་དཔེ། དཀར་གསལ་དྲི་མས་སྤངས་པའི་བཞིན་རས་ཅན། །ཆགས་
ལྡན་སྙིང་ལ་ཀུན་དགའ་གསར་པའི་རོ། །སྦྱིན་བྱེད་ལང་ཚོའི་འཕེལ་བ་རྩོམ་པ་ཡི། །བདག་གི་གྲོགས་དེ་ཟླ་ཚེས་གསར་བ་བཞིན། །མཉམ་ཉིད་དཔེ། རྣམ་འདྲེན་ངག་གི་དབང་ཕྱུག་བུདྡྷའི་
ཞབས༑ །མ་དྲོས་གདེངས་ཅན་བདག་པོའི་ངོ་མཚར་བཞིན། །ཕུན་ཚོགས་ཀུན་གྱི་བྱེད་པོ་དེ་དབང་ཆུའི། །རྒྱུན་མཆོག་རྣམ་བཞི་འབེབས་ལ་མཁས་པས་སོ། །སྨད་པའི་དཔེ། ལྷ་ཡི་རྫིང་
རིང་སྟོང་ཡང་རིག་ཆས་དབེན། །ཆུ་གཏེར་གཏིང་ཟབ་ཡངས་པ་བ་ཚས་རྙོག །ཡོངས་འཛིན་ཁྱོད་ཐུགས་ཡེ་ཤེས་ཆེན་པོའི་ཀློང་། །ཚུལ་དེས་ཇི་བཞིན་གཞལ་བྱར་ག་ལ་ཞིག །བསྔགས་

པའི་དཔེ། འཆི་མེད་ལམ་གྱི་ཕྱོགས་ཆ་གཞལ་མི་ཕོད། །རྒྱ་མཚོ་རིན་ཆེན་ཕུང་པོ་འབྱུང་བའི་ཁུངས། །དེ་དག་ཉིད་དང་འདྲེན་པ་ཁྱོད་ཀྱི་ཐུགས། །རྣམ་པ་ཀུན་ཏུ་མཚུངས་སོ་རྗེ་བླ་མ།
བརྗོད་འདོད་དཔེ། སྒྲིབ་དང་བྲལ་བའི་ཡོན་ཏན་གསལ་བྱེད་དམ། །གལ་ཏེ་སྐྱོན་གྱི་རྣམ་པ་འཛིན་ཀྱང་རུང༌། །ཁྱོད་ཐུགས་ཡེ་ཤེས་ཆེ་དང་ནམ་མཁའི་ཀློང༌། །མཚུངས་ཞེས་བརྗོད་འདོད་
བདག་གི་སྙིང་ལ་གནས། །འགལ་བའི་དཔེ། རབ་འབར་བསྐལ་པའི་ཞུགས་དང་རྟ་གདོང་རི། །ཁྲོ་བོའི་རྒྱལ་པོ་ཁྱོད་ཀྱི་རལ་ཚོགས་རྣམས། །གཅིག་ཀྱང་ཕན་ཚུན་རྣམ་པ་ཐ་དད་
པའི༑ །ངང་ཚུལ་འདི་དག་འགལ་བར་བདག་སེམས་སོ། །དགག་པའི་དཔེ། ཡི་གེ་གསལ་མིན་སྙིང་པོས་དབེན་པའི་སྒྲས། །གཞན་ཡིད་བསླུ་བ་དྲི་ཟའི་རྒྱུད་མངས་ལ། །དབྱངས་ཀྱི་
རྒྱལ་མོའི་གསུང་ལ་འགྲན་བདོ་བའི། །སྤོབས་པ་རྡུལ་ཕྲན་ཙམ་ཡང་ག་ལ་ཡོད། །འདི་ཡང་དགག་དཔེ། སྨད་འོས་འདམ་ལས་སྐྱེས་ཤིང་རྡུལ་གྱིས་ཉམས། །མཛེས་པའི་རྣམ་འགྱུར་ཀུན་
ལ་འདུ་བྱེད་བྲལ། །ལྡུམ་རའི་པདྨས་མཛེས་མ་ཁྱོད་ཀྱི་གདོང༌། །ཆ་ཙམ་མཚོན་པའི་ནུས་པ་ཡོད་མིན་ནོ། །མཛེས་པའི་དཔེ། མཉྫུ་ཤྲཱི་གླེགས་བམ་རལ་གྲིས་མཚན། །ཀུན་ནས་རང་

༄༅། །གྲོལ་མགོན་དེ་པུསྟཀཿ །ཁོ་ནས་ལོངས་སྤྱོད་འཁོར་ལོ་བརྒྱན་གྱུར་མོད། །མཚུངས་པའི་ཁྱད་ཆོས་ཐུན་མོང་གྱུར་ལ་ལྟོས། །འདི་ཡང་མཛེས་དཔེ། འཆི་
མེད་དབང་པོ་ལྟ་བྱེད་སྟོང་ཕྲག་གིས། །རྣམ་པར་བརྒྱན་ཅིང་ས་གཞི་སྐྱོང་བ་ཁྱོད། །ཡངས་པའི་འདྲེན་བྱེད་ཟུང་ཞིག་མངའ་ཡང་དེང༌། །སྐྱེ་དགུའི་སྤྱོད་མཐའ་གཟིགས་ལ་མཚུངས་པ་
ཉིད༑ །དེ་ཉིད་བརྗོད་དཔེ། འདི་ཉིད་དཔལ་ལྡན་ཤཱཀྱ་སེང་གེའི་སྐྱ། །ཡིན་མོད་ཡོངས་སྦྱངས་གསེར་གྱི་རྡུལ་བརྩེགས་མིན། །མཚམས་སྤྲིན་གསར་པས་བཀླུབས་མིན་ངུར་སྨྲིག་གི །
ཆོས་གོས་རྣམ་གསུམ་འཇེབས་པར་གསོལ་བ་ལགས། །ཐུན་མོང་མིན་པའི་དཔེ། བྱུ་རུའི་འཁྲི་ཤིང་གསར་བའི་མཚར་སྡུག་ལས། །རྣམ་པར་འགོངས་པ་བཛྲ་ཝཱ་རཱ་ཧཱི། །ཁྱོད་སྐུའི་དཔེ་
ཟླར་འོས་པ་སྲིད་གསུམ་ན། །མེད་ཕྱིར་རང་ཉིད་མཚུངས་དཔེར་བསྟན་ལ་འདུད། །བྱུང་མིན་དཔེ། སྲིད་གསུམ་སྒྲ་ཡི་ཚོགས་པ་མ་ལུས་ཀུན། །གཅིག་ཏུ་སྤུངས་ལྟར་འཇིགས་སུ་རུང་
བའི་དབྱངས། །བདུད་སྡེའི་སྙིང་རབ་འགེམས་ཕྱིར་སྒྲོགས་དེ་ལ། །ཕྱག་རྒྱ་ཟིལ་གྱིས་གནོན་པའི་ལྷ་ཞེས་གྲགས། །སྲིད་མིན་དཔེ། ཆུ་རྒྱུན་བསྲུབས་ལས་མེ་ལྕེའི་ཕྲེང་བ་དང༌།

བསིལ་བྱེད་ཟླ་བས་མེ་ཆར་སྤྲོ་བ་ནི། །གཞར་ཡང་སྲིད་པ་མིན་བཞིན་རྣམ་འདྲེན་རྗེའི། །ཞལ་ལས་ཉེས་བཤད་འབྱུང་བའང་ཅང་སྲིད་དམ། །མང་བའི་དཔེ། ཡིད་འཕྲོག་ཁ་བ་དུང་དང་པད་
རྩ་ལི། །ཟླ་འོད་ཀུནྡའི་ཚལ་བཞིན་དབྱངས་ཅན་ལྷའི་དྲི་མེད་སྐུ་ནི་རབ་དཀར་མཛེས་པ་ཅན། །མཐོང་བར་འཚལ་ལོ་བཅོམ་ལྡན་འདས་མ་ཀྱེ། །རྣམ་འགྱུར་དཔེ། ཚངས་པར་སྤྱོད་ལྡན་གང་
གི་བླ་གོས་ནི། །ཐུན་མཚམས་སྤྲིན་གྱི་ཁོངས་ལས་དྲང་མཚུངས་ལ། །ཚུལ་ཁྲིམས་དྲི་བསུང་ཞིམ་པོའི་ངད་ལྡང་བའང༌། །སྤོས་ངད་ལྡན་པའི་རི་ལས་བླངས་པ་བཞིན། །ཕྲེང་བའི་
དཔེ༑ དབྱར་གྱིས་སྤྲིན་ཚོགས་བཞིན་དུ་དེ་ཡིས་ཀྱང་། །ཆར་བཞིན་དེ་མཐུས་ས་གཞིའི་ལོ་ཏོག་བཞིན། །འབྲུ་བཅུད་སྨིན་པས་སྐྱེ་བོའི་ལུས་སྟོབས་བཞིན། །ཀུན་ནས་རང་གྲོལ་མགོན་དེས་
ཐུབ་བསྟན་སྤེལ། །ངག་དོན་ལས་བཞིན་སྒྲ་གཅིག་པའི་དཔེ། དུས་ཀྱིས་བསླད་པའི་གྲོགས་ངན་ཁྲོ་གཉེར་ཅན། །དམར་བའི་སྡང་མིག་ཡོན་པོར་བསྐྱོད་པ་ཕལ། །དབྱར་གྱི་སྤྲིན་མགོ་ནག་
པོ་མང་གདེང་བར། །གློག་ཕྲེང་འགྱུར་བས་མཚོན་བཞིན་ཆེས་མི་སྡུག །བཞིན་སྒྲ་དུ་མའི་དཔེ། འོ་མའི་ཆུ་གཏེར་ཇི་བཞིན་འཇོ་སྒེག་མའི། །རོལ་བའི་རླབས་བཞིན་སྨིན་མ་འཁྱོག་པོ་ ྗ

༄༅། ། ཅན། །ངང་པའི་རྒྱལ་པོ་བཞིན་དུ་སྲེད་ལྡན་གྱིས། །ལོངས་སུ་ཉེ་བར་སྤྱོད་ཅིང་མོས་བཞིན་རྩེས། །ཟླ་བོ་དངོས་པོའི་དཔེ། སྲིད་པའི་ཁྱོན་ཡངས་འདི་ན་སྨྲ་
བའི་དབང༌། །མང་ཡང་བདག་གི་འདྲེན་པར་འགྲན་པར་སུ། །སྐྱེད་ཚལ་མེ་ཏོག་ཕལ་པས་གང་གྱུར་མོད། །ཕུན་ཚོགས་ཨུ་དུམྦཱ་ར་སྐྱེ་བ་དཀོན། །མཚུངས་སྦྱོར་དཔེ། དཔལ་ལྡན་དཎྜཱི་
འཕགས་པའི་ཡུལ་ལྗོངས་དང༌། །མཁས་ཁྱོད་ཁ་བ་ཅན་འདིར་སྙན་ངག་སྨྲ། །དེས་ནི་ཕྱིར་རྒོལ་སྨྲ་བ་ངན་རྣམས་དང༌། །ཁྱོད་ཀྱིས་མ་རིག་འཐིབས་བུ་ཡོངས་སུ་འདུལ།
དཔེ༑ ཁྱོད་སྐ་མཛེས་པས་པདྨའི་འཁྲི་ཤིང་དང༌། །ཁྱོད་གསུང་སྙན་པས་རྐང་པ་དྲུག་པའི་གླུ། །ཁྱོད་ཐུགས་རྣམ་པར་བཀྲ་བས་ཟ་འོག་གི །གུར་ཁྱིམ་མཚུངས་པ་ཁྱོད་ལ་བདག་
དགའོ༑ །དཔེའི་སྐྱོན་སེལ་ལས་རྟགས་ཐ་དད་ཀྱང་སྐྱོན་མེད་པ། འཇམ་མགོན་ཁྱོད་ནི་གངྒཱའི་དཔལ་མོ་ལྟར། །འགྲོ་བའི་དག་བྱེད་ཚད་མར་གྱུར་པ་སྟེ། །ཁྱོད་ཡུམ་རྡོ་རྗེ་དབྱངས་ཀྱི་རྒྱལ
༈ མོ་ཡང༌། །ཟླ་བ་བཞིན་དུ་སྲིད་པའི་མུན་འཇོམས་ཉིད། །ཚིག་ཐ་དད་ཀྱང་སྐྱོན་མེད་པ། ྋ འདྲེན་པ་མཆོག་ཁྱོད་ཕྱོགས་བཅུའི་རྒྱལ་རྣམས་དང༌། །ཆོས་སྒོ་གྲངས་མེད་འབྱེད་ལ་མཐུན་པ་

སྟེ༑ །མཛད་ཕྲིན་རྣམ་པར་དཀར་བའི་ཚུལ་རྣམས་ཀྱང༌། །སྟོན་མཚན་ཟླ་བའི་དཀྱིལ་འཁོར་གཅིག་པུས་མཚོན། །དཔེ་དོན་མཆོག་དམན་བྱུང་ཡང་སྐྱོན་མེད་པ། དྲི་མེད་ལྷ་ཡི་ལམ་ལས་ཉི་
མ་བཞིན། །དཀའ་ཐུབ་ཅན་ཁྱོད་གཤེགས་པའི་སྟབས་མཛེས་ལ། །ཞི་ཞིང་དུལ་བས་འཚམ་པར་འཆགས་པའི་ཚུལ། །ངུར་པའི་འགྲོས་བཞིན་ཀུན་ཏུ་ཡི་གར་འོང༌། །སྦྱོར་མ་ཤེས་ན་གོང་
གསལ་རྣམས་ཀྱང་སྐབས་འགར་སྐྱོན་ཅན་དུ་འགྱུར་བ། དཔའ་བོ་ལྟ་བུར་དྲེགས་ལྡན་མཛེས་མ་ཁྱོད། །རྒྱུ་སྐར་ཚོགས་ཀྱི་མདངས་བཞིན་དཀར་བའི་གདོང༌། །སྦྲང་བུའི་འདབ་ལྟར་འཇམ་
པའི་ལག་པར་བརྟེན། །འཇིག་རྟེན་མེས་པོ་བཞིན་དུ་གླུ་སྙན་ལེན། །གསུམ་པ་གཟུགས་ཅན་རྒྱན་ལ།ྋ བསྡུས་པའི་གཟུགས་ཅན་མ་བསྡུས་པ། །བསྡུས་ཤིང་མ་བསྡུས་མཐའ་དག་
དང་༑ །ཆ་ཤས་དང་ནི་ཆ་ཤས་ཅན། །ཡན་ལག་གཅིག་སོགས་ལྡན་ལྡན་མིན། །མི་མཉམ་ཁྱད་པར་འགལ་དང་རྒྱུ། །སྦྱར་བ་དཔེ་བཟློག་འགོག་པ་དང༌། ྋ །མཉམ་འཇོག་གཟུགས་ཅན་
གྱི་གཟུགས་ཅན། །བསྙོན་དོར་གཟུགས་ཅན་དང་ཉི་ཤུ། །ཞེས་པ་ལྟར་ལས། བསྡུས་པའི་གཟུགས་ཅན། ཁྱོད་ཞལ་པདྨ་མཚར་སྡུག་འདབ་ཡངས་པ། །ཚེམས་ཕྲེང་གེ་སར་རོ་འཛིན་

།བུང་བ་གཡོ། །ལང་ཚོ་རྨད་བྱུང་དཔྱིད་དཔལ་དར་བ་མོ། །དབྱངས་ལྡན་མཐོ་རིས་སྐྱེད་ཚལ་དེ་ཁོ་ན། །མ་བསྡུས་གཟུགས་ཅན། ལུས་ཀྱི་འཁྲི་ཤིང་འཁྱོག་
སྙན་ངག་
པོའི་རྩེར་སྨིན་པའི། །རལ་བའི་མེ་ཏོག་ཙམ་པ་ཀ་ཡི་རྡུལ།ྋ །འཐུང་འདོད་མིག་གི་བུང་བ་ཀེམ་ཀེམ་གཡོ། །རྒན་པོའི་སྐྱེད་ཚལ་འདི་ནི་ཡ་རེ་ང་། །བསྡུས་ཤིང་མ་བསྡུས་པ། རྩེ་དགའི་
དེ
གཉེན་གྱུར་ཁྱོད་གདོང་པདྨ་དཀར། །སོ་ཕྲེང་གེ་སར་ཚོགས་པའི་ཚར་དངར་ལ། །སྨིན་མ་འཁྱོག་པོའི་ར་ཡིག་གཉིས་པ་ཟུང༌། །འདོད་པའི་སྦྲང་རྩིས་མྱོས་པའི་གར་བསྒྱར་རོ། །མཐའ་
བཅུ་གཅིག་
དག་གཟུགས་ཅན། འཁྲིལ་ལྡེམ་ལུས་ཀྱི་ལྕུག་ཕྲན་ཡིད་འོང་རྩེར། །མཚར་སྡུག་རྫོགས་པའི་བཞིན་རས་མེ་ཏོག་དགོད། །ཟུར་མིག་བུང་བ་གཞོན་ནུའི་འཕུར་ལྡིང་བཅས། །ལུས་མཆོག་
ཡོངས་འདུའི་ལྗོན་པར་འཁྱུད་དེ་སུ། །ཆ་ཤས་གཟུགས་ཅན། དཀའ་ཐུབ་ལྡན་པས་ཕྲར་གྱུར་ལག་པ་ཡི། །མཛུབ་རྩེ་པདྨའི་སྐུད་པས་ཉེར་བཟུང་བའི། །ཡིད་འཕྲོག་བགྲང་ཕྲེང་མཛེས་མ་
འདི་དག་ནི། །ཐར་པ་འདོད་པ་རྣམས་ཀྱི་རྩེ་དགའི་གྲོགས། ཆ་ཤས་ཅན་གཟུགས། ཁྱོད་ཐུགས་ཟག་པ་མེད་པའི་མེ་ལོང་ལ། ྋ།སྒྲིབ་པའི་ཚོགས་ཀུན་གཞར་ཡང་མི་གནས་པའི། །རྣམ་

རྟོག་མེད་ལས་སྐྱེས་པའི་ཏིང་འཛིན་གྱི། །རྣམ་པ་དཔག་ཏུ་མེད་ལ་ལྡང་ཞིང་འཇུག །ཡན་ལག་གཅིག་གཟུགས། འདྲེན་པ་ཁྱོད་གསུང་རྣམ་པ་ཐམས་ཅད་པ། །ལེགས་བཤད་སྙན་པའི་གླིང་
བུ་རྒྱུད་གཅིག་པས། །གདུལ་བྱ་རང་རང་སྐལ་བར་འཚམ་པའི་ཆོས། །སྟོན་པར་ནུས་པ་ཤཱཀྱའི་རྒྱལ་པོའོ། །སོགས་ཁོང་ནས་བྱུང་བ་གཉིས་གཟུགས། མཛེས་པའི་སྐྱ་ཡི་གསང་བ་མི་ཟད་
རྒྱན༑ །མཚན་དཔེའི་མེ་ཏོག་འབར་བའི་ཆ་རེར་ཡང་། བལྟ་བས་མི་ངོམས་ཟིལ་མངར་འབུམ་འཛག་པ། །མགོན་དེའི་བཀའ་དྲིན་ཡངས་པ་རྗེས་སུ་དྲན། །གསུམ་གཟུགས། མཛེས་མ་
ཁྱོད་ཀྱི་སྙིང་དབུས་པད་ཚལ་ན། །མཛའ་བའི་གསང་གཏམ་བུང་བའི་ན་ཆུང་མ། །སྙན་འགྱུར་མགྲིན་པའི་རྒྱུད་མངས་སྦྲེང་བ་འདིས། །བདག་གི་ཡིད་ནི་དབང་མེད་ཕྱོགས་དེར་དྲངས། །
ལྡན་གཟུགས། ཁྱོད་ལུས་ས་ཧཱ་ཀཱ་རའི་འཁྲི་ཤིང་གི །ལང་ཚོའི་མེ་ཏོག་ཅི་ཡང་འབར་བས་ན། །མྱུར་དུ་ནུ་མའི་འབྲས་བུ་དུད་གྱུར་ཞེས། །ཤེས་ལྡན་འདབ་ཆགས་ཚོགས་འདི་ཅ་ཅོ་
སྒྲོགས༑ །ལྡན་མིན་གཟུགས། ཁྱོད་གདོང་ངམ་ནག་མུན་པའི་འཁོར་ས་ཆེ། །སྨིན་འཁྱོག་བསྐལ་མེས་རབ་འཁྱུད་སྤྱན་གྱི་ཉི། །གཟིགས་པའི་གར་རེས་སྙིང་ལ་བདུད་རྩིའི་རོ། །སྦྱིན་

།ཕྱིར་དབྱིངས་ནས་ཁྲོས་དེ་ཚོགས་བདག་ལྷའོ། །མི་མཉམ་པའི་གཟུགས། ལྷ་ཡི་ལྕམ་གཅིག་ཁྱོད་ཞལ་ལྟ་ན་སྡུག །ཡིད་ཙམ་བྱེ་བའི་མཆུ་སྒྲོས་པདྨའི
རླབས༑ །མཛེས་བྱེད་ཚེམས་ཀྱི་གེ་སར་ངང་མོའི་ཁྱུ། །དཀར་བའི་ཕུན་ཚོགས་གཅིག་ཏུ་བཀྲ་ལྡན་ནོ། །ཁྱད་པར་གཟུགས་ཅན། ཆོས་ལྡན་རྒྱལ་པོའི་རྐང་སེན་ཕྱོགས་ཀྱི་ནི། །དྲེགས་
ལྡན་གཙུག་གི་ལ་ཐོད་གཡོ་བའི་རྩེར། །བཀོད་ནས་ལྷ་རྣམས་ཀུན་དགའི་རྒྱལ་མཚན་ཆེར། །བཙུགས་པས་སྲིད་པའི་ཁྱོན་འདི་སྲུང་གྱུར་ཅིག །འགལ་གཟུགས། འཆི་མེད་གྲོང་ནས་ངལ་
བས་མ་ཕབ་ཅིང༌། །དབང་ཕྱུག་རལ་བའི་ལྟོ་བར་མ་བསྐྱིལ་བ། །རྣམ་འདྲེན་ཁྱོད་གསུང་གངྒའི་ཆུ་རྒྱན་འདིས། །གདུལ་བྱའི་རྨོངས་པ་མཐའ་དག་བཅད་ཅིང་བསྲེག །རྒྱའི་གཟུགས་
༜ཅན༑ ཁྱོད་ནི་ཕན་པས་སྙོམས་ཕྱིར་ཉི་མ་དང༌། །བདུད་ཀྱི་ལས་ཀུན་འཇོམས་པས་དཔའ་བོ་སྟེ། །འགྲོ་རྣམས་འཁོར་བར་མི་ལྷུང་འཆེལ་བའི་རྟེན། །ཡིད་ལ་རེ་བ་སྟེར་བའི་ནོར་བུའང་
༈ལགས༑ །སྦྱར་གཟུགས། ཀྭ་ཡེ་མཛེས་མ་ཁྱོད་ལུས་ཚལ་འདི་ན། །རྙོག་བྲལ་པདྨ་ཅན་གྱི་ལང་ཚོ་འབར། །རྩྭ་ཡི་མཛེས་སྤྱིར་ལྷན་སྐྱེས་རྡུལ་ཟ་བའི། །དགའ་བའི་རོལ་རྩེད་ཅི་ཡང་

ཉམས་སུ་མྱོང་། །དཔེ་གཟུགས། རྡོ་རྗེའི་འདོད་ལ་ཆགས་པས་མྱོས་དམར་གྱི། །རྣལ་འབྱོར་མ་དཔལ་ཁྱོད་སྤྱན་པདྨའི་འདབ། །དཔྱིད་ཀྱི་དཔལ་དུ་དྲེགས་པའི་མཚོ་ལས་སྐྱེས། དམར་
བའི་ཕུན་ཚོགས་དེ་ལས་ལན་བརྒྱར་རྒྱལ། །བཟློག་གཟུགས། སྦྲང་རྩིའི་བུ་ཡིས་ཆུ་སྐྱེས་བཅུད་འཐུངས་ལ། །བདག་གིས་ཁྱོད་ཞལ་པདྨོའི་མཛེས་སྡུག་འཐུངས། །པདྨ་དེ་ནི་གདོས་བཅས་
བེམ་ཆོས་ཏེ། །ཁྱོད་ཀྱི་ཞལ་ནི་སྣང་སྟོང་སྒྱ་མའི་འཕྲུལ། །འགོག་གཟུགས། རྣམ་པར་འདྲེན་མཆོག་ཁྱོད་ཀྱི་ཡེ་ཤེས་འཕྲུལ། །མ་ཉམས་སྙིང་རྗེའི་ཟླ་ཚེས་འཛུམ་རླབས་ཀྱིས། །འདོད་
པའི་དབང་ཕྱུག་སྙིང་ལ་བརྣག་དཀའི་མུན།ྋ །སྟེར་ཕྱིར་ཟླ་བའི་དངོས་པོར་གང་གིས་འགྲུབ། །མཉམ་འཇོག་གཟུགས། མཛེས་མ་ཁྱོད་ལུས་ཧ་རི་ཙནྡན་ནའི། །འཁྲི་ཤིང་དཔྱིད་ཀྱི་རྣམ་
འཕྲུལ་ལ་ཞུགས་པས། །བདག་ཡིད་བསྲེག་འདི་མཛེས་པ་ཕུལ་བྱུང་བར། །མ་ཟད་བདག་རང་འདོད་པས་གཟིར་བས་ཀྱང༌། །གཟུགས་ཅན་གྱི་གཟུགས་ཅན། གང་གི་མཁྱེན་དཔྱོད་ནམ་
མཁའི་སྐྱེད་མོས་ཚལ། །ཤེས་བྱའི་རྒྱུ་སྐར་མེ་ཏོག་བཞད་ལྡན་པའི། །ལེགས་བཤད་འོད་སྣང་སྦྲང་རྩིའི་ཟེགས་མ་ཙམ། །ཐོབ་པའི་བློ་གསལ་དེ་དག་སྐལ་བ་བཟང༌། །བསྙོན་དོར་

༄༅། །གཟུགས། འདི་ནི་ཁྱོད་སྐུ་མ་ཡིན་ཡོངས་འདུའི་ཤིང་། །གསུང་མིན་དྲི་ཟའི་གླིང་བུ་བསྒྱུར་བའི་དབྱངས། །ཁྱོད་ཐུགས་མ་ཡིན་ལྷ་ཡི་རྫིང་རིང་ཉིད། །མི་མིན་
འཇམ་པའི་དབྱངས་དངོས་བླ་མ་དྲན། །བཞི་པ་གསལ་བྱེད་ཀྱི་རྒྱན་ལས། རིགས་དང་བྱ་བ་ཡོན་ཏན་དང༌། ༑རྫས་ཀྱི་ཐོག་མའི་གསལ་བྱེད་དང༌། །རིགས་དང་བྱ་བའི་བར་གསལ་
བྱེད༑ །དེ་བཞིན་རིགས་དང་བྱ་བ་མཐའ། །ཕྲེང་བ་འགལ་དོན་དོན་གཅིག་པ། །སྦྱར་བའི་གསལ་བྱེད་དང་བཅུ་གཉིས། །ཞེས་པ་ལྟར་ལས་ཐོག་མའི་རིགས་བརྗོད་པའི་གསལ་བྱེད་
ནི༑ ལེགས་པར་བཤད་པས་མཁས་པ་རྣམས་ཀྱི་ཡིད། །ཀུན་དགའི་དཔལ་ལ་རྟག་ཏུ་སྦྱོར་བྱེད་ཅིང༌། །སྐྱེ་བོ་རྣམས་ཡིད་རྨོངས་པའི་རབ་རིབ་ཀྱང༌། །ལྷག་མ་མེད་པར་དྲུང་ནས་འབྱིན་ལ་
དབང་༑ །བྱ་བ་ཐོག་མའི་གསལ་བྱེད། སྣང་བར་བྱས་སོ་མཚར་སྡུག་རྫོགས་པའི་བཞིན། །རྙོག་བྲལ་དངུལ་གྱི་མེ་ལོང་དྭངས་པར་ཏེ། །བདེ་བར་གཤེགས་པའི་ཆོས་ཚུལ་ཐམས་ཅད་
ཀྱང་༑ །ཁྱོད་ཀྱི་མཁྱེན་པའི་དཀྱིལ་འཁོར་མཆོག་ལའོ། །འདི་ཡང་། རྒྱས་པར་བྱས་སོ་ཀུནྡའི་ནགས་ཀླུང་ཆེ། །བསིལ་བའི་ཟེར་བརྒྱ་འཛག་པའི་ཟླ་བས་ཏེ། །བློ་གསལ་ཀུན་གྱི་རྣམ་

པར་དཔྱོད་པ་ཡང༌། །ཁྱོད་ཀྱིས་ལེགས་པར་བཤད་པའི་ཐུར་མས་སོ། །ཡོན་ཏན་ཐོག་གསལ། དམར་སེར་ཉིད་དོ་ཕྱོགས་ཀྱི་འཁོར་ལོའི་ཁྱོན། །ཐུན་མཚམས་སྤྲིན་གྱི་སྣང་བ་གསལ་བས་
ཏེ༑ །འབྱུང་པོ་འཛིན་བྱེད་ཡུམ་གྱི་ཕང་པ་ཡང་༌། །ངུར་སྨྲིག་རྒྱལ་མཚན་བསྒྲེང་བ་རྣམས་ཀྱིས་སོ། །རྫས་བརྗོད་ཐོག་མ། ཆུ་བོའི་གཏེར་འདི་རླབས་ཀྱི་ཕྲེང་བ་མང་། །དུས་ལས་ཡོལ་བ་
མེད་པར་འཕེལ་ཞིང་དེ། །རིང་ནས་རྣ་བའི་གྲགས་འབར་དོན་མཐུན་ཚོགས། །རེ་བ་སྙིང་ལ་བཀོད་དེ་འཇུག་པའི་གནས། །རིགས་བར་གསལ། རྒྱུ་འབྲས་བླང་དོར་ཚུལ་ལ་ཆེར་རྨོངས་
ཤིང་༑ །འཕྲལ་སྣང་འདོད་བདེ་བསྒྲུབ་ལ་བརྐམ་ཞིང་ཆགས། །སྙིགས་དུས་སྐྱེ་བོ་ངན་རྣམས་གཡོ་དང་སྒྱུས། །ངན་འགྲོའི་འབབ་སྟེགས་གཞོལ་ལ་སྙིང་པོར་སེམས། །བྱ་བ་བར་
གསལ༑ འདི་སྣང་འབྱོར་བའི་བུན་ལྀང་རྣམ་པ་མང༌། །ཐར་པ་འདོད་པ་རྣམས་ལ་དུག་ཏུ་འགྱུར། །ལུས་ཕྲ་མ་ཚོགས་རོལ་བའི་རྣམ་འགྱུར་ཡང༌། །བརྩེ་བྲལ་འཇིགས་རུང་གཤེད་མའི་
ཚུལ་དུའོ། །ཡོན་ཏན་བར་གསལ། བྱ་བའི་ཁུར་མང་བཟོད་པའི་མུ་ཁྱུད་ཀྱིས། །ལུས་ཀྱི་འཁྲི་ཤིང་ལས་དཔྱང་པྲྀ་འབྲས་བུ་དང་ཤ་ཎི། །སྔོ་སྐྱར་སྣང་ངོ་གྲང་དང་ཚ་བའི་རྒྱུན། །འཐུང་བའི་

༄༅། ་བོ་རྣམས་ཀྱི་བཞིན་རས་ཀྱང༌། །རྫས་བར་གསལ། སྐྱེ་བོ་སྒེག་འཆོར་ཅན་གྱི་མགྲིན་པའི་རྒྱན། །ལག་རྩིས་མཁན་པོའི་བགྲང་བྱའི་ཉེར་སྤྱད་ཀྱང༌། །ཕྲེང་
བ་ཉིད་དེ་ལྷག་པའི་ལྷ་བསྙེན་དུས། །སྙིང་པོའི་སྔགས་ཚིག་དབྱངས་སུ་ལེན་པའི་རྫས། །རིགས་མཐའ་གསལ། འགའ་ཞིག་རྩོམ་འཆད་རྩོད་པས་གཞན་རྗེས་འཛིན། །ལ་ལ་མི་སྨྲ་དབེན་
པའི་ནགས་འདབ་བརྟེན། །གཞན་དག་བྱ་བ་ལས་ཀྱི་འཁོར་ལོ་ཡིས། །བསྟན་པ་འཛིན་པ་འདི་ཀུན་དམ་པའི་མགོན། །བྱ་བ་མཐའ་གསལ། འབྱུང་འཁྲུགས་ནད་ཀྱི་ཟུག་རྔུས་ལུས་ཕུང་
སྟེ༑ །རྣམ་གཡེང་ཐག་ཞགས་དམ་པོས་དེ་བཞིན་ཡིད། །གཞན་དབང་སྒྲོག་གིས་དོན་གཉེར་རེ་བའི་གནས། །གཞན་དུ་འཆུག་པ་མེད་པར་རྣམ་པར་བསྡམས། །ཡོན་ཏན་མཐའ
གསལ༑ དབྱར་སྤྲིན་ཆུ་དང་བཅས་པས་འཆི་མེད་ལམ། །རྩྭ་ལྗང་མྱུ་གུ་གསར་པས་འཛིན་མའི་ཁོང༌། །ལང་ཚོ་རྒས་པའི་ཚོན་གྱིས་ཁོ་བོ་ཡི། །ལུས་དང་གདོང་གི་པདྨོ་རྣམ་པར་སྔོ།
༈ རྫས་མཐའ་གསལ། འཐུང་ཙམ་ཉིད་ནས་ཅ་ཅོ་འཕེལ་བྱེད་ཅིང༌། །སྟོབས་དང་གྲགས་དང་གཟི་མདངས་ཉམས་པའི་རྒྱུ། །བག་མེད་རྩོད་དང་འཁྲུག་ལོང་མཐའ་དག་གི །གཞི་དང་རྩ་བར་

གྱུར་པ་ཆང་ཉིད་དོ། །ཕྲེང་བའི་གསལ་བྱེད། འཇམ་མགོན་བླ་མའི་ཐུགས་རྗེས་བདག་གི་བློ། །རབ་ཏུ་རྒྱས་དེས་ལེགས་པར་བཤད་པ་སྟེ། །དེས་ནི་རྒྱལ་བའི་བསྟན་པ་དེ་ཡིས་ཀྱང་། །
རིས་མེད་འགྲོ་བ་ཀུན་གྱི་ཕན་དང་བདེ། །འགལ་དོན་གསལ་བྱེད། གསེར་གྱི་འོད་ཆགས་མཚན་པའི་དཔལ་རྫོགས་པ། །རྒྱལ་སྐུའི་སྣང་བརྙན་ཡིད་ལ་འཕོས་པའི་མོད། །དད་སྟོབས་
འབར་བའི་སྤ་ལོང་ཆེར་རྒྱས་ཀྱང་། །ཆགས་དང་སྐྲག་པའི་ལུས་སྐྱེས་ཉམས་པར་བྱས། །དོན་གཅིག་གསལ་བྱེད། བྱིས་བློའི་དྲི་མ་ཅན་གྱི་ཆོས་ཤེས་ཀྱང༌། །ང་རྒྱལ་དབུགས་རྒོད་སྟོད་དུ་
ཆེར་བརྩེགས་ཤིང༌། །གཞན་ལ་ཁྱད་གསོད་ལུད་པ་ཕྱོགས་བཅུར་འཕེན། །ཆོས་སྤང་དམ་པ་སྨོད་པའི་ཉེས་པ་བསྐྱེད། །སྦྱར་བའི་གསལ་བྱེད། ཁོར་ཡུག་བསུང་ཞིམ་ངད་གྱིས་དགར་
མཛད་ཅིང༌། །ཀུན་ལ་ཅི་འདོད་སྩོལ་བའི་དཔག་བསམ་དབང་། །ལྗོན་པའི་མཆོག་དེ་ཡོངས་འདུའི་ཚལ་ནང་བརྗིད། །ཐམས་ཅད་གཟིགས་དེ་མོས་པ་རྒྱ་མཚོའི་ངོར། །ལྔ་པ་བསྐོར་བའི་
རྒྱན་ལ། དོན་བསྐོར་ཚིག་བསྐོར་གཉིས་ཀ་བསྐོར། །ཞེས་གསུམ་ལས། དོན་བསྐོར་ནི། ཟླ་འོད་ཟེར་གྱིས་ཀུནྡའི་གེ་སར་གསལ། །འོད་སྟོང་ལྡན་པས་པད་དཀར་འདབ་བརྒྱ་

༄༅། །གྲོལ། །མཛེས་མའི་ཁ་ཕྲུས་བ་ཀུ་ལ་དབྱེ་ཞིང༌། །རྐང་པས་མྱ་ངན་མེད་པའི་མེ་ཏོག་དགོད། །ཚིག་བསྐོར། དཀར་རྒྱུད་ཡིད་བཞིན་ནོར་བུའི་ཕྲེང་ཚོགས་
ཀྱི༑ །ཡོན་ཏན་གཟུར་གནས་བློ་ཡིས་བརྣག་བསམ་པར་པར་དཀའ། །དཀའ་སྤྱད་རྣམ་པ་ཐར་པའི་ཚུལ་བཟང་པོ། །བསྟན་འཛིན་ཆེན་པོ་རློམ་ཚོས་བརྣག་པར་དཀའ། །གཉིས་ཀ་བསྐོར་
བ༑ སྲིད་པས་ཡིད་བྱུང་ཐར་པ་དོན་གཉེར་བའི། །འདུན་པས་ཁོ་བོ་དབེན་པར་བག་ཡངས་རྒྱུ། །གནོད་པ་མེད་ལ་འདྲེར་མཐོང་ཁྱིམ་མཚེས་རྣམས། །དོགས་པའི་ཡུལ་མེད་རང་ཁྱིམ་བག་
ཡངས་རྒྱུ། །དྲུག་པ་འགོག་པ་ཅན་གྱི་རྒྱན་ལ། བྱུང་བ་མངོན་གྱུར་འབྱུང་འགྱུར་འགོག །ཆོས་དང་ཆོས་ཅན་རྒྱུ་འབྲས་འགོག །རྗེས་གནང་དབང་དང་མ་གུས་དང་། །ཤིས་བརྗོད་རྩུབ
མོ་གྲོགས་འབད་པ། །གཞན་དབང་ཐབས་དང་ཁྲོ་མྱ་ངན། །འགྱོད་དང་ཐེ་ཚོམ་སྦྱར་བ་དང༌། །དོན་གཞན་རྒྱུས་འགོག་ཉི་ཤུ་གསུམ། །ཞེས་པ་ལྟར་ལས། བྱུང་བ་འདས་འགོག་པའི་
༈ རྒྱན་ནི། མཉམ་མེད་ཐུབ་པ་མཆོག་དེས་བྱམས་པའི་མཚོན། །གཅིག་པུས་དཔུང་དང་སྡེར་བཅས་དྲེགས་པའི་བདུད། །བཅོམ་པའི་སྔོན་བྱུང་གཏམ་འདི་འུད་པོ་ཆེ། །འོན་ཀྱང་རྒྱལ་བའི་རྣམ་

འཕྲུལ་བསམ་མི་ཁྱབ། །ད་ལྟར་བ་འགོག་པ། རྒྱལ་ཀུན་མཁྱེན་པའི་རང་གཟུགས་འཇམ་པའི་དབྱངས། །ཡེ་ཤེས་རལ་གྲིའི་ཕྱག་ཆ་འཕྱར་ནས་ཅི། །འགྲོ་འདིའི་རྨོངས་པའི་དངོས་པོ་
མཐའ་ཡས་པ། །ཁྱོད་ཞལ་མཐོང་བས་ཅིག་ཅར་གཞོམ་ནུས་སོ། །འབྱུང་མ་འོངས་པ་འགྱུར་འགོག་པ། འདྲེན་པ་མཆོག་ཁྱོད་རྙེད་དང་བཀུར་སྟི་ལ། །དགེས་སེམས་ཆེར་རློམ་ཁོ་ནར་
གདམས་པའི་བཅུད། །ཕོངས་མེད་ལྷུག་པར་སྩོལ་ན་དད་ལྡན་རྣམས། །ཡི་ཆད་མིག་གིས་ཁྱོད་ཞལ་མཐོང་མི་འགྱུར། །འདི་ཡང༌། ས་གཞི་སྐྱོང་ཁྱོད་ནང་གི་བང་མཛོད་ཙམ།
འགེངས་ཕྱིར་རང་གི་ཆབ་འོག་འཚིར་ཞུགས་ན། །འབད་པས་བསགས་པའི་ལོངས་སྤྱོད་ཉུང་ཟད་འདི། །བསྲུང་སླད་ཁོ་བོའང་ཡུལ་གཞན་ཅིས་མི་འཁྱམས། །ཆོས་འགོག་པ། སྤྱན་རས་
གཟིགས་དབང་ཁྱོད་ཀྱི་ཕྱག་ཡངས་ཀྱིས། ཁམས་གསུམ་འགྲོ་ལ་དབུགས་འབྱིན་མཛད་པ་རྫུན། །གཞན་དུ་འདོད་ལྷའི་སྙིང་ལ་བཟོད་དཀའ་བའི། །མྱ་ངན་ཚོར་བ་དྲག་པོས་ཅི་ལ་
གདུངས༑ །ཆོས་ཅན་འགོག་པ། གཏུམ་ཆེན་ཁྲོ་བོའི་དབང་པོ་རྟ་མཆོག་དཔལ། གར་དགུའི་ཉམས་དང་ལྡན་ནམ་མི་ལྡན་ཞེས། །དཔག་པར་དཀའ་སྟེ་དུས་མཐའི་མེ་དཔུང་ཆེ། །འབར་

༄༅། །བ་ཙམ་ལས་སྐུ་ཉིད་མངོན་སུམ་མིན། །རྒྱུ་འགོག་པ། ཟངས་ཞུན་ལྷག་ལྷག་ཁོལ་དང་ལྕགས་ཀྱི་གཞིར། །གཤིན་རྗེའི་ཕོ་ཉས་རྩུབ་མོའི་མཚོན་བསྟར་ཏེ།
འཇིགས་པའི་ང་རོ་སྒྲོགས་ཀྱང་མི་དགེའི་ལས། །མ་སྤྱད་ཕྱིར་ན་བདག་སེམས་ག་ལ་གཡོ། །འབྲས་བུ་འགོག་པ། ལང་ཚོ་བདོ་ལས་ལུས་མེད་ལུས་ཞུགས་ཤིང༌། །ཉིན་བྱེད་དབང་པོ་
འཁྲིག་པའི་ཁྱིམ་དུ་རྩེན། །གཞོན་ནུ་མ་རྣམས་མངོན་འདོད་དུས་འདེབས་ཀྱང༌། །ཁོ་བོས་བསླབ་གཞིའི་རྒྱ་ལས་འགོང་མ་ནུས། །རྗེས་གནང་འགོག་པ། ཆོས་ཀྱི་རྒྱལ་མཚན་བསྒྲེང་ཁྱོད་
དག་པའི་ཞིང༌། །དོན་དུ་གཉེར་བཞེད་མཆིས་ན་དེ་བཞིན་མཛོད། །ཆུ་བུར་དང་མཚུངས་སྙིགས་མའི་ལུས་ཅན་འགའ། །བྲལ་བའི་གདུང་བས་ཡུན་རིང་འཚོ་མི་འགྱུར། །དབང་གིས་
འགོག་པ། རྣམ་པར་འདྲེན་ཁྱོད་གང་དུ་གཤེགས་པའི་ས། །གདུལ་བྱར་འོས་པའི་འགྲོ་བ་བསམ་མི་ཁྱབ། །ཕྲིན་ལས་རྣམ་བཞིའི་འཇུག་པའང་དེ་འདྲ་མོད། །འོན་ཀྱང་ཞིང་འདིར་རྟག་པར་
བཞུགས་ཤིག་ཀྱེ། །མ་གུས་པས་འགོག་པ། བདག་ནི་ཐུབ་པས་བཅས་ཁྲིམས་མཆོག་ཏུ་འཛིན། །དབང་པོ་གཉིས་སྦྱོར་ཆོས་ལ་དེ་ལྟ་མིན། །གྲོགས་ཁྱེད་གནས་འདིར་གཟིམས་སམ་མི་

གཟིམས་ཀྱང༌། །རང་གི་གནས་ཚུལ་ཙམ་ཞིག་གླེང་བར་ཟད། །ཤིས་བརྗོད་འགོག་པ། ཁྱོད་ཉིད་འཚོ་བའི་ལྷག་ཀུན་ཐ་སྙད་ལ། །བསྒྲིལ་བར་བཞེད་ན་བསྐལ་བརྒྱར་བཞུགས་གྱུ
ཅིག །བདག་ཅག་སྙིང་པོ་དོན་ཟབ་ཚོལ་བ་རྣམས། །ཕྱི་ཕྱག་བགྱིས་ཏེ་དབེན་གསུམ་བསྟེན་པར་སྨོན། །རྩུབ་མོས་འགོག་པ། མགོན་ཁྱོད་དག་པའི་ཞིང་དུ་གཤེགས་བདེན་ན། །ཞིང
འདིའི་བསྟན་པ་འཛིན་ནུས་གཞན་འགའ་ཚོལ། །བདག་ཅག་ཁྱོད་ཀྱི་ཞབས་ཟུང་བསྟེན་པ་ཀུན། །ལྔ་པའི་གནས་སྐབས་ཐོབ་ལས་གཞན་དུ་ཅི། །གྲོགས་ཀྱིས་འགོག་པ། གྲོགས་ཁྱོད་
ལོངས་སྤྱོད་བཞེད་ན་འདྲེན་བྱེད་ཀྱིས། །གཟིགས་ཚད་བྱི་བས་བཞིན་དུ་ལྐོག་གསོག་འཚལ། །ཕྱིས་ནི་འཆི་བདག་གཏུམ་པོའི་ཤབ་རྒྱུགས་ཀྱིས། །ཁབ་ཙམ་ཁྱེར་དབང་མེད་པའི་དུས་ཤིག་
མཆིས༑ །འབད་པས་འགོག་པ། ཁྱེད་རྣམས་དགེས་ཕྱིར་བག་ཡངས་མཛོད་ཅིག་ཅེས། །གླེང་བར་སེམས་ཀྱང་ཐུབ་པའི་བཀའ་ལྕི་བས། །ཀུན་ཏུ་ཁ་ན་མ་ཐོའི་སྤྱོད་པ་དག །སྤོང་ཞེས་
ཚིག་གཞན་ཐོན་ལ་ཅི་བྱར་ཡོད། །གཞན་དབང་འགོག་པ། བཟང་ལུང་ཁྲོ་ཕུའི་ཕྱོགས་ནས་བསྟན་པའི་ཁུར། །ལོང་ཞེས་སྤྲིང་ཡིག་དམར་པོ་ཆར་དུ་ཕབ། །བདག་ལུས་བཞི་བརྒྱ་རྩ་བཞིའི་

༄༅། །བྲོ་ནད་ཀྱི། །ཁྱིམ་ལགས་དེ་དང་ཁྱོད་ཉིད་བགྲོ་བར་འཚལ། །ཐབས་ཀྱིས་འགོག་པ། བློ་གྲོས་གཞོན་ཡང་བསྟན་པའི་ཁུར་ལྕི་བ། །འདེགས་པའི་གདུང་བ་རེ་
ཞིག་བཟོད་པར་བགྱི། །འཕེལ་ཟད་འཁྲུགས་པ་ཀུན་གཞིལ་ཤི་བ་ཡང་། །སློངནུས་ལྷ་ཡི་བདུད་རྩི་ཅུང་ཞིག་སྩོལ། །ཁྲོ་བས་འགོག་པ། དེང་དུས་བླ་ཆུང་འགའ་ཞིག་ཟང་ཟིང་གི །ཆེད་
དུ་དབང་བསྐྱར་ཚོང་ལ་ཁྱི་བས་བྲེལ། །ད་ཀོ་ཟབ་དོན་གདམས་པའི་ཁྲིད་འདེབས་ཀྱང༌། །ཤེས་པར་ལྡན་པ་སུ་ཞིག་ཡིད་ཆེས་འགྱུར། །མྱ་ངན་ནམ་སྙིང་རྗེས་འགོག་པ༏ མཆོད་སྤྲིན་མ་
སྤེལ་སྦྱིན་པའི་ཆར་མ་ཕབ། །གཉེན་འཁོར་འབངས་ལ་བསྟབས་མིན་རང་གིས་ཀྱང་། །སྤྱད་པར་མ་ཕོད་པུཎྱནཱ་ཐའི་མཛོད། །ཡུད་ཀྱིས་སྟོངས་པར་གྱུར་འདིའི་སྣང་ཚུལ་གཟིགས།
འགྱོད་པས་འགོག་པ། ཚུལ་གནས་ཁྲིམས་ཀྱིས་ལུས་ངག་མ་བསྡམས་ཤིང༌། །གཞུང་ལུགས་རྒྱ་མཚོར་རང་བློ་མ་སྦྱངས་ལ། །དབེན་པར་ཡང་དག་འཇོག་ལའང་མ་གོམས་པས། །
༈གཉིས་མེད་སེངྒེར་གྱུར་པ་འཆི་ཁར་ཚོར། །ཐེ་ཚོམ་འགོག་པ། ཅི་འདི་འབིགས་བྱེད་ངོས་ཀྱི་ཆུ་ཤིང་ངམ། །ཡང་ན་མཛེས་སྡུག་ཅན་དེའི་གཟུགས་ཀྱི་དཔལ། །དལ་བུའི་འགྲོས་ཀྱིས་ཉེ་

བར་རྒྱུ་བྱེད་པའི། །རྣམ་འགྱུར་མཐོང་ཕྱིར་དེ་ནི་འཁྲི་ཤིང་མིན། །སྦྱར་བའི་འགོག་པ། རབ་གཙང་དྲི་མས་ཡོངས་བཏང་སྔོ་བསངས་གདོང༌། །གཉིས་སྐྱེས་དབང་པོའི་ཀུན་གསལ་ཡིད་
འོང་མ། །ཁྱོད་ཞལ་དག་པའི་མཁའ་དབྱིངས་འདི་མཐོང་བཞིན། །འདབ་ལྡན་ལམ་གྱི་ཆུ་མཐོང་དེས་ཅི་བྱ། །དོན་གཞན་འགོག་པ། རྣམ་པ་ཐམས་ཅད་མཁྱེན་ཅིང་གཟིགས་པའི་
ཐུགས༑ །ད་དུང་ཡོན་ཏན་འཚོལ་ལ་རིངས་འདིས་ཅི། །འོད་ཀྱང་མི་ཟད་ཟབ་ཡངས་ཆུ་བོའི་གཏེར། །རྟག་ཏུ་ཆུ་བྲན་མ་ལུས་སྡུད་ལ་ལྟོས། །རྒྱུས་འགོག་པ། དཔའ་ཞིང་རྟུལ་ཕོད་སྙིང
གི་སྟོབས་ཉིད་དུ། །གསོས་པས་ཕྱིར་རྒོལ་རྣམ་པར་གནོན་ཏོ་ཞེས། །མི་བདག་ཁྱོད་ལ་བསྔགས་བརྗོད་སུ་ཞིག་བསྒྲུབ། །སྔོན་བསགས་ལེགས་པར་བྱས་དེའི་མཐུ་ཁོ་ན། །བདུན་པ་དོན་
གཞན་བཀོད་པའི་རྒྱན། ཀུན་ཁྱབ་ཁྱད་པར་ལ་གནས་དང༌། །སྦྱར་བ་རབ་དང་འགལ་བ་ཅན། །མི་འོས་བྱེད་དང་འོས་པའི་བདག །འོས་ཤིང་མི་འོས་དེ་བཟློག་བརྒྱད། །ཅེས་པ་ལྟར་
ལས༑ ཀུན་ཁྱབ་ཀྱི་དོན་གཞན་བཀོད་པ། ཀྱེ་མ་སྔོན་གྱི་རྒྱལ་རབས་མཚན་ལྡན་པ། །མཐའ་དག་མི་སྲུན་སྐྱེ་བོས་རྩད་ནས་ཕྱུང༌། །འདུས་བྱས་ཀུན་གྱི་རང་བཞིན་འཇིག་པའི་ཆོས།

།མཁས་ཀྱང་གཞན་དུ་བསྒྱུར་བར་ག་ལ་བཟོད། །ཁྱད་པར་ལ་གནས། མགོན་ཁྱོད་རང་བདེའི་དཔལ་ལ་མ་ཆགས་པར། །གཞན་ལ་ཕན་པ་འབའ་ཞིག་སྒྲུབ་པར་༄༅།
མཛད༑ །ཕོངས་པར་གྱུར་ཀྱང་གཞན་དོན་ལ་དགྱེས་པ། །དམ་པ་རྣམས་ཀྱི་ལྷན་སྐྱེས་རང་བཞིན་ཡིན། །སྦྱར་བའི་དོན་གཞན་བཀོད་པ། །ཁྱོད་ཉིད་དབེན་པའི་རི་བོར་བག་ཕེབས་པ།
འདུ་འཛི་འཁོར་བའི་རང་བཞིན་མཁྱེན་པ་ལགས། །གཉིས་སྐྱེས་དབང་ཕྱུག་དྭངས་པའི་མཁར་བགྲོད་ལ། །གྲོགས་མེད་ན་ཡང་སྐྱོ་བ་ཡོད་མ་ཡིན། །འགལ་བ་ཅན། གཟུགས་དང་ལང་
ཚོས་ཡོངས་དམན་བུ་སྟོན་རྗེས། །གངས་ཅན་མཁས་པ་ཀུན་གྱི་ཡིད་དབང་འཕྲོག །བེམ་པོར་གྱུར་ཀྱང་ཀུན་དགའ་སྐྱེད་བྱེད་པ། །ཡིད་བཞིན་ནོར་བུའི་ཁྱད་ཆོས་མ་ཡིན་ནམ། །མི་འོས་
པའི་དོན་གཞན་བཀོད་པ། རྒྱལ་བས་འགྲོ་ལ་ཕན་དགོངས་བསླབ་པ་རྣམས། །ཀུན་གྱི་རྩ་བ་སོ་སོར་ཐར་པ་ཞེས། །གསུངས་ཀྱང་རྣ་བར་ཁབ་བསྲེགས་ལྟ་བུ་ཡི། །སྐལ་བས་ཕོངས་པ་
རྣམས་ཀྱི་སྡིག་འདི་འདྲ། །འོས་པའི་དོན་གཞན་བཀོད་པ། སྙིང་སྡུག་མཛེས་མ་ཁྱོད་ཀྱི་ལག་སོར་གྱིས། །རེག་པ་ཙམ་གྱིས་བདག་ལུས་གདུང་བར་བྱེད། །དམར་བའི་བདག་ཉིད་ཉི་མ་

ལས་རྒྱལ་བས བྱེད་ཆོས་དེ་ལྟར་སྣང་ཡང་རིགས་པ་ལགས། །འོས་ཤིང་མི་འོས་པ། ཁྲོ་ལྡན་བརླང་པོའི་ཚིག་གིས་སྙིང་འབིགས་མོད། །བརྩེ་ཞིང་གཅུགས་པའི་གཏམ་གྱིས་ཅི་ལ་
འབིགས༑ །རབ་རྩུབ་མཚོན་ཆ་རྣོན་པོས་བྱེད་པའི་ལས། །འཇམ་པའི་རང་བཞིན་ཅན་གྱིས་བྱེད་འོས་སམ། །འདི་ཡང༌། ལོག་པའི་ཆོས་ཀྱིས་ཉོན་མོངས་སྤེལ་བྱེད་མོད། །དམ་ཆོས་
ཐོས་ཞེས་དྲེགས་པ་འཆང་འོས་སམ། །མུན་པས་སྣང་བ་འགོག་པའི་འོས་ཡིན་གྱི། །སྣང་བས་གཟུགས་ལ་བསྒྲིབས་ན་ཐབས་གཞན་མེད། །མི་འོས་ཤིང་འོས་པ། གཞུང་ལུགས་ཤེས་
རྣམས་རྙེད་དང་བཀུར་སྟིའི་ཕྱིར། །རྣམ་འགྱུར་སྟོན་ན་བླུན་རྣམས་ཅིས་མི་འོས། །མི་ཡི་འགྲོ་བར་གྱུར་ཀྱང་དུག་ཟ་ན། །གླེན་རྨོངས་དུད་འགྲོས་བླང་དོར་ཤེས་པ་དཀའ། འདི་
ཡང་༑ དབེན་པ་བསྟེན་ཀྱང་ཡུལ་ལ་སེམས་འཕྲོ་ན། །ཚོགས་ནང་སྐྱེ་བོ་འདོད་ལ་ཅིས་མི་སྲེད། །བསིལ་ལྡན་སྐྱེས་མོས་ཚལ་དུ་ལུས་ཚིག་ན། །མྱ་ངམ་ཐང་དུ་གདུང་བར་འོས་པ་
ལགས༑ །བརྒྱད་པ་བཟློག་པ་ཅན་གྱི་རྒྱན་ལ། གཅིག་བཟློག་གཉིས་ཀའི་བཟློག་པ་ཅན། །སྦྱོར་དང་འགོག་དང་གཏན་ཚིགས་ཅན། །སྒྲས་ཟིན་པ་ཡི་དཔེར་བརྗོད་ལྔ། །དབྱེ་བ་ཙམ་དང་

༄༅། །ལྷག་པ་ཉིད། །སྒྲ་མཚུངས་པ་དང་རྟོགས་པར་མཚུངས། །རིགས་མཐུན་ལྡོག་པ་ཅན་དང་བཅུ། །ཞེས་པ་ལྟར་ལས་གཅིག་བཟློག་ནི། ཡིད་འཕྲོག་མངར་བའི་
647ལྡན་འཇམ་ཞིང་མཉེན། །དཀར་མཛེས་འཇིག་རྟེན་དབང་ཕྱུག་གཟུགས་སྐུ་དང༌། །པུཎྜ་རཱི་ཀ་མཚུངས་མོད་ཐ་དད་པའི། །འབྱེད་ཆོས་ཆོས་སྐུ་རྣམ་འགྱུར་ལྡན་པས་སོ། །གཉིས་
17བཟློག ལྷ་ཡི་རྔ་བོ་ཆེ་དང་མགོན་ཁྱོད་གསུང༌། །སྙན་ཅིང་བརྗིད་ཆགས་ཆོས་སྒྲ་སྒྲོགས་པ་སྟེ། །དེས་ནི་སུམ་རྩེན་གནས་ཀྱི་ཁོར་ཡུག་དང༌། །ཁྱོད་གསུང་ཁམས་གསུམ་གདུལ་བྱའི་རྣ་
བར་འཇུག །སྦྱོར་བའི་བཟློག་པ། དཔལ་ལྡན་མཁས་པ་ཁྱོད་དང་མི་ཡི་དབང༌། །འཇིགས་བྲལ་གནས་ལྔར་བྱང་ཞིང་ལུགས་ཀུན་ཤེས། །སྨྲ་མཁས་ཁྱོད་ཀྱིས་ཐུབ་པའི་བསྟན་པ་
a དང་༑ །མི་ཡི་དབང་ཕྱུག་དེས་ནི་རང་སྲིད་སྐྱོང༌། །འགོག་པ་ཅན། མཐོན་པོར་གནས་ཀྱང་དམན་པའི་ཡུལ་ལ་བྱམས། །དུས་ལས་མི་ཡོལ་གཞན་དོན་ལ་དགྱེས་ཀྱང༌། །རང་ཉིད་མི་
༈ མཐུན་ཕྱོགས་ལས་མ་རྒྱལ་བ། །ཉིན་མོར་བྱེད་པས་ཁྱོད་ལ་འགྲན་ནུས་མིན། །གཏན་ཚིགས་ཅན། འཁོར་གྱི་ནང་ན་གཟི་བརྗིད་མཚུངས་པ་མེད། །ཀུན་ལ་ཕན་པས་སྙོམས་པའི་ཕྱིར་རྒྱུ་

ཡང་༑ །བླུན་ཅིང་འཆར་ནུབ་དབང་དུ་གྱུར་པའི་ཕྱིར། །རྒྱལ་པོ་ཁྱོད་ལས་ཉིན་མོར་བྱེད་པ་དམན། །དོན་གྱི་གོ་བ་ལས་དཔེ་དང་དཔེ་ཅན་དབྱེ་བ་ཙམ། རྒྱལ་བའི་དབང་པོ་ཁྱོད་ཀྱི་མཛོད་སྤུ་
དང་༑ །སྟོན་མཚན་ཟླ་བའི་དཀྱིལ་འཁོར་འདི་གཉིས་ཀྱི། །འབྱེད་ཆོས་དེ་ནི་ཁྱོད་ཀྱི་སྨིན་མཚམས་དང་། །རི་བོང་ཅན་དེ་མཁའ་ལ་གནས་པས་དབྱེ། །དཔེ་ཅན་ལྷག་པ། རི་བོང་ཅན་ལ་
འཛུམ་པའི་མཆུ་སྒྲོས་དང༌། །རྣམ་བཀྲའི་མིག་ཟུར་གཡོ་བས་མཚན་པ་མེད། །དབྱངས་ཀྱི་རྒྱལ་མོའི་ཞལ་གྱི་དཀྱིལ་འཁོར་ནི། །མཛེས་པའི་ཁྱད་ཆོས་དེ་དག་རྣམས་ཀྱིས་བརྒྱན།
མཚུངས་ཆོས་འབྱེད་བྱེད་གཉིས་ཀ་ཅན། ཕྱག་གི་ཡལ་འདབ་ཟུང་དང་པདྨ་དཀར། །འཇམ་མཉེན་རེག་ན་བདེ་བའི་དཔལ་ལྡན་མོད། །ཕྱག་སོར་ལྷ་ཡི་རྒྱུད་མངས་སྒྲ་འབྱིན་ཞིང༌། །པདྨར་
ལྷ བུང་བའི་ན་ཆུང་གླུ་ལེན་ནོ། །འབྱེད་བྱེད་ཅན། དབང་པོའི་གཞུ་རིས་འཁྱོག་པོ་ནམ་མཁའི་རྒྱན། །རྣམ་བཀྲའི་ཚིག་སྦྱོར་འཁྱོག་པོ་ཡིད་ཀྱི་རྒྱན། །མཁའ་འདི་དངོས་པོ་ཀུན་གྱི་གོ་འབྱེད་
ཅིང་༑ །བདག་ཡིད་ཤེས་བྱ་མཐའ་དག་གཟུགས་སུ་འཛིན། །རིགས་མཐུན་ལྡོག་པ་ཅན། །གཙང་བྱེད་འབར་བའི་ཕྲེང་བས་ཚིག་མིན་ཅིང་། །རབ་དྭངས་ཆུ་བོའི་རྒྱུན་གྱིས་མི་འདག་

༄༅། །པ། །ལང་ཤོར་བློ་ཡི་དྲི་མ་ངན་པ་འདིས། །རང་བཞིན་དགེ་བཅུའི་སྤྱོད་བཟང་ངང་གིས་བསྒྲིབས། །དགུ་པ་སྲིད་པ་ཅན་གྱི་རྒྱན་ལ། རྒྱུ་འབྲས་ཅུང་ཟད་སྟོན་
པ་ལ། །ཕྱི་དང་ནང་གི་ཁྱད་པར་གཉིས། །རང་གི་ངོ་བོ་ཉིད་སྟོན་ལ། །གཅིག་སྟེ་སྲིད་པ་ཅན་ལ་གསུམ། །ཞེས་པ་ལྟར་ལས། །ཕྱི་དུས་ལ་སྦྱར་བ་ནི། ཚོན་གྱིས་མ་བསྒྱར་མཐོན་གའི་
ནེའུ་སིང་གཞིར། །མ་བཀྲམ་སྣ་ཚོགས་མེ་ཏོག་ཚོམ་བུས་མཛེས། བསྐུལ་བ་མིན་ཀྱང་བུང་བའི་མགྲིན་དབྱངས་ཀྱིས། །མ་འཕྲོག་ཡིད་ཀྱི་ཆོམ་རྐུན་དཔྱིད་ཀྱི་དཔལ། །ནང་ལང་ཚོ་ལ་སྦྱར་
བ༑ མ་བཀྲུས་དཀར་བའི་མདངས་འཕྲོ་གཙུག་ཕུད་དང༌། །མ་བྲིས་གཉེར་མའི་རི་མོ་ཉིན་བཞིན་འཕེལ། །མ་བསྡུས་པར་ཡང་སེམས་ཀྱི་འཕྲོ་འདུ་ཀུན། །ཅིག་ཅར་འདུས་པའི་ལང་ཚོར་
བདག་གིས་ཐོབ། །ངོ་བོ་ཙམ་སྟོན་པ། མ་བསྐྱེད་སྲིད་པའི་འཁོར་ལོ་ཡངས་པ་འདིར། །མ་བྲིས་ལས་དང་ཉོན་མོངས་ཅིར་ཡང་བཀྲ། །མ་བཏབ་བདག་འཛིན་མདུད་པ་དམ་པོ་ཡིས། །
༈ མ་བཟུང་ཐར་དུས་མེད་འདིས་སྐྱོ་བ་ལ། །བཅུ་པ་བསྡུས་བརྗོད་ཀྱི་རྒྱན་ལ། སྤྱི་དང་ཁྱད་གཞི་ཐ་དད་དང་། །ཁྱད་པར་ཐ་དད་ཐ་དད་མིན། །སྔོན་མེད་བསྡུས་པ་བརྗོད་དང་བཞི། །ཞེས་པ་

ལྟར་ལས་སྤྱིའི་བསྡུས་བརྗོད་ནི། ཕུན་ཚོགས་འབྲས་བུའི་ཁུར་ལྡན་རབ་མཐོར་འཕགས། །གྲིབ་བསིལ་ཁོར་ཡུག་ཡངས་པའི་ལྗོན་པ་ཆེ། །རིང་དུ་བཏང་ནས་ཤིང་སྐམ་ཡལ་ག་ལ།
འབྲུག་འགའ་ཞིག་བསིལ་བའི་དངོས་པོ་རེ་བ་མཐོང་། །ཁྱད་གཞི་ཐ་དད་ཁྱད་ཆོས་གཅིག་པའི་བསྡུས་བརྗོད། འཁྲིལ་ལྡེམ་རྣམ་བཀྲ་མཛེས་པའི་ཆུ་བར་བརྟེན། །འཇམ་མཉེན་འདབ་མའི་དཔལ་རྒྱས་
ལུགས་དྲི་བསུང་ཞིམ། །གེ་སར་ཕུན་ཚོགས་པད་དཀར་སྡོང་བུ་འདི། །ཁོ་བོའི་ཉེར་སྤྱད་མཆོག་ཏུ་རྣམ་པར་རྒྱུ། །ཁྱད་ཆོས་ཐ་དད་མི་དད་པ། ལུས་གྲིམས་རྐང་པ་བརྒྱད་པའི་ཤ་ཚུགས་
ཆོས་
ཀྱིས༑ །དུས་ཀུན་གནྡྷོ་ལར་འགྱིང་རྔམ་རྔམ་འདྲ། །དོན་གྱི་བྱ་བར་ཞུགས་ཚེ་བེམ་པོའི་དངོས། །དེ་འདྲར་མཚར་དུ་འཛིན་རྣམས་བྱིས་པའི་བློ། །སྔོན་མེད་བསྡུས་བརྗོད། ལག་འགྲོ་
མཛོད་
ཆེན་གདུག་པའི་འཁྲིལ་བག་མི་ལྡན་ཅིང༌། །རྩུབ་མོའི་ཚེར་མ་དག་ཀྱང་མི་སྣང་བའི། །རབ་བསིལ་གདུང་བ་འཕྲོག་པའི་ཙནྡན་ཤིང་། །སྐལ་བ་བཟང་པོར་ལྡན་པའི་དཔལ་དུ་ཐོབ། །བཅུ་གཅིག་
མོ་
པ་ཕུལ་བྱུང་གི་རྒྱན་ལ། ཁྱད་འཕགས་ཐེ་ཚོམ་ངེས་པ་དང༌། །གྲགས་པ་བརྗོད་པའི་ཕུལ་བྱུང་བཞི། །ཞེས་པ་ལྟར་ལས། ཁྱད་འཕགས་བརྗོད་པའི་ཕུལ་བྱུང་ནི། རབ་དམར་བསེ་ཡི་ཡ་ ྷ

༄༅། །ལད་ཀྱིས་བརྗིད་ཅིང་། འཆར་ཀའི་མདངས་ལྡན་གདོང་ལག་ཁྲག་གིས་གཤེར། དམར་བའི་ཆིབས་ལྡན་རྡོ་རྗེ་བདུད་འདུལ་སྐུ། །བསྐལ་པའི་མེ་དཔུང་དབུས་ན
མཚོན་མ་ཡིན། །ཐེ་ཚོམ་ཕུལ་བྱུང་ནི། ཁྱོད་ཀྱི་མཁྱེན་པའི་ལམ་དུ་མ་སོང་བའི། །ཟབ་རྒྱས་ཆོས་ཀྱི་དགོངས་དོན་ཕྲ་མོ་འགའ། །འཁོར་དང་མྱ་ངན་འདས་པའི་ཡུལ་གར་ཡང་། ། ཡོད
མེད་ཅི་ཞེས་བདག་ཡིད་འཕྱང་མོ་ཉུག །ངེས་པའི་ཕུལ་བྱུང༌། མཁྱེན་པའི་ཡེ་ཤེས་མཆོག་དེ་ད་དུང་ཡང༌། །ཤེས་བྱའི་ཁམས་ལ་མངོན་པར་ཆགས་སྦྱར་བའི། །རྣམ་འགྱུར་མཐོང་འདིས་
དོན་དུ་གཉེར་བྱའི་ཆོས། །ད་དུང་ངེས་པར་སྲིད་ལ་ཐེ་མི་ཚོམ། །གྲགས་པ་ཕུལ་བྱུང༌། རྣམ་འདྲེན་ཁྱོད་ཐུགས་བསླབ་གསུམ་རིན་པོ་ཆེའི། །ཡོན་ཏན་ཕུང་པོས་མངོན་པར་ཁེངས་པའི་
ལྕིད༑ །གཡོ་མེད་འདེགས་པར་བཟོད་པའི་ནོར་འཛིན་མ། །ཆུ་གཏེར་ཀློང་དུ་མ་བྱིང་ངོ་མཚར་ཆེ། །ཡང་ན། སྲིད་པར་འཚལ་ལོ་ཅོག་གི་མི་དགེའི་ལས། །དལ་མེད་བགྱིས་པ་རྣམ་སྨིན་
༈ ཁུར་ལྕི་བ། །ཐེགས་ཁྱོད་གྱེན་དུ་འདེགས་བཟོད་འཛིན་མའི་ལྷ། །ངལ་བའི་འཁུན་བུ་མི་འབྱིན་ཡ་མཚན་ཆེ། །བཅུ་གཉིས་པ་རབ་རྟོག་གི་རྒྱན་ལ། དོན་གྱི་སེམས་ལྡན་སེམས་མེད་

གཉིས༑ །སྒྲ་ཡིས་སྙམ་དང་དོགས་དང་ངེས། །འདྲ་དང་མིན་ནམ་བཞིན་ཞེས་དྲུག །ཅེས་པ་ལྟར་ལས། སེམས་ལྡན་རབ་རྟོག་སྙམ་སྒྲ་ཅན། གངས་ལྗོངས་བསིལ་བའི་རེག་བྱས་
དབྱངས་ལྷ་མོ། །གྲང་བས་ཉེན་ཏེ་ཁོ་བོའི་སྙིང་དབུས་སུ། །དྲི་ཟའི་འཇིག་རྟེན་རྫོགས་པའི་སྙན་ཚིག་གླུ། །ལེན་པའི་ཟོལ་གྱིས་བག་ཕབ་གནས་སམ་སྙམ། །དོགས་སྒྲ་ཅན། གང་གི་
མིག་གི་མཛེས་པ་ཕུལ་བྱུང་བ། །དབྱངས་ཀྱི་རྒྱལ་མོའི་མཚར་སྡུག་བང་མཛོད་ལས། །བརྐུས་པའི་ཉེས་པས་སྐྲག་པའི་ཨུཏྤལ་དང༌། །རི་དྭགས་རྣམས་ནི་ནགས་སུ་བྲོས་པར་དོགས། །
ངེས་སྒྲ་ཅན། མཛེས་མ་ཁྱོད་ཀྱི་བཞིན་གྱི་ཡོན་ཏན་རྣམས། །བག་མེད་བཟུང་བའི་པདྨ་གཞོན་ནུའི་ཚོགས། །གང་གི་སྐྲ་ཚོགས་དག་ལ་བཅིངས་མཐོང་སྟེ། །རྒྱུ་སྐར་རྒྱལ་པོ་མཁའ་ལ་
་འཛེག་པར་ངེས། །འདྲ་བའི་སྒྲ་ཅན། དཔྱིད་དུས་ཉི་མ་གཞོན་ནུ་ཆགས་པ་ཡི། །ལུས་དྲོད་འབར་བའི་རྔུལ་ཐིགས་ཟགས་པའི་རྒྱུན། །སྨིག་རྒྱུའི་དྲྭ་བར་འཛིངས་ཚེ་པདྨ་རྣམས། །སོ་ཕྲེང་
རབ་གསལ་དགོད་པར་བྱེད་པ་འདྲ། །མིན་ནམ་སྒྲ་ཅན། མིག་སྨན་མདོག་འཆང་སྲོད་ཀྱི་ཕྲ་མེན་མས། །ཉི་གཞོན་དུམ་བུར་གཏུབས་པའི་ཕྱེ་མ་ཀུན། །མཁའ་ལ་སྟོར་བ་མིན་ནམ་སྐར་ ༷

༄༅། །ཚོགས་རྣམས། །རང་རང་འོད་ཀྱི་སྣང་བ་འཕྲོ་ཞིང་འདུ། །བཞིན་སྒྲ་ཅན། གཡེམ་ལ་རྗེས་ཆགས་སྔོ་བསངས་མཁའི་བུ་མོའི། །རྒྱུ་སྐར་དོ་ཤལ་ཐག་པ་ཆད་
པའི་ཚེ། །སྐྱ་རེངས་སྣང་བ་དང་འགྲོགས་སྲིད་པའི་མིག །བགྲད་ནས་གླིང་བཞི་ཀུན་ཏུ་འཚོལ་བཞིན་རྒྱུ། །བཅུ་གསུམ་པ་རྒྱུའི་རྒྱན་ལ། རྒྱུ་ནི་དངོས་པོར་གྱུར་པ་དང༌། རྣམ་གྲངས་
འགའ་ཡིས་དངོས་མེད་དུ། །བགྲང་བའི་རྒྱུ་དང་མཚར་རྒྱུའོ། །དངོས་པོའི་རྒྱུ་ལ་བྱེད་པོ་དང༌། །ཤེས་བྱེད་རྣམ་པ་གཉིས་སུ་ཡོད། །བྱེད་པོ་ལ་ཡང་དབྱེ་བ་གསུམ། །འགྲུབ་བྱ་རྣམ་
འགྱུར་ཐོབ་བྱེད་དོ། །འགྲུབ་བྱ་ལའང་རྣམ་གཉིས་ཏེ། ྋ།སྐྱེད་བྱེད་རྒྱུ་དང་ཉམས་བྱེད་རྒྱུ། །ཤེས་པར་བྱེད་པའི་རྒྱུ་ལ་གཉིས། །ཕྱི་དང་ནང་གི་ཤེས་བྱེད་རྒྱུའོ། །དངོས་མེད་རྒྱུ་ནི་མེད་
དགག་བཞི། །མ་ཡིན་དགག་པ་གཅིག་དང་ལྔ། །སྔ་ནས་མེད་དང་ཞིག་ནས་མེད། །ཕན་ཚུན་མེད་དང་སྤངས་ནས་མེད། །བཟློག་པ་སྐྱེད་བྱེད་རྒྱུ་རྣམས་སོ། །རིང་འབྲས་དེ་དང་ལྷན་
ཅིག་སྐྱེས། །དེ་བཞིན་འབྲས་མ་ཐག་སྐྱེས་དང་། །རིགས་མིན་རིགས་པ་བྱེད་ཅེས་པའི། །མཚར་བའི་རྒྱུ་ནི་རེ་ཞིག་ལྔ། །དྲིལ་བས་རྒྱུ་རྒྱན་བཅུ་དྲུག་གོ །ཞེས་པ་ལྟར་ལས། སྐྱེད་བྱེད་

ཀྱི་རྒྱུ། སྐྱེ་བོ་ཆགས་པར་བྱེད་པའི་རྒྱན་རྣམས་ཀྱི། །ཆས་སུ་ལེགས་བཅུག་ཡན་ལག་ལྔ་རྫོགས་པ། །ཉམས་འགྱུར་གསར་དུ་རོལ་པའི་སྟངས་སྟབས་ཅན། །ཟློས་པའི་གར་གྱིས་འཇིག་
རྟེན་ཀུན་དགར་བྱེད། །ཉམས་བྱེད་ཀྱི་རྒྱུ། ལང་ཚོས་ཁེངས་པའི་གཟུགས་ཀྱི་སྐབས་དག་དང་། །འཚམས་པར་ཡོངས་བསྒྲུབས་གོས་དང་རྒྱན་དེ་ཡིས། །རབ་སྦྱངས་ཉམས་དང་ལྡན་པའི་
གར་མཛེས་པས། །ཐར་འདོད་སྙིང་གི་དགའ་བ་ཉམས་པར་བྱས། །རྣམ་པར་འགྱུར་བའི་རྒྱུ། རིན་ཆེན་གཞལ་མེད་ཁང་དང་རྩེ་བའི་ནགས། །ལུས་ཕྲ་མ་རྣམས་འཇོ་སྒེག་རོལ་བའི་
གར༑ །བསམ་གྱིས་མི་ཁྱབ་དཔལ་དང་འབྱོར་བའི་སྡེ། །ངེས་འབྱུང་རྒྱས་ལ་གཤིན་རྗེའི་ཚལ་འདྲར་སྣང༌། །འཐོབ་བྱེད་རྒྱུ། ཕན་པར་འདོད་རྣམས་ཚེ་འདིའི་བསྒྲུབ་བྱ་ལ། །བསྐུལ་བའི་
སྙིང་གཏམ་རྣ་བར་སྤྲོ་བྱེད་ཀྱང༌། །ཚོགས་གཉིས་དམ་པའི་ལམ་ལས་མི་འཁྱོག་པའི། །བསམ་དང་སྦྱོར་བའི་རི་མོ་ཅི་ཡང་བརྩམས། ཡང༌། ཁྱོད་ཉིད་འདོད་ལ་སྲེད་པ་སྐྱངས་ཤིག་
ཅེས༑ །གྲོགས་དག་རང་གི་བདག་པོའི་བརྟུལ་ཞུགས་མའི། །གམ་དུ་བཀོད་དེར་མཛེས་ལྡན་གཞོན ནུ་ཞིག །རབ་ཏུ་འཛུམ་བཅས་མིག་ཟུར་འཕེན་པར་བྱེད། །ཕྱིའི་དུས་ཤྀས་བྱེད་ཀྱི་༔

༄༅། །རྒྱུ། འཛིན་མའི་དཀྱིལ་འཁོར་སྣུམ་བག་བྲལ་གྱུར་ཅིང༌། །ཉལ་འགྲོ་མ་རྣམས་ཆབ་རོམ་གུར་དུ་ཕུབ། །ཉིན་བྱེད་འོད་ཟེར་ཡན་ལག་བསྐུམ་པའི་དུས།
བདག་ཀྱང་མལ་ཆུང་གྲུ་བཞིར་མཉམ་པར་འཇོག །ནང་ཤེས་བྱེད་ཀྱི་རྒྱུ། གྲོགས་ཁྱོད་སྲིད་པའི་སྒྱུ་མས་ཡིད་བྱུང་བ། །འདིར་སྣང་རྩེ་འཇོའི་རོལ་པས་མི་ཁུགས་ཤིང་། །མཛའ་གཅུགས་
གཏམ་གྱི་སྣང་བས་མི་གསལ་བའི། །ངོ་འཛུམ་གཏིང་ནས་དཀར་བ་མིན་འདིས་རྟོགས། །སྔ་ན་མེད་པའི་དངོས་རྒྱུ། མེ་ཏོག་ལམ་ལ་བགྲོད་པར་མ་བྱས་ཤིང༌། །གཞོན་ནུའི་བརླ་ཡི་འཁྲི་
420
ཤིང་མ་བསྲུབས་ལ། །ཡལ་འདབ་ལྔ་པའང་ངལ་བར་བྱས་མིན་པར། །དྲན་པའི་ཀ་ཆེན་འགྱེལ་འདིས་སྣང་བ་སྐྱོ། །ཞིག་ནས་མེད་པའི་བྱེད་རྒྱུ། སྙིང་ལ་རབ་ཆགས་དཔྱིད་ཀྱི་མཐུ་ཉམས་
ཤིང་༑ །ལང་ཚོའི་རིམས་ལས་འབར་བའི་གདུང་བ་ཡལ། །ཡུལ་གྱི་རྗེས་སུ་རྒྱུག་པའི་ཤེས་པ་ཡང་། །འགྲིབ་ཕྱིར་སླད་མའི་གནས་སྐབས་ཁོ་ན་སེམས། །ཕན་ཚུན་མེད་པའི་བྱེད་
རྒྱུ༑ མཁོ་དགུ་ཚང་བའི་དྲ་ཕད་རྒྱལ་སྲིད་མིན། །པུས་འཁྱུད་སྒོམ་ཐག་སྐོར་ཅིག་ཆུང་མའང་མིན། །མཉམ་བཞག་གཉེན་འཁོར་སྐྱོང་བའི་འོག་འགྱུ་ལ། །འབྱམས་པ་མིན་འདིས་སྐྱིད་པའི་

ཉམས་ཤིག་ཤར། །འདི་ཡང༌། རྣམ་གསུམ་ཆོས་ཀྱི་གོས་བཟང་གོ་ཁྲབ་མིན། །ལུང་དང་རིགས་ཚུལ་བཟང་པོ་མཚོན་ཆ་མིན། །ལེགས་བཤད་སྨྲ་བའི་གྲྭ་འདི་གཡུལ་གྱི་ངོ་། །མ་
ལགས་དེ་ཕྱིར་བདག་གི་སེམས་དགའོ། །སྤངས་ནས་མེད་པའི་བྱེད་རྒྱུ། ཟག་བཅས་འདོད་ལ་ཆགས་མྱོས་འཛིན་པའི་སེམས། །དགྲ་བཅོམ་འཕགས་པའི་ཚོགས་ལ་ཡོད་མིན་པས། །རྒྱ་
དེས་དེ་དག་རྣམས་ཀྱི་ཐུགས་རྒྱུད་ལ། །ཟག་མེད་ཡོན་ཏན་ཚོགས་ཀུན་ངང་གིས་འཕེལ། །བཟློག་པ་སྐྱེད་བྱེད་ཀྱི་རྒྱུ། ཁྱོད་ཀྱིས་ཚར་གཅོད་ཚད་མའི་ལམ་བཟང་པོར། །ལང་ཚོའི་དུས་སུ་
མ་ཞུགས་པ་མིན་ན། །ལུང་རིགས་བྱང་བའི་རློམ་འཆང་གཉེར་མའི་རྒྱན། །འཛིན་མཁས་ཕལ་གྱིས་གླེང་བའི་སྤོབས་པ་བྲལ། །རིང་འབྲས་རྒྱུ། ངག་གི་དབང་ཕྱུག་སངས་རྒྱས་རྡོ་རྗེ་
ཡིས༑ །ཀླུ་སྒྲུབ་རྒྱ་མཚོར་འཕྱར་བའི་ལུང་རིགས་ཟིལ། །མ་བཟོད་ཐུབ་བསྟན་རྣམ་པར་རྒྱལ་བའི་ཁྲིར། །འགྱིང་བའི་མཁན་སློབ་གཉིས་ཀྱང་མནལ་ཐབས་ཆག །ལྷན་ཅིག་པའི་
རྒྱུ༑ རྣམ་འདྲེན་ངག་གི་དབང་པོས་དབྱངས་ལྷ་མོ། །ཡིད་ཀྱི་ཁབ་ཏུ་བག་མར་བྱིན་པ་དང༌། །མཉམ་དུ་སྙན་ཚིག་སྦྱོར་བའི་བློ་གྲོས་ཀྱི། །ཞིང་ཁམས་མཐའ་དག་ཅིག་ཅར་སྣང་བར་

༄༅། །གྱུར། །རྒྱུ་ལས་འབྲས་བུ་སྔ་བ། རྡུལ་བྲལ་སྟོང་པའི་གཟུགས་མཛེས་གཞོནནུ་མས། །སྔར་ཉིད་འཁྱུད་དེ་སྔོན་གོམས་མཐུར་ངེས་ནས། །ཟབ་ལམ་རྡོ་རྗེའམ་
རྣལ་འབྱོར་ཡན་ལག་དྲུག །སླད་ནས་རང་གི་རྒྱུད་ལ་བརྟན་པར་བྱས། །རིགས་མིན་རྒྱུ། མཁས་མང་བཞེད་པའི་རྗེས་སུ་དཎྜི་ཡི། །ཚིག་རྒྱན་འཁྱོག་པོར་གྱུར་པ་མ་བཟོད་པའི། །ཉམ་
ཆུང་རྨོངས་པས་གཞུང་དོན་དྲང་པོ་རུ། །བསྲང་བའི་དཔེར་བརྗོད་འགྲུབ་འདི་རིགས་སམ་ཅི། །རིགས་པའི་རྒྱུ། སྐྱེས་ཐོབ་གསལ་བའི་བློ་དེ་དམ་པ་ཡི། །མགོན་གྱིས་ཟིན་པས་དཀའ་བའི་
གནད་རྣམས་ཀུན། །མུར་མུར་སུབ་སུབ་མ་ཡིན་མཐའ་ཆོད་པར། །འགྲེལ་ནུས་འདི་ཡང་རིགས་ཤིང་འོས་པ་ཉིད། །བཅུ་བཞི་པ་ཕྲ་མོའི་རྒྱན་ལ། ཟུར་དང་རྣམ་པས་མཚོན་པའི་དོན། །
ཕྲ་ཕྱིར་ཕྲ་མོ་ཞེས་པར་བརྗོད། །ཅེས་པ་ལྟར་ལས། ཟུར་གྱིས་ཕྲ་མོ་ནི། ཚོགས་དབུས་ལང་ཚོ་རབ་རྫོགས་ཟླ་བཞིན་མས། དངུལ་དཀར་དྲི་མེད་ལས་བསྒྲབས་བཞིན་གྱི་སྣོད། །མཁའ་
༈ ལ་འཕྱར་དེ་ས་གཞིར་བཙུགས་པའི་འགྲམ། །ཀུནྡའི་མེ་ཏོག་ཟུང་ཞིག་བཞག་ནས་སོང༌། །རྣམ་པའི་ཕྲ་མོ། བུད་མེད་སྒྱུ་མའི་ཚུལ་མཐོང་གཞོན་ནུ་དེའི། །མཛེས་པའི་རྣམ་འགྱུར་གསལ་བ་

དམར་བའི་བཞིན། །གཡོ་མེད་ལྷ་ཡི་རྗེས་སོང་འདྲེན་བྱེད་ཀྱིས། །མཐོང་ནས་སྙིང་ལ་འདའ་ཀའི་དམ་ཚིག་བྱས། །བཅོ་ལྔ་པ་ཆའི་རྒྱན་ལ། རང་ལུགས་རང་བཞིན་གསལ་སྒྲིབ་ལ།
འོས་པའི་ཆ་དང་མི་འོས་ཆ། །གཞན་བཞེད་ཆ་ལས་སྨད་དང་བསྟོད། །ཅེས་པ་ལྟར་ལས། ཟོལ་གྱིས་སྦེད་པའི་འོས་པའི་ཆ། ཚོགས་དབུས་གསུང་རབ་དཀའ་བའི་གནས་དག་ལ།
འབེལ་མཆིད་གླེང་ཚེ་ལྡབ་ལྡིབ་སྒྲ་གཞན་དང༌། །གློ་འགོག་ལུད་པ་ལུ་འདི་བྱང་ཁོག་ཁྱམས། །རྣག་གིས་ཟོས་པའི་རང་ཉམས་སྦ་ནུས་སམ། །མི་འོས་པའི་ཆ། ཆས་བཟང་མཛེས་མའི་
དབུས་སུ་དཀའ་ཐུབ་ཅན། །བཞིན་ཉམས་ལུས་ཀྱི་འཁྲི་ཤིང་འདར་བ་ཡང༌། །ངེས་འབྱུང་གསལ་བ་རྒྱས་པས་འཁོར་བ་ཡི། །རང་བཞིན་དྲན་པས་ལགས་མོད་གཞན་དུ་ཅི། །སྨད་པའི་
ཆ༑ སྙིགས་དུས་འདྲེན་པ་མཆོག་འདིས་ལང་ཚོའི་དུས། །ཐ་སྙད་རིགས་པའི་ཆོས་ཚུལ་ཀུན་ལ་སྦྱངས། །ནང་གི་རྣལ་འབྱོར་ཙམ་ལའང་མ་ཆགས་པར། །རྩོམ་འཆད་རྩོད་པའི་བྱ་བས་
རྒྱལ་བསྟན་འཛིན། །ཆ་ལས་བསྟོད་པ། མགོན་ཁྱོད་ཐ་སྙད་བསླུ་བའི་ཆོས་སུ་གཟིགས། །འབྱོར་བས་བསོད་ནམས་བྱ་བའི་གཞི་མི་རྩོམ། །དབེན་པར་གབ་པའི་ཡང་དག་འཇོག་ཚུལ

༄༅། །འདིས། །ད་ནི་འགྲོ་བའི་དོན་ཀྱང་ཡལ་དུ་དོགས། །བཅུ་དྲུག་པ་རིམ་པ་ཅན་གྱི་རྒྱན་ནི། བགྲང་བྱའི་ཁུར་གྱིས་ཡོངས་སུ་ངལ་གྱུར་བའི། །ལུས་ཅན་ཁྱོད་ཀྱི་
སྙན་ངག་
མགོ་སྐྱེས་འདྲེན་བྱེད་ལུས། །ཟླ་ཉི་ནམ་མཁའ་མེ་ལོང་ཡོངས་བཞུ་བའི། །ཞུན་མས་བྱུགས་པར་ངེས་སོ་བགྲེས་པོ་ལགས། །བཅུ་བདུན་པ་དགའ་བའི་རྒྱན་ལ། དངོས་པོ་ཐོབ་དང་དེ
གཟུགས་བརྙན་ལས། །བྱུང་བའི་དགའ་བ་རྣམ་པ་གཉིས། །ཞེས་པ་ལས། དངོས་ཐོབ་ཀྱི་དགའ་བ། །འགྱུར་མེད་ལྷོད་པོར་གནས་པའི་གཤིས་ལེགས་པོ། །སྙིང་གི་གྲོགས་ཁྱོད་བདག་
མདུན་སླེབས་པ་ཡི། །དགའ་བ་འདི་ཙམ་གཞན་གྱིས་སྟེར་ནུས་སུ། །ད་དུང་ཡང་ཡང་ཕེབས་དང་སྔོན་པོ་ཏོག །གཟུགས་བརྙན་གྱི་དགའ་བ། །ཕྱོགས་བཅུ་རབ་འབྱམས་ཞིང་གི་རྒྱལ་
རྣམས་ཀུན། །མ་ལུས་འདུས་ཞལ་ཕྱེ་བའི་ཟ་མ་ཏོག །ཀུན་མཁྱེན་དཔག་བསམ་ཡོངས་འདུའི་དབང་པོའི་ཞལ། །ལེགས་བྱས་ཡངས་པའི་མིག་གིས་མངོན་སུམ་མཐོང༌། །བཅོ་བརྒྱད་པ་
ཉམས་ལྡན་གྱི་རྒྱན་ལ། སློབ་དཔོན་རཏྣ་ཤྲཱིའི་འགྲེལ་པ་ལས། དགའ་བ་དགོད་བྲོ་མྱ་ངན་དང༌། །ཁྲོ་དང་སྤྲོ་དང་དེ་བཞིན་འཇིགས། །སྐྱུག་བྲོ་ངོ་མཚར་ཞེས་པ་རྣམས། །གནས་བྱེད་

འགྱུར་བར་རབ་ཏུ་གྲགས། །འགྱུར་བར་དེ་འཕེལ་ཉམས་ཡིན་ཏེ། །སྒེག་དང་དགོད་དང་སྙིང་རྗེ་དང༌། །དྲག་པོ་དཔའ་བ་འཇིགས་བྱེད་དང་། །མི་སྡུག་རྨད་བྱུང་མིང་ཅན་ཞེས། །བརྒྱད་
རྣམས་གར་གྱི་ཉམས་སུ་བཤད། །ཅེས་གསུང༌། འདིར་གཞུང་ལས་བྱུང་བ། དགའ་བའི་འགྱུར་འཕེལ་སྒེག་དང་དྲག །དཔའ་བ་དང་ནི་སྙིང་རྗེའྀ་ཉམས། །དེ་བཞིན་གཞན་ཡང་མི་
སྡུག་དང༌། །བཞད་གད་རྨད་བྱུང་འཇིགས་རུང་བརྒྱད། །ཅེས་པ་ལྟར་ལས། སྒེག་པའི་ཉམས་ནི། ལེགས་པར་བྱས་པའི་ཚོགས་རབ་རྒྱ་ཆེ་བས། །བསྐལ་པར་བསྒྲུབས་འོས་རང་
སེམས་ཆོས་ཀྱི་སྐུ། །མཚུངས་མེད་བླ་མའི་དྲིན་ལས་ཚེ་འདི་ཀར། །ཚེགས་མེད་མངོན་དུ་བྱས་འདི་ཅི་ཞིག་ཡིན། །དྲག་ཤུལ་གྱི་ཉམས། རབ་འཇིགས་བདུད་ཀྱི་མགོན་པོ་སེང་གེའི་
ཞལ༑ །དམར་བའི་སྤྱན་གསུམ་ཡོན་པོར་བལྟ་བ་ཡི། །མདུན་སར་ཉམས་པ་བདུན་ལྡན་བསྟན་པའི་དགྲ །སྲོག་རྩ་རྡོ་རྗེར་སོང་ཡང་ཚུགས་སམ་ཅི། །དཔའ་བའི་ཉམས། ལོ་མང་
བསྒྲུབས་པའི་ཁང་པར་མ་ཡིབ་ཅིང༌། །རཀྴའི་ཕྲེང་གོག་ཟད་ཟད་མ་མཉེས་ལ། །རལ་པའི་ཁུར་དང་སྨ་རའི་རྒྱན་མེད་པར། །བསྟན་དགྲ་མིང་ཙམ་ལྷག་མར་བྱས་འདི་ཅི། །འདི་

།ཡང༌། འཇམ་མགོན་བསྙེན་པའི་གསང་སྔགས་མ་བཟླས་ཤིང༌། །ཐོས་བསམ་སྒོམ་ལ་རྟག་པར་འགྲུས་མིན་ཀྱང༌། །གཞུང་ལུགས་འབུམ་སྡེའི་ངང་ཚུལ་མ་༄༅།
འདྲེས་པར། །གསལ་བོར་མཐོང་བའི་བློ་མིག་འདི་ཅི་ཞིག །སྙིང་རྗེའི་ཉམས། དར་ཟབ་མལ་དུ་བདེར་མནལ་རྔ་ཡབ་ཀྱིས། །བསིལ་བའི་དུས་སུ་སླང་བ་མིའི་དབང་ཕྱུག །གཞོན་ཤ་
ལྷག་པར་རྒྱས་གང་མནར་མེད་ཀྱི། །མེ་ལྕེ་འཁྲུག་པའི་ཚལ་དུ་ཇི་ལྟར་གཟིམས། །མི་སྡུག་སྐྱུགཟོ་པའི་ཉམས། སྐྲ་བརྫེས་ཕུབ་ལྟར་རབ་གདངས་ཁ་ཡི་སྒོར། །རང་གི་ནང་ཁྲོལ་ཕྱིར་བྱུང་
སླར་ཟ་བའི། །རོ་ལངས་ཚོགས་རྣམས་སེར་སྐྱའི་ཀླད་པ་དག །ལུག་ཀྱང་འཁྱམས་ཤིང་འཁྱམས་ཤིང་གར་བསྒྱར་རོ། །བཞད་གད་ཀྱི་ཉམས། ཚངས་པར་སྤྱོད་ལྡན་ཁྱོད་ཉིད་བེ་རྒན་
གྱི༑ །ལོ་མར་དགྱེས་པའི་མེ་ཏོག་ཐོས་པ་འཛིན། །སེར་སྐྱ་ཁ་དོག་མཐུན་པར་རང་རིགས་ཀྱང་། །ཅོད་པན་སྒྲོ་ཐེམ་མཛེས་པས་སྒྲིབ་པར་མཛོད། །རྨད་བྱུང་གི་ཉམས། ལྷ་དང་གྲུབ་པས་
དཔེར་
།ལྷན་སཱག་གོར་མ་ནོར་བུའི་ཁྲི་འཕང་དང་།།ཆུ་འཛིན་གདུགས་དཀར་བསེར་བུའི་རྔ་ཡབ་གཡོབ།༈འཇིགས་རུང་དྷཱ་
བརྗོད་བསྟེན་འོས་དབེན་པ་འདི། །ལྷུན་སྟུག་གོར་མ་ནོར་བུའི་ཁྲི་འཕང་དང་། །ཆུ་འཛིན་གདུགས་དཀར་བསེར་བུའི་རྔ་ཡབ་གཡོབ། །ཉི་ཟླའི་འོད་ཟེར་སྒྲོན་མར་གྱུར་པ་མཚར། །འཇིགས་རུང་

གི་ཉམས། དུག་ཆེན་འཁྱིལ་འདྲའི་སྐུ་དང་སྲིད་པ་གསུམ། །ཁམ་དུ་བྱེད་པའི་གདངས་ཞལ་ཧ་ཧར་བཞད། །མཚོན་ཆའི་ཆར་འབེབས་ཕྱག་རྒྱ་ཟིལ་གནོན་ལྷ། །མཐོང་ཚེ་ཁྲོ་བོའི་ཚོགས་
ཀུན་ལག་ཆ་འབྲུལ། །བཅུ་དགུ་པ་གཟི་བརྗིད་ཅན་གྱི་རྒྱན་ནི། ལུང་རིགས་སྨྲ་བའི་སེངྒེ་ཁོ་བོའི་མདུན། །ཕྱིར་རྒོལ་ལག་ལྡན་སྟོང་གི་སྙིང་འགེམས་ཞེས། །བག་འཁུམས་མི་འོས་ཁོ་བོའི་
ཞབས་སྐྱེས་རྡུལ། །སྤྱི་བོར་འཆིང་རྣམས་སྤོབས་པ་མཆོག་ཏུ་དགེ །ཉི་ཤུ་པ་རྣམ་གྲངས་བརྗོད་པའི་རྒྱན་ནི། ཁོ་བོ་དབེན་པའི་ཡོན་ཏན་བལྟ་བའི་ཕྱིར། །ཞག་འགའ་རི་བོའི་སུལ་ནས་སུལ་
དུ་རྒྱུ། །གྲོགས་དག་ཡིད་འོང་ཁྱིམ་འདིར་དུས་དེ་སྲིད། །བློ་དང་བག་བརྐྱང་ལྷན་ཅིག་བཞུགས་འཚལ་ལོ། །ཉེར་གཅིག་པ་ཀུན་ཏུ་ཕན་པའི་རྒྱན་ནི། ངན་འགྲོའི་གནས་ལུགས་ཐོས་པས་སྐྱི
གཡའ་ཞིང་། །རང་གི་ལས་ཚུལ་དྲན་པས་ཞེ་འཚེར་དུས། །འདུ་བ་གློ་བུར་འཁྲུགས་པའི་ལྟར་སྣང་ནད། །ལས་སྒྲིབ་སྦྱོང་བའི་ཐབས་སུ་ལྷ་ཡིས་བྱིན། །ཉེར་གཉིས་པ་རྒྱ་ཆེ་བའི་རྒྱན
ལ༑ བསམ་དང་འབྱོར་བ་རྒྱ་ཆེ་གཉིས། །ཞེས་པ་ལྟར་ལས། བསམ་པ་རྒྱ་ཆེ་བ་ནི། བསྟན་སྲུང་རྒྱ་མཚོས་ཅི་བསྒོའི་ལས་བསྒྲུབ་ཕྱིར། །འགྲོ་མང་དུས་ཀྱི་ཁ་སྒོར་འཇུག་སྤོབས་

༄༅། ། པ། །རིག་སྔགས་འཆང་དེས་རྒྱུ་འབྲས་ངང་ཚུལ་ལ། །གཟིགས་ནས་བསྟན་དགྲ་འགའ་ཞིག་བྱང་གྲོལ་བཀོད། །འབྱོར་པ་རྒྱ་ཆེ་བ། རིན་ཆེན་ཁམས་ལས་
ཡོངས་གྲུབ་གཞལ་མེད་ཀྱི། །ཁང་པར་རབ་དགྱེས་བཅོམ་ལྡན་མི་འཁྲུགས་མགོན། །གཅིག་ཉིད་ཀུན་ཏུ་འཆར་ཡང་འཁྲུལ་མེད་དུ། །གང་དྲུང་ཟབ་མོའི་ཆོས་ཉན་འདུས་པའི་སྡེ། །འདི་
ཡང་༑ རིན་ཆེན་བྱེ་བ་ལས་གྲུབ་གནྡྷོ་ལ། །གཅིག་ཉིད་ལ་ཡང་རྣམ་པ་ཐམས་ཅད་པའི། །རང་གཟུགས་དག་པའི་སྣང་བ་རབ་འབྱམས་སུ། །རེས་ཀྱིས་འཆར་བ་མངོན་པར་དགའ་བའི་
ཞིང་༑ །ཉེར་གསུམ་པ་བསྙོན་དོར་གྱི་རྒྱན་ནི། ཆོས་ལ་བསྙོན་དང་ཡུལ་ལ་བསྙོན། །རང་བཞིན་བསྙོན་དོར་གསུམ་དུ་བཤད། །ཅེས་པ་ལྟར་ལས། ཆོས་ལ་བསྙོན་པ་ནི། རྣམ་འདྲེན་
དུས་འཁོར་ཞབས་དེའི་མཁྱེན་རབ་ནི། །གཅིག་ཉིད་ཡིན་ན་ཆོས་ཀུན་ཇི་ལྟར་གཟིགས། །ཤེས་བྱར་གང་སྲིད་ཚིག་དོན་མཐའ་ཡས་པ། །མཁྱེན་པས་བྱེ་བ་ཕྲག་བརྒྱའི་གྲངས་ཀྱང་
༈བརྒལ༑ ཡུལ་ལ་བསྙོན་པ། ཟུར་ཕུད་ལྔ་ལྡན་ལྷག་པའི་ལྷ་འདི་ཉིད། །མུ་སྟེགས་བྱེ་བ་སྟོང་གི་བློ་གྲོས་ལ། །མུན་པའི་དངོས་པོ་གསར་དུ་སྦྱིན་པོ་སྟེ། །གཞན་དུ་ཤེས་རབ་གསལ་བའི་

ལྷ་ཞེས་གྲག །རང་བཞིན་ལ་བསྙོན་པ། དགའ་བ་གསར་བ་གསར་བ་འཕེལ་བྱེད་ཅིང༌། །ཡིད་རྗེས་མཐུན་ལ་དགའ་བྱེད་མ་ཞེས་བོད། །བཞིན་ངན་ཙཎྜ་ལཱི་འདི་མཐོང་མ་ཐག །དབང་
མེད་ཡི་ག་ལྡོག་པར་བྱེད་ལ་ལྟོས། །ཉེར་བཞི་པ་སྦྱོར་བའི་རྒྱན་ནི། དོན་གཉིས་ཚིག་གི་གཅོད་མཚམས་གཅིག །གཅོད་མཚམས་ཐ་དད་ཚིག་འདྲ་དང༌། །འགའ་ཞིག་བྱ་བ་ཐ་དད་
མིན༑ །གཞན་པ་བྱ་བ་འགལ་མིན་ཡོད། །འགལ་བའི་ལས་ཅན་དག་ཀྱང་གཞན། །སྦྱར་བ་ངེས་པ་ཅན་ཡང་ཡོད། །ངེས་པར་འགོག་པའི་གཟུགས་བརྗོད་དང༌། །འགལ་མིན་འགལ་བ་
ཅན་དང་དགུ །ཞེས་པ་ལྟར་ལས། ཐ་དད་མིན་པའི་སྦྱར་བ་ནི། གཉིས་སྐྱེས་ཚོགས་ཀྱི་དབུས་ན་མངོན་མཐོ་བ། །མགྲིན་སྔོན་ཅན་གྱི་གཙུག་ཕུད་ལ་གནས་པའི། །ཡིད་འོང་འོད་ཀྱི་ཐིག་
ལེ་གསར་ཆགས་པ། །དཔལ་འདི་འཇིག་རྟེན་ཀུན་གྱི་ཡི་གར་འོང༌། །ཐ་དད་ཚིག་འདྲའི་སྦྱར་བ། ལས་ཀྱི་རང་བཞིན་སྣ་ཚོགས་ཤིང་རྟ་ཡིས། །བསྐྱོད་པའི་དཔལ་གྱི་འདབ་མ་ཡིད་འོང་
ལ༑ །ཡང་དང་ཡང་དུ་སྲེད་པས་འཁོར་འགྲོ་བ། །འདི་དག་རྣམས་ལ་གཏད་སོ་ཇི་ལྟར་ཡོད། །བྱ་བ་ཐ་དད་མིན་པའི་སྦྱར་བ། རང་བཞིན་མི་བརྟན་གྱ་གྱུའི་བགྲོད་པ་ཅན། །ཀུན་གྱི་ཐུན་

༄༅། །མོང་སྤྱད་བྱར་གྱུར་པའི་ཡུལ། །དབྱར་གྱི་ཆུ་ཀླུང་རབ་ཏུ་རྒྱས་པ་དང་།ྋ །ལང་ཚོ་མས་ཀྱང་སྐྱེ་བོ་ཐུར་དུ་འདྲེན། །བྱ་བ་མི་འགལ་བའི་སྦྱར་བ། བདུད་རྩིའི
རང་བཞིན་དྲི་མར་གྱུར་པ་རྣམས། །དག་བྱེད་ཚད་མས་འགྲོ་བའི་ཡིད་བསིལ་བ། །ལེགས་པར་བཤད་པའི་ཆོས་ནི་ཐོས་བྱས་ཏེ། །བསླབ་གཞིའི་རིམ་པ་རྒྱུད་ལ་བརྟན་པར་བྱ། །འགལ་བ་
ཅན་གྱི་སྦྱར་བ། ལུས་ཅན་སྙིང་ལ་ཉལ་བའི་ནུས་པ་ཡིས། །ལུས་སྐྱེས་གཡོ་སོགས་འགྱུར་བ་གསལ་བྱེད་པ། །འདོད་ལ་ཆགས་པ་དེ་ནི་ཡོངས་ཉམས་ནས། །ཡོན་གནས་མཆོག་ལ་དད་
པ་རབ་ཏུ་འཕེལ། །ངེས་པ་ཅན་གྱི་སྦྱར་བ། ཀེ་ས་ར་དང་རྗེས་འབྲེལ་ཀརྞཱི་ཀས། །བརྒྱན་ཅིང་བདུད་རྩི་བརྟེན་ལས་གཉིས་སྐྱེས་ཕྲེང་། །མཛེས་ལྡན་པདྨ་ཅན་གྱི་ཆོས་དེ་དག །སྙིང་སྡུག་
འདི་ཡི་ལུས་ལ་ངེས་པར་གནས། །ངེས་པ་འགོག་པའི་སྦྱར་བ། ཕྱོགས་འདིར་སྲེད་ལྡན་ཁྱོད་ཀྱིས་མ་བགྲོད་པའི། །ལུས་ཕྲ་སྐྱེ་བའི་ལམ་རབ་སྟེར་བའི་མ། །འོན་ཀྱང་མ་ངེས་སྐྱེ་མེད་
༈ མཚན་ལྡན་པའི། །སྔོ་བསངས་ནམ་མཁའི་བུ་མོ་དག་ཀྱང་མཐོང་། འགལ་མེད་ཀྱི་སྦྱར་བ། པདྨའི་ཚལ་གནས་ལས་བལྟམས་རང་བྱུང་སྐུ། །འགྲོ་བའི་ཏོག་གྱུར་འཁོར་ལོས་ཕྱག་ཟུང་

མཛེས༑ འཆི་མེད་དབང་ཕྱུག་བདུད་རྩི་སྤྲོ་བའི་ལྷ། །སྟེང་འཕུར་རྒྱལ་པོས་སུམ་བརྩེགས་གྲོང་ཁྱེར་འཇིག །འགལ་བ་ཅན་གྱི་སྦྱར་བ། ཀུན་མཁྱེན་ཡིན་ཀྱང་རབ་ཆགས་ཀུན་རྟོག་
སྤངས༑ །མཁའ་འགྲོའི་དབང་ཕྱུག་ཡིན་ཀྱང་ལག་འགྲོར་བརྩེ། །ཤྭ་བ་ར་སྟེ་ཁྱུ་མཆོག་གཅོད་མི་བྱེད། །ལྷ་ཉིད་ཡིན་ཀྱང་འགྲོ་བར་གཏོགས་པ་མིན། །ཉེར་ལྔ་པ་ཁྱད་པར་བརྗོད་པའི་རྒྱན་
ལ༑ ཡོན་ཏན་རིགས་དང་བྱ་བ་རྫས། །རྒྱུ་ཡི་ཁྱད་པར་བརྗོད་པ་ལྔ། །ཞེས་པ་ལྟར་ལས། ཡོན་ཏན་མ་ཚང་བའི་ཁྱད་པར་བརྗོད་པ། ཚངས་པར་སྤྱོད་ལྡན་ཁྱོད་ཀྱི་བླ་གོས་ནི།
མཁྲེགས་མིན་སྲ་བ་མ་ཡིན་མཐུག་པའང་མིན། །དེ་ལྟ་ན་ཡང་མེ་ཏོག་གཞུ་ཅན་གྱིས། །མཚོན་ཆར་ཇི་ཙམ་ཕབ་ཀྱང་བརྫི་མ་ལགས། །རིགས་མ་ཚང་བའི་ཁྱད་པར་བརྗོད་པ། སྒྱུ་རྩལ་
མཁན་འདི་ཧོར་གྱི་རྒྱལ་ཁམས་དང༌། །ཀུ་ཤའི་གྲོང་ན་སྤྱོད་པའི་རིགས་མིན་ཀྱང་། །འདི་ན་ལང་ཚོའི་སྟོབས་ཅན་སྙེམས་འཆང་ཀུན། །ར་སྐྱེས་གཞོན་ནུའི་ལང་ཚོར་མངོན་པར་སྦྱོར། ྋ །བྱ
བ་མ་ཚང་བའི་ཁྱད་པར་བརྗོད་པ། མཛེས་པའི་མིག་ཟུར་འཁྱོག་པོས་མ་བཏབ་ལ། །ཡིད་འོང་འཛུམ་པའི་རླབས་ཀྱིས་མ་བསུས་ཤིང་། །ཕེབས་པར་སྨྲ་བའི་གཏམ་གྱིས་བྲིད་མིན་པར།

༄༅། །བདག་ཡིད་དབང་མེད་འཕྲོག་མཁས་མར་སྟོན་རྗེ། །རྫས་མ་ཚང་བའི་ཁྱད་པར་བརྗོད་པ། དཔའ་བའི་དམག་དཔུང་ཡན་ལག་བཞི་མེད་ཅིང་། །སྲ་ཞིང་རྣོ་བའི་གོ་
སྙན་ངག་
དེ མཚོན་མི་ལྡན་ཀྱང་། །རིག་སྔགས་ཙམ་གྱིས་ཉེ་དུའི་ཚུལ་བཟུང་བའི། །དགྲ་ཚོགས་དུས་གཅིག་གཞོམ་མཁས་ཐོས་པ་དགའ། །རྒྱུ་མ་ཚང་བའི་ཁྱད་པར་བརྗོད་པ། དཀའ་ཐུབ་གདུང་བས་
ལུས་ཀྱི་མདངས་ཉམས་ཤིང༌། །གྲོགས་མེད་གོ་མཚོན་ལྟ་ཅི་གོས་ཀྱང་དམན། །འོན་ཀྱང་རྟོགས་པའི་དབང་ཕྱུག་མི་ལ་རྗེས། །འཇིག་རྟེན་ལྷ་མིར་བཅས་ཀུན་ཟིལ་གྱིས་མནན། །ཉེར་དྲུག་
༉ པ་མཚུངས་སྦྱོར་གྱི་རྒྱན་ལ། བསྟོད་དང་སྨད་པའི་དབྱེ་བ་ཡི། །མཚུངས་སྦྱོར་རྒྱན་འདི་རྣམ་པ་གཉིས། །ཞེས་པ་ལྟར་ལས། །བསྟོད་པའི་མཚུངས་སྦྱོར། སྔོན་བྱོན་འཕགས་པའི་ཡུལ་
དུ་དཎྜིའི་ཞབས། །བོད་འདིར་འཇིགས་བྲལ་དབྱངས་ཅན་དགའ་བའི་ལྷ། །ད་ལྟ་དེ་ཡི་བསྟན་ལ་ཆོས་ཀྱི་གྲགས། །སྙན་ཚིག་སྨྲ་བའི་སྒྲ་འདི་རྣམ་པར་འཛིན། །སྨད་པའི་མཚུངས་
སྦྱོར༑ སྐྱེ་བོའི་མིག་སྔར་འཁྱེར་ལེགས་ཚུལ་འཆོས་ཁྲིམས། །ལས་འབྲས་མི་བསམ་ཁ་བཤད་སྐམ་པོའི་ཆོས། །སྟོང་པའི་ཚོན་གྱིས་ལེགས་བྲིས་དབང་པོའི་གཞུ། །མཛེས་ཀྱང་ནམ་ཞིག་

སྙིང་པོའི་རང་མཚང་སྟོན། །ཉེར་བདུན་པ་འགལ་རྒྱན་ལ། ཁྱད་གཞི་ཐ་དད་བྱ་བ་འགལ། །གཞི་གཅིག་ཡོན་ཏན་གཉིས་འགལ་དང༌།་།རྫས་འགལ་རྫས་དང་ལས་འགལ་བ། །བྱ་བ་
འགལ་དང་སྦྱར་འགལ་དྲུག །ཅེས་པ་ལྟར་ལས། ཁྱད་གཞི་ཐ་དད་པའི་བྱ་བ་འགལ་བ། ཐར་པ་འདོད་རྣམས་དྲི་མེད་བསླབ་གཞིའི་རྒྱུན། །སྙིང་ལ་སེམས་པས་རབ་དགའི་སྣང་བ་
རྒྱས༑ །ལུས་མེད་ཕྱོགས་གྱུར་ནག་པོའི་རྩ་ལག་རྣམས། །དགའ་བའི་རྣམ་འགྱུར་རབ་སྤངས་མྱ་ངན་འཛིན། །གཞི་གཅིག་ཡོན་ཏན་འགལ་བ། ངེས་པར་རྣམ་བཀྲ་འདོད་པའི་ཡོན་ཏན
ཚོགས༑ །ཚར་དུ་དངར་བས་ཐར་པའི་བྱ་བ་ཉམས། །འཁྲུལ་བ་མ་བརྟགས་ཉམས་སུ་བདེ་བ་ཡི། །རྣམ་པར་གཡེང་བའི་ཚོགས་འདི་ཉིན་བཞིན་འཕེལ། །རྫས་འགལ་བ། མགོ་སྐྱེས་
རབ་ཏུ་དཀར་ཞིང་བཞིན་རས་སྔོ། །ཡན་ལག་གྱོང་ཡང་མྱོས་བྱེད་འཁྲི་ཤིང་མཉེན། །ལུས་ཉིད་འཁྱོག་ཀྱང་རང་སེམས་དྲང་པོ་རུ། །བསྲང་བ་རྒན་པོའི་ལང་ཚོས་སུ་མ་བཅོམ། །རྫས་དང
ལས་འགལ་བ། རྨ་བྱའི་མཇུག་སྒྲོའི་ཟུར་ཕུད་ཟླ་བའི་བཞིན། །པདྨའི་མཆུ་སྒྲོས་རྒྱུ་སྐར་ཕྲེང་བའི་ཚེམས། །རི་དྭགས་མིག་དང་ལྡན་པའི་ལུས་ཕྲ་མས། །བདག་ཅག་འཁོར་བའི་མལ་དུ་ཅི་

༄༅། །ཕྱིར་འཆིང༌། །བྱ་བ་འགལ་བ། དགུན་གྱི་གྲང་རེག་ཁ་བའི་རྡུལ་བརྩེགས་དང༌། །འགྲོགས་པ་མངའ་རིས་སྟོད་ཀྱི་རླུང་ངར་མས། །ལུས་ལ་རེག་པ་མིན་ཡང་
དོན་མཐུན་ཁྱུ། །བཞིན་ཉམས་བ་སྤུའི་འཁྲི་ཤིང་འདར་བར་གྱུར། །སྦྱོར་བ་ཅན་གྱི་འགལ་བ། རོལ་བའི་གནས་སུ་རབ་འཁྲུངས་ཧ་རི་ཏཿ། །འཆི་མེད་བདེ་བ་བྱིན་ལ་མཐུ་ཆེ་ཡང༌།
ཞིག་བཅུད་མི་ལྡན་པའི་དབང་གྱུར་ཚེ། །ཡིད་བརྟན་བྱེད་པའི་བི་བུདྡྷ་སུ་ཞིག །ཉེར་བརྒྱད་པ་སྐབས་མིན་གྱི་བསྟོད་པའི་རྒྱན་ནི། གཞན་སེམས་བསྲུང་བའི་ཁྲལ་མེད་རང་དབང་ཅན།
ལྡན་མེ་ཏོག་གསར་བའི་བཅུད་ཀྱིས་འཚོ། །བར་སྣང་ཡངས་པོར་བདེ་བའི་སྣང་གླུས་འཁོར། །ཡིད་འོང་སྦྲང་རྩིའི་བུ་འདི་སྐྱིད་པ་ལ། །ཉེར་དགུ་པ་ཟོལ་བསྟོད་ཀྱི་རྒྱན་ལ། མཐུ་དང་དཔའ་
བ་ཕུན་ཚོགས་ཏེ། །སྟོབས་ཀྱིས་སྦྱར་བའི་ཕུན་ཚོགས་དང༌། །ཟོལ་གྱིས་བསྟོད་པའི་དབྱེ་བ་གསུམ། །ཞེས་པ་ལྟར་ལས། མཐུ་ཕུན་ཚོགས་ཀྱི་ཟོལ་བསྟོད། འཁོས་བྲལ་མིའུ་ཐུང་གིས་
ས་གསུམ་པོ། །མནན་ནས་སྟོབས་ལྡན་འཛིན་མའི་འོག་ཏུ་བཅིངས། །རྒྱལ་པོ་ཁྱོད་ཀྱིས་འཛམ་གླིང་སའི་དཀྱིལ་འཁོར། །དབང་དུ་བྱས་པ་ཙམ་ལ་ཁེངས་མི་འཚལ། །དཔའ་བ་ཕུན་ཚོགས་

ཀྱི་ཟོལ་བསྟོད། སྨྲ་མཁས་ཁྱོད་ཀྱིས་རྒོལ་བའི་སྤོབས་པ་ཀུན། །ཕྲོགས་ནས་འདར་ཞིང་ཞུམ་པ་ལ་སྦྱོར་བ། །ལས་འབྲས་ཚུལ་ལ་གཟིགས་པ་མི་དམན་པའི། །ཤཱཀྱའི་སྲས་པོ་ཁྱོད་ཀྱིས་
རིགས་སམ་ཅི། །སྟོབས་ཕུན་ཚོགས་ཀྱི་ཟོལ་བསྟོད། ཁྱོད་ཀྱི་སློབ་ཚོགས་ངང་པའི་བུ་མོ་ཡི། །ལོངས་སྤྱོད་ཀུན་དང་ཐུན་མོང་ཉིད་གྱུར་ནས། །ཅི་ཕྱིར་ཁྱོད་ཞབས་བསྟེན་ལས་སྨྲ་བ་
ནི༑ །ཆེན་པོར་གྱུར་པའི་ཁེངས་པ་འཛིན་རིགས་སམ། །སུམ་ཅུ་པ་ངེས་བསྟན་གྱི་རྒྱན་ལ། དཔེ་ཡི་འཇུག་པ་དོན་དེ་ཉིད། །མཆོག་གམ་མཆོག་མིན་སྟོན་པ་གཉིས། །ཞེས་པ་ལྟར་
ལས༑ མཆོག་གི་ངེས་བསྟན། ངག་ལ་ངག་གི་དཔལ་སྟེར་དབྱངས་ལྷ་མོའི། །ཕང་བར་རབ་མཛེས་ཤེལ་གྱི་ཏམྦུ་རར། །སེན་མོས་བཏབ་བསྐྱོད་ཡིད་འོང་སྙན་སྒྲོགས་པ། །བརྩེ་བས་
ཡོངས་བསྐུལ་ཆོས་དོན་སྨྲ་བ་མཚོན། །མཆོག་མིན་ངེས་བསྟན། ལང་ཚོ་ལྡན་མ་དེ་ཡི་བྲང་གི་གཞིར། །རབ་རྒྱས་ནུ་མའི་ཤེལ་བུམ་ཟུང་མཛེས་པ། །སྲ་ཞིང་མཁྲེགས་པས་གང་གི་དབང་
གྱུར་ལ། ྋ །ནམ་ཞིག་སྙིང་ཉིད་སྲ་བ་ངེས་པར་སྟོན། །སོ་གཅིག་པ་ལྷན་ཅིག་བརྗོད་པའི་རྒྱན་ལ། ཡོན་ཏན་ལས་རྣམས་ལྷན་ཅིག་བརྗོད། །གཞི་གཅིག་བྱ་བ་གཅིག་པ་སྟེ། །ལྷན་ཅིག་

༄༅། །བརྗོད་པའི་དབྱེ་བ་གསུམ། །ཞེས་པ་ལྟར་ལས། ཡོན་ཏན་ལྷན་ཅིག་བརྗོད་པ། ལང་ཚོའི་དཔལ་ལས་བྱུང་བའི་གཟི་མདངས་དང་། ཡིད་འོང་པདྨ་གཞོན་ནུ་
ལྷན་ཅིག་མཛེས། །གང་གི་བློ་དང་སྟོབས་ཀྱི་རང་བཞིན་དང་། །དྲི་བཟང་ཁང་པའི་ཆུ་བ་ལྷན་ཅིག་བཀྲ། །ལས་ལྷན་ཅིག་བརྗོད་པ། ྋ ཀྱེ་མ་འབྱུང་འཁྲུགས་ནད་ཀྱི་ཟུག་རྔུ་དང༌། །ལྷན་
ལཅིག་རུས་ཚིགས་མདུད་པ་རྣམ་པར་རྒྱས།།ལུས་ཀྱི་ཉམས་བག་གཟི་གདངས་ཚོགས་རྣམས་དང༌། ་རྨོངས་པའི་གྲོགས་པོ་ཉིད་ནི་མཉམ་དུ་ཡལ། །བྱ་བ་གཅིག་པའི་ལྷན་ཅིག་བརྗོད་
པ༑ སྲིད་པའི་སྐྱོན་གྱིས་རབ་བསྐྱེད་སྐྱོ་བ་དང༌། །ཐར་པའི་ཡོན་ཏན་དྲན་པའི་དད་པ་དང༌། །དེ་རྒྱུ་དགེ་ལ་འདུན་པའི་བརྩོན་འགྲུས་ཏེ། །གསུམ་པོ་འདི་ནི་ལྷན་ཅིག་འཕེལ་བར་གྱུར།
སོ་གཉིས་པ་ཡོངས་བརྗེས་ཀྱི་རྒྱན་ལ། སྤྱན་རས་གཟིགས་མགོན་ཁྱོད་ཀྱིས་འགྲོ་རྣམས་ལ། །ཕན་དང་བདེ་བའི་དངོས་པོ་ཀུན་སྩལ་ནས། །དེ་དག་ཀུན་གྱི་ཡིད་ཀྱི་དབང་པོ་ནི། །ལྷག་མ་
༈མེད་པར་ཅིག་ཅར་ཉིད་དུ་ཕྲོགས། །སོ་གསུམ་པ་ཤིས་བརྗོད་ཀྱི་རྒྱན་ལ། སྨྲ་བསམ་བརྗོད་པའི་ཡུལ་འདས་ཟུང་འཇུག་གི །ཡེ་ཤེས་རང་གཟུགས་ངེས་པ་ལྔ་ལྡན་ཡང༌། །རིས་མེད་འགྲོ་

བའི་སྣང་ངོར་དེ་སྙེད་སྐུས། །རྗེས་འཛིན་རྒྱལ་བ་རྒྱ་མཚོས་ཁྱོད་ལ་སྲུངས། །སོ་བཞི་པ་རབ་སྤེལ་གྱི་རྒྱན་ལ། བསྒྲུབ་བྱ་སྒྲུབ་བྱེད་འབྲེལ་མཚུངས་པའི། །སྐབས་དང་ཐམས་ཅད་སྟོབས་
མཚུངས་གཉིས། །ཞེས་པ་ལྟར་ལས། སྒྲུབ་བྱེད་འབྲེལ་མཚུངས་ཀྱི་རབ་སྤེལ། པདྨ་གཞོན་ནུའི་དཔལ་འཕྲོག་དབྱངས་ཅན་ལྷའི། །བཞིན་རས་མ་བྲིས་མཚན་པའི་རི་མོ་ཅན། །ཡིད་
འཕྲོག་ཀེ་ས་རས་མཚན་འཇིག་རྟེན་གྱི། །ཀུན་དགའ་སྐྱེད་པ་ལྷན་སྐྱེས་རང་བཞིན་ཡིན། །སྟོབས་མཚུངས་རབ་སྤེལ། ཞི་བའི་དབྱིངས་ལས་དྲག་པོར་ཁྲོས་པའི་སྐུ། །རལ་བའི་ནགས་སུ་
རིགས་ལྔའི་སངས་རྒྱས་ལྔ། །ཐོད་སྐམ་ཟོལ་གྱིས་མ་བོས་པར་འདུས་པ། །དཔལ་གྱི་མགོན་པོས་དགྲ་བགེགས་ལྷན་ཅིག་ཐུལ། །སོ་ལྔ་པ་དགོངས་པ་ཅན་གྱི་རྒྱན་ནི། སྙན་ངག་མཁན་པོའི་
ཚིག་གི་རྒྱན། སྦྱོར་བའི་བསམ་པས་བསྟན་བཅོས་དེ་གྲུབ་པའི་བར་དུ་རྒྱུན་གྱིས་ཡུལ་ལ་ཁྱབ་པ། ངག་རྣམས་ཕན་ཚུན་ཕན་པར་བྱེད་པའི་འབྲེལ་བ་ཅན། ·དགོས་དོན་དང་བྲལ་བའི་ཚིག་
སྤངས་པ། བསྟོད་པའི་གནས་འོས་པ་ཁོ་ནར་བསྔགས་པ། བརྗོད་པའི་ཤུགས་ལས་བརྗོད་འདོད་ཀྱི་དངོས་པོ་ཟབ་མོ་དག་ཀྱང་གསལ་བར་ནུས་པ་དེ་རྣམས་ཚོགས་པ་ལ་རྒྱན་དེ་འབྱུང་

༄༅། །བས། ཚིགས་སུ་བཅད་པ་དེ་ལྟ་བུ་ཉི་ཚེ་བའི་རྒྱན་མིན་ཏེ།སློབ་དཔོན་ངག་གི་དབང་ཕྱུག་གི་འགྲེལ་པར་དེ་ནི་གཞུང་གི་རྒྱུན་ལ་ཡོད་པ་ཡིན་པས་ཚིགས་བཅད་
གཅིག་དང་གཉིས་ལ་སོགས་པའི་ཡུལ་ལ་ཡོད་པར་འདོད་པ་ཉེ་བར་གསལ་ལོ་ཞེས་དང་། དཔང་ལོས། དང་པོ་དང་། བར་དང༌། ཐ་མ་རྣམས་སུ་རྒྱུན་ལ་རྗེས་སུ་འཇུག་པས་འདི་ནི་རྒྱན་
ཐམས་ཅད་ཀྱི་ཡང་རྒྱན་དུ་གྱུར་པའོ་ཞེས་གསུངས་པ་དེ་ཉིད་ལེགས་པར་བཤད་པའོ་ཞེས་པ་ནི། དོན་རྒྱན་གྱི་ཡོངས་སུ་བཅད་པའི་སྐབས་ཏེ་གཉིས་པའོ།། སྒྲ་ཡི་རྒྱན་ལ་བྱ་
སླ་བ། ཟུང་ལྡན་དང་པོ་གནས་གསུམ་གྱི། །བར་མ་ཆོད་དང་བར་ཆོད་དང་། །ཆོད་ཅིང་མ་ཆོད་ཁྱད་པར་ལས། །རྐང་པ་གཅིག་གཉིས་གསུམ་བཞི་ལ། །རེ་རེ་གཉིས་གཉིས་གསུམ་
གསུམ་བཞིར། །བར་མ་ཆོད་པའི་ཁྱད་པར་གྱི། །དབྱེ་བ་རྣམ་པ་བཅོ་ལྔ་ཡོད། །ཐོག་མའི་བར་མ་ཆོད་རྐང་པར་དང་པོར། ལྡེམ་ལྡེམ་ཤེལ་གྱི་ལྕུག་ཕྲན་བརྒྱ་བྱིན་གྱི། །ཚོན་དང་བཅས་
༈ པར་མཚན་པའི་འོད་རིས་རྣམས། །ཚངས་ཆེན་ཡིད་ཀྱིས་བྲིས་འདྲའི་མཚར་སྡུག་ཅན། །རྡོ་རྗེ་དབྱངས་ཅན་མ་དེས་རྗེས་སུ་ཟུངས། །རྐང་པ་གཉིས་པར། སྒྲ་རྒྱན་བཻ་ཌཱུར་དཀར་པོའི་ཏམྦུ་

ར༑ །སྙན་སྙན་རྣ་བའི་བདུད་རྩིར་འདོད་འཇོ་མཁན། །ངག་གི་དབང་མོ་ཡོངས་བསྟེན་མཁས་པའི་མགྲིན། །དྲི་མེད་ཤེལ་གྱི་ཀུན་དགའ་རབ་བཞིན། །རྐང་པ་གསུམ་པར། ཤེས་བྱའི་
རྗེས་སོང་རྣམ་དཔྱོད་ཡངས་པའི་མཁའ། །ཆོས་ཚུལ་རྫོགས་ལྡན་སྤྲིན་ཕུང་ཅན་དབུས་ན། །དིར་དིར་ལེགས་བཤད་ལྷ་ཡི་དུནྡྷུ་བྷི། །ཐོས་པའི་རྣ་བ་དོན་ལྡན་ཉིད་དུ་བྱེད། །རྐང་པ་བཞི་
པར༑ མེ་ཏོག་འབྲས་བུའི་མངོན་མཐོ་ནོར་གྱི་བུའི། །འཁྲི་ཤིང་དྲ་བས་ཡོངས་བསྐོར་རྒྱ་མཚོའི་འགྲམ། །ཚངས་པའི་དྲང་སྲོང་བསམ་གཏན་ལ་ཆགས་པ། །ཟིམ་ཟིམ་ལྟ་བྱེད་དབང་པོའི་
རྣམ་འགྱུར་བྲལ། །བར་མ་ཆོད་གཉིས་ལ་ཡོད་པར་དང་པོ་གཉིས། ལིང་ལིང་འཕུར་ཞིང་ལྡིང་བའི་འདབ་ཆགས་ཁྱུ། །ཀྱུར་ཀྱུར་མགྲིན་པའི་གླིང་བུ་བསྒྱུར་མཁས་རྣམས། །དྲི་ཟའི་འཇིག་
རྟེན་ལས་བཞིན་སྐལ་བཟང་གི །རྣ་བ་བདུད་རྩིའི་ཁང་པར་སྒྲུབ་པར་བྲེལ། །དང་པོ་དང་གསུམ་པར། ལྷག་ལྷག་གདེངས་ཅན་དབང་པོའི་འོད་ཚོགས་ཀྱིས། །ཀུན་ཏུ་གསལ་བར་བྱས་པའི་
ཡིད་བཞིན་མཚོ། །ཆིལ་ཆིལ་རླབས་ཀྱི་ཟེགས་མ་འཕྲོ་བ་རྣམས། །མུ་ཏིག་དོ་ཤལ་ཐག་པ་ཆད་པ་བཞིན། །དང་པོ་དང་བཞི་པར། འཛུམ་འཛུམ་ལྦུ་ཕྲེང་རབ་གསལ་ཟླ་བ་དང་། །ཟིལ་

༄༅། །ཟེགས་རྒྱུ་སྐར་ཕུང་པོར་འཁྲུལ་འཛིན་པའི། །ཡིད་བཞིན་མཚོ་དང་སྟོན་དུས་དག་པའི་མཁའ། །གསལ་གསལ་འབྱེད་ཆོས་མཐོ་དམན་གནས་ཀྱིས་དབྱེ།
གཉིས་པ་དང་གསུམ་པར། དལ་བུས་རླུང་གིས་འཛུམ་པའི་རྦ་རླབས་ཕྲེང༌། །ཆིལ་ཆིལ་གཡོ་ཞིང་བསྒྱར་བས་ལུས་གཤེར་བ། །སྙན་སྙན་མགྲིན་པའི་རྫ་རྔ་ཁོར་ཡུག་ཏུ། །བརྡུང་མཁས་
ཆུ་བྱ་འབུམ་གྱིས་ཉེ་བར་སྟོན། །གཉིས་པ་དང་བཞི་པར། གསེར་གྱི་ཁུ་བས་བྲན་པའི་འོད་ཀྱི་རླབས།ྋ །འཁྱིལ་འཁྱིལ་འབར་བའི་པདྨ་ཆེན་པོ་དང་། པུཎྜ་རཱི་ཀ་ཨུཏྤལ་ཀུ་མུད་དང་།
འགྲིག་འགྲིག་ཚར་དུ་དངར་བས་ཀུན་ནས་བརྒྱན། །གསུམ་པ་དང་བཞི་པར། དཔལ་གོས་རལ་བར་ངོམ་པའི་མཚར་སྡག་དང༌། །དྲི་བསུང་ཞིམ་པོས་གཅུས་པ་བུང་བའི་ཁྱུ། །ཟིར་ཟིར་སྦྱི
སྙན་པའི་གླུ་ལེན་འདབ་མ་ཟུང་། །ལིང་ལིང་གཡོ་ཞིང་འཕུར་བའི་སུམ་རྩེན་ནོ། །བར་མ་ཆོད་གསུམ་པ་ཡོད་པར་དང་པོ་གསུམ། ཁྱོག་ཁྱོག་མགྲིན་པ་ཀྱོག་པའི་ཕྱི་མིག་གིས། །ཡང་ཡང་
༈ དུལ་བར་བལྟ་བའི་རི་དྭགས་མོ། །འཇམ་འཇམ་རྩྭ་ལྗང་མལ་ན་ཕྲུ་གུར་བཅས། །བག་ཕབ་དྭངས་པའི་མཚོ་ལ་ཟླ་གཟུགས་བཞིན། །དང་པོ་དང་གཉིས་པ་བཞི་པར། འཁྱིལ་འཁྱིལ་

མདངས་འོད་འབར་བའི་སྒྲོ་ཚོགས་རྣམས། །མཛེས་མཛེས་ཟླུམ་པོར་བྱས་པའི་གདུགས་མཚར་པོ། །བསྐོར་བ་རྨ་བྱའི་བུ་མོ་ཀུན་དགའི་མིག །ལིང་ལིང་ཆར་སྤྲིན་སྔོན་པོའི་དབུས་ན
བལྟ༑ །དང་པོ་དང་ཕྱི་མ་གཉིས་ལ། ལྷང་ལྷང་འགྱུར་ཁུགས་རྫོགས་པའི་མགྲིན་པའི་གླུ། །དལ་གྱིས་འཐེན་པའི་ཁུ་བྱུག་བུ་མོའི་ཚོགས། །ལྗང་ལྗང་མརྒད་ལོ་མའི་གོས་གྱོན་པའི།
ལྡེམ་ལྡེམ་འཁྲི་ཤིང་གཞོན་ནུར་འཁྱུད་ལ་དགའ། །ཕྱི་མ་གསུམ་ལ། ཙནྡན་ཨ་ཀ་རུ་སོགས་བཟང་པོའི་དྲི། །ཐུལ་ཐུལ་ཕྱོགས་ཀྱི་གླང་པོའི་འགྲམ་པ་ལ། །མཛེས་མཛེས་ཐིག་ལེར་དགོད་
པའི་དྲི་གཞོན་རྣམས། །ཁོར་ཁོར་རིག་འཛིན་དགའ་བའི་ནགས་དེར་རྒྱུ། །བཞི་ཀའི་ཐོག་མ་ན་ཡོད་པ། མཚར་མཚར་འཕགས་པའི་ཞིང་གི་མེ་ལོང་དུ། །དུང་དུང་དད་བས་ཡིད་ངོར་ཤར་
བའི་ལྷ། །མཛེས་མཛེས་མཚན་དཔེའི་སྐྱེ་མཆེད་རྫོགས་པའི་ཞལ། ྋ།ཡང་ཡང་བལྟ་བར་འཚལ་ལོ་དབྱངས་ཅན་ལྷ། །ཐོག་མའི་བར་ཆོད་པའི་དབྱེ་བ་བཅོ་ལྔའོ། །བར་དུ་ཆོད་པ་རྐང་པ་
ནི༑ །གཉིས་རེར་ཡོད་པའི་དབྱེ་བ་དྲུག །གསུམ་རེར་ཡོད་པ་རྣམ་གསུམ་དང༌། །བཞི་ཡོད་གཅིག་སྟེ་བཅུ་ཡིན་ནོ། །ཆ་གཉིས་ཡོད་པའི་དབྱེ་གསུམ། །བར་དུ་ཆོད་པ་བཅུ་གསུམ་

༄༅། ། ཡོད། །བར་དུ་ཆོད་པའི་ཟུང་ལྡན་ལས། རྐང་པ་དང་པོ་གཉིས། དཀར་འཇམ་ཡིད་འཕྲོག་པདྨའི་ལྟེ་བ་རུ། །དཀར་བསིལ་འདོད་ལྷའི་མེ་ལོང་ལྷུང་འདྲ་
སྙན་ངག་
བའི༑ །རི་བོང་འཛིན་པ་འོད་ཀྱི་འཕྲོ་འདུ་ཅན། །བྱང་ཆུབ་སེམས་ཀྱི་ལང་ཚོ་གང་བར་མཚོན། །དང་པོ་དང་གསུམ་པར། ཡིད་འོང་སྒེག་ཅིང་འགྱིང་བཅས་ཙོག་པུའི་སྟབས། །མཛེས་
དེ
པའི་ཞབས་སོར་བཀྲམ་དེས་པད་རྩ་ལིའི། །ཡིད་འོང་ཁེངས་པ་བསྙིལ་ཚེ་པདྨའི་དགྲ །རབ་དགའི་འོད་ཟེར་སོ་ཕྲེང་དགོད་པ་བཞིན། །དང་པོ་དང་བཞི་པར། འཇམ་མཉེན་སོར་མོའི་གདུ་
སོ་
བཞི་བུ་འཁྲོལ་བའི་སྒྲ། །སྙན་པར་སྒྲོགས་ལ་རབ་འཁུ་བཻ་ཌཱུ རྻའི། །རྒྱུད་སྟོང་ཕང་པར་འཛེགས་པ་ལས་སྐྱེས་པའི། །འཇམ་མཉེན་དབྱངས་ཀྱིས་ཆོས་ཀུན་ཅིག་ཅར་འདོམས། །བར་པ་
གཉིས༑ མིག་སྨན་ཆར་གྱིས་བརླན་པའི་ཟུར་ཕུད་རྩེ། ྋ། ཡིད་ཙམ་ལྡེམ་པར་བྱས་ལ་ནོར་བུ་དང་། །ཡིད་འོང་མེ་ཏོག་ཕྲེང་བའི་རྒྱན་བཀོད་པས། །འཇིག་རྟེན་ཀུན་གྱི་མཛེས་སྡུག་འཕྲོགས་པ་
ལྷ་
༈ བཞིན༑ །གཉིས་བཞིར། རྣམ་བཀྲ་ལྷ་ཡི་གོས་བཟང་སྣ་ཚོགས་ཀྱིས། །ཀུན་ནས་བཀླུབས་ཀྱང་མཚན་དཔེ་འབར་བའི་གཟི། །མི་འགོག་སྲིད་པས་བྱས་པའི་མཛེས་པ་རྣམས། །ཀུན་ནས་

མོག་པོར་བསྒྱུར་བའི་བཙོ་བླག་མཁན། །ཕྱི་མ་གཉིས་ལ། རྙོག་བྲལ་འོ་མའི་རྒྱ་མཚོར་ལན་སྟོང་དུ། །ཉ་རྒྱས་ཟླ་བའི་དཀྱིལ་འཁོར་བཀྲུས་པ་བཞིན། །དཀར་མཛེས་དྲི་མས་དབེན་པའི་
བཞིན་རས་དང༌། །དཀར་མཛེས་ཚེམས་ཀྱི་ཕྲེང་བ་ལྟ་ན་སྡུག །བར་དུ་ཆོད་པ་གསུམ་ལ་ཡོད་པའི་དང་པོ་གསུམ་ལ། རྣམ་བཀྲ་སྨིན་མའི་འཁྲི་ཤིང་འཁྱོག་ལྡན་ཅིང༌། །རྣམ་བཀྲའི་སྤྱན་
རས་ཟུར་མདའ་འཕངས་པའི་མོད། །རྣམ་བཀྲ་བློ་ཡི་མཆོག་སྦྱིན་དབྱངས་ཅན་ལྷ། །དུས་ཀུན་ཁྱོད་ལས་གཞན་པའི་སྐྱབས་གནས་སུ། །དང་པོ་དང་གསུམ་བཞིར། རབ་དམར་མཆུ་སྒྲོས་
བྱི་རུའི་ཚལ་ནང་དུ། །སྨིན་པའི་ཚེམས་དཀར་མུ་ཏིག་ཕྲེང་བ་ཅན། །རབ་དམར་ལྗགས་ཀྱི་མཛེས་པ་ཕུལ་བྱུང་བས། །རབ་དམར་གློག་གི་འཕྲུལ་ལ་སྐྱེངས་པ་སྦྱིན། །ཕྱི་མ་གསུམ་
ལ༑ ལྷ་དེའི་མགུར་གྱི་བུམ་བཟང་ལས་འཐོན་པའི། །སྟན་འགྱུར་ཆོས་ཀྱི་རོལ་མོར་འབབ་པའི་གླུ། །སྙན་འགྱུར་རྒྱུད་དུ་སྦྲེང་བས་དྲི་ཟ་ཡི། །སྙན་འགྱུར་མ་ལུས་ཕྱོགས་དེར་བོས་པ་
(༥བཞིན༑ །བཞི་ཀའི་ཐོག་མ་ལ། བདག་སོགས་འཁོར་བའི་འཁོར་ལོར་འཁྱམས་རྣམས་ལ། །བདག་ཏུ་འཛིན་པ་འཁོར་བའི་འཁྲི་ཤིང་ནགས། །བདག་མེད་རྟོགས་པའི་རལ་གྲིས་གཅོད་ནུས་)
.89

༄༅། །མཐུ། །བདག་གི་ལྷ་མཆོག་ཁྱོད་ཀྱིས་གྲུབ་པར་མཛོད། །བཞི་ལ་ཆ་གཉིས་སུ་ཡོད་པ་ལས། དང་པོ་གཉིས་མཚུངས་ཕྱི་མ་གཉིས། ཆོས་རྣམས་ཐམས་ཅད་
1/1/01
རྨི་ལམ་སྒྱུ་འདྲ་ཞེས། །ཆོས་ཀུན་གཟིགས་དེས་ལེགས་པར་གསུངས་ན་ཡང༌། འཁྲུལ་པའི་ཡིད་ངོར་རྟག་བརྟན་ཐེར་ཟུག་ཏུ། །འཁྲུལ་པ་བདག་འདྲར་གཟིགས་ཤིག་དབྱངས་ཅན་ལྷ།
དང་པོ་གསུམ་དང་གཉིས་བཞིར། གྱ་གྱུའི་རྦ་རླབས་འཁྲུག་པ་ཡིད་ཀྱི་མཚོར། །རྙོག་མ་ཅན་གྱིས་གང་བའི་དུས་མཐའ་ན། །གྱ་གྱུ་སྤངས་པ་དྲང་པོའི་བརྟུལ་ཞུགས་པས། །རྙོག་མེད་
སེམས་ཀྱི་བཟོད་པ་ཇི་ལྟར་ཐོབ། །ཐོག་མཐའ་འདྲ་ཞིང་བར་བ་གཉིས་འདྲ། དབེན་པའི་རི་བོ་ལྷ་དང་དཀའ་ཐུབ་པས། །ཡོངས་བསྟེན་བག་ཕེབས་རི་ཡི་བྱ་སྐྱིབས་དང༌། །ཡོངས་འདུའི་
ཁེངས་འཕྲོག་ལྗོན་པའི་གྲིབ་བསིལ་ལ། །དབེན་གསུམ་བདུད་རྩིའི་མལ་དུ་འདུག་ལ་དགའ། །བར་ཆོད་པའི་ཟུང་ལྡན་བཅུ་གསུམ་མོ། །ཆོད་ཅིང་མ་ཆོད་པ་ཡིས་གསུམ། སྔ་མ་གཉིས་
༈འདྲ་ཕྱི་མ་གཉིས། སིལ་སིལ་སྙན་ཆ་གཡོ་ཞིང་བསྒྱུར་བ་མོས། །སིལ་སིལ་ཕྱག་གི་གདུབ་ཀོར་འཐབ་པའི་སྒྲ། །སྙན་སྙན་འཁྲོལ་དང་ལྷན་ཅིག་ཆོས་ཀྱི་སྒོ། །སྙན་སྙན་རྣ་བའི་དཔྱིད་དུ་

འཇོ་ཞིང་སྟེར། །ཐོག་མཐའ་གཉིས་དང་བར་པ་གཉིས། ལིང་ལིང་དྲན་པའི་སྙེ་མས་བསྒྱུར་བ་ཡིས། །ཀྱུར་ཀྱུར་གླུ་ཡི་རིག་བྱེད་དང་ལྷན་ཅིག །གྱུར་ཀྱུར་ལུས་ཀྱི་འགྱུར་བག་དེ་དང་
དེ༑ །ལིང་ལིང་སྟོན་འདི་མ་བརྟགས་ཉམས་དགའི་ཆོས། །རྐང་པ་བཞི་ཀའི་ཐོག་མ་ལ།ྋ།མཚར་མཚར་སྲིད་གསུམ་མཛེས་པའི་སྙིང་པོ་ཀུན། །མཚར་མཚར་བྱེད་པོས་གཅིག་ཏུ་བསྡུས་
འདྲ་བ། །མཚར་མཚར་མཚན་དཔེའི་ལང་ཚོ་རྫོགས་པ་མོས། །མཚར་མཚར་ཉམས་བརྒྱའི་རྒྱུད་མངས་སྦྲེང་བར་མཛོད། །ཐོག་མའི་ཟུང་ལྡན་གྱི་དབྱེ་བ་སུམ་ཅུ་རྩ་གཅིག་གོ །གནས་
གཞན་ཡོད་པའི་བྱ་དཀའ་ལ། །བཞི་ཀའི་དབུས་ན་ཡོད་པ་དང༌། །དེ་བཞིན་མཐའ་དང་བར་མཐའ་དང༌། །ཐོག་བར་དག་དང་ཐོག་མཐའ་གཉིས། །གནས་གསུམ་མཉམ་པར་ཡོད་པ་
ལ༑ །བར་ཆོད་ཆོད་ཅིང་མ་ཆོད་པ། །གཉིས་གཉིས་སྦྱར་བས་བཅུ་གཉིས་སོ། །ཞེས་པའི་བཞི་ཀའི་དབུས་ཀྱིས་ཆོད་ཅིང་མ་ཆོད་པ། ལྷ་མཆོག་འཇམ་དབྱངས་དབྱངས་ཅན་ལྷའི་བུ་
མོར༑ །རབ་དགྱེས་གསུང་དབྱངས་དབྱངས་བདུན་རྫོགས་པའི་གླུ། །ཉེར་ཞིའི་སྒྲ་དབྱངས་དབྱངས་ཀྱི་རྒྱ་མཚོ་རུ། །འཁྱིལ་བའི་རྔ་དབྱངས་དབྱངས་ཀུན་བླ་ན་མཐོ། །བཞི་ཀའི་དབུས་ཀྱིས་

༄༅། །ཆོད་པ། ཁྱོད་ཞལ་མཛེས་ཀྱང་མཛེས་པ་གཞན་རྣམས་ལ། །ཡོད་པའི་མཛེས་སྡུག་མཛེས་པ་མིན་བགྱིད་ཕྱིར། །གང་དེ་མཛེས་ཆོས་མཛེས་པ་མཐའ་དག་
ལས༑ །འདས་པའི་མཛེས་ལྡན་མཛེས་མ་རྒྱ་མཚོའི་ལྷ། །རྐང་པ་བཞིའི་མཐའ་ཆོད་པ། ཁྱོད་སྐུའི་མཚར་སྡུག་འགྲོ་བའི་མིག་ངོར་འབབ། །ཟབ་རྒྱས་ཆོས་ཀྱི་སྙན་འགྱུར་རྣ་བར་
འབབ༑ །ཐུགས་རྗེའི་གཟིགས་པ་མཁའ་མཉམ་འགྲོ་ལ་འབབ། །ཕྲིན་ལས་ཆུ་བོ་བསྐལ་པའི་ལམ་གསུམ་འབབ།ྋ །བཞི་ཀའི་མཐའ་ཆོད་ཅིང་མ་ཆོད་པ། ཆོས་ཀུན་ཡོངས་ལ་སྤྱོད་པའི་
གསུང་སྙན་སྙན། །ཕྱག་སོར་གདུ་བུ་འཐབ་པའི་སྒྲ་སྙན་སྙན། །དྲི་ཟའི་པི་ཝང་སྦྲེང་བའི་དབྱངས་སྙན་སྙན། ཀུན་ནས་བློ་མཆོག་སྩོལ་བའི་གྲགས་སྙན་སྙན། བར་མཐའ་ཆོད་པ། རྒྱལ་
སྐུ་མཚན་དཔེའི་མཚར་སྡུག་རྫོགས་པ་མཚར། །ཟག་མེད་ཡོན་ཏན་མཚར་བོའི་རྒྱན་འདི་མཚར། །བསམ་ཡས་མཛད་ཕྲིན་མཚར་པོའི་དཔལ་འདི་མཚར། །རྣམ་པ་ཐམས་ཅད་མཚར་བའི
༈ མགོན་ཁྱོད་མཚར། །བར་མཐར་ཆོད་ཅིང་མ་ཆོད་པ། ཟླ་བའི་སྐུ་མཛེས་མཛེས་ལྡན་ཞལ་མཛེས་མཛེས། །སྐྱེ་མཆེད་རབ་མཛེས་མཛེས་མའི་སྐྱོད་མཛེས་མཛེས། །རྒྱུད་མངས་ཕྱག་མཛེས་

མཛེས་བཀྲའི་རྒྱན་མཛེས་མཛེས། །དབྱངས་ཅན་ལྷ་མཛེས་མཛེས་མའི་རྩེར་མཛེས་མཛེས། །ཐོག་བར་དུ་ཆོད་པ། རབ་དཀར་ཟླ་བ་རབ་ཏུ་ཕྱིས་པའི་ཞལ། །རབ་བཀྲའི་སྤྱན་ཟུར་རབ་
འཁྱོག་སྨིན་མའི་གཞུར། །རབ་ཏུ་བཀང་དེས་རབ་མང་འགྲོ་རྒྱུད་ཀྱི། །རབ་རིབ་མཐའ་དག་རབ་ཏུ་བཅོམ་པར་གྱུར། །དང་པོ་དང་གསུམ་པའི་ཐོག་མཐའ་གཉིས་བཞིའི་ཐོག་བར་གྱིས་ཆོད་
ཅིང་མ་ཆོད་པ། མཚར་མཚར་པདྨ་དཀར་པོའི་དཔལ་མཚར་མཚར། །མཚར་མཚར་ཟླ་བས་མཚར་མཚར་འོད་འགྲེམས་པའི། །མཚར་མཚར་གདན་ལ་དབྱངས་ཅན་ལྷ་མཚར་
མཚར༑ མཚར་མཚར་མཛད་པས་མཚར་མཚར་འགྲོ་བ་འདུལ། །བཞི་ཀའི་ཐོག་མཐའ་བར་ཆོད་པ། །དཀར་མཛེས་པད་མཚོར་དང་བའི་རླབས་ཕྲེང་དཀར། །དཀར་བསིལ་ཉར་མ་འཐོར་
དབུས་ཆུ་བྱ་དཀར། །དཀར་བའི་གཉིས་འཐུང་ཁྱུས་བསྐོར་གདན་པད་དཀར། །དཀར་མཛེས་སྟེང་ན་མགོན་པོ་འཇམ་དབྱངས་དཀར། །བཞི་ཀའི་ཐོག་བར་ཆོད་ཅིང་མ་ཆོད་པ། ལྡེམ་ལྡེམ་
གཞོན་ནུ་ཐོར་བུའི་སྐུ་ལྡེམ་ལྡེམ། །ལྡེམ་ལྡེམ་བདེ་བའི་འདུ་བྱེད་འགྱིང་ལྡེམ་ལྡེམ། །ལྡེམ་ལྡེམ་རལ་གྲི་འཕྱར་བ་སྔོ་ལྡེམ་ལྡེམ། །ལྡེམ་ལྡེམ་ཡོན་པོའི་ཐོར་ཚུགས་འཁྱོག་ལྡེམ་ལྡེམ།

༄༅། །གནས་གསུམ་ཀའི་ཆོད་པ། སྣང་བྱེད་བདག་པོའི་སྣང་བས་ཕྱོགས་ཀུན་སྣང་། །སྣང་གསལ་སྒྲོན་མའི་སྣང་བས་རང་ཁྱིམ་སྣང༌། །སྣང་མཆོག་ཆོས་ཀྱི་སྣང་བས་
ཐར་ལམ་སྣང་། །སྣང་མཛད་རྒྱལ་བའི་སྣང་བས་འཇིག་རྟེན་སྣང་། །གནས་གསུམ་ཀའི་ཆོད་ཅིང་མ་ཆོད་པ། སྙན་སྙན་འདབ་ལྡན་ཁྱུ་ནས་སྙན་སྙན་ཁུ་བྱུག་མྱོས་པའི་གདངས་སྙན་སྙན། །
སྙན་སྙན་རོལ་མོའི་ནང་ནས་སྙན་སྙན་ལྷ་ཡི་རྔ་ཆེན་སྒྲ་སྙན་སྙན། །སྙན་སྙན་གླུ་དབྱངས་ཚོགས་ན་སྙན་སྙན་རབ་དགའི་དྲི་ཟའི་གླུ་སྙན་སྙན། །སྙན་སྙན་སྲིད་གསུམ་ཀུན་ན་སྙན་སྙན་དཔལ་ལྡན་
རྒྱལ་བའི་གྲགས་སྙན་སྙན། །མཐའ་ཐོག་སྦྱར་བའི་ཟུང་ལྡན། མཐའ་ཡས་ཡོན་ཏན་ཕུང་པོས་རབ་མཛེས་སྐུ། །མཛེས་སྐུ་འགྲོ་བའི་ཡིད་ངོར་ཆུ་ཟླ་བཞིན། །ཟླ་བཞིན་རྣམ་པར་རྒྱས་པའི་སྒྲ་
ལྷ་མོ། །ལྷ་མོ་ཀུན་གྱི་གཙོ་ལ་སྤྱི་བོས་འདུད། །ཡང་ན། ལེགས་བྱས་རྨད་བྱུང་རི་མོ་བཀྲ་བའི་ཕུལ། །ཕུལ་བྱུང་མཚར་སྡུག་རྒྱ་མཚོའི་སྙིང་པོར་སྨིན། །སྨིན་ལེགས་ངག་གི་དཔྱིད་འཇོ་
དབྱངས་ཅན་ལྷ། །ལྷ་མཆོག་ཁྱོད་ཀྱིས་སྐྱེ་བར་རྗེས་ཟུངས་ཤིག །བཞི་པ་ཀུན་ཏུ་ཟུང་ལྡན་ལ། ཕྱེད་ཟླས་ཡང་དག་སྦྱར་བ་ཡི། །དབྱེ་བ་གསུམ་དང་དེ་ལས་གཞན། །རྐང་པ་ལན་གཅིག་

བཟླས་པ་དྲུག །ལན་གཉིས་བཟླས་པའི་དབྱེ་བ་གསུམ། །ལན་གསུམ་བཟླས་པ་གཅིག་སྟེ་བཅུ། །ཚིགས་བཅད་བཟླས་པ་གཅིག་རྣམས་སོ། །ཞེས་ཕྱེད་བཟླས་ཡང་དག་སྦྱོར་བ་
ལ༑ རྐང་པ་དང་པོ་གསུམ་པ་དང༌། །གཉིས་པ་བཞི་པར་བཟླས་པ་ནི། ཡོན་ཏན་ཕུང་པོས་མངོན་མཐོ་རཏྣ་ཀཿ། །འཇིག་རྟེན་ཀུན་ལ་ཅི་འདོད་ཆར་དུ་འབེབས། །ཡོན་ཏན་ཕུང་པོས་
མངོན་མཐོ་རཏྣ་ཀཿ། །འཇིག་རྟེན་ཀུན་ལ་ཅི་འདོད་ཆར་དུ་འབེབས། །དང་པོ་གཉིས་པ་དང་གསུམ་བཞི་པར་བཟླས་པ་ནི། རབ་དཀར་རི་དྭགས་མཚན་མས་མཛེས་པའི་ལྷ། །རབ་དཀར་
རི་དྭགས་མཚན་མས་མཛེས་པའི་ལྷ། །གདུང་བ་ཀུན་སེལ་བདུད་རྩིའི་འཛུམ་རླབས་ཅན། །གདུང་བ་ཀུན་སེལ་བདུད་རྩིའི་འཛུམ་རླབས་ཅན། །དང་པོ་བཞི་པ་དང་། གཉིས་པ་གསུམ་པར་
བཟླས་པ། དཀར་མཛེས་ལང་ཚོས་སྒེག་པའི་པདྨ་ཅན། །སྐྱེ་བོ་ཀུན་གྱི་ཡིད་ལ་བདེ་བ་སྟེར། །སྐྱེ་བོ་ཀུན་གྱི་ཡིད་ལ་བདེ་བ་སྟེར། །དཀར་མཛེས་ལང་ཚོས་སྒེག་པའི་པདྨ་ཅན། །དེ་ལས་
གཞན་པའི་རྐང་པ་ལ། ལན་གཅིག་བཟླས་པའི་བྱེ་བྲག །དང་པོ་གཉིས་པར་བཟླས་པ། དཀར་མཛེས་ངང་པའི་བུ་མོ་ཡིད་འོང་མ། །དཀར་མཛེས་ངང་པའི་བུ་མོ་ཡིད་འོང་མ། །འདབ་

༄༅། །ལྡན་མ་དེ་པདྨའི་རྫིང་བུ་དང༌། །ངག་དབང་ལྷ་མོ་གདུལ་བྱའི་ཡིད་མཚོར་རོལ། །དང་པོ་གསུམ་པར་བཟླས་པ། སྙན་ཅིང་བརྗིད་ཆགས་ཆོས་ཀྱི་སྒྲ་འབྱིན་
སྙན་ངག་
མཁས༑ །ལྷ་ཡི་རྔ་ཆེན་ཆོས་ཀྱི་ཤུགས་འཆང་སྟེ། །སྙན་ཅིང་བརྗིད་ཆགས་ཆོས་ཀྱི་སྒྲ་འབྱིན་མཁས། །ངག་གི་དབང་ཕྱུག་སངས་རྒྱས་རྡོ་རྗེའི་གསུང༌། །དང་པོ་བཞི་པར་བཟླས་དེ
པ༑ རབ་འབྱམས་ཤེས་བྱ་ཀུན་ལ་ལོངས་ཀྱིས་སྤྱོད། །རྒྱལ་བ་རྣམས་ཀྱི་ཡེ་ཤེས་མེ་ལོང་སྟེ། །ཐམས་ཅད་མཁྱེན་གཟིགས་པུཎྜ་རཱི་ཀ་ཡང༌། །རབ་འབྱམས་ཤེས་བྱ་ཀུན་ལ་ལོངས་ཀྱིས་
སྤྱོད༑ །གཉིས་པ་གསུམ་པར་བཟླས་པ། མཐོང་བ་ཙམ་གྱིས་འཁོར་བའི་གདུང་འཕྲོག་པ། །ཀུན་མཁྱེན་དཔག་བསམ་ཡོངས་འདུའི་དབང་པོ་གང༌། །ཀུན་མཁྱེན་དཔག་བསམ་ཡོངས་
འདུའི་དབང་པོ་གང༌། །རྟག་ཏུ་གདུལ་བྱ་རྒྱ་མཚོའི་མོས་ངོར་འཆར། །གཉིས་པ་བཞི་པར་བཟླས་པ། རྒྱལ་བའི་དབང་པོ་གང་གི་གཟུགས་ཀྱི་སྐུ། །སྣ་ཚོགས་གདུལ་བྱའི་ཡིད་དང་མཐུན་
(v
༈ པར་འཇུག །དེ་བཞིན་ཆོས་ཀུན་སྟོན་པའི་གསུང་འདི་ཡང༌། །སྣ་ཚོགས་གདུལ་བྱའི་ཡིད་དང་མཐུན་པར་འཇུག །གསུམ་པ་བཞི་པར་བཟླས་པ།ྋ རྟག་པར་གཞན་ལ་ཕན་པའི་དོན་གཟིགས་)
ཧྥŁ

ནས༑ །ལྷ་བརྒྱའི་དབུས་ན་འདོད་བཞིན་ཆོས་སྟོན་པ། །འཇིག་རྟེན་དབང་ཕྱུག་བརྩེ་བའི་བདག་ཉིད་ཅན། །འཇིག་རྟེན་དབང་ཕྱུག་བརྩེ་བའི་བདག་ཉིད་ཅན། །ལན་གཉིས་བཟླས་པ་ལ་རྐང་
པ་དང་པོ་ཉིད་གཉིས་པ་དང་གསུམ་པར་ཡང་བཟླས་པ། རབ་དཀར་མཛེས་པའི་དཔལ་ལྡན་གཉིས་སྐྱེས་དབང་། རབ་དཀར་མཛེས་པའི་དཔལ་ལྡན་གཉིས་སྐྱེས་དབང༌། །རབ་དཀར་མཛེས་
པའི་དཔལ་ལྡན་གཉིས་སྐྱེས་དབང༌། །དབྱངས་ཅན་ཚེམས་དཀར་སྟོན་ཟླ་ངང་པའི་རྒྱལ། །དང་པོ་ཉིད་གསུམ་བཞིར་ཡང་བཟླས་པ། བསུང་ཞིམ་ངད་ལྡང་མཆོག་གི་ཉེར་སྤྱད་འོས། །
ཁྱོད་ལུས་པད་དཀར་ཧ་རི་ཙནྡན་ཡང༌། །བསུང་ཞིམ་ངད་ལྡང་མཆོག་གི་ཉེར་སྤྱད་འོས། །བསུང་ཞིམ་ངད་ལྡང་མཆོག་གི་ཉེར་སྤྱད་འོས། །གཉིས་པ་ཉིད་གསུམ་བཞིར་ཡང་བཟླས
པ༑ ཁྱོད་ཞལ་རི་བོང་ཅན་དང་པདྨ་དཀར། །མཚར་སྡུག་ཆ་རྫོགས་ཀུན་དགའི་རོ་དང་ལྡན། །མཚར་སྡུག་ཆ་རྫོགས་ཀུན་དགའི་རོ་དང་ལྡན། །མཚར་སྡུག་ཆ་རྫོགས་ཀུན་དགའི་རོ་དང
ལྡན༑ །གསུམ་པ་ལན་གསུམ་དུ་ཡང་བཟླས་པ་ནི། དཀར་མཛེས་འགྲོ་བའི་དཔྱིད་གྱུར་པདྨ་དཀར། །དཀར་མཛེས་འགྲོ་བའི་དཔྱིད་གྱུར་པདྨ་དཀར། །དཀར་མཛེས་འགྲོ་བའི་དཔྱིད་གྱུར་

༄༅། །པདྨ་དཀར། །དཀར་མཛེས་འགྲོ་བའི་དཔྱིད་གྱུར་པདྨ་དཀར། །ཚིགས་བཅད་བཟླས་པ་ནི།གཅིག་ཏུ་འཕེན་སྐྱོན་མེད་ཅིང་མེད་ས་འཛིན་ཆེན་པོའི་མདུན། །དུས་
ཀུན་འཁྱོག་པོར་བགྲོད་པའི་ལྕེ་གཉིས་པ། །ལྟར་སྣང་ཁ་དོག་ཙམ་གྱིས་མཛེས་པ་ལ། །ཡིད་བརྟན་འཆའ་བར་འདོད་པ་དེ་བླུན་པོ། །གཅིག་ཏུ་འཕེན་མེད་ས་འཛིན་ཆེན་པོའི་མདུན། །དུས་
ཀུན་འཁྱོག་པོར་བགྲོད་པའི་ལྕེ་གཉིས་པ། །ལྟར་སྣང་ཁ་དོག་ཙམ་གྱིས་མཛེས་པ་ལ། །ཡིད་བརྟན་འཆའ་བར་འདོད་པ་དེ་བླུན་པོ། །གསུམ་པ་ཟུང་ལྡན་ཆེན་པོ་གཅིག །དབང་ཕྱུག་མཆོག་
བརྙེས་ཁྱོད་རྒྱལ་དབང་ཕྱུག་མཆོག་བརྙེས་ཁྱོད་རྒྱལ་བ། །དབང་ཕྱུག་མཆོག་བརྙེས་ཁྱོད་རྒྱལ་དབང་ཕྱུག་མཆོག་བརྙེས་ཁྱོད་རྒྱལ་བ། །དབང་ཕྱུག་མཆོག་བརྙེས་ཁྱོད་རྒྱལ་དབང་ཕྱུག་མཆོག་
བརྙེས་ཁྱོད་རྒྱལ་བ། །དབང་ཕྱུག་མཆོག་བརྙེས་ཁྱོད་རྒྱལ་དབང་ཕྱུག་མཆོག་བརྙེས་ཁྱོད་རྒྱལ་བ། ྋ།ལྔ་པ་འདྲེས་པའི་ཟུང་ལྡན་གཅིག །མཛེས་པ་མཛེས་པའི་ནང་ནས་མཛེས་པ་མཛེས་པའི་
དཔྱིད་ཕུལ་བྱུང༌། །ཕུལ་བྱུང་དམ་པའི་རྩེར་འཛེག་དམ་པའི་སྤྱོད་ཚུལ་གྱིས་མཛེས་མ། །མཛེས་མ་ཁྱོད་གསུང་སྙན་ཚིག་གསུང་སྙན་དམ་ཆོས་སྒྲ་དབྱངས་ཅན། །དབྱངས་ཅན་ལྷ་མོ་སྲིད་ཞིའི་

ལྷ་མོ་ཀུན་གྱི་མཆོག་ལགས་སོ། །དྲུག་པ་བཟློག་པའི་ཟུང་ལྡན། ལུགས་བཟློག་རྐང་པ་གཅིག་བཟློག་དང༌། །ཚིགས་བཅད་ཕྱེད་བཟློག་ཚིགས་བཅད་ནི། །དང་པོར་བཟློག་པ་རྣམ་གསུམ་
འདོད༑ །དང་པོ་རྐང་པ་གཅིག་བཟློག་པ། ཐར་པ་གྲུབ་དང་མཁས་པས་རིག་ཉིད་དེ། །དེ་ཉིད་རིག་པས་མཁས་དང་གྲུབ་པ་ཐར། །འཁྲུལ་པ་བླུན་དང་བྱིས་པས་རྟོགས་མི་སྲིད། །མི་
སྲིད་རྟོགས་པས་བྱིས་དང་བླུན་པ་འཁྲུལ། །ཚིགས་བཅད་ཕྱེད་བཟློག རྫུན་ཕྱིར་དེ་ཉིད་འཁྲུལ་ལ་མེད་བཞིན་སྣང༌། །དངོས་ཀུན་དེ་ཉིད་སྟོང་སྟེ་ཟབ་དོན་རིག །རིག་དོན་ཟབ་སྟེ་སྟོང་ཉིད་དེ
ཀུན་དངོས། །སྣང་བཞིན་མེད་ལ་འཁྲུལ་ཉིད་དེ་ཕྱིར་རྫུན། །ཚིགས་བཅད་རངས་པོ་བཟློག་པ། ཤེས་པར་ལྡན་པ་མཛེས་ཤིང་མཁས་ལ་གསལ། །བཙུན་ན་དུལ་དང་དེས་ལ་ཞི་ཞིང་
མཛོད་
འཇམ༑ །ཁེངས་ཤིང་ཆགས་ལ་ནོར་འདོད་ངན་ལ་སྡང་། །བླུན་པས་འཁྲུལ་ཕྱིར་དེ་ཉིད་མཐོང་བ་མིན། །མིན་པ་མཐོང་ཉིད་དེ་ཕྱིར་འཁྲུལ་བས་བླུན། །སྡང་ལ་ངན་འདོད་ནོར་ལ་ཆགས་
ཤིང་ཁེངས། །འཇམ་ཞིང་ཞི་ལ་དེས་དང་དུལ་ན་བཙུན། །གསལ་ལ་མཁས་ཤིང་མཛེས་པ་ལྡན་པར་ཤེས། །སྤྱི་དོན་གཉིས་པ་བྱ་དཀའ་བའི། །ཁྱད་པར་གཞན་དག་བསྟན་པ་ལ། །གླང་

།པོའི་འགྲོས་དང་ཕྱེད་འཁོར་དང༌། །ཀུན་ཏུ་བཟང་པོའི་འཁོར་ལོ་གསུམ། ཀ༽ །གླང་པོའི་འགྲོས་ནི་འདི་ལྟ་སྟེ། །གོང་འོག་དྲང་པོར་བཀླག་པ་དང༌།
འཁྱོག་པོར་བཀླགས་པས་གཟུགས་གཅིག་འབྱུང༌།
དགའི་@ སྲིང་མོ་ཁྱོད་
ཀུན་དཔལ་ལྡན་
རབ་དགའི་དཔྱིད་¢ མོ་སྟེ་
ལྡན་zc
རབ་དཀར་བདུད་རྩིའི་འོད་} མཁས་མ་%
ཆོས་
དཀར་སྦྲང་རྩིའི་ཐིགས་་སྩོལ་མཁས་k

འདི་ནི་ཕྱེད་དུ་འཁོར་བ་སྟེ། །གཡས་གཡོན་སྟེང་འོག་ཕྱེད་ཕྱེད་འབྱུང་། ། ཁ༽
ཀུན་མཁྱེན་མཆོག་ཁྱོད་དཔལ་ལྡན་གྲགས་སྙན་
མཁྱེན་ཀུན་ཁྱོད་མཆོག་ལྡན་དཔལ་སྙན་གྲགས་
མཆོག་ཁྱོད་ཀུན་མཁྱེན་གྲགས་སྙན་དཔལ་ལྡན་
ཁྱོད་མཆོག་མཁྱེན་ཀུན་སྙན་གྲགས་ལྡན་དཔལ་

༄༅། །ག༽ འདི་ནི་ཀུན་ཏུ་འཁོར་བ་སྟེ། །ཀུན་ཏུ་བཟང་པོ་ཞེས་བྱར་གྲགས།
མཆོག་བརྙེས་རྒྱལ་དབང་ཀུན་དགའ་དཔལ་འབྱོར་ག༽ འབྱོར་དཔལ་དགའ་ཀུན་དབང་རྒྱལ་བརྙེས་མཆོག་
བརྙེས་མཆོག་དབང་རྒྱལ་དགའ་ཀུན་འབྱོར་དཔལ་དཔལ་འབྱོར་ཀུན་དགའ་རྒྱལ་དབང་མཆོག་བརྙེས་
རྒྱལ་དབང་མཆོག་| བརྙེས་དཔལ་འབྱོར་
ཀུན་དགའ་དགའ་ཀུན་འབྱོར་དཔལ་བརྙེས་| མཆོག་དབང་རྒྱལ་
དབང་རྒྱལ་བརྙེས་| མཆོག་| འབྱོར་དཔལ་དགའ་ཀུན་ཀུན་དགའ་དཔལ་འབྱོར་མཆོག་| བརྙེས་རྒྱལ་དབང་

ཀུན་དགའ་དཔལ་འབྱོཪ་| མཆོག་བརྙེས་རྒྱལ་དབང་དབང་རྒྱལ་བརྙེས་མཆོག འབྱོར་དཔལ་དགའ་ཀུན་
དགའ་ཀུན་འབྱོར་དཔལ་བརྙེས་| མཆོག་དབང་རྒལ་རྒྱལ་དབང་མཆོག་| བརྙེས དཔལ་འབྱོར་ཀུན་དགའ་
དཔལ་འབྱོར་ཀུན་དགའ་རྒྱལ་དབང་མཆོག་བརྙེས་བརྙེས | མཆོག དབང་རྒྱལ་དགའ་ཀུན་འབྱོར་དཔལ་
འབྱོར་དཔལ་དགའ་ཀུན་དབང་རྒྱལ་བརྙེས་| མཆོག་མཆོག་| བརྙེས་རྒྱལ་དབང་ཀུན་དགའ་དཔལ་འབྱོར་
ཀློག་ལུགས་རེའི་མིག་བརྒྱ་ཉེར་བརྒྱད། །འཁོར་ལོར་ཆེ་གཉིས་ཕྱེད་སྔ་ཕྱི། །གཡས་གཡོན་སྟེང་འོག་གོ་རིམ་བཞིན། །ལུགས་འབྱུང་ལུགས་བཟློག་སྤེལ་མར་འཁོར། །ཟུར་རྒྱུག་རེ་རེ་
ཡིག་གཟུགས་གཅིག །གྲུ་ཆད་ཕན་ཚུན་ཕྱོགས་ཆ་མཚུངས། །ལེགས་པའི་ཆ་ཤས་གཞན་མང་ཡང༌། །རྣམ་དཔྱོད་ལྡན་པས་གཉེར་བྱའོ། །དབྱངས་སོགས་ངེས་པའི་བྱ་དཀའ་ལ། །

།དབྱངས་དང་གནས་དང་གསལ་བྱེད་གསུམ། །རེ་རེར་བཞི་གསུམ་གཉིས་གཅིག་གི །དབྱེ་བས་རྣམ་པ་བཅུ་གཉིས་འདོད། །ཞེས་པས། དབྱངས་ཨ་ཨི་ཨོ་༄༅།
ཨེ་བཞིར་ངེས་པ། པདྨ་རབ་ཡངས་གདན་ལ་མཉམ་བཞག་ནས། །ཇི་བཞིན་ཉིད་གཟིགས་མི་དམིགས་ཏིང་འཛིན་གྱིས། །འགྲོ་ཚོགས་མོས་ངོར་ཆོས་འཁོར་ཡོངས་རྫོགས་བསྐོར། །དཔེ་
མེད་ཡེ་ཤེས་བརྙེས་དེས་ངེས་ལེགས་སྟེར། །ཨི་ཨ་ཨུ་གསུམ་དུ་ངེས་པ། གཉིས་འཛིན་འཁྲིཤིང་མི་དམིགས་དབྱིངས་ཐིམ་ཞིང༌། །ས་དང་ལམ་རྣམས་མཐར་མཛད་བག་ཆགས་ཟད།
དུས་གསུམ་ཀུན་ཏུ་ཕུལ་བྱུང་བརྟུལ་ཞུགས་གྲུབ། །ཕན་པར་མཛད་པ་གང་ལ་བདག་ཅག་དད། །ཨི་ཨེ་གཉིས་སུ་ངེས་པ། སྒྲིབ་གཉིས་འཆིང་ཞིང་སྲིད་ཞི་ཇི་བཞིན་གཟིགས། །ཡིད
གཉིས་སྤྲིན་གྱིས་མི་འགྲིབ་ཉིད་དྲིན་གྱིས། །དགེ་ལེགས་མེ་ཆེན་ཆེར་འཕེལ་བདེན་ཞེན་སྲེགས། །བདེ་ཆེན་ཡེ་ཤེས་མཁྱེན་བརྩེས་མཛེས་དེ་བརྙེས། །ཨ་གཅིག་པུར་ངེས་པ། བསགས་པ་
༈རབ་འཛད་གནས་པ་མཐར་འགགས་པས། །ཐམས་ཅད་ཡལ་བར་བཞག་ནས་ཡང་དག་ལམ། །རྟག་ཆད་སྤངས་པ་ནགས་ཚལ་ཉམས་དགའ་བར། །བདག་ལ་ཆགས་པ་རབ་བཏང་འབད་ན་

བཟང་༑ །གནས་མཆུ་མགྲིན་རྐན་སོ་བཞིར་ངེས་པ། བ་མོ་མ་བབས་པདྨ་སྤུངས་པའི་སྤོར། །ངག་དབང་མཁས་ཁྱོད་གངྒཱའི་ཁེངས་འགོག་དབྱངས། །ལྕེ་རྩེ་བདེ་བདེའི་ཀླག་ཅོར་ཅ་ཅོའི་
སྒྲ༑ །རྟག་ཏུ་བཏང་ལ་དད་དད་ལྟར་དུ་འདུད། །མཆུ་སོ་མགྲིན་གསུམ་དུ་ངེས་པ། དཔག་མེད་ཕ་མ་བུར་འབྲེལ་འབད་མེད་ཕལ། །མ་སྨད་སྤོབས་པ་དཔག་པར་མི་སྤོབས་པས། །རྟག་
ཏུ་ནན་ཏན་གདམས་ཏེ་བདག་ལྟ་བཏུལ། །ཨ་ཧོ་ཨ་ཧོ་མཁས་དབང་ངག་གི་དབང་། །མཆུ་དང་སོ་གཉིས་སུ་ངེས་པ། མ་ཕམ་དཔའ་བོའི་དཔུང་པས་དཔལ་འཕེལ་མང་། །སྤྲང་པོས་
འབད་པས་འཕྲལ་ཕུགས་དཔལ་མི་འཕེལ། །རྟག་ཏུ་བདག་དོན་ནན་ཏན་བསྟེན་ལེགས་ནའང༌། །མཐའ་དག་བདེ་སྡུག་ལས་འབྲས་དག་ལ་གནས། །མཆུ་གཅིག་པུར་ངེས་པ། དམིགས་
བུ་མེད་པར་སྨག་རུམ་འཕངས་སྙམ་པ། །ཕན་བསམ་འབྲལ་མེད་ཕ་མ་བུ་འབྲེལ་ཕལ། །དམག་དཔུང་དཔག་མཽད་དཔའ་བོ་འཕངས་འཕེན་པའི། །སྤར་མོར་སྤྲང་དབྱུག་མི་སྤྲད་སྨ་མི་
དབབ༑ །གསལ་བྱེད་བཞིར་ངེས་པ། ཀྱེ་ཀྱེ་ཀཱ་ཀཿ ཀངྐ་སྐྱ་ཀ་ཀཱའི། །རེ་རོ་རུ་རུའི་རོ་རེས་ར་རོ་རུང༌། །པ་པ་པོ་པོས་པོ་པོ་པོ་པོ་བོས། །དེ་དེ་དེད་དོ་དེ་དོ་དེ་དེ་དེད། ྋ །གསུམ་དུ་ངེས་

༄༅། །པ། ལ་ལ་ལ་ལུང་ས་ས་སོ་སོ་སོང་། །ལང་ལིང་ངང་ལ་ལུས་ངལ་ལེ་ལོས་ལུས། །སལ་སལ་སེམས་ལ་ལང་ལོང་ལས་སུ་ལང་། །སེམས་ངལ་སོས་ལ
སཱ་ལུ་སིལ་སིལ་སེམས། །གཉིས་སུ་ངེས་པ། སྭ་རསྟཱ་ཏཱི་སྭ་ར་སྭས་ས། །སེམས་སམ་ས་ས་སོ་སོར་སེམས་སོང་ས། །དེ་འདོད་དད་དད་དུང་དུང་དེ་དང་དེ། །ད་དུང་དེ་དེར་དུད་དེ་
དུང་དུང་འདུད། །གཅིག་ཏུ་ངེས་པ། ལས་ལ་ལ་ལ་ལ་ལ་ལ་ལུང་ལ། །ལམ་ལམ་ལ་ལ་ལ་ལ་ལེ་ལོ་ལ། །ལིང་ལིང་ལ་ལ་ལ་ལ་ལང་ལོང་ལ། །ལ་ལ་ལབ་ལོབ་ལ་ལ་ལུ་ལུར་
ལུས༑ །སྒྲའི་རྒྱན་གྱི་དབྱེ་བ་རྣམས་སོ། །གསུམ་པ་གབ་ཚིག་གི་རྒྱན་ལ། ཀུན་ཚོགས་སླ་བྱེད་རིམ་པ་བྲལ། །རབ་བཅོམ་མཐུན་གཟུགས་རྩུབ་མོའི་ཚིག །གྲངས་དང་རབ་བཏགས་མིང་
དུ་འདུས། །སྒྲིབས་དང་མཐུན་སྒྲ་རྨོངས་པ་དང༌། །ཡོངས་འཕྲོག་གཅིག་སྒྲིབས་གཉིས་ཀ་སྒྲིབས། །ཡོངས་སུ་འདྲེས་དང་བཅུ་དྲུག་གོ །ཞེས་པ་ལྟར་ལས། ཀུན་ཏུ་ཚོགས་པའི་གབ་
ཚིག་ནི། རིགས་དང་ལྡན་ཞིང་མཆོག་ཏུ་བཞིན་བཟང་བ། །སྙིང་ལ་འབབ་དེ་མ་མ་ལགས་ཀྱང་ནི། །རྣམ་པ་ཀུན་ཏུ་སྲེད་པའི་འཁྲི་ཤིང་གིས། །བདག་ཡིད་འཆིང་བ་སྒྲུབ་ཕྱིར་དགའ་མ་

ཡིན༑ །སླུ་བྱེད་ཀྱི་གབ་ཚིག དཔལ་གྱི་འབྲས་བུ་རྣམ་པར་མཚན་པ་ཡི། །མཆོག་ཏུ་ཡི་གར་འོང་བའི་ལོ་ལེགས་དང༌། །མཛེས་པའི་ཟེའུ་འབྲུ་མ་ཉམས་པདྨའི་འཛུམ། །མཐོང་བས་སྲེད་
ལྡན་ཡིད་ལ་དགའ་བ་འཕེལ། །རིམ་པ་བྲལ་བའི་གབ་ཚིག འདྲེན་པ་ཁྱོད་ཐུགས་ཟབ་ཡངས་འཇིག་རྟེན་ན། །ཡན་ལག་བརྒྱད་ལྡན་ཆོས་ཚུལ་ཟུང་འཇུག་ལམ། །བླང་དོར་བཅས་ལྡན་
བཟང་པོའི་ངང་ཚུལ་གྱིས། །རིགས་ཅན་གདུལ་བྱ་འདུལ་ལ་བསྟན་པའི་ཞབས། །རབ་བཅོམ་གྱི་གབ་ཚིག སྤྲིན་གྱི་གོས་ཅན་ཉན་བྱེད་ཆུའི་སྲིན་པོའི། །རྒྱལ་མཚན་འཛིན་པའི་འོག་པག་
བཞིས་འཁྱུད་པ། །ཕྱག་རྒྱའི་སྣོད་དུ་བགྱིས་པའི་སུཀིརྟི། །ལུས་མེད་སྒྲ་ཡི་གནས་ཀྱི་འོད་སྣང་བཞིན། །མཐུན་གཟུགས་གབ་ཚིག འདབ་ཕྲེང་སྣ་ལྔས་ཡོངས་འཁྱུད་ཡལ་གའི་
འཇམ་མཉེན་སྙན་པའི་དབྱངས་འབྱིན་ཁུ་བྱུག་ཅན། །མདངས་མཚར་མེ་ཏོག་མཆོག་གཅིག་རྩེར་དགོད་པའི། །འཁྲིལ་ལྡེམ་གསར་པའི་ལྗོན་ཤིང་དེ་རིང་མཐོང༌། །རྩུབ་མོའི་གབ་
ཚིག ཆུ་ལས་སྐྱེས་རྣམས་ཆུ་མཚོར་ལུས་བསྟེན་ནས། །རབ་ཏུ་དཀར་བའི་འཛུམ་བཅས་རྣམ་པར་རོལ། །ལྔ་པར་གྱུར་ཀྱང་ཤིས་པ་བསྒྲུབ་པའི་སྒྲས། །ཀུན་ཡིད་འཕྲོག་དེ་གདོས་བཅས་

༄༅། །བེམ་པོའི་ཆོས། །གྲངས་ཀྱི་གབ་ཚིག སྣ་ལྡན་དབུས་གནས་ཐེག་པ་རིམ་གསུམ་གྱིས། །རྩེར་སོན་འགྱུར་མེད་བཀྲིས་གྲངས་ཚང་བའི། །མཁས་པ་འགའ་
ཡོད་གང་གི་ལེགས་བཤད་ནི། །དངུལ་ཆུའི་ཐིག་ཕྲེང་སོར་མོས་བཅོམ་པ་བཞིན། །ཡང་ན། ལག་པའི་ཚོགས་ལས་རབ་འཁྲུངས་ཡོན་ཏན་སྐུ། །མངའ་བས་འགྲོ་བ་དུས་ཀྱི་མོས་པ་
བཞིན༑ །མཛད་པའི་ཚུལ་ནི་ཉི་མར་བསྟན་དབུས་ན། །དམ་པའི་ཆོས་ཀྱི་འཁོར་ལོ་མེ་རུ་བསྐོར། །རབ་བཏགས་ཀྱི་གབ་ཚིག ྋ ཡིད་ཀྱི་ཤེས་པ་རྣལ་དུ་ཕེབས་བྲལ་ཞིང༌།། །རིག་རིག་
ཕྱོགས་སུ་བལྟ་བའི་སྟངས་ཞན་པ། །ལུས་ཀྱི་འཁྲི་ཞིང་འདར་ལྡན་སྐྱབས་མེད་ལ། །མཚན་མོ་སྤྱོད་པ་ཁྱོད་ཉིད་བརྩེ་བར་རིགས། །མིང་དུ་འདུས་པའི་གབ་ཚིག ལང་ཚོས་ཁེངས་ལྡན
ཁྱོད་འཇོམས་ཉག་ཕྲན་ཅན། །ཐོག་མར་པུ ཥྤ་ཀ་ཞེས་སྙན་སྒྲོགས་པ། །བརྣག་དཀའི་ཟུག་རྔུ་འབྱིན་པར་བྱེད་པ་པོ། །དཔའ་བོ་མ་ཡིན་གེ་སར་ཅན་ཡང་མིན། །བསྒྲིབས་པའི་གབ་
༣ ཚིག གྱེན་དུ་དྲངས་པའི་བྱ་བ་རབ་དཀའ་ཞིང༌། །འབད་པ་མེད་ཀྱང་ཐུར་དུ་ངང་གིས་འཇུག །རང་བཞིན་གཅིག་ཏུ་མི་གནས་གྱ་གྱུའི་ཚུལ། །ཀུན་ཏུ་སྟོན་དེ་འབབ་ལྡན་མ་ཡིན་ནོ།

མཐུན་པའི་སྒྲའི་གབ་ཚིག ཡི་གེ་བཟང་པོའི་མངོན་པར་བརྗོད་པ་ཡི། །ཁམས་ལས་ཡོངས་གྲུབ་རྒྱན་གྱིས་རྣམ་མཛེས་པ། །ཁྱོད་ཀྱི་གེ་སར་མིང་མཐུན་ཤར་གྱི་རིར། །ཉིན་མོར་བྱེད་པ
འཕོས་འདྲས་བདག་ཡིད་འཕྲོགས། །རྨོངས་པའི་གབ་ཚིག ཁྱིམ་གྱིས་ཡིད་བྱུང་ངེས་པར་བསླབ་གཞིའི་ཚུལ། །རང་གིར་མཛད་པས་དུལ་བ་་ང་དུ་བཞེས། །དེ་ཚུལ་མ་ཉམས་མངོན་
འདོད་ལས་སྐྱེས་པའི། །རི་དྭགས་མིག་ཅན་མཆུ་ཡི་སྦྲང་ཆང་གཞིབ། །ཡོངས་འཕྲོགས་ཀྱི་གབ་ཚིག རི་ཡིག་སྐྱེས་མགོན་དགྲ་བོའི་ཁ་ཟས་ཀྱི། །རྩ་ལག་ལས་འོངས་བཅུད་ཀྱིས་འཚོ་
བའི་ཁྱུ། །ཁ་འཇོམས་གྲོགས་མིན་འཛིན་ལ་དགའ་རྣམས་དང༌། །ལྷན་ཅིག་གླུ་དང་ཟློས་གར་འགྲན་པ་བཞིན། །གཅིག་སྒྲིབས་པའི་གབ་ཚིག ཕྲ་རགས་འབྱུང་བའི་ཁམས་ལས་འདས་
གྱུར་ཅིང༌། །ཀུན་ཏུ་མི་སྣང་སྟོང་པ་ཅང་མེད་མིན། །ཡོན་ཏན་ལྡན་པ་ལ་ལའི་གཟུགས་མཚར་བ། །བར་སྣང་ཁམས་ལ་དབང་པོའི་གཞུ་བཞིན་སྟོན། །གཉིས་ཀ་སྒྲིབས་པའི་གབ་
ཚིག བླ་ན་མེད་པའི་ཡོན་ཏན་ཚོགས་ཀྱི་གཏེར། །གང་གིས་ཕོངས་པ་མེད་པ་སུ་ཞིག་ལ། །སྦྱིན་པ་ཡང་དག་ཕུལ་གྱི་སྒྲ་སྙན་པོ། །ཐོས་པའི་རྣ་བ་དེ་ཡང་དོན་ལྡན་བྱེད། །ཡོངས་འདྲེས་༔

།ཀྱི་གབ་ཚིག ཁྱོད་ཀྱི་མཛེས་ཆོས་གེ་སར་མིང་ལྡན་པ། །མཆོད་པར་བྱ་བ་རིན་པོ་ཆེ་ཡི་མིང༌། །མེ་ཡིས་འཁྱུད་དེས་སྲིད་པས་བྱས་པའི་སྐྱོན། །ཆུ་བོ་རྣམས་༄༅།
ལས་ངེས་པར་སྒྲོལ་བར་བྱེད། །གབ་ཚིག་གི་རྒྱན་རྣམས་སོ། །སྤྱི་དོན་གསུམ་པ་སྐྱོན་སེལ་ལ། དོན་ཉམས་དོན་འགལ་དོན་གཅིག་པ། །ཐེ་ཚོམ་ཅན་དང་རིམ་པ་ཉམས། །སྒྲ་དམན་
གཅོད་མཚམས་ཉམས་པ་དང༌། །སྡེབ་སྦྱོར་ཉམས་དང་མཚམས་སྦྱོར་བྲལ། །ཡུལ་དུས་སྒྱ་རྩལ་འཇིག་རྟེན་དང༌། །ལུང་རིགས་དག་དང་འགལ་བ་སྟེ། །སྐྱོན་བཅུ་འདི་དག་སྙན་ངག་
ལ༑ །སྙན་ངག་མཁན་གྱིས་སྤང་བར་བྱ། །ཞེས་པ་ལྟར་ལས། དོན་ཉམས་སྐྱོན་ནི། ཆུ་བོ་འདི་རྣམས་ཐུར་དུ་མགྱོགས་པར་རྒྱུག །བེམ་པོའི་དངོས་ཀུན་རྣམ་རྟོག་གྱ་གྱུ་མེད། །སྟོན་ཀ་
ཟླ་བའི་རང་འོད་ལྷག་པར་གསལ། །ཁོ་བོ་སྙིང་ལ་ཉལ་བའི་བདེ་བ་འདོད། །དོན་འགལ་སྐྱོན། རྙེད་བཀུར་ནོར་བུའི་ཁྲིར་འཁོད་ཕྱོགས་དང་གླིང༌། །ཀུན་ལས་རྣམ་རྒྱལ་འབྱོར་པས་མི་
ངོམས་པ། །རྒྱལ་ཁྱོད་ཆོག་ཤེས་ག་བུར་འཐུལ་བའི་དྲིས། །འདུ་འཛི་བདུད་ཀྱི་འཆིང་བ་རིང་དུ་བཏང་། དེའི་དམིགས་བསལ། འདོད་ལྡན་སྒེག་མོའི་གཟུགས་གསར་དབང་པོའི་

གཞུ༑ མཛེས་ཀྱང་འཇིག་པའི་ཆོས་ལ་སུ་ཞིག་ཆགས། །ཡིད་འོང་སྐྱེ་མཆེད་རྫོགས་པའི་བཞིན་བཟང་མ། །ནམ་ཞིག་མིག་གི་བདུད་རྩིར་འཐུང་འགྱུར་རམ། །དོན་གཅིག་སྐྱོན། སར་
སྐྱེས་ལྗོན་ཤིང་སྡོང་པོའི་གེལ་བའི་རྩེར། །སྙན་པའི་གླུ་དང་དབྱངས་ཀྱི་འགྱུར་ཁུགས་ཅན། །འདབ་ལྡན་དཔྱིད་ཀྱི་ཕོ་ཉ་ཀོ་ཀི་ལ། །སྔོ་ལྗང་འདབ་གཤོག་སྒྲོ་ཚོགས་ངོམ་བཞིན་རྒྱུ། །དེའི་
དམིགས་བསལ། ཐར་པ་འདོད་པས་ཡིད་དྲངས་དབེན་པའི་ནགས། །ལྷ་དང་གྲུབ་པས་བསྟེན་ཏེ་ཡིད་ལ་དྲན། །བག་ཕེབས་ལྗོན་པའི་གྲིབ་བསིལ་ཡིད་ལ་དྲན། །གཙང་མའི་ཆབ་རྒྱུན་
བདེར་འབབ་ཡིད་ལ་དྲན། །ཐེ་ཚོམ་ཅན་སྐྱོན། . སྐྱེད་མོས་ཚལ་ནང་སྦྲང་རྩིའི་ཕོ་ཉ་འདི། །འདབ་མ་རབ་རྒྱས་ཡན་ལག་རྣམ་འགྱུར་གྱི། །མངོན་འདོད་བསླབ་པ་སྟེར་མོད་དེ་རང་ཉིད།
སྲོག་དང་བཅས་པ་ཡིན་མིན་ཆ་མ་འཚལ། །དེའི་དམིགས་བསལ། ཡི་གེ་ཁཞེས་འབྱུང་བ་ཆེན་པོ་ཡི། །རང་བཞིན་རླུང་དག་འགྲོ་འོང་ལས་བྱེད་པའི། །གཉིས་སྐྱེས་འདི་དག་འགྲོ་བའི་
གནས་ཚུལ་གྱིས། །མི་རྟག་གཡོ་བའི་རང་བཞིན་མཚོན་པར་བྱས། །རིམ་པ་བྲལ་སྐྱོན། བདུད་འདུལ་ཐུབ་པའི་དབང་དེས་གདུལ་བྱ་ཡི། །མོས་པ་མཆོག་དམན་འབྲིང་པོའི་ལམ་གསུམ་

༄༅། །དུ། །འཚམ་པའི་བསླབ་བྱ་སོ་སོར་ཐར་པ་དང་། །བྱང་སེམས་སྔགས་ཀྱིས་འདུལ་བ་དེ་དེ་བསྟན། །དེའི་དམིགས་བསལ། གང་ཞིག་མཐོ་རིས་ཐར་པ་མངོན་
འདོད་ཕྱིར། །སྦྱིན་ཚུལ་བསྒོམས་པ་ལས་བྱུང་བསོད་ནམས་ཀྱི། །ཐོག་མཐའ་ཡོན་ཏན་ཁྱད་པར་གཞན་སྒྲུབ་ཀྱང་། །བར་མ་ཁོ་ན་དལ་འབྱོར་རྟེན་གྱི་རྒྱུ། །སྒྲ་ཉམས་སྐྱོན། སྨན་ཤར་སྒོ་
བཟང་མ་ཁྱོད་དོ་རའི་རྒྱན། །སྟག་ཤར་ཡོངས་ཀྱི་སྙིང་སྡུག་བུ་མོའི་གཙོ། །རྒྱང་གླུ་བདེ་བར་འཁྱུག་པའི་གླུ་གཞས་ཀྱིས། །ལྷ་ཡུལ་མཛེས་མའི་ཁེངས་པ་འཕྲོགས་ཀྱིས་དོགས། །དེའི
དམིགས་བསལ། རྩེ་དགའི་ས་གཞིར་ལུས་ཕྲ་མཚར་སྡུག་ཅན། །ཁྱོད་མཐོང་མིག་ལ་བདུད་རྩིའི་ཆར་འབེབས་པ། །གཞན་ཡིད་འཕྲོག་པའི་བྱ་བ་ཡོངས་རྫོགས་འདི། །རྒྱན་དང་གོས་ཀྱི་
ཁྱད་པར་ལས་བྱུང་མིན། །གཅོད་མཚམས་ཉམས་སྐྱོན། རྒྱལ་བའི་ཡུམ་མཆོག་གྱུར་དབྱངས་ཅན་ལྷ་མོ། །མཛེས་སྡུག་དཔལ་ཕུན་ཚོགས་པ་གང་དེ་ཡི། །ཕྱག་སོར་གྱིས་བསྣུན་ཏམྦུ་ར་
དབྱངས་ཀྱི། །ཐོས་པ་འཛིན་བདུད་རྩི་ཡི་ཁེངས་པར་མཛོད། །དེའི་དམིགས་བསལ། དུས་གསུམ་གཤེགས་ཡུམ་རྡོ་རྗེ་དབྱངས་ལྷ་མོ། །མཚན་དཔེ་རབ་རྫོགས་མཛེས་པའི་ཕྱག་སོར་

གྱིས༑ །འགྱིང་ཞིང་བསྒྱུར་བ་དྲི་ཟའི་པི་ཝང་སྒྲས། །ཐོས་འཛིན་བདུད་རྩིའི་ཁེངས་པར་བགྱིད་འཚལ་ལོ། །སྡེབ་སྦྱོར་ཉམས་པའི་ཆད་ལྷག་གི་དཔེ། ཟིན་མེད་འདིར་སྣང་འཁྲུལ་བའི་བྱ་
བྱེད་མང༌། །རྒྱ་མཚོ་ཆུ་ཡི་གཉེར་མ་ལྟ་བུར། །འཛད་མེད་ཉིན་རེ་བཞིན་དུ་རྣམ་འཕེལ་ལ། །བཏང་ནས་ཞི་བའི་ནགས་འགྲོ་དེ་འདྲ་བསྔགས་འོས། །མཚམས་སྦྱོར་ཉམས་སྐྱོན། བསོད་
ནམས་མཐུ་ལས་ཛ་ཡ་ཨི་ཤྭ་ར། །ཆེན་པོའི་དཔལ་གྱིས་གསེར་ལྡན་དགའ་མའི་ཁྱོན། །མ་ལུས་དགེ་བ་རྣམ་བཅུའི་བཀའ་ཁྲིམས་ཀྱི། །ཕྱག་རྒྱས་འདེབས་ཏེ་མངའ་བདག་ཁྲི་རལ་པ། །
དེའི་དམིགས་བསལ། འགྲོ་བའི་དོན་གཟིགས་རྒྱལ་རྣམས་མཐུ་སྟོབས་གཟུགས། །གསང་བའི་བདག་པོར་རྣམ་སྤྲུལ་ཀུ་མཱ་ར། །ཨིནྡྲ་པ་རའི་མདངས་འོད་འཕྲོག་ཁྱོད་ཀྱིས། །བར་ཆད་
བདུད་ཀྱི་གཡུལ་ལས་རྒྱལ་བར་མཛོད། །ཡུལ་འགལ་སྐྱོན། ལྷོ་མོན་ནགས་ཀྱི་འབྲོང་བུ་ར་སྔོན་དང༌། །བྱང་ཕྱོགས་ཁ་བའི་རིར་རྒྱུ་གླང་ཆེན་གཉིས། །བཻ་དནྡྷ་ཡི་ཚིང་ཁྲའི་ནགས་ཁྲོད་
ན༑ །ཛཱ་ཏིའི་མེ་ཏོག་མཛེས་པའི་དཔལ་ལ་ཆགས། །དུས་འགལ་སྐྱོན། མཚན་གུང་ཉི་མའི་ཟེར་གྱིས་ཡོངས་སྨིན་པའི། །དགུན་གྱི་པདྨ་ཡིད་འོང་གེ་སར་ཅན། །སོས་ཀའི་ལྗོན་ཤིང་

༄༅། །འབྲས་བུ་ལ་འཁུ་ཡང༌། །དབྱར་དུས་ཟླ་འོད་དྭངས་པས་ཟིལ་གྱིས་མནན། །སྒྱུ་རྩལ་དང་འགལ་སྐྱོན། དྲག་ཤུལ་འཇིགས་སུ་རུང་བ་གར་གྱིས་རོལ།
དགོད་ཅིང་རྩེ་བའི་འགྱུར་བ་རྣམ་འཕེལ་བའི། །མགྲིན་པར་གླུ་ཡི་ངེས་པ་ལྔ་པ་དང༌། །བར་མའི་དབྱངས་ཀྱིས་འགྲོ་བའི་ཡིད་འཕྲོག་བྱེད། །འཇིག་རྟེན་དང་འགལ་སྐྱོན། མུན་པའི་ཁ་དོག་
འཛིན་པ་ཁ་བའི་རིར། །གདོང་ལྔ་ལྡན་པའི་སྔོ་སངས་རྭ་རྣོ་བས། །བ་ལང་མཆེ་བ་བཅག་པའི་སྒྲ་བོ་ཆེ། །འོན་པའི་རྣ་བས་ཡང་ནས་ཡང་དུ་ཐོས། །ནང་པའི་རིགས་པ་དང་འགལ་
སྐྱོན༑ །ཟག་བཅས་ཐམས་ཅད་སྡུག་བསྔལ་འབའ་ཞིག་པར། །མདོ་རྒྱུད་ཀུན་ནས་ལན་མང་གསུངས་མོད་ཀྱང༌། །མཚར་སྡུག་སྙིང་པོ་བྱིན་པའི་སྨིན་ལེགས་མའི། །ལུས་སྐྱེས་རེག་པའི་
མཆོག་འདི་ཤིན་ཏུ་བདེ། །ཕྱི་རོལ་པའི་རིགས་པ་དང་འགལ་སྐྱོན། སྲིད་པའི་དྲི་མ་བཅིལ་སླད་འཇུག་ངོགས་སུ། །དག་བྱེད་ཁྲུས་ཀྱི་རིལ་བ་སྦྲེང་བརྩོན་མོད། །ལུས་ཉིད་བཀྲུས་ལས་རང་
སེམས་དག་པའི་ངོས། །འབྱུང་བ་མིན་པར་བདག་ཡིད་མངོན་སུམ་མཐོང༌། །འདུལ་བ་ལུང་དང་འགལ་སྐྱོན། ངེས་པར་འབྱུང་བའི་བསམ་པས་བཟུང་མིན་པར། །སྡེ་ལྔ་བསླབ་བྱའི་ཕྲ་

ཞིབ་རྣམ་ཕྱེ་ནས། །སྐྱོན་བྲལ་ཚངས་པར་སྤྱོད་པའི་བརྟུལ་ཞུགས་ཅན། །རྣམ་པར་གྲོལ་བའི་དཔལ་ལ་རང་གིར་སྤྱོད། །མདོ་ལུང་དང་འགལ་སྐྱོན། རྒྱུ་འབྲས་རྟེན་འབྱུང་ཆོས་ལ་མ་རག་
པར༑ །གློ་བུར་གྲུབ་པའི་སྤྱོད་ཚུལ་ངེས་མེད་སྟོན། །སྐས་ལ་རིམ་གྱིས་འཛེགས་མིན་འཐོར་བྱེད་བྱ། །ཡངས་པའི་མཁའ་ལ་ཐོག་བབས་ལྟ་བུར་སྤྱོད། ྋ།དེ་དག་གི་དམིགས་བསལ་ཡུལ་
འགལ་ཡང་སྐྱོན་མེད་པ། ཕྱག་ན་པདྨོ་ཅན་གཤེགས་དམྱལ་བའི་གནས། །བུང་བའི་ཚོགས་ཆེན་རབ་དཀྲིགས་འཇམ་པའི་སྒྲ། །སྒྲོག་པ་པདྨོའི་རྫིང་བུ་ཡིད་འོང་གིས། །ཡོངས་བསྟེན་ཆར་
ཟིམ་དལ་གྱིས་འབབ་པར་གྱུར། དུས་འགལ་སྐྱོན་མེད། ཀུན་མཁྱེན་ངག་གི་དབང་ཕྱུག་བུདྡྷའི་ཞབས། ཆོས་དབྱིངས་ཞི་བར་གཞོལ་ལ་མངོན་ཕྱོགས་ཚེ། །དགུན་དུས་ཁ་བའི་རྡུལ་ཟགས་
* དང་འགྲོགས་པའི། །མེ་ཏོག་གསར་དུ་དགོད་པའི་ངོ་མཚར་མཐོང༌། །སྒྱ་རྩལ་དང་འགལ་ཡང་སྐྱོན་མེད། །ལང་ཚོའི་ཆང་གིས་རབ་མྱོས་གོ་རིམ་དག །འཁྲུགས་ཤིང་སྟང་སྟབས་བྲལ་
བ་གྲོང་ཁྱེར་མའི། །གྱི་ནར་སྤྱོད་པའི་གླུ་དང་གར་གྱིས་ཀྱང༌། །ཆགས་པརཾ་ལྡན་པའི་ཡི་ག་འགུགས་པར་བྱེད། །འཇིག་རྟེན་དང་འགལ་བ་སྐྱོན་མེད། རྒྱལ་སྐུའི་འོད་ཟེར་ཕྱོགས་ཀྱི་མཐར་

༄༅། །འཕྲོ་བས། །རེག་ཙམ་ཉིད་ནས་ས་འོག་མུན་པའི་ཀླུ། །ལོང་བ་ཡིས་ཀྱང་མཚན་དཔེའི་དཔལ་མཐོང་ཞིང༌། །རྨོངས་པའི་བློ་ཡིས་ཚེ་རབས་དྲན་པ་ཐོབ།
རིགས་པ་དང་འགལ་བ་སྐྱོན་མེད། སྤྲོས་དང་བྲལ་ཡང་སྤྲོས་པ་རྨད་བྱུང་གང༌། ྋ།འབད་རྩོལ་མེད་བཞིན་འབད་པ་ཀུན་སྟོན་པ། །གཅིག་ཉིད་ཁོ་ན་སྣ་ཚོགས་གཟུགས་སྤྱིར་ཡང༌། །འཆར་
བ་རྒྱལ་སྐུའི་གསང་བ་བསམ་མི་ཁྱབ། །ལུང་དང་འགལ་བ་སྐྱོན་མེད། །བཅོས་མའི་འཆིང་བ་ཀུན་ལས་ངེས་གྲོལ་ཕྱིར། །བླང་དང་དོར་བྱའི་རྒྱུ་འབྲས་འགའ་མ་གཟིགས། །སྤྱོད་པ་བསམ་
མི་ཁྱབ་པའི་གར་གྱིས་རོལ། །འཕགས་ཡུལ་གྲུབ་ཆེན་རྒྱ་མཚོར་བདག་དང་ངོ་། །ཞེས་པ་བྱ་དཀའ་བའི་རྣམ་པར་བཅད་པའི་སྐབས་ཏེ་གསུམ་པའོ།། དེ་ལྟར་ཤེས་བྱའི་
དཀྱིལ་འཁོར་མཐའ་ཡས་པ། །འཆར་བཟོད་སྙན་ངག་བསྟན་བཅོས་མེ་ལོང་གི །རྒྱན་གྱི་དོན་འགྲེལ་དཔེར་བརྗོད་ཀྱིས་མཚོན་པ། །དབྱངས་ཀྱི་རྒྱལ་མོའི་རྒྱུད་མངས་སྒྲ་ལས་
འབྱུང༌།། ༡ གཞུང་དོན་མཚོ་ལས་སྐྱེས་པའི་རྒྱན་གྱི་ཕྲེང་། །མང་ཡང་ཁྱད་ཆོས་ཚོན་མདངས་མ་འདྲེས་པ། །བཤེས་གཉེན་དམ་པས་བསྐྱངས་པའི་ཟིལ་མངར་ཅན།ྋ །བློ་གསལ་བུང་

བའི་ཉེར་འཚོ་ཤིན་ཏུ་མཐོ།། ༢ ཀྱེ་ཧུད་སྙིགས་དུས་གཟུ་བོར་གནས་པ་དཀོན། །རྨོངས་པའི་ཚིག་གིས་གཞུང་དོན་འཁྱོག་པོར་འགྲེལ། །རྒྱན་ཀུན་འཆོལ་བ་ཐགས་ཆ་འཛིངས་འདྲར་
གྱུར༑ །དེ་འདྲར་སེམས་ཀྱི་གཏད་སོ་ཇི་ལྟར་འཆའ།། ༣ འོན་ཀྱང་རྒྱུ་སྐར་དབུས་ན་ཟླ་ཉ་བཞིན། །གཟུར་གནས་ཤེས་པར་ལྡན་འགའ་དེང་མཆིས་ན། །ལེགས་པར་བཤད་པ་འདི་ལྟས་
དགྱེས་གྱུར་ཏེ། །གཞན་དུ་རྒྱལ་བའི་བཀའ་ལས་དབྱུག་པ་བཙན།། སྲིད་པ་སྒྱུ་མའི་རྒྱལ་མོས་ལེགས་བསྐྲུན་དུཿ ཁའི་ཚོར་བ་ཉེར་ལེན་པའི། །ལྔ་ཕུང་མེ་ཏོག་གེ་སར་ཚོགས་ལ་དུས་
ཀྱི་བུང་བས་ཁམ་ཟས་སུ། །བྱེད་པའི་འབྱུང་འཁྲུག་ཟུག་རྔུས་མནར་ཡང་ལྷག་བསམ་འཁར་བ་ལ་བརྟེན་ནས། །ཚུལ་འདིར་འབད་པའི་ལེགས་བྱས་གང་ཐོབ་བསྟན་དང་འགྲོ་བའི་དཔལ་དུ་
གྱུར།། ༥ དེ་ལྟར་སྙན་ངག་མེ་ལོང་གཞུང་གིས་བསྟན་པའི་དཔེར་བརྗོད་ལེགས་པར་བཤད་པ་སྒྲ་དབྱངས་རྒྱ་མཚོའི་འཇུག་ངོགས་ཅེས་བྱ་བ། བསིལ་ལྗོངས་ཀྱི་སྙན་ངག་སྨྲ་བ་བོད་མཁས་པ་
མི་ཕམ་དགེ་ལེགས་རྣམ་པར་རྒྱལ་བའི་ལྷས། ལམ་འདིར་འཇུག་པ་གསར་བུ་བློ་ཅན་འགའི་དོན་དུ་ལེགས་པར་སྤེལ་བའོ། །དགེ་ལེགས་འཕེལ།། །།

༄༅། །སྙན་ངག་གི་དཔེ་རྒྱན་གསལ་བྱེད་ཀྱི་དཔེར་བརྗོད་སྒྲ་ལྡན་ལྷའི་འཛུམ་ཟེར་ཞེས་བྱ་བ་བཞུགས་སོ།།

༄༅། །ན་མོ་ཝཱགིནྡྲབུདྡྷབཛྲཡ། དབྱངས་ཅན་བྱིན་རླབས་ཉི་ཟེར་ཁུ་བས་ཡོངས་སྨིན་བདག་བློ་ཨུཏྤལའི། །གེ་སར་སྙིང་པོའི་ཆང་
གིས་དགའ་ལྡན་ཁང་བཟང་སྦྲང་རྩིའི་ཁ་ཟས་ཅན། །ལྷག་བསམ་མངར་བའི་དྲི་བསུང་གིས་བསུས་མགྲོན་དུ་གཉེར་ལ་མི་ངལ་བས། །དཔེ་དོན་གསལ་
བྱེད་ཚིག་གི་འཇུག་པ་མཐའ་དག་ངས་འདིར་རྣམ་པར་ཕྱེ། །གང་ཞིག་གསལ་བྱེད་ནོར་བུའི་སྒྲོན། །བསྟོད་ཚིག་ཡོལ་གོར་རབ་ཆགས་པ། །འདི་ཉིད་
བཟུང་རྣམས་དཔེ་རྒྱན་གཟུགས། །མིག་གི་བདུད་རྩིར་འཐུང་ལ་དབང༌། །ཤོང་དཔང་སོགས་ལོ་ཙཱ་བ་སྔོན་མས་མཚུངས་པ་གསལ་བྱེད་ཀྱི་སྒྲ་འདི་

དཔེར་
༄༅། །རྣམས་སཾསྐྲིཏའི་སྐད་སོར་བཞག་པ་མང་དུ་ཡོད་ཅིང་གྲངས་དྲུག་ཅུ་རྩ་གསུམ་དུ་བཤད་པར་སྣང་། །ཕྱིས་སོར་སྣར་ཐང་ལོ་ཙཱ་
བ་སཾགྷ་ཤྲཱིས་ཐམས་ཅད་རྫོགས་པར་བསྒྱུར་ཅིང་གྲངས་ཀྱང་དྲུག་ཅུ་རྩ་ལྔར་བཤད། དེ་ལའང་གྲང་སྡེ་ཚན་བཞིར་ཕྱེ་སྟེ། དཔེ་དོན་གསལ་བར་བྱེད་པའི་
(v)
ཚིག་ཉི་ཤུ་རྩ་གཉིས། འདྲ་བའི་དོན་གསལ་བར་བྱེད་པ་བཅོ་བརྒྱད། དཔེ་རྒྱན་གསལ་བྱེད་བཅོ་ལྔ། དེ་ལྟ་བུ་ལ་སོགས་སྒྲ་བཅུ་པོ་རྣམས་བསྡོམས་66
པས་དྲུག་ཅུ་རེ་ལྔ་པོ་འདི་རྣམས་ཚིག་སྦྱོར་གང་དང་གང་དུ་བྱུང་ཡང་དཔེ་དང་དཔེར་བྱ་དག་མཚུངས་པ་གསལ་བར་བྱེད་པ་ཡིན་པས་དཔེ་རྒྱན་དུ་ཤེས་པར་
བརྗོད་

བྱའོ༑ ཞེས་པའི་སྡེ་ཚན་དང་པོ་ནི། སྙན་ངག་མེ་ལོང་གཞུང་དུ། བཞིན་ལྟར་ལྟ་བུ་ཇི་ལྟར་སྒྲ། །མཐུན་མཚུངས་ཡང་དག་མཚུངས་དང་མཉམ། །ཡང་དག་གསལ་དང་ངེས་པར་
གསལ༑ །རབ་གསལ་གཟུགས་ཀྱི་ཟླ་བོ་དང༌། །གཉེན་པོ་དང་ནི་དགྲ་ཟླ་དང་། །སོ་སོར་རྟོགས་དང་འགལ་དང་འདྲ། །བལྟ་བཅས་དང་ནི་བསླུ་བ་དང༌། །རིགས་མཐུན་རྗེས་སུ་སྨྲ་བ་
དང་༑ །ཞེས་འབྱུང་བ་རྣམས་རིམ་པ་བཞིན་དུ་དཔེར་བརྗོད་ན་འདི་ལྟ་སྟེ། རིགས་ཀྱི་བདག་པོ་འཕགས་པ་རྣམ་འདྲེན་རྗེའི། །གཟུགས་སྐའི་ངོ་མཚར་འཆི་མེད་ལྗོན་ཤིང་བཞིན། །ཚངས་
པའི་དབྱངས་ལྟར་སྙན་འཇེབས་རྡོ་རྗེའི་གསུང༌། །མྱང་གིན་བཟང་བ་བདུད་རྩིའི་རོ་ལྟ་བུ། །ཀུན་ཁྱབ་ནམ་མཁའི་ཁྱོན་ཡངས་ཇི་ལྟ་བའི། །སྒྲིབ་བྲལ་ཐུགས་ཀྱི་ཕ་མཐའ་གཞལ་མི་ཕོད།
གང་གི་གྲགས་པ་ཕྱོགས་ཀྱི་མཐར་འགྲོ་བ། །ཇི་ལྟར་མཁའ་ལ་རྒྱུ་བའི་དྲི་གཞོན་གང༌། །ཁྱོད་མཁྱེན་འཇམ་པའི་དཔལ་དང་ཆོས་མཐུན་ཅིང༌། །ཕྱག་ན་པདྨོ་ཅན་མཚུངས་བརྩེ་བའི་ཐུགས། །
རྡོ་རྗེ་འཛིན་དང་ཡང་དག་མཚུངས་ནུས་མཐུའི། །མཆོག་བརྙེས་ཁྱོད་དང་ཕྱོགས་བཅུའི་རྒྱལ་ཀུན་མཉམ། །ཁྱོད་ཐུགས་དཀར་བས་ཟླ་བ་ཡང་དག་གསལ། །འཇམ་པས་པདྨའི་འདབ་ཡངས་ཎྜ

༄༅། །ངེས་པར་གསལ། །ཟབ་ཅིང་ཡངས་པས་རྒྱ་མཚོའི་དཔལ་རབ་གསལ། །ཆོས་ཀུན་འདོད་འཇོ་ནོར་བུའི་གཟུགས་ཀྱི་ཟླ། །བློ་གྲོས་ལྷ་ཡི་བླ་མའི་གཉེན་པོ
གྲུབ༑ །བརྟུལ་ཞུགས་ཚངས་པའི་དྲང་སྲོང་དགྲ་ཟླར་ཆས། །དྲི་བཟང་ཡོངས་འདུའི་དྲུང་དང་སོ་སོར་རྟོག །དུར་སྨྲིག་ཐུན་མཚམས་སྤྲིན་དང་ཕན་ཚུན་འགལ། །ཟབ་དོན་འཆད་མཁས་སྒྱ
འཕྲུལ་སྲས་འདྲ་ཞིང་། རྩོད་ངག་དྷརྨ་ཀིརྟིའི་ཚུལ་ལ་བལྟ། །མུ་མེད་མཛད་འཕྲིན་ནམ་མཁའི་མཐའ་ལ་བཅས། །དབྱངས་ཅན་རྒྱུད་མངས་བསླུ་བའི་ཚིག་རྒྱན་མཁན། །སྨྲ་མཁས་ཁྱོད་ནི་
འཇམ་པའི་རྡོ་རྗེའི་རིགས། །སྙན་ཚིག་ཕུལ་བྱུང་དཔའ་བོའི་རྗེས་སུ་སྨྲ། །འདྲེན་མཆོག་བླ་མར་བསྔགས་པ་དཔེ་དོན་ཚུལ། །གསལ་བྱེད་དང་པོའི་སྡེ་ཚན་དེ་ལྟ་བུ། །སྡེ་ཚན་གཉིས་པ་ནི་མེ་
ལོང་གཞུང་ལས། །གཟུགས་བརྙན་དང་ནི་སོ་སོར་སྡེབ། །གཟུགས་མཚུངས་མཉམ་དང་ཡང་དག་གཞལ། །མཚན་ཉིད་མཐུན་འདྲ་མཚུངས་པ་དང༌། །མཐུན་ཕྱོགས་དཔེར་བྱས་དཔེ་དང་
༈རྟོག །དམན་དང་ཅུང་ཟད་དམན་སོགས་དང༌། །རབ་ཏུ་སྨྲ་དང་སོ་སོར་ཟློག །རིགས་མཐུན་མཉམ་བྱས་སྒྲ་དག་དང༌། །གང་ཡང་དམན་མིན་དོན་ཅན་ཚིག །ཅེས་བཤད་པ་རྣམས་

དཔེར་བརྗོད་པ་ནི། བཅོམ་ལྡན་གསུམ་གི་དབང་ཕྱུག་འཇམ་པའི་དབྱངས། །ཞི་བའི་ཞལ་གཅིག་སྟོན་ཟླའི་གཟུགས་བརྙན་ཅན། །ཆོས་ཀུན་གཟིགས་པའི་སྤྱན་ཡངས་ཡིད་འཕྲོག་པ། །རི་
དྭགས་མཚན་མའི་དཔལ་དང་སོ་སོར་སྡེབ། །མཆུ་སྒྲོས་པདྨའི་གཟུགས་མཚུངས་དམར་བའི་མདངས། །བིམྤའི་ཚལ་དང་མཉམ་པའི་མཛེས་སྡུག་ཅན། །དཀར་གསལ་ཡིད་འོང་ཚེམས་ཀྱི་
ཨ་ཝ་ལིས། །རྣམ་མང་རྒྱུ་སྐར་ཚོགས་ཀུན་ཡང་དག་གཞལ། །སྲབ་ཡངས་ལྗགས་ཀྱི་མཛེས་པ་སུམ་རྩེན་གྱི། །པཉྩ་ལི་ཀའི་གོས་དང་མཚན་ཉིད་མཐུན། །མཁུར་ཚོས་ཡིད་འོང་དཀར་
དམར་མདངས་གསལ་ཞིང་། །མཉེན་འཇམ་པད་དཀར་གཞོན་ནུའི་མཚན་ཉིད་འདྲ། །ཆོས་ཀུན་ལོངས་ལ་སྤྱོད་པའི་མགྲིན་མཛེས་པ། །སྐྱེ་བ་ལྔ་པའི་དུང་དང་མཚན་ཉིད་མཚུངས། །ནོར་
བུའི་རྒྱན་ཆ་མཛེས་བྱེད་གཡོ་ལྡན་གྱི། །མཐུན་ཕྱོགས་དཔག་བསམ་ལྗོན་པའི་ཡལ་འདབ་ཉིད། །བུང་བའི་མདངས་དང་མིག་སྨན་རི་བོ་ནི། །བརྗིད་ཆགས་རལ་པའི་ཐོར་ཅོག་དཔེ་རུ་
བྱས༑ །འོད་ཀྱི་པ་ཏྲ་རབ་འབར་ཉིན་མོའི་མགོན། །སྣ་ཚོགས་རིན་ཆེན་ཅོད་པན་བཟང་པོའི་དཔེ། །ལྷ་རྫས་ན་བཟའི་ལྷབ་ལྷུབ་རྣམ་མང་པོས། །དབང་པོའི་གཞུ་ཡི་ཕུན་ཚོགས་དག་ལ་

ཊྛ ༄༅། །རྟོག །པུཎྜ་རི་ཀའི་འཁྲི་ཤིང་འདམ་རྫབ་ཁྲོད། །འཕྱན་པས་ཁྱོད་སྐའི་དཔལ་ལས་ཤིན་ཏུ་དམན། །རི་བོང་མཚན་མས་རྙོག་མར་བྱས་གྱུར་པས། །ཟླ་བ་ཁྱོད་
ཀྱི་ཞལ་ལས་ཅུང་ཟད་དམན། ཆོས་ཀུན་ན་དའི་རང་སྒྲར་འདོམས་པའི་གསུང་། །འགག་མེད་ཚངས་པའི་དབྱངས་སུ་རབ་ཏུ་སྨྲ། །ཐུགས་དང་ཆུ་མཚོ་རིན་ཆེན་གཟུགས་མང་དང༌། །ཟག་
མེད་ཡོན་ཏན་ཕུང་པོས་སོ་སོར་ཟློག །མདོར་ན་གསོལ་བ་བཏབ་བཞིན་འདོད་པའི་འབྲས། །སྦྱིན་ནུས་ཁྱོད་ནི་ནོར་བུའི་རིགས་སུ་མཐུན། །ལྷ་མཆོག་ཁྱོད་དང་ཉི་མའི་དཀྱིལ་འཁོར་
གཉིས༑ །མུན་པའི་སྨག་རུམ་གཞོམ་ལ་མཆོག་ཏུ་དཔའ། །ཆོས་དང་གྲིབ་མ་ཐུན་མོང་སོགས་ཀྱང་མཚོན། །འདྲ་བ་གསལ་བྱེད་སྡེ་ཚན་གཉིས་པའི་དཔེ། །སྡེ་ཚན་གསུམ་པ་
ཡང་༑ གཞུང་ལས། རི་བོང་མཚན་མའི་གདོང་ཅན་སོགས། །འབྲུ་མང་པོ་ཡི་ཚིག་སྡད་དང་། །འགྲན་དང་རྒྱལ་དང་སྡང་བ་དང༌། །འཁུ་དང་མི་མཐུན་སྒྲོག་པ་དང༌། །འཐབ་པ་དང་
ནི་འཕྱ་བ་དང༌། །སྨ་འབེབས་བྱེད་དང་སྨོད་པ་དང་། །ཅོ་འདྲི་བ་དང་འགོག་པ་དང༌། །རྒོད་དང་ཕྲག་དོག་མི་བཟད་བྱེད། །ཅེས་གསུངས་པ་རྣམས་ཏེ་དེ་དག་དཔེར་བརྗོད་པ་ནི། །ཟླ་བའི་

བཞིན་ལེགས་བིམྤའི་མཆུ་སྒྲོས་འཛུམ། །ཨུཏྤལ་སྤྱན་ཡངས་ཟུར་མདའ་འཕེན་མཁས་མ། །འཁྲི་ཤིང་ཕྱག་གིས་རབ་བསྐུལ་ཏམྦུ་རའི། །སྒྲ་ལྡན་ལྷ་དེ་དྲན་པས་སྙིང་ནས་འབོད། །ཁྱོད་སྐུ་
མཛེས་པས་བདེ་སོགས་ལྷ་མོར་འགྲན། །སྒེག་པའི་ཉམས་ཀྱིས་མི་ན་ཀ་ལས་རྒྱལ། །མཚར་སྡུག་ལང་ཚོ་ཡོངས་སྨིན་སྐྱེས་མཆེད་འབྲས། །ཡིད་འོང་ཐིག་ལེ་མཆོག་མའི་དཔལ་ལ་
སྡང་༑ གངས་རིའི་དཀར་བ་ལ་འཁུ་ཁྱོད་ཞལ་དང༌། །ཨུཏྤལ་དཀར་པོ་སུ་མཛེས་མི་མཐུན་སྒྲོག ྋ།བྱུ་རུའི་དམར་བ་དང་འཐབ་མཆུ་སྒྲོས་ཁོངས། །ཚེམས་དཀར་འོད་ཀྱིས་མུ་ཏིག་འབྲས་
བུར་འཕྱ། །ལྗགས་ཀྱིས་པདྨའི་འདབ་ཡངས་སྨ་འབེབས་བྱེད། །སྤྱན་རས་ཨུཏྤལ་མཐིང་གའི་དཔལ་ལ་སྨོད། །གདུབ་སྐོར་འོད་ཀྱིས་ཉི་ཟླར་ཅོ་འདྲི་བ། །ཁྱོད་སྐུའི་རེག་བྱས་ལྷ་གོས་
* མཉེན་འཇམ་འགོག །རྒྱུད་མངས་དང་སྦྱར་ལེགས་བཤད་སྙན་པའི་གླུས། །དྲི་ཟའི་དབྱངས་དང་རྣམ་སད་རོལ་མོར་རྒོད། །མཁྲང་ཞིང་རབ་ཏུ་གང་བའི་ནུ་འབུར་ཟུང༌།ྋ །རབ་སྨིན་དཔལ་
གྱི་འབྲས་བུར་ཕྲག་དོག་བྱེད། །ལང་ཚོས་སྙེམས་ལྡན་འཆི་མེད་བུ་མོའི་ཚོགས། །ཁྱོད་སྐུའི་མཚར་སྡུག་མི་བཟོད་རྣམ་འགྱུར་མང༌། །དེ་ལྟར་ངག་དབང་ལྷ་མོར་དཔེ་ཡི་རྒྱན། །གསལ་༴

#དཔེར་༄༅། །བྱེད་ཕྲེང་བས་བསྟོད་ན་དེ་འདྲའོ། །དེ་ཡི་སྐལ་བཟང་འཕྲོག་བྱེད་དང༌། །དེ་ཡི་མཛེས་པ་ཟུམ་བྱེད་དང༌། །དེ་དང་འཀྲན་ལས་ཚར་གཅོད་དང༌། །དེ་དང་
དེ མཚུངས་ལས་ལྷག་པར་མཛེས། །དེ་ཡི་རྗེས་སུ་རྐང་འཇོག་དང་། །དེ་ཡི་ནུས་པ་ལ་འཇུག་དང༌། །དེ་ཡི་རྗེས་འགྲོ་རྗེས་སུ་འཆིང༌། །དེ་ཡི་ངང་ཚུལ་དེ་འགོག་དང༌། །དེ་ཡི་རྗེས་སུ་བྱེད་
ཅེས་པའི། །སྒྲ་རྣམས་མཚུངས་པ་གསལ་བྱེད་ཡིན། །ཞེས་གསུངས་པ་རྣམས་དཔེར་བརྗོད་ན། མཚན་མའི་རྐྱེན་གྱིས་མི་གཡོ་ལྷན་ཆགས་སྐས། །གངས་ཅན་རི་བོའི་སྐལ་བཟང་འཕྲོག་
བྱེད་ཅིང༌། །ཞལ་གྱི་དཀྱིལ་འཁོར་ཁྱོན་ཡངས་གཟི་བྱིན་སྟོབས། །འབར་བས་ཉི་ཟླའི་མཛེས་པ་ཟུམ་པར་བྱེད། །མཆུ་སྒྲོས་གཡོ་ལྡན་དྲག་པོ་ཾ་གདངས་པའི་ཁས། །གནམ་སའི་བར་ཁྱད་
ལ་འགྲན་ཚར་བཅད་མཐར། །ཟླ་ཚེས་དང་མཚུངས་དཀར་ཟླུམ་མཆེ་བ་བཞི། །བདུད་བཞིའི་རྒྱུ་མས་དཀྲིས་པས་ལྷག་པར་མཛེས། །འབྱུངཔོ ེ་ཁྲག་བཅས་མྱུར་བའི་ལྗགས་བསྐྱོད་པ། །
༈ གློག་ཕྲན་འགྱུ་བའི་རྗེས་སུ་རྐང་པ་འཇོག །ཧ་ཧར་རྒོད་པའི་དབྱངས་དང་ཧཱུཾ་ཧཱུཾ་སྒྲས། །འབྲུག་སྟོང་ལྡིར་བའི་ནུས་པ་ལ་རབ་འཇུག །འཇིག་དུས་ཉི་མའི་རྗེས་འགྲོ་སྤྱན་གསུམ་གྱི། །དམར་

འོད་སྲེག་པ་བསྐལ་མེའི་རྗེས་སུ་འཆིང༌། །ཨག་ཚོམ་དང་བཅས་སྨིན་འཁྱོག་དུས་ཀྱི་མཐའི། །མེ་ཕུང་དུ་རིས་ཅན་དེའི་ངང་ཚུལ་འཛིན། །གྱེན་བརྫེས་དམར་སེར་རལ་པ་གཤོར་པོས་
ཀྱང་༑ །རྟ་གདོང་མེ་རི་འབར་བའི་ཁེངས་པ་འགོག། །མི་ཤེས་དུམ་བུར་གཅོད་པའི་རལ་གྲིའི་མཚོན། །ཨུཏྤལ་སྔོན་པོའི་འདབ་ཡངས་རྗེས་སུ་བྱེད། །དེ་ཙམ་འདིར་བསྟན་ཆ་གྲོགས་སྤུན་
ཟླ་སོགས། །མཐའ་ཡས་ཕྱིར་ན་བརྗོད་ལ་ཤིན་ཏུ་ངལ། །བློ་གསལ་རྣམས་ཀྱིས་ཤུགས་ལས་རྟོག་འགྱུར་སྙམ། །གཞུང་དོན་ཙམ་ཞིག་ཚུལ་འདིས་དཔེར་བརྗོད་དོ། །ཚིག་རྒྱན་ཤེལ་གྱི་
རྒྱུད་མངས་ལས་འཐོན་པའི། །མཚུངས་པ་གསལ་བྱེད་དྲུག་ཅུ་རྩ་ལྔའི་སྒྲས། །ཡོན་གནས་རྣམ་བཞིར་བསྔགས་ལས་གང་ཐོབ་པའི། །དགེ་དེས་ངག་གི་དབང་ཕྱུག་འགྲུབ་ཏུ་གསོལ།
སྐད་རང་བྱུང་དབྱངས་ཀྱི་རྒྱལ་མོ་ཡི། །སྙིང་གིར་མཛའ་བོར་ཡོངས་གྲུབ་སྙན་ངག་མཁན། །ལེགས་བཤད་སྨྲ་བའི་ཟླ་བ་བོད་མཁས་པ། །མི་ཕམ་དགེ་ལེགས་རྣམ་པར་རྒྱལ་བས་སྦྱར། །

༄༅། །སྙན་ཚིག་སྨྲ་བ་རྣམས་ལ་དྲི་ཚིག་ཅུང་ཟད་གཏམ་དུ་བྱ་བ་ཚངས་པའི་མགྲིན་རྒྱན་བཞུགས་སོ།།
ཚིག་

༄༅། །བི་ཛ་ཡཱསྟུ། ཆོས་ཕུང་རྒྱ་མཚོའི་རང་བཞིན་ཡེ་ཤེས་ཀྱི། །སྣང་བ་བདུད་རྩིར་འཛག་པ་ཀུན་དགའི་ཟླ། །དབྱངས་ཀྱི་
རྒྱལ་མོས་མཛའ་བའི་པི་ཝང་སྒྲས། །བདག་གི་མགྲིན་པའི་དཀྱིལ་འཁོར་དགེ་བར་མཛོད། །གཞོམ་དུ་མེད་པ་ཆོས་ཀྱི་དབྱངས་ལྡན་མའི། །ཉམས་
འགྱུར་གར་སྟབས་སྟོང་ཕྲག་འདྲེན་པའི་གླུ། །ལོངས་སྤྱོད་འཁོར་ལོའི་སྦུབས་ལས་རྣམ་གྲོལ་བའི། །རྒྱུད་མང་དམ་པའི་གསང་ཚིག་འདིར་ཉོན་
ཅིག ༡ །མཁས་པའི་ལེགས་བཤད་མཆོག་ཏུ་བརླིང་བའི་དོན། །ཇི་བཞིན་མ་རྟོགས་སོམ་ཉིར་འཆེལ་མང་པོས། །གཞུང་བཟང་རྙོག་མར་བྱས་པ་

y!9
༄༅། །མཐོང་བཞིན་དུ། །ཤེས་པར་ལྡན་རྣམས་བཏང་སྙོམས་མནལ་རིགས་སམ། ༢ །དེ་ཕྱིར་ཆོས་རྣམས་ཀུན་གྱི་ཚིག་དོན་
མྱོང་བྱེད་སྙན་ཚིག་རིག་པའི་ལྗགས་ཆེན་པོས། །དཎྜི་བཞེད་གཞུང་ཟབ་མོའི་མདུད་བཀྲོལ་ཏེ། །བདེ་བར་འཇུག་སླད་གཞུང་འདིར་དཔྱད་པར་
འོས༑ །ལུས་ཀྱི་དབྱེ་བ་ཚིགས་བཅད་ལྷག་པ་དང༌། །སྤེལ་མ་གསུམ་དུ་གཞུང་འདིར་„དེ་ཡང་ཚིགས་བཅད་ལྷུག་པ་དང༌། །སྤེལ་མ་རྣམ་གསུམ་ཉིད་དུ་
གནས༑ །ཅེས་གསལ་པོར་བཤད་བཞིན་དུ། །རྒྱུན་ཆགས་གསུམ་པར་སྒྲུབ་པའི་གླེང་བརྗོད་མང་པོ་མི་འགྲུབ་བཞིན་དུ་བྱེད་སྣང་བ་ཅི་ཡིན་བཤད་བཞིན་དུ། །རྒྱུན་ཆགས་གསུམ་པར་ནན་

གྱིས་སྒྲུབ་པ་འདི། །བྲག་དང་མཆོད་རྟེན་དཔེ་དོན་ཚང་མིན་ནམ། ༥ ། ཨོ་ས་ར་སོགས་ཟུར་ཆག་བསྟན་བཅོས་ཉིད། །ཡོད་པར་བཤད་འདི་སྙན་ངག་རང་ལུགས་དང༌། །བསྟན་བཅོས་
ལ་གྲགས་ཟུར་ཆག་གཉིས་གསུངས་པ། །གང་རུང་ཡིན་ནམ་དབྱེ་བ་གཞན་ཡོད་ཅི།།༦.བ་ལང་རྫི་ལ་སོགས་པའི་ཚིག །སྙན་ངག་ལ་ཟུར་ཆག་ཅེས་གནས། །ཞེས་བཤད་པ་འདི་མིན་ན་ནི། སྐྱོན་བཅུའི་ནང་ཚན་གྱི་སྒྲ་ཉམས།ཁོ་ན་
ཡིན་པ་མི་རུང་སྟེ། ཚིག་སྦྱོར་མཆོག་མིན་འདོད་པ་ནི། །སྒྲ་ཉམས་ཡིན་ཏེ། ཞེས་གསུངས་པའོ། །བསྟན་བཅོས་རྣམས་ལ་ལེགས་སྦྱར་ལས། གཞན་ཡང་ཟུར་ཆག་ཉིད་དུ་བརྗོད་ཞེས་པ་འདི་ཡིན་ན་ལེགས་སྦྱར་གཞན་པའི་སྐད་ཐམས་ཅད་ཟུར་ཆག་ཏུ་བཤད་
པས༑ རང་བཞིན་སྐནྡྷ་ཀ་སོགས་གང་། །ཞེས་སོགས་ཀྱི་མཚན་གཞི་མི་རྙེད་དོ།། རོལ་པའི་ཆུ་སྐྱེས་རྩེ་དགའི་མཚོ་ལ་སོགས། །སྐབས་ཐོབ་བསྔགས་པ་སྦྱོར་བའི་རྣམ་བཞག་ཙམ། །རྒྱ་ཆེའི་ཡོན་ཏན་ཡིན་ན་
* ལུས་འཆད་སྐབས། །གྲོང་གྲོང་ཁྱེར་རྒྱ་མཚོ་རི་དང་དུས། །ཉི་ཟླ་འཆར་དང་བསྔགས་པ་དང༌། །སྐྱེད་ཚལ་ཆུ་ཡི་རོལ་རྩེད་དང་། །ཞེས་སོགས་ཀྱང་སྐབས་ཐོབ་བཞིན་བསྔགས་པ་ཁོ་ན་ཡིན་པས་སོགས་བསྔགས་པ་བཤད་ཀུན་དེར་
འདོད་དམ། ༧ །འཇིག་རྟེན་མཚམས་ལས་འདས་པ་བརྗོད་འདོད་ཀྱི། །དོན་གང་བཀོད་པ་གཽ་ཌཱ་བའི་མཛེས་པར། །བཤད་འདིར་ཕུལ་བྱུང་རྒྱན་འཇིག་རྟེན་འདས་བཞིན་བརྗོད་འདོད་ཀྱི། །དོན་གང་ཚེ

z༞ ༄༅། །ཤིན་ཏུ་བཀོད་གྱུར་པ། །ཞེས་བཤད་པ་ལ་ནི། ཕུལ་བྱུང་གི་མཚན་ཉིད། ཁྱད་པར་གྱི་ནི་བརྗོད་འདོད་འགེངས། །འཇིག་རྟེན་མཚམས་ལས་བརྒལ་གྱུར་པ། །ཕུལ་དུ་བྱུང་བ་བརྗོད་པ་འདི། །རྒྱན་གྱི་དམ་པ་ཡིན་ཏེ་
JU
དཔེར༑ །ཞེས་པ་དེ་དང་འདྲ་རུང་བས། ཁྱད་པར་འབྱེད་ཆོས་གསལ་བ་ཞིག་དགོས་པར་མཐོང་ནས་གྱི་མཚན་ཉིད་ཙམ། །མཐོང་གི་དེ་ལས་གཞན་པའི་ཁྱད་ཆོས་གང༌། ༨ །པདྨའི་མཛེས་པ་གཅིག་བསྡུས་འབྱུང་
མིན་དཔེར།། པདྨའི་མཛེས་པ་གཅིག་ཏུ་བསྡུས་པ་མི་འབྱུང་བས་འབྱུང་མིན་གྱི་དཔེར་འཆད་ན། པདྨ་ཀུན་ཏུ་འཁྲུལ་པའི་མིག་ལྡན་པའང་མི་འབྱུང་བས་འབྱུང་མིན་དུ་འགྲོ་རིགས་པ་འདྲ་བཤད་འདི་རྨད་བྱུང་དཔེ་ཡང་འབྱུང་མིན་དུ། །འགྱུར་རམ་ཡང་ན་མི་
འདྲའི་འཆད་ཚུལ་ཅི། །མཚུངས་པ་གསལ་བྱེད་སྒྲ་འདིས་དཔེས་རྒྱན་ཉིད། ༩ །སྟོན་བྱེད་ཡིན་ན་རབ་བཏགས་དཔེ་སོགས་ཐེ་ཚོམ་དཔེ། དེ་ཉིད་དཔེ། ༸ཟླ་བོའི་དཔེ། མཚུངས་སྦྱོར་དཔེ་ལ། །མ་
མཐོང་བཟློག་པ་, .གཅིག་བཟློག་གཉིས་བཟློག་འགོག་པ་ཅན་གཏན་ཚིག་ཅན་སོགས་ཅན་ལ་འབྱུང་བ་འགལ།། སྟོན་བྱེད་མིན་ན་དཔེ་རྒྱན་སྐབས་སུ་སྟོན་པ་ནི། །དགོས་པ་རབ་རྟོག་གསལ་བྱེད་ཀྱི་སྒྲ་རྣམས་ཀྱང་རབ་
༈ རྟོག་གྱི་མཇུག་དེ་མ་ཐག་བཤད་པ་ལྟར། འདི་ཡང་ཡིན་རིགས་ཅི་ཞིག་ཡིན་པ་འཆད་ན་གང༌། ༡༠ །བྱ་ཚིག་བར་གྱི་གསལ་བྱེད་དཔེར་བརྗོད་འདི། །སྙོན་དོར་དྲི་བཞོན་དལ་བུ་འགྱར་བྱེད་དེ། །ཟླ་བ་དག་ཀྱང་མེ་རུ་

འགྱུར།༑ །ཙནྡན་བྱུག་པ་ལྷུང་བ་ཡང༌། །མཚོན་ལྷུང་འཁྱམས་པ་རྣམས་ལའོ། །ཞེས་པ་རྒྱན་དུ་སོང་བ་མིན་ནམ་ཅི། །མིན་ན་ཡུལ་དང་རང་བཞིན་ལ་སྙོན་པའང་།། ཙནྡན་ཟླ་འོད་དལ་བུ་ཡི། །ལྷོ་ཕྱོགས་དྲི་ཡི་གཞོན་པ་འདི། །མེ་
ཡི་རང་བཞིན་སྤྲོ་བ་སྟེ། །ཞེས་སོགས་ཀྱང་། སྙོན་དོར་རྒྱན་དུ་འགྱུར་བ་གང་གིས་བསྒྲུབ། ༡༡ །ཁ་ཅིག་མང་ཐོས་ཀླུ་སྒྲུབ་རྒྱ་མཚོས་མ་གུས་ཤིས་བརྗོད་འགོག་སོགས་ལ། །གཤེགས་པར་¸ མཛའ་བོ་
གཤེགས་སམ་བཞུགས་ལགས་སམ། ཞེས་པའི་ཚབ་ཏུ་ག་ལ་རིགས་ཞེས་སྨྲ་བརྗོད་ན། །དགག་ཚིག་དངོས་སུ་ཁོ་བོ་ཅག་གི་འདོད་པ་ལྟར་ན། བདག་གི་གསོན་རེ་ཞེས་སོགས་ཀྱི་འགོག་བྱེད་བསྟན་ནས་མེད་ཕྱིར་འགོག་པར་མི་
འགྱུར་ལོ། །གཤེགས་སམ་བཞུགས་སམ་ཞེས་པའི་མ་གུས་ཚིག།¸གཤེགས་བཞུགས་གང་དགྱེས་མཛོད། ཅེས་མ་གུས་པའི་ཚིག་སྦྱོར་རོ། །ཁྱེད་ལྟར་ན་མ་གུས་པའི་རྒྱུ་མཚན་རི་བོང་རྭའི་རྗེས་སུ་བསྙེགས་སོ། །དཔེར་ན་ཤུགས་ལས་
འགོག་པཐམས་ཅད་ལ་གྱ་ཚོམ་དུ་བཟོ་བཅོས་བྱེད་པ་འདི་འདྲ་ཅི་ཞིག་གི་སྒྱུ་ཐབས་ཡིན་དཔྱད་པར་འདོད་པའོ།། ༡༢ མ་སྦྱར་དེ་ལ་མ་གུས་འགོག་ཚུལ་གང༌། །དགག་ཚིག་དངོས་སུ་མེད་ཀྱང་འགོག་བྱེད་ཙམ། །སྨོས་
པ་དགག་བྱ་ཤུགས་འགོག་རིམ་པ་ཀུན། །རང་བཟོས་སྙོན་མར་བྱེད་འདི་གང་གི་གཡོ།། ༡༣. རྒྱ་མཚོ་དང་རྒྱལ་པོ་གཉིས་བརྟན་པ་དང་ཆེ་བའི་བདག་ཉིད་ཡིན་པ་དང༌། ྋརྒྱ་མཚོ་ལ་རོའི་ལ་བ་ཅུ་དང་། རྒྱལ་པོ་ལ་རོལ་སྒེག་གི་ལ་བ་ཆུ་ལྡན་པ་གཉིས་

༄༅། །..གཅིག་བཟློག་བརྟན་དང་ཆེ་བའི་བདག་ཉིད་དང༌། །ལ་བ་ཎྱ་སོགས་སྒྲ་དོན་གཟུགས་གཅིག་ཕྱིར།། སྦྱར་བ་གཟུགས་གཅིག་ལྡན་པའི་ཚིག །དུ་མའི་དོན་ཅན་ཡིན་པར་འདོད། །ཅེས་འདི་ཙམ་གྱི་སྦྱར་
བར་མི་འགྲུབ་ན་ནི་སྦྱར་བའི་དཔེ་ལྟ་བུ་སྦྱར་བར་འགྲོ་བའི་རྒྱུ་མཚན་ཀྱང་མེད་དོ།། སྦྱར་རྒྱན་མཚན་ཉིད་ཚང་བས་འདི་ཡང་ནི། སྦྱར་བའི་བཟློག་པར་སྨྲ་ན་གང་གིས་འགོག ༡༤ །བཟློག་པ་ཅན་ལས་དོན་གྱི་གོ་བ་ཡི། །དཔེ་
དང་དཔེ་ཅན་ཙམ་ཞིག་སྟོན་འདི་དང༌། །ཕུལ་ཁྱོད་གྱི་ཞལ་ནི་ཁྱོད་ཉིད་ལ། །མཐོང་ཞིང་ཟླ་བ་མཁའ་ལ་མཐོང་། །འདི་ཉིད་ཁོ་ནས་ཐ་དད་སྟེ། །གཞན་མེད་ཅེས་འདི་ཕུལ་བྱུང་དཔེ། ཞེས་པའི་དཔེར་བརྗོད་གཉིས་ལ་ཁྱད་པར་ཅི་ཡང་མ་མཐོང་
བས་བྱུང་དཔེ་ལ་ཁྱད་པར་ཇི་ལྟར་ཡོད། ྋ །མེད་ན་སོ་སོར་འཇོག་པའི་དགོས་ཆེད་ཅྀ།། ཁྱོད་ཀྱི་གདོང་དང་པདྨ་སྟེ། །འདི་གཉིས་ཀྱི་ནི་ཁྱད་པར་ཡང་། །པདྨ་ཆུ་ལ་སྐྱེས་པ་དང༌། །ཁྱོད་གདོང་ཁྱོད་ལ་བརྟེན་ཊྛཾ
པའོ།།༡༥ སྲིད་པ་ཅན་ལ་ནང་གསེས་རྒྱན་གཉིས་སམ། །གསུམ་ཡིན་དང་པོ་ལྟར་ན་དཔེར་བརྗོད་གསུམ། །འབྱུང་བའི་རྒྱུ་ཅི་ཕྱི་མ་ལྟར་འདོད་ན། །ཁྱད་ཆོས་མ་འདྲེས་དབྱེ་བ་འབྱེད་
༈ ནུས་སུ། ༡༦ །བསྡུས་བརྗོད་རྩ་བརྟན་འབྲས་བུའི་ཁུར་ཅན་སོགས། །ཁྱད་ཆོས་ཐུན་མོང་ཡིན་ཕྱིར་ཕྱི་མ་ཡི། མེ་ཏོག་ལོ་འབྲས་ལྗོན་པའི་ཁྱད་ཆོས་ཙམ། ཁོ་ནར་གྲུབ་པའི་ཤེས་བྱེད་ཇི་

ལྟར་སྣང༌། ༡༧ །དངོས་པོ་གཞན་ལ་འཇུག་མིན་ལྗོན་ཤིང་གི །ཁྱད་ཆོས་རང་གར་བརྗོད་ཙམ་བསྡུས་བརྗོད་དུ། །འགྲོ་བའི་རྒྱུ་གང་རྩ་བརྟན་འབྲས་བུའི་ཁུར་གྱིས་ནི། །ཞེས་སོགས་ཁྱད་ཆོས་ཐུན་མོང་དུ་
འགྲུབ་ཕྱིན། ཡལ་གའི་ཁྱོན་ནི་མི་ཆུང་ཞིང༌། །མེ་ཏོག་འབྲས་བུ་ཕུན་སུམ་ཚོགས། །ཞེས་པ་ལྗོན་པའི་ཁྱད་ཆོས་གཅིག་པུ་ཡིན་པར་གང་གི་སྒོ་ནས་འགྲུབ་དཔྱད་དགོས་སོ། །གཞུང་དུ། དངོས་པོ་འགའ་ལ་བསམ་བྱས་ནས། །དེ་དང་མཚུངས་པའི་དངོས་པོ་
གཞན༑ །བསྡུས་པའི་ཚུལ་གྱི་བརྗོད་བྱེད་པ། །ཞེས་བཤད་པ་ལ། ལྗོན་ཤིང་གི་ཆོས་གཅིག་པུ་རང་གར་བརྗོད་པ་ལ་བསྡུས་བརྗོད་དུ་འགྲོ་བའི་ཤེས་བྱེད་མ་བྱུང་དངོས་འགར་བསམ་ནས་གཞན། །མཚུངས་པའི་དངོས་པོ་བརྗོད་པར་
བཤད་མིན་ནམ། ༡༨ །སྐྱེས་བུ་འདོད་པས་མྱོས་དུས་དགའ་བྱེད་མ། །ལངཚོ་དར་ཞེས་རྒྱ་རྐྱེན་དུས་མཉམ་དུ།། སྐྱེས་བུ་ལུས་སྐྱེས་ཀྱིས་མྱོས་པའི། །རྣམ་འཕྲུལ་སྣ་ཚོགས་ལྷན་ཅིག་ཉིད། །བུད་མེད་རྣམས་ལ་བུ་མོ་
ནི༑ །ཡོངས་སུ་ནུབ་པའི་ན་ཚོད་སྐྱེས། །ཞེས་སྐྱེས་བུ་ཆགས་པས་མྱོས་པ་དང་། བུད་མེད་དར་བབ་རྒྱུ་འབྲས་འགྲོ་བ་མི་སྲིད་ནམ། སོང་གི་རྒྱུ་རང་འབྲས་བུ་ལྷན་ཅིག་པའི། །ཤེས་བྱེད་གསལ་པོར་འཆད་ན་ཇི་ལྟ་
བུ། ༡༩ །དམར་ཞིང་གསལ་བའི་གདོང་བཅས་མིག་གཏད་པས། །ཆགས་པར་ཤེས་པར་ཕྲ་མོའི་གླུ་ཡིད་འདུན་སར་ཁྱོད་ལ་མིག །གཏད་པ་དེ་གདོང་ཆུ་སྐྱེས་ལ། །དམར་ཞིང་གསལ་བ་རྒྱས་པ་ཡི། །མཛེས་པ་

།འགའ་ཞིག་འབྱུང་བར་འགྱུར། །ཞེས་གཞན་གྱི་རྣམ་པ་ཙམ་རྣམ་པའི་ཕྲ་མོ་བཞེད་ཕྱིན་ལུས་ཀྱི་དྲོད་འབར་བ་ལས་འདོད་པས་མྱོས་པར་གོ་བའང་རྣམ་པ་ཙམ་དུ་འདུག་པ་ཕྲ་མོར་འགྲོ་རིགས་སོ་རྒྱན་ཡིན་ན། །ལུས་དྲོད་༄༅།
འབར་བས་འདོད་གཟིར་གོ་བ་ཡི། །ཤེས་བྱེད་རྒྱུ་རྐྱེན་ཡང་ནི་ཕྲ་མོར་ཐལ།, ༢༠ །སྙོན་དོར་འདོད་པ་བདག་ནི་མདའ་ལྔ་པ། །མ་ཡིན་སྒྲོ་ལྡན་སྟོང་ཕྲག་ཡོད་དོ་ཞེས། །འདོད་ལྷའི་ཆོས་
ལ་བསྙོན་པར་སོང་ན་ཡང་། །དོན་གཞན་ཅུང་ཟད་བསྟན་པ་གང་གིས་འཆད། ༢༡ །འགལ་བ་ཅན་གྱི་སྦྱར་བའི་དཔེར་བརྗོད་འདི། །འགལ་ཚུལ་དངོས་འགལ་བརྒྱུད་.འགལ་ལྷན་ཅིག་མི་
j
གནས་དང་།།.འགལ། ཕན་ཚུན་སྤང་ཞིང་འགལ་གང་ཡིན་གཞན་དུ་ན། །བཟློག་པ་ཅན་ཀུན་འགལ་བར་འགྱུར་རམ་ཅི།། སྙོན་དོར་བ་ནི་བསྙོན་བྱས་ནས། །དོན་གཞན་ཅུང་ཟད་སྟོན་པ་
སྟེ༑ །ཞེས་བྱ་བའི། ཉམས་མེད་ཡིན་ཡང་ཆོས་གཅོད་མིན། །ཞེས་སོགས་གཅིག་ལ་ཡོད་པའི་ཁྱད་ཆོས་དེ་ཅིག་ཤོས་ལ་མེད་པ་ཙམ་འགལ་བར་འགྲོ་ན། བཟློག་པ་ཅན་ཐམས་ཅད་དེ་འདྲ་
ཝཱྋབ་འབའ་ཞིག་ཡིན་ནོ།། ༢༢ མཚུངས་སྦྱོར་རྒྱན་འདིས་དཔེ་རྒྱན་མཚན་ཉིད་ལས།། གཤིན་རྗེ། ལུས་ངན། ཆུ་ལྷ། དབང་པོ་སྟེ་བཞི་དང་། རྒྱལ་པོ་ཁྱོད་འཇིག་རྟེན་སྐྱོང་བའི་སྒྲ་མཚུངས་ཞེས་དང་། གློག་དང་སྤྲིན་ཀྱི་འདུ་འགོད། མིག་ཡངས་མ་

དང་འགྲོགས་པའི་བདེ་བ་རྣམས་མི་བརྟན་པར་མཚུངས་ཞེས་པ་འདི་དག་ལ་དཔགས་ན། ཙནྡན་ཆུ་དང་ཟླ་བའི་ཟེར། །ཟླ་ཤེལ་སོགས་བཞིན་ཁྱོད་ཀྱི་ནི། །རེག་པའི་བསིལ་ཞེས་ཁྱད་པར་དག །གསལ་བར་བྱེད་འདི་མང་པོའི་དཔེ། །ཞེས་པ་དེ་ཀའོ།། ལོགས་སུ་གྱུར་པའི་ཁྱད་ཆོས་ཇི་ལྟར་
སྟོན༑ །གཞུང་འདིར་བཀོད་པའི་དཔེར་བརྗོད་རྣམ་གཉིས་ཀྱང༌། །མང་པོའི་དཔེ་རྒྱན་ཙམ་དུ་སོང་མིན་ནམ། ༢༣ །སྨད་པ་བཞིན་བྱས་སྐྱོན་ལྟར་སྣང་བ་ཡི། །ཡོན་ཏན་ཐོབ་གྱུར་ཟོལ་
བསྟོད་རྒྱན་ཡིན་ན། །སྨད་པ་ལྟར་སྣང་བསྟོད་པའི་ཆ་རྒྱན་དུ། །སོང་བ་མིན་ནམ་ཚུལ་འདིར་གནོད་བྱེད་ཅི།། ཆ་རྒྱན་གྱི། ཁ་ཅིག་ཆ་ལས་སྨད་པའམ། །བསྟོདཔར་བྱས་པ་ཆ་ཞེས་བརྗོད། །ཞེས་མཚན་ཉིད་དུ་བསྟན་
ནས༑ །སྐྱོན་ལྟར་སྣང་བ་ཡོན་ཏན་གང༌། །སྙན་པར་སྨྲ་བ་ཉིད་ཀྱང་བསྟན། །ཞེས་བཤད་པ་དང་། གབ་ཚིག་མཚན་ཉིད་གཅིག་པ་འདྲ་བ་ནས། །གང་གི་ཡལ་ག་ཡལ་འདབ་ལ། །མེ་ཏོག་དོགཔ་སྣུམ་པ་ཅན། །འཁྲི་ཤིང་ཡལ་འདབ་ལྔ་པ་ནི།
སྐྱེད་མོས་ཚལ་འདིར་བདག་གིས་མཐོང༌། །ཞེས་ལག་པའི་གབ་ཚིག་འདི་མཚུངས་པའི་དངོས་པོ་གཞན་བརྗོད་པ་ཙམ་དུ་སོང་བས་བསྡུས་བརྗོད་ཁྱད་པར་ཇི་ལྟར་འབྱེད་དྲི་དགོས་སོ་མཐུན་པའི་གཟུགས་ཀྱི་དཔེར་བརྗོད་འདི། །བསྡུས་བརྗོད་རྒྱན་
གྱི་བྱེ་བྲག་ཙམ་ཞིག་ལས། །གཞན་པའི་ཁྱད་པར་འབྱེད་ཆོས་ཆེས་ཕྲ་མོད། །དེ་ཉིད་གསལ་བར་ངོས་འཛིན་ཇི་ལྟར་འཐད། ༢༥ །དོན་ཉམས་དམིགས་བསལ་སེམས་རྣལ་མི་གནས་

།པའི།། འདི་སེམས་རྣལ་དུ་མི་གནས་པའི། །མངོན་པར་བརྗོད་ལ་སྨད་མིན་ཏེ། །ཞེས་པ་ལ་འགྲེལ་མཛད་རྣམས་ཀྱི་དམིགས་བསལ་སྐྱོན་མེད་དུ་བཤད་སྣང་བ། ཚིག་གི་རྒྱན་དུ་བཞེད་ན་ངོ་མཚར་ཆེ་ཞིང༌། མི་བཞེད་ན་དགོས་དོན་གང་ཡོད་དཔྱད་དགོས་
JV
སོ། མངོན་པར་བརྗོད་གང་སྐྱོན་མེད་ཡིན་ན་འདིར། །དེ་ཉིད་ཚིག་གི་རྒྱན་དུ་བཞེད་དམ་ཅི། །མིན་ན་དམིགས་ཀྱི་བསལ་ལ་དགོས་པ་གང༌། ༢༦ །གཞན་ཡང་རྣམ་དཔྱོད་འོད་ཀྱི་ཟ་མ་
ཏོག །ཤེས་བྱ་ཀུན་གསལ་ཀློང་དུ་ཕྱེ་བའི་འཛུམ། །དྲི་ཚིག་ལི་ཁྲིའི་འོད་སྣང་དཀྱིལ་འཁོར་ནི། །མཐའ་མེད་ཀུན་ཁྱབ་ཡངས་པའི་རྗེས་སུ་འགྲོ། ༢༧ །འདིར་ནི་དོགས་གནས་སྙིང་དྲི་བ
ཐུང་ངུ་འདིས་པོའི་ལྡེ་མིག་གིས།། བྱས་ཏེ། མཁས་མང་དགོངས་པའི་མཛོད་སྒོ་ཕྱེ་ལས་སླར། །སྤེལ་ལེགས་ལན་གྱི་འཕྲེང་བས་བློ་གསལ་གྱི།། བློ་གྲོས་གོང་དུ་འཕེལ་ནས་ལེགས་བཤད་ཀྱི་འཕྲེང་བ་གསར་པས་མགྲིན་
པ་སྐལ་བཟང་འགྱུར་སྙམ་དེ་ཙམ་༝པའི་རེ་བས་ཞིག ༢༨ །བཀོད་འདི་རྣམ་རྟོག་མ་ཟད་པར་འགྲོ་བ་མི་ཟད་པའི་ཕྱིར་སྨྲ་བའི་དབང་ཕྱུག་དཎྜི་ཡི། །ཚིག་རྒྱན་¸ཛཏི་སྣ་མའི་མེ་ཏོག་མཛེས་འབར་བ། །
ཪེ
༈ ལེགས་བཤད་དྲི་བཟང་ཐུལ་བའི་ཁང་པར་ནི། །འཁྲུལ་པའི་དྲི་མ་ཆ་ཙམ་ཡོད་ཏེ་གཞུང་ལ་སྐྱོན་བརྗོད་པ་མིན་མིན་ཀྱང༌། །མི་ཤེས་རབ་རིབ་ལྡན་པ་རྗེས་འཇུག་གི །བློ་མིག་རིག་པར་དྭངས་བྱེད་

ཆོས་ཀྱི་གཏམ། །བཟང་པོའི་སྨན་འདི་ཆགས་སྡང་སྙོམས་པ་ཡི།..རྩོམ་པོའི་ཡིད་གཞན་སྟེ་ང་རྒྱལ་སོགས་སྤོངས་པ། ཕྱོགས་ལྷུང་བློ་ཡི་དུག་ཆུས་ཡོངས་མ་སླད།། སླར་རང་གཞན་ལ་ཕན་འདོད་པའི་བསམ་པ་བཟང་པོས་
བཀོད་པའོ།། ༣༠ འདིར་འབད་ལེགས་བྱས་སྐྱེ་བ་ལྔ་པ་ཡི། །སྙིང་སྟོབས་བཀྲ་ཤིས་གཡས་སུ་འཁྱིལ་བའི་འཛུམ། །མི་བཟད་རྡོ་རྗེའི་དབྱངས་ལྡན་ཆོས་ཀྱི་དུང་། །ས་གསུམ་རྣ་བའི་བདུད་
རྩི་སྤྲོ་གྱུར་ཅིག །ཞེས་པ་ཡང་བསིལ་ལྗོངས་ཀྱི་སྙན་ངག་མཁས་བོད་མཁས་པ་མི་ཕམ་དགེ་ལེགས་རྣམ་པར་རྒྱལ་བའི་ལྷས། །རང་ལོ་སྣ་ཚོགས་ཞེས་པ་ཆུ་ཕོ་རྟའི་ལོ་ཉེར་ལྔ་པ་ལ་དྲི་ཚིགས་སུ་བཅད་
པའོ༑ །བློ་གསལ་འགའ་ཞིག་འདོད་པས་སླར་༝ཉི་མ་ཞེས་པ་ཆུ་མོ་ལུག་ལོ་གོ་བདེར་འགྲོལ་བའི་མཆན་བུ་ཡང་རང་ཉིད་ཀྱིས་བགྱིས་སོ།། །།མངྒ་ལཾ་ཝནྟུ།། །།

༄༅། །དྲི་ཚིག་ཚངས་པའི་མགྲིན་རྒྱན་གྱི་རང་ལན་དབྱངས་ཅན་ངག་གི་རོལ་མཚོ་ཞེས་བྱ་བ་བཞུགས་སོ།།

༄༅། །སྭསྟི༑ རྒྱལ་བའི་མཁྱེན་ཡངས་གསེར་གྱི་པདྨོའི་འཛུམ། །རྣམ་པར་གྲོལ་བའི་བདུད་རྩིས་སྲིད་དང་ཞིར། །འདོད་པའི་
ཆོས་ཆར་ཟད་མི་ཤེས་སྩོལ་བ། །གཞོན་ནུ་ཟུར་ཕུད་ལྔ་ལྡན་མགོན་དེས་སྲུངས། །ཟག་མེད་ཡོན་ཏན་ཚོགས་མང་འདུས་པའི་ལོངས་སྤྱོད་ཕུན་སུམ་
ཚོགས་ཆེ་བའི། །སྙིང་པོར་ཕྱུང་བ་རབ་ཞིའི་དཔལ་མོ་ཐམས་ཅད་གཟིགས་པའི་མིག་ཡངས་མ། །སྙིང་རྗེ་ཟླ་བའི་ཁམས་ལས་ཉེར་འཁྲུངས་སྲིད་ལམ་
དུབ་པའི་གདུང་སེལ་གཉེན། ྋ།དབྱངས་ཅན་མ་ཀྱེ་བདག་མགྲིན་ལ་འཁྱུད་ངག་གི་འདོད་པ་འཇོ་བར་མཛོད། །བདེ་བར་གཤེགས་པ་ཀུན་གྱི་དགོངས་

༄༅། །པའི་མཛོད། །མཐའ་ཡས་མོས་པ་བཞིན་དུ་རྣམ་ཕྱེ་བའི། །རིག་པའི་ཁྱད་པར་དཔག་ཏུ་མེད་པའི་མཐའ། །བློ་ཆེན་
རྣམས་ཀྱི་སྤྱོད་ཡུལ་ཤིན་ཏུ་ཡངས། །ཐ་སྙད་རིག་པའི་ཚོན་མདངས་གནས་ལྔ་རུ། །འཛུམ་ཡང་གྱ་གྱུའི་གྲོག་མཁར་རྩེ་མོ་ནས། །བླང་བའི་མཚར་
སྡུག་སྙིང་པོས་སྟོང་པ་ལ། །བྱིས་པའི་བློ་ཅན་རྣམ་མང་འཁྲུལ་པས་བསླུས། །ཨེ་མ་ཚིག་སྦྱོར་མདོངས་མཛེས་ཐིག་ལེ་རེར། །ཉམས་དང་འགྱུར་
བག་སྟོང་གི་ཚོན་རིས་ཅན། །ལེགས་བཤད་སྤྲིན་རྔའི་དབྱངས་སྙན་བར་མེད་དུ། །འཐུངས་ཤིང་མྱོས་པའི་ཟློས་གར་གཟིགས་མོར་ཆེ། །སྙན་པའི་
ལན་

ཚིག་གི་སྦྱོར་བ་དབྱངས་ཅན་མའི། །རིག་པ་འཆི་མེད་ཁ་རླངས་མངར་མོའི་རོ། །འཛིན་པའི་མཆུ་སྒྲོས་པདྨའི་འདབ་རྩེ་ནས། །མཁས་རྣམས་ཀུན་དགའི་དུས་སྟོན་བརྩམ་པར་བྱ། །དཎྜིའི་
གཞུང་ལུགས་དཔག་བསམ་གྱི། །འཁྲི་ཤིང་རྒྱན་མང་པུ ཥྤ་ཀ །སྡེ་བཞིའི་འབྲས་བུས་གཡུར་ཟ་བ། །ལོངས་ལ་སྤྱོད་དང་སྐལ་བ་བཟང་། །ཇི་སྐད་དུ། སྟོན་པ་བཅོམ་ལྡན་འདས་ཀྱི་མདོ་
ལས༑ བྱང་ཆུབ་སེམས་དཔའ་ནི་བསྟན་བཅོས་ཐམས་ཅད་ལ་མཁས་པར་བྱའོ། །དེ་ཅིའི་ཕྱིར་ཞེ་ན། ཐམས་ཅད་མཁྱེན་པ་ཉིད་ཀྱི་རྩོམ་པ་ནི་འདི་ལྟ་སྟེ། བསྟན་བཅོས་ལ་མཁས་པ་ཡིན
ནོ༑ །བླ་ན་མེད་པའི་བྱང་ཆུབ་འདོད་པ་རྣམས་ཀྱིས་བསྟན་བཅོས་མཐའ་དག་ལ་མཁས་པར་བྱ་དགོས་ཤིང༌། དེའི་ནང་ནས་ཀྱང་རིག་པའི་གནས་ལྔ་ཚན་དུ་ཕྱེ་བའི་ཆེ་བ་དང་ཆུང་བ་མཐའ་དག་ལ་
བསླབ་པར་བྱ་བ་ཡིན་ལ་དེ་ལས་རིག་པའི་གནས་ཆུང་བ་ལྔའམ། ཐ་སྙད་རིག་པའི་གནས་ལྔར་ཡང་གྲགས་པ་འདི་དག་ལས། མཆོག་ཏུ་གཅེས་པ་སྙན་ཚིག་གི་རིག་པ་འདི་ཉིད་ནི་གསུང་རབ་
མཐའ་དག་ལ་ལྟ་བའི་མིག་ཆེན་པོ་ཡིན་ཅིང་མདོ་ལས། དམ་པའི་ཆོས་གསལ་བར་བྱ་བའི་ཕྱིར་སྙན་ངག་བྱའོ། །གཞན་ཡང་དཀོན་མཆོག་གསུམ་ལ་བསྟོད་པ་བྱའོ། །དེ་ལས་བླ་ན་མེད་པའི་ ི

སྐ| ༄༅། །བྱང་ཆུབ་ཐོབ་པར་འགྱུར། །ཞེས་ཀྱང་གསུངས་པས་དེ་ཉིད་སྟོན་བྱེད་ཀྱི་བསྟན་བཅོས་བླ་ན་མེད་པ་ནི་འཕགས་ཡུལ་གྱི་སློབ་དཔོན་ཆེན་པོ་དཎྜིའམ། དབྱུག་པ་ཅན་
J
དུ་གྲགས་པའི་པཎྜི་ཏ་ཆེན་པོ་དེས་མཛད་པའི་སྙན་ངག་གི་བསྟན་བཅོས་མེ་ལོང་དུ་གྲགས་པ་འདི་ཉིད་ཡིན་ལ། འདི་ལའང་འཕགས་ཡུལ་མཁས་པའི་འགྲེལ་མཛད་ཟུང་དང༌། བོད་ཡུལ་འདིར་
དཔང་ལོ་ཙཱ་བ་བློ་གྲོས་བརྟན་པ་ནས་བཟུང་འགྲེལ་མཛད་ཤིན་ཏུ་མང་བ་བྱོན་ཀྱང༌། ད་དུང་སོ་སྐྱེའི་བློ་གྲོས་ཀྱིས་མ་འཆུན་པའི་ཐེ་ཚོམ་གྱི་གཞི་དུ་མ་སྣང་བ་དང༌། བདག་ཅག་ལྟ་བུ་གཞུང་ལུགས་
གསུམ་
དུ་མ་ཐོས་པས་ཟ་ཟི་དང་ཐམ་ཐོམ་གྱི་གཞན་དབང་དུ་གྱུར་པར་བརྟེན། རང་ལོ་ཉེར་ལྔ་པའི་དུས་ཐོ་རྩེར་བཀོད་པའི་དྲི་བ་འགའ་ཟུང་ཡོད་པ། རེ་ཞིག་ཕྱོགས་མཐར་འཁྱར་བས་གར་སླེབ་མ་
ངེས་པ་ལ། ནམ་ཞིག་བོད་ཡུལ་རྡོ་རྗེའི་གདན་ལྷ་ལྡན་གྱི་རྒྱལ་ཁབ་ཆེན་པོ་ལུགས་གཉིས་ཀྱི་འདུན་ས་ཉུལ་དུས་རྩོལ་མེད་དུ་རྙེད་པར། དྲི་བ་པོས་མ་འཁྱོགས་པས་ལན་དགོས་རིགས་མི་སྣང་
༴ ཡང་༑ བསྐུལ་བ་པོའི་དགོངས་བཞེད་ལྟར་རང་ཉིད་ཀྱིས་གོ་ཚོད་རང་ལན་དུ་གསོལ་བ་ནི། དྲི་བ་དང་པོར། ལུས་ཀྱི་དབྱེ་བ་༝དེ་ཡང་ཚིགས་བཅད་ལྷུག་པ་དང༌། །སྤེལ་མ་རྣམས་གསུམ་ཉིད་དུ་གནས། །ཅེས་གསལ་བར་བཤད་

བཞིན་དུ། རྒྱུན་ཆགས་ལུས་གསུམ་པར་གྲུབ་པའི་གླེང་བརྗོད། དང་པོ་མི་འགྲུབ་བཞིན་དུ་བྱེད་སྣང་བ་ཅི་ཡིན་ཚིག་བཅད་ལྷག་པ་དང༌། །སྤེལ་མ་གསུམ་དུ་གཞུང་འདིར་བཤད་བཞིན་དུ། །རྒྱུན་ཆགས་གསུམ་པར་ནན་གྱིས་སྒྲུབ་པ
འདི༑ །བྲག་དང་མཆོད་རྟེན་དཔེ་དོན་ཚང་མིན་ནམ། །ཅེས་པའི་རང་ལན། རྗེ་ས་སྐྱ་པཎྜི་ཏས། སྡེབ་སྦྱོར་སྣ་ཚོགས་མེ་ཏོག་གི་ཆུན་པོར། ཚིགས་སུ་བཅད་དང་ལྷུག་པ་དང་། །རྒྱུན
ཆགས་ཞེས་པར་རྣམ་པ་གསུམ། །ཚིག་གི་སྦྱོར་བ་བྱེད་འདོད་པའི། །མཁས་པ་རྣམས་གྱི་འཇུག་ངོགས་ཡིན། །ཞེས་སྤྱིར་བསྟན་ནས། དེ་ཡང་བཅད་དང་མ་བཅད་པའོ། །ཞེས་པའི་དོན་
འཆད་དུས། དེ་ལ་རྒྱུན་ཆགས་བཅད་པ་ནི་འདིར་ཚིགས་སུ་བཅད་པའི་བྱེ་བྲག་ཡིན་པས་ཚིགས་སུ་བཅད་པ་དག་གི་ནང་དུ་བཤད་པར་བྱའོ། །རྒྱུན་ཆགས་མ་བཅད་པ་ནི། སྡེབ་སྦྱོར་གྱི་ཚིག
ལྕི་ཡང་ལ་སོགས་པས་ཕྱེ་ལ། བྱ་བ་སྟོན་པའི་སྒྲ་ཡོད་པ་རྐང་པ་བཞིར་མ་བཅད་པ་སྟེ། དེ་སྐད་དུ་ཡང་སྡེབ་སྦྱོར་གྱི་ཚོམས་ལས། རྐང་པ་དག་གིས་མ་བཅད་ཅིང༌། །གང་ལ་ཡི་གེ་སྦྲེལ་
ལེགས་ཡོད། །བྱ་བའི་ཚིག་གིས་གསལ་བྱས་པ། །དེ་ནི་རྒྱུན་ཆགས་ལས་གཞན་མིན། །ཞེས་འདོན་པའི་ཕྱིར་རོ། །འདིའི་དཔེར་བརྗོད་ནི་ཁོ་བོའི་བླ་མ་ཆོས་རྗེ་དཔལ་ས་སྐྱ་པ་རྒྱལ་མཚན་

སྐ|༄༅། །གྱི་མཐས་བརྒྱན་པའི་ཞལ་སྔ་ནས་མཛད་པའི་དཔལ་ཀྱཻ་རྡོ་རྗེའི་བསྟོད་པ་ལས་བྱུང་བ་ལྟ་བུའོ། །འདི་ལྟ་བུའི་སྡེབ་སྦྱོར་དིང་སང་རྒྱ་གར་ན་སྡེབ་སྦྱོར་བ་ཆེས་ཆེར་མང་
དུ་ཐོས་པ་འགའ་ཞིག་ལ་གྲགས་པ་ཙམ་དུ་ཟད་ཀྱི། ཐམས་ཅད་གྲགས་པ་ཡང་མ་ཡིན་ལ། སྦྱོར་བ་ཡང་ཆེས་ཤིན་ཏུ་ཉུང་བར་སྣང་ངོ་། །ཞེས་གསུངས་པ་ལ། དཔང་ལོ་ཙཱ་བ་བློ་གྲོས་
བརྟན་པས། དེ་ནི་མཁས་པའི་གསུང་ཡིན་ཡང་། བསྟན་བཅོས་ཆེན་པོ་རྣམས་དང་འགལ་བས་ཡིད་ཆེས་པའི་གནས་སུ་བཟུང་བར་མི་བྱའོ། །ཞེས་དང༌། སྡེབ་སྦྱོར་གྱི་ཚོམས་ལས་ཞེས་
སོགས་གསུང་བ་ནི་དཔྱད་དགོས་ཏེ། གཞུང་དེ་སྐད་ཅེས་བྱ་བ་ཡང་ཐ་སྙད་ཀྱི་གཙུག་ལག་དང་དེ་སྨྲ་བ་རྣམས་ལ་གྲགས་པ་མ་མཐོང་ལ། དེ་ལྟ་བུ་རྒྱུན་ཆགས་ཡིན་ན། བྱ་བའི་ཚིག་ཡོད་པའི་
ལྷུག་པ་རྣམས་ཀྱང་རྒྱུན་ཆགས་སུ་ཐལ་བར་འགྱུར་ཞིང་། དེ་འདྲའི་རྣམ་བཞག་གཞུང་འདི་དང་། སྡེབ་སྦྱོར་རིན་ཆེན་འབྱུང་གནས་ལ་སོགས་པར་མ་སྨོས་པ་དང༌། རྐང་པ་མེད་པའི་ཚིག་གི
༈ རྒྱུན་ནི་ལྷུག་པ་ཁོ་ནར་བཤད་པས་སོ། །ཞེས་འབྱུང་བ་ལ་འཁྲིས་ནས། འགྲེལ་མཛད་སྔ་རབས་པ་ཀུན་གྱིས་ཕྱོགས་འཐེན་གྱི་དགག་སྒྲུབ་ཅི་ཡང་མཛད་མོད། མཐའ་ཆོད་པའི་ལེགས་བཤད་ ཱ

མ་མཐོང་ཞིང་། མི་དགོས་ཀ་མེད་ཀྱི་དགག་སྒྲུབ་ཀྱང་མིན་པ་འདྲ་སྟེ། རྗེ་བཙུན་ས་སྐྱ་པཎྜི་ཏ་ཉིད་ཀྱིས་མཁས་པ་འཇུག་པའི་སྒོར། བསྟན་བཅོས་བྱེད་པས་ཚིག་བཅད་དང་། །རྐྱང་པ་དང་ནི་
སྤེལ་མ་གསུམ། །ཞེས་དང་། བསྟན་བཅོས་ལ་འཇུག་པ་རྣམས་ཀྱི་ལས་ནི་གསུམ་སྟེ། ཚིགས་སུ་བཅད་པ་དང༌། རྐྱངཔ་སྟེ་ལྷུག་པ་དང༌། དེ་གཉིས་སྤེལ་མའོ། །ཞེས་གསུངས་
པས་འདི་དང་མི་མཐུན་པ་མེད་ལ། དགོངས་གཞི་དང་དགོས་དབང་གིས། སྡེབ་སྦྱོར་སྣ་ཚོགས་མེ་ཏོག་གི་ཆུན་པོར་གསུངས་པ་ནི་ཤིན་ཏུ་གྲགས་ཆུང་བ་ཉིད་ཀྱིས་རྟོག་དཔྱོད་དང་ལྡན་པས་ཀྱང་
ཁུངས་རྙེད་དཀའ་ཞིང༌། རྙེད་ཀྱང་གཞུང་འདི་དང་མི་མཐུན་པ་མངོན་སུམ་གྱིས་གྲུབ་པས། དཔག་བསམ་འཁྲི་ཤིང་ལས། བརྩམས་ན་མི་ཟད་ཉོན་མོངས་དང་། །བྱེད་པ་ན་ཡང་ཐེ་ཚོམ་
བཅས༑ །གྲུབ་ཀྱང་ཉེར་མཁོ་མེད་པའི་ལས། །ཤེས་རབ་ལྡན་རྣམས་ཡོངས་མི་བྱེད། །ཞེས་འབྱུང་བ་ལྟར་ཡིན་ནམ་སྙམ་མོ། །དྲི་བ་གཉིས་པ། ཨོ་ས་ར་འདིར་བ་ལང་རྫི་ལ་སོགས་པའི་ཚིག སྙན་
ངག་ལ་ཟུར་ཆག་ཅེས་གནས། ཅེས་བཤད་པ་འདི་ཡིན་ན་ནི་སྐྱོན་བཅུའི་ནང་ཚན་གྱི་སྒྲ་ཉམས་ཁོ་ན་ཡིན་པས་མི་རུང་སྟེ། ཚིག་སྦྱོརམཆོག་མིན་འདོདཔ་ནི། །སྒྲ་ཉམས་ཡིན་ཏེ་ཞེས་གསུངས་པས་སོ། །བསྟན་བཅོས་རྣམས་ལ་ལེགས་སྦྱར་ལས། གཞན་པ་ཟུར་ཆག་ཉིད་དུ་བརྗོད། ཅེས་པ་འདི་ཡིན་ན་ནི། ལེགས་

སྐ| ༄༅། །སྦྱར་ལས་གཞན་པའི་སྐད་ཐམས་ཅད་ཟུར་ཆག་ཏུ་བཤད་པས། རང་བཞིན་སྐནྡྷ་ཀ་སོགས་གང༌། ཞེས་སོགས་ཀྱི་མཚན་གཞི་མི་རྙེད་སོགས་ཟུར་ཆག་བསྟན་བཅོས་ཉིད། །མེད་པར་བཤད་འདི་སྙན་ངག་རང་ལུགས་
དང་༑ །བསྟན་བཅོས་ལ་གྲགས་ཟུར་ཆག་གཉིས་གསུངས་པ། །གང་རུང་ཡིན་ནམ་དབྱེ་བ་གཞན་ཡོད་ཅི། །ཞེས་པའི་རང་ལན་གཞན་གྱི་བཞེད་པ་ཇི་ལྟར་ཡོད་པ་ནི་མ་མཐོང་ལ་རང་བློ་བུ་ག་
ཆེས་ཕྲ་བར་ཇི་ལྟར་ཤར་བ་ནི། གཞུང་ལས། ངག་གི་རང་བཞིན་དེ་དག་ཀྱང་། ཞེས་པ་ནས། གཞན་པ་ཟུར་ཆག་ཉིད་དུ་བརྗོད། །ཞེས་པའི་བར་ནི་ནང་གསེས་ཀྱི་ཁྱད་པར་འགའ་ཞིག
སྔོན་དུ་བརྗོད་པ་ཡིན་པས། དེས་འོག་གི་བསྟན་བཅོས་ཀྱི་རྣམ་པ་ལ་ཁྱབ་པར་མི་འགྱུར་སྟེ། ཅིའི་ཕྱིར་ན་སྐད་རིགས་བཞི་ཚང་བ་ཡང་མ་བཤད་པའི་ཕྱིར་རོ། །འོ་ན་ལེགས་སྦྱར་དེ་བཞིན་རང་
བཞིན་དང་ཟུར་ཆག་འདྲེན་མ་ཞེས་པ་སྟེ། རྣམ་པ་བཞི་རུ་མཁས་པས་གསུངས། །ཞེས་བཤད་པ་མ་ཡིན་ནམ་ཞེ་ན། རྐང་གྲངས་བཞི་འགྲིག་ཙམ་གྱིས་ཆོག་ན་ནི་བདེན་མོད། གཞན་དུ་
༈ འདྲེན་པ་ནི་སྐད་རིགས་ཐམས་ཅད་འདྲེས་པའི་དོན་ཡིན་གྱི། ཤ་ཟའི་སྐད་ནི་མིང་ཙམ་ཡང་མ་བཤད་པས་དེས་ཆོག་པ་མ་ཡིན་ནོ། །བསྟན་བཅོས་ཀྱི་རྣམ་པ་བཤད་པའི་ཚེ། ལེགས་སྦྱར་

སརྒས་བཅིངས་ལ་སོགས། །རང་བཞིན་སྐནྡྷ་ཀ་སོགས་གང༌། །ཟུར་ཆག་ཨོ་ས་ར་སོགས་ཏེ། །ཟློས་གར་ལ་སོགས་འདྲེས་པའོ། །གཏམ་སོགས་སྐད་ནི་ཐམས་ཅད་དང༌། །ལེགས་
སྦྱར་གྱིས་ཀྱང་བཅིངས་པ་སྟེ། །རྨད་བྱུང་དོན་ཅན་རྒྱ་ཆེའི་གཏམ། །འབྱུང་པོའི་སྐད་ཀྱི་རང་བཞིན་བརྗོད། །ཞེས་པས་སྤྱིར་འཕགས་པའི་ཡུལ་ན། སཾ་སྐྲྀ་ཏ་ལེགས་པར་སྦྱར་བ་
དང་༑ པྲ་ཀྲྀ་ཏ་རང་བཞིན་དང་། ཨ་བ་བྷཾ་ཤ་ཟུར་ཆག་དང༌། པི་ཤཱ་ཙི་ཤ་ཟའམ་འབྱུང་པོའི་སྐད་དེ་བཞི་ཡོད་པ་ལས། མཁས་པ་དང་རྒྱལ་བློན་ཡ་རབས་ཕལ་ཆེར་ལེགས་པར་སྦྱར་བའི་
སྐད་དང༌། མ་ག་དྷ་པ་སོགས་ཡུལ་འཁོར་ཆེན་པོ་པ་རྣམས་རང་བཞིན་གྱི་སྐད་དང༌། རི་བྲག་པ་དང་མཐའ་ཁོབ་གླིང་ཕྲན་ཁ་རེར་ཟུར་ཆག་དང་ཤ་ཟའི་སྐད་ཅི་རིགས་སུ་སྨྲ་བར་གསུང་རབ་དང་
འཇིག་རྟེན་ལ་ཐུན་མོང་དུ་རླུང་ལྟར་གྲགས་པས། མ་བརྗོད་ཀྱང་དོན་གྱིས་གོ་བའི་དབང་དུ་མཛད་པར་སྣང་སྟེ། རྒྱུ་མཚན་ལེགས་སྦྱར་འབའ་ཞིག་ཏུ་སྦྱར་བའི་བསྟན་བཅོས་སརྒས་བཅིངས་པ་
དཔག་བསམ་འཁྲི་ཤིང་སོགས་དང༌། རང་བཞིན་ནི་རབ་མཆོག་སྡེས་བྱས་པ་སྐནྡྷ་ཀ་སྟེ་ཕུང་པོ་ཅན་སོགས་དང༌། ྋཟུར་ཆག་ནི་ཨོ་ས་ར་དང་ས་ཀ་སོགས་དང༌། ཟློས་གར་ལ་སོགས་ནི་སྐད་

རང་༄༅། །རིགས་ཐམས་ཅད་འདྲེས་པ་ཡིན་ལ། དེར་མ་ཟད་ལྷུག་པའི་གཏམ་སོགས་ཀྱང་སྐད་རིགས་ཐམས་ཅད་དང༌། ལེགས་སྦྱར་ཁོ་ནས་བཅིངས་པའང་ཡོད་
དེ
ལ༑ རྨད་དུ་བྱུང་བའི་དོན་ཅན་རྒྱ་ཆེ་བ་གཏམ་རྒྱུད་ཆེན་པོ་ཞེས་པ་འབྱུང་པོའམ་ཤ་ཟའྀ་སྐད་ཀྱིས་བཅིངས་པ་དང༌། དེ་བཞིན་རིན་ཆེན་རབ་སྣང་ཞེས་བྱ་བའང་ཡོད་ཅིང༌། འདི་སྐབས་འཇིག
རྟེན་ལ་ཇི་ལྟར་གྲགས་པའི་སྐད་རིགས་བཞི་ཚང་བར་ངོས་གཟུང་བའི་ཕྱིར་རོ། །དཔེ་ན་བསྟན་བཅོས་ཡོང་ས་འདི་དག་ནི་སྐད་རིགས་སྤྱི་ལ་ཡོད་པ་དེ་བཞི་ཡིན་པས། སྤྱིར་བཏང་ཡིན་
ལ༑ སྙན་ངག་རང་ལུགས་དང༌། བསྟན་བཅོས་པའི་ལུགས་ཀྱི་ཟུར་ཆག་ནི་དམིགས་བསལ་བྱེ་བྲག་པ་ཡིན་པས་བསྟན་བཅོས་ཡོད་པ་མ་ཡིན་ལགས། དྲི་བ་གསུམ་པ། རོལ་པའི་ཆུ་སྐྱེས་
རྩེ་དགའི་མཚོ་ལ་སོགས། །སྐབས་ཐོབ་བསྔགས་པ་སྦྱོར་བའི་རྣམ་བཞག་ཙམ། །རྒྱ་ཆེའི་ཡོན་ཏན་མིན་ན་ལུས་འཆད་སྐབས།། གྲོང་ཁྱེར་རྒྱ་མཚོ་རི་དང་དུས། །ཉི་ཟླ་འཆར་བའི་བསྔགས་པ་དང༌། །སྐྱེད་ཚལ་ཆུ་ཡི་རོལ་རྩེད་
ཆེ དང་། །ཞེས་སོགས་ཀྱང་སྐབས་ཐོབ་བཞིན་བསྔགས་པ་ཁོ་ན་ཡིན་པས་གྲོང་སོགས་བསྔགས་པ་བཤད་ཀུན་དེར་འདོད་དམ། ཞེས་པའི་རང་ལན། འགྲེལ་མཛད་འགའ་ཞིག་གིས་བསྔགས་པར་འོས་པའི་ཁྱད་པར་༔

ཆུ་སྐྱེས་དང་མཚོ་དང་གསེར་གྱི་རྒྱན་ལ་སོགས་པ་ཡིན་ལ། དེ་ལ་ཇི་ལྟར་དུ་བསྔགས་ན། བྱིས་པ་རྣམས་རྩེད་འཇོ་ལ་རོལ་བའི་དུས་སུ་ཆུ་སྐྱེས་ལ་བསྔགས་ཤིང༌། རྩེ་དགའི་ཆེད་དུ་
ཁྲུས་ལ་འཇུག་པའི་ཚེ་མཚོ་ལ་བསྔགས་ལ། ཁྲོམ་འདུ་སར་འགྲོ་བའི་ཚེ་གསེར་གྱི་རྒྱན། མགུལ་རྒྱན་ཕྱག་གདུབ་ཞབས་གདུབ་དཔུང་རྒྱན་སེ་མོ་དོ་ལ་སོགས་པ་དང༌། ནོར་བུའི་སྐ་རགས་
དང་༑ མེ་ཏོག་གི་ཤིང་ལ་སོགས་པ་ལ་ཡང་བསྟོད་ཅིང་བསྔགས་པ་བཞིན་དུ་བསྔགས་པར་འོས་པའོ། །ཞེས་འབྱུང་བས་དེ་ལྟར་ན་གོང་དུ་ལུས་འཆད་པའི་སྐབས། གྲོང་ཁྱེར་རྒྱ་མཚོ་རི་དང་
དུས་ཉི་ཟླ་འཆར་བའི་བསྔགས་པ་དང༌། ཞེས་སོགས་ཀྱང་དེར་འགྱུར་ཏེ། དེ་དག་ཀྱང་དུས་དེ་དང་དེའི་ཚེ་བསྔགས་པ་ལས་འོས་གཞན་མེད་པའི་ཕྱིར། འོ་ན་གང་ཡིན་ཞེ་ན། རྒྱན་འདིའི་
དོན་ནི་དེ་ལྟར་མ་ཡིན་ཏེ། སྤང་ཊཱི ཀ་ལས། བསྔགས་པར་འོས་པ་མཆོག་ཏུ་གྱུར་པའི་ཁྱད་པར་གྱི་ཆོས་གཟུགས་ལ་སོགས་པ་དང་ལྡན་པ་རྒྱ་ཆེ་བའི་ཡོན་ཏན་དུ་ཤར་ཕྱོགས་པ་འགའ་ཞིག་འདོད་
དེ༑ དཔེར་ན། རོལ་པའི་དོན་གྱི་ཆུ་སྐྱེས་དང་། རྩེ་དགའི་དོན་གྱི་མཚོ་དང༌། གསེར་གྱི་རང་བཞིན་གྱི་རྒྱན་ཞེས་པ་བར་གྱི་ཚིག་ཕྱིས་པའི་ཚིག་སྡུད་ཀྱིས་བསྟན་པ་བཞིན་ཏེ། འདིར་རོལ་

སྐ ༄༅། །པ་དང༌། རྩེ་དགའ་དང༌། གསེར་ཞེས་པ་རྣམས་བསྔགས་པར་འོས་པའི་ཁྱད་པར་ཡིན་ནོ། །ཞེས་གསུངས་པ་སྟེ། བསྔགས་པར་འོས་པའི་ཁྱད་པར་གྱི་ཆོས་
ཕུལ་དུ་བྱུང་བ་འགའ་ཞིག་བརྗོད་པའི་ཤུགས་ལས། དེ་དང་ལྡན་པའི་གཞིའི་ཆོས་ཅན་དེ་ངོ་མཚར་རྒྱ་ཆེ་བ་མཚོན་ནུས་པ་ཞིག་ཡིན་ཏེ། དཔེར་ན། གསེར་གྱི་རྒྱན། ནོར་བུའི་ལྗོན་
པ༑ མཻ་ཏོག་གི་འཁྲི་ཤིང་ཞེས་སོགས་ཁྱད་པར་གྱི་དངོས་པོ་བརྗོད་པ་ན། དེ་དང་ལྡན་པའི་བརྗོད་ཡུལ་རྒྱལ་པོའི་མཛེས་མ་ལྟ་བུ་ཡོན་ཏན་རྒྱ་ཆེ་བར་རྟོགས་ནུས་པས། དེ་ཡང་རྐང་བཞིའི
ཚིགས་སུ་བཅད་པ་གཅིག་གི་རང་དབང་ཅན་ཡིན་ལ། ཕྱི་མ་ལུས་ཀྱི་སྐབས། གྲོང་ཁྱེར་རྒྱ་མཚོ་སོགས་ལ་ནི། །ཆོས་ཆོས་ཅན་དེ་ལྟ་བུའི་ངེས་པ་འགའ་ཡང་མེད་ཅིང༌། རྒྱན་གང་དང་ཡང
འབྲེལ་དུ་རུང༌། ཚིགས་སུ་བཅད་པའང་ངེས་མེད་སྟོན་ཕྱིར་ཆ་ཙམ་ཡང་འདྲ་བ་མ་ལགས་སོ། །དྲི་བ་བཞི་པ། འཇིག་རྟེན་¸འཇིག་རྟེན་འདས་བཞིན་བརྗོད་འདོད་ཀྱི། །དོན་གང་ཤིན་ཏུ་བཀོད་གྱུར་པ། །ཞེས་བཤད་པ་ལ་
ཆེ ནི༑ ཕུལ་བྱུང་གི་མཚན་ཉིད། ཁྱད་པར་གྱི་ནི་བརྗོད་འདོད་གང་། །འཇིག་རྟེན་མཚམས་ལས་བརྒལ་གྱུར་པ། །ཕུལ་དུ་བྱུང་བར་བརྗོད་པ་འདི། །རྒྱན་གྱི་དམ་པ་ཡིན་ཏེ་དཔེར། །ཞེས་པ་དེ་དང་འདྲ་བར་རུང་བས། ཁྱད་པར་འབྱེད་ཆོས་གསལ་བ་ཞིག་དགོས་པར་མཐོང་ནས་མཚམས་ལས་འདས་

པ་བརྗོད་འདོད་ཀྱི། །དོན་གང་བཀོད་པ་གཽ་ཌཱ་བའི་མཛེས་པར། །བཤད་འདིར་ཕུལ་བྱུང་རྒྱན་གྱི་མཚན་ཉིད་ཙམ། །མཐོང་གི་དེ་ལས་གཞན་པའི་ཁྱད་ཆོས་གང༌། །ཞེས་པའི་རང་
ལན༑ འགྲེལ་མཛད་འགའ་དང༌། ཕྱིས་ཀྱི་སྙན་ངག་པ་འགའ་ཞིག་འབྲུ་སྣོན་ཕྱོགས་འདྲར་མཐོང་ནས་དྲིས་པ་ཡིན་ལ། དཔང་ལོ་ཆེན་པོས། འཇིག་རྟེན་ལས་འདས་པ་བཞིན་ཏེ་འཇིག་རྟེན་
པའི་བློ་ཡུལ་དུ་མི་ཤོང་བ་བརྗོད་པར་འདོད་པར་བྱས་ཤིང་སྦྱར་བ། དོན་གང་ཤིན་ཏུ་ཆེས་ལྷག་པར་བཀོད་ཅིང་སྒྲོ་བཏགས་པར་གྱུར་པའི་སྙན་ངག ཞེས་གསུངས་པ་ཉིད་ཚད་མ་སྟེ།
བའི་ལུགས་ཀྱི་མཛེས་པ་ནི། འཇིག་རྟེན་ཀུན་གྱི་བློ་ཡུལ་ལས་འདས་ཤིང་བློར་མི་ཤོང་བ་ཞིག་བརྗོད་འདོད་ཀྱི་དོན་གང་ཞིག དེ་རྗོད་བྱེད་ཀྱི་ཚིག་ཀྱང་ཤིན་ཏུ་ཆེས་ལྷག་པར་བཀོད་པ་ནི་འདིའི་
མཚན་ཉིད་དེ། ཤིན་ཏུ་བསྔགས་ཕུལ་ཆེ་བ་དཔེར་བརྗོད་པ་དག་གིས་ཤེས་པར་འགྱུར་ལ། ཕུལ་བྱུང་གི་མཚན་ཉིད། ཁྱད་པར་གྱི་ནི་བརྗོད་འདོད་གང་། །འཇིག་རྟེན་མཚམས་ལས་བརྒལ་
གྱུར་པ། །ཕུལ་དུ་བྱུང་བར་བརྗོད་པ་འདི། །རྒྱན་གྱི་དམ་པ་ཡིན་ཏེ་དཔེར། །ཞེས་པའི་དོན་ནི་འདི་ལྟར་ཡིན་ཏེ། ཁྱད་པར་ཅན་གྱི་བརྗོད་འདོད་ཀྱི་དོན་གང་ཞིག་འཇིག་རྟེན་གྲགས་ཚོད་དམ་

༄༅། །ཇི་ལྟར་གནས་ཚོད་ཀྱི་མཚམས་ལས་བརྒལ་བར་གྱུར་པ། རྗོད་བྱེད་མཚར་བ་ཕུལ་དུ་བྱུང་བར་བྱས་ཏེ་བརྗོད་པ་འདི་ནི་ཚིག་རྒྱན་ཀུན་གྱི་མཆོག་རབ་དམ་པ་ཡིན
།ཞེས་པའི་དོན་ཡིན་མོད་ཀྱང༌། ཕུལ་བྱུང་ཟེར་ཙ་ན་འུད་གོག་འཐག་པ་ལས་མ་འདས་སོ་དགོངས་ནས། འགྲེལ་མཛད་ཐམས་ཅད་ཀྱིས་འུད་ཤིན་ཏུ་ཆེ་བས་བསྟན་པ་ཞེས་ཞལ་གཅིག་ནས་
འཐོན་པ་ལྟ་བུ་འདི་མི་འོས་པ་འདྲ་སྟེ། དཔེར་བརྗོད་རྣམས་སྒྲོ་བཏགས་ཀྱི་སྒོ་ནས་བརྗོད་ཚུལ་མཚར་བ་ཙམ་ལས། གཽ་ཌཱ་བའི་མཛེས་པའི་ཡོན་ཏན་ལྟ་བུའི་བློ་ཡུལ་དུ་མི་ཤོང་བའི་འུད་ནི་ཅི་ཡང་
མེད་དེ་གཟིགས་པས་གསལ་ལོ། །ངག་དོན་བསྡུ་ན། སྔ་མ་ནི་འཇིག་རྟེན་འདས་བཞིན་ཞེས་པས་འཇིག་རྟེན་གྱི་བློ་ཡུལ་ལས་འདས་པ་ཞིག་བརྗོད་པར་འདོད་ལ། ཕྱི་མ་འཇིག་རྟེན་གྲགས་ཚོད་
ལས་བརྒལ་བ་ཙམ་ཞིག་ངོས་བཟུང་ན་དོན་དང་མཐུན་པ་ལགས། དྲི་བ་ལྔ་པ། པདྨའི་མཛེས་པ་གཅིག་བསྡུས་འབྱུང་མིན་དཔེར། །བཤད་འདི་རྨད་བྱུང་དཔེ་ཡང་འབྱུང་མིན་དུ། །གྱུར
༴ རམ་ཡང་ན་མི་འདྲའི་ངང་ཚུལ་ཅི།། པདྨའི་མཛེས་པ་གཅིག་ཏུ་བསྡུས་པ་མི་འབྱུང་བས་འབྱུང་མིན་དཔེར་འཆད་ན། པདྨ་ཀུན་ཏུ་འཁྲུལ་བའི་མིག་ལྡན་པའང་མི་འབྱུང་བས་འབྱུང་མིན་དུ་འགྲོ་རིགས་པ་འདྲ། ཞེས་པའི་རང་ལན། འགྲེལ་མཛད་ཕལ་ཆེར་

གྱིས༑ འབྱུང་བར་དཀའ་བ་དང༌། མི་འབྱུང་བའི་དོན་གྱིས་འབྱུང་མིན་དཔེར་གསུངས་པ་ནི། རྒྱ་དཔེ་ལ་ཐུགས་གཞིག་མ་ཆུག་པས་མ་དག་པ་ཡིན་ཏེ། རྒྱ་དཔེ་ལ། ཨུ་བྷཱ་ཏོ་པ་
མཱ༑ ཞེས་འབྱུང་བ། བྷཱ་ཡོད་པ་ལའོ་ཞེས་པའི་བྱིངས་ལ། ཀྟའི་རྐྱེན་བྱིན་ནས་རྟགས་སུ་སྒྲུབས་པ་ཏིཥྛའི་རྐྱེན་གྱི་མཐའ་ཅན། འདས་རྐྱེན་ཡིན་པས་བྱུང་མིན་དཔེ་ཞེས་བྱ་སྟེ། དཔང་ལོ་
ཆེན་པོས་མ་བྱུང་ཞིང་ཡོད་པ་མོོ་ཡིན་པའི་དཔེས་གདོང་པ་མཇལ་བས་ན་བྱུང་བ་མ་ཡིན་པའི་དཔེ་ཞེས་བྱའོ། །ཞེས་གསུངས་པ་ཉིད་ཚད་མར་ངེས་ལ། རྨད་བྱུང་དཔེ་ཡང་སྐད་ཀྱི་བྱིངས་ནི་འདྲ་
མོད་ཀྱི། འགྲེལ་པ་འདོད་འཇོ་ལས། ངོ་མཚར་བ་ཉེ་བར་སྡུད་པའི་བདག་ཉིད་ཨབྷཱ་ཏ། རྨད་དུ་བྱུང་བའམ་རྔམ་པ་སྟེ། ཁང་བཟང་དང་སྐྱེད་མོས་ཚལ་དང་བྲག་རི་ལ་སོགས་པ་བཟང་པོ་
མཐོང་བ་དང༌། འདུན་ས་དང་གཞལ་མེད་ཁང་དང་སྒྱུ་མ་དང་མིག་འཕྲུལ་དང་བཟོ་ལ་སོགས་པ་མཐོང་བ་སྟེ། དེ་ནི་སྙིང་ལ་འདོད་པའི་འབྱོར་པ་ཐོབ་པ་ལས་བྱུང་བའོ། །ཞེས་གསུངས་པ་
བཞིན༑ ངོ་མཚར་བའི་འགྱུར་བ་ལས་བྱུང་བ་ཡིན་པསཾ་རྨད་བྱུང་སྟེ། སྨིན་ལེགས་གལ་ཏེ་པདྨ་འགའ། །རྣམ་པར་འཁྲུལ་བའི་མིག་ལྡན་ན། །ཁྱོད་ཀྱི་བཞིན་གྱི་དཔལ་འཛིན་སྟེ། །ཞེས་

སྐ ༄༅། །པ་འདི་ནི་རྨད་འབྱུང་དཔེ། །ཞེས་པའི་དོན། གལ་ཏེ་ཞེས་བརྟག་པ་མཐའ་བཟུང་ནས། མེ་ཏོག་པདྨ་འགའ་ཞིག་རྣམ་པར་འཁྲུལ་བ་དང་བཅས་པའི་མིག་ཟུང་གི་
JV
མཛེས་པ་དང་ལྡན་པ་ཞིག་ན། སྨིན་ལེགས་མ་ཁྱོད་ཀྱི་བཞིན་རས་ཀྱི་དཔལ་འཛིན་ཏོ་ཞེས་པ་ནི། མ་བྱུང་མི་འབྱུང་འབྱུང་བར་མི་འགྱུར་བ་ལྟ་བུའི་དོན་མ་ཡིན་གྱི། སྙན་ངག་མཁན་གྱི་རྟོག་
པས་བཏགས་པའི་དཔེ་ངོ་མཚར་བས་དཔེ་ཅན་མཛེས་མའི་བཞིན་རས་ངོ་མཚར་བ་འཇལ་བས་རྨད་བྱུང་གི་དཔེ་སྟེ། མིག་ལྡན་ན་ཞེས་པའི་ན་ཡིག་གི་ནུས་པ་ལས་མཁྱེན་པར་ཟད་དོ། །དྲི་བ་དྲུག་
པ༑ མཚུངས་པ་གསལ་བྱེད་སྒྲ་འདི་དཔེ་ཅན་ཉིད། །སྟོན་བྱེད་ཡིན་ན་རབས་བཏགས་དཔེ་ཐེ་ཚོམ་དཔེ། དེ་ཉིད་བརྗོད་དཔེ། ཟླ་བོ་དངོས་དཔེ། མཚུངས་སྦྱོར་དཔེ་སོགས་ལ། །མ་མཐོང་བཟློག་པ་ཅན་Éགཅིག་ཟློག་
གཉིས་བཟློག་འགོག་པ་ཅན་གཏན་ཚིགས་ཅན་སོགས་ལ་འབྱུང་བ་འགལ།། སྟོན་བྱེད མིན་ན་དཔེ་རྒྱན་སྐབས་སུ་རབ་རྟོག་གསལ་བྱེད་ཀྱི་སྒྲ་རྣམསཀྱང་རབ་རྟོག་གི་འཇུག་དེ་མ་ཐག་བཤད་པ་ལྟར། འདི་ཡང་ཡིན་རིགས་སྟོན་པ་ཡི། །དགོངས་པ་ཅི་ཞིག་
ལན་ཡིན་པ་འཆད་ན་གང་། །ཞེས་པའི་རང་ལན་འདི་དག་ལ་མཚུངས་གསལ་གྱི་སྒྲ་མེད་པ་མ་ཡིན་ཏེ། རབ་བཏགས་དཔེ་ལ། དེ་ཡི་བཞིན་དཔལ་ང་ཉིད་ལ། །ཡོད་ཅེས་པས་མཚུངས་པ་

གསལ་ཞིང༌། ཐེ་ཚོམ་དཔེ་ལ། དཔེ་དོན་གཉིས་ཀ་ལ་ཅི་ཞེས་སྦྱར་བ་ཉིད་ཀྱིས་མཚུངས་པ་གསལ་བར་བྱེད་དེ། ཀཻ་སྒྲ་ལའོ། །ཞེས་པའི་བྱིངས་ལས་སྒྲུབ་པའི་ཀིམ་ཞེས་པ་དང༌། ཀ་
ཐམ་ཞེས་འབྱུང་བ། གང་ཡིན་ཅི་ཡིན་ཞེས་འདྲི་བའི་ཚིག་ཡིན་པའི་ཕྱིར། དེ་བཞིན་དེ་ཉིད་བརྗོད་དཔེ། ཟླ་བོ་དངོས་པོ། མཚུངས་སྦྱོར་དཔེ་སོགས་ནི། ྋགཞུང་ལས། རིགས་མཐུན་
མཉམ་བྱས་སྒྲ་དག་དང༌། གང་ཡང་དམན་མིན་དོན་ཅན་ཚིག །ཞེས་གསལ་བར་གསུངས་བཞིན་དུ་མཚུངས་གསལ་གྱི་སྒྲ་མེད་པ་ག་ལ་ཡིན། དྲུག་ཅུ་རྩ་ལྔ་པོ་འདིར་མ་འདུས་པའི་མཚུངས་
གསལ་ཀྱང་ཆ་གྲོགས་སྤུན་ཟླ་སོགས་མཐའ་ཡས་པ་ཞིག་ཡོད་པར་རྣམ་བཤད་རྣམས་སུ་བཤད་པ་ལྟར་དོན་ལ་གནས་པ་ཡིན་ནོ། །བཟློག་པ་ཅན་ལ་འབྱུང་བ་ཡང༌། །མཚན་ཉིད་དུ། སྒྲས་
* ཟིན་པའམ་རྟོགས་པ་ཡི། །དངོས་པོ་གཉིས་ནི་མཚུངས་གྱུར་པ། །དེར་ནི་དབྱེ་བ་བརྗོད་པ་གང༌། །དེ་ཡི་བཟློག་པ་ཅན་ཞེས་བརྗོད། །ཞེས་གསུངས་པས་ངེས་པར་དགོས་ལ། འོན་ཀྱང་
དཔེ་རྒྱན་དུ་མི་འགྱུར་ཏེ། འདིར་ནི་གཙོ་ཆེར་མཚུངས་པ་སྒྲུབ་པའི་སླད་དུ་མ་ཡིན། འབྱེད་བྱེད་སྟོན་པའི་ཁྱད་གཞི་ཙམ་དུ་བཀོད་པས་འབྱེད་བྱེད་ཅེས་ཀྱི་རྒྱན་ཞེས་ཀྱང་ཟེར་བ་

༄༅། །ལགས། མཚུངས་གསལ་གྱི་སྒྲ་རྣམས་དཔེ་རྒྱན་གྱི་སྐབས་སུ་སྟོན་པ་ནི་གཙོ་ཆེ་བ་དང་། སྒྲའི་འཇུག་པ་འདི་ནས་རྩོམ་པའི་ཕྱིར་ཏེ། རྒྱན་གཞན་ལའང་ཅུང་ཟད་
ཡོད་པ་ཡིན་ནོ། །དྲི་བ་བདུན་པ། བྱ་ཚིག་བར་གྱི་གསལ་བྱེད་དཔེར་བརྗོད་འདི། །བསྙོན་དོར་དྲི་བཞོན་དལ་བུ་འགྱུར་བྱེད་དེ། །ཟླ་བ་དགཀྱང་མེ་རུ་འགྱུར། །ཙནྡན་བྱུག་པ་ལྷུང་བ་ཡང༌། །མཚོན་ལྷུང་འཁྱམས་པ་རྣམས་ལའོ། །ཞེས་པ་
རྒྱན་དུ་སོང་བ་མིན་ནམ་ཅི། །མིན་ན་ཡུལ་དང་རང་བཞིན་ལ་བསྙོན་པའང་། །བསྙོན་དོར་ཙནྡན་ཟླ་འོད་དལ་བུ་ཡི། །ལྷོ་ཕྱོགས་དྲི་ཡི་བཞོན་པ་འདི། །མེ་ཡི་རང་བཞིན་སྤྲོ་བ་སྟེ། ཞེས་སོགསཀྱང་རྒྱན་དུ་འགྱུར་པ་གང་གིས་
སྒྲུབ༑ །ཞེས་པའི་རང་ལན། བྱ་ཚིག་བར་གྱི་གསལ་བྱེད་དཔེར་བརྗོད་པ། །དྲི་བཞོན་དལ་བུ་འགྱུར་བྱེད་དེ། །ཟླ་བ་དག་ཀྱང་མེ་རུ་གྱུར། །ཙནྡན་བྱུག་པ་ལྷུང་བ་ཡང༌། །མཚོན་ལྷུང་
འཁྱམས་པ་རྣམས་ལའོ། །ཞེས་དངོས་པོ་དེ་གསུམ་འདོད་ལྡན་ལ་གདུང་བ་བསྐྱེད་བྱེད་དུ་བྱུང་བ་ཙམ་དུ་འདྲ་ཡང་བསྙོན་དོར་བ་མེད་པས་རྒྱན་དེར་མི་འགྲོ་སྟེ། རྒྱན་དེ་དག་ནི། ཙནྡན་ཟླ་འོད་
༅ དལ་བུ་ཡི། །ལྷོ་ཕྱོགས་དྲི་ཡི་བཞོན་པ་འདི། །མེ་ཡི་རང་བཞིན་སྤྲོ་བ་སྟེ། །གཞན་གྱི་ངོར་ནི་བསིལ་ཞེས་གྲག །ཅེས་དངོས་པོ་དེ་གསུམ་གྱིས་གདུང་བར་བྱས་པ་འདྲ་ཡང་། གཞན་གྱི་

ངོར་བསིལ་ཞེས་གྲགས་པ་མི་བདེན་ཏེ་གཞན་ལ་མེ་ཡི་རང་བཞིན་སྤྲོ་བར་བྱེད། ཅེས་དབང་ཡུལ་ལྔའི་ཡ་གྱལ། རེག་བྱ་བསིལ་བ་ཚ་བར་བསྙོན་དོར་བ་འདི་འདྲ་བ་སྔ་མ་ལ་མེད་དོ། །རང་
བཞིན་ལ་བསྙོན་པའང༌། བདུད་རྩི་ཟག་པའི་འོད་ཟེར་ཅན་ཞིག་ལ་ཟླ་བར་བདག་འདོད་མོད། དོན་གྱིས་བདག་ཉིད་འདི་ནི་གཞན་ཡིན་མོད།ྋ དུག་ཟག་པའི་འོད་ཟེར་དང་ལྡན་པའོ། །ཞེས་ཟླ་
བ་ཉིད་ཟླ་བ་མིན་ཞེས་བསྙོན་དོར་བ་འདི་ལྟ་བུ་ཡང་མེད་པའི་ཕྱིར། གདུང་བ་བསྐྱེད་པར་འདྲ་བ་ཙམ་ལས་བསྙོན་དོར་གྱི་མཚན་ཉིད་ཚང་བ་མ་ཡིན་ལགས། དྲི་བ་བརྒྱད་པ། ཁ་ཅིག་མ་གུས་
ཤིས་བརྗོད་འགོག་སོགས་ལ། །གཤེགས་པར་ག་ལ་རིགས་ཞེས་མ་བརྗོད་ན།། དངོས་སུ་དགག་ཚིག་མེད་ཕྱིར་འགོག་པར་མི་འགྱུར་ལོ། །གཤེགས་སམ་བཞུགས་སམ་ཞེས་པའི་མ་གུས་
ཚིག མ་སྦྱར་དེ་ལ་མ་གུས་འགོག་ཚུལ་གང༌། །དགག་ཚིག་དངོས་མང་ཐོས་ཀླུ་སྒྲུབ་རྒྱ་མཚོས། །མཛའ་བོ་གཤེགས་སམ་བཞུགས་ལགས་སམ། །ཞེས་པའི་ཚབ་ཏུ། ཁོ་བོ་ཅག་གི་འདོད་པ་ལྟར་ན། བདག་ནི་གསོན་རེ་སོགས་ཀྱི་འགོག་བྱེད་བསྟན་ནས་
གཤེགས་བཞུགས་གང་དགྱེས་མཛོད་ཅེས་མ་གུས་པའི་ཚིག་སྦྱར་རོ། །ཁྱེད་ལྟར་ན་མ་གུས་པའི་རྒྱུ་མཚན་རི་བོང་རྭའི་རྗེས་སུ་སྙེགས་སོ། །དེས་ན་ཤུགས་ལས་འགོག་པ་ཐམས་ཅད་ལ་གྱ་ཚོམ་དུ་བཟོ་བཅོས་བྱེད་པ་འདི་འདྲ་ཅི་ཞིག་གི་སྒྱུ་ཐབས་ཡིན་དཔྱད་པར་འདོད་པའོ་སུ་མེད་ཀྱང་འགོག་བྱེད་

།ཙམ། །སྨོས་པས་དགག་བྱ་ཤུགས་འགོག་རིམ་པ་ཀུན། །རང་བཟོས་རྙོགས་མར་བྱེད་འདི་གང་གི་གཡོ། །ཞེས་པའི་རང་ལན། མཁན་རིན་པོ་ཆེ་འདི་ཕྱི་དུས་སྐ ༄༅།
ཀྱི་མཁས་པ་ཆེན་པོར་གྲགས་ཀྱང༌། འདི་རིགས་ཀྱི་མཁྱེན་རླབས་ཆེན་པོས་གཡེང་པ་འགའ་ཞིག་མཐོང་སྟེ། གང་ཞེ་ན། མ་གུས་པས་འགོག་པ་ལ་རྒྱ་དཔེར། གཙྪ་བཱ་ཏི ཥྛ་བཱ་
ཀཱནྟ༑ ཞེས་དང་ཤིས་བརྗོད་ཀྱིས་འགོག་པར། གཙྪ་གཙྪ་སི་ཙིཆནྟ། ཞེས་འབྱུང་བ་འདི་དག མཛའ་བོ་གཤེགས་པར་ག་ལ་རིགས། །ཞེས་པར་འགྱུར་ཚུལ་སྐད་དོད་སྦྱར་ནས་གསུང་
བར་རིགས་ཀྱི། བོད་སྐད་ཙམ་ཞིག་བྱུང་རྒྱལ་དུ་སྨོས་པས་བྱང་མི་ཆུབ་པའི་ཕྱིར། རྒྱ་དཔེར་དེ་སྐད་ཡོད་ཀྱང་རུང་མེད་ཀྱང་རུང༌། དེ་ལྟར་བཅོས་པ་ལ་འགལ་བ་མེད་དོ་དགོངས་ན
ནི༑ འདོད་ན་དེ་ལ་ངས་ཅི་བྱ། །ཞེས་པ་དེར་སྣང་ངོ༌། །གཞན་ཡང་མ་གུས་པའི་ཚིག་ཅི་ཡང་མ་སྦྱར་བའི་མ་གུས་འགོག་པ་དང༌། མཛའ་བོའི་བགྲོད་པ་དངོས་སུ་བཀག་པའི་ཤིས་བརྗོད་
༈ ཀྱིས་འགོག་པ་འདི་ཡང་མཚར་ཆེ་བ་འདྲ། གང་ལྟར་དཔང་ལོས། སྙན་ངག་ལ་ཐམས་ཅད་དུ་དོན་སྒྲས་ཟིན་པས་མ་ཁྱབ་ཅིང༌། རིག་པ་དང་དོན་གྱི་ཤུགས་ཀྱིས་རྟོགས་པ་ཡང་ཡོད་པར་
139

བཤད་ཅིང༌། གསུང་བས་འགལ་བ་སྔོན་དུ་སྤངས་གྲུབ་ཅིང༌། འགྲེལ་མཛད་སྔ་མ་ཀུན་འདི་ཐད་དུ་དགོངས་པ་མི་མཐུན་པ་མེད་པས་དེ་དག་ཉིད་སྙིང་པོར་བཟུང་ན་བཞེད་པ་སྐྱོང་བདེ་བ་
ལགས༑ དྲི་བ་དགུ་པ། གཅིག་བཟློག་བརྟན་དང་ཆེ་བའི་བདག་རྒྱ་མཚོ་དང་རྒྱལ་པོ་གཉིས་བརྟན་པ་དང་ཆེ་བའི་བདག་ཉིད་ཡིན་པ་དང་། རྒྱ་མཚོ་ལ་རོའི་ལ་བ་ཅུ་དང་རྒྱལ་པོ་ལ་རོལ་སྒེག་གི་ལ་བ་ཅུ་སྦྱར་བ་ལྡན་པ་གཉིས་ཉི་ད་དང༌། །ལ་བ་ཎྱ་སོགས་
སྒྲ་དོན་གཟུགས་གཅིག་ཕྱིར། །སྦྱར་རྒྱན་སྦྱར་བ་གཟུགས་གཅིག་ལྡན་པའི་ཚིག དུ་མའི་དོན་ཅན་ཡིན་པར་འདོད། །ཅེས་པའི་མཚན་ཉིད་ཚང་བས་འདི་ཡང་ནི། སྦྱར་བའི་བཟློག་པར་སྨྲ་ན་གང་གིས་འགོག །ཞེས་པའི་
རང་ལན། གཅིག་གི་བཟློག་པ་ཅན་ལ་གཞུང་ལས། བརྟན་དང་ཆེ་བའི་བདག་ཉིད་དང༌། །ལཱ་བ་ཎྱ་སོགས་ཡོན་ཏན་གྱིས། །ཁྱོད་དང་རྒྱ་མཚོ་མཚུངས་ཐ་དད། །ཁྱོད་ལུས་འདི་འདྲ་ཉིད་
ཀྱིས་སོ། །ཞེས་པའི་དོན་ནི། བསྐྱོད་པར་མི་ནུས་པས་བརྟན་པ་དང༌། ཁོང་ཡངས་ཤིང་ཆེ་བའི་བདག་ཉིད་དང། ལཱ་བ་ཎྱའི་སྒྲ། རྒྱལ་པོ་མཛེས་པ་དང༌། རྒྱ་མཚོ་ལན་ཚྭའི་རོ་དང་
ལྡན་པས་རྒྱལ་པོ་དང་རྒྱ་མཚོ་སྦྱར་བ་ལྟར་བྱུང་བ་ལ་རྣམ་དབྱེ་ཕྱེད་པ་ཇི་ལྟར་ཡོད་དྲིས་མོད་ཀྱི། དེ་དག་སྦྱར་བ་འདྲ་བར་སྣང་ཡང་མ་དཔྱད་པའི་ངོར་ཡིན་མོད། དཔྱད་ན། ཡོན་ཏན་

།གྱིས། ཁྱོད་དང་རྒྱ་མཚོ་མཚུངས་ཞེས་པས་སོ་སོའི་སྟེང་གི་ཡོན་ཏན་རྣམས་མཚུངས་ཆོས་སུ་བཀོད་ནས་འབྱེད་ཆོས་ཀྱིས་སོ་སོར་ཕྱེ་བ་ཡིན་པས་སྦྱར་བའི་ལྡོག་པར་སྐ| ༄༅།
མི་འགྱུར་ལ། སྦྱར་བའི་ལྡོག་པ་ཅན་ནི། ཁྱོད་དང་རྒྱ་མཚོ་དུནྡཱ་རོ། །མ་ཧཱ་སཏྭ་ཏེ་ཛཿབཅས། །འདི་ཡིས་ཁྱོད་གཉིས་ཐ་དད་དེ། །དེ་ནི་ཆུ་བདག་ཁྱོད་མཁས་སོ། །ཞེས་མཚུངས་ཆོས་
མིན་པར་རྒྱལ་པོ་དང་རྒྱ་མཚོ་གཉིས། དུརྦ་རོ་ཞེས་པ་རྒྱལ་པོ་བཟློག་པར་དཀའ་བ། རྒྱ་མཚོ་ཆུ་ངན་པ་བ་ཚྭ་ཅན། མ་ཧཱ་སཏྭ་རྒྱལ་པོ་སྙིང་སྟོབས་ཆེ་བ། རྒྱ་མཚོ་སེམས་ཅན་ཆེན་པོ་ཆུ་སྲིན་
གནས་པ། ཏེ་ཛཿནི་རྒྱལ་པོ་གཟི་བརྗིད་ཆེ་བ། རྒྱ་མཚོ་རྒོད་མ་ཁའི་མེ་དང་བཅས་པ་སྟེ་ཐམས་ཅད་སྒྲ་སྦྱར་ནས། འབྱེད་ཆོས་ནི། འདི་ཡིས་ཁྱེད་གཉིས་ཐ་དད་སྟེ། །དེ་ནི་ཆུ་ཡི་བདག་
ཡིན་ལ། །ཁྱོད་ནི་མཁས་པའི་རང་བཞིན་ནོ། །ཞེས་ཕྱེ་བས། འདི་ལ་ཁྱད་ཆོས་རྣམས་སྒྲ་སྦྱར་བ་འབའ་ཞིག་ལས། ཡོན་ཏན་འདི་ལྟ་བུས་མཚུངས་ཞེས་པའི་འཕྲས་འཕྲོས་ཙམ་ཡང་མེད་
ཞེ པས་ཁྱད་པར་ཆེ་བ་ལགས། དྲི་བ་བཅུ་པ། ཁྱོདཀྱི་གདོང་དང་པདྨ་སྟེ། །འདི་གཉིས་ཀྱི་ནི་ཁྱད་པར་ཡང་། །པདྨ་ཆུ་ལས་སྐྱེས་པ་དང༌། །ཁྱོད་གདོང་ཁྱོད་ལ་བརྟེན་པའོ། །ཞེས་དང༌། ཁྱོད་ཀྱི་ཞལ་ནི།ཁྱོད་ཉིད་ལ། །མཐོང་ཞིང་ཟླ་བ་མཁའ་ལ་མཐོང༌། །འདི་ཉིད་ཁོ་ནས་ཐ་དང་

དེ།. བཟློག་པ་ཅན་ལས་དོན་གྱིས་གོ་བ་ཡི། །དཔེ་དང་དཔེ་ཅན་ཙམ་ཞིག་སྟོན་འདི་དང༌།། གཞན་མེད་ཅེས་འདི་ཕུལ་བྱུང་དཔེ་ཞེས་པའི་དཔེར་བརྗོད་འདི་གཉིས་ལ་ཁྱད་པར་ཅི་ཡང་མ་མཐོང་བས་ཕུལ་བྱུང་དཔེ་ལ་ཁྱད་པར་ཇི་ལྟར་
ཡོད༑ །མེད་ན་སོ་སོར་འཇོག་པའི་དགོས་ཆེད་ཅི། །ཞེས་པའི་རང་ལན། རྟེན་གྱི་དབྱེ་བའི་བཟློག་པ་ཅན་དང་། ཕུལ་བྱུང་གི དཔེ་གཉིས་ལ་མཆོག་དམན་ཅུང་ཟད་ཙམ་ལས་འདྲར་རུང་
སྣང་བས་དྲིས་པ་སྟེ། དང་པོ་ནི། ཁྱོད་ཀྱི་གདོང་དང་པདྨ་སྟེ། །འདི་གཉིས་ཀྱི་ནི་ཁྱད་པར་ཡང༌། །པདྨ་ཆུ་ལས་སྐྱེས་པ་དང༌། །ཁྱོད་གདོང་ཁྱོད་ལ་བརྟེན་པའོ། །ཞེས་པའི་
དོན༑ ལུས་ཕྲ་ཁྱོད་ཀྱི་གདོང་དང་། པདྨ་འདི་གཉིས་ཀྱི་ཁྱད་པར་ནི། པདྨ་ཆུ་ལས་སྐྱེས། ཁྱོད་གདོང་ནི་ཁྱོད་རང་གི་ལུས་ཉིད་ལ་བརྟེན་པའོ། །ཞེས་མཚུངས་ཆོས་ཤུགས་ལས་རྟོགས་
ཤིང་༑ འབྱེད་ཆོས་རྟེན་ཐ་དད་པས་བསྟན་པ་ཙམ་ཡིན་ལ། ཕུལ་བྱུང་གི་དཔེ་ནི། ཁྱོད་ཀྱི་ཞལ་ནི་ཁྱོད་ཉིད་ལ། །མཐོང་ཞིང་ཟླ་བ་མཁའ་ལ་མཐོང༌། །འདི་ཉིད་ཁོ་ནས་ཐ་དད་དེ། །
གཞན་མེད་ཅེས་འདི་ཕུལ་བྱུང་དཔེ། །ཞེས་པས་རྟེན་ཐ་དད་པར་འདྲ་ཡང་། དེ་ཙམ་ཁོ་ན་ལས་ཁྱད་པར་གཞན་མེད་ཅེས། ཁྱད་པར་ཐ་དད་པ་དུ་མ་ཡོད་ཀྱང་མེད་པ་ལྟར་བྱས་པས་ཕུལ་ཆེ་ཆུང

།མི་འདྲའོ། །དྲི་བ་བཅུ་གཅིག་པ། སྲིད་པ་ཅན་ལ་ནང་གསེས་རྒྱན་གཉིས་སམ། །གསུམ་ཡིན་དང་པོ་ལྟར་ན་དཔེར་བརྗོད་གསུམ། །འབྱུང་བའི་རྒྱུ་ཅི་ཕྱི་མ་སྐ ༄༅།
ལྟར་འདོད་ན། །ཁྱད་ཆོས་མ་འདྲེས་དབྱེ་བ་འབྱེད་ནུས་སུ། །ཞེས་པའི་རང་ལན། གཞུང་ལས། རབ་ཏུ་གྲགས་པའི་རྒྱུ་བཟློག་ནས། །གང་ཞིག་རྒྱུ་གཞན་ཅུང་ཟད་དམ། །གང་དུ་
རང་གི་ངོ་བོ་ཉིད། །སྟོན་པ་དེ་ནི་སྲིད་པ་ཅན། །ཞེས་གསུངས་པའི་དོན། འཇིག་རྟེན་ན་རབ་གྲགས་ཀྱི་རྒྱུ་བཟློག་ནས་རྒྱུ་གཞན་ཅུང་ཟད་སྟོན་པ་དང༌། རྒྱུ་ཐམས་ཅད་འབད་པས་བཀག་ནས་
རང་གི་ངོ་བོ་དངོས་པོའི་ཆོས་གྲུབ་པ་ཉིད་སྟོན་པ་སྟེ། སྤྱིའི་དབྱེ་བ་གཉིས། དེའི་དང་པོ་ལ། ཕྱི་ནང་གི་རྒྱུ་ཅུང་ཟད་སྟོན་པ་གཉིས་སུ་ཕྱེ་བས་དཔེར་བརྗོད་གསུམ་དུ་བྱུང་བ་ཡིན་ཏེ། དཔེར་
བརྗོད་པ། མ་འཐུངས་མྱོས་པའི་ཀ་དམ་པ། །མ་ཕྱིས་དྲི་མ་མེད་པའི་མཁའ། །བགྲུངས་པར་མ་བྱས་དྭངས་པའི་ཆུ། །འགྲོ་བའི་ཡིད་ནི་འཕྲོག་པར་གྱུར། །ཞེས་པ་ལ་རྒྱུའི་ཁྱད་པར་
༴ གསུམ་གྱིས་སྟོན་དུས་ཤུགས་ལས་སྟོན་པས་ཕྱི་དང༌། སྨན་མ་བཀུས་པར་དཀར་མིན་མིག །མནན་པ་མིན་པར་སྨིན་མ་དམའ། །ཚོན་མ་བསྒོས་པར་དམར་བ་ནི། །མཛེས་མ་ཁྱོད་ཀྱི་མཆུ་

འདིའོ༑ །ཞེས་པས་མཛེས་པའི་རྒྱུའི་ཁྱད་པར་གསུམ་གྱིས་ལང་ཚོ་དར་བབ་སྟོན་པས་ནང་གསེས་གཉིས་སུ་ཕྱེ་བ་ཡིན་པས། སྤང་ཊཱི ཀ་ལས། རབ་ཏུ་གྲགས་པའི་རྒྱུ་འཐུངས་པ་ལ་སོགས་པ་
ལས་གཞན་པའི་རྒྱུ་ངག་སྔ་མ་ལ་སྟོན་དུས་འོང་པ་དང་། ཕྱི་མ་ལ་ལང་ཚོ་དར་ལ་བབ་པ་ཅན་བརྗོད་པར་འདོད་པ་དང༌། ཞེས་གསུངས་པའི་ཕྱིར་རོ། །དབྱེ་བ་གཉིས་པ། བསྒོས་པ་མེད་
པར་ཁ་དྲི་ཞིམ། ྋ །བཅོས་པ་མེད་པར་ལུས་པོ་མཛེས། །རྒྱུ་མེད་དག་ཏུ་ཟླ་བ་འདྲ། །རྒྱུ་མཚན་མེད་པར་འདོད་པ་གྲོགས། །ཅེས་པ་ལ་ནི། སྔ་མ་བཞིན་གྱི་གྲགས་མ་གྲགས་ཀྱི་རྒྱུ་གང་
ཡང་སྟོན་པ་མེད་དེ། འབད་པས་དངོས་སུ་བཀག་པའི་ཕྱིར། །བསྒོས་པ་མེད་སོགས་ཚིག་གིས་འདིར། །རྒྱུ་ནི་དངོས་སུ་རབ་བཟློག་ཅིང་། །དྲི་ཞིམ་ཉིད་སོགས་འབྲས་བུ་བརྗོད། ྋ །དེ
ཕྱིར་འདི་ནི་སྲིད་པ་ཅན། །ཞེས་རྒྱུ་ཐམས་ཅད་བཀག་སྟེ་འབྲས་བུ་རང་གི་ངོ་བོ་ཙམ་སྟོན་པའོ། །དྲི་བ་བཅུ་གཉིས་པ། བསྡུས་བརྗོད་.བྱེབྲག་རྩ་བརྟན་འབྲས་བུའི་ཁུར་ཅན་སོགས། ། ཁྱད་
ཆོས་ཐུན་མོང་ཡིན་ཕྱིན་ཕྱི་མ་..རྩ་བརྟན་འབྲས་བུའི་ཁུར་གྱིས་ནི། །ཞེས་སོགས་ཁྱད་ཆོས་ཐུན་མོང་དུ་འགྲུབཕྱིན། ཡལ་གའི་ཁྱོན་ནི་མི་ཆུང་ཞིང༌། །མེ་ཏོག་འབྲས་བུ་ཕུན་སུམ་ཚོགས། །ཞེས་པ་ལྗོན་པའི་ཁྱད་ཆོས་གཅིག་པུ་ཡིན་པར་གང་གིས་འགྲུབ་དཔྱད་དགོས་སོ་མིན། །མེ་ཏོག་

ལྐ ༄༅། །ལོ་འབྲས་ལྗོན་པའི་ཁྱད་ཆོས་ཙམ། །ཁོ་ནར་གྲུབ་པའི་ཤེས་བྱེད་ཇི་ལྟར་སྣང༌། །ཞེས་པའི་རང་ལན། སྤྱིར་གཞུང་རང་དུ། སྙན་ངག་མཁན་གྱི་བསམ་བྱས་
བཏགས༑ །གང་དུ་ཡང་ནི་སྐྱོན་མི་འགྱུར། །འདོད་དོན་སྒྲུབ་ལ་སྒོ་རུ་ནི། །མཁས་པ་རྣམས་ལ་ཅིས་མི་འགྱུར། །ཞེས་དང་། སྙན་ངག་མཁན་ལ་ཅི་ཡང་རྒྱན། །ཞེས་པ་བཞིན་རྟོག་
པས་བཏགས་པའི་བྱེ་བྲག་ཡིན་པས་ཅུང་ཟད་ཙམ་ལ་མ་ངེས་མོད་ཀྱང༌། ལྗོན་པ་ལ་སྦྱར་བའི་དཔེར་བརྗོད་སྔ་མ། རྩ་བརྟན་འབྲས་བུའི་ཁུར་གྱིས་ནི། །སློང་རྣམས་རྟག་ཏུ་རྒྱས་པར་བྱེད།
གྲིབ་མ་སྣམ་པའི་ལྗོན་པ་ཆེ། །འདི་ནི་བདག་གིས་ཡང་དག་ཐོབ། །ཅེས་ཁྱད་པར་ཅན་སྐྱེས་བུ་དང་ལྷའི་དཔག་བསམ་གྱི་ཤིང་། ཡང་དག་པའི་བསམ་པ་ལས་སྐྱེས་པའི་རྩ་བ་མི་གཡོ་བས་
བརྟན་ཅིང་འབྲས་བུའི་ཁུར་གྱི་སློང་བ་རྣམས་རྟག་ཏུ་རྒྱས་པར་བྱེད་པ། གྲིབ་མ་སང་སེང་མེད་པར་སྣམ་པ་གསུམ་གྱིས་བསྟན་པའི། བསམ་དོན་ཡང་དག་པའི་བསམ་པའི་རྩ་བ་བརྟན་པ། སྡེ་
༉ བཞིའི་འབྲས་བུའི་ཁུར་གྱིས་སློང་བ་རྣམས་རྟག་ཏུ་རྒྱས་པར་བྱེད་པ། ཀུན་ལ་ཕན་བདེའི་གྲིབ་མས་བསིལ་བ་དམ་པའི་སྐྱབས་འདི་བདག་གི་མགོན་དུ་ཐོབ་བོ་ཞེས་རྣམ་པ་མཚུངས་པར་བསྡུས་ཏེ་

བརྗོད་པ་ཡིན་ལ། ཕྱི་མ་ནི་དེ་ལྟར་མིན་ཏེ། ཡལ་གའི་ཁྱོན་ནི་མི་ཆུང་ཞིང༌། །མེ་ཏོག་འབྲས་བུ་ཕུན་སུམ་ཚོགས། །དམ་པའི་གྲིབ་བསིལ་བརྟན་ལྡན་པའི། །ཤིང་འདི་བདག་གི་སྐལ་
བས་རྙེད། །ཅེས་ཁྱད་པར་ཡལ་གའི་ཁྱོན་ཆེ་བ། མེ་ཏོག་དང་འབྲས་བུ་ཕུན་སུམ་ཚོགས་པ། སྨིན་པ་དང་མ་སྨིན་པའི་ཁྱད་པར་གྱིས་མེ་ཏོག་དང་འབྲས་བུ་མཉམ་དུ་ཕུན་སུམ་ཚོགས་པ་མི་
ཡུལ་གྱི་ལྗོན་པ་ལ་མཐོང་བའི་ཕྱིར། དཔང་ལོ་ཆེན་པོས། ཡལ་ག་ཞེས་པ་རྐང་པ་སྔ་མ་གཉིས་ཀྱིས་བརྗོད་པའི་ཁྱད་པར་ནི་ཤིང་སྡོང་ཉིད་ལ་ཡོད་པའོ། །ཞེས་འགྲེལ་པ་གཉིས་ཀས་འཆད་དེ་
བརྗོད་འདོད་ཙམ་དུ་ཟད་དོ། །ཞེས་རྒྱ་འགྲེལ་གཉིས་ཀྱི་ཁུངས་དྲངས་པའི་ཕྱིར་རོ། །དམ་པའི་གྲིབ་བསིལ་དང༌། བརྟན་པ་དང་ལྡན་པ་ནི་གཉིས་ཀ་ལ་འཇིག་རྟེན་ན་གྲགས་པས་ཁྱད་པར་ཐ་
དད་ཐ་དད་མིན་པ་ཞེས་བྱ་བ་ལགས། འོ་ན་སྔ་མ་ལ་དཔག་བསམ་གྱི་ཤིང་ཡིན་པའི་ཁྱད་པར་གྱི་ཆོས་གང་ཞིག་མཐོང་ཞེ་ན། འབྲས་བུའི་ཁུར་གྱིས་དུས་ཚིགས་མེད་པར་སློང་བ་དུས་རྟག་ཏུ་
རྒྱས་པར་བྱེད་པ་ནི་ཤིང་གཞན་ལ་མེད་པའི་ཕྱིར་དང་། རྒྱ་དཔེར། མ་ཧཱ་པྲྀཀྵཞེས་པའང་དེ་ལ་བསམ་ཏེ་བརྗོད་པའི་ཕྱིར། ཕྱི་མ་ལ། དྲུ་མཿ ཞེས་ཤིང་ཕལ་པའི་སྐད་དོད་ལས་མ་བྱུང་བས་

།འདི་ཉིད་དཔག་བསམ་གྱི་ཤིང་དུ་མི་འགྱུར་ལགས། དྲི་བ་བཅུ་གསུམ་པ། དངོས་པོ་གཞན་ལ་འཇུག་མིན་ལྗོན་ཤིང་གིདངོས་པོ་འགའ་ལ་བསམ་བྱས་ནས། །དེ་དང་མཚུངས་པའི་དངོས་སྐ ༄༅།
པོ་གཞན། །བསྡུས་པའི་ཚུལ་གྱིས་བརྗོད་བྱེད་པ། །ཞེས་བཤད་པ་ལ། ལྗོན་ཤིང་གི་ཆོས་གཅིག་པུ་རང་གར་བརྗོད་པ་ལ་བསྡུས་བརྗོད་ཀྱི་ཤེས་བྱེད་མ་བྱུང་ཁྱད་ཆོས་རང་གར་བརྗོད་ཙམ་བསྡུས་བརྗོད་དུ། །འགྲོ་བའི་རྒྱུ་གང་དངོས་འགར་བསམ་ནས་
གཞན༑ །མཚུངས་པའི་དངོས་པོ་བརྗོད་པར་བཤད་མིན་ནམ། །ཞེས་པའི་རང་ལན། དེ་ལ་ཆོས་རང་གར་བརྗོད་པའི་སྐྱོན་དུ་མི་འགྱུར་ཏེ། ཇི་སྐད་དུ། གང་དུ་དོན་ནི་སྒྲ་ཡི་དོན་དེ་
ཉིད༑ །ཉེ་བར་མཚོན་པར་བྱས་ཤིང་རང་གི་དོན། །གསལ་བར་གྱུར་པ་སྙན་ངག་ཁྱད་པར་ཏེ། །སྒྲ་ཙམ་ཞེས་པར་མཁས་པ་རྣམས་ཀྱིས་བཤད། །ཅེས་འབྱུང་བས། བསམ་དོན་སྐྱེས་
བུར་ངེས་ཀྱང༌། དངོས་དོན་ལྗོན་པ་ཉིད་ཉེ་བར་བསྔགས་དགོས་པའི་ཕྱིར། དེ་ལ་མཚུངས་པ་ཡང་རྣམ་པ་ཐམས་ཅད་མཚུངས་དགོས་པར་མ་ངེས་ཏེ་འགའ་ཞིག་གིས་ཀྱང་མཚོན་དུ་རུང་བའི་
༴ ཕྱིར་དང༌། དངོས་པོ་གཞན་བསྡུས་པའི་ཚུལ་གྱིས་བརྗོད་པར་ཡང་གསུངས་པའི་ཕྱིར་ཏེ། དཔང་ལོ་ཆེན་པོས། འདིར་འདྲ་བའི་དོན་གཞན་ཡང་འཛིན་པས་ན་རང་གི་དོན་ཙམ་འཛིན་པ་མ་ཡིན་

པའོ༑ །ཞེས་ཡང་གི་སྒྲ་སྨོས་པ་དང༌། དགོངས་པའི་དོན་ཉིད་གཙོ་བོ་ཡིན་གྱི། སྒྲ་ཇི་བཞིན་པའི་དོན་ནི། ཉེ་བར་མཚོན་བྱེད་ཙམ་ཡིན་པས་ལྷུར་བླང་བར་བྱ་བ་མ་ཡིན་ནོ། །ཞེས་ཀྱང་
གསུངས་སོ། །དངོས་པོ་འགའ་ལ་བསམ་བྱས་ནས། །སོགས་སྤྱིའི་མཚན་ཉིད་དུ་དེ་ལྟར་བཤད་མོད་ཀྱང་། དེས་བྱེ་བྲག་སོ་སོའི་མཚན་ཉིད་འགོག་མི་ནུས་ཏེ། དམིགས་བསལ་ཉིད་དབང་
བཙན་པའི་ཕྱིར། དཔེར་ན་གཟུགས་ཅན་གྱི་མཚན་ཉིད་དུ། ཐ་དད་སྣང་མིན་གྱུར་པ་ཡི། །དཔེ་ཉིད་གཟུགས་ཅན་དུ་འདོད་དཔེར། །ཞེས་གསུངས་ཀྱང༌། ཆ་ཤས་ཅན་གཟུགས་
སུ༑ གདོང་པའི་འདམ་སྐྱེས་སྨིན་འཁྱོག་ཅིང༌། །རྔུལ་གྱི་ཆུ་ནི་ཟག་པ་དང༌། །མིག་དག་ཀུན་ཏུ་དམར་བ་འདིས། །མྱོས་པའི་གནས་སྐབས་གསལ་བར་བྱེད། །ཞེས་པ་ལ་གདོང་པའི་
འདམ་སྐྱེས། ཞེས་པ་ལས་གཟུགས་སུ་བཀོད་པ་མེད་པ་དང༌། ཡན་ལག་གཅིག་གཟུགས་ཀྱང་། མཛེས་མ་མྱོས་པའི་ཁུར་ཚོས་དམར། །མིག་གི་ཨུཏྤལ་དམར་པོ་ཅན། །ཁྱོད་ཀྱི་
གདོང་གིས་སྐྱེ་བོ་ནི། །འདི་ཡང་དམར་བའི་རང་བཞིན་བྱས། །ཞེས་པ་ལའང་གཟུགས་སུ་བཀོད་པ་ཚིག་གཅིག་ལས་མེད་མོད་ཀྱང་གཟུགས་ཅན་ཡིན་པ་གཞིར་བཅས་པ་བཞིན། འདིར་ཡང་

སྐ ༄༅། །ཚིག་སྔ་མ་དགོས་དབང་གིས་ཤིང་ལ་ཡོད་པ་བརྗོད་ཀྱང༌། ཕྱེད་ཕྱི་མ་དང་བསྡོམ་པས་བསྡུས་བརྗོད་དུ་སོང་བ་ཡིན་ཏེ། སྤྱིར་བཏང་བ་ལ་དམིགས་ཀྱིས་
བསལ༑ །བསྟན་བཅོས་ཀུན་ལ་རབ་ཏུ་གཅེས། །ཞེས་འདོད་པ་དང་ཁྱད་པར་ཅང་མེད་པར་མཐོང་ལ། དྲི་བ་བཅུ་བཞི་པ། སྐྱེས་བུ་འདོད་པས་མྱོས་དུས་དགའ་བྱེད་མ། །ལང་ཚོ་དར་
ཞེས་རྒྱུ་རྐྱེན་དུས་མཉམ་དུ། །གོང་གི་རྒྱུ་དང་འབྲས་བུ་༞སྐྱེས་བུ་ལུས་སྐྱེས་ཀྱིས་མྱོས་པའི། །རྣམ་འཕྲུལ་སྣ་ཚོགས་ལྷན་ཅིག་ཉིད། །བུད་མེད་རྣམས་ལ་བུ་མོ་ནི། །ཡོངས་སུ་ནུབ་པའི་ན་ཆོད་སྐྱེས། །ཞེས་སྐྱེས་བུ་ཆགས་པས་མྱོས་པ་དང་། བུད་མེད་དར་བབས་རྒྱུ།འབྲས་སུ་
། འགྲོ་བ་མི་སྲིད་སྙམ་ལྷན་ཅིག་པའི། །ཤེས་བྱེད་གསལ་པོར་འཆད་ན་ཇི་ལྟ་བུ། །ཞེས་པའི་རང་ལན། གཞུང་ལས། སྐྱེས་བུ་ལུས་སྐྱེས་ཀྱིས་མྱོས་པའི། །རྣམ་འཕྲུལ་སྣ་ཚོགས་ལྷན་ཅིག་
ཉིད༑ །བུད་མེད་རྣམས་ལ་བུ་མོ་ནི། །ཡོངས་སུ་ནུབ་པའི་ན་ཚོད་སྐྱེས། །ཞེས་པའི་དགོངས་པ་འགྲེལ་ལུགས་ལ། ཆགས་པ་རྒྱུར་བྱས་ཏེ་རྣམ་འཕྲུལ་སྣ་ཚོགས་འབྲས་བུར་བྱས་པ་
༈ དང་༑ དེ་གཉིས་ཀ་རྒྱུར་བྱས་ནས་བུད་མེད་དར་བབས་འབྲས་བུར་བྱས་པ་དང་། གཉིས་ཀ་ལ་རྒྱུ་འབྲས་གཉིས་གཉིས་སུ་བྱས་པ་སོགས་འཆད་ལུགས་ལོང་བའི་འཁར་སྟབས་སུ་སོང་འདུག་

ཀྱང་༑ དེ་ཙམ་གྱི་དཀའ་གནད་མིན་པར་སྣང་སྟེ། སྐྱེས་བུ་འགའ་ཞིག་ལུས་སྐྱེས་འདོད་པས་མྱོས་པའི་གདོང་དམར་བ་དང༌། མདངས་གསལ་བ་དང༌། མིག་ཁོར་ཁོར་དུ་གཡོ་ཞིང་ཟུམ་
པས་བལྟ་བ་དང༌། དབུགས་འདར་ཞིང་རྒོད་པ་སོགས་འདོད་པའི་རྣམ་འཕྲུལ་སྣ་ཚོགས་པ་འབྲས་བུར་གསལ་བ་དང་ལྷན་ཅིག བུད་མེད་རྣམས་ལ་བུ་མོ་གཞོན་ནུ་མའི་གནས་སྐབས་ཡོངས་སུ་
ནུབ་པ། འདོད་པ་བསྟེན་རན་གྱི་ན་ཚོད་དར་བབ་རྒྱུར་གྱུར་པ་སྐྱེས་སོ། །ཞེས་པ་སྟེ། སྐྱེས་བུའི་འདོད་པ་རྒྱུར་བཞག་པ་ནི་འདིར་སྐབས་དོན་མིན་པས་འགྲིག་པར་མ་འཁུམས་ལགས། དྲི་
བ་བཅོ་ལྔ་པ། དམར་ཞིང་གསལ་བའི་གདོང་བཅས་མིག་གཏད་པས། ཆགས་པར་ཤེས་པ་ཕྲ་མོ་དེ་རྒྱན་ཡིན་ན། གླུ་ཡི་མདུན་ས་ཁྱོད་ལ་མིག །གཏད་པ་དེ་གདོང་ཆུ་སྐྱེས་ལ། །དམར་ཞིང་གསལ་བ་རྒྱས་པ་ཡི། །མཛེས་པ་འགའ་ཞིག་
བྱུང་བར་གྱུར། །ཞེས་བཞིན་གྱི་རྣམ་པ་ཙམ་རྣམ་པའི་ཕྲ་མོར་བཞེད་ཕྱིན། ལུས་ཀྱི་དྲོད་འབར་བ་ལས་འདོདཔས་མྱོས་པར་གོ་བའང་རྣམ་པ་ཙམ་དུ་འདུག་པས་ཕྲ་མོར་འགྲོ་རིགས་སོ།། ལུས་དྲོད་འབར་བས་འདོད་གཟིར་གོ་བ་ཡི། །ཤེས་བྱེད་རྒྱུ་རྒྱན་ཡང་ནི་ཕྲ་མོར་
ཐལ༑ །ཞེས་པའི་རང་ལན། གཞུང་ལས། གླུ་ཡི་འདུན་སར་ཁྱོད་ལ་མིག གཏད་པ་དེ་གདོང་ཆུ་སྐྱེས་ལ། །དམར་ཞིང་གསལ་བ་རྒྱས་པ་ཡི། །མཛེས་པ་འགའ་ཞིག་བྱུང་བར་

།གྱུར། །ཅེས་པ་ནི། གླུ་གར་གྱི་བྱ་བ་རྩོམ་པའི་འདུན་སར་ཁྱོད་ལ་མིག་གཏད་པ། དེའི་གདོང་གི་ཆུ་སྐྱེས་ལ་ཁ་དོག་དམར་ཞིང་མདངས་གསལ་བ་སོགས་ནང་
གི་བསམ་པ་རྒྱས་པའི་མཛེས་པ་འགའ་ཞིག་བྱུང་བར་གྱུར་ཏོ། །ཞེས་རྣམ་པ་དེ་ལྟ་བུ་ལས་དགའ་བའི་དགའ་སྟོན་འདོད་པ་ཤེས་ཏེ་དེར་གནས་པ་དེ་ནི་རྣམ་པའི་ཕྲ་མོ་ཡིན་སྟེ། ལུང་
ལས༑ བསམ་པ་ནང་ན་ཡོད་པ་ཀུན། །ཕྱི་རོལ་ཏུ་ནི་ཉེ་བར་དམིགས། །སྐད་མདོག་དབང་པོའི་བྱེ་བྲག་དག །རྣམ་པ་སྦ་བར་མི་ནུས་སོ། །ཞེས་པ་ལྟར། རྣམ་པ་ཙམ་ལས་རྟོགས་པ་
༈ ཡིན་པས་ཕྲ་མོར་བཞག་ལ། ནང་ཤེས་བྱེད་ཀྱི་རྒྱ་ནི།ྋ གྲོགས་མོ་འདོད་པས་གཟིར་བའི་ཡིད། །ཟླ་བའི་ཟེར་གྱིས་མི་བཟློག་ཅིང་།།ཙནྡན་ཆུ་ཡིས་མི་བཟོད་པ།།ལུས་ཀྱི་དྲོད་ཀྱིས་
ལེགས་པར་རྟོགས། །ཞེས་པའི་ཚེ། གྲོགས་མོོ་ཁྱོད་ཡིད་འོང་གི་ཡུལ་ལ་འདོད་པས་གཟིར་བའི་ཡིད་དེ། ཟླ་བའི་ཟེར་གྱི་བསིལ་བས་ཀྱང་མི་བཟློག་ཅིང་། ཙནྡན་གྱི་ཆུ་གྲང་མོས་ཀྱང་སེལ་
༈ བར་མི་བཟོད་པ་ལུས་ཀྱི་དྲོད་ཁྱད་པར་བ་ཞིག་འདུག་པ་འདིས་ལེགས་པར་རྟོགས་སོ། །ཞེས་ཟླ་ཟེར། ཙནྡན་གྱི་ཆུ་སོགས་ཀྱིས་སེལ་མི་སེལ། ལུས་དྲོད་ཁྱད་པར་བ་ཡིན་མིན་སོགས་བརྟག་151

དཔྱད་དུ་མས་གཏན་ལ་ཕབ་པའི་སྒོ་ནས་ཤེས་པ་ཡིན་པས་ནམ་ཡང་འདྲ་བར་མི་འགྱུར་ལགས། དྲི་བ་བཅུ་དྲུག་པ། བསྙོན་དོར་འདོད་པ་དག་ནི་མདའ་ལྔ་པ། །མ་ཡིན་སྒྲོ་ལྡན་སྟོང་ཕྲག་ཡོད་
དོ་ཞེས། །འདོད་ལྷའི་ཆོས་ལ་བསྙོན་པར་སོང་ན་ཡང༌། །དོན་བསྙོན་དོར་དག་ནི་བསྙོན་བྱས་ནས། །དོན་གཞན་ཅུང་ཟད་བསྟན་པ་སྟེ། །ཞེས་གསུངས་པའི་གཞན་ཅུང་ཟད་བསྟན་པར་གང་གིས་འཆད། །ཞེས་པའི་རང་
ལན༑ གཞུང་ལས། བསྙོན་དོར་དག་ནི་བསྙོན་བྱས་ནས། །དོན་གཞན་ཅུང་ཟད་སྟོན་པ་སྟེ། །ཞེས་པའི་མཚན་ཉིད་ཚང་དགོས་པ་ལས། ཆོས་ལ་བསྙོན་པ། འདོད་པ་དག་ནི་མདའ་ལྔ་
པ༑ །མ་ཡིན་སྒྲོ་ལྡན་སྟོང་ཕྲག་ཡོད། །ཅེས་འདོད་ལྷ་མདའ་ལྔ་པ་མ་ཡིན། ཞེས་ཆོས་ལ་བསྙོན་ནས་སྲིད་པ་གསུམ་ལས་རྒྱལ་བ་ལ་བསམ་སྟེ། སྒྲོ་ལྡན་སྟོང་ཕྲག་ཡོད་ཅེས་པ་དོན་གཞན་
ཅུང་ཟད་བསྟན་པ་ཡིན་ནོ། །དྲི་བ་བཅུ་བདུན་པ། འགལ་བ་ཅན་གྱི་སྦྱར་བའི་དཔེར་བརྗོད་འདི། །འགལ་ཚུལ་དངོས་བརྒྱུད་ལྷན་ཅིག་མི་གནས་དང༌། །ཕན་ཚུན་སྤངས་འགལ་གང་ཡིན་
གཞན་དུའང་། །ལྡོག་པ་ཅན་ཉམས་མེད་ཡིན་ཡང་ཆོས་གཅོད་མིན། །ཞེས་སོགས་གཅིག་ལ་ཡོད་པའི་ཁྱད་ཆོས་དེ་གཅིག་ཤོས་ལ་མེདཔ་ཙམ་འགལ་བར་འགྲོན་ཀུན་འགལ་བར་འགྱུར་མེད་ཙམ། །ཞེས་པའི་རང་ལན། རྟོག་གེ་ལ་གྲགས་

སྐ| ༄༅། །པའི་འགལ་བ་བཞིའི་རྣམ་བཞག་འདི་སྐབས་སུ་སྦྱར་བ་མ་ཤེས་ཀྱང༌། འདིའི་འགལ་ཚུལ་ལུགས་མཐུན་སྨྲ་བ་མི་འདུག་པས་དྲིས་ལ། འདི་ནི་ཁྱད་གཞི་ཁྱད་ཆོས་
ཐམས་ཅད་སྒྲ་སྦྱར་བ་འབའ་ཞིག་ལས། ཁྱད་ཆོས་ཀྱང་ཕྱོགས་གཅིག་ལ་འགལ། ཕྱོགས་གཅིག་ལ་མི་འགལ་བས་ཤིན་ཏུ་སྦྱར་དཀའ། སྦྱོར་ན་མཚར་ཆེ་བ་ཞིག་ཡིན་ཀྱང་། ཞིབ་ཆ་
ཐམས་ཅད་མཁན་རིན་པོ་ཆེ་ངག་དབང་ཆོས་ཀྱི་གྲགས་པའི་དྲིས་ལན་དུ་བཀོད་ཟིན་པས། འདིར་ས་བོན་ཙམ་ཞིག་མདོར་བསྡུས་ན། གཞུང་ལས། ཉམས་མེད་ཡིན་ཡང་ཆོས་གཅོད་
༈ མིན༑ །རྒྱལ་པོ་ཡིན་ཡང་ཟད་མི་ཤེས། །བདེ་བྱེད་ཡིན་ཡང་ལག་འགྲོ་མེད། །ལྷ་ཡང་བི་བུ་དྷ་མ་ཡིན། །ཞེས་པའི་ཁྱད་གཞི་ཉམས་མེད་ནི། ཁྱབ་འཇུག་དང་ལུགས་ལས་མ་ཉམས་པའི་
རྒྱལ་པོ། ཁྱད་ཆོས་ཨ་བྲྀ་ཥོ་ཙྪེ་དཱི་ཁྱུ་མཆོག་སྟེ་གླང་དང་བསོད་ནམས་ལ་འཇུག་པས། དེ་མི་གཅོད་པ་ནི། ཁྱབ་འཇུག་གིས་ལྷ་མ་ཡིན་གླང་གི་གཟུགས་ཅན་བསད་པས་འགལ། རྒྱལ་པོ་
༈ བསོད་ནམས་རྒྱུན་མི་གཅོད་པ་མི་འགལ། ཁྱད་གཞི་རྒྱལ་པོ་ནི་ཟླ་བ་དང་མིའི་རྒྱལ་པོ། ཁྱད་ཆོས་ཀྵ་ཡ་འཁྲུག་པའི་ཟད་པའི་བྱིངས་དགག་པ་དང་བཅས་པས། ཟླ་བ་ལ་ཟད་མི་ཤེས་པ་

འགལ༑ རྒྱལ་པོ་ལ་ཡིད་མི་འཁྲུག་པ་མི་འགལ། ཁྱད་གཞི་བདེ་བྱེད་ནི་དབང་ཕྱུག་ཆེན་པོ་དང་རྒྱལ་པོ། ཁྱད་ཆོས་ལག་འགྲོ་ནི་སྦྲུལ་དང་སྐྱེ་བོ་ངན་པ་སྟེ། དབང་ཕྱུག་ལ་སྦྲུལ་མེད་པ་
འགལ༑ རྒྱལ་པོ་སྐྱེ་བོ་ངན་པ་དང་མི་འགྲོགས་པས་མི་འགལ། ཁྱད་གཞི་ལྷ་ནི་ལྷའི་འགྲོ་བ་དང་མིའི་རྒྱལ་པོ། ཁྱད་ཆོས་བི་བུ་དྷ་ནི་རྣམ་སད་མིན་དང་མཁས་བྲལ་མིན་ཏེ། ལྷ་ལ་རྣམ་སད་
མིན་པ་འགལ། རྒྱལ་པོ་མཁས་བྲལ་མིན་པ་མི་འགལ་ལོ། །དེས་ན་འདིའི་རྒྱན་ཚུལ་མཐུན་ཞིག་འགྲིག་ན་ལྡོག་པ་ཅན་ཙམ་དུ་མ་ཟད་རྒྱན་གང་དང་ཡང་འཁྲུལ་དུ་མེད་དོ། །དྲི་བ་བཅོ་བརྒྱད་
པ༑ མཚུངས་སྦྱོར་རྒྱན་འདིས་དཔེ་རྒྱན་མཚན་ཉིད་ལས། །ལོགས་སུ་གྱུར་པའི་ཁྱད་ཆོས་ཇི་ལྟར་སྟོན། །གཞུང་འདིར་བཀོད་པའི་དཔེར་བརྗོད་རྣམ་གཉིས་ཀྱང་། །མང་པོའི་གཤིན་རྗེ་ལུས་ངན་
ཆུ་ལྷ་དབང་པོ་སྡེ་བཞི་དང༌། རྒྱལ་པོ་ཁྱོད་འཇིག་རྟེན་སྐྱོང་བའི་སྒྲས་མཚུངས་ཞེས་པ་དང༌། གློག་དང་སྤྲིན་གྱི་འདུ་འགོད་མིག་ཡངས་མ་དང་འགྲོགས་པའི་བདེ་བ་རྣམས་མི་བརྟན་པར་མཚུངས་ཞེས་པ་འདི་དག་མ་དཔགས་ན། ཙནྡན་ཆུ་དང་ཟླ་བའི་ཟེར། །ཟླ་ཤེལ་སོགས་བཞིན་ཁྱོད་ཀྱི་ནི། །རེག་པ་བསིལ་ཞེས་ཁྱད་
པར་དག །གསལ་བར་བྱེད་འདི་མང་པོའི་དཔེ། །ཞེས་པ་དེ་ཀའོ་དཔེ་རྒྱན་ཙམ་དུ་སོང་མིན་ནམ། །ཞེས་པའི་རང་ལན། གཞུང་དུ་བརྗོད་འདོད་ཡོན་ཏན་ཁྱད་འཕགས་དང་། །མཚུངས་པར་བྱས་ནས་འགའ་ཞིག་

རང༌༄༅། །གིས། །བསྟོད་སྨད་དོན་དུ་བསྒྲགས་པ་གང༌། །དེ་ནི་མཚུངས་པར་སྦྱོར་བར་བཤད། །ཅེས་བརྗོད་པར་འདོད་པའི་ཡོན་ཏན་ཁྱད་པར་དུ་འཕགས་པ་མངའ་བའི་
དེ
ཡུལ་དེ་དང༌། འཕགས་མིན་གཞན་ཞིག་དོན་ལ་མི་མཚུངས་ཀྱང་ཆ་ཙམ་གྱིས་མཚུངས་པར་བྱས་ནས། འགའ་ཞིག་བསྟོད་པ་དང༌། འགའ་ཞིག་སྨད་པའི་དོན་དུ་བསྒྲགས་པ་གང་དེ་ནི་རྒྱན་
དེའི་མཚན་ཉིད་དོ། །དཔེ་རྒྱན་ནི། ཇི་ལྟར་ཅི་ཞིག་ལྟར་མཚུངས་པར། །གསལ་བར་གང་དུ་རྟོགས་བྱེད་པ། །དེ་ནི་དཔེ་ཞེས་བྱ་སྟེ་དེའི། །ཞེས་མཚོན་བྱེད་དཔེའི་སྟེང་ན་ཁྱད་ཆོས་ཇི་ལྟར་
༉ ཡོད་པ་དེ། ཅི་ཞིག་ན་མཚོན་བྱ་དོན་གྱི་དངོས་པོ་ལ་ཡང་དེ་ལྟར་མཚུངས་པར་གནས་པ། གསལ་བར་གང་དུ་ཚིག་སྦྱོར་གྱིས་རྟོགས་པར་བྱེད་པ་དེ་ནི་དཔེའི་རྒྱན་ཞེས་བྱའོ། །ཞེས་དཔེ་རྒྱན་ནི་
དཔེ་དོན་མཚུངས་པ་ཁོ་ན་སྟོན་ལ། མཚུངས་སྦྱོར་ནི། མི་མཚུངས་ཀྱང་ཅུང་ཟད་ཙམ་གྱིས་མཚུངས་པར་བྱེད་པའི་ཚིག་སྦྱོར་རོ། །གཞུང་དུ་བཀོད་པའི་དཔེར་བརྗོད་གཉིས་མང་པོའི་དཔེ་དང་
༴ འདྲ་བ་མ་ཡིན་ཏེ། གཤིན་རྗེ་ལུས་ངན་ཆུ་ལྷ་དང༌། །མིག་སྟོང་པ་དང་ཁྱོད་ཉིད་ཀྱང་། །འཇིག་རྟེན་སྐྱོང་བ་ཞེས་པའི་སྒྲ། །ཡུལ་གཞན་མེད་པར་རྣམ་པར་འཛིན། །ཞེས་ཕྱོགས་བཞི་སྐྱོང་

བ་དང༌། རྒྱལ་པོ་ཁྱོད་འཇིག་རྟེན་སྐྱོང་བ་ཞེས་པའི་སྒྲ་འདི་ཡུལ་གཞན་ལ་མེད་པར་ཁྱེད་རྣམས་ཀྱིས་རྣམ་པར་འཛིན་ཏེ་ཞེས་སྒྲ་ཙམ་གྱིས་མཚུངས་པར་བྱས་ལ། ཕྱི་མ་ཡང་སྦྱོར་ཚུལ་འདྲ་བས
དཔེ་དོན་མཆོག་དམན་མི་མཚུངས་ཀྱང་མཚུངས་པར་བྱས་པ་དང་། ཙནྡན་ཆུ་དང་ཟླ་བའི་ཟེར། །ཟླ་ཤེལ་སོགས་བཞིན་ཁྱོད་ཀྱིས་ནི། །རེག་པ་བསིལ་ཞེས་ཁྱད་པར་དག །གསལ་བར་
བྱེད་འདི་མང་བའི་དཔེ། །ཞེས་བསིལ་བ་མཚོན་ནུས་པ་ལ་དཔེ་གཅིག་གིས་ཆོག་མོད་ཀྱང༌། དགའ་མའི་རེག་བྱ་བསིལ་བ་ཁྱད་པར་དུ་འཕགས་པ་གསལ་བར་བྱེད་པ་ལ་དཔེ་མང་དུ་བཀོད་པས་
མི་འདྲ་བ་ལགས། དྲི་བ་བཅུ་དགུ་པ། སྨད་པ་བཞིན་བྱས་སྐྱོན་ལྟར་སྣང་བ་ཡི། །ཡོན་ཏན་ཐོབ་འགྱུར་ཟོལ་བསྟོད་རྒྱན་ཡིན་ན། །སྨད་པ་ལྟར་སྣང་ཆ་རྒྱན་གྱི། ཁ་ཅིག་ཆ་ལས་སྨད་པའམ། བསྟོད་པར་བྱས་
གྱི་ལ་ཆ་ཞེས་བརྗོད། ཞེས་མཚན་ཉིད་དུ་བསྟན་ནས། སྐྱོན་ལྟར་སྣང་བས་ཡོན་ཏན་གང་། །སྙན་པར་སྨྲ་བ་ཉིད་ཀྱང་བསྟན། །ཞེས་བཤད་པ་དང་མཚན་ཉིད་གཅིག་ཅིང་འདྲ་བ་ནས་བསྟོད་པའི་ཆ་རྒྱན་དུ། །སོང་བ་མིན་ནམ་ཚུལ་འདིར་གནོད་བྱེད་ཅི། །ཞེས་པའི་
རང་ལན། གཞུང་ལས། གལ་ཏེ་སྨད་པ་བཞིན་བྱས་ནས། །སྐྱོན་ལྟར་སྣང་བའི་ཡོན་ཏན་ཉིད། །གང་དུ་ཉེ་བར་ཐོབ་གྱུར་པ། །འདི་ནི་ཟོལ་གྱིས་བསྟོད་པར་བཤད། །ཅེས་གལ་ཏེ་

༄༅། །སྨད་པ་སྐྱོན་བརྗོད་པ་བཞིན་བྱས་ནས། རྣམ་པ་སྐྱོན་ལྟར་སྣང་བའི་ཡོན་ཏན་གྱི་རང་བཞིན་ཆེས་ཆེ་བ་ཉིད་ཐོབ་པར་གྱུར་པ་ནི། ཟོལ་གྱིས་བསྟོད་པའི་རྒྱན་དུ་བཤད་
དོ༑ །ཞེས་བྱ་བ་ཡིན་པས། ཚིགས་སུ་བཅད་པ་རངས་པོའི་དོན་ཏེ། དཔེར་བརྗོད་པ། རཱ་མ་དཀའ་ཐུབ་པ་ཡིས་ཀྱང་། །འབྱུང་པོ་འཛིན་མ་འདི་ལས་རྒྱལ། །དེ་ཉིད་རྒྱལ་པོ་ཁྱོད་ཀྱིས་
ཀྱང་༑ །འདི་ལ་ཁྱོད་ནི་རྒྱགས་མ་མཛད། །ཅེས་དགའ་བྱེད་རཱ་མ་ཎ་ནགས་སུ་དཀའ་ཐུབ་སྤྱོད་པ་གཅིག་པུས་ཀྱང༌། འབྱུང་པོ་འཛིན་མ་སྟེ་ས་ཆེན་པོ་འདི་ལས་རྒྱལ་ན། ས་དེ་ཉིད་ལས་
དཔུང་དང་སྡེར་བཅས་པའི་རྒྱལ་པོ་ཁྱོད་ཀྱིས་ཀྱང་རྒྱལ་བ་ལ། ཁྱོད་རྒྱགས་པ་སྟེ་རློམ་སེམས་མ་མཛད་ཅིག །ཅེས་བྱ་རིན་མི་ཆོག་པ་ལྟར་བྱས་ཀྱང༌། མཐུ་ཆེ་བ་རཱ་མ་ཎ་དང་མཚུངས་པར་
སོང་བ་ལྟ་བུ་ཡིན་ལ། ཆ་ལས་བསྟོད་པ་ནི། གནོད་པ་རབ་གཞིལ་ཉིད་ཀྱི་ཕྱིར། །གང་གིས་སྙན་པར་སྨྲ་བ་བསླབས། །སྐྱེ་བོ་འདི་ནི་བརྩེ་མེད་གཡོ། །གྲོགས་མོ་དེ་ཡིས་བདག་ལ་
༴ ཅི༑ །ཞེས་རང་ཉིད་ལ་གནོད་པ་རབ་ཏུ་གཞིལ་བའི་ཕྱིར། གང་གིས་སྙན་པར་སྨྲ་བ་འདི་ཙམ་བསླབས་ཀྱི། གཞན་དུ་སྐྱེ་བོ་འདི་བརྩེ་མེད་གཡོའི་རང་བཞིན་ཏེ། ཀྱེ་གྲོགས་མོ་འདི་འདྲ་བས་
157

བདག་ལ་ཅི་བྱ་ཞེས་པ་སྟེ། འདིར་ནི། སྐྱོན་ལྟར་སྣང་བས་ཡོན་ཏན་གང་། །སྙན་པར་སྨྲ་བ་དག་ཀྱང་བསྟན། །ཞེས་ངོ་བོ་སྨད་པ་འབའ་ཞིག་ཡིན་ཀྱང་།ཆ་ཤས་སྙན་པར་སྨྲ་བ་ཙམ་ཞིག་
གིས་བསྟོད་པ། དེ་ཡང་ཀྱང་གི་སྒྲས་གཞན་གྱི་ཟླར་བསྡུས་པས་ཆ་སྟེ། སྨྲ་ཏིས། ཀྱང་དང་ཡང་ནི་སྡུད་པའི་ཚིག །མི་མཐུན་མཐུན་པར་སྟོན་པའང་ཡིན། །ཞེས་པ་བཞིན། ཆ་ལས་
བསྟོད་པ་ཞེས་དཔང་ལོས་བཞེད་པ་ནི་དཔེར་བརྗོད་དང་འབྱོར། ཆ་རྒྱན་ཞེས་པའི་དོན་ལ་ངེས་པ་རྙེད། དོགས་པ་འདི་ཡང་འོང་དོན་མེད་པས་ལེགས་ཀྱི། གཞན་ཁ་ཅིག་གིས་བསྟོད་བསྟོད་
འདྲ་ལ་སྨད་པའི་ཆ་དང༌། སྨད་སྨད་འདྲ་ལ་བསྟོད་པའི་ཆ། ཞེས་དང༌། ལ་ལ་ཞིག་གིས། བསྟོད་པ་ལྟར་སྣང་བའི་སྨད་པའི་ཆ། སྨད་པ་ལྟར་སྣང་བའི་བསྟོད་པའི་ཆ། ཞེས་ཟེར་བ་
དག་གིས་ནི་དོགས་པ་འདི་ཡང་མི་ནུས་སོ། །ཡང་དཔལ་ཁང་པས། གྲོགས་མོ་དེ་ཡིས་བདག་ལ་ཅི་ཞེས་སྐྱེས་པས་སྨྲས་པར་འབྲུ་བསྣན་པ་ཡང༌། རྒྱ་དཔེར་ས་ཁི་ཡོད་པས། ནཱ་དི་ལས་
སམ་པ་བུདྡྷི་བྱིན་པའི་ཤུལ་དུ་འདུག་པ་མ་གཟིགས་སོ། །གང་ལྟར་འདིར་ནི། སྨད་པ་བཞིན་བྱས་པའི་ནུས་པས་སྐྱོན་ལྟར་སྣང་བའི་ཡོན་ཏན་ཐོབ་རྒྱུ་གང་ཡང་མེད་པས་ཟོལ་བསྟོད་ཀྱི་དྲི་ཙམ་ཡང་

།མེད་ལ། དྲི་བ་ཉི་ཤུ་པ། གབ་ཚིག་མཐུན་པའི་གཟུགས་ཀྱི་དཔེར་བརྗོད་འདིར། །བསྡུས་བརྗོད་.གང་གི་ཡལ་ག་ཡལ་འདབ་ལ། །མེ་ཏོག་དོག་པ་སྣུམ་པ་ཅན། །འཁྲི་ཤིང་ཡལ་འདབ་ལྔ་པ་༄༅།
ནི༑ །སྐྱེད་མོས་ཚལ་འདིར་བདག་གིས་མཐོང༌། །ཞེས་ལག་པའི་གབ་ཚིག་འདི་མཚུངས་པའི་དངོས་པོ་གཞན་བརྗོད་པ་ཙམ་དུ་སོང་བས། བསྡུས་བརྗོད།ཁྱད་པར་ཇི་ལྟར་ཡོད་འདྲི་དགོས་སོ་རྒྱན་གྱི་བྱེ་བྲག་ཙམ་ཞིག་ལས། །གཞན་པའི་ཁྱད་པར་འབྱེད་ཆོས་ཆེས་ཕྲ་
མོད༑ །དེ་ཉིད་གསལ་བར་ངོས་འཛིན་ཇི་ལྟར་འཐད། །ཞེས་པའི་རང་ལན། འདིའི་མཚན་ཉིད། ཕལ་པའི་དོན་བཀོད་ཚིག་དག་གིས། །སྡེབས་པ་དག་ནི་མཐུན་པའི་གཟུགས། །ཞེས་
པའི་རྒྱ་དཔེར། གཽ་ཎཿ ཞེས་འབྱུང་བ་གུ་ཎ་ལ་ཨཎ་བྱིན་པས་ཕལ་པའམ་བཏགས་པ་ཞེས་བྱ་སྟེ། བཏགས་པ་བའི་དོན་བཀོད། དེ་དང་ཆོས་མཐུན་གཟུགས་སུ་སྡེབས་ནས་དོན་སྒྲིབས་པ་ནི་
མཐུན་པའི་གཟུགས་སོ། །དཔེར་བརྗོད་པ། གང་གི་ཡལ་ག་ཡལ་འདབ་ལ། །མེ་ཏོག་དོག་པ་སྣམ་པ་ཅན། །འཁྲི་ཤིང་ཡལ་འདབ་ལྔ་པ་ནི། །སྐྱེད་མོས་ཚལ་འདིར་བདག་གིས་
༈ མཐོང་༑ །ཞེས་པའི་དོན། སྤང་ཊཱིཀ་ལས། བསྡུས་པ་བརྗོད་པའི་རྒྱན་ཏེ་འགྲེལ་བ་དག་ཏུ། འཁྲི་ཤིང་ནི་བུད་མེད་དེ། ཡལ་འདབ་ནི་སོར་མོ་རྣམས་ཡིན་ལ། མེ་ཏོག་གི་དོག་པ་སྣུམ་

པ་ནི་སེན་མོའོ་ཞེས་འཆད་དོ། །སྐྱེད་མོས་ཚལ་ནི་སྒྲ་ཇི་བཞིན་པའམ་ཁང་པའོ། །སྐྱེད་མོས་ཚལ་དུ་བུད་མེད་དང༌། །འཁྲི་ཤིང་རྐང་ལག་ཏུ་སྦྱར་ཡང་འཚལ་ལོ།།གསུང་བ་ལེགས་
ཀྱང་༑ བསྡུས་པ་བརྗོད་པའི་རྒྱན་ཏེ། ཞེས་གསུང་བ་ནི་ཅུང་མི་འཐད་དེ། འདི་ཉིད་དུ། དོན་ཉིད་དམ་ནི་སྒྲ་ལ་ཡང༌། །ཁྱད་པར་མེད་པ་སྔར་བརྗོད་ནས། །གལ་ཏེ་སླར་ཡང་རབ་
བསྒྲགས་པ། ྋ །དེ་ནི་དོན་གཅིག་པར་འདོད་དཔེར། །ཞེས་པའི་སྐྱོན་དུ་འགྱུར་ཞིང༌། བསྡུས་བརྗོད་ནི། བསམ་བྱའི་དངོས་པོ་དང་མཚུངས་པའི་ཆོས་ལྗོན་ཤིང་ལྟ་བུ་ལ་ཇི་ལྟར་ཡོད་པ་
བསྡུས་ནས་བརྗོད་པ་ཞིག་ཡིན་ལ། འདིར་ནི་ཕལ་པའམ་བཏགས་པ་བའི་དོན་བཀོད་པ་སྟེ། འཁྲི་ཤིང་དེ་ལྟ་བུ་དངོས་གནས་ལ་ཡོད་པར་མ་ངེས་ཀྱང་། སྙན་ངག་མཁན་གྱི་རྟོག་པས་བཏགས་
པ་སྟེ། བུད་མེད་ལ་ཡན་ལག་ལྔ་ཡོད་པར་བརྟེན་ནས། འཁྲི་ཤིང་ཡན་ལག་ལྔ་པ་ཞེས་གསར་དུ་བཏགས་པར་ཟད་པའི་ཕྱིར། དེས་ན་དངོས་བཏགས་ཕྱེ་བའི་སྒོ་ནས་ལེགས་པར་བཤད་པ་
གལ་ཆེ་བར་མཐོང་། དྲི་བ་ཉེར་གཅིག་པ། དོན་ཉམས་དམིགས་བསལ་སེམས་རྣལ་མི་གནས་པའི། །མངོན་པར་བརྗོད་གང་སྐྱོན་མེད་ཡིན་ན་འདིར། །དེ་ཉིད་¸འདི་སེམས་རྣལ་དུ་མི་གནས་པའི།

།མངོན་པར་བརྗོད་ལ་སྨད་མིན་ཏེ། །ཞེས་པ་འགྲེལ་མཛད་རྣམས་ཀྱིས་དམིགས་བསལ་སྐྱོན་མེད་དུ་བཤད་སྣངབ། ཚིག་གི་རྒྱན་དུ་བཞེདན་ངོ་མཚར་ཆེ་ཞིང་། མི་བཞེད་ན་དགོས་དོན་གང་ཡོད་དཔྱད་དགོས་ཚིག་གི་རྒྱན་དུ་བཞེད་དམ་ཅི། །མིནསྐ ༄༅།
ན་དམིགས་ཀྱི་བསལ་ལ་དགོས་པ་གང་། །ཞེས་པའི་རང་ལན། དོན་ཉམས་ཀྱི་དམིགས་བསལ་གཞུང་དུ། འདི་སེམས་རྣལ་དུ་མི་གནས་པའི། མངོན་པར་བརྗོད་ལ་སྨད་མིན་
༈ ཏེ༑ གཞན་དུ་དེ་ལྟ་བུ་ལ་སོགས། སྙན་ངག་མཁན་པོ་སུ་ཞིག་སྦྱོར། ཞེས་པའི་དོན་ལ། དཔང་ལོ་ཆེན་པོས། དོན་ཉམས་འདི་སྐབས་འགའ་ཞིག་ཏུ་སེམས་རང་བཞིན་གྱིས་མི་གནས་པ་
ཞིག་གིས་བརྗོད་པར་བྱས་པ་ན། དེར་མཚོན་ཞིང་དེའི་ཉམས་འདོན་པ་ལ་སྨད་པའམ་སྐྱོན་མིན་ཏེ། ཞེས་གསུངས་པས་གོང་དུ་ཡང་། མྱོས་པ་སྨྱོན་པ་བྱིས་པ་ཡིས། །བརྗོད་ལས་གཞན་པ་
དེ་སྐྱོན་ནོ། །ཞེས་ཆང་ལྟ་བུས་མྱོས་པ་དང༌། གདོན་གྱིས་བརླམས་པ་དང༌། ཤེས་པ་རྣལ་དུ་མི་གནས་པའི་སྨྱོན་པ་དང༌། བསམ་པ་མ་བྱེ་བའི་བྱིས་པ་རྣམས་ཀྱི་ངག་དཔེར་བརྗོད་པ་
༈ དང་༑ དེ་དག་གི་ལད་མོ་དང༌། སོ་སོའི་ཉམས་འདོན་པའི་ཚེ་སྨད་པའི་སྐྱོན་མིན་ཏེ། དེ་དག་སྐབས་འགའ་ཞིག་ཏུ་ཡོན་ཏན་དུ་འགྱུར་བ་ཡང་སྲིད་པས་དེ་དག་གི་དམིགས་བསལ་ཡིན

ལ༑ དེའི་ཚེ་ནི་ཚིག་གི་རྒྱན་དུ་ཡང་སོང་བ་ཡིན་པས། སྙན་ངག་མཁན་ལ་ཅི་ཡང་རྒྱན། །མཁས་པས་བཤད་ན་ཅི་ཡང་བདེན། །ལྟོ་འདུན་ཅན་ལ་ཅི་ཡང་ཟས། །འདོད་ཆེན་ཅན་ལ་ཅི་
ཡང་ནོར། །ཞེས་པ་བཞིན། སྙན་ངག་མཁན་ལ་སྣང་ཚད་སྙན་ངག་གི་རྒྱན་དུ་འཆར་རུང་བ་ཞིག་དགོས་པས། སྨན་པ་མཁས་པས་དུག་ཀྱང་སྨན་དུ་བྱེད་པ་བཞིན་ནོ། །འདི་དག་ལ་
དམིགས་བསལ་དུ་བཏགས་ཀྱང་། དགོས་དབང་ངམ་སྐབས་ཐོབ་ཀྱི་དབང་ལས་སྐྱོན་དུ་མི་འགྱུར་བ་ཡིན་གྱི་ངོ་བོ་ནི་སྐྱོན་ཁོ་ན་ཡིན་མོད། ཡོན་ཏན་དུ་འགྱུར་བ་ཡང་རེས་འགའ་བ་ཡིན་པས་
སྐབས་ཤེས་པ་ཉིད་དུ་བྱ་དགོས་ཏེ། གཞུང་ཤོང་འགྱུར་ལས། སྐྱོན་ནི་མཐའ་དག་འདི་ལ་ཡང༌། །རེས་འགའ་སྙན་ངག་མཁན་མཁས་པས། །སྐྱོན་གྱི་གྲངས་ལས་རབ་འདས་ནས།
ཡོན་ཏན་ལམ་ནི་རྣམ་པར་འཛིན། །ཞེས་གསུངས་པའི་ཕྱིར། སྐབས་མ་ཤེས་པར་གར་བབ་བབ་ཏུ་གྱ་ཚོམ་དུ་སྦྱར་ན་སྐྱོན་བཅུར་མ་ཟད་ཐམས་ཅད་སྐྱོན་གྱི་གོང་བུར་འགྲོ་སྟེ། རིན་པོ་ཆེའི་
གཏེར་ལས། དུས་སུ་མ་བབ་པ་ཡི་གཏམ། །གང་སྨྲས་དེ་ལ་ཀུན་གྱིས་བརྙས། །མང་པོ་སྨྲ་བའི་གཏན་ཚིགས་ལས། །སྨྱོན་པར་རྗེས་སུ་མི་དཔོག་གམ། །ཞེས་པ་དེར་འགྱུར་དུ་འོང་

༄༅། །ལ། དེའི་ཕྱིར་སྙན་ངག་སྨྲ་བ་དག་གིས། དོན་གྱིས་སྟོང་པའི་ཚིགས་བཅད་ཀྱུར་ཀྱུར་ཙམ་ལ་སྙིང་པོར་མི་སེམས་པར། དམ་པའི་ཆོས་གསལ་བར་བྱ་བ་
དང་༑ དཀོན་མཆོག་གསུམ་སོགས་ཡུལ་དམ་པའི་ཡོན་ཏན་བརྗོད་པའི་སྒོ་ནས་དོན་བཟང་པོ་ཚིག་འབྲུ་བཟང་པོར་གྱུར་པས་བསྔགས་ཤིང༌། སྐྱོན་ཡོན་གྱི་སྐབས་ཤེས་པར་བྱས་ནས་སྦྱར་བའི་
ངག་ལ་ནི། སྙན་ངག་མཁན་གྱི་བསམ་བྱས་བཏགས། །གང་དུ་ཡང་ནི་སྐྱོན་མི་འགྱུར། །ཞེས་འབྱུང་བ་ལྟར་ལགས། འཕྲོས་སུ། གཞན་ཡང་རྣམས་དཔྱོད་འོད་ཀྱི་ཟ་མ་ཏོག །ཤེས་
04DE.P
བྱ་ཀུན་གསལ་ཀློང་དུ་ཕྱེ་བའི་འཛུམ། །དྲི་ཡིག་ལི་ཁྲིའི་འོད་སྣང་དཀྱིལ་འཁོར་ནི། །མཐའ་མེད་ཀུན་ཁྱབ་ཡངས་པའི་རྗེས་སུ་འགྲོ། །ཞེས་སོགས་ཚིགས་བཅད་ཁ་ཡར་བཀོད་པ་ལས་འཕྲོས་
ན༑ ཤེས་བྱའི་དཀྱིལ་འཁོར་ཡོངས་སུ་རྫོགས་པའི་རྣམ་པ་ཐམས་ཅད་མཁྱེན་པ་མཁས་དབང་ཆོས་ཀྱི་སྤྱན་ལྡན་རྣམས་ལ་ནི། ཐུན་མོང་དང་ཐུན་མོང་མ་ཡིན་པའི་རིག་གནས་སྤྱི་དང་བྱེ་བྲག་གང་
༴ དང་ཅིའི་སར་ཡང་མི་མཁྱེན་པ་དང་། མི་དགོངས་པ་ཆ་ཙམ་ཡང་མི་མངའ་བས་དོགས་གནས་དང་ཐེ་ཚོམ་དུ་འགྱུར་བ་ལྟ་ཅི། སོམ་ཉིའི་དྲི་མ་ཕྲ་མོ་ཙམ་ཡང་ག་ལ་ཡོད། གཞན་དུ་རྣམ་དཔྱོད་

ཀྱི་སྤྱན་རས་གསལ་བ་རྣམས་ཀྱིས་དཔྱད་ན་དཀའ་བའི་གནས་དང་། དཔྱད་པའི་གཞིར་གྱུར་པ་ནི་བསམ་གྱིས་མི་ཁྱབ་པ་ཞིག་ཡོད་པར་འཁུམས་ཤིང༌། དེ་ལས་ལེགས་བཤད་ཀྱི་གཏེར་ཁ་
གྲངས་མེད་པ་ཕྱེ་བར་འགྱུར་བ་ཡང་གདོན་མི་ཟ་བར་གནས་མོད་ཀྱི། བདག་ཅག་ལྟ་བུ་ནི་སྐྱེས་སྦྱངས་ཀྱི་སྤོབས་པ་ཆེས་ཕྲ་བས་མ་གོ་བ་དང་མི་ཤེས་པ་དང༌། མ་རྟོགས་པ་དང་ལོག་པར་རྟོགས་
པ་ཁོ་ནའི་གཞན་དབང་དུ་གྱུར་པས། སྨྲ་བའི་དབང་པོ་རྣམས་ཀྱིས་གཟིགས་པ་སྩལ་དུ་རུང་བའི་ལེགས་པར་བཤད་པ་མི་འབྱུང་བ་ཙམ་དུ་མ་ཟད། ཇི་ལྟར་ནམ་མཁའི་མེ་ལོང་ལ་གློག་གི་རི་མོ་གྱ་
གྱུར་བྲིས་པའི་ཤུལ་རྗེས་བཞིན་དུ་ཅུང་ཟད་ཤེས་པ་རྣམས་ཀྱང་གར་སོང་འདིར་ཁྱབ་ཀྱི་རིམ་པ་ཡང་ཆེར་མ་མཆིས་པ་འདིར་བས་མོད། འོན་ཀྱང་ན་ཚོད་དར་ཞིང་རྟོག་དཔྱོད་འཕེལ་སྐབས་དོགས་
གནས་ཀྱི་ས་བོན་འདི་ཙམ་ཞིག་ཟིན་ཐོར་བཀོད་པར་སྣང་ཡང་ད་ནི་དུས་ཀྱི་དབང་ལས་ཆོས་ཀྱི་ཚིག་དོན་ལ་དཔྱོད་པའི་མཁས་པ་ཆེས་དཀོན་ཞིང༌། ཡོད་དུ་ཟིན་ཀྱང་ཇི་སྐད་དུ། བླུན་པོའི་དྲུང་ན་
མཁས་པ་བས། །སྤྲེའུ་འཛིན་པ་ཁྱད་པར་འཕགས། །སྤྲེལ་འཛིན་ཟས་དང་ནོར་གྱིས་མཆོད། །མཁས་པ་ལག་པ་སྟོང་པར་འགྲོ། །ཞེས་པ་ལྟར། དོན་གཉེར་གྱི་སྐྱེ་བོས་ཕོངས་པའི་

སྐ ༄༅། ། གནས་སྐབས་འདི་འདྲ་བར། དྲི་བ་ལན་འདོན་གྱི་རིགས་ལ་ཆེད་དུ་བྱ་བའི་དགོས་གཞན་ག་ལ་ཡོད་ཀྱང༌། ལུགས་གཉིས་ཀྱི་དཔལ་ཡོན་ཆེན་པོས་མངོན་པར་མཐོ་
ཞིང་༑ མཁྱེན་གཉིས་ཀྱི་སྣང་བ་རབ་ཏུ་རྒྱས་པའི་བསྐུལ་བ་པོའི་བཞེད་དོན་སྒྲུབ་པ་ཁོ་ན་སྙིང་པོར་བྱས་ཏེ། རྨོངས་པས་མཁས་པའི་བྱ་བ་ལ་ཞུགས་ནས་རང་གི་ཇི་ལྟར་གོ་ཚོད་ཙམ་ཞིག་ལན་དུ་
གསོལ་བ་འདི་ཡང་། ལུང་ལས། རྒས་པ་དག་གིས་གཟིར་གྱུར་པའི། །ལུས་ཅན་དེ་ནི་དྲན་པ་ཉམས། །ཡང་དག་རྗེས་སུ་མི་དྲན་པ། །དེ་ཡི་བློ་ནི་རྒས་པས་ནོན། །ཞེས་གསུངས་པ་
དང་མཐུན་པར་ན་ཚོད་ཀྱི་ཁུར་ལྕིས་དུབ། འབྱུང་འཁྲུགས་ཀྱིས་བློ་མིག་འགྲིབས། ཉེ་བར་འཚེ་བ་མང་པོའི་གཞན་རྐྱེན་གྱིས་དཀྲུགས་པའི་དབང་ལས། ཉེས་པའི་ཆ་ཡང་ངེས་པར་ཡོད་སྲིད་
པས༑ གཟུར་གནས་དམ་པ་རྣམས་ཀྱིས་བརྩེ་བ་ཆེན་པོས་བཟོད་པར་མཛད་དུ་གསོལ། དམ་པ་རྣམས་ཡིད་ཟླ་ཤེལ་དྲི་མ་མེད། །ཀུན་ལ་ཕན་པའི་སྤྱོད་ཚུལ་ག་པུར་དྲི། །བྱང་ཆུབ་སྙིང་པོར་
ཎྷཾའཐུལ་བས་འགྲོ་བ་ལ། །མཁས་པ་ལས་གཞན་སྲིད་ན་རིན་ཆེན་གང༌། །བསོད་ནམས་མཚན་མ་སྟོང་གི་རྩ་བ་ཅན། །མི་ཤེས་གདུང་འཕྲོག་གྲིབ་མར་ངེས་བསིལ་བའི། །གནས་ལྔ་རིག་
165

པའི་མེ་ཏོག་རིན་ཆེན་ཆར། །འབེབས་ཁྱོད་མཁས་ཀུན་ཡིད་ཀྱི་སྲུབ་ཤིང་གྱུར། །གང་གི་བཀའ་མཆིད་བརྩེ་བས་འཛུམ་པའི་རླབས། །ཉམས་ཀྱི་ཡན་ལག་བརྒྱད་ལྡན་དབྱངས་ལྷ་མོའི།
རིག་པ་དྲི་མེད་གསོ་བའི་དོ་རར་ནི། །བློ་གསལ་སྙིང་གི་སྡུག་གུ་མ་འདི་རྩེན། ཤེས་བྱའི་རང་བཞིན་ཡངས་པའི་ཀུན་གསལ་མ། །ཕ་མཐར་དཀྱུས་པའི་ངལ་མཚོའི་འབབ་སྟེགས་སུ།
བཀོད་པ་མི་ཟད་རང་བློའི་ཆུ་གཏེར་འདིར། །ལེགས་པར་བཤད་པའི་རིན་ཆེན་སྐྱེ་བར་ལྡན། །སྙན་པའི་ངག་གི་རང་བཞིན་མཛེས་པའི་ལུས། །རྣམ་གསུམ་སྐད་རིགས་བཞིར་བརྗོད་ལོངས་
ཉིད་ལ། །སྤྱོད་པའི་ཡུལ་དུ་ཡངས་པས་བལྟ་བ་དང༌། མཉན་བྱའི་རོ་ཉམས་ཕུན་སུམ་ཚོགས་པས་ཆེ། །ཤར་ལྷོའི་མཁས་ཚུལ་ཡོན་ཏན་རྣམ་པ་བཅུར། །གསལ་བའི་ལམ་ཆེན་ཤིང་རྟའི་
འགྲོས་གཉིས་སུ། །ཕྱེ་ནས་དོན་བཟང་རིན་ཆེན་མཛེས་པའི་རྒྱན། །མཁས་རྣམས་མངོན་པར་འདོད་པའི་དཔྱིད་དུ་གྱུར། །སྒྲ་དབྱངས་སྙན་འགྱུར་རྫོགས་པ་དྲི་ཟའི་གླུ། །འཁྱོག་པོར་གབ་
པའི་ཚིག་སྦྱོར་རྒྱུད་མང་པོར། །སོང་བས་སྐྱོན་བྲལ་ཡོན་ཏན་ཕུང་པོ་རུ། །སྙན་པའི་ངག་གི་མེ་ལོང་རྙོག་པ་ཕྱིས། །དེ་ལྟའི་དགེ་ལེགས་རྣམ་པར་དཀར་བའི་འཛུམ།ྋ །སྟོན་ཟླའི་ཁེངས་པ་

སྐ ༄༅། །འཕྲོག་པའི་བཀྲ་ཤིས་དུང་། །གཡས་སུ་འཁྱིལ་བའི་དབྱངས་ཀྱིས་འཇིག་རྟེན་ཁམས། །ཀུན་ཁྱབ་ཆོས་ཀྱི་འཁོར་ལོ་ཅན་གྱུར་ཅིག །དེ་ལྟར་བརྗོད་པའི་རང་ལན་
འདི་ཉིད། མཐོ་རིས་ན་ཆེ་བའི་ཡོན་ཏན་བདུན་གྱི་སྙིང་པོ། མཁའ་ལྡིང་མཆོག་གི་རིགས་བརྒྱུད་རྣམ་པར་དག་པ་ལས་བལྟམས་པ། ཕྱི་ནང་གི་རིག་གནས་རྒྱ་མཚོ་ལྟ་བུའི་ཕ་རོལ་ཏུ་སོན་པའི་
སྨྲ་དབང་མཁས་པ་ཡོངས་ཀྱི་ཁྱུ་མཆོག མོན་མཁར་རྣམ་སྲས་གླིང་ནས་མ་ཧཱ་པཎྜི་ཏ་དཀོན་མཆོག་ཆོས་ཀྱི་གྲགས་པ་ཞེས་མཚན་གྱི་དགེ་ལེགས་དང་ལྡན་པ་དེས་ནན་ཏན་ཆེན་པོའི་སྒོ་ནས་བསྐུལ་
བར་མཛད་པའི་བཀའ་ནན་བཟློག་པར་མ་སྤོབས་པས། གྲུབ་དབང་ཐང་སྟོང་རྒྱལ་པོས་བོད་མཁས་པ་ཞེས་བདུན་བརྒྱུད་དུ་མིང་བྱིན་གྱིས་བརླབས་པའི་བསོད་ནམས་ཀྱི་མེ་ཏོག་ཕོག་པ། ཀུ་སཱ་
ལི་མི་ཕམ་དགེ་ལེགས་རྣམ་པར་རྒྱལ་བའི་ལྷར་བོད་པས། དབེན་གནས་བཀྲ་ཤིས་ཆོས་ལུང་ཞེས་བྱ་བའི་རི་སུལ་དུ་དགེ་སྦྱོར་ལ་གཞོལ་བའི་ཐུན་མཚམས་སུ་ལེགས་པར་བྲིས་པ། དགེ་བས་
༴ སེམས་ཅན་ཐམས་ཅད་ཀྱི་སྙིང་ལ་རིག་པའི་གནས་མ་ལུས་པའི་ལེགས་བཤད་ཀྱི་སྣང་བ་ཆེན་པོས་ཁྱབ་པར་གྱུར་ཅིག། །།སརྦ་མངྒ་ལཾ།། །།
168(B)

168B
BlankPage AsPerOriginalDocument

༄༅། །སྙན་ངག་མེ་ལོང་གི་དོན་གྱི་རྒྱན་ལ་དོགས་པ་དཔྱོད་པའི་འབེལ་གཏམ་ལེགས་པར་བཤད་པའི་རོལ་མཚོ་
169
ཞེས་བྱ་བ་བཞུགས་སོ།།

༄༅། །ཀུན་མཁྱེན་ཡེ་ཤེས་རྡུལ་བྲལ་མི་འགྱུར་གསེར་གྱི་ཁམས་སུ་འབར་བ་ཡི། །ཡང་དག་སྣང་བས་ཆོས་ཀྱི་པདྨ་མཐའ་ཡས་
ཅིག་ཅར་ཁ་འབྱེད་པ། །ངག་གི་དབང་ཕྱུག་ཆེན་པོར་གྲུབ་པའི་སངས་རྒྱས་རྣམས་དང་དབྱེར་མེད་པའི། །མཆོག་གི་རྡོ་རྗེ་སློབ་དཔོན་ཆེ་ཞབས་དུས་
རྣམས་ཀུན་ཏུ་སྤྱི་བོས་མཆོད། །མི་འགྱུར་དམ་པའི་ཆོས་ཀྱི་དབྱིངས་ཟབ་ལྟ་བར་མི་མངོན་ཤེས་རབ་ཕ་རོལ་ཕྱིན་པ་མོའི། །རང་གཟུགས་མཆོག་དེ་
ཐམས་ཅན་གཟིགས་པའི་ཡེ་ཤེས་ཕུང་པོར་རྩེ་དགའ་རྒོད་པའི་མཛེས་སྡུག་རྒྱུན། །མ་ཉམས་སྟོང་པའི་རེག་བྱ་དང་འགྲོགས་ཟག་མེད་བདེ་ཆེན་འདྲེན་ལ་

༄༅། །མཁས་པའི་ལང་ཚོ་མ། །རྒྱལ་ཡུམ་རྡོ་རྗེ་དབྱངས་ཀྱི་དབང་མོས་མགྲིན་ལ་རབ་འཁྱུད་ངག་གི་འདོད་པ་འཇོ་བར་མཛོད།
དེ་ཡི་རིག་པ་མཁས་པའི་མགྲིན་ལ་ཡོན་ཏན་སྤེལ་བྱེད་ཅིང༌། །ཆོས་རབ་གསལ་བྱེད་དག་པའི་ཚིག་སྦྱོར་མུ་ཏིག་འཛུམ་པའི་རླབས། །ཀུན་ལ་སྩོལ་
མཁས་དམ་པའི་འཁྲི་ཤིང་སྔོན་མེད་གསར་འཁྲུངས་པ། །དཔལ་ལྡན་དཎྜིར་སྙན་པའི་གྲགས་འབར་དེ་ཡི་ལེགས་བཤད་གང༌། །རང་བཞིན་རྐྱེན་དང་
རྣམ་པར་འགྱུར་བའི་མཚོར། །ལེགས་སྦྱངས་མཁྱེན་ཡངས་ཟླ་བའི་འཁོར་ལོ་ཆེ། །བསྒྱུར་བས་རྨོངས་པའི་མུན་འཕྲོག་སྣང་བའི་དཔྱིད། །ཤོངས་

དཔང་བསྟན་པའི་སྒྲོན་མས་གསལ་མཛད་ཀྱང༌། །གསུང་རྒྱུན་ཕལ་ཆེར་ཐན་སྤྲིན་ལྟར་ཡལ་ཞིང༌། །གཟུར་གནས་ཉིན་མོའི་རྒྱུ་སྐར་ཚུལ་བཟུང་དུས། །མ་སྦྱངས་རང་བློར་གང་བདེའི་ཚིག་གི་
རྗེས༑ །སོང་བའི་གཞུང་དོན་ལྟོ་འཕྱེའི་འགྲོས་ལྟར་འཁྱོག །སྙིགས་མའི་དྲི་མས་སྦགས་པའི་བློ་གྲོས་གོས། །བཟང་ཡང་ལེགས་བཤད་གཏམ་གྱི་སྦྱོར་བའི་ཚོན། །འཛིན་པའི་སྐལ་བ་
མཆོག་ཏུ་ཕྲ་གྱུར་པའི། །དུས་འདིར་སྔོན་ལས་གང་གིས་བདག་ཅག་འཕངས། །འོན་ཀྱང་རང་བློའི་བུ་ག་ཆེས་ཕྲ་བར། །ལེགས་པར་བཤད་པའི་སྣང་བ་འཇུག་ཚུལ་འགའ། །བརྒྱ་ལམ་ན་
ཡང་གཞན་ལ་ཕན་བསམ་ནས། །ཡི་གེར་འགོད་ལ་ཅུང་ཟད་སྤྲོ་བ་སྐྱེས། །འདིར་སྙན་ངག་གི་བསྟན་བཅོས་ཆེན་པོ་མེ་ལོང་གི་ལེའུ་བར་མ་དོན་གྱི་རྒྱན་གྱི་ཡོངས་སུ་དཔྱད་པ་ལ། འཇམ་
མགོན་ས་སྐྱ་པའི་བསྟན་པའི་སྒྲོན་མ་ཆེན་པོ་མཁན་རིན་པོ་ཆེ་ངག་དབང་ཆོས་ཀྱི་གྲགས་པས། དྲི་ཚིག་དབྱངས་ཅན་མགྲིན་བརྒྱའི་ང་རོ་དང༌། རང་ལན་དཔྱད་གསུམ་རྣམ་དག་གིས་བྱི་དོར་སྒྲུབ
པར་མཛད་པ། གཞུང་ལུགས་དཔྱད་པ་ཞིབ་མོའི་ལམ་ནས་འདྲེན་པ་མཁས་པའི་རྣམ་ཐར་བཟང་པོ་ལ་དགའ་བ་དང་གུས་པ་ཆེས་ཆེར་འཕེལ་ལ། དེར་མ་འདུས་པའི་དོགས་གནས་འགའ་རེར་ ཱ

ཨཱུ ༄༅། །དོགས་དཔྱོད་ཀྱི་ཟིན་ཐོ་འགོད་པར་འདོད་པས་རྐྱེན་བྱས། ཇི་ལྟར་ཡིད་བཞིན་གྱི་ནོར་བུ་རིན་པོ་ཆེ་ལ་སྦྱང་བའི་ཆོ་ག་བཞིན་དུ། རྗེ་འདི་པའི་གསུང་ལའང་འགྲན་
འདོད་མ་ཡིན་ཀྱང༌། འཕན་ཟེར་རིན་ཆེན་ལ་ལྟ་ཡི། །མགལ་དུམ་ལ་ནི་སུ་ཞིག་དཔྱོད། །ཞེས་པའི་ཚུལ་གྱིས་རྟོག་དཔྱོད་ཀྱི་སྒོ་འཕར་ཡངས་པོ་སྔོན་དུ་ཕྱེ་ནས་ཅུང་ཟད་གླེང་བ་ལ། ཀུན་
སློང་དང་ཕྱོགས་ལྷུང་དུ་རྟོག་པར་མ་མཛད་ཅིག ཅེས་སྔོན་དུ་གསོལ་ནས། རང་ལན་དཔྱད་གསུམ་རྣམ་དག་ལས་འདི་ལྟར་འབྱུང་སྟེ། དང་པོ་རང་བཞིན་བརྗོད་པ་ནི། དངོས་པོ་རྣམས་ཀྱི་
རང་བཞིན་དང༌།ྋ །གནས་སྐབས་སྣ་ཚོགས་དངོས་གསལ་བྱེད། །དེ་ནི་རང་བཞིན་བརྗོད་པ་དང་། །རིགས་ཞེས་དང་པོའི་རྒྱན་ཡིན་དཔེར། །ཞེས་པས་བསྟན། དེའི་དོན་ཡང་ཁྱད་གཞི་
དངོས་པོ་དེའི་རང་བཞིན་དང༌། ཁྱད་ཆོས་ཀྱི་གནས་སྐབས་སྣ་ཚོགས་པ་གཉིས་ཀའང༌། ཁྱད་གཞི་ཙམ་ལ་སྒྲོ་མ་བཏགས་པར་དངོས་གནས་ཡོད་པ་དེ་གསལ་བར་བྱེད་པའི་ཚིག་རྒྱན་དེ་ལ་རང་
བཞིན་བརྗོད་པའི་རྒྱན་ཞེས་ཀྱང་བྱ། རིགས་པ་སྟེ་དྲང་པོའི་རྒྱན་ཞེས་ཀྱང་བྱ་བ་ཡིན་ནོ། །གསུང་བ་ནི་མི་མད་སྟེ་རིགས་མི་རིགས་ཀྱི་ཟླས་ཕྱེ་མི་རིགས་པ་ཡིན་ན། ཡུ ཏྟཱ་དང་། དྲང་པོ་ཡིན་

ན༑ རི་ཛུ་ཞེས་པ་ལྟ་བུ་རྒྱ་དཔེར་འབྱུང་རིགས་པ་ལ་མི་སྣང་བའི་ཕྱིར་དང་། དེ་གཉིས་ཀྱང་རྣམ་གྲངས་སུ་མི་རུང་སྟེ་དོན་སོ་སོ་བ་ཡིན་པའི་ཕྱིར་དང་། ཚད་མར་གྱུར་པ་དག་དེ་ལྟར་དུ་མི་
བཞེད་པའི་ཕྱིར་རོ། །དེ་ཅི་ཡིན་པ་སྨྲོས་ཤིག་ཅེ་ན། དེ་བཞིན་དུ་བྱ་སྟེ། ས་སྐྱ་པཎྜི་ཏ་ཆེན་པོས། ངོ་བོ་དངོས་སུ་བསྔགས་པ་ནི། །རང་བཞིན་བརྗོད་དང་རིགས་ཡིན་ཏེ། །ཞེས་པའི་
རང་འགྲེལ་ལས། ཚིགས་སུ་བཅད་པ་རྩོམ་པའི་ཚུལ་ལ་གཉིས་ཏེ། རང་བཞིན་བསྔགས་པ་དང་རིགས་བསྔགས་པའོ། །དང་པོ་ནི་དངོས་པོའི་གནས་ལུགས་སྐྱོན་མེད་པ་ཡིན་ལ། གཉིས་
པ་ནི་དེ་དང་རྗེས་སུ་འབྲེལ་བའི་ཆོས་བརྗོད་པ་ཡིན་ནོ། །ཞེས་དང་དཔང་ལོ་ཆེན་པོས། དངོས་པོ་བརྗོད་བྱ་རྣམས་ཀྱི་རང་བཞིན་གང་གནས་སྐབས་གཅིག་ཉིད་མ་ཡིན་པར་སྣ་ཚོགས་པ་དུ་མ་ཇི་ལྟ་
བ་བཞིན་དངོས་སུ་སྟེ་ཤུགས་ལས་མིན་པའི་བརྗོད་བྱེད་ཀྱི་བྱེད་པས་གསལ་བར་བྱེད་པ་དེ་ནི་རང་བཞིན་བརྗོད་པའི་མིང་ཅན་ཏེ། མིང་གཞན་རིགས་ཀྱི་རྒྱན་ཞེས་བྱ་བ་རྒྱན་དང་པོ་ཡིན་ནོ། །ཞེས་
འབྱུང་བ་ལགས། ཡང་རང་ལན་ལས། འདིར་སྙན་ངག་མཁན་དབང་རིན་སྤུངས་པས། དང་པོའི་རྒྱན་ཡིན་རིགས་སོགས་དཔེར། །ཞེས་འགྱུར་བཅོས་པ་ནི། རིགས་ཞེས་ཅེས་པའི་

# ༄༅། །རིགས་དང༌། འོག་ནས་འབྱུང་བའི་རིགས་བརྗོད་གཉིས་དོན་གཅིག་ཏུ་འཁྲུལ་ནས་འགྱུར་བཅོས་པར་སྣང༌། གསུང་སྟེ། དེ་གཉིས་ཀྱི་སྐད་དོད་ནི་རྒྱ་
དཔེར༑ ཛཱ་ཏི་ཞེས་གཅིག་པར་བྱུང་ལ། མི་གཅིག་ན་འབྱེད་ཆོས་ཅི་ལྟ་བུ་ཞིག་གིས་འབྱེད་པ་ལགས། ཡང་གནས་སྐབས་སྣ་ཚོགས་དངོས་གསལ་བྱེད། །དངོས་སུ་བརྗོད་བྱེད་ཚིག་གིས་
གསལ་བར་བྱེད་པའི་དོན་དུ་བཀྲལ་བ་ལ། དེ་ལྟར་ན་སངས་རྒྱས་བྱང་སེམས་ཀྱི་ཡོན་ཏན་སོགས་ལྐོག་ཏུ་གྱུར་པའི་ཆོས་རྣམས་ལ་སོ་སོ་སྐྱེ་བོས་རང་བཞིན་བརྗོད་པའི་སྙན་ངག་བརྩམ་རྒྱ་མེད་པར་
ཐལ་བའི་སྐྱོན་འབྱུང་གསུང་ཡང༌། རྒྱལ་བའི་བཀའ་དང་། བླ་མའི་དྲིན་ལས་ཚོགས་ལམ་ཆུང་ངུ་ནས་སངས་རྒྱས་ཀྱི་སའི་བར་གྱི་ཡོན་ཏན་སོ་སོ་སྐྱེ་བོས་ཀྱང་ཇི་བཞིན་བཤད་རུང་བ་མངོན་སུམ
པ་ལ་སྙོན་པར་མི་རིགས་སམ་སྙམ་མོ། །དྲི་བ་དང་པོ་ནི། ཁྱད་གཞི་དེ་ཡི་ནང་སེལ་རིགས་ཀུན་ལ། །ཁྱབ་བྱེད་ཁྱད་ཆོས་ཐུན་མོང་བརྗོད་པ་ལ། །རིགས་བརྗོད་རྒྱན་ཞེས་དབྱངས་སུ་ལེན་
༈ པ་འདི། །དྲང་པོའི་མདའ་ཡིས་ཕུག་ན་འཁྱོག་མིན་ནམ། །མཆུ་དམར་དབྱིབས་གུག་གཤོག་པ་ལྗང་སོགས་ཀྱི། །མཚན་ཉིད་ལྡན་པའི་དངོས་པོ་ལ་དམིགས་ནས། །ནེ་ཙོར་བོད་པ་རིགས་

བརྗོད་རྒྱན་དམ་པར། །རིགས་པའི་གཞུང་བཞིན་འཆད་ན་སུ་ཡིས་འགོག། རིགས་གཏེར་ལས། ཡལ་ག་ལོ་མ་ལྡན་མཐོང་ནས། །དེ་ལ་ཤིང་གི་བརྡའ་སྦྱོར་ལས། །བརྡ་དེ་རིགས་ལ་སྦྱོར་བར་བྱེད། །ཅེས་
དང་༑ མཁས་པ་འཇུག་པའི་སྒོ་ལས་ཀྱང་། དེ་མ་ཡིན་ལས་ལོག་པ་ཅན། །རྣམ་པ་ཀུན་ཏུ་ཅི་འདྲ་བ། །ཕན་ཚུན་བླང་དོར་མཚུངས་གྲུབ་པ། །དེ་སྟོན་བྱེདཔ་རིགས་ཀྱི་སྒྲ། །ཞེས་གསུངས་པ་དང་། འདི་མཆུ་དམར་དབྱིབས་གུག་སོགས་
ལ་ནེ་ཙོའི་རིགས་བརྗོད་དུ་བཞག་པ་གཉིས་གནད་འདྲའམ་སྙམ། སྤྱིར་ནི་རིགས་བརྗོད་ལ་བཞག་མཚམས་མཐའ་ཡས་སོ།། སྤྱིར་རིགས་ལ། ཤིང་ཞེས་པ་ལྟ་བུ་སྤྱི་སྒྲ་གཅིག་གིས་དེའི་རིགས་ཅན་མང་པོ་གོ་བར་བྱེད་པ་
ཛཱ་ཏིའི་སྒྲ་ལས་དྲངས་པ་དང་། བྱེ་བྲག་རྒྱལ་པོའི་བུ་བརྒྱུད་ལ་རྒྱལ་རིགས་ཞེས་པ་ལྟ་བུ་ཀུ་ལའི་སྒྲ་ལས་དྲངས་པ་གཉིས་ཡོད་པ་ལས། སྐབས་དོན་སྔ་མའི་དབང་དུ་བྱས་ནས་རིགས་གཏེར་གྱི་
ལུང་དོན། བརྡའ་ནི། དོན་དེ་ལ་ཐ་སྙད་བྱ་བའི་ཕྱིར། བརྡའ་ཤེས་མཁན་པོ་སངས་རྒྱས་བྱང་སེམས་ལྷ་དང་དྲང་སྲོང་སོགས་བདེན་ཚིག་གྲུབ་པ་དག་གིས་ཐོག་མར་མིང་དུ་བྱས་པ་ནི་སྒྲ་སྤྱི་
དང་དོན་སྤྱི་འདྲེས་པའི་རྣམ་པ་ཅན། གོ་བར་བྱེད་པ་དང་སྨྲ་བར་བྱེད་པའི་དུས་ཅན་ཏེ། ཡལ་ག་ལོ་མ་ཅན་གྱི་དངོས་པོ་མཐོང་བ་དེ་ལ་ཤིང་དུ་བཏགས་པ་ན། མིང་དེ་མིང་ཅན་དངོས་པོ་དེའི་

༄༅། །རིགས་དང་རྟོགས་པས་གཅིག་ཏུ་སྦྲེལ་བར་བྱེད་དེ། སྨྲ་བ་པོས་ཤིང་ཞེས་བརྗོད་པ་ན། ཉན་པ་པོ་དང་སྨྲ་བ་པོ་གཉིས་ཀའི་རྟོག་ཡུལ་དུ་ཤིང་གི་རྣམ་པ་དོན་སྤྱིར
འཆར་ཞིང༌། ངག་དེ་ཐོས་པ་ལས་ཤིང་རང་མཚན་པ་དངོས་ལ་ཐ་སྙད་འདོར་ལེན་བྱེད་པ་ཡིན་ཏེ། ཚད་མ་རྣམ་འགྲེལ་ལས། སྒྲ་རྣམས་ཀྱི་ནི་བརྡར་བཏགས་སྟོན། །དེ་ནི་ཐ་སྙད་ཆེད་དུ་
བྱས༑ །དེ་ཚེ་རང་གི་མཚན་ཉིད་མེད། །དེས་ན་དེ་ལ་བརྡར་མ་ཡིན། །ཞེས་སོ། །དེ་ཉིད་འདོད་རྒྱལ་གྱི་སྒྲར་ཡང་བརྗོད་དེ། ས་པཎྜི་ཏས། མིང་ཚིག་དེ་དག་རྒན་པོ་ཡིས། །ཐོག་
rê
མར་སྦྱར་བ་བརྡའ་ཡིན་ལ། །ཕྱིས་ནས་དཔྱོད་པ་ཐ་སྙད་ཡིན། །དེ་ཡི་དང་པོ་འདོད་རྒྱལ་སྒྲ། །ཞེས་བཤད་པས་སོ། །དེ་བཞིན་མཁས་འཇུག་གི་ལུང་དོན་ཡང༌། རང་འགྲེལ་
ལས༑ ཤིང་མ་ཡིན་པ་དང་བ་ལང་མ་ཡིན་པ་ལས་ལོག་པའི་རྒྱུ་མཚན་ཅན། ཡལ་ག་དང་ནོག་ལ་སོགས་པ་དང་ལྡན་པའི་མཚན་ཉིད་མཚུངས་པ་རྣམས་ལ། རྟོག་པ་འཁྲུལ་པའི་སྟོབས་ཀྱིས་
༉ ཤིང་དང་བ་ལང་ཞེས་སྤྱི་གཅིག་ཏུ་བཟུང་ནས། སྤྱི་མཚན་དང་རང་མཚན་གཅིག་ཏུ་ཞེན་པའི་སྒོ་ནས། ཤིང་དང་བ་ལང་བླང་བ་དང་དོར་བ་ལ་འཇུག་པ་ནི་རིགས་ཀྱི་སྒྲའོ། །ཞེས་གསུངས་

སོ༑ །དེ་ལྟར་དུ་བཀྲལ་བའི་གྲུབ་འབྲས། གཞུང་ལས། མཆུ་ནི་དམར་ཞིང་གུག་པ་དང་། །གཤོག་པ་ལྗང་ཞིང་མཉེན་པ་དང༌། །མགྲིན་པ་ཁ་དོག་གསུམ་འཕྲེང་ཅན། །ནེ་ཙོ་འདི་དག་
ཚིག་འཇམ་ལྡན། །ཞེས་པ་ལ་རང་ལན་དུ། འོ་ན་ཁྱད་ཆོས་སྟོན་བྱེད་ཚིག་རྐང་སྔ་མ་གསུམ་དོར་ནས། ནེ་ཙོ་འདི་དག་ཚིག་འཇམ་ལྡན། །ཞེས་པའི་ཚིག་གཅིག་པོ་དེ་རིགས་བརྗོད་ཡིན་ནམ་
མིན༑ ཞེས་སོགས་དྲི་བ་བཀོད་པའི་ལན། ནེ་ཙོ་འདི་དག་ཞེས་པ་རིགས་ཀྱི་སྒྲ་ཡིན། རིགས་དངོས་མིན། ཚིག་འཇམ་ལྡན་ཞེས་པ་རིགས་སུ་བཞག་ཀྱང་རུང༌། ཞེས་བྱའོ། །འོ་ན་
རིགས་གང་ཡིན། གསལ་བྱེད་ཀྱི། ལྷོ་ཡི་རླུང་གིས་ཞེས་པའང་རིགས་མ་ཡིན་ནམ་ཞེ་ན། མཁས་འཇུག་ལས། རང་མཚན་འཛིན་པ་སྣང་བ་ལ། །སྤྱི་འཛིན་པ་ནི་གཞན་སེལ་ཡིན།
ཞེས་སྤྱི་མཚན་གཞན་སེལ་དུ་གསུངས་ཤིང༌། ྋརིགས་གཏེར་གྱི་ལུང་འཕྲོར། རིགས་དེ་གཞན་སེལ་ལས་གཞན་མིན། །ཞེས་དང་ཚད་མ་རྣམ་འགྲེལ་གྱི་རང་འགྲེལ་ལས། དངོས་པོ་
རིགས་མི་མཐུན་པ་རྣམས་ཀྱི་འདྲ་བ་ཉིད་གང་ཡིན་པ་དེ་རིགས་ཡིན་ནོ། །ཞེས་ལན་མང་དུ་བཤད་ཟིན་ནོ། །ཞེས་འབྱུང་བས། མཆུ་དམར་བ་དང་དབྱིབས་གུག་པ་སོགས་ནེ་ཙོའི་སྤྱི་མཚན་དུ་

།འོས་པའི་ཆོས་རྣམས་རིགས་དང་། མཚན་ཉིད་དེ་ལ་དམིགས་ནས་ནེ་ཙོ་ཞེས་བརྗོད་པ་རིགས་ཀྱི་སྒྲར་འདོད་དགོས་པས། དེ་གཉིས་ལ་མཚན་ཉིད་དང་མཚོན་བྱའི་
ཁྱད་པར་ཡོད་དོ། །དེ་ལྟར་ཡང་མཁས་འཇུག་ལས། དོན་ལ་དམིགས་ནས་མཚོན་བྱ་སྟེ། །དེ་ཡི་དོན་ལྡོག་མཚན་ཉིད་ཡིན། ཞེས་པའི་རང་འགྲེལ་དུ། ཡལ་ག་དང་ནོག་ལ་སོགས་པའི་
མཚན་ཉིད་ལ་དམིགས་ནས་བཏགས་པ་ནི་རིགས་ཀྱི་སྒྲའོ། །དེ་ཉིད་མཚོན་བྱའང་ཡིན་ཏེ། དཔེར་ན་ཤིང་དང་བ་ལང་ལ་སོགས་པ་ལྟ་བུའོ། །ཞེས་སོ། །དེས་ན་སྤྱིའི་ཆོས་སམ་མཚན་ཉིད་
དེ་དག་དངོས་སུ་བརྗོད་པའི་རིགས་དེ། མཚོན་བྱའམ་རིགས་ཀྱི་སྒྲས་མཚོན་པར་བྱས་པ་ཞིག་དགོས་ཏེ། གནས་སྐབས་སྣ་ཚོགས་དངོས་གསལ་བྱེད། །ཅེས་པའི་ནུས་པས་སོ། །དེ་བཞིན་༔
མ་ཡིན་པར། དངོས་པོ་དེ་ལ་དམིགས་ནས་ནེ་ཙོར་བོད་པ་ཙམ་གྱིས་དཔེར་བརྗོད་ཀྱང་མི་འགྲུབ་ན་རིགས་ཀྱི་རང་བཞིན་བརྗོད་པར་ག་ལ་འགྱུར་ཏེ། རང་བཞིན་བསྔགས་པ་དང་རིགས་བསྔགས་
༈ པའི་དོན་གང་ཡང་མ་ཚང་བའི་ཕྱིར་རོ། །ལྷོ་ཡི་རླུང་སོགས་ལ་ནི་རིགས་གྱི་སྒྲས་ཆོག་སྟེ། འོག་གི་ངག་རྣམས་གསལ་བར་བྱེད་པ་ལ་སྒྲ་གཙོ་བོའི་ཕྱིར་རོ། །ལར་རྒྱན་གྱི་ཁྱད་པར་སོ་སོ་དང་ྋ

འབྲེལ་བའི་གནད་ཀྱིས་གཅིག་ཏུ་མ་ངེས་པ་སྟེ། ཁྱད་པར་བརྗོད་པར། འདི་ནི་ལྷ་ཡི་བུ་མོ་མིན། །དྲི་ཟའི་རིགས་ལས་བྱུང་བའང་མིན། །ཞེས་རིགས་བྱེ་བྲག་པ་ཀུ་ལའི་སྒྲ་ལས་དྲངས་པ་
ཡང་བཤད་པས་མཚོན་ནོ། །རྗེ་ཉིད་ཀྱིས། རིགས་དང་རིགས་ཀྱི་སྒྲ་མ་ཕྱེ་བར། ཁྱད་གཞི་ཙམ་དང༌། ཁྱད་ཆོས་དང་འབྲེལ་བ་དང་། བྱ་གཞི་ཙམ་དང༌། གཉིས་ཀ་དང་འབྲེལ་
བ༑ གང་དང་ཡང་མ་འབྲེལ་བ་སོགས་ཀྱང་འགྲིག་འགྲིག་ཙམ་དུ་ཟད་དོ། །དྲི་བ་གཉིས་པ། ཁ་ཅིག་རྫས་བརྗོད་བདག་གི་དངོས་པོའི་རྫས། །ཕལ་ཆེར་ཁྱད་བཞི་དེ་ཉིད་གཅིག་པུ་ལ། །
ལྡན་པའི་ཆོས་ལ་ངོས་འཛིན་ཅ་ཅོའི་སྒྲ། །རོ་བྲལ་གཏམ་གྱིས་རྣ་བ་ངལ་མིན་ནམ། །གསུང་བ། པཎ་ཆེན་སངྒ་ཤྲཱི ས། དབང་ཕྱུག་ཆེན་པོ་ལ་ཡོད་པའི་རྫས་ལག་ན་ཐོད་པ་ཡོད་པ་སོགས་
བརྗོད་པ་ཡིན། ཅེས་དང་། འཇིག་རྟེན་དབང་ཕྱུག་གིས། དབང་ཕྱུག་ལ་སོགས་པ་རང་མཚན་གཅིག་གིས་བདག་ཏུ་བཟུང་བའི་རྫས། ཅེས་སོགས་ལ། འཇིག་རྟེན་ཐ་མལ་པ་ལ་ནོར་
སོགས་ལ་རྫས་སུ་གྲགས་པ་དེའི་དཀྱུས་ཤོར་ཡིན་གྱི་མཁས་པའི་གཏམ་དུ་ག་ལ་རུང༌། ཞེས་གཤེ་མོད། ཇི་སྐད་དུ། ཇི་ལྟར་གྲགས་པ་ལ་བརྟེན་ནས། །རྣམ་པར་དཔྱད་པ་ཐམས་ཅད་

#| ༄༅། །བརྗོད། །ཅེས་འབྱུང་ན་འཇིག་རྟེན་ལ་གྲགས་པ་མཁས་པའི་གཏམ་དུ་མི་རུང་བའི་ཤེས་བྱེད་ཅི། རང་ལན་དུ། མགྲིན་སྔོན་ཁྱད་གཞི། ལག་ན་ཐོད་པ་སོགས་
ཁྱད་ཆོས་སུ་བྱས་པ་ཞིག ལག་ཐོད་སོགས་ཁྱད་གཞི་མིང་གི་རྣམ་གྲངས་སུ་བྱས་ནས་རྒྱུ་མཚན་ཅན་གྱི་མིང་རང་རྫས་སུ་བསྒྲུབ་པ་ཞིག ཡང་ཁྱད་གཞིའི་སྟེང་དུ་ཁྱད་ཆོས་ཐུན་མོང་དང་ཐུན་མོང་
མ་ཡིན་པ་གང་བརྗོད་ཀྱང་འགལ་བ་མེད་པ་ཞིག་སྟེ་མི་འདྲ་བ་གསུམ་ཞལ་གྱིས་བཞེས་འདུག་པ། བྱ་ཁྲལ་བྱུང་ཚེ་བྱིའུ་སོ་དང༌། བྱི་ཁྲལ་བྱུང་ཚེ་བྱ་གཤོག་ངོམ་པའི་ཉེར་མཁོ་ལ་དགོངས་ན་མ་
གཏོགས་གཏད་སོ་མེད་པའི་ཟང་ཟིང་པའོ། །དེའི་དང་པོ་མི་འཐད་དེ། ཁྱད་གཞི་གཅིག་པུར་ལྡན་པའི་ཆོས་ཅ་ཅོ་ཡིན་པར་ཁྱེད་འདོད་པའི་ཕྱིར། གཉིས་པ་མི་འཐད་དེ། རྗེས་གྲུབ་ཀྱི་མིང་
རྫས་ཡིན་པར་གཞུང་ལུགས་གར་ཡང་མ་བཤད་པའི་ཕྱིར། གསུམ་པ་ཡང་མི་འཐད་དེ། ཁྱད་ཆོས་ཐུན་མོང་བ་སྤྱིའི་ཁྱད་ཆོས་ཡིན་པས་དེ་རིགས་ཀྱི་མཚན་ཉིད་ཡིན་གྱི་རྫས་མ་ཡིན་པའི་ཕྱིར་
གཏམ་༈ རོ༑ །ཡང་རང་ལན་དུ། གནོད་བྱེད་གཞན་ཡང༌། དབང་ཕྱུག་གི་ལག་གི་ཐོད་པ་སོགས་ལ་རྫས་སུ་བྱས་ནས་རྫས་བརྗོད་ཀྱི་གོ་དོན་འཇོག་ན། མཆུ་དམར་དབྱིབས་གུག་གཤོག་པ་ལྗང་

མཉེན་སོགས་ཀྱང་། ནེ་ཙོའི་ནང་ལུས་ཀྱི་རྫས་སུ་བྱས་ནས་རྫས་བརྗོད་དུ་རིག་པར་ཐལ་བའི་སྐྱོན་བཟློག་ཐབས་འཕགས་པའི་སྤྱན་གྱིས་ཀྱང་མི་གཟིགས་སོ། །ཞེས་རིག་པ་སོང་སོང་མོར་བསྒོམ་
པ་ལའང་སྙིང་པོ་མེད་དེ། དབང་ཕྱུག་བྱེ་བྲག་པའི་ཆོས་བརྗོད་པ་རྫས་སུ་བྱས་པ་དེ་སྤྱིའི་ཆོས་སམ་སྤྱི་མཚན་རིགས་སུ་བྱས་པ་དེར་ཐལ་བའི་ཐལ་བ་ནི་དེ་བཞིན་གཤེགས་པའི་སྤྱན་ལྔས་ཀྱང་མི་
གཟིགས་སོ། །འདིར་རིག་པའི་གཏེར་ལས། དེ་ལ་རང་མཚན་དངོས་པོ་སྟེ། སྤྱི་ནི་དངོས་པོར་གྲུབ་པ་མེད། རང་གི་མཚན་ཉིད་དང༌། གསལ་བ་དང༌། དངོས་པོ་དང་། རྫས་
དང་༑ ལོག་པ་དང༌། དོན་དམ་པ་ཞེས་བྱ་བ་ལ་སོགས་པ་ནི། དོན་བྱེད་ནུས་པ། རྫས་ཕན་ཚུན་མ་འདྲེས་པ། རྒྱུ་དང་འབྲས་བུར་གྲུབ་པ། སྐྱེས་བུ་ཐམས་ཅད་ཀྱི་བླང་དོར་བྱ་བའི་
འཇུག་ལྡོག་གི་ཡུལ་ཡིན་པས་དངོས་པོའི་དོན་དུ་དོན་གཅིག་པ་ཡིན་ཏེ། རྣམ་འགྲེལ་ལས། སྣང་བའང་གཞན་ལ་མི་བརྟེན་པས། །ཐ་དད་བྱེད་ཡིན་དེ་ཉིད་དོན། །དེ་ནི་གཞན་ལས་ལོག་པ་
ཡིན༑ །དེ་ནི་རྒྱུ་དང་འབྲས་བུར་བཤད། །དེ་ནི་རང་གི་མཚན་ཉིད་འདོད། །ཞེས་འབྱུང་བ་ལྟར་ན། དབང་ཕྱུག་ཉིད་ཀྱི་རང་མཚན་དུ་འཛིན་པའི་དངོས་པོ་གནས་སྐབས་སྣ་ཚོགས་

| ༄༅། །པས། རིལ་པོའི་ངོ་བོ་དབང་ཕྱུག་ཆེན་པོ་བྱེ་བྲག་པ་གཅིག་གསལ་བར་བྱས་པ་ལ། དངོས་པོ་གཅིག་གཅིག་སྟོན་པ་ཞེས་གསུངས་ཀྱི། གཞན་དུ་དོན་གཅིག་པའི་
སྐྱོན་དུ་འགྱུར་རོ། །དྲི་བ་གསུམ་པ། དབང་ཕྱུག་ཉིད་ཀྱི་རྒྱུ་མཚན་ཅན་གྱི་མིང༌། སྣ་ཚོགས་བརྗོད་པ་དངོས་བསྟན་རི་མོར་གསལ། །དེ་ཕྱིར་མིང་ཙམ་བརྗོད་ལ་རྫས་བརྗོད་ཅེས། །
ལེགས་བཤད་གཏམ་འདི་རྣ་བའི་གསོས་མིན་ནམ།།ྋ རྒྱུ་མཚན་མེད་དམ་ཡོད་ཀྱང་རུང་། །ལོག་པའི་རྒྱུ་མཚན་ཡིན་ཡང་སླ། །མཚན་ཉིད་དོན་ལ་མ་ལྟོས་པའི། །བཏགས་པ་ཐམས་ཅད་མིང་གི་སྒྲ། ཞེས་བཤད་དོ། །
འདི་ནི། སངྒ་ཤྲཱི ས། དབང་ཕྱུག་ཆེན་པོའི་ངོ་བོ་མིང་རྣམ་གྲངས་ཀྱི་སྒོ་ནས་བརྗོད་པའམ། ཞེས་པ་ལ་བརྟེན་པར་འདུག་ཀྱང༌། ཕྱི་ནང་གཉིས་ཀས་རྫས་ལ་ཕྲ་རགས་ཀྱི་རྣམ་བཞག་བྱེད་
ཅིང་༑ རགས་པ་འབྱུང་བཞིའི་རྡུལ་གྱིས་བརྩམ་པའི་མི་རྟག་པ་དང་། ནམ་མཁའ་སྒྲའི་ཡོན་ཏན་སོགས་རྟག་རྫས་འདུས་མ་བྱས་ཕྲ་བའི་རྫས་རྣམས་སུ་བཤད་ལ། བྱེ་བྲག་པའི་ཚིག་དོན་དྲུག་
༈ གི་སྐབས་སུ་ཡང༌། རྫས་དང་ཡོན་ཏན་ལས་དང་སྤྱི། བྱེ་བྲག་འདུ་བ་དྲུག་ཡིན་ནོ། །ཞེས་པའི་རྫས་ཀྱང༌། འབྱུང་བཞི་ནམ་མཁའ་དུས་ཕྱོགས་བདག་ཡིད་དགུར་བཤད་ཅིང༌། དེ་དག་

ཀྱང་རྫས་ཡོད་བདེན་གྲུབ་ཏུ་འདོད་དེ། ཞི་བ་འཚོས་ཚད་མའི་དེ་ཁོ་ན་ཉིད་བསྡུས་པར། རྫས་ལ་སོགས་པའི་དོན་དྲུག་ནི། །དམ་པའི་དོན་དུ་ཡོད་པའི་ཕྱིར། །ཞེས་བཤད་པ་དང༌། ཡང་
གྲུབ་མཐའ་སྨྲ་བ་འགའ་ཞིག་གིས་ཀྱང༌། སྲོག་དང་བདག་དང་ནམ་མཁའ་དང་ཕྱོགས་དང་སྡིག་པ་དང་བསོད་ནམས་ཏེ་དྲུག་ཏུ་བཤད་པའི་གནས་སྐབས་དང༌། བྱེ་བྲག་ཏུ་སྨྲ་བ་སོགས་ཁ་
ཅིག གང་ཟག་ཕུང་པོ་དང་གཅིག་དང་ཐ་དད་རྟག་མི་རྟག་སོགས་སུ་བརྗོད་དུ་མེད་ཀྱང་རང་རྐྱ་ཐུབ་པའི་རྫས་ཡོད་དུ་འདོད་དེ། འཇུག་པར། ཁ་ཅིག་དེ་ཉིད་གཞན་ཉིད་རྟག་མི་རྟག ལ་
སོགས་བརྗོད་མེད་གང་ཟག་རྫས་ཡོད་འདོད། །ཞེས་གསུངས་པས། ཕྱི་ནང་གང་གིས་ཀྱང་རྒྱུ་མཚན་ཅན་གྱི་མིང་ལ་རྟོག་གེ་སོགས་གཞུང་ལུགས་རྣམ་དག་གང་ལས་ཀྱང་རྫས་ཀྱི་ངོས་འཛིན་མ་
གསུངས་པའི་ཕྱིར་རོ། །འོ་ན་མཛོད་དུ། ཐོབ་དང་མ་འཐོབ་སྐལ་མཉམ་དང༌། །འདུ་ཤེས་མེད་སྙོམས་འཇུག་དག་དང༌། །སྲོག་དང་མཚན་ཉིད་རྣམས་དང་ནི། །མིང་གི་ཚོགས་ལ་
སོགས་པ་ཡང་། །ཞེས་བཤད་པས་སོ། །ཅེ་ན། དེ་ནི་བྲལ་རྫས་འདུས་མ་བྱས་འཆད་པའི་སྐབས་ཏེ། མིང་དང་ལྡན་མིན་འདུ་བྱེད་སོགས་རང་གི་གནས་སྐབས་ལ་བཞག་པའི་གནས་

G| ༄༅། ། སྐབས་ཅན་ལས། དོན་གཞན་རང་རྐྱ་ཐུབ་པའི་དངོས་པོའི་ཆ་ལ་བཏགས་པའི་བཏགས་ཡོད་ཀྱི་དངོས་པོ་དང་དངོས་མེད་ལ་རྫས་སུ་བརྗོད་པ་ཡིན་གྱི། རྡུལ་རྫས་
བརྒྱད་ལྡན་གྱི་དངོས་པོ་མ་ཡིན་པའི་ཕྱིར་ཏེ། མཛོད་ལས། འདོད་ན་དབང་པོ་མེད་པ་དང༌། །སྒྲ་མེད་ཕྲ་རབ་རྡུལ་རྫས་བརྒྱད། །ཅེས་གསུངས་པའི་ཕྱིར་རོ། །རྒྱུ་མཚན་ཅན་གྱི་མིང་རྫས་
ཡིན་ན། རིགས་ཀྱི། མགྲིན་པ་ཁ་དོག་སུམ་འཕྲེང་ཅན། །ཞེས་པའང་རྫས་བརྗོད་དུ་ཐལ། དེ་ནེ་ཙོའི་མིང་རྒྱུ་མཚན་ཅན་ཡིན་པའི་ཕྱིར་རོ། །དེར་མ་ཟད་མིང་ཙམ་བརྗོད་པ་ཡིན་
ན༑ ཙནྡྲ་པར། དོན་ཙམ་ལ་དང་པོའོ། །ཞེས་རྣམ་དབྱེ་དང་པོ་ཁོ་ན་སྟེར་རིགས་ཀྱང༌། རྒྱ་དཔེར། ཀ་ར་སྠ་ན། ཀ་པཱ་ལེ་ན་ཛཾ་ཊ་བྷི ཞེས་སོགས་རྣམ་དབྱེ་གསུམ་པ་སྦྱར་
བ༑ ཀ་ལཱ་པར། ལྷན་ཅིག་སྦྱོར་བ་ལ་གསུམ་པའོ། །ཞེས་དབང་ཕྱུག་གི་ལག་པ་སོགས་དང་ལྷན་ཅིག་གནས་པར་སྟོན་པའི་ཆེད་ཡིན་པས། བདག་ཏུ་བཟུང་བའི་རྫས་སུ་ཡང་གྲུབ་པའི་ཕྱིར་
གཏམ་རོ༑ །དྲི་བ་བཞི་པ། སྐབས་འདིའི་རང་བཞིན་བརྗོད་བྱའམ་རྗོད་བྱེད་ངག །གང་གི་སྒོ་ནས་ཐ་སྙད་གཙོ་བོར་བཏགས། །བརྗོད་བྱར་ཁྱབ་ཆེས་རྗོད་བྱེད་ངག་དྲང་པོ། །འོག་མ་རྣམས་

སུའང་སྙོན་མེད་གསལ་མིན་ནོ། །ཞེས་པ། རྒྱན་གྱི་རྣམ་བཞག་འདི་ཀུན་རྗོད་བྱེད་ཚིག་གི་སྦྱོར་ཚུལ་གཅིག་པུས་བཞག་ཕྱིར་རྗོད་བྱེད་གཙོ་ཆེ་སྟེ། འདི་དག་ཚིག་རྣམས་དག་གི་ནི། །རྒྱན་དུ་
སྔོན་གྱི་མཁས་པས་བསྟན། །ཞེས་སོ། །དེའི་སྐྱོན་སྤོང་དྲི་བ་བལྡབས་འདུག་པས་འོག་མའི་སྐབས་སུ་སྟོན་ནོ། །དྲི་བ་ལྔ་པ། དཔེ་རྒྱན་ནས་བཟུང་དགོངས་པ་ཅན་གྱི་བར། ·འཁྱོག་བརྗོད་
རྒྱན་ཞེས་འཛེམ་མེད་མུ་ཅོར་སྨྲ། འོ་ན་དཔེ་རྒྱན་སོགས་སུ་དྲང་པོའི་རྒྱན། །མངོན་སུམ་རྒྱུ་ཚེ་འདྲེན་བྱེད་གང་གིས་ཟུམ། །དཔེ་རྒྱན་ཡིན་པས་འཁྱོག་བརྗོད་དུ་འགྲོ་ན་གུ་ཤིན་ཏུ་དོག གསུང་
བའི་ལན། དཔང་ལོ་ཆེན་པོས། རང་བཞིན་བརྗོད་པ་དངོས་པོ་ཇི་ལྟ་བ་རྣམ་པ་སྣ་ཚོགས་པ་གསལ་བར་བྱེད་པ་རྒྱན་དང་པོ་དང༌། འཁྱོག་པོར་བརྗོད་པ་དངོས་པོའི་རང་བཞིན་རྣམ་པ་གཞན་དུ་
བརྗོད་པ་དེའི་རྒྱན་ལ་སོགས་པ་སྟེ། དེ་དག་ཐ་དད་པའོ། །འཁྱོག་པོར་བརྗོད་པ་ལ། སློབ་དཔོན་ཆེན་པོ་དཔལ་བརྩེགས་ཀྱིས་ཚིག་ཟུར་ཞེས་པར་བསྒྱར་རོ། །ཞེས་དང་། འཇམ་དབྱངས་
ཁ་ཆེས་ཀྱང་བཤད་པས་སངྒ་ཤྲཱི ས་ཞེས་གཅིག་པུར་རྒོལ་མི་རིགས་ཤིང་དོན་འདི་ཀ་འཐད་མོད་ཀྱི། རྗེ་ཉིད་ཀྱིས། འུད་མ་བྱས་ན་དེ་ཙམ་གྱི་རང་བཞིན་བརྗོད་པར་འགྱུར་རོ། །སྙམ་དུ་

༈ |༄༅། །དགོངས་པ་དབྱིངས་སུ་མཉམ་པར་བཞག སྦྱོར་ཚུལ་ལ་རྣམ་སྤྱི་གང་ཡང་མ་ཤར་བ་ནི་མཁྱེན་རབ་རྩིང་བ་ཡིན་ཏེ། ཇི་ལྟར་ཞེ་ན། རྒྱན་དང་པོ་དངོས་པོའི་རང་
བཞིན་དང༌། གནས་སྐབས་ཇི་ལྟར་ཡོད་པ་དེ་ཁོ་ན་བཞིན་དངོས་སུ་གསལ་བའི་ངག་གིས་བརྗོད་པ། རིགས་མཐུན་གྱི་སྡེ་ཚན་བཞིར་ཕྱེ་བ་ཙམ་ཡིན་ལ། ཕྱི་མ་རྣམས་དེ་ལས་ཟློག་སྟེ་བརྗོད་
ཚུལ་རྣམ་པ་གཞན་དུ་བྱས་པ། འདྲ་བའི་ཕྱིར་ན་དངོས་མ་ཡིན། །ཞེས་པའི་ཚུལ་གྱིས་ཏེ། དཔེ་ཞིག་བཀོད་ཕྱིན་ཆད་ནས་འཁྱོག་པོར་སོང་བ་ཡིན་ཕྱིར་ཐུགས་གུ་དོག་ཀྱང་བྱ་ཐབས་མ་མཆིས་
43
སོ༑ །དེ་བཞིན་དོན་བསྐོར་ཡང༌། དོན་གཅིག་ཏུ་འབབ་པ་བརྗོད་འདོད་ཅིང༌། ཚིག་དངོས་སུ་མ་ཡིན་པར། རྒྱས། གསལ། བྱེ། གྱེས་ཞེས་རྣམ་གྲངས་ཀྱིས་བརྗོད་དགོས་བྱུང
ལ༑ གསལ་བྱེད་ཚིག་གཅིག་གི་ནུས་པས་ངག་དྲང་པོ་གསལ་བར་བྱེད་ནུས་པ་དང༌། འགོག་རྒྱན་ཡང་ཁ་ལ་གཅིག་པ་དང༌། དོན་ལ་གཉིས་པའི་དཔེ་དཔེར་བརྗོད་མཐོང་བ་ཉིད་ཀྱིས་གོ་བར་
༈ འགྱུར་ལ། དོན་གཞན་བཀོད་པ་ནི་སྒྲུབ་བྱེད་ནུས་པ་ཅན་གྱིས་བསྒྲུབ་བྱ་ཕུལ་ཅན་དུ་གཏོང་བ། རང་བཞིན་བརྗོད་པར་འགྱུར་བ་ཡ་མཚན་ནོ། །སྤྲོས་པས་ཆོག་གོ གསུང་ཡང༌། རྩ་བ་ཚེ

འཆུག་པས་ཕྱིན་ཆད་སྤྲོས་ཀྱང་ཞེ་མེར་བ་ལས་མ་མཆིས་པས། ངན་སྐྱུགས་ཁྲོན་པ་སུ་ཞིག་སློང༌། །སྐྱུགས་པ་མཁས་པ་སུ་ཞིག་མྱངས། ཞེས་པ་ལྟར་ད་ནས་མི་སྤྲོ་བར་གསོལ། ཅེས་
ཀྱང་སྐུ་རྩེད་དུ་གསོལ་ཏེ། རང་ལན་དུ། གཟུགས་རྒྱན། སྲིད་པ་ཅན། བསྡུས་བརྗོད། ཕུལ་བྱུང༌། རབ་བཏགས། ཕྲ་མོ། ཆ། རྣམ་གྲངས་བརྗོད་པ། ཀུན་
ཕན༑ྋ སྙོན་དོར། ཁྱད་པར་བརྗོད། སྐབས་མིན་བསྟོད། ཟོལ་བསྟོད། ངེས་བསྟན་རྣམས་མ་གཏོགས། གཞན་ཀུན་ཁྱུ་དེད་ཀྱིས་རང་བཞིན་བརྗོད་པར་འགྱུར་ཚུལ་དཔེར་བརྗོད་མཛད་
འདུག་ཀྱང༌། དེ་ལྟ་ན། སྤོམ་སྤོར་གྱིས་བྱང་མི་ཆུབ་པས། དེ་དག་རེ་རེ་བཞིན་རིགས་དང་བྱ་བ་ཡོན་ཏན་རྫས་གང་དང་གང་དུ་འགྱུར་ཚུལ་ཡང་གསུངས་དགོས་ཏེ། དེ་བཞིར་མ་འདུས་
པའི་རང་བཞིན་བརྗོད་པ་མ་བཤད་པའི་ཕྱིར་རོ། །དྲི་བ་དྲུག་པ། དོན་གྱི་དངོས་པོ་དཔེ་ཉིད་ཇི་ལྟ་བུར། །མཚུངས་པ་གསལ་བར་རྟོགས་བྱེད་དཔེ་རྒྱན་གྱི། །མཚན་ཉིད་ལྡོག་པ་ཅན་དང་
མཚུངས་སྦྱོར་ལའང༌། །ཚང་ངམ་མི་འདྲའི་དབྱེ་བ་གཞན་ཡོད་ཅི། །གསུང་བ། གཞུང་ལས། ཇི་ལྟ་ཅི་ཞིག་ལྟར་མཚུངས་པ། །གསལ་བ་གང་དུ་རྟོགས་བྱེད་པ། །དེ་ནི་དཔེ་ཞེས་བྱ་༔

༄༅། ། སྟེ་དེའི། །ཞེས་རྣམ་པ་གང་རུང་ཞིག་མཚུངས་པ་ལ་བརྟེན་ནས་འདྲ་བ་སྒྲུབ་པར་བྱེད་པ་དཔེ་རྒྱན། ཡང་། སྒྲ་འཇུག་པ་ཡི་རྟོགས་པ་ཡིས། །དངོས་པོ་གཉིས་
ནི་མཚུངས་གྱུར་པ། །དེར་ནི་དབྱེ་བ་བརྗོད་པ་གང༌། །དེ་ནི་བཟློག་པ་ཅན་ཞེས་བརྗོད། །ཞེས་སྒྲ་དངོས་སུ་འཇུག་གམ་ཤུགས་ལས་རྟོགས་པས་ཀྱང་མཚུངས་པའི་དངོས་པོ་གཉིས་པོའི་ཡུལ་
དེར༑ ཁྱད་པར་གྱི་དབྱེ་བ་བརྗོད་ནས་མི་འདྲ་བར་འབྱེད་པ་ནི་ལྡོག་པ་ཅན། ཡང་། བརྗོད་འདོད་ཡོན་ཏན་ཁྱད་འཕགས་དང༌། །མཚུངས་པར་བྱས་ནས་འགའ་ཞིག་གིས། །བསྟོད་སྨད་
དོན་དུ་བསྒྲགས་པ་གང༌་། །དེ་ནི་མཚུངས་པར་སྦྱོར་བར་བཤད། །ཅེས་བརྗོད་འདོད་ཀྱི་ཡོན་ཏན་ཁྱད་འཕགས་ཞེས་པའི་ཚིག་ནུས་ལས་ཆོས་ལྷག་པར་གྲགས་པ་ཞིག དངོས་པོ་དེ་དང་དོན་ལ་
ཆོས་མི་མཚུངས་ཀྱང་། ཡུལ་དེ་ལ་བསྟོད་སྨད་བྱ་བའི་དོན་དུ་སྒྲོ་བཏགས་ནས་མཚུངས་པ་ལྟར་བྱས་པ་མཚུངས་སྦྱོར་གྱི་རྒྱན་དུ་ཤེས་པས་མི་འདྲ་བའི་ཁྱད་པར་ཤིན་ཏུ་ཆེ་སྟེ། ངག་དོན་བསྡུ་
༈ ན༑ འདྲ་བ་སྒྲུབ་པ་དཔེ་རྒྱན། མི་འདྲ་བའི་འབྱེད་ཆོས་སྟོན་པ་ལྡོག་ཅན། མི་མཚུངས་ཀྱང་མཚུངས་པར་བྱས་པ་མཚུངས་སྦྱོར་ཞེས། དབྱེ་བ་རྟོགས་བླ་བས་དེ་གསུམ་འདྲ་བ་སྒྲུབ་དཀའ་༔

ཞིང་༑ འགྲུབ་ཀྱང་དགོས་པ་ཅང་མེད་དོ། །དྲི་བ་བདུན་པ། ལུས་ཕྲའི་བཞིན་དང་མཛེས་སྡུག་རི་བོང་ཅན། །ཕན་ཚུན་དེ་དེར་འཁྲུལ་པའི་བསམ་པ་ཡིས། །ཟླ་བའི་རྗེས་སུ་སྙེགས་ལ་
རྨོངས་དཔེ་རུ། །འཆད་པ་འགལ་སྣང་ཕན་ཚུན་དཔེ་ཉིད་དུ། །ཐལ་བས་དྲི་མར་སྤྱོད་པའི་གཏམ་མིན་ནམ། །ལུས་ཕྲའི་བཞིན་ནམ་རི་བོང་ཅན་གང་ཡིན། །བཏགས་པས་དེ་ལ་གདོང་དུ་
འཁྲུལ་པ་ཡིས། །ཟླ་བའི་རྗེས་སྙེགས་གཞུང་གི་དོན་མིན་ནམ། །ཞེས་པ་གཞུང་ལས། ལུས་ཕྲ། འཇམ་དབྱངས་ཁ་ཆེ་དང་ས་སྤྱོད་དབང་པོ། ཁྱོད་གདོང་རི་བོང་ཅན། ཞེས་བཏགས་
ཁྱོད་གདོང་བསམ་པ་ཡིས། །ཟླ་བ་ཡི་ཡང་རྗེས་སུ་བསྙེགས། །ཅེས་འདི་རྨོངས་པའི་དཔེ་རུ་བཤད། །ཅེས་འབྱུང་བ་འདི་ཕན་ཚུན་དཔེ་དང་ཅིའི་ཕྱིར་འཁྲུལ་ཏེ། དེ་ནི། ཁྱོད་ཀྱི་ཞལ་
བཞིན་ཆུ་སྐྱེས་ཏེ། །ཆུ་སྐྱེས་བཞིན་དུ་ཁྱོད་ཀྱི་ཞལ། །ཞེས་ཕན་ཚུན་གཉིས་རེ་མོས་སུ་དཔེར་བཀོད་པ་ཡིན་ལ། འདིར་ནི་ཤིན་ཏུ་འཁྲུལ་ཆེ་བར་བཅོས་ནས། དཔེ་དཔེ་ཅན་ངོ་མ་ཤེས་པར་
འཁྲུལ་ཞིང་རྨོངས་པ་ལྟར་བསྟན་པ་འདི་ཉིད། ཕན་ཚུན་དཔེར་ཐལ་བ་ནི་ཐལ་བ་བཟང་པོ་མ་ཡིན་ལ། རང་ལན་དུ། ཕན་ཚུན་རྨོངས་དཔེར་སོང་ཞེས་འཕྲེད་ལྷན་བཏབ་པའང་མི་མཛེས་

༄༅། ཏེ། རྨོངས་ཕྱིན་ཕན་ཚུན་རྨོངས་པ་ལས་འོས་གཞན་མེད་པའི་ཕྱིར་རོ། །རྗེ་ཉིད་ཀྱི་བཞེད་པ་ལྟར། ཟླ་བ་ཁོ་ན་ལ་གདོང་དང་ཟླ་བ་གང་ཡིན་བརྟགས་པས་གདོང་
དུ་འཁྲུལ་པ་གཅིག་པུ་ཡིན་ན། ཟླ་བ་ཡི་ཡང༌། ཞེས་པའི་ཡང་གི་སྒྲ་གང་ལ་སྙེགས་རྒྱུ་ཡིན་པ་གསུང་འཚལ་ལོ། །གང་ལྟར་འདིའི་རྒྱ་དཔེར། ཞེས་བརྟགས་ཅེས་པའི་སྐད་དོད། ཨུ་
པཀྵ་སྣང་བ་བཏང་སྙོམས་ལ་འཇུག་པས། ལུས་ཕྲ་ཁྱོད་ཀྱི་གདོང་པ་རི་བོང་ཅན་ནོ་ཞེས་བཏང་སྙོམས་བྱས་ལ། ཁྱོད་ཀྱི་གདོང་པ་ཡིན་ནོ་བསམ་པའི་བློས་ཟླ་བའི་རྗེས་སུ་ཏེ་ཕྱི་བཞིན་ཡང་
བསྙེགས་ཞེས་ཐོབ་པ་འདྲ་ཡང༌། ཤོངས་དཔང་མཁས་པའི་འགྱུར་དང་འགྲེལ་པ་དག་ལས་བདག་གིས་ནི་འདའ་བར་མི་ནུས་སོ། །དྲི་བ་བརྒྱད་པ། ཟླ་བའི་འགྲན་ཟླ་དཔལ་དང་དྲི་བཟང་
གིས༑ །ཁྱོད་གདོང་པདྨ་བཞིན་ནོ་ཞེས་འདི་ལ། །སྦྱར་བའི་རྒྱན་གྱི་མཚན་ཉིད་ཇི་ལྟར་ཚང༌། །མཚུངས་ཆོས་སྔོན་ལ་བརྗོད་པ་ཙམ་མིན་ནམ། །གཞན་དུ་བརྟན་དང་ཆེ་སོགས་ཡོན་ཏན
གྱིས༑ །ཁྱོད་དང་རྒྱ་མཚོ་མཚུངས་ཞེས་བརྗོད་པ་ཡང༌། །སྦྱར་བའི་དཔེ་ཡི་རྒྱན་དུ་མགོ་བསྒྲེ་ན། །རྣམ་དཔྱོད་དྲང་པོའི་ལན་གྱིས་དབུལ་མིན་ནམ།། གཞན་ཡང་། ལུགས་དང་ལྡན་ཞིང་བརྟན་པ་

དང་༑ །ཞེས་སོགས་འགོག་པ་ཅན་དང་གཏན་ཚིགས་ཅན་གྱི་དཔེར་བརྗོད་གཉིས་པོ་ཡང་སྦྱར་བའི་དཔེ་རྒྱན་དུ་ཐལ་ཏེ་འདི་དང་ཁྱད་པར་ཆེར་མི་སྣང་བའོ། །ཞེས་ཟེར་ན་ལན་ཇི་ལྟར་བྱ། ཞེས་པ་གཞུང་དུ། བསིལ་ཟེར་ཅན་གྱི་དགྲ་
ཟླ་དང༌། །དཔལ་དང་ལྡན་དང་དྲི་བཟང་གིས། །ཁྱོད་ཀྱི་གདོང་ནི་ཆུ་སྐྱེས་བཞིན། །ཞེས་པ་སྦྱར་བའི་དཔེ་རུ་བཤད། །ཅེས་འབྱུང་བ་མཚུངས་ཆོས་སྔོན་ལ་བརྗོད་པ་ཙམ་ཡིན་ཏེ། དཔང་
ཊཱིཀ་ལས། བསིལ་ཟེར་ཅན་ཟླ་བའི་དགྲ། ཟླ་བའི་དགྲ་ཟླ་ནི་གདོང་པ་དེ་དང་འདྲ་བར་མཛེས་པ་དང༌། པདྨ་ཟླ་བས་ཟུམ་པར་བྱེད་པ་སྟེ་སྒྲ་སྦྱར་བའོ། །གདོང་པ་མཛེས་པའི་དཔལ་ཡོད་པ་
དང་༑ པདྨ་ལས་དཔལ་མོ་སྐྱེས་པས་དཔལ་དང་ལྡན་པ་སྟེ་དེ་ཡང་སྒྲ་སྦྱར་བའམ། ཡང་ན་གཉིས་ཀ་མཛེས་པ་དང་དཔལ་དང་ལྡན་པས་དོན་སྦྱར་བའོ། །གདོང་པད་གཉིས་ཀའང་དྲི་བཟང་
བའོ་ཞེས་པའི་དོན་སྦྱར་བ་སྟེ། ཞེས་བཀྲལ་བ་ལྟར་གཟུགས་གཅིག་དུ་མའི་དོན་ཅན་གྱི་སྦྱར་བའི་མཚན་ཉིད་ཚང་བའི་ཁར། ཁྱོད་ཀྱི་གདོང་ནི་ཆུ་སྐྱེས་བཞིན། །ཞེས་དཔེར་བཀོད་པའི་ཚིག་
དང་ལྷན་ཅིག་པས་སྦྱར་བའི་དཔེ་ཡིན་ལ། བརྟན་དང་ཆེ་བའི་བདག་ཉིད་དང་། །ལ་ཝ་ཎྱ་སོགས་ཡོན་ཏན་གྱིས། །ཁྱོད་དང་རྒྱ་མཚོ་མཚུངས་ཐ་དད། །ཁྱོད་ལུས་འདི་འདྲ་ཉིད་ཀྱིས་

༄༅། །སོ། །ཞེས་པ་ལ། ཡོན་ཏན་གྱིས། ཞེས་པའི་ནུས་པས། བརྟན་པ་དང་ཆེ་བའི་བདག་ཉིད་ཅན་དང་རོ་དང་རོལ་སྒེག་གི་ལ་ཝ་ཎྱ་དང༌། སོགས་ཁོངས་ནས་
” ཟབ་པ་ལ་སོགས་པའི་ཡོན་ཏན་གྱི་རྣམ་པ་དུ་མས་ཁྱོད་དང་རྒྱ་མཚོ་མཚུངས་པ་ལས་ཐ་དད་པའི་འབྱེད་ཆོས། ཁྱོད་ཀྱི་ལུས་མཐོང་བཞིན་པ་འདི་འདྲ་བས་ཏེ། རྒྱ་མཚོ་ལ་ལུས་འདི་འདྲ་མེད་
པའོ༑ །ཞེས་པར་འགྱུར་བས། སྔོན་མ་མཚུངས་པ་ཕྱིས་མི་འདྲ་བར་ལྡོག་པའི་དོན་ཏེ། གཅིག་ལ་གནས་པའི་ཆོས་ཀྱིས་ནི། །གཉིས་ཀ་ལ་གནས་ཐ་དད་དག །རྟོགས་པའི་ཡུལ་དུ་གྱུར་
པའི་ཕྱིར། །འདི་ནི་གཅིག་གི་ལྡོག་པ་ཅན། །ཞེས་བཤད་ན། འདི་གཉིས་མགོ་མི་འགྲེ་བཞིན་དུ་ཅིའི་ཕྱིར་བསྒྲེ་བར་མཛད་དྲངས་པ་ལྟར་གྱི་རྐང་པ་གོང་མ་ཕྱེད་གསུམ་ལ་བསམ་ནས་སྨྲས་
པའོ༑ །གསུང་ན། དེ་ལྟ་ན། རྐང་པ་ཕྱེད་པོ་ཡང་བོར་བས་སྦྱར་བར་འགྱུར། ཕྱེད་པོ་ལ་བསམ་ན་དཔེར་འགྱུར། ལྷག་མ་ལ་བསམ་ན་ལྡོག་པ་ཅན་དུ་འགྱུར། ཞེས་པ་ལྟ་བུ་འབྲེལ་
༈ དང་༑ དགོས་དོན་དང༌། སྙིང་པོ་གང་ཡང་མེད་པ་ཞིག་ཀྱང་འབྱུང་དུ་རུང་བས་སོ། །ངག་དོན་བསྡུ་ན། སྦྱར་བའི་དཔེར་འདྲ་བ་ཁོ་ན་སྒྲུབ། ལྡོག་པ་ཅན་ལ་ཐ་དད་ཅེས་མི་འདྲ་བ་སྒྲུབ་ ཾ

པས་ཁྱད་ཆེའོ། །དེ་འགོག་པ་ཅན་དང་གཏན་ཚིགས་ཅན་གྱི་དོན་ཡང་སྦྱར་དོན་མ་ཡིན་པ་དགོས་སམ་སྙམ། དྲི་བ་དགུ་པ། སྐབས་འདིར་མཉམ་ཉིད་དཔེ་ཞེས་བྱེ་བྲག་ཏུ། བཤད་པའི་ངེས་
ཚིག་ཅི་ཡིན་དཔེ་རྒྱན་ཀུན། དཔེ་དོན་མཉམ་པའི་མཚུངས་པར་རིགས་མིན་ནམ། །སཱ་ལ་ཀཱ་ན་ན་ཡི་ལེགས་སྦྱར་སྒྲ། །ཁྱད་གཞི་སྐྱེད་ཚལ་འཕྲེང་དང་རི་དྭགས་མིག །སོ་སོའི་དབང་གིས་
ཁྱད་པར་དོན་གཉིས་ལ། །སྦྱར་བས་སྦྱར་རྒྱན་མཚན་ཉིད་མངོན་སུམ་དུ། །གཟུགས་ཅན་བཞིན་དུ་གསལ་བ་སུ་ཡིས་སྒྲིབ།། འདི་ཐད། འཇམ་དབྱངས་ཁ་ཆེས། སྔ་མར་མཚུངས་ཆོས་སྔོན་ལ་བརྗོད་ནས་
དཔེ་གསལ་བྱེད་ཕྱིས་བསྟན་པ་ཡིན་ལ་འདིར་ནི་དཔེ་གསལ་བྱེད་སྔོན་ལ་བརྗོད་པས་མི་འདྲ། ཞེས་འཆད་པ་དང༌། ས་སྤྱོད་དབང་པོས། སྔ་མར་མཚུངས་ཆོས་སྟོན་བྱེད་ལ་ཚིག་རྐང་གཉིས་ཡོད་པས་སྦྱར་རྒྱན་དང༌། འདིར་དེ་ལྟར་མེད་པས་
སྦྱར་རྒྱན་མ་ཡིན་ཞེས་འཆད་པ་ནི་རྣམ་རྟོག་གི་འཕྲོ་འདུ་ཙམ་དུ་ཟད་དོ།། ཞེས་པ་ལ། སྦྱར་བ་སྤྱིའི་མཚན་ཉིད། སྦྱར་བ་གཟུགས་གཅིག་ལྡན་པའི་ཚིག །དུ་མའི་དོན་ཅན་ཡིན་པར་འདོད། །ཅེས་པའི་
དོན་ལ་སྒྲ་སྦྱར་བ་དང་དོན་སྦྱར་བ་གཉིས་སུ་བཞེད་པའི། དང་པོ་སྒྲ་གཅིག་དོན་མང་ཞེས་ཐ་སྙད་དུ་གྲགས་པ་ལྟར། སྒྲ་གཅིག་གི་འཇུག་པས་དོན་དུ་མ་གསལ་བར་བྱེད་པ་དང་། གཉིས་པ་

ཁཱ ༄༅། །དཔེ་དཔེ་ཅན་གཉིས་ཀས་འཛིན་པའི་ཡོན་ཏན་འགའ་ཞིག་དོན་སྦྱར་དུ་རུང་བ་ལ་བཤད་ལ། མཉམ་ཉིད་འདི་ཡང་དཔང་ཊཱི ཀ་ཏུ། འདི་ཡང་སྒྲ་སྦྱར་བས་སྦྱར་བའི་
” དཔེ་ཉིད་ཡིན། གསུངས་པ་བཞིན་སྦྱར་བའི་རིགས་ལོས་ཡིན་ཀྱང་སྦྱར་ཚུལ་ཅུང་མི་གཅིག་པས་མཉམ་ཉིད་དཔེ་ཞེས་བྱེ་བྲག་ཏུ་བཏགས་པ་ཡང་དགོས་པ་དང་བཅས་པ་སྟེ།ྋ དཔང་ལོ་ཆེན་
པས༑ སྒྲ་མཚུངས་ཤིང་བརྗོད་བྱ་ཐ་དད་པའི་སྒྲས་བརྗོད་པར་བྱ་བའི་ཕྱིར། ཞེས་བཀའ་སྩལ་བ་ལྟར། སྤྱི་ཙམ་དུ་ཚིག་ཏུ་གྲུབ་པའི་སྒྲའི་གཟུགས་འདྲ་བ་ཁོ་ན་མཚུངས་ཆོས་ཡིན་ལ། བརྗོད་
བྱའི་དོན་བཤད་པའི་ཚེ་མཚམས་སྦྱོར་ཡོད་པ་དང་མེད་པ་ཐ་དད་པའི་སྒྲས་བརྗོད་དགོས་ཏེ། དཔེ་བུ་མོ་དང་དཔེ་ཅན་སྐྱེད་མོས་ཚལ་གཉིས་གང་གིས་མཚུངས་ན། སཱ་ལ་ཀཱ་ན་ན་ཞེས་པའི་སྒྲ་ཙམ་
ཞིག་གིས་མཚུངས་ཏེ། དེ་ཇི་ལྟར་ཞེ་ན། དཔེ་བུ་མོའི་སྐབས་སུ་མཚམས་སྦྱོར་ཕྲལ་ཏེ། ས་བཅད་པ། ཨ་ལ་ཀ་ལན་བུ། ཨཱ་ན་ན་གདོང་པ་ཡིན་པ་ལ། སའི་སྲོག་གི་ཨ་དང༌། ཨ་
༉ ལ་ཀའི་ཨ་མཚུངས་འདྲས་རིང་པོར་སོང་། ཕ་རོལ་དབྱི། དེ་བཞིན་ཀའི་ཨ་དང༌། ཨཱ་ན་ན་ཡང་བྱས་པས། སཱ་ལ་ཀཱ་ན་ན་གྲུབ་པ། ལན་བུར་བཅས་པའི་གདོང་མཛེས་ལྡན། ཞེས་

དང་༑ དཔེ་ཅན་སྐྱེད་ཚལ་གྱི་སྐབས་སུ། མཚམས་སྦྱོར་ཕྲལ་མི་དགོས་པར། སཱ་ལ་སྤོས་དཀར་གྱི་ཤིང༌། ཀཱ་ན་ན་ནགས་ཡིན་པས། སཱ་ལའི་ནགས་ནི་མཛེས་ལྡན་པ། ཞེས་པར་
གྱུར་བས། བརྗོད་བྱ་དོན་གྱི་མཚུངས་ཆོས་ཅི་ཡང་མེད་ལ། བརྗོད་བྱེད་སྒྲ་ཡང་མཚམས་སྦྱོར་ཡོད་མེད་གཉིས་གྲུབ་འབྲས་ཚིག་གི་གཟུགས་མཚུངས་པ་ཙམ་ཉིད་ཀྱི། མཚུངས་ཆོས་སྒྲ་ལ་
བྱས་པ་ཡིན་པས་སྦྱར་རྒྱན་སྤྱི་དང་མི་འདྲ། ཐ་དདཚིག་འདྲའི་སྦྱར་བ་དང་ཕྱོགས་འདྲ་ཙམ་དུ་རུང་ཡང༌། དེ་ལ་གཅོད་མཚམས་ཐ་དད་བྱུང་ན། མཚམས་སྦྱོར་ལ་མ་ལྟོས་ཤིང་། མཚུངས་
པ་གསལ་བྱེད་ཀྱི་སྒྲ་ཡང་མེད་དོ། །འདི་ནི་ཕྱོགས་གཅིག་མཚམས་སྦྱོར་ལ་ལྟོས་པས། འདིའི་དཔེར་བརྗོད་ལུགས་མཐུན། མཚམས་སྦྱོར་ཇི་བཞིན་མེད་པས་བོད་སྐད་ལ་མི་ཐོན་པར་སྣང་
ལ༑ གཅོད་མཚམས་ཐ་དད་པ་ལེགས་པར་སྦྱོར་ན་ཕྱོགས་མཚོན་ཙམ་དུ་འགྱུར་རམ་སྙམ། རྒྱ་དཔེར། ས་རཱུ་པ་ཤཔྟ་བཱ་ཙ་ཏྭཏྠཱ་ས་མ་ནོ་པ་མཱ་ཡ་ཐཱ། བ་ལེ་བདྱོ་ན་མཱ་ལེ་ཡམ་སཱ་ལ་ཀཱ་ན་ན་
ཤོ་བྷི་ནཱི། ཞེས་བྱུང་བའི། ས་རཱུ་པ་ཤབྡ། ཤོངས་སྟོན་ཆེན་པོས་མཚུངས་པའི་སྒྲ་ཞེས་པར་བསྒྱུར་བ་ལ། དོན་གྱི་སར་འཁྲུལ་པའི་དྲི་མི་མནམ་ཞིང་། བློ་མིག་ཡངས་པས་ཚིག་དོན་ཇི་

༄༅། །བཞིན་རྟོགས་ནུས་ཀྱང༌། སྔར་དཔེ་རྒྱན་གཞན་རྣམས་དོན་གྱི་མཚུངས་ཆོས་སྟོན་པ་སྙིང་ལ་ཞེན་པ་འདིའི་མཚུངས་པའི་སྒྲ་ཞེས་པ་ལའང་། དོན་གྱི་ཆོས་མཚུངས་
ཁོ་ནའི་དོན་སྤྱི་ལམ་ལམ་ཤར་ནས་ཕལ་གྱིས་མ་གོ་བའི་ལབ་ལོབ་མང་པོས་དུས་དང་བློ་གྲོས་གྲོན་དུ་སོང་འདུག་པ་ལ་བསམ་ནས། ད་དུང་རྒྱ་དཔེའི་སྐད་དོད་ཕྲལ་ན། འཆད་འགྱུར་མཚུངས་
གསལ་གྱི་སྒྲའི་སྐབས་ས་རཱུ་པ། གཟུགས་མཚུངས་སུ་བསྒྱུར་འདུག་པ་བཞིན་འདིར་ཡང་བསྒྱུར་ན་འཁྲུལ་གཞི་དེ་ལྟ་བུ་མི་འབྱུང་བས། ས་རཱུ་པ་གཟུགས་མཚུངས། ཤཔྟ་སྒྲ། བཱ་ཏྱཾ་བརྗོད་
པ༑ ཏྭ་ཏ་བྱ་བའི་ཕྱིར། སཱ་དེ་ནི། ས་མཱ་ན་མཉམ་ཉིད། ཨུ་པ་མཱ་དཔེ། ཡ་ཐཱ་ཇི་ལྟརཾ། སཱ་ལ་བུ་མོ་ཨེ་ཝ་བཞིན། ཨུདྡྷ་ན་སྐྱེད་ཚལ། མཱ་ལ་འཕྲེང་བ། ཨི་ཡཾ་འདི། སཱ་ལ་
ཀཱ་ན་ན། བསྒྱུར་ཚུལ་གོང་ལྟར། ཤོ་བྷི་ནཱི་མཛེས་ལྡན་ཡིན་པ། མཚམས་སྦྱོར་འོས་རྣམས་སྦྱར་བས་གྲུབ་སྟེ། གཟུགས་མཚུངས་སྒྲ་ཡིས་བརྗོད་བྱའི་ཕྱིར། །མཉམ་ཉིད་དཔེ་དེ་ཇི་ལྟར་
༈ ན༑ །སྐྱེད་ཚལ་ཕྲེང་འདི་བུ་མོ་བཞིན། །སཱ་ལ་ཀཱ་ན་ན་མཛེས་ལྡན། །ཞེས་བསྒྱུར་ན་ཤོངས་དཔང་གི་བཞེད་པ་དང་མི་འགལ་ཞིང་རྟོགས་སླ་བར་འགྱུར་རོ། །དེས་ནཚིག་གི་གཟུགས་གཅིག་

པས་གཟུགས་མཚུངས། སྒྲ་མཉམ་པར་འབབ་པས་མཉམ་ཉིད་དཔེའམ། སྒྲ་མཚུངས་ཀྱི་དཔེ་ཞེས་བྱ་སྟེ། པན་ཆེན་སངྒྷ་ཤྲཱིས་འགལ་སྤོང་མཛད་པའང་དོན་ལ་གནས་སོ། །རྗེ་ཉིད་ཀྱི་
བཞེད་པ་རང་ལན་ལས། མཚུངས་པའི་སྒྲ་ཡིས་བརྗོད་བྱའི་ཕྱིར། །མཉམ་ཉིད་དཔེ་དེ་ཇི་ལྟར་ན། །བསིལ་ཟེར་ཅན་གྱི་འགྲན་ཟླ་དང༌། །ཞེས་སོགས་རྐང་པ་གསུམ་འབྲེལ་མཚམས་
ནས༑ སྐྱེད་ཚལ་འཕྲེང་འདི་བུ་མོ་བཞིན། །མཛེས་ལྡན་སཱ་ལ་ཀཱ་ན་ན། །ཞེས་པ་སྦྱར་བའི་དཔེ་རུ་བཤད། །ཅེས་སྦྱར་ན་འཁྲུལ་པ་མེད་ཅིང་། རྩ་བ་མཁན་པོའི་དགོངས་པར་སྦྱར་བ་ཡིན་
ནོ༑ །ཞེས་རྒྱ་དཔེ་གཟིགས་པ་ལྟ་ཅི། བོད་དཔེའི་དོན་ཟབ་ཀྱང་ཐུགས་སུ་མ་བྱོན་པ་ལ། གཞུང་ཚིག་གྱ་ཚོམ་སུ་དཀྲུགས་ནས། མི་བདག་བདག་ཏུ་རེ། བདག་པོ་སྒོ་ཕྱིར་འབུད་པའི་དཔེ་
ལྟར་ད་དུང་། དིང་སང་གི་གཞུང་ལས་གོ་རིམ་ཅུང་ཟད་བཟློག་པ་འདི་ནི། སྔོན་འགྱུར་མཛད་འཕྲལ་གྱི་དཔེ་ཕྱི་མ་ཞིག་ལ་ཡི་གེ་པ་སོགས་ཀྱི་རྣམ་གཡེང་གི་སྐྱོན་ནམ་ཐུགས་འཛོལ་ཅུང་ཟད་བྱུང་
བར་སེམས་སོ། །གསུང་བ་ནི། ཇི་སྐད་དུ། མཐོང་བར་བྱ་བ་མི་མཐོང་བར། །མ་མཐོང་བ་ལ་མཐོང་ཞེས་ཟེར། །རེ་ལྡེ་ཅན་གྱི་སྤྲེའུ་མཐོང་ཡང༌། །འབྲས་ཆན་འོག་གི་ཚོད་མ་

#| ༄༅། །མིན། །ཞེས་པ་ལྟར་མ་གྱུར་རམ། འདི་ཅུང་ཟད་འཁྲུལ་སོ་ཆེ་བས་ཞིབ་ཙམ་སྨོས་པ་ལགས་སོ། །དྲི་བ་བཅུ་པ། པདྨའི་མཛེས་པ་མ་ལུས་ཕྱོགས་གཅིག་
ཏུ༑ །བསྡུས་པ་སྲིད་པ་མིན་དང་ཟླ་བ་ལས། །དུག་མི་འབྱུང་བས་དཔེ་རུ་གོ་བསྣོར་ན། །ལེགས་པ་མིན་ནམ་ཚུལ་འདིར་གནོད་བྱེད་ཅི། །ཞེས་པ། སྤྱིར་བྱུང་སྲིད་གཉིས་སྐད་ཀྱི་བྱིངས་
འདྲ་ཡང་། ྋ རྐྱེན་གྱི་བྱེ་བྲག་སོ་སོར་ཡོད་དེ། འདིའི་རྒྱ་དཔེར། ཏཱ་དཱ་ན་ནམ་བི་བྷུ་ཏཱི་ཏི་ཏཱ་མ་བྷཱུ་ཏ་སོ་མ་མཱི་དུཿ ཞེས་པའི་ཏཱ་དཱ་ཁྱོད། ཨཱ་ན་ནམ་ཞལ། བི་བྷ་ཏཾ་རྣམ་པར་མཛེས། ཨི་
ཏི་ཞེས། ཨི་ཏི་དེ་ནི། ཨ་བྷཱུ་ཏ་བྱུང་མིན། ཨུ་པ་མ་དཔེ། བི་དུཿ རིག དེ་གཉིས་ཀྱི་བརཾ་དུ་གཉིས་པའི་ས་མཱ་བྱིན། གཞན་རྣམས་ཀྱང་རིམ་པས་མཚམས་སྦྱར་བས་གྲུབ་ཅིང་། ཨ་
བྷཱ་ཏ་ནི། བྷཱ་ཡོད་པ་ལའོ་ཞེས་པའི་བྱིངས་ལ། རྟགས་སུ་བསྒྲུབ་པའི་སླད་དུ་ཀྟ་བྱིན། ཀ་ཡིག་རྗེས་འབྲེལ་གྱི་རྐྱེན་ལ་བྱིངས་ལ་ཡོན་ཏན་མེད། ཀ་དེའི་དོན་ཡིན་པས་དབྱི། སྔོན་དུ་དགག་
༈ པའི་ཨབཞགཔས། ཨ་བྷཱ་ར་གྲུབ། ཀྟ་འདས་རྐྱེན་ཡིན་ཏེ།ྋ ཀྟ་དང་ཀྟ་ཝནྟུ་དག་ནིཥྛའོ། །ཞེས་དང་། འཆི་མེད་མཛོད་ལས། ནིཥྛ་བྱས་ཟིན་ཆུད་ཟོས་ལའོ། །ཞེས་བཤད་པའི་ཕྱིར་

རོ༑ །དེས་ན་སྔར་མ་བྱུང་བའི་དོན་གྱིས་བྱུང་མིན་དུ་བསྒྱུར་བར་མཛད་པ་སྟེ། ས་པཎྜི་ཏས། པདྨའི་ཡོན་ཏན་ཀུན་བསྡོམས་ཏེ་དྲིལ་བ་ལྟར། ཁྱོད་ཀྱི་བཞིན་མཛེས། མ་བྱུང་བའི་
དཔེ༑ ཞེས་དང༌། དཔང་ལོས། མ་བྱུང་ཞིང་ཡོད་པ་མ་ཡིན་པའི་དཔེས་གདོང་པ་འཇལ་བས་ན་བྱུང་བ་མིན་པའི་དཔེ་ཞེས་བྱའོ། །གསུངས་པ་ལྟར་བྱུང་མིན་ཡིན་གྱི། འབྱུང་མིན་དུ་
་མ་དག་ལ། དེ་སྲིད་མིན་དུ་བྱས་ན། འཇམ་དབྱངས་ཁ་ཆེ་ཞབས་ཀྱིས། འདིར་ཀུན་ཞེས་པས་མི་སྲིད་པ་ལ་དཔེར་མཛད་པ་མི་རིག་སྟེ། རིག་པ་དེ་ལྟ་ན། གདོང་པ་མཛེས་པ་
གཞན་དུ་གནས་པ། པདྨ་མཛེས་པའི་སྙིང་པོ་ཀུན་བསྡུས་པར་སྒྲོ་བཏགས་ཤིང༌། མི་སྲིད་པ་དཔེ་གསལ་བྱེད་ཀྱི་ཚིག་ཏུ་སྦྱར་བའི་ཕྱིར་རབ་བཏགས་སུ་འགྱུར་རོ། །ཞེས་སོགས་བཤད་པའི་
སྐྱོན་ཇི་ལྟ་བ་འབབ་ལ། དེ་བཞིན་སྲིད་མིན་གྱི་སྐད་དཽད་ཀྱང་འབྱུང་འགྱུར་ལ་ཎི་ནི་སྦྱར་བ་ཨ་སམྦྷ་ཝི་ཞེས་པར་ཡོད་པ་མི་སྲིད་པའི་མི་འབྱུང་བ་ཞེས་བཀས་བཅད་ཆེན་མོར་བཤད་པས། དེ་
གཉིས་བརྗེ་བ་ནི་གཟུ་ལུམ་ཆེན་པོའོ། །དཔེ་རང་ལན་དུ། འཇིག་རྟེན་ལྷན་སྐྱེས་ཐ་མལ་པ་དག་གིས་མ་འོངས་པ་ལ་སྲིད་ཟེར་ཡང༌། བསྟན་བཅོས་པས་གཞལ་ན་མ་འོངས་པ་ལ་འབྱུང་མི་

#| ༄༅། །འབྱུང་དང༌། འདས་པ་ལ་སྲིད་མི་སྲིད་ཀྱི་རྣམ་བཞག་འཐད་པ་ཡིན་ཏེ། ཞེས་སོགས་ཀྱི་སྒྲུབ་བྱེད་འགོད་པར་མཛད་པ་ཡང་བྱེ་མའི་ཆང་བུ་ལྟར་ཧྲུལ་གྱིས་ཞིག་
པའོ༑ །དྲི་བ་བཅུ་གཅིག་པ། ྋ འདབ་བརྒྱ་སྟོན་ཟླ་ལུས་ཕྲའི་བཞིན་དང་གསུམ། །ཕན་ཚུན་འགལ་ཞེས་བརྗོད་པ་བྱ་བྱེད་ལས། །ཡོན་ཏན་འགལ་བ་གང་ཡིན་གཞན་དུ་ན། །འགལ་རྒྱན་
མཚན་གྱིས་མཛེས་ཀྱང་ཡིད་ཆེས་ཅི། །ཞེས་པ་འདི་གསུང་རིགས། འགལ་རྒྱན་ཡིན་ན་བྱ་བྱེད་ལས་གསུམ་དང༌། ཡོན་ཏན་འགལ་བ་ཁོ་ནས་ཁྱབ་པ་འདྲ་ཞིག་སྣང་ཡང༌། གཞུང་
བཅུ་བདུན་
ལས༑ འགལ་ཟླ་སྒྲུབ་བྱེད་སླད་དུ་ནི། །གང་དུ་དངོས་པོ་འགལ་བ་རྣམས། །ཡང་དག་འགྲོགས་པར་རབ་བརྟན་པ། །དེ་ནི་འགལ་བ་བཤད་དེ་དཔེར། །ཞེས་གསུངས་ཕྱིར། འགལ་
བ་ཞིག་བྱུང་ན་དེ་དག་ཁོ་ནར་མ་ངེས་པ་འདྲ་ཞིང༌། འདིར། འདབ་བརྒྱ་པ་དང་སྟོན་ཟླ་དང༌། །ཁྱོད་ཀྱི་བཞིན་དང་གསུམ་པོ་འདི། །ཕན་ཚུན་རྣམ་པ་འགལ་ཞེས་པ། །དེ་ནི་འགལ་བའི་
༈ དཔེར་བརྗོད་དེ། །ཞེས་པའི་དོན། དཔང་ལོས། འདབ་མ་བརྒྱ་པ་པདྨ་དང༌། སྟོན་དུས་ཀྱི་ཟླ་བ་དང༌། ཁྱོད་ཀྱི་བཞིན་རས་གསུམ་པོ་ནི་མཛེས་པ་སོགས་དང་ལྡན་པ་ལས་ཡོན་ཏན་

མཚུངས་པའི་ཕྱིར། ཕན་ཚུན་རྣམ་པ་འགལ་ཏེ། ཞེས་འབྲུ་མནན་པ་ལྟར། ཡོན་ཏན་གཅིག་པ་དང༌། རྣམ་པ་ཐ་དད་དུ་གནས་པ་ཁོ་ན་འགལ་བ་ཡིན་ལ། རང་ལན་དུ། འཇམ་
དབྱངས་ཁ་ཆེས། ཕྱི་མ་ཕྱི་མའི་འོད་སྔ་མ་སྔ་མས་འཇོམས་པར་བྱེད་པས་འགལ་ཞེས་བཀོད་ནས། དེ་ལ། སྟོན་ཟླའི་འོད་ཀྱིས་དཔེ། དོན་གནས་ལ་ལུས་ཕྲའི་བཞིན་འོད་བཅོམ་
དེ་བཅོམ་པ་འདིར་བརྗོད་བྱར་བྱས་ན་དཔེ་དོན་མི་འབྱོར་བ་དང༌། པདྨ་འདབ་མ་བརྒྱ་པའི་འོད་ཀྱིས་ནི་སྟོན་ཟླའི་འོད་བཅོམ་པ་དོན་གནས་ལ་ཡང་དངོས་སུ་མི་འཐད་པའི་ཕྱིར། ཞེས་
སྐྱོན་འཕངས་ཀྱང༌། དཔེ་མ་དག་པའི་རིག་པ་སྔོན་དུ་སོང་སྟེ། གང་ཞེ་ན། དཔེ་དག་པར་ཕྱི་མ་ཕྱི་མའི་འོད་དམ་གཟི་བརྗིད་ཀྱིས་སྔ་མ་སྔ་མ་ཉམས་པར་བྱེད་པས། ཞེས་འབྱུང་གི ཁྱེད
གསུང་བ་ལྟར་མེད་པས་སོ། །པཎ་ཆེན་སངྒ་ཤྲཱི ས། གཟུགས་ཕན་ཚུན་རྣམ་པ་ཐ་དད་དུ་འཆར་བའི་འགལ་བ་དེ་ཡང་མི་འཐད་དེ། གཟུགས་ཕན་ཚུན་རྣམ་པ་ཐ་དད་དུ་སོང་བ་གཞིར་བཞག་
ཅིང་དེ་འདྲས་འདིའི་འགལ་བར་ག་ལ་འགྲོ། གསུང་མོད། འགལ་ཞེས་པ་མཚུངས་པ་གསལ་བྱེད་དུ་བྱས་ན་མི་འགྲོ་བའི་རྒྱུ་མཚན་མེད་དེ། མཚུངས་གསལ་གྱི་སྒྲའི་ནང་ན། སོ་སོར་རྟོག་

༄༅། །དང་འགལ་དང་འདྲ། །ཞེས་ཡོད་པའི་ཕྱིར་དང༌། སྐབས་འདིར་འགལ་ཟླ་སྒྲབ་དགོས་པར་ཡང་མཐའ་གཅིག་ཏུ་མ་ངེས་པའི་ཕྱིར་རོ། །རྗེ་ཉིད་ཀྱི་བཞེད་
པ༑ གསུམ་པ་དེ་འགལ་ཚུལ་ནི། དེ་གསུམ་དཀར་ཞིང་མཛེས་པའི་རང་བཞིན་གཅིག་ཏུ་སྐྱེ་བོ་ཕལ་མོ་ཆེ་འཁྲུལ་ཏེ་གཅིག་ཏུ་བཟུང་བར་སྙན་ངག་མཁན་གྱིས་སྒྲོ་བཏགས་ནས་འཁྲུལ་པ་ཅན་དེ་
དག་གི་ངོར་གསུམ་པོ་དེ་དག་ནི་གཅིག་མ་ཡིན་ཏེ། ཕན་ཚུན་ཐ་དད་དུ་ཡོད་པའི་འགལ་བ་ཡིན་ནོ། །ཞེས་བཤད་པ་ཡིན་པར་ཁོ་བོའི་སེམས་སོ། །ཞེས་གསུངས་པ་འདིས་ཀྱང་ཕུགས་ཐུབ་
བཅོ་བརྒྱད་
པར་མི་སྣང་སྟེ། ཕན་ཚུན་ཐ་དད་དུ་ཡོད་པས་འགལ་བར་མི་འགྲོ། ཞེས་རང་གིས་གསུང་མ་ཐག་ཡིན་པའི་ཕྱིར་དང་སྒྲོ་བཏགས་ཡིན་ན་རབ་བཏགས་སུ་ཡང་འགྱུར་བའི་ཕྱིར་དང༌། སྐྱེ་བོ་
ཕལ་མོ་ཆེ་འཁྲུལ་བར་བཅོས་ན། སྔར་ཕན་ཚུན་རྨོངས་དཔེ་བྱུང་བ་བཞིན། འདི་ལའང་རྨོངས་པའི་འགལ་དཔེ་ཞེས་བརྗོད་དགོས་པ་འདྲ་ལགས། དྲི་བར་མ་དཔྱད་པ་ཟླ་བོ་དངོས་པོའི་དཔེ་
༈ ལ༑ སངྒ་ཤྲཱི ས། ལྷའི་དཔག་བསམ་གྱི་ཤིང་ཡོངས་འདུ་ས་བརྟོལ་ཞེས་བྱ་བ་གཅིག་ཉིད་ཁོ་ན་ཡོད་ཀྱི་ཞེས་འབྲུ་མནན་པ་ལ། ལྷ་འཇིག་རྟེན་དབང་ཕྱུག་གིས། ཡོངས་འདུ་ནི་ཚལ་གྱི་མིང་203

ཡིན་གྱི་ཤིང་གི་མིང་མ་ཡིན་གསུང་བ་མི་རིགས་ཏེ། སྒྲ་སྦྱོར་བམ་པོ་གཉིས་པར། པཱ་རི་ཡཱ་ཏྲཱ་ནི། པ་རི་ཏ་ས་མནྟ་ཡཱ་ཏྲ་སྟེ། ལྷའི་སྤོས་ཀྱི་ཤིང་བཟང་པོའི་དྲུང་དུ་ཐམས་ཅད་འདུས་ཏེ་རྫི་
ཕྱོགས་སུ་ནི་དཔག་ཚད་བརྒྱའི་བར་དུ་དྲི་ཞིམ་པོའི་ངད་ལྡང་། རྫི་ཕྱོགས་མ་ཡིན་པའི་ལོགས་སུ་ནི་དཔག་ཚད་ལྔ་བཅུའི་བར་དུ་དྲི་ཞིམ་པོའི་ངད་ལྡང་བའི་ཤིང་གི་མིང་སྟེ། ཡོངས་འདུ་ཞེས་
བྱ༑ ཞེས་ཤིང་གི་མིང་ཡིན་པས་དངོས་སུ་བཤད་ཅིང་། རྟེན་པའི་མིང་དེ་ཉིད་ཀྱིས་བརྟེན་ལ་ཡང་ཡོངས་འདུ་ཚལ་ཞེས་བཏགས་མོད་ཀྱང༌། འདིར་ཚལ་གྱི་ཚིག་དང་མ་འབྲེལ་བའི་ཡོངས་
འདུ་ཞེས་པ་གདགས་གཞི་ཤིང་ཁོ་ནའི་མིང་ངོ་། །འགྱུར་ལུགས་གཉིས་འདུག་པའི་འབྲུ་གནོན་ལུགས་ལའང་ཁྱད་ཆེ་བ་མེད་དེ། རྐང་འཐུང་ཞེས་པ་ལྗོན་པ་སྤྱིའི་ནང་ན་ཡོངས་འདུ་དཔག་བསམ་
གྱི་ཤིང་འདྲ་བ་གཉིས་པ་མེད་ཅེས་སམ། ཡང་ན། ཡོངས་འདུ་དེ་ལ་འགྲན་ནུས་ཀྱི་རྐང་འཐུང་གཞན་གཉིས་པ་མེད་ཅེས་གང་བརྗོད་ཀྱང་དཔག་བསམ་ཀྱི་ཤིང་གཅིག་པུ་ཡོན་ཏན་ལྷག་པ་སྟོན་
པར་འདྲ་བའི་ཕྱིར་རོ། །དྲི་བ་བཅུ་གཉིས་པ། ལྷག་དང་དམན་པ་བྱེད་དང་འཇོམས་ཞེས་པའི།། ལྷག་པས་ཞེས་པ་བྱ་བའི་ཆོ་ག་གཅིག་ཏུ་སྡུད་པ་ལ། །བྱེད་པའི་ཚིག་གིས་ཅི་བྱ་དེ་ཡི་ནུས།།.ལྷག་པ་

# ༄༅། །དམན་པ་བྱ་བ་ཡི། ཅེས་པ་དག་པ་མིན་ནམ། དལ་བུས་མྱང་ན་ལེགས་བཤད་ཇི་ལྟར་བྲོ། །གཞུང་ལས། ལྷག་པས་དམན་པ་བྱ་བ་ཡི། །ཆོ་ག་གཅིག་ལ་རབ་བསྡུས
ནས༑ །གང་སྨྲས་དེ་ནི་མཚུངས་པ་དག སྦྱོར་བའི་དཔེ་རུ་བཤད་དེ་དཔེར། །ཞེས་པ་ལ་རྒྱ་དཔེར། ཨ་དྷི་ཀེ་ན་ཞེས་བྱེད་ཚིག་དངོས་སུ་ཡོད་ཅིང་། དཔང་ལོས་ཀྱང་། དཔེ་ལྷག་པ
ལྷའི་དབང་པོ་ལྟ་བུས། དོན་དམན་པ་རྒྱལ་པོ་འགའ་ཞིག་ལྟ་བུ་བྱ་བའི་ཆོ་ག་བསྲུང་བ་ལ་སོགས་པ་གཅིག་ལ་རབ་ཏུ་བསྡུས་ཤིང་མཚུངས་པར་བྱས་ནས། ལོགས་སུ་བཀྲལ་བ་བཞིན་འགྲེལ་པ་
སྔ་རབས་ཀུན་ཏུ་བྱུང་བ་དག་ཅིང་དོན་ལ་གནས་སྟེ། དཔེ་ལྷག་པ་བརྒྱ་བྱིན་གྱིས་དོན་དམན་པ་རྒྱལ་པོ་གཞལ་ཏེ། ཚུལ་གང་གིས་ཞེ་ན། མེལ་ཚེ་བྱེད་པ་དང༌། འཇོམས་པའི་བྱ་བའི་ཆོ་ག་
གཅིག་ཏུ་བསྡུས་པས་ཏེ། དེ་གཉིས་ལ་མཆོག་དམན་ཡོད་ཀྱང་བྱ་བ་མཆོག་དང་གཅིག་པར་བསྡུས་པའི་དོན་ཡིན་ནོ། །དེས་ནས་མཆན་དང་རང་ལན་དུ། ལྷག་པ་དམན་པ་བྱ་བ་ཡི། །ཞེས་
པ་དག་གོ་གསུང་བ་ནི་མ་དག་པས་དག་པ་སུན་འབྱིན་པའོ། །དྲི་བ་བཅུ་གསུམ་པ། བྱེད་པ་ཅན་གྱི་ངག་དྲུག་ཅི་རིགས་དང༌། །འབྲེལ་པ་ངག་དོན་དཔེ་ཡི་དོན་ཡིན་ན། །བྱ་ཚིག་དང་འབྲེལ་ ྨ

གཞན་ཡང་དེར་ཐལ་བས། །བློ་མིག་མུན་པས་ཅུང་ཟད་ནོངས་མིན་ནམ།། རྣམ་བཤད་རྣམས་ལས། མཚོན་དང་། རྩེས་ཞེས་པའི་བྱ་ཚིག་ཙམ་ལ་སྐྱབས་བཅོལ་མོད། འོ་ན། ཁྱོད་ནི་ས་བསྲུང་མེལ་ཚེ་བྱེད། །ཅེས་
པ་དང༌། བརྟན་པས་རྒྱ་མཚོའི་རྗེས་སུ་བྱེད། །སོགས་ཀྱང་ངག་དོན་དཔེར་ཐལ་ཞིང་། ངག་དོན་ཉིད་ཀྱིས་ངག་དོན་ཉེ་བར་འཇལ་ཞེས་པ་ལ་ཡང་ཟབ་ཟོབ་ཙམ་མ་ཡིན་པའི་ནུས་པ་འདོན་དགོས་སོ།། ཞེས་པའི་ལན་ནི། སྤང་ཊཱི
ལས༑ གལ་ཏེ་ཚིག་དོན་ཙམ་གྱིས་མ་ཡིན་གྱིས། །ངག་གི་དོན་བྱ་བ་དང་བྱེད་ཅན་དྲུག་ལས་ཅི་རིགས་པ་འབྲེལ་བ་ཉིད་ཀྱིས་ངག་དོན་འབའ་ཞིག་ཉེ་བར་འཇལ་ཞིང་མཚུངས་པར་བརྗོད་ན་དེ་ནི་
ངག་དོན་གྱི་དཔེ་ཞེས་བྱ་སྟེ། ཞེས་པའི་བྱེད་ཅན་དྲུག བྱེད་པོ་ལས་དང་བྱེད་ཅན་ཆེད། །འབྱུང་ཁུངས་གཞི་རྣམས་བྱེད་ཅན་དྲུག །དྲུག་བརྒྱད་སྤངས་པའི་རྣམ་དབྱེ་གཞི། །ཞེས་པ་རྣམས་
ཏེ༑ འདིའི་རྒྱ་དཔེར། ཀེ་ས་ར་ལ་གཉིས་པའི་གཅིག་ཚིག་ཨམ་བྱིན་པས་ཀེ་ས་རམ་ཞེས་པ་བྱ་བའི་ཚིག་དང༌། མཚོན་པའི་སྐད་དོད་ལཀྵུ་དང༌། མཛེས་སམ་སྣང་གི་སྐད་དོད་བྷཱ་ཏི་འབྲེལ་
ཞིང་༑ དེ་བཞིན་འཐུངས་པའི་སྐད་དོད་ལ་ཡམ་ཨམ་མཐའ་ཅན་དང་། རྩེས་པའི་སྐད་དོད་ཨ་ར་མྱ་ཏ་འབྲེལ་བས་ངག་དོན་བཞེད་ལ། མེལ་ཚེ་བྱེད་དང༌། རྗེས་སུ་བྱེད་ཀྱི། ཛཱ་གཏྟི་དང་

#| ༄༅། །ཨ་ནུ་ཀཱ་རོ་ཞེས་པ་ལ་བྱེད་ཅན་མ་འབྲེལ་བས་ཅིའི་ཕྱིར་མཚུངས། རང་ལན་ལས། ཆོས་ཆོས་ཅན་དུ་མ་ཚོགས་ནས་སྟོན་པའི་ངག་ཞིག་ནི་འདིའི་ངག་
དང་༑ ཞེས་སོགས་ནི། དཔང་ལོས་ཀྱང༌། རྐང་པ་སྔ་མ་གཉིས་ཀྱི་ངག་གཅིག་ནི་དཔེར་བྱ་དང༌། ཕྱི་མ་གཉིས་ནི་དཔེའི་ངག་སྟེ་སོགས་བཞིན་སྒྲ་གཅིག་པ་དང༌། དེ་ལ་ལུས་ཕྲ་
མ་གདོང་པ། བདག་གིས་འཐུང་ཞིང་རྩེས་ཞེས་པ་དཔེར་བྱའི་ངག་གཅིག་ཡིན་ན། པདྨ་ཅན་བཞིན། པདྨ་བཞིན། སྦྲང་རྩིའི་བརྟུལ་ཞུགས་ཅན་གྱིས་བཞིན་ཞེས་པ་དཔེའི་ངག་སྟེ་
གཉིས་པའོ། །ཞེས་བཀའ་སྩལ་པ་ཡིན། ཆོས་རྗེ་པཎྜི་ཏས། མདོར་ན་རྣམ་དབྱེས་མིང་སྒྲུབ་ཅིང༌། བྱེད་པའི་ཚིག་གིས་ཁམས་བསྒྲབས་ནས། བརྗོད་བྱ་སྟོན་པ་ངག་ཅེས
བཤད༑ གསུང་པ་འདི་གང་ཡིན། ཉེ་བར་འཇལ་ནི། ཀ་ལཱ་པར། ཉེ་བར་འཇལ་བ་ལ་བ་ཏིའོ༑ །ཞེས་པས་དཔེའི་ངག་དོན་གྱིས་དོན་གྱི་ངག་དོན་ཉེ་བར་འཇལ་བྱེད་བཞིན་སྒྲའི་མིང་
༈ ལགས་སོ། །རིན་སྤུངས་པས། བྱ་བ་དང་ཡོན་ཏན་མ་ཕྱེད་གསུང་མོད། དཔང་ལོས། མཛེས་སོའམ་སྣང་ངོ་ཞེས་པ་བྱ་བའི་ཚིག་སྟེ། ཞེས་པའི་བྷཱུ་ཏི་སྣང་དུ་ཡང་འགྱུར་བས་དེ་ཡོན་

ཏན་ཡིན་ཚུལ་ཇི་ལྟར། དྲི་བ་བཅུ་བཞི་པ། ཟླ་བ་ཉི་མ་རྒྱ་མཚོའི་དཔེ་གསུམ་གྱིས། །བརྗོད་བྱ་རྒྱལ་པོ་གཅིག་ཉིད་མཚོན་འདི་ཡང༌། །མང་བའི་དཔེ་ཡི་རྒྱན་དུ་འགྱུར་ཞེ་ན། །རྣམ་དཔྱོད་
མཛུབ་མོས་སོ་སོར་འབྱེད་ནུས་སུ། །འདི་ལ་འདྲི་མི་དགོས་པ་འདྲ་སྟེ། རྒྱུ་དཔེ། རྒྱལ་པོ་མཛེས་པའི་དཔེ་ཟླ་བ། །གཟི་བྱིན་ཆེ་བའི་དཔེ་ཉི་མ། །བརྟན་པའི་དཔེ་རྒྱ་མཚོ་སྟེ་དོན་གསུམ་ལ་
དཔེ་གསུམ་སོ་སོར་བཀོད་པ་དང་། མང་བའི་དཔེ། ཙནྡན། ཆུ། ཟླ་ཟེར། ཟླ་ཤེལ་སོགས་དཔེ་མང་པོས་དོན་རེག་པ་བསིལ་བ་གཅིག་པུ་མཚོན་པ་གཉིས་སོ་སོར་སུས་ཀྱང་འབྱེད་ནུས་
པའི་ཕྱིར་སྙམ་མོ། །དྲི་བ་བཅོ་ལྔ་པ། དཔེ་དང་གཟུགས་ཅན་དཔེ་དོན་ཐ་དད་དང་། །ཐ་མི་དད་དུ་སྦྱོར་བའི་ཚིག་གི་རྒྱན། །ཡིན་ཕྱིར་གཞི་མཐུན་མི་སྲིད་འགལ་བ་རུ། །འགྱུར་རམ་དེས་
ན་དཔེ་ཡི་གཟུགས་ཅན་ཅི།། བཀབ་པ་བཞིན་གྱི་ཟླ་བ་ནི། །ཞེས་སོགས་འདིར་དཔེར་གྱུར་པའི་གཟུགས་ཅན་དུ་བཤད་སྣང་བ། ཞེས་པའི་ལན། གཞུང་ལས། ཐ་དད་སྣང་མིན་གྱུརཔ་ཡི། །དཔེ་ཉིད་ངོ་བོ་
ཅན་འདོད་དཔེར། །ཞེས་པའི་དོན། དཔེ་དང་དཔེ་ཅན་དག་ཐ་དད་དུ་སྣང་བ་མིན་པར་གྱུར་པ་སྟེ་གཅིག་ཏུ་སྒྲོ་བཏགས་པའི་དཔེ་དེ་ཉིད་ལ་ངོ་བོ་ཅན་ནམ་གཟུགས་ཅན་དུ་འདོད། གསུང་བར་༔

# ༄༅། །འདུག་པས། འདིའི་ཁྱད་ཆོས། ཐ་དད་དུ་སྣང་བའི་སྒྲ་བསྡུས་པ་ཙམ་ལས་ངོ་བོ་དཔེ་རྒྱན་ཁོ་ནར་བཞེད་པས་འགལ་བར་ག་ལ་འགྱུར། གུང་ཐང་ལོ་ཙཱ་བའི་
འགྲེལ་པར། དཔེ་ཉིད་ཡིན་ལ་དཔེར་སྣང་བ་དང༌། དཔེ་ཉིད་ཡིན་ལ་དཔེར་སྣང་བ་མ་ཡིན་པ་གཉིས། ཞེས་བཤད་པའང་དོན་ལ་གནས་ཏེ། ཤོང་འགྱུར། དཔེ་ཉིད་སྣང་བ་མིན་པ་
ཡིས༑ །ཕྱེ་བ་དག་ནི་གཟུགས་ཅན་འདོད། །ཞེས་འབྱུང་བས་སོ། །དཔེའི་གཟུགས་ཅན་ལ་ནི་གཞི་མཐུན་མིན་ཀྱང་མི་གནོད་དེ། མྱོས་པས་ཀུན་ཏུ་དམར་བ་ཡིས། བཀབ་པ་བཞིན་གྱི་ཟླ་
བ་འདི། །ཞེས་པས་གཟུགས་ཅན་གྲུབ། འཆར་ཀའི་དམར་བ་ཕུན་ཚོགས་པའི། །ཟླ་བ་ལ་ནི་རབ་ཏུ་འགྲན། །ཞེས་པས་དཔེ་རྒྱན་གྲུབ་སྟེ་གཉིས་ཀའི་མཚན་ཉིད་ཚང་བས་རྒྱན་གཉིས་
བསྲེས་གཞན་ཡང་ཡོད་པ་བཞིན་ནོ། །རང་ལན་ལས། ཚིག་ཟུར་བཞིན་གྱི་ཟླ་བ་ནི། །ཞེས་པའི་ཚིག་རང་རྐང་དེ་གཟུགས་ཅན་ཡིན་ཅིང་། དེ་ཙམ་གྱིས་ཚིགས་བཅད་གཟུགས་ཅན་དུ་ག་ལ་
༈ འགྱུར༑ གསུང་བ། འོ་ན། ཆ་ཤས་ཅན་ལ། གདོང་པའི་འདམ་སྐྱེས་ཞེས་པ་ལས་མེད་པས་དེ་ཡང་གཟུགས་ཅན་གྱི་ཁྲོད་ནས་འབུད་པར་མཛོད་ཅིག རང་གི་བཞེད་པ། དཔེར་ན་༔

འདི་ལ་གཟུགས་ཅན་གྱི་དཔེ་རྒྱན་ཞེས་བཤད་ནས་དཔེ་རྒྱན་གྱི་དབྱེ་བའི་སྐབས་སུ་བསྟན་ན་འཐད་པར་སེམས་སོ། །གསུང་སྟེ་དཎྜིའི་གཞུང་ལ་རྒོལ་བའི་སྙན་ངག་པ་འཇིགས་སུ་རུང་བའོ། །དྲི་
བ་བཅུ་དྲུག་པ། ལུས་སེམས་ཐ་དད་སྣང་མིན་གྱུར་པ་ལ། །ལུས་ཅན་ཞེས་བོད་དེ་བཞིན་འདིར་མཚུངས་ན། །དཔེ་ཉིད་གཟུགས་དང་གཅིག་ཤོས་གཟུགས་ཅན་དུ། །ལོག་པར་རྟོག་པའི་ས་
བོན་འདེབས་སམ་ཅི།། རིན་སྤུངས་ས་སྤྱོད་དབང་པོས་དེ་ལྟར་དུ་བཤད་མོད། དེ་ནི་འདི་ལྟ་བུའི་ལོག་རྟོག་སྐྱེད་བྱེད་དུ་སོང་བས་དཔེ་དེ་འདིར་མི་ཐར་རོ།། གསུང་བ་ལྷ་འཇིག་རྟེན་དབང་ཕྱུག་གིས། པཎ་ཆེན་སངྒ
ཤྲཱིའི་ལུགས་ལྟར་འབྲུ་མནན་རྗེས། དཔེར་ན། བེམ་རིག་ཐ་མི་དད་པར་གཅིག་ཏུ་གྱུར་པ་ལ་གཟུགས་ཅན་ཞེས་པ་ལྟ་བུའོ། །གསུང་བ་གཟུགས་ཅན་གྱི་གོ་བ་འཆར་བདེ་ཕྱིར་ཡིན་པས་འགལ་
བ་ཙམ་མེད་ཀྱང༌། རིག་པ་སྔོ་ཕྱེ་མ་ལ་ཞེན་ཆེ་ན་ལོག་རྟོག་ཅི་ཡང་སྐྱེ་བར་འགྱུར་ཏེ། རང་ལན་ལས། གཟུགས་དང་གཟུགས་ཅན་ཞེས་པའམ། དཔེ་དང་དཔེ་ཅན་ཞེས་པ་དོན་ཁྱད་
མེད༑ གསུང་བས་མཚོན་ནོ། །དེ་ལ་ཅི་ཞེ་ན། དེ་ལྟ་ན་རང་ཉིད་ཀྱིས་བཀག་པ་རང་ཉིད་ཀྱིས་ཞལ་གྱིས་བཞེས་པར་འགྱུར་ཏེ། དཔེ་ཅན་དང་གཟུགས་ཅན་གཅིག་པ་གང་ཞིག དཔེ་

༄༅། །གཟུགས་དང་དོན་གཟུགས་ཅན་ཡིན་པར་འགྱུར་ཏེ། དཔེ་དོན་གཉིས་ལ་དཔེ་དཔེ་ཅན་གྱི་ཐ་སྙད་སྙན་ངག་པ་ཀུན་ལ་སྔར་ནས་གྲགས་ཤིང་གྲུབ་ཟིན་འདོར་མི་
ནུས་པའི་ཕྱིར་རོ། །དྲི་བ་བཅུ་བདུན་པ། ལག་ནི་པདྨ་ཞེས་དང་སེན་འོད་ནི། །མེ་ཏོག་ཞེས་པ་བརྗོད་ཚུལ་དེ་མཉམ་ལ། །སྔ་མ་བསྡུས་དང་གཅིག་ཤོས་མ་བསྡུས་པར། །འཆད་པའི་ཟློས་
གར་འདི་ཅི་རྒྱུ་མཚན་གང༌།། རྩ་བར། ལག་པ་ནི་པདྨ་ཞེས་པ་བསྡུས་པ་དང༌། སེན་མོའི་འོད་ཟེར་ནི། མེ་ཏོག་ཏུ་གྱུར་ཞེས་པ་མ་བསྡུས་པའི་དཔེར་བརྗོད་དུ་གསུངས་ཡོད། འོན་ཀྱང་དེ་གཉིས་བརྗོད་ཚུལ་ལ་ཁྱད་པར་མི་འདུག་པས་
ཅི་འདྲ་ཡིན་དཔྱད་དགོས་སམ། འདིའི་ཁྱད་པར་ནི། བསྡུ་བ་ཡོད་མེད་ཁོ་ན་ཡིན་ཏེ་ཀ་ལཱ་པར། མིང་རྣམས་ཀྱི་སྦྱོར་བའི་དོན་ནི་བསྡུ་བའོ། །དེར་གནས་རྣམ་དབྱེ་རྣམས་དབྱིའོ། །ཞེས་པ་
བཞིན༑ དཔེར་བརྗོད་དང་པོ་ལ། ཀ་ལཱ་པར། གཞི་མཐུན་པ་ཡི་ཚིག་དག་ནི། །ལས་འཛིན་བྱེད་པར་རྣམ་ཤེས་བྱ། །ཞེས་པའི་ལས་འཛིན་ནམ་ཁྱད་པར་གྱི་བསྡུ་བ་ཡོད་དེ། རྒྱ་
༈ དཔེར༑ ཡ་ཐཱ་བཱ་ཧུ་ལ་ཏཱ་པཱ་ཎི་པདྨ་ཉྩ་ར་ཎ་པལླ་བམ། ཞེས་བར་གྱི་རྣམ་དབྱེ་རྣམས་ཕྱིས་ལ། པདྨཉྩ་ར་ལ་སི་མུའི་རྗེས་སྣང་བ་ཙམ་ནི་སྡེབ་སྦྱོར་གྱི་དབང་གིས་ཡིན་གྱི་བོད་སྐད་ལའང་རྣམ་དབྱེ་

བསྡུས་པ་སོར་བཞག་ཏུ་བསྒྱུར་བས་བསྡུས་པའི་གཟུགས་ཅན་དང་། ཕྱི་མའི་རྒྱ་དཔེར། ཨཾ་གུ་ལྱབལླ་བཱ་ནྱཱ་པརྐུ་པུ་མཱ་ནི་ན་ཁརྩི་ཥཿ བཱ་ཧཱུ་ལ་ཏེ་བ་སནྟ་ཤྲཱིསྟྭནྣཔྲ་ཏྱཀྵ་ཙཱ་རི་ཎཱི། ཞེས་རྣམ་
དབྱེ་མ་བསྡུས་པར་ཡོད་པ་བཞིན། བོད་སྐད་ལག་པའི། སེན་མོའི་ཞེས་དྲུག་སྒྲ་དང༌། རྣམས་ཞེས་མང་ཚིག་དང་། མེ་ཏོག་ཏུ་གྱུར་ཞེས་ལ་དོན་གྱི་ཏུ་སོགས་ཡོད་པས་མ་བསྡུས་པ་ཞེས་
བྱའི༑ ནིའི་སྒྲ་ལ་ལྟོས་པ་མེད་དེ། རྣམ་དབྱེ་མིན་ལ། དགར་ཞིང་དམིགས་འཛིན་པའི་དོན་ཅན། ཏུ་དང་ཧི་བསྒྱུར་བ་སྟེ། སུམ་ཅུ་པ་ལས། གང་མིང་མཐའ་དང་མཐུན་པ་ཡི། །
བཞི་པ་ལ་ནི་ཨི་སྦྱར་བ། །དགར་དང་བསྣན་པའི་ཚིག་ཏུ་འགྱུར། །ཞེས་མང་པོའི་ནང་ནས་དམིགས་ཀྱིས་འཛིན་ཕྱིར་ལོགས་སུ་དགར་བ་དང༌། ངེས་བཟུང་བྱས་ཏེ་སླ་ཐབས་སུ་བསྣན་པ་གང་
རུང་ལས། འདིར་ནི་ལོ་ཙཱ་བས་ཚིག་གི་ཁ་བསྐང་ཕྱིར་བསྣན་པ་སྟེ་རྒྱ་དཔེ་ལ་མེད་དོ། །དེ་ཡང་། ལེགས་སྦྱར་སྐད་ལ་རྣམ་དབྱེ་རྣམས། །བསྡུས་པ་བྱེད་དང་སོ་སོ་བ། །བསྡུ་དང་གཞན་
དུ་བསྒྱུར་བ་ནི། །བོད་ལ་དེ་ཆེད་སྐབས་བཞིན་བྱ། །ཞེས་པ་ལྟར་རོ། །སྙིང་པོ་མཆན་བུར། ལག་པ་ཞེས་དྲུག་སྒྲ་མེད་པ་དང་། སེན་མོའི་ཞེས་དྲུག་སྒྲ་ཡོད་པ་ཕྱག་བྲིས་མཛད་བཞིན་དུ་ ྂ

༄༅། །དེ་མཉམ་གསུང་བ་ཡང་ག་ལ་རིགས། རང་ལན་དུ། དྲུག་སྒྲ་བསྡུས་མ་བསྡུས་ཙམ་དང་། ནི་ཁ་སྐོང་ཡིན་པ་ཐུགས་སྐྱེད་ཐོན་ཀྱང་། འདི་སྐད་དུ། བོད་
སྐད་དུ་བསྒྱར་བའི་བཀའ་བསྟན་བཅོས་ཀྱི་ཆ་ཀུན་ལ། བློ་མིག་དག་པའི་འཕགས་མཆོག་གིས་གཟིགས་ན་འཁྲུལ་མ་འཁྲུལ་གྱི་ཆ་གང་ཡང་ཡོད་དུ་གདའ་བས་རྒྱ་གཞུང་ཡིན་པའི་ཕྱིར་ལ་ཁྱབ་པ་མ་
འཆའ་མཛོད། གསུང་བ་ཇི་སྐད་དུ། དགྲ་བོ་བློ་དང་ལྡན་པ་མཆོག་ཡིན་གྱི། །མཛའ་བཤེས་བློ་གྲོས་བྲལ་བ་དེ་ལྟ་མིན། །བློན་པོ་ཆུང་ངུས་སྦྲང་བུ་བསད་སྙམ་པས། །རྡོ་བས་ཕ་ཡི་ཀླད་
05DE.P
ཀོར་བཅོམ་ལ་ལྟོས། །ཞེས་པ་དང་འདྲ་བར། བཀའ་བསྟན་འགྱུར་རོ་ཅོག ལོ་པཎ་ཆོས་ཀྱི་སྤྱན་ལྡན་ཀུན་ལ་ཡིད་བརྟན་མེད་དེ་ཞེས་ཐེ་ཚོམ་ཟ་བར་འཇུག་པ་ནི། ཆོས་ཀྱི་རྗེས། འདི་འདྲ
འཛིན་པ་ལྟ་ཅི་སྨོས། ཐོས་པར་གྱུར་ཀྱང་རྣ་བ་དགབ། གསུང་བ་དེའོ། །དྲི་བ་བཅོ་བརྒྱད་པ། ལྔ་པ་ཆ་ཤས་གཟུགས་ཅན་སྤྱིར་བསྟན་དང༌། །སླར་ཡང་ཡན་ལག་གཅིག་སོགས་
༈ དམིགས་བསལ་གྱིས། །དབྱེ་བ་ཙམ་ཡིན་དེ་ཉིད་སྙིང་ལམ་དུ། །མ་སྨིན་རྣམ་དཔྱོད་དྲེགས་ལྡན་ཁྱུ་མཆོག་འགའ། །ཆ་ཤས་ཙམ་དང་ཡན་ལག་སོ་སོར་ནི། །སྨྲ་བའི་རོ་འཛིན་ངལ་བའི་ཁུར་

ལྕི་བས། །རང་བཟོའི་འདམ་དུ་བྱིང་ཞིང་བྱིང་ཞིང་ཡངས། རྣམ་དཔྱོད་མུན་པའི་གོམ་སྟབས་འཁྱོར་མིན་ནམ།། ས་སྤྱོད་དབང་པོས། ཆ་ཤས་གཟུགས་ཅན་དང་ཡན་ལག་གཅིག་སོགས་ཀྱི།ཁྱད་པར་
ལ༑ མཆུའི་དཔལ་འདབ་གདོང་གི་ཆ་ཤས་ཁོ་ན་དང་། མིག་གི་ཨུཏྤལ་གདོང་གི་ཡན་ལག་ཡིན་ཞེས་བཞེད་མོད། དོན་ལ་ནི་མི་གནས་ཏེ་མཆུ་ཡང་གདོང་གི་ཡན་ལག་ཡིན་པས་སོ།། གསུང་བའི་ལན་ནི། ཆ་ཤས་དང་ཡན་
ལག་སོགས་རྣམ་གྲངས་འདྲ་ཞིང་སྤང་ཊཱིཀ་སོགས་སུའང་སྣང་བ་ལ་འཁྲིས་པར་འདུག་ཀྱང༌། འདི་ནི་གཞུང་མཛད་སློབ་དཔོན་གྱིས་ཐ་སྙད་ཇི་ལྟར་མཛད་པའི་འཇོག་མཚམས་མ་འཆོལ་བ་ལེགས་
ཏེ༑ གཅིག་པར་བསྒྲུབ་པ་ལ་དགོས་པ་མེད་ཅིང་སྐྱོན་གཞན་ལྡང་བའི་ཕྱིར་རོ། །དེ་གང་ཡིན་ན། མཆུ་གདོང་གི་ཡན་ལག་ཡིན་དུ་ཆུག་མོད་ཀྱང༌། ཁྲོ་བས་ཟགས་པའི་རྔུལ་ཆུ་ཡང་ཡན་
ལག་ཡིན་པ་ལ་འབྲེལ་ཅི་ཡང་མེད་དེ། ཁྲོ་བ་མ་སྐྱེས་དུས་རྡུལ་མེད་པས་གདོང་གི་ཡན་ལག་མ་ཚང་བར་འདོད་དགོས་ལ་དེ་ལྟར་འདོད་མཁན་སུ་ཡང་མེད་པའི་ཕྱིར་དང༌། མཆུ་དང་རྔུལ་
ཐིགས་གཉིས་ཀ་ཡན་ལག་ཏུ་འདོད་ཕྱིན། འདི་རང་ཡན་ལག་གཉིས་གཟུགས་ཅན་དངོས་བསྟན་དུ་གྲུབ་པས། དེ་ལྟར་འདིར་ནི་གཉིས་སོགས་ཀྱི། །ཡན་ལག་རྣམས་ཀྱང་རྟོགས་པར་

# ༄༅། །བྱ། །ཞེས་གཉིས་གཟུགས་སོགས་ཁོངས་སུ་མཛད་མི་རིགས་པའི་ཕྱིར་རོ། །གཞན་ཡང༌། སྔོན་ལ་ཆ་ཤས་ཅན་དང༌། དེ་ནས་ཆ་ཤས་ཡན་ལག་གཅིག་
གཉིས་སོགས་གོ་རིམ་མཐུན་ན་སྤྱི་བྱེ་བྲག་གི་རྣམ་བཞག་འབྲེལ་ཀྱང༌། སྤྱི་དང་བྱེ་བྲག་གི་བར་ཆ་ཤས་ཅན་གྱིས་བཅད་པས་དེ་འདྲ་དཎྜི་དགོངས་དོན་མིན་ནམ་སྙམ། དེས་ན་ཆ་ཤས་ནི་སྒྲ་ཡང་
པས་ཡན་ལག་ཡིན་མིན་ལ་མ་ལྟོས་པར་ཆ་ཤས་ངག་སྒྲོས་ཀྱིས་ཟིན་ཚད་གཟུགས་སུ་འགོད་དགོས་ལ། ཡན་ལག་ནི་སྒྲ་བཙན་པས། ཡན་ལག་ཡིན་ངེས་ཁོ་ན་གཟུགས་སུ་འགོད་ཀྱི། གཞན་
དུ་མ་ཡིན་པས་ན་སྤྱི་དང་ཁྱད་པར་གྱི་དབྱེ་བ་ཡོད་དོ། །རྗེ་ཉིད་ཀྱི་རྒྱབ་རྟེན་དུ་དྲངས་པའི་ལུང་དེ་ཡང༌། ཆ་ཤས་དང་ཡན་ལག་གཅིག་པའི་དོན་མ་ཡིན་གྱི། ཁྱད་གཞི་ངོས་འཛིན་པ་ཡིན་
པས༑ སྐབས་འདི་ལ་ཕན་གནོད་མ་མཆིས་ལགས་སོ། །དྲི་བ་བཅུ་དགུ་པ། སྨིན་མ་འཁྲི་ཤིང་དེ་ཡང་གར་བྱེད་དང༌། །གདོང་ཉིད་ཟླ་བ་ཟླ་བའང་ཡིད་སྲུབ་ཀྱི། །གཟུགས་སུ་འཕར་མར་
༈ བཀོད་ཅེས་ངུད་མའི་གླུ། །དབང་མེད་ལས་ཀྱིས་མགྲིན་པ་མྱོས་མིན་ནམ། །འཁྲི་ཤིང་གར་བྱེད་གཉིས་པ་ལས་བྱ་དང༌། །ཡིད་སྲུབ་ཆགས་པའི་ཡིད་སྲུབ་ཙམ་ཡིན་གྱི། །འདོད་ལྷ་གཞོན་

ནུར་ངེས་མིན་གཞན་དུ་ན། །གཞུང་དོན་དྲི་མར་སྤྱོད་འདི་སུ་ཡི་གཡོ། །ཞེས་དྲི་བ་ནི། གཞུང་ལས། མྱོས་པའི་ཁུར་ཚོས་རབ་དམར་ཞིང་། །སྨིན་མའི་འཁྲི་ཤིང་གར་བྱེད་པ། །ཁྱོད་
གདོང་ཟླ་བ་ཡིད་སྲུབ་ཀྱིས། །འཇིག་རྟེན་གསུམ་པོ་གཞོམ་པར་ནུས། །ཞེས་པའི་དོན་ལ་སྤང་ཊཱིཀ་ཏུ། འདིར་ཡན་ལག་ཅན་གདོང་པ་ཟླ་བར་བཀོད་ཅིང༌། ཡན་ལག་སྨིན་མ་འཁྲི་ཤིང་དུ་
བཀོད་ལ༑ ཡན་ལག་འཁུར་ཚོས་གཟུགས་སུ་མ་བཀོད་པའོ། །ཞེས་འཕར་མ་དགོས་པའི་ངེས་པ་མ་གསུངས་པས་ཐུགས་བདེན་ཀྱང༌། འཁྲི་ཤིང་གར་བྱེད་གཉིས་པ་ལས་སུ་བྱ་བ་ཡིན་
གསུང་བ་མི་བདེན་ཏེ། དེ་ལྟ་ན་སྐད་དོད་ལ། ནྲྀ་ཏཾ་ཀ་རོ་ཏི་ཞེས་པ་ལྟ་བུ་འབྱུང་རིགས་ཀྱང༌། རྒྱ་དཔེར། ནཏྟི་ཏ། ཞེས་འབྱུང་བ། ནྲྀཏི་གསལ་བའི་བྱིངས་ཀྱི་ཨི་རྗེས་
འབྲེལ༑ ལྷག་མ་ལས་བྱེད་པ་པོ་ལ་ས་རསྨཻའིཚིག་གིས། ས་རསྨཻ་པཉྩ་མཱིའི་སྐྱེས་བུ་ཕྱི་མའི་མང་ཚིག་ཏུ་བྱིན། བྱེད་པ་པོ་ལ་ཨནྟེ་བི་ཀ་ར་ཎའོས། བར་རྐྱེན་ཨ་ནཱི་བྱིན། ཨི་ཊཱ་ཨཱ་ག་མ་
དང་༑ ཊ་ཡིག་རྗེས་འབྲེལ། ནཱ་མིན་མཐའི་བྱིངས་དང་བི་ཀ་ར་ཎ་དག་གི་ཡོན་ཏན་ནོ། །ཞེས་པས། རྀ་ཨར་དུ་སོང་ཞིང་། ཨད་སོགས་ལས་ཨ་ནཱི་འཇིགས། དབྱངས་མེད་དབྱངས་

།ལ་སྦྱར་བས། ནཏྟི་ཏ། ཞེས་གྲུབ་པ་གར་བྱེད་པ་པོའི་དོན་ཡིན་གྱི། དེ་ལ་རྣམ་དབྱེ་གཉིས་པའི་སྒྲུབ་ཚུལ་ཡོད་ན་གསལ་བར་གསུང་རིགས་པའི་ཕྱིར་རོ། །དེ་
བཞིན་ཡིད་སྲུབ་འདོད་ལྷ་མ་ཡིན་གསུང་བའང༌། འཆི་མེད་མཛོད་དུ་ཁྱབ་འཇུག་གི་བུ་འདོད་ལྷའི་མིང་ལ། མྱོས་བྱེད་ཡིད་སྲུབ་གསོད་བྱེད་དང༌། །ཞེས་སོགས་བྱུང་བའི་ནང་ཚན་ཡིན་པའི་
ཕྱིར་དང༌། རྒྱ་དཔེར༑ མདྨ་ཐ། ཞེས་པར་ཡོད་པ། ས་པཎྜི་ཏས་ནི། མདྨ་ཐའི་སྒྲ་བདུད་སྡིག་ཅན་གྱིས་སེམས་ཅན་ཀྱི་ཡིད་སྲུབ་པས་ཡིད་སྲུབས་དང༌། ཞེས་སོགས་བཀའ་སྩལ་
འདུག ད་ཆ་དུས་ཀྱི་དབང་གིས་ངེས་པ་མེད་ཀྱང་། རང་གི་བླ་མ་གོང་མའི་གསུང་ལ་ཆ་འཇོག་ཅུང་ཟད་མཛད་རིགས་ལ། དེས་ན་ཡན་ལག་འགའ་ཞིག་གཟུགས་སུ་མ་བཀོད་ཅིང༌། ཡན
ལག་ཅན་དང་ཡན་ལག་འགའ་ཞིག་གི་གཟུགས་སུ་འཕར་མར་བཀོད་པས་རྐང་པ་འཐེང་འགྲོས་ལྟ་བུར། མི་མཉམ་པའི་ངག་ཕུལ་ཅན་དུ་འགྱུར་བའི་ཕྱིར་བཞེད་པ་འདི་ཁོ་ན་ལགས་སོ། །རྒྱན་
༈ འདིའི་མིང་ལ༑ རྗེ་ཉིད་ཀྱིས། བརྟེན་པ་མི་མཉམ་པ་ཞེས་ཡང་ཡང་བཀའ་སྩལ་པའང་། མཚན་ཉིད་ཀྱི་ཟུར་དང་འདྲེས་པ་ཡིན་ཏེ། ཡན་ལག་ཅན་དང་ཡན་ལག་རྣམས། །གཟུགས་བྱས་

གཟུགས་བྱས་མ་བྱས་ལ། །རྟེན་པས་མི་མཉམ་པ་ཞེས་པའི། །གཟུགས་ཅན་མཛེས་པ་ཡིན་ཏེ་དཔེར། །ཞེས་རྟེན་པས་ཞེས་ཡོད་པའི་ཕྱིར་དང༌། རྒྱ་དཔེར། ཤྲི྅་རྟེན་པའི་བྱིངས་
ལ༑ ལས་ལ་ཨཎུ་འོས། ཀྲྀཏ་རྐྱེན་ཨཎཱ། ཉ་དང་ཎ་རྗེས་འབྲེལ། ནཱ་མི་མཐའི་བྱིངས་དང་བི་ཀ་ར་ཎ་དག་གི་ཡོན་ཏན་ནོ། །ཨི་ཨེ། ཨེ་ཨཡ་བྱས་པས། རྟེན་པའི་སྐད་དོད་ཤྲ་ཡ་
ཞེས་པའི་རྟགས་ལ༑ རྣམ་དབྱེ་ལྔ་པའི་ང་སི་རྐྱེན་དུ་བྱིན། ང་སི་ཨཱཏ་ཏུ་བསྒྱུར་བ་དང་མཚམས་སྦྱར་བས་ཤྲི་ཡཱཏ། ཞེས་གྲུབ་པ། བརྟེན་པ་མི་མཉམ་པ་ཞེས་མར་སྦྲེལ་རྒྱུ་མིན་པར་རྣམ་
དབྱེས་རྟོགས་པའི་ཕྱིར་རོ། །དྲི་བ་ཉི་ཤུ་པ། ཛ་ཧུ་བུ་མོ་འཕྲོག་བྱེད་རྐང་པ་ཡི། །རྩེ་ལ་བཏགས་ཞེས་བརྗོད་ན་གངྒཱ་ཉིད། །ཏོག་ཏུ་འགྱུར་ཞེས་བློ་གྲོས་རྩིང་པོའི་གཏམ། ྋ།འོ་ན་རྐང་རྩེ་
གྱེན་བསྟན་ཡིན་ནམ་སྙམ།། འདི་ལ་བསྒྱུར་ལུགས་གཉིས་འདུག་མོད། གང་བྱས་ཀྱང་རྐང་པ་ཏོག་ཏུ་ཡོང་བའི་གནད་གོ་ན་དོན་ལ་ཁྱད་པར་མེད་ཅིང༌། འདི་འདྲ་བ། དེ་ནི་རྐང་པ་ལ་བཀོད་ཅེས་པའི་གཞུང་དོན་ཡང་རྨ་མེད་པར་
བརྐྱངས་སོ།། འདིའི་རྒྱ་དཔེར། ཧ་རི་པཱ་དཿ ཤི་རོ་ལགྷ་ཛཥྞུ་ཀ་ནྱཱ་ཛ་ལཱྀ་ཤུ་ཀཿ ཞེས་པར་ཡོད་པའི། ཧ་རི་པཱ་དཿའཕྲོག་བྱེད་རྐང་པ། ཤི་རོ་རྩེ་ལ། ལསྣ་བཏགས་པའམ་འབྱར་བའམ་

ཊྛཱི ༄༅། །འབྲེལ་བ། ཛཉྫུ་འདོར་བྱེད། ཀ་ནྱཱ་བུ་མོ། ཛ་ལ་ཆུ། ཨཾ་ཤུ་ཀཿགོས་ཡིན་པ་ལ། པཎ་ཆེན་སངྒ་ཤྲཱིས་ཛཥྞུ་ཡི་བུ་མོའི་གོས། འཕྲོག་བྱེད་རྐང་པའི་རྩེ་ལ་
བཏགས༑ །ཞེས་བསྒྱུར་བ་ནི། པཱ་དཿརྣམ་དབྱེ་དང་པོའི་རྗེས་ཡོད་པ་དྲུག་སྒྲར་བསྒྱུར་ཞིང༌། ཆུའི་སྐད་དོད་ཛ་ལ་ནུས་མེད་དུ་བཏང་ལ། འབྲུ་གནོན་ཡང༌། གངྒཱའི་ཆུ་རྒྱལ་མཚན་གྱི་
གོས༑ རྐང་པ་ཡུ་བར་བྱས་པས་རྐང་རྩེ་གྱེན་བསྟན་དུ་དོགས་པ་དང་། སྤྱིར་ཁྱབ་འཛུག་གིས་ལྷ་མ་ཡིན་བཅོམ་པའི་གཏམ་རྒྱུད་མང་ཞིང་། བྱེ་བྲག་ད་ལྟ་གངྒཱ་མི་ཡུལ་དུ་གནས་པ་ཁྱབ་འཇུག་
ལྷ་མིན་ལས་རྒྱལ་བའི་བྱ་དགར་ཚངས་པས་ཞབས་བསིལ་དུ་བྱིན་པར་གྲགས་པ་ལ། ལྷ་མ་ཡིན་རྣམས་དོགས་པ་མེད་ཅིང༌།ྋ ཞེས་བཀོད་པ་སོགས་སྐྱོན་གྱི་ཆ་དུ་མ་ཡོད་པས་བཏང་སྙོམས་སུ་
བྱས་ནས། འདིར་ཤོངས་སྟོན་ཆེན་པོས། འཕྲོག་བྱེད་རྐང་པ་ཛ་ཧཱུ འི། །བུ་མོའི་ཆུ་གོས་རྩེ་ལ་བཏགས། །ལྷ་མིན་དོགས་མེད་ལྷ་དགའ་བའི། །དགའ་སྟོན་རྒྱལ་མཚན་རྒྱལ་གྱུར་
༈ ཅིག ཅེས་ཏེ། འཕྲོག་བྱེད་དེ་ཁྱབ་འཇུག་གི་རྐང་པ་དེ་ཉིད། ཛ་ཧཱུཾ་བུ་མོར་གྲགས་པ་གངྒཱའི་ཆུ་དེ་གོས་སམ་བ་དན་དུ་བྱས་པའི་རྩེར་བཏགས་ནས་ཏོག་གི་ངོ་བོར་བཀོད་པ་ན། ལྷ་མིན་གྱི་219

གནོད་པ་འབྱུང་བའི་དོགས་པ་མེད་པའི་ཕྱིར་ལྷའི་ཚོགས་རྣམས་དགའ་བའི་དགའ་སྟོན་དུ་བཙུགས་པའི་རྒྱལ་མཚན་འདི་ཉིད་རྒྱལ་བར་གྱུར་ཅིག་ཅེས་ཤིས་པ་བརྗོད་པ་སྟེ། འཆི་མེད་མཛོད་
ལས༑ གངྒཱ་ཁྱབ་འཇུག་རྐང་ལྡན་དང་༑ །ཛཾ་ཧཱུཾ་བུ་མོ་ལྷའི་ཆུ་བོ། །ཞེས་སྦྱར་གཞི་གཏམ་རྒྱུད་རྒྱས་པ་ཁྱད་པར་འཕགས་བསྟོད་ཀྱི་འགྲེལ་པ་སློབ་དཔོན་ཤེས་རབ་གོ་ཆས་མཛད་པར་འབྱུང་
ངོ་༑ །དྲི་བ་ཉེར་གཅིག་པ། ཁྱད་པར་དང་བཅས་ཞེས་དང་ཁྱད་པར་གྱི། །ཚོགས་ཀྱི་གཟུགས་ནི་ཁྱད་པར་ཅན་མིན་ནམ། །དེས་ན་ཁྱད་པར་ཅན་ཉིད་དཔེ་ཡིན་ནམ། །གཟུགས་སུ་བཀོད་
ལ་དེ་ལྟར་བཏགས་སམ་ཅི།། ཁྱད་གཞི་གངྒཱ་ཉིད་ཆུ་གོས་རྒྱལ་མཚན་གྱི་གཟུགས་སུ་བཀོད་ཅིང༌། ཁྱད་པར་གྱི་ཆོས་རྐང་པ་གཟུགས་སུ་མ་བཀོད་པར་དེའི་ཏོག་ཏུ་སྒྲ་གཏོགས་པ་ཙམ་ལ་ཁྱད་པར་དང་བཅས་པའི་གཟུགས་ཅན་དུ་བཞག་པ་
མིན་ནམ། ཞེས་པའི་ཁྱད་པར་གྱི་དོན༑ དཔང་ལོ་ཆེན་པས། དེ་ལ་རྒྱན་ནི་བ་དན་ནོར་བུ་དང་སེང་གེ་དང་ཆུ་སྲིན་ལ་སོགས་པས་མཚོན་པའོ། །ཞེས་གསུངས་པ་བཞིན། རྒྱལ་མཚན་གྱི་
ཏོག་ཡིད་བཞིན་གྱི་ནོར་བུ་སོགས་འཇིག་རྟེན་ན་མཆོག་ཏུ་གྲགས་པ་ཞིག་དགོས་པ་ལ། འདིར་རྐང་པ་ལུས་ཀྱི་དམའ་ཤོས་དམན་པའི་དངོས་པོ་དེ། རྒྱལ་མཚན་གྱི་ཏོག་མངོན་པར་མཐོ་ཞིང་

།མཆོག་གི་གནས་སུ་བཀོད་པ་དེས། ལྷ་མིན་གྱི་འཇིགས་པའི་དོགས་པ་མེད་པས་ལྷ་རྣམས་དགའ་བའི་བྱ་བ་ཆེས་ཆེར་འགྲུབ་པ་ནི། སྔོན་མེད་པའི་ཏོག་དང་བ་དན་
ལ་སོགས་པ་ཚོགས་པའམ་ལྡན་པའི་རྒྱལ་མཚན་ཁྱད་པར་བ་སྟེ། ཁྱད་དུ་ཐོན་པའི་རྒྱལ་མཚན་ཡིན་པས་ཁྱད་པར་བཅས་པ་ཞེས་བྱ་སྟེ། རྗེ་ཉིད་ཀྱིས་མཆན་བུར་ཏོག་དང་རྒྱན་ཐ་དད་དུ་མཛད་
ཀྱང་༑ ཏོག་གི་སྐད་དོད་ཀེ་ཏུ༑ རྒྱལ་མཚན་ལའང་འཇུག་སྟེ། སྣ་ཚོགས་གསལ་བ་ལས་ཀེ་ཏུ་གཟའ་ཡི་བྱེ་བྲག་དང༌། གྱེན་དུ་འགྲོ་དང་འོད་མཚོན་བྱེད། །རྒྱལ་མཚན་དང་ནི་དགྲ་
ལའོ༑ །ཞེས་རྣམ་གྲངས་ཡིན་ལ༑ རྐང་པ་གཟུགས་སུ་མ་བཀོད་པར་ཏོག་ཏུ་སྒྲོ་བཏགས་གསུང་བའང༌། ཏོག་ཏུ་སྒྲོ་བཏགས་པ་དེ་ཀ་གཟུགས་སུ་བཀོད་པ་མིན་ན། གཞན་གཟུགས་སུ་
བཀོད་ཁྱེར་ཇི་ལྟར་བྱ་བ་གསུང་དུ་གསོལ་ལོ། །དྲི་བ་ཉེར་གཉིས་པ། རང་གི་བྱ་བ་བྱས་མིན་གཞན་གྱི་ནི། །བྱ་བ་བྱས་ལ་བྱ་བ་འགལ་ལོ་ཞེས། །ཅོལ་ཆུང་བྱིས་པའི་ལྕེ་རྩེ་ཀུན་བསྐུལ་
༈ ཡང་༑ །འགལ་ཟླའི་བྱ་བ་གཞན་ལ་དམིགས་སམ་ཅི།། ཚ་ཟེར་ཅན་ནི་ནུབ་གྱུར་ཏེ། །ལུས་སྐྱེས་དག་ནི་རྣམ་པར་རྒྱས། །ཞེས་པ་ལྟ་བུ་བྱ་བ་ཕན་ཚུན་གཉིས་འགལ་བ་བྱ་བ་འགལ་བར་རིགས་སོ།། འདི་ནི་ཟླ་བའི་བྱ་བ་

པདྨ་ཁ་ཟུམ་པ་དང༌། ནམ་མཁའ་ལ་འགྲོ་བ་གཉིས་མི་བྱེད། དུག་གི་མཚོན་གྱི་བྱ་བ་སྲོག་འཕྲོག་པ་བྱེད་པས། ཟླ་བའི་བྱ་བ་བྱ་མིན་དང་། གཞན་གྱི་བྱ་བ་བྱ་བ་འདིར་ཞེས་པས་བྱ་མིན་དང་
བྱ་བ་འགལ་བ་ཡིན་གྱི། བྱ་བ་འགལ་བ་ཞེས་སྣར་ཐང་པ་མན་གྱིས་བཤད་པ་ཅུང་རྩིང་ལ། ཚ་ཟེར་ཅན་སོགས་བྱ་བ་ཕན་ཚུན་འགལ་བ་ཡིན་ཀྱང་གཟུགས་ཅན་ནི་མིན་ནོ། །རང་ལན་
སྲེག་བྱེད་ཀྱི་དངོས་པོའི་བྱ་བ་བདག་ནི་སྲེག་པར་བྱེད་དོ་ཞེས་བྱ་བ་ནི་འགལ་བའི་གཟུགས་ཅན་ནོ། །གསུང་བ་ཡང༌། གཞུང་དུ་སྲེག་པར་བྱེད་པའི་འཕྲོས་མེད་ན། །ཅིའི་འབྲུ་གནོན་
ཡིན་ཆ་མ་འཚལ་ལོ། །དྲི་བ་ཉེར་གསུམ་པ༑ འཆི་མེད་བཏུང་བྱའི་ཟླ་རྒྱས་བདུད་རྩི་དང༌། །སྲེད་ལྡན་སླུ་བྱེད་གདོང་གི་ཟླ་བ་གཉིས། །ཆོས་མི་མཐུན་ན་མཛེས་སོགས་ཡོན་ཏན་གྱི།
ཆོས་མཐུན་གསལ་བའི་རི་མོ་བསུབ་རིགས་སམ།། རྩ་བར། ལྷ་རྣམས་ཀྱིས་ནི་ཟླ་བ་དང༌། །ཞེས་སོགས་གཙོ་བོ་དང་ཕལ་པ་ཆོས་མི་མཐུན་དུ་བཤད་སྣང་ཡང་བར་ཤུན་འབྱེད་ལུགས་ཤིག་དགོས་སམ། འདི་ལ་དྲི་དགོས་
པ་ཙམ་མིན་ཏེ། གཞུང་ལས། གཙོ་བོ་དང་ནི་ཕལ་པ་ལ། །ཆོས་མཐུན་ཆོས་མི་མཐུན་མཐོང་བས། །དཔེ་དང་ལྡོག་པ་ཅན་ཞེས་པའི། །གཟུགས་ཅན་རྣམ་པ་གཉིས་འདོད་དཔེར།

༄༅། །ཞེས་དངོས་སམ་གཙོ་བོ་ནམ་མཁའི་ཟླ་བ་དང༌། བཏགས་པའམ་ཕལ་པ་གདོང་གི་ཟླ་བ་གཉིས་ཁྱད་གཞིར་བྱས། དེ་གཉིས་ལ་ཁྱད་ཆོས་མཐུན་པའི་ཆ་ཡང་མཐོང་
U ལ་མི་མཐུན་པའི་ཆ་ཡང་མཐོང་བས། མཐུན་པའི་ཆ་ནས་དངོས་སུ་མཚུངས་པ་རྟོགས་པ་དཔེའི་གཟུགས་ཅན་དང༌། མི་མཐུན་པའི་ཆ་ནས་ཤུགས་ལ་མཚུངས་པར་རྟོགས་པ་ལྡོག་པ་ཅན་གྱི་
གཟུགས་ཅན་གཉིས་འདོད་གསུང་བར་འདུག་གི མཛེས་པ་སོགས་ཀྱི་ཆོས་མཐུན་སུབ་མཁན་སུ་འདུག་བསྟན་དགོས་སོ། །དྲི་བ་ཉེར་བཞི་པ། གར་བྱེད་ནི་ཙུ་ལ་ཡི་ཕང་བར་བྱེད། སུ་
༈ ཞིག་གིས་ན་མཇུག་སྒྲོ་ཅན་གྱིས་བྱེད། ཅེས་བཤད་མེས་པོའི་ངག་ལ་བདེན་འཆའ་ན། ཐོག་མའི་ལས་བྱེད་རྒྱན་དུ་སོང་མིན་ནམ། འགྲེལ་ཚུལ་དེ་ལྟར་པཎ་ཆེན་སངྒ་ཤྲཱི་དང༌། རྗེས་སུ་
འཇིག་རྟེན་དབང་ཕྱུག་གིས་ཏེ་གཞན་གྱིས་མ་ཡིན་ལ༑ འདི་ཐོག་མའི་གསལ་བྱེད་དུ་འཁྲུལ་དོན་མེད་དེ། གར་བྱེད་ཞེས་པས་རྐང་༝.རྣམ་བཤད་ཕལ་ཆེར་ལ་འབྲུ་གནོན་འདི་ལྟར་མཛད་པ་འོག་མ་དག་གི་དོན་ཇི་ལྟར་
གཏམ་བཤད་མཁས་ཀྱང་ཇི་བཞིན་དུ་གསལ་མི་ནུས་ལ༑ འོ་ན་ཇི་ལྟར་ཞེ་ན། གར་བྱེད་དོ། ྋ །ནི་ཙུ་ལའི་ཕང་བར་གླུ་ཡང་ལེན་ནོ། །དགའ་བ་རྒྱས་པའི་མིག་དག་ཀྱང་ཆུ་འཛིན་ལ་གཏོད་པར་བྱེད་

it །ཞེས་པའི་བྱ་བ་གསུམ། བྱེད་པ་པོ༑ བར་ན་གནས་པའི་མཇུག་སྒྲོ་ཅན་ཏེ་རྨ་བྱའི་རིགས་བརྗོད་པའི་སྒྲས་གསལ་བར་བྱས་པ་སྟེ། ཡང་དང་ཀྱང་ཞེས་པས་བྱེད་པ་པོ་གཅིག་གིས་བྱ་བ་
དུ་མ་སྡུད་པའི་སྒྲ་སྟེ། སྨྲི་ཏིས། ཀྱང་དང་ཡང་ནི་སྡུས་པའི་ཚིག །ཅེས་སོགས་དོན་བརྒྱད་ལ་འཇུག་པར་གསུངས་ཤིང་། སུམ་ཅུ་པར། ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་
གཉིས་དང་སྡུད་པར་འགྱུར། །ཞེས་སོ༑ །རྒྱ་དཔེར་ཡང་སྦྱོར་ཚུལ་འདི་བཞིན་ཡོད་དོ། །དྲི་བ་ཉེར་ལྔ་པ། བྱ་ཚིག་བར་གྱི་གསལ་བྱེད་དཔེར་བརྗོད་འདི། རྐང་པ་དང་པོ་གོང་མའི་ཚིག་
དག་དང༌། ྋའབྲེལ་ཆགས་དོན་ལྡན་འཆད་ཚུལ་མི་སྣང་བས། དཔྱད་བཟོད་ལེགས་བཤད་གསར་འཁྲུངས་དགོས་མིན་ནམ།། འཇམ་དབྱངས་ཁ་ཆེས། དྲི་གཞོན་དལ་བུས་གདུང་བར་འགྱུར་བར་
བྱེད༑ ཅེས་དང༌། ས་སྤྱོད་དབང་པོ་དྲི་གཞོན་དལ་བུས་ལྡང་བ་ནི་སྲེད་པའི་ཚ་བས་སྐོམ་པ་ཟད་པ་མེད་པར་འཕེལ་བར་འགྱུར་བྱེད་དེ་བཅས་པ་ཙམ་ལས་བར་གྱི་གསལ་བྱེད་རྐང་པ་དང་པོ་ལ་ཕན་རྒྱུ་ཅི་ཡང་མ་བྱུང་ངོ་།། འདི་ལ་འཇམ་
དབྱངས་ཁ་ཆེས། གདུང་བར་འགྱུར་བར་བྱེད་དེ། ཞེས་པ་ནི། འབྲུ་གནོན་ཙམ་ལས་གསལ་བྱེད་ཀྱི་རྣམ་སྤྱི་མ་ཤར་ལ། དྲི་བཞོན་དལ་བུ་འགྱུར་བྱེད་དེ། །ཅེས་གཞུང་བཅོས་

# ༄༅། །ཤིང༌། ལྷོ་ཕྱོགས་རི་བོ་མ་ལ་ཡའི་དྲི་བཞོན་ཙནྡན་གྱི་ངོས་ལ་བརྡར་ཞིང༌། དལ་བུར་ས་གཞིའི་ངོས་ལ་འགྱུ་བར་བྱེད་པ་ཤིན་ཏུ་བསིལ་བ་དེ་ཉིད་ཀྱི་བྱེད་
” ལས༑ ཤར་ཕྱོགས་རི་བོའི་ཅོད་པན་ལས་འོང་བའི་ཟླ་བ། ཞེས་སོགས་ཚིག་རྐང་དང་པོ་གཉིས་གཅིག་ཏུ་བསྡོམས་པའི་ཟོལ་གྱིས་འབྲུ་སྐྱོག་པར་མཛད། ལྷ་འཇིག་རྟེན་དབང་ཕྱུག་
གིས༑ དྲི་བཞོན་དལ་བུས་འགྱུར་བྱེད་དེ་ལྡང་བ་ནི་སྲེད་པའི་ཚ་བས་སྐོམ་པ་ཟད་པ་མེད་པར་འཕེལ་བར་འགྱུར་བྱེད་དེ་ཞེས་སོགས་ཀྱང༌། རང་ལ་འདི་ཡིན་མེད་པར་ཊཱི་ཀ་སྔ་མ་རྣམས་ཀྱི་ཚིག་སྣ་
རིགས་མི་མཐུན་བསྡུས་པ་འདྲ་ཞིག་ལས་མ་བྱུང་མོད་ཀྱི། རྒྱ་དཔེར༑ མནྡོ་གནྡྷ་བ་ཧཿ ཀྵ་རོ་བཥྚི་རིནྡུ་ཤྩ་ཛཱ་ཡ་ཏེ། ཙརྩ་ཙནྡན་པཱ་རཤྩ་ཤསྟ་པཱ་ཏཿ པྲ་བཱ་སི་ནམ། ཞེས་པ། དྲི་བཞོན་དལ་བུ་
འགྱུར་བྱེད་དང༌། །ཟླ་བ་དག་ཀྱང་མེ་རུ་འགྱུར། །ཙན་ལྡན་བྱུག་པ་ལྷུང་བ་ཡང༌། མཚོན་ལྷུང་འཁྱམས་པ་རྣམས་ལའོ། །ཞེས་བསྒྱུར་བའི་རྐང་པ་དང་པོར་ཀྱྰ་རོ་ཞེས་ཡོད་པ་འགྱུར་བྱེད་ཀྱི་
༈ སྐད་དོད་ཀྱྰ་རཿ རྣམ་བཅད་ཨུར་གྱུར་པ་དང་མཚམས་སྦྱར་བ་ཡིན་ལ། འགྱུར་བྱེད་ཀྱི་དོན།ྋ རྔོག་གི་ལན་ཚྭ་དང༌། ཡེ་ཤེས་སྡེས་བུལ་ཏོག་ཏུ་བསྒྱུར། ས་པཎྜི་ཏས། དལ་བའི་དྲི་༔

ལེན་བ་ཚ་སྟེ། །ཟླ་བའང་མེ་ཉིད་དུ་ནི་འགྱུར། །ཙནྡན་བརྡར་བའི་སྡོང་པོ་ཡང༌། །མཚོན་གྱིས་བཏབ་གྱུར་འཁྱམས་རྣམས་ལ། །ཞེས་པ་ཚྭར་བསྒྱུར། སྤང་ཊཱི ཀ་ལས། རྒྱ་ཚྭ་ལ་
སོགས་པར་འགྱུར་ཏེ། །ཞེས་འབྱུང་བ་བཞིན། མགྲོན་པོ་བུད་མེད་དང་བྲལ་ཏེ་བྱེས་སུ་འཁྱམས་པ་རྣམས་ལ། དྲི་བཞོན་དལ་བུར་ལྡང་བ་ཡང་སྲེད་པ་སྐྱེད་པ་ལན་ཚྭའི་དངོས་པོ་དང་། ཟླ་
བ་དག་ཀྱང་སྲེག་བྱེད་ཀྱི་མེ་རུ་འགྱུར་ཞེས་ཀྱང་གི་སྒྲས་ཚིག་གོང་མ་བསྡུས་ཤིང་། དེར་མ་ཟད། ཙནྡན་གྱི་བྱུག་པ་བསིལ་བ་ཡང་མཚོན་ལྷུང་བ་ལྟར་འགྱུར་ཞེས་བྱ་བ་བརྗོད་པ་འགྱུར་ཞེས་པའི་
ཚིག་བར་ན་གནས་པས་ངག་ཀུན་གསལ་བར་བྱེད་པའི་ཕྱིར་ཀླན་ཀ་བྱར་མེད་དེ་དཔང་ལོ་ཆེན་པོས་ཀྱང་དེ་བཞིན་དུ་བཤད་དོ། །དེ་རྗེ་ཉིད་ཀྱིས་རང་ལན་དུ། དངོས་པོ་གསུམ་ཀ་མེ་རུ་འགྱུར་བའི་
འབྲུ་གནོན་དང༌། འགྱུར་བྱེད་ཅེས་པ་གཡོ་བྱེད་ཀྱི་དོན་ཡིན་ཏེ༑ དྲི་བཞོན་ཞེས་པ་དང་འགྲིག་གོ་གསུང་བ་ཡང་ཆ་མེད་ཀྱི་རྒྱུས་གཏམ་དུ་གོ་བར་འགྱུར་རོ། །དྲི་བ་ཉེར་དྲུག་པ། མཉམ་དུ་བྱ་
ཞེས་མཐའ་ཡི་བྱ་ཚིག་འདི། །གོང་དུ་སྨོས་པའི་ངག་གཞན་འཇུག་ཐོགས་སུ། །ཕན་ན་མཐའ་ཡི་གསལ་བྱེད་མིང་ཐོབ་ཀྱང༌། །སྔ་མ་གཞན་ལ་ཕན་འདོགས་ཇི་ལྟར་བྱ།། ཁྱོད་ཀྱི་ཨུཏྤལ་རྣ་བ་

#| ༄༅། །ལ། །ཞེས་སོགས་འདི་ལ་དིང་སང་གི་འཆད་ཚུལ་ལྟར་ན་གསལ་བྱེད་ཀྱི་དྲི་ཙམ་ཡང་ག་ལ་བྲོ། ཞེས་པའི་ལན་ནི། མཛེས་མ་འགའ་ཞིག་གིས་ཨུཏྤལ་རྣ་རྒྱན་དུ་བྱས་པའི་
མཛའ་བོས་ངོ་བསྟོད་ཀྱི་ཚུལ་དུ། ཁྱོད་ཀྱིས་ཨུཏྤལ་རྣ་བ་ལ་རྒྱན་དུ་དང་། དུས་དེར་འདོད་པའི་ལྷས་མེ་ཏོག་གི་མདའ་ནི་མདའ་སྟན་ཏེ་གཞུ་ལ་འགོད་པ་དང་། ངས་སམ་བདག་གི་ཀྱང་
སེམས་ཆགས་པས་བརྒྱལ་ཏེ་འཆི་བ་ལ་ཕྱོགས་པ་ཏེ། བྱ་བ་གསུམ་པོ་འདི་ནི་དུས་མཉམ་དུ་བྱས་སོ། །ཞེས་སྔ་མར་ཕན་ལུགས་དེ་ལྟར་ཡིན་ལ། རྗེ་ཉིད་ཀྱིས། རང་ཤུགས་ཀྱིས་མ་ཕན་
05DE.P
ན༑ གསུམ་པོ་བསྡོམས་ནས་མཉམ་དུ་བྱས་ཞེས་པ་གསལ་བྱེད་དུ་མི་འགྲོ་གསུང་བ། གཞུང་དུ། རིགས་དང་བྱ་བ་ཡོན་ཏན་དང༌། །རྫས་ཚིག་གཅིག་ལ་གནས་པ་ཡིས། །གལ་ཏེ་ངག་
ཀུན་ལ་ཕན་ན། །ཞེས་པ་ཙམ་ལས་ཤུགས་ལ་ཕན་དགོས་པའི་ངེས་པ་མ་མཛད་ཀྱང་། དངོས་སུ་གསལ་བས་གསལ་བྱེད་དུ་མི་འགྲོ་ན་དེ་སྟོན་པའི་གཞུང་ཚིག་གང་ཡིན། རང་ལན་
༈ དུ༑ ཐམས་ཅད་མཁྱེན་པ་ཀླུ་སྒྲུབ་རྗེའི་གསུང་ལས། ད་ལྟ་ཉིད་དུ་མཉམ་དུ་བྱས༑ །ཞེས་སྦྱར་ན་ལེགས་གསུང་བ་དེའི་རྗེས་སུ་འབྲངས་པ་ལས་སྨྲ་བ་གཞན་མ་མཆིས་སོ། །ཞེས་ལུགས་དེ་ ླ

དཔེ་བྲལ་དུ་རློམ་ལ་ཁད། འོན་ཀྱང་མཉམ་དུ་ཞེས་པ་གོང་གི་ཚིག་གང་ལ་ཡང་མི་འབྱོར་ཏེ། གང་དང་གང་མཉམ་དུ་བྱས་བསྟན་རྒྱུ་མི་སྣང་བའི་ཕྱིར་རོ། །ཞེས་སྐྱོན་ཅན་དུ་འཕའཕངས་
ནས༑ ད་ལྟ་ཉིད་དུ་བྱས་པ་ཡིན། །ཞེས་པ་ལས་འོས་མེད་དོ། །ཞེས་གསུང་བ་གཏད་སོ་མེད་པ་གང་དྲན་གྱི་རང་ལུགས་སྨྱོན་པའི་གར་བཞིན་བཞད་གད་ཀྱི་རྒྱུའོ། །ཅིའི་ཕྱིར་ན། རྐང་པ་
ཕྱི་མའི་རྒྱ་དཔེར། ཏྲ་མ་མེ་ཏརྨ་མི་ཀྲྀ་ཏམ། ཞེས་གསུམ་དང་མཉམ་ཞེས་པའི་སྐད་དོད་ཏྲ་མ་དང་ས་མི་དངོས་སུ་ཡོད་པ་དོར་ནས། ད་ལྟ་ཉིད་དུ་ཞེས་གསར་བཟོའི་ཚིག་ངོམ་པ་ནི། ཐམས་
ཅད་མཁྱེན་པ་རྣམ་གཉིས་ཀྱི་མཁྱེན་རླབས་ཧ་ཅང་ཆེས་པའི་ལྦུ་འཕྲེང་ངོ་། དྲི་བར་མ་དཔྱད་པར། བསྐོར་བ་ཅན་ནམ་བཟློག་པའི་རྒྱན་གྱི་མཚན་ཉིད། གསལ་བྱེད་ཀྱི་ནི་གནས་ཉིད་དུ། །དོན་
བསྐོར་དང་ནི་ཚིག་བསྐོར་དང༌། །གཉིས་ཀ་བསྐོར་བ་ཞེས་པ་ཡི། །རྒྱན་གསུམ་པོ་དག་འདོད་དེ་དཔེར། །ཞེས་གསལ་བྱེད་ཀྱི་གནས་ཐོག་མཐའ་བར་གསུམ་གང་རུང་དུ། དོན་ཁོ་
ནའམ༑ ཚིག་ཁོ་ནའམ། ཚིག་དོན་གཉིས་ཀ་བསྐོར་ཡང་བརྗོད་ཚུལ་གྱིས་དོན་གཅིག་པའི་སྐྱོན་དུ་མི་འགྱུར་བ་ཞིག་དགོས་རྒྱུ་ལ། དོན་བསྐོར། ཀ་དམྤ་ནི་རྣམ་པར་རྒྱས། །ཀུ་ཊ་ཛོརྐ་མ་

༄༅། །རབ་གསལ། །ཀནྡ་ལྱ་ནི་རབ་ཏུ་བྱེད། །ཀ་ཀུ་བྷ་ཡང་གྱེས་པར་གྱུར། །ཞེས་པའི་ཤིང་དེ་བཞི་ཀ་དུག་མོ་ཉུང་གི་ཤིང་ཁོ་ནའི་རྣམ་གྲངས་ཡིན་པར་སངྒ་ཤྲཱི་བཞེད་
ཟེར་མཁན་སྔ་མོ་ཞིག་ནས་བྱུང་ཞིང༌། དཔེར་བརྗོད་མང་པོ་དེའི་རྒྱུན་འབྱམས་ཀྱང་༑ བཀླགས་པས་དོན་འགྲུབ་ཉིད་དུ་ཤིང་གི་ངོས་འཛིན་མི་སྣང་བས་སྐུར་འདེབས་ཁོ་ན་སྟེ་དེ་ལྟ་ན། དོན་ཉིད་
དམ་ནི་སྒྲ་ལ་ཡང༌། །ཁྱད་པར་མེད་པར་སྔར་བརྗོད་ནས། །གལ་ཏེ་སླར་ཡང་རབ་བསྒྲགས་པ། །དེ་ནི་དོན་གཅིག་པར་འདོད་དཔེར། །ཞེས་པའི་སྐྱོན་དུ་འགྱུར་ཞིང༌། རྐང་པ་རེ་རེའི་
དོན་བསྐོར་བ་ལ། གསལ་བྱེད་ཀྱི་ནི་གནས་ཉིད་དུ། །ཞེས་པ་ཇི་ལྟར་འགྲེལ༑ ཞིབ་མོར་དཔྱད་ན་སྤང་ཊཱིཀ་ལས། ཀ་དམྤ་ཞེས་པ་ནི་ཤིང་སྡོང་པོའི་བྱེ་བྲག་ཡིན་ཅིང་། ཀུ་ཊ་ཛ་ནི་དུག་མོ་
ཉུང་གི་ཤིང་སྟེ། ཨུརྒ་མ་ནི་ཁ་འབུས་པའོ། །ཀནྡ་ལྱ་དང་ཀ་ཀུ་བྷ་ཡང་ཤིང་སྡོང་པོའི་བྱེ་བྲག་གོ འདི་ནི་དོན་བསྐོར་བ་སྟེ། རྣམ་པར་རྒྱས་པ་དང་རབ་ཏུ་གསལ་བ་དང་རབ་ཏུ་བྱེད་པ་དང་
༈ གྱེས་པ་རྣམས་ནི་རྒྱས་པའི་དོན་གཅིག་ཁོ་ན་རྣམ་གྲངས་དུ་མས་ཡང་དང་ཡང་དུ་གསལ་བར་བྱེད་པའི་ཕྱིར་རོ། །ཞེས་འབྱུང་བ་ཉིད་ཚད་མ་སྟེ། ཤིང་གི་རྣམ་གྲངས་མི་གཅིག་པ་229

བཞི༑ རྒྱས། གསལ། བྱེ། གྱེས་ཞེས་ཚིག་མི་འདྲ་བ་བཞིར་ཟློས་ཀྱང་༑ རྒྱས་པའི་དོན་དུ་གཅིག་པས་དོན་བསྐོར་དུ་བཞེད་པ་ཡིན་ཤིང་དེ་བཞི་སོ་སོ་ཡིན་པ་ཇི་ལྟར་བཤད་ན། འཆི་
མེད་མཛོད་དུ། ནཱི་པ་དགའ་བྱེད་ཀ་དམ་པ། གཤོལ་ལྡན་དགའ་བར་བྱེད་པའོ༑ །ཞེས་པའི་འགྲེལ་པར། ནཱི་པ་ལ་སོགས་པ་བཞི་ནི་ཤིང་ཀ་དམ་པའི་མིང་སྟེ། ཞེས་དང༌། ཡང་འདོད་
འཇོ་ལས། ཀུ་ཊ་ཛ་ལ་སོགས་པ་བཞི་ནི། ཀུ་ཊ་ཡ་ཞེས་གྲགས་པ་དུག་མོ་ཉུང་ནི་ཤིང་གི་མིང་ངོ་། །ཞེས་དང༌། ཀ་ད་མཱི་དང་རམྦྷ་ལ་སོགས་པ་དྲུག་ནི་ཆུ་ཤིང་གི་མིང་ངོ་། །ཞེས་
དང་༑ འཆི་མེད་མཛོད་དུ། ཀ་ཀུ་བྷ་དང་ཨཉྫུ་ན། ཞེས་སོགས་བཤད་ལ༑ དེ་དང་མཐུན་པར་ཁ་ཆེ་ཟླ་དགས་མཛད་པའི་སྨན་མིང་སྒྲ་སྦྱོར་ངེས་པ་ལས། ཀ་དམྦ། ནན་པུ་ཋ།
པི་ཏྲམྲ། པ་ལ་སྲི་མ། ཀ་དམྤ་རྒྱ། ཤརྨ་དེེ་ཡ། ཧ་ལ་དེ་ར་སྲི་ཡ༑ དེ་དག་ནི་ཀ་དམྤའི་མིང་གི་རྣམ་གྲངས་སོ། །ཀུ་ཊ་ཛ། པརྩ་ཀ ཏུརྗ། བྲིཀྵ་ཀ གོ་རི་མ་ལི་ཀ བ་ན་
ཏི ཀྟ༑ ཤ་ཀྲ་བྲྀ་ཀྵ། ཀུ་ཊ་ཛི། ན་ལ་ཡཤཱི་ཀ་དང་དེ་དག་ནི་དུག་མོ་ཉུང་གི་ཤིང་གི་མིང་ཡིན་ནོ། །ཀནྡ་ལི། དིརྒ་པ་ཏྲ། མུ་ཙ། ཧསྟིབྷིཤ ། ཨ་ས་ར། ཀུ་སུ་པ་

G ༄༅། ། ར། རམྦྷ། གྲནྠི་ནི། དེ་དག་ནི་ཆུ་ཤིང་གི་མིང་གི་རྣམ་གྲངས་སོ། །ཨཛུ་ན། ཀ་ཀུ་བྷ། སདྡྷ། ན་དེ་པཎྜུ། ད་ནནྡྲ་ཡ། མ་དུ་གནྟི། མ་རྡུ་པུ་
༑ ཕལྒ་ན་ཤེ་ཏ་བ་ཧ། ཤེ་ཏྲ་ཡོ་ནི། དེ་དག་ནི་ཨརྫུ་ནའི་མིང་ངོ་། །ཞེས་སོ་སོར་བཤད་པས་དུག་མོ་ཉུང་ཁོ་ནའི་མིང་མ་ཡིན་པར་གསལ་ཞིང་། ལྷ་འཇིག་རྟེན་དབང་ཕྱུག་གིས། ཀ
དམྤ་པདྨ་ལ་ངོས་བཟུང་བའང་འདི་ཐམས་ཅད་ཤིང་ཡིན་ཕྱིར་མི་འཐད་པས་གཞུང་ལུགས་གཞན་དང་བསྟུན་དགོས་སོ། །ཚིག་བསྐོར་གྱི་སྐབས་སུ། སྤང་ཊཱི ཀ་ལས། རྨ་བྱའི་ཚོགས་རྣམས་
འདོད་ལྡན་བྱེད། །ཅེས་སྒྲ་བཟླས་པའི་རྣམ་པ་གསལ་བར་བྱ་བའི་ཆེད་དུ་བསྒྱུར་ཡང་༑ དོན་ནི་རྨ་བྱའི་ཚོགས་རྣམས་སྒྲ་སྒྲོགས་བྱེད། །ཅེས་པ་སྟེ་དགའ་བོས། ཞེས་
དང་༑ འདིར། ཨུརྐནྟྲ་ཡ་ཏིའི་སྒྲ་སྔ་མ་སྒྲ་སྒྲོགས་པ་ལ་འཇུག་ཅིང༌། ཕྱི་མ་འདོད་ཆགས་དང་ལྡན་པར་བྱེད་པ་ལ་འཇུག་པས་སྒྲ་བསྐོར་ཡང་དོན་མི་འདྲ་བ་བརྗོད་པར་བྱེད་པའོ། །ཞེས་པ་
༈ འདི་དག་ཀྱང་འགྲེལ་ཚུལ་རྨད་དུ་བྱུང་བ་ཤིན་ཏུ་གཅེས་པ་ཞིག་ཡིན་ཀྱང༌། འཇམ་དབྱངས་ཁ་ཆེས་མ་འཁྱོགས་པར་བཤད་ལ། སྣར་ཐང་པ་མན་ཕྱི་མ་རྣམས་ཀྱིས་འདོད་ལྡན་བྱེད་ཁོ་ན་ལ་འབྲུ་

མནན་པ་ཅུང་ཟད་རྩིང་བའོ། །དྲི་བ་ཉེར་བདུན་པ། སྔར་བྱུང་འགོག་རྒྱན་འཆད་ཚེ་རྣམ་བཤད་སྣར་ཐང་པ་དང་ས་སྤྱོད་དབང་པོ་འགར། །མདའ་ལྔས་ཀུན་ལས་རྒྱལ་གྱུར་མི་བདེན་པར། །འཛིན་པའི་
བློ་ཉིད་འགོག་ཅེས་ཅ་ཅོའི་འཁུན། །ཆུ་ཤིང་སྙེ་མའི་ཁུར་གྱིས་ནོན་མིན་ནམ། །མདའ་ལྔས་ཀུན་ལས་རྒྱལ་བར་གྱུར་མི་སྲིད། །སྲིད་ན་རྣོ་ཞིང་རྩུབ་པའི་དངོས་པོ་ཡི། །ནུས་པ་རྣམ་པར་
བཀྲའམ་ཞེས་པ་འདི། །མུན་པའི་ལམ་དུ་དཀྲུགས་ལ་དགོས་པ་ཅི།། གཞུང་ཉིད་ལས། ཅེས་པ་འདི་ནི་རྒྱུ་སྟོབས་ཀྱིས༑ །ལུས་མེད་རྒྱལ་བར་མི་རིགས་བློས། །དེ་ལྟར་གྱུར་བཀག་ཞེས་གསལ་བར་བཤད་བཞིན་དུ་
གཞུང་བཅོས་ནས། རང་བཟོའི་སྐོན་འདིང་པ་ནི་ཅི་ཡིན་མི་ཤེས་སོ།། ཞེས་རྐུན་མ་གཡག་མགོར་ཞོན་པའི་ཤགས་ཚིག་དམ་པའི་ཞལ་ལ་མི་མཛེས་ཏེ། གཞུང་ལས། ལུས་མེད་ཀྱིས་ནི་མེ་ཏོག་གི །
མདའ་ལྔས་ཀུན་ལས་རྒྱལ་བར་གྱུར། །ཅེས་པ་མི་སྲིད་ཡང་ན་ནི། །དངོས་པོའི་ནུས་པ་རྣམ་པར་བཀྲ། །ཞེས་པ་འདིར་ནི་རྒྱུ་སྟོབས་ཀྱིས། །ལུས་མེད་རྒྱལ་བར་མི་རིགས་བློ། །དེ་ལྟར་
འགྱུར་བཀག་གང་གི་ཕྱིར། །བྱུང་བ་འགོག་པ་དེ་འདི་འདྲ། །ཞེས་པ་ལ། སྣར་ཐང་པ་དང་ས་སྤྱོད་དབང་པོར་མ་ཟད། སྤང་སྟོན་ལོ་ཙཱ་བ་ཆེན་པོས་ཀྱང༌། ལུས་མེད་འདོད་པའི་ལྷས་ནི་

་ྐ ༄༅། ཤིན་ཏུ་འཇམ་པའི་མེ་ཏོག་གི་རང་བཞིན་ཅན་གྱི་མདའ་ཤིན་ཏུ་ཉུང་བ་ལྔས་འགྲོ་བ་ཀུན་ལས་རྒྱལ་བར་གྱུར་ཅེས་པ་མི་སྲིད་དེ། རྒྱུ་དེ་ལས་འབྲས་བུ་དེ་འདྲ་མི་རིགས་
ཞེས་པ་དགག་བྱའོ། །དེ་འགོག་པ་ནི། ཡང་ན་དེ་འདྲ་སྲིད་དུ་རུང་སྟེ། དངོས་པོ་རྣམས་ཀྱི་ནུས་པ་རྣམ་པར་བཀྲ་ཞིང་བསམ་གྱིས་མི་ཁྱབ་པས་ན། འདོད་པ་དང་མདའ་རྣམས་ཀྱི་ནུས་པའང་
དེ་ལྟ་བུར་འགྱུར་རོ། །ཞེས་དང་གང་གི་ཕྱིར་རྒྱུ་མེ་ཏོག་གི་མདའ་ལྔ་ལས་མེད་པ་ལ་སོགས་པའི་སྟོབས་ལས༑ ལུས་མེད་ཀྱིས་སྲིད་པ་གསུམ་པོ་ལས་རྒྱལ་ཞིང་དབང་བྱེད་པ་མི་རིགས་སྙམ་
པའི་བློ་འདི་ལྟ་བུའི་རྣམ་པར་གྱུར་ཟིན་པའི་དགག་བྱ་སྟེ། དངོས་པོའི་ནུས་པ་སྣ་ཚོགས་མཐོང་བའི་རྒྱུའི་སྟོབས་ལས་བཀག་པ་དེའི་ཕྱིར། ཞེས་བཀའ་སྩལ་པས་འགྲེལ་མཛད་དེ་དག་གི་གསུང་
ཁོ་ན་གཞུང་གི་དགོངས་པར་གནས་ཏེ། ལུས་མེད་རྒྱལ་བར་མི་རིགས་བློ། །ཞེས་པའི་བློའི་སྐད་དོད་རྒྱ་དཔེར་བུདྡྷིར་ཞེས་བྱུང་བ། བུདྡྷ་ཁོང་དུ་ཆུད་པའི་བྱིངས་ལ། བུད་མེད་ལ་ཀྟི་
གཏམ་འོས༑ རྐྱེན་ཏྟི། ཀ་ཡིག་ཡོན་ཏན་འགོག་དོན་ཡིན་པས་ཕྱིས། གྷ་དྡྷ་དྷ་བྷ་རྣམས་ལས་ངྷུ་མིན་པ་ལ་ཏ་ད་དག་གི་དྷའོ། །ར་དྷ་རུ་སོང་། དྷུཊ་རྣམས་ནི་བཞི་པ་ལ་གསུམ་པ་རྣམས་སོ།

དྷ་སྔ་མ་ད་རུ་བསྒྱུར། དང་པོའི་སམ། ཨི་རྗེས་འབྲེལ་ཕྱིས། ས་རྣམ་བཅད། ན་མིན་གྱི་ཕ་རོལ་རའོས༑ རྣམ་བཅད་རར་བསྒྱར་བ་ཡིན་པས། བོད་སྐད་རྣམ་དབྱེ་དང་པོའི་གཅིག་ཚིག
ལ༑ མིང་ཚིག་ཁྱད་པར་མེད་པ་ལྟར་བྱུང་ཡང་། རྒྱ་དཔེར་རྣམ་དབྱེ་དང་པོའི་རྐྱེན་གྱི་རྗེས་གསལ་བར་ཡོད་བཞིན་དུ། བློས་ཞེས་རྣམ་དབྱེ་གསུམ་པའི་མཐའ་ཅན་དུ་གཟུ་ལུམ་ཀྱིས་བཅོས་པའི་
རྒྱ་དཔེར་ཇི་བཞིན་བསྒྱུར་བ་པོ་དག་ལ་རང་བཟོའི་ཁག་འཇོག་པ་ཅུང་མི་རིགས་པས་སོ། །འབྲུ་ཀྱོག་པར་ཡང་མི་འགྱུར་ཏེ། དེ་ལྟར་གྱུར་ཞེས་གཞུང་རང་དུ་འདས་ཚིག་ཡོད་པས་
ཕྱིར༑ ཡང་རང་ལན་དུ། གཞན་དུ་བློ་དགག་བྱ་ཡིན་ན་གཞུང་འདི་དང་སྔ་མ་གཉིས་འགལ་ཏེ། སྔ་མར་ནི་མདའ་ལྔས་ཀུན་ལས་རྒྱལ་བར་གྱུར་པ་དགག་བྱར་བྱས་ནས། དེ་མི་སྲིད་ཅེས་
དགག་ཚིག་དངོས་སུ་བརྗོད་ལ། ཕྱི་མར་ཀུན་ལས་རྒྱལ་བར་གྱུར་པ་མི་སྲིད་སྙམ་པའི་བློ་དགག་བྱར་བསྟན་པའི་ཕྱིར། གསུང་བའང་། མཚན་ཉིད་ཀྱི་རིགས་པ་ཁོ་གྱི་ལའི་མཇུག་མའི་གཤོག་
ཚལ་བཞིན་གྱུར་པས་དབུ་འཁོར་བ་ཡིན་ཏེ། མདའ་ལྔས་ཀུན་ལས་རྒྱལ་བ་དགག་བྱ་དང་མི་སྲིད་དགག་ཚིག་ཏུ་བྱས་པ་དེ་ལྟ་ན་སླར། ཡང་ན་ནི། དངོས་པོའི་ནུས་པ་རྣམ་པར་བཀྲ། །ཞེས་✖

#| ༄༅། །སྨོས་པ་ལ་དགོས་པ་མ་བྱུང་སྟེ། རྐང་པ་ཕྱེད་གསུམ་གྱིས་དགག་བྱ་དང་། དེ་འགོག་བྱེད་ཀྱི་དགག་ཚིག་གཉིས་ཀ་བསྟན་གྲུབ་པའི་ཕྱིར། ཡང་། མདའ་ལྔས་
ཀུན་ལས་རྒྱལ་བ་མི་སྲིད་དོ་སྙམ་པའི་བློ་འདིའི་དགག་བྱ་ཡིན་ན། སྲིད་པ་དེ་བསྒྲུབ་བྱར་སོང་གསུང་བ། འདོད་དེ། དངོས་པོའི་ནུས་པ་བསམ་གྱིས་མི་ཁྱབ་པ་ཡང་དེའི་སྒྲུབ་བྱེད་དུ་སོང་བ་
ཡིན་ནོ། །དེ་བཞིན་མ་ཡིན་པར། མདའ་ལྔས་ཀུན་ལས་རྒྱལ་བ་དགག་བྱ། དེ་མི་སྲིད་ཅེས་པ་དགག་ཚིག་བརྗོད་མཐར། ཡང་དངོས་པོའི་ནུས་པ་རྣམ་པར་བཀྲ་བ་བཀོད་པས་དེ་ཡང་
འགོག་པར་སོང་བས། འདས་པ་འགོག་པ་ཡང་འགོག་པ་ཞེས་གསུང་རིགས་པར་འགྱུར་ཏེ༑ ཡང་ན་ནི་ཞེས་པའི་ཚིག་གི་ནུས་པས་སོ། །དྲི་བ་ཉེར་བརྒྱད་པ། མཛའ་བོར་མི་འདུད་ང་རྒྱལ་
ལྡན་མ་ལ། །ཁེངས་ལྡན་མ་ཞེས་ཀུན་ཀྱང་རི་རྣམ་བཤད་སྔ་མ་གཅིག་ཏུ་དེ་ལྟར་བཤད་པའི་རྒྱུ་མཚན་གྱིས་བོང་ཅལ།། ཁོ་བོ་ཅག་ལྟརན། ཁྱིམ་ཐབ་བརྟུལ་ཞུགས་འཛིན་པའི་ཁེངས་ལྡན་མས། །བདེན་པར་སྨྲ་ཞེས་
༈ སྔོན་ལ་དམ་བཅས་ནས། །བདག་ཉིད་ལོག་གཡེམ་ལོངས་ལ་སྤྱོད་པ་ནི། །བདག་པོ་ཁྲོས་པའི་མིག་ལམ་རྔོ་མི་ཐོག །ཞེས་འདི་ཇོ་བོ་ཁྲོས་པའི་གནོད་པ་དག །འབྱུང་འགྱུར་འགོག་པར་

བྱེད་པའི་རྒྱན་མིན་ནམ།། ཁེངས་ལྡན་མ་ངོས་མ་ཟིན་པའི་སྐྱོན་གྱིས་རྣམ་བཤད་རྣམས་ལས། དོན་མེད་ཀྱི་འཆལ་གཏམ་མང་པོ་བྲིས་སྣང་སྟེ། གཞུང་དོན་གྱི་ཕྱོགས་ཙམ་དུ་ཡང་མ་ཕྱིན་ནོ།། ཞེས་རྗེ་ཉིད་ཀྱིས་དྲི་བ་དང་རང་
ལན་གཉིས་སུ་འབྲུ་མནན་པ་འདི་ཉིད་པཎ་ཆེན་སངྒ་ཤྲཱིའི་བཞེད་པ་དང་ཕལ་ཆེར་མཐུན་པའི་ཁུལ་དུ་འདུག་ཀྱང་ལེགས་པར་མི་སེམས་ཏེ། ཙུམྤ་ན་ཞེས་བ་ཁ་སྤྲད་ནས་འོ་བྱེད་པའི་དོན་ཡིན་
གྱི༑ ལོག་གཡེམ་མ་ཡིན་པ་དང༌། རྔོ་མི་ཐོག་པའང་མ་ཡིན་གྱི་ཕྱིས་མི་མཐོང་བའི་དོན་དུ་བཤད་པས་སོ། །གཞུང་ལས། ཇོ་བོ་བདེན་པར་སྨྲ་བོ་བདག །གཞན་དང་ཙུམྤ་ནས་འཕོས་
པ༑ །རྒྱ་སྐྱེགས་ཀྱིས་དམར་མིག་གིས་ནི། །ཁྱོད་ནི་མཐོང་བར་འགྱུར་མ་ལགས། །ཞེས་པའི་དོན་དཔང་ལོས་བཀྲལ་བའི་སྙིང་པོ། ཇོ་བོ་ཞེས་བོད་ནས། བདེན་པར་སྨྲ་ཏེ། གཞན་གྱི་
བུད་མེད་དང་ཁྱོད་ཉིད་ཙུམྲ་ན་ལས་འཕོས་པའི་རྒྱ་སྐྱེགས་ལྟར་དམར་བའི་མིག་བྱེད་པས་ནི་བྱེད་པ་པོ་ཁྱོད་ཀྱི་ལས་སུ་གྱུར་པ་བདག་མཐོང་བ་ཐོབ་པར་འགྱུར་བ་མ་ལགས་ཏེ། དེ་ཁོ་མོས་མི་བཟོད་
པས་དེ་ཚེ་ཁོ་ནར་འཆི་ཞིང་བལྟ་བྱ་མེད་པར་འགྱུར་བས་སོ། །ཞེས་པའི་དོན་དུ་བཤད་ཅིང་། གང་གི་ཕྱིར་ཁེངས་པ་དང་ལྡན་པས་ཞེས་པ་ཙམ་ལས་མ་བྱུང་བས་ཁེངས་ལྡན་མ་ངོས་མ་ཟིན་ཀྱང་

#| ༄༅། །དོན་མེད་པའི་འཆལ་གཏམ་དུ་འགྲོ་བ་ཙམ་མིན་པ་འདྲ་ཞིང༌། ཤོང་འགྱུར་དུ༑ ཁྱོད་ཀྱིས་ཞེས་བྱེད་ཅན་དུ་བསྒྱུར་བ་ལྟར་ན། · ཁྱོད་ཀྱིས་ཁོ་མོ་མཐོང་བར་འགྱུར་
” བ་མ་ལགས་ཏེ་འགུམ་པར་འགྱུར་ཞེས་པའོ། །འདིའི་རྒྱ་དཔེར། ཁྱོད་ཀྱི་སྐད་དོད་ཏྭམ་ཞེས་བྱུང་བ༑ ཡུཥྞི་འཚེ་བ་ལའོ། །ཞེས་པའི་བྱིངས་ལ། ཨཱི་དབྱི་ཡུཥི་ཨ་སི་དག་ལས་མ་དི ཀ་
འོས༑ མ་དི ཀ་བྱིན། ཀ་ཡིག་ཀ་ལ་ཡཎ་སོགས་ཀྱིས་དབྱི། ཨི་བརྗོད་དོན། དྲངས་པས་ཡུཥྨད༑ ཞེས་པའི་རྟགས་ཚིག་ཏུ་བསྒྲུབ་པ་ལ། དང་པོའི་སི་བྱིན། ཨི་ཕྱིས། སི་ལ་
རྣམ་དབྱེ་དང་བཅས་པ་དག་གིས་ཏྭམ་འོས། ཡུཥྨད་རྣམ་དབྱེ་དང་བཅས་པ་ཏྭམ་དུ་བསྒྱུར་བས་རྣམ་དབྱེ་དང་པོའི་རྗེས་ཡོད། དེ་ལྟར་ན་བྱེད་ཅན་དུ་བསྒྱུར་བ་ཅི་ཞེ་ན། བརྡའ་སྤྲོད་སྙིང་པོ་
གསལ་བར། བྱེད་ཅན་བརྗོད་ན་དང་པོ་ཉིད། ཅེས་དམིགས་བསལ་གྱི་དབང་ལས་ཏེ་གསུམ་པའོ་དོན་གྱི་དང་པོའོ། །ལྷ་འཇིག་རྟེན་དབང་ཕྱུག་གིས། ནམ་ཡང་མཐོང་བར་འགྱུར་མ་
༈ ལགས༑ །ཞེས་འོལ་ཚོད་ཀྱིས་བསྒྱུར་བའི་རྗེས་སུ་ཁྱེད་ཀྱང་འབྲངས་ནས་འབྲུ་གནོན་པར་འདུག་སྟེ། རྒྱ་དཔེར༑ ནམ་ཡང་གི་སྐད་དོད་མེད་ཅིང༌། ཁྱོད་ཀྱི་སྐད་དོད་ཏཱཾ་ཡོད་ངེས་ཁུངས་237

མེད་དུ་གཏོང་མི་རིགས་སྙམ། དྲི་བ་ཉེར་དགུ་པ། མཛེས་དང་མི་མཛེས་ཁྱད་པར་ཆོས་ཡིན་ཕྱིར། །དེ་ལ་མཛེས་དང་མི་མཛེས་ཀྱི་རྣམ་དབྱེ། །འགོག་ལ་ཆོས་ཅན་འགོག་གི་དོན་ཉིད་
ཅི༑ །མཛེས་མ་ཡིན་མིན་རྣམ་དབྱེ་འགོག་མིན་ནམ།། དེ་ནི་མཛེས་སམ་མ་ཡིན་ཞེས། རྣམ་དབྱེ་འདི་ནི་ཅི་ལ་སྐྱེས། །ཞེས་པ་ལ་ཆོས་ཅན་འགོག་པའི་དོན་མི་སྣང་བས། དེ་ནི་མཛེས་མ་མ་ཡིན་ཞེས་འཆད་དགོས་
སམ། འདི་ལ་རྒྱ་དཔེར། པུནྡ་རཱི་ཞེས་བྱུང་བས་མཛེས་མར་བསྒྱར་རུང་ཡང་། འབྲུ་ཇི་ལྟར་གནོན་པ་དཔྱད་དགོས་ཏེ། དེ་མཛེས་མ་ཞིག་གམ་འོན་ཏེ་མི་མཛེས་པ་ཞིག ཅེས་པར་འགྲེལ་
ན་ནི་ཁྱད་པར་མེད་ལ། སྔར་ངོས་བཟུང་གི་ཡུལ་མཛེས་མ་ཞིག་ཡིན་ནམ་མིན་གྱི་རྣམ་དབྱེ་འགོག་པར་འབྱེད་ན་ནི། ཆོས་ཅན་འགོག་པར་མ་སོང་སྟེ། ཡིན་ནམ་མིན་སྙམ་པའི་ཐེ་ཚོམ་གྱི་བློ་དེ
འགོག་པར་སོང་ལ། དེ་ནི་འདི་སྐབས་ཀྱི་ཆོས་ཆོས་ཅན་གང་ཡང་མ་ཡིན་པའི་ཕྱིར་རོ། །གཞུང་ལས། དེ་ནི་མཛེས་སམ་མ་ཡིན་ཞེས། །རྣམ་རིག་འདི་ནི་ཅི་ལས་སྐྱེས། །དེར་ནི་འོད་
ཙམ་གཡོ་བ་ཉིད། །མཐོང་བར་གྱུར་གྱི་རྟེན་མ་ཡིན། །ཞེས་པ། སྤང་ཊཱིཀ་ལས། ཅི་ལས་སྐྱེས་ཏེ་སྐྱེ་བར་རིགས་པ་མིན་ནོ། །ཅིའི་ཕྱིར་ཞེ་ན། དེར་ནི་སྟེ། མཛེས་མ་དེ་ལ་འོད་ཙམ་

༄༅། །གཡོ་བའི་ཆོས་མཐོང་བར་གྱུར་གྱི། འོད་ཀྱི་རྟེན་མཛེས་མ་མཐོང་བ་མ་ཡིན་པས་ན། གཞི་མ་གྲུབ་པ་ལ་ཁྱད་པར་ལ་དཔྱོད་པ་མི་འཐད་པས་སོ། །ཞེས་
དང་༑ ཆོས་རྗེ་པཎྜི་ཏས་ཀྱང༌། ཆོས་ཅན་འགོག་པའི་དཔེ་དེ་མཛེས་མི་མཛེས་ཀྱི་རྣམ་དཔྱོད་ཅི་སྟེ་སྐྱེ། འོད་ཙམ་མཐོང་གི་རྟེན་མ་ཡིན༑ །ཅེས་གསུངས་པ་དག་ཚད་མར་ངེས་སམ་སྙམ་ཏེ་
སྐྱོན་ཡོད་ན་འབུལ་བ་ཞུ། དེ་བཞིན་མ་ཡིན་པར་མཛེས་ཆོས་འགོག་པ་ཁོ་ནར་བཞེད་ན། འོད་གཡོ་བ་དེ་ཡང་མཛེས་ཆོས་སུ་འགྱུར་བས་གནོད་དོ། །རང་ལན་དུ། རྣམ་བཤད་རྣམས་
ལས༑ རྟེན་མ་ཡིན། ཞེས་པ་ཆོས་ཅན་འགོག་པ་ཡིན་གསུང་བ་ནི་མི་འཐད་དེ། སྐབས་འདིའི་ཆོས་ཅན་ནམ་ཁྱད་གཞི་ནི། གང་ཕྱིར་གཟུགས་ཅན་མའི་ངོ་མཚར་ཞེས་པར་གཟུགས་ཅན་མ་
དེ་ཡིན་ཞིང་། གཟུགས་ཅན་མའི་ལུས་རྟེན་དང་གཟུགས་ཅན་མ་སོ་སོ་ཡིན་པའི་ཕྱིར། སོགས་གསུང་བར་འདུག་ཀྱང༌། གཟུགས་ཅན་མའི་ལུས་རྟེན་དང་གཟུགས་ཅན་མ་སོ་སོ་ཡིན་པ་གང་
ཪེ
༈ ཞིག འོད་གཡོ་བ་གཟུགས་ཅན་མའི་ཁྱད་ཆོས་མ་ཡིན་པར་ཐལ། ལུས་རྟེན་གྱི་འོད་ཡིན་པའི་ཕྱིར། འདོད་ན། ཁྱད་གཞི་གཟུགས་ཅན་མ་ཆོས་ཅན། འོད་དེ་དེའི་ཁྱད་ཆོས་ཡིན་དགོས་

པར་ཐལ། གང་ཕྱིར་གཟུགས་ཅན་མའི་ངོ་མཚར། བརྗོད་པར་འདོད་པའི་འོད་ཅེས་པའི། ཆོས་འདི་ཁས་བླངས། ཞེས་པའི་གཞུང་གིས་དངོས་སུ་བསྟན་པའི་ཕྱིར། དེས་ན་གཟུགས་
ཅན་མའི་དོན་ནི་གཟུགས་མཛེས་པ་ཅན་ཏེ། སྨྲི་ཏིས། པའམ་ཅན་ནི་བདག་པོའམ། །ལྡན་པའི་དོན་དུ་སྦྱར་བར་བྱ། །ཞེས་གསུངས་ཏེ་སེམས་ཅན་དང་ཅུང་མི་འདྲ། གཟུགས་ཅན་
མའམ༑ མཛེས་ལྡན་མ་སྟེ་མཛེས་མ་དེ་ཀ་ཆོས་ཅན་ནམ་རྟེན་ཡིན་མོད་ཀྱང་། རིགས་པ་བཟང་པོས་དབུ་འཁོར་བ་ཡིན་ནོ། །དྲི་བ་སུམ་ཅུ་པ༑ འགོག་དང་འགོག་པར་བྱེད་པའི་ཆོས་གཉིས་
ཀ དངོས་སུ་བརྗོད་དང་འགོག་བྱེད་ཙམ་སྨོས་པས། །དགག་བྱ་ཤུགས་འགོག་རིམ་པ་གཉིས་མཐོང་མོད། །འགོག་པ་ཙམ་གྱི་རང་བཞིན་དམིགས་སམ་ཅི། །བརྡ་གསར་བཏགས་གོ་
དཀའ་བའི་དྲི་ཚིག་འདིའི་འགྲེལ་པ་ལྟ་བུར། རང་ལན་ལས། གཞུང་འདིར་འདས་ད་ལྟར། ཆོས་ཆོས་ཅན་སོགས་ལ་དགག་བྱ་འགོག་པ་དང་༑ འགོག་བྱེད་གཉིས་ཀ་དངོས་སུ་
ཚང་༑ འབྱུང་འགྱུར་རྗེས་གནང་མ་གུས་ཤིས་བརྗོད་སོགས་འགོག་བྱེད་ཙམ་དངོས་སུ་སྨོས་དབང་གིས་འགོག་པས་འགོག་པ་ཙམ་སྟེ། མཛའ་བོ་འགྲོ་མི་བྱ། ཞེས་དགག་བྱ་འགོག་པ་དངོས་

གྷཾ ༄༅། །སུ་བསྟན་ཅིང༌། འགོག་བྱེད་དངོས་སུ་མ་བསྟན་པའི་ཕྱིར། ཞེས་འབྱུང་ངོ་། །འདི་ནི་མཐའ་མ་ཆོད་པ་ལ་རིགས་པས་གཞལ་བས་ཟིང་ཟིང་པོར་གྱུར་པ་
སྟེ༑ སྤང་ཊཱི ཀ་ལས་ཚུལ་གང་ཡང་རུང་བས་དགག་པ་མེད། མ་འགྲོ་ཞེས་པ་ལ་སོགས་པ་བརྗོད་པར་བྱེད་པ་ཅེས་མཚན་ཉིད་རྗེས་སུ་བརྗོད་པ་དེས། འགོག་པ་ཞེས་མཚོན་བྱ་བསྒྲུབ་པ་ཡིན་
ལ༑ ཞེས་གསུངས་པ་བཞིན། དགག་བྱ་འགོག་བྱེད་གཉིས་སྦྱར་བ་ལས་འགོག་པ་འབྱུང་བར་ངེས་ཤིང༌། དེ་ཉིད་བརྗོད་ཚུལ་གྱིས་དངོས་ཤུགས་ཅི་རིགས་སུ་འགྱུར་ལ། དབང་གིས་
འགོག་པ་ཡང༌། མཛའ་བོ་འགྲོ་བར་སྦྱོར་བའི་རྒྱུ་བཤད་ནས། །དབང་ཆེ་རྟགས་སུ་བཀོད་པའི་ཚིག །འགྲོ་མི་བྱ། ཞེས་པས་འགོག་པ་དེ་ཀ་ལ་འགོག་བྱེད་ཟེར་གྱི་འགོག་བྱེད་མེད་པར་
འགོག་པ་བྱུང་བ་ག་ལ་ཡིན། རྗེ་ཉིད་ཀྱིས་དགག་བྱ་རེ་རེ་བཞིན། དགག་ཚིག་ལ་འགོག་པ། རྒྱུ་མཚན་ལ་འགོག་བྱེད་དུ་མིང་བཏགས། དེ་གསུམ་མི་འགྲིག་བཞིན་དུ་བསྒྲིགས་པས་
༈ འགོག་རྒྱན་གྱི་རྣམ་བཞག་ཐམས་ཅད་འཁྲུགས་པའོ། །དྲི་བ་སོ་གཅིག་པ། མྱ་ངན་གྱིས་ནི་འགོག་རྒྱན་དཔེར་བརྗོད་འདི། །བསམ་བྱ་དངོས་པོ་གཞན་ལ་བསམ་པའམ། །འོན་ཏེ་ཨུཏྤལ་ཉིད་

ལ་སྐབས་དོན་ཡིན། །ཕྱི་མ་ལྟར་ན་ད་དུང་ནུས་འདོན་ཅི།། རྣམ་བཤད་རྣམས་ཀྱི་འཆད་ཚུལ་དང་མི་འདྲ་བའི་ནུས་པ་ཁྱད་པར་བ་གཅིག་འདོན་རིགས་སོ།། ཞེས་པའི་ལན། བསྡུས་བརྗོད་ཀྱི༑ དངོས་པོ་
འགའ་ལ་བསམ་བྱས་ནས། །ཞེས་སོགས་ལྟ་བུའི་བསམ་དོན་སྟོན་པ་ནི་མེད་ལ། ཨུཏྤལ་རྐྱང་པ་ཡང་སྐབས་དོན་མ་ཡིན་ཏེ། འོ་ན་ཇི་ལྟར་ན། གཞུང་ལས། མ་སྣོམ་བུ་མོས་རྣ་བ་
ལ༑ །མ་བྱས་ཆང་ལ་མ་བཏབ་པར། །ཁྱོད་ཀྱི་དགྲ་ཡི་རྫིང་ཉིད་དུ། །ཨུཏྤལ་ཟེགས་ཤིང་རྙིང་པར་གྱུར། །ཞེས་དངོས་སུ་ཨུཏྤལ་ཉིད་ལ་སྣོམས་པ་སོགས་འོས་པའི་ལས་གསུམ་ཡོད་པ་དེ་
དགག་བྱ། དེ་དག་གང་ཡང་མ་བྱས་པ་ཟེགས་ཤིང་རྙིང་བ་དེ་འགོག་བྱེད་ཡིན་ལ། དེས་དགྲ་ཟླའི་གནས་སྐབས་ཤུགས་ལས་གསལ་བར་གྱུར་པར་བསམ་དོན་ཡིན་ནོ། །དེའི་ཕྱིར། མྱ
ངན་བཅས་བཞིན་ཨུཏྤ་ལ། །དེ་འོས་ལ་ནི་ཟློག་བྱས་ནས། །མྱ་ངན་འོས་པའི་སྐབས་དོན་ཕྱིར། །འདི་ནི་མྱ་ངན་གྱིས་འགོག་པའོ། །ཞེས་འབྱུང་བ་ལགས། རང་ལན་དུ༑ ཨུཏྤལ་
ལོངས་སྤྱོད་རྒྱུ་བྱུང་བ་དགག་བྱ་ཡིན་གསུང་བ་ནི། བརྗོད་ཚུལ་གྱི་ཉམས་འགྱུར་ཅི་ཡང་མེད་པས་མི་ལེགས་ཤིང་། འོན་ཀྱང་བསྡུས་བརྗོད་ནི་མ་ཡིན་ཏེ། ཁྱོད་ཀྱི་དགྲ་ཡི་རྫིང་ཉིད་དུ།

# ༄༅། །ཞེས་སྐབས་དོན་གྱི་བརྗོད་བྱ་དངོས་སུ་གསལ་བས་སོ། །གསུངས་པ་ནི་དེ་དེ་བཞིན་ནོ། །དྲི་བ་སོ་གཉིས་པ། སྦྱིན་པ་པོ་ཞེས་བསྟོད་མིན་སློང་བས་ནི༑ །ཁྱོད་
ནོར་རང་གི་ཉིད་དུ་བསམ་ནས་ལེན། །ཞེས་འདི་རྒྱུ་མཚན་གྱིས་ནི་འགོག་མིན་ནམ། རྒྱུ་ཡིས་འགོག་པ་བཤད་འདི་ཇི་ལྟར་གྲང༌།། མི་བསྟོད་དེ། ཞེས་པའི་མཇུག་ཐོགས་སུ་རྒྱུ་མཚན་ཀ་དཔེ་མ་བཀོད་
འདུག་པས་སོ།། སྤྱིར་རྒྱུ་ལ། མཛོད་ལས། བྱེད་རྒྱུ་ལྷན་ཅིག་འབྱུང་བ་དང༌། །སྐལ་མཉམ་མཚུངས་པར་ལྡན་པ་དང་། །ཀུན་ཏུ་འགྲོ་དང་རྣམ་སྨིན་དང༌། །རྒྱུ་ནི་རྣམ་པ་དྲུག་ཏུ་
འདོད༑ །ཅེས་གསུངས་པ་ལས། །འགྲེལ་པ་འདོད་འཇོར། ཧི་འགྲོ་བ་ལའོ། །ཞེས་པ་འགྲོ་ཞིང་ཡོངས་སུ་འགྱུར་བའི་བྱ་བའི་རང་བཞིན་ལ། ཀ་མི་མཱ་ནི་ཛ་ནི་ཧི་རྣམས་ལས་ཞེས་
པས༑ རྒྱུ་རྐྱེན་དུ་བྱིན་པས་ཧེ་ཏུ། ཞེས་འབྱུང་བ། རྒྱུ་དང༌། རྒྱུ་མཚན་ཙམ་དུ་མ་ཟད། གཏན་ཚིགས་ལའང་འཇུག་པས་དེ་ལྟར་ཡང་བསྒྱུར་རུང་མོད། སྒྲ་སྦྱོར་བམ་པོ་གཉིས་པ་
༈ ལས༑ ཧེ་ཏུ་ཞེས་བྱ་བ། ཧེ་ཏུ་བཱི་ཛ་དྷརྨ་ཡོགེ་ན་ཞེས་འབྱུང་བས།ྋ ས་བོན་གྱི་ཆོས་ཀྱི་ཚུལ་གྱིས་ཕུང་པོ་ལྔའི་རྒྱུར་གྱུར་པས་ན་རྒྱུ་ཞེས་བྱ། ཞྀས་བཀས་བཅད་པ་བཞིན། ཤོངས་སྤང་

གིས་རྒྱུས་འགོག་པར་མཛད་དེ། དེའི་འགྱུར་གཞན་གྱིས་མ་བསླད་པའི་གཞུང་དུ། སྦྱིན་པ་པོ་ཞེས་ནམ་ཡང་ནི། །མི་དབང་ཁྱོད་ལ་མ་བསྟོད་དེ། །གང་ཕྱིར་སློང་བས་ཁྱོད་ཀྱི་ནོར
རང་གི་ཉིད་དུ་བསམ་ནས་ལེན། །ཞེས་པ་ལ་སོགས་འགོག་པ་ནི། རྒྱུ་འགོག་པ་ཞེས་བཤད་པ་སྟེ། ཞེས་སྟེ། སྦྱིན་པ་པོ་ཞེས་བསྔགས་ནས་ཡང་མི་དབང་ཁྱོད་ལ་མ་བསྟོད་ལ། དེའི་རྒྱུ་
སློང་བ་པོ་རྣམས་ཁྱོད་ཀྱི་ནོར་ལ་རང་ནོར་དུ་བསམ་ནས་ལེན་པས་སོ། །ཞེས་པ་ཙམ་ཞིག་ཐོབ་པར་སྣང་ལ་དེའི་ཕྱིར་མི་བསྟོད་དེ། ཞེས་པ་ནི་ཅུང་ཟད་མ་དག་པའོ། །རང་ལན་ལས། འོ་ན
གོང་དུ། ཁྱོད་ཀྱི་མིག་དག་དམར་གྱུར་ཅིང༌། །སོགས་ཀྱང་རྒྱུས་འགོག་པར་འགྱུར་ཏེ། ཉེས་པ་མེད་པས་ཞེས་པ་འགོག་བྱེད་རྒྱུ་མཚན་དང༌། བདག་མི་འཇིགས། དགག་བྱ་འཇིགས་པ་
དངོས་སུ་བཀག་པ་ཡིན་པས་སོ། །ཞེ་ན། འདི་ལ་རིན་སྤུངས་པས་རྒྱུ་འགོག་པ་ཞེས་དང༌། སངྒ་ཤྲཱི ས་རྒྱུས་འགོག་པ་ཞེས་བཤད་ལ། རིན་སྤུངས་པ་ལྟར་ན་རྒྱུ་འགོག་ལན་གཉིས་བསྟན་
པས་ཟློས་རྐྱེན་འབྱུང་། སངྒ་ཤྲཱི་ལྟར་ན། གང་ཕྱིར་མཛའ་མོ་མཁས་པ་ཡིས། །འཇིགས་པ་ཡི་ནི་རྒྱུ་ཡི་གཙོ། །རང་གི་ཉེས་པ་འགོག་བྱེད་པ། །དེ་དག་འདིར་ནི་རྒྱུ་འགོག་པའོ།

#| ༄༅། །ཞེས་པ་དང་སྦྱོར་བར་སྣང་ཡང་། དཔེར་བརྗོད་ཀྱི། ཉེས་པ་མེད་པས་ཞེས་པའི་རྒྱུ་མཚན་གྱི་ཚིག་དང་ཅུང་མི་སྦྱོར་བས་ཅུང་ཟད་དཀའ་བའི་གནས་སོ། །ཞེས་
སོགས་མང་པོ་ཞིག་གསུང་སྣང་ཡང༌། དེ་ཙམ་དུ་མི་དཀའ་ལགས་ཏེ། །འགྲེལ་པ་གཉིས་ཀྱི་དཔེ་དག་པར། །ཁྱོད་ཀྱི་མིག་དག་དམར་གྱུར་ཅིང༌། །སོགས་རྒྱུ་འགོག་པར་མཐུན་
འཇིགས་པའི་རྒྱུ་ཉེས་པ་ནི་དགག་བྱ། མེད་ཅེས་དེ་བཀག་པ་ཉིད་འགོག་བྱེད་དེ། འབྲས་བུ་འཇིགས་པ་རང་བཞིན་གྱིས་མ་བྱུང་བ་ཡིན་པས། འདི་ནི་རྒྱུ་དེ་རང་དགག་བྱར་བྱས་ནས་
འགོག་ལ། ཕྱི་མ་ནི་གོང་དུ་བཀྲལ་བ་བཞིན། རྒྱུ་དཔེ་འགོག་བྱེད་བྱས་ནས་དགག་བྱ་གཞན་འགོག་པ་ཡིན་པས། རྒྱུས་འགོག་པ་ཅྀས་བྱེད་ཚིག་ཡོད་པས་མི་འདྲ་མོད་ཀྱང་། ཉེས་པ་མེད་པ་
འགོག་བྱེད་དུ་བྱས་ནས་འཇིགས་པ་འགོག་པ་སོགས་ཐོག་མར་དཔེ་མ་དག དེ་རྗེས་གོ་བ་ཡང་ལོག་ན་འདི་རིགས་མང་པོ་འབྱུང་བར་ངེས་ལགས། དྲི་བ་སོ་གསུམ་པ། བསྒྲུབ་བྱའི་དངོས་པོ་
གཏམ་༈ འགའ་ཞིག་ཉེར་བཀོད་ནས། །ཕྱི་ནས་སྒྲུབ་བྱེད་ནུས་ལྡན་འགོད་ཐམས་ཅད། །དོན་གཞན་བཀོད་པར་ངེས་སམ་དེ་ལྟ་ན། ྋ །སྒྲུབ་བྱེད་དོན་དང་ལྡན་ཀུན་ཐལ་མིན་ནམ།། སྦྱིན་པ་པོ་ཞེས་ནམ་ཡང་

ནི༑ སོགས་ཀྱང་དོན་གཞན་བཀོད་པར་ཐལ་ལོ།། ཞེས་པའི་རང་ལན་དུ། བསྒྲུབ་བྱའི་རྗེས་ལ་སྒྲུབ་བྱེད་ནུས་པ་ཅན་བཀོད་པས་ཀྱང་དོན་གཞན་བཀོད་པར་འགྲོ་བའི་ངེས་པ་མེད་དེ། སྒྲུབ་བྱེད་ནུས་པ་
ཅན་ཡིན་པའི་སྟེང་དུ་བསྒྲུབ་བྱ་ལས་དོན་གཞན་གྱི་དངོས་པོ་བཀོད་པ་ལ་དགོངས་ནས། དངོས་པོ་གཞན་དག་འགོད་པ་དེ། །ཞེས་གསུངས་པའི་ཕྱིར། དེས་ན་འདི་ལ་མཚོན་ཉིད་ཀྱི་ཟུར་
གསུམ་ལྡན་ཏེ། བསྒྲུབ་བྱ་སྔོན་ལ་བཀོད་པ། དེའི་སྒྲུབ་བྱེད་དུ་ཚིག་ནུས་པ་ཅན་བཀོད་པ། སྒྲུབ་བྱེད་དེ་ཡང་བསྒྲུབ་བྱ་ལས་དོན་གཞན་པའོ། །དེ་ཡང་ཟུར་དང་པོས་སྒྲུབ་བྱེད་སྔོན་ལ་བཀོད་
པ་རྣམས་སེལ། གཉིས་པས་སྒྲུབ་བྱེད་དོན་དང་མི་ལྡན་པ་དང་ནུས་པ་ཆུང་བ་རྣམས་སེལ། གསུམ་པས་སྒྲུབ་བྱེད་གཉིས་དཔེ་ལ་མི་རྟག་པའི་ཤེས་བྱེད་དུ་བྱས་པ་བཀོད་པ་སོགས་བསྒྲུབ་བྱ་དེ་
ལས་དོན་གཞན་མ་ཡིན་པ་རྣམས་སེལ་ལོ། །ཞེས་པ་ནི་མཚན་ཉིད་གསལ་བར་སྟོན་པའི་ལེགས་བཤད་བསྔགས་པར་འོས་པའོ། །དྲི་བ་སོ་བཞི་པ། འཇིག་པར་ངེས་ལ་འདུས་བྱས་སུ་ཡིས་
འགོང་༑ །ཞེས་འདི་ཁ་ཅིག་སྣར་ཐང་པབསྒྲུབ་བྱའི་དངོས་པོར་འདོད། དེ་ཚེ་བསྒྲུབ་བྱ་སྒྲུབ་བྱེད་འབྲེལ་ཆགས་ཀྱང༌། །དོན་གཞན་བཀོད་པའི་ནུས་པས་དབེན་མིན་ནམ།། སྔ་ཕྱི་གོ་བསྒྱུར་བ་འདི་

# |༄ ༅། །སྒྲུབ་བྱེད་ནུས་ལྡན་དུ་སོང་ཡང༌། བསྒྲུབ་བྱའི་དངོས་པོ་ལས་དོན་གཞན་གྱི་དངོས་པོ་བཀོད་པར་ཅུང་མི་འགྲོའམ་སྙམ། སྔ་ཕྱི་གོ་བསྒྱར་བ་པོའི་ཐོག་མ་གུང་ཐང་པ་བདེ་བའི་བློ་གྲོས་ཡིན
” མོད༑ ཁོང་གིས་བཀའ་འགྲེལ་མཛད་པ་དེའི་འཇུག་ཏུ། འགྲེལ་པ་ལ་བརྟན་དུ་མེད་ཅིང་བློ་ཡི་མཐུ་ཆུང་བས། གཞུང་གི་དོན་ལོག་པར་བཤད་པ་སྣང་ན་ཡང་མཁས་པ་རྣམས་ཀྱིས་བཟོད་པར་
རིགས་སོ། །ཞེས་འབྱུང་བ་ཡིན་ཀྱང༌། པཎ་ཆེན་སངྒ་ཤྲཱི ས། མ་དཔྱད་པར་སྐྱར་ཟློས་སུ་མཛད་པ་ལ། རྗེ་ཉིད་ཀྱི་རང་ལན་ལས་སང་ཤྲཱིར་གྱི་དེ་ལ་སྐྱོན་གཉིས་འབྱུང་སྟེ། ཀུན་ཁྱབ་ཀྱི་
དོན་མ་ཚང་བ་དང༌། དོན་གཞན་བཀོད་པའི་དོན་མ་ཚང་བ་གཉིས། དང་པོ་ནི།ྋབྱེ་བྲག་ཟླ་བ་དང་ཉི་མ་འཆར་ནུས་བྱེད་པ་དེ་འདུས་བྱས་ཀྱི་དངོས་པོ་ཀུན་ལ་མ་ཁྱབ་པས་ན་ཀུན་ཁྱབ་ཏུ་མི་
འགྲོ༑ མདོར་ན་བསྒྲུབ་བྱ་དང་སྒྲུབ་བྱེད་རྒྱ་ཆེ་ཆུང་གོ་ལྡོག་པའི་སྐྱོན་ཡོད་དོ། །གཉིས་པ་ནི། ཟླ་བ་དང་ཉི་མ་སྐྱེ་འཇིག་བྱེད་པ་དེ་འདུས་བྱས་ཀྱི་སྐྱེ་འཇིག་བྱེད་པ་ལས་དོན་གཞན་མ་ཡིན་
༈ ཅིང་༑ དེའི་ནང་དུ་འདུས་པས་ན་དོན་གཞན་བཀོད་པའི་ནུས་པ་མ་ཚང་ལ། ངེས་པ་ལ་ནི་སུ་ཡིས་འགོང་། །ཅེས་སྒྲུབ་བྱེད་དུ་བྱས་པའི་ཚེ། དངོས་པོ་བྱེ་བྲག་པ་ཟླ་བ་དང་ཉི་མ་འཇིག་པ་

ལས་རྒྱ་ཆེ་ཞིང་དེའི་ནང་དུ་མི་འདུས་པས་བསྒྲབ་བྱ་ལས་དོན་གཞན་པར་འགྲོ་བ་ཡིན་ནོ། །ཞེས་པ་ཡང་ལེགས་བཤད་དེ་སྐྱོན་དེ་སོང་ཞིང་འགྲེལ་ཚུལ་དེ་ལྟར་ཡིན་པའི་ཕྱིར་རོ།།འོན་ཀྱང་ཡང་
གི་སྒྲས་ནི་དངོས་པོ་གཞན་ལྟ་ཅི་སྨོས་པ་དང༌། ངེས་པ་ནི་སྐྱེ་བ་ཅན་ཐམས་ཅད་འཇིག་པའི་མཐའ་ཅན་དུ་གསུང་པ་ལས་མི་འདའ་བའོ། །དྲི་བ་སོ་ལྔ་པ། ཆུ་འཛིན་འཕྲེང་བས་ལུས་ཅན་གདུང་
བ་འཕྲོག །ཅེས་འདི་བསྒྲུབ་བྱའམ་གཞན་བདག་ཐོབ་མིན་ནམ་དང་སྦྲེལ་ནས་འཆད། གང་ལྟར་རི་མོའི་མར་མེ་བཞིན་མིན་ནམ། བློ་གྲོས་མིག་ལྡན་མཆིས་སམ་གསོང་པོར་སྨྲོས། འདི་ལ་པཎ་
ཆེན་སངྒ་ཤྲཱིས། གཞན་གྱི་སྡུག་བསྔལ་ཞི་སླད་དུ། །བདག་ཐོབ་མིན་ནམ་ཆེན་པོ་རྣམས། །ཆུ་འཛིན་འདི་དག་ལུས་ཅན་གྱི། །ཡོངས་སུ་གདུང་བ་འཕྲོག་པར་བྱེད། །ཅེས་གཞུངཚིག་གོ་
དཀྲུགས་པའི་རྐང་པ་དང་པོ་གཉིས་བསྒྲུབ་བྱ། ཕྱི་མ་གཉིས་སྒྲུབ་བྱེད་དུ་མཛད་པ་ཟླ་བོ་དངོས་པོའི་དཔེ་དང༌། རིན་སྲུངས་པས། རྐང་པ་སྔ་མ་གསུམ་བསྒྲུབ་བྱ་དང༌། གཞན་གྱི་སྡུག་
བསྔལ་ཞི་སླད་དུ། །ཞེས་པ་སྒྲུབ་བྱེད་དུ་མཛད་པའང་ཁྱད་གཞི་མེད་པའི་ཁྱད་ཆོས་དེ། སྒྲུབ་བྱེད་འབྲེལ་མེད་དུ་ཅིས་ཀྱང་སོང་ལ། རྗེ་ཉིད་ཀྱིས་ལེགས་བཤད་དུ་བསྔགས་པ་དེར་

༄༅། །ཡང༌། བསྒྲུབ་བྱ་སྒྲུབ་བྱེད་ཀུན་བེམ་པོའི་དངོས་པོ་ལ་བྱས་པས་ཤེས་བྱ་མཐའ་བཀག་པས་ཉམས་དང་། དེར་མ་ཟད་ཚ་བའི་གདུང་བ་སེལ་བ་ཉི་མ་ལ་སོགས་པ་
ཞེས་བྱ་བ་ནི་འཇིག་རྟེན་དང་མངོན་སུམ་དུ་འགལ་བའོ། །འོ་ན་གང་ཡིན་ཞེ་ན། ཆུ་འཛིན་འདི་དག་ལུས་ཅན་གྱིས། །ཡོངས་སུ་གདུང་བ་འཕྲོག་པར་བྱེད། །ཆུ་འཛིན་ཏེ་སྤྲིན་འདི་དག་ལུས་
ཅན་གྱི་ཚ་གདུང་འཕྲོག་པར་བྱེད་ཅེས་པ་བསྒྲུབ་བྱ། སྒྲུབ་བྱེད། གཞན་གྱི་སྡུག་བསྔལ་ཞི་སླད་དུ། །བདག་ཐོབ་མིན་ནམ་ཆེན་པོ་རྣམས། །ཞེས་པ་འདི་འཆད་དུས། ཆེན་པོ་
༈རྣམས༑ ཞེས་པ་ཁྱད་གཞིར་བྱས་ཏེ། སྤྱིར་ཆེན་པོ་རྣམས་ནི་སེམས་ཅན་གཞན་ཀུན་གྱི་སྡུག་བསྔལ་ཞི་བའི་ཆེད་དུ་བདག་ཉིད་ཐོབ་པ་མིན་ནམ་དེ་ཡིན། ཞེས་པར་འགྲེལ་ལོ། །དྲི་བ་སོ་དྲུག་
པ༑ བསིལ་ཟེར་དྲི་མ་ལྡན་ཡང་དགའ་བ་བསྐྱེད། །གཉིས་སྐྱེས་སྐྱོན་དང་ལྡན་ཡང་གཞན་རྗེས་འཛིན། །ཞེས་འདི་ཟླ་བོ་དངོས་པོར་སོང་མིན་ནམ། །ཡང་ན་དེ་ཀུན་དོན་གཞན་བཀོད་ཡིན་
༈ ནམ༑ །གཞུང་ལས། མཚན་མོར་བྱེད་འདི་དྲི་མ་དང༌། །ལྡན་ཡང་འགྲོ་བ་དགའ་བ་བསྐྱེད། །གཉིས་སྐྱེས་དབང་པོ་སྐྱོན་ལྡན་ཡང༌། །གཞན་དག་རྗེས་སུ་འཛིན་པར་ནུས། །ཞེས་པའི་

སྔ་ཕྱི་ཆོས་མཐུན་ཙམ་མིན་ཏེ། ཕྱི་མ་དེ་སྔ་མ་དེའི་ཆོས་མཐུན་དུ་སོང་བས་སོ།། ཟླ་བ་དྲི་མ་དང་ལྡན་ཡང་སྐྱེ་འགྲོ་དགའ་བ་བསྐྱེད་དོ། །ཞེས་དམ་བཅས་པ། དེ་སྒྲུབ་པ་ལ་བྲམ་ཟེའི་རྒྱལ་པོ་སྐྱོན་དང་
ཤྲཱྀ ལྡན་ཡང་གཞན་རྗེས་སུ་འཛིན་ནུས་པའི་ཕྱིར་ཞེས་སྒྲུབ་བྱ་སྒྲུབ་བྱེད་དུ་འབྲེལ་བ་འདི་ལྟ་བུ་ཡོད་པའི་ཕྱིར་རོ། །ཟླ་བོ་དངོས་པོ་ལ་ཆོས་མཐུན་གྱི་དོན་གཞན་ཙམ་བཀོད་ཀྱང་སྒྲུབ་བྱེད་དུ་འགྱུར་མི་
དགོས་སོ། །དེ་ལྟར་ཡང༌། དཔང་ལོས། འོ་ན་འདི་དང་ཟླ་བོ་དངོས་པོའི་དཔེ་གཉིས་ལ་ཁྱད་པར་ཅི་ཡོད་དེ། གཉིས་ཀ་ལའང་དོན་གཞན་འགོད་པར་བྱེད་པས་སོ་ཞེ་ན། ཁྱད་པར་ཡོད་
དེ༑ དེ་ལ་ནི་འདྲ་བའི་དོན་གཞན་ཙམ་བཀོད་ཀྱི། སྒྲབ་བྱེད་དུ་གྱུར་པ་མ་ཡིན་ལ། འདིར་ནི་བཀོད་པའི་དོན་དེ་དང་འདྲའམ་མི་འདྲ་ཡང་རུང་། སྒྲུབ་བྱེད་དུ་གྱུར་པ་ཁོ་ན་འགོད་པས་སོ།
ཞེས་དོགས་པ་སྔར་ནས་སྤངས་ཟིན་ཏེ། དཔེ་ནི་རྗེ་ཉིད་ཀྱི་རང་ལན་དུ། འདིར་དཔེ་སྔོན་ལ་བཀོད་ནས་དོན་རྗེས་ལ་བཀོད་འདུག་པས་ཟླ་བོ་དངོས་པོར་འགྱུར་བ་མ་ཡིན། སོགས་
དང་༑ སྤྱིར་ཟླ་བོ་དངོས་པོ་ཀུན་དོན་གཞན་བཀོད་པ་ཡིན་ཏེ། འདི་ལ་དོན་གཞན་བཀོད་པའི་མཚན་ཉིད་ཚང་བས་སོ། །ཞེས་སོགས་ཀྱང་རྟ་རྒྱུགས་པའི་ཞོར་ལ་མེ་ཏོག་འཐོར་བ་དང་འདྲ་བར་

# ༄༅། །བྱས་པའོ། །དྲི་བ་སོ་བདུན་པ། འོས་ཤིང་མི་འོས་དེ་ལས་བཟློག་པ་ཡི། །དཔེར་བརྗོད་འདི་དག་སྒྲུབ་བྱེད་ཕུར་ཚུགས་མར། །སོང་བས་རྒྱན་འདིའི་མཛེས་ཆ་
སྟོང་མིན་ནམ།། ངེས་པ་ལ་ནི་སུ་ཡིས་འགོངས། །ཅེས་དང༌། འདོད་ལྡན་རྣམས་ཀྱི་སྡིག་འདི་འདྲ། །ཞེས་པ་ལྟ་བུ་སྒྲུབ་བྱེད་རྒྱག་རང་མིན་ཙམ་གྱི་ནུས་པ་ཅན་ཞིག་བྱུང་ན་ལེགས་སོ།། གཞུང་ལས། བསིལ་ཟེར་ཅན་
གྱིས་ཉམས་བྱེད་མོད། །དཔྱིད་ཀྱིས་བདག་ནི་ཅི་ལ་གདུངས། །དྲི་མ་ཅན་གྱིས་སྤྱོད་པའི་ལས། །དག་པས་མི་འོས་པ་མིན་ནམ། །ཞེས་དངོས་པོ་བྱེ་བྲག་པ་ཟླ་བས་གདུང་འོས་ཀྱང་དཔྱིད་
ཀྱིས་མི་འོས་ཞེས་དམ་བཅའ། དེ་སྒྲུབ་པ་ལ། སྤྱིར་དྲི་མ་ཅན་གྱིས་སྤྱོད་པའི་ལས་གང་ཡིན་པ་དེ། དྲི་མ་མེད་པ་དག་པའི་རང་བཞིན་ཅན་གྱིས་བྱ་བར་མི་འོས་ཞེས་སྤྱི་ཁྱབ་ཀྱི་སྐྱོན་ཡོན་བཀོད་
པས་སྒྲུབ་བྱེད་ཕུར་ཚུགས་མ་མ་ཡིན།ྋ ཕྱི་མ་དེ་ཟློག་པ། གཞུང་ལས། ཀུ་མུད་ལྡན་ཡང་སྲེག་བྱེད་ན། །པདྨའི་འབྱུང་གནས་ཅིས་མི་བྱེད། །ཟླ་བས་བཟུང་རྣམས་རྩུབ་པ་ན། །ཉི་མས་
༈ བཟུང་བ་འཇམ་མི་འགྱུར། །ཅེས་པ། ཀུ་མུཏ་ལྡན་པས་ཀྱང་གདུང་འོས་ན། པདྨའི་འབྱུང་གནས་ཀྱིས་ཅིས་མི་འོས་པའི་དམ་བཅའ། དེ་སྒྲུབ་པར་བྱེད་པས། ཟླ་བ་མཐའ་གཅིག་ཏུ་

བསིལ་བས་བཟུང་བ་རྩུབ་ན། ཉི་མ་ཚ་བས་བཟུང་བ་དེ་འཇམ་པོར་མི་འགྱུར་རོ་ཞེས་དོན་གཞན་རེག་བྱ་འཇམ་རྩུབ་བཀོད་པས་འདི་ཡང་ཕུར་ཚུགས་སུ་མི་འགྱུར་ལགས། དྲི་བ་སོ་བརྒྱད་
པ༑ འགྲོ་ཀུན་སངས་རྒྱས་རྒྱུ་ཡི་དངོས་པོ་རུ། །བཀོད་པའི་ཕྱི་ནས་བདེ་བར་གཤེགས་པའི་ཁམས། །ཀུན་ལ་ཁྱབ་པ་འགོད་པ་སྒྲུབ་བྱེད་ཙམ། །འཚོལ་ཕྱིར་ངལ་བ་དྲག་པོའི་དབང་སོང་
ངམ།། ས་སྤྱོད་དབང་པོས། སེམས་ཅན་ཐམས་ཅད་སངས་རྒྱས་ཀྱི། །དངོས་པོར་འགྱུར་འདི་གཟིགས་མོར་ཆེ། །འབྲས་བུ་བདེ་གཤེགས་སྙིང་པོའི་ཁམས། ྋཀུན་ལ་ཁྱབ་པ་སུ་ཡིས་འགོག །ཞེས་པའང་སྒྲུབ་བྱེད་ཀ་དཔེ་མ་ཙམ་དུ་
བས་ཏེ། །སེམས་ཅན་ཐམས་ཅད་སངས་རྒྱས་ཀྱི་རྒྱུ་ཡིན་པའི་སྒྲུབ་བྱེད་དུ། བདེ་གཤེགས་སྙིང་པོ་ཀུན་གྱི་རྒྱུད་ལ་ཁྱབ་པ་བཀོད་འདུག་པས། དཔེར་བརྗོད་གཙང་མ་ཞིག་བསྣམས་བྱོན་ཞིག གསུང་བ་ནི། དེ་དེ་བཞིན་ནོ།
དཔེར་བརྗོད་གཙང་མ་ནི། གྲོགས་དག་ཉམས་ལེན་ཟབ་མོའི་གནད། །གང་ཡིན་སྙིང་ལ་གཅེས་པར་ཟུངས། །སེམས་ཅན་ཀུན་གྱི་སྙིང་པོའི་ནོར། །ཡང་དག་ཆོས་ཀྱི་འཁོར་ལོ་
གསུམ༑ །ཞེས་པ་ལྟ་བུའོ། །དྲི་བ་སོ་དགུ་པ། སྔ་མའི་སྒྲུབ་བྱེད་ཁོ་ནར་བསམ་མིན་ཡང༌། །ཚིག་གི་ནུས་པ་གཞན་ལས་ལྕི་སྟོབས་ཀྱིས། །རང་བབས་ཉིད་ཀྱིས་སྒྲུབ་བྱེད་དུ་འགྲོ་

༄༅། །ན། །དེ་ལ་རྒྱན་འདིའི་ནུས་པ་རྫོགས་སམ་ཅི།། རྟོགས་བརྗོད་རིན་པོ་ཆེ་ནས་བྱུང་པའི་དོན་གཞན་བཀོད་པའི་རྒྱན་རྣམས་ལ་ནུས་པ་འདི་ལྟ་བུ་ཚང་བས་སོ།། སྔ་མའི་སྒྲུབ་བྱེད་དུ་བསམ་
པ་མིན་པའི་སྒྲུབ་བྱེད་གནམ་བབས་མ་ཡང་ཤིན་ཏུ་འབྱུང་དཀའ་ཞིང་རྟོགས་བརྗོད་རིན་པོ་ཆེའི་དོན་གཞན་བཀོད་པ་རྣམས་ལ། སྒྲུབ་བྱེད་སྔ་མ་ལ་ཆེད་དུ་དགོངས་ནས་མཛད་དམ། མ་དགོངས་
པར་རང་བབས་སུ་སོང་བའི་གང་ཡིན་བདག་ཅག་སོ་སོ་སྐྱེ་བོས་རྟོགས་པར་མ་ནུས་ལ་རྗེ་ཉིད་མངོན་པར་མཁྱེན་པ་དྲུག་ལ་ལོངས་སྤྱོད་པས་མཁྱེན་བཞིན་དུ་བཀའ་སྩལ་བ་ཞིག་ན་ངོ་མཚར་གྱི་ཕུལ་ལོ།
སྤྱིར་གཞུང་ལས། དེ་ཡི་སྒྲུབ་བྱེད་ནུས་པ་ཅན། ཞེས་འབྱུང་བས། མངོན་གསལ་ཅན་མ་ཡིན་པར་སྤྱི་ཁྱབ་ཀྱི་ཚུལ་དུ་བརྗོད་པ་ངག་གི་ནུས་པས་བསྒྲུབ་བྱེད་དེ་སྒྲུབ་པར་བྱེད་པ་ལ་ཕུལ་ཅན་དུ་
འགྱུར་བ་ཞིག་སྒྲུབ་བྱེད་དུ་འདོད་ལ་དེ་ནི་བསམ་པ་ལས་འབྱུང་གི མ་བསམ་པ་དོགས་པའི་དོན་མི་སྣང་ངོ་། །དྲི་བ་བཞི་བཅུ་པ། བཟློག་པ་ཅན་སྐབས་སྒྲ་དག་འཇུག་པ་དང༌། །ཤུགས་
༈ ལས་རྟོགས་པ་ཞེས་གསུང་སྒྲ་ནི་གང་། །ཤུགས་ལས་གང་རྟོགས་རྣམ་བཤད་ཕལ་ཆེར་ན། །བྲག་ཆའི་རོལ་མོར་འགྲན་བཞིན་བརྗོད་བྱ་དབེན།། དངོས་སུ་ཟིན་པའི་སྒྲ་ཞེས་དང་། མཚུངས་པར་རྟོགས
253

པར་འགྱུར་ཞེས་པ་ཙམ་ལ་ནུས་པ་ཅི་ཡང་མི་སྣང་ངོ་།། ཞེས་ལྡོག་པ་ཅན་ལ་དཔང་ལོས། སྒྲས་ཟིན་པའི་མཚུངས་པ་ལས་འབྱེད་བྱེད། དོན་གྱིས་གོ་བའི་མཚུངས་པ་ལས་འབྱེད་བྱེད། འབྱེད་བྱེད་
མཚུངས་པ། རིགས་མཐུན་ལས་འབྱེད་པ་བཞིར་མཛད་པའི། སྒྲས་ཟིན་པའི་དོན། བརྟན་དང་ཆེ་བའི་བདག་ཉིད་དང༌། །ལ་ཝ་ནྱ་སོགས་བརྗོད་འདོད་སྐྱེས་བུ་དང༌། རྒྱ་མཚོ་གཉིས་ཀའི་
ཡོན་ཏན་གྱི་རྣམ་པའམ། ཁྱད་ཆོས་སྒྲས་དངོས་སུ་ཟིན་པར་བྱས་ནས་དེ་ལས་འབྱེད་པ་སྟེ་རྣམ་གྲངས་ལྔ། གཉིས་པ་ཤུགས་ལས་རྟོགས་པ་ནི། ཁྱོད་ཀྱི་གདོང་དང་པདྨ་སྟེ། །ཞེས་སོགས་
ཁྱད་གཞི་སོ་སོའི་སྟེང་གི་ཡོན་ཏན་ནམ་ཆོས་སྒྲས་དངོས་སུ་གསལ་བ་མེད་ཀྱང་། དོན་གྱི་ཤུགས་དང་སྐབས་ལས་རྟོགས་པར་བྱས་ནས་འབྱེད་པ་རྣམ་གྲངས་གཉིས། གསུམ་པ། སླར་ཡང་
མཚུངས་པའི་ལྡོག་པ་ཅན། །གཞན་དག་རབ་ཏུ་བསྟན་པར་བྱ། །ཞེས་པའི་མཚུངས་པ་ནི་འབྱེད་བྱེད་ཀྱང་མཚུངས་པ་སྟེ། ཡོན་ཏན་འབྱེད་བྱེད་གཉིས་ཀ་དངོས་སུ་དང་། འབྱེད་བྱེད་དངོས་
སུ་བསྟན་པས་ཡོན་ཏན་ཤུགས་ལས་གོ་བ་སྟེ་གཉིས། བཞི་པ་ནི། རིགས་མཐུན་ཀྱང་མཚན་ཉིད་མི་མཐུན་པས་འབྱེད་པ་ཡིན་པར་རྣམ་བཤད་ཀུན་ཏུ་གསལ་ཞིང་རྫོགས་པ་དེ་ཙམ་ཞིག་བཤད་པ་

# ༄༅། །ཀུན་བྲག་ཆའི་རོལ་མོ་ལྟར་སོང་ནས་ནུས་པ་མི་འབྱིན་པ་ཞིག་ན། ཐབས་ནི་ཅི་ཡང་ཡོད་མ་ཡིན། །ཞེས་པ་ལྟར་ཆུ་ནང་གི་རྡོ་བའོ། །རང་ལན་དུ། འདི་ཀུན་
དཔེ་རྒྱན་ཡིན་ཏེ། དངོས་པོ་ཉིད་ནི་མཚུངས་གྱུར་པ། །ཞེས་གསུང་པའི་ཕྱིར། གསུང་བ་དེ། མཚུངས་པ་ཡོད་པ་ཙམ་ལ་བྱེད་དམ། མཚུངས་པར་སྟོན་པ་ལ་བྱེད། ཡོད་པ་ཙམ་ལ་
བྱེད་ན། བསྡུས་བརྗོད་དང༌། སྦྱར་བ་སོགས་ཀྱང་དཔེ་རྒྱན་དུ་འགྱུར། སྟོན་པ་ལ་བྱེད་ན། འདིར་ནི་མཚུངས་པ་སྟོན་ཕྱིར་མ་ཡིན་གྱི། འབྱེད་བྱེད་སྟོན་ཕྱིར་ཡིན་པས་སོ། །དེའི་
༈ ཕྱིར༑ མིང་གི་རྣམ་གྲངས་ཀྱང་འབྱེད་བྱེད་ཀྱི་རྒྱན་ཟེར་བ་ལགས།ྋ དྲི་བ་ཞེ་གཅིག་པ། མ་འཐུངས་མྱོས་དང་མ་ཕྱིས་དྲི་མ་མེད། །ཞེས་སོགས་ཚིགས་བཅད་ཟུང་འདི་རབ་གྲགས་རྒྱུ།
བཟློག་ནས་རྒྱུ་གཞན་སྟོན་ཞེས་ཁ་ཅིག་སྨྲ། །གཞན་དག་སྔ་མ་རབ་གྲགས་བཟློག་ཙམ་དང༌། །ཕྱི་མ་རྒྱུ་གཞན་ཅན་ཞེས་ནན་གྱིས་སྒྲུབ། །འོ་ན་གཞུང་འདིའི་དཔེར་བརྗོད་དག་ལ་ནི། །རྒྱུ་
༈ གཞན་ཅུང་ཟད་བསྟན་པ་གཟིགས་སམ་ཅི། །གཟིགས་ན་སྲིད་པ་ཅན་གྱི་ནུས་པ་ཡལ། །སྨིག་སྒྱུའི་ཐང་ལ་བློ་གྲོས་ངལ་མིན་ནམ།། ྋའོག་གི་རྒྱུ་གཞན་ཅན་ཞེས་པ་དེས་འཁྲུལ་གཞི་བྱས་འདུག་ཀྱང་། གནས་

ཚུལ་ལ། རྒྱུ་གཞན་ཞིག་ཡོད་པ་ལ་དགོངས་མོད། རྒྱུ་དངོས་སུ་བསྟན་ན་སྲིད་པ་ཅན་ཉམས་སོ། །གནས་ཚུལ་ལ་ཡོད་པ རྒྱུ་གཞན་ཅན་གྱི་མིང་འདོགས་ན། །བསྒོས་པ་མེད་པར་ཁ་དྲི་ཞིམ། །ཞེས་སོགས་ལ་ཡང་དེའི་མིང་འདོགས་
རིགས་པ་ལས། རྣམ་པར་བརྟགས་ན་འགལ་བའི་ཕུང་པོ་ཆེན་པོའོ།། འདིར་གཞུང་ཤོང་འགྱུར་བཅོས་མེད་ལ། །རབ་ཏུ་གྲགས་པའི་རྒྱུ་བཟློག་ནས། །གང་ཞིག་རྒྱུ་གཞན་ཅུང་ཟད་དམ། །གང་དུ་རང་
གི་ངོ་བོ་ཉིད། །སྟོན་པ་དེ་ནི་སྲིད་པ་ཅན། །ཞེས་པའི་དོན། སྤང་ཊཱི ཀ་ལས། འཇིག་རྟེན་ལ་རབ་ཏུ་གྲགས་པའི་རྒྱུ་མཐོང་བ་དང་མ་མཐོང་བ་དག་གི་ངེས་པ་དེ་བཟློག་ཅིང་བཀག་
ནས༑ གྲགས་པའི་རྒྱུ་ལས་རྒྱུ་གཞན་རྗེས་སུ་མཐུན་པ་གང་ཅུང་ཟད་སྟོན་པ་རྟོགས་པར་བྱེད་པའམ། ཡང་རབ་ཏུ་གྲགས་པའི་རྒྱུ་བསལ་ཞིང་རྒྱུ་གཞན་གང་རུང་ལའང་མི་བལྟོས་པ་རང་གི་ངོ་བོ་
དངོས་པོའི་ཆོས་གྲུབ་པ་ཉིད་སྟོན་པ་དེ་ནི་སྲིད་པ་ཅན་ནི་སྟོན་པར་བྱེད་པའི་རྒྱན་ཏེ། ཞེས་སྤྱིའི་དབྱེ་བ་གཉིས་སུ་བཤད་པའི་དང་པོ་ལ། མ་འཐུངས་མྱོས་པའི་ཀ་དམ་པ། །སོགས་ནི། མྱོས་
འགྱུར་མ་འཐུངས་ཀྱང་མྱོས་པ་ཀ་དམ་པ་སྟེ་ཆུ་བྱ་མཐིང་རིལ་དང་། མ་ཕྱིས་ཀྱང་དྲི་མ་མེད་པའི་ནམ་མཁའ། ཀེ་ཏ་ཀ་སོགས་ཀྱིས་དྲུངས་པར་མ་བྱས་ཀྱང་དྭངས་བའི་ཆུ་གསུམ་གྱིས་ཕྱིའི་རྒྱུ་✖

༄༅། ། གཞན་སྟོན་གྱི་དུས་དང༌། ཡང་མིག་སྨན་གྱིས་མ་བཀུས་ཀྱང་ནག་པའི་མིག་དང་། མ་མནན་ཀྱང་དམའ་བའི་སྨིན་མ། ཚོན་མ་བསྒོས་ཀྱང་དམར་བ་མཛེས་མའི་
མཆུ་གསུམ་གྱིས། ནང་གི་རྒྱུ་གཞན་ལང་ཚོ་དར་བ་དཔག་པར་ནུས་པས་ཅུང་ཟད་སྟོན་པ་ཞེས་བྱ་སྟེ། དཔང་ལོས། རྒྱུ་གཞན་དངོས་སུ་མ་སྨོས་ཀྱང་ཤུགས་ལས་རྟོགས་པ་སྟེ། ཞེས་
གསུངས་ཀྱི། རྒྱུ་དངོས་སུ་བསྟན་པར་སུ་ཞིག་འདོད། རང་ལན་དུ། མཁས་པའི་དབང་པོ་དཔང་ལོ་ཆེན་པོས།ྋ དཔེར་བརྗོད་འདི་གཉིས་རབ་ཏུ་གྲགས་པའི་རྒྱུའི་གཙོ་བོ་བཀག
ནས༑ གང་གི་རྒྱུ་གཞན་ཅུང་ཟད་དང་བཅས་པའི་འབྲས་བུ་རང་གི་ངོ་བོ་སྟོན་པ་ཡིན་ཞེས་དང༌། ཞེས་བྱུང་བ་ནི། གང་ཞིག་ཡོད་པ་མི་མཐོང་མེད་མཐོང་བ། །འདི་ལྟའི་མུན་ནག་རྣམ་པ་འདི
གང་ཞིག ཞེས་པ་དེའོ། །དབྱེ་བ་གཉིས་པ་འོག་མ་ནི་འདི་དང་མི་མཚུངས་ཏེ། རབ་གྲགས་ཀྱི་རྒྱུ་བཟློག་ཅིང་རྒྱུ་གཞན་ལའང་མི་བལྟོས་པར་རང་གི་ངོ་བོ་དངོས་པོའི་ཆོས་གྲུབ་པ་ཉིད་སྟོན་
༈ པ༑ བསྒོས་པ་མེད་པར་ཁ་དྲི་ཞིམ། །སོགས་ལ་གོང་མ་འདྲ་བའི་རྒྱུ་གཞན་སྟོན་རྒྱུ་ཅི་ཡང་མེད་དེ། བསྒོས་པ་མེད་སོགས་ཚིག་གིས་འདིར་རྒྱུ་ནི་དངོས་སུ་རབ་བཟློག་ཅིང༌། །ཞེས་གྲགས་

མ་གྲགས་མ་ཕྱེ་བར། རྒྱུ་ནི་ཞེས་སྤྱིར་བརྗོད་ཅིང་། དངོས་སུ་དང་རབ་བཟློག་ཅེས་ཚིག་ལ་རུས་བཏོན་པ་བཞིན་རྒྱུའི་རིགས་མཐའ་དག་ཚིག་གིས་འབད་ནས་བཀག་ཅིང་དངོས་པོ་རང་གི་ངོ་བོ་
ཙམ་ཞིག་བསྟན་པའོ། །ངག་དོན་བསྡུ་ན། དཔེར་བརྗོད་ཐམས་ཅད་རབ་གྲགས་ཀྱི་རྒྱུ་དངོས་སུ་བཟློག་པར་འདྲ་ཡང་། གོང་མ་གཉིས་ལ་ཕྱི་ནང་གི་རྒྱུ་ཅུང་ཟད་ཤུགས་ལས་སྟོན། ཕྱི་མ་ལ་
དེ་ཡང་མི་སྟོན་པར་རང་གི་ངོ་བོ་ཙམ་ཞིག་བརྗོད་པར་འཆད་པ་ནི་ཤིན་ཏུ་མཁས་པའི་སྲོལ་ལོ། །དྲི་བའི་འཕྲོར། རབ་ཏུ་གྲགས་པའི་རྒྱུ་དག་བཟློག་པ་དང༌། །རྒྱུ་གཞན་ཅུང་ཟད་བཟློག་ནས་
འབྲས་བུ་ནི། །སྟོན་པ་གཉིས་སུ་འདི་ཀུན་འོས་མིན་ནམ།། གཞུང་ཁ་གཅིག་ཏུ། གང་ཞིག་རབ་གྲགས་རྒྱུ་དག་དང་། །རྒྱུ་གཞན་ཅུང་ཟད་དག་བཟློག་ནས། །ཞེས་སྣང་བ་ལྟར་དགོས་སོ།། མ་འཐུངས་མ་ཕྱིས་ལ་སོགས་ཚིག་རྣམས་
ཀྱིས༑ །མྱོས་པ་ཉིད་སོགས་རྒྱུ་གཞན་ཅན་ཡིན་ཀྱང༌། །རྒྱུ་མེད་ལྟ་བུར་བརྗོད་ལ་འགལ་བ་མེད། །ཞེས་བཤད་གསལ་བའི་འཛུམ་དེ་མ་མཐོང་ངམ། །གསུང་བ། གང་ཕྱིར་མ་འཐུངས་ལ་
སོགས་ཀྱིས། །ཞེས་སོགས་འདིར་གསལ་བར་བཤད་བཞིན་དུ། ས་སྤྱོད་དབང་པོས། དབྱེ་བ་མི་འདྲ་བ་གསུམ་སྟོན་བྱེད་དུ་བློ་གྲོས་ངལ་བཞིན་དུ་ཡང་འཐེན། འཇམ།ཁས་ཀྱང་། མ་འཐུངས་ལ་སོགས་སྐྱེས་ཞེས་པ་ལ་འབྲུ་གནོན་བྱས་པ་

།བཞད་གད་ཀྱི་གནས་སོ།། གང་ཞིག་རབ་གྲགས་རྒྱུ་དག་གི རྒྱུ་གཞན་ཅུང་ཟད་དག་བཟློག་ནས། །གང་དུ་རང་གི་ངོ་བོ་ཉིད། །ཞེས་པཎ་ཆེན་སངྒ་ཤྲཱིས་བཅོས་པའི་༄༅།
འགྱུར་ཡིན། དེ་ལ་རྗེ་ཉིད་ཀྱིས། རབ་གྲགས་ཀྱི་རྒྱུ་བཀག་ནས་རང་གི་ངོ་བོ་ཙམ་སྟོན་པ་དང༌། གྲགས་ཆུང་བའི་རྒྱུ་གཞན་ཅུང་ཟད་བཀག་ནས་རང་གི་ངོ་བོ་ཙམ་སྟོན་པ་གཉིས། དང་པོའི་
དཔེར༑ མ་འཐུངས་མྱོས་པའི་ཀ་དམ་པ། །སོགས་ཚིགས་བཅད་གཉིས་དང༌། གཉིས་པ་ནི། བསྒོས་པ་མེད་པར་ཁ་དྲི་ཞིམ་སོགས་ལྟ་བུ། ཞེས་ངོས་བཟུང་མ་ཐག་ཡང་མ་འཐུངས་
མྱོས་པ་སོགས་གྲགས་ཆེ་བའི་རྒྱུ་བཀག་ན་འབྲས་བུ་སྟོན་པ་དང་། སྨན་མ་བཀུས་པར་སོགས་རྒྱུ་གཞན་ཅུང་ཟད་དེ་རབ་ཏུ་གྲགས་པ་མ་ཡིན་པ་བཀག་ནས་འབྲས་བུ་སྟོན་པར་བྱས་པ་གཉིས་རང་
ལན་དུ་བཀོད་སྣང་བ། དེའི་བཞེད་པ་སྔ་མ་ལྟར་ན། རབ་གྲགས་ཀྱི་རྒྱུ་བཟློག་པ་ལ་དཔེར་བརྗོད་གཉིས་འགོད་པའི་རྒྱུ་གང་། རྐྱེན་ཅི། ཕྱི་མ་ལྟར་ན། གྲགས་ཆེ་ཆུང་གི་རྒྱུ་གཉིས་གོང་
༈ དུ་བཟློག་ཟིན། འདིར། བསྒོས་པ་མེད་སོགས་ཀྱིས་བཀག་པའི་རྒྱུ་དེ་གང་ཞིག་ཡིན། སོགས་ཞིབ་ཆ་ཞུས་པས་མཐིལ་མཐོང་བར་འགྱུར་བ་ལགས་སོ། །དྲི་བའི་ཚིགས་བཅད་ཕྱི་མ་འདི་

ཡང་མ་འབྲེལ་ཏེ། རྒྱུ་གཞན་ཅན་ཡིན་ཀྱང༌། ཞེས་པ་རྒྱུ་གཞན་བཀག་པའི་ཤེས་བྱེད་དུ་མི་རུང་བའི་ཕྱིར་རོ། །མཆན་བུར། འཇམ་ཁས། མ་འཐུངས་ལ་སོགས་སྐྱེས། ཞེས་པ་ལ་
འབྲུ་གནོན་བྱས་པ་བཞད་གད་ཀྱི་གནས་སོ། །ཞེས་དང་རང་ལན་དུ་ཚིག་ཟུར་སྐྱེས། ཞེས་པ་ནི་མ་དག་ཅིང༌། དེ་ལ་འབྲུ་གནོན་པའང་ཤེས་རབ་ཀྱི་ཀླད་ཆུང་བ་ཡིན། ཞེས་བཀོད་པའང་
དཔྱད་པར་བྱ་སྟེ། རྒྱ་དཔེར། ཡ་ད་སཱི་ཏཱ་དི་ཛརྨ་པྱ། ཞེས་འབྱུང་བའི། ཡ་ད་གང་ཕྱིར། ཨ་སཱི་ཏ་མ་འཐུངས། ཨ་དི་ལས་སོགས། ཛརྨ་སྐྱེས་པ། པྱ་རྣམ་དབྱེ་དྲུག་པ་ཡིན་
ལ༑ དེའི་ཕྱིར། ཛརྨ་པྱ། སྐྱེས་པའི་ཞེས་པར་འགྱུར་བ་ཇི་བཞིན་བསྒྱར་བ་པོའི་ལོ་པཎ་དང༌། འཇམ་དབྱངས་ཁ་ཆེར་མ་ཟད་འགྲེལ་མཛད་སྔ་རབས་པ་ཀུན་གྱིས་དེ་བཞིན་བཀྲལ་བ་རྣམས་
མཁྱེན་རབ་ཀླད་ཆུང་བ་དང༌། བཞད་གད་ཀྱི་གནས་སུ་འགྱུར། འོལ་ཚོད་ཀྱིས་རྣམ་དབྱེ་གསུམ་པར་བསྒྱུར་ནས་འབྲུ་གནོན་པ་ཚོ་མཆོག་ཏུ་རློམ་པ་འདི་ཡང་སྙིགས་མའི་རང་རྟགས་གཅིག་
གོ དྲི་བར་མ་དཔྱད་པ། བསྡུས་བརྗོད་ལྗོན་པ་ལ་སྦྱར་བའི་དཔེར་བརྗོད་གཉིས་ལ། ཁྱད་ཆོས་འབྲས་བུ་ཞེས་པའི་ཚིག་ཡོད་མཉམ་དེ། གཅིག་ཐུན་མོང་དུ་འགྱུར། གཅིག་ཐུན་མོང་མ་

༄༅། །ཡིན་པར་འགྱུར་བ་ཅི་ཡིན་སྙམ་དུ་རྣམ་པར་དཔྱད་ན། སྤང་ཊཱིཀ་ལས། ཕྱི་མའི་དཔེར་བརྗོད་ནི་ཡལ་ག་ཞེས་པ་རྐང་པ་སྔ་མ་གཉིས་ཀྱིས་བརྗོད་པའི་ཁྱད་པར་ནི་
ཤིང་སྡོང་ཉིད་ལ་ཡོད་པའོ། །ཞེས་འགྲེལ་པ་གཉིས་ཀས་འཆད་དེ་བརྗོད་འདོད་ཙམ་དུ་ཟད་དོ། །ཞེས་བཤད་པས་རྒྱ་འགྲེལ་གཉིས་ན་དེ་ལྟར་ཡོད་ན་དེ་ཀ་བཙན་པ་གཞིར་བཅས་པས། དེ་ལྟར་
གྱི་ཚེ་སྔ་མ་ལ་འབྲས་བུ་ཡོད་པ་ཙམ་གྱིས་ཁྱད་ཆོས་ཐུན་མོང་དུ་འགྲུབ་པ་མིན་གྱི། དེས་སློང་བ་རྣམས་རྒྱས་པར་བྱེད་པའི་བྱེད་ལས་དང་བཅས་པས་འགྲུབ་པ་ཡིན། ཞེས་སམ། ཡང་ན་ཕྱི་མ་
ལ༑ གུང་ཐང་པའི་འགྲེལ་པར། དེ་ལ་ཁྱད་པར་གྱི་ཆོས་ཡལ་གའི་ཁྱོན་ཆེ་བ་དང༌། མེ་ཏོག་ཕུན་སུམ་ཚོགས་པ་ནི། ཁྱད་པར་ཅན་སྐྱེས་བུ་ལ་ཡོད་པར་མ་གྲགས་པས་དངོས་སུ་མེད་
ཅིང་༑ འབྲས་བུ་ཕུན་སུམ་ཚོགས་པ་དང་དམ་པའི་གྲིབ་བསིལ་ནི་སྐྱེས་བུ་ལ་ཡང་ཡོད་པར་གྲགས་ཏེ་སྐྱེས་བུས་འབད་པའི་འབྲས་བུ་དང༌། གཅིག་གི་གྲིབ་མས་མང་པོ་སྐྱིད། །ཅེས་པ་བཞིན་
༈ ནོ༑ །ཞེས་བཤད་པར་འཐད་པར་བྱེད་དགོས་ཏེ། གཞན་དུ་འགལ་བ་སྤང་དཀའོ། །ཡང་ཕྱི་མ་ལ། རྐང་པ་དང་པོ་གཉིས་ལྗོན་ཤིང་གི་ཁྱད་ཆོས་རང་གར་བརྗོད་པ་ལས། དངོས་པོ་

གཞན་ལ་མི་འཇུག་ན། གཞུང་ལས། དངོས་པོ་འགའ་ལ་བསམ་བྱས་ནས། །དེ་དང་མཚུངས་པའི་དངོས་པོ་གཞན། །བསྡུས་པའི་ཚུལ་གྱིས་བརྗོད་བྱེད་པ། །ཞེས་པ་དང་མ་མཐུན་
ཏེ༑ མི་མཚུངས་པ་ཡང་བརྗོད་པས་སོ། །ཞེས་རྒོལ་ན། དེ་ལ་ཁྱད་ཆོས་རང་དགར་བརྗོད་པའི་རྐྱེན་དུ་མི་འགྱུར་ཏེ། ཇི་སྐད་དུ། གང་དུ་དོན་ནམ་སྒྲ་ཡིས་དོན་དེ་ཉིད། །ཉེ་བར་མཚོན་
པར་བྱས་ཤིང་རང་གི་དོན། །གསལ་བར་གྱུར་པ་སྙན་ངག་ཁྱད་པར་ཏེ། །སྒྲ་ཙམ་ཞེས་པར་མཁས་པ་རྣམས་ཀྱིས་བཤད། །ཅེས་འབྱུང་བས། བསམ་དོན་སྐྱེས་བུར་ངེས་ཀྱང༌། དངོས་
དོན་ལྗོན་པ་ཉིད་ཉེ་བར་བསྔགས་དགོས་པའི་ཕྱིར་དང༌། དེ་ལ་མཚུངས་པ་ཡང་རྣམ་པ་ཐམས་ཅད་མཚུངས་དགོས་པར་མ་ངེས་ཏེ། འགའ་ཞིག་གིས་ཀྱང་མཚོན་དུ་རུང་བའི་ཕྱིར་
དང་༑ དངོས་པོ་གཞན་བསྡུས་པའི་ཚུལ་གྱིས་བརྗོད་པར་ཡང་གསུངས་པའི་ཕྱིར་ཏེ། དཔང་ལོ་ཆེན་པོས། འདི་ནི་འདྲ་བའི་དོན་གཞན་ཡང་འཛིན་པས་ན་རང་གི་དོན་ཙམ་འཛིན་པ་མ་ཡིན་
པའོ༑ །ཞེས་ཡང་གི་སྒྲ་སྨོས་པ་དང་དགོངས་པའི་དོན་ཉིད་གཙོ་བོ་ཡིན་གྱི། སྒྲ་ཇི་བཞིན་པའི་དོན་ནི། ཉེ་བར་མཚོན་བྱེད་ཙམ་ཡིན་པས་ལྷུར་བླང་བར་བྱ་བ་མ་ཡིན་ནོ། །ཞེས་ཀྱང་གསུངས་

ཊྛ ༄༅། ། སོ། །དྲི་བ་ཞེ་གཉིས་པ། སྔོན་མེད་བསྡུས་པ་བརྗོད་གི་སྦྲུལ་ངན་དང༌། །འགྲོགས་དང་བྲལ་བ་ལ་སོགས་ཁྱད་ཆོས་ཙམ། །སྔོན་མེད་བསྡུས་པ་བརྗོད་པར་
སོང་མིན་ནམ། ཁྱད་གཞི་སྔོན་མེད་བརྗོད་པ་རྣམ་དཔྱད་ཅི།། སྐབས་འདིའི་ཁྱད་གཞི་རྒྱ་མཚོ་དང་སྐྱེས་བུ་ཡིན་པས། དེ་གཉིས་སྔོན་མེད་བརྗོད་པ་མིན་ལ། དེ་གཉིས་ཀྱི་ཁྱད་ཆོས་སྔོན་མེད་བརྗོད་པར་སོང་བ་
འདྲ། གསུང་བ་ལ། ཁྱད་གཞི་སྔོན་མེད་དུ་རང་ཤུགས་ཀྱིས་འགྲོ་སྟེ། ཁྱད་ཆོས་སྦྲུལ་དང་བ་ཚྭའི་རོ་བཟློག་པའི་རྒྱ་མཚོ་དེ། ཁྱད་གཞི་རྒྱ་མཚོ་སྔོན་མེད་ཡིན་པའི་ཕྱིར་རོ། །བསམ་དོན་
སྐྱེ་བོ་ངན་པ་འགྲོགས་པ་དང་བྲལ་ཞིང་རང་བཞིན་བཟང་པོའི་རོས་མངར་བའི་ཁྱད་ཆོས་སྔོན་མེད་དེས། ཁྱད་གཞི་སྐྱེས་བུའི་ལྡོག་པ་གསལ་བར་བྱས་པ་ཡིན་པས། པཎ་ཆེན་སངྒ་ཤྲཱི
དང་༑ འཇིག་རྟེན་དབང་ཕྱུག་གིས། སྦྲུལ་ངན་པ་ཀླུ་དང་ཞེས་པ་ལས་གཞན་པའི་བཤད་ཚུལ་མ་མཛད་པས་རྗེ་ཉིད་ལའང་ཐུགས་རྟོག་མ་ཤར་མོད། རྒྱ་དཔེར། ནི་ནྲྀཏྟ་བྱཱ་ལ་སམ་སརྒོག་
༈ རི་སརྒོ་མ་དྷུ་རཱ་ཤ་ཡཿ ཞེས་སོགས་འབྱུང་བའི་བྱཱ་ལ་སྦྲུལ་དང་སྐྱེ་བོ་ངན་པ་གཉིས་ལ་འཇུག་པས། སྦྲུལ་ངན་ཞེས་གཉིས་ཀའི་སྒྲ་བསྡུས་ནས་བསྒྱུར་བ་ཡིན་པའི་ཕྱིར། སྦྱར་བ་བཞིན་འཆད་

ཚུལ་སོ་སོར་བྱ་དགོས་སོ། །དྲི་བ་ཞེ་གསུམ་པ། འཇིག་རྟེན་གྲགས་པ་ལས་བརྒལ་འུད་ཆེན་གྱི། །གཏམ་གྱི་སྦྱོར་བ་ཕུལ་བྱུང་རྒྱན་ཡིན་ན། །འབྱུང་མིན་དཔེ་དང་སྙོན་དོར་གཟུགས་ཅན་
སོགས༑ །ཕུལ་བྱུང་རྒྱན་དུ་ཐལ་བ་གང་གིས་བཟློག། རྣམ་བཤད་རྣམས་ལས། འཇིག་རྟེན་མཚམས་ལས་བརྒལ་བའི་དོན་གྲགས་པ་ལས་བརྒལ་བ་ལ་བཤད་ཀྱང་གཞན་ཞིག་འཚོལ་དགོས་སོ།། ཞེས་པ། ཁྱད་པར་
གྱི་ནི་བརྗོད་འདོད་གང་། །འཇིག་རྟེན་མཚམས་ལས་བརྒལ་གྱུར་པ། །ཕུལ་དུ་བྱུང་བར་བརྗོད་པ་འདི། །རྒྱན་གྱི་དམ་པ་ཡིན་ཏེ་དཔེར། །ཞེས་པའི་དོན། ཁྱད་པར་གྱི་སྟེ་མཆོག་ཏུ་གྱུར་
པ་བརྗོད་པར་འདོད་པ་གང་ཞིག འཇིག་རྟེན་ན་ཇི་ལྟར་གནས་པ་ལས་བརྒལ་ཏེ་བརྗོད་ཚུལ་མཚར་བས་ཕུལ་དུ་བྱུང་བའི་ནུས་ལྡན་དུ་བརྗོད་ན་ཆེས་ཡིད་འཕྲོག་པས་རྒྱན་གྱི་དམ་པ་སྟེ། དེ་ཡང་
སྦྱོར་ཚུལ། མལླི་ཀ་ཡི་འཕྲེང་ཚོགས་ཅན། །ལུས་ཀུན་ཁྱབ་པའི་ཙནྡན་གཤེར། །དཀར་བའི་གོས་ཅན་ངན་འགྲོ་མ། །ཟླ་བའི་འོད་ལ་མཚོན་མ་ཡིན། །མལླི་ཀ་སྟེ་མེ་ཏོག་དཀར་པོའི་
འཕྲེང་བ། ཙན་དན་དཀར་པོའི་བྱུག་པ། དཀར་བའི་གོས་གྱོན་པའི་སྔོན་འགྲོ་མ་ནི་ཟླ་བའི་འོད་ལ་འདྲེས་ནས་སོ་སོར་མཚོན་པར་མ་ནུས་སོ། །ཞེས་པའི་ལ་ཡིག་ནི་གནས་གཞིའི་

༄༅། །དོན། དེས་ཁྱད་འཕགས་ལྡན་པར་ཤུགས་ཀྱིས་བརྗོད་པའོ། །དེ་བཞིན་ཐེ་ཚོམ་འཆར་མི་སྲིད་པ་ལ་ཐེ་ཚོམ་དང༌། མངོན་སུམ་གྱི་ཡུལ་གཏན་ཚིགས་ཀྱིས་ངེས་
པར་བྱེད་པ་སོགས་བརྗོད་པའི་ཤུགས་སམ་ནུས་པས་ཕུལ་ཅན་དུ་འགྲོ་བ་ཞིག་དགོས་རྒྱུ་ལ། ལྷ་འཇིག་རྟེན་དབང་ཕྱུག་གིས། ཟླ་བའི་འོད་ཀྱིས་མཚོན་མ་ཡིན། །ཞེས་རྣམ་དབྱེ་གསུམ་པར་
བསྒྱུར་བས་ཚིག་ནུས་ཞིག་སྟེ་དཔེ་རྒྱན་འུད་ཆེ་ཙམ་ཞིག་ཏུ་སོང་ངོ་། །བྱུང་མིན་དཔེ་ནི། དེ་ལྟ་བུའི་དཔེ་བྱུང་བ་མིན་པ་ཙམ་ལས་ཕུལ་བྱུང་གི་མཚན་ཉིད་གང་ཡང་མེད་ལ། ཡིན་པ་ལ་མིན་
ཞེས་བརྗོད་པའི་སྙོན་དོར་གཟུགས་ཅན་ནི་ཕུལ་བྱུང་དང་འཁྲུལ་དོན་མེད་དོ། །དྲི་བ་ཞེ་བཞི་པ། ཁ་ཅིག་རང་བཞིན་བརྗོད་ལའང་ཕུལ་བྱུང་གི རྒྱན་གྱིས་མཛེས་པའི་སྐལ་བ་བཟང་ཞེས་
སྨྲ༑ །བརྗོད་བྱ་རང་བཞིན་བརྗོད་ལ་རྒྱན་ཀུན་གྱིས། །མཛེས་པར་རིགས་མོད་བརྗོད་ཚུལ་རང་བཞིན་ནི། །བརྗོད་ཚེ་དྲང་པོ་སྨྲ་ན་འུད་གཏམ་ཟུམ། །འུད་ཀྱི་རླུང་ཆེན་ལངས་ཚེ་དྲངས་པོ་
༈ འབྲོས༑ །ཕན་ཚུན་བློ་གྲོས་གོ་ས་གཅིག་ཏུ་ནི། །འཆར་བའི་གོ་སྐབས་དཔྱོད་ལྡན་སུ་ཡིས་འབྱེད།། ས་སྤྱོད་དབང་པོས་དཔང་ལོའི་བཞེད་པ་ཡིན་ཟེར་བཤད་བཤད་འདྲ་བྱས་འདུག འདི་ལ་ལྷ་འཇིག་རྟེན་

དབང་ཕྱུག་གིས། འདིར་མཁས་པའི་དབང་པོ་དཔང་ལོ་ཙཱ་བས། ཕུལ་བྱུང་བརྗོད་པ་ཁོ་ནར་མ་ཟད། འདི་ནི་རྒྱན་གཞན་མ་རྣམས་ཀྱི་ཡང་རྒྱན་ཡིན་པས འཁྱོག་པོར་བརྗོད་པ་རྣམས་ལ་ལྟ་
ཞཱི སྨོས་ཀྱང་ཅི་དགོས། རང་བཞིན་བརྗོད་པ་ལ་ཡང་སྦྱར་དུ་རིགས་པ་བཤད་མཽད། དེ་ཡང་སྦྱོར་བའི་ཡུལ་གཙོ་སྟེ། སོགས་དང་། རྗེ་ཉིད་ཀྱིས། བརྗོད་བྱ་རང་བཞིན་བརྗོད་པ་ལ་ཡིན་ན་
འཐད་ཅིང་། བརྗོད་ཚུལ་རང་བཞིན་བརྗོད་པ་ལ་ཡིན་ན་དྲང་པོར་བརྗོད་པ་དང༌། འུད་གཏམ་ཤིན་ཏུ་ཆེ་བ་གཉིས་འགལ། ཞེས་སོགས་ནི་ཧ་མ་གོ་ཡུས་ཆེ། ཨ་ཙ་ར་སྣ་ཆེ་བས་དཔེས་སླེབ་
པར་འདུག ཇི་ལྟར་སྙམ་ན། སྤང་ཊཱི ཀ་ལས། རང་བཞིན་གྱི་རྒྱན་ཇི་ལྟ་བ་བཞིན་གྱི་དངོས་པོའི་ངོ་བོ་བརྗོད་པ་ཡང་ཁྱད་པར་བརྗོད་པའི་སྒོ་ནས་ཕུལ་བྱུང་གི་རྒྱན་དང་ལྡན་ན་མཛེས་ཀྱི། མི
ལྡན་ན་སྙན་ངག་གི་རྒྱན་དུ་མི་འགྱུར་ན། འཁྱོག་པོར་བརྗོད་པ་དཔེ་དང་གཟུགས་ཅན་ལ་སོགས་པ་རྣམས་ལྟ་ཅི་སྨོས། ཞེས་ཤ་རུས་ཕྱེ་བའི་ཕྱིར། མཚན་ཉིད་ཚང་མ་སྦྱོར་བའི་གསུང་རིགས་
སུ་མི་སྣང་ལ། དེ་ཡང་ཁྱད་པར་བརྗོད་པའི་སྒོ་ནས་གསུངས་པའི་ཁྱད་པར་ནི། པཎ་ཆེན་སངྒ་ཤྲཱིས། རང་བཞིན་ལ་ཡང༌། རང་བཞིན་བཟང་པོ་དེ་བརྗོད་ན་རྒྱན་དུ་ཆེ་ཡི། རང་བཞིན་༔

།ངན་པ་བརྗོད་ན་རྒྱན་དུ་མི་ཆེ་བས་རང་བཞིན་བརྗོད་པའི་རྒྱན་དུ་མི་འགྱུར་རོ། །དེས་ན་རང་བཞིན་ངན་པ་རྣམས་སྤངས་ནས། རང་བཞིན་བཟང་པོ་རྣམས་བརྗོད་པར་༄ ༅།
བྱའོ༑ །ཞེས་གསུངས་པ་དང་གནད་གཅིག་པ་ཡིན་ཏེ། རང་བཞིན་བཟང་པོ་དེ་ཀ་ཕུལ་བྱུང་གི་ཡོན་ཏན་གྱི་ཆ་ཤས་ཡིན་པ་དགོངས་འཚལ་ལོ། །དེའི་ལྡོག་ཟླ་ངན་པ་ཡང༌། པཎ་ཆེན་ཤཱཀྱ་
མཆོག་ལྡན་པའི་རྣམ་ཐར་ན། པཎ་ཆེན་བློ་བརྟན་པའི་དྲུང་དུ། སྙེ་ཐང་བདེ་བ་ཅན་པའི་སློབ་དཔོན་ཁམས་པ་ཅིག་གིས། མཆུ་ནི་ནག་ཅིང་གུག་པ་དང༌། །གཤོག་པའང་ནག་ཅིང་ཟོར་བ་
འདྲ༑ །རྐང་པ་གཉིས་ཀྱང་ལྕགས་ལས་བྱས། །བྱ་རོག་འདི་ནི་ཚིག་རྩུབ་སྒྲོག །ཟེར་བས་དེར་ཚོགས་པ་ཀུན་བཞད་ཆ་ཆེ་ཞིང༌། པཎ་ཆེན་བློ་བརྟན་པ་ཡང༌། ཡང་ཡང་དེ་རང་
སྐྱོར༑ དེའི་རིང་ཇ་གྲལ་ལ་བཀའ་སྩལ་དུ་གསུང་དེ་གཅིག་པུ་འབྱོན་པ་ཞིག་བྱུང༌། གསུང་བ་དེ་ལྟ་བུའོ། །ཕུལ་བྱུང་གི་མཚན་ཉིད་ཀྱང་ངོས་ཟིན་པ་དགོས་ཏེ། གནས་ཚོད་དང་མི་མཐུན་
༈ པའི་སྟོང་འུད་གང་ཆེ་ཕུལ་བྱུང་དུ་བྱེད་པའི་ལུགས་ནི་སྡེ་པ་དྲང་སྲོང་གི་སྐད་ཆ་ཕུལ་བྱུང་གི་ཏོག་ཏུ་འདོན་པར་འདོད་པའོ།ྋ །རང་ལན་དུ། ཤཱཀྱ་ཐུབ་པའི་སྤངས་རྟོགས་སུས་ཀྱང་མཚོན་པར་མི་

ནུས་ཤིང་། འཇིག་རྟེན་ཁམས་ན་འདི་ཁོ་ན་མཆོག་ཡིན། འདི་ལས་ཕྱོགས་གཞན་མེད། ཅེས་པ་འཇིག་རྟེན་གྱི་གྲགས་པ་ལ་བརྒལ་བའི་ཕུལ་བྱུང་ཡིན་པས་རྣམ་དབྱེ་འདི་བཞིན་ཕྱེད་པར་གྱིས་
ཤིག གསུང་བའང་ཤིན་ཏུ་མི་འོས་ཏེ། དེ་རང་བཞིན་དུ་རྗོད་ཚེ། སངས་རྒྱས་ཀྱི་སྤངས་རྟོགས་གཞན་གྱིས་མཚོན་ནུས་པ་དང༌། འཇིག་རྟེན་ཁམས་ན་འདི་ཁོ་ན་མཆོག་མ་ཡིན་པ་
དང་། དེ་ལས་མཆོག་གཞན་ཞིག་ཡོད་པ་སོགས་འདོད་དགོས་ཏེ། ཕུལ་བྱུང་ནི་འུད་གཏམ་ཤིན་ཏུ་ཆེ་བས་རང་བཞིན་བརྗོད་དང་ལྷན་ཅིག་མི་གནས་པའི་འགལ་བར་ཁྱེད་འདོད་པའི་
ཕྱིར༑ འདོད་ན། སངས་རྒྱས་པས་ཀྱང་དེ་ལྟར་སྨྲ་ན། མུ་སྟེགས་ཅན་གྱིས་ཅིས་ཕྱིར་མི་སྨྲ། དེའི་ཕྱིར་དེ་འདྲ་བའི་རྣམ་དབྱེ་ནི་ནམ་ཡང་ཕྱེད་པར་མ་གྱུར་ཅིག བདག་ཅག་སངས་རྒྱས་
ལ་ཕུལ་བྱུང་གིས་བསྔགས་ཀྱང་རང་བཞིན་ཇི་ལྟ་བ་བརྗོད་དཀའ་བར་འདོད་དེ། རྒྱ་ཆེ་རོལ་པར། ཁྱོད་ལ་བསྟོད་པ་བསྐལ་པར་བརྗོད་ཀྱང་ནི། །ཁྱོད་ཀྱི་བ་སྤུ་ཁུང་བུའི་མཐའ་མ་མཆིས། །
ཡོན་ཏན་རྒྱ་མཚོ་འཇིག་རྟེན་རྣམ་པར་གྲགས། །དེ་བཞིན་གཤེགས་པ་ཁྱོད་ལ་མགོས་ཕྱག་འཚལ། །ཞེས་པས་མཚོན་ནོ། །དྲི་བ་ཞེ་ལྔ་པ། འགྲུབ་བྱེད་རྣམ་འགྱུར་ངོ་བོ་དེ་ཉིད་ལ། །ལྟོས་

༄༅། །ཞེས་སྨྲ་བའི་ཞལ་རླངས་དྲག་ཕྱུར་ཡང་། །ངོ་བོ་ཅི་ཡིན་དེ་ལ་ལྟོས་ཚུལ་གྱི། །ཤེས་བྱེད་མགྲིན་པའི་རྩ་བར་ཡལ་ལམ་ཅི།། འབྲུ་གནོན་གྱི་ཁྲལ་འཇལ་ཙམ་ལ་དམིགས་པ་
འདྲ༑ བརྟགས་ན་རྒྱུ་མཚན་ཅི་ཡང་མི་སྣང་། ཞེས་པ། འགྲུབ་བྱེད་ཀྱི་རྒྱུ་ལ་སྐྱེད་བྱེད་ཉམས་བྱེད་ཀྱི་རྒྱུ་གཉིས་སུ་ཡོད་པའི། དང་པོའི་དཔེར་བརྗོད། མ་ལ་ཡ་ཡི་རླུང་གིས་ནི། །ཙནྡན་ལྗོན་པ་
གསར་པ་ཡི། །ཡལ་འདབ་སྐྱོད་པར་བྱེད་པ་འདིས། །ཀུན་གྱི་དགའ་བ་སྐྱེད་པར་བྱེད། །ཞེས་མ་ལ་ཡའི་རླུང་བྱེད་པ་པོ། ཙནྡན་ལྗོན་པ་ནི་ལས། དེ་སྐྱོད་པ་ནི་བྱེད་པ། དགའ་བ་སྐྱེས་ང་
གཅིག་
པ་བྱ་བ་ཡིན་པས་རླུང་དེས་འབྲས་བུ་དགའ་བ་དངོས་པོར་གྱུར་པ་སྐྱེད་དོ། །གཉིས་པ། མ་ལ་ཡ་ཡི་ཆུ་རྒྱུན་ལ། །རེག་ཅིང་ཙནྡན་ནགས་བསྐྱོད་ནས། །རླུང་འདི་མགྲོན་པོ་རྣམས་དག་
ནི༑ །ཉམས་པར་བྱ་ཕྱིར་ཉེ་བར་གནས། །ཞེས་པ་རླུང་བྱེད་པ་པོ། ཆུ་རྒྱུན་དང་ཙནྡན་གྱི་ནགས་ནི་ལས།ྋ རེག་ཅིང་བསྐྱོད་པ་བྱེད་པ། མགྲོན་པོ་ཉམས་པར་བྱས་པ་བྱ་བ་སྟེ། རླུང་དེས་
༈ འབྲས་བུ་ཉམས་པ་དངོས་མེད་བསྐྱེད་དོ། །དེས་ན་དེ་གཉིས་ཀའི་རྒྱུ་ནི་བྱེད་པ་པོ་རླུང་དེ་ཡིན་ནོ། དེ་ལྟ་ན་རྒྱུ་འབྲས་ཀྱི་དངོས་པོ་བརྗོད་པ་ཙམ་རྒྱན་དུ་འདོད་དམ་ཞེ་ན། ཙན་དན་གྱི་ལྗོན་པ་༔

བསྐྱོད་པ་སོགས་དྲི་བཟང་ཞིང་བསིལ་བས་དགའ་བར་འོས་པའི་ཁྱད་པར་གསལ་བར་བྱས་ལ། འོ་ན་དེ་ཉིད་ཉམས་པའི་རྒྱུར་ཇི་ལྟར་ཞེ་ན། དགའ་མ་དང་བྲལ་བའི་ཡིད་གདུང་བར་བྱེད་པའི་ཕྱིར་
ཏེ་ཡུལ་ལ་བལྟོས་པའོ། །རྣམ་འགྱུར་གྱི་རྒྱུ་ནི། ལོ་འདབ་གསར་འཁྲུངས་ནགས་ཚལ་དང༌། །འདམ་སྐྱེས་རབ་ཏུ་རྒྱས་པའི་རྫིང༌། །ཟླ་བ་རྒྱས་པ་འདོད་པ་ཡིས། །མགྲོན་པོ་ལྟ་བའི་དུག་
ཏུ་བྱས། །ཞེས་བསྒྱར་བྱ་ནགས་ཚལ་སོགས། སྒྱར་བྱེད་སེམས་རྒྱུད་ཀྱི་འདོད་པ། དེས་མིག་གི་དུག་ཏུ་བསྒྱུར་བས། རྒྱུ་བྱེད་པ་པོ་འདོད་པ་དེའོ། །དེ་ལྟ་ན། འགྲུབ་པར་བྱ་དང་རྣམ་
འགྱུར་ལ། །དེ་ཉིད་ལ་བལྟོས་རྒྱུ་ཉིད་དེ། །ཞེས་པའི་དོན་གང་ཞེ་ན། འགྲུབ་བྱའི་རྒྱུ་རླུང་དཔེ་དགའ་བ་བསྐྱེད་པ་དང་ཉམས་པ་གཉིས་བྱེད། རྣམ་འགྱུར་གྱི་ཡིད་འོང་དུག་ཏུ་བྱེད་པ་
ཡང་༑ འགྲུབ་བྱ་དང་རྣམ་པར་འགྱུར་བའི་ཡུལ་སྤྱི་བྱེ་བྲག་དེ་དག་ཉིད་ལ་བལྟོས་པ་ཡིན་ནོ། ྋ།ཞེས་སྟོན་པའོ། །རང་ལན་དུ། བྱེད་པ་པོ་དེ་ཉིད་ལ་བལྟོས་པ་སྟེ་དེ་ཉིད་རྒྱུར་བཞག་པ་ཡིན་
ཞེས་པའི་དོན་ནོ། །གསུང་སྟེ། དེ་ལྟ་ན་བྱེད་པ་པོ་རྒྱུར་བཞག་རང་གསུངས་ཆོག་པ་ལས། དེ་ཉིད་ལ་བལྟོས་ཞེས་སྦྱོར་བ་མགོ་རྨོངས་པར་བྱེད་པའི་ཐབས་སོ། །དྲི་བ་ཞེ་དྲུག་པ། ཐོབ་

༄༅། །བྱེད་ལས་ཀྱི་རྒྱུ་རྒྱན་དཔེར་བརྗོད་འདིར། རྒྱུ་ཙམ་དངོས་སུ་བསྟན་ནམ་འབྲས་བུའང་བསྟན། །ཐོབ་བྱེད་རྒྱུ་ལས་འདོད་བྱའི་འབྲས་ཐོབ་པར། །སྟོན་རྣམས་སྐྱེད་
ཆེད་རྒྱུ་རྒྱན་ཐལ་མིན་ནམ། །གཞུང་ལས། ཁེངས་པ་གོམས་པར་བྱའོ་ཞེས། །གྲོགས་མོ་མཛའ་བོའི་གནས་བཀོད་ལ། །བུ་མོ་སྨིན་འཁྱོག་མིག་གཡོན་གྱིས། །མཆུ་ནི་གཡོ་ཞིང་ལྟ་བར་
བྱེད༑ །ཅེས་པ་ལ་པཎ་ཆེན་སངྒ་ཤྲཱི ས། ཁེངས་པ་ཟུང་ཞིག་པའི་ངག་ལས་གྲོགས་མོས་གཞན་དུ་བྱས་ཏེ། མཛའ་བོ་ལ་གུས་པར་ལྟ་བ་དེ་ཉིད་མཛའ་བོ་ཐོབ་པའི་རྒྱུར་བཞེད་དེ། གུས་པས་
ལྟ་བ་ཐོབ་པའི་རྒྱུ་ཡིན་མོད། དེའི་སྔོན་དུ་བསླབ་བྱ་དང་དེ་ལ་མ་ཉན་པ་བཀོད་མ་བཀོད་ལ་ཁྱད་པར་གང་ཡང་མེད་དེ། དེ་ལ་ནུས་པ་ལྷག་པོ་མི་སྣང་བའི་ཕྱིར་རོ། །ཡང་འཇིག་རྟེན་དབང་ཕྱུག་
གིས༑ བསླབ་བྱ་དེ་ལ་གྲོགས་མོ་ཁྲོ་བ་སྐྱེས་པའི་རྣམ་འགྱུར་སྨིན་མ་འཁྱོག་པ་སོགས་མཛའ་བོ་ཐོབ་པའི་རྒྱུར་བཤད་པའང་མི་འཐད་དེ། དེ་ལ་ཁྲོ་བ་སྐྱེས་སུ་ཆུག་ཀྱང༌། ཁྲོ་བའི་རྣམ་འགྱུར་དེ་
༈ མཛའ་བོ་ཐོབ་རྒྱུར་མི་རིགས་པའི་ཕྱིར་རོ། །འོ་ན་གང་ཞེ་ན། ཁེངས་པ་གོམས་པ་སྟེ་ཚུགས་ཐུབ་པར་གྱིས་ཤིག་ཅེས་རང་གི་གྲོགས་མོ་མཛའ་བོའི་གནས་སུ་བཀོད་པ་ལ། མཛའ་བོར་བུ་མོ་271

གཞན་འགའ་ཞིག་གིས་སྨིན་མ་འཁྱོག་པོའི་མིག་ཟུར་ཚུར་གཡོ་བ་དང་བཅས་ཅུང་ཟད་ལྟ་བར་བྱེད། ཅེས་སྒྲུབ་བྱེད་དང་རྣམ་འགྱུར་བྱེད་ལས་ཐ་དད་པ་གྲོགས་མོའི་ཡུལ་ཅན་གྱི་མཛའ་བོ་དེ་ལ་ལྟ་བ་
ཙམ་ཞིག་བུ་མོས་སྒྲུབ་པར་བྱེད་པ་འདི། ཤུགས་ལས་ཐོབ་བྱའི་ལས་མཛའ་བོ་དང་འགྲོགས་པའི་རྒྱུ་སྟེ།ྋ ཀ་ལཱ་པའི་མིང་ལེ་བཞི་པར། གང་གིས་བྱ་བ་དེ་བྱེད་པའོ། །གང་བྱ་བ་དེ་ལས་
སོ༑ །གང་བྱེད་མཁན་དེ་བྱེད་པ་པོའོ། །གང་བྱེད་དུ་འཇུག་པ་དེ་རྒྱུ་ཡང་ངོ་། །ཞེས་དང༌། དཔང་ལོས། ཐོབ་བྱ་སྟེ་བྱ་བ་ཡིས་འབྲེལ་བར་བྱ་བ་རིག་བྱེད་བཀླགས་པས་ཐོབ་པར་བྱ་བ་ལྟ་
བུའི་ལས་ལ་རྒྱུ་ཉིད་དུ་འགྱུར་བ་བྱ་བ་ལ་བལྟོས་པ་ཡིན་གྱི། ལས་ཀྱི་ངོ་བོ་ལ་བལྟོས་པ་མ་ཡིན་ནོ། །ཞེས་འབྱུང་བས་སྐྱེད་བྱེད་དང་མི་འདྲའོ། །དྲི་བ་ཞེ་བདུན་པ། ལྷ་ཅིག་ཁྱོད་ཞབས་ཉི་
གཞོན་ལ་རེག་པས། །ས་སྐྱོང་ལག་པའི་པདྨོ་ཟུམ་པར་བྱེད། །ཅེས་འདི་འགལ་རྒྱན་དུ་ཡང་འགྱུར་ཞེ་ན། །ཆུ་དང་འོ་མ་སོ་སོ་འབྱེད་ནུས་སུ།། འདི་འདྲའི་རིགས་འགལ་རྒྱན་འདྲ་མོ་ནི་མིན། འོན་
ཀྱང་བློ་གྲོས་གསལ་པོས་སོ་སོར་འབྱེད་ཐུབ་པ་བྱུང་ན་ཅི་མ་རུང་། འགལ་རྒྱན་འདྲ་མོ་མིན་ན་འགལ་རྒྱན་དུ་འགྱུར་གསུང་བ་ཅི། འགལ་རྒྱན་ནི། ཇི་སྐད་དུ། འགལ་ཟླ་སྒྲུབ་བྱེད་སླད་དུ་ནི། །གང་དུ་ ྨ་

༄༅། །དངོས་པོ་འགལ་བ་རྣམས། །ཡང་དག་འགྲོགས་པར་རབ་བསྟན་པ། །དེ་ནི་འགལ་བ། ཞེས་འགལ་ཟླ་ཕན་ཚུན་ལྷན་ཅིག་ཏུ་འགྲོགས་པ་ཞིག་དགོས་
” པ༑ འདིར་ཉི་མས་པདྨ་ཟུམ་པར་བྱེད་པ་མི་རིགས་པ་ཙམ་ལས། དེའི་འགལ་ཟླ་ཕྱེ་བ་ལྟ་བུ་ཞིག་སྟོན་རྒྱུ་མེད་པས་མཚན་ཉིད་འབྱེད་སླའོ། །འདིའི་རང་ལན་འཕྲོར། ཤེས་བྱེད་ཀྱི་རྒྱུ་རྒྱན་
གཉིས་ལ་འབྲས་བུའི་ཤེས་བྱ་ཇི་ལྟར་བསྟན་ཞེ་ན། ཉི་མ་ནུབ་གྱུར་ཟླ་བ་མཛེས། འདབ་ཆགས་རྣམས་ནི་གནས་སུ་སོང༌། །ཞེས་པ་འདི་ཡང་། ཞེས་པས་ནི། ཕྱི་ཤེས་བྱེད་ཀྱི་རྒྱུ་
དང་༑ དུས་ཀྱི་སྐབས། ཞེས་པས་ཤེས་བྱ་འབྲས་བུ་བསྟན། གསུང་བ། དཔེར་བརྗོད་དངོས། རྐང་པ་སྔ་མ་གཉིས་སུ་ཤེས་བྱའམ་འབྲས་བུ་ཚིག་ཟིན་ལ་མ་བསྟན། རྐང་པ་གསུམ་
པ་དུམ་བུར་བྱས་ནས་ཤེས་བྱའི་འབྲས་བུ་སྟོན་བྱེད་དུ་བྱེད་ན། རྐང་པ་བཞི་པ། གོ་བར་བྱེད་པ་ལེགས་པ་ཉིད། །ཞེས་པ་འདི་གང་དུ་བསྡུ། རང་ཉིད་དཔེར་བརྗོད་ཀྱི་ཁ་འགེངས་དོན་བཤད་
༈ པ་ལ་རེ་བཞིན་དུ། རྣམ་བཤད་རྣམས་ལས། དཔེར་བརྗོད་འདིར་ཤེས་བྱེད་ཀྱི་རྒྱུ་ཙམ་ལས་ཤེས་བྱ་གསལ་བར་ཐོན་པ་མི་སྣང་བས་ཤེས་བྱ་ཟུར་ནས་ཁ་སྐོང་བ་ནི་གཞུང་ལ་མཁྱེན་པའི་སྤྱན་རས་

ཅེ་རེ་ལོང་དུ་སོང་བའི་སྐྱོན་ནོ། །ཞེས་བཤད་པ་ནི་སྐྱུང་ཁས་ཕུག་རོན་ལ་ནག་ཆུང་མ་ཞེས་འཕྱ་བ་བཞིན་ནོ། །ལར་དཔང་ལོས། སྙན་དངགས་ལ་ཐམས་ཅད་དུ་དོན་སྒྲས་ཟིན་པས་མ་ཁྱབ
ཅིང་༑ རིག་པ་དང་དོན་གྱི་ཤུགས་ཀྱིས་རྟོགས་པ་ཡང་ཡོད་པར་བཤད་ཟིན། གསུང་བ་ལྟར་ཡིན་གྱི། རྒྱུ་འབྲས་གཉིས་ཀ་དངོས་སུ་ཚིག་གིས་ཟིན་དགོས་ན། རྒྱུ་འབྲས་ཀྱི་རྒྱན་ཅེས་
འདོགས་རིགས་པར་འགྱུར་རོ། །དྲི་བ་ཞེ་བརྒྱད་པ། ཕྲ་མོའི་རྒྱན་ལ་མཚོན་དོན་དངོས་སུ་ནི། །བརྗོད་དམ་མི་བརྗོད་གལ་ཏེ་མི་བརྗོད་ན། །ཕྲ་མོ་དོན་གྱི་དངོས་ནས་བཞག་མིན་ནམ། །
བརྗོད་ན་དཔེར་བརྗོད་དག་ལས་མི་འབྱུང་ཅི། །འདི་ནི་ཟུར་དང་རྣམ་པ་ལ་བརྟེན་ནས་དོན་མཚོན་ཞིང་རྟོགས་པར་བྱེད་པ་ཡིན་གྱི། མཚོན་དོན་དངོས་སུ་མི་བརྗོད་དེ། ཟུར་དང་རྣམ་པ་ངག་ཏུ་
བརྗོད་པ་ལས་དོན་རྟོགས་པ་དེ་ཕྲ་བའི་ཕྱིར་ཕྲ་མོ་བཞག་པ་ཡིན་ཏེ་ཟུར་དང་རྣམ་པ་མཚོན་པའི་དོན། ཕྲ་ཕྱིར་ཕྲ་མོར་ཞེས་བྱར་བཤད། །ཅེས་པའི་རྒྱ་དཔེར། ཨིངྒི་ཏཱ་ཀཱ་ར་ལབྷྱོཿམཿསངྒྷ ཀྵ་ཨི་
ཏི་མྲྀ་ཏཿ ཞེས་འབྱུང་བ། ཟུར་དང་རྣམ་པ་དོན་མཚོན་པ། ཕྲ་ཕྱིར་ཕྲ་མོ་ཞེས་པར་དྲན། ཅེས་པར་ཡང་བསྒྱུར་རུང་བའི་ཕྱིར། དེ་ཡང་ཟུར་དང་རྣམ་པས་མཚོན་བྱའི་དོན་དེ་དངོས་སུ་མི་

།བརྗོད་པ་ཡིན་གྱི། མཚོན་བྱེད་དེ་དང་འབྲེལ་བའི་ངག་གི་འཕྲེང་བ་ཇི་ལྟར་མཚམས་པ་བརྗོད་པ་ལ་ནི་འགལ་བ་མེད་ལ། མཚོན་བྱའི་དོན་དངོས་སུ་བརྗོད་ན་ཟུར་དང་༄༅།
རྣམ་པས་ཅི་ཞིག་བྱ་སྟེ། དེ་ཟད་པའི་ཕྱིར་རོ། །དྲི་བ་ཞེ་དགུ་པ། ཀུན་ལས་མ་རྒྱལ་མཆོད་སྦྱིན་མ་བྱས་པར། །བདག་ཉིད་པ་ཡི་བདག་པོར་གྱུར་ཞེས་ལ། །དཔའ་བའི་ཉམས་ཀྱི་རོ་ནུས་
ཇི་ལྟར་སྒྲུབ། །ཞུམ་དང་འཇིགས་པ་མེད་ན་དཔའ་མིན་ནམ།། མཁས་འཇུག་ལས། དཔའ་བ་འཇིགས་མེད་བརྟུལ་ཞུགས་སྤྱོད། །ཞེས་གསུངས་སོ།། གཞུང་ལས། མཚོར་བཅས་པ་ལས་མ་རྒྱལ་
ཞིང་༑ །རྣམ་མང་མཆོད་སྦྱིན་མ་བྱས་ལ། །སློང་ལ་ནོར་རྣམས་མ་བྱིན་པར། །ས་སྐྱོང་དུ་བདག་ཅི་ལྟར་གྱུར། །ཞེས་པ་ལ་དཔའ་བའི་ཉམས་ཀྱི་རོ་ནུས་ཡོད་དེ། དཔའ་བའི་སྐད་ཀྱི་
བྱིངས་ལ། བཱི་ར་རྣམ་པར་གནོན་པ་ལའོ། །ཞེས་འབྱུང་བས། རྒྱལ་པོར་འགྱུར་བའི་རྒྱུ་དེ་དག་གང་ཡང་མ་བྱས་པར། བདག་ཉིད་ས་སྐྱོང་བའི་དབང་ཕྱུག་ཏུ་རྒྱུ་ཅི་ལྟ་བུ་ལས་གྱུར་
༈ ཏེ༑ རྨི་ལམ་མིན་ནམ་སྙམ་པ་ཙམ་དུ་རྣམ་པར་གནོན་པའི་མཐུ་ཁོ་ནས་རྒྱལ་པོར་གྱུར་པ་ལ་སྤྲོ་བ་ལྷག་པར་འཕེལ་བར་བསྟན་པའི་ཕྱིར། །ཞེས་པ་སྤྲོ་བ་ཁྱད་འཕགས་དག ྋ།དཔའ་བའི་ཉམས་

ཀྱི་བདག་ཉིད་གནས། །ཞེས་པ་བཞིན། འཆི་མེད་མཛོད་ལས། སྤྲོ་བ་འཕེལ་བ་དཔའ་བ་ཡིན། །ཞེས་དང༌། འགྲེལ་པ་ཀ་མ་རྡོ་ནུར། སྤྲོ་བའི་བདག་ཉིད་ནི་བཱི་ར་དཔའ་བ་སྟེ། །དེ་
ནི་འབྱོར་པ་དང་དུལ་བ་དང༌། །དཀའ་ཐུབ་ཀྱི་སྟོབས་དང་རྣམ་པར་གནོན་པའོ། །དེ་ཡང་རྣམ་པ་གསུམ་སྟེ། སྦྱིན་པ་ལ་དཔའ་བ་དང་། ཆོས་ལ་དཔའ་བ་དང༌། གཡུལ་ལ་དཔའ་བ་
རྣམས་སོ། །ཞེས་འབྱུང་བ་ཡིན་ནོ། དེ་ཙམ་གྱི་སྤྲོ་བ་འཕེལ་བའི་གནས་སྐབས་སུ་ཞུམ་པ་དང་འཇིགས་པ་ཡོད་པར་སུ་ཞིག་འདོད། དྲི་བ་ལྔ་བཅུ་པ། རྒྱུ་མའི་དོ་ཤལ་འཕྱང་བའི་སྲིན་པོ་
ཡི༑ །སྤྱོད་ཚུལ་ཉམས་དག་ངམ་པར་བཤད་བཞིན་དུ། །མི་སྡུག་ས་རུ་ནན་གྱིས་སྒྱུར་བྱེད་པ། །རྣམ་དཔྱོད་འཁྱོག་པོའི་གཡང་ལ་ལྷུང་མིན་ནམ།། མཁས་འཇུག་ལས། དམ་པ་གཞན་ལས་འཕགས
པའི་སེམས། །འཇིག་རྟེན་པ་ཡི་འབྱོར་པ་དང༌། །མཁས་པའི་ཡོན་ཏན་ཕུན་ཚོགས་པས། །ཕ་རོལ་ཟིལ་གྱིས་གནོན་པའོ། །ཞེས་གསུངས་པ་ལྟར་ན། གཟི་བརྗིད་ཀྱི་སྒོ་ནས་གཞན་ལས་རྒྱལ་བ་ལ་ངོམ་པར་རིགས། རྒྱ་དཔེར། ཏ་
ཐཱ་པ་རེ་ཡི་བཱི་བྷཱ་རྻ་ཧཱ་པུདྷཱུ་ཏ་བྷ་ཡཱ་ན་ཀཱཿ ཞེས་པའི། ཏ་ཐཱ་དེ་བཞིན། པ་རེ་གཞན། ཨ་པི་ཀྱང་ངམ་ཡང་། བཱི་བྷཱརྨ་མི་སྡུག་པ། ཧཱ་པྱ་བཞད་གད། ཨདྷཱུ་ཏ་རྨད་བྱུང་། བྷ་ཡཱ་ན་

།| ༄༅། །ཀཱཿ འཇིགས་རུང་ངོ་། །ཞེས་ཤོངས་སྤང་གི་འགྱུར་མཐུན་པར་དེ་བཞིན་གཞན་ཡང་མི་སྡུག་དང་། །བཞད་གད་རྨད་བྱུང་འཇིགས་རུང་ངོ་། །ཞེས་ཐད་འགྱུར་དུ་༈
མཛད་ལ། སྤང་ཊཱི ཀ་ལས། དེ་བཞིན་འགྱུར་བ་གཞན་ཡང་སྨད་པ་དང༌། རྒོད་བྲོ་བ་དང༌། ངོ་མཚར་བ་དང༌། འཇིགས་པ་སྟེ་བཞི་འཕེལ་བ་ཡང༌། རིམ་པ་བཞིན་དུ་མི་སྡུག་པ་
དང་༑ བཞད་གད་དང༌། རྨད་བྱུང་ངམ་ངམ་པ་དང༌། འཇིགས་རུང་གི་ཉམས་སུ་བརྗོད་དོ། །ཞེས་སྐྱག་བྲོ་བའི་སྨད་པ་འཕེལ་བའི་ཉམས་མི་སྡུག་པ་ཡིན་པར་གསུང་བ་ཉིད་འཐད་
དེ༑ མུ་ཏིག་འཕྲེང་བར། བཱི་བྷཱརྻ་ནི་སྲིད་སྒྲུབ་དང༌། མི་སྡུག་གཙོག་དང་འཆེ་བ་ལ། ཞེས་དང༌། འགྲེལ་པ་འདོད་འཇོར་སྨད་པའི་བདག་ཉིད་ནི་བཱི་བྷཱརྨ་མི་སྡུག་པ་སྟེ། མི་སྡུག་པ་དང་
རུལ་བའི་ཤ་ལ་སོགས་པ་མཐོང་བ་དང་ཐོས་པ་དང་གྲགས་པ་རྣམས་སོ། །ཞེས་འབྱུང་བའི་ཕྱིར་རོ། །པཎ་ཆེན་སངྒ་ཤྲཱིས། དེ་བཞིན་གཞན་ཡང་ངམ་པ་དང༌། །ཞེས་གཞུང་བཅོས་
༈ ཤིང་༑ ངམ་པའམ་མི་སྡུག་པའི་ཉམས་ནི། ཞེས་རྣམ་གྲངས་སུ་བཞེད་པ་ལྟར་ཡང་མི་རུང་སྟེ། རྔམ་པའམ་ངམ་པ་ནི་དཔང་ལོས་རྨད་བྱུང་དང་གཅིག་པར་གསུངས་པ་བཞིན། ཀ་མ་དྷེ་277

ནུར༑ ངོ་མཚར་བ་ཉེ་བར་སྡུད་པའི་བདག་ཉིད་ཨངྒྷ་ཏ་རྨད་དུ་བྱུང་བའི་ངམ་པ་སྟེ། ཁང་བཟང་དང་སྐྱེད་མོས་ཚལ་དང་བྲག་རི་ལ་སོགས་པ་བཟང་པོ་མཐོང་བ་དང་། འདུན་པ་དང་གཞལ་
མེད་ཁང་དང་སྒྱ་མ་དང་མིག་འཕྲུལ་དང་བཟོ་ལ་སོགས་པ་མཐོང་བ་སྟེ། དེ་ནི་སྙིང་ལ་འདོད་པའི་འབྱོར་པ་ཐོབ་པ་ལས་བྱུང་བའོ། །ཞེས་འབྱུང་བས་གོང་གི་བཞེད་པ་དེ་དང་རྗེ་ཉིད་ཀྱིས་མཁས་
འཇུག་གི་ལུང་དང་བཅས་བསྒྲབས་པའི་སྒྱ་མ་ཐམས་ཅད་ཅིག་ཅར་དུ་གསལ་བར་བྱས་པའོ། །དྲི་བ་ང་གཅིག་པ། བསིལ་བའི་རང་བཞིན་ཅན་གྱི་དངོས་པོ་ནི། །བསྲེག་བྱའི་རང་བཞིན་སྤྲོ་ཞེས་
བརྗོད་པ་འདི། །སྙོན་དོར་དངོས་སམ་དོན་གཞན་ཅུང་ཟད་ཡིན།ྋ །སྔ་མ་ལྟར་ན་དོན་གཞན་གང་དུ་བསྟན། །གཞན་གྱི་ངོར་ནི་བསིལ་ཞེས་གྲགས། ཅེས་པ་ལ་ནི་དོན་གཞན་ཅུང་ཟད་ཀྱི་ནུས་
* པ་ཅི་ཡང་མི་སྣང་ངོ་། །འདི་ལ་བཞེད་པ་རང་ལན་དུ་བཀོད་པ་ལྟར་ཕལ་ཆེར་ཡིན་ཀྱང་། གཞན་གྱི་ངོར་ནི་བསིལ་ཞེས་གྲགས། ཞེས་པ་ཅུང་མ་དག་ཤོངས་འགྱུར་དུ། གཞན་གྱི་ངོར་
ན༑ ཞེས་དང་། དཔང་ལོས། གཞན་གྱི་ངོར་ནི་བསིལ་ཞེས་གྲགས། །ཅེས་འབྱུང་བའི་ཕྱིར་རོ། ༑དེའི་དོན་ཅི་ཞེ་ན། ཙན་དན། ཟླ་བའི་འོད། ལྷོ་ཕྱོགས་ཀྱི་དྲི་བཞོན་དལ་བུ་འདི་༔

།དག མེའི་རང་བཞིན་གདུང་བ་སྤྲོ་བར་བྱེད། །ཅེས་པས་བསིལ་བ་ལས་དོན་གཞན་ཡུལ་ཚ་བའི་རེག་བྱ་བསྟན། དེའི་ཕྱིར། གཞན་གྱི་ངོར་ནི་བསིལ་ཞེས་༄༅།
གྲགས། །གྲགས་པ་ཙམ་དེ་མི་བདེན་ན། །ཞེས་པའི་དོན་ཏེ་སྙོན་དོར་དངོས་ཡིན། ནི་དགར་བ། ལོ་གྲག ཟེར་ཞེས་པ་མ་རང་པའི་ཚིག་གོ ོ གྲགས་ཞེས་བརྗོད་ན། འཇིག་རྟེན་ན་
ཇི་ལྟར་གྲགས་པ་ནི། རེ་ཞིག་བདེན་པར་བྱ་དགོས་པས་སྙོན་དོར་འཇིག་གོ འདི་ནི་དབང་ཡུལ་ལྔའི་ཡ་གྱལ། །རེག་བྱ་བསིལ་བ་ཚ་བར་སྙོན་པ་ཡིན་ལ། དཔང་ལོས། ངག་འདི་ནི་
ཡུལ་འགའ་ཞིག་ལ་བལྟོས་ནས་དངོས་པོའི་ངོ་བོ་ལ་སྙོན་གྱི། ཡུལ་ཀུན་ལ་ལྟོས་ཏེ་མིན་པས་ཡུལ་ལ་སྙོན་དོར་ཞེས་བྱའོ། །ཞེས་པའང་གཞན་མི་འཐད་པ་མེད་ཀྱི། དངོས་པོ་དེ་རང་གི་ངོ་བོ་
ལ་སྙོན་པ་མ་ཡིན། བྱེད་ལས་ལ་སྙོན་པ་ཡིན་ནོ། །གཞན་གྱི་ངོར་ན། ཞེས་པ་གཞན་གྱི་ངོར་ཡིན་ན་བསིལ་ཞེས་གྲགས་རུང༌། བདག་ལ་ཚ་བར་མངོན་སུམ་དུ་བྱུང་ཞེས་པའི་དོན་ཡིན་
༈ ཀྱང་༑ བདག་གསང་བས་ཡུལ་ལ་གསང་བ་ཞེས་བཤད་པའི་ལུགས་ཀྱང་ཡོད་དེ་རྣམ་གྲངས་སོ། །དྲི་བ་ང་གཉིས་པ། ཡུལ་ལ་སྙོན་དང་རང་བཞིན་ལ་སྙོན་པའི། །ཁྱད་པར་ཅི་ཡིན་འདི་

ཡང་རང་བཞིན་ལ། །སྙོན་དོར་རྒྱན་དུ་སོང་བ་མ་ཡིན་ནམ། །ཐ་སྙད་ལམ་ལ་ཞིབ་མོའི་རྣམ་དཔྱོད་སུ།། བདུད་རྩི་ཟག་པའི་ཞེས་སོགས་རང་བཞིན་ལ་སྙོན་དོར་ཡིན། སྔ་མར་དེ་ལྟར་མ་ཡིནཔ་ལ་བརྟགས་ན་
འབྲེལ་ཅི་ཡོད། ཡུལ་ལ་སྙོན་པའི་ཚིག་གོང་དུ་སོང་། རང་བཞིན་ལ་སྙོན་པ། བདུད་རྩི་ཟག་པའི་འོད་ཟེར་ཅན། །ཟླ་བ་ཞེས་པར་བདག་ཅག་འདོད། །དོན་གྱི་བདག་ཉིད་འདི་ནི་གཞན།
དུག་ཟག་ཟེར་དང་ལྡན་པ་ཉིད། །ཅེས་པ། བདུད་རྩི་ཟག་པའི་འོད་ཟེར་ཅན་ཞིག་ཟླ་བ་ཞེས་པར་བདག་ཅག་འདོད་པ་ལ། དོན་གྱི་བདག་ཉིད་ད་ལྟའི་དངོས་པོ་འདི་ནི་གཞན་ཡིན་ཏེ། བདུད་
རྩིའི་འགལ་ཟླ་དུག་ཟག་པའི་འོད་ཟེར་དང་ལྡན་པས་དེ་མ་ཡིན། ཞེས་ངོ་བོའམ་རང་བཞིན་ལ་བསྙོན་ལ། སྔ་མ་ནི། ཙན་དན་སོགས་ཙན་དན་མིན་ཞེས་མ་བསྙོན་གྱི། དེའི་རེག་བྱ་བསིལ་བ་
དེ་ཚ་བར་སྙོན་དོར་བའི་ཁྱད་པར་ཡོད་དོ། །དྲི་བར་མ་དཔྱད་པ། གཞུང་ལས། དཔེ་ཡི་སྙོན་དོར་སྔར་ཉིད་དུ། །དཔེ་རྣམས་ལ་ནི་རབ་བསྟན་ཏོ། །ཞེས་པ་དཔང་ལོས་དགག་པའི་དཔེ་ལ་
ངོས་བཟུང་བ་ཕྱོགས་འདྲ་ཙམ་ཡིན་སྲིད་རུང༌། སྙོན་དོར་གཟུགས་ཅན་ཡོད་ངེས་འདོར་དུ་ག་ལ་རུང་། སངྒ་ཤྲཱིས། གཟུགས་ཅན་སྙོན་དོར་སྔར་ཉིད་དུ། །གཟུགས་ཅན་རྣམས་ལ། ཞེས་

༄༅། །བསྒྱུར་བ་གཟུགས་ཅན་སྙོན་དོར་ཡོད་པ་དང་འགྲིག་ཀྱང༌། གཟུགས་ཅན་གྱི་སྐད་དོད་རཱུ་པ་ཀ་དགོས་རྒྱུ་ལ་རྒྱ་དཔེར། ཨུ་པ་མཱ་སཉྫུ་ནི པཱུརྦཾ་མུ་པ་མཱ་སྭེ་བ་དརྴ་
༑ ཞེས་དཔེའི་སྐད་དོད་ཨུ་པ་མཱ་ཁོ་ན་བྱུང་བའི་འགལ་བ་མ་སྤང་ལ། ལྷ་འཇིག་རྟེན་དབང་ཕྱུག་གིས། སྙོན་དོར་དཔེ་ནི་སྔར་ཉིད་དུ། །དཔེ་རྣམས་ལ་ནི་རབ་བསྟན་ཏོ། །ཞེས་བཅོས་
ནས་སྙོན་དོར་གྱི་དཔེའི་བྱེ་བྲག་ནི་སྔར་ཉིད་དམ་གོང་དུ་ཆོས་ལ་བསྙོན་པ་སོགས་དཔེར་བརྗོད་པ་གསུམ་དུ་བསྡུས་པ་རྣམས་ལ་རབ་ཏུ་བསྟན་ཟིན་ཏོ། །ཞེས་འབྲོས་ཁུངས་ཙམ་སྣང་ཡང༌། སྔར
བསྟན་ཟིན་པ་རྣམས་ལ་དེ་མ་ཐག་སྔར་བསྟན་ཡོད་དོ་སྨོས་ཅི་དགོས་ཏེ། དེ་འདྲ་ཆང་བཟི་བའི་གྲུབ་མཐའ་ཡིན་པས་འདིར་མི་མཁོའོ། །འོ་ན་གང་ཡིན་ན། སྔར་གཟུགས་ཅན་འཆད་
སྐབས༑ ཐ་དད་སྣང་མིན་གྱུར་པ་ཡི། །དཔེ་ཉིད་ངོ་བོ་ཅན་འདོད་དཔེར། །ཞེས་གཟུགས་ཅན་ཀྱང་དཔེ་དཔེ་ཅན་ཐ་དད་མི་སྣང་བར་བྱས་པ་ཙམ་དུ་བཤད་ཅིང༌། མཇུག་ཏུའང༌། གཟུགས་
༈ ཅན་དཔེ་ཡི་རྣམ་རྟོག་ནི། །ཞེས་སོགས་རིགས་མཐུན་དུ་བསྡུས་པ་ཡོད་པ་བཞིན། འདིར་ཡང་གཟུགས་ཅན་ཀྱང་དཔེའི་ཕྱོགས་སུ་བསྡུས་པ་སྟེ། དོན་ལ། འདི་ནི་གདོང་མིན་འདི་པདྨ།

ཞེས་སོགས་སྙོན་དོར་གཟུགས་ཅན་ཉིད་ཡིན་པར་བྱ་དགོས་སོ། །དྲི་བ་ང་གསུམ་པ། ས་འདིར་རྩུབ་པའི་ཚེར་མ་པདྨ་ཡི། །ཡུ་བ་ཙམ་ལ་དམིགས་སོ་འོན་ཀྱང་ནི། །ཡིད་སྲུབ་ལོངས་ལ་
སྤྱོད་པ་དག་ལའང་མཐོང༌། །ཞེས་འདི་གང་སྦྱར་གང་ལ་སྦྱར་ཚུལ་ཅི།། དཔེར་བརྗོད་འདི་ངེས་འགོག་ཙམ་དུ་ནི་སོང་མོད། སྦྱར་རྒྱན་རང་ཟེར་རྒྱུ་མི་འདུག་པས། ལྷ་འཇིག་རྟེན་དབང་ཕྱུག་གིས། ངེས་
འགོག་ཙམ་ལས་སྦྱར་ཚུལ་ཞིབ་ཆ་མ་བཤད་ཀྱང༌། གང་སྦྱར་ན། རྒྱ་དཔེར། པདྷཱ་ནཱ་མེ་བ་དཎྜེ་ཥཱ་ཀཎྜ་ཀསྟུ་ཡི་རཀྵ་ཏི། སོགས་ཡོད་པའི་ཀཎྜ་ཀ་ཚེར་མ་དང་སེམས་ཅན་མ་རུངས་པ་
དང་༑ པདྨའི་ཡུ་བའི་སྤུ་དང་། སྤུ་ལོང་རྣམས་ལ་འཇུག་པས། དེ་དག་སྒྲ་སྦྱར། གང་ལ་སྦྱར་ན། རྒྱལ་པོ་ཞིག་ལ། ཚུལ་ཇི་ལྟར་སྦྱར་ན། ལྷ་ཁྱོད་ཀྱིས་བསྲུང་བའི་ས་གཞིའི་ཁྱོན་
ལ༑ བདག་འབྲས་ངན་པ་མ་སྨིན་པས་ཚེར་མ་དང༌། དཔེ་མཚོན་ཡིད་དུ་མི་འོང་བའི་དངོས་པོ་མེད་ལ། སེམས་ཅན་མ་རུངས་པ་ཡང་མེད་མོད། དེའི་ཕྱིར། ཀཎྜ་ཀ་ནི་པདྨའི་ཡུ་བ་ལ་
ཡོད་པའི་སྤུ་ཙམ་ཞིག་གོ །ཅེས་ངེས་བཟུང་བྱས་ནས། དེ་འགོག་པ་ལ། འོན་ཀྱང་མ་ངེས་ཏེ། ཆགས་ཅན་འཁྲིག་པ་ཕན་ཚུན་འཁྱུད་པའི་ལུས་ལ། ཆགས་པས་སྐྱེས་པའི་སྤུ་ལོང་ཡང་

# |༄༅། །མཐོང་ངོ་། །ཞེས་པ་སྟེ། སངྒ་ཤྲཱི ས། བཤད་པ་དོན་ལ་གནས་ཤིང༌། རྗེ་ཉིད་ཀྱིས་ཚེར་མའི་དོན་རྩུབ་པ་ཙམ་ལ་བཞག་པ་དང༌། ལུས་ཀྱི་བ་སྤུ་ལ་འཇུག་
JVཅེས་གསུང་བ་རྣམས་ཅུང་ཟད་ཚིག་སྤོམ་པར་དོགས་སོ། །དྲི་བར་མ་དཔྱད་པར། འགལ་མིན་གྱི་སྦྱར་བ་ས་འཛིན་ཀང་ཀ་མང་ཞིང༌། །ཞེས་པ་ལ། དཔང་ལོས། ས་འཛིན་ནི་རིའམ་
རྒྱལ་པོ་སྟེ་ཁྱད་པར་ཅན་ཡིན་ལ། ཁྱད་ཆོས་ནི་ཀ་ཊ་ཀ་རི་ངོས་སམ་ལག་གདུབ་ཆེ་ལ་མང་བའོ། །ཞེས་དང༌། པཎ་ཆེན་སངྒ་ཤྲཱི ས་རྣམ་གྲངས་སུ། རྒྱལ་ཕྲན་མང་བ་ཞེས་ཀྱང་བསྒྱུར་
བརྒྱད་
མོད༑ གུང་ཐང་པས། ཀ་ཊ་ཀ་མང་བ་ནི་ཕོ་བྲང་འཁོར་མང་བའོ། །ཞེས་བཤད་པ་གྲགས་ཆུང་ཡང་འཐད་པར་མཐོང་སྟེ། མུ་ཏིག་འཕྲེང་བར། ཀ་ཊ་ཀི་ནི་རི་ངོས་དང༌། །རི་ཞོལ་
རྒྱལ་པོའི་ཕོ་བྲང་དང༌། །གདུ་བུ་རྒྱ་མཚོའི་ལན་ཚྭ་དང༌། །རྒྱན་དང་གླང་པོའི་ཡོལ་བའོ། །ཞེས་འབྱུང་བས་སོ། །དྲི་བ་ང་བཞི་པ། ཉམས་མེད་ཡིན་ཡང་ཆོས་སྤྱོད་ཡིན་ཞེས་པ། །
༈ ཁྱད་གཞི་ཕན་ཚུན་འགལ་ལམ་ཁྱད་ཆོས་འགལ། །ཡང་ན་ཉམས་པའི་སྐྱོན་གྱིས་དབེན་པ་དང༌། །འཚོ་བའི་ཆོས་མི་སྤྱོད་པ་འགལ་ལམ་ཅི།། ས་སྤྱོད་དབང་པོའི་རྣམ་བཤད་ལས། ཁྱད་ཆོས་ཐ་དད་པ་ ྗ

གཉིས་ཀྱིས་འགལ་ལོ་ཞེས་བཤད་པ་ནི། མུན་ཚོད་ཙམ་སྟེ་ཁྱད་ཆོས་ཐ་དད་བསྟན་པས་འགལ་ཟེར་རྒྱུ་ཡིན་ན། བཟློག་པ་ཅན་ཐམས་ཅད་འགལ་བར་ཐལ་བ་བཟློག་ཐབས་མེད་དོ།། འདི་ཐད་ཀྱི་གཞུང་ཡང་བརྡའ་མ་དག་པ་རྒྱུད་མར་
འབྱམས་ཤིང་། སྤང་ཊཱི ཀ་ཙམ་མ་གཏོགས་རྣམ་བཤད་རྣམས་སུའང་འོལ་སྤྱི་ཙམ་ལས། མཐའ་ཆོད་པར་མ་བཀྲལ་བས། འཚེ་བའི་ཆོས་སྤྱོད་མི་སྤྱོད་ཀྱི་འགལ་ཟེར་བ་ལྟ་བུར་འཁྲུལ་ནས་
ལྡོག་པ་ཅན་ལས་ཁྱད་པར་མི་ཆེ་བ་འདི་གྱུར་མོད། ད་དུང༌། ཇི་སྐད་དུ། གང་ཕྱིར་ལུག་དང་རྨོངས་པའི་འཕྲེང༌། །གཅིག་སོང་རྗེས་སུ་རྒྱུག་པ་ཉིད། །ཅེས་པའི་ལུང་དོན་མི་སྐྱོང་
བར༑ རྟོག་ཅིང་དཔྱོད་པའང་བརྒྱ་ལམ་སྲིད་པ་ལྟར་ན། འདི་ནི་ཐམས་ཅད་སྒྲ་སྦྱར་བར་ཡོད་པ་གང་ཞིག ཁྱད་གཞི་མི་འགལ། ཁྱད་ཆོས་ཀྱང་ཕྱོགས་གཅིག་ལ་འགལ། གཅིག་ལ་མི་
འགལ་བ་མཚར་ཆེ་བ་ཞིག་ཡིན་ཏེ། རྒྱ་དཔེར། ཨ་ཙཱུ་ཏོ་པྱ་བྲྀ་ཥོ་ཙྪེ་དཱི་རཱ་ཛཱ་སྱ་བི་དི་ཏ་ཀྵ་ཡཿ དེ་བོ་སྱ་བི་བུ་དྷོ་ཛ་ཛྙྰ་ཤམ་ཀ་རོ་སྱ་བྷུ་ཛ་ག་ནཱན། ཞེས་པ། ཉམས་མེད་ཡིན་ཡང་ཆོས་
གཅོད་མིན། །རྒྱལ་པོ་ཡིན་ཡང་ཟད་མི་ཤེས། །བདེ་བྱེད་ཡིན་ཡང་ལག་འགྲོ་མེད། །ཤེས་སོ་ལྷ་ཡང་མཁས་བྲལ་མིན། །ཞེས་བསྒྱུར་འདུག་པའི་རྐང་པ་དང་པོ། ཁྱད་པར་ཅན་✖

# ༄༅། །ནི། ཁྱབ་འཇུག་རྟག་པའི་གོ་འཕང་ལ་གནས་པ་དང༌། ལུགས་ལས་མ་ཉམས་པའི་རྒྱལ་པོ་ལ་ཉམས་མེད་ཅེས་སྒྲ་སྦྱར། ཁྱད་ཆོས་ཨ་བྲྀ་ཙྪེ་དཱི་ཡང་སྒྲ་སྦྱར་བ་
སྟེ༑ གླང་མི་གཅོད་པ་དང་ཆོས་མི་གཅོད་ལ། དེ་ཡང་ཁྱབ་འཇུག་གིས་གླང་ཟོས་པར་གྲགས་པས་དེ་མི་གཅོད་པ་འགལ་ཞིང༌། རྒྱལ་པོ་ཆོས་མི་གཅོད་པ་མི་འགལ་ཏེ་བསོད་ནམས་ཀྱི་རྒྱུན་མི་
གཅོད་པས་སོ། །དེ་ཡང་། བྲྀཥ་ཁྱུ་མཆོག་གམ་གླང་ལ་འཇུག་པར་ཡོངས་ལ་གྲགས། ཆོས་ལ། རྣམ་བཤད་རིགས་པར། ཆོས་ནི་ཤེས་བྱ་ལམ་དང་ནི། །མྱ་ངན་འདས་དང་ཡིད་ཀྱི་
ཡུལ༑ །བསོད་ནམས་ཚེ་དང་གསུང་རབ་དང་། །འབྱུང་འགྱུར་ངེས་དང་ཆོས་ལུགས་ལའོ། །ཞེས་དོན་བཅུ་ལ་འཇུག་པར་གསུང་པ་ལས། །འདིར་ནི་བསོད་ནམས་ལ་འཇུག་པ་ཡིན་
ཏེ༑ དེ་ལྟར་ཡང་། འགྲེལ་པ་ཀ་མ་དྷེ་ནུ་ལས། ཚིགས་བཅད་ཕྱེད་ཀྱིས་ཆོས་ཏེ། ཐམས་ཅད་འཛིན་པས་ན་དྷརྨ་ཆོས་སོ། །པུཎྱ་ནི་བསོད་ནམས་དང༌། ཤྲེ་ཡ་སཱི་རབ་ཏུ་བསྔགས་པས་
ཪེ
࿑ དགེ་ལེགས་དང་སུ་ཀྲྀ་ཏཾ་ནི་ལེགས་བྱས་དང༌། བྲྀ་ཥནི། བཱཉྪི་ཏམ་ཞེས་བྱ་སྟེ། འདོད་པར་བྱ་བ་ཡིན་པས། བྲྀ་ཥ་ལ་ཨིཀ་མཐའ་ཉེ་ལས་ཀ་རྐྱེན་དུ་བྱས་པའོ། །ཞེས་སོ། །དེ་བཞིན་ ྨ

མུ་ཏིག་འཕྲེང་བར་ཡང་བཤད་དོ། །དེ་ཡང་ངན་འགྲོར་ལྟུང་བ་ལས་འཛིན་པའི་དོན་གྱིས་ན་ཆོས་སོ། །དེས་ན་གཅོད་ཅེས་པའང་དུམ་བུར་གཅོད་པའི་དོན་ཏེ། ཙྪེ་དིར། དུམ་བུར་གཅོད་
པའི་བྱིངས། ཨིར་འགྲོ་བ་ལ་ཡང་ན་འོས། ཨིར་རྗེས་འབྲེལ། གདོན་མི་ཟ་བ་དང་བུ་ལོན་ལེན་པ་དག་ལ་ཎི་ནི་འོས། ཎི་ནི་རྐྱེན། དེའི་ཁྱད་དོན་གྱིས་ཎ་ན་གཉིས་ཕྱིས། སྲོག་གི་ཨི་
བཞག་མཚུངས་འདྲ་བྱས་པས། ཨཱི། དབྱངས་མེད་དྲངས། མཐར་སི། ཐུང་ངུ་ནཱ་དི་ཤྲདྡྷ་ལས་སི་ཕྱིས་པས། ཙྪེ་དཱི གྲུབ། དེ་བཞིན་རཱ་ཛིར་གསལ་བའི་བྱིངས་ལས་ཁྱད་པར་ཅན་ཟླ་
བ་དང་རྒྱལ་པོ་ལ་རཱ་ཛ་ཞེས་སྒྲ་སྦྱར། ཀྵ་ཡ་འཁྲུག་པའམ་ཟད་པའི་བྱིངས་ལ་དགག་པའི་ཨ་སྦྱར་བས། ཁྱད་ཆོས་ཟད་མི་ཤེས་པ་ཟླ་བ་ནག་ཕྱོགས་ལ་འཛད་པས་འགལ། རྒྱལ་པོ་ཡིད་མི་
འཁྲུགས་པ་ཞི་བའི་ངང་ཚུལ་ཅན་ནམ་གཞན་གྱིས་བསྐྱོད་པར་མི་ནུས་པ་མི་འགལ་ལོ། །ཡང་ཁྱད་པར་ཅན་བདེ་བྱེད་དབང་ཕྱུག་ཆེན་པོ་དང་གཞན་བདེ་བར་བྱེད་པ་རྒྱལ་པོ། ཁྱད་ཆོས་ལག་འགྲོ་
ནི་སྦྲུལ་དང་སྐྱེ་བོ་ངན་པ་ལ་འཇུག་པ་སྒྲ་སྦྱར་དབང་ཕྱུག་ལ། གདེངས་ཀ་འཛིན་པས་རལ་ཐོད་བཅིངས། །བྲང་འགྲོས་རྣབས་རྒྱན་བྱས་པ། །ཞེས་འབྱུང་བས་སྦྲུལ་མེད་པ་འགལ། རྒྱལ་

ཝཱ༄༅། །པོ་སྐྱེ་བོ་ངན་པ་དང་མི་འགྲོགས་པས་མི་འགལ། ཡང་ཁྱད་པར་ཅན་ལྷ་ནི་ལྷའི་འགྲོ་བ་དང་མིའི་ལྷ་རྒྱལ་པོ། ཁྱད་ཆོས་ནི་བུདྡྷ་མ་ཡིན་ནི་རྣམ་སད་མིན་དང་མཁས་
1/1/01
v བྲལ་མིན་དུ་འགྱུར་བ་སྒྲ་སྦྱར། ལྷའི་འགྲོ་བ་ལ་རྣམ་སད་མ་ཡིན་པ་འགལ། རྒྱལ་པོ་ལ་མཁས་བྲལ་མིན་མི་འགལ་ལོ། །རྐང་པ་བཞི་པ་འདི་བསྒྱུར་ལུགས་མི་འདྲ་ཙམ་མང་ཡང་ལྷ་ཡང་བི་
བུདྡྷ་མ་ཡིན་བྱས་ན་སྒྲ་སྦྱར་བ་འགྲེལ་སླའོ། །དེ་ལྟར་ཁྱད་བཞི་ཁྱད་ཆོས་གཉིས་ཀ་སྒྲ་སྦྱར་བ་འབའ་ཞིག་ལ་ཁྱད་ཆོས་སྔ་མ་ལ་འགལ། ཕྱི་མ་ལ་མི་འགལ་བ་ཁོ་ན་སྟོན་པས། ཤིནྟུ་སྦྱར་
དྲུག་ཅུ་
དཀའ༑ འབྱོར་ན་མཚར་ཆེ་བ་ཞིག་ཡིན་ནོ། །མཚན་ཉིད་དེ་ལྟར་ངོས་མ་ཟིན། གྱ་ཚོམ་དུ་སྦྱར་བས་ཕྱིས་ཀྱི་དཔེར་བརྗོད་ཐམས་ཅད་ལྡོག་པ་ཅན་ཕྱོགས་འདྲ་ཞིག་ལས་མ་བྱུང་བ་ཡིན་ནོ།
དྲི་བ་ང་ལྔ་པ། ཁྱད་པར་ཞེས་པ་གཞན་ལས་ཁྱད་པར་རམ། །ཡང་ན་ཁྱད་པར་ཅན་གྱི་ཁྱད་པར་ཡིན། །ཇི་ལྟར་སྒྱུ་མའི་ཁང་བུ་ཇི་བཞིན་དུ། །བརྟགས་ན་འདུས་བྱས་ངང་ཚུལ་སྟོན་ནམ་
༈ ཅི།། ས་སྤྱོད་དབང་པོའི་གསུང་ལས། ཡོན་ཏན་སོགས་མ་ཚང་བ་ཉིད་དུ་བསྟན་ནས། བརྗོད་བྱའི་ཡུལ་དེ་ཡོན་ཏན་དེ་དང་དེ་ཚང་བ་ལས་ཀྱང་ཁྱད་པར་འཕགས་པ་ཞིག་སྟོན་པ་ཞེས་བཤད་པ་ལ་ཡང་སྙིང་པོ་མི་སྣང་སྟེ། འོ་ན་ཤིང་རྟ་འཁོར་ལོ་

གཅིག་པ་སོགས་ཀྱི་ཉི་མ་དེ། ཤིང་རྟ་འཁོར་ལོ་གཉིས་ཚང་བ་སོགས་ཀྱི་དངོས་པོ་ཅི་འདྲ་ཞིག་ལས་ཁྱདཔར་འཕགས་སྨྲ་དགོས་སོ། །གསུང་བ། གཞུང་ལས་ཁྱད་པར་རབ་ཏུ་བསྟན་པའི་ཕྱིར། ཡོན་ཏན་རིགས་དང་བྱ་བ
སོགས༑ །གང་ཞིག་མ་ཚང་ཉིད་སྟོན་པ། །དེ་ནི་ཁྱད་པར་བརྗོད་པར་འདོད། །ཅེས། གཞན་ལས་ཁྱད་པར་ཏེ་ཁྱད་དུ་ཐོན་པར་བསྟན་པའི་ཕྱིར་དུ། ཡོན་ཏན་སོགས་དེ་དག་མ་ཚང་བ་ཆེད་
དུ་བསྟན། དེའི་དགོས་པའི་འབྲས་བུ་ལྷག་པར་འགྲུབ་པ་ཞིག་རྒྱན་འདིའི་མཚན་ཉིད་ཡིན་ཏེ། དཔེར་བརྗོད་པ་ལས་དེ་ལྟར་མཐོང་བའི་ཕྱིར། དེ་ཕུལ་བྱུང་གི་རྒྱན་དུ་སོང་ངོ་གསུང་ན། ཕུལ་
ང་གི་ཡོན་ཏན་གྱི་ཆ་ཤས་ཙམ་ནི་ཡིན་ཏེ། དེ་ནི། རྒྱན་ནི་གཞན་པ་རྣམས་ཀྱི་ཡང༌། །ཞེས་སོགས་ཆ་ཤས་གཞན་ལའང་སྦྱར་རིགས་པར་གསུངས་པ་མ་ཡིན་ནམ། ཐུན་མོང་མ་ཡིན་པ་
འདི་ལ་ཡོན་ཏན་རིགས་དང་བྱ་བ་སོགས་མ་ཚང་བར་སྟོན་པ་དང་། ཕུལ་བྱུང་ལ་དེའི་ངེས་པ་མེད་ཀྱི་མཚན་ཉིད་གཞན་ཡོད་པས་ཇི་ལྟར་འགྲོ། གཟུགས་ཅན་ལས། ཁྱད་པར་གཟུགས་
ཅན་ནི་རྒྱན་འདི་འདྲེས་པ་སྟེ་གནད་གཅིག་གོ ཤིང་རྟ་འཁོར་ལོ་གཅིག་པ་སོགས་ཤིང་རྟ་སྤྱི་ལ་འཁོར་ལོ་དང་འདྲེན་བྱེད་སོགས་ཆ་མཉམ་དགོས་པ་དེ་བཞིན་མ་ཚང་བར་སྟོན་པ་སྟེ་གོ་དཀའ་ཤོས་སུ་

༄༅། །མི་འདུག་པ། དོན་སྤྱི་ཙམ་འཆར་ལ་རེའོ། །དྲི་བ་ང་དྲུག་པ། གཅིག་ལ་དཔེས་མཚོན་ན། རྣོ་ཞིང་རྩུབ་པའི་རེག་བྱ་དང་བྲལ་ཡང༌། །གཟུགས་མེད་ཡིད་ཀྱི་མེ་
ཏོག་མདའ་ལྔ་ཡིས། །འགྲོ་གསུམ་བཅོམ་ཞེས་ངོ་མཚར་ཡ་མཚན་མ། །ཁྱད་པར་མཚན་གྱི་བསྔགས་བརྗོད་མཛེས་མིན་ནམ། །གཞུང་ལས། མེ་ཏོག་གཞུ་ཅན་དག་གི་མཚོན། །རྩུབ་པ་
མ་ཡིན་རྣོ་བའང་མིན། །མེ་ཏོག་གཞུ་ཅན་ཏེ་འདོད་པའི་ལྷ་དག་གི་མེ་ཏོག་གི་རང་བཞིན་གྱི་མཚོན་མདའ་ལྔ་པོ་འདི་རྩུབ་པ་མ་ཡིན་ཞིང་རྣོ་བའང་མིན་ཞེས་མཚོན་ཆ་སྤྱིའི་ཡོན་ཏན་དེ་དག་མ་ཚང་བར་
བསྟན༑ འདིའི་འང་ནི། ནི་པཱ་ཏའི་མིང་ཅན་གྱི་མི་ཟད་པའི་ནང་ཚན་གྱི་ཙ་བསྒྱུར་བ། འབྱེད་སྡུད་འགལ་བ་གསུམ་ལ་འཇུག་ཀྱང༌། འདིར་སྡུད་པ་ལའོ། །དེ་ལྟར་ན་ཡང་འདི་ཡིས་
ནི༑ །ས་གསུམ་རྣམས་ལས་རྒྱལ་བར་གྱུར། །ཡོན་ཏན་མ་ཚང་བ་དེ་ལྟར་ན་ཡང་ས་གསུམ་གྱི་འགྲོ་བ་ཀུན་ལས་རྒྱལ་བར་གྱུར། ཅེས་པས་འབྲས་བུ་ལྷག་པར་འགྲུབ་པའམ་སྲིད་པར་སྟོན་པ་
༈ སྟེ༑ དེ་ལྟར་ན་ཡང༌། ཞེས་པའི་རྒྱ་དཔེར། ཏ་ཐཱ་ཡི་ཞེས་བྱུང་བའི་ཨ་སི་ནི། འཆི་མེད་མཛོད་ལས། སྨོད་སྡུད་དྲི་བ་དགོས་པ་དང་སྲིད་པ་རྣམས་ལ་ཨ་སིའོ། །ཞེས་ཚིག་རྒྱན་ལྔའི་289

དོན་ལ་འཇུག་པར་གསུངས་པས་སོ། །དེ་དག་གི་ཕྱིར། སྔར་བཤད་པ་བཞིན་མཚོན་ཆ་གཞན་ལས་ཁྱད་དུ་ཐོན་པའི། །སྔོན་མེད་པའི་མཚོན་ཆར་འགྱུར་བ་ཡིན་ནོ། །འོག་མ་རྣམས་ལའང་
མཚོན་པར་བྱའོ། །དྲི་བ་ང་བདུན་པ། ཕྲ་བ་ཉིད་དང་སྦོམ་སོགས་ཁྱད་གཞི་དེའི། །ཡོན་ཏན་ཕན་ཚུན་འགལ་བ་མ་ཡིན་ནམ། །དེས་ན་ཡོན་ཏན་འགལ་བའི་རྒྱན་ཉིད་དུ། །བཤད་ན་
སྟོབས་ལྡན་ས་འོག་ཏུ་འཛུལ་ལམ།། ས་སྤྱོད་དབང་པོས། གཞི་གཅིག་གིས་ཆོས་དུ་མ་འགལ་བ་ཞེས་བཤད་ལ། སྤྱིར་འགྲོ་བཏང་སྙོམས་སུ་མུན་པའི་མདའ་འཕེན་ནོ་གཞུང་ལས། སྐེད་པ་ཕྲ་ཞིང་རོ་སྨད་སྦོམ། །མཆུ་
དམར་མིག་ནི་དཀར་བ་མིན། །ལྟེ་བ་དམའ་ཞིང་ནུ་མ་མཐོ། །བུད་མེད་ལུས་ཀྱིས་སུ་མ་བཅོམ། །ཞེས་ལུས་ཀྱི་ཆ་ཤས་སོ་སོར་ལྡན་པའི་ཕྲ་སྦོམ་སོགས་ནི་དེ་ལས་གཞན་མ་ཡིན་པའི་ཕྱིར་
རྫས་ཁོ་ནར་འདོད་དགོས་ཏེ། རིགས་པའི་ལམ་ལས་ཀྱང༌། ལྡོག་པ་དུ་མ་འབྲལ་མི་ཤེས་པར་འདུས་པ་རྫས་ཞེས་སོགས་འབྱུང་ལ། གཞུང་འདི་ཉིད་རང་དུའང་། ཡོན་ཏན་དེ་ལྡན་ཀྱི་
དངོས་པོ་ཉི་ཚེ་བ་རྫས་སུ་བཤད་དེ། རང་བཞིན་གྱི་རྫས་བརྗོད་དུ། མགྲིན་སྔོན་ལག་ན་ཐོད་པ་ནི། །དང༌། །སྣུམ་ཞིང་དམར་བའི་རལ་པ་ཅན། །ཞེས་སོ། །དེ་ལྟར་ས་སྐྱའི་མཧཱ་པཎྜི་ཏ་✖

༈ |༄༅། །ཉིད་ཀྱང་བཞེད་པ་ཡིན་ཏེ། རྫས་ནི་ཕྱོགས་གཅིག་ཉི་ཚེ་བ་སྟེ། དབང་ཕྱུག་ཁོ་ནའི་རལ་པའོ། །མཛེས་པ་དང་བློ་ལ་སོགས་པ་ཡོན་ཏན་དེ་དག་དང་ལྡན་པ་རྫས་
སོ༑ །ཞེས་གསུངས་པ་མ་ཡིན་ནམ། ཁྱེད་ལྟར་ན། རིགས་བརྗོད་ཀྱི། མཆུ་ནི་དམར་ཞིང་གུག་པ་དང༌། །གཤོག་པ་ལྗང་ཞིང་མཉེན་པ་དང་། །མགྲིན་པ་ཁ་དོག་གསུམ་འཕྲེང་
ཅན༑ །ཞེས་སོགས་ཀྱང་ཡོན་ཏན་བརྗོད་པར་བཞེད་དགོས་ཏེ། དེ་དག་གཟུགས་ཀྱི་ནང་ཚན་དབྱིབས་དང་ཁ་དོག་བརྗོད་པ་ནི་ངེས་པ་ཡིན་པའི་ཕྱིར་རོ། །དེས་ན་འདི་ནི་དཔང་ལོའི་བཞེད་པ་
བཞིན་རྫས་འགལ་བ་ཁོ་ནར་འཐད་རྒྱ་འགྲེལ་གྱི་དོན་ཡིན་པར་སྣང་ངོ་། །དྲི་བ་ང་བརྒྱད་པ། ཙུ་ཏ་ཙམྤ་ཀ་ཡི་རྡུལ། །ཞེས་སོགས་འདི་བཞིན་གཅིག་གི་ལས་འགལ་བར་ངོས་འཛིན་མཛད་ཀྱང་དོན་གནས་ཡིན་མིན་བརྟག་
དགོས་སོ།། རེག་པ་མིན་ཡང་མཆི་མ་ཟགས་པར་བྱེད། །ཞེས་པ་ལ་ཉིད་འགལ་བའི་རྒྱན་ཡིན་ན། རེག་པ་མིན་པ་ལས་སུ་ཇི་ལྟར་འགྲོ། །དེས་ན་དགག་པ་བརྗོད་ཀུན་ཐལ་མིན་ནམ།།
༈ ན༑ མ་མཐོང་བ་དང༌། མ་མྱོང་པ་དང༌། མ་ཉན་པ་དང་། མ་སྣོམ་པ་སོགས་ཀྱང་ལས་སམ་བྱ་བར་ཐལ་ལོ།། གཞུང་ལས། སྐྱེད་ཚལ་རླུང་གིས་རབ་བསྐྱོད་པའི། །ཙཱུ་ཏ་ཙམྤ་ཀ་ཡི་རྡུལ། །རེག་པ་མིན་

ཡང་མགྲོན་པོ་ཡི། །མིག་ལ་མཆི་མ་ཟགས་པར་བྱེད། །དཔང་ལོ་ཆེན་པོས། འདི་ཉིད་གཞི་གཅིག་པའི་བྱ་བ་འགལ་བར་ངོས་བཟུང་བ་ཉིད་འཐད་དེ། མགྲོན་པོར་སྐྱེད་ཚལ་གྱི་ལྗོན་པ་
མཛེས་པ་དང་རླུང་དེས་དགའ་མ་དྲན་ནས་མཆི་མ་བྱུང་བའི་ཚེ། སྤྱིར་རྡུལ་མིག་ལ་རེག་པ་ཡང་མཆི་མ་ཟགས་པའི་རྒྱུ་ཡིན་ཏེ། འདིར་སྐྱེད་མོས་ཚལ་ན་རླུང་གིས་བསྐྱེད་པའི་ཨམྲ་དང་ཙམྦུ་ཀའི་
མེ་ཏོག་གི་རྡུལ་ཡོད་པས་རེག་པ་མིན་ཞེས། རེག་པ་བཀག་པ་དེ་དང་། བྲལ་བས་ཉེན་པའི་མགྲོན་པོའི་མིག་ལ་མཆི་མ་ཟགས་པར་བྱེད་པ་འགལ་སྟེ། གཞི་མིག་གི་སྟེང་དུ་དགག་སྒྲུབ་ཀྱི་བྱ་
བ་གཉིས་འགལ་བ་འགྲོགས་པར་བསྟན་པའི་ཕྱིར་དེ་ལྟར་ཡང་། དཔང་ལོས། འདིར་རེག་པ་བཀག་པ་དང་མཆི་མ་འཛག་པའི་བྱ་བ་དག་འགལ་བའོ། །ཞེས་སོ། །དེ་ལྟར་མ་བཤད་
ན༑ མ་རེག་པ་ཙམ་ལས་དང་བྱ་བ་གང་དུའ ང་མི་འགྱུར་ལ། བྱ་མིན་དང་བྱ་བ་འགལ་གསུང་བའང་ཚོད་འཇོག་ཙམ་མོ། །ལས་འགལ་བར་ངོས་འཛིན་པ་པོ་དག་གིས་ཀྱང་བྱ་བྱེད་ལས་གསུམ་
ངོས་མ་ཟིན་པ་ཡིན་ནོ། །དྲི་བ་ང་དགུ་པ། དོན་གཞན་དཔེ་ཡི་འཇུག་པས་དེ་དང་ནི། མཚུངས་པའི་དོན་འགའ་མཆོག་གམ་མཆོག་མིན་དུ། །སྟོན་པ་ངེས་པར་བསྟན་པའི་རྒྱན་ཡིན་ན།

ཊྛཱི ༄༅། །དཔེ་རྒྱན་ནང་སེལ་ཙམ་དུ་སོང་ངམ་ཅི།། ས་སྤྱོད་དབང་པོས། ཕྱོགས་གླང་གིས། གང་ཞིག་མིག་སྨན་དང་མཚུངས་པའི། །ཞེས་སོགས་འདིའི་དཔེར་བརྗོད་དུ་མཛད་ཀྱང་། དེ་ནི་ངག་དོན་
༞གྱི་དཔེ་ཙམ་ཡིན་གྱི། རྗེས་འཛིན་གྱི་ནུས་པ་ཆེར་མི་སྣང་། འདི་ནི་དཔེ་རྒྱན་དང་ཕྱོགས་མི་འདྲ་སྟེ། གཞུང་ལས། གལ་ཏེ་དོན་གཞན་འཇུག་པ་ཡིས། །དེ་དང་མཚུངས་པའི་འབྲས་བུ་འགའ། །
མཆོག་གམ་མཆོག་མིན་སྟོན་བྱེད་པ། །དེ་ནི་ངེས་པར་བསྟན་པ་ཡིན། །ཞེས་གལ་ཏེ་ངེས་པར་བསྟན་བྱ་དེ་ལས་དོན་གཞན་པ་ཉི་མ་ལྟ་བུའི་འཆར་ནུབ་ལ་སོགས་པའི་འཇུག་པ་དེས།
མཚུངས་ཀྱི་འབྲས་བུ་འགའ་ཞིག་མཆོག་གམ་མཆོག་མ་ཡིན་པར་མཚོན་ཞིང་སྟོན་པར་བྱེད་པ་ཡིན་ཏེ། དེ་ཡང་དཔེར་ན། ཉི་མ་འཆར་བ་ཉིད་ཀྱིས་ནི། །ཕུན་ཚོགས་རྣམས་ཀྱི་འབྲས་བུ་
དག །གྲོགས་པོ་རྗེས་འཛིན་བསྟན་པའི་ཕྱིར། །པདྨ་རྣམས་ལ་དཔལ་སྟེར་བྱེད། །ཅེས་ཏེ། ཉི་མ་འཆར་བའི་འཇུག་པ་ཅིའི་ཆེད་དུ་རྩོམ་ན་འདི་ཉིད་ཀྱིས་ནི་ཕུན་སུམ་ཚོགས་པ་རྣམས་ཀྱི་
༈ འབྲས་བུ་གྲོགས་པོ་རྗེས་སུ་འཛིན་པའི་ངང་ཚུལ་སྟོན་པའི་ཕྱིར་རམ་ཆེད་ཁོ་ནར་པདྨའི་ཚོགས་རྣམས་ལ་དཔལ་སྟེར་བར་བྱེད་པ་ཡིན་ནོ། །ཅེས་ཉི་མ་ལ་དངོས་སུ་དེ་ལྟ་བུའི་རྟོག་པ་མེད་ཀྱང་སྙན་

ངག་མཁན་གྱིས་སྒྲོ་བཏགས་པའི་ཚུལ་གྱིས་བརྗོད་པའི་ཚིག་ཉམས་དེ་ལྟ་བུ་ཡོད་པའི་ཕྱིར་རོ། །དེས་དཔེར་བརྗོད་གཉིས་པའང་མཚོན་ལ། སློབ་དཔོན་ཕྱོགས་ཀྱི་གླང་པོས། འདི་ལྟར་མིག་
སྨན་དང་མཚུངས་པའི། །ཅོད་པན་འཕྲེང་བས་མཛེས་པ་ནི། །ཉོན་མོངས་བུད་ཤིང་ཡེ་ཤེས་མེའི། །དུ་བའི་རི་མོ་ལྟ་བུར་མཚོན། །ཞེས་པ་སྤང་ཊཱི ཀ་ཏུའང་དྲངས་ཏེ། ཉོན་མོངས་པའི་
བུད་ཤིང་ཡེ་ཤེས་ཀྱི་མེས་བསྲེགས་པའི་དུ་རིས་སུ་མཚོན་པ་དེ་ཀ་ནུས་པ་ཡིན་གྱི། གཞན་རྩལ་ཅན་རྭ་ཅོ་གནམ་དུ་གཟེངས་པའི་ནུས་པ་ཅན་སུ་ཞིག་འོང་བར་འགྱུར། དྲི་བ་དྲུག་ཅུ་པ། རྒྱན་གྱི་
བྱེ་བྲག་གཉིས་དང་གསུམ་བསྲེས་པ། །སྤེལ་མར་འདོད་ན་སྔར་ཡང་སོང་མིན་ནམ། །ཡན་ལག་ཡན་ལག་ཅན་ཀུན་རང་བཞིན་དང་། །ཐམས་ཅད་འཁྱོག་པོར་བརྗོད་གཉིས་སྤེལ་མ་ལ། །
རབ་སྤེལ་རྒྱན་ཞེས་གཞུང་འདིར་བསྒྲགས་མིན་ནམ། །ཡང་ན་རྣ་བའི་བུ་ག་སུ་ཡི་བཀག། རྩ་བར། ཡན་ལག་ཡན་ལག་ཅན་དངོས་ཀྱི། །སྐབས་དང་ཐམས་ཅད་སྟོབས་མཚུངས་ཉིད། །ཞེས་པའི་ལུགས་གཉིས་
སྤེལ་མ་ཡི། །ཞེས་གསལ་བར་ཡོདཔ་འདི་ཟིང་ཟིང་པོར་དཀྲུགས་ནས་ཅི་བྱེདཔ་ཡིན། འདི་ནི་འཇམ་དབྱངས་ཁ་ཆེ་པཎྜི་ཏས། རྒྱན་གཉིས་བསྲེས་པ་ནི། གང་ཅུང་ཟད་གཙོ་ཆེ་བའི་མིང་གི་ཐོག་མས་གཉིས་

# |༄༅། ། ཀ་བསྡོམས་ནས་བརྗོད་པ་སྟེ། དཔེར་ན། ·དཀར་ནག་ཞེས་དང༌། སེར་སྐྱ་ཞེས་པ་ལྟ་བུ་སྟེ། སྙོན་དོར་གྱི་གཟུགས་ཅན་ཞེས་པ་ལྟ་བུའོ། །ཡང༌། རྒྱན་
གསུམ་ཕན་ཆད་ཆ་ཉམས་པ་ལ་རབ་སྤེལ་ཞེས་བརྗོད་དེ། དཔེར་ན། ཁ་དོག་གསུམ་ཚོགས་ཕན་ཆད་ཁྲ་བོ་ཞེས་བརྗོད་པ་ལྟ་བུ་སྟེ། ད་ལྟ་ཉིད་དཔེར་བརྗོད་པ་ལྟ་བུ། ཞེས་གསུངས་པ་དོན་
ལ་གནས་ཏེ། གཞུང་ལས། ཐ་དད་རྒྱན་རྣམས་བསྲེས་པ་ནི། །སྤེལ་མ། ཞེས་པས་ནི་ངོ་བོ་སྟེ། ཐ་དད་པའི་རྒྱན་རྣམས་ཞེས་མང་ཚིག་ཡོད་པས་གསུམ་ཕན་ཆད་བསྲེས་པ་རབ་སྤེལ་
ལམ་སྤེལ་མ། ངག་ཏུ་བརྗོད་པ་སྟེ། ཡན་ལག་ཡན་ལག་ཅན་དངོས་ཀྱི། །སྐབས་དང་ཐམས་ཅད་སྟོབས་མཚུངས་ཉིད། །ཅེས་པའི་ལུགས་གཉིས་སྤེལ་མ་ཡི། །རྒྱན་དག་ལ་ནི་མཚོན་
པར་བྱ། །ཞེས་པས་དེ་ལའང་གཉིས་སུ་བརྗོད་དེ། ཡན་ལག་སྒྲབ་བྱེད་ཕན་འདོགས་བྱེད་དང༌། ཡན་ལག་ཅན་བསྒྲབ་བྱ་ཕན་གདགས་བྱའི་དངོས་པོར་འབྲེལ་བ་ལྟོས་པ་ཅན་དང༌། འདྲེས་
༈ པའི་རྒྱན་ཀུན་ཕན་ཚུན་མི་ལྟོས་པ་རང་དབང་ཅན་སྟོབས་མཚུངས་སྟེ་ལུགས་གཉིས་ཡོད་དོ། །སྔ་མའི་དཔེར་བརྗོད། མཛེས་མ་ཁྱོད་ཀྱི་བཞིན་གྱི་དཔལ། །པདྨ་དག་གིས་འགོག་པར་

ད༑ །ཅེས་བསྒྲུབ་བྱ་ཡན་ལག་ཅན་དུ་གནས་པ་ནི་དཔེའི་རྒྱན་ཏེ་གོ་སླ། མཛོད་དང་ཡུ་བ་ཕུན་ཚོགས་པ། །འདི་ལ་བྱ་དཀའ་ཅི་ཞིག་ཡོད། །ཅེས་པའི་རྒྱ་དཔེར་ཀོ་ཥ་དཎྜ་པ་མ་གྲཱ་
ཎཱམ༑ སོགས་ཡོད་པའི་ཀོ་ཥ་མཛོད་དེ་པདྨའི་སྙིང་པོ་དང་བང་མཛོད་ལ་འཇུག དཎྜ་པདྨའི་ཡུ་བ་དང་ཡན་ལག་བཞི་པའི་དཔུང་ལ་འཇུག་པས་སྒྲ་སྦྱར་ཕྱིར་སྦྱར་བ། དེ་སྒྲུབ་བྱེད་དུ་འབྲེལ་ཚུལ་
ནི༑ པདྨའི་སྙིང་པོ་ཡུ་བ་བཅས་པའི་ནོར་གྱི་བང་མཛོད་ཡན་ལག་བཞི་པའི་དཔུང་དང་བཅས་པ་ཕུན་སུམ་ཚོགས་པའི་དངོས་པོ་འདི་ལ་བྱ་དཀའ་བ་ཅི་ཡང་མེད་དེ་ཐམས་ཅད་སྒྲུབ་པར་ནུས་སོ།
ཞེས་པ་སྒྲུབ་བྱེད་ནུས་པ་ཅན་ཡན་ལག་ཉིད་དུ་གནས་པས་དོན་གཞན་བཀོད་པ་སྦྱར་བའི་སྙིང་པོ་ཅན་ནོ། །འདིར་མཛོད་དང་དཔུང་ཞེས་པ་ཇི་ལྟར་འབྲེལ་ཞེ་ན་འདུལ་ལུང་དུ་དྲངས་པ་དེ་རྒྱལ་རིགས་
ཀྱི་བསྟན་བཅོས་ལས། མཁས་པ་རྣམས་ནི་གཞོམ་པ་དང་། །རབ་ཏུ་སྦྱིན་དང་བསླུ་བ་དང༌། །ཀུན་ཏུ་དཔྱད་དང་ལྔ་པར་ནི། །དཔུང་གིས་དོན་རྣམས་སྒྲུབ་པར་བྱེད། །ཅེས་དགྲ་ཐབས་ལྔ་
བཤད་པའི་གཉིས་པ་ནོར་སྦྱིན་པས་བསྡུ་བ་དང༌། ལྔ་པ་དཔུང་གིས་རྒྱལ་བར་བྱེད་པ་ལ་དགོངས་པ་ཡིན་ནོ། དེ་ལྟ་ན་བསྒྲུབ་བྱ་སྒྲུབ་བྱེད་དུ་འབྲེལ་བ་ལ་དོན་གཞན་བཀོད་པ་དགོས་པ་བདེན་

❖ ༄༅། །མོད། དེ་སྦྱར་བ་དང་འབྲེལ་དགོས་པ་ཅི་ཞེ་ན། དེའི་ཕྱིར་གསུངས་པ། རང་བཞིན་བརྗོད་དང་འཁྱོག་བརྗོད་ཅེས། །ངག་གི་རང་བཞིན་ཐ་དད་གཉིས།
འཁྱོག་པོར་བརྗོད་པ་ཐམས་ཅད་ལ། །ཕལ་ཆེར་སྦྱར་བས་དཔལ་རྒྱས་བྱེད། །ངག་གི་རང་བཞིན་དེ་གཉིས་ལས་འཁྱོག་བརྗོད་ཕལ་ཆེར་སྦྱར་བས་མཛེས་པར་བྱེད་པའི་ཕྱིར་ཏེ། བརྗིད་ཅིང་
ཚིག་བརླིང་བ་དང༌། འགྲེལ་ཚུལ་དུ་མ་འབྱུང་བ་སོགས་སོ། །ཕལ་ཆེར་གྱི་སྒྲས་སྦྱར་མི་འོས་པའང་ཡོད་དེ། དེས་ན་ལྟོས་པ་ཅན་ལ་སྦྱར་བ་དང་དོན་གཞན་བཀོད་པ་ཡོད་པའི་གསུམ་བསྲེས་
ངེས་པར་དགོས་ལ། སྟོབས་མཚུངས་འགྲུབ་སླ་བས་གཞུང་དུ་དཔེར་མ་བརྗོད་མོད་ཀྱི། ལྷ་འཇིག་རྟེན་དབང་ཕྱུག་གིས། ངོ་བོ་ཉིད་ཀྱི་རང་བཞིན་མཛེས་པའི་སྐྱ། །སྲུབས་མིན་རི་བོང་༔
མཚན་མའི་བཞིན་རས་ཅན། །རྣ་བའི་བཅུད་དུ་འབབ་པའི་དབྱངས་ལྡན་མས། །བློ་དང་ངག་གི་དབང་ཕྱུག་ལྷན་ཅིག་སྩོལ། །ཞེས་རྐང་པ་གསུམ་པར་ཏིང་ངེ་འཛིན་གྱི་ཆོས་བཀོད་པ་ཐུན་མོང་
༈ མ་ཡིན་པའི་ཡོན་ཏན་འདིར་མི་འོས་ཀྱང༌། གཞན་དེ་ལྟ་བུར་ངེས་སོ། །འདི་ཡང་འཁྲུལ་སོ་ཆེ་བས་གཞུང་རྫོགས་པར་བཀྲལ་ཞིང་མཐའ་དཔྱོད་བགྱིས་པའོ། །དྲི་བ་རེ་གཅིག་པ། པདྨས་

མཛེས་མའི་བཞིན་འགོག་རང་བཞིན་དང༌། །མཛོད་དང་ཡུ་བ་ཕུན་སུམ་ཚོགས་འདི་ལ། །བྱ་དཀའ་མེད་ཅེས་འཁྱོག་བརྗོད་སྤེལ་མ་ཡིས། །པདྨའི་ཆེ་བ་བསྔགས་པ་ལྟ་བུ་ལ། །རྒྱན་འདིའི་
ནུས་པ་ཡོངས་སུ་རྫོགས་མིན་ནམ། །ཕུལ་ཕྱིན་གཏམ་སྐྱེས་ཡོད་ན་སྨྲ་བར་འོས།། ཡན་ལག་ཅན་ནི་མཛེས་མ། ཡན་ལག་ནི་དེའི་བཞིན། པདྨས་དེ་འགོག་པ་ནི་དྲང་པོའོ། །ཡང་། ཡན་ལག་ཅན་ནི་པདྨ། ཡན་
ལག་ནི་དེའི་མཛོད་དང་ཡུ་བ། དེས་བཞིན་གྱི་མཛེས་པ་འགོག་པ་ལ་བྱ་དཀའ་ཅི་ཡང་མེད་ཅེས་པ་ནི་འཁྱོག་བརྗོད་དོ། །དེ་ལྟ་བུའི་རང་བཞིན་དང་འཁྱོགས་བརྗོད་གཉིས་བསྲེ་རྒྱུ་མ་བྱུང་ན་འཁྱོག་བརྗོད་ཙམ་གྱི་རིགས་མི་འདྲ་བ་སྟོང་ཕྲག་ཚོགས་ཀྱང་
སྤེལ་བར་ནི་མི་འགྲོའོ།། འཁྲུལ་གཞི་འདི་གོང་གི་སྦྱར་བ་དགོས་པའི་སྒྲུབ་བྱེད་དེས་བྱས་པ་སྣང་ཡང༌། དེ་ལྟ་ན། མཛེས་མ་ཁྱོད་ཀྱི་བཞིན་གྱི་དཔལ། །པདྨ་དག་གིས་འགོག་པར་བྱེད།
འདིའི་འགོག་པར་བྱེད། དཔེ་གསལ་བྱེད་དུ་ནི་ཁྱེད་མི་བཞེད། །པདྨ་སེམས་མེད་ཀྱིས་བཞིན་གྱི་དཔལ་འགོག་པར་བྱེད་པ་འཁྱོག་བརྗོད་དུ་སོང་གི་དྲང་པོའི་དོན་མ་ཚང༌། མཛོད་དང་ཡུ་བ་ཕུན་
ཚོགས་པ། །འདི་ལ་བྱ་དཀའ་ཅི་ཞིག་ཡོད། །འདི་ཡང་སྦྱར་བ་ཡོད་པར་མ་མཛད་བྱིན། པདྨའི་སྒོས་ཆོས་བརྗོད་ནས་དཀའ་བ་མེད་པར་བྱས་པ་ཙམ་ལ་འཁྱོག་བརྗོད་ཀྱི་དོན་མ་ཚང་། རང་

# ༄༅། །བཞིན་དྲང་པོར་བརྗོད་པ་དང༌། གནས་ལུགས་ལས་བརྒལ་བའི་འཁྱོག་བརྗོད་སྦྱོར་བ་གཅིག་ལ་བྱེད་པ་དོན་འགལ་ཡིན་གྱི་རྒྱན་དུ་ག་ལ་འགྱུར། ཞེས་རྒོལ་བ་དག་
བྱུང་ན་ལན་དུ་འོས་པ་ཅི་ཞིག རང་ལན་ལས། རྐང་པ་གཉིས་པར་འགོག་པར་བྱེད། །ཅེས་པ་ནི་འགོག་པ་མཚན་ཉིད་པ་ཡིན་ཅིང༌། དཔེ་གསལ་བྱེད་མ་ཡིན་ཏེ། ྋཅོ་འདྲི་བ་དང་འགོག་
པ་དང༌། །ཞེས་པ་ནས། དེ་ཡི་རྗེས་སུ་བྱེད་ཅེས་པའི། །སྒྲ་རྣམས་མཚུངས་པ་གསལ་བྱེད་ཡིན། །ཞེས་གསུངས་པའི་དོན་ནི། དོན་དེས་དཔེ་དེ་ལ་ཅོ་འདྲི་བ་དང་། དེས་འགོག་པ་
དང་༑ དེ་ལ་རྒོད་པ་དང་། དེ་ལ་ཕྲག་དོག་བྱེད་པ་ནས། དེའི་རྗེས་སུ་བྱེད་པའི་བར་རྣམས་དཔེ་གསལ་བྱེད་དུ་བསྟན་གྱི། དཔེ་དེས་དོན་དེ་ལ་ཅོ་འདྲི་བ་དང༌། དོན་དེ་འགོག་པ་སོགས་
འདིའི་དོན་མ་ཡིན་པའི་ཕྱིར། གསུང་བ་ནི། སྣ་འཐེན་ནས་ཁར་འཇུག་འདོད་པ་ཡིན་ཏེ། མཐའ་གཅིག་ཏུ་དེ་ལྟར་བཞེད་ན་དཔེས་དོན་འཇལ་བ་ཡང་མི་འཐད་པར་འགྱུར་ལ། དཔེས་དཔེ་
༈ ཅན་མཚུངས་པ་གསལ་བར་ནུས་ཕྱིན་མཚུངས་གསལ་གྱི་སྒྲ་རྣམས་ཕྱོགས་གཅིག་ཁོ་ན་ལ་སྦྱོར་བའི་ངེས་པ་མེད་དེ། བཟློག་པའི་དཔེས་མཚོན་ནོ། །དེ་སྤྱིར་བཏང་། ཅོ་འདྲི་བ་མན་སྦྱར་མི་༔

འོས་པ་དམིགས་བསལ་ལོ། །གསུང་ན་ནི། དེ་ལྟར་སྟོན་པའི་ལུང་དང་རིགས་པ་གཞུང་ཚིག་གི་ཁུངས་དང་སྦྱར་བའི་སྒྲུབ་བྱེད་ཡང་དག་བསྟན་དགོས་སོ། །གཞུང་འདིའི་དཔེར་བརྗོད་ལ་མ་
མཐོང་བས་སོ་སྙམ་ན། འདིར་མཚུངས་གསལ་གྱི་སྒྲ་མེད་པའི་དཔེ་རྒྱན་ཡང་ཡོད་ལ། ཡོད་པའང་ཁ་ཅིག་ཏུ་ཟད་པས་དེ་འདྲས་ག་ལ་འགྲུབ། ཡང་རང་ལན་དུ། སྤེལ་མའི་སྐབས་འདིར་
མཁས་པ་དག་གིས་འབྲུ་གནོན་ཕྱིན་ཅི་ལོག་གི་བཤད་ཚུལ་མཐའ་ཡས་ཀྱང་དགག་པར་ག་ལ་ལང་སྟེ། དཔལ་ཆོས་ཀྱི་གྲགས་པས། ལོག་པའི་ལམ་ལ་མཐའ་མེད་ཕྱིར། །དེ་དག་འདིར་ནི་སྤྲོ
བྱ་མིན། །ཞེས་གསུངས་པ་ལྟར་རོ། །ཞེས་འཕགས་བོད་ཀྱི་འགྲེལ་བཤད་ཐམས་ཅད་ལོག་པའི་ལམ་དུ་འདྲེན་པ་ནི་རྐུན་མ་ཁ་སྐྱེངས་ཀྱིས་མི་གསོད་པའི་དཔེའོ། །དྲི་བ་རེ་གཉིས་པ། སྙན
ངག་མཁན་གྱིས་བསམ་ཞིང་བརྟགས་པ་ལས། །འབྲས་བུ་སྙན་ངག་གྲུབ་པར་གང་གནས་པ། །དེ་ཡང་རྒྱུན་གྱི་ཡུལ་ཡོད་ཡོན་ཏན་གྱི། །ཁྱད་པར་ཅན་ཀུན་དགོངས་པ་ཅན་ཡིན་ན། །དོན་
ལྡན་སྙན་པའི་ཚིག་ཀུན་ཐལ་མིན་ནམ། །གསུང་བ། འདི་ལ་རྒྱུ་དང་ངོ་བོས་ཁྱད་གཞི་མདོར་བསྟན་པ་དེ།ྋ ཁྱད་ཆོས་བཞི་ལྡན་གྱིས་རྒྱས་པར་བཤད་དགོས་པ་ལ། གཞུང་དུ། སྙན་ངག་

༈ ༄༅། །མཁན་བས་མ་དགོངས་པ་སྟེ། །སྙན་ངག་གྲུབ་པར་གང་གནས་པ། །རྒྱུན་གྱི་ཡུལ་ལ་ཡོད་ཡོན་ཏན། །དེ་ནི་དགོངས་པ་ཅན་ཞེས་བརྗོད། ཅེས་རྒྱུ་སྙན་ངག་
མཁན་གྱིས་སྙན་ངག་གི་རྒྱུན་སྒྲུབ་པར་བྱེད་པའི་བསམ་པ་ནི་དགོངས་པ། ཁྱད་པར་ནི། ཐོག་མཐའ་བར་དུ་ཁྱབ་བྱེད་ཀྱི་བསམ་པ་ཉི་ཚེ་བ་མ་ཡིན་པ། ངོ་བོ་ནི། བསྟན་བཅོས་ཀྱི་ལུས་བཅད་
ལྷག་སྤེལ་གསུམ་གང་ཡིན་དེའི་ཚིག་རྒྱུན་གྱི་ཡུལ་ལ་ཡོད་པའི་ཡོན་ཏན་གྱི་ཁྱད་པར་དེ་ལ་དགོངས་པ་ཅན་ཞེས་བརྗོད་དོ། །དེ་ཉིད་ཁྱད་གཞིའོ། །དེ་ལྟར་ཡང་སློབ་དཔོན་ངག་གི་དབང་ཕྱུག་
གིས༑ འདི་གཞུང་གི་རྒྱུན་ལ་ཡོད་པ་ཡིན་པས། ཚིག་བཅད་གཅིག་དང་གཉིས་ལ་སོགས་པའི་ཡུལ་ལ་ཡོད་པ་ཡིན་པ་བསལ་ལོ། །ཞེས་དང་། དཔང་ལོ་ཆེན་པོས། འདི་ནི་རྒྱན་ཐམ་
ཅད་ཀྱི་རྒྱན་དུ་གྱུར་པ་སྟེ། ྋ དང་པོ་དང་བར་དང་ཐ་མ་རྣམས་སུ་རྒྱུན་ལ་རྗེས་སུ་འཇུག་པའོ། །ཞེས་གསུངས་སོ། །དོན་ལྡན་སྙན་པའི་ཚིག་ཀུན་དེར་ཐལ་བ་ནི་འདོད་དོ། །དེའི་ཁར་རང་ལ
གཏམ་དུ༑ སོ་སོ་སྐྱེ་བོས་བརྩམས་པ་གསུང་བ་བསྣན་མོད་ཀྱང༌། རྩོམ་པ་པོས་འཕགས་ས་ཐོབ་དགོས་པའི་བཤད་ཁུངས་མེད་ཕྱིར་དེ་ཡང་འདོད་པ་ཡིན་ནོ། །བཅད་ལྷུག་སྤེལ་མ་གསུམ་ཀའི་ཡུལ་

ལ་དགོངས་པ་ཅན་གྱི་ཡོན་ཏན་ནམ་ཆོས་དགོས་པར་གསུངས་པ་ལ། རང་ལན་ལས། བཅད་ལྷུག་སྤེལ་མ་གསུམ་ཀ་དགོངས་པ་ཅན་ལ་ཚང་དགོས་ན་ཞེས་ཐལ་བ་འཕེན་པ་ཡང་ཤིན་ཏུ་རྩིང་
བའི་རིགས་པའོ། །དྲི་བ་རེ་གསུམ་པ། བརྗོད་རིམ་ཤུགས་ལས་དོན་གྱི་དངོས་པོ་གཞན། །ཟབ་མོ་དག་ཀྱང་གསལ་བ་ཞེས་གསུངས་ན། །རྒྱན་གཞན་དག་དང་མ་འབྲེལ་དཔེར་བརྗོད་
ཅེ།། རྩ་བར། བརྗོད་རིམ་སྲོལ་ལས་དངོས་པོ་ནི། །ཟབ་མོ་དག་ཀྱང་གསལ་བ་སྟེ། །ཞེས་པའི་ཚིག་གི་ནུས་པ་མྱངས་ན་འདི་ལའང་དཔེར་བརྗོད་ཁྱད་པར་གཅིག་དགོས་སམ་སྙམ། གསུང་བ། སྔར་བཤད་པའི་དགོངས་པ་
ཅན་གྱི་ཁྱད་གཞི་དེ་ལ། ཡོན་ཏན་ནམ་ཁྱད་ཆོས་བཞི་ལྡན་དགོས་ཏེ། དང་པོ་གཞུང་ལས། དངོས་པོ་ཡི་ནི་ཚིག་རྣམས་ཀུན། །ཕན་ཚུན་ཕན་པར་བྱེད་ཉིད་ཅན། །དངོས་པོ་བསྟན་བཅོས་
དེའི་ཚིག་ཀུན་ཕན་ཚུན་ཕན་པར་བྱེད་པ་བལྟོས་ཤིང་འབྲེལ་པ་ཅན་ཏེ། རང་དབང་ཅན་ལྕགས་ཀྱི་ཐུར་མ་གཤིབས་པ་ལྟར་མ་འབྲེལ་ན་རྒྱུན་རྩོམ་མི་ནུས་པས་སོ། གཉིས་པ། དོན་དང་བྲལ་
བའི་ཁྱད་པར་རྣམས། །མ་བྱས། ཞེས་ཏེ། དགོས་དོན་དང་བྲལ་བ་ཉེར་མཁོ་མེད་པའི་ཚིག་མ་བྱས་པ་སྟེ་དོན་དང་བཅས་དགོས་པས་སོ། །གསུམ་པ། གནས་སུ་བསྔགས་པ་

གྷཾ ༄༅། །དང་། ཞེས། དེ་ཡང་དུས་དང་སྐབས་སུ་གང་བབ་བསྔགས་པ་སྟེ། སྐབས་སུ་སྨྲ་བ་ཉིད་ནི་རྣམ་པར་འཛེགས་སོ། །ཞེས་བྷ་ར་ཝིས་བཤད་པ་ལྟར་རོ།
བཞི་པ། བརྗོད་རིམ་སྟོབས་ལས་དངོས་པོ་ནི། །ཟབ་མོ་དག་ཀྱང་གསལ་བ་སྟེ། །བསྟན་བཅོས་ཀྱི་ཚིག་རྒྱུན་རིམ་པར་བརྗོད་པའི་སྟོབས་ལས་བརྗོད་འདོད་ཀྱི་དངོས་པོ་ཟབ་མོ་རྟོགས་དཀའ་
བའང་རང་བཞིན་གྱིས་གསལ་བ་སྟེ། བཞི་པོ་འདི་དག་རྒྱུན་ལ་ཁྱབ་པའི་ཆོས་རིགས་མི་རིགས་འབྱེད་པ་ཡིད་ཀྱི་འབྲས་བུ་ཡིན་པས་བསམ་པ་ཁོ་ནའི་དབང་དུ་གྱུར་པའི་ཕྱིར། དགོངས་པ་ཅན་
ཞེས་བྱ་བའི་རྒྱན་དུ་རིག་པར་བྱའོ། །ཞེས་སྟོན་པ་ལ། དེ་ཀུན་དགོངས་པའི་དབང་གྱུར་ཕྱིར། །དེ་རྣམས་དགོངས་པ་ཅན་ཞེས་རིག ཅེས་གསུངས་པ་སྟེ། ཐམས་ཅད་བསྟན་བཅོས་ཆེན་
པོའི་རྒྱུན་ལ་ཁྱབ་དགོས་པ་ཡིན་པས། ཚིགས་བཅད་རེ་གཉིས་ཀྱིས་དཔེར་བརྗོད་པ་སྐད་བྱེད་པ་ནི་དོན་མ་རྟོགས་སོ་ཞེས་གཞན་ལ་ངོམ་པའི་སྒོ་ཡིག་མཚལ་ཁྲ་མའོ། །དེ་ལྟར་སྙན་ངག་གི་རིག་
༈ པ་ལ། འཇམ་མགོན་ས་སྐྱ་པཎྜི་ཏས། མཁས་འཇུག་རང་འགྲེལ་དུ། ཚིག་སྣ་བསྡུས་པའི་ལུང་དང་རྣམ་བཞག་འོས་རིགས་འགོད་པར་མཛད་ནའང་རྟོགས་པར་དཀའ་བས་ཕན་མི་ཆེ་ལ་303

ཤོངས་སྟོན་ལོ་ཙཱ་བ་ཆེན་པོས། གཞུང་འདི་ཉིད་དང༌། དཔག་བསམ་འཁྲི་ཤིང་སོགས་གཞི་འགྱུར་མཛད། འཆད་ཉན་གྱི་སྲོལ་ལེགས་པར་ཕྱེ་ཡང་རྣམ་བཞག་མཛད་པ་ཆེར་མེད། དཔང་
ལོ་ཆེན་པོས། དེའི་ལེགས་བཤད་ཀྱི་རྒྱུན་དང་། སློབ་དཔོན་རཏྣ་ཤྲཱི་དང༌། ངག་གི་དབང་ཕྱུག་གི་རྒྱ་འགྲེལ་གྱི་ལེགས་ཆ་རྣམ་པར་བཤད་པ་ཚིག་དོན་ཕུན་སུམ་ཚོགས་ཀྱང་། མཁས་པའི་
ལེགས་བཤད་ཆེས་བརླིང་བས་དགོངས་དོན་ཇི་བཞིན་འཚལ་དཀའ་ནས། དེང་སང་ཀུན་གྱི་སྤངས་པ་ལྟ་བུར་གྱུར་མོད། དཔྱོད་ལྡན་ཡོད་ན་དོན་གྱི་སྙིང་པོ་བླང་འོས་པ་འདི་སྟེ། ཆུ་མགོ་
གངས་ལ་ཐུག་པ་ལྟ་བུར་སྣང་བས་སོ། །དེའི་རྗེས་སུ་འཇམ་དབྱངས་ཁ་ཆེས། སྤང་ཊཱིཀ་གི་གནད་བཟུང་བའི་འགྲེལ་བཤད་རྒྱས་བསྡུས་འཚམས་ལ། སྒྲ་རྒྱན་ན་དཔེར་བརྗོད་མཚར་ཞིང་ཟུར་
ཁྱད་འགའ་ཡང་ཡོད་མོད། ཕྲ་མོ་དང༌། དཔེར་བརྗོད་ཐོར་བུ་དཔགས་པའི་མས་ནས་འཕྱས་འདོགས་པའང་རི་བོང་ཅལ་གྱི་དཔེ་ཡིན་པས་མི་རིགས་ལ་པཎ་ཆེན་སངྒ་ཤྲཱི ས་མཛད་པའི་རྣམ་
བཤད༑ གཟུགས་ཅན། དོན་གཞན་བཀོད། ཉམས་རྒྱན་སོགས་ན་ཕྲན་བུའི་སྐྱོན་ཆགས་ཀྱང་། མཆོད་བརྗོད། སྦྱར་བའི་ཡོན་ཏན། མཚུངས་གསལ་གྱི་སྒྲའི་འགྱུར་སོགས་སྔོན་མེད་

#| ༄༅། །པའི་ལེགས་བཤད་མང་ལ། གསལ་ཞིང་བཟུང་བདེ་བ། གཞན་ལ་ཕན་པས་འཇེབས་པ་སོགས་ནི་ཐུགས་བསྐྱེད་དང་སྨོན་ལམ་གྱི་མཐུ་ཡིན་པར་ཡང་སེམས་
སོ༑ །ལྷ་འཇིག་རྟེན་དབང་ཕྱུག་གིས་ཀྱང་དེ་དག་གི་ལེགས་བཤད་ལ་བརྟེན། མཐའ་དཔྱོད་ཀྱི་ཚེ་རྒྱ་དཔེར་དཔྱད་མ་དཔྱད་ཀྱིས་ཅི་རིགས་པ་དང་དོན་ལ་ནོར་འཁྲུལ་བག་རེ་ཡང་མཐོང་
མོད༑ མཁྱེན་རབ་རྨད་དུ་བྱུང་བས་ཚིག་སྦྱོར་ཆེས་ལེགས་པ་སྟེ་འགྲེལ་བཤད་དེ་དག་གི་མཐུ་དང༌། མཚུངས་བྲལ་བླ་མ་ངག་གི་དབང་ཕྱུག་བུདྡྷ་བཛྲ་ཡབ་སྲས་ཀྱི་བཀའ་དྲིན་ལས་རྨོངས་པ་
བདག་ལྟ་བུས་ཀྱང་དགོངས་དོན་ཆ་ཤས་ཙམ་འཚལ་བ་འདི་ཡིན་ནོ། །དེང་སང་དུས་ཀྱི་དབང་ལས། སྙན་ངག་སྨྲ་བ་རྣམས་གཞུང་ཁྱུར་མིད་རྒྱག་པའི་སྐབས། རྗེ་ཉིད་དྲི་ཚིག་རྣམ་པར་སྤེལ་
བ་འདི་ཡང་ལེགས་བཤད་ཀྱི་རོ་མྱང་བའི་ཐབས་མཁས་ཆེན་པོ་དང་། རང་ལན་ཀྱང་ཐུགས་རྗེ་རྨད་དུ་བྱུང་བའི་རྟགས་དང་མཚན་མ་ཁོ་ནར་སྣང་ངོ་། །འོ་ན་དེ་ལ་ཁྱོད་འདི་ལྟར་དུ་རྟོག་ཅིང་དཔྱོད་
༈ པ་ཅི་ཞེ་ན། བརྗོད་པར་བྱ་སྟེ། མདོ་ལས། དགེ་སློང་དག་གམ་མཁས་རྣམས་ཀྱིས། བསྲེགས་བཅད་བརྡར་བས་གསེར་བཞིན་དུ། །ལེགས་པར་བརྟགས་ལ་ང་ཡི་བཀའ། །བླང་བར་

བྱ་ཡི་གུས་ཕྱིར་མིན། །ཞེས་རྒྱལ་བའི་བཀའ་ལའང་བརྟག་ཅིང་དཔྱད་དགོས་པར་མ་གསུངས་སམ། རྗེ་འདི་པ་བཙུན་མཁས་བཟང་བའི་ཡོན་ཏན་བླ་ན་འཕགས་པར་མ་ཟད། འཕྲལ་གྱི་མཛད་
པ་ཙམ་ཡང་ཕལ་གྱི་སྤྱོད་ཡུལ་ལས་འདས་པར་ཐོས་ན། མི་གུས་པའི་ཆ་ནི་གཉིད་ཀྱི་རྨི་ལམ་ན་ཡང་འབྱུང་བ་ལྟ་ཞོག་གི དཔང་ལོ་ཆེན་པོས། མཁས་པ་ཉི་མའི་འཕྲིན་ལས་ལ། །སྲིན་བུ་
མེ་ཁྱེར་ལྟ་བུ་ཡིས། །མཁས་འདོད་བྱ་བར་མི་འོས་ཀྱང༌། །བསམ་པ་དག་པས་སྐྱོན་མེད་སྙམ། །ཞེས་པའི་དོན་བཞིན། འཕགས་ཡུལ་གྱི་གཞུང་འདི་པ་སྐད་ཀྱི་བྱིངས་ལ་སོགས་པ་རང་
བཞིན་ལ་རྐྱེན་དང་རྣམ་འགྱུར་གྱི་ཆོ་གས་བསྒྲུབས་པའི་དོན་གཞན་དུ་འཆུག་པ་མེད་ལ། དེའི་ངེས་པ་ཡང་རྒྱ་དཔེ་དང་ལོ་པཎ་ཚད་མའི་གསུང་ལ་བརྟེན་ནས་རྟོགས་དགོས་པས། རྣམ་དཔྱོད་ཀྱི་
རྩལ་དང་རིག་པའི་འཐེན་ཁྱེར་ཁོ་ནས་ཀྱང་ཅིར་འགྱུར་མི་ཐིངས་པ་ནས། དེའི་ཕྱིར་གཟུ་བོའི་བློས་ཞིབ་མོར་བརྟགས་པ་ཡང༌། གཞུང་དང༌། རྣམ་འགྲེལ་སྔ་མ་རྣམས་ཀྱི་ཞབས་ཏོག་
དང་༑ རང་དང་སྐལ་མཉམ་གྱི་ཤེས་པར་འདོད་པ་འགའ་ལ་བརྒྱ་ལམ་ན་ཕན་པ་ཡང་སྲིད་པ་ལྟ་ཞིག་སྙམ་དུ་བཀོད་མོད་ཀྱི། གལ་ཏེ་ནོངས་པའི་ཆ་མཆིས་ན་མཁས་པ་རྣམས་ཀྱིས་བཟོད་པར་

༄༅། །མཛད་རིགས་སོ། །སེམས་ཅན་ཁམས་ཀྱི་བསམ་པའི་རི་མོ་ནམ་མཁའ་མཉམ་པར་སོང་བའི་ལམ། །གཏི་མུག་མུན་པའི་དྲ་བ་ཀུན་གཅོད་ཡེ་ཤེས་སྣང་བའི་མཚོན
ཆེན་པོ། །ལྔ་རིག་ཤེས་བྱའི་ཆོས་ཀྱི་འཁོར་ལོ་དུས་གསུམ་བསྒྱུར་བའི་ཤུགས་རྗེས་སུ། །ཡང་དག་འགྲོ་བའི་ཕུན་སུམ་ཚོགས་ཀུན་ལོངས་ལ་སྤྱོད་དེ་བསྔགས་པར་འོས། །རྣམ་པ་ཐམས་ཅད་
མཁྱེན་རྣམས་རྩེ་དགའི་ཡུམ། །དབྱངས་ཅན་མ་ཉིད་རིག་པའི་ཁྱད་པར་དུ། །སྨིན་པའི་མཚར་སྡུག་བརྒྱ་ལ་མཁས་རྣམས་ཡིད། །འདེབས་དང་འཆིང་བྱེད་སྙན་ཚིག་རིག་པའི་གཞུང༌།
དཔལ་ལྡན་དཎྜི་དགོངས་ཟབ་མ་དྲོས་མཚོ། །རྣམ་པར་འགྲེལ་བའི་ཆུ་ཀླང་ཆེན་པོ་བཞིའི། །གཡས་སུ་བསྐོར་ནས་རང་བློའི་རྒྱ་མཚོ་ཆེར། །ཉིན་བཞིན་འབབ་ལ་རྒོལ་བའི་ཀླན་ཀ་སུ། །
ཐམས་ཅད་མཁྱེན་པའི་འབྲས་བུ་བསྐྲན་པ་ཡི། །བདུད་རྩིའི་གཏམ་ལས་ཉེར་འཁྲུངས་དཔག་བསམ་ཤིང་། །རྟོག་ཅིང་དཔྱོད་ལ་ཆགས་པའི་ཐོས་འཛིན་སྣོད། །ལེགས་བཤད་རིན་ཆེན་ཆར་
༈ གྱིས་འགེངས་པ་སྙམ། །དྲི་བྲལ་ལྷག་བསམ་ཆེན་པོའི་ཁྱིམ་གང་དུ། །དབྱངས་ཅན་རིག་པའི་བང་མཛོད་འབུམ་འཁྱིལ་བའི། །ཆ་ཤས་རེར་ཡང་དཔྱད་གསུམ་དག་པའི་དངོས། །ཟད་མི་

ཤེས་པའི་ཚིག་དང་དོན་གྱིས་བཟང་། །སྨྲ་བའི་ཡལ་ག་འཁྱོག་པོ་ཆེར་འཛིངས་པས། །གཞུང་དོན་གསལ་བའི་དངོས་པོ་སྒྲིབ་པའི་གེགས། །ཞིབ་མོར་དཔྱད་དུས་སྙིང་པོའི་ཚུལ་འཛིན་
ལ༑ །ལེགས་བཤད་གསར་པར་རློམ་རྣམས་ངལ་གསོ་མཛོད། །རྣམ་འདྲེན་གསུང་གི་ཉི་ཟེར་གྱིས་སྨིན་པ། །རང་བློའི་པདྨ་ལེགས་བཤད་འབའ་ཞིག་པའི། །རྡུལ་འཕྲེང་གསེར་དུ་འཛག་
པའི་རྣམ་འགྱུར་འདི། །བསླུ་མེད་ཕན་པ་སྦྱིན་པའི་ཉེར་བསྟན་ཡིན། །དེ་ལྟའི་ལེགས་བྱས་ཕུན་ཚོགས་གཏེར་གྱི་སྒོ། །གྲོལ་བ་ཀུན་ལ་སྙོམས་པའི་མཆོད་སྦྱིན་རྒྱས། །རིས་མེད་འགྲོ་ལ་ཕན
དང་བདེས་གཤེར་མཐར། བྱང་ཆུབ་སྙིང་པོའི་ཁྲི་ལ་འཇོག་གྱུར་ཅིག། །། ཅེས་བྱ་བ་འདི་ནི། གནས་ལྔའི་རིག་པ་ལ་མཁྱེན་རབ་ཀྱི་སྣང་བ་རྒྱས་པ་གུང་ཐང་ལོ་ཙཱ་བ་བཤེས་
གཉེན་རྣམ་པར་རྒྱལ་བའི་གསུང་གིས་བསྐུལ་བ་ལས། ཀུན་མཁྱེན་ངག་གི་དབང་ཕྱུག་སངས་རྒྱས་རྡོ་རྗེ་ཡབ་སྲས་ཀྱི་གསུང་ལས་སྐྱེས་པའི་སྙན་ངག་མཁན། བོད་མཁས་པ་མི་ཕམ་དགེ་
ལེགས་རྣམ་པར་རྒྱལ་བའི་ལྷས། རྒྱལ་བ་རྒོད་ཚང་པ་ཆེན་པོའི་འཕྲིན་ལས་ཀྱི་སྒོ་འཕར་ཕྱེ་བའི་བསྟི་གནས། རྒྱལ་ཕུ་དཔལ་གྱི་སྟེང་འགྲོར་དབུ་བརྩམ། ཕུར་བུ་ཞེས་པ་ས་སྤྲེལ་ཆུ་སྟོད་ཟླ་༔

#| ༄༅། །བའི་དཀར་ཕྱོགས་རྒྱལ་བ་དང་པོའི་ཚེས་ལ་ཁྱུང་རྩེར་གྲུབ་པར་བགྱིས་པ་མངྒ་ལཾ་ཀུརནྟུ།། །། ༧ རྗེ་དེ་ཉིད་རང་གི་ཕྱག་བྲིས་འཁྲུལ་མེད་བྱིན་རླབས་ཀྱི་གཟི་འོད་
” འབར་བ་ལས་ཅི་ལྟ་བ་བཞིན་བྲིས།། །།
310 (B)

310B
BlankPage AsPerOriginalDocument

༄༅། །སྙན་ངག་ལ་དཔྱད་པ་ཨུཏྤ་ལའི་འཕྲེང་བའི་ལན་སྣང་བ་མཆོག་གི་དུས་སྟོན་ཞེས་བྱ་བ་བཞུགས་སོ།།

༄༅། །ན་མོ་ཝཱ་གིནྡྲ་བུདྡྷ་བཛྲ་ཡ། ཤེས་པར་བྱ་བའི་ཆུ་ཀླུང་ཇི་སྙེད་ཀུན། །རང་རིག་གདོད་མའི་རྒྱ་མཚོར་རོ་གཅིག་པའི།
ཡིན་ལུགས་གདེངས་ཀ་ཕྱར་ནས་ཆོས་ཀྱི་མཛོད། ྋ།འབྱེད་མཁས་དཀར་བརྒྱུད་ཀླུ་ཡི་དབང་པོས་སྐྱོངས། །ཀུན་མཁྱེན་ཚངས་པའི་དག་བྱེད་མཚོ་འཇིང་
ལས་༑ །སྔོན་མེད་ཚིག་གི་གཏེར་བརྒྱ་འབྱེད་པའི་ལྷ། །རྡོ་རྗེ་དབྱངས་ཀྱི་རྒྱལ་མོས་མགྲིན་འཁྱུད་ལ། །ངག་ལ་ངག་གི་དབང་ཕྱུག་སྩོལ་བར་
མཛོད༑ །ཡུན་རིང་སྦྱངས་པའི་ནོར་རྒྱས་སྲུབ་ཐག་གིས། །ངལ་བའི་ཕྱོགས་ལྷུང་བློ་གྲོས་རི་བོའི་ཆས། །གཞུང་ལུགས་ཆུ་གཏེར་བསྲུབས་ཀྱང་

།ཁེངས་པའི་དུག །འབའ་ཞིག་འབྲས་བུར་འབྱིན་ལ་མཚར་ཅི་ཆེ། །དཎྜིའི་བཞེད་དགོས་འཁྲུལ་མེད་འཆར་བའི་སྣོད།
ཤེས་བྱའི་དཀྱིལ་འཁོར་རྫོགས་པའི་མེ་ལོང་ལ། །ལྟ་བའི་མིག་ནི་གཡོ་མེད་མཁའ་འདྲ་བས། །གཞན་ཕན་བདུད་རྩིའི་གོ་སྐབས་དབྱེ་བར་འདོད། །
དེ་ཡང༌། བཅོམ་ལྡན་འདས་ཉིད་ཀྱིས་མདོ་ལས། དམ་པའི་ཆོས་གསལ་བར་བྱ་བའི་ཕྱིར་སྙན་ངག་བྱའོ། །དཀོན་མཆོག་གསུམ་ལ་བསྟོད་པ་
བྱའོ༑ དེ་ལས་བླ་ན་མེད་པའི་བྱང་ཆུབ་ཐོབ་པར་འགྱུར་རོ། །ཞེས་བཀའ་སྩལ་པ་དང༌། རྟོགས་བརྗོད་དཔག་བསམ་འཁྲི་ཤིང་ལས་རྒྱལ་པོའི་སྲས་

ལེགས་བཤད་ཚོལ་གྱི་ཡལ་འདབ་ཏུ། མཁས་པ་ཉིད་ནི་མེད་ན་བློ་གྲོས་རྣམ་ཉམས་མི་རྣམས་འཚོ་བ་དོན་ཡོད་མིན། མཚུངས་མེད་རྒྱས་པའི་སྙན་ངག་མེད་ན་མཁས་པ་ཉིད་ནི་ནེའུ་ཚེའི་ཀློག་དང་
མཚུངས༑ སྙིང་ཡོད་རྣམས་ཀྱི་ནང་གི་དེ་ཉིད་དཔྱོད་པ་མེད་ན་རབ་མཛེས་སྙན་ངག་ནི། སྟོང་པ་ཉིད་དེ་དབེན་པའི་ཁྲོན་པའི་མར་མེ་བཞིན་དུ་ནང་དུ་རྟེན་པར་གྱུར། ཞེས་སོགས་དགོས་དོན་རྒྱ་
ཆེན་པོ་དང་ལྡན་པའི་རིགས་ལམ་འདིའི་བསྟན་བཅོས་ཀུན་གྱི་མཆོག་གམ་བླ་མར་གྱུར་པ་ནི། སློབ་དཔོན་ཆེན་པོ་དཎྜིས་མཛད་པའི་སྙན་ངག་མེ་ལོང་འདི་ཉིད་དེ། འདི་ལའང་མཁས་པ་སོ་སོའི་
བཞེད་པས་འགྲེལ་ཚུལ་མི་མཐུན་པ་འགའ་སྣང་བ་དང༌། ཇི་སྐད་དུ། དགེ་སློང་དག་གམ་མཁས་རྣམས་ཀྱིས། བསྲེགས་བཅད་བརྡར་བས་གསེར་བཞིན་དུ། །ལེགས་པར་བརྟགས་ལ་ང་
ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་རྒྱལ་བའི་བཀའ་ལའང་བརྟག་དཔྱད་བྱ་བར་གསུངས་པའི་ཕྱིར། བློ་གསལ་རྣམས་ཀྱིས་བརྟགས་ཤིང་དཔྱད་ནས་ཚིག་དོན་གྱི་སྙིང་པོ་བླང་
དགོས་སོ། དེ་ལ་ཕྱིས་ཀྱི་མཁས་པ་འཇམ་དབྱངས་དགེས་པའི་བཤེས་གཉེན་གྱིས། རིག་བྱེད་སྨྲ་བ་དག་ལ་གཏམ་དུ་བྱ་བ་ཨུཏྤ་ལའི་འཕྲེང་བ་ཞེས་བྱ་བར། ཡོང་ཡེ་མཁྱེན་དང་བརྩེ་ལྡན་ཚོ

༈ ༄༅། །སྐྱབས་ཀྱི་མཆོག །མང་དུ་ཐོས་པ་ཀླུ་སྒྲུབ་རྒྱ་མཚོ་ཞེས། །མཚན་བཟང་སྙན་པོ་ཐོས་མ་ཐག་ཏུ་ཡང༌། །སྲིད་པའི་རྒུད་པ་སེལ་དེས་ཡུན་རིང་སྐྱོངས། ཞེས་
པའི་མཆོད་བརྗོད་ཀྱི། ཚིག་འཕྲོས་སུ། གཅིག་ཤེས་ཀུན་ལ་མཁས་ཞེས་སྟེང་ཟོབ་དང་། ཞེས་དཀར་རྒྱུད་རིན་པོ་ཆེའི་བཞེད་དགོངས་གསང་ཆེན་གྱི་གཏམ་ཟབ་མོ། རྟོག་གེ་སྐམ་པོའི་སྤྱན་
ལམ་དུ་མ་བདེ་བའི་ཀུན་སློང་ཕྱོགས་ལྷུང་ཁ་ལ་རྟགས་གསུམ་ལུས་ཀྱི་ལོ་མ་སྐམ་པོས་ཁ་བརྒྱན་པར་མཛད་འདུག་པ་ནི། ཇི་སྐད་དུ། རྡོ་རྗེ་སྙིང་འགྲེལ་ལས། རྟོག་གེའི་བསྟན་བཅོས་ང་རྒྱལ་
གྱིས༑ །རྣལ་འབྱོར་སྤྱོད་ལ་བརྙས་པར་བྱེད། །ཞེས་པ་དེར་སྣང་བས་ཅུང་ཟད་བརྗོད་རིགས་ཀྱང་། འདིར་སྐབས་དང་མ་འབྲེལ་ཞིང༌། ཟབ་དོན་སྲང་མདོར་འགྲིམས་པ་ལ་སྤྲོ་བ་མེད་པས་
བཞག ཀུན་ཤེས་གཅིག་ལ་རྡུགས་པའི་སྙིང་རུལ་པོ། །ཁེངས་པའི་རོ་གཏེར་དེ་དག་སྐུ་གཟུར་ལ། །ལྷག་བསམ་རྣམ་དག་མཁས་རྣམས་འདིར་ལན་ཞུ། །ཞེས་པར་རྫུན་གྱི་འོས་སུ་དྲང་པོ་
༴ བཟང་བར་དགོངས་པའི་གསུང་རིགས་སུ་སྣང་ཡང༌། སྤྱིར་ཐ་སྙད་མཁན་པོ། སྒོས་མཚན་ཉིད་སྔོན་སོང་རྣམས་ཆེར་སྙེམས་ཀྱི་བཞུགས་གྲལ་དོག་པས་སྐུ་གཟུར་བའི་རིགས་སུ་མི་སྣང་

ཡང་༑ ཁོ་བོ་ཅག་སྐྱེས་སྦྱངས་ཀྱི་བློ་གྲོས་ཆ་ཕྲ་ཡང་ལམ་འདིར་ཡོངས་འཛིན་མཁས་པའི་བཀའ་དྲིན་གྱི་བགོ་སྐལ་ཐོབ་པ་དང༌། ལྷག་པའི་བསམ་པ་ཙམ་ཞིག་རྒྱུ་མཚན་དུ་བྱས་ནས་ཅུང་ཟད་སྨྲ་
བར་སྤྲོའོ།། ༈ དེ་ལས་དྲི་བ་དང་པོར། སྙན་ངག་གཞུང་རྩོམ་བྱེད་པོ་དཎྜི་འདི། ཕྱི་ནང་ཐུན་མོང་བ་ཞེས་ཀུན་གླེང་མོད། དེ་ལྟའི་ཤེས་བྱེད་རྣམ་དག་གང་གིས་བསྒྲུབ།
གཞུང་འདི་ཐུན་མོང་ཙམ་གྱིས་དེར་མི་འགྱུར། ། ཞེས་པའི་ལན། གཞུང་འདི་ལ་ཕྱི་ནང་སུས་ཀྱང་ཐུན་མོང་དུ་བསླབ་ཏུ་རུང་བ་མད་ཀྱང་། རྩོམ་པ་པོ་དངོས་ནི་ཕྱི་རོལ་པའི་པཎྜི་ཏ་ཡིན་
ཏེ༑ དམངས་དྭ་ཧར། དབྱུག་གུ་དབྱུག་གསུམ་ལེགས་ལྡན་གཟུགས། །འཆང་ཞིར་དུས་སུ་མཆོད་པ་དང༌། །ཞེས་མུ་སྟེགས་བྱེད་ཁ་ཅིག ལྷ་ཆེན་གསུམ་པོ་གཟུགས་གཅིག་པ་ཉིད་དུ་
བསམས་ནས་དབྱུག་གུ་གཅིག་འཆང་བར་བྱེད་ལ། གཞན་དག་དེ་གསུམ་གཟུགས་ཐ་དད་པར་བསམས་ནས་དབྱུག་གུ་གསུམ་རྩ་བ་དང་བར་དང་རྩེ་མོ་རྣམས་སུ་ཆིངས་མས་བཅིངས་ཏེ་དུས་དང་
དུས་སུ་མཆོད་པ་བྱེད་དོ། ཞེས་ཕྱི་རོལ་པའི་འདོད་པ་བརྗོད་པའི་སྐབས་སུ་གསུངས་ལ། དེ་ལྟ་བུའི་བརྟུལ་ཞུགས་ལ་གནས་ཤིང་གཞོལ་བས་ན་མཚན་ཀྱང་དབྱུག་པ་ཅན་ཞེས་བྱའི། སངས་

། |༄༅། །རྒྱས་ཀྱི་བསྟན་པའི་སྒོར་ཞུགས་པའི་དགེ་བསྙེན་ནམ་རབ་ཏུ་བྱུང་བ་གང་ཡིན་ཀྱང༌། བླ་དགས་ཀྱི་མིང་ངན་ཡིན་ན་མ་གཏོགས་གཞན་དེ་འདྲ་འོང་པ་མེད་ལ། ལྷག
པར་རབ་ཏུ་བྱུང་བ་རྣམས་ལ་ཉན་ཐོས་སྡེ་པ་སོ་སོའི་མིང་ལ་དྲས་ནས་འདོགས་པར་བཤད་པ་དང་། འོན་ཀྱང་འོད་སྲུངས་ཆེན་པོ་དང༌། འོད་སྲུངས་སྟོབས་བཅུ་པ་ཞེས་སོགས་ཀྱི་མིང་ནས་
སྨོས་པ་དང༌། ཤཱ་རིའི་བུ་དང་། རྡོ་རྗེ་མོའི་བུ་ཞེས་སོགས་ཕ་མའི་མིང་ནས་སྨོས་པ་དང་། གཞན་ཡང་ཡུལ་དང་ལས་མཐའི་མིང་ནས་སྨོས་པ་སོགས་ནི་མང་དུ་འབྱུང་མོད། དབྱུག་པ་དང་
ཐོ་བ་ལ་སོགས་པ་མུ་སྟེགས་དང་འབྲེལ་བའི་ཁྱིམ་པ་ལ་བཏགས་པ། སྔོན་རྒྱལ་པོ་གཙུག་ཕུད་ཅན་གྱི་སློབ་དཔོན་གཉིས་ལ་བཏགས་པར་བཤད་པ་ལྟ་བུའོ། འོན་ཀྱང་སློབ་དཔོན་འདི་རང་གཞན་
གྱི་གཞུང་དང་གྲུབ་མཐའ་མང་པོ་ལ་མཁས་པ་ཞིག་ཡིན་པ་ནི་དཔེར་བརྗོད་པ་དག་གིས་ཤིས་པར་འགྱུར་རོ། ཞེས་བདག་ཅག་གི་འདྲེན་པ་མཆོག་ཉིད་བཞེད་དེ་ཀླན་ཀའི་གནས་དང་བྲལ་
༴ བའོ།། ༈ དྲི་བ་གཉིས་པར། །ལྷོ་ཤར་ལམ་འདིར་ཤིང་རྟའི་སྲོལ་འབྱེད་བཞིན། །མཁས་ལ་གྲགས་མོད་དེ་ལས་གཞན་པ་ཡི། །སྙན་ངག་སྲོལ་འབྱེད་འཕགས་ཡུལ་དབུས་

ནུབ་སོགས། །འཆད་ཚུལ་མི་འདྲའི་རང་གཞུང་འགའ་ཡོད་དམ། །ཞེས་པའི་ལན། བསྟན་བཅོས་སྔ་མ་རྣམས་བསྡུས་ཤིང་། ཞེས་པའི་སྐབས་འགྲེལ་མཛད་སྔོན་མ་དག་གིས། སྔོན་
དྲང་སྲོང་རྒྱས་པས་ཚོགས་བདག་གིས་ཡིག་མཁན་བྱས་ནས་བྲིས་པར་གྲགས་པའི་སྙན་ངག་བྷ་ར་ཏ། མེ་བཞིན་འཇུག་གི་བུ་མོས་བྱས་པའི་སྙན་ངག་སྒོམ་པའི་ཆོས། དྲང་སྲོང་གྲོག་མཁར་གྱིས་
བྱས་པའི་སྙན་ངག་རྭ་མ་ཡ་ན། མརྐིཎྜ་ཡས་བྱས་པའི་སྙན་ངག་སྔོན་རབས་ཀྱི་ཆོས། ཀཱ་ལི་དཱ་པ་སྟེ་ནག་མོའི་འབངས་ཀྱིས་བྱས་པའི་སྙན་ངག་གཞོན་ནུ་འབྱུང་བ། གཞན་ཡང་ར་མ་ཤརྨས་
མཛད་པ་སོགས་སྙན་ངག་གི་བསྟན་བཅོས་ནི་ཤིན་ཏུ་རྒྱ་ཆེ་བ་བྱུང་བར་བཤད་མོད། དེ་དག་གི་དོན་ཕལ་ཆེ་བ་བསྟན་བཅོས་ཆེན་པོ་འདི་ཉིད་ཀྱི་ནང་འདུས་པར་གསུངས་ཏེ། གཞུང་འདིར་ནི་ཐུན་
མོང་བའི་རྒྱན་རྣམས་མ་གཏོགས། ཐུན་མོང་མ་ཡིན་པ་ལྷོ་ཤར་གྱི་ལམ་འདི་ཉིད་ལས་གཞན་པའི་ལུགས་སྲོལ་མི་འདྲ་བ་ཡོད་པར་མ་གསུངས། ལྷག་པར། ཕན་ཚུན་དབྱེ་བ་ཕྲ་མོ་
ཅན༑ ཚིག་གི་ལམ་ནི་དུ་མ་ཡོད། དེ་ལ་བཻདནྡྷ་དང་ནི། གོ་ཌཱ་བའི་ཁྱད་གསལ་བར་བྱ། ཞེས་དཔྱད་པའི་དོན་གྱིས་རྒྱ་གར་དབུས་ནུབ་སོགས་ལ་སོ་སོར་རང་རྐང་ཚུགས་པའི་བཤད་སྲོལ་

༄༅། །ཁྱད་པར་བ་ཡོད་པར་མི་བཞེད་ལ། ནང་གསེས་ཕྲ་མོ་ཙམ་ནི། སྙན་ངག་མཛེས་པར་བྱེད་པ་ཡི། །ཆོས་རྣམས་རྒྱན་ཞེས་རབ་ཏུ་བརྗོད། །དེ་ནི་ད་ལྟའང་རྣམ་
རྟོག་སྟེ། །དེ་དག་མ་ལུས་སུས་འཆད་ནུས། །ཞེས་ཀྱང་གསུངས་སོ།། ༈ དྲི་བ་གསུམ་པར། མཆོད་བརྗོད་སྐབས་སུ་སྦྱར་བའི་གཟུགས་ཅན་ཞེས། །མཁས་ཀུན་
འཆད་མོད་འབྲུ་འགྲེལ་བྱེད་པ་འགས། །ཕྱི་ནང་གསང་གསུམ་རེ་ཡང་ཕྱི་ནང་གི །བཤད་པ་མཛད་པ་འཁྱོག་བཤད་ཙམ་མ་གཏོགས། །དོན་ཐོག་འབབ་དང་མི་འབབ་ཇི་ལྟར་ཡིན། །འབབ་
ན་ངོ་མཚར་རྒྱན་འདིའི་མཚན་ཉིད་གཅིག །རང་གཞུང་འདིར་ནི་འཆད་རིགས་མི་འབབ་ན། །དེ་ཙམ་སྤྲོས་པ་བྱེད་པའི་དགོས་པ་ཅི། །ཞེས་པའི་ལན། སྣར་ཐང་ལོ་ཙཱ་བ་སངྒཱ་ཤྲཱིས་བཀླགས་
པ་དོན་འགྲུབ་ཅེས་བྱ་བའི་འགྲེལ་པར། ཕྱི་ནང་གསང་གསུམ་གྱི་སྦྱར་བཤད་རྒྱ་ཆེར་མཛད་པ་ནི་རྗེས་འཇུག་བློ་གྲོས་འཕེལ་བའི་ཆེད་དུ་ཡིན་ལ། དེ་ཉིད་གཞུང་དོན་ལ་མ་ཞུགས་པའི་ཉེས་པའང་
མེད་དེ། དོན་ཐོབ་ལ་དེ་བཞིན་གནས་པའི་ཕྱིར་དང༌། སྤྱིར་རྒྱན་གྱི་རྣམ་གྲངས་ལ་གཞུང་འདིར། སྙན་ངག་མཛེས་པར་བྱེད་པ་ཡི། །སོགས་སྔར་དྲངས་པ་དང༌། །ཁྱད་པར། སྦྱར་བ

གཟུགས་གཅིག་ལྡན་པའི་ཚིག །དུ་མའི་དོན་ཅན་ཡིན་པར་འདོད། །ཞེས་དང༌། གཟུགས་ཅན་པོ་ཡི་རྣམ་རྟོག་ནི། །མཐའ་ཡོད་མ་ཡིན་དེ་ཡི་ཕྱིར། །བློ་ལྡན་རྣམས་ལ་ཕྱོགས་ཙམ་
བསྟན༑ །མ་བརྗོད་རྗེས་སུ་དཔག་པར་བྱ། །ཞེས་སྦྱར་བ་དང་གཟུགས་ཅན་རྒྱན་གྱི་དབྱེ་བ་ཇི་སྙེད་བཤད་བཞིན་དུ། སྦྱར་བ་དྲུག་ལྡན་ལྟ་བུ་སྔོན་མེད་པའི་རྟོག་བཏགས་སོ། ཞེས་ཁ་ཟེར་བ་
ནི་ཅུང་ཟད་མི་རིགས་སམ་སྙམ།། ༈ དྲི་བ་བཞི་པར། ཞར་བྱུང་ལྷ་ཆོས་རྩོམ་བཞི་ཁྱད་འཕགས་སུ། །བསྒྲུབ་སྐབས་ཕྱི་ནང་ཐུན་མོང་ཙམ་ཁོ་ན། །འཆད་པར་དམ་བཅས་
རྒྱུ་རྒྱན་དཔེར་བརྗོད་དུ། །མ་བརྟགས་སྤྱོད་པ་འཕགས་པས་སྤངས་ཞེས་དང་། །བདེ་གཤེགས་འདུས་བྱས་འཇིག་པར་གསུང་བ་ནི། །བདེན་མོད་ཙ་ཀོ་ར་ཡི་མིག་ཅན་མ། །བདག་གི་སྙིང་
ལ་གནས་ཞེས་ཀུན་མཁྱེན་གྱི། །ལུང་བསྟན་སྙན་ངག་སྐྱོན་དུ་བཤད་པ་ཡི། །ཚིག་འདི་ནང་པ་ཁོ་ནའི་ཁྱད་ཆོས་ཙམ། །འདྲ་ན་འགལ་ལམ་མི་འགལ་འདི་དོན་གང༌། །ཞེས་པའི་
ལན༑ དཔེར་བརྗོད་དང་པོའི་སྐབས་སུ་དཔང་ལོའི་འགྲེལ་ཆེན་ནས། མ་བརྟགས་པ་དམ་པ་དང་དམ་པ་མ་ཡིན་པ་མ་དཔྱད་པའི་སྤྱོད་པ་སྐྱོན་གྱི་ངོ་བོ་འཕགས་པ་རྣམས་ལ་སྟེ་དམ་པ་ཀུན་ལ་ཤིན་

༄༅། །ཏུ་ཡོད་པ་མ་ཡིན་ཏེ། རྟག་ཏུ་དཔྱད་ནས་བྱེད་པའི་ཕྱིར་རོ། ཞེས་གསུངས་ཏེ། དཔེར་ན། འཇིག་རྟེན་གྱི་བསྒྲུབ་བྱ་གཡུལ་སྤྲད་པ་ལྟ་བུ་ལའང་། རང་གི་
སྙིང་སྟོབས་དང་། དགྲ་བོའི་ནུས་པ་སོགས་མ་བརྟགས་པར་གྱ་ཚོམས་སུ་སྤྱོད་པ་ནི་སྐྱེས་བུ་བློ་གྲོས་ཁྱད་པར་དུ་འཕགས་པའི་རང་བཞིན་ཅན་ལ་ཡོད་པ་མ་ཡིན། ཞེས་པ་ལྟ་བུ་སྟེ། དོན་དུ་
འཕགས་པ་ནི། དམ་པའམ་མཆོག་གམ། ཁྱད་པར་ཅན་གྱི་མིང་ཡིན་པས། དགྲ་བཅོམ་འཕགས་པ་དང༌། བྱང་འཕགས་སངས་འཕགས་ལྟ་བུ་རང་ལ་བཞེད་མི་དགོས་པ་འདྲ་
སྟེ༑ འཕགས་པའི་སྐད་དོད། ཨཱརྻནི། རྗེ་བོ་དང༌། ཡ་རབས་དང་། གཞན་ལས་ཁྱད་པར་འཕགས་པའི་དོན་ཏེ། བྲམ་ཟེ་དང་། རྒྱལ་པོ། རྗེ་རིགས་དང༌། དགེ་སྦྱོང་ཆེན་པོ་
སོགས་རིགས་དུས་ཆོ་འབྲང་བཟང་བ་དང་། སྤྱོད་པ་ཕུན་སུམ་ཚོགས་པ་དང་། །རིག་པ་དང་བློ་གྲོས་མཆོག་རྣམས་སོ། །ཞེས་མཁས་པ་དག་གིས་གསུངས་པ་བཞིན་ནོ། ཕྱི་མ་ཡང་བདེ་
༈ གཤེགས་འདུས་བྱས་འཇིག་པར་ནི། སོགས་ཀྱིས་ནང་པའི་རིགས་པ་དང་འགལ་བ། སེར་སྐྱས་གནས་ལ་ཡོད་པ་ཉིད། སོགས་ཀྱིས་ཕྱི་རོལ་པའི་རིགས་པ་དང་འགལ་བ་གཉིས་ཀ་དཔེར་

བརྗོད་པས་ཐུན་མོང་ལས་གཞན་པའི་སྐབས་ཨེ་འདུག གང་ལྟར་ཁོ་བོ་ཅག་གི སློབ་དཔོན་འདི་ཉིད་དངོས་གཞི་ཕྱི་རོལ་པ་ཡིན་ཀྱང༌། རང་གཞན་གྱི་གྲུབ་མཐའ་མང་པོ་ལ་མཁས་པ་ཞིག
༈ དྲི་བ་ལྔ་པར། ཆོས་འཁོར་བསྐོར་བར་བསྐལ་བའི་ཚངས་པ་དང་། །རིག་བྱེད་སྨྲ་བའི་ཡིན་པར་འདོད་པ་ཡང༌། རྒྱུ་མཚན་འདི་ལྟ་བུས་བདེན་པར་རྟོགས་པར་འགྱུར་རོ།།
ཚངས་པ་ཨེ་གཅིག་ན། །ཞེས་པའི་ལན། བཅོམ་ལྡན་འདས་ཀྱིས། རྒྱ་ཆེར་རོལ་པའི་མདོར། འཇིག་རྟེན་ཀུན་ལ་སྙིང་རྗེ་མཐའ་ཡས་དང༌། །གཞན་གྱིས་གསོལ་བ་བཏབ་ལ་ང་མི་
སྟོན༑ །སྐྱེ་བོ་འདི་ཀུན་ཚངས་ལ་དད་པ་སྟེ། །དེ་ཡིས་གསོལ་བ་བཏབ་ན་འཁོར་ལོ་བསྐོར། །ཞེས་གསུངས་པ་ཡང༌། ཕྱི་རོལ་པ་དག་ཚངས་པ་ནི་རིག་བྱེད་མཐའ་དག་དྲན་པ་པོ་ཡིན་པའི་
ཕྱིར་སྟོན་པར་འདོད་ལ། དེས་གསོལ་བ་བཏབ་ན་གཞན་ཡིད་ཆེས་པར་འགྱུར་བ་དང༌། རིག་བྱེད་སྨྲ་བ་པོ་གཞན་ལས་ཁྱད་པར་དུ་གྱུར་པའི་ཡོན་ཏན་སྟོན་པའི་དགོས་པ་ཡོད་པར་གཟིགས་པའི་
དབང་ལས་ཡིན་པས་དེ་གཉིས་ནི་གཅིག་ལ། སྟོང་གསུམ་གྱི་བདག་པོར་གྱུར་པའི་ཚངས་པ་ཞིག མི་མཇེད་ཀྱི་བདག་པོ་ཚངས་པ་ཞེས་གསུང་རབ་ལས་འབྱུང་བ་དཔྱད་བཞིར་སྣང་ཡང་འདིར་

༄༅། །འཕྲོས་མ་བྱུང་ཞིང༌། ད་ལམ་གྱི་དྲི་བའི་སྐབས་དོན་དེ་ཀས་འགྲུབ།། ༈ དྲི་བ་དྲུག་པར། མདོར་བསྟན་སྐབས་སུ་ད་ནི་ཞེས་པ་དང་། །དེ་དག་
J
གིས་ནི་ཞེས་པའི་ལུགས་གཉིས་བྱུང༌། ྋ །དེ་དག་གིས་ནི་དག་ན་བསྟན་བཅོས་འདིའི༑ །ལུས་ཀྱི་མདོར་བསྟན་ཙམ་དུ་མི་རིགས་ཤིང་། །ད་ནི་ཞེས་པ་དག་ན་དེའི་སྒྲུབ་བྱེད། །བརྡའ་སྤྲོད་
མཁས་པའི་གཞུང་བཞིན་སྒྲུབ་པར་འོས། །ཞེས་པའི་ལན། ད་ནི་ཞེས་པ་ཅུང་མ་དག་ལ། དེ་དག་གིས་ནི་ཞེས་པ་ཡང་རྣམ་བཅད་ཉམས་པ་སྟེ། འདིར། དེི་རྣམས་ཀྱིས་ནི་སྙན་ངག་
གི །ལུས་དང་རྒྱན་ཡང་རབ་ཏུ་བསྟན། ཞེས་སྔོན་གྱི་སློབ་དཔོན་དེ་རྣམས་ཀྱིས་སྙན་ངག་གི་རིག་པའི་རྣམ་བཞག་ལ། འདོར་བསྡུ་བ་ལུས་དང་རྒྱན་ཞེས་པའི་རིམ་པ་གཉིས་སུ་རབ་ཏུ་བསྟེན་
ནོ༑ །ཞེས་པའི་དོན་ཡིན་པས་མ་ཚིག་སྦྱར་བ་དེ་རྣམས་ཀྱིས་ནི་ཞེས་པ་དག་སྟེ། འདིའི་རྒྱ་དཔེར་ཏི་ཤ་རཱི་རཾ་ཙཞེས་སོགས་ཡོད་པའི།ྋ ཏེ་ཞེས་པའི་བོད་སྐད་དེ་རྣམས་ཀྱིས་ཞེས་བསྒྱར་དགོས་
༈ ཏེ༑ རྒྱུ་མཚན་དེ་ཞེས་པའི་སྐད་དོ་སསྦྲ་ནཱ་མའི་རྟགས་ཏཱཏ྄་བཞག་པ་ལ། བྱེད་པ་པོ་ལ་གསུམ་པའོ། །ཞེས་པས་རྣམ་དབྱེ་གསུམ་པའི་མངཚིག་བྷིས་རྐྱེན། རྒྱན་སོགས་ཀྱི་ཆོ་གྀ་དང་ཨཏ་

ལས་བྷིས་ཀྱིས་ཨཻས་སུ་བསྒྱུར། མཚམས་སྦྱར་བས། ཏིཿ དེ་རྣམས་ཀྱིས་ཞེས་པ་གྲུབ་སྟེ་དཔང་ལོ་ཆེན་པོས་ཀྱང་དེ་ཁོ་ན་ལྟར་བཤད་དོ། །དེས་ན་འདི་མདོར་བསྟན་དུ་འགྲོ་བ་ལ་ཀླན་ཀའི་
གནས་མེད་ལགས།། ༈ དྲི་བ་བདུན་པར། ལུས་སྲོག་རྒྱན་གསུམ་བཤད་པ་བདེན་ནམ་རྫུན། །བདེན་ན་གཞུང་གི་དངོས་བསྟན་ཇི་ལྟ་བུ། །མི་བདེན་ན་ནི་ལུང་རིགས་སྐྱོན་
བརྗོད་ནས། དཔང་གྱུར་ལེགས་བཤད་གསར་པ་སྦྱིན་པར་འོས། ཞེས་པའི་ལན། བཤད་མ་ཐག་པའི་མདོར་བསྟན་དུ་ཡང་། ལུས་དང་རྒྱན་ཡང་རབ་ཏུ་བསྟན། །ཅེས་པ་ལས་མ་བྱུང་
མོད་ཀྱང༌། ཟུང་མཁར་བ་བློ་གྲོས་རྒྱལ་པོ། བཅད་ལྷག་སྤེལ་གསུམ་ནི་ལུས། སྡེ་བཞི་ནི་སྲོག ཐུན་མོང་དང་ཐུན་མ་ཡིན་པ་ལ་སོགས་པའི་རྒྱན་ཏེ་མཚན་ཉིད་གསུམ་དུ་མཛད་པ་ནི། ༸རྗེ་
ས་པཎ་གྱིས། སྲོག་གི་དབང་པོས་མ་བཟུང་བའི། །མི་རོ་བཟང་ཡང་སུ་ཞིག་ལེན། །གསུང་པ་ལྟར། སྲོག་མེད་པའི་ལུས་དེ་ལ་རོའི་དོན་སྤྱི་ཤར་མདོག་ཁ་ཡང༌། དེ་ལྟར་ན་མིག་ལ་
སོགས་པའི་དབང་པོ་གཞན་ཡང་ཅི་སྟེ་མི་དགོས། གོས་མེད་པའི་གཅེར་བུ་ལ་རྒྱན་ཡང་མི་མཛེས་ཤིང་མི་འཚམ་པས། དཀའ་ཚོགས་ཀྱི་ཁུར་འཛིན་དགོས་པ་འདྲ། དེས་ན་སྡེ་བཞི་སོགས་ཀྱི་

༈ ༄༅། །སྙན་ངག་ཆེན་པོའི་མཚན་ཉིད་འཆད་པའི་སྐངས་ཡིན་པས་ཐམས་ཅད་དུ་ཚང་བ་ངེས་པར་མི་དགོས། ས་བཅད་ཀྱང་བཅད་ལྷུག་སྤེལ་གསུམ་ངོས་འཛིན་པའི་ཁོངས་
སུ་འདུས་པས་ལུས་ཁོ་ན་ཡིན་ཅིང༌། གཞུང་གི་དངོས་བསྟན་ལ་མེད་པ་ཙམ་དུ་མ་ཟད་བོད་ཊཱི ཀ་ཁུངས་མ་དཔང་ལོའི་འགྲེལ་ཆེན་དུ་ཡང་མ་བཤད་པས།ྋ དངོས་བསྟན་བོར་ནས་ཤུགས་བསྟན་
ཚོལ་བ་ཕོངས་པའི་རྒྱུ་ཁོ་ནར་མཐོང་ངོ༌།། ༈ དྲི་བ་བརྒྱད་པར། ལུས་ཀྱི་དབྱེ་བའི་སྐབས་སུ་གཞུང་འདི་དང༌། །མེ་ཏོག་ཆུན་པོར་བཤད་ཚུལ་ཅུང་ཟད་ཙམ། །མ་མཐུན་པ་ལ་
རི་བོང་ཅལ་ཁོ་ནས།ྋ །སེང་གེ་རྒན་པོ་ལུས་སེམས་བྲེལ་བ་མཐོང་། །དོན་གྱི་སྙིང་པོ་རྒྱུན་ཆགས་མཚན་ཉིད་ཅི། །དེ་ལ་རྐང་པས་བཅད་དང་མ་བཅད་གང༌། །རིན་ཆེན་འབྱུང་གནས་དངོས་
བསྟན་ལས་གཞན་པའི། །རྒྱུན་ཆགས་མེད་དམ་ཡོད་ན་ཇི་ལྟ་བུ། །ཞེས་གཞི་གཅིག་ལས་འཕྲོས་པའི་དྲིས་ཚན་གསུམ་གྱི་ལན། སྡེབ་སྦྱོར་སྣ་ཚོགས་མེ་ཏོག་གི་ཆུན་པོར། ྋཚིགས་སུ་བཅད་
༈ དང་རྐྱང་པ་དང༌། །རྒྱུན་ཆགས་ཞེས་བྱ་རྣམ་པ་གསུམ། །ཞེས་སྤྱིར་བསྟན་ནས། དེ་ཡང་བཅད་དང་མ་བཅད་པའོ། །ཞེས་རྐང་པས་མ་བཅད་པའི་རྒྱུན་ཆགས་བཞེད་པའི་རྒྱབ་སྐྱོར་

དུ༑ སྡེབ་སྦྱོར་གྱི་ཚོམས་ལས། ཞེས་ལུང་འདྲེན་ཡང་མཛད་པ་ལ། དཔང་ལོ་ཙཱ་བ་ཆེན་པོ་སོགས་ཀྱིས། གཞུང་དེ་སྐད་ཅེས་བྱ་བ་ཡང་ཐ་སྙད་ཀྱི་གཙུག་ལག་དང་དེ་སྨྲ་བ་གཞན་ལ་གྲགས་
པ་མ་མཐོང་ལ། དེ་ལྟ་བུ་རྒྱུན་ཆགས་ཡིན་ན་བྱ་བའི་ཚིག་ཡོད་པའི་ལྷུག་པ་རྣམས་ཀྱང་རྒྱུན་ཆགས་སུ་ཐལ་བ་སོགས་སྐྱོན་འཕངས་པ་ཐུགས་ཡུལ་དུ་མ་བདེ་པའི་ཁ་བུན་དུ་སྣང་མོད། ཚད་ལྡན་
གྱི་བསྟན་བཅོས་གཞུང་འདི་དང་སྡེབ་སྦྱོར་རིན་ཆེན་འབྱུང་གནས་གཉིས་ཀ་མཐུན་བར།ྋ བྲྀརྟ་དང་ཛཱ་ཏི་གཉིས་སུ་སྡེབ་སྦྱོར་གྱི་དབྱེ་བ་མཐའ་དག་བསྡུས་ཤིང༌། དེ་ཐམས་ཅད་ཚིགས་བཅད་
འབའ་ཞིག་ཏུ་བཤད་ནས། རྐང་པས་མ་བཅད་པའི་རྒྱུན་ཆགས་ཡོད་པར་མ་གསུངས། ལྷག་པར། རྐང་པ་མེད་པའི་ཚིག་རྒྱུན་ནི། །ལྷུག་པ་བརྗོད་པར་དག་དང་གཏམ། །ཞེས་འབྱུང་
བས་དཔྱད་དགོས་པ་ནི་མད་ལ། འོད་ཀྱང་སྨྲ་བ་པོ་དེ་གཉིས་ཀ་མཁས་པའི་དབང་པོ་ཚད་མར་གྱུར་པ་ཡིན་ཅིང༌། ཤེས་བཞིན་དུ་དད་པ་ཐོབ་པ་ཁོ་བོ་ཅག་ལྟ་བུས་ནི། ཁྱུ་མཆོག་གི་འགྲོས་ལ་
སྤྲེའུས་གླེང་བར་རྔོ་མི་ཐོག་པ་ཙམ་དུ་མ་ཟད། གཞུང་འདིར་ཚིགས་བཅད་རྐང་བཞི་པ་ཁོ་ནར་ངེས་གཟུང་མཛད་པ་ལ་ལུང་ལས་རྐང་པ་གཅིག་པ་ནས་དྲུག་པའི་བར་དུ་བཤད་པས་རྒྱས་འགེབས་མི་

༄༅། །དགོས་པ་བཞིན། དེ་ཡང་ཚིགས་བཅད་ལྷུག་པ་དང༌། །སྤེལ་མ་རྣམ་གསུམ་ཉིད་དུ་གནས། །ཞེས་སོགས་ཀྱི་གཞུང་ཞལ་གསལ་ཅན་ཡོད་བཞིན་དུ། དེ་དང་
མི་མཐུན་པའི་གཞུང་འགའ་འབད་པས་དེ་ཐོག་ཏུ་བཅུས་ཀྱིན་འཐེན་པ་ནི་དགོས་པ་ཆུང་བར་མཐོང་ནས་བཞག་མོད་ཀྱི། ཅི་སྟེ་ད་དུང་ཐུགས་ཡུལ་དུ་མི་བདེ་ཞིག་ན། ཁྱེད་རང་གི་བླ་མ་གོང་མའི་
བཞེད་གཞུང་ཡིན་པས། དེ་ཁུངས་དང་ཇི་ལྟར་འབྲེལ་བ། ཡི་གེ་ལྕི་ཡང་གི་པྲསྟཱ་ར་འགོད་ཚུལ་སོགས་བྱི་ལའི་མཇུག་མའི་ལྷན་ཚལ་བཞིན་དུ་སྒྲུབ་བྱེད་ལྟར་སྣང་གི་དབུ་འཁོར་སློང་བ་
ནི༑ དེའི་རྗེས་འཇུག་ཏུ་རློམས་པ་དག་ལ་སྐབས་སུ་བབ་པའི་ཁུར་རྩའོ།། ༈ དྲི་བ་དགུ་པར། གྲོལ་མཛོད་རིགས་འདུས་དབྱེ་སྐབས་བྱ་ཚིག་འདི། །གཉིས་པ་ལས་བྱ་ཡིན་
ནམ་དེ་མིན་གང༌། །ཞེས་ལན་བྱ་བ་ལ་སྤྱིར་ཀྲྀ་ཏྱའི་རྐྱེན་སྦྱར་བའི་རྗེས་དང་། གཞན་གྱི་ཆེད་དུ་བྱ་བ་ཨཱཏྨ་ནེའི་རྐྱེན་སྦྱར་བ་དང་། རྣམ་དབྱེ་གཉིས་པ་ལས་སུ་བྱ་བ་རྣམས་ལ་ནང་གསེས་ཀྱི་དབྱེ་
༴ བ་མང་པོ་ཡོད་པ་ལས། འདིར་དང་པོ་བྱིངས་ལ། བྱ་བ་དུས་གསུམ་ཡུལ་ཅན་ཞེས་པ་ལྟར། འདས་མ་འོངས་ད་ལྟར་དུས་གསུམ་གང་རུང་ལ་འཇུག་པའི་ཀྲྀ་ཏྱའི་རྐྱེན་གྱིས་རྟགས་སུ་་

བསྒྲུབས་རྗེས། ཙནྡྲ་པར། ལས་སུ་བྱ་བ་ལ་གཉིས་པའོ། ཞེས་བྱ་བའི་གཞི་ལ་ཡོད་པའི་ལས་སྟོན་པ་ལ་རྣམ་དབྱེ་གཉིས་པ་སྦྱོར་བར་བཤད་པ་ལྟར་རམ། ཡང་ན་བརྡའ་སྤྲོད་སྙིང་པོ་
གསལ་བར། བྱེད་ཅན་བརྗོད་ན་དང་པོ་ཉིད། ཅེས་གསུངས་པ་ལྟར། བྱེད་ཅན་དྲུག་སོ་སོར་བརྗོད་པ་ལ་རྣམ་དབྱེ་དང་པོ་ཁོ་ན་སྦྱོར་བའི་རིམ་པ་བཤད་པ་ལྟར་གྱིས་ཚིག་ཏུ་སྒྲུབ་དགོས་
པས༑ དེས་ན་གཙོ་བོ་ཀྲྀཏ་བྱ་བའི་རྐྱེན་སྦྱར་བ་ཞིག་དགོས་པར་མངོན་གྱི། །རྣམ་དབྱེའི་ལས་བྱ་གཙོ་བོ་མ་ཡིན་ནོ།། ༈ དྲི་བ་བཅུ་པ། ཟུར་ཆགས་སོགས་ལས་སྙན་ངག་མཚན་
ཉིད་པ། །མེད་དམ་ཡོད་འདྲི་མེད་ན་སྐད་རིགས་བཞི། །ལུས་ཀྱི་དབྱེ་བ་བཤད་པ་དོན་མེད་འགྱུར། །ཡོད་ན་སྡེབ་སྦྱོར་ལྡན་པ་ཡོད་པ་རིགས། །ཞེས་པའི་ལན། །སྐད་རིགས་བཞི་ཀ་ལ་
སྙན་ངག་གི་བསྟན་བཅོས་མཚན་ཉིད་པ་ཡོད་པ་རང་གཞུང་དུ་བཤད་མོད། ཐམས་ཅད་ལ་སྡེབས་སྦྱོར་འབྱུང་དགོས་པས་ཁྱབ་པ་མ་ཡིན་ཏེ། རྒྱུ་མཚན། །ལྷུག་པའི་སྡེབས་སྦྱོར་ནི་སུ་ཡང་མི་
བཞེད༑ རྒྱུན་ཆགས་རྐང་པས་མ་བཅད་པ་དང་ལྷུག་པ་ཡང་ཁྱད་ཆོས་དུ་མས་མི་གཅིག་པར་ཁྱེད་རང་འདོད་ལ། དེ་ལྟ་ན་གོང་གི་བསྟན་བཅོས་རྣམས་ཀྱང་ཚིགས་བཅད་འབའ་ཞིག་ཡིན་པའི་《

༄༅། །ངེས་པ་ཅི་ཡོད། དེ་མེད་ཕྱིན་ན་དྲི་བ་འདི་ཡང་དེར་ཟད། སྙན་ངག་མཚན་ཉིད་པར་འགྱུར་བ་ལ་སྡེབ་སྦྱོར་གྱིས་ཁྱབ་དགོས་པ་གང་ཞིག། ལྷུག་པར་སྦྱར་བ་
ཐམས་ཅད་སྙན་ངག་མཚན་ཉིད་པ་མ་ཡིན་པར་ཐལ། སྡེབ་སྦྱོར་སྒྲིག་ཏུ་མེད་པའི་ཕྱིར། འདོད་ན་གོང་དུ་ལུས་ཀྱི་དབྱེ་བ་གསུམ་དུ་བཞག་པ་ལ་དགོས་པ་ཅི་ཞིག་ཡོད་དོ། །སྤྲོས་པས་ཆོག་
གོ ཅི་སྟེ་འདི་ལ་དྲི་བའི་ཁུར་ཞེས་དགོས་པ་ཞིག་ན། ཐོག་མར་དེ་དག་བཅད་ལྷུག་སྤེལ་བ་གསུམ་གང་དུ་སྦྱར་བ་ཡིན་ཀྱང་དྲི་དགོས་པར་འགྱུར་ཏེ། མགོ་མ་ཚོས་བར་ལ་ཀླད་པ་མི་ལྡག་པ
མན་ངག་ཡིན་པའི་ཕྱིར་ནའོ།། ༈ དྲི་བ་བཅུ་གཅིག་པར། ཐུན་མོང་མ་ཡིན་རྒྱན་བཅུ་རྩོམ་པའི་སྐབས། །ཐུན་མོང་རྒྱན་རྣམས་འདྲེས་ན་འོང་ངམ་མི་ཡོང༌། །འོང་ན་ཐུན་
མོངས་མིན་པའི་རྣམ་དཔྱོད་ཉམས། མི་འོང་གཞུང་ལ་འགལ་བ་འཛིན་པར་འོས། །ཞེས་པའི་ལན། འདིར་སྒྲའི་རྒྱན་དང་སྦྱོར་ཚུལ་འོལ་སྤྱི་ཙམ་འདྲ་བ། སྦྱར་བ་ལ་སོགས་པའི་ཡོན་ཏན་
ཎྷཾབཅུ་པོ་འདི་དག་ཕལ་ཆེར་དངོས་ལྷོ་པ་དང་། བཟློག་པ་ཤར་པའི་ལམ་གཉིས་སུ་ཕྱེ་བའི་རྒྱུ་མཚན་གྱིས། གཙོ་ཆེ་བའི་དབང་དུ་མཛད་ནས་ཐུན་མོང་མ་ཡིན་པ་ཞེས་བརྡའ་ཆད་དུ་མཛད། དེ་ལ་

རྒྱན་གཞན་གྱི་མཚན་ཉིད་ཅུང་ཟད་འདྲེས་པ་ལྟར་སྣང་ཡང་གནོད་མི་ནུས་ཏེ། སྐབས་འདིར་མ་གཏོགས་ཐུན་མོང་གི་རྒྱན་རྣམས་སུ་ཡོན་ཏན་བཅུ་པོ་འདི་དག་ཐ་སྙད་མི་འདོད་པའི་རྒྱུ་མཚན་གྱིས་
འོན་ཏེ་ཚིག་འཁྲི་ལ་དགེས་པ་ཞིག་ན། ཐུན་མོང་མ་ཡིན་པའི་རྒྱན་བཅུ་གསུང་བ་སྦྱར་བ་ལ་སོགས་པའི་ཡོན་ཏན་བཅུ་བཤད་ཀྱང༌། དེ་དག་ཕལ་ཆེར་བཟློག་པ་ནི། ཞེས་ཚིག་ལ་རུས་
འདོན་པའི་རྒྱུ་མཚན་ཡང་དོན་གསལ་དང་ཏིང་ངེ་འཛིན་གཉིས་ལ་ཤར་ལྷོའི་ལམ་སྲོལ་སོ་སོར་མེད་ཅིང༌། ལྷག་པར་ཏིང་ངེ་འཛིན་ལ་དཔང་ལོས། དེས་ན་འདི་ནི་ལམ་གཉིས་ཀའི་ཐུན་མོང་གི་
ཡོན་ཏན་ནོ། །ཞེས་གསུངས་གནང་བ་ལ་ཇི་ལྟར། ལར་རྒྱན་གྱི་མཚན་ཉིད་ཅི་ཡིན་ཀྱང༌། སྐབས་འདི་འདྲར་ཡུལ་སྐད་ངན་པས་མ་སྦགས་པ་མན་ངག་གི་གནད་དམ་པར་འདོད་པ་
ལགས།། ༈ དྲི་བ་བཅུ་གཉིས་པར། དོན་སྒྲ་གབ་ཚིག་རྒྱན་ཞེས་ནུས་འདོན་ཅིང༌། ཞེས་པའི་ལན། ལུང་ལས་མིང་ཙམ་ལ་ནི་ཅི་ཞིག་རྩོད། ཅེས་འབྱུང་
ཡང་༑ དགོངས་སྦྱར་ཞུ་སྟེ། སྤྱིར་བརྗོད་བྱའི་དོན་དང་རྗོད་བྱེད་ཀྱི་ཚིག་ཐམས་ཅད་ཀྱི་ཁྱབ་བྱེད་ཡིན་མོད། གནས་སྐབས་འཇུག་པ་གཙོ་ཆེ་ཆུང་གི་དབང་ལས་དོན་རྒྱན་དང་སྒྲ་རྒྱན་དུ་བཞག་

༄ ༄༅། །ལ། དེ་བཞིན་བརྗོད་བྱའི་དངོས་པོ་དེ་ཚིག་སྦྱོར་དམ་པོས་སྦས་ཤིང་གབ་པ་ལྟ་བུར་གནས་པ། མཚན་ཉིད་ཤེས་པས་མ་གཏོགས་གཞན་གྱིས་རྟོགས་དཀའ་ཞིང་
མགོ་རྨོངས་པར་བྱེད་པའི་ཚིག་ལ་གབ་ཚིག་ཞེས་འཇིག་རྟེན་གྲགས་པ་ལྟར།ྋ དགོས་པ། རྩེ་མོའི་འདུན་སར་བཞད་གད་དང༌། དེ་ཤེས་ཚོགས་སུ་གསང་སྨྲ་དང༌། ཕ་རོལ་ཀུན་ཏུ་རྨོངས་
བྱེད་ལ། གབ་ཚིག་དག་ནི་ཉེར་མཁོ་ལྡན། ཞེས་གསུངས་པ་དེ་ལྟ་བུའི་ཕྱིར་རོ།། ༈ དྲི་བ་བཅུ་གསུམ་པར། རང་བཞིན་རྒྱན་ལ་རྒྱན་གཞན་འདྲེར་མི་རུང༌། །དེས་ན་ཡོན་
ཏན་བརྗོད་པའི་རྒྱན་འདི་ལ། །རྒྱུ་རྒྱན་མཚན་ཉིད་ཚང་བས་མི་གནོད་དམ། །ཞེས་པའི་ལན། རང་བཞིན་བརྗོད་ནི། དངོས་པོ་བརྗོད་བྱ་རྣམས་ཀྱི་རང་བཞིན་སྒྲོ་མ་བཏགས་པར་དེ་དང་དེའི་
གནས་སྐབས་སྣ་ཚོགས་དངོས་སུ་གསལ་བར་བྱེད་པའི་ཚིག་སྦྱོར་ཏེ། དེས་ན་འདི་ལ་རྒྱན་གཞན་འདྲེར་རུང་མི་རུང་གི་ས་མཚམས་ཀྱང༌། དེ་ལྟ་བུའི་མི་མཐུན་ཕྱོགས་འཁྱོག་པོར་བརྗོད་པའི་
༴ ངག་འདྲེས་ན་རང་བཞིན་བརྗོད་པའི་རྣམ་དཔྱོད་ལས་ཉམས་པར་རྟོགས་པ་ཁོ་ནའོ། དེ་ལའང་ངེས་པ་མི་སྣང་སྟེ། །ཡུལ་རྫོགས་པའི་སངས་རྒྱས་ལྟ་བུ་ལ་རང་བཞིན་བརྗོད་པས་བསྔགས་ཀྱང་་

རང་བབས་ཀྱིས་ཕུལ་བྱུང་དུ་འགྲོ་བ་མཐོང་སྟེ། དེ་ལྟ་བུ་ལས་ཕུལ་དུ་བྱུང་བའི་ཡོན་ཏན་སྲིད་པ་གསུམ་ན་འགའ་ཡང་མེད་པའི་ཕྱིར། དེས་ན་གང་ཟག་མཆོག་དམན་གྱི་བློ་དང་། སྙན་ངག་
མཁན་གྱི་བསམ་པས་ཇི་ལྟར་བཏགས་པའི་ཚུལ་ལ་བརྟེན་ནས་ངེས་པར་བྱ་དགོས་སོ།། དྲི་བ་བཅུ་བཞི་པར། དཔེ་རྒྱན་ཙམ་དང་ལྡོག་ཅན་ཁྱད་པར་ཅི། ཞེས་པའི་ལན། སྔ་མ་
ལ་མཚུངས་ཆོས་བསྟན་གྱི་འབྱེད་ཆོས་དགོས་པར་མ་ངེས་ལ། ཕྱི་མ་ལ་ནི་མཚུངས་ཆོས་དངོས་སམ་ཤུགས་ལས་བསྟན་ནས། དེ་གཉིས་འབྱེད་བྱེད་ཀྱི་ཆོས་ངེས་པར་དགོས་པས། སྔོན་དུ་
མཚུངས་པ་ཕྱིས་ལྡོག་པས་ལྡོག་པ་ཅན་ཞེས་བྱ་སྟེ་འཁྱེར་བདེ་བ་ལགས།། ༈ དྲི་བ་བཅོ་ལྔ་པར། གཞུང་འདིར་ཐུན་མོང་མ་ཡིན་སྐབས། །རྒྱ་ཆེའི་རྒྱན་གཉིས་བཤད་པ་འདི་
གཉིས་ལ། །ཁྱད་པར་མེད་དམ་ཡོད་ན་ཇི་ལྟ་བུ། །ཞེས་པའི་ལན། ཐུན་མོང་མ་ཡིན་པ་དང་ཐུན་མོང་བའི་རྒྱན་གྱི་རྒྱ་ཆེ་བ་གཉིས་མིང་ཙམ་མཚུངས་ཀྱང་ཁྱད་པར་ནི་ཡོད་དེ། སྔོན་མའི་
སྐབས་སུ་ལྷོ་པའི་ལུགས་དངོས་སུ་བརྗོད་པ་འགའ་ཞིག་གི་ཤུགས་ལས། ཡུལ་དེ་ཉིད་ཁྱད་འཕགས་ལྡན་པའི་ཡོན་ཏན་རྟོགས་ནུས་པ་ཞིག་སྟེ། དེ་ལ་ཡང༌། ཞེས་པ་ཉིད་ཀྱི་ངག་འདི་

།ལ། གཏོང་བ་ཁྱད་འཕགས་ལེགས་པར་མཚོན། ལམ་འདི་ཉིད་ཀྱིས་གཞན་དག་ཀྱང་། རིགས་པ་མཚུངས་པར་དཔག་པར་བྱ། ཞེས་འབྱུང་བ་དང་།༄༅།
ཌཱ་བའི་ལུགས་ལའང་། བསྔགས་པར་འོས་པའི་ཁྱད་པར་དང་། ལྡན་པ་རྒྱ་ཆེན་འགའ་ཞིག་འདོད། ཅེས་པའི་དོན་གྱིས་སྤྱིའི་ཁྱབ་བྱེད་འབའ་ཞིག་ཏུ་བཤད་ལ། ཕྱི་མ་འདི་ནི་བསམ་པ་དང་
སྦྱོར་བའི་རྒྱ་ཆེ་བ་གཉིས་ཁོ་ནར་དམིགས་ཀྱིས་བསལ་ནས་བསྟན་པ་ཡིན་ཏེ། ྋ རྒྱ་ཆེ་གཉིས་པོ་འདི་དག་ཀྱང༌། གསལ་བར་རབ་ཏུ་མཚོན་པ་ཡིན། ཅེས་པ་ལས་མི་འབྱུང་བས་དེ་གཉིས་ཀྱི་
ཁྱད་པར་ནི་དེའོ། །དེས་ན་སྤྱིར་བཏང་དམིགས་བསལ་ལྟ་བུར་གནས་པ་ཤིན་ཏུ་གསལ་ལོ།། ༈ དྲི་བ་བཅུ་དྲུག་པར། སྤེལ་བའི་རྒྱན་ལ་རྒྱན་གཉིས་བསྲེས་པ་ཡིས། ། རྞྞ
ཆོག་གམ་ངེས་པར་གསུམ་བསྲེས་དགོས་པ་དཔྱད། །ཆོག་ན་དཔེ་ཡི་གཟུགས་ཅན་དེར་ཐལ་ཞིང༌། །མི་ཆོག་འགྲེལ་མཛད་མཁན་པོས་བཤད་པ་འགལ། །ཞེས་པའི་ལན། འདིའི་སྐབས
༈ སུ་དཔང་ལོའི་འགྲེལ་ཆེན་ལས། ཐ་དད་པའི་རྒྱན་གཉིས་སམ་མང་པོ་རྣམས་བསྲེས་པ་སྦྱོར་བ་གཅིག་ལ་གནས་པ་ནི་སྤེལ་མའི་རྒྱན་དུ་བརྗོད་པར་བྱའོ། །ནིའི་སྒྲ་ནི་རང་བཞིན་ལ་སོགས་པ་ལྟར་

མཚན་ཉིད་ལེགས་པ་མེད་ཀྱི་དེ་རྣམས་ཉིད་འདྲེས་པའོ་ཞེས་སྟོན་པའོ། །ཞེས་དང་། འདིར་རྒྱན་གསུམ་བསྲེས་པའམ། སྦྱར་བ་དོན་གཞན་བཀོད་པའི་བདག་ཉིད་དུ་གནས་པས་ལོགས་སུ་མི་
བགྲང་ན་གཉིས་སྤེལ་བའོ། །ཞེས་འདམ་ཀར་བཤད་ལ། དཔེ་གཟུགས་ལྟ་བུ་རབ་སྤེལ་གྱི་བྱེ་བྲག་ཙམ་དུ་འགྲོ་སྲིད་ཀྱང་། རྒྱན་གཞན་ཕན་ཚུན་བསྲེ་བའི་ཁྱབ་བྱེད་དུ་མི་རུང་ལ། འདིར་ནི་
ཡན་ལག་སྒྲུབ་བྱེད་ཡན་ལག་ཅན་བསྒྲུབ་བྱའི་དངོས་པོ་གཉིས་འབྲེལ་མཚུངས་སུ་བཀོད་པ་དང༌། འདྲེས་པའི་རྒྱན་ཐམས་ཅད་སྟོབས་མཚུངས་པ་རང་དབང་ཅན་པ་ཉིས་སྤེལ་རྒྱན་སྤྱིའི་མཚན་ཉིད་
དུ་བཞག་པ་ནི། རྒྱན་དུ་མ་ཞིག་འདྲིས་པ་ལ་རབ་སྤེལ་ཞེས་མིང་འདགས་སུ་རུང་བའི་དགོས་པ་དང་བཅས་པའོ་ཞེས་མཁས་པ་དག་བཞེད་པ་ཡང་ལེགས་ཏེ། ཐ་དད་རྒྱན་རྣམས་བསྲེས་པ་
ནི༑ །སྤེལ་མ་དག་ཏུ་བརྗོད་པ་སྟེ། །ཞེས་སྨྲས་པའི་ཚིག་ནུས་ལ་བརྟགས་པས་ཤེས་སོ། །གལ་ཏེ་ཚིག་ཟུར་ལ་འཁྲིས་ཏེ་རྩོད་པ་ལྟར་ན། དཔེ་གཟུགས་གཟུགས་ཅན་རྒྱན་གྱི་ནང་ཚན་དུ་
འདྲེན་པའང་མི་རིགས་ཏེ། དེ་ཕྱོགས་ཅིག་ནས་གཟུགས་ཅན་ཡིན་རུང་། ཕྱོགས་གཅིག་ནས་དཔེ་རྒྱན་དུ་ཡང་འགྱུར་བའི་ཕྱིར་རོ། །ཟེར་ན་ལན་དུ་འོས་པ་ཅི་ཞིག། ༈ དྲི་བ་

སྙན་།བཅུ་བདུན་པར། སྒྲ་རྒྱན་ཚད་ལྡན་བོད་འདིར་ཡོང་ངམ་མི་ཡོང༌། །ཅེས་པའི་ལན། སྒྲ་རྒྱན་ནི་རྣམ་པ་འདྲ་བ་ཙམ་ལས་ཚུལ་མཐུན་བོད་སྐད་ལ་མི་འབྱོར་
དེ
ཏེ༑ དབྱངས་གནས་ཡི་གེ་ངེས་པ་སོགས་རྒྱ་གར་གྱི་ལུགས་བཞིན་མི་འབྱུང་བའི་ཕྱིར་རོ། །ཞེས་དྲི་བ་དང་མཐུན་པར་ཀོང་ལུགས་འཆུག་མེད་ཀྱི་ལན་ནོ།། ༈ དྲི་བ་བཅོ་བརྒྱད་
པར༑ སྐྱོན་བཅུ་སེལ་སྐབས་སྤྱིར་བཏང་དམིགས་བསལ་གྱི། །དབྱེ་བས་དམིགས་བསལ་སྐྱོན་དུ་མི་འགྱུར་ན། །སྙན་ངག་སྐྱོན་ཅན་མེད་པར་མི་འགྱུར་རམ། །ཞེས་པའི་
ལན༑ དམིགས་བསལ་བཤད་པས་སྙན་ངག་སྐྱོན་ཅན་མེད་པར་ཅིའི་ཕྱིར་འགྲོ་སྟེ། དམིགས་ཀྱིས་བསལ་བའི་སྐབས་དེ་དག་ཏུ་མ་གཏོགས། གནས་སྐབས་གཞན་དུ་སྐྱོན་དུ་འགྱུར་བར་
བཤད་པ་དེ་ཀར་འདུག་པ། དེ་ཡང༌། ཚིག་སྦྱོར་མི་ཤེས་པས་སྐབས་འགར་གང་བབ་བབ་ཏུ་གྱ་ཚོམས་སུ་སྦྱར་ན་སྐྱོན་བཅུར་མ་ཟད་ཐམས་ཅད་སྐྱོན་གྱི་གོང་བུར་འགྲོ་སྟེ། ཇི་སྐད་
ལན་དུ༑ དུས་སུ་མ་བབ་པ་ཡི་གཏམ། །གང་སྨྲ་དེ་ལ་ཀུན་གྱིས་བརྙས། །མང་པོ་སྨྲ་བའི་གཏན་ཚིགས་ལས། །སྨྱོན་པར་རྗེས་སུ་མི་དཔོག་གམ། །ཞེས་པ་དེར་འགྱུར་དུ་འོང་ལ། སྦྱོར་

ཚུལ་ཤེས་པས་སྦྱར་ན་སྐྱོན་ཡང་ཡོན་ཏན་དུ་འགྱུར་བ་སྨན་པ་མཁས་པས་དུག་ཀྱང་སྨན་དུ་བྱེད་པ་བཞིན་ཏེ། གཞུང་འདི་ཉིད་དུ། སྙན་ངག་མཁན་གྱིས་བསམ་བྱས་བཏགས། །གང་དུ་ཡང་ནི་
སྐྱོན་མི་འགྱུར། །འདོད་དོན་སྒྲུབ་ལ་སྒོ་རུ་ནི། །མཁས་པ་རྣམས་ལ་ཅིས་མི་འགྱུར། །ཞེས་དང༌། འགལ་བ་མཐའ་དག་འདི་ལ་ཡང་། །རེས་འགའ་སྙན་ངག་མཁན་མཁས་པས།
སྐྱོན་གྱི་གྲངས་ལས་རབ་འདས་ནས། །ཡོན་ཏན་ལམ་ནི་རྣམ་པར་འཛིན། །ཞེས་གསུངས་བ་ནི། སྙན་ངག་མཁན་ལ་ཅི་ཡང་རྒྱན། །མཁས་པས་བཤད་ན་ཅི་ཡང་བདེན། །ལྟོ་འདུན་ཅན་
ལ་ཅི་ཡང་ཟས། །འདོད་ཆེན་ཅན་ལ་ཅི་ཡང་ནོར། །ཞེས་པ་ཡང་གཞུང་དོན་ལ་ཞུགས་པའི་གཏམ་ཡིན་ནོ།། ༈ དྲི་བ་བཅུ་དགུ་པར། གཞུང་འདིའི་མཇུག་ཏུ་ཟློས་གར་མཚན་
ཉིད་ཙམ། །སྟོན་པའི་ལེའུ་ཡོད་ཅེས་སྨྲ་བ་ཐོས། །ལེའུ་གོང་མར་ཟློས་གར་གཞན་ན་རྒྱས། །སྒྲ་རྒྱན་ཕྱིས་འཆད་ཅེས་པས་མི་གནོད་དམ། །ཞེས་པའི་ལན། དེ་ལྟ་བུའི་སྨྲ་སྒོ་གསན་
གཟུགས་འབྱུང་བ་ནི། །གང་ཞིག་ཡོད་པ་མི་མཐོང་མེད་མཐོང་བ། །འདི་ལྟའི་མུན་ནག་རྣམ་པ་འདི་གང་ཞིག །ཞེས་པ་དེ་ཉིད་དེ། འགྲེལ་མཛད་རྣམས་ཀྱིས། ཟློས་གར་གྱི་མཚན་ཉིད་

།དང་དབྱེ་བ་ནི་བྷ་ར་ཏ་དང༌། ཀོ་ཧ་ལ་ལ་སོགས་པ་ཟློས་གར་གྱི་བསྟན་བཅོས་གཞན་རྣམས་ན་རྒྱས་སོ་ཞེས་དེ་དག་ཏུ་ཞལ་འཕངས་པ་ཤ་སྟག་འབྱུང་གི གཞུང་
འདིའི་མཇུག་ན་ཡོད་པར་སྨྲ་བ་འདི་ཙམ་ལས་མ་ཐོས། སྐྱོན་སེལ་སྐབས་སྒྱ་རྩལ་ཡོངས་སུ་དཔྱད་པ་ལ། དེ་ཡི་རང་བཞིན་གསལ་བར་འགྱུར། ཞེས་པ་ལ་མཁས་པ་ཁ་ཅིག གཞུང་འདིའི་
མཇུག་ཏུ་སྒྱུ་རྩལ་ཡོངས་སུ་དཔྱད་པ་ཞེས་པའི་ལེའུ་ཡོད་ཅེས་གསུང་མོད། ྋདེ་ཡང་འཐད་པར་མི་མངོན་ཏེ། །རྩོམ་པར་དམ་བཅའི་ཚེ། སྙན་ངག་རྣམས་ཀྱི་མཚན་ཉིད་བྱ། །ཞེས་གསུངས་
པ་ལ་དེ་སྙན་ངག་མ་ཡིན་པའི་ཕྱིར་དང༌། སྙན་ངག་དང་འབྲེལ་ཆེ་ངེས་ཤེས་པའི་སྡེབ་སྦྱོར་དང་ཟློས་གར་སོགས་གཞན་དུ་ཞལ་འཕངས་ནས། སྒྱ་རྩལ་གྱི་མཚན་ཉིད་ལེའུ ར་ལོངས་པ་བཤད་པ་
ལ་དགོས་དོན་གང་དང་ཡང་མ་འབྲེལ་བའི་ཕྱིར་རོ། དེས་ན་འཐད་པའི་ཕྱོགས་ནི། དཔང་ཊཱི ཀ་ཏུ། སྒྱུ་རྩལ་ཡོངས་སུ་བཅད་པ་སློབ་དཔོན་འདི་ཉིད་ཀྱིས་ལེའུ་བཞི་པ་མཛད་པ་ཡོད་ཅེས་གྲག་
༈ ཏེ༑ ཞེས་འབྱུང་བ། བསྟན་བཅོས་ལེའུ་བཞི་པ་ཞིག་ལོགས་ན་ཡོད་པར་ཁོ་བོའི་རྗེ་བླ་མ་ཉིད་བཞེད་པ་ལྟརྀ་ལེགས་པ་ཡིན་ནོ། དེས་ན་དྲི་བ་འདི་ནི་འདྲེ་ཤར་སྒོར་གནས་པའི་ཡས་ཐགས་ནུབ་

ཏུ་སྐྱེལ་བ་ལ་མཆན་བུ་དང་བཅས་བྲོད་བྲོད་མོ་དཔེ་མེད་གནང་འདུག་ཀྱང༌། ཇི་སྐད་དུ། ལུང་རིགས་གཏན་ཚིག་མི་ལྡན་པར། །གཞན་ལ་བབ་ཆོལ་སྨྲ་བ་ནི། །སྐྱེས་བུ་རྫ་ཡི་ཁུར་ཐོགས་
ནས༑ །རྡོ་བའི་གཡུལ་ངོར་འཇུག་པ་འདྲ། །ཞེས་པ་དེར་སོང་བའོ། དྲི་བའི་འཕྲོར། དེ་སྐད་རང་རྨོངས་བསལ་ཕྱིར་མཁས་ཚོགས་ལ། །གུས་པའི་མགྲིན་པ་བཏེག་ནས་འབད་པས་
ཞུས༑ །ལེགས་བཤད་སྣང་བ་བརྒྱ་ཡི་གྲིབ་བསིལ་གྱིས། །དོན་གཉེར་རེ་བ་འགྲུབ་པའི་དགའ་སྟོན་སྩོལ། །གང་འདི་ཤམྦྷ་ལ་ཡི་གྲོང་ཁྱེར་བཞིན། །རིགས་ལྡན་ཆོས་ཀྱི་རྒྱལ་པོས་སྐྱོང་བའི་
འགྲམ༑ རིག་བྱེད་ཁང་པ་བརྩེགས་པའི་བ་གམ་ནས། ལེགས་བཤད་གཏམ་གྱི་ཨུཏྤལ་དོག་པ་བསྐྲུན། །ཞེས་འབྱུང་སྟེ། དྲི་བ་འདི་ཉིད་མཛད་ནས་རིང་ཞིང་ལོན་པ་འདྲ་ཡང་། ལན་གྱི་
རིམ་པ་ཇི་ལྟར་ཡོད་མ་ཤེས་ལ། རང་དང་སྐལ་བ་མཉམ་པའི་བློ་གསལ་ལམ་འདིར་འཇུག་པ་གཞན་ལ་ཅུང་ཟད་ཕན་རེའི་ལྷག་བསམ་དགེ་བས་སྙིང་པོར་དྲིལ་བའི་ལན་འཕྲེང་རྣམ་པར་སྤེལ་བ་རེ་
ཞིག་དེ་ཙམ་མོ། ལྷག་བསམ་ཉི་གཞོན་གསེར་གྱི་ཁུ་བ་ཡིས། །ཡོངས་སྦྱངས་བློ་གྲོས་ནོར་བུ་པི་ཙུ་ལ། །ལེགས་བཤད་བསིལ་བའི་ཆབ་རྒྱུན་འབད་མེད་དུ། །འབྱིན་འདི་བློ་གསལ་སྙིང་གི་

༄༅། །བཅུད་དུ་ལོང༌། །ཚིག་ཏུ་མཛེས་པའི་དཔལ་དང་དོན་གྱི་བཅུད། །གང་ཡང་མི་ལྡན་དབྱི་མོང་མེ་ཏོག་འདྲའི། །ཉག་ཉོག་རྩོམ་པར་རློམས་པའི་དུས་ངན་
འདིར༑ །དོན་དང་དོན་མིན་འབྱེད་པའང་རྒྱ་ལ་འགའ། རྙེད་བཀུར་འདུ་ལོང་རྗེས་སུ་རྩོད་པ་དང༌། མཐུན་འཇུག་བཅོས་མའི་ཚུགས་ཁྱེར་འགྱིང་བག་ལ། །བསྟན་པ་འཛིན་པའི་རེ་མོས་བབ་
དུས་འདིར། །གཞུང་དོན་བརྟག་དཔྱད་བགྱིས་པ་མཐོལ་ཞིང་འཆགས། །འོན་ཀྱང་འདིར་འབད་ལེགས་བྱས་ཕྲ་མོའི་སྤྲིན། །ལྷག་བསམ་ཆུ་རིས་འཁྲུག་པའི་དབྱངས་སྙན་གྱིས། །ཐར་
འདོད་མགྲིན་སྔོན་ཅན་ལའང་དགའ་བསྐྱེད་པས། །ཐུབ་བསྟན་དབྱར་གྱི་ལང་ཚོ་དར་གྱུར་ཅིག །ཞེས་བྱ་བ་ནི། བོད་མཁས་པ་མི་ཕམ་དགེ་ལེགས་རྣམ་པར་རྒྱལ་བའི་ལྷར་མིང་དུ་ཆགས་པའི་
རྣམ་གཡེང་མཁན་དེས་མྱུར་བར་བཀོད་པའི་དགེ་བས་སེམས་ཅན་ཐམས་ཅད་ཀྱི་སྙིང་ལ་ཡེ་ཤེས་ཀྱི་སྣང་བ་དམ་པས་ཁྱབ་པར་གྱུར་ཅིག། །།
340(B)

340B
BlankPage AsPerOriginalDocument

༄༅། །སྙན་ངག་གི་ཡང་ལན་རབ་དགའི་རྒྱུད་མང་ཞེས་བྱ་བ་བཞུགས་སོ།།

།ན་མོ་མཉྫུ་གྷོ་ཥཱ་ཡ། ཇི་ལྟའི་གནས་ལུགས་མངོན་གཟིགས་གོམ་སྟབས་ཀྱིས། །ཇི་སྙེད་ཤེས་བྱའི་ས་ཀུན་ཡོངས་བཟུང་༄༅།
སྟེ༑ །སྟོབས་ལྡན་མ་རིག་འཆིང་བའི་བྱེད་པ་པོར། །གྲུབ་པའི་རྣམ་འདྲེན་ཡབ་སྲས་ལ་འདུད་དོ། །གང་གི་བཀའ་དྲིན་ཉིན་མོའི་འོད་སྣང་གིས།
བཀྲུས་པའི་རྣམ་དཔྱོད་པདྨོའི་ཁང་བཟང་ནས། །དྲི་ཚིག་སྙན་འགྱུར་རྐང་པ་དྲུག་པའི་གླུ། །ལྷག་བསམ་དཔྱིད་ཀྱི་དུས་སྟོན་ཅི་ཡང་བརྩམས། །དེ་
འཁོར་བའི་མུན་ནང་བག་ཕེབས་པའི། །ཆེར་རློམས་འབྱུང་པོའི་བྱ་ཚོགས་འདིར་སྣང་གྀ །འདུ་འཛི་ལོང་གཏམ་སྒྲོག་ལ་ལྕེ་བྲེལ་ཡང༌། །གཞུང་དོན་

༄ ༅། །འབྱེད་པའི་སྤོབས་པ་ཕྲ་གྱུར་ཚེ། །ངག་གི་དབང་ཕྱུག་གཞན་ལ་ཕན་པའི་དཔལ། །སྦྱིན་མཁས་རྡོ་རྗེ་འཛིན་དབང་གོང་ར་
བ༑ །སྨྲ་བའི་དཔང་གྱུར་གང་དེའི་ལེགས་བཤད་ཀྱི། །མུན་ཉམས་སྣང་བ་དཀར་པོས་དབུགས་ཕྱུང་བར། རབ་དགའི་ཀུན་རྟོག་སོར་མོའི་འདེགས་
འཇོག་ལས། །འཐོན་པའི་ངག་ཚིག་དབྱངས་ཀྱི་ཡན་ལག་བཞི། །དྲི་ཟའི་འཇིག་རྟེན་ལས་བཞིན་སླར་ཡང་ནི། །སྨྲ་བའི་འདུན་སར་མཛེས་པའི་རྒྱན་
དུ་སྤྲུལ། །དེ་ཡང་། སྔོན་གྱི་ལོ་པཎ་དམ་པ་ཆོས་སྤྱན་མངའ་བ་དུ་མས་ཚེགས་ཆེན་པོས་དོ་གལ་དུ་མཛད་པའི་གསུང་རབ་དགོངས་འགྲེལ་དང་བཅས་

པ༑ ཐོག་མཐའ་བར་དུ་དགེ་ཞིང་། དོན་བཟང་པོ་ཚིག་འབྲུ་བཟང་པོར་གྱུར་པ་ལགས་ཀྱང༌། སྙིགས་དུས་ཀྱི་སྐྱེ་བོ་ཉོན་མོངས་པའི་བློ་ཅན་འདིར་སྣང་གི་སྒྲུབ་བྱེད་འབའ་ཞིག་སྙིང་ལ་བརྣགས་
པ་རྣམས་ཀྱི། སྐལ་པའི་སྣོད་དང་མ་འཚམ་པས་གླེང་མོ་ཆེར་མི་སྣང་བའི་ཚུལ་འདི་འདྲར་གྱུར། ཐུན་མོང་གི་རིག་གནས་ཕྲ་མོ་རྣམས་ལ་ཚེ་འདིའི་བསྒྲུབ་བྱ་དང་བསྲེས་ནས་འཕྲས་འཕྲོས་ཅུང་
ཞིག་སྣང་ཡང༌། འདི་ན་གྲོང་པ་རྣམས་ཀྱི་ཚིག །རང་གར་རྐང་པར་བཅད་པ་ལ། །སྙན་ངག་མཁན་དུ་འཛིན་པ་རྣམས། །ཀྱེ་མ་འཁྲུལ་པའི་མཚང་རེ་ཆེ། །ཞེས་པ་ལྟར་གྱུར་ན་ནི་ཅིར་
ཡང་མི་རུང་ལ། མཐར་ཕྱིན་རྟོགས་པ་འདྲ་བྱུང་སྲིད་ན་རིགས་ལམ་འདི་ཉིད་མི་ནུབ་པའི་རྐྱེན་ཙམ་དུ་འགྱུར་རེས། དེའི་ཕྱིར་ཚུལ་འདི་ལ་གསར་དུ་འདྲི་བའི་བློ་སྐྱེས་པའོ། །དེ་ལ་དྲི་བ་
ལན་དང་བཅས་པའི་ཚིག་ཡོངས་རྫོགས་འདིར་བཀོད་ན་ཧ་ཅང་མང་བར་འགྱུར་བས་སྐབས་སུ་ཇི་ལྟར་བབ་པ་ཙམ་དང༌། ལྷག་མ་དཀྱུས་ལས་མཁྱེན་པར་མཛོད་ཅིག་ཅེས་གསོལ་
ནས༑ ཝཱ སྐབས་དོན། དྲིས་ལན་སྣང་བ་སྦྱིན་པ་ཞེས་བྱ་བར། དྲི་ཚིག་མཆོད་བརྗོད་ཀྱི་དབུའི། བི་ཛ་ཡསྟུ། ཡ་རིང་པོ་འོང་ཐང་བ་ལ་ཐུང་ངུའི་རྒྱུ་མཚན་ཅི་ཚོ

༄༅། །ལགས། གསུང་བ། ཇི་སྐད་དུ། ཡི་གེ་མ་དག་རྩོམ་པ་པོའི། །སྐྱོན་དུ་འདོད་ན་ཁྱེད་ཀྱི་དཔེར། །མ་དག་བརྒྱུད་མར་བྲིས་འདི་ཚོ། །ཐུགས་སྐྱོན་འབའ་
ཞིག་ཡིན་ལགས་གྲང༌། །ཞེས་གསུངས་པས་མཚོན་ནོ། །ཡང་མཆོད་བརྗོད་ཤོ་ལོ་ཀ་དང་པོ་ལ་ངང་མོ་བཞིན་དུ་ཟླ་བ་དཀར་གྱི་དོགས་པ་ཇི་ལྟར་སེལ་ལགས། གསུང་བ། ཟླ་བ་དང་
དབྱངས་ཅན་མ་སྦྱར་བར་ཕོ་མོའི་རྟགས་ཐ་དད་པའི་སྐྱོན་ཡོད་གསུང་རྒྱུ་སྣང་བ། འདི་དཔེ་རྒྱན་མིན་ཕྱིན་དཔེའི་སྐྱོན་འདི་ལ་འོང་དོན་མེད་ནའང༌། གསུང་དེ་ཀ་བཙན་པར་བཞག་ན། དཔེ
ལའང་རྣམ་པ་ཀུན་ཏུ་རྟགས་ཐ་དད་པ་སྐྱོན་མ་ཡིན། ཡིན་ན། གཞུང་དུ། ངེས་པར་དཔེ་ཡི་སྐྱོན་དག་ནི། །ཐ་དད་རྟགས་དང་ཚིག་ལ་མེད། །དམན་དང་ལྷག་པ་ཉིད་ལ་ཡང་མེད།
ཅེས་གསུང་བའི་རྒྱུ་མཚན་ཅི། དེ་ཁའི་དཔེར་བརྗོད་དུའང་། མ་ནིང་འདི་འགྲོ་བུད་མེད་བཞིན། །བུ་མེད་འདི་སྨྲ་སྐྱེས་པ་བཞིན། །སོགས་བཤད་པའང་མི་བདེན་ནོ་མི་གསུང་གྲང་། དྲི་བ་
ཡང་
དང་པོའི་ལན་གྱི་འཇུག་ཏུ། སྤེལ་མ་ལུས་གསུམ་པར་སྒྲུབ་མཁན་ཡོད་ན། རྒན་འཁོགས་ཀྱི་དཔྲལ་གཉེར་ཁོ་ནའོ། གསུང་བ་ཕྱག་ནོར་བྱུང་བ་སེམས། ཅིར་ཡང་མ་འབྲེལ་ཏེ། །རྒྱུན་✖

ཆགས་གསུམ་པར་ནན་གྱིས་བསྒྲུབ་པ་འདི། །བྲག་དང་མཆོད་རྟེན་དཔེ་དོན་མཚུངས་མིན་ནམ། །ཞེས་དྲིས་པ་ལ། སྤེལ་མ་ལུས་གསུམ་པར་སྒྲུབ་མཁན་ཡོད་ན། ཞེས་འབྱུང་བ་ཅིར་
འགྱུར་བསམ་དགོས་ཤིང༌། །དེ་ཡང་ཚིགས་བཅད་ལྷག་པ་དང༌། །སྤེལ་མ་རྣམས་སུ་ཉིད་དུ་གནས། །ཞེས་དེ་ལྟར་འདོད་མཁན་སློབ་དཔོན་པཎྚི་ཏ་ཉིད་ཡིན་པའི་ཕྱིར། རྩ་བ་ལ་བཀའ་
བཀྱོན་མེད་པ་ཞུའོ།། ༈ དྲི་བ་གཉིས་པའི་ལན། ཟུར་ཆག་ཨོ་ས་ར་སོགས་ཀྱི་བསྟན་བཅོས་སྤྱི་དང་སྙན་ངག་རང་ལུགས་གཉིས་ཀའི་ཟུར་ཆག་གི་བསྟན་བཅོས་ཡོད་བྱས་ཀྱང་མི་
འགལ་བ་འདྲ་གསུང་བ། དྲི་བ་ལ་ཐུགས་རྟོག་མ་ཆུག་པས་ལན་ཏེ། དེའི་མཆན་བུར། བ་ལང་རྫི་ལ་སོགས་པའི་ཚིག སྙན་ངག་ལས་ཟུར་ཆག་ཅེས་གནས། ཞེས་གསུངས་པ་འདི་
ཡིན་ན་ནི་སྐྱོན་བཅུའི་ནང་ཚན་གྱི་སྒྲ་ཉམས་ཁོ་ན་ཡིན་པས་མི་རུང་སྟེ། ཚིག་སྦྱོར་མཆོག་མིན་འདོད་པ་ནི། སྒྲ་ཉམས་ཡིན་ཏེ། ཞེས་འབྱུང་བས་སོ། ཡང་བསྟན་བཅོས་རྣམས་ལ་ལེགས་
སྦྱར་ལས། གཞན་པ་ཟུར་ཆག་ཉིད་དུ་བརྗོད། ཞེས་པ་འདི་ཡིན་ན་ནི། ལེགས་སྦྱར་ལས་གཞན་པ་ཐམས་ཅད་ཟུར་ཆག་ཏུ་བཤད་བྱུང་བས། རང་བཞིན་སྐནྡྷ་ཀ་སོགས་གང༌། ཞེས་

༄༅། །སོགས་ཀྱི་མཚན་བཞི་མ་རྙེད་དོ། ཞེས་ཞིབ་མོར་བཀོད་པའི་གེགས་མ་སེལ་ལ་བོགས་ཀྱང་མ་ཐོན་པས་སོ། ཡང་། རང་ལུགས་ཀྱི་བསྟན་བཅོས་རྣམ་དག་ཏུ་
སྙན་ངག་
ཁས་ལེན་རྒྱུ་ནི་མིན་ཏེ། བྱ་རོག་སོ་རྟོག་སོགས་དང༌། དོན་མེད་དོན་ལོག ངན་གཡོ་བརྩེ་བྲལ་སོགས་དང་མཚུངས་པའི་ཕྱིར་རོ། །གསུང་བ་ནི། དེ་བས་ཀྱང་ལོད་དེ། བྱ་རོག་སོ་དེ
རྟོག་དང་།ྋ དོན་མེད་དོན་ལོག་གི་བསྟན་བཅོས་འདིར་བགྲངས་པ་ལ་དགོས་དོན་ཅི་ཞིག་ཡོད། རང་ལུགས་ཀྱི་བསྟན་བཅོས་རྣམ་དག་ཏུ་ཁས་ལེན་རྒྱུ་མིན་པ་གཞུང་གི་ཚིག་རིས་གང་གིས་བསྟན་
སོགས་ཞིབ་ཆ་ཞུས་ན་དབུ་བསྙུང་བར་མི་འགྱུར་གྲང༌། དེས་ན་དགོས་དོན་གང་ཡང་མེད་བཞིན་དུ་ངན་རྟོག་གིས་བསྟན་བཅོས་གྲངས་སུ་བགྲངས་པ་ཡིན་ན་འདི་ལས་ལོག་པ་ཅི་ཞིག་ཡོད་
དེ༑ གཞུང་ལ་ཞབས་རྟོག་མ་འགྲུབ་རུང་ཞབས་འདྲེན་རྣམ་པ་ཀུན་ཏུ་མཛད་མི་རིགས་སོ། །ཡང་། ལུགས་སྔ་མ་ལ་བསྟན་བཅོས་རྣམ་དག་ཡོད་བྱས་ཀྱང་འགལ་བ་མེད་སྙམ་མོ། གསུང་
བའང་མི་འཐད་དེ། གོང་དུ་བསྟན་བཅོས་རྣམ་དག་ཏུ་ཁས་མི་ལེན་གསུངས་མ་ཐག ཡང་རྣམ་དག་ཡོད་པའི་འགལ་བའི་ཁུར་སུ་ཞིག་གིས་ངོས་འཛིན་པར་འགྱུར་དགོངས་དཔྱོད་ཡོད་ཕ་

མཁྱེན།། ༈ དྲི་བ་གསུམ་པའི་ལན་ནི། ཁྱད་འཕགས་ཕུལ་བྱུང་དུ་འདི་རང་བཟུང་ཆོག་ཀྱང་ཕུལ་བྱུང་ལ་འཇིག་རྟེན་མཚམས་ལས་བརྒལ་མ་བརྒལ་གྱི། ཕུལ་ཆེ་ཆུང་གི་ས་
མཚམས་མ་བཤད་པའི་ཕྱིར་དང༌། སོགས་གསུངས་པ་ནི་མཁས་པའི་སྙོན་དོར་རོ། །གཞུང་དུ་ཕུལ་བྱུང་གི་མཚིད་འཆད་པར། ཁྱད་པར་གྱི་ནི་བརྗོད་འདོད་གང་། །འཇིག་རྟེན་མཚམས་
ལས་བརྒལ་གྱུར་བའི། །ཕུལ་དུ་བྱུང་བར་བརྗོད་པ་འདི། །རྒྱན་གྱི་དམ་པ་ཡིན་ཏེ་དཔེར། ཞེས་འབྱུང་བཞིན་དུ་མ་གཟིགས་པ་ནི་ཅི་ལ་སྲིད། དེའི་ཕྱིར་དྲི་བར་ཡང༌། འཇིག་རྟེན་
མཚམས་ལས་འདས་པ་བརྗོད་འདོད་ཀྱི། །དོན་གང་བཀོད་པ་གོོ་ཌཱ་བའི་མཛེས་པར། །བཤད་འདིར་ཕུལ་བྱུང་རྒྱན་གྱི་མཚན་ཉིད་ཙམ། །མཐོང་གི་དེ་ལས་གཞན་པའི་ཁྱད་ཆོས་གང༌།
ཞེས་བཀོད་པ་ལགས་ཀྱང་། མཚིད་ཙམ་ཞེས་པའི་ཚིག་ལ་དགོངས་གཞིག་མ་གནང་བས་ལན་བསྐོར་ཐག་རིང་། དགོས་དོན་ཧོར་ཀོང་དུ་ལུས་པ་འདི་བྱུང་བར་འདུག་པས་ཞིབ་མོར་དཔྱད་པའི་
ལན་སྩོལ་ཞིག་གུ།། ༈ དྲི་བ་བཞི་པ་བྱུང་མིན་དཔེའི་མཚིད་ལ། ཁྱད་འབྱེད་དེ་ཀ་ལྟར་ཏེ། འདི་ལ་དྲི་དགོས་པའི་རྒྱུ་མཚན། སྔ་རབས་པ་ཕལ་ཆེར་གྱིས། འབྱུང་མི་སྲིད་

།པས་འབྱུང་མིན་ཞེས་བར་བཀྲལབ། དེ་ལྟ་ན། རྒྱ་དཔེར། བྷཱ་ཡོད་པ་ལའོ། ཞེས་པའི་སྐད་ཀྱི་བྱིངས་ལ། འབྱུང་འགྱུར་གྱི་དོན་ཎི་ནི་སྦྱར་བ་བྷ་ཝཱི་ཞེས་
སྙན་ངག་
དེ བྱུང་རིགས་ཀྱང་། འདིར་ནིཥྛའི་རྐྱེན་ཅན་བྷཱུ་ཏ་འབྱུང་བས་གནོད་ཅིང་། དཔང་ལོ་ཆེན་པོས་ཀྱང༌། མ་བྱུང་ཞིང་ཡོད་པ་མ་ཡིན་པའི་དཔེས་གདོང་བ་འཇལ་བས་ན་བྱུང་བ་མ་ཡིན་པའི་དཔེ་
ཞེས་བྱ་བའོ། གསུངས་པ་དེ་ལྟ་བུའི་དགོངས་དོན་ཁྱད་པར་ཅན་གོ་བར་བྱ་བའི་ཕྱིར་ལགས།། ༈ དྲི་བ་ལྔ་བ་མཚུངས་གསལ་གྱི་སྒྲ་དང་། དྲུག་པ་བྱ་ཚིག་བར་གསལ་གྱི་ཐད་ལ་
r
དྲིས་ལན་ལྟར་ཡིན་སྲིད་ཅིང༌། བདུན་པ་འགོག་རྒྱན་སྐབས་ལན་རྒྱས་པ་མ་གནང་འདུག་ཀྱང་བཞེད་དགོངས་མཐུན་པར་ཤེས་ཕྱིར་ཞུ་མ་དགོས། བརྒྱད་པ་ལྡོག་པ་ཅན་གྱི་གཅིག་ལྡོག
ལ༑ ལན་དུ། བརྟན་དང་ཆེ་བའི་སོགས་དང་ལཱ་ཝ་ཎྱ། སྒྲ་དོན་སྦྱར་བས་སྦྱར་བར་བཟུང་ཆོག་ཀྱང༌། ཁྱོད་དང་རྒྱ་མཚོ་འཐུང་ཞེས་པ་འདིས་སྦྱར་བ་མ་ཡིན། ཐ་དད་ཅེས་པས་དཔེ་རྒྱན་
རྐྱང་བ་ཡང་མ་ཡིན་ནོ། སོགས་ནི། བསྒྲུབ་བྱ་གཅིག་ལྡོག་དང་སྦྱར་བའི་ལྡོག་པ་ཅན་མི་འདྲ་བ་བསྒྲུབས་པའི། གྲུབ་འབྲས་དེ་ལ་རབ་སྤེལ་གྱི་རྒྱན་ཞིག་བྱུང་བ་ནི། དཔེར་ན། སེངྒེའི་

ཕྲུག་གུ་གླང་ཆེན་ལས། །བྱུང་ན་སྔོན་མེད་སྲོག་ཆགས་ཡིན། །ཟེར་བ་དེར་སྣང་བས་ངོ་མཚར་ཆེ་བར་ཁུམས་ཏེ། རྐང་པ་དང་པོ་གཉིས་སྦྱར་བ། །ཁྱོད་དང་རྒྱ་མཚོར་མཚུངས་ཞེས་པས་
དཔེ་རྒྱན། །ལྷག་མས་ལྡོག་པ་ཅན་དུ་ངོས་བཟུང་འདུག་པའི་ཕྱིར་རོ། །སྦྱར་བའི་ལྡོག་པ་ཅན་སྦྱར་རྒྱན་སྤྱི་དང་སྦྱོར་ཚུལ་ཅུང་མི་འདྲ་གསུང་བ་ལྡོག་པ་ཅན་དང་ལྷན་གཅིག་པའི་གནད་ཀྱིས་ཡིན་
པས་འདོད། དེ་ཙམ་གྱིས་འདི་ལ་ཕན་གནོད་གང་ཡང་མ་བྱུང་སྟེ། གཅིག་ལྡོག་སྦྱར་བའི་ལྡོག་པ་ཅན་དང་འདྲ་བར་སོང་མ་སོང་དྲིས་པ་ཡིན་པའི་ཕྱིར་རོ། །དེ་ལ་འདི་གཉིས་མཚུངས་པ་སྟོན་
པའི་ཆ་ནས་འདྲ་ཡང༌། སྒྲ་དོན་གྱི་བྱེ་བྲག་སོ་སོར་ཡོད་དེ། གཅིག་གི་ལྡོག་པ་ཅན་ནི། བརྟན་དང་ཆེ་བ་སོགས་གཉིས་ཀའི་སྟེང་ན་ཡོད་པའི་ཡོན་ཏན་ནམ། ཆོས་མཐུན་འགའ་ཞིག
མཚུངས་པར་སྟོན་པ་སྟེ། ལཱ་ཝ་ཎྱ་སོགས་ཡོན་ཏན་གྱིས་ཁྱོད་དང་རྒྱ་མཚོ་མཚུངས། ཞེས་པས་སོ། སྦྱར་བའི་ལྡོག་པ་ནི་ཡོན་ཏན་མཚུངས་པར་སྟོན་པ་མ་ཡིན་གྱི། སྒྲ་མཚུངས་སམ་སྒྲ་
སྦྱར་བ་ཁོ་ན་དོན་གྱི་གཙོ་བོ་སྟེ། ཁྱེད་དང་རྒྱ་མཚོ་དུརྦུ་རོ། །མ་ཧཱ་ས་ཏྭ་རེ་ཛཿབཅས། །ཞེས་ཁྱད་ཆོས་མཚུངས་མི་མཚུངས་ཀྱི་རྣམ་དབྱེ་གཞུང་ལ་མེད་ཀྱང་། འགྲེལ་པར་ཆོས་མཚུངས་ཏེ་

༄༅། །ཞེས་བཀོད་པས་དཔྱད་དཀའ་བར་སོང་ལ། དོན་དུ་སྔ་མ་མཚུངས་ཆོས་དངོས་སུ་སྟོན་ཕྱིར་དོན་གཙོ་ལ། ཕྱི་མ་སྒྲ་སྦྱར་བས་སྒྲ་གཙོ་བར་སྣང་ཡང༌། འཆད་པོ་
སྙན་ངག་
དེ རྣམས་རྟོག་དཔྱོད་ཆེར་མི་མཛད་འདྲ་བས་དོགས་སློང་ཞུས་པ་སྟེ་འཐད་མི་འཐད་ཅི་ལྟར་ལགས།། ༈ དྲི་བ་དགུ་པ་དོན་གྱིས་གོ་བའི་ལྡོག་པ་ཅན་དང་ཕུལ་བྱུང་དཔེའི་ཁྱད། དཔེ་
དམན་ལྷག་གིས་འབྱེད་མི་ནུས་ཏེ། མཚུངས་སྦྱོར་སོགས་དཔེ་ལྷག་པ་ཇི་སྙེད་ཡོད་ཀྱང་ཕུལ་བྱུང་དང་། དམན་པ་ཡོད་ཚད་ལྡོག་པ་ཅན་ཁོ་ནར་མ་ངེས་པའི་ཕྱིར་སྙམ་མོ། ལན་སྤྱི་བབས་དེ་ཀ་
ལྟར་ཡིན་ཤས་ཁ་ཡང༌། རྒྱ་དཔེ་ལྟར་ན་ད་དུང་སྒྲ་དོན་གྱི་རྣམ་དབྱེ་ཅུང་ཟད་ཞིག་ཡོད་སྙམས་སྟེ་དཔྱད་དུ་གསོལ།། ༈ དྲི་བ་བཅུ་པ་སྲིད་པ་ཅན་ལ། དཔང་ལོ་ཆེན་པོས་གོང་མ་
གཉིས་གཅིག་ཏུ་བསྡོམས་པར་མཛད་པ་ནི། མཚན་ཉིད་འཆད་སྐབས། རབ་ཏུ་གྲགས་པའི་རྒྱུ་བཟློག་ནས། ཞེས་པ་སྤྱིར་ཡོངས་གྲགས་ཀྱི་རྒྱུ་བཟློག གང་ཞིག་རྒྱུ་གཞན་ཅུང་ཟད་
ཪེ
དམ༑ གང་དུ་རང་གི་ངོ་བོ་ཉིད། སྟོན་པ་དེ་ནི་སྲིད་པ་ཅན། ཞེས་བྱེ་བྲག་སོ་སོར་ཕྱེ་བའི་ཕྱིར་དང༌། དཔེར་བརྗོད་གོང་མ་གཉིས་རྫོགས་མཚམས་སུ། གང་ཕྱིར་མ་འཐུངས་ལ་སོགས་

༑སྐྱེས༑ ཞེས་སོགས་དོན་བཤད་པ་འགལ་སྤོང་དང་བཅས་འགྲེལ་བར་མཛད་པ་སྤྱིར་ཚད་མར་གྱུར་པའི་སྨྲ་བ་ཆེན་པོ། ལྷག་པར་རྒྱ་འགྲེལ་གཟིགས་ཤིང་རྒྱ་གར་མཁས་པའི་གསུང་རྒྱུན་ཅན་
ཡིན་པས་བཤད་ཁུངས་བཟང་ངམ་སེམས་ཡང༌། རྗེ་ཉིད་བཤད་སྲོལ་ཕྱི་མ་ལ་ཐུགས་དད་ཆེ་ཙམ་བྱུང་སྣང་བས། གསུམ་པོ་མི་འདྲ་བའི་ཁྱད་པར་ཅུང་ཟད་ཡོད་པ་ཤེས་སོ། །གསུང་
བ༑ མཁྱེན་བཞིན་དུ་དཔེ་འཁྱུད་ཅི་སྟེ་མཛད། རིན་སྤུངས་པས། གང་ཕྱིར་མ་འཐུངས་ལ་སོགས་སྐྱེས། མྱོས་པ་ཉིད་སོགས། ཞེས་པ་ཡར་བཅད་ནས། བར་དེར། རྒྱུ་གཞན་
ཅན༑ ཞེས་བཞེད་པ། དེ་ལྟ་ན་འབྲེལ་ཆུང་དུ་སོང་སྟེ། དཔེར་བརྗོད་གོང་མ་ལ་རབ་ཏུ་གྲགས་པའི་རྒྱུ་བཟློག་པ་གསལ་ཡང༌། རྒྱུ་གཞན་སྟོན་གྱི་དུས་གསལ་བར་ཡོད་བཞིན་དུ་ཇི་ལྟར་
ཁེགས༑ ཕྱི་མ་གཉིས་རྒྱུ་གཞན་ཅུང་ཟད་སྟོན་པ་དང་། རང་གི་ངོ་བོ་ཙམ་སྟོན་པ་ཡིན་དུ་ཆུག་ཀྱང་། རབ་ཏུ་གྲགས་པའི་རྒྱུ་འགོགས་པའི་རྣམ་བཞག་མ་དམིགས། ལྷག་པར་དཔང་ལོས་རྒྱུ་
མེད་པར་དོགས་པའི་འགལ་སྤོང་དུ་འགྲེལ་བར་མཛད་པ་ཡང་དུང་གི་རྡུལ་བཞིན་དུ་ཕྱིས་སོ། དེས་ན། བློ་ཆུང་རྣམས་ཀྱིས་ཕན་བཏགས་པ། ཕལ་ཆེར་གནོད་པའི་རྒྱུ་རུ་འགྱུར། ཞེས་པར་

༄༅། །མ་སོང་གྲང༌། གང་ལྟར་སྤོམ་ཡོར་ཙམ་མིན་པའི་སྒྲུབ་བྱེད་ཚད་མའི་ལུང་རིགས་ཀྱིས་མཛེས་པ་སླར་ཡང་བཀའ་དྲིན་དུ་མཛད་རིགས་སོ། དྲི་བ་བཅུ་གཅིག
པ༑ བསྡུས་བརྗོད་རྩ་བརྟན་འབྲས་བུའི་ཁུར་ཅན་སོགས། །ཁྱད་ཆོས་ཐུན་མོང་ཡིན་ཕྱིན་ཕྱི་མ་ཡི། །མེ་ཏོག་ལོ་འབྲས་ལྗོན་པའི་ཁྱད་ཆོས་ཙམ། ཁོ་ནར་འགྲུབ་པའི་ཤེས་བྱེད་ཇི་ལྟར་
སྣང་༑ ཞེས་དྲིས་པའི་དོན། ལྗོན་པ་ལ་སྦྱར་བའི་དཔེར་བརྗོད་དང་པོར། རྩ་བ་ནི་རང་བཞིན་བརྟན་པ། འབྲས་བུ་ལོངས་སྤྱོད་ཀྱིས་འབྱོར་པ་སོགས་སུ་འགྲེལ་བར་མཛད་མ་
ཐག ཡང༌། ཡལ་གའི་ཁྱོན་ནི་མི་ཆུང་ཞིང༌། །མེ་ཏོག་འབྲས་བུ་ཕུན་སུམ་ཚོགས། །ཞེས་པ་ལྗོན་ཤིང་ཁོ་ནའི་ཁྱད་ཆོས་ཡིན་ནོ། །གསུང་བ་ལ་ཡིད་ཇི་ལྟར་ཆེས་ཏེ། གཅིག་ལ་
འགྲུབ་རྗེས་སུ་ཅིག་ཤོས་ལ་མི་འགྲུབ་པའི་རྒྱུ་མཚན་མེད་པས་སྔ་མ་བཞིན་རང་བབས་ཀྱིས་ཇི་ལྟར་མི་གནས། ཞེས་རྒོལ་བ་དག་བྱུང་དོགས་མཐའ་དཔྱོད་ཞུས་པ་ཡིན་རུང་། ལན། བསྡུས་
བརྗོད་ཀྱི་རྒྱན་ཁྱད་གཞི་ཐ་དད་ལ་ཁྱད་ཆོས་མཚུངས་པ་དང༌། ཁྱད་གཞི་ཐ་དད་ཁྱད་ཆོས་མི་མཚུངས་པའི་ཕྱིར་མི་མཚུངས་པ་ཡིན་ལ། དམ་པའི་གྲིབ་བསིལ་སོགས་མཚུངས་པ་གོང་མ་དང་ ྨ

ཁྱད་པར་ཡོད་པ་ཡིན་ནོ། །གསུང་བ་ནི་བསྒྲུབ་བྱ་ཙམ་པོ་སྟེ། སྔ་མ་ལ་སྦྱར་དུ་ཡོད་ཕྱིར། ཕྱི་མ་ལ་མེད་པའི་སྒྲུབ་བྱེད་ཁབ་རྩེའི་རྡུལ་ཙམ་ཡང་ག་ལ་ཡོད།། ༈ དྲི་བ་བཅུ་
གཉིས་པའི་ལན་དུ། ལྗོན་ཤིང་གི་ཁྱད་ཆོས་རང་གར་བརྗོད་ཙམ་བསྡུས་བརྗོད་དུ་མི་འགྲོ། འོག་མ་བསྡུས་བརྗོད་དུ་སོང་བ་དང་བསྡོམས་པས་འགྲོ་བ་ཡིན་ཏེ། གསུང་བ། དེ་ལྟ་ན་དགོས་
དོན་གྱིས་སྟོངས་པའི་ཚིག་རྐང་གཉིས་བླ་རྡོལ་དུ་བརྗོད། དེའི་མཇུག་ལ་དོན་ལྡན་གྱི་ཕྱེད་ཕྱི་མ་སྦྲེལ་བ་སེང་གེའི་ཡ་མགལ་དང་ཕག་པའི་མ་མགལ་སྦྱར་བ་ལྟ་བུར་ཅིས་མ་སོང་། དངོས་པོ་
འགའ་ལ་བསམ་བྱས་ནས། །དེ་དང་མཚུངས་པའི་དངོས་པོ་གཞན། །བསྡུས་པའི་ཚུལ་གྱིས་བརྗོད་བྱེད་པ། །དེ་ནི་བསྡུས་པ་བརྗོད་པར་བཤད། །ཅེས་མཆིད་དུ་མཚུངས་པའི་དངོས་པོ་
བརྗོད་པར་བཤད་ཀྱིས། མི་མཚུངས་པ་བརྗོད་པར་མ་བཤད་ཕྱིར་དོགས་པ་འདི་སོར་གནས་སོ། ཡང་། དྲི་ཚིག་འདི་ལྟར་ན། མི་མཉམ་པའི་གཟུགས་ཅན་ཀྱང་གཟུགས་སུ་བཀོད་པ་
གཟུགས་ཅན་ཡིན་ཀྱང༌། མ་བཀོད་པ་གཟུགས་ཅན་དུ་འགྱུར་བའི་ཤེས་བྱེད་ཅིག་གསུང་བར་རིགས་སོ། ཞེས་པའི་མགོ་བསྒྲེ་ཡང་དོད་མི་མཉམ་སྟེ། སྤྱིར་སྒྲ་དོན་གཉིས་ལས་དོན་རྒྱན་གྱི་

༄༅། །སྐབས་འདི་དག་ཏུ་ཕལ་ཆེར་དོན་གཙོ་ལ། ཁྱད་པར་བསྡུས་བརྗོད་ལ་དཔང་ལོས་ཀྱང༌། དགོངས་པའི་དོན་ཉིད་གཙོ་བོ་ཡིན་གྱི། སྒྲ་ཇི་བཞིན་པའི་དོན་ནི་ཉེ་བར་
མཚོན་བྱེད་ཙམ་ཡིན་པས་ལྷུར་བླང་བར་བྱ་བ་མ་ཡིན་ནོ། །གསུངས་འདུག་པས། འདི་ལ་དགོངས་པའི་དོན་བཤད་དུ་མེད་པའི་ཚིག་རྐང་གཉིས་བྱུང༌། མི་མཉམ་པའི་གཟུགས་ཅན་སོགས་
དོན་འབྲེལ་ཆགས་བཤད་དུ་ཡོད་པས་མི་མཉམ་ལ། སྒྲ་རྒྱན་ལྟ་བུ་སྒྲ་བཙོ་ཡང་། །དགོས་དོན་མི་ལྡན་པའི་སྒྲ་ཙམ་ལ་ནི་དེར་ཡང་སྙིང་པོ་མེད་དེ། དོན་ཉམས་ཀྱི་ཕྱོགས་ཁོ་ནའོ། །དེའི་ཕྱིར་
བོན་པོས་བོན་ཆོས་དབྱེར་མེད་དུ་འགྲན་པ་ལྟ་བུའི་རིགས་འདྲེ་མི་གནང་བ་མཁྱེན།། ༈ དྲི་བ་བཅུ་གསུམ་པའི་ལན་ལ། རྒྱུ་འབྲས་དུས་མཉམ་ལ་ཆགས་པ་རྒྱུར་བྱས་ཏེ་རྣམ་
འཕྲུལ་སྣ་ཚོགས་འབྲས་བུར་བྱས་པ་དང༌། དེ་གཉིས་ཀ་རྒྱུར་བྱས་ནས་བུད་མེད་ལང་ཚོ་དར་བབ་འབྲིད་པར་བྱས་པ་དང༌། གཉིས་ཀ་ལ་རྒྱུ་འབྲས་གཉིས་གཉིས་སུ་བྱས་པའི་འཆད་ལུགས་སྣ་
ཚོགས་ཅིག་འདུག་ཀྱང་། གསུང་མོད། དེ་དག་ལས་གཞུང་གི་དགོངས་པར་སུ་ཞིག་སོང་ལ་སུ་ཞིག་མ་སོང་། ཡང་། དེ་རྣམས་དུས་གཅིག་ལ་སྔ་ཕྱི་མེད་པར་བྱུང་བ་དེ་རྒྱུ་འབྲས་མཉམ་

པ་ཡིན་དགོས་པ་འདྲ་གསུང་ཡང་དེ་ལ་མ་མཐུན་པ་མིན། རྒྱུ་འབྲས་ངོས་འཛིན་ཚུལ་ལ་དཔྱད་པ་སྟེ། འདི་ལ་དཔང་ལོས། འདོད་ཚུལ་གོང་མ་ལྟར་བཀྲལ་རྗེས། སླར་ཡང་བུད་མེད་དར་
བབ་རྒྱུ་རུ་མཛད་བྱུང་བ་ད་དུང་དཔྱད་གཞིར་མི་འགྱུར་རམ་ཇི་ལྟར་ལགས། ༈ དྲི་བ་བཅུ་བཞི་པ་ལ། ནང་ཤེས་བྱེད་ཀྱི་རྒྱུ། དྲོད་ལ་བལྟས་ན་ཡོད་མེད་མི་ཤེས་
ཤིང་༑ དྲོད་ལྟས་པས་ནི་ཕྲ་མོར་མ་སོང་བས་ཁྱད་ཡོད། གསུང་ཡང་། དཔང་ལོས། སྒྲའི་སྣང་བ་མེད་པར་དངོས་པོ་དེ་ལུས་ཀྱི་རྣམ་པར་རིག་བྱེད་ཙམ་གྱིས་མཚོན་པར་བྱ་བས་ན་ཕྲ་བའི་
ཕྱིར་ཕྲ་མོ་ཞེས་པར་བརྗོད་དོ། །ཞེས་གསུངས་པས་མི་འགྲོ་བའི་ངེས་པ་ཡང་མེད་ལ། འཕྲོས་དོན་དུ་ཟུར་གྱི་ཁྲ་མོ་ལ། སྐྱེས་པའི་བློ་ལ་ལ་བུད་མེད་ལ་ཆགས་སེམས་དྲག་པོ་ཡོད་པ་མ་
གཏོགས་བརྡའ་དང་རྣམ་འགྱུར་ཅི་ཡང་མ་བྱས་ལ། ཞེས་གསུངས་སྣང་བ་འདི། བརྡའ་མ་བྱས་པ་ནི་བདེན་མོད། བསམ་པ་ནང་ནས་ཡོད་པ་ཀུན། །ཕྱི་རོལ་ཏུ་ནི་ཉེ་བར་དམིགས། །
སྐད་མདོག་དབང་པོའི་བྱེ་བྲག་དག །རྣམ་པར་སྦ་བར་མི་ནུས་སོ། །ཞེས་ལུང་ལས་གསུངས་པས་རྣམ་འགྱུར་ཅི་ཡང་མ་བྱས་པ་རང་མཐའ་གཅིག་ཏུ་བཞེད་ནུས་པ་དཀའ་བ་འདྲ་སྙམ་

༄༅། །ལགས།། ༈ དྲི་བ་བཅོ་ལྔ་པ་སྙོན་དོར་གྱི་དོན་གཞན་ཅུང་ཟད་བསྟན་པ་ནི་དེ་ཁ་ལྟར་རོ།། ༈ དྲི་བ་བཅུ་དྲུག་པའི་སྐབས། དངོས་
སྙན་ངག་
དེ བརྒྱུད་ལྷན་ཅིག་མི་གནས་པའི་འགལ་བ་སོགས་ཀྱི་ཐ་སྙད་རིགས་ལམ་འདིའི་སྐབས་འདིར་བྱས་པ་ཆེར་མ་མཐོང་ཡང་། ཤས་ཆེ་ཙམ་བྱས་ཀྱང་སྐྱོན་མེད་པ་འདྲ། གསུང་བ། འགལ་ཟླ་སྒྲུབ་
བྱེད་སླད་དུ་ནི། །གང་དུ་དངོས་པོ་འགལ་བ་རྣམས། །ཡང་དག་འགྲོགས་པར་རབ་བསྟན་པ། །ཅེས་པ་ལྟར་ན། འགལ་བ་དེ་དག་སྐབས་འདིར་འཇུག་མི་རུང་བའི་རྒྱུ་མཚན་ཀྱང་མེད་
ལ༑ ཤས་ཆེ་ཚང་བ་ཞིག་ན་འགལ་བ་བཞི་པོ་དེ་གཞི་གཅིག་གི་སྟེང་དུ་ལྷན་གཅིག་འཚོགས་རིགས་པར་བཞེད་ལགས་སམ། གང་ལྟར་རྒྱན་འདི་ལ་དཔང་ལོས། དོན་གང་རུང་ལ་མི་འགལ་
ཞིང་༑ ཅིག་ཤེས་ལ་འགལ་བས་འགལ་བ་ཅན་ཞེས་ངོས་འཛིན་མཛད་པ་ལྟར་ན་འཁྲུལ་སོ་མེད་ཀྱང༌། བྱ་བ་འགལ་བའི་སྦྱར་བ་ཞེས་བཞག་པས་ཅུང་གོ་དཀའ་བར་སོང་བའོ།
ཡང་༑ སྙན་ངག་པ་ལ་སྣང་ཚད་སྙན་ངག་གི་རྒྱན་དུ་ཤར་རུང་ཅིག་དགོས་ཏེ། ལྡོག་པ་ཅན་ཁོ་ནར་སྣང་བ་མི་རིགས་སྙམས། གསུང་བ་ནི་གཞི་མེད་པའི་སྙོན་བར་སྣང་ལ་ལྡིང་བ་སྟེ། ལྡོག་

པ་ཅན་ཀུན་འགལ་བར་འགྱུར་རམ་ཅི། ཞེས་སྨྲས་པ་ལ། ལྡོག་པ་ཅན་ཁོ་ནར་སྣང་ལ། ཞེས་གསུང་བས་སོ།། ༈ དྲི་བ་བཅུ་བདུན་པ་མཚུངས་སྦྱོར་རྒྱན་ལ། མཚུངས་པ་
གསལ་བྱེད་ཀྱི་སྒྲ་ཡོད་མེད་འདིར་རང་གིས་གཙོ་ཆེར་གསལ། གསུང་བ། དེས་གསལ་མི་ནུས་ཏེ། མཚན་ཉིད་དུ། བརྗོད་འདོད་ཡོན་ཏན་ཁྱད་འཕགས་དང་། མཚུངས་པར་བྱས་
ནས༑ ཞེས་གསུངས་པའི་མཚུངས་པར་བྱས་པས་བྱས་གོ་ཆོད་ན་ནི་འདི་ཡང་ཡིན་ལ། གསལ་བྱེད་མེད་པ་ནི་དཔེ་རྒྱན་ལའང་མཐོང་བའི་ཕྱིར། གཞན་ཡང་། གོང་དུ། མཚུངས་པ་
གསལ་བྱེད་ཀྱི་སྒྲ་དྲུག་ཅུ་རྩ་ལྔ་མེད་པའི་དཔེ་རྒྱན་དུ་སོང་བ་དང༌། ཆ་ལ་སོགས་པ་དྲུག་ཅུ་རྩ་ལྔ་མ་ཡིན་པ་དཔེ་དོན་གསལ་བྱེད་དུ་སོང་བ་མང་བས། ཞེས་བཀའ་སྩལ་པ་ཡང་དེ་མ་ཐག་བསྙེལ་
བར་མ་གྱུར་གྲང་། ྋ འདི་ལ་མཚུངས་པ་གསལ་བྱེད་མེད་གསུང་བའང་བརྟག་དགོས་ཏེ། གང་ཡང་དམན་མིན་དོན་ཅན་ཚིག ཞེས་བཤད་པ་དང་། འདིར། འཇིག་རྟེན་སྐྱོང་བ་ཞེས་པའི་
སྒྲ༑ ཞེས་བྱུང་བ་རྒྱ་དཔེའི་སྐད་དོད་ལ་བརྟེན་ནས་དཔྱད་དགོས་སོ། ཁྱད་ཆོས། གཞན་ཡང་སྒྲ་མཉམ་པར་འབབ་མི་འབབ་དང༌། མི་མཚུངས་པ་མཚུངས་པར་བྱས་མ་བྱས་ཀྱི་ཁྱད་ཀྱང་

། ཡོད་དོ། གསུང་བ་འདི་དང༌། མཚུངས་སྦྱོར་དཔེ་ལ། ལྷག་པའི་དམན་པ་བྱ་བ་ཡི། །ཆོ་ག་གཅིག་པར་རབ་བསྡུས་ནས། །ཞེས་བ་ལྟ་བུ་འདིར་འཐད་མི་༄༅།
འཐད་དཔྱད་འཚལ་ཏེ། དེ་ཡང་རྒྱན་འདིའི་བྱེ་བྲག་ཡིན་པའི་ཕྱིར་སྙམ་མོ།། ༈ བཅོ་བརྒྱད་པ་ཟོལ་བསྟོད་དང་ཆ་ལས་བསྟོད་པའི་རྒྱན་གྱི་འབྱེད་ཆོས་མཐར་ཆོད་གནང་འདུག་པ་
རྗེས་སུ་ཡི་རང་ཞིང་། དྲི་དགོས་པའི་རྒྱུ་མཚན་ཆ་རྒྱན་ལ་མིང་སྤང་ལོའི་བཞེད་པ་ལྟར་ལེགས་ཏེ། གཞུང་དུ། ཁ་ཅིག་ཆ་ལས་སྨད་པའམ། །བསྟོད་པ་བྱས་པ་ཆ་ཞེས་བརྗོད། །ཞེས་
དངོས་སུ་བྱུང་ཞིང༌། དེའི་དོན་ཆ་ལས་ཅུང་ཟད་སྨད་པའམ། བསྟོད་པར་བཤད་པས་སོ། དེ་ལྟར་བྱས་ཙ་ན་དཔེར་བརྗོད་དང་འབྱོར། ཆ་རྒྱན་ཞེས་པའི་དོན་ལ་ངེས་པ་རྙེད། །དོགས་པ་
འདི་ཡང་འོང་དོན་མེད་ལ། དེ་བཞིན་མིན་པར་བསྟོད་པ་ལྟར་སྣང་བའི་སྨད་པའི་དང༌། སྨད་པ་ལྟར་སྣང་བའི་བསྟོད་པའི་ཆ། ཞེས་དང༌། བསྟོད་བསྟོད་འདྲ་ལ་སྨད་པ་སོགས་འབྱུང་བ་
སྤོམ་ཡོར་དུ་མཐོང་ནས་དྲིས་པའོ།། ༈ དྲི་བ་བཅུ་དགུ་པ་གབ་ཚིག་མཐུན་གཟུགས་དང་། བསྡུས་བརྗོད། སྔོན་རབས་པ་རྣམས་ཀྱི་ལུགས་ལའང་ཡོད་པས་འདྲ་ཡང་སྐྱོན་359

མེད་གསུང་བ། དོན་ཉིད་དང་ནི་སྒྲ་ལ་ཡང༌། །ཁྱད་པར་མེད་པར་སྔར་བརྗོད་ནས། །གལ་ཏེ་སླར་ཡང་རབ་སྒྲགས་པ། །དེ་ནི་དོན་གཅིག་པར་འདོད་དཔེར། །ཞེས་པ་ལྟ་བུར་འགྱུར་
ལ༑ །དེ་ལས་ཆེ་བའི་སྐྱོན་ཅི་ཞིག་དགོས་སོ། །འོན་ཀྱང་མཇུག་ཏུ། འཁྲི་ཤིང་ཡན་ལག་ལྔ་པ་ཅེས་བཏགས་པ་བའི་དོན་བཀོད་པས། གསུང་བ་འདི་འཁྲ་ས་ཅུང་དྲག་པར་གོ་
༈ དྲི་བ་ཉི་ཤུ་པའི་ལན། སྐྱོན་བཅུའི་དང་པོ་དོན་གཉིས་ཀྱི་དམིགས་བསལ་ནི། སྐྱོན་མེད་དུ་འཆད་པའི་དམིགས་བསལ་མིན་པ་འདྲ་སྟེ། འདི་སེམས་རྣལ་དུ་མི་
ལགས།།
གནས་པས་སོགས་དང༌། སྨྱོས་པ་སྨྱོན་པ་བྱིས་པ་ཡིས། །སོགས་ཀྱིས་དངོས་སུ་གསལ་ལ། དོན་ཉམས་ལ་སྐྱོན་མེད་མི་སྲིད། སྐྱོན་མེད་ལ་དོན་ཉམས་མི་སྲིད་པའི་ཁྱབ་པ་ཕུད་ཆོག་
གསུང་བ། གོང་དུ་སྙན་ངག་ལ་སྣང་ཚད་སྙན་ངག་གི་རྒྱན་དུ་ཤར་རུང་བ་ཅིག་དགོས་ཏེ། ཞེས་པ་འདིར་སྐབས་སུ་བབ་སྟེ། དོན་ཉམས་འདི་སྐབས་འགའ་ཞིག་ཏུ་སེམས་རང་བཞིན་དུ་མི་
གནས་བ་ཞིག་གིས་བརྗོད་པར་བྱས་པ་ན། དེར་མཚོན་ཅིང་དེ་མི་ཉམས་འདོན་པ་ལ་སྨད་པ་སྐྱོན་མིན་ཏེ། ཞེས་དཔང་ལོའི་འགྲེལ་ཆེན་དུ་བཤད་པ་བཞིན། དེ་དང་དེའི་ཉམས་འདོན་པ་ལ་སྐྱོན་

༄༅། །མེད་ཀྱི་དམིགས་བསལ་ཡིན་པས་ཁྱབ་པ་འབུད་པའང་ཅུང་སྔས་ལ་ཁད་དེ། དེའི་མཇུག་ཏུ། དོན་ཉམས་སྙན་ངག་གི་རྒྱན་སྐྱོན་མེད་དུ་སེམས་རྣལ་དུ་མི་གནས་རང་
བཞིན་པ་མི་བཞེད་ལགས། ཞེས་འཇོལ་ལོ་འཇོག་དགོས་བྱུང་འདུག་པས་སོ། །ཡང༌། དམིགས་བསལ་ཀྱང་། སྐྱོན་གྱི་དཔེར་བརྗོད་ཀྱི་མཇུག་དེ་ཁ་ལ་གསལ་བས། དགོས་པ་སྐྱོན་
ཤེས་བྱེད་ཡིན་ནོ། གསུང་བ་མི་བདེན་ཏེ། སྐྱོན་ཤེས་བྱེད་གཅིག་པུ་ཡིན་ན། སྔོན་དུ་མཚན་ཉིད་དཔེར་བརྗོད་བཅས་བཤད་པ་དེས་མ་ཐུས་དགུར་ཐུས་མོད། དེ་ལ་དམིགས་བསལ་འཆད་
དོན་ཡང་ག་ལ་ཡོད། ཆང་གཟི་བའི་གཏམ་ནི་ཚད་མའི་ཅིག་ཤོས་སོ། ཡང༌། སྐྱོན་མེད་ཀྱི་དམིགས་བསལ་རྣམས་ནི། རེས་འགའ་སྙན་ངག་མཁན་མཁས་པས། སྐྱོན་ནི་འདི་དག་
སྤངས་ནས་ནི། །ཡོན་ཏན་ལམ་ནི་རྣམ་པར་མཛེས། །སོགས་འོག་ཏུ་དཔེར་བརྗོད་རེ་དང་བཅས་བཤད་པ་རྣམས་སྦྱོར་ཚུལ་ཤེས་ན་སྐྱོན་མེད་དུ་འགྱུར་བའི་སྡེ་ཚན་རྣམས་ཡིན་ལགས་སོ།
གསུང་བ། དེ་ནི་ལུང་དེའི་མགོར། འགལ་བ་མཐའ་དག་འདི་ལ་ཡང་། །རེས་འགའ་སྙན་ངག་མཁན་མཁས་པས། །སོགས་འབྱུང་བས་འགལ་བ་རྣམ་དྲུག་གི་དམིགས་བསལ་ཡིན་མ་དེ་

ཙམ་ལས་སྐྱོན་མེད་དུ་འཆད་པའི་དམིགས་བསལ་གཞན་མེད་པ་འདི་བཞེད་པའི་མཐར་ཐུག་ཨེ་ཡིན། ཡིན་ཆེ། གོང་མ་རྣམས་སུ། རྗེས་སུ་བརྩེ་སོགས་ཁྱད་པར་ལ། །གལ་ཏེ་འགའ་ཞིག་
བརྗོད་འདོད་ན། །ཡང་བརྗོད་ལ་ཡང་སྐྱོན་མེད་དེ། །འདི་ནི་རྒྱན་དུ་རིགས་པ་ཡིན་ཞེས་དང༌། འདི་འདྲ་ཐེ་ཚོམ་སླད་ཉིད་དུ། གལ་ཏེ་འགའ་ཞིག་ཏུ་སྦྱར་ན། །དེ་ལ་སྐྱོན་མེད་ཇི་ལྟར་
ན༑ །ཞེས་སོགས་དེ་དག་རྒྱན་དུ་རིགས་པར་གསུངས་སྣང་བ་ལ་བཀའ་ཇི་ལྟར་སྩོལ། དེས་ན། སྙན་ངག་མཁན་ལ་ཅི་ཡང་རྒྱན། །ཞེས་པ་བཞིན་སྦྱོར་ཚུལ་ཤེས་པས་སྦྱར་ན་གོང་མ་
རྣམས་ལའང་སྐྱོན་དུ་མི་འགྱུར་བའི་གནས་སྐབས་ངེས་པར་ཡོད་དོ། འོན་ཀྱང་། གང་དུ་ཡི་གེ་ལྷག་ཆད་དང་། ལྕི་ཡང་ཇི་ལྟ་བཞིན་མི་གནས། དེ་ནི་སྡེབ་སྦྱོར་ཉམས་པ་སྟེ། སྐྱོན་འདི་
ཤིན་ཏུ་དམད་པའོ། །ཞེས་གསུངས་ཤིང་འདི་ལ་སྐྱོན་མེད་ཀྱི་དམིགས་བསལ་ཀྱང་མེད་དོ། དེ་ཙམ་ལས་གཞན་པའི་གོང་མ་ཐམས་ཅད་ཁྱུད་དེ་མཛད་ནས་དམིགས་བསལ་སྐྱོན་མེད་མ་ཡིན་པར་
བསྒྲུབས༑ སྐྱོན་མེད་འགལ་བ་རྣམ་དྲུག་ཁོ་ན་ལ་བཞེད་པའི་གྲུབ་མཐའ་གཅུགས་ནས་གཞུང་མཉམ་པོ་ལ་ཉེ་རིང་མཛད་པ་ཇི་ལྟར་འོང་ཞེས་ཐུགས་བསམ་ཐུན་གཅིག་གནང་དུ་གསོལ་

༄༅། །ལོ། མཁས་པ་ཉི་མའི་འཕྲིན་ལས་ལ། །སྲིན་བུ་མེ་ཁྱེར་ལྟ་བུ་ཡིས། །བསམ་པ་དག་པས་སྐྱོན་མེད་སྙམ། །ཞེས་པ་བཞིན། སླར་ཡང་འགལ་སྤོང་མཐའ་
དཔྱོད་ཀྱིས། །རྒྱན་པའི་ལེགས་བཤད་ཀྱི་བདུད་རྩིས། ལམ་འདིར་འཇུག་པའི་བློ་གསལ་ཡིད་ཀྱི་དགའ་སྟོན་སྩོལ་བར་གོར་མ་ཆག་སྙམ། རྗེ་ཉིད་ཀྱིས་སྩལ་བའི་ལན་ལ་དོགས་སློང་གི་ས་
བོན་འདི་ཙམ་ཞིག་ཕུལ་བ། དཀའ་བ་ཙམ་གྱིས་དཀོན་པའི་དཔེ་ཐུགས་ཡུལ་དུ་བཞག་ནས་རེ་བའི་ཤིང་རྟ་ཡིད་བཞིན་དུ་གང་བར་གསོལ། དྲི་ཚིག་ཕོ་ཉས་ཕྱོགས་ཀྱི་འཁོར་ལོའི་ཁོངས།
ཉུལ་བའི་ཕྱི་བཞིན་ལན་ཀྱང་ཉེར་འཕྱན་པ། །འདྲེན་བྱེད་ཡུལ་དུ་ལྷུང་བའི་དེ་མ་ཐག །བརྟགས་ཤིང་དཔྱད་པའི་གཏམ་བཟང་རྣ་བར་སྙན། །དུས་ངན་སྟོན་གྱི་མཐར་ཡང་ལེགས་བཤད་
ཀྱི༑ །ཆར་རྒྱུན་འདོད་དགུ་འབེབས་པའི་རྫོགས་ལྡན་སྤྲིན། །འདི་ལྟ་ཅི་ཞེས་ཉམ་ཆུང་ཙ་ཏ་ཀ། །ད་དུང་སོམ་ཉིའི་མིག་ཟུར་ཁྱོད་ལ་གཏོད། །ཚེ་འདིའི་བསྒྲུབ་བྱས་མྱོས་པའི་གླང་ཆེན་
ཕལ༑ །ཉན་བཤད་སྒྲུབ་པའི་པད་ཚལ་འདམ་དུ་བརྫི། །ལེགས་བཤད་དབྱངས་ཀྱིས་བློ་གསལ་ཚོགས་སྐྱོང་བའི། །བསྙེངས་བྲལ་སྨྲ་བའི་སེང་གེ་འགའ་ཡོད་དམ། །འདིར་འབད་ལྷག་363

བསམ་བདུད་རྩིའི་བུམ་པ་ལས། །སྐྱེ་བར་ལྡན་པའི་ལེགས་བྱས་ཡངས་པའི་གཟུགས། །ཤར་བ་ཙམ་ནས་འགྲོ་བའི་ཡིད་མཚོ་ཀུན། །རྣམ་པར་དག་པའི་དངོས་པོར་བྱེད་གྱུར་ཅིག །ཅེས་བྱ་
བ་འདི་ཡང་། བོད་མཁས་པ་མི་ཕམ་དགེ་ལེགས་རྣམ་པར་རྒྱལ་བའི་ལྷར་གྲགས་པའི་སྤོང་བ་པས་གྲུབ་པའི་གནས་ཆེན་རྒྱལ་ཕུ་དཔལ་གྱི་སྟེང་འགྲོའི་རི་ཁྲོད་དུ་ཐུན་སེང་གཉིས་ཀྱི་སུག་ལས་སུ་
བསྟར་བ་ཀཱ་མ་དྷེ་ནུ་རསྟུ།། མགོ་མཇུག་གི་ཚིགས་བཅད་ལ་དཔྱད་རྒྱུ་འདྲ་འདུག་ཀྱང་མཁས་འདོད་དུ་སོང་དོགས་བཞག་ནས་ལན་གྱི་ཚིག་རིས་ཁོ་ནར་དཔྱད་པ་ལགས།། །།

JO
༄༅། །ལྷ་ཆེན་པོ་ཁྱབ་འཇུག་གི་འཇུག་པ་བཅུའི་གཏམ་རྒྱ་བལ་མཁས་པའི་ངག་རྒྱུན་གངས་ཅན་རྣ་བའི་བདུད་རྩི་ཞེས་བྱ་བ་བཞུགས་སོ།།

༄༅། །རྒྱ་གར་སྐད་དུ། དེ་ཝ་བི ཉྫུ་ད་ཤཱ་བ་ཏ་རནཱ་མ། བོད་སྐད་དུ། ལྷ་ཁྱབ་འཇུག་གི་འཇུག་པ་བཅུ་ཞེས་བྱ་བ། །དཀོན་
མཆོག་གསུམ་ལ་ཕྱག་འཚལ་ལོ། །དེ་ཡང་འདིར་ཁྱབ་འཇུག་གི་འཇུག་པ་བཅུའི་གཏམ་དང་། འཇུག་པ་དེ་དང་དེར་སྟོན་པའི་དགོས་པ་དང་བཅས་པ་
ཞིག་འབྲི་བར་བྱའོ། །དེ་ལ་བིཥྛ་རང་ཡང་ཕྱི་རོལ་པའི་ལྷ་ཆེན་པོ་ཡིན་ཞིང༌། ལོ་རྒྱུས་འདི་ཡང་ཕྱི་རོལ་པ་ལ་གྲགས་པ་ཞིག་ཡིན་ཡང༌། རང་ཅག་
ནང་པ་ལའང་རིག་གནས་ཐུན་མོང་བའི་སྐབས་དང༌། སྔགས་གཞུང་གི་བཤད་པ་འགའ་ཞིག་ལའང་མཁོ་བའི་སྐབས་སྲིད་པས་རྒྱ་བལ་གྱི་ངག་རྒྱུན་པཎྜི་ཏ་

༄༅། །འགའ་ཞིག་ལ་དྲིས་པ་བཞིན་འགོད་པ་སྟེ། དེ་ཡང་སྡོམ་ནི། དང་པོ་མཙྪ་སྟེ་ཉ། གཉིས་པ་ཀུརྠ་སྟེ་རུས་
སྦལ༑ གསུམ་པ་པཱ་ར་ཧ་སྟི་ཕག་བཞི་པ་ན་ར་སིདྷ་སྟེ་མིའི་སེངྒེ། ལྔ་པ་བཱེ་ཝ་ན་དྲང་སྲོང་སྟེ་མིའུ་ཐུང༌། དྲུག་པ་རཱ་མ་སྟེ་དགའ་བྱེད། བདུན་པ་
པརཱུ་རཱ་མ་སྟེ་དགྲ་སྟ་རཱ་མ། བརྒྱད་པ་ཀྲྀཥྞ་སྟེ་ནག་པོ། དགུ་པ་བུདྡྷ་སྟེ་སངས་རྒྱས། བཅུ་པ་ཀ་ལ་ཀི་སྟེ་རིག་པ་ལྡན་རྣམས་སོ། །དེ་དག་ཀྱང་
རིམ་པས་དེ་དེར་སྤྲུལ་དགོས་པའི་རྒྱུ་མཚན་ལོ་རྒྱུས་དང་བཅས་པ་ཇི་ལྟ་བུ་ཞེ་ན། མུ་སྟེགས་བྱེད་རང་གི་གཞུང་ལུགས་སྨྲ་བ་རྣམས་ན་རེ། གང་གི་ཚེ་
གཏམ་རྒྱུད་

འཇིག་རྟེན་གྱི་ཁམས་འདི་ཐོག་མར་འབྱུང་དུ་ཉེ་བའི་དུས་ཞིག་ན་ཀུན་གྱི་བྱེད་པོ་ལྷ་ཆེན་པོ་ཁྱབ་འཇུག་གི་ལྟེ་བ་ལ་པདྨ་ལས་མེས་པོ་ཚངས་པ་སྤྲུལ། དེ་འཇིག་རྟེན་གྱི་བྱེད་པོ་ཡིན་པའི་ཕྱིར་སྐྱེས་མ་
ཐག་ནས་རྣ་བ་གཉིས་ནས་ལྷ་མ་ཡིན་སུམྦྷ་ནི་སུམྦྷ་གཉིས་སྐྱེས། དེ་གཉིས་རང་གི་དགྲར་གྱུར་པས་བསད། ཡང་ཚངས་པའི་ཡིད་ཀྱི་རྣམ་རྟོག་གི་འགྱུ་བ་ཙམ་ལས་ལྷ་མ་ཡིན་ཞིག་སྐྱེས། དེའི་
མིང་ད་ལྟ་བློར་ཇི་བཞིན་མ་ངེས་པར་འདུག་ཅེས་པཎྜི་ཏ་གསུངས། ལྷ་མ་ཡིན་དེ་དང་ཡང་ཁྱབ་འཇུག་འཁྲུགས་པས་ལྷ་མ་ཡིན་གྱིས་ཚངས་པའི་རིག་བྱེད་འཕྲོག་སྟེ་རྒྱ་མཚོར་མཆོངས་ནས་དེར་
སྲོག་ཆགས་ཤཀྵ་སྟེ་དུང་ཞིག་ཏུ་སྤྲུལ་ནས་བསད་པས་ཁྱབ་འཇུག་གི་འཇུག་པ་དང་པོ་བྱུང་། རུས་སྦལ་ནི། དེ་ནས་འཇིག་རྟེན་གྱི་ཁམས་འདི་ཆགས་ནས་སྐྱེ་འགྲོ་རྣམས་ས་གཞི་ལ་བརྟེན་དགོས་
པ་ལས། དེ་ཉིད་ཀྱང་འདེགས་བྱེད་ཀྱི་རྟེན་ཞིག་ལ་ལྟོས་དགོས་པ་བྱུང་བས། ཁྱབ་འཇུག་རང་རུས་སྦལ་དུ་སྤྲུལ་ནས་དེ་ལ་རྟེན་བྱས་ཏེ་ས་ཆེན་པོ་འདི་ཆགས་པས་འཇུག་པ་གཉིས་པ་བྱུང༌།
ལྟ་བུའི་ས་ཆེན་པོ་ལ་སྐྱེ་འགྲོ་ཀུན་གནས་པའི་ལྕིད་ཀྱིས་ཇི་ཞིག་ན། དེ་རྒྱ་མཚོར་ནུབ་པ་ལ་སྤྲུལ་ནས་མཆེ་བའི་རྩེས་ས་གཞི་བཏེགས་པས་འཇུག་པ་གསུམ་པ་བྱུང༌། དེས་ན་སློབ་དཔོན་*

༄༅། །དཎྜཱིས། འཕྲོག་བྱེད་ཀྱིས་ནི་ས་གཞི་དག རྨིག་པས་བཅད་པའི་ཀླུ་ཁྲག་གིས། །དམར་བ་ཆུ་ཡི་གཏེར་ལས་ཕྱུང༌། །ཞེས་དང༌། ཕག་པ་ཆེན་པོ་དག་གིས་
ས༑ །ཆུ་གཏེར་དམར་པོ་དག་ལས་ཕྱུང༌། །ཞེས་གསུངས་པ་ཡིན། ཡང་སྔོན་ལྷ་མ་ཡིན་ཧི་ར་ནྱ་ཀ་ཤྱ་པཱུ་ཞེས་བས་དབང་ཕྱུག་ཆེན་པོ་ལོ་མང་པོའི་བར་དུ་བསྒྲུབས། མཐར་སྦྱིན་སྲེག་གི་
མཆོད་པ་ཕུལ་བས་ཞལ་བསྟན། དངོས་གྲུབ་ཅི་འདོད་གསུངས་པ་ལ་ལྷ་མི་ལྷ་མིན་དུད་འགྲོ་རྣམས་སུས་ཀྱང་མི་ཐུབ་པ་མཚོན་གྱི་རིགས་གང་གིས་ཀྱང་མི་ཚུགས་པ། ལུས་འདི་ས་ལ་བཞག་ན་
སུས་ཀྱང་གསོད་མི་ཐུབ་པ་དེ་ལྟ་བུའི་སྟོབས་སྦྱིན་དགོས་ཞུས་པ་བཞིན་སྩལ་བས། དེས་ལྷ་མི་ལྷ་མིན་དུད་འགྲོ་ཐམས་ཅད་གསོད་པ་དང༌། འཆིང་བ་དང༌། བརྡེགས་པ་སོགས་ཀྱིས་འཇིག
རྟེན་ཕུང་དུ་གཞུག་པར་ཞུགས་པ་ན་སུས་ཀྱང་གླགས་མ་རྙེད་པ་ལ། ལྷ་ཁྱབ་འཇུག་གིས་ལུས་མི་ལ་མགོ་བོ་སེང་གེའི་གདོང་ཅན་དུ་སྤྲུལ་བས་ནཱ་ར་སིདྷ་སྟེ་མིའི་སེང་གེ་ལྷ་མི་ལྷ་མིན་དུད་འགྲོ་གང་
༥ དུའང་མི་གཏོགས་པ་དེར་སྤྲུལ་ནས། ས་ལ་མ་བཞག་པར་རང་གི་ཕང་པར་བླངས། མཚོན་གྱིས་མ་བསད་པར་སེན་མོས་ལྟོ་བ་དྲལ་ནས་བསད་པས་འཇིག་རྟེན་བདེ་ལ་བཀོད་དེ་འཇུག་པ་བཞི་པ་

ཡིན༑ ཡང་ལྷ་མ་ཡིན་སྟོབས་ཞེས་པས་འཁོར་ལོས་སྦྱར་བའི་རྒྱལ་སྲིད་ཐོབ་ནས་སླར་ཡང་སྲིད་པ་གསུམ་གྱི་རྒྱལ་པོར་འགྱུར་བའི་ཕྱིར། ཨ་ཤྭ་མེ་དྷ་སྟེ་རྟ་གཙང་གི་སྦྱིན་སྲེག་བྱས། དེའི་
གེགས་སུ་གྱུར་དོགས་ནས་ཛམྦུ་གླིང་གི་རྒྱལ་པོ་ཐམས་ཅད་སྟོབས་ཀྱིས་བཅིངས་ནས་བཙོན་ཁང་དུ་བཅུག དེ་གྲུབ་པའི་དགའ་སྟོན་དུ་སྦྱིན་པ་རྒྱ་ཆེན་པོ་བཏང་བས་སློང་བ་པོ་མང་པོ་མགུ་བར་བྱས་
པའི་ཚེ། ལྷ་ཁྱབ་འཇུག་གིས་བཱ་ཝན་སྟེ་མིའུ་ཐུང་ཞིག་གི་གཟུགས་སུ་སྤྲུལ་ནས་ས་གོམ་པ་དོ་བསླངས་པས། གོམ་པ་དོ་མ་ཟད་གསུམ་ཡང་སྦྱིན་ཟེར་བས། སྐད་ཅིག་དེ་ཉིད་ལ་བསམ་གྱིས་
མི་ཁྱབ་པའི་གཟུགས་ཉི་མ་དང་ཟླ་བ་ཡང་ཕྲག་པ་ལ་འཆར་བ་ཞབས་གསུམ་པ་ཞིག་ཏུ་སྤྲུལ་ནས། ཞབས་གཅིག་ས་ལ་བཞག་སྟེ་ས་གཞི་ཐམས་ཅད་ཁྱབ་པར་བྱས། གཅིག་ནམ་མཁའ་ལ་
བཞག་སྟེ་གཅིག་པོ་འཇོག་ས་མ་བྱུང་བར་གང་དུ་འཇོག་དྲིས་པས་ཧ་ལས་ཏེ་ཅང་སྨྲ་མ་ཤེས་པ་ལ། ཡང་ཁྱབ་འཇུག་གིས་གལ་ཏེ་བདག་གི་རྐང་པ་གཅིག་པུ་འདི་ཡང་འཇོག་ས་གཅིག་བྱུང་ན་ངེས་
པར་སྟེར་རམ་བྱས་པས། དེ་ལྟར་བྱུང་ན་སྟེ་སྔ་ནས་ཁས་བླངས་ཟིན་པས་སྟེར་བ་ཡིན་ཡང་མི་ཡོང་བ་འདྲ་ཟེར་བ་ལ། སྟོབས་ལྡན་རང་གི་དཔྲལ་བར་བཞག་པས། ནམ་མཁའ་ས་གཞི་ལྷ་མ་

༄༅། །ཡིན་སྟོབས་རང་དང་བཅས་པ་བདག་གིར་བྱས། ལྷ་མིན་སྟོབས་ས་འོག་ཏུ་བཞག ས་སྟེང་དང་ས་གཞིའི་ཁྱོན་ཀུན་ལ་ལྷ་དང་མི་རྣམས་བདེ་བས་གནས་པར་བྱས་
། དེ་ལྟར་སྤྲུལ་པའི་དུས་ཀྱི་ཁྱབ་འཇུག་གི་སྐུ་ནི་ཏྲི་བི་ཀྲ་མ་སྟེ་གོམ་གསུམ་གནོན་ཞེས་ཞབས་གསུམ་ཡོད་པ་ཞིག་ཡོང་། རྒྱ་བལ་ཚོར་དེའི་སྐུ་ཡང་ཡོད། དེར་མ་ཟད་འཇུག་པ་བཅུ་ཆར་གྱི་
སྐུ་བརྙན་རི་མོ་འབྲི་སྲོལ་ཡང་ཡོད། དེ་ལ་རྟ་གཙང་གི་སྦྱིན་སྲེག་ནི། རྟ་ལུས་དཀར་པོ་ལ་རྣ་མཆོག་ནག་པོ་བྱས་པ། དེ་ལྟ་བུ་བསད་པའི་ཤ་ཁྲག་གིས་སྦྱིན་སྲེག་བྱ་དགོས་པ་ལ། དེ་འདྲ་
འབྱུང་བར་དཀོན་པས་རང་ལ་ཡོད་ན་དེར་ཟད། མེད་ཕྱིན་གང་ལ་ཡོད་ས་ནས་སྟོབས་ཀྱིས་འཕྲོག་དགོས་པས་དེའི་ཕྱིར། སྟོབས་ལྡན་ཀྱིས་ཀྱང་ཛམྦུ་གླིང་གི་རྒྱལ་པོ་རྣམས་བཙོན་དུ་བཅུག་ནས་
མཆོད་སྦྱིན་ལ་བར་ཆད་མེད་པར་བྱས་སོ། །དྲུག་པ་ནི། རྒྱལ་པོ་དགའ་བྱེད་རྭ་མ་ཙཱནྡྲ་ཡིན། དེ་ནི་སྲིན་པོའི་རྒྱལ་པོ་རྭ་བ་ཎ་ཏེ་ལངྐ་མགྲིན་བཅུ་གསོད་པའི་དོན་དུ་སྤྲུལ་པ་ཡིན། དེའི་ལོ་
ཪེ
༣ རྒྱུས་རྒྱས་པ་གླེགས་བམ་ཆེན་པོར་ལོངས་པ་རྒྱ་བལ་ཚོར་ཡོད། མདོར་བསྡུས་ནི་བོད་ལ་གྲགས་ཟིན་པ་དེ་ཀ་ཡིན་ཡང་མི་འདྲ་བའི་ཁྱད་པར་ནི། ཕ་ད་ཤ་ར་ཐ་སྟེ་ཤིང་རྟ་བཅུ་པ་ལ་བཙུན་མོ་ཆན་

ཆུན་གཉིས་ཡོད་པ་ལ། ཆན་མའི་མིང་མ་ངེས། ཆུན་མའི་མིང་ཀི་ཀི་ཡཱ་ཟེར། ཆན་མའི་བུ་རཱ་མ་ཙནྡྲ་དང་། ལཀྵི་གཉིས་ཡིན། སྔ་མ་ནི་ལྷ་ཁྱབ་འཇུག་གི་སྤྲུལ་པ་དང་། ཕྱི་མ་ཀླུ་ཁྱབ་
འཇུག་སྟེ་ཤེ་ཥའམ་ལྷག་མ་ཅན་གྱི་སྤྲུལ་པ་ཡིན། ཀི་ཀེ་ཡཱ་ལ་བུ་ཕུ་བོ་བྷ་ར་ཐ་དང༌། ནུ་བོ་ཤ་ཏྲུག་གཉིས་བྱུང༌། བུ་སྔ་མ་གཉིས་ལྷའི་སྤྲུལ་པར་སོང་བས་མཐུ་ཆེ་ཡང༌། ཡབ་རྒྱལ་པོས་
བཙུན་མ་གཞོན་པ་སྙིང་དུ་སྡུག་པས། དེའི་བུ་བྷ་ར་ཐ་ལ་རྒྱལ་སྲིད་གཏད་ནས་རཱ་མ་ཙཱནྡྲ་ནགས་སུ་སོང་ཞིག་ཅེས་གདམས་པ། དེས་ཀྱང་དང་དུ་བླངས་ནས་ཕྱིན་པའི་ལོ་རྒྱུས་འབྱུང་བ་དེ་
ཡིན༑ དེའི་ཕྱིར་མེ་ལོང་ལས། རཱ་ཝ་ཎ་ཡི་མགོ་གཅོད་པའི། །བྱ་བའི་ཁུར་ཡང་བཟོད་པ་གང༌། །རཱགྷུའི་བུ་དེས་བླ་མ་ཡི། །བཀའ་ལས་འདའ་བར་ནུས་མ་གྱུར། །ཅེས་འབྱུང་བླ་མ་
ནི་སྐབས་འདིར་རང་གི་ཕའོ། །འདིའི་ལོ་རྒྱུས་རྒྱ་བོད་དུ་གྲགས་པ་འདྲ་འདྲེས་ཀྱི་ལུགས་ཅུང་ཟད་རྒྱས་པ་ནི་ཁོ་བོས་བྱས་པའི་སྙན་འགྲེལ་དབྱངས་ཅན་ངག་གི་རོལ་མཚོ་ལེགས་བཤད་ནོར་བུའི་
འབྱུང་ཁུངས་སུ་སྨོས་ཟིན་པ་ལྟར་རོ། །དེ་ལྟར་ངེས་པའི་རྗེས་སུ་ལོ་རྒྱུས་དངོས་ལ། དེའི་ཚེ་ལངྐའི་གྲོང་ན་སྲིན་པོའི་རྒྱལ་པོ་རཱ་ཝ་ན། བི་བྷི་ཥ་ཎ། ཨིནྡྲ་ཛི་ཏྲ། ཀུམྦྷ་ཀརྞ་སྟེ་སྤུན་

༄༅། །བཞི། སཱུ་པ་ན་ཥཱ་ཞེས་པའི་སྲིང་མོ་ཞིག་དང་ལྔ་ཡོད་པ་ལས། རཱ་ཝ་ཎས་བལ་པོའི་ཡུལ་མཆོད་རྟེན་བྱ་རུང་ཁ་ཤོར་གྱི་བྱང་ཤར་གོ་ཀརྞ་ཤྭ་ར་ཟེར་བ་ད་ལྟ་ཡང་
1/1/01
དབང་ཕྱུག་གི་ལིངྒ་ལྷ་ཁང་དང་བཅས་པ་རཱ་ཝ་ཎས་དབང་ཕྱུག་སྒྲུབ་དུས་ཀྱི་སྟེགས་བུ་དང་བཅས་ཆུ་བོ་ཝ་ཀ་མ་ཏིའི་འགྲམ་ན་ཡོད་པ་དེར་སྒྲུབ་པས་མཐར་གྱིས་གྲུབ་ནས་ཞལ་བསྟན་ཏེ། ལྷ་མི་ལྷ་
མིན་ཀུན་གྱིས་མི་ཐུབ་པའི་དངོས་གྲུབ་སྟེར་བར་བརྩམས་པ་ལས། རྭ་ཝ་ནས་ལྷ་དང་ལྷ་མིན་ལས་རྒྱལ་བའི་དངོས་གྲུབ་ཞུ། མི་ནི་བདག་ཅག་སྲིན་པོའི་རིགས་སུ་གཏོགས་པ་ཕལ་པས་ཀྱང་
yu
ཟས་སུ་བཟའ་བ་ཡིན་པས། སྲིན་པོ་རྣམས་ཀྱི་མཆོག་རབ་ཐུ་བོ་བདག་ལྟ་བུས་མི་ལས་རྒྱལ་བ་ནི་དངོས་གྲུབ་ཞུ་བ་ལ་རག་མ་ལུས་པས་ཞུར་མི་འདོད་ཅེས་མི་ལས་རྒྱལ་བའི་དངོས་གྲུབ་མ་
བླངས༑ འོན་ཀྱང་ཚུལ་དེས་མཐོ་རིས་ལྷ་དང་ས་འོག་ལྷ་མིན་གྱི་གནས། ས་སྟེང་མིའི་འགྲོ་བ་ཡང་ཕལ་ཆེར་དབང་དུ་གྱུར་པའི་སྐབས་རྣམས་སུ་དེ་ནི་སྟོབས་ཀྱི་དྲེགས་པས་ཤིན་ཏུ་ང་རྒྱལ་ཏེ་རི་
བོ་ཡང་བསྒུལ་ནུས་ན་ཁོ་བོ་ལ་དགྲ་ཟླར་འོས་པ་སུ་ཡང་མེད། གལ་ཏེ་ཡོད་ན་དེ་དང་འགྲན་ནས་ཕམ་པར་བྱེད་དགོས་སྙམ་ནས་དྲང་སྲོང་ཞིག་ལ་ཁོ་བོ་དང་སྟོབས་མཉམ་པས་དགྲ་ཟླར་འོས་པ་ཡོད་

དམ་མེད་དྲིས་པས། དེས་ཤྭེ་ཏ་དཱི་པ་ཞེས་པའི་གླིང་དུ་ཡོད་སྲིད་དམ་གཞན་ལ་ནི་མེད་ཅེས་སྨྲས་པས། རཱ་ཝ་ཎ་ང་རྒྱལ་ཏེ་དེར་བལྟ་བར་ཕྱིན་པས་རྒྱང་རིང་མོ་ནས་ཡུལ་དེའི་བུད་མེད་ཞིག་གིས་
མཐོང་ནས། རཱ་ཝ་ཎ་ཉམ་ཆུང་ངུ་དེེ་མིར་གྱུར་པའི་འགྲོ་བས་སྲོག་ཆགས་ཤིག་སྲོ་གྲོག་སྦུར་ལ་ཇི་ལྟར་བྱ་བ་བཞིན་དུ་ལག་མཐིལ་དུ་བླངས་ནས། འདི་ལྟ་བུའི་སྐྱེས་བུ་ཉམས་ཆུང་བ་མགོ་བོ་བཅུ་
ཡོད་པ་ཞེས་ཡ་མཚན་དུ་བྱེད་ཀྱིན་བལྟས་པའི་ཚེ་སྲིན་པོའི་རྒྱལ་པོ་རབ་ཏུ་དངངས་ཤིང་རྟབ་རྟབ་པོར་གྱུར་པ་ལ། སླར་བཏང་བས་བྲོས་ནས་རང་ཡུལ་དུ་ཕྱིན་པའི་ཚེ་སྔར་གྱི་དྲང་སྲོང་གིས་ཡུལ་དེ་
པའི་མི་ཁྱོད་ཀྱི་དགྲ་ཟླར་འོས་སམ་ཞེས་དྲིས་པ་ལ། སྔར་གྱི་ལོ་རྒྱུས་བསྙད་ནས་ང་རྒྱལ་ཆག་སྟེ་བཅོམ་ཆུང་ངུས་གནས་པར་གྱུར་ཏོ། །དེ་ནས་ནམ་ཞིག་གི་ཚེ་རཱ་ཝ་ཎས་རང་ཉིད་ཀྱི་གྲོགས་སུ་
བཙུན་མོ་སཱི་ཏ་ཐོབ་པར་འདོད་ཅིང་དེ་ནི་རྒྱལ་པོ་རཱ་མ་ཙཱནྡྲའི་བཙུན་མོ་ཡིན་པ་ལ། དེ་ཉིད་རྒྱལ་པོ་རཱ་མ་དང་ནུ་བོ་ལཀྵ་ཎ་བཅས་ཡབ་རྒྱལ་པོའི་བཀས་ནགས་སུ་འཁྱམས་པ་ལ་བཏང་བས། དུས་
དེའི་ཚེ་བལ་པོའི་ཡུལ་གྱི་ཆ་སཾསྐྲྀཏའི་སྐད་དུ་མྲྀ་ག་སྦྲ་རི། བལ་པོའི་ཕལ་སྐད་དུ་པ་ལཱ་ཀུང་། ད་ལྟ་པ་ཤུ་པ་ཏི་དང་བོད་རྣམས་ཕག་མོ་མངལ་ཆུར་འབོད་པ་དེར་ཡོད་པ་ཡང་ཤེས་ནས། རྒྱལ་

འཇུག་༄༅། །པོ་བསླུ་བའི་ཕྱིར་རི་དྭགས་ཁ་ཤ་གསེར་གྱི་པགས་པ་ཅན་ཞིག་ཏུ་སྤྲུལ། ནགས་ཀྱི་རི་བོ་དེར་བསྡད་པ་ན་རཱ་མ་ཙཱནྡྲ་ནུ་བོ་དང་བཅས་པ་ཟས་འཚོལ་བའི་ཕྱིར་འགྲོ་བར
བཅུའི་ཆས་ནས་བཙུན་མོ་སཱི་ཏ་ཤུལ་དུ་བཞག མཐའ་སྐོར་དུ་ས་གཞི་ལ་མདས་རི་མོ་བྲིས་པས་བསྐོར་ཏེ་འདི་ལས་ཕྱི་རོལ་དུ་འདས་ཏེ་འགྲོ་བར་མ་ཡེངས་ཅིག་ཅེས་གདམས་ནས་སྤན་གཉིས་ནགས་ཚལ་
དུ་འཁྱམས་པས། མཐར་ཁ་ཤ་གསེར་གྱི་པགས་པ་ཅན་མཐོང་བ་བདས་ནས་ཕྱིན་པའི་ཚེ། སྲིན་པོ་སློང་བ་པོ་ཞིག་ཏུ་བརྫུས་ནས་སཱི་ཏ་ལ་བསླངས་བས་བདག་ལ་ནི་སྦྱིན་དུ་རུང་བའི་ཟས་ཅི་ཡང་
དྲུག་
མེད་ཅེས་སྨྲས་པས། སྦྱིན་པར་བྱ་བའི་དངོས་པོ་གཞན་མེད་ཀྱང་བཟོད་མེད་ཉིད་ཀྱི་ལག་པ་ཁོ་བོའི་ལག་པར་གཏོད་ཅིག་ཅེས་སྨྲས་པ་བཞིན་སཱི་ཏ་རང་ཉིད་ཀྱི་ལག་པ་སློང་བ་པོའི་ལག་པར་བཞག་པ་
ཙམ་གྱིས་ས་གཞི་རི་མོ་ལ་མ་རེག་པར་སྟོབས་ཀྱིས་ཕྲག་པ་ལ་ཁུར་ནས་རཱ་ཝ་ཎ་སཱི་ཏ་དང་བཅས་སྲིན་པོའི་ཡུལ་དུ་སོང་བའི་མཐར། རཱ་མ་ཎ་ནུ་བོ་དང་བཅས་པས་རི་དྭགས་ཁ་ཤ་ཇི་ཙམ་བདས་ཀྱང་
༈ གསོད་པར་མ་ནུས་པས། གདོད་སྲིན་པོའི་སྒྱུ་མས་བསླུས་པར་ཤེས་ནས་སླར་འོངས་པ་ལ་སཱི་ཏ་སྲིན་པོའི་སྟོབས་ཀྱིས་འཕྲོག་སྟེ་ཁྱེར་ཟིན་པས་རེ་ཞིག་བྱ་ཐབས་མ་རྙེད། མཐར་སྤྲེའུའི་རྒྱལ་པོ་375

ཧ་ནུ་མཱ་ན། ཛམྦུ་མན། སཱུ་གྲུབ། ཨང་ག་ཏ། ག་བེ་ག་བཱཀྵ་སོགས་གཙོ་བོར་གྱུར་པའི་སྤྲེའུའི་དམག་གྲངས་པདྨ་སུམ་ཅུ་སོ་གཉིས་དང་བཅས་འགྲོ་བར་ཆས་པའི་དང་པོ་སཱི་ཏ་གང་དུ་
འདུག་བལྟ་བར་ཧ་ནུ་མནྠས་ཕྱི་ནས་སཱི་ཏ་ལངྒའི་གྲོང་གི་ཁང་པ་དགུ་ཐོག་གི་རྩེར་ཡོད་སར་བརྟོལ་ནས། སྐྱེད་མོས་ཚལ་གྱི་ཤིང་རྣམས་བཅག་ལོ་མ་དང་མེ་ཏོག་རྣམས་ནི་གཏུབ། འབྲས་བུ་
རྣམས་ནི་ཟོས་ནས་མ་རུངས་པར་བགྱིས་པ་སྲིན་པོ་དག་གིས་མཐོང་ནས་འཛིན་པར་བརྩམས་པ་ན། དེ་ནི་སྣ་ཚོགས་པའི་རྫུ་འཕྲུལ་གྱིས་ཤར་དུ་བལྟས་ནནུབ་དང་། ནུབ་ཏུ་བལྟས་ན་ཤར་དུ་སྣང་
བ་དང༌། ཞགས་པ་ཆེན་པོའི་ཞགས་མིག་ཏུ་འཛིན་པར་བརྩམས་ན་ཤིན་ཏུ་ཕྲ་བའི་གཟུགས་དང་། ཆུང་ངུས་འཛིན་པར་བརྩམས་ན་ཤིན་ཏུ་ཕྲ་བའི་གཟུགས་སུ་བསྟན་པས་རེ་ཞིག་འཛིན་མ་
ཐུབ༑ མཐར་བཟུང་དུ་བཏུབ་པ་ལྟར་བསྟན་ནས་གསོད་པའི་ཐབས་དྲིས་པ་ན་འོ་མའི་རྒྱ་མཚོ་ལ་བསྐྱར་ཞིག་ཟེར་བ་ལྟར་བྱས་པས་འོ་མ་འགྲང་ཚད་དུ་བཏུང་ནས་རེ་ཞིག་ཤི་བ་ལྟར་བརྫུས། དེ
ནས་སཱི་ཏའི་ལག་གདུབ་ཁྱེར་ཏེ་རྒྱལ་པོ་རཱ་མ་ཙཱནྡྲའི་དྲུང་དུ་སླེབས། གཏམ་རྣམས་བཤད་པས་རྒྱལ་པོ་སཱི་ཏ་ཐོབ་པའི་འདོད་པ་ལ་ཤིན་ཏུ་འདུན་ཡང་ཛམྦུ་གླིང་དང་ལངྐའི་ཡུལ་གྱི་བར་དུ་རྒྱ་མཚོ་ཆེན་

།པོས་ཆོད་པས་མི་ཡི་འགྲོ་བས་བགྲོད་པར་མི་ནུས་པའི་ཕྱིར་ཡིད་ཁོང་དུ་ཆུད་ཅིང་གནས་པ་ལ། རྒྱ་མཚོའི་འགྲམ་དུ་སླེབས་པའི་ཚེ་ཧནུ་མནྠའི་སྟོབས་ཀྱིས་རི་བོ་རྣམས་༄༅།
བླངས་ནས་རྒྱ་མཚོར་བཙུགས་པ་ལ་ཟམ་པ་བྱས་ནས་རྒྱལ་པོ་སྤྲེའུའི་དཔུང་དང་བཅས་ཏེ་ཕྱིན་པའི་ལམ་དེ་ལ་སེ་ཏུ་བནྡྷ་རཱ་མེ་ཤྭ་རར་གྲགས། རྒྱ་གར་ལྷོ་ཕྱོགས་ཀྱི་མཐའ་ཞིག་ན་ཡོད། ཡུལ
དེའི་རི་བོའི་རྩེ་ནས་ལངྐ་མཐོང་བར་ཡང་གྲགས། ད་ལྟ་མཚོ་ཡི་དབུས་ན་རི་ཕྲན་རྡོག་ཙམ་རྡོག་ཙམ་ལས་ཟམ་པའི་རྣམ་པ་རང་ནི་མེད། མ་འོངས་པ་ན་སྲིན་པོས་འཛམ་གླིང་གི་མི་རྣམས་འཇོམས་
མི་ནུས་པའི་ཕྱིར། རྒྱལ་པོ་རཱ་མ་ཙཱནྡྲས་དེ་ལྟར་བུར་བྱིན་གྱིས་བརླབས་པ་ཡིན་ཟེར། ལངྐའི་ཡུལ་ནས་ཚུར་གྲུ་ལ་སོགས་པ་བཏང་ཡང་རྒྱ་མཚོ་འཁོར་བའི་ཤུགས་ཀྱིས་ཕར་རང་ཡུལ་དུ་ལྡོག་པ་
ལས་ཚུར་ཡོང་དུ་མི་བཏུབ་པ་ཞིག་ཡོད་ཅེས་གྲགས། གང་ལྟར་དེ་ནས་ཕྱིན་ཏེ་ལངྐའི་གྲོང་ཁྱེར་དུ་གཡུལ་བསྐྲད་པའི་དམག་གི་གཏམ་ནི་ཤིན་ཏུ་མང་བ་ཡོད་ཀྱང་མཐར་སྲིང་མོ་སཱུ་པ་ན་ཥཱ་གཡུལ་
ངོར་འོངས་པ་ལ་ཧ་ནུ་མནྠས་སྣ་བཅད་དེ་ཟས་པས་ངོ་ཚ་ནས་ལོག ཨནྡྲ་ཛིཏཱ། ཀུམྦྷ་ཀརྞ་གཉིས་བསད། བི་བྷི་ཥ་ཎ་རང་གི་ཕུ་བོ་ལ་ངོ་ལོག་ནས་རཱ་མ་ཙཱནྡྲར་རཱ་ཝ་ཎའི་དབུས་ཀྱི་རྟ་མགོ་མཆོད་

ན་ལྷའི་དངོས་གྲུབ་ཀྱི་མཐུས་གསོད་པར་མི་ནུས་པ་ཞིག་ཡིན་པས་དེ་ལྟར་གྱིས་ཞེས་གདམས་པ་ལྟར་བྱས་པས་རཱ་ཝ་ཎ་ཡངབསད་ནས། ལངྐའི་རྒྱལ་པོར་བི་བྷི་ཥ་ཎ་བསྐོས། སཱི་ཏ་སླར་ཐོབ་
ནས་རྒྱལ་པོ་རཱ་མ་ཙཱནྡྲ་རང་ཉིད་ཀྱི་ཡུལ་ཨཱ་ཡུདྡྷར་རྒྱལ་སྲིད་ཀྱི་ཁྲི་ལ་ཕུན་སུམ་ཚོགས་པའི་དཔལ་དང་བཅས་ཏེ་གནས་སོ།།དེ་ལྟ་བས་ན་རཱ་ཝ་ཎ་བསད་ནས་འཇིག་རྟེན་བདེ་ལ་འགོད་པའི་ཕྱིར་
རྒྱལ་པོ་རཱ་མ་ཙཱནྡྲར་སྤྲུལ་པ་ནི་ལྷ་ཆེན་པོ་ཁྱབ་འཇུག་གི་འཇུག་པ་དྲུག་པའོ། །དེ་ནས་སྤྲེལ་དམག་རྣམས་ལ་གཏང་རག་སོ་སོའི་འདོད་པ་དང་མཐུན་པར་སྟེར་བར་བྱས་པ་ལས། ཧནུ་མཱན་གྱིས་
གང་བྱས་ད་ལྟ་དྲན་པོ་མི་འདུག་གསུངས། ཛམྦུ་མཱན་གྱིས་ཁོ་བོའི་སྟོབས་དང་དཔའ་རྩལ་བལྟ་བའི་ཕྱིར་ལངྐའི་རྒྱལ་པོ་དང་འཁྲུགས་པར་བྱས་ཟིན་མོད། ད་ཡང་འཛམ་གླིང་ན་ཆེ་བའི་རྒྱལ་པོ་
ཁྱོད་རང་དང་འཁྲུགས་ཆོག་པ་དགོས་ཞེས་ཞུས་པས་ཁས་བླངས་ནས། ཕྱི་རཱ་མ་ཙཱནྡྲ་འདས་ཏེ་ཀྲྀཥྞར་སྐྱེས་པའི་སྐབས་སུ་ཛམྦུ་མཱན་དངོས་དང་འཁྲུགས་པ་ཡིན། སཱུ་གྲུབ་ཀྱིས་བདག་གི་ནུ་བོ་བཱ་
ལི་སྔར་ཁྱེད་རང་གིས་བསད་པ་དེའི་ཚབ་ཏུ་ཁོ་བོས་ཉིད་བསད་ཆོག་པ་དགོས་བྱས་པ། སཱུ་གྲུབ་ཚེ་འཕོས་ནས་བཤན་པར་སྐྱེས་པའི་དུས་ནགས་ཚལ་དུ་ཕྱིན་ནས་རི་དྭགས་ལ་མདའ་འཕངས་པ་

།ཀྲྀཥྞར་ཐེབས་ནས་ཤི་བ་ཡིན་ཟེར་བའི་ལོ་རྒྱུས་ཡོད་དོ། །བདུན་པ་ནི་རྒྱ་གར་གྱི་ཡུལ་ཞིག་ཏུ་ནགས་ཚལ་ན་གནས་པའི་དྲང་སྲོང་གརྒ་ཟེར་རམ་བྱ་ཤ་ཟེར་པནྜི་ཏའི༄༅།འཇུག་
བཅུའི་ཐུགས་ལ་ཕྱག་དཔེ་མེད་པས་མ་ངེས་འདུག་ཀྱང་གང་ལྟར་དྲང་སྲོང་དེ་ལ་འདོད་པ་འཇོ་བའི་བ་ཡོད་པས། དགོས་དགུ་ཐམས་ཅད་དེ་ལས་ལེན་པ་ཞིག་ཡོད་པ་ལ། དེའི་བུ་པརཱུ་རཱ་མ་ཡིན། དེ
དེ་ལྟར་ནགས་སུ་གནས་གནས་པ་ལས། ནམ་ཞིག་ན་ཡུལ་དེའི་རྒྱལ་པོ་ས་ཧ་སྲཛྫ་ན་ཞེས་པ་རི་དྭགས་བཤོར་དུ་འཁོར་དུ་འཁོར་མང་པོ་དང་བཅས་ཕྱིན་པ་ལ། རྒྱལ་པོ་འཁོར་དང་བཅས་པ་སོ་
བརྒྱད་
སོའི་ཡིད་ལ་གང་འདོད་པའི་ཟས་གོས་གནས་མལ་སོགས་ཡོ་བྱད་ཐམས་ཅད་འཛད་པ་མེད་པར་བསྟབས་པས། རྒྱལ་པོའི་བསམ་པར། དྲང་སྲོང་འདི་འདི་ལྟར་ནགས་ན་གནས་པ་ཞིག་ཡོ་བྱད་
ཀྱིས་འཕོངས་པ་མེད་པར་རྒྱལ་པོ་འཁོར་དང་བཅས་པའང་ཡིད་མགུ་བར་བྱེད་ནུས་པ་གང་གི་མཐུ་ཡིན་སྙམ་དཔྱད་པས་འདོད་འཇོའི་བའི་མཐུར་ཤེས་ནས། དེ་འཕྲོག དྲང་སྲོང་བསད། པརཱུ་
༈ རཱ་མ་བྱིས་པ་ཆུང་ངུར་གནས་པ་ནགས་སུ་བྲོས་ནས་མ་ཟིན་པ་ལ། དེ་ཆེར་སྐྱེས་པ་ན་བསམས་པ། ཀྱེ་མ་རྒྱལ་པོ་རྣམས་ནི་བྱས་པ་དྲིན་དུ་མི་གཟོ་བ། གྱ་ཚོམས་སུ་འཇུག་པ། གཏུམ་ཤིང་

དྲེགས་ལ་སྡང་ཞིང་གནོད་པར་བྱེད་པ་ཤ་སྟག་སྟེ། བདག་གི་ཕ་དྲང་སྲོང་ཆེན་པོ་དེ་ཉེས་པ་མེད་པར་མ་ཟད་ཕན་བཏགས་ལན་དུ་གནོད་བསྐྱལ་ནས་བསད། འདོད་འཇོའི་བ་ཡང་འཕྲོག་སྟེ་བདག་
གཅིག་པུར་སྡུག་བསྔལ་མང་པོ་མྱོང་དུ་བཅུག་སྙམ་ཆེར་ཁྲོས་ནས་ས་སྟེང་གི་མི་མང་པོ་བྲན་དུ་བཀོལ་ནས་གཡུལ་བཤམས་ཏེ་རྒྱལ་པོ་ས་ཧ་སྲཱཛྙཱ་ཎ་སོགས་མདོར་ན་དྭ་ཤ་རཱ་ཐ་སྟེ་ཤིང་རྟ་བཅུ་པའི་ཕ་
མ་གཏོགས་པ། ས་སྟེང་གི་རྒྱལ་རིགས་ཐམས་ཅད་ལན་གསུམ་གྱི་བར་དུ་ཁ་དག་པར་བྱས་སོ་ཞེས་གྲག དེས་ན་འཇུག་པ་བདུན་པ་ནི་འདི་ཉིད་ཡིན་ཡང་ཁྱབ་འཇུག་གིས་པདྷུ་རཱ་མ་སྤྲུལ་པའི་
དོན་གང་ཡིན་ད་ལྟ་ཡིད་ལ་མ་ངེས་གསུངས། དེ་དང་རཱ་མ་ཙནྡྲ་གཉིས་ཀྱི་གོ་རིམ་ཡང་ལོ་རྒྱུས་ངག་ནས་ཤོད་པ་དང་ཡི་གེར་འགོད་པའི་སྐབས་སུ་ནི་འདིར་བྲིས་པ་བཞིན་དང༌། སྐུ་གཟུགས་
བཞེངས་པའི་གྲལ་དང་གོ་རིམ་ལ་ནི། དེ་ལས་གོ་ལྡོག་ཏེ་པརྴ་རཱ་མ་དྲུག་པ་དང་། རཱ་མ་ཙནྡྲ་བདུན་པར་བྱེད་པའི་སྲོལ་ཡོད་གསུངས། བརྒྱད་པ་ནི་ཡུལ་མ་ཐུར་ཏེ་བཅོམ་བརླག་གི་ཡུལ་དུ་ཕ་
བ་སུ་དེ་ཝ་དང༌། ཡུམ་དེ་བི་ཀཱི་གཉིས་ཀྱི་སྲས་བུ་ཀྲྀཥྞ་སྟེ་ནག་པོ་ལྷ་མ་ཡིན་ཀན་ས་གསོད་པའི་དོན་དུ་སྤྲུལ་ནས་བུར་སྐྱེས། དེ་ཡང་ཀན་ས་ནི་ཡུམ་དེ་བའི་ཀཱིའི་སྤུན་ཟླ་ཀྲྀཥྞ་རང་གི་ཞང་པོ་ཡིན་པ་

༅། །ལ་ནམ་མཁའ་ནས་ལྷ་རྣམས་ཀྱིས་ཁྱོད་ནི་ཕ་རོལ་གནོན་པའི་སྟོབས་དང་གཟུགས་དང་ལང་ཚོ་ལ་བརྟེན་པའི་དྲེགས་པ་ནི་ཆེ་མོད་ཀྱང་། མ་འོངས་པ་ན་ཁྱོད་ནི་ཁྱོད་
རང་གི་ཚ་བོས་གསོད་པར་འགྱུར་རོ་ཞེས་དང་། ཡུམ་དེ་ཝི་ཀཱི་ལ་ཡང་ཁྱོད་ལ་བུ་སྐྱེས་པ་དང་མིང་པོ་གསོད་དུ་འོང་བས་སྐྱེས་མ་ཐག་བུད་མེད་ཛ་ཤོ་དཱ་ལ་བུ་མོ་སྐྱེར་འོང་བ་ལྷ་མོ་ཨུ་མའི་སྤྲུལ་པ
ཡིན་པ་དེ་ཁྱོད་རང་གི་ཡིན་པ་ལྟར་གྱིས་ལ་ཚུར་ལོངས། ཁྱོད་ཀྱི་བུ་ཛ་ཤོ་དཱ་ལ་སྤྲོད་ལ་དེའི་ཡིན་པ་ལྟར་གྱིས་ལ་ཕན་ཚུན་རྗེས་ཤིག་ཅེས་ལུང་བསྟན་པ་ལྟར་བྱས་པས། རང་གི་སྲིང་མོ་ལ་བུ་
སྐྱེས་པ་ཐོས་ནས་ལྷ་མ་ཡིན་ཀན་སས་གསོད་དུ་འོངས་ཏེ་བུ་མོ་དེ་ཉིད་བུ་ཀྲྀཥྞ་ཡིན་པས་བསམ་པས་རྐང་པ་ནས་འཇུས་ཏེ་བྲག་ལ་བརྡབས་པར་བརྩམས་པ་ན་དེ་གསོད་མ་ཐུབ་པར་ནམ་མཁའ་ལ་
འཕགས་ཏེ་ཁྱོད་ང་གསོད་པ་ལ་དགོས་པ་མེད། ཁྱོད་རང་གསོད་མཁན་ཚ་བོ་ཀྲྀཥྞ་ནི་གཞན་དུ་ཡོད་ཟེར་བས་བདེན་པར་ཤེས་ཀྱང་རེ་ཞིག་གང་དུ་ཡོད་མ་ཤེས་པ་ལ། ཀྲྀཥྞ་ནི་བྱིས་སྦ་ཆུང་ངུར་
གཏམ་རྒྱུད་
གྱུར་ཀྱང་ཤིན་ཏུ་གྲུང་ཞིང་དབང་པོ་རྣོ་བས་བ་ལང་སྐྱོང་བ་གཞན་དག་གི་བདག་གིར་བྱས་པའི་ཞོ་དང་འོ་མ་མང་པོ་བརྐུས་ནས་འཐུང་བ་རིག་ནས། དེ་བསྲུང་བའི་ཕྱིར་བྱིས་སྦ་ཆུང་ངུ་དེའི་སྐྱེད་པ་✖

