༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2746
23779TBRCWorkNumber(W)
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author ངག་དབང་ཚོགས་གཉིས་རྒྱ་མཚོ་
ngagdbangtshogsgnyisrgyamtsho,ed.
Descriptor
OriginalPublication
Place [kathmandu]
Publisher drukpakagyuheritageproject
Date [200?]
TotalVolumes 101
CurrentVolume(ofTotal) 89
NumberofTBRCIntroductoryPages 2
NumberofIntroductoryPages 2
602NumberofTextPages
TBRCScanningInformation ScannedbyM/sSatluj SitiEnterprises, 63-FSujanSinghPark,
NewDelhi,India, fortheTibetanBuddhistResourceCenter, 115
5thAve. 7thFloor,NewYork,NY 10003 USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

| ༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ ཧུ༽པའི་ནང་བཞུགས་པ་ལ། ཟབ་མོའི་གཅོད་ཡུལ་
སེང་གེ་རྣམ་པར་རྩེ་བ་དང་འབྲེལ་བའི་ཚོགས་ཀྱི་ལས་བསྒྲིགས་གྲུབ་གཉིས་འདོད་པ་འཇོ་བའི་དཔལ་གྱི་བུམ་བཟང་ལ་ལྡེབ། ༤༠ 1-80 ཀུ་སུ་ལའི་གཅོད་བསྡུས་ལ་ལྡེབ། ༢381-
༧84 བཀའ་གཏེར་ཟུང་འབྲེལ་ལུས་མཆོད་སྦྱིན་ཚོགས་མཆོད་དང་འབྲེལ་བ་འདོད་ཡོན་རྒྱ་མཚོའི་གཏེར་ལ་ལྡེབ། 85-98 གཅོད་ཡུལ་སེངྒེ་རྣམ་པར་བརྩེ་བའི་ངག་འདོན་རྒྱུན་
འཁྱེར་མདོར་བསྡུས་སུ་བཀོད་པ་ལ་ལྡེབ། ༣ 99-104 སྤྲོས་མེད་བྱ་སླ་གཅོད་ཀྱི་ལུས་སྦྱིན་དུ་འབུལ་བའི་རིམ་པ་ལ་ལྡེབ། ༡ 105-106 ལུས་སྦྱིན་འཁྲུལ་སྣང་དབྱིངས་གཅོད་
རང་རིག་གཅེར་མཐོང་ལ་ལྡེབ། ༣ 107-112 བསྔོ་བ་ཇོ་བསྐུལ་ལ་ལྡེབ། ༡ 113114 དཔལ་འབྲུག་པ་བཀའ་བརྒྱུད་པའི་བསྟོད་ཚོགས་མཆོད་བརྗོད་རབ་གསལ་མར་གྲགས་
ཝཱ པ་སྨད་འབྲུག་ཁམས་སྒར་གསུང་རྒྱུན་ལྟར་བཀོད་པ་ལ་ལྡེབ། 115-208 ཟས་གཅིག་པའི་ཉམས་ལེན་རབ་གསལ་ཐར་མཆོག་རིན་ཆེན་ཁང་བཟང་ལ་ལྡེབ། ༢༡

209-250 རྗེ་སྒམ་པོ་པའི་ཞལ་གདམས་ལམ་མཆོག་རིན་པོ་ཆེའི་འཕྲེང་བ་ལ་ལྡེབ། ༡༥ 251-280 ཆུ་བོ་རྒྱུན་གྱི་རྣལ་འབྱོར་དྲུག་གི་གསལ་བྱེད་སྙིང་པོའི་བཅུད་བསྡུས་ལ་
ལྡེབ། ༧ 281-294 བཀའ་བརྒྱུད་གསེར་རིའི་ཕྲེང་བའི་རྡོ་རྗེའི་གསུང་མགུར་རྣམས་ཕྱོགས་གཅིག་ཏུ་བསྡེབས་པ་ལ་ལྡེབ། ༡༥༤ 295-602 དཀར་ཆག་ལ་
ལྡེབ། ༡ བཅས་བསྡོམས་ལྡེབ། ༣༠༢ བཞུགས།། །། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

༄༅། །ཟབ་མོའི་གཅོད་ཡུལ་སེང་གེ་རྣམ་པར་རྩེ་བ་དང་འབྲེལ་བའི་ཚོགས་ཀྱི་ལས་བསྒྲིགས་གྲུབ་གཉིས་འདོད་
པ་འཇོ་བའི་དཔལ་གྱི་བུམ་བཟང་བཞུགས་སོ།།
ImageAsPerOriginalDocument

༄༅། །ལྟ་བའི་ཡར་ཚེས་ཟླ་ནགས་སུ། །སྒོམ་པའི་རི་དྭགས་བཅིང་བའི་སླད། །སྤྱོད་པ་
འོད་དཀར་སྒྲོ་ལྡན་རྣམས། །མི་ཟད་ནམ་མཁའི་ཕ་མཐར་བཏང༌། །དེ་འདྲའི་རྔོན་ལ་ཆགས་སྟོན་པའི། །འཇམ་
དབྱངས་འཕགས་པ་ལྷ་ཡི་ཀླུས། །རྟོགས་འོང་དམ་པའི་རྒྱ་ནང་དུ། །གཉིས་འཐུང་འཁོར་བའི་ཚོགས་ནས་
གར༑ །དེ་ཡི་ལབ་པའི་རེ་ཁཱ་ལས། །ཡིད་སྲུབ་རྩེ་དགས་རྨོངས་པའི་སྒྲོན། །བརྒལ་བས་སྒྱ་མའི་གར་
༅། །མཁའ་སྤྱོད་ཌཱ་ཀིའིགཙོ་མོ་ལབ་ཀྱི་སྒྲོན།

གཅོད་
ཧུ
༄༅། །མཁན་པ། །དགའ་བ་རྒྱས་པའི་ལག་པའི་རྩེར། །ཤེས་རབ་ཉི་འོད་ངེས་འཐུང་ལ། །དགའ་བྱེད་པདྨ་དཀར་པོའི
གྲོགས༑ །སྦྱངས་སྟོབས་ཧ་ལུ་མནྡྷའི་དྲུང་། །མི་ཤེས་ནམ་མཁའི་སྤྲིན་གཏོར་འོངས། །དེ་ནས་རིགས་རྒྱུད་རྒྱ་མཚོ་ལས། །ལེགས་ཐོན་གདམས་
པ་ཡིད་བཞིན་ནོར། །འདོད་དགུ་ཡངས་པའི་དཔལ་སྟེར་མཁན། །ཚིག་དོན་རྒྱལ་མཚན་རྩེ་འདིར་མཆོད།། གང་ཡང་རྣམ་པ་ཀུན་ལྡན་གྱི་སྟོང་ཉིད་ཆོས་སྐུ་ཆེན
པོའི་དབྱིངས། རྣམ་མེད་བདེ་ཆེན་རང་མདངས་རོལ་པའི་བདག་ཉིད་ཅན། རྣམ་པར་ཐར་པའི་སྒོ་བཞི་མཆོག་ཏུ་སྟོན་པའི་བཅོམ་ལྡན་མ། ཤེས་རབ་ཀྱི་ཕ་རོལ་ཏུ་ཕྱིན་མ་འགྲོ་བ་མ་ལུས་པའི་དོན་

ཕྱིར་རྣམ་བཅས་ཀྱི་ཚུལ་དུ་ཡོངས་སུ་སྤྲུལ་པའི་སྐུ། མ་གཅིག་ལབ་ཀྱི་སྒྲོན་མས་རྗེ་བཙུན་ཀུན་སྤངས་རིན་པོ་ཆེའི་མཚན་བླ་མས་གསོལ་བ་ཤེས་རབ་རྒྱ་མཚོ། འཇིག་རྟེན་སྐྱེ་བོས་གསོལ་པ་ཨ་ཝ་དྷཱུ་ཏི་པ་བཙུན་མོ་ཅན། སྣང་སྲིད་ལྷ་འདྲེས་གསོལ་
བ་སྒྱུ་མའི་གར་མཁན་ཞེས་སོགས་དུ་མར་གྲགས་པ་མཆོག་གི་གྲུབ་བརྙེས་ཆེན་པོ་དེ་ལ། གཅོད་ཡུལ་མ་ལུས་སྙིང་པོར་དྲིལ་བའི་རྡོ་རྗེའི་ཚིག་རྐང་གསུམ་པ་ཞིག་དངོས་སུ་ལེགས་པར་སྩལ་བའི་གཞུང་། ཤེས་རབ་ཀྱི་ཕ་རོལ་ཏུ་ཕྱིན་པའི་གཅོད་ཡུལ་
དུ་སེང་གེ་རྣམ་པར་རྩེ་བའི་ཉེ་བརྒྱུད་ཟབ་མོ། དེ་ཡང་ཀུན་མཁྱེན་ཆེན་པོའི་ཅུང་ཟད་གསལ་བར་མཛད་པའི་གཞུང་གི་ས་གཅད་དང་པོའི་དངོས་བསྟན་རྗེ་བཙུན་ཐུགས་ཀྱི་རྡོ་རྗེས་རང་གཞན་ལ་ཕན་སླད་ངག་འདོན་ལྗགས་བསྒྲིགས་སུ་མཛད་པ་ཉིད། མ་
གཅིག་ཡེ་ཤེས་ཀྱི་མཁའ་འགྲོ་མ་ཡུམ་སྲས་ཀྱིས་གསུང་བྱིན་རླབས་ཅན་འགའ་ཞིག་གིས་ཁ་བསྐང་སྟེ་ཚོགས་ལས་ཀྱི་རིམ་པ་མདོར་བསྡུས་ཤིག་འགོད་པར་བྱ་སྟེ། དེ་ལ་སྔོན་འགྲོ། དངོས་གཞི། རྗེས་དང་གསུམ། དང་པོ་སྔོན་འགྲོ་
ལ༑ གཏོར་མ་མཆོད་པ་ཚོགས་རྫས་ཅི་འབྱོར་བཤམས་ལ། སྐྱབས་ཡུལ་མདུན་གྱི་ནམ་མཁར་པདྨ་ཉི་ཟླའི་གདན་མཐོ་ཞིང་ཡངས་པའི་དབུས་སུ་རྩ་བའི་བླ་མ་དང་གཉིས་སུ་མེད་པའི་མ་གཅིག་ལབ་སྒྲོན་ཡུམ་
ཆེན་མོའི་རྣམ་པར་བཞུགས་པ་ལ་བཀའ་བརྒྱུད་ཀྱི་བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་སོགས་སྐྱབས་གནས་ཀུན་གྱིས་བསྐོར་བ་སྤྲིན་ཕུང་གཏིབས་པ་ལྟ་བུར་བཞུགས་པ་གསལ་བར་༤

༼༄༅། །གྱུར། གསལ་བཏབ་ལ། བདག་དང་མཁའ་མཉམ་གྱི་སེམས་ཅན་ཐམས་ཅད་སྐྱིད་སྡུག་ལེགས་ཉེས་ཁྱེད་རང་ཤེས་སོ་སྙམ་དུ་གློ་སྙིང་བྲང་གསུམ་ལིང་གིས་བཀལ་ཏེ། ཕྱོགས་བཅུར་བཞུགས་
པའི་བླ་མ་དང༌། །སངས་རྒྱས་བྱང་ཆུབ་སེམས་དཔའ་ཆེ། །ཡི་དམ་དཔའ་བོ་རྣལ་འབྱོར་ཚོགས། །ཐམས་ཅད་བདག་ལ་དགོངས་སུ་གསོལ། །དེང་ནས་བརྩམས་ཏེ་མགོན་མེད་
བདག །བྱང་ཆུབ་སྙིང་པོ་མ་ཐོབ་བར། །འཁོར་བའི་འཇིགས་པ་ཆེན་པོ་ལས། །བདག་དང་འགྲོ་རྣམས་སྐྱབས་པའི་ཕྱིར། །རྐང་གཉིས་གཙོ་བོ་སྐུ་གསུམ་བདག །བཅོམ་ལྡན་འདས་ལ་
སྐྱབས་སུ་མཆི། །འདོད་ཆགས་བྲལ་ཞིང་མྱ་ངན་འདས། །ཞི་བའི་ཆོས་ལ་སྐྱབས་སུ་མཆི། །ཚོགས་ཀྱི་མཆོག་གྱུར་ས་ལ་བཞུགས། །ཕྱིར་མི་ལྡོག་ལ་སྐྱབས་སུ་མཆི། །སངས་རྒྱས་
ཀུན་གྱི་རང་བཞིན་སྐུ། །བླ་མ་མཆོག་ལ་སྐྱབས་སུ་མཆི། །དངོས་གྲུབ་སྟེར་བའི་ཡི་དམ་ལྷ། །དཀྱིལ་འཁོར་ལྷ་ལ་སྐྱབས་སུ་མཆི། །དཔའ་བོ་དང་ནི་རྣལ་འབྱོར་མ། །མཁའ་འགྲོའི་
༈ ཚོགས་ལ་སྐྱབས་སུ་མཆི། །སྟོང་ཉིད་སྙིང་རྗེ་དབྱེར་མེད་པ། །གཉུག་མའི་སེམས་ལ་སྐྱབས་སུ་མཆི། །བདག་གི་ལུས་ངག་ཡིད་གསུམ་གྱིས། །སྔོན་ཆད་སྡིག་པ་ཅི་བགྱིས་པ།

མགོན་པོ་ཁྱེད་ཀྱི་སྤྱན་སྔར་བཤགས། །སླན་ཆད་སྡིག་ལས་ལྡོག་པར་བགྱི། །དེང་ནས་ཁྱེད་ཀྱི་འབངས་སུ་མཆི། ཁྱེད་ཀྱི་བསླབ་བྱར་རྗེས་སུ་སློབ། ཁྱེད་ཀྱི་བཀའ་ལས་མི་འདའ་
བར༑ །ཀུན་ནས་ཡོངས་སུ་བསྐྱབ་ཏུ་གསོལ།། ཞེས་སྐྱབས་སུ་སོང་ནས། ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་ལྟར། །བྱང་ཆུབ་སེམས་ནི་བླ་ན་མེད། །དམ་
པ་བདག་གིས་བསྐྱེད་པར་བགྱི། །ཚུལ་ཁྲིམས་ཀྱི་ནི་བསླབ་པ་དང༌། །དགེ་བའི་ཆོས་ནི་སྡུད་པ་དང༌། །སེམས་ཅན་དོན་བྱེད་ཚུལ་ཁྲིམས་གསུམ། །བདག་གིས་བརྟན་པོར་བཟུང་བར་
བགྱི༑ །བླ་ན་མེད་པའི་བྱང་ཆུབ་སེམས། །དམ་པ་བདག་གིས་བསྐྱེད་བགྱིས་ནས། །སེམས་ཅན་ཀུན་གྱི་དོན་གྱི་ཕྱིར། །བདག་གིས་སྡོམ་པ་མ་ལུས་བཟུང་། །མ་བསྒྲལ་བ་རྣམས་བདག་
གིས་བསྒྲལ། །མ་གྲོལ་བ་རྣམས་བདག་གིས་དགྲོལ། །དབུགས་མ་ཕྱིན་པ་དབུགས་དབྱུང་ཞིང༌། །སེམས་ཅན་མྱ་ངན་འདས་ལ་འགོད།། ཅེས་སྐྱབས་འགྲོ་སེམས་བསྐྱེད་ཡིད་དང་འདྲེས་པར་ལན་
གསུམ་བྱ། བླ་མའི་རྣལ་འབྱོར་ནི། རང་ཉིད་ཀྱི་སྤྱི་བོར་གཅོད་ཡུལ་བརྒྱུད་པའི་བླ་མ་རྣམས་མུ་ཏིག་གི་ཕྲེང་བ་ལྟར་བརྩེགས་ཤིང་འོད་ཟེར་གྱིས་བརྗིད་པར་བཞུགས་པར་མོས་པའི་དམིགས་འདོན་གསལ་འདེབས་ཀྱིས་ཚིག་ངག་ཏུ་སྙན་པར་བརྗོད་ཅིང་ཚ་

།ཡིད་རྩེ་གཅིག་པར་བསྒོམས་པ་འདི་ལྟར་རོ།། རྣམ་དག་ཚོགས་གཉིས་མངོན་དུ་གྱུར། །སྟོབས་བཅུའི་སྟོབས་མངའ་རྫོགས་སངས་རྒྱས། །མ་ལུས་ཕན་བདེ་བླ་མེད་.༼ཞཱ ༄༅།
གཞི༑ །སྲིད་ཞིའི་དཔལ་མགོན་ཐུབ་པའི་དབང་། །རྒྱལ་རྣམས་མཁྱེན་པའི་སྤྱི་གཟུགས་ཆེ། །འགྲོ་བའི་བླ་མ་འཇམ་དཔལ་དབྱངས། །བདེན་པ་གཉིས་དོན་ཕུལ་བྱུང་གཟིགས། །བྲམ་ཟེ་
ཨཱརྻ་དེ་ཝའི་ཞབས། །མཆོག་གི་གྲུབ་པའི་ཕ་མཐར་ཕྱིན། །དབང་ཕྱུག་དམ་པ་རྒྱ་གར་བ། །རྒྱལ་ཡུམ་ཆེན་མོའི་རྣམ་རོལ་མཆོག །རྣམ་མང་དེད་དཔོན་ལབ་ཀྱི་སྒྲོན། །ཆོས་ཀུན་སྒྱ
མའི་གར་ཇི་བཞིན། །རོལ་མཁན་འདྲེས་པ་ཀུན་སྤངས་རྗེ། །དཔག་མེད་མཁྱེན་བརྩེའི་མངའ་བདག་ཉིད། །འཇིག་རྟེན་དབང་ཕྱུག་པདྨ་དཀར། །སྤངས་རྟོགས་ཡོན་ཏན་མངོན་པའྀ་
རྫོགས༑ །ཆོས་ཀྱི་རྒྱལ་པོ་ལྷ་རྩེ་བ། །ལྷན་ཅིག་སྐྱེས་པ་གཉུག་མའི་དོན། །མཆོག་གཟིགས་མཉམ་མེད་མི་ཕམ་མཚན། །མཐའ་ཡས་མཁྱེན་གཉིས་དབང་འབྱོར་བའི། །འཇམ་མགོན་
གྲུབ་པ་ཡོངས་འཛིན་རྗེ། །རབ་འབྱམས་རྒྱལ་བའི་མཐུ་སྟོབས་བདག །རྡོ་རྗེ་འཛིན་དངོས་ཆོས་ཀྱི་དབང༌། །ཀུན་ཁྱབ་ཡེ་ཤེས་ལྔ་ཡི་བདག །འཇམ་དཔལ་དབྱངས་དངོས་དགེ་ལེགས་*

བཞད༑ །རིགས་ཀུན་འཁོར་ལོའི་གཅིག་གྱུར་པ། །ཆོས་རྒྱལ་ལྷུན་གྲུབ་རྒྱ་མཚོའི་མཚན།།གསང་བ་ཀུན་བདག་ཆོས་ཀྱི་སྐུ། །ངག་དབང་ཀུན་དགའ་བསྟན་འཛིན་ཞབས །ནང་གི་
རྣལ་འབྱོར་མཐར་ཕྱིན་པ། །ཆོས་རྒྱལ་རྒྱ་མཚོ་ངག་གི་བདག །ཐམས་ཅད་མཁྱེན་པ་ངུར་སྨྲིག་གཟུགས། །རྡོ་རྗེ་ཉི་མ་སྣང་བའི་གཏེར། །སྲིད་དང་ཞི་བའི་འདྲེན་པ་ཆེ། །ཀུན་མཁྱེན་ཆོས་
ཀྱི་ཉི་མ་ཉིད། །དཀྱིལ་འཁོར་རྒྱ་མཚོའི་དབང་ཕྱུག་ཆེ། །མཐུ་སྟོབས་འཇམ་དཔལ་རྡོ་རྗེའི་མཚན། །བྱང་ཆུབ་སྙིང་རྗེའི་མདངས་གསལ་བ། །རྗེ་བཙུན་སྒྲབ་བརྒྱུད་ཉི་མའི་ཞབས། །ཤེས་
དང་ཤེས་བྱ་གཉིས་མེད་སྐུ། །ཆོས་ཀུན་གཅིག་ཆར་འདོམས་པའི་གསུང༌། །རྣམ་དག་ཡེ་ཤེས་ཐུགས་མངའ་བའི། །དཔལ་ལྡན་རྩ་བའི་བླ་མའི་ཞབས། །རྫོགས་པའི་སངས་རྒྱས་ཉག་
གཅིག་པའི། །བྱིན་རླབས་བརྒྱུད་པ་ཁྱད་པར་འཕགས། །མཆོག་ཐུན་དངོས་གྲུབ་མ་ལུས་པ། །མྱུར་བར་སྩོལ་ནུས་བྱིན་ལྡན་རྣམས། །བདག་ཅག་སྤྱི་གཙུག་ཡངས་པའི་སྟེང་། །
འཇིགས་བརྒྱད་བྲལ་བ་སེང་གེའི་ཁྲིར། །མ་ཆགས་སྐྱོན་སྤངས་པདྨའི་གདན། །མ་རིག་མུན་སེལ་ཉི་ཟླ་ལ། །དེང་འདིར་བདེ་བར་བཞུགས་སུ་གསོལ། །མུ་ཏིག་སྟར་ལ་བརྒྱུས་པ་)
8

༈ ༄༅། །བཞིན། །རིམ་པར་ཕྲེང་མ་ཆད་དུ་བཞུགས། །འཁོར་དུ་སྐྱབས་ཡུལ་ཡོངས་ཀྱིས་བསྐོར། །ངོ་མཚར་མཚན་དཔེ་ཡ་ལ་ལ། །དམ་པའི་ཆོས་སྒྲ་འུ་རུ་རུ།
ཨ བྱིན་རླབས་སྤྲིན་ཕུང་ཐིབས་སེ་ཐིབ། །དངོས་གྲུབ་སྦྲང་ཆར་ཉི་ལི་ལི། །དཔལ་ལྡན་བླ་མའི་ཐུགས་ཀ་ནས། །འོད་ཟེར་ཚོགས་འཕྲོས་སླར་ཡང་ནི། །ནམ་མཁའི་མཐའ་ཀླས་རྒྱལ་བའི་
ཚོགས༑ །དཀྱིལ་འཁོར་རྒྱ་མཚོའི་གཞལ་མེད་དེ། །མདོར་ན་སྐྱབས་ཀྱི་གནས་གྱུར་པ། །ཐམས་ཅད་མ་ལུས་རྫོགས་པ་ཀུན། །དད་པ་ཆེན་པོའི་གནས་འདིར་བྱོན། །གདུང་ཤུགས་དྲག་
J2
པོས་གསོལ་འདེབས་སོ། །སྐལ་ལྡན་བདག་ཅག་སེམས་ཅན་རྣམས། །བརྩེ་བ་ཆེན་པོས་ཉེར་དགོངས་ནས། །རྐྱེན་ངན་ཞི་དང་བྱིན་རླབས་ཆེ། །དངོས་གྲུབ་སྩོལ་ཕྱིར་གཤེགས་སུ་
གསོལ༑ །ཕྱི་ནང་གསང་བ་དེ་ཁོ་ནའི། །མཆོད་སྤྲིན་རྣམ་པ་ཡང་དག་པ། །མི་ཟད་བླ་མེད་ནམ་མཁའི་མཛོད། །དངོས་འབྱོར་ཡིད་ཀྱིས་སྤྲུལ་ནས་འབུལ། །ཛཿ ཧཱུཾ་བཾ་ཧོས་གཉིས་མེད་
༈ཐིམ༑ །བརྒྱུད་པ་རིན་ཆེན་ཁྱེད་རྣམས་དང་། ཁྱད་པར་རྩ་བའི་བླ་མ་མཆོག །སྐྱབས་གནས་ཀུན་འདུས་ངོ་བོར་གྱུར། །བགྲང་ཡས་རིགས་རྣམས་ཁྱབ་བདག་ཆེ། །འགྲོ་བའི་མོས་ངོར་དེ་

དང་དེར། །རྡུལ་བྲལ་རྣམ་པ་སྣ་ཚོགས་གཟུགས། །གང་ལ་གང་འཚམས་དེར་སྟོན་སྐུ། །གཞོམ་ཁྱད་མེད་པ་ནཱ་དའི་དབྱངས། །དུས་གཅིག་འགྲོ་ཀུན་རང་རང་གིས། །རིགས་མཐུན་
བརྒྱད་ཁྲི་བཞི་སྟོང་ཆོས། །ལེགས་པར་འགྱེད་མཁན་རྣམ་དག་ཆོས། །མཐར་ཐུག་ཆེེ ས་ཀྱི་སྐུ་ཆེན་པོ། །མངོན་པར་སངས་རྒྱས་སྐད་ཅིག་ལས། །མཁྱེན་པས་ཤེས་བྱ་ཀུན་གཟིགས་
ཤིང་༑ །དམིགས་མེད་སྙིང་རྗེ་དང་ལྡན་ཐུགས། །མཆོག་ཏུ་བླ་མེད་རྡོ་རྗེའི་གསུང་། །གསང་བ་བསམ་གྱིས་མི་ཁྱབ་པ། །མི་ཟད་རྒྱན་གྱི་འཁོར་ལོའི་མཛོད། །བློ་ཡི་རྟོག་ཡུལ་མ་ངེས་
སོ༑ །འོན་ཀྱང་དད་པས་ཀུན་བསླང་ནས། །བདག་གིས་ཅུང་ཞིག་བསྟོད་པ་ལ། །མི་མཐུན་མ་ལུས་ཉེར་ཞི་ནས། །དངོས་གྲུབ་མཆོག་ཐོབ་བྱིན་རླབས་སྩོལ། །དོན་དམ་ལྟ་བ་ཁྱེད་བརྙེས་
རྣམས༑ །ཆོས་རྣམས་ཀུན་གྱི་རང་བཞིན་དུ། །བཞུགས་ཀྱང་ཀུན་རྫོབ་འཁྲུལ་དབང་གིས། །མ་རྙེད་བདག་གིས་ཉེས་པར་ཟད། །དེ་རིང་མགོན་པོ་ཁྱེད་རྣམས་ཞབས། །རང་གི་སེམས་
དང་གཉིས་མེད་དང་། །དག་པའི་དངོས་པོ་གཅིག་གྱུར་པའི། །བླ་མ་ཆོས་སྐུའི་མཇལ་ཁ་ཞུ། །སྨྲ་བསམ་བརྗོད་པའི་ཡུལ་ལས་འདས། །དངོས་དང་དངོས་མེད་ལས་གྲོལ་ཞིང་། །ཀུན་

༈༙༄༅། །རྫོབ་དོན་དམ་ལས་འདས་པས། །རང་བྱུང་ལྷན་ཅིག་སྐྱེས་པའི་དོན། །གདོད་ནས་རྣམ་དག་དབྱིངས་ཉིད་ཀྱང༌། །ཐམས་ཅད་རྟེན་ཅིང་འབྲེལ་འབྱུང་ལམ།
གཉུག་མ་ཡེ་ཤེས་ཕྱག་རྒྱ་ཆེ། །འཁོར་འདས་མཉམ་པ་ཉིད་ཀྱི་ཀློང་། །སྐྱེ་བ་མེད་ལས་ཆོས་ཀུན་སྐྱེས། །སྐྱེས་ཙམ་ཉིད་ལས་སྐྱེ་མེད་པ། །ནམ་ཡང་གཡོ་བ་མི་མངའ་བས། །རང་ཤར་
རང་གྲོལ་ཆེན་པོའི་རྩལ། །བརྟན་དང་གཡོ་བའི་དངོས་པོ་ལ། །ཆོས་དབྱིངས་རྒྱ་མཚོའི་རོལ་པ་སྟེ། །ཟུང་འཇུག་བློ་ལས་འདས་པའི་དོན། །ཡིད་བཞིན་བྱར་མེད་མཉམ་པར་
འཇོག༑ ཅེས་སེམས་ཀྱི་གཤིས་ལུགས་འཁོར་གསུམ་མི་རྟོག་པའི་ཡེ་ཤེས་ཀྱི་ངང་དུ་འཇོག་གོྋ།གཉིས་པ་དངོས་གཞི་ཚོགས་གཉིས་བསགས་པ་ལ་ྋཡེ་ཤེས་ཀྱི་ཚོགས་དང་བསོད་ནམས་ཀྱི་ཚོགས་བསགས་པ་གཉིས།ྋདང་པོ་ཊྛཾ
ལ༑ ཚོགས་ཞིང་གསལ་གདབ་པ་ནི། ཆོས་ཀུན་སྟོང་ཉིད་མཁའ་ལྟར་དག་པའི་དབྱིངས། །རིན་ཆེན་སེང་ཁྲི་པདྨ་ཉི་ཟླའི་སྟེང་། །སྐྱབས་གནས་ཀུན་འདུས་རྩ་བའི་བླ་མ་དང་། །དབྱེར་མེད་རྒྱལ་
༈ ཡུམ་རྣམ་རོལ་ལབ་ཀྱི་སྒྲོན། །སྟོན་ཟླ་ལྟར་དཀར་བཅུ་དྲུག་ལང་ཚོའི་དཔྱིད། །དགྱེས་འཛུམ་སྤྱན་གསུམ་མོས་པའི་བུ་ལ་གཟིགས། །ཕྱག་གཡས་བདེ་སྟོང་ཌཱ་རུ་མཁའ་ལ་འཁྲོལ།

གཡོན་པས་དངུལ་དཀར་དྲིལ་བུ་དཀུ་ལ་བརྟེན། །གནག་སྣུམ་དབུ་སྐྲ་སིལ་བུས་སྐུ་རྒྱབ་ཁེབས། །གྲུབ་གཉིས་འདོད་འཇོའི་འོ་འཛིན་ཆུ་སྐྱེས་རྒྱས། །ཕྱོགས་ཀྱི་གོས་ཅན་རིན་ཆེན་རུས་པས་
4 མཛེས༑ །སྐྱིལ་ཀྲུང་ཕྱེད་པའི་གར་གྱིས་འོད་ཀློང་རོལ། །མཐའ་བསྐོར་བྱིན་རླབས་ཉེ་བརྒྱུད་བླ་མའི་ཚོགས། །དཔག་ཡས་སྤྲིན་ཕུང་གཏིབས་པ་ལྟ་བུར་བཞུགས། །མ་གཅིག་སྙན་གོང་
གཡས་ཕྱོགས་པད་ཉིའི་སྟེང་། །རྣལ་འབྱོར་རྒྱལ་པོ་དམ་པ་རིན་པོ་ཆེ། །སྨུག་ནག་བརྗིད་ཆགས་ཛོ་ཀིའི་ཆ་བྱད་ཅན། །སྤྱན་དམར་ཌཱ་རུ་མི་རྐང་གླིང་བུ་བསྣམས། །ཐབས་བརྒྱུད་གྲུབ་ཐོབ་
རྒྱ་མཚོའི་དབུས་ན་འགྱིང༌། །སྙན་གོང་གཡོན་ཐད་པད་ཉི་རོ་གདན་སྟེང་། ྋ།རྗེ་བཙུན་རྡོ་རྗེ་ཕག་མོ་ཁྲོ་འཛུམ་ཉམས། །དམར་གསལ་བདེན་གཉིས་ཞལ་ཅན་གྲི་ཐོད་དང༌། ཁ་ཊཱཾ་འཛིན་ཅིང་
ཕྱག་རྒྱ་རྣམ་ལྔས་བརྒྱན། །སྐྱིལ་ཀྲུང་གར་གྱིས་ཡེ་ཤེས་མེ་དབུས་བཞུགས། །ཤེས་རབ་མ་བརྒྱུད་དཔའ་མོའི་ཚོགས་ཀྱིས་བསྐོར། །དབུ་སྟེང་ནམ་མཁར་སེང་ཁྲི་པད་ཟླའི་སྟེང་། །བསྟན་
པའི་བདག་པོ་མཉམ་མེད་ཤཱཀྱའི་རྒྱལ། །གཙོ་མ་གསེར་མདོག་མཚན་དཔེའི་དཔལ་གྱིས་བརྗིད། །ས་གནོན་མཉམ་བཞག་རྡོ་རྗེ་སྐྱིལ་ཀྲུང་གིས། །འོད་ཟེར་སྣང་བ་རབ་འབྱམས་སྤྲོ་བཞིན་

།དུ། །ཕྱོགས་བཅུ་དུས་གསུམ་རྒྱལ་དང་དེ་སྲས་ཚོགས། །མ་ཚང་མེད་པས་བསྐོར་བཞིན་བཞུགས་པར་གསལ། །དེ་དག་སྤྱི་མགྲིན་ཐུགས་ཀའི་གནས་གསུམ་
གཅོད
་༧ དུ༑ །ཡི་གེ་གསུམ་མཚན་དེ་ཡི་འོད་ཟེར་གྱིས། །རང་བཞིན་གནས་ནས་མཆོག་གསུམ་རྩ་གསུམ་རྣམས། །སྤྱན་དྲངས་གཉིས་སུ་མེད་པའི་བདག་ཉིད་གྱུར།། སྤྱན་འདྲེན་སྤྲོ་ན། ཧཱུྂཧཱུྃ༑ མ་
ལུས་སེམས་ཅན་ཀུན་གྱི་མགོན་གྱུར་ཅིང༌། །བདུད་སྡེ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཇི་བཞིན་མཁྱེན་གྱུར་པ། །ཡུམ་ཆེན་འཁོར་བཅས་གནས་འདི་
གཤེགས་སུ་གསོལ། །ཡུམ་ཆེན་འདིར་ནི་བྱོན་པ་ལེགས། །བདག་ཅག་བསོད་ནམས་སྐལ་བར་ལྡན། །བདག་གིས་མཆོད་ཡོན་བཞེས་སླད་དུ། །སེང་གེ་པད་ཟླའི་གདན་སྟེང་དུ།
བདེ་བར་ནི་བཞུགས་སུ་གསོལ།། ཞེས་པས་སྤྱན་དྲངས་ལ། དམ་ཡེ་དབྱེར་མེད་དུ་བསྟིམ། ཁྲུས་གསོལ་ནི། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀུན་གྱིས་ཁྲུས་གསོལ་ལྟར། ། ལྷ་ཡི་ཆུ་ནི་
༈ དག་པ་ཡིས། །དེ་བཞིན་བདག་གིས་སྐུ་ཁྲུས་གསོལ།། དེ་ནས་མཆོད་པ་འབུལ་བའི་རིམ་པ་ནི། ཡོན་ཆབ་ཁྲུས་ཆབ་བདུག་སྤོས་དང༌། །མེ་ཏོག་མར་མེ་དྲི་ཆབ་དང༌། །ཞལ་ཟས་རོལ་མོའི་

མཆོད་པ་ཡང་། །ཡུམ་ཆེན་འཁོར་དང་བཅས་ལ་འབུལ། །གཟུགས་དང་སྒྲ་དང་དྲི་དང་རོ། །དེ་བཞིན་རེག་བྱ་དང་ལྡན་པ། །འདོད་པའི་ཡོན་ཏན་ལྔ་པོ་ཡང་། །ཡུམ་ཆེན་འཁོར་དང་
བཅས་ལ་འབུལ། །འཁོར་ལོ་ནོར་བུ་བཙུན་མོ་དང༌། །བློན་པོ་གླང་པོ་རྟ་མཆོག་དང་། །དམག་དཔོན་རིན་ཆེན་སྣ་བདུན་ཡང་། །ཡུམ་ཆེན་འཁོར་དང་བཅས་ལ་འབུལ། །སྒེག་མོ་ཕྲེང་བ་
གླུ་མ་གར། །སྤོས་དང་མེ་ཏོག་མར་མེ་དྲི། །ཕྱི་ནང་སྒེག་སོགས་བརྒྱད་པོ་ཡང༌། །ཡུམ་ཆེན་འཁོར་དང་བཅས་ལ་འབུལ། །ས་གཞི་སྤོས་ཆུས་བྱུག་ཅིང་མེ་ཏོག་བཀྲམ། །རི་རབ་གླིང་
བཞི་ཉི་ཟླས་བརྒྱན་པ་འདི། །སངས་རྒྱས་ཞིང་དུ་དམིགས་ཏེ་ཕུལ་བ་ཡི། །འགྲོ་ཀུན་རྣམ་དག་ཞིང་དུ་བགྲོད་པར་ཤོག། ཅེས་མཎྜལ་ཕུལ། དེ་ནས་བསྟོད་པའི་རིམ་པ་ནི། གང་གི་དྲིན་གྱིས་བདེ་
ཆེན་ཉིད། །སྐད་ཅིག་ཉིད་ལ་འཆར་བ་གང༌། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །སངས་རྒྱས་ཀུན་གྱི་རང་བཞིན་སྐུ། །སློབ་དཔོན་ལ་ནི་བདག་སྐྱབས་
མཆི༑ །དང་པོར་མེ་ཏོག་ཕོག་པའི་ལྷ། །དཀྱིལ་འཁོར་ལྷ་ཚོགས་བཅས་ལ་འདུད། །སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །མ་སྐྱེས་མི་འགགས་ནམ་མཁའི་ངོ་བོ་ཉིད། །སོ་སོ་ ༷

༼༄༅། །རང་རིག་ཡེ་ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །ལྟ་བས་མི་ངོམ་འགྲོ་བའི་དཔལ་དུ་ཤར། །ཞལ་གཅིག་ཕྱག་བཞི་བཙོ་མ་
གསེར་གྱི་མདོག །རིན་ཆེན་རྒྱན་སྤྲས་རྡོ་རྗེ་སྐྱིལ་ཀྲུང་བཞུགས། །རྒྱལ་བའི་ཡུམ་གྱུར་དེ་ལ་ཕྱག་འཚལ་ལོ། །ཞིང་ཁམས་ཐམས་ཅད་གསེར་གྱི་ས་གཞི་ལ། །རིན་ཆེན་རྣམ་པ་མང་པོ་
གཅལ་དུ་བཀྲམ། །མེ་ཏོག་པུཎྜ་རི་ཀ་ཆར་ལྟར་འབེབས། །ཡུམ་གྱུར་སྒྲོལ་མ་དེ་ལ་ཕྱག་འཚལ་ལོ། །མགོན་པོ་ཐུགས་རྗེ་ཆེ་ལྡན་པ། །ཐམས་ཅད་ཀུན་མཁྱེན་སྟོན་པ་པོ། །བསོད་ནམས་
ཡོན་ཏན་རྒྱ་མཚོའི་ཞིང༌། །དེ་བཞིན་གཤེགས་ལ་ཕྱག་འཚལ་ལོ། །དག་པ་འདོད་ཆགས་བྲལ་བའི་རྒྱུ། །དགེ་བས་ངན་སོང་ལས་སྒྲོལ་ཞིང་། །གཅིག་ཏུ་དོན་དམ་མཆོག་གྱུར་པ། །ཞི
གྱུར་ཆོས་ལ་ཕྱག་འཚལ་ལོ། །གྲོལ་ནས་གྲོལ་བའི་ལམ་ཡང་སྟོན། །བསླབ་པ་དག་ལ་རབ་ཏུ་གུས། །ཞིང་གི་དམ་པ་ཡོན་ཏན་ལྡན། །དགེ་འདུན་ལ་ཡང་ཕྱག་འཚལ་ལོ། །བྱ་སྤྱོད་རྣལ་
ཚོགས་འབྱོར་རྒྱུད་སྡེ་བཞི། །སྟོན་པ་ཉིད་ཀྱིས་གང་གསུངས་པ། །ཕྱི་དང་ནང་དང་གསང་བ་ཡི། །ཡི་དམ་རྣམས་ལ་ཕྱག་འཚལ་བསྟོད། །སྟོན་པའི་བསྟན་པ་རིན་པོ་ཆེ། །སྟོན་པ་ཉིད་ཀྱི་ཞབས་)
GL

དྲུང་དུ། །ཇི་བཞིན་སྐྱོང་བར་ཞལ་བཞེས་པའི། །ཆོས་སྐྱོང་རྣམས་ལ་ཕྱག་འཚལ་བསྟོད། །ཕྱག་བྱར་འོས་པ་ཐམས་ཅད་ལ། །ཞིང་རྡུལ་ཀུན་གྱི་གྲངས་སྙེད་ཀྱི། །ལུས་བཏུད་པ་ཡིས
རྣམ་ཀུན་ཏུ། །མཆོག་ཏུ་དད་པས་ཕྱག་འཚལ་བསྟོད།། ཞེས་པའི་རྗེས་སུ། ཚོགས་བསགས་ཡན་ལག་བརྒྱད་པ། སྨྲ་བསམ་བརྗོད་པའི་ཡུལ་ལས་འདས། །རང་རིག་ཡེ་ཤེས་སྟོན་མཛད་པའི།
བླ་མ་རྣམས་ལ་ཕྱག་འཚལ་ལོ། །དངོས་གྲུབ་ངེས་པར་སྟེར་མཛད་པ། །ཡི་དམ་ལྷ་ལ་ཕྱག་འཚལ་ལོ། །སྤངས་རྟོགས་ཕུན་སུམ་ཚོགས་པ་ཡི། །སངས་རྒྱས་རྣམས་ལ་ཕྱག་འཚལ་
ལོ༑ །ཞི་གྱུར་འདོད་ཆགས་བྲལ་བ་ཡི། །དམ་ཆོས་རྣམས་ལ་ཕྱག་འཚལ་ལོ། །གང་ལ་ཕུལ་བའི་དོན་ཆེ་བ། །དགེ་འདུན་རྣམས་ལ་ཕྱག་འཚལ་ལོ། །བར་ཆད་ངེས་པར་སེལ་མཛད་
པ༑ །ཆོས་སྐྱོང་རྣམས་ལ་ཕྱག་འཚལ་ལོ། ཁྱེད་རྣམས་ལ་ནི་གསོལ་བ་འདེབས། ཁྱེད་རྣམས་ལ་ནི་བདག་སྐྱབས་སོ། །འདོད་ཡོན་ལྔ་པོ་མཆོད་པ་འབུལ། །སྡིག་པ་མི་དགེ་སོ་སོར་
བཤགས༑ །འགྲོ་ཀུན་དགེ་ལ་རྗེས་ཡི་རང༌། །ཆོས་ཀྱི་འཁོར་ལོ་བསྐོར་དུ་གསོལ། །དགེ་བ་སེམས་ཅན་དོན་དུ་བསྔོ།། དེ་ནས། མ་གཅིག་ཐུགས་ཀར་ཟླ་བའི་དཀྱིལ་འཁོར་སྟེང་། །ཧཱུཾ་

།ཡིག་དཀར་པོའི་ཐ་མར་ག་ཏེའི་སྔགས། །གཡོན་དུ་འཁོར་ལས་འོད་འཕྲོས་རྒྱལ་ཀུན་མཆོད། །བྱིན་རླབས་དངོས་གྲུབ་ཚུར་བསྡུས་སྔགས་ཕྲེང་ལ། །ཐིམ་པས་
བདུད་རྩིའི་རྒྱུན་བབས་སྐུ་ལུས་གང༌། །ཞབས་ཀྱི་མཐེ་བོང་ནས་ཐོན་རང་གཞན་གྱི། །སྤྱི་བོར་ཞུགས་པས་ནད་གདོན་སྡིག་སྒྲིབ་ཚོགས། །མ་ལུས་དག་ནས་ཤེལ་སྒོང་ལྟ་བུར་གྱུར།། ཞེས་
བསམ་ལ། ཏདྱ་ཐཱ། ཨོཾ་ག་ཏེ་ག་ཏེ་པཱ་ར་ག་ཏེ་པཱ་ར་སཾ་ག་ཏེ་བོ་དྷི་སྭཱ་ཧཱ། ཅི་མང་བཟླས་ཤིང་སྡིག་སྦྱོངས་ཡེ་ཤེས་ཆུ་རྒྱུན་གྱིས་དམིགས་པ་རྒྱས་པར་བྱ། དེ་ཡི་མཐར་ནག་འགྱེད་སྤྲོ་ནའང་བྱ། དེ་ནས་སྐུ་གསུང་ཐུགས་ཡོན་
ཏན་གྱི་ཕྱག་རྒྱའི་མཆོད་པ་ནི། སྟོང་གསུམ་རབ་འབྱམས་འཇིག་རྟེན་ཐམས་ཅད་དུ། །གཟུགས་སུ་སྣང་བ་ཐམས་ཅད་ཀུན། །སྐུ་མཆོག་ཕྱག་རྒྱའི་མཆོད་པ་འབུལ། །སྐུ་འགྱུར་བ་མེད་པའི་དངོས་
གྲུབ་སྩོལ། །སྟོང་གསུམ་འཇིག་རྟེན་རབ་འབྱམས་ཐམས་ཅད་དུ། །སྒྲ་རུ་གྲགས་པ་ཐམས་ཅད་ཀུན། །གསུང་མཆོག་ཕྱག་རྒྱའི་མཆོད་པ་འབུལ། །གསུང་འགགས་པ་མེད་པའི་དངོས་
ཚོགས་གྲུབ་སྩོལ། །སྟོང་གསུམ་རབ་འབྱམས་འཇིག་རྟེན་ཐམས་ཅད་དུ། །ཡིད་ཀྱི་དྲན་རྟོག་ཐམས་ཅད་ཀུན། །ཐུགས་མཆོག་ཕྱག་རྒྱའི་མཆོད་པ་འབུལ། །ཐུགས་འཁྲུལ་པ་མེད་པའི་དངོས་གྲུབ་

སྩོལ༑ །སྟོང་གསུམ་རབ་འབྱམས་འཇིག་རྟེན་ཐམས་ཅད་དུ། །བདེ་དང་སྡུག་བསྔལ་ཐམས་ཅད་ཀུན། །བཀྲ་ཤིས་ཕྱག་རྒྱའི་མཆོད་པ་འབུལ། །བདེ་ན་བདེ་བ་ཚོགས་སུ་བསྔོ། །བདེ་བ་
ཆེན་པོའི་ནམ་མཁའ་ཁྱབ་པར་ཤོག །སྡུག་ན་སྡུག་བསྔལ་བདག་གིས་ཁུར། །འཁོར་བ་སྡུག་བསྔལ་གྱི་རྒྱ་མཚོ་སྐེམ་པར་ཤོག །ཕཊཿ ཞེས་རྣམ་བཤད་གཞུང་གི་དམིགས་པ་གསལ་བཏབ། དེ་ནས་
འཕོ་བ་ནམ་མཁའ་སྒོ་འབྱེད་རྒྱས་བསྡུས་གང་རུང་བྱས་ལ་ལུས་མཎྜལ་དུ་འབུལ་བའི་དམིགས་པ་དང་བཅས། ལྤགས་པ་གསེར་གྱི་ས་གཞི་ལ། །སོར་མཛུབ་ལྕགས་རིའི་བསྐོར་བའི་དབུས། །མགོ་བོ་ཁོག་ཟོམ་རི་
རབ་ལ། །མིག་གཉིས་ཉི་མ་ཟླ་བས་བརྒྱན། །སྡེར་བཞི་གླིང་བཞི་བཅས་པ་སོགས། །ལུས་མཎྜལ་ཡོངས་སུ་རྫོགས་པ་འདི། །བླ་མ་ཡི་དམ་མཁའ་འགྲོའི་ཚོགས་ལ་འབུལ། །བྱིན་གྱིས་
རློབ་ཕྱིར་བཞེས་སུ་གསོལ། ཕཊཿ༔ ཅེས་བརྗོད། མོས་གུས་གསོལ་འདེབས་སུ་ལགས་པས་བྱིན་རླབས་ཞུ་བ་ནི། སྐྱབས་ཡུལ་རྣམས་ལ་ཁ་ཙམ་ཚིག་ཙམ་མིན་པའི་མོས་གུས་སྙིང་ཁུང་རུས་པའི་གཏིང་གདུང་ཤུགས་དྲག་པོའི་སྒོ་
ནས་གཅོད་ཡུལ་གྱི་ཉེ་བརྒྱུད་གསོལ་འདེབས་ནམ་མཁའི་རང་སྒྲ་ཞེས་བྱ་བ་འདི་སྐད་དོ།། སྐྱོན་མི་མངའ་བ་ཡོན་ཏན་རྫོགས་ལགས་པས། །སྐྱབས་གནས་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་

།ཟུངས་ཤིག་སྟོན་པ་རིན་པོ་ཆེ། །བྱིན་གྱིས་རློབས་དང་ཟས་གཙང་རྒྱལ་པོའི་སྲས། །རྒྱལ་བ་ཀུན་གྱི་ཡེ་ཤེས་སྐྲ་ལགས་པས། །བླ་མ་གཉིས་པ་མ་བཙལ་ཁྱེད་
གཅིག་པུ། །ཐུགས་རྗེས་ཟུངས་ཤིག་ངག་དབང་ལྷག་པའི་ལྷ། །བྱིན་གྱིས་རློབས་དང་རྗེ་བཙུན་འཇམ་དཔལ་དབྱངས། །གསང་བ་ཀུན་གྱི་གཏེར་ཁ་འབྱེད་ལགས་པས། །དཔུང་གཉེན་
གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་བྲམ་ཟེ་མཐུ་སྟོབས་མགོན། །བྱིན་གྱིས་རློབས་དང་དཔལ་ལྡན་འཕགས་པ་ལྷ། །བསྟན་པ་འདི་ལ་སྟོན་པར་མཚུངས་ལགས་
པས༑ །མགོན་པོ་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་ཀ་མ་ལཱ་ཤྲཱི། །བྱིན་གྱིས་རློབས་དང་དམ་པ་རྒྱ་གར་བ། །དུས་གསུམ་རྒྱལ་བ་ཀུན་གྱི་ཡུམ་ལགས་
པས༑ །མ་མ་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་ཡེ་ཤེས་ཌཱ་ཀི་མ། །བྱིན་གྱིས་རློབས་དང་ལབ་སྒྲོན་སྤྲུལ་པའི་སྐུ། །མི་ཟད་རྒྱན་གྱི་འཁོར་ལོའི་མཛོད་ལགས་
༈པས༑ །གཏད་སོ་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་ཨ་ཝ་དྷཱུ་ཏི་པ། །བྱིན་གྱིས་རློབས་དང་གྲུབ་ཆེན་བཙུན་མོ་ཅན། །སྙིང་རྗེའི་སྤྱན་རས་ཀུན་ལ་གཟིགས་ལགས་

པས༑ །ཡོངས་འཛིན་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་པདྨ་དཀར་པོའི་ཞབས། །བྱིན་གྱིས་རློབས་དང་མ་ཧཱ་པཎྜི་ཏ། །རང་བཞིན་ལྷན་ཅིག་སྐྱེས་པ་གཟིགས་
ལགས་པས། །ལམ་མཁན་གཉིས་པ་མ་བཙལ་ཁྱེད་གཅིག་པུ། ཐུགས་རྗེས་ཟུངས་ཤིག་ཀུན་མཁྱེན་འབྲུག་པའི་སྲས། །བྱིན་གྱིས་རློབས་དང་སྙིང་རྗེའི་རྣལ་འབྱོར་པ། །ཏིང་འཛིན་བྱེ་བའི་
སྒོ་བརྒྱ་འབྱེད་ལགས་པས། །སངས་རྒྱས་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་རྒྱལ་ཚབ་མི་ཕམ་རྗེ། །བྱིན་གྱིས་རློབས་དང་གྲུབ་རིགས་ཡོངས་ཀྱི་གཙོ། །ཆོས་
རྣམས་ཀུན་གྱི་དེ་ཉིད་གཟིགས་ལགས་པས། །མགོན་པོ་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་ཀུན་དགའ་ལྷུན་གྲུབ་ཞབས། །བྱིན་གྱིས་རློབས་དང་ཡོངས་འཛིན་དམ་
པ་རྗེ། །མཆོག་གི་བྱིན་རླབས་གཏེར་གྱི་བདག་ལགས་པས། །འདྲེན་པ་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་མི་ཕམ་ཆོས་ཀྱི་དབང༌། །བྱིན་གྱིས་རློབས་དང་
འཇིགས་མེད་རིག་འཛིན་རྗེ། །རང་བཞིན་བརྗོད་བྲལ་རྡོ་རྗེའི་སྐུ་མངའ་བ། །རྒྱལ་བ་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་ཆོས་རྒྱལ་དཔལ་བཟང་པོ། །བྱིན་གྱིས་ ཱ

།རློབས་དང་དགེ་ལེགས་བཞད་པའི་ཞབས། །སངས་རྒྱས་ཞེས་བཏགས་ཁྱོད་ལས་གཞན་མ་མཆིས། །དཀོན་མཆོག་གཉིས་པ་མ་བཙལ་ཁྱེད་གཅིག་པུ།
ཟླ༄༅།
ཐུགས་རྗེས་ཟུངས་ཤིག་ཕྲིན་ལས་འགྲོ་འདུལ་རྩལ། །བྱིན་གྱིས་རློབས་དང་ཀུན་དགའ་བསྟན་འཛིན་ཞབས། །རྒྱལ་ཀུན་གསང་བ་མ་ལུས་འཛིན་པའི་ཕྱིར། །མཐུ་ཆེན་གཉིས་པ་མ་བཙལ་ཁྱེད་
གཅིག་པུ། །ཐུགས་རྗེས་ཟུངས་ཤིག་འཇམ་མགོན་དགྱེས་པའི་དཔལ། །བྱིན་གྱིས་རློབས་དང་ཆོས་རྒྱལ་ལྷུན་གྲུབ་ཞབས། །ཆོས་ཀུན་དེ་ཉིད་རང་ཞལ་མངོན་མཐོང་བའི། །འཁྲུལ་ཟད་
གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་རྣམ་འདྲེན་ངག་གི་དབང་། །བྱིན་གྱིས་རློབས་དང་ཆོས་རྒྱལ་རྒྱ་མཚོའི་ཞབས། །ངག་ལ་དབང་བསྒྱར་ཁྱབ་བདག་ཧེ་རུ་ཀ
རིགས་བདག་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་འཇམ་དཔལ་དཔའ་བོའི་ཞབས། །བྱིན་གྱིས་རློབས་དང་རྡོ་རྗེ་ཉི་མ་བདག །ཡང་དག་རྡོ་རྗེའི་ས་ལ་དབང་མཛད་
༈ པའི༑ །རྣམ་འདྲེན་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་སྒྲ་དབྱངས་ཟླ་བ་ལགས། །བྱིན་གྱིས་རློབས་ཤིག་ཆོས་ཀྱི་ཉི་མ་རྗེ། ཁ་སྦྱོར་བདེ་ཆེན་སྐུར་བཞེངས་ཟུང་

འཇུག་སྐ། །རྒྱལ་དབང་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་འགྱུར་མེད་བདེ་ཆེན་རྩལ། །བྱིན་གྱིས་རློབས་དང་འཇམ་དཔལ་རྡོ་རྗེའི་མཚན། །མཉམ་ཉིད་བདེ་ཆེན་
སྙིང་རྗེའི་མདངས་གསལ་བའི། །བྱང་སེམས་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་ལས་རབ་བདེ་ཆེན་རྩལ། །བྱིན་གྱིས་རློབས་དང་སྒྲུབ་བརྒྱུད་ཉི་མའི་ཞབས།
མཆོག་གི་དངོས་གྲུབ་འགྲོ་ལ་སྩོལ་ལགསཔས། །བཤེས་གཉེན་གཉིས་པ་མ་བཙལ་ཁྱེད་གཅིག་པུ། །ཐུགས་རྗེས་ཟུངས་ཤིག་འགྲོ་བའི་བླ་མ་རྗེ། །བྱིན་གྱིས་རློབས་དང་འདྲེན་མཆོག་ཆོས་ཀྱི་
རྒྱལ༑ །གཟུང་འཛིན་འཁྲུལ་པའི་སྙེམས་ཐག་བཅད་པའི་མཐུས། །བར་ཆད་བདུད་ལས་རྒྱལ་བའི་དཔའ་སྐད་ཀྱིས། །རྡོ་རྗེ་ལྟ་བུའི་ཏིང་འཛིན་མཐར་ཕྱིན་པས། །འགྲོ་བ་ཀུན་གྱི་མགོན་དུ་
བདག་གྱུར་ཅིག། ཅེས་སོ།། དམ་པ་ཁྱེད་རྣམས་སྙིང་ནས་མོས་གུས་ཀྱིས། །དད་པ་རྒྱ་མཚོའི་གསོལ་འདེབས་འོ་དོད་འབོད། །ཚད་མེད་ཐུགས་རྗེས་བདག་སོགས་མྱུར་གཟིགས་ལ། །
སྒོ་གསུམ་སྒྲིབ་སྦྱོངས་བྱིན་གྱིས་རློབས་པའི་ཕྱིར། །མཆོག་ཏུ་བླ་མེད་དབང་བསྐུར་སྩལ་དུ་གསོལ། །མོས་གུས་གསོལ་འདེབས་མཐུས་བསྐུལ་བླ་མ་རྣམས། །ཡེ་ཤེས་བདུད་རྩི་ཆེན་པོའི་ངོ་༔

#༄༅། །བོར་ཞུ། །བདག་གཞན་ལུས་ཞུགས་ཕྱི་ནང་མ་ལུས་གང༌། །སྒོ་བཞིའི་ནད་གདོན་སྡིག་སྒྲིབ་མ་ལུས་པ། །རྣམ་པར་དག་ནས་དྲི་མེད་ཤེལ་ལྟར་སོང༌། །བྱིན
རླབས་མཆོག་གི་དབང་བཞི་ལེགས་ཐོབ་ནས། །ལྷན་གྲུབ་རྡོ་རྗེ་བཞི་ཡི་རང་བཞིན་གྱུར། །མགོན་རྣམས་ཐུགས་ཀློང་སྤྲོས་བྲལ་ཆོས་སྐུའི་ངང༌། །སེམས་ཉིད་རྣམ་དབྱེར་མེད་པར་རོ་གཅིག་
འདྲེས༑ །སྒོམ་པ་ཕྱག་རྒྱ་ཆེན་པོ་རྣལ་མའི་གཤིས། །བློས་བྱས་བྲལ་བའི་དབྱིངས་སུ་བཞག་པར་བྱ།། ནམ་མཁའ་སྒོ་འབྱེད་ཀྱི་ལག་ལེན་ནི།ྋ རླུང་རོ་ལན་གསུམ་བསལ་བ་སྔོན་དུ་བཏང་ནས་རླུང་རྔུབས་པའི་སྟེང་
རླུང་མནན། འོག་རླུང་བསྐུམ་པའི་བུམ་ཅན་བཟུང༌། དེའི་རྐྱེན་གྱི་བདག་གཞན་རིག་པའི་སེམས་ཞེས་བྱ་བ་ལུས་ཐམས་ཅད་ལ་ཡུངས་དཀར་ལ་མར་ཁུ་བཞིན་ཁྱབ་པར་དེར་གནས་པ་དེ་མེ་ལོང་ལ་ཧས་བཏབ་འདུས་པ་བཞིན་འུབ་འུབ་འདུས། སླར་
རྔུབ་པ་རྩེགས། གཡས་གཞིལ་གཡོན་གཞིལ། དབུས་སུ་མནན་ནས་མཐར་ཕྱིར་འབུད་པ་དང་མཉམ་དུ་རིག་པ་དབུ་མའི་ལམ་ནས། སྤྱི་བོ་ཚངས་པའི་བུ་ག་ནས་ཡར་སྟོང་སངས་ཀྱིས་ཐོན་པར་བསམ། ཕཊཿ ནམ་མཁའ་སེམས་
༈ ཉིད་གཉིས་མེད་འདྲེས། །སྟོང་ཉིད་སྐྱེ་མེད་མཐའ་དང་བྲལ། །ཀུན་ཁྱབ་ཏིང་འཛིན་ཁྱབ་བརྡལ་བ། །བརྗོད་མེད་ཆེན་པོའི་ངང་དུ་ཧོ༔ འདིར་བེམ་རིག་སོ་སོར་ཕྲལ་ནས་ཐད་ཐད་དུ་མཆོད་སྦྱིན་བྱ་བ་འདི་

རང་ལ་མི་གནོད་ཅིང་གཞན་ཕན་ལེགས་པར་ཡིན་པས་དེ་ལྟར་དམིགས་པ་ཕྱེད་པར་བྱའོ། །གཉིས་པ་བསོད་ནམས་ཀྱི་ཚོགས་བསགས་པ་འདི་ལ་ཚུལ་མང་ཡང༌། གཞུང་ལས་སྤྱི་སྟོབས་ལྟ་བུར་གསུངས་ལྟར་འདིར་བཀོད་དེ། དེ་ལ་
དྲུག བསྐྱེད་ཆོག བྱིན་རླབས། སྤྱན་འདྲེན། མཆོད་པ། སྦྱིན་པ། མཐར་དམིགས་མེད་དུ་འཇོག་པའོ། །དང་པོ་ནི། ཕཊཿ རིག་པ་ཡེ་ཤེས་ངོ་བོ་དེ། །རྡོ་རྗེ་རྣལ་འབྱོར་མ་རུ་ལངས། །གདོས་
བཅས་ལུས་ཀྱི་པགས་པ་བཤུས། །སྟོང་གསུམ་ཁྱབ་པའི་ཚད་དུ་གྲུབ། །ཤ་ཁྲག་རུས་པ་མ་ལུས་པ། །གཏུབས་ཏེ་སྤུངས་པ་བསམ་མི་ཁྱབ། །སྲིད་པའི་ཁྱོན་ཆེན་ལས་འདས་ཙམ། ། མི་
ཟད་རྒྱ་མཚོ་ཆེན་པོར་གྱུར།། གཉིས་པ་ནི། ༀ་ཨཱཿ ཧཱུྃ ཕཊཿ སྦྱངས་རྟོག་སྦར་བས་བྱིན་གྱིས་རློབས། །སྲིད་ཞིའི་མགྲོན་རྣམས་ཐམས་ཅད་པ། །སོ་སོར་གང་དགྱེས་དེ་འབྱུང་
བའི༑ །འདོད་དགུ་ཡོངས་རྫོགས་མཆོད་སྤྲིན་གྱུར། ཕཊ༔ གསུམ་པ་ནི། བདག་གཞན་རིག་པ་རྣལ་འབྱོར་མ། །ཆེན་མོར་གསལ་བའི་ཐུགས་ཀ་ནས། །འོད་ཟེར་སྣ་ཚོགས་གྲངས་མེད་
པ༑ །འཁོར་འདས་ཞིང་ཁམས་རྣམས་སུ་འཕྲོས། །ཕཊཿ ཀུན་ཁྱབ་ཆོས་སྐུ་ཆེན་པོའི་ཞིང་། །རབ་འབྱམས་ལོངས་སྤྱོད་རྫོགས་སྐུའི་ཞིང༌། །སྣ་ཚོགས་སྤྲུལ་པ་སྐུ་ཡི་ཞིང༌། །སྐུ་

༄༅། །གསུམ་ཞིང་ཁམས་མ་ལུས་ནས། །རྩ་བརྒྱུད་བླ་མ་ཐམས་ཅད་དང༌། །དུས་གསུམ་རྒྱལ་བ་བགྲང་ཡས་པ། །དཀྱིལ་འཁོར་རྒྱ་མཚོའི་ལྷ་ཚོགས་བཅས།
དཀོན་མཆོག་སྲིད་ཞུའི་མགྲོན་མ་ལུས། །བདག་ཅག་དྭངས་བས་སྤྱན་འདྲེན་གྱིས། །ཐུགས་རྗེའི་ཉེར་དགོངས་གཤེགས་སུ་གསོལ། །ངོ་མཚར་བྱིན་རླབས་ལྟས་བཅས་ཏེ། །དངོས་གྲུབ་
སྩོལ་ཕྱིར་གཤེགས་སུ་གསོལ། །ཕཊཿ སྟོང་གསུམ་མི་མཇེད་ཞིང་གི་ཁམས། ཁྱད་པར་རང་བཞིན་ཞིང་ཁམས་ནས། །འཇིག་རྟེན་ལས་འདས་ཡེ་ཤེས་མགྲོན། །དམ་ཅན་རྒྱ་མཚོའི་
ཚོགས་རྣམས་དང༌། །གཞན་ཡང་འཇིག་རྟེན་ཚུལ་བཟུང་བའི། །བཀའ་སྲུང་རྒྱ་མཚོ་མ་ལུས་པ། །མགོན་པོ་ཡོན་ཏན་མགྲོན་རྣམས་ཀུན། །དེང་འདིར་དྭངས་བས་སྤྱན་འདྲེན་གྱིས།
སྔོན་ཚེ་ཞལ་བཞེས་ཇི་ལྟར་བཞིན། །འདིར་གཤེགས་བདག་ཅག་མ་ལུས་པའི། །དོན་དུ་དགོངས་ནས་ད་ཚུར་བྱོན། །མྱུར་བ་ཉིད་དུ་གཤེགས་སུ་གསོལ། །ཕཊཿ མཐོ་བ་སྲིད་པའི་རྩེ་
༈ མོ་ནས། །དམའ་བ་མནར་མེད་ཡན་ཆད་ཀྱི། །སྣང་ཞིང་སྲིད་པའི་ཁམས་ཀུན་ནས། །སྡེ་བརྒྱད་ལོག་འདྲེན་གདོན་བགེགས་ཚོགས། །གདུག་ཅན་མ་རུང་ཆེ་ཕྲ་སྟེ། །མདོར་ན་སྲིད་ཚད་

ལྷ་འདྲེ་ཀུན། ཁྱད་པར་བདག་ཅག་འཁོར་བཅས་ལ། །གནོད་པར་བྱེད་པའི་ཚོགས་བཅས་པ། །སྐད་ཅིག་ཙམ་དུ་འདུས་ལ་ཤོག །སྤྲིན་ཚོགས་ལྟ་བུར་གཡོས་ལ་ཤོག །ཆར་སྤྲིན་བཞིན་
དུ་ཕོབ་ལ་ཤོག །རླུང་དམར་བཞིན་དུ་འཚུབས་ལ་ཤོག །ཕཊཿ འཇིག་རྟེན་སྲིད་པ་གསུམ་གྱི་གནས། །མི་རྟག་རྣམ་པར་གཡོ་བ་ནས། །དམྱལ་བ་ཡི་དྭགས་དུད་འགྲོ་སྟེ། །ངན་
སོང་གསུམ་དང་མི་ལྷ་མིན། །ལྷར་བཅས་བདེ་འགྲོ་གསུམ་རྣམས་ཏེ། །འགྲོ་དྲུག་སྙིང་རྗེའི་མགྲོན་རྣམས་ཀྱང༌། །ད་ལྟ་ཉིད་དུ་འདུས་ལ་ཤོག །མྱུར་བ་ཉིད་དུ་འདུས་ལ་ཤོག །ཕཊཿ
མཆོད་ཡུལ་རྣམས་ཀྱིས་ནམ་མཁའ་གང༌། །སྦྱིན་ཡུལ་རྣམས་ཀྱིས་བར་སྣང་གང༌། །མཆོད་རྫས་ས་གཞིའི་ཕ་མཐར་བརྡལ། །ཀུན་ཀྱང་བསམ་གྱིས་མི་ཁྱབ་ཙམ། །ཕཊ༔ བཞི་པ་
ནི། བདག་ཅག་ལུས་ངག་ཆེར་དོན་ཡོད། །སྐྱབས་རྣམས་ཐུགས་དགོངས་ཡོངས་རྫོགས་དང༌། །རླབས་ཆེན་ཚོགས་གཉིས་བསགས་པའི་ཕྱིར། །དཀོན་མཆོག་སྲིད་ཞུའི་མགྲོན་སྤྱན་
སྔར༑ །ལུས་མཆོག་ཞིང་ཁམས་མཎྜལ་དང་།ྋ །ཕྱི་དང་ནང་དང་གསང་བ་མཆོག །དེ་བཞིན་ཉིད་ཀྱི་མཆོད་པ་ཆེ། །གང་བཞེད་དེ་ལྟའི་རྣམ་པར་འཆར། །དངོས་པོ་རྣམ་དག་བླ་ན་

༈༄༅། །མེད། །ནམ་ཡང་འཛད་མེད་དངོས་པོ་ཉིད། །ཀུན་ཏུ་བཟང་པོའི་མཆོད་པའི་སྤྲིན། །དེ་བས་ཕུལ་ཕྱིན་ཡོངས་དམིགས་ནས།།བདག་ཅག་དད་པས་འབུལ
༅ ལགས་ན། །ཐུགས་བརྩེའི་དགོངས་ཏེ་བཞེས་སུ་གསོལ། །ཐུགས་རྗེའི་བརྩེར་དགོངས་བཞེས་ནས་ཀྱང༌། །སྒྲིབ་སྦྱངས་མཆོག་ཐུན་དངོས་གྲུབ་ཀུན། །མྱུར་དུ་འགྲུབ་པར་བྱིན་གྱིས་
རློབས༑ །ཕཊ༔ མགོན་པོ་ཡོན་ཏན་མགྲོན་སྤྱན་སྔར། །ཞི་རྒྱས་དབང་དྲག་མཆོད་རྫས་ཚོགས། །ཐུན་མིན་ཐུན་མོངས་མ་ཡིན་པའི། །བརྟན་པ་བསྐང་བའི་རྫས་རྣམས་དང་། །དམ་
རྫས་སྣ་ཚོགས་མ་ཚང་མེད། །འདོད་པའི་ཡོན་ཏན་ཐམས་ཅད་ལྡན། །བཞེད་དགུ་ཡོངས་འཛོམ་ཟད་མི་ཤེས། །ནམ་མཁའ་མཆོད་རྫས་ལས་ལྷག་པར། །དམིགས་ནས་འབུལ་གྱིས་བཞེས་
སུ་གསོལ། །མི་མཐུན་འགལ་རྐྱེན་བར་ཆད་ཀུན། །ད་ལྟ་ཉིད་དུ་ཉེར་ཞི་ནས། །འདོད་པའི་དོན་ཀུན་འགྲུབ་པར་མཛོད། །ཕཊ༔ ལྔ་པ་ལ་གཉིས་སྟེ། ལན་ཆགས་དང༌། སྙིང་རྗེའི་མགྲོན་ལ་སྦྱིན་
༈ པའོ༑ །དང་པོ་ལ་གསུམ་སྟེ། བརྡའ་ཚིག་སྤྱདཔ་དང་། གཏོང་བ་དངོས། ཆོས་བཤད་པའོ། །དང་པོ་ནི། ཁྱོད་བགེགས་ཚོགས་མ་ལུས་ཚུར་ཉོན་དང༌། །སྔོན་འཁོར་བ་ཐོག་མ་མེད་པ་ནས། །དུས་ཐ་མ་

ད་ལྟ་ཡན་ཆད་དུ། །བརྗོད་དཔག་ཏུ་མེད་པའི་ལུས་བླངས་ཀྱང་། །སྡུག་འདུ་བྱེད་ཕུང་པོ་འབའ་ཞིག་བསགས། །དོན་མེད་དུ་ཡལ་བར་བོར་བ་ལས། །མཆོག་དོན་དུ་འགྱུར་བ་སྐད་ཅིག་
མེད༑ །དུས་ད་རེས་འདུས་ཕུང་སྒྱ་མའི་ལུས། །ཟག་བཅས་ཀྱི་ཕུང་པོ་མི་གཙང་བ། །རྫས་སུམ་ཅུ་རྩ་གཉིས་ལས་གྲུབ་པའི། །ད་མཆོག་ཏུ་དོན་ཡོད་བྱ་ཕྱིར་དུ། །སྐྱབས་མགོན་གྱུར་
རྣམས་ལ་མཆོད་ཚར་ཟིན། ཁྱོད་འདིར་འཚོགས་ལྷ་འདྲེ་གདུག་པ་ཅན། །སྣང་སྲིད་དགུ་ཐམས་ཅད་འདུས་འདི་ལ། །དགོས་གྱུར་ན་ཅི་ཕྱིར་མི་སྟེར་རེ། །ནང་འགྲོ་དྲུག་སེམས་ཅན་མ་ལུས་
པ༑ །མི་ངེད་དག་ཕ་མར་མ་གྱུར་མེད། །དོན་དེས་ན་ལན་ཆགས་ཤ་མཁོན་རྣམས། །ཅི་གཉེར་བ་དེ་རྣམས་གླུད་དུ་ནི། །བདག་ཅག་གི་ལུས་འདི་ད་ལྟ་གཏོང༌། །སེམས་བྱང་ཆུབ་ཆེན་
ངང་ནས་བཏང༌། །ཆགས་ཞེན་པ་མེད་པའི་ངང་ནས་གཏོང་། །དོན་གོ་བར་གྱིས་ལ་ཧབ་ཤ་རོལ། །དོན་དགོངས་པ་མཆོག་ཏུ་འགྲུབ་གྱུར་ཅིག །ཕཊཿ གཉིས་པ་ནི། ལྷན་ཅིག་
སྐྱེས་པའི་ལྷ་བདུད་དང་། །སྣང་ཞིང་སྲིད་པའི་ཁམས་ཀུན་གྱིས། །གནོད་བྱེད་ཚོགས་ཆེན་རྣམས་མིག་སྔར། །བདག་ཅག་གདོས་བཅས་ཕུང་པོ་འདི། །ཤ་ཁྲག་རུས་པ་དབང་པོ་སྣོད།

༄༅། །རི་རབ་ལས་ཆེ་རྣམ་པར་སྤུངས། ཁྲག་ཞག་ཀླད་པའི་རྒྱ་མཚོར་འཁྱིལ། །ཀུན་ཀྱང་འདོད་ཡོན་ལྔ་ལྡན་གྱུར། །ཤལ་དགའ་བས་ཤ་ལ་རོལ། །ཤ་ཟའི་ཅག་སྒྲ་
དི་རི་རི། ཁྲག་ལ་དགའ་བས་ཁྲག་ལ་རོལ། ཁྲག་འཐུང་ཧུབ་སྒྲ་ཆི་ལི་ལི། །རུས་ལ་དགའ་བས་རུས་ལ་རོལ། །རུས་མུར་སྒྲ་སྐད་ཁྲ་ལ་ལ། །པགས་ལ་དགའ་བས་པགས་ལ་
རོལ༑ །གྱོན་པའི་པགས་ཆེན་ལྷབས་སེ་ལྷབ། །དོན་སྙིང་ནང་ཁྲོལ་ཀླད་ཞག་རྐང༌། །སྐྲ་དང་སེན་མོ་ཡན་ཆད་ཀུན། །སོ་སོའི་ཡིད་ལ་གང་འདོད་པ། །མ་བཞག་ད་ལྟ་ཉིད་དུ་ཟོ། །ཤ་
ཁྲག་མི་དགའ་ཡོད་གྱུར་ནའང་། །ལུས་འདི་བདུད་རྩི་དཀར་གསུམ་སོགས། །གང་འདོད་དེར་སྣང་ཏིང་འཛིན་གྱིས། །བསྒྱར་ནས་སྦྱིན་ནོ་ལེགས་པར་རོལ། །རིང་བ་རྣམས་ཀྱིས་རྗེན་པར་
རོལ༑ །མི་རིང་བ་རྣམས་ཀྱིས་ཚོས་ལ་ཟོ། །ལོང་མེད་རྣམས་ནི་ཁུར་ལ་སོང༌། །ལྷག་མ་གཅིག་ཀྱང་མེད་པར་གྱིས། །བདག་ཉིད་སྔགས་དང་ཕྱག་རྒྱ་ཆེའི། །ཏིང་ངེ་འཛིན་གྱིས་བྱིན་
རླབས་པས། །ཟད་མི་ཤེས་ཤིང་འདོད་དགུར་འབྱུང༌། །གནས་སྐབས་མཐར་ཐུག་བདེ་ལེགས་སྟེར། །ཆེ་ཕྲ་མ་ལུས་ཁྱེད་རྣམས་ལ། །ཕམ་རྒྱལ་མེད་པར་ལེགས་པར་ཐོབ། །དགའ་ ྃ

མགུ་རངས་ཞིང་ཚིམ་པར་གྱིས། །དགྱེས་པའི་གད་མོ་སྒྲོགས་པར་མཛོད། །བདག་ཅག་འཁོར་བཅས་འགྲོ་ཀུན་གྱི། །འཁོར་ཚེ་ཐོག་མ་མེད་པ་ནས། །བུ་ལོན་ལན་ཆགས་༨
པ༑ །གང་ཡོད་ཐམས་ཅད་བྱང་གྱུར་ཅིག །གནོད་སེམས་མ་ལུས་རྩད་ནས་ཞི། །ཞི་བ་བྱང་ཆུབ་སེམས་དང་ལྡན། །ཕུན་ཚོགས་ཕན་བདེའི་དཔལ་ལ་སྤྱོད། །ཐར་པ་ཆེན་པོ་མྱུར་ཇེ
ཤོག །ཕཊཿ གསུམ་པ་ནི། རྗེ་སྐྱབས་གནས་ཡོངས་འདུའི་ཞབས་ལ་འདུད། །དུག་གསུམ་གྱི་རང་གཟུགས་ཕྱིར་ཤར་བའི། །རྟོག་ཚོགས་ཀྱི་ལྷ་སྲིན་མི་མ་ཡིན། །སེམས་མ་ཡེངས་
དར་གཅིག་གླུ་འདི་ཉོན། །སྤྱིར་འཁོར་བའི་གནས་ལ་བདེ་བ་མེད། །སྒོས་ངན་སོང་སྡུག་བསྔལ་བཟོད་པར་དཀའ། ·།ལས་མི་དགེ་བསགས་ན་དེ་རུ་ཚུད། །བཟོད་མེད་པའི་སྡུག་བསྔལ་ཆེན་
པོ་མྱོང༌། །ད་དེ་ལ་ལེགས་པར་བསམ་བྱས་ནས། །བློ་བདེ་ཆེན་དམ་པའི་ཆོས་ཕྱོགས་བསྒྱུར། །བློ་ཉམས་ངའི་འཕྲང་ལས་བསྒྲལ་བའི་གཉེན། །ལྷ་དཀོན་མཆོག་གསུམ་ལ་སྐྱབས་གནས་
ཞུས༑ །ལས་མི་དགེ་བཅུ་པོ་ཐམས་ཅད་སྤོངས། ཁྲིམས་དགེ་བཅུའི་སྡོམ་པ་ཉམས་མེད་བསྲུང༌། །ཆོས་རྣམ་དག་འབད་པ་ཆེན་པོའི་སྒྲུབས། །སྤྱིར་སེམས་ཅན་ཡོངས་ལ་བརྩེ་བ་

#༄༅། །དང༌། །སྒོས་ཆོས་མཛད་ཡོངས་ཀྱི་སྡོང་གྲོགས་གྱིས། །བདག་ཚིག་སྨྲས་དེ་དག་མ་བཅག་ཅིག །དེ་བྱས་ན་བསླུ་མེད་བྱང་ཆུབ་ཆེ། །དེང་མྱུར་དུ་ཐོབ་པར་
༄༅། ངེས་པ་ཡིན། །སྔོན་རྒྱལ་བ་བྱམས་པའི་སྟོབས་དང་ནི། །གདོན་གནོད་སྦྱིན་གྱི་ཤ་ཟ་སྤྱན་ལྔ་ལྟར། །མཆོག་སྨོན་ལམ་དག་པ་ངེད་ཀྱིས་འདེབས། །དེ་དགའ་བར་མཛོད་ཅིག་འདིར་
འཚོགསཔ།། བཞི་པ་ལ་གསུམ། སྙིང་རྗེའི་མགྲོན་ལ་སྦྱིན་པ་དངོས་དང༌། ལྷག་བསྔོ་གཏོར་ལེན་སོགས་སོ། །དང་པོ་ནི། འགྲོ་དྲུག་སྙིང་རྗེའི་མགྲོན་སྣང་ངོར། །བདག་གཞན་སྒྱུ་ལུས་ཕུང་པོ་འདི།
གནས་གཞི་ཟས་གོས་མལ་ཆ་དང༌། །ནོར་མཛོད་ལ་སོགས་ལོངས་སྤྱོད་ཆེ། །རྫོགས་ལྡན་སྤྲིན་ལས་བྱུང་བ་བཞིན། །དགོས་འདོད་མཁོ་དགུ་མ་ལུས་པ། །ཟད་མེད་གྱུར་པ་འདི་སྦྱིན་
ནོ༑ །སོ་སོ་རང་རང་གང་འདོད་བཞེས། །དགྱེས་ཚིམ་འདོད་པ་གང་བར་མཛོད། །སྡུག་བསྔལ་ཐམས་ཅད་ཞི་བར་ཤོག །གནས་སྐབས་བདེ་ལེགས་དཔལ་འབྱོར་རྒྱས། །རྫོགས་པའི་
༈ སངས་རྒྱས་མྱུར་འགྲུབ་ཤོག། གཉིས་པ་ནི། ནམ་ཡང་ཁས་ཉན་དབང་ཆུང་བའི། །སྔ་མ་མ་ཐོབ་ཕྱི་མ་དབང༌། །དེ་དག་རྣམས་ལ་ཡོངས་སྦྱིན་ནོ། །གང་འདོད་ཟོ་ཁྱེར་ཚིམ་པར་
331

གྱིས།། གསུམ་པ་ནི། དེ་ལྟར་མ་རྒན་འགྲོ་དྲུག་སྡིག་དང་སྒྲིབ། །ཉེས་ཚོགས་ཅི་མཆིས་བདག་ཅག་ལ་སྨིན་ཅིང་། །བདག་དགེ་བདེ་ཚོགས་དེ་རྣམས་རྒྱུད་ཐོག་ཏུ། །ལེགས་སྨིན་བྱང་ཆུབ་
མཆོག་གིས་རྒྱུར་གྱུར་ཅིག །སྦྱིན་པ་རྒྱ་ཆེན་གྱུར་པ་འདི་ཡི་མཐུས།། སོགས་བརྗོད། དྲུག་པ་ནི། ཕཊཿ མཆོདཔར་བྱ་བའི་ཡུལ། མཆོད་རྫས་བདག་གཞན་གྱི་ལུས། མཆོད་མཁན་སེམས་ཉིད་རྣལ་འབྱོར་མ་
བདག་སྟེ་ཐམས་ཅད་མི་དམིགས་སྟོང་པའི་ངང་ལ་བཞགྋྋའཁོར་གསུམ་གང་ཡང་རྣམ་པར་མི་དམིགས་པའི། །གདོད་མའི་གསང་ཆེན་ལྷུན་གྲུབ་སྤྲོས་བྲལ་བ། །རང་བྱུང་བློ་འདས་མི་འགྱུར་ཆོས་ཀྱི་
སྐའི༑ །ཡེ་ཞལ་གུ་ཡངས་ཆེན་པོའི་ངང་ནས་བལྟ།། ཞེས་སོ། །ཞེས་པའི་བར་གཞུང་བཞིན་ལུས་སྦྱིན་ཚང་བར་བཏང༌། །སླང་ཡང་གསོལ་བ་གདབ་པ་དང༌། །ཚོགས་ལས་ཀྱི་རིམ་པ་གཉིས་ཀྱི་དང་པོ་ལ། །དཀར་བརྒྱུད་
ལ་གསོལ་བ་འདེབས་པ་དང༌། ཁྱད་པར་དུ་དམ་པ་མ་གཅིག་ཡུམ་སྲས་ལ་གསོལ་བ་གདབ་པ་ཡོད་པ་ལས། །དང་པོ་ལའང་བརྒྱུད་རིམ་མང་དུ་མཆིས་ཀྱང་། །སྐབས་དོན་འདི་གའི་གསོལ་འདེབས་གོང་དུ་སོང་བ་ལས། །ད་ལམ་བརྒྱུད་པ་
ཡོངས་རྫོགས་ཀྱི་གསོལ་འདེབས་བསྡུས་པ་འདི་བྱ་སྟེ། ཕ་རྒྱུད་ཐབས་ཀྱི་བརྒྱུད་པ་ལ་གསོལ་བ་འདེབས། །མ་རྒྱུད་ཤེས་རབ་ཀྱི་བརྒྱུད་པ་ལ་གསོལ༴ གཉིས་མེད་དོན་གྱི་བརྒྱུད་པ་ལ༴ སྐལ་ལྡན་

#༄༅། །ཉམས་གྱི་བརྒྱུད་པ་ལ༔ གྲུབ་ཐོབ་གཅོད་ཀྱི་བརྒྱུད་པ་ལ སྟོབས་ལྡན་ཆོས་སྐྱོང་གི་བརྒྱུད་པ་ལ་གསོལ་བ་འདེབས། འཁྲུལ་སྣང་འཇིག་རྟེན་གྱི་བྱ་བ་ལ། ། ནྡྲ
ཞེན་པ་ལོག་པར་བྱིན་གྱིས་རློབས། །འབྱུང་བཞིའི་བསྡུས་པའི་སྒྱུ་ལུས་ལ། །གཅེས་འཛིན་ཐོངས་པར་བྱིན་གྱི་རློབས། །འགལ་རྐྱེན་ནད་གདོན་བར་གཅོད་ལ། །རོ་སྙོམས་ནུས་པར་བྱིན་
གྱིས་རློབས། །སྣང་སྲིད་སེམས་ཀྱི་ཆོ་འཕྲུལ་ལ། །རང་ངོ་ཤེས་པར་བྱིན་གྱིས་རློབས། །རང་རིག་སྐུ་གསུམ་ལྷུན་གྲུབ་ལ། །རང་དབང་ཐོབ་པར་བྱིན་གྱིས་རློབས། །སྤྱིར་བདག་དང་
འགྲོ་དྲུག་སེམས་ཅན་རྣམས། །རྒྱུ་གཉིས་འཛིན་གྱི་དྲི་མ་ཀུན་སྤངས་ནས། །བླ་མེད་བྱང་ཆུབ་ཐོབ་པར་ཤོག། ཅེས་པའོ། །བྱེ་བྲག་ཕ་རྒྱུད་ཀྱི་གསོལ་འདེབས་ནི། རྗེ་བླ་མ་རྣམས་ལ་ཕྱག་འཚལ་
ལོ༑ །བཀའ་བརྒྱུད་པ་རྣམས་ལ་གསོལ་བ་འདེབས། །སྒོས་བཀའ་དྲིན་ཅན་གྱི་བྱིན་གྱིས་རློབས། །གནས་མཆོག་དམ་པ་ཡ་ཀི་ན། །ཕྱི་བསྐོར་གཅིག་བསྐོར་གཉིས་བསྐོར་དང་
གསུམ༑ །ཕྱི་བསྐོར་བ་ལྕགས་རི་མུ་ཁྱུད་བསྐོར། །བར་བསྐོར་བ་ལྷོ་རྒྱལ་འཛམ་བུ་གླིང༌། །ནང་བསྐོར་བ་དིང་རི་གླང་འཁོར་བསྐོར། །རི་མཁན་པ་ཁྲོད་ཀྱི་ཞིང་ཁམས་ན། །ཌཱ་ཀི་པད་

ཟླའི་གདན་སྟེང་ན། །གནས་དེ་ན་སུ་བཞུགས་སུ་མ་བཞུགས། །གནས་དེ་ན་དམ་པ་སངས་རྒྱས་བཞུགས། ཁོང་སྐུ་འཁྲུངས་ས་རྒྱ་གར་ཡུལ་དུ་འཁྲུངས། །གསུང་བསྒྲགས་ས་བོད་ཡུལ་
དབུས་སུ་བསྒྲགས། །རྗེ་འགྲོ་བའི་མགོན་པོ་རྡོ་རྗེ་འཆང་། །སྨྲ་བའི་སེང་གེ་མཚུངས་པ་མེད། །དཔལ་ཆེན་བིར་ཝ་དྲོད་ཚད་མཁན། །ཨཱརྻ་དེ་ཝ་སྒྲ་ཚད་མཁན། །དམ་པ་མི་རྟོག་རྒྱུད་སྡེ་
མཁན༑ །རྗེ་མི་ཕམ་མགོན་པོ་བཅོམ་ལྡན་འདས། །འཛམ་བུ་གླིང་གི་རྒྱན་གཅིག་པུ། །རྗེ་འགྲོ་བའི་མགོན་པོ་ལ་གསོལ་བ་འདེབས། །འགྲོ་བའི་མགོན་པོས་བྱིན་གྱིས་རློབས། །རྗེ་དམ་པ་
སངས་རྒྱས་རིན་པོ་ཆེ། ཁོང་སྟེང་དེར་ལྷ་ཚོགས་ཐིབས་སེ་ཐིབ། །གཡས་ན་དཔའ་བོའི་ངར་དང་ལྡན། །གཡོན་ན་དཔའ་མོའི་མདངས་དང་ལྡན། །མདུན་ན་དམ་ཅན་སྤུངས་སེ་སྤུང་།
རྒྱབ་ན་ཌཱ་ཀི་ཤིགས་སེ་ཤིག །འོག་ན་གདོན་ཚོགས་མྱ་ལ་ལ། །དེར་བཞུགས་དམ་པ་ལ་གསོལ་བ་འདེབས། །དེར་བཞུགས་དམ་པས་བྱིན་གྱིས་རློབས། །ཧཱུཾ ཕ་ནག་པོ་ཆེན་པོ་གཟི་
མདངས་ཅན། །སྐུ་སྟོད་སེང་ཆེན་འགྱིང་བ་འདྲ། །དེ་བདུད་བཞི་ཟིལ་གྱིས་གནོན་པའི་རྟགས། །སྐེད་པ་རྡོ་རྗེ་འདྲིལ་བ་འདྲ། །དེ་འཁྲུལ་གཞི་རྩད་ནས་གཅོད་པའི་རྟགས། །ཞབས་

#[ ༄༅། །གཉིས་སྦ་ཕྲན་གཤིབས་པ་འདྲ། །དེ་བྱང་ཆུབ་རྒྱུད་ལམ་བགྲོད་པའི་རྟགས། །སྐུ་མདོག་ནག་ལ་སྣུམ་པ་དེ། །ཆོས་ཉིད་ལ་འགྱུར་བ་མེད་པའི་རྟགས། །དབུ་
སྐྲ་གནག་སྣམ་གྱེན་དུ་འཁྱིལ་བ་དེ། །མཐོ་རིས་ཐར་ལམ་འདྲེན་པའི་རྟགས།ྋ །སྤྱན་མིག་དམར་ལ་སྤྱན་རྩ་འཁྲུགས་པ་དེ། །སྣང་སྲིད་ཟིལ་གྱིས་གནོན་པའི་རྟགས། །ཚེམས་མདོག་དཀར་
ལ་ཚེམས་རྩེ་རྣོབ་དེ།ྋ །སྐྱེ་ཤི་རྩད་ནས་གཅོད་པའི་རྟགས། །ཕྱག་སོར་རིང་ལ་ཕྱག་སེན་རྣོ་བ་དེ། །སྐལ་ལྡན་ཐུགས་རྗེའི་འདྲེན་པའི་རྟགས། །ཞབས་སོར་མོ་སེང་ཕྲུག་བཀྲམ་པ་འདྲ།
དེ་དུག་གསུམ་རྩད་ནས་གཅོད་པའི་རྟགས། །རྗེ་རེས་འགའ་ཉིན་མཚན་འཁོར་ཡུག་གཟིམ། །སྒོམ་གཉུག་མ་ལ་རྒྱུད་ཆད་མེད་པའི་རྟགས། །རྗེ་རེས་འགའ་རྟེན་འབྲེལ་སྣ་ཚོགས་མཛད།
དེ་བཀའ་འཁོར་བྱིན་གྱིས་རླབས་པའི་རྟགས། །རྗེ་རེས་འགའ་སྨྱོན་པའི་བརྟུལ་ཞུགས་མཛད། །དེ་འཁོར་གྱི་བར་ཆད་སེལ་བའི་རྟགས། །རྗེ་རྒྱང་ལ་བཞུགས་ན་མོས་ཕྱག་འཚལ། །དྲུང་
༈ ལ་བཞུགས་ན་གུས་ཕྱག་འཚལ། །ཡིད་མོས་གུས་ཕྱག་ལ་ཉེ་རིང་མེད། ྋ །གསོལ་བ་སྙིང་གི་དཀྱིལ་ནས་འདེབས། །བྱིན་རླབས་ཐུགས་ཀྱི་ཀློང་ནས་ཞུ། །རྗེ་སྐུ་ཡི་བྱིན་རླབས་ལུས་ལ་

ཞུགས༑ །ལུས་ན་ཚའི་སྡུག་བསྔལ་ཞི་བ་དང༌། །ལུས་ལ་བདེ་དྲོད་སྦར་དུ་གསོལ། །ལུས་ཀྱི་སྒྲིབ་པ་དག་ནས་ཀྱང་། །ལུས་སྤྲུལ་སྐུ་ཐོབ་པར་མཛད་དུ་གསོལ། །རྗེ་གསུང་གི་བྱིན་
རླབས་ངག་ལ་ཞུགས། །ངག་འགག་འཛེར་གྱི་སྡུག་བསྔལ་ཞི་བ་དང༌། །ངག་ལ་ནུས་པ་སྦར་དུ་གསོལ། །ངག་གི་སྒྲིབ་པ་དག་ནས་ཀྱང་། ྋ །ངག་ལོངས་སྐུ་ཐོབ་པར་མཛད་དུ་གསོལ།
རྗེ་ཐུགས་ཀྱི་བྱིན་རླབས་སེམས་ལ་ཞུགས། །སེམས་ཉོན་མོངས་ཀྱི་རྣམ་རྟོག་ཞི་བ་དང༌། །སེམས་ལ་རྟོགས་པ་འཆར་དུ་གསོལ། །སེམས་ཀྱི་སྒྲིབ་པ་དག་ནས་ཀྱང་། །སེམས་ཆོས་སྐུ་ཐོབ་
པར་མཛད་དུ་གསོལ། །རྒྱུ་འདོད་ཆགས་ཞེ་སྡང་གཏི་མུག་གསུམ། །དུག་གསུམ་རང་སར་ཞི་བར་མཛད་དུ་གསོལ། །རྐྱེན་ཕོ་གདོན་མོ་གདོན་ཀླུ་གདོན་གསུམ། །གདོན་གསུམ་གྱི་རྣམ་
རྟོག་ཡལ་དུ་གསོལ། །ནད་རླུང་མཁྲིས་བད་ཀན་འདུས་པ་བཞི། །བཞི་བརྒྱ་རྩ་བཞི་རང་སར་ཞི་བར་མཛད་དུ་གསོལ། །ཆོས་སྐུ་ལོངས་སྐུ་སྤྲུལ་སྐུ་གསུམ། །སྐུ་གསུམ་མངོན་དུ་གྱུར་
ནས་ཀྱང༌། །གཞན་དོན་དཔག་མེད་འབྱུང་བར་བྱིན་གྱིས་རློབས།། ཞེས་པ་འདི་སྨ་ར་སེར་པོས་བསྐུལ་ནས་ཡེ་ཤེས་ཀྱི་མཁའ་འགྲོ་མས་རྗེ་དམ་པ་རིན་པོ་ཆེའི་བསྟོད་པའོ། ྋ །མ་གཅིག་གི་བསྟོད་པ་ནི། མ་ཡུམ་ཆེན་

༄༅། །ཐུགས་ལས་སྤྲུལ་པའི་ཐུགས་ཀྱི་སྲས། །མ་གཅིག་ཇོ་མོ་རྣལ་འབྱོར་མ། །མ་ཕ་རོལ་ཕྱིན་པའི་གྲུབ་ཐོབ་མ། །སྐལ་ལྡན་ཀུན་གྱི་རྒྱུད་གྲོལ་མ། །བདག་དང་
མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་སྐུ་ལུས་ཆུང་ལ་གཟི་བརྗིད་ཆེ། །སྐུ་ཤ་དཀར་ལ་འོད་ཟེར་འབར། །སྐྱེ་བ་དམན་ལ་དགོངས་པ་མཐོ། །ཀུན་དང་
མཐུན་པའི་སྤྱོད་པ་ཅན། །དུས་གསུམ་སངས་རྒྱས་གདུང་འཛིན་མ། །བདག་དང་མོས་པའི་བུ་སློབ་ལ།ྋ །བྱིན་གྱིས་བརླབ་པར་མཛད་དུ་གསོལ། །མ་སེར་སྣ་མེད་པའི་དོན་རྟོགས་
ཤིང་༑ །ཀུན་ཁྱབ་སྦྱིན་པ་བློས་ཐེངས་མ། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་རང་བྱུང་ཡེ་ཤེས་དོན་རྟོགས་ཤིང༌། །ཉམས་པ་མེད་པའི་
ཁྲིམས་བསྲུངས་མ། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་སྐྱེ་བ་མེད་པའི་དོན་རྟོགས་ཤིང༌། །སྐྱེ་མེད་བཟོད་པ་སྒོམ་མཛད་མ། །བདག་དང་
༈ མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་བྱ་རྩོལ་མེད་པའི་དོན་རྟོགས་ཤིང༌། ྋ།བྱར་མེད་བརྩོན་འགྲུས་རྩོམ་མཛད་མ། །བདག་དང་མོས་པའི་བུ་སློབ་ལ།

བྱིན་གྱིས་བརླབ་པར་མཛད་དུ་གསོལ། །མ་གཡོ་བ་མེད་པའི་དོན་རྟོགས་ཤིང་། །ཡེངས་མེད་བསམ་གཏན་སྒོམ་མཛད་མ། །བདག་དང་མོས་པའི་བུ་སློབ་ལ། བྱིན་གྱིས་བརླབ་པར་མཛད་
དུ་གསོལ། །མ་ཀུན་གྱི་རང་བཞིན་དོན་རྟོགས་ཤིང༌། །བདག་མེད་ཤེས་པའི་རྣལ་འབྱོར་མ། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་ཕྱོགས་
མེད་ལྟ་བས་ཞེན་པ་གྲོལ། །མཉམ་ཉིད་བསྒོམ་པས་དམིགས་པ་གྲོལ། །སྐྱེ་མེད་རྟོགས་པས་འཁོར་བ་གྲོལ། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་
གསོལ༑ །མ་མཉམ་ཉིད་ངང་ལ་གཟིམ་ཙ་ན། །དོན་ཉོན་མོངས་སངས་ནས་ཡེ་ཤེས་རྒྱས། །སངས་རྒྱས་མཁའ་འགྲོ་འབུམ་གྱིས་བསྐོར། །གསུང་ཉམས་དབྱངས་མགུར་མ་འུ་རུ་རུ།
བྱིན་རླབས་ན་བུན་ཐིབས་སེ་ཐིབ། །དངོས་གྲུབ་ཆར་རྒྱུན་སི་ལི་ལི། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་སྐྱེ་མེད་ཀྱི་ངང་ལ་བཞེངས་ཙ་ན།
དོན་རྗེས་ཐོབ་རྟོགས་པའི་ཉམས་དང་ལྡན། །ཡེ་ཤེས་མཁའ་འགྲོ་འབུམ་གྱིས་བསྐོར། །གསུང་ཉམས་དབྱངས་མགུར་མ་འུ་རུ་རུ། །བྱིན་བརླབ་ན་བུན་ཐིབས་སེ་ཐིབ། །དངོས་གྲུབ་ཆར་

#༄༅། །རྒྱུན་སི་ལི་ལི། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་དགོངས་པ་ཤར་དུ་བསྐྱོད་ཙ་ན། །དོན་འགྱུར་བ་མེད་པའི་
༄ཨ ཉམས་དང་ལྡན། །རྡོ་རྗེ་མཁའ་འགྲོ་འབུམ་གྱིས་བསྐོར། །གསུང་ཉམས་དབྱངས་མགུར་མ་འུ་རུ་རུ། །བྱིན་རླབས་ན་བུན་ཐིབས་སེ་ཐིབ། །དངོས་གྲུབ་ཆར་རྒྱུན་སི་ལི་ལི། །བདག་དང་
མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་དགོངས་པ་ལྷོ་རུ་བསྐྱོད་ཙ་ན། །དོན་ཡོན་ཏན་རྫོགས་པའི་ཉམས་དང་ལྡན། ྋ །རིན་ཆེན་མཁའ་འགྲོ་འབུམ་གྱིས་
བསྐོར༑ །གསུང་ཉམས་དབྱངས་མགུར་མ་འུ་རུ་རུ། །བྱིན་རླབས་ན་བུན་ཐིབས་སེ་ཐིབ། །དངོས་གྲུབ་ཆར་རྒྱུན་སི་ལི་ལི། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་
མཛད་དུ་གསོལ། །མ་དགོངས་པ་ནུབ་ཏུ་བསྐྱོད་ཙ་ན། །དོན་སྐྱེ་བ་མེད་པའི་ཉམས་དང་ལྡན། །པདྨ་མཁའ་འགྲོ་འབུམ་གྱིས་བསྐོར། །གསུང་ཉམས་དབྱངས་མགུར་མ་འུ་རུ་རུ། །བྱིན་
༈ རླབས་ན་བུན་ཐིབས་སེ་ཐིབ། །དངོས་གྲུབ་སྦྲང་ཆར་སི་ལི་ལི། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་དགོངས་པ་བྱང་དུ་བསྐྱོད་ཙ་ན། །དོན་

འགགས་པ་མེད་པའི་ཉམས་དང་ལྡན། །ལས་ཀྱི་མཁའ་འགྲོ་འབུམ་གྱིས་བསྐོར། །གསུང་ཉམས་དབྱངས་མགུར་མ་འུ་རུ་རུ། །བྱིན་རླབས་ན་བུན་ཐིབས་སེ་ཐིབ། །དངོས་གྲུབ་ཆར་རྒྱུན་
ཀྟྲི སི་ལི་ལི། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་དགོངས་པ་སྟེང་དུ་བསྐྱོད་ཙ་ན། །དོན་མཐའ་དབུས་མེད་པའི་ཉམས་དང་ལྡན། །རིག་པ་
དབྱིངས་སུ་པུ་རུ་རུ། །རིས་མེད་ཀྱི་ལྟ་བ་ཕྱ་ལ་ལ། །མཉམ་ཉིད་ཀྱི་དགོངས་པ་ཕྲི་ལི་ལི། །མཁའ་འགྲོ་མ་ཚོགས་ཐིབས་སེ་ཐིབ། །བདག་དང་མོས་པའི་བུ་སློབ་ལ། །བྱིན་གྱིས་བརླབ་
པར་མཛད་དུ་གསོལ། །མ་གཉན་ས་རི་ཁྲོད་འགྲིམ་ཙན། །སྙེམས་བྱེད་རྟོགས་པ་མྱ་ལ་ལ། །བདེ་སྟོང་རྒྱུད་ལ་ཕྲི་ལི་ལི། །མཁའ་འགྲོ་མ་ཚོགས་ཐིབས་སེ་ཐིབ། །བདག་དང་མོས་པའི་
བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་འགྲོ་བའི་དོན་ལ་བསྐྱོད་ཙ་ན། །གནད་ཀྱི་གདམས་པ་ཤ་ར་ར། །བདུད་ཀྱི་གཅོད་ཐབས་སི་ལི་ལི། །མཁའ་འགྲོ་མ་ཚོགས་
ཐིབས་སེ་ཐིབ། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །མ་སྐྱེ་མེད་དབྱིངས་ནས་གཤེགས་ཙ་ན། །གཟུང་འཛིན་གྱི་མདུད་པ་ཁྲོ་ལོ་ལོ། །སྣང་བའི་

༄༅། །ན་བུན་ཡ་ལ་ལ། །མཉམ་ཉིད་ཀྱི་དགོངས་པ་ཕྲི་ལི་ལི། །མཁའ་འགྲོ་མ་ཚོགས་ཐིབས་སེ་ཐིབ། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་
གཅོད་
ཧུ མཛད་དུ་གསོལ། །མ་དབྱིངས་ནས་བསྐྱོད་པ་མི་མངའ་ཡང་། །དོན་འགག་པ་མེད་པའི་ཐུགས་རྗེ་ཡིས། །མ་རིག་འཁྲུལ་པའི་སེམས་ཅན་རྣམས། །དོན་ངེས་པར་ཐུགས་རྗེས་བཟུང་དུ་
གསོལ།། ཞེས་པ་འདི་མ་གཅིག་ལ་ཐོད་སྨྱོན་བསམ་འགྲུབ་ཀྱིས་བསྟོད་པའོ། །གདུང་སྒྲོམ་གྱི་ཤར་ནས་བསྟོད་པའི་མ་གཅིག་སྐུ་བཞིའི་བསྟོད་པ་ནི། ཀྱེེ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །མ་མདོ་རྒྱུད་ཀྱི་
དགོངས་པ་ཐུགས་སུ་ཆུད། །ཡང་དག་དོན་རྟོགས་འགྲོ་བའི་མགོན། །ལབ་ཀྱི་སྒྲོན་མའི་སྐུ་ལ་ཕྱག་འཚལ་བསྟོད། །མ་རང་བཞིན་རྣམ་དག་ཐུགས་སུ་ཆུད། །ཐུགས་ནི་དབྱིངས་དང་
མཚུངས་པར་ཁྱབ། །ཐོག་མཐའ་གཉིས་པོ་གཞི་ལ་དག །བདག་ཏུ་འཛིན་པ་རང་སར་གྲོལ། །མ་ངོ་བོ་ཉིད་ཀྱི་སྐུ་ལ་བསྟོད། །མ་ཤེས་རབ་ནམ་མཁའི་དབྱིངས་སུ་ཤར། །སྤྱོད་ལམ་
༈ རྣམ་བཞིར་རྟོག་མི་མངའ། །སྙེམས་བྱེད་ཉམ་ང་གཞི་ལ་དག །རྣམ་པར་རྟོག་པ་རང་སར་གྲོལ། །མ་ཆོས་ཀྱི་སྐུ་ལ་ཕྱག་འཚལ་བསྟོད། །མ་མངོན་ཤེས་དྲུག་པོ་ཤེས་བྱར་མཁྱེན། །ཟག་

མེད་བདེ་སྟོང་རྒྱུད་ལ་སྐྱེས། །སྒོམ་མཚན་མར་འཛིན་པ་གཞི་ལ་དག །སྣང་སྲིད་ལྷ་འདྲེ་རང་སར་གྲོལ། །མ་ལོངས་སྤྱོད་རྫོགས་པའི་སྐུ་ལ་ཕྱག་འཚལ་བསྟོད། །མ་སྐྱེ་བ་བུད་མེད་ལུས་
སུ་སྤྲུལ། །བཟང་ངན་མེད་པར་འགྲོ་དོན་མཛད། །ཆགས་སྡང་གཉིས་པོ་གཞི་ལ་དག །ཟོལ་ཟོག་གཉིས་པོ་རང་སར་གྲོལ། །མ་སྤྲུལ་པའི་སྐུ་ལ་ཕྱག་འཚལ་བསྟོད།། གདུངཁང་ལྷོ་སྒོ་ནས་
བསྟོད་པ་ནི། མ་སྒྲིབ་པ་བྱང་ནས་སྟོང་ཉིད་རྟོགས། །མ་ཤེས་རབ་ཅན་ལ་ཕྱག་འཚལ་བསྟོད། །མ་ལུས་སེམས་བྲལ་ནས་མངོན་སངས་རྒྱས། །མ་གདམས་ངག་ཅན་ལ་ཕྱག་འཚལ་
བསྟོད༑ །མ་རི་ཁྲོད་འགྲིམས་པས་ཉམ་ང་མེད། །མ་ཉམས་མྱོང་ཅན་ལ་ཕྱག་འཚལ་བསྟོད། །མ་སྙེམས་ཐག་ཆོད་པས་བདུད་རྣམས་ཞི། །མ་ནུས་མཐུ་ཅན་ལ་ཕྱག་འཚལ་བསྟོད།
བདུད་རྣམས་ཞི་བས་ཡེ་ཤེས་འཕེལ། །མ་རྟོགས་པ་ཅན་ལ་ཕྱག་འཚལ་བསྟོད། །མ་སྟོང་ཉིད་རྟོགས་ནས་ས་རྣམས་ནོན། །མ་ཚོགས་གཉིས་རྫོགས་ལ་ཕྱག་འཚལ་བསྟོད། །མ་སྐྱེ་མེད་
བསྒོམ་པས་མངོན་ཞེན་ལོག །མ་འཁོར་བ་སྤངས་ལ་ཕྱག་འཚལ་བསྟོད། །མ་གདམས་ངག་བཀའ་དང་བསྟུན་ནས་སྟོན། །མ་ལུང་དོན་མཁྱེན་ལ་ཕྱག་འཚལ་བསྟོད། །མ་མགུར་ཙམ་

#| ༄༅། །བཞེངས་ནས་ཡེ་ཤེས་འཕེལ། །མ་བྱིན་རླབསཅན་ལ་ཕྱག་འཚལ་བསྟོད། །མ་ཞབས་ཏོག་མེད་ཀྱང་གདམས་ངག་སྟོན། །མ་ཐུགས་རྗེ་ཅན་ལ་ཕྱག་འཚལ་
གཅོད་
ཧུ བསྟོད།། གདུང་ཁང་གི་ནུབ་སྒོ་ནས་བསྟོདཔ་ནི། མ་ངན་སོང་གསུམ་པོའི་མི་འཇིགས་པས། །མི་དགེ་བཅུ་པོ་སྐེམས་སུ་ཆོད། །ངན་འགྲོའི་ཕྱོགས་ཀྱི་བདུད་ལས་རྒྱལ། །མ་མཐོ་རིས་འདྲེན་ལ་
སྒྱུ་ཕྱག་འཚལ་བསྟོད། །མ་བདེ་འགྲོའི་གནས་ལ་མི་ཞེན་པས།དགེ་བའི་ལས་རྣམས་དབྱིངས་སུ་གྲོལ།།ལྷ་མི་འཁོར་བའི་བདུད་ལས་ཐར།།མ་ཐར་ལམ་བགྲོད་ལ་ཕྱག་འཚལ
བསྟོད༑ །མ་སྐྱེ་འཆི་གཉིས་ཀྱི་མི་འཇིགས་པས། །སྙེམས་ཐག་ཡུམ་ཆེན་ཀློང་དུ་ཆོད། །སྙེམས་མེད་ཀློང་ནས་སྐྱེ་འཆི་མེད། །མ་བཙན་ས་ཟིན་ལ་ཕྱག་འཚལ་བསྟོད། །མ་ལོག་འདྲེན་
བགེགས་ཀྱི་མི་འཇིགས་པས། །འདྲེ་གདོན་རང་སྣང་གི་སེམས་སུ་ཆོད། །གདོན་གནོད་སྦྱིན་ཕོ་མོའི་བདུད་ལས་གྲོལ། །མ་བར་ཆད་སེལ་ལ་ཕྱག་འཚལ་བསྟོད།། གདུང་ཁང་གི་བྱང་སྒོ་ནས་
༈ བསྟོདཔ་ནི། མ་དང་པོ་ལུས་སེམས་བསྐྱེད་པའི་མ། །བར་དུ་ཟང་ཟིང་འབོག་པའི་མ། །ཐ་མར་སྐྱེ་མེད་སྟོན་པའི་མ། །མ་དྲིན་མོ་ཆེ་ལ་ཕྱག་འཚལ་བསྟོད། །མ་ལུས་སྲོག་གཟན་དུ་བོར་

བའི་མ། །རིག་པ་གཞི་ལ་གནས་པའི་མ། །མ་དབྱིངས་ཀྱི་ཐུགས་ལ་འཁྲུལ་པ་མེད། །བུས་ད་དུང་སྙེམས་ཀྱི་ཐག་མ་ཆོད། །མ་བཞུགས་པའི་ཚེ་ན་དགའ་མ་ཚོར། །གཤེགས་པའི་ཚེ་ན་
སྙིང་མ་དགའ། །མ་བཞུགས་ནས་བྱིན་གྱིས་བརླབ་ཏུ་གསོལ། །བུས་ཀྱང་མ་ལ་གསོལ་བ་འདེབས། །མས་ཀྱང་བུ་ལ་བྱིན་གྱིས་རློབས། །བདག་དང་མོས་པའི་བུ་སློབ་ལ། །བྱིན་གྱིས་
བརླབ་པར་མཛད་དུ་གསོལ། །ལུས་ལ་བདེ་བ་སྐྱེད་དུ་གསོལ། །ངག་ལ་ནུས་པ་སྦར་དུ་གསོལ། །སེམས་ལ་རྟོགས་པ་འཆར་དུ་གསོལ། །མཆོག་ཐུན་མོང་གཉིས་ཀྱི་དངོས་གྲུབ་
སྩོལ༑ །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །མ་རི་ཁྲོད་འགྲིམས་ཤིང་ཉམས་སུ་ལེན། །མ་གཅིག་སྟོང་པ་ཉིད་ལ་གནས། །སྟོང་པ་ཉིད་ལ་སེར་སྣ་མེད། །མ་སྦྱིན་པ་རྫོགས་
ལ་ཕྱག་འཚལ་བསྟོད། །མ་རི་ཁྲོད་འགྲིམས་ཤིང་ཉམས་སུ་ལེན། །མ་གཅིག་སྟོང་པ་ཉིད་ལ་གནས། །སྟོང་པ་ཉིད་ལ་འཆལ་བ་མེད། །མ་ཚུལ་ཁྲིམས་རྫོགས་ལ་ཕྱག་འཚལ་བསྟོད།
(qམ་རི་ཁྲོད་འགྲིམས་ཤིང་ཉམས་སུ་ལེན། །མ་གཅིག་སྟོང་པ་ཉིད་ལ་གནས། །སྟོང་པ་ཉིད་ལ་ཁོང་ཁྲོ་མེད། །མ་བཟོད་པ་རྫོགས་ལ་ཕྱག་འཚལ་བསྟོད། །མ་རི་ཁྲོད་འགྲིམས་ཤིང་ཉམས་སུ་)
7ཅ

༈༄༅། །ལེན། །མ་གཅིག་སྟོང་པ་ཉིད་ལ་གནས། །སྟོང་པ་ཉིད་ལ་ལེ་ལོ་མེད། །མ་བརྩོན་འགྲུས་རྫོགས་ལ་ཕྱག་འཚལ་བསྟོད། །མ་རི་ཁྲོད་འགྲིམས་ཤིང་ཉམས་སུ་
མ་ལེན༑ །མ་གཅིག་སྟོང་པ་ཉིད་ལ་གནས། །སྟོང་པ་ཉིད་ལ་གཡེང་བ་མེད། །མ་བསམ་གཏན་རྫོགས་ལ་ཕྱག་འཚལ་བསྟོད། །མ་རི་ཁྲོད་འགྲིམས་ཤིང་ཉམས་སུ་ལེན། །མ་གཅིག་སྟོང་
པ་ཉིད་ལ་གནས། །སྟོང་པ་ཉིད་ལ་གཏི་མུག་མེད། །མ་ཤེས་རབ་རྫོགས་ལ་ཕྱག་འཚལ་བསྟོད། །མ་ཕ་རོལ་ཕྱིན་དྲུག་ཐུགས་ལ་མངའ། །ཡང་དག་དོན་རྟོགས་འགྲོ་བའི་མགོན། །མ་
གཅིག་ཁྱེད་ལ་ཕྱག་འཚལ་བསྟོད།། དེ་ལྟར་གདུང་སྒྲོམ་ཕྱོགས་བཞིའི་བསྟོད་པ་རྣམས་སྲས་རྒྱལ་བ་དོན་འགྲུབ་ཀྱིས་མཛད་པའོ། །སྲས་ཀྱི་བསྟོད་པ་ནི། མ་ནམ་མཁའ་ལྟ་བུའི་ཡུམ་ཆེན་ལ། །སྲས་ཉི་ཟླ་ལྟ་བུའི་
རྒྱལ་བ་འཁྲུངས། །ཡུམ་ཆེན་དེ་ཡི་ཐུགས་ཀྱི་སྲས། །སྐུ་ཡི་བྱིན་རླབས་ལུས་ལ་ཞུགས་པས་གཟི་བརྗིད་ཆེ། །གསུང་གི་བྱིན་རླབས་ངག་ལ་ཞུགས་པས་ནུས་པ་ཆེ། །ཐུགས་ཀྱི་བྱིན་རླབས་
༈ སེམས་ལ་ཞུགས་པས་ནུས་པ་ཆེ། །ཡོན་ཏན་བྱིན་རླབས་ཞུགས་པས་ཐུགས་རྗེ་ཆེ། །ཕྲིན་ལས་བྱིན་རླབས་ཞུགས་པས་འགྲོ་དོན་ཆེ། །རྗེ་ཡོན་ཏན་ཀུན་ལྡན་གྱི་གླང་ལུང་པ། །བདག་དང་

མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །རྗེ་ཐོག་བཅས་བདུད་ཀྱི་དོན་རྟོགས་ཤིང་། །དངོས་སྣང་སྒྱ་མ་ལྟ་བུར་མཁྱེན། །ཐོག་མེད་བདུད་ཀྱི་དོན་རྟོགས་ཤིང༌།
ཀྟྲི ཡོན་ཏན་སེམས་སུ་རྣམ་པར་མཁྱེན། །སྙེམས་བྱེད་བདུད་ཀྱི་དོན་རྟོགས་ཤིང༌། །ཉོན་མོངས་རང་སར་གྲོལ་བར་མཁྱེན། །དགའ་བྲོད་བདུད་ཀྱི་དོན་རྟོགས་ཤིང་། །འཁོར་བ་དབྱིངས་སུ་
གྲོལ་བར་མཁྱེན། །རྗེ་མཁྱེན་པ་ཀུན་ལྡན་གྱི་གླང་ལུང་པ། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །ཡུམ་ཆེན་སྲས་སུ་གྱུར་པའི་རིགས་བརྒྱུད་
ཅན༑ །ལྟ་སྒོམ་དམིགས་པ་དང་བྲལ་བའི་ཐུགས་རྗེ་ཅན། །སྒྲོ་འདོགས་སེམས་སུ་ཆོད་པའི་མཁྱེན་པ་ཅན། །རྒྱ་བོད་ཧོར་གསུམ་ཐོས་པའི་གྲགས་པ་ཅན། །རྗེ་གྲགས་པ་ཀུན་ལྡན་གྱི་གླང་
* ལུང་པ། །བདག་དང་མོས་པའི་བུ་རྣམས་ལ། །བྱིན་གྱིས་རླབས་པར་མཛད་དུ་གསོལ།། སྲས་བསྟོད་འདི་གཉན་ཆུང་ལོ་ཙཱ་བས་མཛད་པར་གྲགས། མཁའ་འགྲོ་འབུམ་བསྐུལ་ནི། ཧཱུཾ༑ མ་ཡུམ་ཆེན་
ཐུགས་ལས་སྤྲུལ་པའི་ཐུགས་ཀྱི་སྲས། །མ་གཅིག་ཇོ་མོ་རྣལ་འབྱོར་མ། །མ་ཕ་རོལ་ཕྱིན་པའི་གྲུབ་ཐོབ་མ། །སྐལ་ལྡན་ཀུན་གྱིས་རྒྱུད་གྲོལ་མ། །བདག་དང་མོས་པའི་བུ་རྣམས་ལ།

༼#༄༅། །བྱིན་གྱིས་བརླབ་པར་མཛད་དུ་གསོལ། །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །དབུས་ཕྱོགས་དེ་བཞིན་རིགས་ཀྱི་མཁའ་འགྲོ་འབུམ། །ཡང་དག་བདེ་
ཆེན་སྐྱེད་པའི་ཌཱ་ཀི་ལ། །དད་མོས་དྲག་པོས་སྟོབས་ཀྱིས་གསོལ་འདེབས་ན། །ཐུགས་རྗེའི་རྒྱུན་ཆད་མེད་པར་དགོངས་མཛོད་ལ། །ལས་ཅན་ཕོ་མོ་རྣམས་ལ་བྱིན་གྱིས་རློབས། །དད་ལྡན་
སྐྱེས་བུ་རྣམས་ལ་བཅུད་དུ་ཕོབ། །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །ཤར་ཕྱོགས་རྡོ་རྗེ་རིགས་ཀྱི་མཁའ་འགྲོ་འབུམ། །ཡང་དག་བདེ་ཆེན་སྐྱེད་པའི་ཌཱ་ཀི་ལ། །དད་མོས་དྲག་
པོས་སྟོབས་ཀྱིས་གསོལ་འདེབས་ན། །ཐུགས་རྗེའི་རྒྱུན་ཆད་མེད་པར་དགོངས་མཛོད་ལ། །ལས་ཅན་ཕོ་མོ་རྣམས་ལ་བྱིན་གྱིས་རློབས། །དད་ལྡན་སྐྱེས་བུ་རྣམས་ལ་བཅུད་དུ་ཕོབ།
མ་མི་མིན་ཡེ་ཤེས་ཀྱི་མཁའ་འགྲོ་མ། །ལྷོ་ཕྱོགས་རིན་ཆེན་རིགས་ཀྱི་མཁའ་འགྲོ་འབུམ། །ཡང་དག་བདེ་ཆེན་སྐྱེད་པའི་ཌཱ་ཀི་ལ། །དད་མོས་དྲག་པོས་སྟོབས་ཀྱིས་གསོལ་བ་
༈ འདེབས༑ །ཐུགས་རྗེའི་རྒྱུན་ཆད་མེད་པར་དགོངས་མཛོད་ལ། །ལས་ཅན་ཕོ་མོ་རྣམས་ལ་བྱིན་གྱིས་རློབས། །དད་ལྡན་སྐྱེས་བུ་རྣམས་ལ་བཅུད་དུ་ཕོབ། །ཀྱཻ༑ མ་མི་མིན་ཡེ་ཤེས་ཀྱི་

མཁའ་འགྲོ་མ། །ནུབ་ཕྱོགས་པདྨ་རིགས་ཀྱི་མཁའ་འགྲོ་འབུམ། །ཡང་དག་བདེ་ཆེན་སྐྱེད་པའི་ཌཱ་ཀི་མ། །དད་མོས་དྲག་པོས་སྟོབས་ཀྱིས་གསོལ་འདེབས་ན། །ཐུགས་རྗེའི་རྒྱུན་ཆད་མེད་
པར་དགོངས་མཛོད་ལ། །ལས་ཅན་ཕོ་མོ་རྣམས་ལ་བྱིན་གྱིས་རློབས། །དད་ལྡན་སྐྱེས་བུ་རྣམས་ལ་བཅུད་དུ་ཕོབ། །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །བྱང་ཕྱོགས་ལས་ཀྱི་
རིགས་ཀྱི་མཁའ་འགྲོ་འབུམ། །ཡང་དག་བདེ་ཆེན་སྐྱེད་པའི་ཌཱ་ཀི་ལ། །དད་མོས་དྲག་པོས་སྟོབས་ཀྱིས་གསོལ་འདེབས་ན། །ཐུགས་རྗེའི་རྒྱུན་ཆད་མེད་པར་དགོངས་མཛོད་ལ། །ལས་
ཅན་ཕོ་མོ་རྣམས་ལ་བྱིན་གྱིས་རློབས། །དད་ལྡན་སྐྱེས་བུ་རྣམས་ལ་བཅུད་དུ་ཕོབ། །ཕཊ་ཕཊཿ ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ།ྋ །སྤྱན་གསུམ་བར་སྣང་མཁའ་ལ་གཟིགས་པ་
ནི༑ །དུས་གསུམ་ཐོགས་མེད་གཟིགས་པའི་ཌཱ་ཀི་འབུམ། །མི་མགོ་སུམ་བརྩེགས་རབ་ཏུ་བརྒྱན་པ་ལ། ཁམས་གསུམ་དབང་དུ་སྡུད་པའི་ཌཱ་ཀི་འབུམ། །ཐོད་སྐམ་ལྔ་ཡིས་དབུ་ལ་བརྒྱན་པ་
།རིགས་ལྔས་འགྲོ་དོན་མཛད་པའི་མཁའ་འགྲོ་འབུམ། །ཐོད་རློན་ལྔ་བཅུའི་དོ་ཤལ་བྱས་པ་ནི། །འདུ་བྱེད་ལྔ་བཅུ་རྩ་གཅིག་ཟད་པའི་མཁའ་འགྲོ་འབུམ། །དབུ་སྐྲ་སིལ་མས་སྐུ་རྒྱབ་

༄༅ །ཁེབས་པ་ནི། །སེམས་ཅན་བདེ་ལ་འགོད་པའི་མཁའ་འགྲོ་འབུམ། །རུས་པའི་རྒྱན་དྲུག་སྐ་ལ་བརྒྱན་པ་ནི། །རྟོག་མེད་ཉམས་དང་ལྡན་པའི་མཁའ་འགྲོ་
འབུམ༑ ཁ་ཊཾ་རྩེ་གསུམ་རབ་ཏུ་བརྒྱན་པ་ནི། །སྲིད་གསུམ་ཟིལ་གྱིས་གནོན་པའི་མཁའ་འགྲོ་འབུམ། །ཌཱ་རུ་ཅང་ཏེའུའི་གསེར་གྱི་རྔེའུ་ཆུང་ནི། །དོན་དམ་སྙན་བརྒྱུད་འཛིན་པའི་མཁའ་འགྲོ་
འབུམ༑ །གསེར་གྱི་དྲིལ་བུ་གཡེར་ཁས་གསུང་སྙན་སྒྲོགས་པ་ནི། །སྟོང་གསུམ་ཆོས་སྒྲ་སྒྲོགས་པའི་མཁའ་འགྲོ་འབུམ། །དར་གྱི་འཕུར་ལྕེས་རབ་ཏུ་བརྒྱན་པ་ནི། །སྤྲུལ་པས་ཡུལ་ཡང་
འགྲིམ་པའི་མཁའ་འགྲོ་འབུམ། །བམ་ཆེན་གདན་ལ་བརྐྱང་བསྐུམ་བཞུགས་པ་ནི། །དུར་ཁྲོད་ཤ་ལ་རོལ་པའི་མཁའ་འགྲོ་འབུམ། །ཡེ་ཤེས་རོལ་པར་མཛད་པའི་ཌཱ་ཀི་ལ། །དད་མོས་དྲག་
པོས་སྟོབས་ཀྱིས་གསོལ་འདེབས་ན། །ཐུགས་རྗེའི་རྒྱུན་ཆད་མེད་པར་དགོངས་མཛོད་ལ། །ལས་ཅན་ཕོ་མོ་རྣམས་ལ་བྱིན་གྱིས་རློབས། །དད་ལྡན་སྐྱེས་བུ་རྣམས་ལ་བཅུད་དུ་ཕོབ།། ཅེས་པ
མ་གཅིག་གིས་མཛད་པའོ།། ༈ དེ་ནས་བཀའ་བརྒྱུད་ཚོགས་ལས་ནི། གནས་ཆོས་དབྱིངས་རྣམ་དག་གི་གཞལ་ཡས་ན། །ཡུམ་ཆེན་ཤེས་རབ་ཕར་ཕྱིན་རིན་པོ་ཆེ། ཁོང་དཔའ་བོ་དཔའ་མོའི་དབུས་

ན་བཞུགས། །བདག་མོས་གུས་གདུང་བས་གསོལ་བ་འདེབས། །གནས་བྱ་རྒོད་ཕུང་པོའི་རི་བོ་ན། །རྗེ་རྫོགས་པའི་སངས་རྒྱས་རིན་པོ་ཆེ། །གནས་མི་འགྱུར་ཆོས་དབྱིངས་ཀྱི་གཞལ་
ཡས་ན། །སྒྲོལ་མ་སུ་ཁ་སིདྡྷི་རིན་པོ་ཆེ། །གནས་སེང་ཆེན་བསྣོལ་བའི་ཁྲི་སྟེང་ན། །འཇམ་དཔལ་སྨྲ་བའི་སེང་གེ་རིན་པོ་ཆེ། །གནས་རྒྱ་གར་སྤྱིལ་པོའི་ཁ་སྦྱོར་ན། །བྲམ་ཟེ་ཨཱརྻ་དེ་ཝ
རིན་པོ་ཆེ། །གནས་ལ་སྟོད་དིང་རིའི་དགོན་པ་ན། །ཕ་གཅིག་དམ་པ་སངས་རྒྱས་རིན་པོ་ཆེ། །གནས་དབུས་གཙང་གཉིས་ཀྱི་རུ་མཚམས་ན། །སྐྱོ་སྟོན་བསོད་ནམས་བླ་མ་རིན་པོ་ཆེ།
གནས་ཟངས་རི་མཁར་དམར་གྱི་དགོན་པ་རུ། །མ་གཅིག་ལབ་ཀྱི་སྒྲོལ་མ་རིན་པོ་ཆེ། །གནས་བདེ་ཆེན་འབྲུག་རྒྱལ་གྱི་དགོན་པ་ན། །ཀུན་སྤངས་སྒྱ་མའི་གར་མཁན་རིན་པོ་ཆེ། །གནས་
ཕྲིན་ལས་མཁའ་ཁྱབ་ཀྱི་ཕོ་བྲང་དུ། །ཀུན་མཁྱེན་ངག་དབང་ནོར་བུ་རིན་པོ་ཆེ། །གནས་མོག་པ་ལྷ་རྩེའི་གདན་ས་ན། །མཉམ་མེད་ངག་དབང་བཟང་པོ་རིན་པོ་ཆེ། །གནས་ཤེལ་སྟོད་ལྷ་ཡི་
ལྡིང་ཁང་ནས། །གྲུབ་མཆོག་མི་ཕམ་བློ་གྲོས་རིན་པོ་ཆེ། །གནས་བདེ་བ་ཆེན་པོའི་གཞལ་ཡས་ན། །ཡོངས་འཛིན་ཀུན་དགའ་ལྷུན་གྲུབ་རིན་པོ་ཆེ། །གནས་མཚན་འཛིན་སྤྲོས་པ་འཇིག་

༄༅། །པའི་སར། །མཐུ་ཆེན་ཆོས་ཀྱི་དབང་ཕྱུག་རིན་པོ་ཆེ། །གནས་ཁྱབ་བརྡལ་འགྱུར་མེད་ཀྱི་གཞལ་ཡས་ན། །འགྲོ་ཀུན་དགའ་བའི་བཤེས་གཉེན་རིན་པོ་ཆེ།
གནས་ཀུན་ཁྱབ་ཐུགས་རྗེའི་ཞིང་ཁམས་ན། །རྗེ་བཙུན་ཐུགས་ཀྱི་རྡོ་རྗེ་རིན་པོ་ཆེ། །གནས་མི་ཤིག་རྡོ་རྗེའི་ཁྲི་འཕང་ནས། །འཇམ་མགོན་དགྱེས་པའི་དབང་ཕྱུག་རིན་པོ་ཆེ། །གནས་ཐེག་
ཆེན་ཆོས་འཁོར་གྱི་ཡང་དབེན་དུ། །མཁས་གྲུབ་ཆོས་རྒྱལ་རྒྱ་མཚོ་རིན་པོ་ཆེ། །གནས་འོད་གསལ་དག་པའི་མཁའ་ཀློང་ནས། །འཇམ་དཔལ་དགའ་བའི་ཤེས་རབ་རིན་པོ་ཆེ། །གནས་
ཕུན་ཚོགས་ཆོས་ཀྱི་འཁོར་ལོ་ན། །ཀུན་མཁྱེན་ཆོས་ཀྱི་ཉི་མ་རིན་པོ་ཆེ། །གནས་རང་བཞིན་ལྷན་སྐྱེས་ཀྱི་ཞིང་མཆོག་ནས། །གསང་བདག་གྲུབ་པའི་དཔའ་བོ་རིན་པོ་ཆེ། །གནས་སྐྭ
གསུམ་ལྷུན་རྫོགས་ཀྱི་དཀྱིལ་འཁོར་གཙོ། །རྗེ་བཙུན་སྒྲུབ་བརྒྱུད་ཉི་མ་རིན་པོ་ཆེ། །གནས་གར་བཞུགས་ཆོས་ཉིད་ཀྱི་དགོན་པ་ན། །གྲུབ་ཐོབ་གཅོད་ཀྱི་བརྒྱུད་པ་རིན་པོ་ཆེ། །གནས་
༈ གཙུག་པད་ཟླའི་གདན་སྟེང་ན། །དྲིན་ཆེན་རྩ་བའི་བླ་མ་རིན་པོ་ཆེ། ཁོང་དཔའ་བོ་དཔའ་མོའི་དབུས་ན་བཞུགས། །བདག་མོས་གུས་གདུང་བས་གསོལ་བ་འདེབས། །རྗེ་མཁའ་འགྲོའི

ཚོགས་དང་གཤེགས་སུ་གསོལ། །མཁའ་འགྲོའི་ཚོགས་དང་གཤེགས་ནས་ཀྱང༌། །ས་གཞི་བྱིན་གྱིས་བརླབ་ཏུ་གསོལ། །ཀྱཻ༑ ཚོགས་ཁང་གཞལ་ཡས་འབར་བ་འདི། །ཨོ་རྒྱན་
གནས་སུ་བྱིན་གྱིས་རློབས། །འདིར་འཚོགས་སྐྱེས་བུ་ཕོ་མོ་རྣམས། །དཔའ་བོ་དཔའ་མོར་བྱིན་གྱིས་རློབས། །རིན་ཆེན་ལ་སོགས་སྣ་ཚོགས་སྣོད། །པདྨ་བྷཉྫར་བྱིན་གྱིས་རློབས།
བཅུད་ཀྱི་ཞལ་ཟས་ཐམས་ཅད་ཀྱང༌། །ཟག་མེད་བདུད་རྩིར་བྱིན་གྱིས་རློབས། །མི་མཐུན་རྐྱེན་དང་བར་ཆད་སོལ། །མཐུན་པའི་ལམ་སྣ་དབྱིངས་སུ་དྲོངས།། མ་རྒྱུད་ཚོགས་ལས་
ནི། ཧཱུཾ མ་ཡུམ་ཆེན་ཐུགས་ལས་སྤྲལ་པའི་སྲས། །མ་གཅིག་ཇོ་མོ་རྣལ་འབྱོར་མ། །མ་ཕ་རོལ་ཕྱིན་པའི་གྲུབ་ཐོབ་མ། །སྐལ་ལྡན་ཀུན་གྱི་རྒྱུད་གྲོལ་མ། །བདག་དང་མོས་པའི་བུ་
སློབ་ལ། །བྱིན་གྱིས་བརླབ་པར་མཛད་དུ་གསོལ། །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །དབུས་ཕྱོགས་དེ་བཞིན་རིགས་ཀྱི་ཌཱ་ཀིའི་ཚོགས། །སྐུ་མདོག་ནག་ལ་འོད་ཟེར་
འབར༑ །ཕྱག་ན་འཁོར་ལོ་པད་སྣོད་བསྣམས། །མུ་མེན་ཐོར་ཚུགས་ལྡེམས་སེ་ལྡེམ། རིན་ཆེན་སྙན་ཆ་ཁྲ་ལ་ལ། །ཕྱག་གདུབ་ཞབས་གདུབ་སི་ལི་ལི། །དར་གྱི་ཅོད་པན་པུ་རུ་རུ།

༄༅། །རུས་པའི་རྒྱན་ཆ་ཁྲ་ལ་ལ། །ཌཱ་རུ་ཅང་ཏེའུ་ཁྲོ་ལོ་ལོ། །རྔ་སྒྲ་དུང་སྒྲའུ་རུ་རུ། །པི་ཝང་གླིང་བུ་ལྷངས་སེ་ལྷང༌། །དུར་ཁྲོད་ཚོགས་མཆོད་བྱིན་གྱིས་རླབས་
པའི་ཕྱིར། །རྗེ་མཁའ་འགྲོའི་ཚོགས་དང་གཤེགས་སུ་གསོལ། །མཁའ་འགྲོའི་ཚོགས་དང་གཤེགས་ནས་ཀྱང༌། །དུག་ལྔ་གཅོད་ཕྱིར་པད་ཟླའི་གདན་ལ་བཞུགས། །ཕ་རོལ་ཕྱིན་དྲུག་
རྫོགས་ལ་གུས་ཕྱག་འཚལ། །གཟུགས་སྒྲ་དྲི་རོ་རེག་བྱའི་ཚོགས་མཆོད་འབུལ། །སྟོང་ཉིད་བཅོ་བརྒྱད་གནས་ལ་ཕྱག་འཚལ་བསྟོད། ། ཀྱཻ༑ ཚོགས་ཁང་གཞལ་ཡས་འབར་བ་འདི།
ཨུ་རྒྱན་གནས་སུ་བྱིན་གྱིས་རློབས། །འདིར་འཚོགས་སྐྱེས་བུ་ཕོ་མོ་རྣམས། །དཔའ་བོ་དཔའ་མོར་བྱིན་གྱིས་རློབས། །རིན་ཆེན་ལ་སོགས་སྣ་ཚོགས་སྣོད། །པདྨ་བྷཉྫར་བྱིན་གྱིས་
རློབས༑ །བཅུད་ཀྱི་ཞལ་ཟས་ཐམས་ཅད་ཀྱང་། །ཟག་མེད་བདུད་རྩིར་བྱིན་གྱིས་རློབས། །མཎྜལ་འདི་ལ་རྟེན་ཆོས་ལ། །མར་མེ་འདི་ལ་མདངས་ཤིག་ཕྱུང༌། །སློབ་མ་རྣམས་ལ་དབང་
༈ ཞིག་བསྐུར། །ཚོགས་གཏོར་འདི་ལ་བཅུད་ཅིག་ཕོབ། །འདིར་འཚོགས་རྣལ་འབྱོར་ཐམས་ཅད་ལ། །མཆོག་ཐུན་མོང་གཉིས་ཀྱི་དངོས་གྲུབ་སྩོལ། ། ཀྱཻ༑ མ་མི་མིན་ཡེ་ཤེས་ཀྱི་མཁའ་

འགྲོ་མ། །ཤར་ཕྱོགས་རྡོ་རྗེ་རིགས་ཀྱི་ཌཱ་ཀིའི་ཚོགས། །སྐུ་མདོག་དཀར་ལ་འོད་ཟེར་འབར། །ཕྱག་ན་རྡོ་རྗེའི་པད་སྣོད་བསྣམས། །ཤེལ་གྱི་ཐོར་ཚུགས་ལྡེམས་སེ་ལྡེམ། །རིན་ཆེན་སྙན
ཆ་ཁྲ་ལ་ལ། །ཕྱག་གདུབ་ཞབས་གདུབ་སི་ལི་ལི། །དར་གྱི་ཅོད་པན་པུ་རུ་རུ། །རུས་པའི་རྒྱན་ཆ་ཁྲ་ལ་ལ། །ཌཱ་རུ་ཅང་ཏེའུ་ཁྲོ་ལོ་ལོ། །རྔ་སྒྲ་དུང་སྒྲ་འུ་རུ་རུ། །པི་ཝང་གླིང་བུ་
ལྷངས་སེ་ལྷང༌། །དུར་ཁྲོད་ཚོགས་མཆོད་བྱིན་གྱིས་རླབས་པའི་ཕྱིར། །རྗེ་མཁའ་འགྲོའི་ཚོགས་དང་གཤེགས་སུ་གསོལ། །མཁའ་འགྲོའི་ཚོགས་དང་གཤེགས་ནས་ཀྱང༌། །དུག་ལྔ་
གཅོད་ཕྱིར་པད་ཟླའི་གདན་ལ་བཞུགས། །ཕ་རོལ་ཕྱིན་དྲུག་རྫོགས་ལ་གུས་ཕྱག་འཚལ། །གཟུགས་སྒྲ་དྲི་རོ་རེག་བྱའི་ཚོགས་མཆོད་འབུལ། །སྟོང་ཉིད་བཅོ་བརྒྱད་གནས་ལ་ཕྱག་འཚལ་
བསྟོད༑ །ཀྱཻ༑ ཚོགས་ཁང་གཞལ་ཡས་འབར་བ་འདི། ། ཨུ་རྒྱན་གནས་སུ་བྱིན་གྱིས་རློབས། །འདིར་འཚོགས་སྐྱེས་བུ་ཕོ་མོ་རྣམས། །དཔའ་བོ་དཔའ་མོར་བྱིན་གྱིས་རློབས། །རིན
ཆེན་ལ་སོགས་སྣ་ཚོགས་སྣོད། །པདྨ་བྷཉྫར་བྱིན་གྱིས་རློབས། །བཅུད་ཀྱི་ཞལ་ཟས་ཐམས་ཅད་ཀྱང་། །ཟག་མེད་བདུད་རྩིར་བྱིན་གྱིས་རློབས། །མཎྜལ་འདི་ལ་རྟེན་ཆོས་ལ། །མར་མེ་

༄༅། །འདི་ལ་མདངས་ཤིག་ཕྱུང༌། །སློབ་མ་རྣམས་ལ་དབང་ཞིག་བསྐུར། །ཚོགས་གཏོར་འདི་ལ་བཅུད་ཅིག་ཕོབ། །འདིར་འཚོགས་རྣལ་འབྱོར་ཐམས་ཅད་ལ།
མཆོག་ཐུན་མོང་གཉིས་ཀྱི་དངོས་གྲུབ་སྩོལ། ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ།ྋ །ལྷོ་ཕྱོགས་རིན་ཆེན་རིགས་ཀྱི་ཌཱ་ཀིའི་ཚོགས། །སྐུ་མདོག་སེར་ལ་འོད་ཟེར་འབར། །ཕྱག་ན་
རིན་ཆེན་པད་སྣོད་བསྣམས། །གསེར་གྱི་ཐོར་ཚུགས་ལྡེམས་སེ་ལྡེམ། །རིན་ཆེན་སྙན་ཆ་ཁྲ་ལ་ལ། །ཌཱ་རུ་ཅང་ཏེའུ་ཁྲོ་ལོ་ལོ། །རྔ་སྒྲ་དུང་སྒྲ་འུ་རུ་རུ། །པི་ཝང་གླིང་བུ་ལྷངས་སེ་
ཉེར་
བརྒྱད་ལྷང་༑ །དུར་ཁྲོད་ཚོགས་མཆོད་བྱིན་གྱིས་རླབས་པའི་ཕྱིར། །རྗེ་མཁའ་འགྲོའི་ཚོགས་དང་གཤེགས་སུ་གསོལ། །མཁའ་འགྲོའི་ཚོགས་དང་གཤེགས་ནས་ཀྱང༌། །དུག་ལྔ་གཅོད་ཕྱིར་པད་
ཟླའི་གདན་ལ་བཞུགས། །ཕ་རོལ་ཕྱིན་དྲུག་རྫོགས་ལ་གུས་ཕྱག་འཚལ། །གཟུགས་སྒྲ་དྲི་རོ་རེག་བྱའི་ཚོགས་མཆོད་འབུལ། །སྟོང་ཉིད་བཅོ་བརྒྱད་གནས་ལ་ཕྱག་འཚལ་བསྟོད། །
ཀྱཻ༑ ཚོགས་ཁང་གཞལ་ཡས་འབར་བ་འདི། །ཨུ་རྒྱན་གནས་སུ་བྱིན་གྱིས་རློབས། །འདིར་འཚོགས་སྐྱེས་བུ་ཕོ་མོ་རྣམས། །དཔའ་བོ་དཔའ་མོར་བྱིན་གྱིས་རློབས། །རིན་ཆེན་ལ་

སོགས་སྣ་ཚོགས་སྣོད། །པདྨ་བྷཉྫར་བྱིན་གྱིས་རློབས། །བཅུད་ཀྱི་ཞལ་ཟས་ཐམས་ཅད་ཀྱང་། །ཟག་མེད་བདུད་རྩིར་བྱིན་གྱིས་རློབས། །མཎྜལ་འདི་ལ་རྟེན་ཆོས་ལ། །མར་མེ་འདི་ལ་
མདངས་ཤིག་ཕྱུང༌། །སློབ་མ་རྣམས་ལ་དབང་ཞིག་བསྐུར། །ཚོགས་གཏོར་འདི་ལ་བཅུད་ཅིག་ཕོབ། །འདིར་འཚོགས་རྣལ་འབྱོར་ཐམས་ཅད་ལ། །མཆོག་ཐུན་མོང་གཉིས་ཀྱི་དངོས་གྲུབ་
སྩོལ༑ ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། ྋ།ནུབ་ཕྱོགས་པདྨ་རིགས་ཀྱི་ཌཱ་ཀིའི་ཚོགས། །སྐུ་མདོག་དམར་ལ་འོད་ཟེར་འབར། །ཕྱག་ན་པདྨ་པད་སྣོད་བསྣམས། །བྱི་རུའི་ཐོར་
ཚུགས་ལྡེམས་སེ་ལྡེམ། །རིན་ཆེན་སྙན་ཆ་ཁྲ་ལ་ལ། །ཕྱག་གདུབ་ཞབས་གདུབ་སི་ལི་ལི། །དར་གྱི་ཅོད་པན་པུ་རུ་རུ། །རུས་པའི་རྒྱན་ཆ་ཁྲ་ལ་ལ། །ཌཱ་རུ་ཅང་ཏེའུ་ཁྲོ་ལོ་ལོ། །རྔ་སྒྲ་
དུང་སྒྲ་འུ་རུ་རུ། །པི་ཝང་གླིང་བུ་ལྷངས་སེ་ལྷང༌། །དུར་ཁྲོད་ཚོགས་མཆོད་བྱིན་གྱིས་རླབས་པའི་ཕྱིར། །རྗེ་མཁའ་འགྲོའི་ཚོགས་དང་གཤེགས་སུ་གསོལ། །མཁའ་འགྲོའི་ཚོགས་དང་
(q
གཤེགས་ནས་ཀྱང་། །དུག་ལྔ་གཅོད་ཕྱིར་པད་ཟླའི་གདན་ལ་བཞུགས། །ཕ་རོལ་ཕྱིན་དྲུག་རྫོགས་ལ་གུས་ཕྱག་འཚལ། །གཟུགས་སྒྲ་དྲི་རོ་རེག་བྱའི་ཚོགས་མཆོད་འབུལ། །སྟོང་ཉིད་བཅོ་)
9ś

*༄༅། །བརྒྱད་གནས་ལ་ཕྱག་འཚལ་བསྟོད། །ཀྱཻ༑ ཚོགས་ཁང་གཞལ་ཡས་འབར་བ་འདི། . །ཨུ་རྒྱན་གནས་སུ་བྱིན་གྱིས་རློབས། །འདིར་འཚོགས་སྐྱེས་བུ་ཕོ་མོ་
༅ རྣམས༑ །དཔའ་བོ་དཔའ་མོར་བྱིན་གྱིས་རློབས། །རིན་ཆེན་ལ་སོགས་སྣ་ཚོགས་སྣོད། །པདྨ་བྷཉྫར་བྱིན་གྱིས་རློབས། །བཅུད་ཀྱི་ཞལ་ཟས་ཐམས་ཅད་ཀྱང༌། །ཟག་མེད་བདུད་རྩིར་བྱིན་
གྱིས་རློབས། །མཎྜལ་འདི་ལ་རྟེན་ཆོས་ལ། །མར་མེ་འདི་ལ་མདངསཤིག་ཕྱུང༌། །སློབ་མ་རྣམས་ལ་དབང་ཞིག་བསྐུར། །ཚོགས་གཏོར་འདི་ལ་བཅུད་ཅིག་ཕོབ། །འདིར་འཚོགས་
༴ རྣལ་འབྱོར་ཐམས་ཅད་ལ། །མཆོག་ཐུན་མོང་གཉིས་ཀྱི་དངོས་གྲུབ་སྩོལ། །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །བྱང་ཕྱོགས་ལས་ཀྱི་རིགས་ཀྱི་ཌཱ་ཀིའི་ཚོགས། །སྐ་མདོག་
ལྗང་ལ་འོད་ཟེར་འབར། །ཕྱག་ན་རྒྱ་གྲམ་པད་སྣོད་བསྣམས། །གཡུ་ཡི་ཐོར་ཚུགས་ལྡེམས་སེ་ལྡེམ། །རིན་ཆེན་སྙན་ཆ་ཁྲ་ལ་ལ། །ཕྱག་གདུབ་ཞབས་གདུབ་སི་ལི་ལི། །དར་གྱི་ཅོད་
༈ པཎ་པུ་རུ་རུ། །རུས་པའི་རྒྱན་ཆ་ཁྲ་ལ་ལ། །ཌཱ་རུ་ཅང་ཏེའུ་ཁྲོ་ལོ་ལོ། །རྔ་སྒྲ་དུང་སྒྲ་འུ་རུ་རུ། །པི་ཝང་གླིང་བུ་ལྷངས་སེ་ལྷང༌། །དུར་ཁྲོད་ཚོགས་མཆོད་བྱིན་གྱིས་རླབས་པའི་
57

ཕྱིར༑ །རྗེ་མཁའ་འགྲོའི་ཚོགས་དང་གཤེགས་སུ་གསོལ། །མཁའ་འགྲོའི་ཚོགས་དང་གཤེགས་ནས་ཀྱང༌། །དུག་ལྔ་གཅོད་ཕྱིར་པད་ཟླའི་གདན་ལ་བཞུགས། །ཕ་རོལ་ཕྱིན་དྲུག་རྫོགས་ལ་
གུས་ཕྱག་འཚལ། །གཟུགས་སྒྲ་དྲི་རོ་རེག་བྱའི་ཚོགས་མཆོད་འབུལ། །སྟོང་ཉིད་ཅོ་བརྒྱད་གནས་ལ་ཕྱག་འཚལ་བསྟོད། །ཀྱཻ༑ ཚོགས་ཁང་གཞལ་ཡས་འབར་བ་འདི། ། ཨུ་རྒྱན་
གནས་སུ་བྱིན་གྱིས་རློབས། །འདིར་འཚོགས་སྐྱེས་བུ་ཕོ་མོ་རྣམས། །དཔའ་བོ་དཔའ་མོར་བྱིན་གྱིས་རློབས། །རིན་ཆེན་ལ་སོགས་སྣ་ཚོགས་སྣོད། །པདྨ་བྷཉྫར་བྱིན་གྱིས་རློབས།
བཅུད་ཀྱི་ཞལ་ཟས་ཐམས་ཅད་ཀྱང༌། །ཟག་མེད་བདུད་རྩིར་བྱིན་གྱིས་རློབས། །མཎྜལ་འདི་ལ་རྟེན་ཆོས་ལ། །མར་མེ་འདི་ལ་མདངས་ཤིག་ཕྱུང༌། །སློབ་མ་རྣམས་ལ་དབང་ཞིག་
བསྐུར༑ །ཚོགས་གཏོར་འདི་ལ་བཅུད་ཅིག་ཕོབ། །འདིར་འཚོགས་རྣལ་འབྱོར་ཐམས་ཅད་ལ། །མཆོག་ཐུན་མོང་གཉིས་ཀྱི་དངོས་གྲུབ་སྩོལ།། འདི་ནི་མ་གཅིག་རང་གིས་མཛད་པ་ལ། རི་བོང་པས་
ཅུང་ཟད་ཁ་བསྒྱུར་འགེངས་པར་མཛདཔའོ།། ༈ ཚོགས་གཏོར་བྱིན་གྱིས་རླབས་པ་ནི། ༀ། མ་གཅིག་མ་ལ་གསོལ་བ་འདེབས། །ཨཱཿ མ་གཅིག་མ་ལ་གསོལ་བ་འདེབས། །ཧཱུཾ། མ་གཅིག་

།མ་ལ་གསོལ་བ་འདེབས། །དཀར་པོ་ཨོཾ་གྱི་བྱིན་གྱིས་རློབས། །དཀར་པོ་ཨོཾ་གྱི་བྱིན་རླབས་ཀྱིས། །གཞོང་པ་ཉི་ཟླའི་གཏོར་གཞོང་དུ། །ཚོགས་ཀྱང་འོད་དུ་༄༅།
ལྟེམས་སེ་ཞུ། །འོད་ཕུང་འབར་བའི་ཚོགས་མཆོད་ཀྱིས། །རྗེ་བླ་མ་ཡི་དམ་མཁའ་འགྲོ་དང༌། །རྒྱལ་བའི་དཀྱིལ་འཁོར་མཉེས་གྱུར་ཅིག །ཆོས་སྐྱོང་མ་མགོན་ལྕམ་དྲལ་དང༌། །དམ་
ཅན་སྲུང་མའི་ཐུགས་དམ་བསྐང་གྱུར་ཅིག །དམར་པོ་ཨཱཿ ཡི་བྱིན་གྱིས་རློབས། །དམར་པོ་ཨཱཿ ཡི་བྱིན་རླབས་ཀྱིས། །གཞོང་པ་ཉི་ཟླའི་གཏོར་གཞོང་དུ། །ཚོགས་ཀྱང་འོད་དུ་ལྟེམས་སེ་
ཞུ༑ །འོད་ཕུང་འབར་བའི་ཚོགས་མཆོད་ཀྱིས། །རྗེ་བླ་མ་ཡི་དམ་མཁའ་འགྲོ་དང༌། །རྒྱལ་བའི་དཀྱིལ་འཁོར་མཉེས་གྱུར་ཅིག །ཆོས་སྐྱོང་མ་མགོན་ལྕམ་དྲལ་དང༌། །དམ་ཅན་སྲུང་
མའི་ཐུགས་དམ་བསྐང་གྱུར་ཅིག །སྔོན་པོ་ཧཱུཾ་གི་བྱིན་གྱིས་རློབས། །སྔོན་པོ་ཧཱུཾ་གི་བྱིན་རླབས་ཀྱིས། །གཞོང་པ་ཉི་ཟླའི་གཏོར་གཞོང་དུ། །ཚོགས་ཀྱང་འོད་དུ་ལྟེམས་སེ་ཞུ། །འོད་ཕུང་
ཪེ
༈ འབར་བའི་ཚོགས་མཆོད་ཀྱིས། །རྗེ་བླ་མ་ཡི་དམ་མཁའ་འགྲོ་དང༌། །རྒྱལ་བའི་དཀྱིལ་འཁོར་མཉེས་གྱུར་ཅིག །ཆོས་སྐྱོང་མ་མགོན་ལྕམ་དྲལ་དང༌། །དམ་ཅན་སྲུང་མའི་ཐུག་དམ་བསྐང་ ྨ

གྱུར་ཅིག།། བསྟབ་པ་ནི། དྲུག་པ་རྡོ་རྗེ་འཆང་ཆེན་མན་ཆད་དང༌། །དྲིན་ཆེན་རྩ་བའི་བླ་མ་ཡན་ཆད་རྣམས། །མ་ལུས་འཁོར་བཅས་ཚོགས་ལ་རོལ། །ལ་ལ་ཕྱི་ཡི་ཚོགས་ལ་རོལ། །ལ་
ལ་ནང་གི་ཚོགས་ལ་རོལ། །ལ་ལ་གསང་བའི་ཚོགས་ལ་རོལ། །ལ་ལ་དེ་ཉིད་ཚོགས་ལ་རོལ། །རོལ་ཅིག་རོལ་ཅིག་ཚོགས་ལ་རོལ། །སྤྱོད་ཅིག་སྤྱོད་ཅིག་ཚོགས་ལ་སྤྱོད། །ཨ་ལ་ལ་
ཏེ་དགྱེས་པར་བཞེས། །ཕུད་ལྷག་མ་མེད་པར་བཞེས་སུ་གསོལ། །དཀྱིལ་འཁོར་ལྷ་ཚོགས་མན་ཆད་དང༌། །དཔའ་བོ་དཔའ་མོ་ཡན་ཆད་རྣམས། །མ་ལུས་འཁོར་བཅས་ཚོགས་ལ་
རོལ༑ །ལ་ལ་ཕྱི་ཡི་ཚོགས་ལ་རོལ། ལ་ལ་ནང་གི་ཚོགས་ལ་རོལ། །ལ་ལ་གསང་བའི་ཚོགས་ལ་རོལ། །ལ་ལ་དེ་ཉིད་ཚོགས་ལ་རོལ། །རོལ་ཅིག་རོལ་ཅིག་ཚོགས་ལ་རོལ།
སྤྱོད་ཅིག་སྤྱོད་ཅིག་ཚོགས་ལ་སྤྱོད། །ཨ་ལ་ལ་ཏེ་དགྱེས་པར་བཞེས། །ཕུད་ལྷག་མ་མེད་པར་བཞེས་སུ་གསོལ། །ཡུམ་རྡོ་རྗེ་ཕག་མོ་མན་མན་ཆད་ནས། །རིགས་བཞིའི་མཁའ་འགྲོ་ཡན་
ཆད་རྣམས། །མ་ལུས་འཁོར་བཅས་ཚོགས་ལ་རོལ། །ལ་ལ་ཕྱི་ཡི་ཚོགས་ལ་རོལ། །ལ་ལ་ནང་གི་ཚོགས་ལ་རོལ། །ལ་ལ་གསང་བའི་ཚོགས་ལ་རོལ། །ལ་ལ་དེ་ཉིད་ཚོགས་ལ་

།རོལ། །རོལ་ཅིག་རོལ་ཅིག་ཚོགས་ལ་རོལ། །སྤྱོད་ཅིག་སྤྱོད་ཅིག་ཚོགས་ལ་སྤྱོད། །ཨ་ལ་ལ་ཏེ་དགྱེས་པར་བཞེས། །ཕུད་ལྷག་མ་མེད་པར་བཞེས་སུ་
གསོལ༑ །ཆོས་སྐྱོང་མ་མགོན་མན་ཆད་དང༌། །དཀྱིལ་འཁོར་མཐའ་སྐྱོང་ཡན་ཆད་རྣམས། །མ་ལུས་འཁོར་བཅས་ཚོགས་ལ་རོལ། །ལ་ལ་ཕྱི་ཡི་ཚོགས་ལ་རོལ། །ལ་ལ་ནང་གི་
ཚོགས་ལ་རོལ། །ལ་ལ་གསང་བའི་ཚོགས་ལ་རོལ། །ལ་ལ་དེ་ཉིད་ཚོགས་ལ་རོལ། །རོལ་ཅིག་རོལ་ཅིག་ཚོགས་ལ་རོལ། །སྤྱོད་ཅིག་སྤྱོད་ཅིག་ཚོགས་ལ་སྤྱོད། །ཨ་ལ་ལ་ཏེ་དགྱེས་
གཅིག་
པར་བཞེས། །ཕུད་ལྷག་མ་མེད་པར་བཞེས་སུ་གསོལ། །ཤཱཀྱ་ཐུབ་པ་མན་ཆད་ནས། །དམྱལ་ཁམས་བཅོ་བརྒྱད་ཡན་ཆད་རྣམས། །མ་ལུས་འཁོར་བཅས་ཚོགས་ལ་རོལ། །ལ་ལ་ཕྱི་
ཡི་ཚོགས་ལ་རོལ། །ལ་ལ་ནང་གི་ཚོགས་ལ་རོལ། །ལ་ལ་གསང་བའི་ཚོགས་ལ་རོལ། །ལ་ལ་དེ་ཉིད་ཚོགས་ལ་རོལ། །རོལ་ཅིག་རོལ་ཅིག་ཚོགས་ལ་རོལ། །སྤྱོད་ཅིག་སྤྱོད་ཅིག་
༈ ཚོགས་ལ་སྤྱོད། །ཨ་ལ་ལ་ཏེ་དགྱེས་པར་བཞེས། །ཕུད་ལྷག་མ་མེད་པར་བཞེས་སུ་གསོལ། །སྟོང་གསུམ་གཞི་བདག་མན་ཆད་དང༌། །འདིར་གནས་ལྷ་འདྲེ་ཡན་ཆད་རྣམས། །མ་

ལུས་འཁོར་བཅས་ཚོགས་ལ་རོལ། །ལ་ལ་ཕྱི་ཡི་ཚོགས་ལ་རོལ། །ལ་ལ་ནང་གི་ཚོགས་ལ་རོལ། །ལ་ལ་གསང་བའི་ཚོགས་ལ་རོལ། །ལ་ལ་དེ་ཉིད་ཚོགས་ལ་རོལ། །རོལ་ཅིག་
རོལ་ཅིག་ཚོགས་ལ་རོལ། །སྤྱོད་ཅིག་སྤྱོད་ཅིག་ཚོགས་ལ་སྤྱོད། །ཨ་ལ་ལ་ཏེ་དགྱེས་པར་བཞེས། །ཕུད་ལྷག་མ་མེད་པར་བཞེས་སུ་གསོལ། །རིགས་དྲུག་མགྲོན་རིགས་མན་ཆད་
ནས༑ །ལན་ཆགས་བགེགས་རིགས་ཡན་ཆད་རྣམས། །མ་ལུས་འཁོར་བཅས་ཚོགས་ལ་རོལ། །ལ་ལ་ཕྱི་ཡི་ཚོགས་ལ་རོལ། །ལ་ལ་ནང་གི་ཚོགས་ལ་རོལ། །ལ་ལ་གསང་བའི་
ཚོགས་ལ་རོལ། །ལ་ལ་དེ་ཉིད་ཚོགས་ལ་རོལ། །རོལ་ཅིག་རོལ་ཅིག་ཚོགས་ལ་རོལ། །སྤྱོད་ཅིག་སྤྱོད་ཅིག་ཚོགས་ལ་སྤྱོད། །ཨ་ལ་ལ་ཏེ་དགྱེས་པར་བཞེས། །ཕུད་ལྷག་མ་མེད་པར་
བཞེས་སུ་གསོལ།། ཞེས་པ་འདི་གཉན་སྟོན་གྱིས་མཛད་པའོ།། ༈ དེ་ནས་གཏོར་མ་འབུལ་བ་ནི། ཕྱི་སྣོད་འཇིག་རྟེན་གཏོར་གཞོང་དུ། །ནང་བཅུད་སེམས་ཅན་གཏོར་མས་བཀང་། །སྐྱེ་འཆི་མེད་
པར་མཆོད་པ་བཞེས། །ཕྱི་ནམ་མཁའ་ཡངས་པའི་གཏོར་གཞོང་དུ། །ནང་འབྱུང་བ་བཞི་ཡི་གཏོར་མས་བཀང༌། །རང་སར་རང་དག་དང་བཅས་ཏེ་མཆོད་པ་བཞེས།བཀའ་ཕ་རོལ་ཕྱིན་པའི་)
79

༄༅། །གཏོར་གཞོང་དུ། །ས་བཅུ་དག་པའི་གཏོར་མས་བཀང༌། །མྱ་ངན་མི་འདའ་དང་བཅས་ཏེ་མཆོད་པ་བཞེས། །བཀའ་རྫོགས་པ་ཆེན་པོའི་གཏོར་གཞོང་དུ།
ཐེག་པ་རིམ་དགུའི་གཏོར་མས་བཀང༌། མ་འདྲེས་ཡོངས་རྫོགས་དང་བཅས་ཏེ་མཆོད་པ་བཞེས། །ཀུན་གཞི་ཡངས་པའི་གཏོར་གཞོང་དུ། །རྣམ་ཤེས་ཚོགས་དྲུག་གཏོར་མས་བཀང༌།
འཕེལ་འགྲིབ་མེད་པར་མཆོད་པ་བཞེས། །རང་སེམས་གཉུག་མའི་གཏོར་གཞོང་དུ། །ལུས་ངག་ཡིད་གསུམ་གཏོར་མས་བཀང༌། །བརྗོད་དུ་མེད་པར་མཆོད་པ་བཞེས། །སྐྱེ་བ་མེད་པའི་
སོ་
༈ གཏོར་གཞེང་དུ། །རིག་པ་ཆེར་མྱོང་གཏོར་མས་བཀང་།ྋ།འགྲུ་བ་རང་གྲོལ་དང་བཅས་ཏེ་མཆོད་པ་བཞེས། །ཆོས་སྐུ་དག་པའི་གཏོར་གཞོང་དུ།།གཟུགས་སྐུ་རྣམ་གཉིས་གཏོར་མས་གཉིས་
བཀང་༑ །ཐུགས་རྗེས་གྲོ་དང་བཅས་ཏེ་མཆོད་པ་བཞེས། །སྟོང་པ་ཉིད་ཀྱི་གཏོར་གཞོང་དུ། །སྣང་བ་དཀར་དམར་གཏོར་མས་བཀང༌། །སྣང་མེད་ཆེན་པོར་མཆོད་པ་བཞེས། །རང་རྒྱུད་
》 དག་པའི་གཏོར་གཞོང་དུ། །རྗེ་བཙུན་གདམས་ངག་གཏོར་མས་བཀང༌། །བདེ་བ་ཆེན་པོར་མཆོད་པ་བཞེས། །ཆོས་ཉིད་དག་པའི་གཏོར་གཞོང་དུ། །སེམས་བདེ་དང་གསལ་བའི་གཏོར་

མས་བཀང༌། །ངོས་བཟུང་མེད་པར་མཆོད་པ་བཞེས། །རང་ལུས་རྒྱལ་བའི་གཏོར་གཞོང་དུ། །སེམས་མོས་པ་དང་གུས་པའི་གཏོར་མས་བཀང༌། །རེ་དོགས་མེད་པར་མཆོད་པ་
བཞེས༑ །ཀ་པཱ་ལ་ཡི་གཏོར་གཞོང་དུ། །ཤ་ཁྲག་དོན་སྙིང་གཏོར་མས་བཀང༌། །ཆགས་ཞེན་མེད་པར་མཆོད་པ་བཞེས། །དྲུག་པ་རྡོ་རྗེ་འཆང་ཆེན་མན་ཆད་དང་། །དྲིན་ཅན་རྩ་བའི་བླ་མ་
ཡན་ཆད་ལ། །བསྔོས་པ་བཞིན་དུ་ཚིམ་གྱུར་ཅིག །བསམ་པ་བཞིན་དུ་འགྲུབ་གྱུར་ཅིག །ཀུན་ཏུ་བཟང་པོ་མན་ཆད་དང༌། །འཇག་མའི་སྲིན་བུ་ཡན་ཆད་ལ། །བསྔོས་པ་བཞིན་དུ་ཚིམ་
གྱུར་ཅིག །བསམ་པ་བཞིན་དུ་འགྲུབ་གྱུར་ཅིག །ཤཱ ཀྱ་ཐུབ་པ་མན་ཆད་དང༌། །དམྱལ་ཁམས་བཅོ་བརྒྱད་ཡན་ཆད་ལ། །བསྔོས་པ་བཞིན་དུ་ཚིམ་གྱུར་ཅིག །བསམ་པ་བཞིན་དུ་འགྲུབ་
* གྱུར་ཅིག །གཏོར་མ་འདི་ཡི་ཡོན་ཏན་གྱིས། །བདག་དང་འགྲོ་དྲུག་སེམས་ཅན་རྣམས། །ལུས་ལ་བདེ་བ་སྐྱེད་དུ་གསོལ། །ངག་ལ་ནུས་པ་སྦར་དུ་གསོལ། །སེམས་ལ་རྟོགས་པ་འཆར་
དུ་གསོལ། །མཆོག་ཐུན་མོང་གི་དངོས་གྲུབ་སྩལ་དུ་གསོལ།། ཅེས་པ་འདི་མ་གཅིག་གིས་མཛད་པའོ།། ༈ དེ་ནས་ཚོགས་ལ་རོལ་ཏེ་ལྷག་མ་བསྔོ་བ་ནི། ཧཱུཾ༑ ཕྱོགས་བཞི་འཇིགས་པའི་དུར་ཁྲོད་

༄༅། །ནས། །རིགས་ལྔའི་མཁའ་འགྲོ་དཔལ་འབར་མ། །དཀར་སེར་དམར་ལྗང་མཐིང་ནག་རལ་པ་ཅན། ཁྱོད་དོན་གྱི་རྣལ་འབྱོར་ཡིན་མོད་ཀྱང་། །བདག་སྒྲུབ་པ་
ཛ པོ་ལ་ཕན་གདགས་ཕྱིར། །བྲན་གྱི་ཚུལ་དུ་ཁས་ལོངས་ལ། །ལྷག་མའི་གཏོར་མ་འདི་བཞེས་ལ། །བཅོལ་བའི་ཕྲིན་ལས་འགྲུབ་པར་མཛོད། དེ་ཡི་འཁོར་དུ་གཏོགས་པ་ཡི། །མཁའ་ལ་
འགྲོ་བའི་མཁའ་འགྲོ་དང༌། ཤུགས་ལ་འགྲོ་བའི་ཤུགས་འགྲོ་དང་། །བར་སྣང་འགྲོ་བའི་མཁའ་འགྲོ་མ། །དེ་འོག་ཞིང་སྐྱོང་མཁའ་འགྲོའི་ཚོགས། །བྲན་གྱི་ཚུལ་དུ་ཁས་ལོངས་ལ། །
ལྷག་མའི་གཏོར་མ་འདི་བཞེས་ལ། །བཅོལ་བའི་ཕྲིན་ལས་འགྲུབ་པར་མཛོད། །སངས་རྒྱས་བསྟན་པ་བཤིག་པ་དང༌། །དཀོན་མཆོག་དབུ་འཕང་སྨད་པ་དང༌། །བླ་མའི་སྐ་ལ་བདོ་བ་
དང་༑ །རྣལ་འབྱོར་བདག་གི་དགྲ་བོ་དང༌། །སློབ་མ་དམ་ལས་ལོག་པ་དང༌། །བྱང་ཆུབ་བསྒྲུབ་ལ་བར་གཅོད་རྣམས། ལྷག་གཏོར་འདི་དང་མཉམ་པོར་བཞེས། །འཁོར་རྣམས་བསྲུང་
ལ་རྐྱེན་རྣམས་ཟློག །བཅོལ་བའི་ཕྲིན་ལས་འགྲུབ་པར་མཛོད།། ཅེས་པ་རི་བོང་བས་མཛད་པའོ། །དེ་ནས་མཁའ་འགྲོ་ལ་གཏོར་མ་འབུལ་བ་ནི། ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །དབུས་

ཕྱོགས་སངས་རྒྱས་རིགས་ཀྱི་མཁའ་འགྲོ་མ། །མཁའ་འགྲོ་བྱེ་བ་འབུམ་དང་བཅས། །སྣང་སྲིད་ལྷ་འདྲེའི་འཁོར་གྱིས་བསྐོར། །མ་འདིར་གཤེགས་བརྒྱན་པའི་གཏོར་མ་བཞེས། །སྣང་
སྲིད་ལྷ་འདྲེའི་བཞེས་ནས་ཀྱང༌། །འདོད་ཡོན་ལྔ་ཡིས་ཚིམ་པ་དང༌། །མཆོག་གི་དངོས་གྲུབ་ཐོབ་པར་ཤོག །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །ཤར་ཕྱོགས་རྡོ་རྗེ་རིགས་ཀྱི་
མཁའ་འགྲོ་མ། །མཁའ་འགྲོ་བྱེ་བ་འབུམ་དང་བཅས། །སྣང་སྲིད་ལྷ་འདྲེའི་འཁོར་གྱིས་བསྐོར། །མ་འདིར་གཤེགས་བརྒྱན་པའི་གཏོར་མ་བཞེས། སྣང་སྲིད་ལྷ་འདྲེའི་བཞེས་ནས་
ཀྱང་༑ །འདོད་ཡོན་ལྔ་ཡིས་ཚིམ་པ་དང༌། །མཆོག་གི་དངོས་གྲུབ་ཐོབ་པར་ཤོག །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །ལྷོ་ཕྱོགས་རིན་ཆེན་རིགས་ཀྱི་མཁའ་འགྲོ་མ།
མཁའ་འགྲོ་བྱེ་བ་འབུམ་དང་བཅས། །སྣང་སྲིད་ལྷ་འདྲེའི་འཁོར་གྱིས་བསྐོར། །མ་འདིར་གཤེགས་བརྒྱན་པའི་གཏོར་མ་བཞེས། །སྣང་སྲིད་ལྷ་འདྲེའི་བཞེས་ནས་ཀྱང་། །འདོད་ཡོན་ལྔ་
ཡིས་ཚིམ་པ་དང༌། །མཆོག་གི་དངོས་གྲུབ་ཐོབ་པར་ཤོག །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །ནུབ་ཕྱོགས་པདྨ་རིགས་ཀྱི་མཁའ་འགྲོ་མ། །མཁའ་འགྲོ་བྱེ་བ་འབུམ་དང་

༼༣ ༄༅། །བཅས། །སྣང་སྲིད་ལྷ་འདྲེའི་འཁོར་གྱིས་བསྐོར། །མ་འདིར་གཤེགས་བརྒྱན་པའི་གཏོར་མ་བཞེས། །སྣང་སྲིད་ལྷ་འདྲེའི་བཞེས་ནས་ཀྱང༌། །འདོད་ཡོན་ལྔ་
ཡིས་ཚིམ་པ་དང༌། །མཆོག་གི་དངོས་གྲུབ་ཐོབ་པར་ཤོག །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །བྱང་ཕྱོགས་ལས་ཀྱི་རིགས་ཀྱི་མཁའ་འགྲོ་མ། །མཁའ་འཁྲོ་བྱེ་བ་འབུམ་དང་
བཅས༑ །སྣང་སྲིད་ལྷ་འདྲེའི་འཁོར་གྱིས་བསྐོར། །མ་འདིར་གཤེགས་བརྒྱན་པའི་གཏོར་མ་བཞེས། སྣང་སྲིད་ལྷ་འདྲེའི་བཞེས་ནས་ཀྱང་། །འདོད་ཡོན་ལྔ་ཡིས་ཚིམ་པ་དང༌། །མཆོག་
གི་དངོས་གྲུབ་ཐོབ་པར་ཤོག །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། སྟེང་མཁའ་སྤྱོད་རིགས་ཀྱི་མཁའ་འགྲོ་མ། །མཁའ་འགྲོ་བྱེ་བ་འབུམ་དང་བཅས། །སྣང་སྲིད་ལྷ་འདྲེའི་
འཁོར་གྱིས་བསྐོར། །མ་འདིར་གཤེགས་བརྒྱན་པའི་གཏོར་མ་བཞེས། །སྣང་སྲིད་ལྷ་འདྲེའི་བཞེས་ནས་ཀྱང༌། །འདོད་ཡོན་ལྔ་ཡིས་ཚིམ་པ་དང༌། །མཆོག་གི་དངོས་གྲུབ་ཐོབ་པར་
༈ ཤོག །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །འོག་ས་སྤྱོད་རིགས་ཀྱི་མཁའ་འགྲོ་མ། །མཁའ་འགྲོ་བྱེ་བ་འབུམ་དང་བཅས། །སྣང་སྲིད་ལྷ་འདྲེའི་འཁོར་གྱིས་བསྐོར། །།མ་༔

འདིར་གཤེགས་བརྒྱན་པའི་གཏོར་མ་བཞེས། །སྣང་སྲིད་ལྷ་འདྲེའི་བཞེས་ནས་ཀྱང༌། །འདོད་ཡོན་ལྔ་ཡིས་ཚིམ་པ་དང༌། །མཆོག་གི་དངོས་གྲུབ་ཐོབ་པར་ཤོག །ཀྱཻ༑ མ་མི་མིན་ཡེ་
ཤེས་ཀྱི་མཁའ་འགྲོ་མ། །མཚམས་བཞི་འཇིག་རྟེན་རིགས་ཀྱི་མཁའ་འགྲོ་མ། །མཁའ་འགྲོ་བྱེ་བ་འབུམ་དང་བཅས། །སྣང་སྲིད་ལྷ་འདྲེའི་འཁོར་གྱིས་བསྐོར། །མ་འདིར་གཤེགས་བརྒྱན་
པའི་གཏོར་མ་བཞེས། །སྣང་སྲིད་ལྷ་འདྲེའི་བཞེས་ནས་ཀྱང༌། །འདོད་ཡོན་ལྔ་ཡིས་ཚིམ་པ་དང༌། །མཆོག་གི་དངོས་གྲུབ་ཐོབ་པར་ཤོག །ས་འོག་ས་སྟེང་ས་བླ་ཡི། །འཁོར་འདས་
གཉིས་ཀྱི་མགྲོན་རིགས་རྣམས། །འདོད་ཡོན་ལྔ་ཡིས་ཚིམ་གྱུར་ཅིག །བསམ་པ་བཞིན་དུ་འགྲུབ་གྱུརཅིག །བསྔོས་པ་བཞིན་དུ་ཐོབ་གྱུར་ཅིག །ཚེ་རབས་འཁོར་བ་ཐོག་མེད་ཀྱི། །ལན་
ཆགས་ཤ་འཁོན་བྱང་གྱུར་ཅིག། ཅེས་སྐྱེ་མེད་དགའ་ཡན་གྱི་མཛད་པའོ།། ༈ ཡང་རྟ་བྲོ་བྱ་བ་ནི། དང་པོ་བདེན་སྟོབས་ཀྱིས་གདོན་དགུག་པ་ནི། ན་མོ། དྲིན་ཅན་རྩ་བ་དང་བརྒྱུད་པར་བཅས་པའི་དཔལ་
ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌། ཁྱད་པར་དུ་བཀའ་གྲུབ་ཐོབ་ ཱ

*༄༅། །གཅོད་ཡུལ་བརྒྱུད་པའི་བླ་མ་རྣམས་ཀྱི་བཀའ་བདེན་པ་དང་། མ་གཅིག་ཁྲོས་མ་ནག་མོ་རིགས་བཞིའི་མཁའ་འགྲོའི་ལྷ་ཚོགས་རྣམས་ཀྱི་བཀའ་བདེན་པ་དང༌། དམ་
པ་ཆོས་སྐྱོང་བའི་སྲུང་མ་རྣམས་ཀྱི་བཀའ་བདེན་པ་དང༌། བདེན་པ་ཆེན་པོའི་མཐུས་བདག་འཛིན་རྣམ་པར་རྟོག་པའི་དགྲ་བོ། ཕོ་གདོན་རྒྱལ་པོ། མོ་གདོན་འདྲེ་མོ། ཟ་འདྲེ་ཤི་
གཤེད༑ རོ་བག་གཤེད་འཁྱམས། མགོ་གཡོགས་མགོ་བསྐོར། མཇུག་ལོག་འཕར་ལྡང་བྱེད་པ་ཐམས་ཅད་གཏོར་གཞོང་རི་རབ་འབར་བའི་འོག་ཏུ་ཁུག་ཅིག །ཧཱུྃ་ཧཱུྃ་ཧཱུྃ། ཕཊ་ཕཊ་
ཕཊ༑ ཅེས་བདེན་སྟོབས་བརྗོད་ལ་སྔོན་དུ་འགྲོ་བའི་དམིགས་པ་དང་བཅས་ཏེ་འདི་སྐད་གྱེར་བར་བྱའོ།། ཧཱུཾ༑ ཤར་ཕྱོགས་འཁོར་ལོའི་རྩིབས་སྟེང་ན། །རྟོག་མེད་རོ་ཡི་གདན་སྟེང་དུ། །ཤར་རྡོ་རྗེ་མཁའ་
འགྲོའི་བྲོ་བརྡུངས་པས། །དཔའ་བོའི་བྲོ་བརྡུངས་ཁྲིགས་སེ་ཁྲིག །དཔའ་མོའི་གར་བྱེད་ཁྱུགས་སེ་ཁྱུག །ད་ལན་བྲོ་ཞིག་བརྡུང་བ་དེ། །ཡ་བདུད་རྒྱལ་པོ་རྡུལ་དུ་བརླག་པའི་བྲོ། །མ་
(v
བདུད་སྲིན་མོ་སིལ་བུར་བཏང་བའི་བྲོ། །དམ་སྲི་དམ་ལ་བཏགས་པའི་བྲོ། །རྐྱེན་ངན་བར་ཆད་ཟློག་པའི་བྲོ། །ལྷོ་ཕྱོགས་འཁོར་ལོའི་རྩིབས་སྟེང་ན། །རྟོག་མེད་རོ་ཡི་གདན་སྟེང་དུ། ། སྣྲུ
69

ལྷོ་རིན་ཆེན་མཁའ་འགྲོའི་བྲོ་བརྡུངས་པས། །དཔའ་བོའི་བྲོ་བརྡུངས་ཁྲིགས་སེ་ཁྲིག །དཔའ་མོའི་གར་བྱེད་ཁྱུགས་སེ་ཁྱུག །ད་ལན་བྲོ་ཞིག་བརྡུང་བ་དེ། །ཡ་བདུད་རྒྱལ་པོ་རྡུལ་དུ་བརླག་
པའི་བྲོ། །མ་བདུད་སྲིན་མོ་སིལ་བུར་བཏང་བའི་བྲོ། །དམ་སྲི་དམ་ལ་བཏགས་པའི་བྲོ། །རྐྱེན་ངན་བར་ཆད་ཟློག་པའི་བྲོ། །ནུབ་ཕྱོགས་འཁོར་ལོའི་རྩིབས་སྟེང་ན། །རྟོག་མེད་རོ་ཡི་
གདན་སྟེང་དུ། །ནུབ་པདྨ་མཁའ་འགྲོའི་བྲོ་བརྡུངས་པས། །དཔའ་བོའི་བྲོ་བརྡུངས་ཁྲིགས་སེ་ཁྲིག །དཔའ་མོའི་གར་བྱེད་ཁྱུགས་སེ་ཁྱུག །ད་ལན་བྲོ་ཞིག་བརྡུང་བ་དེ། །ཡ་བདུད་རྒྱལ་
པོ་རྡུལ་དུ་བརླག་པའི་བྲོ། །མ་བདུད་སྲིན་མོ་སིལ་བུར་བཏང་བའི་བྲོ། །དམ་སྲི་དམ་ལ་བཏགས་པའི་བྲོ། །རྐྱེན་ངན་བར་ཆད་ཟློག་པའི་བྲོ། །བྱང་ཕྱོགས་འཁོར་ལོའི་རྩིབས་སྟེང་ན། །
རྟོག་མེད་རོ་ཡི་གདན་སྟེང་དུ། །བྱང་ལས་ཀྱི་མཁའ་འགྲོའི་བྲོ་བརྡུངས་པས། །དཔའ་བོའི་བྲོ་བརྡུངས་ཁྲིགས་སེ་ཁྲིག །དཔའ་མོའི་གར་བྱེད་ཁྱུགས་སེ་ཁྱུག །ད་ལན་བྲོ་ཞིག་བརྡུང་བ་
དེ༑ །ཡ་བདུད་རྒྱལ་པོ་རྡུལ་དུ་བརླག་པའི་བྲོ། །མ་བདུད་སྲིན་མོ་སིལ་བུར་བཏང་བའི་བྲོ། །དམ་སྲི་དམ་ལ་བཏགས་པའི་བྲོ། །རྐྱེན་ངན་བར་ཆད་ཟློག་པའི་བྲོ། །དབུས་ཕྱོགས་འཁོར་
70

༼#༄༅། །ལོའི་རྩིབས་སྟེང་ན། །རྟོག་མེད་རོ་ཡི་གདན་སྟེང་དུ། །དབུས་ཕྱོགས་སངས་རྒྱས་མཁའ་འགྲོའི་བྲོ་བརྡུངས་པས། །དཔའ་བོའི་བྲོ་བརྡུངས་ཁྲིགས་སེ་ཁྲིག
༅ དཔའ་མོའི་གར་བྱེད་ཁྱུགས་སེ་ཁྱུག །ད་ལན་བྲོ་ཞིག་བརྡུང་བ་དེ། །ཡ་བདུད་རྒྱལ་པོ་རྡུལ་དུ་བརླག་པའི་བྲོ། །མ་བདུད་སྲིན་མོ་སིལ་བུར་བཏང་བའི་བྲོ། །དམ་སྲི་དམ་ལ་བཏགས་པའི་
z །རྐྱེན་ངན་བར་ཆད་ཟློག་པའི་བྲོ།། ཞེས་རྒྱལ་སྲས་དོན་འགྲུབ་ཀྱིས་མཛདཔའོ། །བཤགས་པ་བྱ་བ་ནི། ན་མོ་གུ་རུ། བདེ་བ་ལེགས་པ་ཇི་སྙེད་པ། །རྩ་བའི་བླ་མ་ཡིན་པར་མ་ཤེས་ནས།
དངོས་གྲུབ་གཞན་དུ་བཙལ་བ་དེ། །མ་སྤྲུལ་པའི་སྐུ་ལ་མཐོལ་ལོ་བཤགས། །རང་སེམས་རྩ་བ་ཆོད་པ་དེ། །ཆོས་སྐུ་ཡིན་པར་མ་ཤེས་ནས། །སངས་རྒྱས་གཞན་དུ་བཙལ་བ་དེ། །མ་
སྤྲུལ་པའི་སྐུ་ལ་མཐོལ་ལོ་བཤགས། །རྣམ་རྟོག་རང་བཞིན་ཤེས་པ་དེ། །སྐྱེ་མེད་ཡིན་པར་མ་ཤེས་ནས། །གཉེན་པོ་གཞན་དུ་བཙལ་བ་དེ། །མ་སྤྲུལ་པའི་སྐུ་ལ་མཐོལ་ལོ་བཤགས། །
(v)༈ རང་སེམས་ཡིད་བཞིན་ནོར་བུ་ལ། །དགོས་འདོད་འབྱུང་བར་མ་ཤེས་ནས། ྋ །འབད་རྩོལ་གཞན་དུ་བྱས་པ་དེ། །མ་སྤྲུལ་པའི་སྐུ་ལ་མཐོལ་ལོ་བཤགས། །ང་བདག་གི་རྣམ་རྟོག་ཆོད་པ་
LZ

།ཉམས་ལེན་ཡིན་པར་མ་ཤེས་ནས། །ལྷ་འདྲེ་གཞན་དུ་བཙལ་བ་དེ། །མ་སྤྲུལ་པའི་སྐུ་ལ་མཐོལ་ལོ་བཤགས། ཁམས་གསུམ་སེམས་ཅན་ཐམས་ཅད་དེ། །ཕ་མ་ཡིན་པར་མ་ཤེས་
ནས༑ །གཞན་ལ་གནོད་པ་བསྐྱལ་བ་དེ། །མ་སྤྲུལ་པའི་སྐུ་ལ་མཐོལ་ལོ་བཤགས། །གསུམ་ལྡན་བླ་མ་རིན་པོ་ཆེ། །སྐྱབས་གནས་ཡིན་པར་མ་ཤེས་ནས། །དད་འདུན་མོས་གུས་ཆུང་བ་
དེ༑ །མ་སྤྲུལ་པའི་སྐུ་ལ་མཐོལ་ལོ་བཤགས། །བརྩེ་གདུང་འདྲེས་པའི་མཆེད་གྲོགས་དེ། །དཔའ་བོ་མཁའ་འགྲོ་ཡིན་པར་མ་ཤེས་ནས། །ཕྲག་དོག་རུ་ང་སྐྱེས་པ་དེ། །མ་སྤྲུལ་པའི་སྐུ
ལ་མཐོལ་ལོ་བཤགས། །གདམས་པ་བདུད་ཀྱི་གཅོད་ཡུལ་དེ། །སྣོད་བཟང་ངན་ཡོད་པར་མ་ཤེས་ནས། །རྒྱལ་ཁམས་ཡོངས་ལ་སྤེལ་བ་དེ། །མ་སྤྲུལ་པའི་སྐུ་ལ་མཐོལ་ལོ་
བཤགས༑ །ཚུལ་ཁྲིམས་དྲི་མེད་རྣམ་དག་འདི། །ཐར་ལམ་བགྲོད་པར་མ་ཤེས་ནས། །འཆལ་བའི་མངོན་ལྐོག་ཤོར་བ་དེ། །མ་སྤྲུལ་པའི་སྐུ་ལ་མཐོལ་ལོ་བཤགས། །དངོས་འབྱོར་
ཡིད་སྤྲུལ་མཆོད་པ་དེས། །ཚོགས་གཉིས་རྫོགས་པར་མ་ཤེས་ནས། །རློམ་སེམས་སེར་སྣ་ཤོར་བ་དེ། །མ་སྤྲུལ་པའི་སྐུ་ལ་མཐོལ་ལོ་བཤགས། །ཟབ་མོ་མཁའ་འགྲོའི་ཚོགས་གྲལ་

༄༅། །དེ། །གསང་གནས་ཡིན་པར་མ་ཤེས་ནས། །ཉམས་གྲིབ་ཅན་དང་བསྲེས་པ་དེ། །མ་སྤྲུལ་པའི་སྐུ་ལ་མཐོལ་ལོ་བཤགས། །ཞལ་ཟས་ཚོགས་ཀྱི་ལོངས་སྤྱོད་
དེ༑ །དངོས་གྲུབ་འབྱུང་བར་མ་ཤེས་ནས། །སྡིག་སྤྱོད་ཅན་ལ་སྤེལ་བ་དེ། །མ་སྤྲུལ་པའི་སྐུ་ལ་མཐོལ་ལོ་བཤགས། །ལུས་ཆགས་མེད་སྦྱིན་པ་གཏོང་བ་དེ། །སྒྲིབ་གཉིས་བྱང་བར་མ་
ཤེས་ནས། །ལུས་ལ་གཅེས་འཛིན་བྱས་པ་དེ། །མ་སྤྲུལ་པའི་སྐུ་ལ་མཐོལ་ལོ་བཤགས། །མཐོལ་ལོ་བཤགས་སོ་ཡེ་ཤེས་ཀྱི་མཁའ་འགྲོ་མ། །གནོང་ངོ་འགྱོད་དོ་གྲུབ་ཐོབ་གཅོད་ཀྱི་
བདུན་
ལྷ༑ །དག་ཚངས་སྐུ་གསུང་ཐུགས་ཀྱི་དངོས་གྲུབ་སྩོལ།ྋ །འདོད་དོན་མཆོག་དང་ཐུན་མོང་དངོས་གྲུབ་སྩོལ། །ལམ་མ་ནོར་ཆོས་ཀྱི་དབྱིངས་སུ་དྲོངས། །མི་ལྡོག་བདེ་ཆེན་ས་ལ་འགོད་
གྱུར་ཅིག། ཅེས་པ་རི་བོང་པ་བརྩོན་འགྲུས་སེང་གེས་མཛད་པའོ།། ༈ མཁའ་འགྲོའི་བྱིན་འབེབས་ནི། ཧཱུཾ མ་ཡུམ་ཆེན་ཐུགས་ལས་སྤྲུལ་པའི་ཐུགས་ཀྱི་སྲས། །མ་གཅིག་ཇོ་མོ་རྣལ་འབྱོར་མ། །
བྷྲ་མ་ཕ་རོལ་ཕྱིན་པའི་གྲུབ་ཐོབ་མ། །སྐལ་ལྡན་ཀུན་གྱི་རྒྱུད་གྲོལ་མ། །བདག་དང་མོས་པའི་བུ་སློབ་ལ། །བྱིན་གྱིས་བརླབ་པར་མཛད་དུ་གསོལ། །ཀྱཻ༑མ་མི་མིན་ཡེ་ཤེས་ཀྱི་མཁའ་འགྲོ་

མ༑ །མ་ཤར་ནས་གོམ་གསུམ་བྱོན་ཙ་ན། །སྐུ་ཤ་ཆུང་ལ་སྐུ་མདོག་དཀར། །རྡོ་རྗེ་མཁའ་འགྲོ་འབུམ་གྱིས་བསྐོར། །མ་ཆོས་ཉིད་ནམ་མཁའི་ཀློང་ཡངས་ནས། །ཐུགས་རྗེའི་སྤྲིན་ཕུང་
ཐིབས་སེ་ཐིབ། །བྱིན་རླབས་ཆར་རྒྱུན་སི་ལི་ལི།ྋ །མ་སྤྱི་གཙུག་རྒྱན་འདིར་བཞུགས་སུ་གསོལ། །བཞུགས་ནས་བྱིན་གྱིས་བརླབ་ཏུ་གསོལ། །གསོལ་བ་འདེབས་སོ་མ་གཅིག་མ། །
བྱིན་གྱིས་རློབས་ཤིག་མ་གཅིག་མ།ྋ །དབང་མཆོག་བསྐར་ཅིག་མ་གཅིག་མ། །བར་ཆད་སོལ་ཞིག་མ་གཅིག་མ། །རྐྱེན་ངན་བཟློག་ཅིག་མ་གཅིག་མ། །དངོས་གྲུབ་སྩོལ་ཅིག་མ་གཅིག་
མ༑ །ལམ་སྣ་དྲོངས་ཤིག་མ་གཅིག་མ། །རྟོགས་པ་བསྐྱེད་ཅིག་མ་གཅིག་མ། །མ་རང་རིག་རང་ལ་འཆར་བར་བྱིན་གྱིས་རློབས། །མ་རིག་བདུད་ལས་རྒྱལ་བར་བྱིན་གྱིས་རློབས།
རང་སེམས་སངས་རྒྱས་སུ་རྟོགས་པར་བྱིན་གྱིས་རློབས། །རྟོགས་པ་གོང་ནས་གོང་དུ་འཕེལ་བར་བྱིན་གྱིས་རློབས། །འཕེལ་བ་མཐའ་རུ་ཕྱིན་པར་བྱིན་གྱིས་རློབས། །ཀྱཻ༑ མ་མི་མིན་ཡེ་
ཤེས་ཀྱི་མཁའ་འགྲོ་མ། །མ་ལྷོ་ནས་གོམ་གསུམ་བྱོན་ཙ་ན། །སྐུ་ཤཆུང་ལ་སྐུ་མདོག་སེར། །རིན་ཆེན་མཁའ་འགྲོ་འབུམ་གྱིས་བསྐོར། །མ་ཆོས་ཉིད་ནམ་མཁའི་ཀློང་ཡངས་ནས། །

།ཐུགས་རྗེའི་སྤྲིན་ཕུང་ཐིབས་སེ་ཐིབ། །བྱིན་རླབས་ཆར་རྒྱུན་སི་ལི་ལི། །མ་སྤྱི་གཙུག་རྒྱན་འདིར་བཞུགས་སུ་གསོལ། །བཞུགས་ནས་བྱིན་གྱིས་བརླབ་ཏུ་#༄༅།
གསོལ༑ །གསོལ་བ་འདེབས་སོ་མ་གཅིག་མ། །བྱིན་གྱིས་རློབས་ཤིག་མ་གཅིག་མ། །དབང་མཆོག་བསྐུར་ཅིག་མ་གཅིག་མ། །བར་ཆད་སོལ་ཞིག་མ་གཅིག་མ། །རྐྱེན་ངན་བཟློག་
ཅིག་མ་གཅིག་མ། །དངོས་གྲུབ་སྩོལ་ཅིག་མ་གཅིག་མ། །ལམ་སྣ་དྲོངས་ཤིག་མ་གཅིག་མ། །རྟོགས་པ་བསྐྱེད་ཅིག་མ་གཅིག་མ། །མ་རང་རིག་རང་ལ་འཆར་བར་བྱིན་གྱིས་རློབས།
མ་རིག་བདུད་ལས་རྒྱལ་བར་བྱིན་གྱིས་རློབས། །རང་སེམས་སངས་རྒྱས་སུ་རྟོགས་པར་བྱིན་གྱིས་རློབས། །རྟོགས་པ་གོང་ནས་གོང་དུ་འཕེལ་བར་བྱིན་གྱིས་རློབས། །འཕེལ་བ་མཐའ་རུ་
ཕྱིན་པར་བྱིན་གྱིས་རློབས། །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །མ་ནུབ་ནས་གོམ་གསུམ་བྱོན་ཙ་ན། །སྐུ་ཤ་ཆུང་ལ་སྐུ་མདོག་དམར། །པདྨ་མཁའ་འགྲོ་འབུམ་གྱིས་
བསྐོར༑ །མ་ཆོས་ཉིད་ནམ་མཁའི་ཀློང་ཡངས་ནས། །ཐུགས་རྗེའི་སྤྲིན་ཕུང་ཐིབས་སེ་ཐིབ། །བྱིན་རླབས་ཆར་རྒྱུན་སི་ལི་ལི། །མ་སྤྱི་གཙུག་རྒྱན་འདིར་བཞུགས་སུ་གསོལ། །བཞུགས་

ནས་བྱིན་གྱིས་བརླབ་ཏུ་གསོལ། །གསོལ་བ་འདེབས་སོ་མ་གཅིག་མ། །བྱིན་གྱིས་རློབས་ཤིག་མ་གཅིག་མ། །དབང་མཆོག་བསྐུར་ཅིག་མ་གཅིག་མ། །བར་ཆད་སོལ་ཞིག་མ་གཅིག་
མ༑ །རྐྱེན་ངན་བཟློག་ཅིག་མ་གཅིག་མ། །དངོས་གྲུབ་སྩོལ་ཅིག་མ་གཅིག་མ། །ལམ་སྣ་དྲོངས་ཤིག་མ་གཅིག་མ། །རྟོགས་པ་བསྐྱེད་ཅིག་མ་གཅིག་མ། །མ་རང་རིག་རང་ལ་འཆར་
བར་བྱིན་གྱིས་རློབས། །མ་རིག་བདུད་ལས་རྒྱལ་བར་བྱིན་གྱིས་རློབས། །རང་སེམས་སངས་རྒྱས་སུ་རྟོགས་པར་བྱིན་གྱིས་རློབས། །རྟོགས་པ་གོང་ནས་གོང་དུ་འཕེལ་བར་བྱིན་གྱིས་
རློབས༑ །འཕེལ་བ་མཐའ་རུ་ཕྱིན་པར་བྱིན་གྱིས་རློབས། །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །མ་བྱང་ནས་གོམ་གསུམ་བྱོན་ཙ་ན། །སྐུ་ཤ་ཆུང་ལ་སྐུ་མདོག་ལྗང་། །ལས་
ཀྱི་མཁའ་འགྲོ་འབུམ་གྱིས་བསྐོར། །མ་ཆོས་ཉིད་ནམ་མཁའི་ཀློང་ཡངས་ནས། །ཐུགས་རྗེའི་སྤྲིན་ཕུང་ཐིབས་སེ་ཐིབ། །བྱིན་རླབས་ཆར་རྒྱུན་སི་ལི་ལི། །མ་སྤྱི་གཙུག་རྒྱན་འདིར་བཞུགས་
སུ་གསོལ། །བཞུགས་ནས་བྱིན་གྱིས་རླབ་ཏུ་གསོལ། །གསོལ་བ་འདེབས་སོ་མ་གཅིག་མ། །བྱིན་གྱིས་རློབས་ཤིག་མ་གཅིག་མ། །དབང་མཆོག་བསྐུར་ཅིག་མ་གཅིག་མ། །བར་ཆད་

།སོལ་ཞིག་མ་གཅིག་མ། །རྐྱེན་ངན་བཟློག་ཅིག་མ་གཅིག་མ། །དངོས་གྲུབ་སྩོལ་ཅིག་མ་གཅིག་མ། །ལམ་སྣ་དྲོངས་ཤིག་མ་གཅིག་མ། །རྟོགས་པ་བསྐྱེད་༼# ༄༅།
ཅིག་མ་གཅིག་མ། །མ་རང་རིག་རང་ལ་འཆར་བར་བྱིན་གྱིས་རློབས། །མ་རིག་བདུད་ལས་རྒྱལ་བར་བྱིན་གྱིས་རློབས། །རང་སེམས་སངས་རྒྱས་སུ་རྟོགས་པར་བྱིན་གྱིས་རློབས།
རྟོགས་པ་གོང་ནས་གོང་དུ་འཕེལ་བར་བྱིན་གྱིས་རློབས། །འཕེལ་བ་མཐའ་རུ་ཕྱིན་པར་བྱིན་གྱིས་རློབས། །ཀྱཻ༑ མ་མི་མིན་ཡེ་ཤེས་ཀྱི་མཁའ་འགྲོ་མ། །མ་དབུས་ནས་གོམ་གསུམ་བྱོན་ཙ་
ན༑ །སྐུ་ཤ་ཆུང་ལ་སྐུ་མདོག་ནག །ཡེ་ཤེས་མཁའ་འགྲོ་འབུམ་གྱིས་བསྐོར། །མ་ཆོས་ཉིད་ནམ་མཁའི་ཀློང་ཡངས་ནས། །ཐུགས་རྗེའི་སྤྲིན་ཕུང་ཐིབས་སེ་ཐིབ། །བྱིན་རླབས་ཆར་རྒྱུན་
སི་ལི་ལི།ྋ །མ་སྤྱི་གཙུག་རྒྱན་འདིར་བཞུགས་སུ་གསོལ། །བཞུགས་ནས་བྱིན་གྱིས་བརླབ་ཏུ་གསོལ། །གསོལ་བ་འདེབས་སོ་མ་གཅིག་མ། །བྱིན་གྱིས་རློབས་ཤིག་མ་གཅིག་མ། །
༈ དབང་མཆོག་བསྐར་ཅིག་མ་གཅིག་མ། ྋ།བར་ཆད་སོལ་ཅིག་མ་གཅིག་མ། །རྐྱེན་ངན་བཟློག་ཅིག་མ་གཅིག་མ། །དངོས་གྲུབ་སྩོལ་ཅིག་མ་གཅིག་མ། །ལམ་སྣ་དྲོངས་ཤིག་མ་གཅིག་
K

མ༑ །རྟོགས་པ་བསྐྱེད་ཅིག་མ་གཅིག་མ། །མ་རང་རིག་རང་ལ་འཆར་བར་བྱིན་གྱིས་རློབས། །མ་རིག་བདུད་ལས་རྒྱལ་བར་བྱིན་གྱིས་རློབས། །རང་སེམས་སངས་རྒྱས་སུ་རྟོགས་པར་
བྱིན་གྱིས་རློབས། །རྟོགས་པ་གོང་ནས་གོང་དུ་འཕེལ་བར་བྱིན་གྱིས་རློབས། །འཕེལ་བ་མཐའ་རུ་ཕྱིན་པར་བྱིན་གྱིས་རློབས།། ཞེས་བརྗོད་པས་བྱིན་ཆེན་དབབ་པར་བྱའོ། །མཁའ་འགྲོའི་བྱིན་འབེབས་འདི་
མ་གཅིག་རང་གིས་མཛད་ཟེར་བ་དང༌། གླང་ལུང་པས་མ་གཅིག་ལ་བཤོལ་འདེབས་སུ་མཛད་པར་ཡང་གྲགས་སོ། །ནད་པ་ཚབས་ཆེན་སོགས་ལ་གདོན་ཚོགས་དགུ་མ་སོགས་དམར་འགྱེད་དྲག་དམིགས་རིགས་དགོས་གལ་བྱུང་ཚེ་ཚོགས་ལས་
གཞན་ནས་སྐབས་ཐོབ་ཀྱིས་བླང་བ་འགལ་བ་མེད་པར་སེམས།། ༈ གསུམ་པ་རྗེས་རིམ་བསྔོ་སྨོན་ནི། བདག་གཞན་ཤ་ཁྲག་ལུས་ཀྱི་མཆོད་སྦྱིན་རྒྱ་ཆེན་པོ་འདིས། སྐྱབས་མགོན་རྣམས་ཀྱིས་དགོངས་པ་
མཐའ་དག་རྣམ་པར་རྫོགས་ཤིང༌། སྦྱིན་ཡུལ་རྣམས་ཀྱིས་འདོད་པ་ཡོངས་སུ་གང་བ་དེར་བརྟེན། བདག་ཅག་འཁོར་བཅས་ཀྱི་མི་མཐུན་པའི་ཕྱོགས་འགལ་རྐྱེན་བར་ཆད་ནད་གདོན་མ་ལུས་པ་ཉེ་
བར་ཞི་ཞིང་སྒྲིབ་པ་གཉིས་པོ་བྱང་། ཚོགས་རྣམ་པ་གཉིས་རྫོགས་ཏེ། རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་མྱུར་དུ་ཐོབ་པར་གྱུར་ཅིག །ད་ཕྱིན་ཆད་འདིར་འཚོགས་པའི་སྙིང་རྗེ་དང་ ྗ

#|༄༅། །ལན་ཆགས་ཀྱི་མགྲོན་ཐམས་ཅད་ཀྱིས་ཞེ་སྡང་གདུག་རྩུབ་བསམ་པ་ངན་པའི་ཀུན་སློང་ཞི་ཞིང༌། ཟག་པ་མེད་པའི་སྙིང་རྗེ་ཆེན་པོའི་རྒྱུད་གང་བ་ཁོ་ནར་གྱུར་ཅིག
སྙིང་རྗེ་དེས་ཉེ་བར་ལེན་པའི་རྒྱུ་དང་ལྷན་ཅིག་སྐྱེས་པའི་རྐྱེན་བྱས་ནས། ད་ཕྱིན་ཆད་སྐྱེ་འགྲོ་སེམས་ཅན་དུ་གྱུར་པ་རྣམས་ལ་གནོད་ཅིང་འཚེ་བ་མི་བྱེད་དེ། གནོད་ཅིང་འཚེ་བ་ལས་སླར་ལྡོག་
ནས༑ ཤིན་ཏུ་བརྩེ་བའི་སེམས་དང་ལྡན་ཏེ་བྱམས་པ་དང་དགའ་བའི་སེམས་དུ་མས་ཕན་འདོགས་ཤིང་། ཐམས་ཅད་ཀྱང་སྔག་བསྔལ་རྣམས་དང་བྲལ་ནས་བདེ་སྐྱིད་ཕུན་སུམ་ཚོགས་པའི་འབྱོར་
པ་དང་ལྡན་པར་གྱུར་ཅིག །མྱུར་དུ་རྣམ་པ་ཐམས་ཅད་མཁྱེན་པ་རྫོགས་པའི་སངས་རྒྱས་ཀྱི་གོ་འཕང་བླ་ན་མེད་པ་ཐོབ་པར་གྱུར་ཅིག །བསླུ་མེད་སྐྱབས་མགོན་རྣམས་ཀྱི་ཐུགས་རྗེའི་བདེན་མཐུས་
བྱིན་རླབས་དང་། དུས་གསུམ་འཁོར་འདས་དགེ་བ་མ་ལུས་པའི་མཐུས། བདག་གིས་སྨོན་ལམ་འདི་དག་མཆོག་ཏུ་འགྲུབ་པར་གྱུར་ཅིག། ཅེས་བརྗོད། མགྲོན་རྣམས་དགའ་མགུ་དང་ལྡན་པས་རང་
གནས་སུ་གཤེགས་པར་བསམ། ཚོགས་ཞིང་གི་ལྷ་ཚོགས་རང་ལ་བསྡུ། རང་གཞན་ཐམས་ཅད་ཐུགས་རྗེ་ཆེན་པོའི་སྐར་གསལ་བའི་སྟོང་ཉིད་སྙིང་རྗེ་ཟུང་འཇུག་གི་ངང་ལ་འཁྱེར་སོ་གསུམ་གྱིས་རྒྱས་གདབ་ཅིང་ཡིག་དྲུག་མང་དུ་བགྲངས། འགྲོ་

ཀུན་དེ་ཡི་གོ་འཕང་ལ་འགོད་པའི་སྨོན་ལམ་རྒྱ་ཆེར་བྱའོ། །ཚོགས་བསགས་ངག་འདོན་འོ་མཚོ་ཀུན། །སྙིང་པོ་མར་དུ་འདི་ན་འགྲིལ། །མི་མཐུན་རླུང་གིས་སུ་གནོད་པ། །དེ་གསོའི་བདུད་རྩི་ཉིད་དུ་འཁྲུངས།། ༈ དེ་ལྟར་ཟབ་མོ་
གཅོད་ཡུལ་ཉེ་རྒྱུད་གདམས་ངག་ལས། གཞན་རྗེས་སུ་འཛིན་པའི་ངག་འདོན་མདོ་ཚང་༸རྗེ་བཙུན་ཕྲིན་ལས་འགྲོ་འདུལ་རྩལ་གྱི་ཞལ་སྔ་ནས་གཞུང་དང་། རྗེ་གོང་མ་རྣམས་ཀྱི་གསུང་རྒྱུན་ཇི་ལྟ་བར་མཛད་པ་ལ། སླར་ཡང་དཀར་བརྒྱུད་ཚོགས་
ལས་ཀྱི་དོན་ཐོག་ཚང་བའི་ཁ་བསྒྱུར་ཆོག་པ་ཞིག་དགོས་ཞེས། འབྲོང་རིགས་བླམ་དམ་པ་ངག་དབང་ཆོས་ཀྱི་རྒྱལ་མཚན་གྱིས། རིང་མོ་ཉིད་ནས་བསྐུལ་གནང་དོ་གལ་མཛད་པར། གཞུང་གི་དངོས་བསྟན་གྱི་ཟིན་ཐོ་དང་། འདི་ཉིད་དང་འབྲེལ་
བའི་བརྒྱུད་པའི་ཕྱག་བཞེས་དམིགས་གསལ་མཐོང་ཐོས་མ་གྱུརཔས། འདི་རིགས་ཆོས་ལ་དབང་ཟ་བའི་ཉེས་གྱུར་ཆེ་ཡང༌། ཟབ་དོན་ཐུགས་སྙིང་སོགས་གཅོད་ཡུལ་རིང་བརྒྱུད་ཀྱི་ཆུ་བོ་མ་ལུས་རྗེ་བཙུན་གོང་མའི་ཐུགས་མཚོར་འདུས་པ་མ་
ཟད༑ ༧ མ་གཅིག་ཡུམ་སྲས་ཀྱིས་གསུངས་གཙང་མ་རྣམས་བྱིན་རླབས་ཀྱི་ཚན་ཁ་ཆེ་བས་མི་འགལ་བར་སེམས་ནས། ཚོགས་ཞིང་གསལ་འདེབས་ཚིག་ཟུར་ཡང༌། ཁྱད་ཙམ་མ་གཏོགས་ཕལ་ཚིག་གིས་ལྷད་མ་བཅུག་པར་གོ་རིམ་དུ་
བསྒྲིགས་པ་པོ་ནི་མི་ཕམ་ཕྲིན་ལས་རྒྱ་མཚོས་ཐུན་བར་སུག་ལས་སུ་བགྱིས་པ་བདུད་བཞིའི་གཡུལ་ལས་རྒྱལ་བའི་རྒྱུར་གྱུར་ཅིག། །།སརྦ་མངྒ་ལཾ། ཤུ་བྷཾ།། །།

༄༅། །ཀུ་སུ་ལའི་རྣལ་འབྱོར་གྱིས་ཚོགས་བསགས་ནི། སྲོད་ཉལ་ཁལ་འདོན་སྒོམ་འདི་ལྟར་བྱ། ཕཊ། རང་རིག་ཡེ་ཤེས་ངོ་བོ་འདི། །རྡོ་རྗེ་རྣལ་འབྱོར་ཆེན་མོའི་སྐར། །སྐད་ཅིག་
ཙམ་གྱིས་གསལ་རྫོགས་གྱུར། །སྤྱི་བོའི་ཚངས་པའི་ལམ་ནས་ཐོན། །ཕཊ། ཕྱག་གཡས་གྲི་གུག་འབར་བ་ཡིས། །བེམ་པོའི་ཐོད་པ་བྲེགས་ནས་ཀྱང༌། །མི་མགོའི་སྒྱེད་གསུམ་ཁ་རུ་
བཞག །སྟོང་གསུམ་ཁྱབ་པའི་ཚད་དུ་གྱུར། །ཕཊ། ལུས་དེ་གྲི་གུག་གིས་བླངས་ན། །ཐོད་པའི་ནང་བཅུག་རུབ་ཀྱིས་གཏུབ། །ཨོཾ་ཨཱཿ ཧཱུྃཧྲཱིཿ ལན་གསུམ། བདུད་རྩིར་སྦྱང་སྤེལ་
སྦར་ཅིང་ཞུ། །བཞེད་དགུར་ཡོངས་རྫོགས་མཆོད་སྤྲིན་གྱུར། །ཕཊ། དཀོན་མཆོག་སྲིད་ཞུའི་མགྲོན་རྣམས་གཤེགས་སུ་གསོལ། ཕཊ། མགོན་པོ་ཡོན་ཏན་མགྲོན་རྣམས་འབྱོན་པར་
འཚལ༑ །ཕཊ། སྣང་སྲིད་ལྷ་འདྲེ་ལན་ཆགས་མགྲོན་རྣམས་ཤོག །ཕཊ། འགྲོ་དྲུག་སྙིང་རྗེའི་མགྲོན་རྣམས་འདིར་མཆིས་ཀྱིས། ། ཕཊ། མཆོད་ཚོགས་རྒྱ་མཚོ་ཆེན་པོ་འདི་བཞེས་
ཤིག །ཕཊ། རྣམ་དག་སྦྱིན་པ་བཟང་པོ་འདི་ལོངས་ཤིག །ཕཊ། ཐམས་ཅད་མཉེས་ཤིང་ཡོངས་སུ་ཚིམ་པར་མཛོད། །ཕཊ། མཆོག་དང་ཐུན་མོངས་དངོས་གྲུབ་སྩལ་དུ་

གསོལ༑ །ཕཊ། མཆོད་ཡུལ་མགྲོན་དང་མཆོད་རྫས་སྣ་ཚོགས་པ། །མཆོད་བྱེད་རྣལ་འབྱོར་མ་སྟེ་ཐམས་ཅད་ཀུན། །གཉིས་སུ་མེད་པར་རང་སེམས་ཡེ་ཤེས་ཆེའི། །ངོ་བོ་ཉིད་ཀྱི་ངང་
དུ་མཉམ་པར་འཇོག། ཅེས་པ་འདི་ནི་རི་མོ་འབྲི་བ་ཆོས་བཀྲ་ཤིས་ཀྱིས་བསྐུལ་ངོར། ཀེ་རྒྱལ་ལུག་རའི་མགུལ་ནས་༧ ཀུན་དགའ་བསྟན་འཛིན་གྱིས་རྩལ་བའོ། །དགེ་འོ།། ༈ སྤྲོས་མེད་བྱ་སླ་གཅོད་གྱི་ལུས་སྦྱིན་དུ་
འབུལ་བའི་རིམ་པ་བཞུགས་སོ། །ཟབ་གཅོདམདོར་བསྡུས་ནི། སྐྱབས་ཀྱི་ཡུལ་ཀུན་གཅིག་འདུས་པའི། །དྲིན་ཅན་བླ་མར་སྐྱབས་སུ་མཆི། །མར་གྱུར་སེམས་ཅན་མ་ལུས་པ། །རིགས་དྲུག་འཁོར་
བ་དོང་སྤྲུགས་ནས། །རྣམ་མཁྱེན་སངས་རྒྱས་སར་འགོད་པའི། །སེམས་བསྐྱེད་ཚུལ་བཞིན་བསྒྲུབ་པར་བགྱི།། ཞེས་པ་ལན་གསུམ། ཕཊ། སྟོང་གསལ་མ་འགགས་རང་མདངས་
ལས༑ ྋ།རང་རིག་རྡོ་རྗེ་མཁའ་འགྲོ་མ། །དབུ་མའི་ལམ་ནས་སྤྱི་བོར་ཐོན། །རང་ལུས་བེམ་པོ་ཆེ་ཞིང་ཚོ། །རི་རབ་དང་མཉམ་ཟག་མེད་ཀྱི། །བདུད་རྩི་དཔལ་དུ་འབར་བར་གྱུར།
མཆོག་དམན་མགྲོན་དང་སྣང་སྲིད་ཀྱི། །ལྷ་འདྲེ་ཚེ་རབས་སྔ་མ་ཡིས། །ལན་ཆགས་ཤ་འཁོན་བུ་ལོན་བདག །འདིར་འདུས་བཟའ་བཏུང་ཟག་མེད་པའི། །ཞིམ་དགུ་རོ་བཅུད་ཕུན་སུམ་

༄༅། །ཚོགས། །གཅེས་འཛིན་བྲལ་བའི་ཚོགས་སུ་འབུལ། །མགྲོན་རྣམས་དགྱེས་པ་ཆེན་པོས་བཞེས། །ཡང་དག་ཟབ་མོའི་ཆོས་འདི་ཉོན། །རང་གི་ལུས་ལ་དཔེ་
ལོང་ལ། །གཞན་ལ་གནོད་པ་མ་བྱེད་ཅིག །བདག་ལུས་མཆོད་སྦྱིན་བགྱིས་པའི་མཐུས། །ཕ་མ་འགྲོ་དྲུག་སེམས་ཅན་རྣམས། །ཚད་མེད་བཞི་ཡི་དོན་རྟོགས་ཤིང་། །ཕན་བདེའི་དགའ་
སྟོན་མཐར་རྒྱས་ཤོག། ཅེས་སྤྲོས་མེད་བྱ་སླ་གཙོར་བཏོན་གྱི་ལུས་སྦྱིན་ཉུང་འཐུས་འདི་ནི། རྟོགས་ལྡན་འགྲོ་ཕན་ཆོས་ལྡན་ངོར། ༧ མདོ་ཁམས་པ་བསྟན་པའི་ཉི་མས་སྤེལ་བ་དགེ། དགེའོ།། །།
84(B)

BlankPageAsPerOriginalDocument
84(B)

༄༅། །བཀའ་གཏེར་ཟུང་འབྲེལ་ལུས་མཆོད་སྦྱིན་ཚོགས་མཆོད་དང་འབྲེལ་བ་འདོད་ཡོན་རྒྱ་མཚོའི་གཏེར་ཞེས་བྱ་བ་བཞུགས་སོ།།

༄༅། །ན་མོ་ཛྙཱ་ན་ཌཱ་ཀི་ནཱི་ཡ། འདིར་ལུས་མཆོད་སྦྱིན་ཚོགས་མཆོད་དང་འབྲེལ་བར་བྱ་ན། ཚོགས་རྫས་སོགས་དགོས་པའི་ཡོ་བྱད་རྣམས་ཚང་བར་བྱས་ལ། དང་པོ་
གསོལ་བ་འདེབས་པ་ནི། རྒྱལ་བ་ཐུབ་དབང་ཉན་ཐོས་ཤཱ་རིའི་བུ། །དམ་པ་སངས་རྒྱས་མ་གཅིག་རྒྱལ་བའི་ཡུམ། །ཟབ་མོ་གཅོད་ཡུལ་བླ་མ་ཐམས་ཅད་
ཀྱིས༑ །བདག་གི་འཁྲུལ་རྟོག་སྣང་བ་འདི་ཐམས་ཅད། །རྨི་ལམ་སྒྱུ་མ་ལྟ་བུ་ཁྱེར་སོ་ནུས། །གཅེས་འཛིན་ཕུང་པོ་གདོས་གཟུགས་ཐམས་ཅད་
ལ༑ །བློས་ཐོང་ཚོགས་ཀྱི་འཁོར་ལོ་སྦྱིན་པ་ཡི། །ཟག་མེད་བདེ་བས་མཉེས་ཚིམ་གཞན་གནོད་བྲལ། །བྱང་ཆེན་སྙིང་པོའི་རྒྱུ་ལ་རེག་པ་ཡིས། །

གཅོད་
༄༅། །བདག་ཀྱང་ཆོས་སྐུ་ཡུམ་ཆེན་གྲུབ་པར་ཤོག། ཅེས་དང་། རྒྱ་གར་གྲུབ་ཐོབ་རྒྱ་མཚོའི་ཁྱུ་མཆོག་ཉིད། །བསྟན་པའི་
འཁོར་ལོ་རབ་རྒྱས་མཁྱེན་རབ་བདག །གཟུང་འཛིན་འཁྲུལ་རྟོག་འཇོམས་པའི་གར་མཁན་མཆོག །ཕ་གཅིག་དམ་པའི་ཞབས་ལ་གསོལ་བ
འདེབས༑ །བདེ་སྟོང་ཟག་མེད་དགའ་བཞིའི་སྤྱོད་པ་རྫོགས། །འཆི་མེད་ཡེ་ཤེས་ཆེན་པོའི་གཏེར་མངའ་ཞིང་། །རང་བྱུང་རྡོ་རྗེ་བྱིན་ཆེན་སྩོལ་བའི་
བདག །མ་གཅིག་ལབ་ཀྱི་སྒྲོན་མ་ལ་གསོལ་བ་འདེབས། །བརྒྱུད་པའི་བླ་མ་བྱིན་རླབས་ཅན། །རྩ་བའི་བླ་མ་བཀའ་དྲིན་ཅན། །འདྲེན་པའི་བླ་མ་

ཐུགས་རྗེ་ཅན། །དབང་བསྐུར་བྱིན་གྱིས་བརླབ་དུ་གསོལ།། ཅེས་པ་མདོ་ཁམས་ལྔ་པས་མཛདཔའི་གསོལ་འདེབས་ལེའུ་ཚན་བྱ། དེ་ནས་དབང་སྡུད་ནི། བདག་ཅག་རྣམས་ལ་སྡང་བར་བྱེད་པའི་གྲ། གནོད་
པར་བྱེད་པའི་བགེགས། བར་དུ་གཅོད་པའི་རྐྱེན་འཆི་བདག་གི་བདུད། སྣང་ཞིང་སྲིད་པའི་ལྷ་འདྲེ། བཀའ་ལྷ་མ་སྲིན་སྡེ་བརྒྱད། ནད་འདྲེ་ལན་ཆགས་ཀྱི་ཚོགས་དང་བཅས་པ་ཐམས་ཅད་
ཟབ་མོ་ལུས་ཀྱི་མཆོད་སྦྱིན་དང་ཚོགས་ཀྱི་འཁོར་ལོ་བསྐོར་བའི་གནས་འདིར་འདུས་ཤིག ཅེས་དང་། དེ་ནས་སྐྱབས་སེམས་ནི། རྒྱལ་བ་རྒྱ་མཚོའི་རིགས་བདག་མཆོག་གསུམ་ལྷར། །བདག་དང་
འགྲོ་རྣམས་སྐྱབས་མཆི་གསོལ་བ་འདེབས། །མ་གྱུར་འགྲོ་རྣམས་གཅོད་ཡུལ་ཕྱག་རྒྱ་ཆེའི། །གོ་འཕང་མཆོག་འགོད་སེམས་བསྐྱེད་དམ་བཅའ་བཟུང༌།། བདག་གནས་ཡོ་བྱད་བྱིན་གྱིས་རླབས་པ་
ནི། ས་ཕྱོགས་འདི་ཉིད་ཨོ་རྒྱན་མཁའ་སྤྱོད་ཞིང་། །རང་གཞན་ཐམས་ཅད་དཔའ་བོ་མཁའ་འགྲོའི་ཚོགས། །བཅུད་རྣམས་ལོངས་སྤྱོད་མི་འཛད་ཚོགས་ཀྱི་རྫས། །རང་གི་མདུན་དུ་རླུང་མེ་
ཐོད་སྒྱེད་སྟེང༌། །བདུད་རྩི་ཐོད་སྣོད་པདྨ་བྷཉྫ་མཁར། །རིགས་ལྔའི་བཅུད་རྫོགས་ཤ་ལྔ་བདུད་རྩི་ལྔ། །རང་ཐུགས་འོད་ཟེར་གྱིས་བསྐུལ་ཡེ་ཤེས་ཆེ། །མཆོད་རྫས་ཀུན་ཁྱབ་དག་གཙང་ཕུན་༔

༼༈༄༅། །ཚོགས་གྱུར།། ཚོགསཞིང་ནི། ཕཊཿ རང་གི་མདུན་གྱི་ནམ་མཁར་གདོད་མ་ནས། །འཁོར་འདས་རང་དག་པད་ཉི་ཟླ་གདན་སྟེང་། བཀའ་དྲིན་འཁོར་མེད་
རྩ་བའི་བླ་མ་དང་། །དབྱེར་མེད་མ་ཅིག་ལབ་སྒྲོན་བཞེངས་སྟབས་ཅན། །རབ་དཀར་ཞི་འཛུམ་ཌཱ་དྲིལ་ཕྱག་མཚན་ཅན། །རིན་ཆེན་རྒྱན་མང་དར་སྣས་བར་བརྗིད་པའི། །ཀུན་འདུས་བདག་
ཉིད་ཆེན་པོ་གསལ་བར་གྱུར། །དབུ་སྟེང་ཤཱཀ་ཐུབ་རྡོར་འཆང་པདྨ་འབྱུང༌། །སྟོང་པ་ཉིད་ཡུམ་ཤེར་ཕྱིན་རིགས་ལྔའི་གཙོ། །གཡས་ཕྱོགས་དམ་པ་སངས་རྒྱས་གཡོན་ཕག་མོ། །གངས་
ཅན་མཚོ་དང་སྒྲོལ་མ་གཙོར་བཞུགས་པའི། །སངས་རྒྱས་བྱང་སེམས་ཉན་ཐོས་རང་རྒྱལ་དང༌། །རྒྱལ་བསྟན་མདོ་སྔགས་གཉིས་ལས་མཚན་སྨོས་པའི། །རབ་འབྱམས་མཆོག་གསུམ་རྒྱ་
མཚོ་སྤྲིན་ལྟར་གཏིབས། །མཆོད་ཡུལ་ཕྱག་རྫོགས་གཅོད་ཡུལ་བླ་མའི་སྡེ། །ཡི་དམ་ཞི་ཁྲོ་དཔའ་བོ་མཁའ་འགྲོ་དང༌། །དམ་ཅན་ཆོས་སྐྱོང་དཀར་ཕྱོགས་སྐྱོང་བའི་རིགས། །མཐའ་སྐོར་
ཚོགས་འགྲོ་དྲུག་གནས་རིས་ལན་ཆགས་མགྲོན། །སྡང་དགྲ་བགེགས་གདོན་སྣང་སྲིད་ལྷ་འདྲེ་བཅས། །སྐྱབས་ཡུལ་བཀའ་ཉན་གསུང་སྡོད་ཚུལ་དུ་གནས། །གནས་གསུམ་ཡིག་འབྲུའི་འོད་ཀྱིས་

ཡེ་ཤེས་པ། །འཁོར་བཅས་སྤྱན་དྲངས་བཛྲ་ས་མཱ་ཛཿ མདུན་མཁར་བཞུགས་པའི་ཚོགསཞིང་ལྷ་ཚོགས་དང༌། །ཛཿ ཧཱུྃ་བྃ་ཧོཿ དབྱེར་མེད་རོ་གཅིག་གྱུར།། ཞེས་སྤྱན་དྲངས་ལ་བསྟིམ། ཁྲུས
ཆབ་མཆོད་རྫས་བྱེ་བྲག་དུ་མ་དང༌། །རྣམ་ལྔ་འདོད་ཡོན་ལྷ་མོའི་རོལ་པར་བཅས། །ཀུན་བཟང་མཆོད་སྤྲིན་རྒྱ་མཚོས་མཆོད་པར་བགྱི། །ཡོན་ཏན་རྒྱ་མཚོར་བསྟོད་དབྱངས་སྙན་པས་
བསྟོད༑ །ལྷ་ཚོགས་ཐུགས་ཀར་སྔགས་བསྐོར་དོན་བྱས་ཏེ། །འགྲོ་ཀུན་ཡུམ་ཆེན་གོ་འཕང་ལ་འགོད་ཤོག །ཏཏྱ་ཐཱ་ཨོཾ་ག་ཏེ༴ ཅིནུས་བཟླས་རྗེས། སྔགས་ལས་བདུད་རྩིའི་རྒྱུན་བབས་སྡིག་
སྒྲིབ་དག །སྟོང་གསལ་འགག་མེད་སྣང་བའི་ཆོ་འཕྲུལ་ལས། །གདོས་བཅས་ལུས་འདི་རང་བྱུང་མཎྜལ་ལ། །རྟོག་ཚོགས་ཚོམ་བུས་རབ་བརྒྱན་བཀོད་ལེགས་པའི། །ཞིང་ཁམས་རྒྱ་མཚོ་
སྐྱབས་ཡུལ་ཚོགས་ལ་འབུལ། །འཛིན་མེད་རང་གྲོལ་གཞི་དབྱིངས་མངོན་གྱུར་ཤོག༔ ཕཊཿ༔ རང་གི་རྣམ་ཤེས་བླ་ཚེ་སྲོག་དབུགས་ཉིད། །འདུས་པའི་རྟེན་གྱུར་ཐིག་ལེ་མཐེ་བོང་
ཙམ༑ །ཕཊ་ཅེས་བརྗོད་པས་མཁའ་ལ་རྒྱང་གིས་ཐོན། །དེ་ཉིད་རྡོ་རྗེ་རྣལ་འབྱོར་སྐུ་རུ་གསལ། །ཕཊཿ སྙིགས་མའི་ལུས་བཀོད་ཤ་རི་ཁྲག་མཚོ་དང་། །རུས་བཅུད་འཛད་པ་མེད་པའི་ ྗ

གཅོད་༄༅། །གཏེར་དུ་གྱུར། །འདིར་གནས་ཀྱིས་གཙོས་སྣང་ཞིང་སྲིད་པའི་ཁམས། །རྒྱུ་བའི་ལྷ་དང་ལྷ་མིན་འདྲེ་གདོན་བགེགས། །ལན་ཆགས་ཤ་མཁོན་གཉེར་བའི་མགྲོན་
རྣམས་གཤེགས། །སོ་སོའི་མོས་པ་གང་འདོད་དེར་འཆར་བའི། །དམར་མཆོད་འདོད་ཡོན་རྒྱ་མཚོས་ཚིམ་རྒྱུར་ཅིག །ཕཊཿ བདག་ལུས་ཕུང་ཁམས་སྐྱེ་མཆེད་མ་དག་པའི། །ཉེས་པ་
རབ་སྦྱངས་བདུད་རྩིའི་རྒྱ་མཚོར་གྱུར། །དག་པའི་རང་རྩལ་དཀར་མཆོད་དམ་པ་འདི། །གཅོད་ཡུལ་སྐྱབས་གནས་རྒྱ་མཚོའི་ཞལ་དུ་འབུལ། །མགོན་པོ་ཡོན་ཏན་མགྲོན་རྣམས་མཉེས་གྱུར་
ཅིག །ཕ་མ་རིགས་དྲུག་སྦྱིན་པས་ཚིམ་གྱུར་ཅིག །གདོན་བགེགས་འདྲེ་སྲིན་རྣམས་ཀྱང་ངོམ་པར་གྱིས། །ཀུན་ཀྱང་རྣམ་མཁྱེན་སངས་རྒྱས་ཐོབ་པར་ཤོག། སྐབས་འདིར་ཌཱ་དྲིལ་དང་བཅས་གཅོད་
ཡུལ་རིས་མེད་བླ་མ་ལ་བརྒྱུད་འདེབས་གྱེར་བ་ནི། ཧཱུྃ་ཧཱུྃ་ཧཱུྃ ཕཊཿ གདོད་མའི་མགོན་པོ་ཀུན་བཟང་ལྷ་ཡི་ལྷ། །ཡུམ་ཆེན་ཤེར་ཕྱིན་རིགས་ལྔ་རྡོ་རྗེ་འཆང༌། །ཐུབ་དབང་སྐུ་གསུམ་སྟོན་པའི་བླ་མ་
ལ༑ །གསོལ་བ་འདེབས་སོ་ཐུགས་རྗེས་བྱིན་གྱིས་རློབས། །ཧཱུཾ་ཧཱུཾ་ཧཱུྃ ཕཊཿ ཟུང་འཇུག་འཕོ་ཆེན་ཡེ་ཤེས་དྭངས་མའི་སྐུ། །དགའ་རབ་པད་འབྱུང་བཱི་མ་རྗེ་འབངས་གྲོགས། །འོད་

གསལ་རྫོགས་ཆེན་བརྒྱུད་པའི་བླ་མ་ལ། །གསོལ་བ་འདེབས་སོ༴ ཧཱུྃ་ཧཱུྃ་ཧཱུྃ ཕཊཿ མཐའ་བྲལ་བདེན་པའི་དོན་གཟིགས་ཀླུ་སྒྲུབ་ཞབས། །ཨཱརྻ་དེ་ཝ་ཟླ་གྲགས་ཨ་ཏི་ཤ། །ཟབ་
ལམ་དབུ་མ་བརྒྱུད་པའྀ་བླ་མ་ལ། །གསོལ་བ༴ ཧཱུྃ་ཧཱུྃ་ཧཱུྃ༔ ཕཊཿ བརྟུལ་ཞུགས་གྲུབ་པའི་དཔའ་བོ་ལཱུ་ཡི་པ། །ནག་པོ་པ་དང་དྲིལ་བུ་བིརླ་པ། །ཊཱཾ་བྷི་པ་སོགས་གྲུབ་ཐོབ་རྒྱ་མཚོ་
ལ༑ །གསོལ་བ༴ ཧཱུྃ་ཧཱུྃ་ཧཱུྃ ཕཊཿ འཇམ་དབྱངས་སྒྲོལ་མ་སུ་ཁ་སིདྡྷི་དང༌། །ཨཱརྻ་དེ་ཝ་དམ་པ་ལབ་ཀྱི་སྒྲོན། །གཅོད་ཡུལ་བྱིན་རླབས་བརྒྱུད་པའི་བླ་མ་ལ། །གསོལ་
བཿ ཧཱུྃ་ཧཱུྃ་ཧཱུྃ ཕཊཿ མ་གཅིག་ལབ་སྒྲོན་སྒྱུ་མའི་གར་མཁན་རྗེ། །པདྨ་དཀར་པོ་རྗེ་བཙུན་ལྷ་རྩེ་བ། །ཐེག་ཆེན་དོན་གཟིགས་ཀརྨ་བསྟན་འཕེལ་སོགས། །གཅོད་ཡུལ་ཉེ་བརྒྱུད་
མ་ཐམས་ཅད་ལ། །གསོལ་བ༴ ཧཱུྃ་ཧཱུྃ་ཧཱུྃ༔ ཕཊཿ༔ མཚོ་སྐྱེས་དངོས་སྣང་ཀུན་དགའ་བསྟན་འཛིན་དཔལ། །དོན་གཉིས་མཐར་ཕྱིན་སྒྲུབ་བརྒྱུད་ཉི་མའི་མཚན། །པདྨས་ལུང་ཟིན་ཡེ་
ཤེས་རོལ་པ་རྩལ། །གཞན་ཡང་གཅོད་ཡུལ་བཀའ་བབ་བརྒྱུད་འཛིན་ལ། །གསོལ་བ༴ ཧཱུྃ་ཧཱུྃ་ཧཱུྃ༔ ཕཊཿ རྩ་བ་བརྒྱུད་པའི་བླ་མ་ཐམས་ཅད་ལ། །མོས་གུས་གདུང་ཤུག་དྲག་པོས་

༄༅། །གསོལ་བ་འདེབས། །གཟུང་འཛིན་སྙེམས་ཐག་ཆོད་པར་བྱིན་གྱིས་རློབས། །རང་སེམས་སྐྱེ་མེད་རྟོགས་པར་བྱིན༴ གཉེན་ས་རི་ཁྲོད་ཟིན་པར༴ ཕུང་པོ་
གཟན་དུ་བོར་བར༴ དགོས་མེད་རྒྱུད་ལ་སྐྱེ་བར༴ ལྷ་འདྲེའི་འགྲོ་དོན་ནུས་པར༴ རྐྱེན་ངན་ལམ་དུ་སློང་བར༴ འགལ་རྐྱེན་གྲོགས་སུ་འཆར་བར༴ བདག་འཛིན་བློ་ཡིས་ཐོང་
བར༴ བདག་མེད་གནས་ལུགས་རྟོགས་པར༴ སྟོང་ཉིད་སྙིང་རྗེ་འབྱོངས་པར༴ རང་གཞན་དོན་གཉིས་འགྲུབ་པར༴ ད་ལྟ་མྱུར་བ་ཉིད་དུ་བྱིན་གྱིས་རློབས། །འདུག་ས་སྟན་ཐོག་འདི་
u
རུ་བྱིན་གྱིས་རློབས། །ཕཊཿ ཕཊཿ ཕཊཿ དེ་ནས་ཚོགས་མཆོད་ག་ཏེའི་སྔགས་ཀྱིས་བསངས། ཧྰུྃ རིན་ཆེན་ལ་སོགས་ཚོགས་སྣོད་ཀ་པཱ་ལར། །བཟའ་བཏུང་ལ་སོགས་ཚོགས་རྫས་མི་
འཛད་པའི། །འདོད་ཡོན་ལྔ་ལྡན་ཚོགས་བཅུད་བདུད་རྩིའི་སྤྲིན། །ས་གཞི་ཁྱོན་སོགས་ཚོགས་ཀྱི་འཁོར་ལོས་ཁྱབ། །ཚོགས་ཁང་འོག་མིན་གསང་ཆེན་དུར་ཁྲོད་ཆེ། །འདུ་བའི་རྣལ་འབྱོར་
༈ དཔའ་བོ་མཁའ་འགྲོ་མ། །ཟག་མེད་འདོད་ཡོན་ཤ་ལྔ་བདུད་རྩི་ལྔ། །དཀྲོལ་འབུད་སྒྲ་སྙན་མཁའ་འགྲོའི་བརྡ་གླུ་གར། །ཟླ་ཉིའི་རྒྱན་ལྡན་ཚོགས་གཏོར་བརྗིད་རེ་ཆགས། །ལོངས་སྤྱོད་དམ་

ཚིག་བླང་དོར་མེད་པའི་རྫས། །ཨོཾ་ཨཱཿ ཧཱུྃ་གིས་བདུད་རྩིའི་རྒྱ་མཚོར་གྱུར། །ཧ་ཧོ་ཧྲཱིཿ ཡིས་རོ་བཅུད་ནུས་ལྡན་གྱུར། །ཕྱི་ལྟར་འོག་མིན་གསང་ཆེན་མཁའ་སྤྱོད་ཞིང་། །ཡུལ་ཆེན་ཉེར་བཞི་
གནས་མཆོག་སོ་གཉིས་དང་། །ནང་ལྟར་རྡོ་རྗེ་ཕུང་པོ་ལུས་ཀྱི་གྲོང་། ྋ །ཕྱི་ནང་གཞན་གསུམ་གནས་ཡུལ་དུར་ཁྲོད་ནས། །སྐྱབས་གནས་མཆོག་གསུམ་རྒྱ་མཚོའི་ཚོགས་རྣམས་དང༌།
དཔའ་བོ་མཁའ་འགྲོ་དམ་ཅན་ཆོས་སྲུང་དང༌། །གནས་བདག་གཞི་བདག་གཏེར་བདག་ཡུལ་གྱི་བདག །འཇིག་རྟེན་ཁམས་འདིའི་སྣང་སྲིད་མགྲོན་མ་ལུས། །ཐམས་ཅད་ཚོགས་ཀྱི་འདུ་བར་
གཤེགས་ཤིང་བཞུགས། །བདུད་རྩིའི་ཚོགས་མཆོད་འདོད་ཡོན་སྣ་ལྔའི་གཏེར། །བླ་མ་དཀོན་མཆོག་ཚོགས་མགྲོན་རབ་འབྱམས་ཞིང་། །ཆོས་སྲུང་ནོར་ལྷ་གཏེར་གཞིས་སྐྱོང་བ་དང་།
ལན་ཆགས་བགེགས་རིགས་འདྲེ་གདོན་ཞལ་དུ་འབུལ།། ཞེས་དང༌། ༀ་ཨཱཿ ཧཱུྃ བླ་མ་རྒྱ་མཚོ་ཚོགས་ལ་རོལ༔ ཡི་དམ་རྒྱ་མཚོ་ཚོགས༴- མཁའ་འགྲོ་རྒྱ་མཚོ༴ ཆོས་སྐྱོང་རྒྱ་
མཚོ༴ ནོར་ལྷ་རྒྱ་མཚོ༴ སྣང་སྲིད་ལྷ་འདྲེ༴ ཡུལ་ལྷ་གཞི་བདག༴ རིགས་དྲུག་ཕ་མ༴ ལན་ཆགས་བགེགས་རིགས༴ ལ་ལ་ཕྱི་ཡི༴ ལ་ལ་ནང་གི༴ ལ་ལ་གསང་

།བའི༴ དེ་ཁོ་ན་ཉིད་ཀྱི་ཚོགས་ལ་རོལ༔ བདེ་བ་ཆེན་པོར་བཞེས་སུ་གསོལ༔ ག་ཎ་ཙཀྲ་པཱུ་ཛ་ཁཱ་ཧིཿ ཡང་ན་འདི་བཞིན་འདོན། ཧཱུྃ༠༠ དྲུག་པ་རྡོ་རྗེ་འཆང་ཆེན་
མན་ཆད་ནས། །དྲིན་ཆེན་རྩ་བའི་བླ་མ་ཡན་ཆད་རྣམས། །མ་ལུས་འཁོར་བཅས་ཚོགས་ལ་རོལ། །ལ་ལ་ཕྱི་ཡི་ཚོགས་ལ་རོལ། །ལ་ལ་ནང་གི༴ ལ་ལ་གསང་བའི༴ ལ་ལ་དེ་ཉིད་
ཀྱི༴ རོལ་ཅིག་རོལ་ཅིག༴ སྤྱོད་ཅིག་སྤྱོད་ཅིག༴ ཨ་ལ་ལ་ཏེ་དགྱེས་པར་མཛོད། །ཕུད་ལྷག་མ་མེད་པར་བཞེས་སུ་གསོལ། །དཀྱིལ་འཁོར་ལྷ་ཚོགས་མན་ཆད་ནས། །དཔའ་བོ་
དཔའ་མོ་ཡན་ཆད་རྣམས། །མ་ལུས་འཁོར་བཅས༴ གང་ལྟར་འགྲེས། ཡུམ་ཆེན་རྡོ་རྗེ་ཕག་མོ་མན་ཆད་ནས། །རིགས་བཞིའི་མཁའ་འགྲོ་ཡན་ཆད་རྣམས། །མ་ལུས་འཁོར་བཅས་
སོགས། ཆོས་སྐྱོང་མ་མགོན་མན་ཆད་ནས། །དཀྱིལ་འཁོར་མཐའ་སྐྱོང་ཡན་ཆད་རྣམས། །མ་ལུས་འཁོར་བཅས་སོགས། ཤཱཀྱ་ཐུབ་པ་མན་ཆད་ནས། །དམྱལ་ཁམས་བཅོ་བརྒྱད་ཡན་
(V
༈ ཆད་རྣམས། །མ་ལུས་འཁོར་བཅས་སོགས། སྟོང་གསུམ་གཞི་བདག་མན་ཆད་ནས། །འདིར་གནས་ལྷ་འདྲེ་ཡན་ཆད་རྣམས། །མ་ལུས་འཁོར་བཅས་སོགས། རིགས་དྲུག་མགྲོན་རིགས་)
6

མན་ཆད་ནས། །ལན་ཆགས་བགེགས་རིགས་ཡན་ཆད་རྣམས། །མ་ལུས་འཁོར་བཅས༴ ལ་ལ༴ ལ་ལ༴ ལ་ལ་ལ་ལ༴ རོལ་ཅིག༴ སྤྱོད་ཅིག༴ ཨ་ལ་ལ༴ ཕུད་
ལྷག་མ་མེད་པར་བཞེས་སུ་གསོལ།། ཅེས་པ་འདི་གཉེན་སྟོན་གྱིས་མཛད་པའོ། །དེ་ནས་བསྐང་བ་ནི། ཆོས་རྣམས་ངར་བཞིན་བརྗོད་བྲལ་ཀ་དག་ཀློང་། །མ་འགགས་རྡོ་རྗེ་གསུམ་རྫོགས་རྩ་གསུམ་
ལྷ༑ །ཁྱབ་གདལ་སྟོང་གསལ་མཁའ་འགྲོ་ལབ་སྒྲོན་ཡུམ། །འཁོར་འདས་མཆོད་འོས་རྒྱ་མཚོའི་ཐུགས་དམ་བསྐང་། །བརྗོད་མེད་ཡེ་ཤེས་དོན་གྱི་སྙིང་པོ་དང༌། །སྣང་བ་སྣོད་ཀྱི་འཇིག་རྟེན་
ཕུན་སུམ་ཚོགས། །སྲིད་པ་བཅུད་ཀྱི་སྐྱེ་འགྲོའི་དཔལ་ཡོན་གྱི། །རྩ་གསུམ་ཞི་ཁྲོ་རབ་འབྱམས༴ གཞན་ཡང་ཐུགས་དམ་བསྐང་བའི་ཁྱད་པར་རྫས། །དམ་རྫས་ཚོགས་དང་བདུད་རྩི་རྩ་
བརྒྱད་སྟོང༌། །རཀྟ་དམར་ཆེན་ཕྱི་མཆོད་ནང་མཆོད་ལྔ། །དབང་པོ་རྣམ་ལྔ་འདོད་ཡོན་རིགས་མའི་ཚོགས། །སྙིང་པོ་ཛབ་དང་ཡོ་བྱད་རྟེན་གྱི་རྫས། །མཐུན་རྫས་ཤ་ཁྲག་རྨད་བྱུང་གཏོར་མ་
འདིས༑ །གཅོད་ཡུལ་ཕྱག་རྫོགས་བླ་མའི་ཐུགས་དམ་བསྐང་། །ཞི་ཁྲོ་རབ་འབྱམས་ལྷ་ཚོགས༴ ཡི་དམ་དཔའ་བོ་མཁའ་འགྲོའི༴ རྡོ་རྗེ་ཆོས་སྐྱོང་རྣམས་ཀྱི༴ མཆོག་དམན་མགྲོན་
96

# ༄༅། །རིགས་རྣམས་ཀྱི༴ བསྐང་གྱུར་དབང་དང་མཆོག་ཐུན་དངོས་གྲུབ་སྩོལ།། གཏོར་འབུལ་ནི། ཨོཾ་ཨཱཿ ཧཱུྃ ཟག་མེད་བདེ་སྟོང་གཏོར་མཆོད་དམ་པ་འདི།
མགྲོན་རིགས་རྒྱ་མཚོའི་ཚོགས་རྣམས་མཉེས་ཕྱིར་འབུལ། །ལུས་བདེ་ངག་ནུས་སེམས་ལ་ཉམས་རྟོགས་སྦོར། །མཆོག་དང་ཐུན་མོང་དངོས་གྲུབ་སྩལ་དུ་གསོལ།། བཤགས་པ་ནི། ལུས་
དང་ངག་ཡིད་ཚོར་དང་མ་ཚོར་བའི། །འགལ་འཁྲུལ་ཉེས་ལྟུང་མ་ལུས་ཡོངས་སུ་བཤགས། །མཐོལ་བཤགས་འབུལ་བས་དག་ཚང་མཛད་ནས་ཀྱང༌། །མཆོག་ཐུན་དངོས་གྲུབ་མ་ལུས་
ཡོངས་འགྲུབ་ཤོག། ཚོགས་ལ་རོལ། རྗེས་ལྷག་སྨོན་ནི། ལྷག་སྡུད་མཁའ་འགྲོ་དུར་ཁྲོད་རྒྱུ་བ་དང༌། །གནས་ཡུལ་ཞིང་སྐྱོང་ལྷག་ལ་དགྱེས་པ་རྣམས། །ལྷག་གཏོར་བཞེས་ལ་མི་
མཐུན་བར་ཆད་སོལ། །རྣམ་བཞིའི་ཕྲིན་ལས་གང་འདོད་ཡིད་བཞིན་སྒྲུབ།ྋ །ཚོགས་མཆོག་ལུས་བྱིན་མཆོད་འབུལ་འདི་ཡི་མཐུས། །བདག་གཞན་ཐམས་ཅད་གཅོད་ཡུལ་ཕྱག་རྒྱ་ཆེ།
༈ མངོན་གྱུར་ཆགས་ཞེན་མེད་ཅིང་སྙེམས་ཐག་ཆོད། །ཉམས་རྟོགས་ཡོན་ཏན་རྒྱ་ཆེར་གོང་འཕེལ་ཤོག། དངོས་གྲུབ་ཞུ་བ་ནི། བདེ་ཆེན་བདེ་སྤྱོད་མཁའ་ཀློང་ཡངས་པ་ནས། །མ་གཅིག་ཁྲོས་མ་

རིགས་ལྔའི་ཚོགས་བཅས་དང༌། །སྲས་བཅས་རྒྱལ་ཀུན་ཐུགས་རྗེའི་ནུས་སྟོབས་བསྐྱེད། །དད་ལྡན་བདག་ཅག་མོས་པའི་བུ་སློབ་ལ། །སྐྲ་གསུང་ཐུགས་ཡོན་ཡེ་ཤེས་རྡོ་རྗེ་ཆེའི། །བུམ་
གསང་ཤེས་རབ་ཡེ་ཤེས་བཞི་ཚུལ་གྱིས། །དབང་བསྐུར་བྱིན་རློབས་ནུས་སྟོབས་ཤུགས་རྩལ་བསྐྱེད། །སྐུ་བཞིའི་བདག་ཉིད་མི་སློབ་གདོད་མའི་མགོན། །མངོན་དུ་བྱེད་ནུས་བསྐལ་བཟང་
མངོན་འགྱུར་ཤོག། བསྡུ་རིམ་ནི། སྣོད་བཅུད་སྣང་སྲིད་ཐམས་ཅད་འོད་གསལ་དབྱིངས། །མདུན་མཁའི་ཚོགས་ཞིང་ལ་ཐིམ་སྤྲོས་པ་བྲལ། །སྐྱབས་ཡུལ་འཁོར་བཅས་གཡས་སྐོར་ཚུལ་
ཉིད་དུ། །གཙོ་མོར་ཐིམ་པ་སྟོང་ཉིད་བྱིངས་སུ་ཡལ། །ནམ་མཁར་གནས་པའི་རླུང་སེམས་རྟེན་དེ་ཉིད། །རང་ཐིམ་བདེ་སྟོང་ཟུང་འཇུག་ཉམས་རྟོགས་འཆར། །མཐར་ནི་རང་སེམས་བཟོ་
མེད་ལྷག་པ་ཉིད། །ཕྱག་རྒྱ་ཆེན་པོའི་ངང་དུ་མཉམ་པར་བཞག །ཨཿ ཨ བཀྲ་ཤིས་གང་རུང་བྱའོ། །ཞེས་པ་འདི་ཉིད་རང་ལ་སྤང་རྟོགས་ཀྱི་ཡོན་ཏན་མེད་ཅིང་ངེས་དོན་ལུང་རིག་ལ་སྦྱང་བ་ཤིན་ཏུ་ཕྲ་བར་བརྟེན་ཁུང་དང་མ་
འདྲེས་པའི་ཆོ་གར་སོང་རུང་། མོས་སློབ་འགྲོ་འཕན་ནས་མཎྜལ་དང་བཅས་ནན་དུ་སྔ་ཕྱི་ཡང་ཡང་བསྐལ་ངོར་ངོ་མ་ལྕོགས་པར་རིག་སྔགས་འཆང་བ་༧ བསྟན་པའི་ཉི་མར་འབོདཔ་དེས་བརྗོདཔ་དགེ། །།ཞལ་དྲོ།། །།

༅། །གཅོད་ཡུལ་སེངྒེ་རྣམ་པར་བརྩེ་བའི་ངག་འདོན་རྒྱུན་འཁྱེར་མདོར་བསྡུས་སུ་བཀོད་པ་བཞུགས་སོ།།

༄༅། །བླ་མ་དང་ཡེ་ཤེས་ཀྱི་མཁའ་འགྲོ་མ་ལ་ཕྱག་འཚལ་ལོ། །འདིར་གཅོད་ཀྱི་ཁྲིད་གཞུང་སེངྒེ་རྣམ་པར་བརྩེ་བ་ལས་ངག་འདོན་རྒྱུན་འཁྱེར་གྱི་རིམ་པ་མདོར་བསྡུས་
སུ་བཀོད་པ་ནི། སངས་རྒྱས་ཆོས་ཚོགས་སོགས་སྐྱབས་སེམས་སྔོན་དུ་བཏང་། རང་ཉིད་སྤྱི་བོར་སྤྱོད་ཡུལ་བླ་བརྒྱུད་གསལ་བཏབ་ནས་མོས་གུས་ཀྱིས་གདུང་བས་གསོལ་བ་འདེབས་པ་
ནི༑ སྲིད་ཞིའི་དཔལ་མགོན་སྟོན་པ་རིན་པོ་ཆེ། །མཁྱེན་པའི་རང་གཟུགས་ངག་དབང་འཇམ་དཔལ་དབྱངས། །བྲམ་ཟེ་ཆེན་པོ་དཔལ་ལྡན་འཕགས་པ་
ལྷ༑ །གྲུབ་ཐོབ་རྒྱལ་པོ་ཀ་མ་ལ་ཤཱི་ལ། །འགྲོ་བའི་མགོན་གཅིག་ལབ་སྒྲོན་སྤྲུལ་པའི་སྐུ། །བདེ་སྟོང་གར་མཁན་ཀུན་སྤངས་རིན་པོ་ཆེ། །ཐམས་

།ཅད་མཁྱེན་པ་མི་ཕམ་པདྨ་དཀར། །སྙིང་པོའི་ས་མཁན་རྗེ་བཙུན་ལྷ་རྩེ་བ་རིན་པོ་ཆེ། །ཆོས་ཉིད་མངོན་གྱུར་རྒྱལ་ཚབ་མི་
ཕམ་རྗེ། །ལུང་རྟོགས་བདག་ཉིད་ཡོངས་འཛིན་དམ་པའི་ཞབས། །རྡོ་རྗེ་འཆང་དངོས་མི་ཕམ་ཆོས་ཀྱི་དབང༌། །སྐྱབས་གནས་ཀུན་འདུས་ཀུན་
དགའ་བསྟན་འཛིན་དང༌། །ཉམས་རྟོགས་མཐར་ཕྱིན་བདེ་ཆེན་རྡོ་རྗེ་དང༌། །རིགས་ཀུན་ཁྱབ་བདག་འཇམ་དཔལ་དགའ་བའི་བཤེས། །རྒྱལ་བ་ཀུན་
དངོས་ཆོས་ཀྱི་ཉི་མའི་ཞབས། །རིགས་བརྒྱའི་ཁྱབ་བདག་སྒྲུབ་བརྒྱུད་ཉི་མ་དང༌། །བཀའ་དྲིན་འཁོར་མེད་རྩ་བའི་བླ་མ་ལ། །གསོལ་བ་འདེབས་སོ་

བྱིན་གྱིས་བརླབ་ཏུ་གསོལ། །གཟུང་འཛིན་འཁྲུལ་པའི་སྙེམས་ཆོད་བདུད་ལས་རྒྱལ། །རྡོ་རྗེ་ལྟ་བུའི་ཏིང་འཛིན་མཐར་ཕྱིན་ནས། །འགྲོ་བ་ཀུན་གྱི་མགོན་དུ་བདག་གྱུར་ཅིག། བླ་མ་རྣམས་
བདུད་རྩིར་ཞུབ་རང་ལ་ཐིམ། རླུང་བུམ་ཅན་བཟུང་བའི་ཁར་རིག་པ་དབུ་མའི་ལམ་ནས་ཐོན་པར་བསམ། དབྱིངས་རིག་བསྲེ་བ་ནི། ཕཊ༔ ནམ་མཁའ་སེམས་ཉིད་གཉིས་མེད་བསྲེས། །སྟོང་ཉིད་སྐྱེ་མེད་མཐའ་དང་
བྲལ༑ །ཀུན་ཁྱབ་ཏིང་འཛིན་ཁྱབ་གདལ་བ། །བརྗོད་མེད་ཆེན་པོའི་ངང་དུ་ཧོཿ དེ་ནས་མཆོད་སྦྱིན་གྱི་རིམ་པ་ནི་འདི་ལྟར་འདོན་བསྒོམ་བྱའོ།། ཕཊཿ༔ རང་རིག་ཡེ་ཤེས་ཀྱི་ངོ་བོ་འདི། །རྡོ་རྗེ་རྣལ་
འབྱོར་མ་རུ་ལངས། །གདོས་བཅས་ལུས་ཀྱི་པགས་པ་བཤུས། .།སྟོང་གསུམ་ཁྱབ་པའི་ཚད་དུ་གྲུབ། །ཤ་ཁྲག་རུས་པ་མ་ལུས་པ། །གཏུམ་སྟེ་སྤུངས་པ་བསམ་མི་ཁྱབ། །སྲིད་པའི་
ཁྱོན་ཆེན་ལས་འདས་ཙམ། །མི་ཟད་རྒྱ་མཚོ་ཆེན་པོར་གྱུར། །ཨོཾ་ཨཱཿ ཧཱུཾ། ཕཊཿ སྦྱངས་རྟོགས་སྦར་བ་བྱིན་གྱིས་རློབས། །བཞེད་དགུ་ཡོངས་རྫོགས་མཆོད་སྤྲིན་གྱུར། །བདག་ཉིད་
ཐུགས་ཀའི་འོད་ཟེར་ནི། །འཁོར་འདས་ཞིང་ཁམས་རྣམས་སུ་འཕྲོས། །ཕཊཿ དཀོན་མཆོག་སྲིད་ཞུའི་མགྲོན་རྣམས་གཤེགས་སུ་གསོལ། །ཕཊཿ མགོན་པོ་ཡོན་ཏན་མགྲོན་རྣམས་

༄༅། །འབྱོན་པར་འཚལ། །ཕཊཿ སྣང་སྲིད་ལྷ་འདྲེ་ལན་ཆགས་མགྲོན་རྣམས་ཤོག །ཕཊ༔ འགྲོ་དྲུག་སྙིང་རྗེའི་མགྲོན་རྣམས་འདིར་མཆིས་ཀྱི། ཕཊཿ
ལུས་མཆོག་ཞིང་ཁམས་རྒྱ་མཚོའི་མཎྜལ་འབུལ། །ཕྱི་ནང་གསང་གསུམ་དེ་བཞིན་ཉིད་ཀྱིས་མཆོད། །ཐུགས་བརྩེའི་བཞེས་ནས་མཆོག་དང་ཐུན་མོང་གི །དངོས་གྲུབ་མ་ལུས་རབ་སྩོལ་བྱིན་
གྱིས་རློབས། །ཕཊཿ ལས་བཞིའི་མཆོད་པ་ཕྱི་ནང་བསྐང་རྟེན་རྫས། །ནམ་མཁའི་མཛོད་རྫས་ལྟ་བུར་དམིགས་ནས་འབུལ། །དམ་ཚིག་གཉེན་དགོངས་འགལ་རྐྱེན་བར་ཆད་སོལ།
མཐུན་རྐྱེན་རྣམ་བཞིའི་ཕྲིན་ལས་མི་གཡེལ་མཛོད། །ཕཊཿ ཤ་རུས་དབང་པོ་དོན་སྣོད་ཁྲག་ཞག་ཀླད། །མི་ཟད་རྒྱ་ཆེ་འདོད་ཡོན་ལྔ་ལྡན་འདི། །སྣང་སྲིད་ལྷ་འདྲེ་གདོན་བགེགས་ཚོགས་ལ་
སྦྱིན༑ །སོ་སོ་དགའ་མགུ་རང་ཞིང་ཚིམ་པར་གྱིས། །འཁོར་བ་ཐོག་མེད་བུ་ལོན་ལན་ཆགས་པ། །གང་ཡོད་ཐམས་ཅད་བྱང་ཞིང་དག་གྱུར་ཅིག །རང་ལ་དཔེ་ལོང་གཞན་ལ་གནོད་མ་
བྱེད༑ །ཞི་བ་བྱང་ཆུབ་སེམས་དང་ལྡན་པར་འཚལ། །ཕཊཿ འདོད་དགུའི་ལོངས་སྤྱོད་ཕུན་ཚོགས་ཟད་མི་ཤེས། །ཕ་མ་རིགས་དྲུག་སྦྱིན་པས་དགའ་གྱུར་ཅིག །གནས་སྐབས་སྡུག་

བསྔལ་ཀུན་བྲལ་བདེ་དང་ལྡན།།ཆོས་བཞིན་ལེགས་སྤྱོད་སངས་རྒྱས་ཐོབ་པར་ཤོག །ཕཊཿ སྔ་ཕྱིར་མ་ཐོབ་ཁས་ཉན་རྣམས་ལ་སྦྱིན། །འགྲོ་ཀུན་སྡིག་སྒྲིབ་མཐའ་དག་བདག་ལ་
འདུས༑ །བདག་དགེ་བདེ་ཚོགས་བྱང་ཆུབ་རྒྱུར་གྱུར་ཅིག །ཕཊཿ མཆོད་ཡུལ་མགྲོན་དང་མཆོད་རྫས་སྣ་ཚོགས་པ། །མཆོད་བྱེད་རྣལ་འབྱོར་མ་སྟེ་ཐམས་ཅད་ཀུན། །གཉིས་སུ་མེད་
པར་རང་སེམས་ཡེ་ཤེས་ཆེའི། །ངོ་བོ་མཉམ་འཇོག་ཆོས་སྐུ་མངོན་གྱུར་ཤོག། ཅེས་བསྔོ་སྨོན་གྱིས་རྒྱས་གདབ་བོ། །ཞེས་པ་བསྟན་པའི་གསལ་བྱེད་མཆོག་སྤྲུལ་དམ་པ་པད་དཀར་ལྷུན་གྲུབ་ཀྱིས་བཀས་བསྐུལ་བ་
ལྟར༑ ༧ སྙོམས་ལས་པ་ངག་དབང་ཀུན་དགའ་བསྟན་འཛིན་གྱིས་རྒྱུན་འདོན་ཉུང་ངུར་བསྐུས་ཏེ་བཀོད་པའི་དགེ་བས། འགྲོ་རྣམས་དོན་དམ་སྤྱོད་ཡུལ་མངོན་དུ་གྱུར་པའི་རྒྱུར་གྱུར་ཅིག། །།

༄༅། །སྤྲོས་མེད་བྱ་སླ་གཅོད་ཀྱི་ལུས་སྦྱིན་དུ་འབུལ་བའི་རིམ་པ་བཞུགས་སོ།། ཟབ་གཅོད་མདོར་བསྡུས་ནི། སྐྱབས་ཀྱི་ཡུལ་ཀུན་གཅིག་འདུས་པའི། །དྲིན་ཅན་བླ་མར་སྐྱབས་སུ་མཆི།
1/1/01
Ch
མར་གྱུར་སེམས་ཅན་མ་ལུས་པ། །རིགས་དྲུག་འཁོར་བ་དོང་སྤྲུག་ནས། །རྣམ་མཁྱེན་སངས་རྒྱས་སར་འགོད་པའི། །སེམས་བསྐྱེད་ཚུལ་བཞིན་བསྒྲུབ་པར་བགྱི།། ཞེས་པ་ལན་
གསུམ༑ ཕཊ། སྟོང་གསལ་མ་འགགས་རང་མདངས་ལས། །རང་རིག་རྡོ་རྗེ་མཁའ་འགྲོ་མ། །དབུ་མའི་ལམ་ནས་སྤྱི་བོར་ཐོན། །རང་ལུས་བེམ་པོ་ཆེ་ཞིང་ཚོ། །རི་རབ་དང་མཉམ་
ཟག་མེད་ཀྱི། །བདུད་རྩིའི་དཔལ་དུ་འབར་བར་གྱུར། །མཆོག་དམན་མགྲོན་དང་སྣང་སྲིད་ཀྱི། །ལྷ་འདྲེ་ཚེ་རབ་སྔ་མ་ཡིས། །ལན་ཆགས་ཤ་མཁོན་བུ་ལོན་དག །འདིར་འདུས་བཟའ་
བཏུང་ཟག་མེད་པའི། །ཞིམ་དགུ་རོ་བཅུད་ཕུན་སུམ་ཚོགས། །གཅེས་འཛིན་བྲལ་བའི་ཚོགས་སུ་འབུལ། །མགྲོན་རྣམས་དགྱེས་པ་ཆེན་པོས་བཞེས། །ཡང་དག་ཟབ་མོའི་ཆོས་འདི་
༄༅ ཉོན༑ །རང་གི་ལུས་ལ་དཔེ་ལོང་ལ། །གཞན་ལ་གནོད་པ་མ་བྱེད་ཅིག །བདག་ལུས་མཆོད་སྦྱིན་བགྱིས་པའི་མཐུས། །ཕ་མ་འགྲོ་དྲུག་སེམས་ཅན་རྣམས། །ཚད་མེད་བཞི་ཡི་དོན་

རྟོགས་ཤིང༌། །ཕན་བདེའི་དགའ་སྟོན་མཐར་རྒྱས་ཤོག། ཅེས་སྤྲོས་མེད་བྱ་སླ་གཙོ་བཏོན་གྱི་ལུས་སྦྱིན་ཉུང་འཐུས་འདི་ནི། རྟོགས་ལྡན་འགྲོ་ཕན་ཆོས་ལྡན་ངོར། ༧མདོ་ཁམས་པ་བསྟན་པའི་ཉི་མས་སྤེལ་བ་དགེ
དགེའོ༑ །དགེའོ། །དགེའོ།། །།

༄༅། །ལུས་སྦྱིན་འཁྲུལ་སྣང་དབྱིངས་གཅོད་རང་རིག་གཅེར་མཐོང་བཞུགས་སོ།།

༄༅། །ལུས་སྦྱིན་འཁྲུལ་སྣང་དབྱིངས་གཅོད་ལས། ཐོག་མར་གསོལ་འདེབས་ནི། ཨཱཿ མཐའ་དབུས་མེད་པ་ཆོས་ཀྱི་དབྱིངས་ཀློང་ནས།
རིག་སྟོང་དབྱེར་མེད་བླ་མ་ཀུན་ཏུ་བཟང༌། །ཆོས་སྐའི་རང་མདངས་ཤེས་རབ་ཕར་ཕྱིན་མ། །རྫོགས་ཆེན་ཆོས་ཟད་ཤྲཱི་སིདྷ་ལ། །མོས་གུས་གདུང་
ཤུགས་དྲག་པོས་གསོལ་བ་འདེབས། །འཁྲུལ་སྣང་རང་གྲོལ་ཆོས་སྐྱའི་དོན་རྟོགས་ཤོག །འགྲོ་བའི་སྐྱབས་མགོན་གུ་རུ་རིན་པོ་ཆེ། །ཆོས་ཉིད་
དབྱིངས་ཟད་ཇོ་མོ་མཚོ་རྒྱལ་མ། །བཀའ་དྲིན་མཉམ་མེད་རྩ་བའི་བླ་མ་ལ། །མོས་གུས་གདུང་ཤུགས་དྲག་པོས་གསོལ་བ་འདེབས། །འཁྲུལ་སྣང་རང་

ལུས་
ཧུ
༄༅། །གྲོལ་ཆོས་སྐུའི་དོན་རྟོགས་ཤོག །ཕྱོགས་དུས་བརྒྱུད་གསུམ་རིས་མེད་བླ་མ་དང༌། །ཡི་དམ་རྒྱལ་བ་ཞི་དང་ཁྲོ་བོའི་
ཚོགས༑ །གནས་གསུམ་མཁའ་འགྲོ་རྡོ་རྗེ་ཆོས་སྐྱོང་ལ། །མོས་གུས་གདུང་ཤུགས་དྲག་པོས་གསོལ་བ་འདེབས། །འཁྲུལ་སྣང་རང་གྲོལ་ཆོས་སྐའི་
དོན་རྟོགས་ཤོག། དེ་ནས་སྐྱབས་ཡུལ་བསྒོམ་པ་ནི། ཕཊ། འཁོར་འདས་དབྱེར་མེད་སྟོང་ཆེན་གདལ་བ་ཆེ། །མཁའ་དབྱིངས་མཐིང་ག་ཁྱབ་པ་ཚོན་
པོའི་ཀློང༌། །འོད་ལྔའི་ཐིག་ལེ་འཇའ་འོད་ཟེར་ཀློང་དབུས། །རང་རིག་ངོ་བོ་བླ་མ་ཀུན་ཏུ་བཟང༌། །སྐྱབས་གནས་ཀུན་འདུས་ངོ་བོར་ལམ་གྱིས་

གསལ༑ །ཕཊ། སྐྱབས་འགྲོ་ནི། ཕཊ། གདོད་མའི་གནས་ལུགས་ཀ་ནས་དག་མོད་ཀྱང༌། །མ་རྟོགས་གློ་བུར་འཁྲུལ་པའི་འགྲོ་བ་རྣམས། །འཁྲུལ་མེད་རྣམ་པར་གྲོལ་བ་རྟོགས་བྱའི་
ཕྱིར༑ །འཁྲུལ་གྲོལ་གཞི་དག་ངང་ནས་སྐྱབས་སུ་མཆི། །ཕཊ། སེམས་བསྐྱེད་ནི། ཕཊ། འཁོར་འདས་ཆོས་ཉིད་ངང་དུ་རོ་གཅིག་ཀྱང༌། །ཀུན་ཏུ་བཏགས་པས་གཉིས་སྣང་རིས་སུ་
འཆར༑ །སྲིད་ཞི་དབྱེར་མེད་ཐིག་ལེ་ཉག་གཅིག་དང༌། །ཐམས་ཅད་གཞི་དབྱིངས་ཀློང་གྲོལ་སེམས་བསྐྱེད་དོ། ། ཕཊ། མཎྜལ་ནི། ཕཊ། འཁྲུལ་སྣང་རང་གཟུགས་སྒྱུ་མའི་ཕུང་པོ་
།ཡེ་ནས་མ་བཅོས་མཎྜལ་ལྷུན་གྱིས་གྲུབ། །མཆོད་ཞིང་འཁོར་འདས་རང་གྲོལ་རྣམས་ལ་འབུལ། །གཟུང་འཛིན་རང་སར་གྲོལ་བར་བྱིན་གྱིས་རློབས། །སྐྱབས་ཡུལ་བླ་མ་རང་རིག་ཀློང་
དུ་ཐིམ། །བློ་འདས་ཁྱབ་གདལ་ཆེན་པོའི་ངང་དུ་ཨཱཿ ཕཊ། བླ་མའི་རྣལ་འབྱོར་ནི། ཕཊ། མདུན་དབྱིངས་འཇའ་འོད་ཐིག་ལེ་འཁྲིགས་པའི་དབུས། །གདོད་མའི་མགོན་པོ་བླ་མ་ཀུན་ཏུ་
བཟང་༑ །སྐུ་མདོག་མཐིང་ག་སྐྱིལ་ཀྲུང་མཉམ་གཞག་པང་། །ཤེས་རབ་ཕར་ཕྱིན་ཀུན་ཏུ་བཟང་མོ་འཁྲིལ། །སྐྱབས་གནས་རྒྱལ་བ་རྒྱ་མཚོའི་དབུས་ན་བཞུགས། །སྐུ་ནི་འཁོར་འདས་སྣང་སྲིད་༴

ཞཱ ༄༅། །ཡོངས་ལ་ཁྱབ། །གསུང་དབྱངས་ཡན་ལག་དྲུག་ཅུས་ཆོས་རྣམས་གསུངས། །ཐུགས་ནི་སྟོང་གསལ་ནམ་མཁའ་ལྟ་བུའི་དབྱིངས། །བདག་སོགས་མོས་པའི་བུ་ལ
བྱིན་གྱིས་རློབས། །གསོལ་བ་འདེབས་སོ་བླ་མ་ཀུན་ཏུ་བཟང༌། །ཐུགས་རྗེས་ཟུངས་ཤིག་རྒྱལ་བ་ཀུན་གྱི་ཡབ། །འདི་དང་ཕྱི་མ་ཚེ་རབས་ཀུན་ཏུ་ཡང་། །རེ་ས་གཞན་ན་མེད་དོ་ཐུགས་རྗེས་
གཟིགས༑ །སྲིད་པའི་ས་བོན་རྣམ་པར་རྟོག་པ་འདི། །གཞི་མེད་རང་སར་གྲོལ་བར་བྱིན་གྱིས་རློབས། །གཅེས་པར་འཛིན་པ་སྒྱུ་མའི་ཕུང་པོ་འདི། །འཕོ་མེད་འོད་སྐུར་གྲོལ་བར་བྱིན་གྱིས་
རློབས༑ །ལྷ་འདྲེ་གཉིས་འཛིན་རེ་དང་དོགས་པ་འདི། །རེ་དོགས་གཉིས་མེད་གྲོལ་བར་བྱིན་གྱིས་རློབས། །བདག་གཞན་འཁོརྀ་འདས་སེམས་ཀྱི་ཆོ་འཕྲུལ་རྣམས། །རིག་སྟོང་དབྱིངས་སུ་
གྲོལ་བར་བྱིན་གྱིས་རློབས། །ཕཊ། འཕོ་བ་ནི། ཕཊ། སེམས་བྱུང་རྣམ་པར་རྟོག་པའི་མཚན་མ་རྣམས། །རང་གྲོལ་ཀ་ནས་དག་པ་རིག་པའི་ཀློང་། །འཕོ་བྱ་འཕོ་བྱེད་གདོད་ནས་མ་གྲུབ
༈ པའི༑ །སྟོང་གསལ་དག་པ་ཆེན་པོའི་ཀློང་དུ་ཕཊ། །ཕཊ། ཕཊ། ཕཊ། རྒྱ་ཁྱོན་ཚད་འདས་སྟོང་པའི་སྣོད་ནང་དུ། །འཁྲུལ་མེད་འོད་གསལ་ཆེན་པོའིབདུད་རྩི་བཤམས། །དུག་ལྔ་རང་

གྲོལ་ཡེ་ཤེས་ལྔ་ཡི་ངང་། །མ་འགག་ཅིར་ཡང་འཆར་བའི་མཆོད་སྤྲིན་འདི། །འཁོར་འདས་གཞི་དག་བློ་འདས་ཆོས་ཟད་པའི། །རང་རིག་གདོད་མའི་ཆོས་སྐུའི་ལྷ་ལ་འབུལ། །ཡེ་ནས་རང་
རིག་ལྷུན་གྲུབ་མ་རྟོགས་པས། །འཁྲུལ་སྣང་སྒྱུ་མ་ལྟ་བུས་བསླུས་པ་ཡི། །ལྷ་སྲིན་སྡེ་བརྒྱད་འབྱུང་པོ་ཕྲ་རགས་དང༌། །ལན་ཆགས་བུ་ལོན་བདག་པོ་བདག་མོ་ལ། །གང་ལ་གང་འདོད་དེ་ལ་དེ་
བཞིན་དུ། ྋ །འདོད་ཡོན་མི་ཟད་ནམ་མཁའི་ཁམས་ཁྱབ་འདིས། །སོ་སོར་དགྱེས་ཚིམས་གནོད་པའི་གདུག་རྩུབ་ཞི། །འཁྲུལ་སྣང་རང་དག་བྱང་ཆུབ་སེམས་གཉིས་འབྱོངས། །སྐུ་དང་ཡེ་ཤེས་
འབྲས་བུ་མྱུར་ཐོབ་ཤོག །མཆོད་བྱ་མཆོད་བྱེད་གཞི་དབྱིངས་ཀ་དག་ཀློང༌། །ཁྱབ་གདལ་ནམ་མཁའ་ལྟ་བུའི་ཀློང་དུ་ཨཱཿ ཕཊ། དགེ་བསྔོ་ནི། རང་རིག་མ་རྟོགས་འཁོར་བའི་འགྲོ་པ་
རྣམས༑ །གཉུག་མ་ལྷན་ཅིག་སྐྱེས་པ་རྟོགས་བྱའི་ཕྱིར། །ཡེངས་འཁྲུལ་བྲལ་ཐོབ་ཀུན་ལས་འདས་པ་ཡི། །བློ་འདས་ཆོས་ཟད་རྟོགས་པའི་དགེ་བ་འདི། །མཐའ་མེད་འཁོར་བར་འཁྱམས་པའི་
སེམས་ཅན་རྣམས། །གདོད་མའི་མགོན་པོའི་གོ་འཕང་ཐོབ་ཕྱིར་བསྔོ།། ཞེས་པ་འདི་ཡང་རྫོགས་ཆེན་གྱི་ལྟ་བ་ལ་མ་རྨོངས་པའི་ཤེས་རབ་ཀྱི་ཀློང་རྡོལ་བ་དགེ་སྦྱོང་རྒན་པོ་༧ཤཱཀྱ་ཤྲཱི ས་ཐུན་སེང་ལ་བྲིས་པ་དགེའོ།།

!{ ༄༅། །བསྔོ་བ་ནི། བདེ་བ་ཅན་གྱི་ཞིང་ཁམས་ན། །སངས་རྒྱས་སྣང་བ་མཐའ་ཡས་བཞུགས། །སྨོན་ལམ་དག་པས་འཁྲུངས་པ་ཡིན། །ཞིང་མཆོག་དེ་རུ་སྐྱེ་བར་
མ
ཤོག །བཻ་ཌཱུརྻ་ཡི་ཞིང་ཁམས་ན། །སངས་རྒྱས་སྨན་པའི་རྒྱལ་པོ་བཞུགས། །དུག་གསུམ་སྤངས་པས་འཁྲུངས་པ་ཡིན། །ཞིང་མཆོག༴ བྱ་རྒོད་ཕུང་པོའི་རི་བོ་ལ། །བཅོམ་ལྡན
ཤཱཀྱ་ཐུབ་པ་བཞུགས། །ཚོགས་གཉིས་བསགས་པས་འཁྲུངས་པ་ཡིན།ྋ །ཞིང༴ དགའ་ལྡན་ཆོས་ཀྱི་ཕོ་བྲང་ན། །རྒྱལ་ཚབ་བྱམས་པ་མགོན་པོ་བཞུགས། །ས་བཅུ་དག་གིས་འཁྲུངས་
པ་ཡིན། །ཞིང༴ རྒྱ་ནག་རི་བོ་རྩེ་ལྔ་ན། །རྒྱལ་སྲས་འཕགས་པ་འཇམ་དཔལ་བཞུགས། །མཁྱེན་རབ་ཅན་གྱི་འཁྲུངས་པ་ཡིན། །ཞིང༴ རི་བོ་ཏ་ལའི་གནས་མཆོག་ན། །རྒྱལ་
སྲས་ཐུགས་རྗེ་ཆེན་པོ་བཞུགས། །སྙིང་རྗེ་ཅན་གྱི་འཁྲུངས༴ ཞིངཿ༴ ལྕང་ལོ་ཅན་གྱི་གནས་མཆོག་ན། །རྒྱལ་སྲས་ཕྱག་ན་རྡོ་རྗེ་བཞུགས། །མཐུ་སྟོབས་ཅན་གྱི
༈ འཁྲུངས༴ ཞིང༴ གཡུ་ལོ་བཀོད་པའི་ཞིང་ཁམས་ན། ྋ།རྗེ་བཙུན་འཕགས་མ་སྒྲོལ་མ་བཞུགས། །ཆགས་སྡང་སྤངས་པས་འཁྲུངས༴ ཞིང་མཆོག༴ སྤོས་ངད་ལྡན་པའི་རི་བོ་

ན༑ །བྱང་ཆུབ་སེམས་དཔའ་ཆོས་འཕགས་བཞུགས། །དཀའ་བ་སྤྱད་པས༴ ཞིང༴ ལྷོ་ཕྱོགས་དཔལ་གྱི་རི་བོ་ན། །སློབ་དཔོན་ཀླུ་སྒྲུབ་ཡབ་སྲས་བཞུགས། །མཐའ་གཉིས་སྤངས་
པས་འཁྲུངས༴ ཞིང༴ རྣམ་པར་རྒྱལ་བའི་ཁང་བཟང་ན། །ལྷ་ཡི་དབང་པོ་བརྒྱ་བྱིན་བཞུགས། །བསོད་ནམས་བསགས་པས༴ ཞིང༴ ལྷ་དང་མི་ཡི་འཇིག་རྟེན་ན། །འཕགས་
པའི་གནས་བརྟན་བཅུ་དྲུག་བཞུགས། །བསྟན་པ་འཛིན་པས་འཁྲུངས་པ་ཡིན། ཞིང་མཆོག་དེ་རུ་སྐྱེ་བར་ཤོག། ཇོ་བསྐུལ་འདི་བཞིན། ༧ སྙོམ་ལས་པ་ཀུན་དགའ་བསྟན་འཛིན་གྱིས་བྲིས་པ་ཡོངས་ལ་ཕན་
བདེའི་ཁྱབ་བརྡལ་དཔྱིད་དུ་སྨིན་པར་གྱུར་ཅིག། ཛ་ཡནྟུ། དགེའོ།། །།

༄༅། །དཔལ་འབྲུག་པ་བཀའ་བརྒྱུད་པའི་བསྟོད་ཚོགས་མཆོད་བརྗོད་རབ་གསལ་མར་གྲགས་པ་སྨད་འབྲུག་
གཅིག་
ཁམས་སྒར་གསུང་རྒྱུན་ལྟར་བཀོད་པ་བཞུགས་སོ།།

༄༅། །དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྙིང་ག་པདྨོའི་ཟེའུ་འབྲུ་ལ། །འབྲལ་བ་མེད་པར་རྟག་པར་བཞུགས་ནས་
ཀྱང་༑ །སྐུ་གསུང་ཐུགས་ཀྱིས་བྱིན་གྱིས་བརླབ་ཏུ་གསོལ། །སྐུ་ལྔ་རབ་རྫོགས་བླ་མེད་རྡོ་རྗེ་འཆང་། །རྒྱལ་བའི་སྲས་མཆོག་གསང་བདག་རྡོ་རྗེ་
འཛིན༑ །མཆོག་གི་བྱིན་རླབས་ཞུགས་པའི་ས་ར་ཧ། གསོལ་བ་འདེབས་སོ་བདག་རྒྱུད་བྱིན་གྱིས་རློབས། །སྣང་བ་དབང་དུ་འདུས་པའི་ལཱུ་ཡི་པ།
སྤྱོད་ལམ་ལམ་དུ་ལོངས་པའི་ཌཱིང་གི་པ། །ས་བཅུའི་དབང་ཕྱུག་བློ་གྲོས་རིན་ཆེན་ཞབས། །གསོལ་བ་འདེབས་སོ༴ ལུང་བསྟན་ཕྱིར་མི་ལྡོག་པའི་ཀླུ་

༄༅། །སྒྲུབ་ཞབས། འོད་གསལ་མངོན་དུ་གྱུར་པའི་མ་ཏཾ་གི །ཐུགས་དགོངས་མཁའ་ལྟར་དག་པའི་སུ་མ་ཏི། གསོལ་བ
འདེབས་སོ༴ ཏིང་འཛིན་བརྟན་པ་ཐོབ་པའི་ཐང་ལོ་པ། །ཟག་བཅས་སྒྱུ་ལུས་འབྱོངས་པའི་ཤིང་ལོ་པ། ཉི་ཟླ་འོད་ཟེར་འབར་བའི་ཀརྞ་རི།
གསོལ་བ་འདེབས་སོ༴ ཏིང་འཛིན་ལས་སུ་རུང་བའི་ཌོམ་བྷི་པ། །བདག་གཞན་དོན་གཉིས་འགྲུབ་པའི་བི་ན་ས། །འདོད་ཡོན་ལམ་དུ་ལོངས་པའི་
ལྭ་ཝ་པ། །གསོལ་བ་འདེབས༴ སྤྲུལ་པའི་སྐྱེས་མཆོག་ཨིནྡྲ་བྷཱ་ཏིའི་ཞབས། །རྣམ་འབྱོར་དབང་ཕྱུག་ཆེན་པོ་ཏིལླི་པ། །མཁས་པས་གྲུབ་མཆོག་

བརྙེས་པའི་ནཱ་རོ་པ། །གསོལ་བ་འདེབས་སོ༴ མི་གནས་མྱ་ངན་འདས་པའི་རི་ཁྲོད་ཞབས། །བར་དོར་ལུང་བསྟན་ཐོབ་པའི་མཻ་ཏྲི་པ། །ཕོ་ཉའི་ལམ་མཆོག་མཐར་ཕྱིན་ཏི་ཕུའི་ཞབས།
གསོལ་བ་འདེབས་སོ༴ དཀའ་སྤྱད་ཕུལ་དུ་ཕྱིན་པ་མར་པའི་ཞབས། །བདག་མེད་འཁོར་ལོའི་ཞལ་གཟིགས་རྔོག་སྟོན་ཞབས། །འོད་གསལ་རྒྱུན་ཆད་མེད་པའི་རས་ཆེན་ཞབས། །གསོལ་
བ་འདེབས་སོ༴ སྐུ་གསུམ་མངོན་དུ་གྱུར་པའི་རས་ཆུང་ཞབས། །སྣང་བ་ཆོས་སྐར་ཤར་བའི་རྒྱལ་བ་ལོ། །དངོས་འཛིན་འཁྲུལ་པ་ཞིག་པའི་དམ་པ་རྗེ། །གསོལ་བ་འདེབས་སོ༴
ཐུགས་རྗེས་འགྲོ་དོན་མཛད་པའི་སྒམ་པོ་པ། །ཐུགས་དགོངས་མཁའ་ལྟར་དག་པའི་མཐའ་རྩ་པ། །ཐམས་ཅད་མཁྱེན་པ་རྩོད་མེད་གྲགས་ཆེན་ཞབས། །གསོལ་བ་འདེབས་སོ༴ བདེ་
གཤེགས་ཀུན་གྱི་དཔལ་ལྡན་རིན་པོ་ཆེ། །གྲུབ་ཐོབ་ཀུན་གྱི་རྩོད་མེད་དབུ་སེའི་ཞབས། །གདུལ་དཀའ་འདུལ་མཛད་འགྲོ་མགོན་སྐྱེ་མེད་ཞང༌། །གསོལ་བ་འདེབས་སོ༴ ཆོས་སྐུ་མཉམ་
ཉིད་ཡངས་པའི་རྗེ་བཙུན་གླིང༌། །བློ་འདས་ཆོས་སྐུའི་བདག་ཉིད་འབྲུག་པའི་ཞབས། །ཁྱབ་བདག་ལོངས་སྤྱོད་རྫོགས་སྐུ་སངས་རྒྱས་དབོན། །གསོལ་བ་འདེབས་སོ༴ ཁམས་གསུམ་༔

༄༅། །ཆོས་ཀྱི་རྒྱལ་པོ་རྒོད་ཚང་པ། །ས་གསུམ་འགྲོ་བའི་དཔལ་མགོན་དབུ་རི་པ། །དུས་གསུམ་མཁྱེན་པའི་མངའ་བདག་པ་རི་བ། །གསོལ་བ་འདེབས་སོ༴ འགྲོ་
ཀུན་བརྩེ་བས་རྗེས་འཛིན་གཞོན་ནུའི་ཞབས། །སྟོང་ཉིད་སྙིང་རྗེ་དབྱེར་མེད་ཉི་མའི་ཞབས། །ལྷུན་གྲུབ་གཉུག་མར་ཤར་བའི་རྡོར་གླིང་པ། །གསོལ་བ་འདེབས་སོ༴ སྤྱན་རས་གཟིགས་ཀྱི་
ངོ་བོ་སྤོས་སྐྱ་པ། །ས་ར་ཧ་ཡི་སྤྲལ་པ་བཅུ་གསུམ་པ། །མ་རིག་མུན་སེལ་འཇམ་དབྱངས་ཆོས་རྗེའི་ཞབས། །གསོལ་བ་འདེབས་སོ༴ བསླབ་གསུམ་རྒྱན་མཛེས་མཁན་ཆེན་རྡོར་རིན་
པ༑ །རྒྱལ་བའི་གསུང་གི་མཛོད་འཛིན་བློ་སེང་ཞབས། །དྲི་མེད་མཁྱེན་བརྩེའི་བདག་ཉིད་ཤེས་སེང་ཞབས། །གསོལ་བ་འདེབས་སོ༴ མཐའ་ཡས་ནུས་པ་ཕུལ་ཕྱིན་ཡེ་ཤེས་མཚན།
ཟག་མེད་བདེ་ལ་རྣམ་རོལ་ནམ་མཁའི་མཚན། །མཆོག་གི་ལམ་བརྙེས་ཤེས་རབ་བཟང་པོའི་ཞབས། །གསོལ་བ་འདེབས་སོ༴ མཁྱེན་བརྩེའི་བདག་ཉིད་རྟོགས་ལྡན་རིན་པོ་ཆེ། །ཉམས་
རྟོགས་ཕུལ་ཕྱིན་གྲུབ་ཆེན་བློ་གྲོས་མཆོག །གདམས་པའི་གཏེར་མཛོད་འཁྲུལ་ཞིག་རིན་པོ་ཆེ། །གསོལ་བ་འདེབས་སོ༴ ཟབ་ཅིང་རྒྱ་ཆེའི་ཆོས་རྣམས་ཐེག་པའི་མཐའ། །ཡོངས་རྫོགས་

གྲུབ་པའི་དབང་ཕྱུག་རིན་པོ་ཆེ། །སྙིགས་དུས་འགྲོ་བ་ཀུན་གྱི་སྐྱབས་གྱུར་པ། །རྒྱལ་དབང་ཆོས་རྗེའི་ཞབས་ལ༴ སྙན་བརྒྱུད་གདམས་པའི་གཏེར་མཛོད་ཤཱཀྱའི་མཚན། །བསྟན་པའི་
མངའ་བདག་ངག་དབང་ཆོས་ཀྱི་རྒྱལ། །རྒྱལ་བ་ཀུན་དངོས་སྐྱེས་མཆོག་སྤྲུལ་པའི་སྐུ། །གསོལ་བ་འདེབས་སོ༴ བདེ་ཆེན་དགའ་བཞིའི་གར་མཁན་ཀུན་སྤངས་རྗེ། །མཐུ་སྟོབས་དབང་
ཕྱུག་ངག་དབང་གྲགས་པ་དང༌། རྒྱལ་བའི་རྒྱལ་ཚབ་ངག་གི་དབང་ཕྱུག་ལ། །གསོལ་བ་འདེབས་སོ༴ སྐལ་བཟང་ཡིད་ཀྱི་ཤིང་རྟ་པདྨ་དཀར། །རྡོ་རྗེ་འཛིན་དངོས་ཆོས་ཀྱི་མགོན་པོ་
དང་༑ །མི་ཕམ་ཆོས་རྒྱལ་བརྒྱུད་པར་བཅས་ཀུན་ལ། །གསོལ་བ་འདེབས་སོ༴ རིགས་བརྒྱའི་ཁྱབ་བདག་མཉམ་མེད་ལྷ་རྩེ་བ། །སེམས་དཔའ་ཆེན་པོ་རིན་ཆེན་དཔལ་བཟང་པོ། །གྲུབ་
བརྙེས་ཆོས་གྲུབ་པ་དང་ཆོས་འཕགས་མཚན། །གསོལ་བ་འདེབས་སོ༴ ཀུན་མཁྱེན་འགྲོ་བའི་བླ་མ་དཔག་བསམ་དབང་། །སྒྲུབ་བརྒྱུད་སྤྱི་མེས་མི་ཕམ་བློ་གྲོས་དང༌། །འཇམ་དབྱངས་
རྣམ་འཕྲུལ་བུདྡྷའི་མཚན་ཅན་ལ། །གསོལ་བ་འདེབས་སོ༴ ཐུགས་རྗེའི་མངའ་བདག་ཨོཌཱི་ཡཱ་ན་དང༌། །འབྲེལ་ཚད་དོན་ལྡན་ཀརྨ་བསྟན་འཕེལ་དང་། །བརྟུལ་ཞུགས་དཔའ་བོ་འཇིགས་༔

༄༅། །བྲལ་ཧེ་རུ་ཀ །གསོལ་བ་འདེབས་སོ༴ རྟོགས་པའི་གར་མཁན་ཤེས་རབ་འབྲུག་རྒྱལ་ཞབས། །རིག་སྔགས་འཆང་བ་ཆོས་གྲགས་རྒྱ་མཚོ་དང༌། །ཡེ་ཤེས་
མཆོག་གཟིགས་ཐུགས་རྗེ་དཔལ་འབྱོར་སོགས། །གྲུབ་མཆོག་བཤེས་གཉེན་གདམས་པའི་ཚོགས་ཆེན་པོར། །གསོལ་བ་འདེབས་སོ༴ བསླབ་གསུམ་རྒྱུད་ལྡན་ཡོངས་འཛིན་དམ་པ་
དང་༑ །གྲུབ་པའི་དབང་ཕྱུག་མི་ཕམ་དབང་པོའི་སྡེ། །ཤེས་བྱའི་མངའ་བདག་ཡར་འཕེལ་དབང་པོ་ལ། །གསོལ་བ་འདེབས་སོ༴ ཟབ་དོན་གདམས་པས་ཐུགས་རྒྱུད་ཡོངས་བཀང་
ནས༑ །དོན་གཉིས་ལེགས་མཛད་ཀུན་དགའ་བསྟན་འཕེལ་དང༌། །མཐུ་སྟོབས་ཕུལ་ཕྱིན་ཆོས་ཀྱི་དབང་ཕྱུག་ལ། །གསོལ་བ་འདེབས་སོ༴ སྨྲ་བའི་དབང་ཕྱུག་ཆོས་རྒྱལ་དཔལ་བཟང་
པོ༑ །ལྷ་སྐྱེས་ཡེ་ཤེས་མངོན་གྱུར་རིགས་བརྒྱའི་བདག །འགྲོ་དོན་མཁའ་མཉམ་ཀུན་དགའ་བསྟན་འཛིན་ལ། །གསོལ་བ་འདེབས་སོ༴ བརྟུལ་ཞུགས་མཐར་ཕྱིན་འཇམ་མགོན་དགྱེས་པའི་
མཚན༑ །ཀུན་མཁྱེན་བླ་མ་ཕྲིན་ལས་ཤིང་རྟའི་སྡེ། །དོན་བརྒྱུད་བསྟན་འཛིན་བདེ་ཆེན་རྡོ་རྗེ་ལ། །གསོལ་བ་འདེབས་སོ༴ རྡོ་རྗེའི་སྐུ་མངོན་འཇམ་དཔལ་དཔའ་བོ་དང༌། །ཟག་མེད་བདེ་

ཆེན་མཆོག་གི་སྐུར་སྣང་བ། །གདུལ་བྱ་འདྲེན་མཛད་ཆོས་ཀྱི་ཉི་མ་ལ། །གསོལ་བ་འདེབས་སོ༴ ཟབ་ཞི་སྤྲོས་བྲལ་ཡེ་ཤེས་མཆོག་གི་ངང་། །ནམ་ཡང་མི་གཡོ་བདག་འཛིན་བདུད་བཞིའི་
སྡེ༑ །ཅིག་ཆར་འཇོམས་མཛད་འཇམ་དཔལ་རྡོ་རྗེ་ལ། །གསོལ་བ་འདེབས་སོ༴ རིགས་ཀུན་གཅིག་འདུས་ཆོས་ཀྱི་སྣང་བ་དང༌། །ཡོངས་རྫོགས་བསྟན་པའི་གཙུག་རྒྱན་ཡེ་ཤེས་
གྲུབ༑ །བསྟན་འགྲོའི་མགོན་གཅིག་མི་ཕམ་མཐུ་སྟོབས་ལ། །གསོལ་བ་འདེབས་སོ༴ ཀུན་མཁྱེན་འབྲུག་པ་འཇིགས་མེད་མི་འགྱུར་མཚན། །འབྲེལ་ཚད་ཐར་འགོད་མི་ཕམ་ཡེ་ཤེས་
དང་༑ །སྒྲུབ་བརྒྱུད་བསྟན་པའི་གསལ་བྱེད་ཉི་མ་ཆེར། །གསོལ་བ་འདེབས་སོ༴ ཟླ་མེད་སྐྱབས་མགོན་ཆོས་ཀྱི་ཉིན་བྱེད་དང༌། །ལུང་རྟོགས་བདག་ཉིད་བསྟན་པའི་ཉི་མའི་ཞབས། །ས་
སུམ་མཆོད་སྡོང་དཀར་བརྒྱུད་རྒྱ་མཚོའི་སྡེ། །བཀའ་དྲིན་འཁོར་མེད་རྩ་བའི་བླ་མ་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །ཚིག་ལ་མ་བརྟེན་སྒྲོ་འདོགས་ནང་ནས་
ཆོད༑ །གནད་ལ་མ་བརྟེན་བྱིང་རྒོད་རང་སར་གྲོལ། །ཐབས་ལ་མ་བརྟེན་བདེ་ཆེན་རྒྱུན་ཆད་མེད། །ཉམས་མྱོངས་མཐར་ཕྱིན་དཔལ་ལྡན་འབྲུག་པའི་ཞབས། །གུས་པའི་ལུས་ལས་སྙན་

༄༅། །པའི་ངག་ཕྱུང་ནས། །དང་བའི་ཡིད་ཀྱིས་གུས་ཤིང་གསོལ་བ་འདེབས། །ཉམས་མྱོངས་རྒྱུན་ཆད་མེད་པར་བརྟན་པ་དང༌། །རྟོགས་པ་མཆོག་ཏུ་གྱུར་པ་བསྐྱེད་
མཆོད་
བརྗོད་དུ་གསོལ། །ཟག་ལུས་འདི་དང་མ་བྲལ་བར་དུ་ཡང་། །འཁོར་བའི་སྡུག་བསྔལ་ཚོགས་ཀྱིས་མི་འཚེ་ཞིང་། །མཐུན་རྐྱེན་མ་ལུས་ཕུན་སུམ་ཚོགས་པ་དང་། །འགྲོ་བའི་སྡུག་བསྔལ་སེལ་
བའི་མཐུ་ལྡན་ཤོག །སྐྱེ་བ་ཀུན་ཏུ་ཡང་དག་བླ་མ་དང༌། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང༌། །ས་དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་འཆང་གི་གོ་འཕང་ཐོབ་པར
ཤོག བརྒྱུད་པ་ཡོངས་རྫོགས་རིང་བརྒྱུད་ལ་གསོལ་བ་འདེབས་པ་རྩ་བ་གྲུབ་ཆེན་གླིང་གིས་མཛད་ཅེས་པ་ལ་དྭགས་ཧོ་མིའི་བསྟོད་ཚོགས་སུ་གསལ་རུང་། གླིང་རས་གསུང་འབུམ་པོད་གཉིས་སུ་མི་བཞུགས་པས། ངེས་པ་ཅན་ཡིན་མིན་སླད་
ནས་དཔྱད་འོས་པ་ཞིག་སྙམ་མོ། །ཇ་མཆོད་རྒྱས་པ་ནི། འཇིག་རྟེན་ཀླུ་དབང་གཙུག་ན་ནོར་བུའི་མཆོག །བསམ་པའི་རེ་བ་ཐམས་ཅད་སྐོང་མཛད་པ། །མཚུངས་མེད་བླ་མ་མཆོག་གསུམ་ཡི་དམ་
ལྷ༑ །དམ་ཅན་རྒྱ་མཚོའི་ཚོགས་རྣམས་འདིར་གཤེགས་ཤིག །ཕུན་ཚོགས་བསོད་ནམས་སྟོབས་ལས་གྲུབ་པའི་བཅུད། །རྒྱ་ཇ་དྲི་བཟང་མདོག་མཛེས་རོ་བརྒྱ་པ། །མོས་བློས་མཁའ་ཁྱབ་

བདུད་རྩིའི་མཚོར་དམིགས་ནས། །མཆོད་དོ་གྲུབ་པ་བརྒྱད་ཀྱི་དངོས་གྲུབ་སྩོལ། །རྩ་ཚོགས་དྷཱ་ཏཱིར་དག་པའི་བདེ་སྐྱོང་མར། །ནཱ་དའི་སྔགས་རྒྱས་ཕུང་ཁམས་སྐྱེ་མཆེད་ཆོས། །དྭངས་
འབྲུག་མའི་ཁམས་བཞུ་ཟག་མེད་བདུད་རྩིར་འབུལ། །མཆོག་གི་གོ་འཕང་ཐོབ་པའི་དགེ་ལེགས་སྩོལ།ྋ །སྒྱུ་འཕྲུལ་སྣང་བས་མཛེས་པའི་སྟོང་ཉིད་ལ། །མི་འགྱུར་སྙིང་རྗེའི་གང་བ་ཆགས་པའི་
ལུགས་།ཟུང་འཇུག་ཡེ་ཤེས་བདུད་རྩིའི་ལོངས་སྤྱོད་ཀྱིས། །མཆོད་བྱ་མཆོད་བྱེད་མཉམ་པ་ཉིད་དུ་མཆོད།ྋ །ཆོས་སྐྱོང་ཆེན་པོའི་བཀས་བསྐུལ་ནས་བཙུན་པ་པདྨ་དཀར་པོས་སྦྱར་བའོ། རྡོ་རྗེ་འཆང་ཆེན་མཁྱེན་
ཆོས་
པའི་མཁའ་དབྱིངས་ལ། །ཏིལླི་པ་ནི་རྟོགས་པའི་དཀྱིལ་འཁོར་རྒྱས། །ནཱ་རོ་པཎ་ཆེན་ཐུགས་རྗེའི་འོད་ཟེར་འཕྲོ། །བརྒྱུད་པ་མ་རིག་མུན་སེལ་གསུམ་ལ་འདུད། །མར་པ་ལོ་ཙཱ་ཆོས་ཀྱི་རྒྱ་
མཛོད་
མཚོ་ལ། །བཞད་པ་རྡོ་རྗེ་ཡིད་བཞིན་ནོར་བུ་བརྙེས། །ཟླ་འོད་གཞོནནུ་དགོས་འདོད་རེ་བ་སྐོང་། །བརྒྱུད་པ་དངོས་གྲུབ་མཆོག་སྟེར་གསུམ་ལ་འདུད། །འགྲོ་མགོན་རིན་ཆེན་བྱང་ཆུབ་ལྗོན་
ཤིང་ལ། །གླིང་ཆེན་རས་པ་ལྷག་བསམ་ལོ་འདབ་རྒྱས། །དཔལ་ལྡན་འབྲུག་པ་ཕྲིན་ལས་འབྲས་བུ་སྨིན། །བརྒྱུད་པ་དུག་གསུམ་ནད་སེལ་གསུམ་ལ་འདུད། །སངས་རྒྱས་དབོན་རས་ཕུན་

མཆོད་༄༅། །ཚོགས་གངས་རི་ལ། །སེང་གེའི་མཚན་ཅན་དམ་ཆོས་བདུད་རྩིའི་རྒྱུན། །ཆོས་རྗེ་ཁུ་དབོན་ཟབ་དོན་མྱུ་གུ་འཁྲུངས། །བརྒྱུད་པ་དགོས་འདོད་ཀུན་བྱུང་གསུམ་ལ་
བརྗོད་འདུད༑ །བཀའ་བརྒྱུད་ཀུན་གྱི་གཙུག་རྒྱན་སྒམ་པོ་པ། །སྒྲུབ་རྒྱུད་བསྟན་པའི་སྲོག་ཤིང་ཙཱ་རི་བ། །དོན་བརྒྱུད་གདམས་པའི་མངའ་བདག་འབྲུག་པའི་ཞབས། །རྣམ་གསུམ་དབྱེར་མེད་ཆོས་
རྗེའི་ཞབས་ལ་འདུད། ྋ །དབྱིངས་དང་ཡེ་ཤེས་དག་པའི་སྐ། ྋ།འགག་པ་མེད་པ་གསུང་གི་མཆོག །འཁྲུལ་པ་མེད་པ་ཡེ་ཤེས་ཐུགས། །བླ་མའི་སྐ་གསུང་ཐུགས་ལ་འདུད། །ཀུན་ཁྱབ་
དྲུག་
ནམ་མཁའི་རྣལ་འབྱོར་པ། །ཕྱོགས་བྲལ་བདེ་བ་ཆེན་པོའི་ཀློང༌། །ལྷན་གྲུབ་འདུས་མ་བྱས་པའི་དབྱིངས། །ཀུན་མཁྱེན་འབྲུག་པའི་ཞབས་ལ་འདུད། །བདག་ནི་ཚེ་རབས་ཐམས་ཅད་
དུ༑ །དམ་པ་ཁྱོད་དང་མི་འབྲལ་ཞིང༌། །ཁྱེད་གསུང་དམ་ཆོས་བདུད་རྩིའི་རོས། །རྣམ་པ་ཀུན་ཏུ་འཚོ་བར་ཤོག །རྒྱལ་བས་བསྔགས་པའི་གནས་རྣམས་སུ། །ཚེ་འདིའི་བྱ་བ་བློས་བཏང་
ནས༑ །དོན་དམ་ཆོས་སྐུའི་བླ་མ་དང༌། །ནམ་ཡང་འབྲལ་བ་མེད་པར་ཤོག །རང་དོན་ཞི་བདེའི་བློ་སྤངས་ནས། །མཁའ་དང་མཉམ་པའི་འགྲོ་བ་རྣམས། །བདག་གིས་བརྩེ་བས་རྗེས་

བཟུང་ནས། །ཐར་པའི་ལམ་ལ་འགོད་པར་ཤོག ༈ །ཇ་མཆོད་པ་བཀའ་བརྒྱུད་བླ་མ་མཆོད། །བཀའ་བརྒྱུད་རྣམ་ཐར་འཁྱོངས་པར་བྱིན་གྱིས་རློབས། །ཇ་མཆོད་པ་སྒྲུབ་བརྒྱུད་བླ་མ་
མཆོད༑ །སྒྲུབ་བརྒྱུད་བསྟན་པ་ཟིན་པར༴ ཇ་མཆོད་པ་དོན་བརྒྱུད་བླ་མ་མཆོད། །དོན་བརྒྱུད་སེམས་ལ་ཐོབ་པར༴ ཇ་མཆོད་པ་རྩ་བའི་བླ་མ་མཆོད། །ཐུགས་ཡིད་གཅིག་ཏུ་འདྲེ་
བར༴ ཇ་མཆོད་པ་ཡི་དམ་ལྷ་ཚོགས་མཆོད། །མཆོག་གི་དངོས་གྲུབ་ཐོབ་པར༴ ཇ་མཆོད་པ་གནས་གསུམ་མཁའ་འགྲོ་མཆོད། །ཕྲིན་ལས་རྣམ་བཞི་འགྲུབ་པར༴ ཇ་མཆོད་པ་ཆོས་
སྐྱོང་སྲུང་མ་མཆོད། །འགལ་རྐྱེན་བར་ཆད་ཞི་བར༴ ཇ་མཆོད་པ་རྡོ་རྗེ་སྤུན་ཚོགས་མཆོད། །དག་སྣང་ཕྱོགས་མེད་འབྱོངས་པར༴ ཇ་མཆོད་པ་ཕྱག་རྒྱ་ཆེན་པོ་མཆོད། །འཁོར་འདས་
དབྱེར་མེད་རྟོགས་པར་བྱིན་གྱིས་རློབས། ༈ ཉེ་བརྒྱུད་མཐོ་བརྩེགས་ལ་གསོལ་བ་འདེབས་པ་དཀར་བརྒྱུད་ཕྱག་མཆོད་ནོར་བུའི་ཕྲེང་བ། ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་
གསུང་ཐུགས་ཡེ་ཤེས་རྡོ་རྗེ་གཅིག་ཏུ་བསྡུས་པའི་ངོ་བོ་ཟབ་པ་དང་རྒྱ་ཆེ་བའི་ཆོས་ཐམས་ཅད་ཀྱི་འབྱུང་གནས། རིག་པ་དང་གྲོལ་བར་སྨྲ་བའི་འཕགས་པའི་དགེ་འདུན་ཐམས་ཅད་ཀྱི་མངའ་

༄༅། །བདག ཆོས་ཀྱི་རྗེ་ཆོས་ཀྱི་རྒྱལ་པོ་ཆོས་ཀྱི་དབང་ཕྱུག འགྲོ་བའི་མགོན་པོ་གཙང་པ་རྒྱ་རས་པའི་ཞབས་ཀྱི་པདྨོ་དྲི་མ་མེད་པ་ལ་གུས་པས་ཕྱག་འཚལ་ཞིང་སྐྱབས་
སུ་མཆིའོ། །དམིགས་མེད་བརྩེ་བ་ཆེན་པོས་རྗེས་སུ་བཟུང་དུ་གསོལ། སྲིད་དང་ཞི་བའི་དཔལ་གྱུར་ཅིང་། །སྟོང་ཉིད་སྙིང་རྗེའི་སྙིང་པོ་ཅན། །སྐུ་བཞི་ཡེ་ཤེས་ལྔ་ཡི་བདག །རྡོ་རྗེ་འཆང་
ཆེན་ལ་ཕྱག་འཚལ། ཆོས་རྣམས་ཀུན་གྱི་གསང་བའི་མཛོད། །མ་ལུས་སྤྲོ་དང་བསྡུ་མཛད་ཅིང༌། །རྒྱལ་སྲས་ཀུན་གྱི་དབང་ཕྱུག་གཙོ། །གསང་བའི་བདག་པོ་ལ་ཕྱག་འཚལ། །རྒྱལ་བ་
7557
རྣམས་ཀྱིས་རྗེས་སུ་བཟུང་། །བླ་མེད་ཐེག་པའི་ལམ་མཆོག་སྟོན། །བརྟུལ་ཞུགས་སྤྱོད་པའི་རྣལ་འབྱོར་པ། །ཏིལླི་ཤེར་བཟང་ལ༴ གནས་ལྔ་རིག་པའི་པཎྜི་ཏ། །བཅུ་གཉིས་དཀའ་སྤྱད་
དངོས་གྲུབ་བརྙེས། །མི་བརྗེད་གཟུངས་ཐོབ་རྣལ་འབྱོར་པ། །ནཱ་རོ་པཎ་ཆེན་ལ༴ སྐད་གཉིས་སྨྲ་བའི་གཙུག་གི་རྒྱན། །ཟབ་དོན་རྒྱུད་སྡེ་རྒྱ་མཚོའི་བདག །རྡོ་རྗེ་འཛིན་པའི་མཆོག་གྱུར་
པ༑ །མར་པ་ལོ་ཙཱ་ལ་ཕྱག་འཚལ། །ཐ་མལ་འཆིང་བ་རྒྱུན་བཅད་ནས། གཡོ་མེད་འོད་གསལ་དྷཱུ་ཏིའི་ངང༌། །བདེ་ཆེན་ནམ་མཁའི་རྣལ་འབྱོར་པ། །མི་ལ་རས་པ་ལ༴ གང་ཡང་ཟབ་

མོའི་ཆོས་ཉིད་ཀྱི། །བླང་དོར་མ་ལུས་གསལ་བར་མཛད། ཐབས་མཁས་ཐུགས་རྗེ་ཆེ་མངའ་བའི། །དྭགས་པོ་ལྷ་རྗེ་ལ༴ ཟབ་ཅིང་རྒྱ་ཆེའི་ཆོས་རྣམས་ཀུན། །གདུལ་བྱའི་བློ་དང་
འཚམས་པར་སྟོན། །སྨིན་གྲོལ་ལམ་ལ་འགོད་མཛད་པའི། །མཐའ་རྩ་པ་ལ་ཕྱག་འཚལ་ལོ། །འཁོར་དང་མྱ་ངན་འདས་པའི་ཆོས། །ཆོས་དབྱིངས་རྒྱ་མཚོའི་རོལ་པར་ཤར། །ཟུང་
འཇུག་རྟོགས་པའི་གླུ་དབྱངས་མཁན། །གྲུབ་ཐོབ་གླིང་རས་ལ༴ གང་གི་སྐུ་གསུང་ཐུགས་ཀྱི་གསང་། །ནམ་མཁའ་ལྟ་བུར་མཉམ་པ་ཉིད། །འགྲོ་ལ་སྤྲུལ་པ་སྣ་ཚོགས་སྟོན། གཙང་པ་
རྒྱ་རས་ལ༴ ཟབ་དོན་རྟོགས་པའི་ང་རོ་ཡིས། །ཐེག་དམན་རི་དྭགས་ཟིལ་གྱིས་གནོན། །ཐེག་མཆོག་ཆོས་ཀྱི་སྒྲ་ཆེན་སྒྲོགས། །སངས་རྒྱས་དབོན་རས་ལ༴ གང་གི་བློ་གྲོས་ཟླ་མེད་
པ༑ །མཐུ་ཆེན་གྱིས་ཀྱང་གཞོམ་དཀའ་བའི། །ཟབ་དོན་གཏེར་གྱི་བུམ་པའི་བདག །གཞོན་ནུ་སེང་གེ་ལ༴ འགྲོ་ཚོགས་སྡུག་བསྔལ་གྱིས་གཟིར་ཞིང་། །མ་རིག་མུན་པས་གདུང་པ་
ལ༑ །ཐེག་མཆོག་འོད་ཟེར་འགྱེད་མཛད་པའི། །ཉི་མ་སེངྒེ་ལ༴ ཤེས་བྱའི་ཆོས་རྣམས་མ་ལུས་པ། །ཇི་སྙེད་མཁྱེན་པའི་དོན་གཟིགས་ནས། །ཕྱིན་ཅི་ལོག་ལས་རྣམ་རྒྱལ་བ།

།ཤེས་རབ་ལ༴ འཁོར་བའི་གཡུལ་ངོ་ལས་རྒྱལ་ཞིང༌། །མྱ་ངན་འདས་པའི་དེ་དཔོན་མཆོག །དམིགས་མེད་ཐུགས་རྗེ་ཆེ་མངའ་བའི། །སྤོས་སྐྱ་པ་ལ་ཕྱག་
མཆོད ༄༅།
བརྗོད འཚལ་ལོ། མཚན་དཔེས་བརྒྱན་པའི་སྐ་མངའ་ཞིང་། །ཟབ་ཡངས་ཆོས་ཀྱི་སྒྲ་ཆེན་གྲོགས། །མཁྱེན་བརྩེའི་ཐུགས་མངའ་ཆོས་ཀྱི་རྗེ། །བཅུ་གསུམ་པ་ལ༴ སྙིགས་དུས་ཐུབ་དབང་ཞིང་
མཆོག་འདིར། །ལུང་དང་རྟོགས་པའི་ཆོས་རྣམས་ལ། །རྒྱལ་བ་ཉིད་དང་དབྱེར་མེད་པའི། །ཀུན་དགའ་སེངྒེ་ལ༴ བསླབ་གསུམ་ཉེས་ལྟུང་སྐྱོན་མེད་ཅིང་། བྱང་ཆུབ་སེམས་ལ་དབང་
བརྒྱད་
འབྱོར་པས། །འགྲོ་ཀུན་ཟབ་མོའི་ལམ་ལ་སྦྱོར། །རྡོ་རྗེ་རིན་ཆེན་ལ༴ མཁྱེན་པས་འགྲོ་བའི་བློ་མུན་སེལ། །བརྩེ་བས་ལེགས་པའི་ལམ་ལ་འགོད། །རྒྱུན་མི་འཆད་པའི་ཕྲིན་ལས་
ཅན༑ །བློ་གྲོས་སེངྒེ་ལ༴ རང་དོན་རྟོགས་པ་མཐར་སོན་ཞིང༌། །གཞན་དོན་བསྡུ་བཞིའི་ཕྲིན་ལས་ཀྱིས། །འགྲོ་ཀུན་བརྩེ་བས་རྗེས་འཛིན་པའི། །ཤེས་རབ་སེངྒེ་ལ༴ ཆོས་ཀུན་
གདོད་ནས་སྟོང་པའི་གདངས། །སྣ་ཚོགས་སྣང་བའི་དངོས་པོ་རྣམས། །རྟེན་ཅིང་འབྲེལ་འབྱུང་ཉིད་དུ་གཟིགས། །ཡེ་ཤེས་རིན་ཆེན་ལ༴ འགྲོ་ཚོགས་སྒྱུ་མ་ལྟ་བུ་ལ། སྒྱུ་མ་ལྟ་བུའི་

ཆོས་སྟོན་ཅིང་། །སྒྱུ་འཕྲུལ་ཆེན་པོར་རོ་གཅིག་པའི། །ནམ་མཁའ་དཔལ་བཟང་ལ༴ ཇི་ལྟ་བ་ཡི་གནས་ལུགས་རྟོགས། །ཇི་སྙེད་པ་ཡི་ཆོས་རྣམས་མཁྱེན། །མཐའ་ཡས་ཡོན་ཏན་དུ་
མའི་མཛོད། །ཤེས་རབ་བཟང་པོ་ལ༴ ཤེས་བྱ་ཀུན་ལ་མངའ་བརྙེས་ཤིང༌། །གྲགས་པའི་རྔ་ཆེན་ཕྱོགས་བཅུར་སྒྲོགས། །འཇིགས་མེད་དཔའ་བོ་ཆེན་པོ་པ། །ཀུན་དགའ་དཔལ་འབྱོར་
ལ༴ བཤད་དང་སྒྲུབ་པའི་རིན་པོ་ཆེ། །བཀའ་བརྒྱུད་རྒྱལ་མཚན་རྩེར་འཛིན་ཅིང༌། །ཟབ་དོན་འདོད་དགུའི་ཆར་འབེབས་པ། །ངག་དབང་ཆོས་རྒྱལ་ལ༴ ཚོགས་གཉིས་རྒྱ་མཚོའི་
དཔལ་ལས་འཁྲུངས། །འཁོར་འདས་རང་གྲོལ་རྟོགས་པ་དང་། །དམིགས་མེད་སྙིང་རྗེའི་བདག་ཉིད་ཅན། །ཆོས་ཀྱི་གྲགས་པ་ལ༴ མཐུ་སྟོབས་ནུས་པ་རྨད་དུ་བྱུང༌། །གསང་སྔགས་
མཛོད་འཛིན་རྒྱལ་བའི་སྲས། །དཔལ་ལྡན་གསང་བའི་བདག་པོའི་དངོས། །ངག་དབང་གྲགས་པ་ལ༴ ཀུན་མཁྱེན་འགྲོ་ལ་ཕན་བཞེད་པ། །ཇི་སྲིད་འཁོར་བ་གནས་ཀྱི་བར། །ཕྲིན་ལས་
མཛད་པ་མི་འཆད་པ། །ངག་གི་དབང་ཕྱུག་ལ༴ ཡོན་ཏན་ཀུན་གྱི་གཏེར་གྱུར་པ། །འདྲེན་པ་མཆོག་གི་སྤྲུལ་པའི་སྐུ། །སེམས་ཅན་རྣམས་ཀྱི་དོན་མཛད་པ། །མི་ཕམ་པད་དཀར་

༄༅། །ལ༴ བསྐྱེད་རྫོགས་རྣལ་འབྱོར་ལ་བརྩོན་ཞིང༌། །མཐུ་སྟོབས་ནུས་པའི་བདག་ཉིད་ཅན། །ཕྲིན་ལས་རྣམ་བཞིས་འགྲོ་དོན་མཛད། །ཆོས་ཀྱི་མགོན་པོ་མཆོད་
བརྗོད་ལ༴ དཔལ་ལྡན་དྭགས་པོའི་རིང་ལུགས་ཀྱི། །ཀུན་གྱི་གཙུག་རྒྱན་བདག་ཅག་གི །ཡོངས་འཛིན་རྡོ་རྗེའི་འཆང་ཆེན་པོ། །ངག་དབང་བཟང་པོ་ལ༴ རིག་པའི་གནས་ལྔ་མཐར་ཕྱིན་
པས༑ དམིགས་མེད་སྙིང་རྗེས་འགྲོ་བ་འདྲེན། །སྲིད་ལས་གྲོལ་བའི་ཐུགས་མངའ་བའི། །དཔག་བསམ་དབང་པོ་ལ༴ གྲུབ་རིགས་རྒྱུ་སྐར་ཚོགས་དབུས་ན། །མངོན་པར་མཐོ་བའི་སྐུ་
བཞིའི་བདག །རིས་མེད་ཐུགས་རྗེའི་འོད་དཀར་ཅན། །མི་ཕམ་བློ་གྲོས་ལ༴ མོས་དགེའི་ཆུ་ཀླུང་ཐམས་ཅད་ལ། །གང་འདུལ་གཟུགས་སྐུའི་འོད་དཀར་གྱིས། །གཞན་རྒྱུད་སངས་
རྒྱས་སར་ཁྲིད་མཁན། །ཡོངས་འཛིན་དམ་པ་ལ༴ ཐེག་ཆེན་སོ་ཐར་དོན་དང་ལྡན། །རྡོ་རྗེ་བཞི་ཡི་གསལ་སྣང་ཐེབས། །སྲིད་ཞི་མཉམ་ཉིད་ཀློང་དུ་གྲོལ། ཀརྨ་བསྟན་འཕེལ་
ལ༴ ཡེ་ཤེས་རྣམ་ལྔའི་ངོ་བོ་ཆེ། །ཕྲིན་ལས་སྣ་ཚོགས་ཕྱག་རྒྱ་ཡིས། །ཐམས་ཅད་འདོད་དགུའི་དཔལ་འབྱོར་མཁན། །མི་ཕམ་དབང་པོ་ལ༴ ཤེས་བྱའི་ཆུ་ཀླུང་ཀུན་སྡུད་ཅིང༌།

ཐུགས་རྗེའི་འཇུག་པའི་རླབས་ཕྲེང་གཡོ། །སྐུ་གསུམ་རིན་ཆེན་གཏེར་འཆང་བ། །ཡར་འཕེལ་དབང་པོ་ལ༴ རང་དོན་རྒྱལ་བ་ཉིད་གྱུར་ཀྱང༌། །གཞན་སྣང་ཡོན་ཏན་འགྲོ་དོན་རྩལ།
འགོག་པ་བཞིན་སྟོན་རྣལ་འབྱོར་པ། །ཀུན་དགའ་བསྟན་འཕེལ་ལ༴ གསང་ཆེན་དཀྱིལ་འཁོར་ཡོངས་ཀྱི་གཙོ། །མཐུ་སྟོབས་རྡོ་རྗེའི་གཟི་འབར་བས། །ནང་གི་བདུད་དཔུང་མཐར་བྱེད་
མཁན༑ ཆོས་ཀྱི་དབང་ཕྱུག་ལ༴ མི་ཤེས་མུན་པའི་གཤེད་མ་ཚར། །རྒྱལ་བ་རྣམས་ཀྱིས་དབང་བསྐུར་བ། །སྨྲ་བའི་དབང་ཕྱུག་ཉིན་མོའི་མགོན། །དགེ་ལེགས་བཞེད་པ་
ལ༴ སྟོབས་བཅུའི་ཕ་རོལ་ཕྱིན་རྫོགས་ཤིང༌། །རྒྱལ་རྣམས་ཡེ་ཤེས་འདུས་པའི་གཟུགས། །ཚད་མེད་ཕྲིན་ལས་ཕ་མཐར་ཁྱབ། །ཀུན་དགའ་བསྟན་འཛིན་ལ༴ ཡོན་ཏན་རྒྱ་མཚོའི་ཕ་
རོལ་སོན། །གྲུབ་གཉིས་ནོར་བུའི་ཆར་ཆེན་གྱིས། །གང་འདུལ་མོས་ངོར་ཅི་དགར་འཇོ། །འཇམ་མགོན་དགྱེས་པ་ལ༴ ལྷན་སྐྱེས་ཆོས་སྐུའི་བུམ་བཟང་ནས། །ཐེག་གསུམ་གདམས་པ་
ཟབ་མོའི་བཅུད། །གདུལ་བྱ་ཀུན་ལ་བགོ་བཤའ་མཛད། །ཕྲིན་ལས་ཤིང་རྟ་ལ༴ སྣ་ཚོགས་ཆོས་དང་ཆོས་ཅན་ཀུན། །བདེ་ཆེན་ཟད་སར་འཁྱོལ་བ་ཡིས། །སྐུ་བཞིའི་དབང་ཕྱུག་འགྲོ་

༄༅། །བའི་མགོན། །བདེ་ཆེན་རྡོ་རྗེ་ལ༴ བཤད་སྒྲབ་བསྟན་འཛིན་ཡོངས་ཀྱི་དབུས། །ཆོས་རྣམས་ཀུན་གྱི་སྙིང་པོའི་དོན། །ཇི་བཞིན་སྟོན་ལ་མི་བསྙེལ་བ།
* འཇམ་དཔལ་དཔའ་བོ་ལ༴ རབ་འབྱམས་རྒྱལ་བའི་ཕྲིན་ལས་པ། །ཇི་ལྟ་ཇི་སྙེད་ཤེས་བྱའི་བདག །ཕྱིན་དྲུག་སྤྱོད་པ་ཡོངས་རྫོགས་པ། །ཆོས་ཀྱི་ཉི་མ་ལ༴ རང་བཞིན་ཆོས་སྐུའི་ངང་
ཉིད་ལས། །ལྷུན་གྲུབ་བདེ་ཆེན་ལོངས་སྐུར་རྫོགས། །སྤྲུལ་སྐུས་འགྲོ་རྣམས་སྨིན་གྲོལ་མཛད། །འཇམ་དཔལ་རྡོ་རྗེ་ལ༴ ཟུང་འཇུག་ཡེ་ཤེས་ཆེན་པོའི་སྐུ། །མངོན་དུ་མཛད་པ་རྡོ་རྗེ་
d'fmH80
འཆང་༑ །དོན་བརྒྱུད་བསྟན་པ་འཛིན་ཕྱིར་སྤྲུལ། །ཆོས་ཀྱི་སྣང་བ་ལ༴ རྨད་བྱུང་ཐུགས་བསྐྱེད་མཐུ་ཆེན་པོས། །སྲིད་འདིའི་འགྲོ་མང་སྒྲོལ་བ་ལ། །མཚུངས་མེད་ཡོངས་སུ་འཛིན་པ་
ཆེ༑ །ཡེ་ཤེས་གྲུབ་པ་ལ༴ གྲུབ་གཉིས་འདོད་དགུའི་ཆར་འབེབས་པས། །འགྲོ་རྣམས་རྣམ་གྲོལ་སར་འགོད་པའི། །རྗེ་བཙུན་རྡོ་རྗེ་འཛིན་པ་ཆེ། །ཆོས་ཀྱི་བཤེས་གཉེན་ལ༴ མཐོང
ཐོས་དྲན་པས་མཆོག་གི་ས། །སྐད་ཅིག་བརྙེས་པའི་མཐུ་མངའ་བ། །རིགས་བརྒྱའི་ཁྱབ་བདག་དཔལ་འབྲུག་པ། །འཇིགས་མེད་མི་འགྱུར་ལ༴ གང་གི་ཡོན་ཏན་དྲན་པའི་མོད། །

གཉིས་འཛིན་དུག་ལྔའི་སྟོབས་འཇོམས་པའི། །མཚུངས་བྲལ་ཡོངས་འཛིན་བླ་མ་ཆེ། །མི་ཕམ་ཡེ་ཤེས་ལ༴ ཕྱོགས་དུས་རྒྱལ་བ་ཐམས་ཅད་པའི། །མཁྱེན་བརྩེ་ནུས་གསུམ་གཅིག་འདུས་
དཔལ༑ །གཏན་གྱི་སྐྱབས་གནས་མདོ་ཁམས་པ། །སྒྲུབ་བརྒྱུད་ཉི་མ་ལ༴ གསང་གསུམ་བྱིན་རླབས་མི་ཟད་པས། །གདུལ་བྱ་དག་པའི་ལམ་འགོད་ལ། །རྗེ་བཙུན་བཀའ་དྲིན་མཚུངས་
མེད་པ། ཆོས་ཀྱི་ཉིན་བྱེད་ལ༴ མཁས་དང་གྲུབ་པ་ཐམས་ཅད་ཀྱི། །གཙུག་གི་རྒྱན་དུ་མངོན་འཕགས་པ། །དྲིན་ཅན་བླ་མ་དམ་པ་ནི། །བསྟན་པའི་ཉི་མ་ལ་ཕྱག་འཚལ། །རྒྱལ་བ་
ཀུན་དངོས་བླ་མ་ལ། །ལུས་ངག་ཡིད་གསུམ་གུས་པའི་བློས། །སྤྲོ་བའི་སྙིམ་པ་དང་བཅས་པས། །རབ་ཏུ་བཏུད་དེ་གུས་ཕྱག་འཚལ།ྋ །དངོས་སུ་བཤམས་དང་ཡིད་ཀྱིས་སྤྲལ། །ཕྱི་
ནང་གསང་བ་བླ་མེད་པ། །མཆོད་སྤྲིན་རྒྱ་མཚོའི་ཚོགས་རྣམས་ཀུན། །རྣམ་པ་ཀུན་ཏུ་མཆོད་པར་འབུལ། །ཐོག་མེད་དུས་ནས་བསགས་པ་ཡི། །ཐུན་མོང་ཁྱད་པར་དང་འགལ་བའི།
མི་དགེ་བཅུ་སོགས་ཉེས་པའི་ཚོགས། །མ་ལུས་འགྱོད་པའི་སྒོ་ནས་བཤགས། །ནམ་མཁའི་མཐར་ཐུག་ཕྱོགས་ཀུན་ཏུ། །འགྲོ་ལ་ཕན་པར་མཛད་པ་ཡི། །དུས་གསུམ་རྒྱལ་བ་སྲས་བཅས་

།ལ། །དགའ་བའི་སེམས་ཀྱིས་རྗེས་ཡི་རང་། །སྣ་ཚོགས་ཚུལ་གྱི་གདུལ་བྱ་ལ། །རང་རང་བསམ་པ་ཇི་ལྟ་བར། །ཟབ་པ་དང་ནི་རྒྱ་ཆེ་བའི། །ཐེག་མཆོག་
ཆོས་འཁོར་བསྐོར་དུ་གསོལ། །སྐུ་གསུང་ཐུགས་ཀྱི་ཕྲིན་ལས་ནི། །གསང་བ་བསམ་གྱིས་མི་ཁྱབ་པའི། །ཇི་སྲིད་འཁོར་བ་དེ་སྲིད་དུ། །མྱ་ངན་མི་འདའ་བཞུགས་སུ་གསོལ། །བདག་
གཞན་ཀུན་གྱི་བསགས་པ་ཡི། །དུས་གསུམ་དགེ་བ་གཅིག་བསྡུས་ནས། །མར་གྱུར་འགྲོ་བ་མ་ལུས་པ། །བྱང་ཆུབ་སྙིང་པོ་ཐོབ་ཕྱིར་བསྔོ། །འཁོར་བ་དང་མྱ་ངན་ལས་འདས་པ་ལ་མི་གནས་པའི་དོན་
བརྒྱུད་;སྙིང་པོའི་རྣམ་འདྲེན་ཉི་མ་དང་ཟླ་བ་ལྟར་གྲགས་པ་རྣམས་ལ་ཕྱག་དང་མཆོད་པའི་ཡན་ལག་སོགས་སུ་བྱ་བའི་རིམ་པ་འདི་ནི་ཀུན་ནས་གྲུབ་པའི་གཙུག་ལག་ཁང་ཆེན་པོ་དཔལ་ར་ལུང་ཐེལ་གྱི་ཡང་དགོན་དུ་འགྲོ་ཀུན་དགའ་བའི་དཔལ་འབྱོར་གྱིས་
།།དེ་བཞིན་གཤེགས་པའི་མཛད་པ་བཅུ་གཉིས་ཀྱི་ཚུལ་ལ་བསྟོད་པ། དེ་བཞིན་གཤེགས་པ་ཤཱཀྱ་ཐུབ་པ་ལ་ཕྱག་འཚལ་ལོ། ཐབས་མཁས་ཐུགས་རྗེས་ཤཱཀྱའི་རིགས་སུ་འཁྲུངས། །གཞན་གྱིས་མི་སྦྱར་བའོ།།
ཐུབ་བདུད་ཀྱི་དཔུང་འཇོམས་པ། །གསེར་གྱི་ལྷུན་པོ་ལྟ་བུར་བརྗིད་པའི་སྐུ། །ཤཱཀྱའི་རྒྱལ་པོ་དེ་ལ་ཕྱག་འཚལ་ལོ། །གང་གིས་དང་པོར་བྱང་ཆུབ་ཐུགས་བསྐྱེད་ནས། །བསོད་ནམས་ཡེ་

ཤེས་ཚོགས་གཉིས་རྫོགས་མཛད་ཅིང་། །དུས་འདིར་མཛད་པ་རྒྱ་ཆེན་འགྲོ་བ་ཡི། །མགོན་གྱུར་ཁྱོད་ལ་བདག་གིས་བསྟོད་པར་བགྱི། །ལྷ་རྣམས་དོན་མཛད་འདུལ་བའི་དུས་མཁྱེན་ནས།
ལྷ་ལས་བབས་ནས་གླང་ཆེན་ལྟར་གཤེགས་ཤིང༌། །རིགས་ལ་གཟིགས་ནས་ལྷ་མོ་སྒྱུ་འཕྲུལ་མའི། །ལྷུམས་སུ་ཞུགས་པར་མཛད་ལ་ཕྱག་འཚལ་ལོ། །ཟླ་བ་བཅུ་རྫོགས་ཤཱཀྱའི་སྲས་པོ་
།བཀྲ་ཤིས་ལུམྦིའི་ཚལ་དུ་བལྟམས་པའི་ཚེ། །ཚངས་དང་བརྒྱ་བྱིན་གྱིས་བཏུད་མཚན་མཆོག་ནི། །བྱང་ཆུབ་རིགས་སུ་ངེས་མཛད་ཕྱག་འཚལ་ལོ། །གཞོན་ནུ་སྟོབས་ལྡན་མི་ཡི་སེངྒེ་
༥ །ཨ་གྷ་མ་ག་དྷཱར་ནི་སྒྱུ་རྩལ་བསྟན། །སྐྱེ་བོ་དྲེགས་པ་ཅན་རྣམས་ཚར་བཅད་ནས། །འགྲན་ཟླ་མེད་པར་མཛད་ལ༴ འཇིག་རྟེན་ཆོས་དང་མཐུན་པར་བྱ་བ་དང་། །ཁ་ན་མ་ཐོ་སྤང་
ཕྱིར་བཙུན་མོ་ཡི། །འཁོར་དང་ལྡན་མཛད་ཐབས་ལ་མཁས་པ་ཡིས། །རྒྱལ་སྲིད་སྐྱོང་བར་མཛད་ལ༴ འཁོར་བའི་བྱ་བ་སྙིང་པོ་མེད་གཟིགས་ནས། །ཁྱིམ་ནས་བྱུང་སྟེ་མཁའ་ལ་གཤེགས་
ནས་ཀྱང༌། །མཆོད་རྟེན་རྣམ་དག་དྲུང་དུ་ཉིད་ལས་ཉིད། །རབ་ཏུ་བྱུང་བར་མཛད་ལ༴ བརྩོན་པས་བྱང་ཆུབ་སྒྲུབ་པར་དགོངས་ནས་ནི། །ནཻ་རཉྫ་རའི་འགྲམ་དུ་ལོ་དྲུག་ཏུ། །དཀའ་བ་ ྂ

༄༅། །སྤྱད་མཛད་བརྩོན་འགྲུས་མཐར་ཕྱིན་པས། བསམ་གཏན་མཆོག་བརྙེས་མཛད་ལ༴ ཐོག་མ་མེད་ནས་འབད་པ་དོན་ཡོད་ཕྱིར། །མ་ག་དྷ་ཡི་བྱང་ཆུབ་ཤིང་དྲུང་
དུ༑ །སྐྱིལ་ཀྲུང་མི་གཡོ་མངོན་པར་སངས་རྒྱས་ནས། །བྱང་ཆུབ་རྫོགས་པར་མཛད་ལ༴ ཐུགས་རྗེས་འགྲོ་ལ་མྱུར་དུ་གཟིགས་ནས་ནི། །ཝཱ་རཱ་ཎ་སཱིར་ལ་སོགས་གནས་མཆོག་ཏུ།
ཆོས་ཀྱི་འཁོར་ལོ་བསྐོར་ནས་གདུལ་བྱ་རྣམས། །ཐེག་པ་གསུམ་ལ་འགོད་མཛད༴ གཞན་གྱི་རྒོལ་བ་ངན་པ་ཚར་བཅད་ཕྱིར། །མུ་སྟེགས་སྟོན་པ་དྲུག་དང་ལྷ་སྦྱིན་སོགས། །འཁོར་མོ་
འཇིག་གི་ཡུལ་དུ་བདུད་རྣམས་བཏུལ། །ཐུབ་པ་གཡུལ་ལས་རྒྱལ་ལ༴ སྲིད་པ་གསུམ་ན་དཔེ་མེད་ཡོན་ཏན་གྱི། །མཉན་དུ་ཡོད་པར་ཆོ་འཕྲུལ་ཆེན་པོ་བསྟན། །ལྷ་མི་འགྲོ་བ་ཀུན་གྱིས་
རབ་མཆོད་པ། །བསྟན་པ་རྒྱས་པར་མཛད་ལ༴ ལེ་ལོ་ཅན་རྣམས་ཆོས་ལ་བསྐུལ་བྱའི་ཕྱིར། །རྩྭ་མཆོག་གྲོང་གི་ས་གཞི་གཙང་མ་རུ། །འཆི་མེད་རྡོ་རྗེ་ལྟ་བུའི་སྐུ་གཤེགས་ནས། །མྱ་
ངན་འདའ་བར་མཛད་ལ༴ ཡང་དག་ཉིད་དུ་འཇིག་པ་མེད་ཕྱིར་དང༌། །མ་འོངས་སེམས་ཅན་བསོད་ནམས་ཐོབ་བྱའི་ཕྱིར། །དེ་ཉིད་དུ་ནི་རིང་བསྲེལ་མང་སྤྲུལ་ནས། །སྐུ་གདུང་ཆ་བརྒྱད་ ི

མཛད་ལ་ཕྱག་འཚལ་ལོ། །མཛད་པ་བཅུ་གཉིས་ཀྱི་ཚུལ་ལ་བསྟོད་པ་སློབ་དཔོན་ཆེན་པོ་འཕགས་པ་ཀླུ་སྒྲུབ་ཀྱིས་མཛདཔ་རྫོགས་སོ།། །། ༈ གང་ཚེ་རྐང་གཉིས་གཙོ་བོ་ཁྱོད་བལྟམས་ཚེ། །ས་ཆེན་འདི་
ལ་གོམས་པ་བདུན་བོར་ནས། །ང་ནི་འཇིག་རྟེན་འདི་ན་མཆོག་ཅེས་གསུངས། །དེ་ཚེ་མཁས་པ་ཁྱོད་ལ་ཕྱག་འཚལ་ལོ། །དང་པོར་དགའ་ལྡན་ལྷ་ཡི་ཡུལ་ནས་བྱོན། །རྒྱལ་པོའི་ཁབ་ཏུ་
ཡུམ་གྱི་ལྷུམས་སུ་ཞུགས། །ལུམྦི་ནཱི་ཡི་ཚལ་དུ་ཐུབ་པ་བལྟམས། །བཅོམ་ལྡན་ལྷ་ཡི་ལྷ་ལ༴ གཞལ་ཡས་ཁང་དུ་མ་མ་བརྒྱད་བཞིས་མཆོད། །ཤཱཀྱའི་དྲུང་དུ་གཞོན་ནུས་རོལ་རྩེད་
མཛད༑ ྋ།སེར་སྐྱའི་གནས་སུ་ས་འཚོ་ཁབ་ཏུ་བཞེས། །སྲིད་གསུམ་མཚུངས་མེད་སྐུ་ལ༴ གྲོང་ཁྱེར་སྒོ་བཞིར་སྐྱོ་བའི་ཚུལ་བསྟན་ནས། །མཆོད་རྟེན་རྣམ་དག་དྲུང་དུ་དབུ་སྐྲ་བསིལ།
ནཻ་རཉྫ་ནའི་འགྲམ་དུ་དཀའ་ཐུབ་མཛད། །སྒྲིབ་གཉིས་སྐྱོན་དང་བྲལ་ལ༴ རྒྱལ་པོའི་ཁབ་ཏུ་གླང་ཆེན་སྨྱོན་པ་བཏུལ། །ཡངས་པ་ཅན་དུ་སྤྲེའུ ས་སྦྲང་རྩི་ཕྲལ། །མ་ག་དྷ་རུ་ཐུབ་པ་མངོན་
སངས་རྒྱས། །མཁྱེན་པའི་ཡེ་ཤེས་འབར་ལ༴ ཝཱ་རཱ་ཎ་སཱིར་ཆོས་ཀྱི་འཁོར་ལོ་བསྐོར། །ཛེ་ཏའི་ཚལ་དུ་ཆོ་འཕྲུལ་ཆེན་པོ་བསྟན། །རྩྭ་མཆོག་གྲོང་དུ་དགོངས་པ་མྱ་ངན་འདས།

༄༅། །ཐུགས་ནི་ནམ་མཁའ་འདྲ་ལ་ཕྱག་འཚལ་ལོ། འདི་ལྟར་བསྟན་པའི་བདག་པོ་བཅོམ་ལྡན་གྱི། །མཛད་པའི་ཚུལ་ལ་མདོ་ཙམ་བསྟོད་པ་ཡི། །དགེ་བས་འགྲོ་བ་
མཆོད་
ཀུན་གྱི་སྤྱོད་པ་ཡང༌། །བདེ་གཤེགས་ཉིད་ཀྱི་མཛད་དང་མཚུངས་པར་ཤོག །ཞེས་པ་སློབ་དཔོན་དཔའ་བོས་མཛད་པའོ།། །།སྙིགས་མ་ལྔ་བདོ་བའི་ཞིང་གི་སྟོན་པ་ཟས་གཙང་གི་སྲས་ཞེས་གྲགས་པའི་བ་དན་ས་
གསུམ་དུ་བརྐྱང་བའི་ཞབས་ཀྱི་པདྨོ་དྲི་མ་མེད་པ་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །དགའ་ལྡན་གནས་སུ་འདུས་པ་དམ་པའི་མདུན། །ལེགས་བཤད་ཏོག་ཏུ་འཐོན་པའི་རབ་དཀར་ཆོས། །ཡུན་རིང་
བཅུ་གསུམ་
བསྟན་ནས་རྒྱལ་ཚབ་མ་ཕམ་པར། །བཀོད་མཁས་སེམས་དཔའ་ཆེན་པོར་གསོལ་བ་འདེབས། །མཐོ་རིས་གྱེན་དུ་འདེགས་པའི་གླང་ཆེན་དེ། །མར་མེ་མཛད་ཀྱི་ལུང་བསྟན་དུས་བབས་
པར༑ །སྐུལ་བྱེད་ལྕགས་ཀྱུ་ལན་མང་བཏབ་པའི་མཐུས། །སྒྱུ་འཕྲུལ་ལྷུམས་སུ་ཞུགས་ལ༴ དེ་ལྷུམས་དཔེ་བྲལ་གཞལ་མེད་ཁང་པའི་ནང༌། །ངོ་མཚར་རི་མོར་བྲིས་པས་མ་ཚིམས་
ནས༑ །ལུམྦི་ནཱི་ཚལ་རྩིབ་ལོགས་གཡས་བརྟོལ་ཏེ། །དགེ་ལེགས་ཕྱོགས་བཅུར་བཀྱེ་ལ༴ མཁས་ཀུན་དགའ་བ་སྐྱེད་པའི་རོལ་མོ་མཁན། །རིག་པའི་གནས་ཀྱི་ངང་མོའི་ཚོགས་ཐམས་

ཅད༑ །སྐྱེ་བར་འགྲོགས་པའི་སྲེད་པས་གཅིག་ཅར་དུ། །གང་ཐུགས་པད་མཚོར་འདུས་པར༴ རིགས་ལས་འོངས་པའི་རྩལ་གྱིས་སྲེད་མེད་བུ། །ཞུམ་པར་བྱས་འདིས་སྦྱངས་ཤུགས་
འགྲན་བཟོད་པ། །འགར་ཡང་མེད་སྙམ་རྩེ་དགའི་འཁྲི་ཤིང་མ། །དྲུག་ཁྲི་ལེགས་སོར་ལེན་དེར༴ སྐྱེ་རྒ་ན་འཆིའི་སྐྱོན་གཟིགས་ཀྱིས་བསྲུབས་པས། །ཁྱིམ་གྱི་ཆུ་གཏེར་ཆེན་པོ་ལས་འཐོན་
ཏེ༑ །རབ་ཞིའི་མཁའ་ལ་དལ་གྱིས་རྒྱུ་བ་ཅན། །སྨྲ་བའི་ཟླ་ཚེས་དེ་ལ༴ ནི་རཉྫ་ནའི་འགྲམ་དུ་དཀའ་ཐུབ་ཀྱི། །ཆོམ་པོས་གང་སྐྲའི་མཛེས་པ་ཕྲོག་པ་ལ། །མ་བཟོད་དེ་བཞིན་གཤེགས་
པའི་ཚོགས་འདུས་ནས། །བདེ་བར་དབུགས་འབྱིན་མཛད་དེར༴ ཞིང་པའི་བུ་མོའི་འོ་ཐུག་སྦྲང་རྩི་ཅན། །འཐུངས་པའི་མོད་ལ་མཚན་དཔེའི་དཔལ་རྒྱས་པའི། །མཐུ་སྟོབས་གཞན་གྱིས་
ཐེག་པར་མ་གྱུར་ཚེ། །རྡོ་རྗེ་གདན་དུ་གཤེགས་པར༴ སྲོད་ལ་ས་འདི་དཔང་པོར་བཞག་ནས་སུ། །བདུད་སྡེ་མི་བཟད་ཁྲོས་པའི་དཔུང་བཅོམ་པས། །རྒྱལ་བ་རྒྱལ་བ་ཞེས་བྱར་ལྷར་བཅས་
ཀྱིས༑ །བསྔགས་པའི་མེ་ཏོག་འཐོར་ལ༴ དགུང་ལ་བསམ་གཏན་རྫིངས་བཅས་ཐུན་མཐའ་མར། །འཁོར་བའི་རྒྱ་མཚོ་གཏིང་མཐའ་མེད་རྒལ་ཏེ། །ཐམས་ཅད་མཁྱེན་པའི་རིན་ཆེན་གླིང་ལྩ

།སོན་པ། །འགྲོ་བའི་དེད་དཔོན་མཆོག་དེར༴ གསེར་གྱི་རྩིབས་སྟོང་འབུལ་བའི་གདོང་བཞིའི་ངོར། །ཝཱ་ར་ཎཱ་སཱིར་བདེན་བཞི་གཞན་དུ་ཡང་། །ཕར་ཕྱིན་རྡོ་རྗེ་
ཐེག་པ་མ་ལུས་པའི། །སྒྲོན་མ་ཅི་དགར་སྦར་བར༴ འགྲོ་ལ་ཕན་བདེ་འབྱུང་བའི་བསྟན་པ་ནི། །མ་ཉམས་སློབ་མའི་ཚོགས་ཀྱིས་ཟིན་དགོངས་ཏེ། །སཱ་ལའི་ཚལ་དུ་མྱ་ངན་འདས་བསྟན་
ནས༑ །སྐུ་གདུང་རྒྱས་པར་གྱུར་དེར༴ སྙིགས་མ་ལྔ་ཞིང་གདུལ་དཀའ་འདི་འདུལ་ལ། །སངས་རྒྱས་གཞན་རྣམས་སྤྲོ་བ་ཞན་པའི་ཚེ། །མགོན་པོ་ཁྱོད་ཀྱི་ཐུགས་རྗེས་བདག་ཅག་ལ།
ལྷག་པར་གྱུར་སྙམ་སྙིང་ནས་གསོལ་བ་འདེབས། །བཀའ་དྲིན་ལན་བློན་བདག་ལ་མཐུ་མེད་ཀྱང་། །ལུས་ངག་ཡིད་གསུམ་གང་གི་འབངས་སྦྱར་ནས། །ཚུལ་གནས་ཐོས་བསམ་སྒོམ་ལ་
འབད་པ་ཡིས། །ཁྱོད་ཀྱི་བསྟན་པ་འཛིན་སྐྱོང་སྤེལ་བར་ཤོག །ཅེས་བྱང་སྟག་ལུང་དཔོན་ཆེན་ཀུན་དགས། རྒྱལ་བའི་མཛད་པ་བཅུ་གཉིས་ལ་སྙན་ངག་གི་སྒོ་ནས་བསྟོད་པ་ཞིག་དགོས་ཟེར་ཆེད་དུ་བསྐུལ་བའི་ངོར་། འབྲུག་
པདྨ་དཀར་པོས་གོ་བདེར་སྦྱར་བའོ།། །།རྒྱན་དྲུག་མཆོག་གཉིས་ལ་གཙོ་བོར་བསྟོད་པ། སྟོན་པ་དེའི་རྒྱལ་ཚབ་རྒྱན་དྲུག མཆོག་གཉིས་པཎྜི་ཏ་དང་ལོ་ཙཱ་བ་སེམས་ཅན་ཐམས་ཅད་ལ་ཐུགས་བརྩེ་བ་ཆེན་པོ་མངའ་བ་རྣམས་ལ་ཕྱག་

འཚལ་ལོ། འཇིག་རྟེན་མཆོད་འོས་ཡོངས་ཀྱི་བླ་མ་ནི། །བཀྲ་ཤིས་ཀུན་གྱི་བཀྲ་ཤིས་གྲགས་པའི་གཞི། །ཐེག་གསུམ་འཁོར་ལོ་བསྒྱུར་བ་ཟས་གཙང་སྲས། །བསྐལ་པ་བཟང་པོའི་སྒྲོན་མ་
བཞི་པར་འདུད། །གང་ཞིག་ཕན་བདེ་ཐམས་ཅད་འབྱུང་བའི་ཁུངས། །བསྟན་པ་རིན་ཆེན་ཕྱག་དུ་གཏད་པ་དེ། །ཆོས་བཞིན་བྱི་དོར་མཛད་པའི་དགྲ་བཅོམ་པ། །གནས་བརྟན་རྒྱལ་ཚབ་ཆེན་
པོ་རྣམས་ལ་འདུད། །ཀླུ་སྒྲུབ་བློ་མཚོཤིན་ཏུ་རྒྱ་ཆེའི་ཞིང༌། །ནམ་ཡང་མཐའ་གཉིས་གནས་ལ་གནས་བྲལ་བས། །བདེ་བ་ཅན་གནས་མཐར་གྱིས་དྭངས་བའི་འོད། །འཚང་རྒྱའི་བར་དུ་
བརྡལ་བ་དེ་ལ་འདུད། །ཐུབ་པར་སྨོན་ལམ་བཏབ་འགྲུབ་འཕགས་པའི་ལྷ། །པདྨའི་སྦུབས་འཁྲུངས་མཁས་བསླབནཱ་ལེནྡྲར། །མ་ཁོལ་བཏུལ་བའི་སྒྲ་སྐད་ད་ལྟའི་བར། །དབྱར་སྐྱེས་རྔ་བོ་
ཆེ་ལྟར་གྲགས་ལ་འདུད། །བྱམས་མགོན་བཅུ་གཉིས་ལོར་བསྙེན་ནངས་ཀྱི་མཐར། ྋ །དངོས་ཀྱིས་རྗེས་བཟུང་ཐུབ་པའི་མདོ་ཀུན་ལ། །ཐོགས་མེད་འདོན་འདྲི་རྩོད་མཁན་ཀུན་གྱིས་
དཔང་༑ །འོད་བྱེད་ས་ལ་གནས་པའི་ཞབས་ལ་འདུད། །སྐྱེ་བ་ལྔ་བརྒྱར་པཎྜི་ཏར་གྱུར་འདིར། །གཅེན་གྱི་དྲིན་ལས་ཕྱིར་མི་ལྡོག་ཐོབ་པ། །གཞུང་ལུགས་འབུམ་སྡེ་གོ་དགུའི་གླེགས་བམ་ལྩ

༄༅། ། ཆེ། །དབྱིག་གཉེན་སངས་རྒྱས་གཉིས་པར་གྲགས་ལ་འདུད། །འཇམ་པའི་དབྱངས་ཀྱིས་རྗེས་བཟུང་དྲི་མེད་བློ། །ཀུན་བཏུས་རལ་གྲི་རེངས་པ་སྣར་བཅངས་
ནས༑ །རྩོད་པའི་འདུན་སར་མུ་སྟེགས་ཁ་བཏགས་ཤིང་། །རྒྱལ་བསྟན་བཏེགས་པའི་ཕྱོགས་ཀྱི་གླང་པོར་འདུད། །དམ་པའི་རྣ་བར་ལྷུང་འོས་སྡེ་བདུན་གྱིས། །རྒོལ་བ་ཚར་བཅད་ཆོས་ཀྱི་
སྒྲ་གྲགས་པས། །སྨྲ་བ་རྣམས་ཀྱི་གཙུག་ལ་སྟེགས་བཅས་ཏེ། །མཁའ་སྤྱོད་ཆེན་པོར་བགྲོད་པ་དེ་ལ་འདུད། །རང་གཞན་གྲུབ་མཐའ་རྒྱ་མཚོ་ཕར་བརྒལ་ནས། །བསླབ་གསུམ་རིན་ཆེན་
ཕྱི་
གཅེས་པས་མཛོད་བཀང་ཞིང་། །ལུང་བཞིན་མདོར་ཕྱུང་རིས་མེད་སློང་བ་ལ། །བགོ་བཤར་མཛད་པ་ཡོན་ཏན་འོད་ལ་འདུད། །ཤཱ་ཀྱའི་རིང་ལུགས་ཉིན་མོར་བྱེད་པའི་འོད། །འབུམ་ཕྲག་
གང་གི་ཕྲག་པར་ལྡན་པ་ནས། །མི་ཤེས་མུན་པའི་འཇུག་པ་རྒྱང་སྲིངས་ཞེས། །ཀུན་གྱིས་ཡང་ཡང་བསྔགས་པ་དེ་ལ་འདུད། །གཞན་ཡང་རྒྱལ་བའི་བསྟན་ལ་མཛད་པའི་ཕུལ། །སྟོན་པ་
ཉིད་བཞིན་འཕྱུར་བ་རྒྱ་གར་གྱི། །པཎྜི་ཏ་དང་གངས་ཅན་འདིར་བྱོན་པའི། །འཇིག་རྟེན་མིག་གྱུར་རྣམས་ལ་གུས་པས་འདུད། །ཇི་ལྟར་བདག་གིས་གུས་པས་གསོལ་བཏབ་པས། །དེ་ལྟར་

ཡོན་གནས་རྣམས་ཀྱིས་མཐུ་བསྐྱེད་ནས། །ཡངས་པའི་ས་རྣམས་ཀུན་ཏུ་ཐུབ་པའི་བསྟན། །རྙེད་དང་བཀུར་སྟིར་བཅས་ཏེ་རྒྱས་གྱུར་ཅིག །ཅེས་དགེ་སློང་པདྨ་དཀར་པོས་གཉལ་ཡངས་པ་ཅན་གྱི་
དབུས༑ ཆོས་ཀྱི་རྒྱལ་པོ་རྣམ་པར་རྩེ་བའི་མདུན་ས་ཆེན་པོར་སྦྱར་བ་ཕྱོགས་ཐམས་ཅད་དུ་དར་ཞིང་རྒྱས་པར་གྱུར་ཅིག ༈ བསྟན་པའི་རྩ་བ་སོ་ཐར་སྡོམ་རྒྱུན་གྱི་གསོལ་འདེབས་ཚུལ་ཁྲིམས་གོརྰ་ཥའི་དྲི་བསུང་གཞོན་ནུ། མཉམ་མེད་
ཐུབ་པའི་དབང་དང་ཤཱ་རིའི་བུ། །སྲས་དང་བྲམ་ཟེ་ཆེན་པོ་སྒྲ་གཅན་འཛིན། །འཕགས་མཆོག་ཀླུ་སྒྲུབ་ཡོན་ཏན་བློ་གྲོས་དང༌། །རིན་ཆེན་བཤེས་གཉེན་དཔལ་གྱི་ཆོས་སྐྱོང་དང༌། །མཁས་
མཆོག་ཡོན་ཏན་རྒྱ་མཚོ་དཔལ་གྱི་འཕྲེང༌། །འབྱུང་གནས་སྦས་པ་ཤཱཀྱ་ཤྲཱི་དང༌། །བྱང་ཆུབ་དཔལ་བཟང་བདེ་བ་དཔལ་བཟང་པོ། །བསོད་ནམས་གྲགས་པ་གྲགས་པ་བཤེས་གཉེན་
དང་༑ །རྒྱལ་དབང་གྲགས་པ་ཉི་མ་རྒྱལ་མཚན་དང༌། །ངག་དབང་ལྷུན་གྲུབ་བཀྲ་ཤིས་དཔལ་བཟང་པོ། །བཀྲ་ཤིས་རྣམ་རྒྱལ་མི་ཕམ་པད་དཀར་དང༌། །ཡོངས་འཛིན་ངག་དབང་བཟང་
དང་དཔག་བསམ་དབང༌། །ཀུན་དགའ་ལྷུན་གྲུབ་ཆོས་ཀྱི་དབང་ཕྱུག་ཞབས། །དགེ་ལེགས་བཞེད་པ་བསོད་ནམས་སྙིང་པོ་དང༌། །འཇམ་མགོན་དགྱེས་པ་འཇམ་དཔལ་དགའ་བའི་

༄༅། །བཤེས། །སོར་སྡོམ་བརྒྱུད་པ་རྣམས་ལ་ཕྱག་འཚལ་ལོ། །བསྟན་པའི་སྙིང་པོ་བྱང་སྡོམ་བརྒྱུད་འདེབས་རྒྱལ་སྲས་དཔལ་སྟེར། སྟོན་པ་སངས་རྒྱས་རྗེ་བཙུན་འཇམ་དཔལ་
མཆོད
བརྗོད་དབྱངས༑ །ཡོད་མེད་ཕྱོགས་འཇིག་ཀླུ་སྒྲུབ་འཕགས་པ་ལྷ། །ཟླ་བ་གྲགས་པ་རིག་པའི་ཁུ་བྱུག་སོགས། །ཟབ་མོ་ལྟ་བའི་བརྒྱུད་ལ་གསོལ་བ་འདེབས། །བྱམས་པ་ཐོགས་མེད་དབྱིག་གཉེན་
རྣམ་གྲོལ་སྡེ། །མཆོག་སྡེ་དུལ་བའི་སྡེ་དང་གྲགས་པའི་དཔལ། །སེང་བཟང་ཀུ་ས་ལཱི་གཉིས་གསེར་གླིང་པ། །རྒྱ་ཆེན་སྤྱོད་པའི་བརྒྱུད་ལ༴ ཐུགས་རྗེ་ཆེན་པོ་བདེ་གཤེགས་རྡོ་རྗེ
བཅུ་དྲུག་
འཆང་༑ །མཆོག་གཟིགས་ཏིལླི་པ་དང་ནཱ་རོ་པ། །དཔལ་མཆོག་ཌོམ་བྷི་པ་དང་མར་མེ་མཛད། །ཉམས་ལེན་བྱིན་རླབས་བརྒྱུད་ལ༴ྋ འདི་ཡན་བཀའ་གདམས་སྤྲུལ་པའི་གླེགས་བམ་ལས་འབྱུང་
ངོ་། །བརྒྱུད་པ་གསུམ་ལྡན་ལྔ་རིག་པཎྜི་ཏ། །སྡེ་པ་ཀུན་གྱི་ཚད་མའི་སྐྱེས་བུ་བྱོན། །གངས་ཅན་མུན་པ་སེལ་བའི་སྒྲོན་མེ་སྦར།ྋ །དཔལ་ལྡན་ཨ་ཏི་ཤ་ལ་གསོལ་བ་འདེབས། །འབྲོམ་
(V
༈ སྟོན་སྤྱན་སྔ་བྱ་ཡུལ་སྣེའུ་ཟུར་པ། །ལྕགས་རི་བ་དང་ཆོས་རྒྱལ་ཟླ་འོད་གཞོན།ྋ །ཕག་གྲུ་གླིང་རས་དཔལ་ལྡན་གཙང་པ་རྒྱ ྋ །སེང་གེའི་མཚན་དགུ་མཁན་ཆེན་རིགས་གསུམ་མགོན། ། )
SFL

རྒྱལ་བའི་དབང་རྗེ་ངག་དབང་ཆོས་ཀྱི་རྒྱལ། །ཀུན་མཁྱེན་པད་དཀར་མཆོག་གཟིགས་ལྷ་རྩེ་ཞབས། །དཔག་བསམ་དབང་པོ་ཡོངས་འཛིན་དམ་པ་རྗེ། །ཆོས་ཀྱི་དབང་ཕྱུག་ཀུན་དགའ་བསྟན་
འཛིན་དང༌། །བདེ་ཆེན་རྡོ་རྗེ་འཇམ་དཔལ་དགའ་བའི་བཤེས། །ཆོས་ཀྱི་ཉི་མ་སངས་རྒྱས་འདུས་པའི་སྐུ། །འཇམ་དཔལ་རྡོ་རྗེ་སྒྲུབ་བརྒྱུད་ཉི་མའི་ཞབས། །མཆོག་གི་སློབ་དཔོན་སངས་
རྒྱས་ཆོས་ཀྱི་དབང༌། །བཀའ་དྲིན་མཉམ་མེད་རྩ་བའི་བླ་མ་མཆོག །ཐེག་ཆེན་སེམས་བསྐྱེད་བརྒྱུད་པའི་བླ་མ་ལ། །གསོལ་བ་འདེབས་སོ་བདག་གཞན་བྱིན་གྱིས་རློབས། །དམན་ལམ་
ལས་འཕགས་རྒྱལ་སྲས་བགྲོད་གཅིག་ལམ། །སྨོན་འཇུག་བྱང་བསླབ་སྡོམ་གནས་ཀུན་དག་རྫོགས། །དོན་དམ་བྱང་སེམས་འབྲས་བུ་མངོན་གྱུར་ནས། །འཁོར་བ་དངོས་སྤྲགས་གཞན་དོན་
འགྲུབ་གྱུར་ཅིག། ༈ །རྒྱལ་བ་ཀུན་དངོས་བླ་མ་ལ། །ལུས་ངག་ཡིད་གསུམ་གུས་པའི་བློས། །སྤྲོ་བའི་སྙིམ་པ་དང་བཅས་པས། །རབ་ཏུ་བཏུད་དེ་གུས་ཕྱག་འཚལ།
དངོས་སུ་བཤམས་དང་ཡིད་ཀྱིས་སྤྲུལ། །ཕྱི་ནང་གསང་བ་བླ་མེད་པ། །མཆོད་སྤྲིན་རྒྱ་མཚོའི་ཚོགས་རྣམས་ཀུན། །རྣམ་པ་ཀུན་ཏུ་མཆོད་པར་འབུལ། །ཐོག་མེད་དུས་ནས་བསགས་པ་

། ཡི། །ཐུན་མོང་ཁྱད་པར་དང་འགལ་བའི། །མི་དགེ་བཅུ་སོགས་ཉེས་པའི་ཚོགས། །མ་ལུས་འགྱོད་པའི་སྒོ་ནས་བཤགས། །ནམ་མཁའི་མཐར་ཐུག་ཕྱོགས་༄༅།མཆོད་
བརྗོད་ཀུན་ཏུ། །འགྲོ་ལ་ཕན་པར་མཛད་པ་ཡི། །དུས་གསུམ་རྒྱལ་བ་སྲས་བཅས་ལ། །དགའ་བའི་སེམས་ཀྱིས་རྗེས་ཡི་རང༌། །སྣ་ཚོགས་ཚུལ་གྱི་གདུལ་བྱ་ལ། །རང་རང་བསམ་པ་ཇི་ལྟ་
བར༑ །ཟབ་པ་དང་ནི་རྒྱ་ཆེ་བའི། །ཐེག་མཆོག་ཆོས་འཁོར་བསྐོར་དུ་གསོལ། །སྐུ་གསུང་ཐུགས་ཀྱི་ཕྲིན་ལས་ནི། །གསང་བ་བསམ་གྱིས་མི་ཁྱབ་པའི། །ཇི་སྲིད་འཁོར་བ་དེ་སྲིད་
བཅུ་བདུན་
དུ༑ །མྱ་ངན་མི་འདའ་བཞུགས་སུ་གསོལ། །བདག་གཞན་ཀུན་གྱིས་བསགས་པ་ཡི། ྋ །དུས་གསུམ་དགེ་བ་གཅིག་བསྡུས་ནས། །མར་གྱུར་འགྲོ་བ་མ་ལུས་པ། །བྱང་ཆུབ་སྙིང་པོ་ཐོབ་
ཕྱིར་བསྔོ། །དྲུག་པ་རྡོ་རྗེ་འཆང་ཆེན་པོ་ལ་བསྟོདཔ། ཆོས་ཐམས་ཅད་ཀྱི་རྡོ་རྗེའི་སློབ་དཔོན་ཆེན་པོ་ལ་ཕྱག་འཚལ་ཞིང་སྐྱབས་སུ་མཆིའོ། །རྣམ་ཀུན་རེ་ཁཱར་བྲིས་ཀྱང་མ་རྙོགས་ཤིང༌། །བཅུ་དྲུག་ཆ་ཤས་རྫོགས་ཀྱང་
གཤིས་ཉིད་ལས། །འགྱུར་མེད་ཡན་ལག་བདུན་ལྡན་ཁ་སྦྱོར་སྐུ། །ཤྲཱི་ཧེ་རུ་ཀ་ལ་གསོལ་བ་འདེབས། །གསང་བ་མཆོག་གི་གནྡོ་ལ་ཆེན་པོར། །ཆོས་ཀྱི་ལོངས་སྤྱོད་རྫོགས་པའི་རིགས་

ཀུན་ལ། །རྟག་པར་སྟོབ་མཁས་རྡོ་རྗེ་འཆང་ཆེན་པོ། །དཀྱིལ་འཁོར་ཡོངས་ཀྱི་གཙོ་བོར་གསོལ་བ་འདེབས། །གང་གི་རྒྱུ་མཐུན་དྲི་མེད་ཤེལ་གོང་མཐུ། །འགྲོ་རྒྱུད་མོས་པ་ཀུན་ལ་ཆགས་
པའི་གདངས། །ཕན་བདེའི་པིར་དུ་ལེན་མཁས་ཤཱཀྱའི་ཏོག །མཆོག་གི་སྤྲུལ་སྐུ་ངོ་མར་གསོལ་བ་འདེབས། །རྩ་རྣམས་དབུ་མར་སྦྱངས་པའི་ཞིང་རྣམས་སུ། །ཉི་ཟླ་འདྲེས་པའི་ཤིང་རྟ་ལ་
ཞོན་ནས། །ཁམས་ཀྱི་དྭངས་མའི་འགྲོས་གཉིས་རྫོགས་པའི་མཐའ། །ཕྱག་རྒྱ་ཆེན་པོ་འགྲུབ་པར་བྱིན་གྱིས་རློབས། །ཞེས་རིགས་ཐམས་ཅད་ཀྱི་ཁྱབ་བདག་རྡོ་རྗེ་འཆང་ཆེན་པོ་ལ་པདྨ་དཀར་པོས་དཔལ་ཙ་རི་ཏྲ་
ཅིག་ཅར་དཔལ་གྱི་ནགས་ལྗོངས་འཇའ་འོད་འཁྱིལ་བའི་གུར་ཁང་དུ་བསྟོད་པ་དགེ་ལེགས་སུ་གྱུར་ཅིག ༈ །བཅོམ་ལྡན་འདས་གསང་བ་ཐམས་ཅད་ཀྱི་བདག་པོ་ལ་ཕྱག་འཚལ་ལོ། །ཐུབ་ཆེན་གངས་ཅན་མཚོ་ཡི་སྨོན་ལམ་
དང་༑ །སྔོན་གྱི་སྤྱོད་པ་ཐམས་ཅད་བཟུང་མཛད་པས། །མགོན་དེའི་རྒྱལ་ཚབ་ཉིད་གྱུར་ཀུན་ཏུ་བཟང་། །རྒྱལ་བ་ཀུན་གྱིས་བསྔགས་པར་གསོལ་བ་འདེབས། །ཡུལ་འཁོར་སྲུང་སྲས་གྱུར་
དུས་ཞལ་བཞེས་བཞིན། །བསྐལ་བཟང་སྟོན་པ་སྟོང་གི་བསྟན་སྐྱོང་ལ། །གནོད་སྦྱིན་རྣམས་ཀྱི་སྡེ་དཔོན་དུ་བལྟམས་པ། །མཐུ་སྟོབས་རྒྱ་མཚོས་བརྗིད་པར༴ འོག་མིན་གནས་སུ་དོན་གྲུབ

༈༄༅། །འཚང་རྒྱའི་ཚེ། །སངས་རྒྱས་ཀུན་གྱིས་གསང་བའི་བདག་བཀོད་ལ། །མ་རངས་སྲིད་པར་དབང་ཆེ་ཀུན་འདུལ་མཁན། ཕྱག་ན་རྡོ་རྗེ་འཛིན་དེར༴ རྒྱལ་བའི་
སྤྱན་སྔར་ཞུ་དང་སྡུད་པ་པོ། །རྣམ་མང་བསྟན་བཞིན་ས་གསུམ་འགྲོ་བར་ཆོས། །ལེགས་པར་སྟོན་པའི་སྤྲུལ་སྐུ་ཆེས་མོད་པས། །བསྟན་པ་རྒྱས་མཛད་དེ་ལ༴ ལྔ་བརྒྱ་པ་འདིར་གདུག་པ
ཅན་དར་བ། །མ་ལུས་འདུལ་འོས་ཁྱོད་ལས་གཞན་མེད་སྙམ། །གདུང་ཤུགས་ང་རོ་དྲག་པོས་འོ་དོད་བོས། ྋ །རེ་བ་དོན་ལྡན་མྱུར་དུ་མཛད་གྱུར་ཅིག །པདྨ་དཀར་པོས་སྦྱར་བའོ། ༈ །སློབ་
དཔོན་ཏིལླི་པ་ལ་བསྟོད་པ། དུས་གསུམ་སངས་རྒྱས་ཐམས་ཅད་ཀྱི་འཆར་གཞི་རྗེ་བཙུན་ཏིལླི་པའི་ཞབས་ཀྱི་པདྨོ་དྲི་མ་མེད་པ་ལ་ཕྱག་འཚལ་ལ། །བཅོམ་ལྡན་སྣང་མཛད་སྲས་ཀྱི་ཐུ་བོ་པ། །ཀུན་ཏུ་བཟང་པོ་རྒྱལ་བའི་མཐུ་
སྟོབས་ཀྱིས། །རྡོ་རྗེ་ལག་ན་འཛིན་དེ་བྷཾ་ག་ལར། །བྲམ་ཟེ་གསལ་འོད་སྤྲལ་པ་དེ་ལ་འདུད། །ཌཱ་ཀིའི་རྒྱ་མཚོར་རྡོ་རྗེ་ཡན་ལག་མ། །ཤེས་རབ་མར་རྙེད་མཐུ་ཡིས་འཛམ་གླིང་གི
བསྟན་པའི་ཆུ་བོ་བཞི་བསྡུས་འོག་མིན་གནས། །གངས་ཅན་ལོངས་སྤྱོད་བཟང་པོས་འཚོ་དེར་འདུད། །མཁའ་མཉམ་གདུལ་བྱའི་ཉོན་མོངས་ཏིལ་བརྡུངས་ནས། །རྣམ་གྲོལ་མར་ཁུ་འབྱིན་ལ་

སྣ་ཚོགས་གཟུགས། །སྣ་ཚོགས་སྐད་དང་སྣ་ཚོགས་ཐུགས་འཆར་བ། །ཟག་མེད་ཆོས་སྡེའི་རང་བཞིན་དེ་ལ་འདུད། །ཐོག་མ་མེད་ནས་ད་ལྟའི་བར་དག་ཏུ། །ཁྱོད་ལ་བསྟོད་པའི་གོ་སྐབས་
དེ་རིང་ཙམ། །ད་ནི་ཁྱོད་ཀྱི་ཐུགས་རྗེའི་སྐྱོ་ཐང་གིས། །ཟིན་པས་ཕྱིར་ལྡོག་ཡོད་སྙམ་མ་མཆིས་སོ། །འོན་ཀྱང་འདོད་ཆགས་ཞེ་སྡང་གཏི་མུག་དང༌། །ཕྲག་དོག་ང་རྒྱལ་རྣམས་ལ་སྔར་
འདྲིས་པས། །བག་མེད་གྱུར་སྲིད་དེར་ཡང་མགོན་པོ་ཁྱོད། །བསྙེལ་བ་མེད་པས་བདག་ཅག་བསྐྱབ་ཏུ་གསོལ། ༈ །ཇོ་བོ་ནཱ་རོ་པ་ལ་བསྟོད་པ། ལྔ་རིག་པའི་དགེ་སྦྱོང་ཆེན་པོ་ཆོས་ཀྱི་སྤྱན་ཅན་བརྟུལ་
ཞུགས་ཀྱི་སྤྱོད་པ་མཛད་པ་དཔལ་ནཱ་རོ་པ་ལ་ཕྱག་འཚལ་ལོ། འཇིག་རྟེན་དབང་ཕྱག་ཐུགས་རྗེའི་སྒྲ་མ་ནི། །ཁ་ཆེར་ན་རོ་ཏ་པའི་ཆོ་རིགས་རྩེར། །ཀུན་ཏུ་བཟང་པོའི་རྣམ་ཐར་གར་སྟབས་སུ། །སྦྱོར་
བ་རྩེ་དགའི་འཁྲི་ཤིང་དེ་ལ་འདུད། །ཆོས་ཀྱི་རྒྱལ་མཚན་བསྒྲེང་ཚེ་འཇིག་རྟེན་ན། །ཚོས་བཞིན་རྩོད་པར་ནུས་མེད་འཇིགས་མེད་ཞེས། །སྐྱབས་ཀྱི་བླ་མ་གཉིས་པར་གྲགས་པ་ཡི། །གནས་
བརྟན་བསྟན་པ་འཛིན་པ་མཆོག་དེར་འདུད། །བཅུ་གཉིས་ཁྱིམ་བསྙེན་ཏིལླིའི་ཡེ་ཤེས་ཟླ། །བདུད་རྩིར་འཛག་པ་ཁྱོད་དངོས་ལ་རེག་དེས། །གངས་ཅན་རྒྱ་མཚོ་གྲུབ་རིམ་དེ་དེའི་མོད། །སྙན་

༄༅། །གྲགས་བཟང་པོ་འཁོར་ཡུག་བརྡལ་ལ་འདུད། །རྣམ་གནོན་ངང་ཚུལ་སོགས་སུ་གདུལ་བྱའི་ངོར། །བརྒྱད་ཁྲི་བཞི་སྟོང་ཆོས་ཀྱི་སྒོ་སྐྱོང་ལ། །གཞན་དུ་བརྟུལ་
མཆོད་
ཞུགས་སྤྱོད་མཛད་མེ་མ་མུར། །ཁ་སྦྱོར་རྡོ་རྗེ་འཆང་དུ་རྫོགས་དེར་འདུད། །དེ་ལྟར་རྗེ་བཙུན་ཁྱེད་ལ་བསྟོད་པའི་མཐུས། །འདི་ནས་བཟུང་སྟེ་རྡོ་རྗེ་འཆང་ཐོབ་བར། །ཁྱོད་ཀྱི་ཞབས་བརྟེན་
གསུང་སྒྲུབ་ཁྱོད་བཞིན་དུ། །མ་ལུས་འགྲོ་བའི་དོན་ལ་འཇུག་པར་ཤོག །མཆོག་གཟིགས་རྣམ་གཉིས་ཀྱི་བསྟོད་པ། མཐུ་སྟོབས་ཞབས་ཀྱི་དམ་ཚིག་གིས་བསྡུས་པའི་གྲོགས་ཡོན་ཏན་བཟང་པོས་བསྐུལ་བ་དང༌། རང་ཉིད་
བཅུ་དགུ་
མོས་པའི་ཤུགས་གྱིས་རྗེ་བཙུན་རས་ཆུང་པ་མཁའ་སྤྱོད་ལ་བྱོན་པ་ཚེ་སྐོང་དཔལ་གྱི་ཕུག་པར། པདྨ་དཀར་པོས་རྗེ་བཙུན་གཉིས་ཀྱི་མཚན་དང་རྣམ་ཐར་རྗེས་སུ་དྲན་པའི་ཆ་རྐྱེན་དུ་སྦྱར་བའོ། ༈ །རྗེ་སྒྲ་བསྒྱུར་ཆེན་པོའི་བསྟོད་པ་དད་པའི་གསལ་
འདེབས་བཞུགས་སོ། །གང་སྐུ་དབང་པོའི་གཞུ་ལྟར་བཟུང་བརྗོད་འདས་ཀྱང་སྒྱ་མའི་གར་གྱིས་རྣམ་པར་རོལ། །གང་གསུང་སྨྲ་བསམ་བརྗོད་པའི་ཡུལ་ལས་འདས་ཀྱང་ཡན་ལག་དྲུག་ཅུའི་རང་
བཞིན་ཅན། །གང་ཐུགས་སྤྲོས་པའི་མཚན་མ་ཀུན་ལས་གྲོལ་ཡང་ཤེས་བྱ་ཀུན་ལ་མངའ་དབང་མཛད། །རྣལ་འབྱོར་དབང་ཕྱུག་ས་གསུམ་འགྲོ་བ་ཀུན་གྱི་དཔལ་ལ་བདག་ནི་ཕྱག་འཚལ་

།དགེ་ལེགས་ཆུ་གཏེར་ཟབ་ཅིང་ཡངས་པར་བློ་གྲོས་གདེངས་ཅན་གཙུག་གིས་བརྟེན། །རྒྱུད་སྡེ་ཆུ་ཕྲན་ཇི་སྙེད་གཡོ་བ་གདམས་པའི་རྒྱ་མཚོར་རོ་གཅིག་མཛད། །ཟབ་ཅིང་རྒྱ་ཆེའི་རྦ་
རླབས་ཆེར་གཡོ་ཟབ་དོན་རྟོགས་པའི་ལྦུ་འཕྲེང་ཅན། །མཁས་ཤིང་གྲུབ་པ་རིན་ཆེན་འབྱུང་གནས་ཀུན་ལས་ཆེས་ཆེར་འཕགས་ལ་འདུད། །སྟོང་ཉིད་ལྷུན་པོའི་སྤོ་ལ་རབ་མཛེས་ཟུང་འཇུག་སྐྱེད་
ཚལ་ར་བས་བསྐོར། །སྙིང་རྗེའི་གྲོང་ཁྱེར་བལྟ་ན་སྡུག་པར་རྨད་བྱུང་གཞལ་མེད་ཁང་པའི་བདག །རྒྱ་ཆེན་ཆོས་ཀྱི་མིག་སྟོང་ལྡན་པར་ཤེས་བྱའི་ཡུལ་ས་ཀུན་ཉུལ་ཞིང༌། །ལོག་སྨྲའི་ལྷ་མིན་
སྤོབས་པ་འཇིག་མཛད་དཔལ་ལྡན་འཆི་མེད་དབང་པོར་འདུད། །བདེན་གཉིས་ཟུང་འཇུག་རྩ་བ་རབ་བརྟན་ཞིང་། །ཚོགས་གཉིས་ཟུང་འཇུག་ཡལ་གའི་འཕྲེང་མཛེས་པ། །སྐུ་གཉིས་འབྲས་
བུའི་ཁུར་གྱིས་བརྗིད་པ་ཅན། །དཔལ་ལྡན་ཡོངས་འདུའི་ཤིང་མཆོག་དེ་ལ་འདུད། །མི་མཆོག་དབུས་ན་འཁོར་ལོས་སྒྱུར་རྒྱལ་དང༌། །ལྷ་བརྒྱའི་གཙུག་ན་གསེར་མངལ་ཅན་བཞིན་དུ།
གྲུབ་པའི་དབང་ཕྱུག་ཀུན་གྱི་གཙུག་ན་མཛེས། །ཀུན་གྱི་རྗེར་གྱུར་ལོ་ཙཱ་བ་ལ་འདུད། །རང་གཞན་གྲུབ་མཐའ་རྒྱ་མཚོའི་ཕ་རོལ་སོན། །ལེགས་སྦྱར་བརྡའ་སྤྲོད་གཞུང་ལུགས་རྒྱ་མཚོ་

༄༅། །སོགས། །གནས་ལྔ་རིག་པ་མཚུངས་མེད་ཆོས་ཀྱི་རྗེ། །མཁས་པའི་མཆོག་གྱུར་ལོ་ཙཱ༴ གསང་ཆེན་ལམ་གྱི་བགྲོད་པ་མཐར་ཕྱིན་ནས། །ཟག་མེད་བདེ་
༈ དགའ་ལྷན་ཅིག་སྐྱེས་པའི་དོན། །མཆོག་ཏུ་མི་འགྱུར་གཡོ་མེད་བརྟན་པའི་བདག །མཚུངས་པ་ཀུན་བྲལ་ལོ་ཙཱ༴ གངས་རིའི་ཁྲོད་འདིར་སྐད་གཉིས་སྨྲ་བའི་ཚོགས། །ཇི་སྙེད་འདུས་
ཀྱང་ཁྱོད་ཀྱི་ཡོན་ཏན་ལས། །ཆ་ཙམ་རྣམ་བ་གཞན་ན་མི་གཡོ་བའི། །ཆོས་ཀྱི་གཏེར་མཛོད་ལོ་ཙཱ༴ འཕགས་པའི་ཡུལ་ན་ཉི་ཟླ་ལྟར་གྲགས་པའི། །ནཱ་རོ་མཻ་ཏྲིའི་ཞབས་ཟུང་གུས་བརྟེན་
ནས༑ །རྒྱུད་སྡེ་ཀུན་གྱི་མན་ངག་སྙིང་པོའི་དོན། །གཅིག་ཏུ་སྡོམ་མཛད་ལོ་ཙཱ༴ སྲིད་པའི་རོལ་རྩེད་སྒྱ་མ་ལྟ་བུ་ལ། །ཞེན་མེད་བདེ་བའི་རྣམ་པར་རོལ་མཛད་དེ། །མཆོག་གི་དངོས་གྲུབ་
ཚེ་འདིར་སྟེར་བའི་སྒོ། །མངོན་དུ་མཛད་པ་ལོ་ཙཱ༴ རྡོ་རྗེ་འཛིན་པ་སྣོད་ལྡན་སློབ་མའི་ཚོགས། །མེས་རྔོག་མཚུར་གསུམ་རྗེ་བཙུན་མཐུ་ཆེན་སོགས། །ཟབ་མོ་གསང་བའི་ལམ་གྱིས་རྗེས
བཟུང་སྟེ། །བསྟན་པ་རྒྱས་མཛད་ལོ་ཙཱ༴ དཔེ་མེད་ཡོད་ཏན་དཔལ་འཛིན་བཙུན་མོའི་མཆོག །རྗེ་བཙུན་རྡོ་རྗེ་བདག་མེད་མ་དཔལ་དང༌། །ལྷན་སྐྱེས་མི་འགྱུར་བདེ་ལ་རོལ་པའི

མཐུས༑ །ཟུང་འཇུག་མངོན་གྱུར་ལོ་ཙཱ༴ གངས་ཅན་ལྗོངས་འདིར་ཆེས་ཆེར་གྲགས་པ་ཡི། །མཁས་ཤིང་གྲུབ་པ་རིག་པ་འཛིན་རྣམས་དང༌། །ས་སྐྱོང་སྐྱེ་བོ་ལ་སོགས་ཐམས་ཅད་ཀྱི།
ཊྚཱི གཙུག་གི་རྒྱན་གྱུར་ལོ་ཙཱ༴ དུས་འདིར་རྣམ་མང་འགྲོ་ལ་བརྩེ་བའི་སླད། །རྡོ་རྗེ་འཆང་དབང་སྤྲུལ་པའི་གར་མཛད་དེ། །སྨིན་བྱེད་དབང་གི་ཆུ་བོ་མ་ཉམས་པས། །སྨིན་ཅིང་གྲོལ་མཛད་ལོ་
ཙཱ བྱ་སྤྱོད་རྣལ་འབྱོར་རྣལ་འབྱོར་ཆེན་པོ་དང༌། །རྣལ་འབྱོར་ཕ་མ་གཉིས་སུ་མེད་པའི་རྒྱུད། ྋ །མཐའ་དྲུག་ཚུལ་བཞི་ཕྱི་ནང་གཞན་གསུམ་གྱི། །དགོངས་པ་འགྲེལ་མཛད་ལོ་ཙཱ༴ ཡན་
ལག་དྲུག་དང་རྡོ་རྗེ་རྣམ་པ་གསུམ། །མངོན་པར་བྱང་ཆུབ་ལྔ་སོགས་བསྐྱེད་པའི་སྒོ། །ཐ་མལ་སྣང་ཞེན་མ་ལུས་ཀུན་གཅོད་པའི། །བསྐྱེད་རིམ་མཐར་ཕྱིན་ལོ་ཙཱ༴ སྟོང་ཕྲག་བདུན་ཅུ་རྩ་
གཉིས་གྲོང་བཅོམ་ཞིང༌། །ཉི་ཁྲི་ཆིག་སྟོང་དབུ་མའི་དབྱིངས་སུ་ཐིམ། །མཆོག་ཏུ་མི་འགྱུར་བདེ་ཆེན་མངོན་དུ་མཛད། །རྫོགས་རིམ་མངོན་གྱུར་ལོ་ཙཱ ཆོས་རྣམས་ཀུན་གྱི་མཐར་ཐུག་
སྙིང་པོའི་དོན། །རང་བྱུང་ཕྱག་རྒྱ་ཆེན་པོ་ཇི་བཞིན་གཟིགས། །ལྷན་ཅིག་སྐྱེས་པ་གཉུག་མའི་རྣལ་འབྱོར་ལ། །གོམས་པ་མཐར་ཕྱིན་ལོ་ཙཱ་བ་ལ་འདུད། །གང་ཡང་འདི་ན་རྒྱུ་སྐར་དབུས་ན་་

།རྒྱུ་སྐར་བདག་པོ་ཇི་བཞིན་དུ། །རྣལ་འབྱོར་དབང་ཕྱུག་རིག་འཛིན་དབུས་ན་རིག་འཛིན་ཀུན་གྱིས་བརྟེན་པ་ཅན། །འགྲན་ཟླས་དབེན་པའི་གྲུབ་མཆོག་དམ་པ་གྲུབ་པ་༄༅།
ཀུན་གྱི་རྗེར་གྱུར་པ། །མགོན་པོ་ཁྱོད་ལ་ལྷག་པ་དད་དོ་ལྷག་པར་བདག་སོགས་བརྩེ་བས་གཟིགས། །དེང་ནས་བཟུང་སྟེ་སྐྱེ་བ་ཀུན་ཏུ་བདག །མགོན་པོ་ཁྱོད་དང་ནམ་ཡང་མི་འབྲལ་
ཞིང་༑ །ཁྱོད་ཀྱི་གསུང་རབ་བདུད་རྩིའི་རྒྱུན་མཆོག་གིས། །རྣམ་པ་ཀུན་ཏུ་ཡོངས་སུ་འཚོ་བར་ཤོག །རྒྱལ་བས་བསྔགས་པའི་གནས་རྣམས་ཐམས་ཅད་དུ། །འཇིགས་མེད་གཅིག་པུར་བསེ་
རུ་ལྟར་རྒྱུ་ཞིང༌། །རྣམ་གཡེང་ཚེ་འདིའི་བྱ་བ་ཡོངས་བཏང་ནས། །དམ་པའི་བརྟུལ་ཞུགས་མཆོག་ལ་སྤྱོད་པར་ཤོག །རང་དོན་རྟོགས་པའི་ཡོན་ཏན་མངོན་གྱུར་ཞིང༌། །གཞན་དོན་བསྡུ་
བཞིའི་ཕྲིན་ལས་མཐའ་ཡས་པས། །རླབས་ཆེན་འགྲོ་བ་འདྲེན་པའི་དཔལ་གྱུར་ནས། །རྡོ་རྗེ་འཆང་གི་ས་ལ་འགོད་པར་ཤོག །ཅེས་བྱ་བའི་ཚུལ་འདི་ཉིད་སྐད་གཉིས་སྨྲ་བ་ཐམས་ཅད་དང༌། གྲུབ་པ་དང་
རིག་པ་འཛིན་པ་ཐམས་ཅད་ཀྱི་ཅོད་པན་གཅིག་པུར་གྱུར་པ། དཔལ་ཕྱོགས་ཐམས་ཅད་ལས་རྣམ་པར་རྒྱལ་བའི་མངའ་བདག །ལོ་ཙཱ་བ་ཆེན་པོ་རྗེ་བཙུན་མར་པའི་ཞབས་ཀྱི་ཆེ་བའི་ཡོན་ཏན་ངོ་མཚར་བཀའ་དྲིན་གྱི་མཐུ་དང་བཅས་པ་ཉེ་བར་མཐོང་བས་

ཡིད་བསྐུལ་ཏེ་འདི་ཉིད་ཀྱི་བཤད་པ་དང་སྒྲུབ་པའི་ཚུལ་ལ་ཉེ་བར་བརྟེན་པའི་ཞབས་འབྲིང་བ། དཔལ་འབྲུག་པའི་བཙུན་པ་ཀུན་དགའ་དཔལ་འབྱོར་གྱིས་ཤིན་ཏུ་རིངས་པའི་ཚུལ་གྱིས་རྗེ་འདི་ཉིད་ཀྱི་གདན་སར་བྲིསཔའོ། །དེ་ལྟར་གསོལ་བ་བཏབ་
པའི་མཐུ་ལ་བརྟེན་ནས་སྒྲུབ་བརྒྱུད་ཀྱི་བསྟན་པ་ཡུན་རིང་དུ་གནས་ཤིང་རྒྱས་པར་གྱུར་ཅིག། ༈ །།རྗེ་བཙུན་བཞད་པ་རྡོ་རྗེ་འི་བསྟོད་པ་རྒྱང་འབོད་མ་བཞུགས་སོ། །རྣལ་འབྱོར་གྱི་དབང་ཕྱུག་དཔལ་བཞད་པ་རྡོ་རྗེ་ལ་ཕྱག་འཚལ་ལོ། །ཡང་
དག་རྫོགས་པའི་སངས་རྒྱས་ཐམས་ཅད་དང་། །ཆོས་དང་འཕགས་པའི་དགེ་འདུན་ཇི་སྙེད་པ། །ཁྱོད་དང་རྣམ་པར་དབྱེ་བ་མ་མཆིས་པས། །གཏན་གྱི་སྐྱབས་གནས་མཛོད་ཅིག་མི་ལ་རྗེ།
མཐོང་དང་རེག་པས་ལུས་ཅན་སྡུག་བསྔལ་ལས། །གྲོལ་བར་གྱུར་མོད་དེ་ལ་ངོ་མཚར་ཅི། །ཐོས་པས་ཐར་པའི་དགའ་སྟོན་ལ་སྦྱོར་བའི། །ཡ་མཚན་ཡིད་ལ་དྲན་ནོ༴ རིག་སྔགས་གྲུབ
པའི་རི་བོའི་རྩེར་སོན་ཞིང་། །ནག་པོའི་ཕྱོགས་ཀྱི་མཐར་བྱེད་གཅིག་པུ་པ། །མཐུ་ཆེན་ཉིན་མོའི་དབང་ཕྱུག་ཁྱོད་ལགས་ཀྱི། །རྟག་པར་འཇིག་རྟེན་སྐྱོངས་ཤིག༴ རྡོ་རྗེ་ལྟ་བུར་སྲ་བའི་སྙིང་
སྟོབས་ཀྱི། །སྒྲིབ་གཉིས་དཔུང་ལས་རྒྱལ་བའི་མཚན་མངའ་བས། །རྗེ་བཙུན་ནཱ་རོ་པས་ཀྱང་ཕྱག་མཛད་ཅེས། །དད་པས་འོ་དོད་འབོད་དོ༴ སྒྲ་སྒྱུར་མར་པས་སྡོམ་པའི་དཀྱིལ་འཁོར་

༄༅། །དུ། །དབང་བཞི་བསྐུར་ཚེ་མངོན་སུམ་ཡི་དམ་ལྷས། །བཞད་པ་རྡོ་རྗེར་གསོལ་བ་ཁྱོད་ཉིད་ལ། །འདི་ཕྱིའི་རེ་ལྟོས་བཅས་སོ༴ ཨོཾ་ཡིག་གླུར་ལེན་རིལ་བས་
*ལག་བྲེལ་བའི། །དཀའ་ཐུབ་ནོར་ཅན་ཚངས་པའི་དྲང་སྲོང་གི །ཁེངས་པ་འཕྲོག་པ་ཁྱོད་ཀྱི་རྣམ་ཐར་ལ། །བགས་ཀྱིས་བསླབ་པར་འདོད་དོ༴ ལྷ་དང་གནོད་སྦྱིན་བུ་མོའི་ཕྱག་རྒྱ་དང༌། །
ལྷན་ཅིག་བརྟུལ་ཞུགས་སྤྱད་པས་ས་གསུམ་གྱི། །གནས་དང་ཞིང་རྣམས་ཀུན་ཏུ་དགྱེས་རོལ་བའི། །གྲུབ་པའི་དབང་ཕྱུག་དམ་པ༴ དྷཱ་ཏཱིའི་མཁའ་ལ་རྒྱུ་བའི་སྒྲ་གཅན་གྱིས། །གཡས་
གཡོན་ཉི་ཟླའི་བགྲོད་པ་ཀུན་བཅོམ་ནས། །བཅུ་དྲུག་དགའ་བའི་ཕ་མཐར་རྣམ་རྩེན་པའི། །རྡོ་རྗེ་འཛིན་པའི་ཁྱབ་བདག༴ྋ ཁྱོད་ཀྱི་ཡོན་ཏནྀ་རེ་རེས་ནམ་མཁའི་ཁོངས། །གང་བར་བྱས་པས་
གཞན་གྱི་ཕུན་ཚོགས་རྣམས། །འཕྲོ་བའི་གོ་སྐབས་བཀག་འདིས་ཁྱོད་ལས་གཞན། །བདག་ལ་མགོན་སྐྱབས་མེད་དོ༴ འདི་དང་ཕྱོགས་བཅུའི་ཞིང་དུ་སྐད་ཅིག་རེར། །བསམ་ཡས་རྫུ་
འཕྲུལ་སྟོན་པའི་ཟློས་གར་མཁན། །རས་དཀར་ན་བཟའ་ཅན་གྱི་ཟུང་འཇུག་སྐུ། །ཡང་ཡང་བལྟ་བར་འདོད་དོ༴ ཕྱོགས་ཀྱི་མཛེས་མའི་རྣ་ཤལ་མ་ལུས་པ། །གྲགས་པའི་གུར་གུམ་དོག་

པས་བྲལ་བགྱིད་མོད། །རྡོ་རྗེའི་གླ་ཡིས་བདག་གི་རྣ་ལ་ཡང་། །སྐལ་བཟང་མཛད་པར་འོས་སོ༴ མཐའ་དང་བྲལ་ཞིང་དབུས་སུ་མི་གནས་ཀྱང༌། །ཆོས་རྣམས་ཀུན་ལ་རོ་མཉམ་ཉིད་གྱུར་
པའི༑ །ཁྱོད་ཀྱི་ཐུགས་ཀྱི་གསང་བ་གང་ལགས་པར། །བདག་ཀྱང་འཇུག་པར་འཚལ་ལོ༴ སྲིད་པའི་བཙོན་ར་འཇིགས་རུང་འདིར་ལྷུང་བའི། །ཉམ་ཐག་འགྲོ་རྣམས་བསྐྱར་ནས་རྗེ་བཙུན་
ཁྱོད༑ །མཁའ་སྤྱོད་གནས་སུ་གཤེགས་པར་ཕོད་པ་ཞེས། །གདུང་བའི་སྨྲེ་སྔགས་ཐལ་ལོ་མི་ལ་རྗེ།། རྗེ་བཙུན་མི་ལའི་ཞབས་ལ་བསྟོད་པ་རྒྱང་ནས་འབོད་པའི་ཚུལ་འདི་རྗེ་ཉིད་ཀྱི་སློབ་བརྒྱུད་ཀྱི་ཐ་ཤལ་པདྨ་
དཀར་པོས་དོལ་བཀྲ་ཤིས་གཤོངས་ཀྱི་སྒར་དུ་དད་པའི་ཤུགས་ཀྱིས་བྱུང་རྒྱལ་དུ་སྦྱར་བའོ། ༈ །རྗེ་བཙུན་རས་ཆུང་པའི་བསྟོད་པ་སྙིང་རྗེའི་ང་རོ་མ་ཞེས་བྱ་བ་བཞུགས། །རྗེ་བཙུན་རས་ཆུང་པའི་ཞབས་ཀྱི་པདྨོ་དྲི་མ་མེད་པ་ལ་ཕྱག་འཚལ་
དཔལ་ལྡན་རས་པའི་ཐུགས་སྲས་རྒྱུ་སྐར་གྱི། །ཁོངས་ན་ཁྱོད་ཉིད་ཁོ་ན་བསིལ་ཟེར་ཅན། །ལམ་སྟོར་ངལ་བའི་འགྲོ་བ་མ་ལུས་པ། །དབུགས་འབྱིན་མཛོད་ཅིག་རྗེ་བཙུན་རས་ཆུང་
པ༑ །འཕགས་ཡུལ་ཆོས་ཀྱི་ཆུ་གཏེར་ལན་གསུམ་དུ། །བརྒལ་བའི་དེད་དཔོན་ཁྲོད་ན་སྙན་བརྒྱུད་ཀྱི། །ཡིད་བཞིན་ནོར་བུ་མཆིས་པ་ཁྱོད་ཉིད་དེ། །བོད་ཡུལ་ཕོངས་པ་སོལ་ཅིག

སྒྱུ༄༅། །རས༴ བསྟན་འཛིན་མཁས་ཤིང་མཁས་པ་བརྒྱ་ཕྲག་གིས། །གཙུག་གི་ནོར་བུར་བཟུང་བ་ཁྱོད་ཡིན་པས། །བདག་དང་མཐའ་ཡས་འགྲོ་བ་ཐམས་ཅད་ཀྱི།
མགོན་སྐྱབས་དཔུང་གཉེན་མཛོད་ཅིག༴ རྒྱུད་སྡེ་རྒྱ་མཚོའི་ཕ་རོལ་སོན་གྱུར་ཅིང༌། །མཆོག་དང་ཐུན་མོང་དངོས་གྲུབ་ཚུལ་བཞིན་དུ། །བརྙེས་པ་ཀུན་གྱི་རྗེ་ཡང་ཁྱོད་ལགས་པས། །འཁོར་
བའི་འཇིགས་ལས་སྐྱོབས་ཤིག༴ ཆུ་བུར་བརྩེགས་འདྲའི་ལུས་ཉིད་རྒྱལ་བའི་སྐར། །འགྲུབ་ནས་སྐྱེ་འཆི་མེད་པ་སྐལ་བཟང་གི །དོན་མཛད་མཁའ་འགྲོའི་ཚོགས་ཀྱི་གཙོ་བོ་ཁྱོད། །བདག་
གི་བླ་མ་མཛོད་ཅིག༴ ལས་གྱི་མེ་ལྕེ་འབར་བ་སྟོང་ཕྲག་གིས། །སྲེག་ཅིང་ཁྲོ་ཆུས་འཚོད་དང་ལྕགས་ཀྱི་རིས། །ཐལ་བར་འཐག་སོགས་དམྱལ་བའི་སྡུག་བསྔལ་ཀུན། །མེད་པར་མཛོད་
ཅིག་རྗེ་བཙུན༴ ཤིན་ཏུ་ལུས་ཆེ་ཁ་སྐོམ་མིག་ཞན་ཞིང༌། །བཀྲེས་པས་ཉེན་ཏེ་ཆོ་ངེས་མི་བཟད་པའི། །གཤིན་རྗེའི་འཇིག་རྟེན་ཉམ་ངས་གཏམས་པ་རྣམས། །སྐྱབས་པར་འཚལ་
ལོ༴ གཅིག་ལ་གཅིག་འཚེ་གནོད་པ་ཁོ་ནའི་རྟེན། །གླེན་ཅིང་རྨོངས་པས་ཐར་པའི་དུས་མེད་པ། །དུད་འགྲོའི་སྐྱེ་བར་ལྷུང་བའི་འགྲོ་བ་རྣམས། །ཐུགས་རྗེས་དྲོངས་ཤིག༴ གཞན་གྱི་

དཔལ་ལ་སྡང་བས་གཟིར་བའི་སེམས། །ལྷག་པར་རྩུབ་པ་བཤལ་མ་ལི་འདྲ་ཞིང༌། །ཀུན་ཏུ་རྩོད་པས་མནར་བའི་ལྷ་མ་ཡིན། །བྱམས་པས་གང་མཛོད༴ རྩྭ་མཚུངས་འབྱོར་ལ་བག་མེད་
ཡན་གྱུར་པས། །དགེ་བ་མ་བགྱིས་འཆི་དུས་ངན་འགྲོ་སར། །ལྷུང་བར་མཐོང་ནས་སྡུག་བསྔལ་མཐའ་ཡས་པའི། །ལྷ་རྣམས་སྐྱོངས་ཤིག༴ སྐྱེ་རྒ་ན་འཆིའི་ཆུ་བོ་བཞི་འབབ་ཅིང༌།
སྡུག་བསྔལ་མང་པོའི་ཆུ་སྲིན་གྱིས་གཏམས་པ། །འཁོར་བའི་རྒྱ་མཚོ་གཏིང་མཐའ་མེད་པ་ལས། །བདག་ཅག་སྒྲོལ་ཅིག. འདུས་བྱས་མི་རྟག་མྱུར་དུ་འཇིག་ངེས་ལ། །རྟག་ཏུ་རེ་བའི་ཕྱི་
ཚེསས་སྒྲུབ་སྒྲུབ་ནས། །ཆོས་ལ་ཕྱི་བཤོལ་བྱེད་པ་སྐྱེ་བོའི་བློ། །ཆོས་ལ་སྒྱུར་ཞིག༴ ཤིན་ཏུ་རྙེད་དཀའ་དལ་འབྱོར་ཚང་བའི་ལུས། །འབྱོར་པའི་དུས་སུ་ཕན་བདེ་མི་སྒྲུབ་པར། །དོན་ཆུང་
བྱ་བ་ཞིག་གིས་བྲེལ་བ་ཚོ། །ཐུགས་རྗེས་གཟིགས་ཤིག༴ ཐར་པའི་ལམ་དུ་འཇུག་པའི་ཉམ་ཆུང་རྣམས། །རྐྱེན་ངན་བར་ཆད་དབང་དུ་མི་འཆོར་བར། །དོན་ཆེན་མྱུར་དུ་འགྲུབ་པའི་མཐུ
ནུས་ཀྱང༌། །ཁྱེད་ལ་རེའོ་རྗེ་བཙུན་རས་ཆུང་པ། །དེ་ལྟར་རྗེ་བཙུན་རས་ཆུང་པའི་བསྟོད་པ་སྙིང་རྗེའི་ང་རོ་མ་འདི་ཡང༌། དགེ་སློང་པདྨ་དཀར་པོས་བཀྲ་ཤིས་མཐོང་སྨན་གྱི་ཆོས་གྲྭ་ཆེན་པོར་སྦྱར་བའོ། ༈ །ཤེས་

།བྱའི་མཁའ་ལ་མཁྱེན་རབ་དཀྱིལ་འཁོར་རྒྱས། །མཛད་པའི་འོད་སྟོང་གདུལ་བྱའི་གླིང་ལ་ཕོག །རྒྱལ་བའི་བསྟན་པ་ཀུན་ནས་གསལ་མཛད་པའི། །བཀའ་
1/1/01
༈ བརྒྱུད་རིན་པོ་ཆེ་ལ་ཕྱག་འཚལ་ལོ། །མི་ཁོམ་བརྒྱད་སྤངས་དལ་འབྱོར་ཕུན་ཚོགས་ཐོབ། །གྲུབ་པའི་མཆོག་བརྙེས་དགེ་སྦྱོང་ཀུན་གྱི་གཙོ། །ཐུབ་པའི་རྒྱལ་ཚབ་གངས་ཅན་གཙུག་གི་
རྒྱན༑ །མཉམ་མེད་སྒམ་པོ་ལ༴ མཚན་ལྡན་བླ་མ་རིན་ཆེན་འགྲོ་བའི་མགོན། །གདུལ་བྱའི་དོན་དུ་རི་བོ་ཤཱནྟིར་བྱོན། །ལུང་དང་རྟོགས་པའི་ཆོས་ཀྱིས་གཞན་དོན་གྱི། །བསྟན་པའི་རྒྱལ་
མཚན་ཁྱོད་ལ༴ ས་མོ་ལུག་ལ་བལྟམས་པ་ནས་བཟུང་སྟེ། །སྤྲུལ་པའི་གནས་ནས་གཤེགས་པར་གྱུར་གྱི་བར། །རབ་ཏུ་ངོ་མཚར་རྣམ་པ་དཔག་མེད་རྣམས། །མདོར་བསྡུས་བརྗོད་ལ་
གུས་པས་ཉན་པར་གྱིས། །མེ་ཏོག་ཟླ་མཛེས་པདྨའི་བླ་མ་ནི། །ཐུབ་པའི་སྤྱན་སྔར་ཟླ་འོད་གཞོན་ནུར་གྱུར། །གངས་རིའི་ཁྲོད་དུ་དགེ་སློང་འཚོ་བྱེད་དུ། །རྒྱལ་བས་ལུང་བསྟན་ཁྱོད་
ལ༴ སྨོན་ལམ་འབྲེལ་བས་གཉལ་གྱི་ཕྱོགས་སུ་འཁྲུངས། །འཇིག་རྟེན་ཆོས་མཐུན་བཙུན་མོ་ཁབ་ཏུ་བཞེས། །གཞན་ལ་ཕན་ཕྱིར་གསོ་སྤྱད་མཐར་ཕྱིན་མཛད། །སྐྱེ་བོ་བྱང་སེམས་ཁྱོད་

ལ༴ འཁོར་བའི་བྱ་བ་སྙིང་པོ་མེད་གཟིགས་ནས། །ཁྱིམ་ནས་བྱུང་སྟེ་བསྟན་ལ་རབ་ཏུ་བྱུང༌། །བསླབ་གསུམ་དྲི་མེད་མིག་འབྲས་བཞིན་དུ་བསྲུངས།།དགེ་སློང་འཚོ་བྱེད་ཁྱོད་
ལ༴ བཤེས་གཉེན་དམ་པའི་ཞབས་རྡུལ་སྤྱི་བོས་བླངས། །འདུལ་བ་སྔགས་སོགས་གསན་པ་རྒྱ་ཆེར་མཛད། །རྨི་ལམ་ས་ཐོབ་ཏིང་འཛིན་དུ་མ་འཕེལ། །བསོད་ནམས་རིན་ཆེན་ཁྱོད་
ལ༴ སྨོན་སེམས་དད་པས་བླ་མའི་མཚན་ཐོས་ཏེ། །བ་སྤུ་གཡོ་ཞིང་དགའ་བ་མཆོག་ཏུ་སྐྱེས། །རྨི་ལམ་ལྟས་དང་མཚན་མ་བཟང་དུ་བྱུང༌། །སྐྱེས་བུ་ལས་ཅན་ཁྱོད་ལ༴ རྗེ་བཙུན་མི་
ལའི་དྲུང་དུ་བྱོན་པའི་ཚེ། །ཁྱོད་ནི་སེམས་ཅན་ཀུན་གྱི་རིན་པོ་ཆེ། །གསུངས་ནས་ཐུགས་སྲས་བརྒྱུད་འཛིན་ཡིན་པར་དགོངས། །དབུས་པ་སྟོན་པ་ཁྱོད་ལ༴ མཆོག་ཏུ་ཟབ་པའི་ཐབས་ལམ་
གདམས་པ་གནང་། །ཡེངས་པ་མེད་པར་སྒྲུབ་ལ་ནན་ཏན་མཛད། །བླ་མའི་དྲིན་གྱིས་རྟོགས་པ་ཐུགས་སུ་འཁྲུངས། །སྐྱེས་བུ་བརྩོན་ལྡན་ཁྱོད་ལ༴ གསང་སྔགས་བླ་མེད་མཆོག་གི་
ལམ་ལ་ཞུགས། །རྟགས་བཅུ་ཡོན་ཏན་བརྒྱད་སོགས་མཐར་ཕྱིན་མཛད། །རྩ་རླུངཐིག་ལེའི་བྱེད་པ་ལས་སུ་རུང་། །རྣལ་འབྱོར་དབང་ཕྱུག་ཁྱོད་ལ༴ རིམ་གཉིས་ཐུན་བཞིའི་རྣལ་འབྱོར་

།སྒོམ་པའི་ཚེ། །སྨན་ལྷ་མཆེད་བདུན་ལོངས་སྐུའི་ཞིང་ཁམས་དང༌། །ཐུབ་དབང་ལ་སོགས་སངས་རྒྱས་སྟོང་དང་མཇལ། །མི་དབང་ལྷུན་པོ་ཁྱོད་ལ༴ རྗེ་
བཙུན་ཉིད་ཀྱིས་ཆེད་དུ་བསྔགས་པ་བརྗོད། །སྐུ་གསུམ་མངོན་གྱུར་དངོས་གྲུབ་རྣམ་གཉིས་ཐོབ། །ཁྱོད་ནི་དགེ་སློང་རྡོ་རྗེ་འཛིན་པ་ཞེས། །འཛམ་གླིང་གྲགས་པའི་ཞབས་ལ༴ དབང་དང
ཆོས་རྣམས་མ་ལུས་རྫོགས་པར་གནང༌། །སྡིག་གྲོགས་སྤངས་ནས་དབེན་པ་བསྟེན་པ་དང༌། །གཞན་དོན་གྲུབ་པའི་ཚོགས་པ་སྐྱོངས་ཤིག་གསུངས། །སྐྱེས་བུ་ཆེན་པོ་ཁྱོད་ལ༴ འོལ་ཁར་
བཞུགས་ཚེ་ཆོས་རྣམས་རྨི་ལམ་བཞིན། །བདེན་མེད་རྟོགས་ནས་སྤྲོས་བྲལ་མངོན་དུ་གྱུར། །ང་ཡི་སྐྱེ་བའི་ཐ་མ་འདི་ཡིན་གསུངས། །ས་བཅུའི་དབང་ཕྱུག་ཁྱོད་ལ༴ དྭགས་ལ་སྒམ་པོའི་
གནས་སུ་བྱོན་པའི་ཚེ། །བླ་མའི་གསུང་བཞིན་སྒྲུབ་པ་ཐུགས་ལ་དགོངས། །མཁའ་འགྲོས་ལུང་བསྟན་གཞན་དོན་གྱིས་ཤིག་གསུངས། །ཆོས་རྗེ་སྒམ་པོ་པ་ལ༴ སྣོད་དང་ལྡན་པའི་ལས་
(Vv)
ཅན་དུ་མ་འདུས། །བླ་མའི་མན་ངག་གདམས་པ་ཟབ་མོ་བསྟན། །སྨིན་ཅིང་གྲོལ་བའི་སྐྱེས་བུ་དཔག་མེད་བྱུང༌། །མཉམ་མེད་བླ་མ་ཁྱོད་ལ༴ རེ་ཞིག་སྐུ་ཡི་སྤྲུལ་པ་རྣམ་བཞི་བསྟན། £

རབ་ཏུ་གནས་དང་གཞན་ལ་ཆོས་སྟོན་དང༌། །མཁའ་ལ་འཕུར་དང་གཅིག་ནི་འདག་ཅར་བཞུགས། །སྣང་བ་དབང་བསྒྱུར་ཁྱོད་ལ༴ སེམས་སྦྱོང་ཟབ་མོའི་ཏིང་འཛིན་སྒོམ་པའི་ཚེ། །ཟད
པར་ཟིལ་གནོན་སྤྲུལ་ཞིང་བསྒྱུར་བ་དང༌། །སྐུ་ལ་གྲིབ་མེད་འཇིག་རྟེན་དབང་པོར་སྤྲུལ། །སྒྲུབ་པའི་སྐྱེས་མཆོག་ཁྱོད་ལ༴ མཁས་གྲུབ་དུ་མའི་དབུས་སུ་བཞུགས་པའི་ཚེ། །ཆོས་ཀྱི་
སྤོབས་པས་གཞན་སྣང་ཟིལ་གྱིས་གནོན། །ང་ནི་བསྟན་པའི་བདག་པོ་ཡིན་ནོ་གསུངས། །མི་ཡེ་སེང་གེ་ཁྱོད་ལ༴ མིག་འཕྲུལ་ལྟ་བུའི་ཏིང་འཛིན་སྒོམ་པའི་ཚེ། །ནམ་མཁའ་ཁེངས་པའི་
བྱང་ཆུབ་ཆེན་པོར་སྤྲུལ། །སྐུ་ཡི་རྫུ་འཕྲུལ་བསམ་ལས་འདས་པ་བསྟན། །སྣང་སྟོང་དབྱེར་མེད་ཁྱོད་ལ༴ དད་ལྡན་རྣམས་ཀྱིས་འཁོར་ལོ་སྡོམ་པར་མཐོང་། །རབ་གནས་མཛད་ཚེ་བྱང་
ཆུབ་ཆེན་པོར་གྱུར།ྋ །ཡེ་ཤེས་སེམས་དཔའ་རྟེན་ལ་དངོས་སུ་བསྟིམས། །གྲུབ་པའི་མཆོག་བརྙེས་ཁྱོད་ལ༴ དད་དང་ལྡན་པའི་སྐྱེ་བོ་གང་ཞིག་གིས། །ཁྱོད་ནི་མཐོང་ཐོས་དྲན་པ་ཙམ་གྱིས་
ཀྱང་༑ །སྡུག་བསྔལ་སྤངས་ནས་ཐར་པའི་ལམ་སྣ་ཟིན། །སྨན་པའི་རྒྱལ་པོ་ཁྱོད་ལ༴ བདུད་རྩི་ཐལ་སྦྱོར་ཕྱག་རྒྱ་མཛད་པའི་ཚེ། །ལུས་སྣང་སེམས་གསུམ་གཅིག་ཏུ་འདྲེས་པའི་

༄། །བརྡར། །སྐུ་ཡི་སྤྲུལ་པ་སྐད་ཅིག་གྲངས་མེད་སྤྲུལ། །དྲན་ཆོག་རྒྱལ་པོ་ཁྱོད་ལ༴ གཞན་དོན་གཤེགས་པར་ཐུགས་ལ་འཁྲུངས་པའི་ཚེ། །ཆུ་མོ་བྱ་ཡི་ཟླ་དྲུག་
བཅོ་ལྔའི་ཉིན། །བདག་ཉིད་ཆེན་པོ་ཆོས་ཀྱི་དབྱིངས་སུ་གཤེགས། །མྱ་ངན་འདའ་བཞེད་ཁྱོད་ལ༴ འཇའ་འོད་རྣམ་མང་གདུགས་དང་རྒྱལ་མཚན་སོགས། །མེ་ཏོག་ཆར་བབས་རོལ་མོའི་
སྒྲ་རྣམས་བྱུང༌། །ས་རྣམས་གཡོ་ཞིང་བྱ་རྣམས་ཅ་ཅོ་སྒྲོགས། །ངོ་མཚར་རྨད་བྱུང་ཁྱོད་ལ༴ དད་དང་ལྡན་པའི་སྐྱེ་བོ་དཔག་མེད་འདུས། །བླ་མེད་མཆོད་པ་ཕུལ་དུ་བྱུང་བས་མཆོད།
ཐུགས་ལྗགས་རིང་བསྲེལ་དད་ལྡན་རྟེན་དུ་བཞག །ཕན་དགོངས་མཛད་པ་ཁྱོད་ལ་ཕྱག་འཚལ་ལོ། །རང་བཞིན་སྤྲོས་བྲལ་འོད་གསལ་ཆོས་ཀྱི་སྐུ། །བདེ་ཆེན་སྣང་བ་ལྷུན་གྲུབ་ལོངས་སྤྱོད་
རྫོགས༑ །སྤྲུལ་པའི་གཟུགས་ཀྱིས་འགྲོ་རྣམས་སྨིན་གྲོལ་མཛད། །འདྲེན་མཆོག་བླ་མ་བརྒྱུད་པར་བཅས་རྣམས་ལ། །ཀུན་བཟང་མཆོད་སྤྲིན་ནམ་མཁའ་མཉམ་པས་མཆོད། །ལུས་ངག་
ཡིད་ཀྱི་མི་དགེ་སོ་སོར་བཤགས། །རང་གཞན་ཀུན་གྱི་དགེ་ལ་རྗེས་ཡི་རང༌། །ཆོས་འཁོར་བསྐོར་ཞིང་རྟག་ཏུ་བཞུགས་པར་གསོལ། །མགོན་པོ་ཁྱོད་ཀྱིས་བྱང་ཆུབ་ཚུལ་བསྟན་ཚེ།

ཐུགས་རྗེ་སྤྱན་གྱིས་འགྲོ་ལ་གཟིགས་ནས་ཀྱང༌། · །བདག་སོགས་གདུལ་བྱ་ཡལ་བར་མི་འདོར་ཞིང༌། །ཐེག་མཆོག་བདུད་རྩིས་ཚིམ་པར་མཛད་དུ་གསོལ། །སྲིད་པ་ཀུན་ཏུ་བླ་མའི་ཞབས་
བསྟེན་ནས། །རྙེད་དང་བཀུར་སྟི་སྒྲུབ་པས་མཆོད་བྱེད་ཅིང༌། །སྟོན་པའི་འདུ་ཤེས་ནམ་ཡང་མི་འབྲལ་བར། །སྐྱོན་གྱི་རྟོག་པས་གོས་པར་མ་གྱུར་ཅིག །བླ་མའི་མཛད་པ་ཇི་ལྟར་བསྟན་ན་
ཡང་༑ །ངོ་མཚར་མོས་པས་རབ་ཏུ་མཆོད་བྱེད་ཅིང༌། །བྱ་བ་ཀུན་ལ་གཞན་སྐྱོན་མི་རྟོག་པར། །ཕན་པའི་འདུ་ཤེས་རྟག་ཏུ་རྙེད་གྱུར་ཅིག །བདག་ཀྱང་ཁྱོད་བཞིན་མངོན་པར་བྱང་ཆུབ་
ནས༑ །གདུལ་བྱར་གྱུར་པའི་མཁའ་མཉམ་སེམས་ཅན་ལ། །གཟུངས་དང་སྤོབས་པ་ཆོས་ཀྱི་དགའ་སྟོན་འགྱེད། །ཐེག་ཆེན་ཆོས་ཀྱི་སྒྲ་དབྱངས་སྒྲོགས་པར་ཤོག །ཕྱག་འཚལ་བ་དང་
ད་ཅིང་བཤགས་པ་དང་། །རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་ཅུང་ཟད་བདག་གིས་ཅི་བསགས་པ། །ཡོད་མེད་ལ་སོགས་མཐའ་ལ་མི་གནས་པར། །སྐུ་བཞི་ཡེ་ཤེས་
ལྔ་ཡི་བདག་ཉིད་ཅན། །བླ་མེད་རྫོགས་པའི་བྱང་ཆུབ་མྱུར་ཐོབ་ཤོག ། ༈ བདེ་གཤེགས་ཕག་མོ་གྲུབ་པའི་རྣམ་པར་ཐར་པའི་གསོལ་འདེབས། དཔལ་ཕག་མོ་གྲུབ་པའི་ཞབས་ཀྱི་པདྨོ་དྲི་མ་མེད་པ་ལ་ཕྱག་༔

༄༅། །འཚལ་ལོ། ཆོས་ཀྱི་སེང་གེའི་ང་རོ་ལ་བྱང་བས། །སྨྲ་བའི་འདུན་སར་མཁས་དབང་རི་དྭགས་ནི། །མཐའ་དག་སྙིང་རྣམས་འདར་བྱེད་སྤོབས་པའི་ཤུགས། །
ཕྱོགས་ལས་རྣམ་རྒྱལ་མངའ་བ་དེར་ཕྱག་འཚལ། །རྒྱུད་སྡེ་རྒྱ་མཚོ་ལས་འོངས་ཀུན་དགའ་བའི། །ལེགས་བཤད་བདུད་རྩིའི་སྙིང་པོར་རྣམ་དཔྱོད་ཀྱི། །བུམ་པར་བཟུང་ནས་རིས་མེད་གདུལ་
བྱ་ཡི། །ནང་གི་གདུང་བ་སེལ་བ་དེར༴ བྱ་འདུལ་ཉིན་མོའི་ཟེར་རྒྱ་དམར་འོད་ཀྱིས། །ཚུལ་ཁྲིམས་གངས་རི་བཞུ་བའི་ཆུ་ཀླུང་རྣམས། །ངོམས་པར་འཐུངས་པས་ཞི་དུལ་དེས་པ་ཡི།
ཆུ་གཏེར་དར་བར་མཛད་པ་དེར༴ ཤར་ཕྱོགས་ཤཱནྟིའི་རིར་འཛེགས་ཟླ་བའི་འོད། །གཞོན་ནུས་མཆོག་གི་དངོས་གྲུབ་ཀུ་མུ་ཏ། །ཕྱེ་བའི་ཡོན་ཏན་དྲི་བཟང་ཅི་ཡང་གིས། །ཕྱོགས་རྣམས་
སྐལ་བཟང་བྱས་པ་དེར༴ བསྟན་འཛིན་རྨ་བྱ་གཞོན་ནུའི་དཔལ་ཡོན་དུ། །མཐུ་སྟོབས་འབིགས་བྱེད་དགའ་མའི་ལྟོ་བ་ནས། །མན་ངག་དབྱར་སྐྱེས་རྔ་བོ་ཆེར་བརྡུང་བའི། །གྲགས་པའི་
ཆར་འབེབས་མཁན་པོ་དེར༴ ཀུན་བཟང་ནགས་སུ་སྐལ་ལྡན་གཉིས་འཐུང་ཁྱུ། །བཤད་སྒྲུབ་སྒྱུ་རྩལ་གནས་ལ་མཁས་བྱས་ནས། །ཐུབ་བསྟན་གྱེན་དུ་འདེགས་པའི་སྟོབས་ཀྱིས་ནི། ། ༄

བདུད་སྡེའི་གཡུལ་ངོ་བཅོམ་པ་དེར༴ རྡོ་རྗེ་བཙུན་མོས་ཉེར་མཆོད་རྒྱལ་པོ་ཁྱོད། །དཀྱིལ་འཁོར་འཁོར་ལོའི་མགོན་དང་དབྱེར་མེད་དུ། །ངེས་ནས་ད་ལྟའང་ཐར་འདོད་གུས་པའི་མིག
གཡོ་མེད་ལྟ་སར་གྱུར་པ་དེར་ཕྱག་འཚལ། །ཆེན་པོའི་ཟུར་ཕུད་དང་འགྲོགས་ནོར་བུའི་ཚོགས། །མ་ལུས་གང་གི་ཞབས་སྟེགས་ཉིད་གྱུར་པའི། །ཆོས་གྱིས་རྒྱལ་པོ་དཔལ་ལྡན་ཕག་གྲུ་
པའི༑ །རིང་ལུགས་འཇིག་རྟེན་གསུམ་ན་དར་གྱུར་ཅིག །ཅེས་པ་འདི་ཡང་པདྨ་དཀར་བོས། དེ་ཝི་ཀོ་ཊ་རང་བྱུང་གི་གཙུག་ལག་ཁ་ཆེན་པོར་སྦྱར་བའོ། ༈ །རྗེ་བཙུན་གླིང་རས་པའི་རྣམ་ཐར་གསོལ་འདེབས་
བཞུགས༑ རྗེ་བཙུན་གླིང་རས་པདྨ་རྡོ་རྗེའི་ཞབས་ལ་ཕྱག་འཚལ་ལོ། དཔལ་ལྡན་རྫོགས་པའི་སངས་རྒྱས་ཀྱི། །ལྔ་བརྒྱ་པ་ཡི་གཙུག་རྒྱན་དུ། །གསལ་བར་ལུང་བསྟན་རྣལ་འབྱོར་པ། །གླིང་ཆེན་རས་
པའི་ཞབས་ལ་འདུད། །པདྨ་ཀཱ་ར་ཇི་ལྟ་བ། །དེ་ལྟ་བ་ཡི་ནུས་མཐུ་ལ། །དབང་བསྐུར་ཁྱོད་ཀྱིས་གདུག་པ་ཅན། །མ་ལུས་འཇོམས་པར་མཛད་ལ་འདུད། །དཔག་ཡས་གདམས་པའི་
གཏེར་མངའ་ཞིང་། །དྲོད་རྟགས་ཀུན་ལ་ཅི་དགའ་བར། །སྤྱོད་པས་ཀུན་ལ་མི་འཇིགས་པའི། །སྤོབས་པའི་དམ་པ་བརྙེས་ལ་འདུད། །ཀུན་ཏུ་བཟང་པོའི་ནགས་ནང་ན། །དག་དང་མ་

༄༅། །དག་སྣང་བ་ཀུན། །བླ་མར་མཐོང་བའི་མོས་གུས་ཀྱིས། །མཆོག་གི་དངོས་གྲུབ་ཐོབ་ལ་འདུད། །ཆུ་བོ་གངྒའི་ཕ་རོལ་ན། །ས་ར་ཧ་དང་ཚུ་རོལ་ན།
རྟོགས་པ་མཐོ་བའི་གྲགས་སྙན་གྱིས། །ས་གསུམ་ཁྱབ་པར་གྱུར་ལ་འདུད། ། ཡེ་ཤེས་མཁའ་འགྲོས་གླེགས་བམ་ཞིག །གཏད་པ་ཁོང་དུ་བཞེས་རྨིས་ནས། །རྒྱལ་བའི་གསུང་ལ་རྒྱལ་བ་
བཞིན༑ །ཐོགས་པ་མེད་པར་མཁྱེན་ལ་འདུད། །ལྷ་དང་མི་མོ་དང་འགྲོགས་ཀྱང་། །འཛག་པའི་དྲི་ཙམ་མི་མངའ་བས། །ཚངས་པར་སྤྱོད་པ་ཐམས་ཅད་ཀྱི། །མཆོག་ཏུ་གྱུར་པ་ཁྱོད་ལ་
འདུད༑ །འོད་ཟེར་ཆེན་པོས་དབང་བསྐུར་བ། །ཐོབ་ལ་སངས་རྒྱས་རྣམས་ཀྱི་བཞིན། །རྡོ་རྗེ་འཆང་དབང་རྒྱལ་ཚབ་ཏུ། །མཁའ་འགྲོས་ཅོད་པན་བཅིངས་དེར་འདུད། །ཁྱོད་གསུང་ངང་
པའི་བུ་མོ་ནི། །ཚིག་དོན་དཀར་པོའི་གཤོགས་བརྒྱངས་ནས། །སྙན་དངགས་གླུ་དབྱངས་ལེན་བཞིན་དུ། །སྐྱེ་དགུའི་སྙིང་མཚོར་རོལ་ལ་འདུད། །མཁས་པའི་འདུན་སར་ཕས་རྒོལ་
རྣམས༑ །ཆོས་བཞིན་ཕམ་བྱས་ནམ་མཁའ་ལ། །འཕགས་པར་གྱུར་ཚེ་ཐུབ་དབང་ཉིད། །བྱོན་ནས་སྙེམས་པ་བཟློག་དེར་འདུད། །ཁྱོད་ཀྱིས་རྒྱལ་བའི་གཞུང་བཀྲོལ་བ། །དེ་ལ་མཁས་

ཤིང་མཁས་རྣམས་ཀྱིས། །དཔྱད་པ་གསུམ་གྱིས་ལེགས་བརྟགས་ཀྱང༌། །སྐྱོན་མི་མངའ་བས་བསྟོད་དེར་འདུད། །ཕུལ་དུ་བྱུང་བའི་རྫུ་འཕྲུལ་གྱིས། །ལུས་ཅན་ཡིད་མགུར་བྱས་པའི་
མཐུས༑ །དྲངས་བས་ཞབས་སེན་འོད་དཀར་ཅན། །གཙུག་གིས་མཆོད་པར་བྱས་ལ་འདུད། །ཇི་ལྟར་ཁྱོད་ཀྱིས་ཕྱེ་བའི་ལམ། ྋ། ཡངས་པར་མི་འགྲོ་དེ་དག་རྣམས། །གཡང་སར་མཆོང་
བ་ཉིད་མཐོང་བས། །བདག་ནི་ཁྱོད་ལ་འདུད་པར་བྱེད། །ཁྱོད་ཀྱི་རྣམ་པར་ཐར་པ་ལ། །མཐའ་མི་མངའ་མོད་ཅུང་ཟད་ཙམ། །བརྗོད་ལ་རྟོག་གེ་བ་རྣམས་ཀྱང༌། །གཏན་ཚིགས་བཟང་པོ་
མཐོང་བས་བསྟོད། །དེ་ལྟར་རྗེ་བཙུན་གླིང་གི་བསྟོད་པ་འདི་ཡང༌། དགེ་སློང་པདྨ་དཀར་པོས་ཆོས་གྲྭ་བཀྲ་ཤིས་མཐོང་སྨོན་དུ་སྦྱར་བའོ།། ༈ གཙང་པ་རྒྱ་རས་ཀྱིས་རྣམ་ཐར་གསོལ་འདེབས་ངོ་མཚར་གྱི་སྙེ་མ་ཞེས་བྱ་བ་
བཞུགས༑ གྲུབ་པ་དང་རིག་པ་འཛིན་པའི་དབང་ཕྱུག་ཐམས་ཅད་ཀྱི་ཅོད་པན་གཅིག་པུ། ལྷ་དང་བཅས་པའི་འཇིག་རྟེན་ཐམས་ཅད་ཀྱི་སྐྱབས་གནས་ཆོས་ཀྱི་རྗེ་ཆོས་ཀྱི་འཁོར་ལོས་བསྒྱུར་བའི་རྒྱལ་པོ་འགྲོ་བའི་མགོན་པོ་གཙང་པ་རྒྱ་རས་པ། མཚན་
དངོས་ཡེ་ཤེས་རྡོ་རྗེ་ཞེས། གྲགས་པ་འཇིག་རྟེན་གསུམ་ན་ལྷག་པར་གསལ་ལ་བ་དེའི་ཞབས་ཀྱི་པདྨོ་དྲི་མ་མེད་པ་ལ་ཕྱག་འཚལ་ལོ། །དཔལ་ལྡན་འཇིག་རྟེན་དབང་ཕྱུག་ཐམས་ཅད་ཀྱི། །ཅོད་པན་གཅིག་པུར་གྱུར་པ་ཆོས་

།ཀྱི་རྒྱལ། །མཐའ་ཡས་འགྲོ་ལ་ཕན་བདེའི་བྱེད་པ་པོ། །དཔལ་ལྡན་འབྲུག་པའི་ཞབས་ལ་གསོལ་བ་འདེབས། །བོད་ཡུལ་གཙང་གི་ཡུལ་གྲུ་རྒྱལ་གྲོང་ཞེས།
ས་ལ་སུམ་རྩེན་དགའ་བའི་ཚལ་བཀོད་པར། །སཱ་ལ་ཆེན་པོ་ལྟ་བུའི་གྱད་ཀྱི་རིགས། །རྣམ་བཞི་གཟིགས་པས་བཟུང་བར་མཛད་པ་ཁྱོད། །ཕྱོགས་ཀྱི་བུ་མོའི་འགྲམ་པར་ཡ་མཚན་ནི།
གསར་པའི་སྨུག་རྩི་བྱུག་ལ་བྱེད་པོ་ཡིས། །རྣམ་པར་སྤྲལ་བཞིན་ཡུམ་ལ་བལྟམས་མ་ཐག །ལྭ་ཝའི་ན་བཟའ་ཅན་ཡང་མ་མར་གྱུར། །ཁྱོད་ནི་བདེན་པར་ཞེན་པའི་རི་བོ་ཀུན། །བསྙིལ་བར་
གོམས་པས་བྱིས་པའི་དུས་ཉིད་ནས། །སྲ་མཁྲེགས་རྡོ་བའི་ངོས་ལ་འཇིམ་པ་བཞིན། །ཞབས་ཟུང་རི་མོ་མཐའ་དག་གསལ་བར་བཀོད། །རྒྱ་ཆེན་ཆོས་ཀུན་གཟིགས་པའི་སྤྱན་ལྡན་ཁྱོད།
འགྲོ་འདིར་རིག་གནས་སློབ་པའི་ཚུལ་སྟོན་པ། །འདི་ནི་མི་མཆོག་ཟས་གཙང་སྲས་པོ་ཡི། །སྤྱོད་པའི་མཐའ་དང་རྣམ་པར་དབྱེ་བ་ཅི། །ཀུན་དགའ་སྐྱེད་པའི་ལེགས་བཤད་འོད་སྟོང་
གིས༑ །མཁས་ཀུན་ཡིད་མཁའ་ཉིན་མོར་མཛད་ནས་ཁྱོད། །གངས་ཅན་རི་བོའི་མདའ་བསྣུན་དབང་པོ་ཡི། །སྲས་ཀྱི་ཐུ་བོར་གྱུར་ལ་གསོལ་བ་འདེབས། །དེ་ནས་དེ་ཝཱི་ཀོ་ཊིར་ལོ་གསུམ་

དུ༑ །སྤོང་བའི་བརྟུལ་ཞུགས་ཉིད་ཀྱིས་འདའ་བ་ན། །མེ་ཏོག་གཞུ་ཅན་དཔུང་ལས་རྣམ་རྒྱལ་བའི། །རྒྱལ་མཚན་བསྒྲེངས་ནས་གྲུབ་པའི་ས་ལ་བྱོན། །འཐུང་སྤྱོད་གྲོང་དུ་འཁོར་ལོ་སྡོམ་པ་
ཡིས༑ །ལུང་བསྟན་དེ་བཞིན་རྡོ་རྗེ་བཙུན་མོས་ཀྱང༌། །དབུགས་འབྱིན་བརྙེས་ཁྱོད་ཞིང་དེའི་མཁའ་འགྲོ་དང༌། །མཁའ་འགྲོའི་དབང་མོ་བྱེ་བས་བླ་མར་བཟུང་། །དེའི་ཚེ་སྐྱིལ་ཀྲུང་གཅིག་
གིས་ཟླ་བ་གསུམ། །ཡང་དག་འཇོག་ལ་སྙོམས་པར་ཞུགས་པའི་ཚེ། །རྣམ་གཟིགས་ལ་སོགས་སངས་རྒྱས་དཔའ་བོ་བདུན། །མངོན་སུམ་བྱོན་ནས་ཟབ་མོའི་གདམས་པ་སྩལ། །དབུས་
འགྱུར་ཚལ་དུ་མུ་སྟེགས་གཉིས་འཐུང་དགྲ། །སྨྲ་བའི་སེང་གེ་ནཱ་རོ་པར་གྱུར་པའི། །གཏམ་དང་ལྷན་ཅིག་བསྟན་པས་ས་ཆེན་པོ། །ཁྱབ་པའི་ལུང་བསྟན་བདེ་བའི་རྡོ་རྗེས་མཛད། ། རྒྱལ་
བའི་དགོངས་པ་དགོངས་ནས་ཇི་བཞིན་དུ། །འཆད་ཅིང་སྒྲུབ་དང་སྒྲུབ་ལ་སྦྱོར་བ་ཡང་། །ཁྱོད་ཉིད་ཁོ་ནར་རིག་ནས་གངས་ཅན་གྱི། །སྐྱེ་བོ་མ་ལུས་ཁྱོད་ཞབས་སྙེགས་པས་བྲེལ། །གདུལ་
བྱ་ཀུན་ལ་རང་རང་སྐལ་པ་དང༌། །འཚམ་པར་འཇུག་པའི་ཆོས་ཚུལ་ཇི་སྙེད་པ། །སྟོན་པར་མཛད་འདིས་ཁྱོད་དང་ཐུབ་པའི་དབང༌། །ཐ་དད་འཛིན་པའི་རྟོག་པ་རིང་དུ་བྲོས། །གཞན་ཡང་༴

།དབང་རྣོན་ཚེ་འདིས་སངས་རྒྱས་སུ། །ངེས་པར་མཛད་ཅིང་རྡོ་རྗེའི་ཚིག་ཐམས་ཅད། །ཇི་བཞིན་འབྱེད་པས་རྡོ་རྗེ་འཆང་ཡང་ཁྱོད། །འོག་མིན་གནས་ཀྱང་འདི་
བས་གཞན་དུ་ཅི། །དབང་ཕྱུག་ཁྱོད་ཀྱིས་རྗེས་བཟུང་འཇིག་རྟེན་གསུམ། །བཀའ་བརྒྱུད་གསུང་གི་མེ་ཏོག་ཐོད་བཅིངས་དང༌། །ཡོན་ཏན་དོ་ཤལ་མཛེས་པའི་གྲུབ་རིག ་ཀྱིས། །གང་བར་
བྱས་འདིས་འཆི་མེད་གྲོང་ཁྱེར་བཞིན། །མཐོང་ཐོས་དྲན་གྱུར་དད་དང་དྭངས་པ་ཡིས། །ཉེས་པ་ཀུན་ལས་གྲོས་ལ་ཡ་མཚན་ཅི། །ཁྱོད་སྐུ་རེག་པའི་རྡུལ་ཕྲན་རེ་རེས་ཀྱང༌། །སྲིད་པའི་
འཇིགས་པ་སྐྱོབ་འདི་ལྷག་པར་མཚར། །ཁྱོད་ནི་ཉེར་ཞིའི་དབྱིངས་སུ་གཤེགས་གྱུར་ཀྱང་། ྋ།མཐའ་ཡས་འགྲོ་ལ་ཆགས་པ་མ་བཟློག་པས། །སླར་ཡང་སྤྲུལ་པའི་སྣང་བརྙན་ཇི་སྙེད་༔
ཀྱིས༑ །འགྲོ་བའི་དོན་ཀུན་མཛད་དེར་གསོལ་བ་འདེབས། །བདག་དང་མཐའ་ཡས་འགྲོ་བ་ཐམས་ཅད་ཀྱི། །འདི་ནས་བཟུང་སྟེ་བྱང་ཆུབ་སྙིང་པོའི་བར། །ཡང་དག་ལམ་གྱི་ས་མཁན་དགེ་
བའི་བཤེས། །ཁྱོད་ལས་གཞན་དུ་མེད་དོ་ཐུགས་རྗེས་གཟིགས། །བདག་ཀྱང་སྐྱེ་བ་ཀུན་ཏུ་དམ་པའི་ཆོས། །མ་ལུས་འཛིན་པའི་ཐོས་བསམ་སྒོམ་གསུམ་གྱིས། །ཡོན་ཏན་རྒྱ་མཚོའི་ཕ་རོལ་

ལེགས་སོན་ཏེ། །བླ་མའི་བླ་མ་ཉིད་དུ་གྱུར་ཅིག་གུ། །འདི་ནི་དགེ་སློང་པདྨ་དཀར་པོས། གྲུབ་པའི་དབང་ཕྱུག་མང་པོས་བྱིན་གྱིས་བརླབས་པའི་གནས་ཆེན་ལོ་རོ་མོག་པའི་རི། ལྷ་རྩེའི་ཐེག་ཆེན་ཕོ་བྲང་དུ་སྦྱར་
བའོ༑ ༈ །གདན་རབས་ལ་བསྟོད་པ་འཕགས་པ་སྤྱན་རས་གཟིགས་ཀྱི་ངོ་མཚར་གྱི་རོལ་མོ་དཔལ་ལྡན་འབྲུག་པ་སྲིད་པ་གསུམ་གྱི་མཆོད་སྡོང་ཆེན་པོ་རྣམས་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །འགྲོ་གསུམ་བསོད་ནམས་
ཀྱིས་བསྒྲུབ་རྒྱལ་མཚན་རྩེའི། །སྤྱན་རས་གཟིགས་དབངཔདྨ་རཱ་གའི་དཔྱིད། །ལྔ་བརྒྱ་པ་ལ་རྗེས་སུ་ཆགས་པའི་མདངས། །ཆོས་རྗེ་ཁུ་དབོན་རྣམས་ལ་ཕྱག་འཚལ་ལོ། །མཁྱེན་བརྩེ་ནུས་
པའི་ཡོན་ཏན་དར་བའི་ཤུགས། །མ་ལུས་ཐར་པར་འདྲེན་ཅེས་སྨྲ་བའི་ནང༌། །མཚུངས་པ་མེད་པར་སེང་གེའི་སྒྲ་སྒྲོགས་པ། །དཔལ་ལྡན་ར་ལུང་པ་ལ༴ གཞོན་ནུ་ཉིད་ནས་ཉི་མ་ལྟར་
གྲགས་ཉིད། །འདབ་བརྒྱའི་སྟེང་ན་གེ་སར་བསྒྲིགས་ལྟ་བུའི། །ཤེས་རབ་སྲས་པོ་སྐྱེ་གུའི་རིན་ཆེན་སྡེ། །ཆོས་ཀྱི་རྒྱལ་པོ་རྣམས་ལ༴ ཀུན་དགའ་བ་ནས་བླ་མེད་དུ་དགོད་པའི།
མཛངས་བློ་ཤེས་ལྡན་གྲོས་ཀྱིས་གུང་འགེབས་མཁན། །རབ་མཛེས་ལི་ཁྲིའི་མདངས་འཛིན་འཇམ་དབྱངས་རྗེ། །སེང་གེའི་ཁྲི་བཞུགས་རྣམས་ལ༴ ཡེ་ཤེས་ཆེས་གཟིགས་རྣམ་ཀུན་རིན་ཆེན་

༄༅། །གཟུགས། །སྐྲ་ཙམ་ཁྱོན་ལ་ནམ་མཁའ་ཁྱབ་བྲི་བས། །ཤེས་བྱ་རབ་འབྱམས་དཔལ་ལྡན་ཀུན་བཟང་གི །རྣམ་ཐར་བསྒྱུར་བ་རྣམས་ལ་ཕྱག་འཚལ་ལོ། །གང་ཎྜཱ
གི་ཞབས་ཟུང་འཁོར་ལོ་དང་འགྲོགས་པས། །མི་དགེའི་ཕས་རྒོལ་ཀུན་ལས་རྣམ་རྒྱལ་ཏེ། །ལེགས་བྱས་གསར་པ་གསར་པའི་དགའ་སྟོན་གྱིས། །རྡོ་རྗེ་ཐེག་པའི་གོ་འཕང་རྙེད་གྱུར་ཅིག །
རྒྱལ་བ་ལོ་རས་པ་ལ་བསྟོད་པ། སྨད་འབྲུག་སའི་དྲེགས་པ་ཙམ་ཞེས་གྲགས་པའི་བསྟན་པའི་བདག་པོ་རྒྱལ་བ་ལོ་རས་པ་ཞེས་སྙན་པའི་བ་དན་མཚུངས་པ་མེད་པར་བརྐྱང་བ་དེའི་ཞབས་ཀྱི་པདྨོ་ལ་གུས་པས་ཕྱག་འཚལ་ལོ། །གྲགས་
བློ་པའི་འོད་ཀྱིས་འཇིག་རྟེན་བསིལ་མཛད་ལ། །མཚུངས་མེད་གྲུབ་མཆོག་རྣམས་ཀྱི་ཐིག་ལེའི་དབང་། །ཐུབ་བསྟན་རྒྱ་མཚོ་ཀུན་ཏུ་ཕྱུག་བྱེད་པ། །ལོ་རས་སྨྲ་བའི་ཟླ་བར་གསོལ་བ་
འདེབས༑ །དབུས་འགྱུར་གཞུང་གི་གྲགས་ཆེན་ནས་ཞེས་སུ། །ཆེན་པོའི་རིགས་ཀྱི་སྤྱན་རས་གཟིགས་བསྙེན་པས། །ཁྱོད་བཙས་ལས་སད་ལོ་བདུན་ལེན་པའི་ཚེ། །ཆོས་རྗེའི་སྤྱན་སྔར་
བྱོན་དེར༴ རྣམ་ཐོས་སྲས་མཚུངས་འབྱོར་པ་མ་ལུས་པ། །ཐམས་ཅད་སྒྲོལ་མཚུངས་ཆགས་མེད་སྦྱིན་མཛད་ནས། །བཅུ་གསུམ་ལོར་མཚུངས་གྲོགས་བཅས་ཁ་རག་རིར། །སྒྲུབ་པའི་་

རྒྱལ་མཚན་བསྒྲེང་དེར༴ འཇིག་རྟེན་ཆོས་བརྒྱད་རོ་མཉམ་འོས་གཟིགས་ནས། །གནམ་མཚོའི་དོ་ལ་ལོ་མང་དཀའ་སྤྱད་མཐར། །རྡོ་རྗེ་ལྟ་བུའི་ཏིང་འཛིན་ཕུལ་ཕྱིན་པ། །རྫུ་འཕྲུལ་གཏེར་
གྱིས་བསྟན་ལ༴ ཕྲིན་ལས་རིམ་གསུམ་ཤིང་རྟའི་འགྲོས་ཆེན་པོ །མ་ལུས་འགྲོ་བ་འདྲེན་པའི་སྟོབས་ཤུགས་ཅན། །སྐྱེས་བུ་གླང་པོའི་ཚོགས་ཀྱི་ཁྱུ་མཆོག་སྤྱིའི། །ཆོས་ཀྱི་འཁོར་ལོ་བསྒྱུར་
དེར་གསོལ་བ་འདེབས། །དད་པས་རྣམ་ཐར་དྲན་པའི་གསོལ་བཏབ་པས། །འདི་ནས་བཟུང་སྟེ་གར་སྐྱེ་ཐམས་ཅད་དུ། །ཁྱོད་བཞིན་ཚུལ་གནས་ཐོས་བསམ་སྒོམ་པའི་ལས། །མཆོག་གིས་
འགྲོ་ལ་ཕན་བདེའི་གཉེན་གྱུར་ཅིག །པདྨ་དཀར་པོས་སྦྱར་བའོ། ༈ །རྒོད་ཚང་པ་བུ་རྒྱུད་དང་བཅས་པ་ལ་བསྟོད་པ། སྟོད་འབྲུག་གནམ་གྱི་སྐར་མ་ལྟ་བུ་ཞེས་ལྷ་དང་བཅས་པའི་མཆོད་སྡོང་ཆེན་པོའི་སྟོན་པ་མགོན་པོ་རྡོ་རྗེའི་ཞབས་
ཀྱི་པདྨོ་དྲི་མ་མེད་པ་ལ་ཕྱག་འཚལ་ལོ། །ས་གསུམ་འགྲོ་བ་ཀུན་གྱི་མགོན་པོ་མཆོག །རྡོ་རྗེ་འཆང་བ་སྒྱ་འཕྲུལ་རིགས་བརྒྱའི་དཔྱིད། །དཔལ་ལྡན་གྲུབ་པའི་ཐིག་ལེར་ཤར་བ་ནི། །རྒོད་ཚང་པར་
གྲགས་ཆོས་རྗེའི་ཞབས་ལ་འདུད། །ལྷོར་བྲག་དོལ་བུ་ཆུང་གི་ཁྲར་འཁྲུངས་ཤིང༌། །གཞོན་ནུ་ཉིད་ནས་སྔོན་སྦྱངས་སད་པའི་མཐུས། །ཆོས་རྗེའི་མཚན་ཐོས་དྲུང་དུ་ཆོས་ལ་བྱོན། །བཅོ་

༄༅། །བརྒྱད་ཞག་གིས་བདེན་པ་གཟིགས་ལ་འདུད། །སངས་རྒྱས་དབོན་ལས་ཐོས་པའི་ཕུལ་བསྒྲབས་ནས། །ཙཱ་རིར་ཐོགས་མེད་བག་ཆགས་ཕལ་བཀྲུས་ཏེ། །ཛཱལནྡྷ་
ར་སོགས་སུ་སྤྱོད་པའི་ཤུགས། །མཁའ་འགྲོའི་ཚོགས་དབུས་ངོམས་པ་དེ་ལ་འདུད། ་།གངས་རི་ཏི་སེར་རྟེན་འབྲེལ་གཟིགས་མོ་ཤར། །རྒྱལ་ཀྱི་ཤྲཱིར་སྒྲུབ་པའི་སྲོལ་བཟུང་ཚེ། །མཁའ་
འགྲོས་བྱིན་བརླབས་མཁས་པའི་དབང་པོར་བྱོན། །མཆོག་གྲུབ་རྫུ་འཕྲུལ་གཏེར་འདོན་མཛད་ལ་འདུད། །ཡང་དགོན་ཨོ་རྒྱན་ནེ་རིངས་སྤྱིལ་དཀར་བ། །དེ་སོགས་གྲུབ་ཆེན་བརྙེས་པ་རྒྱུ་སྐར་
ཙམ༑ །མོས་སྤྱོད་སར་ཞུགས་གངྒཱའི་རྡུལ་གྲངས་ལས། །བརྒལ་བའི་སློབ་མའི་གྲངས་ལྡན་དེ་ལ་འདུད། །ཞིང་འདིའི་སྒྲུབ་བརྒྱུད་རྒྱན་གྱིས་བརྒྱན་མཛད་དེ། །དག་དང་མ་དག་འཇིག་རྟེན་
ཁམས་གཞན་དུ། །རྣམ་པར་རོལ་པའི་ངོ་མཚར་ཐུགས་བརྩེས་རྩེར། །མཛད་པའི་མཉམ་མེད་རིན་པོ་ཆེ་ལ་འདུད། །བདག་ཀྱང་ཁྱེད་བཞིན་ཚེ་འདིར་རང་དོན་ལ། །ཞེན་པའི་འཁྲི་བ་བཅད་
ནས་བཟུང་འཇུག་གི །ཉམས་ལེན་ལ་སྦྱངས་མ་ལུས་སྐྱབས་ཀྱི་མཆོག །རྫོགས་སངས་རྒྱས་ཀྱི་ས་ལ་རེག་གྱུར་ཅིག། ༈ །།མཁས་པའི་ཕུལ་ཕྱིན་བཙུན་པའི་དཔེར་འོས་པ།

གྲུབ་པའི་དབང་ཕྱུག་ཡོངས་ཀྱི་ཚོགས་ཀྱི་རྗེ། །ཆོས་ཀྱི་རྒྱལ་པོ་དཔལ་ལྡན་ཡང་དགོན་པ། སྒྲུབ་བརྒྱུད་བསྟན་པའི་ཉི་མ་དེ་ལ་འདུད། །རྒྱལ་མཚན་རྩེ་མོའི་བསམ་འཕེལ་ནོར་བུ་
དང་༑ ཡོངས་འདུའི་དཔལ་བཞིན་རྟག་ཏུ་འཇིག་རྟེན་ལ། །བཟང་པོའི་ཕྲིན་ལས་འབྱེད་མཛད་གྲགས་པའི་གཏེར། །སྐྱེས་མཆོག་འབའ་ར་བ་ལ་ཕྱག་འཚལ་ལོ།། གྲུབ་པའི་དབང་པོ་གསུམ་ལ་
བསྟོད་པ་འདི་ཤར་ཀོང་པོ་མཚོ་མཇུག་གི་སྤྲུལ་སྐུ་བསོད་ནམས་ཚུལ་ཁྲིམས་ཀྱིས་བསྐུལ་ནས་པདྨ་དཀར་པོས་སྦྱར་བའོ།། ༈ དཔལ་ལྡན་བླ་མ་འཁོར་འདས་ཡོངས་ཀྱི་དཔལ། །རྒྱལ་བའི་དབང་པོ་རྒྱལ་
བ་ཀུན་གྱི་དངོས། །སྐུ་གསུམ་རང་བཞིན་རྡོ་རྗེ་འཆང་ཆེན་པོ། །གྲུབ་མཆོག་ཆོས་ཀྱི་རྗེ་ལ་ཕྱག་འཚལ་ལོ། །ཁྱོད་སྔོན་གཞན་ལས་འཕགས་པར་འཕགས་ཡུལ་དུ། །པཎ་ཆེན་ནཱ་རོ་ཏ་པར་
སྐུ་སྤྲུལ་ནས། །མུ་སྟེགས་རྒོལ་བ་སྟོང་གི་སྤྱི་བོ་ལ། །ཞབས་ཟུང་རྣམ་པར་འགོད་ལ༴ ཞིང་འདིར་རས་གོས་འཛིན་པ་རྣམས་ཀྱི་མཆོག །གདུང་དང་ན་བཟའི་མཚན་ཅན་གཙང་པ་
རྒྱར༑ །བསམ་བཞིན་སྐྱེ་བ་བཞེས་ནས་སྒྲུབ་བརྒྱུད་འདིར། །སླར་ཡང་ཉིན་མོར་མཛད་ལ༴ སྙིགས་མའི་དུས་འདིར་འགྲོ་བ་དུ་མའི་མགོན། །སྤྲུལ་པའི་གནས་སུ་སྤྲུལ་པ་བལྟམས་པའི་

།ཚེ། །འཇིག་རྟེན་འདི་ན་ཉི་མ་གཅིག་པུ་བཞིན། །ཀུན་གྱི་གཉེན་དུ་གྱུར་ལ༴ གཞོནནུའི་དུས་ནས་འཇམ་དཔལ་གཞོན་ནུ་ལྟར། །མདོ་རྒྱུད་བསྟན་བཅོས་རིག་
པའི་གནས་རྣམས་ལ། །ངལ་བ་མེད་པར་ཐུགས་ཀྱི་དབུས་སུ་སད། །སྨྲ་བའི་སེང་གེར་གྱུར་ལ༴ མཁས་དང་གྲུབ་པ་ཀུན་གྱི་གདམས་པའི་བཅུད། །མགོན་པོ་ཁྱོད་ཀྱི་ཐུགས་དང་ལྷན་
ཅིག་ཏུ། །ཡོངས་སུ་བརྟས་པར་གྱུར་ལས་ཡེ་ཤེས་ཀྱི། །སྣང་བ་རྒྱས་པར་མཛད་ལ༴ གངས་དང་རི་སུལ་བས་མཐའི་གནས་རྣམས་སུ། །འོད་གསལ་ཕྱག་རྒྱ་ཆེ་ལ་རྟག་བཞུགས་
ནས༑ །ཏིང་འཛིན་བྱེ་བའི་སྒོ་ལ་དབང་འབྱོར་བའི། །རྣལ་འབྱོར་ཆེན་པོའི་ཞབས་ལ༴ དྭགས་ལ་སྒམ་པོར་ཟླ་འོད་གཞོན་ནུ་ཡི། །སྐུ་ཡི་དཀྱིལ་འཁོར་མངོན་སུམ་ལྟ་བུར་
གཟིགས༑ །ཕྱག་རྒྱ་ཆེན་པོ་ལྷན་ཅིག་སྐྱེས་པ་ཡི། །བདག་པོར་ལུང་བསྟན་ཐོབ་ལ༴ ཙཱ་རི་ཏྲ་སོགས་དག་པའི་ཞིང་རྣམས་སུ། །ཕྱོགས་ལས་རྣམ་པར་རྒྱལ་བའི་བརྟུལ་ཞུགས་
ཀྱིས༑ །གཤེགས་པར་གྱུར་ཚེ་བཅོམ་ལྡན་འདས་མ་དང༌། །ལྷ་ཚོགས་གྲངས་མེད་གཟིགས་ལ༴ རྡོ་བའི་ལོགས་ལ་ཞབས་ཀྱི་པདྨོ་དང༌། །ཕྱག་གི་འཁོར་ལོས་མཚན་པའི་རི་མོ་

རྣམས༑ །མ་འདྲེས་གསལ་བ་ཉིད་དུ་བཀོད་པ་སོགས། །ངོ་མཚར་རྨད་བྱུང་ཁྱོད་ལ༴ སྐལ་ལྡན་འགྲོ་ལ་ཆོས་ཀྱི་དགའ་སྟོན་གྱིས། །དུས་རྣམས་རྟག་ཏུ་ཚིམས་པར་མཛད་པ་
དང་༑ །བསྡུ་བ་བཞི་ཡིས་སྨིན་གྲོལ་ལམ་ལ་འགོད། །ཐར་པའི་ལམ་མཆོག་སྟོན་ལ༴ ཞིང་འདིའི་གདུལ་བྱ་མ་ལུས་མཐར་སོན་ནས། །ཐུབ་དབང་རྩྭ་མཆོག་གྲོང་དུ་གཤེགས་པ་
ལྟར༑ །དམ་པ་ཁྱོད་ཀྱང་ཆོས་ཀྱི་དབྱིངས་སུ་གཤེགས། །མྱ་ངན་འདའ་བར་མཛད་ལ༴ ས་རྣམས་རབ་གཡོས་ཉི་ཟླའི་མིག་ཀྱང་མདོངས། །རི་བོ་འཁྲོལ་ཞིང་བར་སྣང་འཇའ་འོད་
འཁྲུགས༑ །ལྷ་དང་བཅས་པ་མྱ་ངན་མེ་ཡིས་བསྲེགས། །ཆོ་འཕྲུལ་སྣ་ཚོགས་སྟོན་ལ༴ དཔལ་ལྡན་བླ་མ་ཁྱོད་ལ༴ སྐུ་བཞིའི་དབང་ཕྱུག་ཁྱོད་ལ༴ འགྲོ་བའི་དེད་དཔོན་ཁྱོན་
ལ༴ ཆོས་ཀྱི་རྒྱལ་པོ་ཁྱོད་ལཿ༴ ཐར་པའི་ལམ་མཆོག་སྟོན་ལ༴ མཚུངས་མེད་ཆོས་ཀྱི་རྗེ་ལ༴ རྒྱལ་བའི་དབང་པོ་ཁྱོད་ལ༴ྋ རྡོ་རྗེ་འཆང་ཆེན་ཁྱོད་ལ་ཕྱག་འཚལ་ལོ། །དེ་ལྟར་ཁྱོད་
ལ་བསྟོད་པའི་བསོད་ནམས་ཀྱི། །དགེ་བར་རབ་དཀར་དྲི་མེད་ཟླ་འདྲ་དེས། །འགྲོ་ཀུན་ཚེ་འདི་ཉིད་ལ་སངས་རྒྱས་ཀྱི། །གོ་འཕང་མ་ལུས་མངོན་དུ་བྱེད་པར་ཤོག། ༈ ནམ་

།གཞག་གཏན་གྱི་སྐྱབས་གནས་ངག་དབང་ཆོས་རྒྱལ་ལ་བསྟོདཔ་ཟླ་འོད་གཞོན་ནུའི་སྣང་བ། རྒྱལ་བའི་དཀྱིལ་འཁོར་ཉམས་དགའ་བར། །ཞི་ཆགས་ཁྲོ་ཚུལ་ཅི་སྣང་བའི། །འཁོར་༄༅།
ལོས་སྒྱུར་རྒྱལ་ར་ལུང་པ། །ངག་དབང་ཆོས་ཀྱི་རྒྱལ་པོར་འདུད། །དུས་གཅིག་མཁའ་མཉམ་མོས་ངོ་བཞིན། །བརྒྱད་ཁྲི་བཞི་སྟོང་ཆོས་སྟོན་པའི། །འཇམ་དབྱངས་ཆེན་པོ་ར་ལུང་པ། །
ངག་དབང་ཆོས་ཀྱི༴ ཤེས་བྱ་ཀུན་གཟིགས་མིག་པོ་ཆེ། །མ་རིག་གིས་ལྗོངས་ཐམས་ཅད་པའི། །འདྲེན་པ་མཉམ་མེད་ར་ལུང་པ། །ངག་དབང་ཆོས་ཀྱི༴ དད་པའི་ཆུ་ཤེལ་ཁམས་ཀུན་
ལ༑ །དངོས་གྲུབ་ཅི་དགས་གཤེར་མཛད་པའི། །གྲུབ་པའི་ཟླ་བ་ར་ལུང་པ། །ངག་དབང་ཆོས་ཀྱི༴ མཐོང་ཐོས་དྲན་རེག་མ་ལུས་པ། །བསམ་པ་ཐམས་ཅད་རྫོགས་མཛད་པའི།
ཡིད་བཞིན་ནོར་བུ་ར་ལུང་པ། །ངག་དབང་ཆོས་ཀྱི་རྒྱལ་པོར་འདུད། །རྗེ་བཙུན་དྲན་པའི་འོ་དོད་འབོད། །ཐུགས་རྗེའི་བདག་པོས་མྱུར་གཟིགས་ལ། །བྱང་ཆུབ་སྤྱོད་ལས་མི་གཡོ་
བར༑ །སྒོ་གསུམ་བྱིན་གྱིས་བརླབ་ཏུ་གསོལ། །རྩ་རྣམས་དབུ་མའི་ཞིང་སྦྱངས་པར། །ཡེ་ཤེས་རླུང་གི་རྟ་ཞོན་པའི། །བྱང་ཆུབ་སེམས་ཀྱི་རོལ་རྩེད་མཐའི། །ཡན་ལག་བདུན་ལྡན་སྐུ་

ཐོབ་ཤོག །ཅེས་པདྨ་དཀར་པོས་སོ།། ༈ །དཔལ་འབྲུག་པ་འཇམ་པའི་དབྱངས་ཆོས་ཀྱི་གྲགས་པའི་བསྟོད་པ། འཇམ་པའི་དབྱངས་ཆོས་ཀྱི་གྲགས་པ་ལ་ཕྱག་འཚལ་ལོ། །རྒྱལ་བའི་དབང་པོ་རྣམས་ཀྱི་ཐུགས་རྗེའི
གར༑ །གདུལ་བྱའི་མོས་པ་བཞིན་བསྒྱུར་སྤྲུལ་པའི་སྐུ། །ངོ་མཚར་བསམ་མི་ཁྱབ་པའི་གནས་ཀུན་གྱི། །གོང་མ་ཆེན་པོར་འཕགས་ལ་གསོལ་བ་འདེབས། །ཀུན་གཟིགས་འཇམ་པའི
དབྱངས་འདྲ་མཁས་པའི་གཙོ། །མཆོག་གི་གོ་འཕང་ལ་ཞུགས་གྲུབ་པའི་དབང་། །ཀུན་ཏུ་སྐྱོན་མེད་བཙུན་པའི་དཔལ་དམ་པ། །རྗེ་བཙུན་བླ་མའི་ཞབས་ལ༴ ཡངས་པའི་ས་ཆེན་ཆོས་ཀྱིས་
སྐྱོང་བ་ལ། །སྙན་པར་གྲགས་པའི་རྔ་སྒྲ་མི་ཟད་པ། །ཆོས་བཞིན་ཕྱོགས་ལས་རྣམ་རྒྱལ་ས་གསུམ་པའི། །གཙུག་གི་ནོར་བུ་གྱུར་ལ༴ བཀྲ་ཤིས་ཡོངས་ཀྱི་འདུན་ས་དྲུང་བཅས་
ནས༑ །མི་འགྱུར་བདེ་བའི་སྐྱིད་ལ་སྦྱོར་བའི་ཕྱིར། །དབང་ཕྱུག་ཆེན་པོའི་ཞིང་གི་ཕུན་ཚོགས་སྡེའི། །མཆོད་སྦྱིན་ཆེན་པོ་མཛད་དེར་གསོལ་བ་འདེབས། །མཚན་ཙམ་ཐོས་ཀྱང་སྲིད་པའི་
གདུང་སྐྱོབ་ན། །དད་གུས་ཆེན་པོས་གསོལ་བ་བཏབ་པའི་མཐུས། །དཔལ་ལྡན་རྡོ་རྗེ་འཛིན་པའི་ས་བཅུ་གསུམ། །ཚེ་འདིར་ཐོབ་པའི་བཀའ་དྲིན་སྩལ་དུ་གསོལ། །ཅེས་པ་པདྨ་དཀར་པོས་སྦྱར་བ་

# ༄༅། །རྫོགས་སོ། ༈ །མཆོད་འོས་ཆེར་རློམས་རལ་པའི་རི་བོ་ལ། །ཞབས་སེན་ཟླ་བ་བཀོད་ནས་ཐར་འདོད་ཀྱི། །ལམ་སྟོར་ངལ་བ་ཡོངས་ལ་སྲོག་སྩོལ་
བ༑ །ཡོན་ཏན་ཡེ་ཤེས་ཞབས་ལ་གསོལ་བ་འདེབས། །ཤེས་དང་ཤེས་བྱ་གཉིས་སུ་མེད་པའི་སྐུ། །རབ་འབྱམས་ཆོས་ཀུན་ཅིག་ཅར་འདོམས་པའི་གསུང༌། །རྒྱ་ཆེ་ཟབ་མོའི་ཐུགས་མངའ་
རིན་པོ་ཆེའི། །མཚོ་ལྟར་ཡིད་བཞིན་འབྱུང་གནས་དེ་ལ་འདུད། །རྒྱ་ཆེན་ཆོས་ཀྱི་དེ་ཉིད་ལེགས་མཐོང་ཞིང་། །ཐར་འདོད་བློ་དང་འཚམ་པར་ལམ་སྟོན་པའི། །མཐུ་སྟོབས་མགོན་པོ་དཔལ་
ལྡན་བཀའ་བརྒྱུད་ཀྱི། །རིང་ལུགས་རྒྱས་པར་མཛད་དེར་གསོལ་བ་འདེབས། ༈ །རྒྱལ་ཚབ་རྗེ་ལ་བསྟོད་པ། ངག་གི་དབང་ཕྱུག་གྲགས་པ་རྒྱལ་མཚན་དཔལ་བཟང་པོའི་ཞབས་ཀྱི་པདྨོ་དྲི་མ་མེད་པ་ལ་གུས་པས་ཕྱག་
འཚལ་ཞིང་སྐྱབས་སུ་མཆིའོ། །སྲིད་གསུམ་མེས་པོ་འཕྲོག་བྱེད་པད་དཀར་མིག །དཔལ་མོའི་དཔལ་དང་བྱིན་སྐྱེས་དགྲ་བོ་སོགས། །འཇིག་རྟེན་ཕྱག་འོས་ཀུན་གྱི་མགོན་གཅིག་པུ། །མཚུངས་
མེད་ངག་གི་དབང་ཕྱུག་དེར་ཕྱག་འཚལ། །མཁྱེན་པ་ནམ་མཁའི་ཁྱོན་ལྟར་རྒྱ་ཆེ་ཞིང༌། །ཐུགས་རྗེ་རྒྱ་མཚོ་ལྟ་བུར་གཏིང་དཔག་དཀའ། །དབང་ཆེན་རྡུལ་བཞིན་མཛད་པ་བགྲང་མི་

ལང་༑ །མཚུངས་མེད་ངག་གི༴ བྱམས་དང་སྙིང་རྗེའི་དབང་དུ་སོང་བའི་ཐུགས། །སྲོག་ལ་མི་ལྟ་གཞན་དོན་ལ་དགྱེས་པ། །འགྲོ་ལ་ཕན་བདེ་སྟེར་བའི་གཉེན་བཟང་པོ། །མཚུངས་མེད་
ངག་གི༴ འཁྲི་ཤིང་ནགས་ལས་དཔག་བསམ་ལྗོན་པ་ལྟར། །རིན་ཆེན་མཚོ་ལ་ནོར་བུ་བསམ་འཕེལ་བཞིན། །བསྟན་འཛིན་ཀུན་ལས་ཕུལ་བྱུང་ཡོན་ཏན་གཏེར། །མཚུངས་མེད་ངག་
གི༴ ཀུ་མུ ཏ་རྒྱས་པའི་ཕྲེང་བའི་ཡིད་བཞིན་མཚོ། །འོད་ཟེར་སྟོང་ཕྲག་ལྡན་པས་ཤར་རི་བཞིན། །ཐུབ་པའི་བསྟན་པ་ཀུན་ནས་མཛེས་བྱེད་པ། །མཚུངས་མེད་ངག་གི༴ རྒྱ་ཆེན་དགེ་
ལེགས་ཀུན་གྱི་བྱེད་པ་པོ། །བསོད་ནམས་ཡངས་པའི་ཆུ་གཏེར་ལས་འཁྲུངས་པ། །བདུད་རྩིའི་སྤུན་ཟླར་གྱུར་པ་ཡོངས་འདུའི་ཤིང༌། །མཚུངས་མེད་ངག་གི་དབང་ཕྱུག་དེར་ཕྱག་
༦
འཚལ༑ །མགོན་པོ་ཁྱོད་ཞབས་རྟག་ཏུ་བརྟེན་བྱས་ནས། །གདུང་ཤུགས་དྲག་པོས་གསོལ་བ་བཏབ་པའི་མཐུས། །བདག་ཅག་འགྲོ་རྣམས་སྲིད་པ་ཀུན་བཏང་ནས། །བླ་མེད་བདེ་བ་རྫོགས་
པའི་དཔལ་ཐོབ་ཤོག །དེང་ནས་བྱང་ཆུབ་སྙིང་པོའི་བར་དུ་ཡང༌། །ཡོངས་འཛིན་དགེ་བའི་བཤེས་རྣམས་མཉེས་བྱས་ནས། །ཚུལ་གནས་ཐོས་བསམ་སྒོམ་པའི་བྱ་བ་ཡིས། །ཐུབ་པའི་

༄༅། །བསྟན་པ་ཡུན་རིང་གནས་བྱེད་ཤོག །ཅེས་པདྨ་དཀར་པོས་སེ་བྲག་གཡའ་ལུང་གི་སྒྲུབ་སྡེར་སྦྱར་བའོ། ༈ །།ཀུན་མཁྱེན་སྐུ་བསྟོད་ཞལ་གསུང་མ་བཞུགས། །ཀཻ་ལ་ཤའི་ཁྲོད་
ལྀའདིར་གྲུབ་པའི་རིང་ལུགས་འཛིན་པ་ལ་འགྲན་ཟླ་མེད་པ། མཁས་དང་གྲུབ་པ་མ་ལུས་པའི་གཙུག་གི་ནོར་བུར་ཞབས་ཀྱི་པདྨོ་རྣམ་པར་བཀོད་དེ་ངལ་གསོ་བར་མཛད་པ། མཉམ་མེད་དཔལ་ལྡན་འབྲུག་པ་ཡབ་སྲས་ཀྱི་ཞབས་ཀྱི་པདྨོ་དྲི་མ་མེད་པ་ལ་
དྭང་བས་ཕྱག་འཚལ་ལོ། །བཅོམ་ལྡན་སྙིང་རྗེའི་གཏེར་ཆེན་སྤྱན་རས་གཟིགས། །འཕགས་པའི་ཡུལ་དུ་དཔལ་ལྡན་ནཱ་རོ་པ། །ཁ་བ་ཅན་འདིར་འགྲོ་མགོན་འབྲུག་པ་ཞེས། །སྤྲུལ་པས་བསྟན་པ་
འཛིན་དེར་ཕྱག་འཚལ་ལོ། །དད་དང་སྙིང་རྗེའི་དབང་སོང་ངེས་འབྱུང་གིས། །འཕགས་པ་དགྱེས་པའི་ཚུལ་ཁྲིམས་ལེགས་སྤྱད་པས། །འདོད་ལ་སྲེད་པའི་སེམས་ནི་རིང་དུ་བསྐྲད།
བརྟུལ་ཞུགས་འགྲན་ཟླ་མེད་དེར་ཕྱག་འཚལ་ལོ། །གཙུག་ལག་གཞུང་ལུགས་ཇི་སྙེད་ཁོང་དུ་ཆུད། །ཤིན་ཏུ་སྦྱངས་པས་བླང་དོར་ཀུན་ལ་མཁས། །མཉམ་གཞག་དྲི་མེད་བློ་ཡིས་མངོན་སུམ་
གཟིགས༑ །ཐོས་བསམ་སྒོམ་པ་མཐར་སོན་དེར་ཕྱག་འཚལ། །ཐུབ་བསྟན་དྲི་མ་མེད་པའི་བདུད་རྩིའི་ཆུས། །འགྲོ་བའི་རྨོངས་པ་མཐའ་དག་བཀྲུས་བྱས་ནས། ། བློ་གྲོས་རིན་ཆེན་རྒྱན་ཚེ

ཚོགས་སྦྱིན་མཛད་པའི། །མི་ཕམ་པདྨ་དཀར་པོ་དེར་ཕྱག་འཚལ། །ཁྱོད་ཀྱིས་སྲིད་ཞི་མཉམ་པར་མཁྱེན་པའི་མཐུས། །དད་པས་བསྟེན་ན་མཆོག་གི་དངོས་གྲུབ་འབྱུང་། །གནོད་པ་བགྱིས་
ཀྱང་ཕན་བདེའི་རྒྱུར་འགྱུར་བ། །འབྲེལ་ཚད་དོན་དང་ལྡན་དེར་ཕྱག་འཚལ་ལོ། །འཆད་ན་ལེགས་བཤད་བྱེ་བའི་སྒོ་འབྱེད་ཅིང༌། །རྩོད་ན་ཕས་ཀྱི་རྒོལ་བ་མ་ལུས་འཇོམས། །རྩོམ་ན་ཐུབ
པའི་དགོངས་པ་ཐོགས་མེད་འགོད། །ཕྱོགས་ལས་རྣམ་པར་རྒྱལ་བ་དེར་ཕྱག་འཚལ༴ འགྲོ་བའི་རེ་བ་སྐོང་མཛད་དཔག་བསམ་ཤིང་། །རྟག་ཏུ་ཆོས་སྒྲ་སྒྲོགས་བྱེད་རྔ་ཆེན་པོ། བགྲང་
ཡས་ཡོན་ཏན་ཀུན་གྱི་རིན་ཆེན་གཏེར། །དཔལ་ལྡན་ངག་དབང་ནོར་བུ་དེར་ཕྱག་འཚལ། །དེ་ལྟར་བསྟོད་པའི་དགེ་བ་བསམ་ཡས་ཀྱིས། །སྐྱེ་བ་ཀུན་ཏུ་དཔལ་ལྡན་འབྲུག་པ་ཡི། །བསྟན་
ལས་ཐར་པའི་ལམ་ཀུན་ལེགས་བགྲོད་དེ། །སེམས་ཅན་ཐམས་ཅད་སྒྲོལ་བའི་བྱེད་པོར་ཤོག །ཅེས་རང་གི་རང་ལ་བསྟོད་པ་མཁས་པ་རྣམས་ཀྱིས་སྨད་པར་མཛད་མོད་ཀྱི། གཞན་ལ་སྨན་པའི་ཆེད་དུ་སྒྲུབ་པ་ལེགས་
བཤད་ཡིན་པས། དེས་ན་འདིར་ཡང་ཧོར་གྱི་རིགས་སུ་འཁྲུངས་པའི་སྟོབས་ཀྱིས་འཁོར་ལོས་བསྒྱུར་བ་༢མི་དབང་དོན་གྲུབ་རྡོ་རྗེ་དཔལ་བཟང་པོའི་བཀའ་ནན་མ་ཆོག་པས། ༧ཤཱཀྱའི་དགེ་སློང་མི་ཕམ་པདྨ་དཀར་པོ་ཕྱོགས་ལས་རྣམ་པར་རྒྱལ་བའི་

༄༅། །སྡེའམ། མིང་གཞན་ངག་གི་དབང་ཕྱུག་དགའ་བ་ཞེས་བྱ་བས་ཆོས་ཀྱི་རྒྱལ་པོའི་མདུན་ས་འཕྱིང་བར་རྟག་རྩེ་ཞེས་པའི་ཕོ་བྲང་དུ་སྦྱར་བའོ། ༧ །དཔལ་ལྡན་འབྲུག་པའི་འཁྲུངས་རབས་རིམ་པར་བྱོན་
པ་རྣམས་ལ་བསྟོད་པ་ཕུན་ཚོགས་ནོར་བུའི་དོ་ཤལ་ཞེས་བྱ་བ་བཞུགས་སོ། །ཕུན་སུམ་ཚོགས་པ་རྒྱ་མཚོའི་རྣམ་རོལ་གྱིས། །ཡིད་ཅན་ཀུན་ལ་ཕན་བདེའི་མཆོག་སྦྱིན་མཁན། །ཚེ་དཔག་མེད་པའི་སྲས་ཀྱི་ཐུ་བོ་
པ༑ །འཇིག་རྟེན་དབང་ཕྱུག་ཞབས་ལ་གསོལ་བ་འདེབས། །ཤམྦྷ་ལ་ཡི་རྒྱལ་ཁམས་སེངྒེའི་ཁྲིར། །དཔལ་ལྡན་རྒྱུད་ཀྱི་རྒྱས་འགྲེལ་བྱེད་པ་པོ། །ཟས་གཙང་སྲས་ཀྱིས་ལུང་བསྟན་པད་
དཀར་འཛིན། །རིགས་ལྡན་དབང་པོ་གཉིས་པ༴ བོད་འབངས་ཀུན་ལ་ཐུགས་རྗེ་དབང་གྱུར་པས། །ཐུབ་པའི་རིང་ལུགས་ལྷ་མིའི་མཆོད་པའི་སྲོལ། །དང་པོར་བཏོད་པའི་བཀའ་དྲིན་ཟླ་
མེད་པ། །སྤྲུལ་པའི་ཆོས་ཀྱི་རྒྱལ་པོ༴ ཟབ་མོ་ལྟ་བས་ཞི་བའི་མཚོར་འཁྲུངས་ཤིང༌། །ཟབ་རྒྱས་ཆོས་ཕུང་བྱེ་བའི་ཆུ་ཀླུང་གིས། །གདོང་མར་ཅན་གྱི་ནང་གི་གདུང་སེལ་མཁན། །ཤཱནྟ་
(Vv)
རཀྵི་ཏ་ལ༴ ྋ ཕྱི་ནང་ཤེས་བྱའི་འཛིན་མ་མ་ལུས་པར། །མི་བརྗེད་གཟུངས་ཀྱི་འཁོར་ལོ་ལེགས་བསྒྱུར་ནས། །ཕས་ཀྱི་རྒོལ་བའི་ཕྱོགས་ལས་རྣམ་རྒྱལ་བའི། །པཎ་ཆེན་ནཱ་རོ་ཏ Z8L

པར༴ དུས་གསུམ་རྒྱལ་བ་ཀུན་གྱི་ཕྲིན་ལས་པར། །རྫོགས་པའི་སངས་རྒྱས་ཉིད་ཀྱིས་ལུང་བསྟན་པའི། །ཤཱནྟི་རི་བོར་དག་པའི་བསམ་གཏན་པ། །རྗེ་བཙུན་ཟླ་འོད་གཞོན་
ནུར༴ གངས་རིའི་མགུལ་དུ་རྡོ་རྗེའི་གདན་བཀོད་ལ། །གྲུབ་པ་སངས་རྒྱས་སྟོང་གི་རྣམ་རོལ་པ། །ལུས་ཅན་དཔྱིད་ཀྱི་སྐལ་པ་བཟང་མཛད་པ། །འགྲོ་བའི་མགོན་པོ་འབྲུག་པར༴ ཤར་
ཕྱོགས་མངོན་པར་དགའ་བའི་ཞིང་ཁམས་སུ། །སྒྱུ་འཕྲུལ་རྡོ་རྗེའི་སྣང་བ་རབ་འབྱམས་རྩེར། །བྱང་ཆུབ་སྤྱོད་པ་རྒྱ་མཚོ་སྟོན་བྱེད་པའི། །སྣང་བ་རྡུལ་བྲལ་སེམས་དཔར༴ བརྒྱད་ཁྲི་བཞི་
སྟོང་ཆོས་ཀྱི་སྒོ་སྦས་པ། །ཀུན་དགའ་དཔལ་འབྱོར་སྐལ་བཟང་གདུལ་བྱ་ལ། །ཅི་དགར་འགྱེད་པའི་མཚུངས་མེད་ལོ་ཙཱ་བ། །རྒྱལ་བ་ཀུན་གྱི་དབང་པོར༴ ལྷོ་ཕྱོགས་ནོར་འཛིན་ཆོས་ཀྱིས་
སྐྱོང་བའི་དབང་། །མ་སྨད་གྲགས་པའི་གཏེར་གྱུར་སྙིགས་དུས་འདིར། །ཡང་དག་ལམ་གྱི་ས་མཁན་མཆོག་གཅིག་པུ། །གོང་མ་གྲུབ་པའི་རྗེ་བོར༴ འཇམ་མགོན་ཞབས་ཟུང་ཉིན་མོའི་ཁུ་
བ་ལ། །ལན་བརྒྱར་འཐུངས་པའི་པདྨ་དཀར་པོའི་ཕྲེང་། །དྲེགས་ལྡན་ཀུན་གྱི་རལ་པའི་རྒྱན་གྱུར་པའི། །མཚུངས་མེད་བླ་མ་མཆོག་དེར༴ མཁས་དང་གྲུབ་པའི་གཙུག་རྒྱན་ནོར་བུའི་

༄༅། །འོད། །འཇིག་རྟེན་གསུམ་གྱི་དཔལ་དུ་འབར་བ་ཡིས། །ཅུང་ཟད་མ་ཚིམ་དཔག་བསམ་ཡོངས་འདུའི་དབང༌། །ཆོས་ཀྱི་རྒྱལ་པོར་སྤྲུལ་དེར༴ གསང་བ་ཇི་
* སྙེད་རྒྱ་མཚོ་ཆེན་པོ་ནས། །སྙིང་པོ་ཇི་ལྟའི་བདུད་རྩི་ལེན་མཁས་པ། །འགྲོ་ལ་བགོ་བཤར་འགྱེད་མཛད་མི་ཕམ་དབང༌། །འཆི་མེད་བདག་པོ་གང་དེར༴ རབ་དཀར་བརྒྱུད་པ་འབུམ་གྱི་
གྲལ་རིམ་ལས། །སྣང་བྱེད་ཆ་རྫོགས་རྒྱལ་ཀུན་ཕྲིན་ལས་མཁན། །གྲུབ་པ་རིག་འཛིན་མགོན་པོ་ཟླ་འོད་དཔལ། །ཆོས་ཀྱི་ཤིང་རྟ་མཆོག་དེར༴ འགྱུར་མེད་རྡོ་རྗེ་སྙིང་པོའི་རང་བཞིན་
ཁམས༑ །ཞོ་འཐུང་རུས་པའི་མཚན་ཉིད་ལེགས་ཚང་བས། །བདུད་བཞི་མ་རིག་བྱིན་སྐྱེས་ཚར་གཅོད་པའི། །དབང་པོ་ཆོས་ཀྱི་སྣང་བར༴ ཀུན་གཟིགས་པདྨོའི་འདབ་བརྒྱ་བཞད་པ་
ལ༑ །ཐུགས་རྗེའི་ཉིན་བྱེད་གསར་པ་རྟག་འགྲོགས་པས། །ཡིད་ཅན་དགའ་བ་སྐྱེད་པའི་དྲི་བསུང་ཅན། །འཇིགས་མེད་བསྟན་པའི་བདག་པོར་གསོལ་བ་འདེབས། །སྔོན་བྱོན་རྒྱལ་བ་ཀུན་
གྱི་སྤྲུལ་པའི་གཞི། །མ་བྱོན་རྒྱལ་བ་ཀུན་གྱི་འབྱུང་ཁུངས་པ། །ད་ལྟའི་སྐྱོབ་པ་དག་དང་དབྱེར་མེད་པའི། །ཆོས་ཀྱི་རྒྱལ་པོའི་ཞབས་པད་བརྟན་གྱུར་ཅིག །དེ་ལྟར་གསོལ་བ་བཏབ་པའི་

མཐུ་སྟོབས་ཀྱིས། །བདག་དང་མཐའ་ཡས་འགྲོ་བ་མ་ལུས་པ། །མགོན་ཁྱོད་མཉེས་བྱས་གང་གི་རིང་ལུགས་ཀྱིས། །རྫོགས་པའི་བྱང་ཆུབ་མྱུར་དུ་ཐོབ་གྱུར་ཅིག །འདིའི་གཞུང་ཀུན་མཁྱེན་
གསུང་ལ། ཁ་སྐོང་རིམ་པས་བསྣོན་པའོ།། ༈ འཇིག་རྟེན་དབང་པོ་སྤྱན་རས་གཟིགས། །དགེ་སློང་ཚུལ་བཟུང་པདྨ་དཀར། །གངས་ཅན་འགྲོ་བའི་སྐྱབས་དམ་པར། །སྙིང་ནས་དད་པས་
གསོལ་བ་འདེབས། །འཆད་རྩོད་རྩོམ་ལ་མི་འཇིགས་པའི། །ཕྱོགས་ལས་རྣམ་རྒྱལ་པཎྜི་ཏ། །སྟོན་པའི་རྒྱལ་ཚབ་ཆོས་ཀྱི་རྗེ། །དཔལ་ལྡན་འབྲུག་པར་གསོལ་བ་འདེབས། །གདུལ་བྱ་
རྒྱ་མཚོའི་མོས་པ་རྣམས། །ཕྲིན་ལས་རྒྱ་མཚོས་འདུལ་བ་ལ། །རྣམ་ཐར་རྒྱ་མཚོ་སྟོན་བཞིན་པར། །བསྐལ་པ་བརྒྱ་མཚོར་བཞུགས་གྱུར་ཅིག །རྗེ་རང་གི་ཞལ་གསུངས་སོ།། ༈ །ཤེས་བྱ་
ཐམས་ཅད་མཁྱེན་ཅིང་བརྩེ་བའི་བདག །སྤྱན་རས་གཟིགས་དབང་དགེ་སློང་ཚུལ་བཟུང་བ། །འཇིགས་མེད་གྲགས་པའི་རྣམ་སྤྲུལ་ངག་གི་དབང་། །ཀུན་དགའ་རྣམ་རྒྱལ་ནོར་བུའི་ཞབས་ལ་
འདུད༑ །རྗེ་ཉིད་ཀྱིས་མཛད་པའོ།། ༈ འཛམ་གླིང་མཁས་གྲུབ་ཀུན་གྱི་གཙུག་རྒྱན་དུ། །འཁོར་ལོས་མཚན་པའི་ཞབས་ཟུང་འགོད་མཁས་པ། །ཕྱོགས་ལས་རྣམ་པར་རྒྱལ་བའི་པཎྜི་ཏ།

༄༅། །ངག་དབང་ནོར་བུའི་ཞབས་ལ་གསོལ་བ་འདེབས། །བཀའ་འབུམ་བསྟོདཚོགས་སུ་སྣང་བས་བྲིས་སོ།། ༣ མཆོག་གཟིགས་མཉམ་མེད་ལྷ་རྩེ་བའི་སྐུ་ཐོག་བཞི་པ་ཡན་འཁྲུངས་
རབས་དང་སྦྱར་བའི་གསོལ་འདེབས་བཞུགས་སོ། །ཕྱོགས་དུས་རྒྱལ་ཀུན་མཁྱེན་པའི་སྤྱི་གཟུགགས་གང༌། །རྒྱལ་སྲས་ཐུ་བོའི་ཚུལ་བཟུང་འཇམ་པའི་དབྱངས། །གང་གི་རྣམ་རོལ་བདེ་འབྱུང་གཙུག་
ཏོར་རྩེར། །འཇམ་དབྱངས་གྲགས་པའི་ཟླ་ཚེས་ཀུན་ཏུ་གསལ། །མཐའ་གཉིས་འཇིགས་ལྟའི་གདུང་བ་སྐྱོབས་པའི་སྤྲིན། །རབ་དགའི་སར་བཞུགས་མགོན་པོ་ཀླུ་སྒྲུབ་ཞབས། །འཇམ་
དཔལ་གཤེད་ཀྱི་གསང་གསུམ་རྡོ་རྗེའི་བྱིན། །འཕོས་དེ་བསྟན་སྐྱོང་བཤེས་གཉེན་ཀུན་གྱི་གཙོ། །དགེ་བཅུའི་པདྨོ་རྣམ་པར་རྒོད་པ་ལ། །ཉིན་མོའི་དབང་ཕྱུག་འོད་ཟེར་གོ་ཆར་
འཁྲུངས༑ །བོད་ཡུལ་རྨོངས་པའི་འབོད་སྒྲོགས་མཐར་བྱེད་དུ། །སྙིང་སྟོབས་དགའ་བྱེད་གསར་པ་ཁྲི་སྲོང་རྗེ། །ཚངས་པའི་དྲང་སྲོང་ཁེངས་པ་རི་བོའི་འགྲོས། །འཆིང་བྱེད་སྒྲ་བརྒྱར་
བཞད་པ་རྡོ་རྗེར་གྲགས། །མངོན་དགའི་ཞིང་དུ་མི་བསྐྱོད་ཕྲིན་ལས་ཀྱི། །བྱེད་པོ་མཆོག་གྱུར་བྱང་སེམས་སྤོས་གླང་པོ། །དགོས་འབྱུང་རིན་ཆེན་དབང་གི་རྒྱལ་པོའི་དཔལ། །འཇིག་རྟེན་

གསུམ་གྱི་མགོན་དུ་ཆེའི་མཆོག །དཔལ་ལྡན་འབྲུག་པའི་སྲས་ཀྱི་དམ་པ་རུ། །མཁྱེན་རྟོགས་མཚུངས་མེད་གྲགས་པའི་དབང་ཕྱུག་བརྙེས། །ཡེ་ཤེས་མཁའ་འགྲོ་བྱིན་རླབས་བུམ་བཟང་
གིས༑ །ཀུན་མཁྱེན་རྒྱལ་སར་དབང་བསྐར་རྒོད་ཚང་པ། །ལྷ་གཟིགས་རིགས་ཀྱི་འཁྲི་ཤིང་རྩེ་མོ་རུ། །བསོད་ནམས་ལང་ཚོར་རབ་རྫོགས་མེ་ཏོག་བཀྲ། །ཤཱཀྱའི་ཏོག་གི་བཞེད་སྲོལ་མ་
འཁྱོགས་པར། །དཔལ་ལྡན་རྒྱུད་རྒྱལ་འཆད་མཁས་དུས་ཞབས་པ། །ངག་གི་དབང་ཕྱུག་ཀུན་གྱི་གཙུག་རྒྱན་དུ། །བཟང་པོའི་སྤྱོད་པ་ཡོངས་རྫོགས་གྲུབ་དབང་རྗེ། །ཀུན་དགའི་མཆོག་
སྦྱིན་འགྱེད་ལ་བསྙེངས་བྲལ་བས། །ཆོས་ཀྱི་རྒྱལ་པོར་ལྷུན་གྲུབ་ཡོངས་འཛིན་རྗེ། །དགེ་བའི་ལེགས་བྱས་མ་ཚང་མེད་པའི་དངོས། །ལེགས་པའི་འབྱུང་གནས་ས་གསུམ་གྲགས་སྙན་
འབར༑ །ཡོངས་རྫོགས་ཐུབ་བསྟན་ནོར་འཛིན་ཀུན་གསལ་བ། །འཇམ་དཔལ་དགའ་བའི་ཤེས་རབ་སྣང་བའི་བདག །མཆོག་གི་ཡེ་ཤེས་འགྲོ་ལ་སྦྱིན་པའི་མཐུ། །ཚད་མར་གྲུབ་པ་ཡོངས་
འཛིན་ཆོས་ཀྱི་རྒྱལ། །དེ་ཉིད་སླར་ཡང་བསྟན་འགྲོའི་སྨན་ཡོན་དུ། །མི་ཕམ་ཡེ་ཤེས་སྣང་བར་སྟོན་པ་པོ། །དེ་སོགས་བགྲང་ཡས་མོས་དགེའི་སྐྱེད་ཚལ་དུ། །རྡོ་རྗེ་རྣོན་པོ་ཟློས་པའི་གར་

༄༅། །མཁན་ཀུན། །སྐྱབས་ཀྱི་སྙིང་པོར་ངེས་པའི་ཤེས་པ་ཡིས། །ཕྱག་འཚལ་མཆོད་ཅིང་སྡིག་བཤགས་ཡི་རང་འབུལ། །ཆོས་འཁོར་བསྐོར་བསྐུལ་མྱ་ངན་མི་འདར་
གསོལ༑ །དགེ་ཚོགས་གོང་འཕེལ་བྱང་ཆུབ་ཆེན་པོར་བསྔོ། །བདག་ཀྱང་སྐྱེ་འདིར་མི་མཐུན་ཉེར་འཚེ་བྲལ། །ཚེ་ནོར་ཡེ་ཤེས་འགྲོ་ཕན་དཔག་ཏུ་མེད། །ཕྱི་མར་འཇམ་མགོན་ཞིང་དུ་དམ་
༈ མཆོག་གཟིགས་གསང་བདག་ཆོས་ཀྱི་མགོན་པོའི་འཁྲུངས་རབས་དང་སྦྱར་བའི་གསོལ་འདེབས་ཁ་སྐང་བཅས་བཞུགས་སོ། །དཔལ་
ཆོས་ཀྱི། །བདུད་རྩིའི་དཔལ་མྱོང་བྱང་སྤྱོད་རྫོགས་བགྱིད་ཤོག །
མཆོག་དང་པོའི་མགོན་ཉིད་རྒྱལ་ཀུན་གྱི། །མཐུ་སྟོབས་གཅིག་ཏུ་བསྡུས་པའི་བདག་ཉིད་ཅན། །གསང་བ་མ་ལུས་འཛིན་པའི་སྐུར་བཞེངས་པ། །ཕྱག་ན་རྡོ་རྗེ་འཆང་དེར་གསོལ་བ་
འདེབས༑ །གང་གི་རྣམ་རོལ་དུས་གཅིག་ཀུན་ངོར་ཡང༌། །བསྒྱར་བའི་སྙིང་པོ་བཛྲ་པཱ་ཎི་ཞེས། །འཕགས་ཡུལ་གྲུབ་པའི་གཙུག་ན་རྒྱལ་གྱུར་པའི། །ཞབས་སེན་ནོར་བུ་ཅན་
དེར༴ དཔལ་ཆེན་ཧེ་རུ་ཀ་དང་དགོངས་པའི་དཔྱིད། །མཉམ་ཉིད་གཟི་བྱིན་གྱིས་བསྐུལ་ཡེ་ཤེས་དང༌། །ལས་སྒྲུབ་བསྲུང་མ་རྒྱ་མཚོས་རྟག་མཆོད་པ། །རྒ་ལོ་ཆེན་པོའི་ཞབས་193

ལ༴ ཤེས་བྱ་ཐམས་ཅད་གཟིགས་པའི་སྤྱན་རས་དཀྱུས། །དམིགས་བྲལ་སྙིང་རྗེ་སྲིད་དུ་རིང་བ་ཡིས། །འགྲོ་ལ་ཕན་བདེ་སྦྱིན་པའི་མཐུ་རྒྱས་པ། །རྒ་ལོ་རྣམ་རྒྱལ་རྡོ་རྗེར༴ གཡུང་དྲུང་
ཆོས་ཀྱི་རྩེ་མོར་བྱོན་ནས་སླར། །རྒྱལ་བསྟན་སྒོར་ཞུགས་སྙིང་པོའི་མཛོད་བརྙེས་པ། །མོས་མང་རྣལ་མའི་ལམ་འཇུག་ཐུགས་རྗེ་མཐུ། །ཕུལ་བྱུང་བསམ་རྒྱལ་ཁ་ཆེར༴ གསང་བདག་རྗེ་
དང་ཐ་དད་མེད་དངོས་སུ། །རྟག་པར་གཟིགས་པ་གྲུབ་པའི་རང་རྩལ་ལས། །རྣམ་བཞིའི་ཕྲིན་ལས་ནམ་མཁའ་མཉམ་གྱུར་པའི། །ཆོས་ཀྱི་མགོན་པོའི་ཞབས་ལ༴ མངོན་མཐོའི་དཔལ་
ལས་ངོ་མཚར་ཡོན་ཏན་ཆོས། །རྣམ་མང་བཀོད་པ་ཀུན་ལས་སྨན་ཡོན་དུ། །བགྱིད་པ་སུམ་རྩེན་གནས་ཀྱི་ཡོངས་འདུ་དབང་། །བདུད་འཇོམས་རྡོ་རྗེའི་ཞབས་ལ༴ གསུང་རབ་རྒྱ་མཚོར་
དབང་འབྱོར་མཁས་པའི་གཙོ། །ཆོས་ཀུན་དེ་ཉིད་གཟིགས་པ་གྲུབ་པའི་རྗེ། །ཡེ་ཤེས་ལྷ་ཡི་ངོ་བོ་ནུས་པའི་གཏེར། །ཆོས་ཀྱི་དབང་ཕྱུག་ཞབས་ལ༴ རིགས་བརྒྱའི་སྣང་བ་སྟོན་པའི་
ཐབས་སུ། །དཀྱིལ་འཁོར་ཡོངས་ཀྱི་གཙོ་བོའི་གནས་བཞུགས་པས། །སྲིད་ཞི་མཉམ་ཉིད་རྒྱལ་སྲིད་ཆེར་འབྱོར་པ། །འཇམ་མགོན་དགྱེས་པའི་ཞབས་ལ༴ དུས་གསུམ་རྒྱལ་ཞེས་སྐུ་✖

།གསུམ་ཐ་དད་ཚོགས། །རྡོ་རྗེ་ཡེ་ཤེས་རིགས་གཅིག་སྡོམ་པའི་གཟུགས། །དཔལ་ལྡན་འཇིག་རྟེན་ཀུན་གྱི་གཙུག་གི་རྒྱན། །མཐུ་ཆེན་འཇམ་དཔལ་རྡོ་
ཇི་ལྟ་ཇི་སྙེད་ཤེས་བྱའི་གནས་ཀུན་རྟོགས། །བསྟན་དང་འགྲོ་ལ་ཕན་བདེའི་མཆོག་སྦྱིན་མཁན། །མཁས་གྲུབ་ཀུན་གྱི་གཙུག་ན་མངོན་འཕགས་པ། །ཆོས་ཀྱི་བཤེས་གཉེན་གང་
CHICAC
དེར༑ །ཚེ་དང་ཡེ་ཤེས་སྣང་བ་དཔག་མེད་པ། །འགྲོ་ཁམས་རྒྱ་མཚོར་ནམ་ཡང་འགོག་མེད་དུ། །མཚོན་པས་འདྲེན་པ་ཀུན་གྱི་ཕྲིན་ལས་ལ། །དབང་བསྒྱུར་གྲུབ་པའི་དཔའ་བོར་གསོལ་བ་
འདེབས༴ གང་འདུལ་རོལ་བརྒྱར་འཇུག་པའི་གར་མཁན་ནམ། །ཆུ་སྣོད་རྣམས་སུ་དགུང་ཟླའི་བརྙན་པོ་བཞིན། །དུ་མར་སྣང་ཡང་མ་ལུས་རྒྱལ་བ་ཡི། །ཐུགས་ཀྱི་རྡོ་རྗེ་ཆེ་ལས་གཞན་དུ་
མིན༑ །དེ་ལྟར་ངེས་རྙེད་གསོལ་བཏབ་མཐུ་དཔལ་གྱིས། །སྡིག་སྒྲིབ་ཉེས་བྲལ་ནད་གདོན་བགེགས་ལས་གྲོལ། །ཚེ་དཔལ་བསོད་ནམས་འབྱོར་སྟོབས་སྙན་གྲགས་སོགས། །འཕེལ་རྒྱས་
རྣམ་དཀར་ཆོས་ཀྱིས་འཚོ་བར་ཤོག །སྐྱེ་བའི་ཕྲེང་བར་དམ་པའི་མགོན་རྣམས་ཀྱི། །ཞལ་བཟང་གེགས་མེད་མཐོང་ཞིང་བསྙེན་པར་ནུས། །གསུང་གི་གསང་བར་དབུགས་འབྱིན་ཐུགས་

མཛོད་ནོར། །ཡོངས་སུ་སྤྱོད་པའི་དགེ་མཚན་ཐོབ་པར་ཤོག ༈ །གྲུབ་པའི་དབང་ཕྱུག་ངག་དབང་བསྟན་འཕེལ་གྱི་རྣམ་པར་ཐར་པའི་ཆ་ཤས་ལ་སྦྱར་བའི་གསོལ་འདེབས་བཞུགས་སོ། །རབ་འབྱམས་རྒྱལ་བའི་
ཐུགས་རྗེ་ཆུ་གཏེར་ལས། །མཚན་དཔེའི་ཉིན་བྱེད་འབུམ་གྱི་འོད་སྣང་ཅན། །བཀའ་བརྒྱུད་གྲུབ་པའི་མཁའ་ལ་མངོན་མཐོ་བ། །མཉམ་མེད་བླ་མ་རྗེ་དེར་གུས་ཕྱག་འཚལ། །སྔོན་རབས་
ལུང་རྟོགས་གཉིས་འཐུང་གྲུབ་བརྙེས་ཕྲེང༌། །སླར་ཡང་ལྷ་ལྡན་ཤར་ཕྱོགས་མདོ་སྨད་ཡུལ། །ཕུན་ཚོགས་རིགས་ལས་དགའ་མའི་ལྷུམས་གནས་པའི། །ལེགས་བྱས་ཕྱོགས་བཅུར་རྒྱས་ལ་
གསོལ་བ་འདེབས། །དཀར་པོའི་ལོར་སོན་དགེ་ལེགས་ཤར་རིའི་རྩེར། །ཚོགས་གཉིས་ཟླ་ཚེས་བལྟམས་པས་འཇིག་རྟེན་རྣམས། །ཀུནྡའི་ཚལ་བཞིན་གྲུབ་རིགས་གཉིས་སྐྱེས་སྡེ། །ཀུན་
དགའི་གཉེན་དུ་ཤར་ལ༴ སྔོན་གོམས་བག་ཆགས་བཟང་པོའི་རྒྱུན་བབས་མཚོ། །དམ་པའི་ངང་ཚུལ་འདབ་བརྒྱས་ཡོངས་མཛེས་གང༌། །དཔྱོད་ལྡན་ངང་མོའི་ཚོགས་ཀྱིས་ཉེར་བསྟེན་
པ༑ །མཐོང་བ་དོན་དང་ལྡན་དེར༴ ལོ་བརྒྱད་ལོན་ཚེ་འཁོར་བའི་སྡུག་བསྔལ་ལས། །ངེས་འབྱུང་སེམས་རྙེད་སྙིང་པོའི་དོན་དྲན་པས། །ཀློག་དང་ཐོས་བསམ་ཀུན་ལ་ཤེས་རབ་

༄༅། །མཐུ། །ཐོགས་མེད་རིག་གྲོལ་སྨྲ་དེར༴ གཞོན་ནུའི་དུས་ནས་བག་མེད་ཚུལ་དོར་ཏེ། །འཇིག་རྟེན་རིག་བྱེད་སྨྲ་བ་གདོང་བཞི་དང༌། །ནང་དུ་ཡང་དག་འཇོག
ལ་ཐུབ་པ་བཞིན། །སྙིང་སྟོབས་ཕུལ་དུ་ཕྱིན་དེར༴ ཡིད་ཀྱི་ཟླ་ཤེལ་ཚུལ་ཁྲིམས་འོད་བཀྲ་ཡང༌། །གཞན་སྣང་མོས་ངོར་ངུར་སྨྲིག་བརྟུལ་ཞུགས་གར། །བསོད་ནམས་རྣམ་པར་རྒྱལ་བའི་
དགེ་མཚན་ལས། །དབང་ཕྱུག་ཡོན་ཏན་བརྙེས་དེར༴ བསྟན་འཛིན་མཉམ་མེད་རྒྱལ་བ་སྟག་ལུང་པའི། །བསྟན་ལ་མངའ་མཛད་མཚོ་སྐྱེས་རྡོ་རྗེའི་ཞབས། །བསྟན་འགྲོའི་གཙུག་ཏུ་མཆོད་
དེ་ལེགས་བསྙེན་ནས། །བསྟན་དོན་དམ་ཆོས་ནོད་དེར༴ སྐྱེས་མཆོག་རཏྣའི་མཚན་དང་ཀརྨ་པ། །དབང་ཕྱུག་རྡོ་རྗེའི་ཞབས་ཟུང་ཆུ་སྐྱེས་ལས། །བསླབ་གསུམ་བདུད་རྩིའི་དགའ་སྟོན་ཆེར
ལོན་པ། །མཁྱེན་བརྩེའི་འདབ་ལྡན་དེ་ལ༴ ཉེ་བའི་འཐུང་སྤྱོད་ཙཱ་རིཏྲར་བྱོན་ཚེ། །བརྟན་གཡོའི་དངོས་ལས་སྙིང་པོའི་ཡིག་འབྲུ་དང༌། །བདེ་མཆོག་འཁོར་ལོའི་སྣང་བརྙན་མངོན་སུམ་
གཟིགས༑ །སྐལ་ལྡན་སྐྱེས་བུ་མཆོག་དེར༴ མྱོས་བྱེད་ཅེས་གྲགས་རང་ལོ་ཉེར་བདུན་ལ། །རྗེ་བཙུན་སྤྲུལ་པའི་སྐྱེས་མཆོག་ལྷ་རྩེ་པའི། །མཚན་ཙམ་ཐོས་པས་ལས་འཕྲོ་ཆོས་སད་

དེ༑ །གུས་པས་གཙུག་ཏུ་བསྙེན་ལ༴ རྡོ་རྗེ་སློབ་དཔོན་གང་ལས་དོན་ཁྲིད་ཀྱི། །བྱིན་རླབས་འཕོ་བའི་དབང་བསྐྱར་ཡོངས་ཐོབ་པས། །གདེངས་ཅན་ཞག་མཐར་ཆོས་སྐའི་རང་ཞལ་
གཟིགས༑ །ངག་དབང་བསྟན་འཕེལ་ཞབས་ལ༴ རྗེ་ཡི་བཀའ་བཞིན་ཐོས་དོན་ལྷུར་སེམས་ཏེ། །མ་ཡེངས་གཉུག་མའི་ལམ་ཉིད་རྩེ་གཅིག་བསྒོམས། །གང་ཤར་སྐུ་བཞིའི་དཀྱིལ་འཁོར་
ཡིན་ནོ་གསུངས། །ངོ་སྤྲོད་ལུང་བསྟན་ཐོབ་ལ༴ སྣ་ཚོགས་སྣང་བ་རིག་པའི་རང་རྩལ་དུ། །ལྷན་ཅིག་སྦྱོར་ལས་འཁོར་འདས་འཛིན་བྲལ་བས། །ནཱ་ཌི་འཁོར་ལྀ་བཞི་ཡི་མདུད་གྲོལ་
ཏེ༑ །རླུང་སེམས་དབང་དུ་མཛད་ལ༴ འབྲོམ་སྟོན་རྣམ་སྤྲལ་རྒྱལ་དང་ས་སྐྱ་པ། །འབྲི་སྟག་རྗེ་བཙུན་མཁས་གྲུབ་ཏཱ་རའི་མཚན། །བྲག་སྟོད་རྗེ་སོགས་དམ་པ་ཀུན་བསྟེན་ནས། །ཟབ་
རྒྱས་གདམས་པའི་མཛོད་དེར༴ ལུས་ངག་ཡིད་ལ་སྦྱངས་པའི་ཡོན་ཏན་ཉིད། །དག་པའི་སྣང་བ་འབུམ་གྱིས་འཁྱུད་པའི་དཔྱིད། །སྒྲིབ་གཉིས་མུན་པ་མཐར་བྱེད་སྙིང་སྟོབས་ཅན། །ནམ་
མཁའི་རྣལ་འབྱོར་ཆེན་པོར༴ ཕྱོགས་བྲལ་ལྗོངས་སུ་ལས་འབྲེལ་བཟང་པོའི་ཕྱིར། །ཡུལ་གྱི་བདུད་རྩི་འཐུང་ལ་མངོན་དགའ་བས། །སྲིད་པའི་སྡུག་བསྔལ་ཁྱད་བསད་དཀའ་སྤྱད་

#༄༅། །མཛད། །བརྟུལ་ཞུགས་གྲུབ་པའི་དཔའ་བོར༴ ཚུལ་ཁྲིམས་རིན་ཆེན་གཅེས་པའི་མིག་བཞིན་བསྲུངས། །བདག་པས་གཞན་གཅེས་བྱང་ཆུབ་སེམས་བརྟན་
པོས༑ །གང་མཛད་དམ་པའི་ཆོས་སུ་ལེགས་འདོམས་པའི། །རྣམ་ཐར་དྲི་མེད་མངའ་དེར༴ བླ་མས་རྗེས་གདམས་མདོ་ཁམས་ཡུལ་ལྗོངས་སུ། །དོན་བརྒྱུད་བསྟན་པ་སྤེལ་བར་ལུང་སྦྱིན་
ཞིང་༑ །བྱིན་རླབས་ཆུ་རྒྱུན་མི་ནུབ་སྐྱེས་བསྲུངས་ཏེ། །ཆོས་ཀྱི་བདག་པོར་བསྐོས་ལ༴ རང་ཡུལ་བསྙེགས་ཀྱང་འདུས་བྱས་མཐར་གཟིགས་ནས། །དབང་ཕྱོགས་རི་བོ་རྩེ་ལྔར་འབྱོན་
དགོངས་ཚེ། །རིགས་བརྒྱའི་ལྷས་བཤོལ་གསང་ཕུག་བདེན་པའི་རྫོང༌། །མཁའ་འགྲོས་ལུང་བསྟན་གསོལ་དེར༴ ལས་རླུང་མི་མཐུན་རྩ་གཟུགས་འཇིག་ཉེའི་ལྟས། །མི་དང་མི་མིན་སྲིད་
རྣམས་དགྲར་འོངས་ལྟའི། །བར་ཆོད་བདུད་བགེགས་བྱམས་བརྩེའི་དཔུང་ཆེན་པོས། །རབ་ཞིའི་དགེ་མཚན་རྒྱས་དེར༴ བས་མཐའི་ནགས་སུ་རྡོ་རྗེ་སྐྱིལ་མོ་ཀྲུང༌། །གཡོ་མེད་ཟླ་དགུ་
བཅིངས་ལས་རྩ་ཁམས་ཀུན། །ཡེ་ཤེས་རླུང་གིས་བྱང་ཆུབ་སེམས་གང་བའི། །ཏིང་འཛིན་སྒོ་འབུམ་བརྙེས་ལ༴ གངྒཱའི་རྡུལ་གྲངས་ལས་འརྒལ་སློབ་འབངས་ཚོགས། །མོས་སྐལ་ཇི་

བཞིན་མདོ་རྒྱུད་ཟབ་རྒྱས་ཆོས། །མཐའ་ཡས་གཅིག་ཅར་སྟོན་ལ་བསྙེངས་བྲལ་བའི། །ངག་གི་དབང་ཕྱུག་དམ་པར༴ སྨར་ཁམས་ས་ཡི་བདག་པོ་བློན་འབངས་བཅས། །སྐྱེ་བོ་ཡོངས་ཀྱི་
ཟུར་ཕུད་རྩེ་རྔོམ་པའི། །ཞབས་སེན་ཉིན་བྱེད་གཞོན་ནུའི་འོད་སྣང་གིས། །ཕན་བདེའི་པད་ཚལ་སྐྱོང་ལ༴ སྙིགས་དུས་མི་བསྲུན་དུག་ལྔའི་སྤྱོད་ཚུལ་ལ། །དམ་པ་ཁྱོད་ཀྱིས་ཐབས་མཁས
མཛད་བཟང་གིས། །ཆགས་ལྡང་འཁྲུགས་རྩོད་མིང་ཙམ་ལྷག་བྱས་པ། །ཚད་མེད་ཐུགས་རྗེའི་བདག་པོར༴ མི་དགེའི་སྡིག་ལས་བཟློག་དང་འགལ་རྐྱེན་ཞི། །བཀའ་བརྒྱུད་བསྟན་བཞིན་
ཕུན་ཚོགས་བཞེད་དགུའང་རྒྱས། །སྣང་སྲིད་དབང་མཛད་ཆོས་ཀྱི་རྒྱལ་ཐབས་ཆེས། །བདུད་བཞིའི་གཡུལ་ངོ་གཞོམ་དེར༴ མདོ་སྨད་མི་ཤིགས་རྡོ་རྗེའི་ཡོངས་རྫོང་དུ། །སྒྲུབ་གནས་
བཅས་ནས་རྗེ་ཡི་བཀའ་དྲིན་ལན། །མཆོད་སྤྲིན་རྒྱ་ཆེར་སྤེལ་སོགས་ལེགས་མཛད་རྔ། །གྲགས་སྙན་ཕྱོགས་མཐར་ཁྱབ་ལ༴ ལས་བཞིའི་འཕྲུལ་གྱིས་དགེ་བཅུའི་ལམ་འགོད་ཅིང༌། །རྣམ་
བཞིའི་སྦྱིན་པས་སྡིག་སྤྱོད་འགྲོ་རྣམས་འདུལ། །བསྡུ་བཞིའི་ཆར་གྱིས་སྐལ་བཟང་ཚལ་སྐྱོང་བ། །སྐུ་བཞིའི་ཁྱབ་བདག་ཆེ་ལ༴ དག་པའི་བློ་ངོར་རྡོ་རྗེའི་སྐུར་སྟོན་ཅིང༌། །དད་མོས་ལྡན་ལ་

༄༅། །ཞི་ཆགས་སྤྲུལ་པའི་གར། །འགོག་མེད་ཚེ་ཡི་འདུ་བྱེད་གཟའ་མཚམས་ལོར། །མཁྱེན་བཞིན་རྗེས་སུ་འདོམས་དེར༴ དུས་གསུམ་གཟིགས་པའི་གསུང་ཆེམས་
རྡོ་རྗེའི་ཚིག །སེང་གེའི་སྒྲ་ཡིས་ལོག་སྨྲའི་རི་དྭགས་བཞིན། །གྱུར་རྣམས་དབུགས་ཕྱིན་མཛད་པ་མཐར་ཕྱུང་སྟེ། །ཆོས་ཀྱི་དབྱིངས་སུ་གཤེགས་ལ༴ དེ་ཚེ་ལུས་ཅན་མིག་ངོར་མཐོ་རིས་
བཞིན༑ །ནམ་མཁའ་འཇའ་ཚོན་གྱིས་བཀབ་བར་སྣང་ཀུན། །མེ་ཏོག་ཆར་དང་ཀུན་བཟང་མཆོད་སྤྲིན་གྱིས། །ས་གཞིའི་ཁྱོན་རྣམས་གང་ལ༴ སྐུ་གདུང་འབར་བྱེད་ལྷ་ཡི་ཕོ་བྲང་དུ། །རི་
* མོར་བགྱིས་ལས་དཔག་ཡས་ཐུགས་རྗེ་གར། །ཞིང་ཁམས་རྒྱ་མཚོར་ཁྱབ་པའི་དགེ་མཚན་གྱིས།ྋ །སྣང་བརྙན་ཡིད་བཞིན་སྤྲལ་དེར༴ རྗེ་དེའི་ཟབ་དགོངས་ཡོངས་རྫོགས་ཚོགས་གཉིས་
མཐུ༑ །འཁོར་བ་ཇི་སྲིད་མི་ཉམས་གཞན་ཕན་གྱི། །ལྷག་བསམ་ཆོས་བཞིན་གྲུབ་པའི་དགེ་ལེགས་མཆོག །བསྟན་འགྲོའི་དཔལ་དུ་འབར་ལ་གསོལ་བ་འདེབས། །བདག་སོགས་དེང་ནས
བརྩམས་ཏེ་བྱང་ཆུབ་བར། །དགེ་བའི་བཤེས་དང་ནམ་ཡང་མི་འབྲལ་ཞིང༌། །བསླབ་གསུམ་ནོར་ལྡན་བྱང་ཆེན་སྤྱོད་པ་ཡིས། །དོན་གཉིས་ལྷུན་གྱིས་གྲུབ་པ་ཉིད་གྱུར་

ཅིག ། ༈ གྲུབ་པའི་དབང་ཕྱུག་མདོ།ཁམས་པ་ངག་དབང་བསྟན་འཕེལ་གྱི་རྣམ་པར་ཐར་པའི་ཆ་ཤས་ལ་བསྟོད་པ། སྒྱུ་འཕྲུལ་དྲྭ་བ་རིགས་བརྒྱའི་ཁྱབ་བདག་དཔྱིད། །སྣ་ཚོགས་མོས་ངོར་གང་འདུལ་
སྤྲལ་པའི་སྐ། །ཐུགས་རྗེ་རྒྱུན་མི་ཆད་པའི་ཕྲིན་ལས་ཅན། །འགྲན་བྲལ་བླ་མའི་ཞབས་ལ་གསོལ་བ་འདེབས། །ཁྱོད་སྔོན་འཕགས་ཡུལ་ཤར་ཕྱོགས་ལུང་རིགས་བདག །པཎ་ཆེན་ཁྲི་ཕྲག་
དུ་མའི་གཙུག་ཏུ་བསྐུར། །འཆད་རྩོད་རྩོམ་ལ་འཇམ་དབྱངས་གཉིས་པར་གྲགས། །བུདྡྷ་བཛྲའི་ཞབས་ལ༴ ཐུབ་བསྟན་སྙིང་པོ་དྭགས་པོ་བཀའ་བརྒྱུད་ཀྱི། །མོས་གུས་རྟོགས་པའི་བཀའ་
བབས་སྟག་ལུང་པའི། །བརྒྱུད་འཛིན་མར་ཐང་སྲོལ་འབྱེད་ཆེན་པོ་པ། །གྲགས་པ་དཔལ་གྱི་ཞབས་ལ༴ བཞད་པ་རྡོ་རྗེའི་རྣམ་ཐར་ལས་མ་གཡོས། །སྡེ་སྣོད་འཛིན་རྣམས་ཀུན་གྱིས་བཀུར་
ན་ཡང༌། །དབེན་པའི་རིར་གབ་ཆོས་བརྒྱད་རྒྱང་རིང་བསྐྲད། །ནམ་མཁའི་རྣལ་འབྱོར་ཞབས༴ སླར་ཡང་ཞིང་འདིར་སྦས་པའི་ཚུལ་དུ་བྱོན། །འགྲོ་འདུལ་ཕྱོགས་ལས་རྣམ་པར་རྒྱལ་བའི་
།བཀའ་བརྒྱུད་བྱིན་རླབས་མཐུ་དཔུང་གཅིག་བསྡུས་པ། །རོལ་རྩེད་དོན་ལྡན་ཞབས་ལ༴ སྔོན་སྦྱངས་དགེ་གོམས་བག་ཆགས་མཐུ་བརྟས་པས། །གསོ་རིག་ཡི་གེ་རོལ་མོའི་བྱེ་བྲག་

༄༅། །སོགས། །ཆོས་སྤྱོད་ཕྲན་ཚེགས་རྩེད་མོའི་ཞོར་ལ་དགོངས། །གཞོན་ནུ་དོན་བཟང་ཞབས་ལ༴ འཁོར་བའི་སྐྱོན་གཟིགས་བསྟན་ལ་ཞུགས་པའི་ཚེ། །བསམ་
མཆོད་
བརྗོད་གཏན་གླིང་དུ་དགེ་བསྙེན་སྡོམ་པ་མནོས། །རྩ་བཞི་ཆང་ལྔ་ཁ་ན་མ་ཐོ་སྤངས། །བསོད་ནམས་དབང་ཕྱུག་ཞབས་ལ༴ མི་རྟག་འཆི་དྲན་ངེས་འབྱུང་སྐྱོ་ཤས་ཀྱིས། །བརྒྱུད་ལྡན་བླ་མའི་སྤྱན་
སྔར་རབ་བྱུང་ཚེ། །ཉེས་ལྟུང་དྲི་མས་མ་གོས་བཙུན་པའི་མཆོག །གྲགས་པ་དབང་ཕྱུག་ཞབས་ལ༴ྋ ཉེར་དྲུག་ལོ་ལ་རྒྱལ་བའི་དབང་པོའི་དྲུང་། །ཤཱཀྱའི་བརྟུལ་ཞུགས་བསྙེན་པར་རྫོགས་
པའི་ཚེ། །ངུར་སྨྲིག་འཛིན་པ་ཡོངས་ཀྱི་གཙུག་ཏུ་བསྔགས། །ཀརྨ་བསྟན་འཕེལ་ཞབས་ལ༴ ཉེར་བདུན་ལོན་ཚེ་སྤོང་བའི་བརྟུལ་ཞུགས་བཟུང༌། །རྗེ་ཡི་བྱིན་རླབས་སྙིང་ཞུགས་བདེན་པ་
མཐོང་༑ །ཆོས་ཀུན་སྒྱ་མའི་རོལ་རྩེད་མངོན་དུ་གྱུར། །ངག་དབང་བསྟན་འཕེལ་ཞབས་ལ༴ གངས་རི་ཏི་སེ་ལ་ཕྱི་ཆུ་བར་སོགས། །གོང་མའི་ཤུལ་བསྙེགས་ཚེ་འདི་བློས་བཏང་
སྟེ༑ །ལྷ་སྔགས་ཕྱག་རྒྱ་གསུམ་ལས་གཡོ་མེད་པའི། །རིམ་གཉིས་མངོན་གྱུར་ཁྱོད་ལ༴ གཟུང་འཛིན་སྙེམས་བྲལ་བྱམས་པས་ཀུན་ནས་བསླངས། །གཟུགས་མེད་ལྷ་འདྲེ་འགྲོ་དོན་མཛད་

པའི་ཚེ། །སྲིད་པའི་བདག་པོ་ཀུན་གྱི་སྲོག་སྙིང་ཕུལ། །རྡོ་རྗེ་འཛིན་པ་ཁྱོད་ལ༴ གནས་མཆོག་ཙཱ་རི་ཏྲ་ཡི་ཟིལ་གནོན་དུ། །འཁོར་ལོ་སྡོམ་པ་ཐོག་ཚད་ཉིས་འགྱུར་གཟིགས། །ཞིང་
འབྲུག་ཁམས་མཐའ་ཡས་སྐུ་གཟུགས་གཟུངས་སྔགས་མཐོང༌། །དག་པ་རབ་འབྱམས་ཁྱོད་ལ༴ ཌཱ་ཀི་གསང་བུག་རྡོ་རྗེ་སྐྱིལ་ཀྲུང་གཅིག །ཟླ་བ་དགུ་ལ་ཡང་དག་འཇོག་བཞག་ཚེ། །སྲིད་ཞི་
ལུགས་འཁོར་འདས་ཆོས་རྣམས་མ་ལུས་ཀུན། །སྒྲིབ་མེད་གཟིགས་པ་ཁྱོད་ལ༴ རྒྱང་ཡག་སྐ་རྒྱལ་ཤན་ནེར་བཞུགས་པའི་ཚེ། །སྤྱན་རས་གཟིགས་དབང་བདེ་བའི་རྡོ་རྗེ་དང༌། །པདྨ་འབྱུང་
ཆོས་
གནས་ཡིད་བཞིན་འཁོར་ལོ་སོགས། །ཞལ་གཟིགས་དབུགས་འབྱིན་ཁྱོད་ལ༴ རྡོ་རྗེ་འཆང་དངོས་བླ་མའི་ཞལ་སྔ་ནས། །བརྟན་བཞུགས་བསྔགས་པའི་མེ་ཏོག་བཀའ་བབས་
བཅས༑ །སྒྲུབ་རྒྱུད་བསྟན་པའི་ཁུར་ཕོག་ལུང་བསྟན་མཛད། །རྒྱལ་བའི་རྒྱལ་ཚབ་ཁྱོད་ལ༴ ཁམས་དབུས་རྒྱ་འཇང་ལ་སོགས་དད་ཅན་ཀྱི། །སློབ་མའི་ཚོགས་འདུས་ཡོན་ཏན་བཅུ་གཉིས་
སྦྱངས༑ །གཅིག་ཆོག་རྒྱལ་ས་ཟིན་པ་ཤ་སྟག་པ། །བྱིན་རླབས་གོང་བུ་ཁྱོད་ལ༴ ཡངས་པའི་རྒྱལ་ཁམས་རིས་མེད་ཐམས་ཅད་དུ། །ཐེག་ཆེན་ཆོས་ཀྱི་འབྲུག་སྒྲ་ཆེར་བསྒྲགས་

།ཚེ། །རང་རང་ཉམས་མྱོང་རྟོགས་པ་བཟང་འབྲེལ་བཞག །སྙིང་རྗེའི་དབང་ཕྱུག་ཁྱོད་ལ༴ བདུད་ཀྱི་བར་ཆད་གྲགས་ངན་འཇིག་རྟེན་ཁྱབ། །ངན་སྨྲས་རྒྱ་
གེགས་སྐུ་སྲོག་བསྡོ་རྣམས་ལ། །བདག་ལས་གཞན་གཅེས་བྱམས་པས་ཅི་ཕན་མཛད། །སྒྱ་མའི་སྐྱེས་བུ་ཁྱོད་ལ༴ ས་སྐྱོང་དྲེགས་ལྡན་ཕན་ཚུན་འདུན་བསྟུན་ཚེ། །ཁྲོས་པའི་ཚུལ་བསྟན་
ཕྱག་ཞབས་པདྨོ་ཟུང༌། །སྲ་མཁྲེགས་གོར་མོར་རི་མོ་གསལ་བར་བཀོད། །སྣང་སྟོང་མངོན་གྱུར་ཁྱོད་ལ༴ མི་ཤིགས་རྡོ་རྗེ་རྫོང་དུ་ལོ་གསུམ་ལ། །བཅད་རྒྱ་དམ་པའི་ཚུལ་མཛད་བླ་མ་
དང་༑ །རང་སེམས་དབྱེར་མེད་ཆུ་བོ་རྒྱུན་བསྒོམས་ཚེ། །སྣང་མི་སྣང་ཟད་དུས་གསུམ་དུས་མེད་གཟིགས། །རིགས་གསུམ་མངོན་བགྱིས་ཁྱོད་ལ༴ དྲག་པོ་རྩལ་དང་སེང་གེའི་གདོང་པ་
ཅན༑ །ཡེ་ཤེས་མགོན་པོ་དུད་སོལ་ལྷ་མོ་སོགས། །ཡང་ཡང་ཞལ་གཟིགས་ཕྲིན་ལས་ཐོགས་མེད་བསྒྲུབས། །ལྷ་ཡི་ལྷར་གྱུར་ཁྱོད་ལ༴ ཞབས་ཏོག་འཛོལ་མེད་སྒྲུབ་པའི་དུད་འགྲོས་
ཀྱང་༑ །ཞབས་རྗེས་རིང་བསྲེལ་ངོམ་ཚར་ལྟས་དང་བཅས། །མཁའ་སྤྱོད་གནས་སུ་ཐོགས་མེད་གཤེགས་པར་མཐོང༌། །འབྲེལ་ཚད་དོན་ལྡན་ཁྱོད་ལ༴ མེ་མོ་གླང་ལོ་རེ་དགུ་བཞེས་པའི་༔

ཚེ༑ །གཟུགས་སྐུའི་དཀྱིལ་འཁོར་ཆོས་ཀྱི་དབྱིངས་སུ་བསྡུས། །ངོ་མཚར་ལྟས་སྣང་འཇིག་རྟེན་ཁེངས་པར་མཛད། །རྡོ་རྗེ་འཆང་དབང་ཁྱོད་ལ༴ མགོན་ཁྱོད་རྒྱལ་བ་རྒྱ་མཚོའི་ཐུགས་རྗེའི་
འཕྲུལ༑ །ཞིང་འདིར་སླར་ཡང་སྤྲུལ་པའི་སྐུར་བྱོན་ནས། །མཐའ་ཡས་འགྲོ་རྣམས་ཡང་དག་ལམ་འགོད་ཅིང་། །བསྟན་པའི་ཕྲིན་ལས་ཟད་མེད་གཏེར་གྱུར་ཅིག །དེ་ལྟར་བསྟོད་པའི་
ལེགས་བྱས་གསར་པའི་མཐུས། །དཔལ་ལྡན་བླ་མའི་ཐུགས་དགོངས་རྫོགས་པ་དང༌། །བདག་སོགས་ལྷར་བཅས་འགྲོ་བ་མ་ལུས་པ། །བླ་མ་ཆོས་སྐུའི་མོས་གུས་མཐར་ཕྱིན་ཤོག །ཅེས་
པ་འདི་ནི་འཛི་སྒར་བསོད་ནམས་རྒྱ་མཚོའི་གསུངས་བྱིན་ཅན་ལགས། སྐྱེ་བ་ཀུན་ཏུ་སོགས་བརྗོད། བདེ་གཤེགས་སྟོན་པའི་བསྟན་པ་མཆོག་གི་མཚོ། །སྙན་པའི་འབྲུག་སྒྲ་སྒྲོགས་པའི་སྤྲིན་ཕྲེང་
གིས༑ །བཤད་སྒྲུབ་ཆར་གྱིས་ཉིན་བཞིན་རྣམ་སྤེལ་བ། །ཡངས་པའི་རྒྱལ་ཁམས་ཐམས་ཅད་གང་གྱུར་ཅིག །སྡོམ་གསུམ་ཉིན་མོའི་འོད་དང་རྟག་འགྲོགས་ཤིང་། ྋ།ཐོས་བསམ་སྒོམ་པའི་
དྲི་བཟང་འཛིན་པའི་དཔྱིད། །བསྟན་འཛིན་པདྨོའི་གཙོ་བོ་ཅི་ཡང་གིས། །ཡངས་པའི་རྒྱལ་ཁམས་ཐམས་ཅད་གང་གྱུར་ཅིག །རྙེད་དང་བཀུར་སྟིའི་ཆུ་ཀླུང་རྣམ་འབབ་ཅིང༌། །ཕན་དང་བདེ་

༄༅། །བའི་རིན་ཆེན་སྐྱེད་པའི་གནས། །ཆོས་འཁོར་གསར་པ་གསར་པའི་དཔལ་རྒྱ་མཚོས། །ཡངས་པའི་རྒྱལ་ཁམས་ཐམས་ཅད་གང་གྱུར་ཅིག །འཁོར་འདས་ཀུན་
གྱི་རང་བཞིན་གདོད་མའི་དབྱིངས། །འགྲོ་འོང་བྲི་གང་མེད་པའི་རྒྱ་མཚོ་ཆེ། །དུས་གསུམ་རྒྱལ་བའི་ཐུགས་ཀྱི་ཐིག་ལེ་དེར། །འགྲོ་བའི་ཆུ་བྲན་ཚོམ་བུ་གཅིག་འགོད་ཤོག །སྟོན་པ་འཇིག་
རྟེན་ཁམས་སུ་བྱོན་པ་དང༌། སོགས་བརྗོད། ༣ །ཨོཾ་སྭ་སྟི། མཁྱེན་རྫོགས་ཕྲིན་ལས་ནམ་མཁའ་མཉམ་བརྡལ་བ། །དཔལ་ལྡན་འབྲུག་པའི་དཀར་བརྒྱུད་རིན་ཆེན་ཕྲེང༌། །མཉམ་མེད་རྗེ་བཙུན་ཡོངས་ཀྱི་རྣམ་ཐར་
ལ༑ །གསོལ་འདེབས་མཆོད་བརྗོད་རྡོ་རྗེའི་རྒྱུད་མངས་འདི། །འཕགས་ཡུལ་ཕུན་ཚོགས་ཆོས་འཁོར་གླིང་གཉིས་པའི། །བཤད་སྒྲུབ་བདག་པོ་རྒྱལ་བ་མདོ་ཁམས་པ། །མཉམ་མེད་རྗེ་བཙུན་དོན་བརྒྱུད་ཉི་མ་ཡི། །ཟག་མེད་ཐུགས་ཀྱི་དགོངས་
པ་སྐོང་བའི་སླད། །ངག་དབང་ཚོགས་གཉིས་རྒྱ་མཚོའི་ཐུགས་བསྐྱེད་ཀྱིས། །ལེགས་མཛད་གློག་འཕྲུལ་སྒོ་འཕར་ཕྱེས་འདི་ཡིས། །དཔལ་ལྡན་དབྱར་རྔའི་རིང་ལུགས་ཕྱོགས་ཀུན་ཏུ། །དར་བའི་ལེགས་བྱས་གསར་པ་མགྲོན་དུ་
ཁུག །འདིར་འབད་དགེ་བས་མཁའ་མཉམ་ཡིད་ཅན་འགྲོའི། །ཐོག་མེད་དུས་ནས་བསགས་པའི་སྡིག་སྒྲིབ་ཀུན། །མཐའ་དག་བསལ་ཏེ་སྐུ་བཞིའི་རྒྱལ་སྲིད་ལ། །འགོད་པའི་སྨོན་ལམ་ཀུན་ཏུ་བཟང་པོར་བཏབ། །དེ་མཐུས་སྒྲུབ་བརྒྱུད་སྙིང་

པོའི་བསྟན་པ་དར། །བཤད་སྒྲུབ་ཉི་མའི་ཞབས་པད་སྲིད་མཐར་བརྟན། །འཇིག་རྟེན་བདེ་ལེགས་མཆོག་གི་དཔལ་འཕེལ་ཏེ། །དོན་གཉིས་ཕུན་ཚོགས་ལྷུན་གྲུབ་བཀྲ་ཤིས་ཤོག །ཅེས་ཞུ་དག་གི་ཞབས་འདེགས་བགྱི་པ་པོ་ལེགས་པའི་བློ་གྲོས་
ཀྱིས་བྲིས་པ་ལ་སླར་ཡང་ཚིག་བསྒྱུར་ཕྲན་བུ་བཅས་ཀློག་ཀླད་ཀྱི་ནང་དུ་ཞུ་དག་བྱས་དུས་བགྱིས་པ་སརྦ་དཱ་ཤུབྷཾ།།

༄༅། །ཟས་གཅིག་པའི་ཉམས་ལེན་རབ་གསལ་ཐར་མཆོག་རིན་ཆེན་ཁང་བཟང་བཞུགས་སོ།།

༄༅། །ན་མཿསརྦ་བུདྡྷ་བོ་དྷི་སཏྭ་ཡེ༔ སངས་རྒྱས་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།‘ །མཐའ་བྲལ་འགྲོ་ཁམས་ཀུན་
གསལ་ཡངས་པའི་ཁྱོན། །མི་ཟད་རྒྱན་འཁོར་ཉིན་བྱེད་སྣང་བ་ཡིས། །ཕན་བདེར་གསལ་མཛད་སྐྱབས་གནས་རྒྱ་མཚོ་ལ། །གུས་པས་ཕྱག་འཚལ་བྱིན་གྱིས་བརླབ་ཏུ་
གསོལ༑ །འདིར་སྟོན་པ་ཐམས་ཅད་མཁྱེན་པ་ཐབས་མཁས་ལ་ཐུགས་རྗེ་ཆེ་བ་དེ་ཉིད་ཀྱིས། སེམས་ཅན་འཁོར་བ་སྡུག་བསྔལ་གྱི་རྒྱ་མཚོར་བྱིང་བ། ལས་ངན་འཁྲུལ་པའི་རང་བཞིན་ཅན་བག་
མེད་ལེ་ལོའི་དབང་དུ་གྱུར་པ་རྣམས་ཀྱི་དོན་དུ་བྱ་སླ་ལ་ཕན་ཡོན་ཆེ་བ་ཟས་གཅིག་པའི་ཆོ་ག་ལེགས་པར་གསུངས་པའི་ལག་ལེན་གྱི་རིམ་པ་མདོ་ཙམ་ཞིག་བྲི་བར་བྱའོ། །དེའི་ཐོག་མར་དགོས་པའི་སྡོམ་

།པ་འབོག་ཆོག དངོས་གཞི་ཉམས་ལེན་གྱི་སྐོར། རྗེས་ཕན་ཡོན་འཕྲོས་དོན་བཤད་པ་དང་གསུམ་མོ། །དང་པོ་ནི་གཞན་དུ་གསལ། གཉིས་པ་ལ་དུས
ཀྱི་ངེས་པ་དང་ཉམས་ལེན་དངོས་པོ། དང་པོ་ལ་ཚེས་གཉེན་བཅུ་དང་། དུས་དྲུག་ཚེས་གྲངས་གསུམ། དུས་རིང་པོ་གསུམ་དང་བཞིའོ། །དང་པོ་ནི། བྱང་ཆུབ་སེམས་དཔའ་ས་སྙིང་གིས་
ཞུས་པའི་མདོ་ལས། ཚེས་ཀྱི་ངེས་པ་དགོས་ཆེད་དང་བཅས་པ་གསུངས་པ་ནི། ཟླ་བ་བྱུང་ངོ་ཅོག་གི་ཚེས་གཅིག་ལ་ལྷའི་བུ་གཞོན་ནུ་ཉིད་སེམས་ཅན་རྣམས་དགེ་སྡིག་ཅི་བྱེད་ཉུལ་དུ་མཆིས་པའི་
དུས་དང༌། ཚེས་བརྒྱད་ལ་རྒྱལ་བུ་བེ་ཅོན་ཉིད། སེམས་ཅན་རྣམས་ཚེ་རིང་ཐུང་ཉུལ་དུ་མཆི་བའི་ཉིན་དང༌། ཚེས་བཅུ་བཞི་ལ་གཤིན་རྗེའི་འཁོར་ན་གནས་པའི་དབང་པོ་འཆར་བྱེད་སེམས་ཅད་

དགེ་སྡིག་གང་བྱེད་དྲི་བར་ཉུལ་དུ་མཆི་བའི་སྐབས་དང༌། ཚེས་བཅོ་ལྔ་ལ་གཤིན་རྗེའི་འཁོར་ལམ་རྒྱུད་ལྔ་ལ་དབང་བྱེད་པའི་དེད་དཔོན་ཚངས་པ་ཀུན་རིག་ཉུལ་དུ་མཆི་བའི་དུས་དང༌། ཚེས་བཅོ་བརྒྱད་ལ་གཤིན་རྗེ་ཆོས་ཀྱི་རྒྱལ་པོས་སེམས་ཅན་
དགེ་སྡིག་ཅི་བྱེད་ཡི་གེ་བྲི་བར་ཉུལ་དུ་མཆི་བའི་སྐབས་དང་། ཉེར་གསུམ་ལ་ལྷ་དབང་ཕྱུག་ཆེན་པོ་ཉུལ་དུ་མཆི་བའི་སྐབས་དང༌། ཉེར་བཞི་ལ་གཤིན་རྗེའི་འཁོར་དབང་པོ་ཐེའུ་ཤན་ཉུལ་དུ་མཆི་སྐབས་དང༌། ཉེར་བརྒྱད་ལ་ལྷའི་དབང་པོ་བརྒྱ་བྱིན་
ཉུལ་དུ་མཆིས་སྐབས་དང༌། ཉེར་དགུ་ལ་ཕྱོགས་སྐྱོང་བཅུ་ཉུལ་དུ་མཆིས་སྐབས་དང་། གནམ་སྟོང་ལ་དབང་པོ་ཚངས་པ་ཉུལ་དུ་མཆིས་སྐབས་དང་། གཉིས་པ་དུས་དྲུག་ནི། ཚེས་གཅིག། བརྒྱད། བཅོ་ལྔ། ཉེར་གསུམ། ཉེར་
དགུ གནམ་སྟོང་་རྣམས་སོ། །གཉིས་པ་ཚེས་གྲངས་གསུམ་ནི། བརྒྱད། ཉ། སྟོང་་གསུམ་མོ། །དེ་ལྟར་ཚེས་གཉེན་བཅུ་དང༌། དུས་དྲུག ཚེས་གྲངས་གསུམ་པོ་འདི་དག་ཐོག་ཏུ། ཚེས་བཅུ་ཉེར་ལྔ་སློབ་དཔོན་ཆེན་པོའི་དུས་
ཆེན་ཡིནཔས། དེ་གཉིས་ལྷག་པོར་ཁྱད་ཆོས་བྱ་བར་གནད་དོ། །གསུམ་པ་དུས་རིང་པོ་གསུམ་ནི། དཔྱིད་ཟླ་ར་བ། དབྱར་ཟླ་འབྲིང་པོ། སྟོན་ཟླ་ཐ་ཆུང་མདོ་ལས་གསུངས་ཀྱང་། འདིར་རྒྱལ་བའི་དུས་ཆེན་དགེ་བའི་འགྱུར་ཁྱད་ཆེ་བ་དང་
བསྟུན་པ་ནི། ཧོར་ཟླ་དང་པོ་མཆུ་ཉ་ཆོ་འཕྲུལ་ཆེན་པོ་འབུམ་འགྱུར་དང༌། རྒྱུན་གྱི་ཉམས་ལེན་གཅིག་དྲིལ་དང༌། ཚེས་སོ་སོའི་ངེས་པའོ། །དང་པོ་ནི། ཟླ་བ་ཇི་ལྟར་རིགས་པའི་དུས་གཉེན་བཅུ་གོང་གསལ་ལྟར་རམ། དུས་དྲུག་

༄༅། །གམ། ཉ་སྟོང་ཚེས་བརྒྱད་གསུམ་མམ། ཟླ་བ་རིལ་པོ་གསུམ་པོའམ་ཡང་ན་ཟླ་ཚེས་ངེས་པ་མི་དགོས་པའི་གྲངས་ཉུང་ལ་ཉིན་གསུམ་ཉིན་བཅུ་སོགས་ཀྱི་ཟས་གཅིག་བས། གྲངས་མང་བ་ཞག་གྲངས་བརྒྱ་
གཅིག་ཕྲག་མང་པོ་བཅས་པའི་དུས་ནམ་ཡང་ཉམས་སུ་ལེན་བྱའི་རིམ་པ་ལ་སྔོན་འགྲོ་དངོས་ནི། ཐུན་མཚམས་རྣམ་པ་གསུམ་མོ། །དང་པོ་ཐོ་རངས་གཉིད་ལས་ལྡང་འཕྲལ་ཁྲུས་བྱས། ཡིག་བརྒྱ་དབྱངས་གསལ་རྟེན་འབྲེལ་སྙིང་པོ་རྣམས་ལན་བདུན་
བརྗོད་པས་ངག་བྱིན་གྱིས་བརླབས། རང་ཉིད་ཚེ་རབས་འཁོར་བ་ཐོག་མ་མེད་པ་ནས་ད་བར་འཁྱམས། ད་རེས་དལ་འབྱོར་གྱི་ལུས་རྟེན་ཁྱད་པར་ཅན་ཐོབ་དམ་པའི་ཆོས་དང་མཇལ། བླ་མ་དགེ་བའི་བཤེས་གཉེན་གྱིས་རྗེས་སུ་བཟུང་བའི་སྐབས་
གསུམ་
འདིར༑ བསམ་བློ་གཏན་བརླག འདུན་མ་ཕུག་ཉེས་སྡིག་པར་མི་དགེ་བར་སྤྱོད་པ་དང༌། མི་ཚེ་དོན་མེད་ཀྱི་དབང་དུ་སོང་བའི། ཚེ་རབས་གཏན་གྱི་འདུན་མ་དམ་པའི་ཆོས་ཞིག་མི་བསྒྲུབ་པའི་ཐབས་ཞིག་མི་འདུག་སྟེ། ཅི་ནས་ཀྱང་བསྒྲུབ་པ་
ལ་གལ་ཆེ་བར་སྣང༌། དེ་ཡང་འདུས་བྱས་ཐམས་ཅད་མི་རྟག་པ་འཇིག་པའི་ཆོས་ཅན། བདག་ཀྱང་ངེས་པར་འཆི། ནམ་འཆི་ཆ་མེད་འཆི་བ་ལ་དམ་པའི་ཆོས་མ་གཏོགས་གཞན་ཅིས་ཀྱང་མི་ཕན། ཚེ་འདི་སྣང་གི་བྱ་བ་ཐམས་ཅད་ནི་མདང་གི་རྨི་
ལམ་འདྲ། མདང་སུམ་གྱི་རྨི་ལམ་སྐབས་དེ་རུ་བདེན་པ་ལྟར་སྣང་ཡང༌། ད་ལྟ་གཉིད་ལས་སད་ཚེ་སྐད་ཅིག་ཀྱང་མི་བདེན་འཁྲུལ་པའི་བག་ཆགས་ཡིན་པར་འདུག དེ་བཞིན་ཚེ་འདིའི་བྱ་བཞག་མ་ལུས་པའང་ད་ལྟ་བ་བདེན་པ་འདྲ་མཆིས་

ཏེ༑ འཆི་བའི་སྐབས་སུ་ཅིས་ཀྱང་མི་རྟག་པར་འགྱུར། ལུས་སེམས་འདི་གཉིས་ཀྱང་བྲལ་ནས་རང་སེམས་གཏད་མེད་འདི་ཁ་འཁོར་བར་འཁྱམས་དགོས། འཇིག་རྟེན་འདི་ལ་ཆགས་ཞིང་ཞེན་ན་ནམ་ཞིག་བསླུ་བར་ངེས་པས། དེ་ལྟར་ཤེས་པའི་
སྒོ་ནས་ད་ལྟར་བདག་གི་སྤྱིར། སྡུག་བསྔལ་གྱི་རྩ་བ་སྡིག་པ་མི་དགེ་བ་ཐམས་ཅད་སྤང་བར་བྱ། བདེ་ལེགས་ཀྱི་འབྱུང་གནས་དཀར་པོ་དགེ་བའི་ལག་ལེན་མ་ལུས་པ་བསྒྲུབ་པར་བྱ། ཁམས་གསུམ་འཁོར་བ་སྡུག་བསྔལ་མི་བཟད་པའི་རང་བཞིན་
འདི་ལས། དུས་ད་རེས་མི་ཚེ་ཡུད་ཙམ་འདི་ཐོབ་ནས་ཅི་ལྟར་ཞིག་བྱ། མི་ཚེ་ཡང་གཞུང་ཐམས་ཅད་དོན་མེད་ཀྱི་ངང་དུ་འདས་ཚར་ཟིན། ད་ནི་ཚེའི་ལྷག་རོ་ལ་ལོ་ཟླ་ཞག་དུས་ཉུང་ཟད་ལས་མ་མཆིས་པ་འདིར་ལོང་སྐབས་ཤིན་ཏུ་མ་མཆིས་
པས༑ དུས་ཐམས་ཅད་སྙོམས་ལས་ལེ་ལོར་མ་ཤོར་བའི་བརྩོན་འགྲུས་དྲག་པོ་ཞིག་ཅིའི་སྒོ་ནས་བསམ། གང་གི་དོན་ལ་གཞིག་ཀྱང་བྱ་དགོས་པར་འདུག དེ་ལ་ད་ལམ་གྱི་དགོས་དོན་ནི། ཚེགས་ཆུང་དོན་ཆེ་ཕན་ཡོན་ཁྱད་པར་ཅན་གྱི་ཟས་
གཅིག་པའི་སྡོམ་པ་ཡང་དག་པར་ཉམས་སུ་ལེན་པར་བྱའོ། །དེ་ཡང་རང་དོན་ཁོ་ནར་བསམ་ན་མི་རུང་སྟེ། ཁམས་གསུམ་སེམས་ཅན་ཐམས་ཅད་བདག་གི་ཕ་མར་མ་གྱུར་པ་གཅིག་ཀྱང་མེད། ལན་གྲངས་བསམ་གྱིས་མི་ཁྱབ་པ་ཕན་པ་མཐའ་
ཡས་པ་བཏག་པའི་དྲིན་ཆེན་ཤ་སྟག་ཡིན། དེ་རྣམས་ཀྱི་མི་འདོད་པ་སྡུག་བསྔལ་མི་འདོད་ཀྱང་སྡུག་བསྔལ་གྱི་རྒྱུ་སྤང་བར་མི་ཤེས་པའི་ནག་པོ་མི་དགེ་བ་ལ་བག་མེད་དུ་སྤྱོད། འདོད་པ་བདེ་བ་དོན་དུ་གཉེར་རུང་བདེ་བའི་རྒྱུ་ཚོགས་བསྒྲུབ་པར་མི་

།མཁས་པའི། དཀར་པོ་དགེ་བར་བློ་མི་འགྲོ། ལས་ངན་འཁྲུལ་པའི་རང་བཞིན་ཅན་འདི་རྣམས་སྙིང་རེ་རྗེ། སྙིང་རྗེའི་བསམ་བཞག་པས་མི་ཕན་པས་འདི་རྣམས་ཀྱི་དོན་དུ་བྱ་དགོས་པར་འདུག གཞན་དོན་དེ་
ཟས་༄༅།
གཅིག་ད་ལྟར་བདག་གི་མ་ནུས་ནའང༌། ཕྱིན་ཆད་རྫོགས་པའི་སངས་རྒྱས་རིན་པོ་ཆེའི་གོ་འཕང་ཐོབ་པ་ལེགས་པརནུས་པའི། བྱང་ཆུབ་ཆེན་པོའི་འབྲས་བུ་དེ་བདག་གིས་མྱུར་དུ་ཐོབ་པར་བྱའོ། །དེའི་ཆེད་དུ་ལུས་ངག་ཡིད་གསུམ་མཆོག་གི་དགེ་བའི་
ཧུ
ལས་ལ་ཅི་ནུས་འཇུག་ཅིང་། རྩེ་གཅིག་ཏུ་འབད་པར་བགྱིའོ། །ཞེས་ལམ་གྱི་སྔོན་དུ་འགྲོ་བའི་རིམ་པ་བློ་དང་ཅི་འདྲེས་དང་ཐེག་ཆེན་བྱམས་པ་དང་སྙིང་རྗེ་དང་སྨོན་འཇུག་གི་སེམས་བསྐྱེད་དོ། །གཉིས་པ་དངོས་གཞི་ནི་མདོ་ལས་ཚེས་ཀྱིས་ངེས་པའི་
དྭེ,
སངས་རྒྱས་བྱང་སེམས་ཀྱི་མཚན་བརྗོད་པའི་ཕྱག་འཚལ་བ་དང་སྙིང་པོ་བཟླ་བ་སོ་སོར་གསུངས་ཀྱང༌། རྣམ་པ་ཀུན་གྱི་ཉམས་ལེན་ཁྱོན་སྡོམ་དུ་བྱ་བ་ལེགས་ལ། དེར་ཡང་ཐུན་བཅད་ངེས་ཅན་དུ་བྱ་དགོས་པས་བསྒོམ་བྱ་ལག་ལེན་གྱི་ཚུལ་
ནི༑ སྐྱབས་སེམས་མདོར་བསྡུས་བྱ་བ། སྐྱབས་ཡུལ་དངོས་བསྒོམ་པ། ྋསྐྱབས་འགྲོ་ཡན་ལག་དང་བཅས་པ་བགྱི་བ། གཟུངས་སྔགས་བཟླ་བ། དང་པོ་ནི། སངས་རྒྱས་ཆོས་དང་ཚོགས་ལན་གསུམ་གྱིས་སྐྱབས་སེམས་
༈བསྡུས་པར་བྱ། གཉིས་པ་སྐྱབས་ཡུལ་དངོས་བསྒོམ་པ་ནི། རང་གི་མདུན་གྱི་ནམ་མཁའི་དབྱིངས་སུ་གདན་ཁྲི་ཕུན་སུམ་ཚོགས་པའི་སྟེང་དུ་ཕྱི་རོལ་འཇིག་རྟེན་མ་དག་པའི་སྣང་བ་ལས་འདས་པའི་ཞིང་

ཁམས་མཆོག་གི་མཚན་ཉིད་ཡོངས་སུ་རྫོགས་པ་འབྱམས་སུ་ཀླས་པའི་རང་བཞིན་ལས། རང་གི་མདུན་གྱི་ནམ་མཁའི་དབྱིངས་སུ་རིན་པོ་ཆེའི་ཁྲི་གདན་ཕུན་སུམ་ཚོགས་པའི་སྟེང་དུ་སྐྱབས་ཡུལ་
གཙོ་བོ་སྟོན་པ་མཉམ་མེད་ཐུབ་པའི་དབང་པོ་གཙོ་མའི་གསེར་གྱི་འོད་འབར་མཚན་དཔེས་རབ་ཏུ་བརྗིད་པ། ས་གནོན་མཉམ་བཞག་གི་ཕྱག་རྒྱ་ཅན། ཆོས་གོས་རྣམ་པ་གསུམ་གསོལ་
བས༑ བདག་སོགས་ལ་དགྱེས་པའི་ཞལ་ཕྱོགས་ཤིང་བརྩེ་བས་གཟིགས་བཞིན་པར་རྡོ་རྗེའི་སྐྱིལ་ཀྲུང་གིས་བཞུགས་པ། འཁོར་དུ་རྫོགས་པའི་སངས་རྒྱས་ཏིང་འཛིན་རྒྱལ་པོ་གསེར་མདོག་ཏིང་
ངེ་འཛིན་གྱི་ཕྱག་རྒྱ་ཅན། སྨན་གྱི་བླ་མ་མཐིང་མདོག གཡས་མཆོག་སྦྱིན་ནད་སེལ་སྨན་གྱི་རྒྱལ་པོའི་འབྲས་བུ་དང༌། གཡོན་མཉམ་བཞག་ཡེ་ཤེས་ཀྱི་བདུད་རྩིས་གང་བའི་ལྷུང་བཟེད་
བསྣམས་པ། བསྐལ་བཟང་ཞིང་འདིའི་སངས་རྒྱས་སྟོང་རྩ་གཉིས་སྐུ་མདོག་ཕྱག་སྟབས་སྣ་ཚོགས་ཅན། སྣང་བ་མཐའ་ཡས་དམར་པོ་མཉམ་བཞག་ལྷུང་བཟེད་འཆི་མེད་བདུད་རྩིས་གཏམས་པ་
འཛིན་པ། ཀུན་ཀྱང་སྐྱིལ་ཀྲུང་མཉམ་བཞག་སྤྲུལ་སྐུའི་ཆ་ལུགས་ཅན་ནོ། །འཕགས་པ་སྤྱན་རས་གཟིགས་དབང་ཕྱུག་དུང་མདོག་ཕྱག་བཞིའི་དང་པོ་གཉིས་ཐུགས་ཀར་ཐལ་མོ་སྦྱར་བ། འོག་

ཟས་༄༅། །མ་གཉིས་ཀྱིས་ཤེལ་འཕྲེང་པད་དཀར་འཛིན་པ། རྣམ་པར་སྣང་མཛད་དཀར་པོ་མཉམ་བཞག་ཕྱག་རྒྱའི་སྟེང་དུ་འཁོར་ལོ་བསྣམས་པ། ས་ཡི་སྙིང་པོ་སེར་པོ་ཕྱག་
གཅིག་གཡས་མཆོག་སྦྱིན་གྱི་འབྲས་སྙེ་འཛིན་པ། གཡོན་རྒྱབ་ཏུ་གནད་ལ་བརྟེན་པ། དེ་བཞི་ཀ་ལོངས་སྤྱོད་རྫོགས་སྐུའི་གོས་རྒྱན་ཆས་ཀྱིས་ལེགས་པར་བརྒྱན་པའོ། །སྟོན་པ་མཉམ་མེད་ཐུབ་པའི་
ཧུ
དབང་པོར་རང་ལ་ཞལ་གཟིགས་ནས་བཞུགས་པར་མོས་པའི་འཁོར་དུ། སངས་རྒྱས་ཏིང་འཛིན་རྒྱལ་པོ། སྨན་གྱི་བླ་མ། བསྐལ་བཟང་སངས་རྒྱས་སྟོང་། སྣང་བ་མཐའ་ཡས། སྤྱན་
yu
རས་གཟིགས། རྣམ་པར་སྣང་མཛད། ས་ཡི་སྙིང་པོ་སྟེ་དུས་ལྷ་རྣམས་དང༌། གཞན་ཡང་གུ་རུ་པདྨ་འབྱུང་གནས། རྒྱ་བོད་གྲུབ་མཐའ་རིས་མེད་བརྒྱུད་པའི་བླ་མ་སྔོན་བྱོན་ད་
བཞུགས༑ དུས་གསུམ་དུ་བྱོན་ཅིང་ཕྱོགས་བཅུའི་ཞིང་དུ་བཞུགས་པའི་སངས་རྒྱས་ཆོས་དང་དགེ་འདུན། གསར་སྙིང་ཡི་དམ་ལྷ་ཚོགས། མཁའ་འགྲོ་ཆོས་སྐྱོང་། ནོར་ལྷ་གཏེར་བདག་
ཉམས་
ལ་སོགས་སྐྱབས་ཀྱི་ཞིང་དུ་འོས་ཚད་ཡོངས་སུ་རྫོགས་པ་མ་ཚང་བ་མེད་པའི་ཚོགས་ཆེན་མཐའ་ཡས་པས་ནམ་མཁའ་གང་བ་རྣམས་དང་།ྋྋསྐྱབས་གནས་ཀུན་འདུས་དྲིན་ཆེན་རྩ་བའི་བླ་མ་བཅས་

ཏེ༑ གཙོ་འཁོར་མ་ལུས་པ་ཞལ་རང་ལ་ཕྱོགས་ནས་བཞུགས་ལ། དེ་ཡང་གང་དག་སངས་རྒྱས་ཡིད་བྱེད་པ། །དེ་ཡི་མདུན་ན་ཐུབ་པ་བཞུགས། །ཞེས་པའི་ངེས་པས་ཡོངས་རྫོགས་མངོན་
སུམ་ཉིད་དུ་བཞུགས་པར་མོས། ཀུན་ནས་དགྱེས་པས། གཟིགས་ཤིང་བརྩེ་བས་དགོངས་པར་གསལ་ཅི་ཐེབས་སུ་བགྱིའོ། །གསུམ་པ་སྐྱབས་འགྲོ་ཡན་ལག་དང་བཅས་པ་བགྱི་བ་ནི། སྐྱབས་ཡུལ་དེ་
རྣམས་ཀྱི་མདུན་དུ་རང་ཉིད་རབ་བྱུང་གི་ཆས་ཅན་ལ་རང་གཅིག་ལྟ་བུ་མ་ཡིན་པའི་བྱེ་བ་དུང་ཕྱུར་བསམ་མི་ཁྱབ་པར་མོས་ཤིང་། ཁྱད་པར་རང་གི་ཚེ་འདིའི་ཕ་མས་གཙོས་བྱས་འགྲོ་བ་རིགས་དྲུག་
གི་སེམས་ཅན་མཐའ་དག་ཚོགས་པ་ཀུན་གྱིས། དུས་འདི་ནས་བཟུང་སྟེ། སངས་རྒྱས་མ་ཐོབ་བར་དུ་རེ་ས་སྐྱབས་ཡུལ་རྣམས་ལས་མེད་པའི་བློ་གཏད་ལིང་བསྐྱར་གྱི་སྒོ་ནས། ལུས་གུས་
པའི་ཕྱག་མཉམ་དུ་འཚལ་བ་དང༌། ངག་གུས་པའི་སྐྱབས་འགྲོ་ལྷན་ཅིག་ཏུ་བྱ་བ་དང་། ཡིད་གུས་པའི་དད་པ་ཕྱོགས་གཅིག་དྲིལ་དུ་བྱེད་པར་དམིགས། རང་གིས་མོས་གུས་གདུང་ཤུགས་དྲག་པོ་དང་
བཅས་པས། མ་ནམ་མཁའ་དང་མཉམ་པའི་སེམས་ཅན་ཐམས་ཅད་རྫོགས་པའི་སངས་རྒྱས་ཤཱཀྱ་ཐུབ་པ་ལ་སྐྱབས་སུ་མཆིའོ། །ཞེས་པར་ཕྱག་མང་བ་བརྒྱ་འམ། ཉུང་བ་ལྔ་བཅུ་ཉེར་ལྔ་ལ་སོགས་གང་ལྕོགས་སུ་

།ཕུལ། དེ་བཞིན་ཕྱག་གྲངས་འདྲ་བ་ལས། མ་ནམ་མཁའ་དང་མཉམ་པའི་སེམས་ཅན་ཐམས་ཅད་རྫོགས་པའི་སངས་རྒྱས་ཏིང་འཛིན་རྒྱལ་པོ་ལ༴ མ་ནམ་མཁའ་དང་ཟས་༄༅།
གཅིག་མཉམ་པའི་སེམས་ཅན་ཐམས་ཅད་རྫོགས་པའི་སངས་རྒྱས་སྨན་གྱི་བླ་མ་ལ༴ མ་ནམ་མཁའ་དང་མཉམ་པའི་སེམས་ཅན་ཐམས་ཅད་བསྐལ་བཟང་རྫོགས་པའི་སངས་རྒྱས་སྟོང་ལ༴ མ་ནམ་
ཁམས་དང་མཉམ་པའི་སེམས་ཅད་ཐམས་ཅད་རྫོགས་པའི་སངས་རྒྱས་སྣང་བ་མཐའ་ཡས་ལ༴ ཐུགས་རྗེ་ཆེན་པོ་སྤྱན་རས་གཟིགས་ལ༴ རྫོགས་པའི་སངས་རྒྱས་རྣམ་པར་སྣང་མཛད་
དྲུག་
ལ༴ བྱང་ཆུབ་སེམས་དཔའ་ས་ཡི་སྙིང་པོ་ལ༴ ཨོ་རྒྱན་གུ་རུ་པདྨ་འབྱུང་གནས་ལ༴ སངས་རྒྱས་ཆོས་དང་དགེ་འདུན་ལ༴ བླ་མ་ཡི་དམ་མཁའ་འགྲོའི་ཚོགས་ལ༴. རྩ་བའི་བླ་མ་
སངས་རྒྱས་རིན་པོ་ཆེ་ལ༴ ཞེས་ཕྱག་འཚལ། བདག་སོགས་སེམས་ཅན་ཐམས་ཅད་ཀྱི་བློ་ཆོས་སུ་འགྲོ་བར་བྱིན་གྱིས་བརླབ་ཏུ་གསོལ། ཞེས་སོགས་འདོད་དོན་གསོལ་བ་བཏབ། ཨོཾ་བཛྲ་བྷུ་མི་ཨཱཿ
ཧཱུཾ༑ ཞེས་སོགས་ནས། སྟོན་པ་ཐུབ་པའི་དབང་པོ་གཙོ་བོར་བཞུགས་པའི་རྫོགས་པའི་བྱང་ཆུབ་སེམས་དཔའི་ཚོགས་བཅས་ཨོ་རྒྱན་པདྨ་འབྱུང་གནས། རྩ་བ་དང་བརྒྱུད་པར་བཅས་

པའི༴ དམིགས་ཡུལ་གཙོ་ཚིག་གི་བསྒྱུར་སོ་བྱས་པའི་མཎྜལ་རྒྱས་པ་དང༌། ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །ཞེས་སོགས་ཡན་ལག་བདུན་པ་ཚིག་དོན་ཡིད་དང་འདྲེས་ངེས་ཕུལ། ལྟུང་བཤགས་ལ་སོགས་
བཤགས་པའི་རིགས་ཀྱང་ནན་ཏན་དུ་བྱ། བཞི་པ་གཟུངས་སྔགས་བཟླ་བ་ནི། སྟོན་པ་ཐུབ་པའི་དབང་པོའི་སྐའི་གནས་གསུམ་ལས་སྐུ་གསུང་ཐུགས་ཀྱི་བྱིན་བརླབ་འོད་ཟེར་དཀར་དམར་མཐིང་གསུམ་འཕྲོས་
པས༑ བདག་དང་སེམས་ཅན་ཐམས་ཅད་ཀྱི་ལུས་ངག་ཡིད་གསུམ་ལ་ཕོག་པས་སྒོ་གསུམ་གྱི་སྡིག་སྒྲིབ་ཐམས་ཅད་སྦྱངས། རྒྱལ་བའི་རྡོ་རྗེ་གསུམ་དུ་དག་པར་བསམ་བཞིན་པའི་ངང་ནས་འདི་སྐད་
བརྗོད། སྟོན་པ་ཐུབ་པའི་དབང་པོའི་གསང་གསུམ་ལས། བྱིན་རླབས་རང་བཞིན་འོད་ཟེར་མདོག་གསུམ་འཕྲོས། །བདག་དང་འགྲོ་རྣམས་ལུས་ངག་ཡིད་ལ་ཕོག །སྒོ་གསུམ་སྒྲིབ་སྦྱང་རྡོ་
རྗེ་གསུམ་དུ་གྱུར། །ཞེས་འདོན་བསྒོམ་ནས། རང་གི་རམ་འདེགས་རིགས་དྲུག་སེམས་ཅན་ཀུན་གྱིས་བྱས་པས་གཟུངས་སྔགས་གྲགས་སྟོང་སྙན་པའི་སྒྲ་དབྱངས་འུར་དིར་དུ་སྒྲོགས་པར་མོས་
ནས། ཨོཾ་མུ་ནེ་མུ་ནེ་མ་ཧཱ་མུ་ནེ་ཤཱཀྱ་མུ་ནེ་ཡེ་སྭཱ་ཧཱ ཅེས་བརྒྱཕྲག་སོགས་ཅི་འགྲུབ་བཟླས། ཡང་། རྫོགས་པའི་སངས་རྒྱས་ཏིང་ངེ་འཛིན་རྒྱལ་པོའི་གསང་གསུམ་གནས་གསུམ་ལས། འོད་ཟེར་

༄༅། །འཕྲོས་བདག་དང་འགྲོ་ཚོགས་སྒོ་གསུམ་ལ་ཕོག སྡིག་སྒྲིབ་སྦྱངས། སྐུ་གསུང་ཐུགས་སུ་བྱིན་གྱིས་བརླབས་པར་བསམ། སངས་རྒྱས་ཏིང་འཛིན་རྒྱལ་པོའི་ཟསག
གནས་གསུམ་ལས་སོགས་ནས། ཨོཾ་ས་མ་ཏི་པྲ་མ་ཡེ་སྭཱ་ཧཱ ཞེས་བཟླ་དེའི་རིགས་འགྲེ་ལས། སངས་རྒྱས་སྨན་བླའི་གནས་གསུམ་འོད་ཟེར་བདག་གཞན་སྒོ་གསུམ་ལ་ཕོག་པས་སྒྲིབ་སྦྱངས་སངས་
རྒྱས་ཉིད་དུ་བསྒྱུར་བ་དམིགས་ནས། སངསརྒྱས་སྨན་གྱི་བླའི་གསང་གསུམ་ལས་སོགས་ནས། ༀ་བྷྱ་ཥ་ཛྱེ་བྷྱ་ཥཛྱེ་མ་ཧཱ་བྷྱ་ཥཛྱེ་ར་ཛ་ས་མུངྒ་ག་ཏེ་ཡེ་སྭཱ་ཧཱ༔ ཞེས་བཟླས། སངས་རྒྱས་སྟོང་གི་
བདུན་
གསང་གསུམ་ལས་འོད་ཟེར་བདག་གཞན་གསུམ་ལ་ཕོག་པས་སྒྲིབ་སྦྱངས་བྱིན་གྱིས་བརླབས་པར་མོས་ནས། བསྐལ་བཟང་སངས་རྒྱས་སྟོང་གི༴ ཨཻ་མེེ་ཏྲི་མཻ་ཏྲི་མ་ཧཱ་མཻ་ཏྲི་ཡེ་སྭཱ་ཧཱ ཞེས་
བཟླ། སངས་རྒྱས་སྣང་བ་མཐའ་ཡས་འོད་ཟེར་ཕོག་སྦྱང་དག་པར་མོས་ནས། སངས་རྒྱས་སྣང་བ་མཐའ་ཡས༴ ཨོཾ་ཨ་མི་དྷེ་བ་ཧྲཱིཿ པདྨ་དྷ་རི་ཧཱུཾ། ཞེས་བཟླ། འཕགས་པ་སྤྱན་རས་གཟིགས་
ལས་འོད་ཟེར་སྤྲོ་ཐིམ་བྱིན་གྱིས་བརླབས་པར་བསྒོམ་ནས། འཕགས་པ་སྤྱན་རས་གཟིགས༔
ལས་འོད་ཟེར་སྤྲོ་ཐིམ་བྱིན་གྱིས་བརླབས་པར་བསྒོམ་ནས། འཕགས་པ་སྤྱན་རས་གཟིགས༴ ༀ་མ་ཎི་པདྨེ་ཧཱུཾ། ཞེས་བཟླ། སངས་རྒྱས་རྣམ་པར་སྣང་མཛད་ཀྱི་འོད་ཟེར་ཕོག་པར་དམིགས་

ནས། སངས་རྒྱས་རྣམ་པར་སྣང་མཛད༴ ཨོཾ་བཻ་རོ་ཙ་ན་ཡེ་སྭཱ་ཧཱ ཞེས་བཟླ། བྱང་སེམས་ས་ཡི་སྙིང་པོའི་འོད་ཟེར་ཐིམ་པར་བསམ་ནས། བྱང་སེམས་ས་ཡི་སྙིང་པོའི༴ ཨཾ་བྷི་ཤ་ར་དྷེ་ཡེ་
སྭཱ་ཧཱ ཞེས་བཟླ། གུ་རུ་པདྨ་འབྱུང་གནས་སྐུའི་གནས་གསུམ་ལས་འོད་ཟེར་བདག་གཞན་ཀུན་ལ་ཕོག་པར་དམིགས་ནས། གུ་རུ་པདྨ་འབྱུང་གནས་གསང་གསུམ་ལས་སོགས། ཨཾ་ཨཱཿ ཧཱུྃ
བཛྲ་གུ་རུ་པདྨ་སིདྡྷི་ཧྰུྃ ཞེས་བཟླ།ྋ སྐྱབས་ཡུལ་སངས་རྒྱས་ཆོས་དང་དགེ་འདུན་བླ་མ་ཡི་དམ་མཁའ་འགྲོ་ཆོས་སྐྱོང་རྣམས་ཀྱི་གསང་གསུམ་བྱིན་རླབས་ཀྱི་འོད་ཟེར་མདོག་གསུམ་རྣམས་ལས་
འཕྲོས་པ། བདག་དང་སེམས་ཅད་ཐམས་ཅད་ཀྱི་ལུས་ངག་ཡིད་གསུམ་ལ་ཕོག་པས། སྡིག་སྒྲིབ་བག་ཆགས་དང་བཅས་པ་ཐམས་ཅད་རྣམ་པར་སྦྱངས། རྫོགས་བྱང་གོ་འཕང་བླ་ན་མེད་པར་
བཀོད་པར་བསྒོམ་ཞིང་། དཀོན་མཆོག་རྩ་གསུམ་རྒྱ་མཚོའི་སོགས་ཀུན་གྱི་མཉམ་འདོན་དུ་བསམ་ནས། རྡོར་སེམས་ཡིག་བརྒྱའམ། ཡང་ན། ཨོཾ་བཛྲ་ས་ཏྭ་ཧཱུྃ་ཨཱཿ སྐྱབས་གནས་ཀུན་འདུས་རྩ་བའི་བླ་
མའི་གསང་གསུམ་ལས། འོད་ཟེར་གསུམ་གྱི་རྣམ་པ་ཅན་བདག་དང་འགྲོ་རྣམས་གནས་གསུམ་དུ་ཐིམ་པས། སྒྲིབ་གསུམ་སྦྱངས། སྐྱབས་གསུམ་མཆོག་གི་རང་བཞིན་དུ་གནས་བསྒྱུར་

།བསྒོམ་ནས། རིན་ཆེན་རྩ་བའི་བླ་མའི་གསང་གསུམ་ལས་སོགས། ཨཾ་ཨཱཿ ཧཱུྃ་གུ་རུ་སརྦ་སིདྡྷི་ཕ་ལ་ཧཱུཾ། ལྔ་པ་བསྡུ་རིམ་དགེ་བསྔོ་ནི། མཐར་སྐྱབས་ཡུལ་འཁོར་
རྣམས་གཙོ་བོ་ཐུབ་དབང་ལ་ཐིམ། ཐུབ་པའི་དབང་པོ་རང་གི་སྤྱི་བོར་བྱོན། འོད་དུ་ཞུ་ནས་རང་ལ་ཐིམ། རྒྱལ་བ་རྣམས་ཀྱི་སྐུ་གསུང་ཐུགས་དང་རང་གི་ལུས་ངག་ཡིད་གསུམ་དབྱེར་མེད་
གཅིག་ཏུ་འདྲེས་པར་གྱུར་པར་བསམ་ནས། སེམས་ཉིད་མ་བཅོས་མ་ཡེངས་པའི་རང་རིག་ངོ་ཤེས་བདེ་བ་ཆེན་པོའི་གཤིས་ཐོག་ཏུ་མཉམ་པར་བཞག དེ་ལས་ལྡང་ཚེ། དགེ་བ་འདི་ཡི་མྱུར་དུ་བདག །རྫོགས་སངས་
རྒྱས་ཀུན་འགྲུབ་གྱུར་ནས། །སོགས་དང་བསྔོ་སྨོན་བཀྲ་ཤིས་རྣམས་ཀྱང་བརྗོད། དེ་ལྟར་ཐུན་གཅིག་སྟེ། དེ་འདྲ་བ་ཐུན་བཞིའམ། གསུམ་མམ། གཉིས་སམ། གང་འགྲུབ་ཏུ་བྱའོ། །གསུམ་པ་ཐུན་མཚམས་ཀྱི་ཉམས་ལེན་
ནི། དུས་རྣམས་ཀུན་དུ་ལུས་ཀྱི་འགྲོ་འདུག་རྣམ་འགྱུར་སྡིག་རྐྱེན་དུ་འགྲོ་བ་སྤོང་ཞིང༌། སོས་དལ་དུ་མི་སྡོད་པར་ཕྱག་བསྐོར་ལ་སོགས་དགེ་བར་བསྐོལ་ཞིང༌། ལུས་གནད་ལྟ་སྟངས་ཀྱི་ཚོ་
སྤྲོའཛིན༑ྋངག་ཚིག་མི་དགེ་བ་དང་འཆལ་བ་སྤོང་ནས།ྋ སྐྱབས་འགྲོ་གསོལ་འདེབས་སྔགས་བཟླ་ལ་སོགས་ཅི་ཤེས་ལ་བརྩོན། ྋཡིད་དད་ལོག་སེམས་འཁྲུལ་གཡེངས་ཀྱི་དབང་དུ་མ་སོང་

བའི༑ རང་རིག་ཡེངས་མེད་ཀྱི་དྲན་ཤེས་རྒྱུན་འཚོ་བརྟན་པ་དང་། མོས་གུས། དག་སྣང་། སྙིང་རྗེ། སེམས་བསྐྱེད། སྨོན་འདུན། བསྐྱེད་རིམ་སོགས་ལ་བློ་སྦྱོངས། ཟས་
སྐོམ་མང་ནས་མང་དུ་ལོངས་སྤྱོད་པར་མི་བྱ་བའི། ཉིན་གུང་དུ་ཤ་ཆང་སྒོག་རིགས་མ་གཏོགས་པའི་ཇ་ཐུག་འོ་ཞོ་མར་ཐུད་སོགས་ལ་སོགས་ཅི་ཙམ་བཟའ་བར་མོས་པར་བཟའ་ཞིང་འཐུང༌། དེ་
སྐབས་མཆིལ་ལྷམ་ཕུད་ནས། དང་པོ་ཕུད་གཏོར་གྱི་མཆོད་འོས་ལ་མཆོད་པ་དང༌། ཆང་བུའི་སྒོ་ནས་གཏོར་སྦྱིན་སྔགས་དང་ཏིང་འཛིན་བར་དུ་བཟའ་བཏུང་ཚོགས་འཁོར་དུ་འགྲོ་བའི་མིག་
འཕྲུལ་མཐའ་མར་ལྷག་བསྔོ་ཡོན་སྦྱོང་བཅས་གཞན་དུ་གསལ་བར་ལྟར་བྱ། དེ་ལྟར་མ་ཤེས་ཀྱང་ཟ་འཐུང་གི་ཕུད་ཀྱིས། རྩ་བརྒྱུད་བླ་མ། དཀོན་མཆོག་གསུམ། ཡི་དམ་མཁའ་འགྲོ་ཆོས་
སྐྱོང་རྣམས་ལ་མཆོད་པར་མོས། རྗེས་སུ་ཆབ་ལེན་ཅིང་ཁྲུས་ཀྱི་རྣམ་པ་བྱ། གུང་གྲོ་ངོ་མ་མ་ཡིན་པའི་དུས་ནམ་ཡང་ཟས་སྐོམ་ཐིག་པ་གཅིག་ཀྱང་མི་བརྟེན། ཉིན་འགྲོ་སྡོད་ཟས་ལས་སྤྱོད་
ལམ་ཐམས་ཅད་དུ་རྫོགས་པའི་སངས་རྒྱས་ལ་སོགས་སྐྱབས་ཡུལ་རྣམས་ཡིད་ལ་བྱེད་པ་དང༌། སྐྱབས་འགྲོ་སྙིང་པོའི་སྔགས་སོགས་ཀྱིས་བརྗོད་པ་དང་མི་འབྲལ་བ་བྱེད། སྣང་ཚད་སངས་

ཟས་༄༅། །རྒྱས་ཀྱི་རོལ་པ། སྒྲ་གྲགས་ཚད་དམ་པའི་ཆོས། དྲན་རྟོག་ཆོས་ཉིད་རང་རིག་ཡེ་ཤེས་ཀྱི་ངོ་བོ་སྟེ། འཁྱེར་སོ་གསུམ་ལ་སློབ་ཅིང་རྩལ་སྦྱོངས། ཉལ་དུས་བྷཱུ
གཅིག་སྐྱབས་ཡུལ་རྣམས་རང་གི་སྔས་ཀྱི་ནམ་མཁར་བསྒོམ་ནས། དད་པས་སྐྱབས་སུ་འགྲོ་བ་རྩེ་གཅིག་པའི་ངང་དུ་ཉལ། གཉིད་ལས་སད་སྐབས་ཀྱང་བློ་གསལ་འདེབས། མདོར་ན་ཉིན་མཚན་
དུས་ནམ་ཡང་མི་དགེ་སྡིག་ལྟུང་འཁྲུལ་ཤེས་ཀྱི་དབང་དུ་མ་ཤོར་བའི། དད་མོས་འདུན་པའི་སེམས་བསྐྱེད་རྫོགས་ཀྱི་ཉམས་ལེན་ལ་དྲིལ་བ་གཅེས་སོ། །གཉིས་པ་ཚེས་སོ་སོའི་ངེས་པ་ནི། ཚེས་
དགུ་
གཉེན་ལ་སོགས་དུས་གཉན་བཅུ་པོ་དོར། སྤྱི་ཁྱབ་ཏུ་གཅིག་དྲིལ་གྱི་ཉམས་ལེན་སྐྱབས་འགྲོ་སྔགས་བཟླས་ལ་སོགས་གོང་གསལ་བཞིན་ལས་གྲངས་ཉུང་ཙམ་ནས། བྱེ་བྲག་མདོ་ལས་ཇི་སྐད་
གསུངས་པ་བཞིན། ཚེས་གཅིག་ལ་སངས་རྒྱས་ཏིང་འཛིན་རྒྱལ་པོ། བརྒྱད་ལ་སྨན་བླ། ཁྱད་ཆོས་ཏེ་ཚེས་བཅུ་ལ་ཨོ་རྒྱན་ཆེན་པོ། བཅུ་བཞི་ལ་སངས་རྒྱས་སྟོང་། བཅོ་ལྔ་ལ་སྣང་
༈ མཐའ༑ བཅོ་བརྒྱད་ལ་སྤྱན་རས་གཟིགས། ཉེས་གསུམ་ལ་རྣམ་སྣང་། ཉེར་བཞི་ལ་ས་སྙིང༌། སླར་ཡང་ཉེར་ལྔ་ལ་ཨོ་རྒྱན་ཆེན་པོ། ཉེར་བརྒྱད་ལ་སྣང་མཐའ། ཉེར་དགུ་ལ་སྨན་ ྤ

བླ༑ གནམ་གང་ལ་ཐུབ་པ་ཆེན་པོ་རྣམས་ཆེད་དུ་སྐྱབས་འགྲོ་ཕྱག་འཚལ་ཆེད་དུ་སྟོང་ཕྲག གཟུངས་སྔགས་བཟླ་བ་ཁྲི་ལ་སོགས་པ་ནན་ཏན་དུ་ཐུན་རེར་ཡང་བྱ་བ་དང་དེ་བཞིན་ཐུན་གྲངས་གང་
འགྲུབ་བྱེད་པ་ཡིན་ནོ། །གསུམ་པ་རྗེས་ཕན་ཡོན་འཕྲོས་དང་བཅས་པ་བཤད་པ་ལ། ཕན་ཡོན་བརྗོདཔ་དང་། འཕྲོས་དོན་བཤད་པ་གཉིས་སོ། །དང་པོ་ལ་བྱེ་བྲག་ཏུ་དབྱེ་བ་དང༌། ཐུན་མོང་དུ་བཤད་པའོ། །དང་པོ་ནི། རྫོགས་
པའི་སངས་རྒྱས་ཐུབ་པ་ཆེན་པོར་ཕྱག་འཚལ་གཟུངས་སྔགས་བཟླས་པས་བསྐལ་པ་སྟོང་གི་སྡིག་པ་བྱང་ཞིང་། ཞིབ་མོར་འཇོམ་པའི་དམྱལ་བར་མི་སྐྱེ། སངས་རྒྱས་ཏིང་འཛིན་རྒྱལ་པོར་
སྐྱབས་སུ་སོང་བས་བསྐལ་པ་བཞི་བཅུའི་སྡིག་པ་བྱང་ཞིང༌། མཚོན་ཆ་རལ་གྲི་མདུང་ཐུང་གི་དམྱལ་བ་ལས་ཐར། སངས་རྒྱས་སྨན་བླར་སྐྱབས་སུ་སོང་བས་བསྐལ་པ་སུམ་ཅུའི་སྡིག་པ་བྱང་
ཞིང་གསོད་ཅིང་གཏུབ་པའི་དམྱལ་བ་ལས་ཐར། སངས་རྒྱས་སྟོང་ལ་སྐྱབས་སུ་སོང་བས་བསྐལ་པ་སྟོང་གི་སྡིག་པ་བྱང་ཞིང་ཆུ་ཚན་ཁོལ་མའི་དམྱལ་བ་ལས་ཐར། སངས་རྒྱས་སྣང་བ་མཐའ་
ཡས་ལ་སྐྱབས་སུ་སོང་བས་བསྐལ་པ་ཉིས་བརྒྱའི་སྡིག་པ་བྱང་ཞིང་། གྲང་བའི་དམྱལ་བ་ལས་ཐར། འཕགས་པ་སྤྱན་རས་གཟིགས་ལ་སྐྱབས་སུ་སོང་བས། བསྐལ་པ་དགུ་བཅུའི་སྡིག་པ་

།བྱང་ཞིང༌། རལ་གྲི་དང་སྟོང་གཡང་གི་དམྱལ་བ་ལས་ཐར།སངས་རྒྱས་རྣམ་པར་སྣང་མཛད་ལ་སྐྱབས་སུ་སོང་བས། བསྐལ་པ་སྟོང་གི་སྡིག་པ་དག་ཅིང་། ཡི་
ཟས་༄༅།
གཅིག་དྭགས་བཀྲེས་སྐོམ་གྱི་སྡུག་བསྔལ་ལས་ཐར། བྱང་སེམས་ས་ཡི་སྙིང་པོར་སྐྱབས་སུ་སོང་བས། བསྐལ་པ་སྟོང་གི་སྡིག་པ་བྱང་ཞིང༌། གསོད་ཅིང་གཏུབ་པའི་དམྱལ་བ་ལས་ཐར།
རྣམས་ནི་དུས་ལན་རེ་སོགས་ཀྱི་ཕན་ཡོན་རྣམ་པར་ཀུན་ཏུ་བརྩོན་ན་མཐའ་ལས་འདས་པའི་འགྱུར་ཁྱད་འབྱུང་བར་འགྱུར་རོ། །ཨོ་རྒྱན་ཆེན་པོར་སྐྱབས་འགྲོ་གསོལ་འདེབས་སྙིང་པོ་བཟླ་བ་རྣམས་
བགྱིས་པ་ནི། སྙིགས་མའི་དུས་འདིར་སངས་རྒྱས་གཞན་ལས་ཐུགས་རྗེ་བྱིན་རླབས་མྱུར་བ་དང༌། ྋ བོད་འབངས་རྣམས་ལ་ལྷག་པར་ཐུགས་རྗེ་བརྩེ་བས་སྐྱོང་བ་ཞལ་གྱིས་བཞེས་པ་བཞིན་
ལས༑ ཚེ་འདིར་ཡང་ནད་དང༌། མཚོན་དང༌། མུ་གེ་དང༌། བྱུར་དང༌། སྐལ་པ་ངན་པ་དང་རྨིས་ལྟས་མཚན་མ་ལོག་པ་དང་། ས་ཆུ་མེ་རླུང་འབྱུང་བཞིའི་གནོད་པ་དང༌། གཅན་
ཉམས་
གཟན་སྲོག་ཆགས་གདུག་པས་འཚེ་བ་དང་།ལྷ་འདྲེ་མ་རུངས་པས་བརླག་ལྟ་བ་དང་།ྋ རང་གི་ལྷ་མཁོན་ཤིང་འཁྲེན་པ་དང་།ྋ རྒྱལ་པོའི་ཆད་པ་དང་། ཆོམ་རྐུན་ཇག་པས་འཚེ་བ་
ལེན་

དང་༑ བན་བོན་རིགས་སྔགས་ཀྱིས་གནོད་པ་དང་། སྲི་ལོང་པ་དང༌། ཚེ་བསོད་དབང་ཐང་ཉམས་པ་དང་། རླུང་རྟ་རྒུད་པ་དང༌། གྲིབ་ཀྱི་ནོན་པ་ལ་སོགས་མདོར་ན་ཕྱི་ནང་གསང་བའི་
འགལ་རྐྱེན་མཐའ་དག་གིས་མི་ཚུགས་ཤིང་ཞི་བར་འགྱུར། ཚེ་བསོད་དཔལ་འབྱོར་ཁ་རྗེ་དབང་ཐང་རླུང་རྟ་ཟས་ནོར་ལོངས་སྤྱོད་ཕུན་སུམ་ཚོགས་པར་འགྱུར། བསམ་པའི་དོན་ཐམས་བདེ་
བརླག་ཏུ་འགྲུབ་པར་འགྱུར། ཆོས་དང་མཐུན་པ་མ་ལུས་པ་གོང་དུ་འཕེལ་བར་འགྱུར། ཆོས་མིན་ཐམས་ཅད་ངང་གིས་ཞི་བར་འགྱུར། དུས་རྟག་ཏུ་བྱིན་གྱིས་བརླབས་པར་འགྱུར། སྡིག་
ལྟུང་ཉེས་པ་ཐམས་ཅད་བྱང་བར་འགྱུར། རྣམ་སྨིན་སྡུག་བསྔལ་གྱི་ཚོགས་སྤོང་བར་འགྱུར། བར་དོ་འཁྲུལ་པའི་སྣང་བ་མ་ལུས་པ་འགགས་པར་འགྱུར། དག་པའི་ཞིང་པདྨ་འོད་དང་བདེ་བ་
ཅན་སོགས་གང་འདོད་ཀྱི་ལམ་སྣང་བར་འགྱུར། རིག་འཛིན་མཁའ་འགྲོའི་བསུན་མས་འཁྲིད་ཅིང་བསྐྱེལ་བར་འགྱུར། དག་པའི་ཞིང་དུ་སྟོན་པའི་བདུད་རྩི་འཐུང་པ་ཐོབ་ཅིང་བྱང་ཆུབ་ཀྱི་ལམ་
སྟོབས་རྒྱས་པར་འགྱུར། ཞི་རྒྱས་དབང་དྲག་ག་ཕྲིན་ལས་ཐམས་ཅད་འགྲུབ་པར་འགྱུར། རིག་འཛིན་གྱི་ས་ཆེན་པོ་ཡང་མྱུར་བར་ཐོབ་པ་ཡིན་ནོ། །དཀོན་མཆོག་གསུམ་ལ་སྐྱབས་སུ་སོང་༔

༄༅། །བས་ནང་པ་སངས་རྒྱས་པའི་གྲལ་དུ་ཚུད། སྡོམ་པ་ཐམས་ཅད་ཀྱི་རྟེན་དུ་གྱུར། སྔོན་གྱི་ལས་སྒྲིབ་རྣམས་སྲབ་ཅིང་ཟད་པར་བྱེད། ཚེ་རབས་ཀུན་ཏུ་ངན་སོང་དུ་
མི་ལྟུང་། མི་དང་མི་མ་ཡིན་པའི་བར་ཆད་ཀྱིས་མི་ཚུགས། ཅི་བསམ་པ་ཐམས་ཅད་རྩོལ་མེད་དུ་འགྲུབ། མྱུར་དུ་འཚང་རྒྱ་བ་སོགས་ཕྱོགས་མཐའ་ཡས་སོ། །ཡི་གེ་བརྒྱ་པ་རྒྱས་བསྡུས་
བཟླས་པས་ཚེ་འདིའི་སྡིག་སྒྲིབ་ཉེས་ལྟུང་། ཚེ་རབས་འཁོར་བ་ཐོག་མེད་ཀྱི་སྡིག་སྒྲིབ་ཐམས་ཅད་བྱང་ཞིང་དག་པར་འགྱུར་རོ། །བླ་མ་ཡི་དམ་མཁའ་འགྲོ་ལ་སྐྱབས་སུ་སོང་བས། ཕན་ཡྀན་
བཅུ་གཅིག་
གོང་གསལ་རྣམས་འབྱུང་བའི་སྟེང་། ྋ ཁྱད་པར་བརྒྱུད་པའི་བླ་མའི་བྱིན་རླབས་འཇུག ཡི་དམ་ལྷ་ཚོགས་རྣམས་ཀྱི་མཆོག་ཐུན་མོང་གི་དངོས་གྲུབ་སྩོལ། མཁའ་འགྲོ་ཆོས་སྐྱོང་གི་ཚེ་འདི་དང་
གཏན་གྱི་བར་ཆད་སེལ་བའོ། །རིན་ཆེན་རྩ་བའི་བླ་མར་སྐྱབས་སུ་སོང་བས། རང་ངོས་དུས་གསུམ་གྱི་རྒྱལ་བ་ཀུན་ལས་རྩ་བའི་བླ་མ་བཀའ་དྲིན་ཆེ་ལ། ཐུགས་རྗེ་བྱིན་རླབས་མྱུར་
བླློ, བ༑ དེས་ན་བྱིན་རླབས་འབད་མེད་ལྷུན་གྲུབ་ཏུ་འཇུགྋ ཐུན་མོང་དངོས་གྲུབ་གཞན་རྣམས་ལྟ་ཅི་སྨོས།ྋམཆོག་གི་དངོས་གྲུབ་རྡོ་རྗེ་འཆང་གི་གོ་འཕང་ཡང་དཀའ་བ་མེད་པ་འགྱུར་བ་སོགས་

ཕན་ཡོན་རབ་འབྱམས་མུ་མཐའ་བྲལ་བ་ཐོབ་པར་བྱེད་དོ། །གཞན་ཡང་དུས་དྲུག་ལ་ཟས་གཅིག་པ་བྱས་ན་དབང་པོ་དྲུག་དུལ་བར་འགྱུར་བ་ཡིན་ཚེས་གཅིག་ལ་མིག་གི་དབང་པོ་དུལ་ཏེ། ཕྱི་མ་
ལྷའི་མིག་ཐོབ། ཚེས་བརྒྱད་ལ་རྣ་བའི་དབང་པོ་དུལ་ཏེ། ཕྱི་མ་ལྷའི་རྣ་བ་དང་ལྡན་པར་འགྱུར། ཚེས་བཅོ་ལྔ་ལ་སྣ་ཡི་དབང་པོ་དུལ་ཏེ། ཕྱི་མ་ལྷའི་དྲི་བསུང་དང་ལྡན་པར་འགྱུར། ཉི་ཤུ་
གསུམ་ལ་ལྕེའི་དབང་པོ་དུལ་ཏེ། ཕྱི་མ་ཕུན་སུམ་ཚོགས་པ་དང་ལྡན་པར་འགྱུར། དུས་དྲུག་དེར་ལན་གཅིག་ཟས་གཅིག་པ་བྱས་ཀྱང་། ཉེར་དགུ་ལ་ལུས་ཀྱི་དབང་པོ་དུལ་བས་ཕྱི་མ་ལྷའི་ན་
བཟའ་དང་ལྡན་པར་འགྱུར། གནམ་སྟོང་ལ་ཡིད་ཀྱི་དབང་པོ་དུལ་ཏེ། ཕྱི་མ་འཕགས་པའི་སེམས་དང་ལྡན་པར་འགྱུར། དུས་དྲུག་དེར་ལན་གཅིག་ཟས་གཅིག་པ་བྱས་པས་ཀྱང༌།
འབུམ་ཕྲག་དུ་མའི་བར་ལ། བཀྲ་ཤིས་པ་དང་། བསོད་ནམས་དང་། ཆོས་ཀྱི་ཡོན་ཏན་རྒྱ་མཚོ་ལྟ་བུར་ཐོབ་པར་འགྱུར། ཅེས་མདོ་ལས་གསུངས། གཉིས་པ་ཐུན་མོང་དུ་བཤད་པ་ལས། དེ་
ཉིད་དངོས་དང་ལོ་རྒྱུས་ཀྱི་སྒོ་ནས་གོ་གསལ་དུ་བརྗོད་པའོ། །དང་པོ་ནི། ཉིན་གཅིག་ཟས་གཅིག་པ་བྱས་ན། ཚེ་རབས་ཀུན་ཏུ་མུ་གེའི་བསྐལ་པ་ལས་ཐར་བར་འགྱུར། བསྐལ་པ་ཁྲིའི་བར་དུ་བཟའ་བཏུང་

༄༅། །ལོངས་སྤྱོད་ཕུན་སུམ་ཚོགས་དང་ལྡན་པར་འགྱུར། རྟག་ཏུ་ལྷ་རྣམས་ཀྱིས་སྐྱོབས་པར་འགྱུར། མི་མ་ཡིན་རྣམས་ཀྱིས་བྱ་བ་བསྒྲུབ་པར་འགྱུར། རློམས་སེམས་
དང་མི་ལྡན་ཞིང་གྲོལ་བར་འགྱུར། སྐྱོན་ཐམས་དང་བྲལ་བར་འགྱུར། ཡིད་དང་མཐུན་པ་ཐམས་ཅད་འབྱུང་བར་འགྱུར། བར་ཆད་ཐམས་ཅད་ཞི་བར་འགྱུར། གྲགས་པ་ཐམས་ཅད་དང་
ལྡན་པར་འགྱུར། སྤྱོད་ལམ་བཞིར་བདེ་བར་འགྱུར། བྱ་བ་མཆོག་ཐམས་ཅད་ལ་སྤྲོ་བར་འགྱུར། ཚེ་དཔལ་བསོད་ནམས་དང་ལྡན་པར་འགྱུར། དུས་གསུམ་གྱི་སངས་རྒྱས་ཐམས་ཅད་ཀྱི་
བྱིན་གྱིས་བརླབ་པར་འགྱུར། གནས་སྐབས་མཐར་ཐུག་གི་ཡོན་ཏན་ཐམས་ཅད་རྫོགས་པར་འགྱུར་བ་སོགས་ཕན་ཡོན་མཐའ་ཡས་སོ། །གཉིས་པ་ལོ་རྒྱུས་ཀྱི་སྒོ་ནས་གོ་གསལ་དུ་བརྗོད་པ་ནི། སྔོན་
བཤས་པ་སྲོག་ཆགས་སྟོང་ཕྲག་མང་པོ་བསད་པ་ཞིག་གིས། གདན་གཅིག་ལྔ་བཅུ་བྱས་པས། ཚེ་འཕོས་ནས་དད་ལྡན་མི་དཔོན་ཞིག་ཏུ་སྐྱེས་པ་དང་། བུད་མེད་གཅིག་གིས་གཡོ་ཐབས་ཀྱིས་
མི་དྲུག་བསད་ཀྱང་། གདན་གཅིག་སོ་དགུ་བྱས་པས། ཕྱི་མ་དགེ་བ་ལྡན་པའི་ལུས་སུ་སྐྱེས་པ་དང་། རྔོན་པ་སྡིག་ཅན་ཞིག་གིས། གདན་གཅིག་ཞེ་དྲུག་བསྲུང་པས། སྐྱེ་འཕོས་ཏེ་

འབྱོར་ལྡན་ཞིག་ཏུ་སྐྱེས་པ་ཞེས་སོགས། གྲུབ་ཆེན་ཨ་ནན་ཏ་པས་གསུངས་པ། བུད་མེད་གཅིག་གིས་བྱིས་པ་ལག་ཉེས་སུ་སོང་དུད་འགྲོ་མང་དུ་བསད། ཁྲིམས་ལྡན་གྱི་སྡོམ་པ་
འཕྲོག མི་དགེ་བ་མང་དུ་སྤྱད་ནའང་། རང་གི་བསྒྲུབ་པ་དང་། གཞན་ལ་བྱེད་དུ་བཅོལ་བའི་གདན་གཅིག་བརྒྱ་དང་བདུན་བགྱིས་པས། ལུས་དེ་སྤངས་ནས་ལྷོ་ཕྱོགས་དཔལ་གྱི་རི་ལ་འགྲོ་
དོན་མཛད་པའི་བླ་མ་བསོད་ནམས་འབྱུང་གནས་ཞེས་གྲགས་པར་སྐྱེས་པ་དང༌། ཡང་བུད་མེད་གཅིག་གིས་གདན་གཅིག་ཞེ་ལྔ་བསྲུང་པས། དགེ་བཤེས་ཆོས་དང་ལོངས་སྤྱོད་ལྡན་པ་ཞིག་སྐྱེས་
ཞེས་སོགས་དང༌། གྲུབ་ཐོབ་ཉི་མ་སྦས་པས་གསུངས་པ། རཱ་ལོ་ཆེན་པོ་རྡོ་རྗེ་གྲགས་པ་དེ་ཉིད་གྲོགས་མཆེད་གཅིག་སར་སྤྱན་དྲངས་པའི་སློབ་དཔོན་དཔོན་མང་དུ་བཞུགས་པར་རྐྱེན་མེད་དུ་
བཞད་པ་ལས། སློབ་དཔོན་རིན་ཆེན་སེང་གེས་ཕྱག་འཚལ་ཏེ། བཞད་པའི་རྒྱུ་རྐྱེན་ཅི་ལགས་ཞུས་པས། བླ་མའི་ཞལ་ནས་གདན་གཅིག་འདི་རྒྱུ་ཆུང་ལ་ཕན་ཡོན་ཆེ་བར་སྣང་སྟེ། ང་ཡིས་
ཉེ་བ་མོ་ཞིག་མལ་ས་མ་ནོན་པའི་དབང་གིས་ཕོ་མོ་ལྔ་ཙམ་ཉེས་པ་ཤོར་བ། ཕྱིས་གདན་གཅིག་དྲུག་ཅུ་བྱས་པར། བྱང་ཤམ་བྷ་ལར་སྐྱེས་འདུག་ཅེས་གསུངས་པ་དང་། བདེ་གཤེགས་ཕག་མོ་

།གྲུ་པས་སྐབས་ཞིག་བསོད་ནམས་གྲགས་པ་རྨི་ལམ་ལེགས་པོ་མ་རྨིས་གསུངས། དེ་ཅི་འདྲ་ཞུས་པར། ཁྱོད་ངན་སོང་དུ་འགྲོ་ཞེས་གསུངས། དེ་ཅི་ལགས་༄༅།
ཞུས་པས་བསམ་པ་ངན་པ་ལ་འགྱུར་ལྡོག་མི་སྣང་བས་ལེན། ཅེས་གསུངས། དེར་ཕན་ཐབས་ཞུས་པས། གདན་གཅིག་ལུང་ཕོག་སྟེ་བརྒྱ་ཕྲག་བསྒྲུབ་པས། བལ་པོ་སྟོད་ཀྱི་བླ་མ་སྔགས་
ལ་མཁས་ཤིང་ནུས་པ་ཆེ་བ་ཞིག་ཏུ་སྐྱེས་པ་དང༌། འགྲོ་མགོན་ཞང་རིན་པོ་ཆེའི་ཞལ་ནས། མ་གི་གྲོང་གསར་པའི་སྔགས་པ་དེ། ལྷ་འདྲེ་མ་མཐོང་བ་ལ་ལྷ་མཐོང་འདྲེ་མཐོང་གི་རྫུན་སྨྲ་
བཅུ་གསུམ་
བ༑ འཆི་བ་ནི་སྐད་ཅིག་ཀྱང་མི་དྲན་པ་འདུག་སྟེ། ཕྱི་མ་ངན་སོང་དུ་སྐྱེ་ཞེས་གསུངས་པ་སྔགས་པས་ཐོས་པས་འཇིགས་སྐྲག་སྐྱེས་པས་སྐྱབས་གནས་ཞུས་པར་གདན་ལུང་ཕོག་པར་ཟས་གཅིག་
སོ་བརྒྱད་བྱས་པས། མངོན་དགའི་ཞིང་དུ་སྐྱེས་ཏེ་འབྲེལ་ཚད་ཀྱང་དེར་འཁྲིད་ནུས་པ་བྱུང་བ་དང༌། རྒྱ་ནག་ཡུལ་དུ་ཡོན་ཏན་ཅི་ཡང་མེད་པའི་ཟོབ་རྫུན་གྱིས་གཞན་མགོ་བསྐོར་ནས། ཤི་
གསོན་གྱི་དཀོར་བག་མེད་དུ་སྤྱོད་པའི་བླ་མ་ཞིག་ཡོད་པ། རྗེ་ཀརྨ་པ་རང་བྱུང་རྡོ་རྗེ་ཡུལ་དེར་བྱོན་སྐབས་མཇལ་དུ་བྱུང་བ་ལ། ཁྱེད་འཇིག་རྟེན་གྱི་བྱ་བ་བློས་མ་ཐོངས་བས། ང་རྒྱལ་ཁེངས་

དྲེགས་ཀྱིས་བཅིངས་པ་ཞིག་འདུག་པ། ཕྱིན་ཆད་འོ་བརྒྱལ་ཆེན་པོ་འབྱུང་མཆིས་གསུངས་པར། དད་དེ་གུས་པས་ཕྱག་བྱས་ནས་ཐུགས་རྗེས་བཟུང་དགོས་ཞུས་པ་ལ། བསྒོམ་ཁྲིད་བཏབ་
ཀྱང་ཉམས་རྟོག་སྐྱེར་མ་བཏུབ་པ། གདན་ལུང་ཕོག་སྟེ། དེས་ཟས་གཅིག་རང་གི་བརྒྱ། གཞན་གྱི་བརྒྱ་བྱེད་དུ་བཅུག་པས། འབྲེལ་ཐོག་འདྲེན་ནུས་པའི་སྐྱེས་བུར་གྱུར་པ་དང་། མི་
ཞིག་ཕ་མ་ཤི་ནས་ཆོས་བྱ་རྒྱུ་མེད་པའི་སྡུག་བསྔལ་བ་ལ། རྒྱལ་སྲས་ཐོགས་མེད་རིན་པོ་ཆེ་གདན་ལུང་སྦྱིན་ཏེ། གདན་གཅིག་ལོ་ལྔ་བྱས་པས། ཕ་མས་ཐར་པ་ཐོབ། མི་དེས་འབྲས་བུ་
ཐོབ་པར་འགྱུར་བ་དང༌། ྋརྒྱལ་སྲས་ཐོགས་མེད་རིན་པོ་ཆེའི་གྲྭ་པ་ཞིག་གིས་རྐུན་མ་བསད་པར་ལུང་ཕོག་ནས། གདན་གཅིག་ཞེ་བརྒྱད་བྱས་ནས་སྡིག་པ་དག་ནས་གཉིས་ཀས་ཐར་པ་ཐོབ་པ་
༈ དང་༑ བླ་མ་སངས་རྒྱས་དཔལ་བའི་སློབ་མ་གཅིག་གིས་དཀོར་རྐུ་འཕྲོག་མང་དུ་བྱས་ནས་དམྱལ་བར་འགྲོ་བ་གཟིགས་ནས། སློབ་དཔོན་བཻ་རོ་གདན་ལུང་ཞུར་བཅུག་ནས། ཟས་གཅིག་བརྒྱ་
དང་དྲུག་ཅུ་བྱས་པས། འབྲེལ་ཆོག་སྐྱེས་བུར་གྱུར་པ་དང་བླ་མ་སྟག་སྒང་པའི་གྲྭ་པ་ཞིག་གིས་མཆེད་གྲོགས་གཅིག་ལག་ཉེས་སུ་ཤོར་བས་སྡུག་བསྔལ་བར། དེའི་གཉེན་པོ་ཟས་ཅིག་བརྒྱ་དང་

༄༅། །གསུམ་བྱས་པས། ཚེ་འཕོས་ནས་འགྲོ་དོན་ནུས་པའི་སྐྱེས་ཆེན་དུ་གྱུར་པ་སོགས་སྔོན་བྱུང་གི་ལོ་རྒྱས་སྣ་ཚོགས་ཞིག་སྣང་ངོ་། དེ་ལྟར་སོ་སོ་དང་། ཐུན་མོང་བ་
1/1/01
ལ་སོགས་ཕན་ཡོན་གྱི་ཁྱད་པར་བསམ་གྱིས་མི་ཁྱབ་བརྗོད་ཀྱིས་མི་ལང་བ་རྒྱ་མཚོ་ཆེན་པོ་ལས་ཆུ་ཐིག་ལྟ་བུས་མདོ་ཙམ་བརྗོད་པ་ཡིན་ལ། གཞན་ཡང་སྤྱན་རས་གཟིགས་དབང་སྙིང་པོ་ཡི་གེ་དྲུག་
པ་གཅིག་པུའི་ཕན་ཡོན་ཡང་ཚད་བཟུང་མ་མཆིས་པའི་དཔེར་མཚོན་པའི། དེ་བཞིན་སངས་རྒྱས་དང་བྱང་སེམས་རེ་རེའི་ཡང་། གཟུགས་སྐུ་ཡིད་ལ་སྐད་ཅིག་ཙམ་བྱེད་པ་དང༌། མཚན་དང་
བཅུ་བཞི་
ང་པོ་ལན་རེ་བརྗོད་པའི་བསོད་ནམས་དང་དགེ་སྟོབས་ཀྱང་གཞལ་བར་མི་ནུས་པ་སྟེ། འདི་ལྟ་བུའི་ཕན་ཡོན་རྫོགས་པ་ནི། རྒྱལ་བ་རྣམས་ཀྱི་བསྐལ་པ་མང་པོར་གསུངས་ཀྱང་ཟད་པར་མི་
འགྱུར་ལ། ཕན་ཡོན་རྫོགས་ལྡན་གྱི་ཆོས་མཆོག་འདི་དང་མཇལ་བ་ནི།ྋ སྔོན་ནས་བསྐལ་པ་མང་པོར་ལེགས་སྤྱད་ཀྱི་མཐུ་དང་ལྡན་པ་ལས་ཕྱིན་ཆད་འཁོར་བའི་གནས་ལས་ཐར་བ་ངེས་
པས༑ རང་རང་འདི་དང་གཏན་དོན་བདེ་ལེགས་སུ་འདོད་པ་རྣམས་ཀྱི། རྒྱུ་མཚན་དེ་ལྟར་ཤེས་པའི་སྤྲོ་སེམས་མོས་པ་མཆོག་གི་བློས། ཚུལ་འདི་ཁོ་ན་དང་ལེན་ཉམས་སུ་ལེན་པ་རིགས་ ྤ

སོ༑ །ཞེས་མཆོག་དམན་བར་མའི་སྐྱེ་བོ་བཅས་ལ་བདག་ཉིད་ཀྱི་ཐལ་མོ་སྙིང་ཁར་སྦྱར་ནས་གསོལ་བ་བརྒྱ་སྟོང་ཕྲག་མང་པོ་འདེབས་པ་ལགས་སོ། །གཉིས་པ་འཕྲོས་དོན་བཤད་པ་ནི། ཟས་གཅིག་
གིས་ཚུལ་འདི་བཞིན་སྔོན་ལས་ད་ལྟ་དར་ཆ་ཤིན་ཏུ་ཆུང་བ་མ་ཟད༌། སྒོས་སུ་ཉིན་སྐར་གྱི་ཆོས་མཚུངས་རེ་རེ་སྲིད་པ་ཡང་། ཕལ་ཆེར་སྡོམ་རྒྱུན་ཡང་མེད་ལ་ལག་ལེན་ཁ་ཟས་དུས་སུ་ཅི་བཟའ་
བ་རང་རྐྱང་ཙམ་ལས་ཉམས་ལེན་གྱི་རིམ་པ་ཅི་ཡང་མི་ཤེས་པ་དང༌། འགའ་ཞིག་གི་དུས་བཅུའི་ཕྱག་སྔགས་ཙམ་གྱི་ཆོག་པར་སེམས་པའི་ཕྱོགས་འགྲོ་དང༌། ཇི་བཞིན་ཚང་ལ་མ་ནོར་བྱ་མཁན་
མ་མཆིས་ཤིང༌། ཡིག་ཆ་ལ་དུས་གཉེན་བཅུའི་ངེས་པ་དང་། སྡོམ་ལུང་ཙམ་གྱི་ཁ་འཐོར་ཡོངས་ཚང་ཁུང་ཐུབ་དཀོན་པར་འདུག་པས། ཁོ་བོ་ཅག་གི་འདི་ལྟར་ལག་ལེན་བསྒོམ་དོན་ཀུན་ཚང་
གསལ་བ་བཀོད་པ་འདི་ལ། ཚེས་ངེས་གཞན་རྣམས་འདྲ་བ་ལས། དཔེ་འགའ་རེ་ཉེར་ལྔ་ས་སྙིང་དུ་བཤད་ཀྱང༌། འདི་ཡར་མར་གྱི་ཚེས་བཅུ་གཉིས་ཀ་ཨོ་རྒྱན་ཆེན་པོའི་དུས་ཆེན་ལ། དེ་
ཉིད་ཀྱི་བསྒོམ་བཟླས་བྱ་ཕྱིར་ཉེར་བཞིར་བགྱིས་ལྟར་ཡིག་ཆ་སྔོན་མ་ཡང་འགའ་རེ་ཡང་ཡང་ལ། དུས་བཅུའི་ངེས་པ་སོ་སོ་བ་རྣམས་གཅིག་དྲིལ་གྱི་ཉམས་ལེན་འདི་བཞིན་དཔེ་རྣམས་ལ་མི་གསལ་

ཟས་༄༅། །ཞིང་ཕྱག་ལེན་སྔོན་མ་མཆིས་ཀྱང༌། དུས་ཀུན་ཉམས་སུ་ལེན་ཚེ་འདི་ལྟར་ཤིན་ཏུ་ལེགས་པ་ཡིན། ཚེས་ངེས་ཀྱི་ལན་གྲང་འགའ་རེ་ཙམ་དང༌། རྒྱལ་སྲས་དེ་
གཅིག་རྣམས་ལ་ཕྱག་འཚལ་ཞིང་སྐྱབས་སུ་འགྲོ་བ་དང་གཟུངས་སྔགས་བཟླས་པའི་ཕན་ཡོན་ཀྱང་ཆོས་ཆེ་བ་དེ་ལྟར་གསུང་ན། རྣམ་པ་ཀུན་ཏུ་སངས་རྒྱས་མ་ལུས་ཡིད་ཡུལ་དུ་མོས་པའི་སྐྱབས་འགྲོ་
ཧུ
གསོལ་བ་འདེབས་པ་དགེ་སྟོབས་ནི་ཚད་བཟུང་བྲལ་བ་སྟེ། ཐུན་རེར་ཡང་རྒྱུ་བསོད་ནམས་དང་ཡེ་ཤེས་ཀྱི་ཚོགས་རྒྱ་ཆེར་འཕེལ་ཞིང་རྫོགས་པར་ཡིད་ཆེས་ཡང་དག་རྙེད་ནས། ཁྱད་ཆོས་སུ་
བཀོད་ནས། ཨོ་རྒྱན་ཆེན་པོ་དཀོན་མཆོག་རྩ་གསུམ་རྫོགས་པ་རྩ་བའི་བླ་མའི་སྐྱབས་འགྲོ་སོགས་ནི། འདི་ཉིད་རང་གཞུང་རྣམས་ལ་གསལ་བ་དངོས་བསྟན་དུ་མ་བཤད་ཀྱང༌། རྒྱལ་ཀུན་
འཕྲིན་ལས་གཅིག་འདུས། སྙིགས་དུས་གང་འདུལ་དེར་སྣང་གི་མགོན་པོའི་འགྲན་གྱི་དོ་མེད་རྩོད་པ་དང་བྲལ་བ་ནི། བླ་མ་མཚོ་Kསྐྱེས་རྡོ་རྗེ་ཉིད་དུ་མཆིས་ལ། གདུལ་བྱར་གྱུར་པའི་བོད་
འབངས་ཀུན་ཀྱང་དེ་ཉིད་འབའ་ཞིག་ལ་དད་པའི་བློ་ཅན་མང་ཞིང་། གང་ལ་དད་པའི་ཡུལ་དེར་གསོལ་བ་འདེབས་པ་ནི་གལ་གནད་དུ་6གཤིས་ཁ་སྐོང་དུ་བགྱིས་པ་ཡིན། གོང་འོག་གོ་རིམ་

ཀུན་ཀྱང་བདག་ངོར་སྐྱབས་གནས་རྒྱ་མཚོའི་སྤྱི་གཟུགས་སུ་གྲུབ་གཤིས་འདི་མཚམས་སུ་བཀོད། གཞན་ཡང་སྐྱབས་སུ་འགྲོ་བ་སོགས་ལ། སྐྱབས་ཡུལ་ཕྱོགས་རེའམ་འགའ་ཞིག་ཙམ་མ་
ཡིན་པའི། ཕྱི་ནང་གི་སྐྱབས་གནས་ཡོངས་རྫོགས་ཚང་བར་དགོས་པ་དང་།གང་ཞིག་ལམ་གྱི་ས་མཁན་དྲིན་ཆེན་བླ་མར་སྐྱབས་འགྲོ་གསོལ་འདེབས་གལ་དུ་ཆེ་བ་བཅས་པ་ནི། ལུང་རིགས་མན་
ངག་སྤྱི་ཁྱབ་འགྲོས་སུ་ལྷུན་གྱིས་གྲུབ་པའི་དགོས་པ་ཁྱད་པར་དང་ལྡན་པའོ། །སྐྱབས་འགྲོའི་དངོས་གཞིར་ཡང་ཐེག་ཆེན་ལམ་གྱི་སྙིང་པོའི་དམིགས་པ་ཟབ་ལ་རྒྱ་ཆེ་བ་རྣམས་དང༌། རྗེས་འབྲེལ་
མཆོད་པའི་མཎྜལ། ཡན་ལག་བདུན་པ། བཤགས་པ་སོགས་མེད་དུ་མི་རུང་བ་ཚང་བར་བསྟན་གཟུངས་སྔགས་བཟླ་དམིགས་འོད་ཟེར་སྤྲོ་བསྟིམ་ཡང་། སྒྲིབ་སྦྱངས་བྱིན་རླབས་དངོས་གྲུབ་
ལེན་པའི་བསྒོམ་དོན་ཟབ་མོར་བགྱིས་པས་དམིགས་པ་ངེས་ཕྱིར་ཚིགས་བཅད་ཀྱང་སྤེལ། ཐུན་མཚམས་དུས་རྣམས་ཀུན་གྱི་ཉམས་ལེན་ཀྱང་དགོས་དོན་གལ་ཆེར་ཚང་བ་དང་། ཕན་ཡོན་ཡང་
སོ་སོ་ཐུན་མོང་སྡོམས་སུ་བཀོད་པ་དེས་ཆོག་ལ། ལོ་རྒྱུས་དེ་རྣམས་ཧ་ཅང་གི་དགོས་དོན་མི་ཆེ་ལ། འགའ་ཞིག་དཔྱད་པར་བྱ་བའི་འོས་སུ་མཆིས་ཀྱང་། སྐྱེ་བོ་ཐ་མལ་པ་རྣམས་དེ་བྱས་འདི་

ཟས་༄༅། །བྱུང་གི་སྔོན་རབས་ལ་བློ་འགྲོ་གཤིས་ཆེད་དུ་བྲིས། བསྒོམ་དོན་འགའ་རེ་སྔ་ཕྱི་ཡང་ཡང་བསྐྱར་བའི་རྣམ་པ་ཡོད་ཀྱང༌། རྨོངས་པ་རྣམས་གོ་བདེ་བའི་ཕྱིར་མ་
གཅིག་བསྡུས་པ་ཡིན་པ་དེ་རྣམས་ནི་དངོས་གཞིའི་རྒྱུ་མཚན་རག་པ་ཙམ་སྨོས་པའོ། །འདི་ལྟར་བརྩམ་པའི་དགོས་ཆེད་ཀྱང་མདོར་བསྡུས་གང་གསལ་ལྟར་ལས། སླར་ཡང་གདམས་པར་བྱ་བ་
ནི༑ སྤྱིར་ཟབ་མོའི་ལམ་གྱི་གཞུང་ཆེན་མཐའ་ཡས་པ་ཞིག་མཆིས་མོད་ཀྱང་། དེ་རྣམས་སུ་ལེགས་པར་འཇུག་པའི་སྐལ་སྦྱང་བརྩོན་པ་ནི། བདག་དང་བདག་འདྲའི་སྐལ་མཉམ་སྙིགས་དུས་
བཅུ་དྲུག་
སོ་སྐྱེ་བག་མེད་ལེ་ལོའི་དབང་གྱུར་རྣམས་ལ་མ་མཆིས། དལ་འབྱོར་ཐོབ་ནས་རང་གི་གཏན་དོན་མི་བསྒྲུབ་པ་ནི། ཕྱི་མ་ངན་སོང་དུ་ལྟུང་བའི་སྡུག་བསྔལ་བསྔལ་མི་བཟོད་པ་ཉམས་སུ་མྱོང
དགོས་པ། རང་ཉིད་གཏན་སྡུག་རང་གི་ཉོས་པར་འདུག་པའི། དུས་ད་རེས་ཐར་པའི་ལམ་སྣ་ཟིན་ཙམ་ཞིག་དགོས་པར་འདུག་པ་ནི། ྋཆོས་ཚུལ་འདི་ལྟ་བུ་ལ་ལེགས་པར་ཚང༌། དེའི་རྒྱུ
མཚན་ནི། དཔེར་ན་རང་རེ་ལྟར་བྱ་ལས་དོན་ཆུང་རེའི་ཆེད་དུ་ཡུན་རིང་པོར་སྡུག་ཁུར་དང་།ྋ དཀའ་ཚེགས་ཅི་ཡང་བརྟེན་ནུས་པ་དང༌། ྋཁ་དོན་ཅུང་ཞིག་ཕྱིར་ཉིན་ལམ་མང་པོར་འགྲོ་བ

དང་༑ ཁ་ཟས་གྱི་ན་ཙམ་གྱི་དོན་དུ་ཡུལ་གྲུ་སྣ་ཚོགས་ཉུལ་བ་དང༌། ནོར་རྫས་ཕྲན་བུའི་ཁེ་སྐྱེད་ཆ་ཤས་ཙམ་གྱི་དོན་དུ་ཟླ་ལམ་ལང༌། སེར་འཁྱམས་པ་དང༌། ངལ་དུབ་བཀྲེས་སྐོམ་འབད་
རྩོལ་སེམས་ཁུར་སྡུག་བསྔལ་དཀའ་བ་སྣ་ཚོགས་དང་ལུས་སྲོག་ཐད་དུ་འབོར་ནུས་སུ་འདུག་པ་ལ། དཀའ་ཞིང་དོན་མེད་ད་ལྟར་སྡུག་ལ་འབྲས་བུ་ཡང་མི་དགེ་བ་འགའ་རེའི་ཚབས་སུ། ཚེས་
གཉེན་ཉི་མ་བཅུ་སྐོར་རམ། དུས་རིང་བླ་མ་གཉིས་གསུམ་དུ། ལུས་ངལ་སེམས་ལས་སོགས་གང་ཡང་མི་དགོས་པའི། རང་གནས་སུ་བག་ཕེབ་སོས་དལ་བསྡད་ནས། སྒོ་གསུམ་དགེ་
བར་བསྐོལ་ལེ་ཙམ་བྱས་པས། ཚེ་རབས་གཏན་གྱི་འདུན་མ་ཕན་པ་དང་བདེ་བའི་དངོས་པོ་ཐམས་ཅད་རྩོལ་མེད་དུ་འགྲུབ་པ་འདི་ལས་སླ་བ་གལ་སྲིད་སྲིད་པ་ནི། ཚེགས་ཆུང་བ་དང་འདི་ཉིད་
ཉམས་ལན་བརྩོན་པ་ལྟ་ཅི་སྨོས། ཟས་གཅིག་འགའ་རེ་ཙམ་གྱི་འབྲེལ་ཐོག་ཀྱང༌། མངོན་མཐོའི་རྟེན་ལས། ངེས་ལེགས་ལམ་མཆོག་ཟིན་པའི་ཕན་ཡོན་ནི་བླ་ན་མེད་པ་སྟེ། རང་ཅག་
བསམ་མེད་སྙིང་རུལ་དང༌། གཏད་མེད་བདུད་ཁྱེར་མ་སོང་བ་རྣམས་ཀྱིས། འདི་བཞིན་རབ་ལོ་གྲངས་གང་མང༌། འབྲིང་ཟླ་གྲངས་གང་འགྲུབ། ཐ་མར་ཚེས་གཉེན་ཞག་གྲངས་བསོག་པ་

།ཞིག་གལ་པོ་ཆེར་སྣང་ལ། དེ་ཡང་དོན་གྱི་གནད་བསྒོམ་ཅི་ཡང་མེད་པའི་ཟས་གཅིག་མིང་གཟུགས་ཙམ་གྱི་དགོས་དོན་ཇི་བཞིན་མི་འགྲུབ་པས། མ་ནོར་རྫོགས་པ་
ཞིག་དགོས་པའི་སྙིང་པོར་མཐོང་བ་དང༌། ཀུན་ཀྱང་ལམ་འདིར་ཞུགས་ན་ཅི་མ་རུང་སྙམ་པའི་ལྷག་བསམ་རྣམ་པར་དག་པར་རྒྱ་ཆེ་བ་ཀུན་ནས་བསླང་སྟེ། བདག་གི་ད་ལམ་གཞན་ཕན་ཐུབ་པའི་
ཐུགས་རྗེའི་ཤུགས་རྩལ་བྱིན་རླབས་ཀྱི་སྟོབས་ནུས་རྩ་བ་ནས་བྲལ་རུང་། རང་ལ་མེད་ཀྱང་རོགས་དཔུང་གཡར་བ། བསླུ་མེད་སྐྱབས་མཆོག་དཀོན་མཆོག་རྩ་གསུམ་ལ་གསོལ་བ་རྩེ་གཅིག་ཏུ་
བཅུ་བདུན་
བཏབ་ནས། མདོ་རྒྱུད་བསྟན་བཅོས་སྤྱི་འགྲོས་ཀྱི་གཞུང་ལ། བླ་མ་བརྒྱུད་པའི་མན་ངག་གིས་ཟུར་བརྒྱན། རང་གི་གོ་ཉམས་ཕྲན་བུས་ཀྱང་ཞབས་ཏོག་བགྱིས། སྔོན་གྱི་ཡིག་ཐོར་ཐེ་ཚོམ་
གྱི་གཞི་ཆེ་བ་རྣམས་དཔྱད་པའི་རྣམ་པ་ཙམ་བྱས། མ་ནོར་གསལ་རྫོགས་སུ་ཚོམ་བཞིན་བཀོད་པ་ལགས། ཀུན་གྱི་དེ་ལྟར་དགོངས་པ་འཚལ། སྲིད་ལམ་ལོགས་པར་འཁྱམས་པའི་འགྲོ་བ་
རྣམས༑ །རྣམ་གྲོལ་རིན་ཆེན་གླིང་དུ་བསྒྲོད་པའི་ཐབས། །མྱུར་བདེ་ཟབ་མོའི་གྲུ་རྫིང་བཟང་པོ་འདི། །བདག་བློ་ལྷག་བསམ་དེད་དཔོན་མཆོག་གིས་བསྒྲུབ། །དཀོན་མཆོག་རྩ་གསུམ་

ཐུགས་རྗེའི་ནུས་སྟོབས་དང༌། །འཁོར་འདས་དུས་གསུམ་དགེ་བའི་མཐུ་ཆེན་གྱིས། །དྲིན་ཆེན་ནམ་མཁའ་མཉམ་པའི་སེམས་ཅན་ཚོགས། །ཀུན་ཀྱང་རྫོགས་པའི་སངས་རྒྱས་མྱུར་ཐོབ་
ཤོག །ཅེས་པའང་དོན་གཉེར་ཅན་མང་པོ་དང་ཉེ་བར་དགེ་བཤེས་བསྟན་འཛིན་ཕུན་ཚོགས་ཀྱིས་བསྐུལ་ནན་ངོར། ཀུན་རྨོངས་དྲེད་པོའི་བློ་ཅན། སྙོམས་ལས་པ་ངག་དབང་ཀུན་དགའ་བསྟན་འཛིན་གྱིས། ཟླ་རྒྱལ་གོ་ཆེན་གནས་མཆོག་
འདབས་དྲུང་འཁོད་སྐབས་མགྱོགས་པར་བྲིས་པར། ཡངས་པའི་རྒྱལ་ཁམས་ཡོངས་ལ་ཁྱབ་ཅིང་སྐྱེ་འགྲོ་མཐའ་དག་ལ་ཕན་པས་བྱང་ཆུབ་དམ་པ་ཐོབ་པའི་རྒྱུར་གྱུར་ཅིག་གུ། །།སརྦ་མངྒ་ལམ།། །།ཀུཏྤནྟུ།༎ ༎ ༈ ཟས་
གཅིག་བླ་མ་བརྒྱུད་པའི་གསོལ་འདེབས་བཞུགས་སོ།། གཟོད་ནས་གོམ་པའི་ཚོགས་གསུམ་སྟོབས་རྣམས་དང༌། །སྙིགས་མའི་འགྲོ་ལ་རྗེས་བརྩེའི་སྨོན་ལམ་འབྲེལ། །རྣམ་མཁྱེན་ཡོངས་ལས་ཕུལ་བྱུང་
ཐུབ་པའི་དབང༌། །དུས་ཀྱི་ལྷར་བཅས་ཀུན་ལ་གསོལ་བ་འདེབས། །བྱང་སེམས་ས་སྙིང་དཔལ་ལྡན་མར་མེ་མཛད། །ལེགས་པའི་ཤེས་རབ་ཡབ་སྲས་གྲོ་ལུང་པ། །ཐུ་མི་གྲུ་མི་ཟངས་ཆེན་
དར་བསོད་པ། །མཁན་ཆེན་མཚོ་སྣ་མོན་བྲབ་ཆོས་སྐྱབས་མཚོན། །གནས་བརྟན་བགྲེས་དང་བྱ་འདུལ་སྐལ་བཟང་མཚན། །ཡོན་ཏན་ཡེ་ཤེས་པད་དཀར་ལྷ་རྩེ་ཞབས། །མི་ཕམ་བློ་གྲོས་

༄༅། །ཀུན་དགའ་ལྷུན་གྲུབ་རྗེ། །ཆོས་ཀྱི་དབང་ཕྱུག་རྩ་བའི་བླ་མ་ལ། །མོས་གུས་གདུང་བས་གསོལ་འདེབས་བྱིན་གྱིས་རློབས། །དལ་འབྱོར་རྙེད་དཀའ་ནམ་འཆི་
ངེས་མེད་དུ། །ལེགས་ཤེས་ཚེ་འདིའི་འཁྲུལ་དབང་མི་འབྱམས་པར། །གཏན་དོན་རིན་ཆེན་ཆོས་ལ་མཆོག་གནས་ཤོག །ཚེགས་ཆུང་འབྲས་བུ་ཆེ་བའི་ཟས་གཅིག་ལམ། །སྒོ་གསུམ་
ཧུ
ཉམས་ལེན་མཐའ་རུ་ཕྱིན་པ་ཡི། །སྒྲིབ་སྦྱངས་ཚོགས་རྫོགས་བྱང་ཆེན་མྱུར་ཐོབ་ནས། །མཁའ་མཉམ་སེམས་ཅན་དོན་བྱེད་ནུས་པར་ཤོག །ཅེས་པ་འདི་བཞིན་མཁྱེན་གཉིས་འཕྲིན་ལས་མཆོག་མངའ་བླ་མ་
བཅོ་བརྒྱད་
འཇིགས་མེད་རྣམ་རྒྱལ་གྱིས་གསུང་ངོར། སྙོམས་ལས་པ་ངག་དབང་ཀུན་དགའ་བསྟན་འཛིན་གྱིས་བརྒྱུད་པའི་བླ་མ་རྣམས་ཀྱི་མཚན་མདོ་ཚང་དུ་བྲིས་པ་བྱིན་རླབས་ཀྱི་འཇུག་པ་ཀུན་ལ་ཁྱབ་པར་གྱུར་ཅིག། །།བཀྲ་
ཤིས།། ཤུབྷཾ༎ །།སྟོན་པ་ཐུབ་པའི་དབང་པོ་ལ་ཕྱག་འཚལ་ལོ། །འདིར་བསྙེན་པ་རྫོགས་པའམ། ཟས་གཅིག་པའམ། བསྐང་བར་གནས་པའི་གང་ཟག་གིས། ཉི་མའི་གུང་ཐུན་ཙམ་དུ། དཀོན་མཆོག་གི་རྟེན་ཁྱད་པར་ཅན་གྱི་
དྲུང་ངམ། གསལ་བ་གསུམ་དང་ལྡན་པས། བདེ་བའི་སྟན་ལ་འདུག་སྟེ། སྡིག་ཟས་དང་ཤ་ཆང་སྒོག་བཙོང་གི་དྲི་ཡིས་མ་གོས་པའི་ཟས་དཀར་གསུམ་མངར་གསུམ་གང་ཡང་བཟའ་བར་འོས་པ་བཤམ་ལ་ཆུ་གཙང་གི་བྲན་ཅིང་ཡིད་གཞན་དུ་མ་
243

ཡེངས་པར། སྙིང་ཐག་པ་ནས་དཀོན་མཆོག་གསུམ་གྱི་མདོ་འདོན་པའི་མཐར་རམ། མིན་ཀྱང་འདི་ལྟར་བརྗོད། མགོན་པོ་ཐུགས་རྗེ་ཆེ་ལྡན་པ། །ཐམས་ཅད་མཁྱེན་པ་སྟོན་པ་པོ། །བསོད་ནམས་ཡོན་ཏན་རྒྱ
མཚོའི་ཞིང་། །དེ་བཞིན་གཤེགས་ལ་ཕྱག་འཚལ་ལོ། ༡ །དག་པས་འདོད་ཆགས་བྲལ་བའི་ཞིང་། །དགེ་བས་ངན་སོང་ལས་གྲོལ་ཏེ། །གཅིག་ཏུ་དོན་དམ་མཆོག་གྱུར་པ། །ཞི་གྱུར་
ཆོས་ལ་ཕྱག་འཚལ་ལོ། ༢ །གྲོལ་ནས་གྲོལ་བའི་ལམ་ཡང་སྟོན། །བསླབ་པ་དག་ལ་རབ་ཏུ་གནས། །ཞིང་གི་དམ་པ་ཡོན་ཏན་ལྡན། །དགེ་འདུན་ལ་ཡང་ཕྱག་འཚལ་
༣ །སངས་རྒྱས་གཙོ་ལ་ཕྱག་འཚལ་ལོ། །སྐྱོབ་པ་ཆོས་ལ་ཕྱག་འཚལ་ལོ། །དགེ་འདུན་ལ་ཡང་ཕྱག་འཚལ་ལོ། །གསུམ་ལ་རྟག་ཏུ་གུས་ཕྱག་འཚལ། །རྒྱལ་བས་
བདུད་བཅོམ་བྱང་ཆུབ་སངས་རྒྱས་ཏེ། །རྒྱལ་བའི་སྐུ་ལ་བཀྲེས་སྐོམ་མི་མངའ་ཡང༌། །བདག་སོགས་བསོད་ནམས་ཞིང་དུ་གྱུར་སླད་དུ། །བཤོས་དང་ཞལ་ཟས་སྦྱར་བ་འདི་ཕུལ་
བས༑ ༥ །དུས་ཀུན་དགེ་བའི་ལོ་ཐོག་འཕེལ་རྒྱས་ནས། །བདེ་བ་ཅན་དུ་པདྨོ་ལས་སྐྱེས་ཏེ། །ཏིང་འཛིན་ཟས་དང་ཆོས་ལ་ལོངས་སྤྱོད་ཅིང་། །སྤྲུལ་པས་ཕྱོགས་བཅུའི་དོན་གཉིས་མཛད་སྒྲ

༦
༄༅། །པར་ཤོག །ཞལ་ཟས་རོ་བརྒྱ་ལྡན་པས་ཡིད་འཕྲོག་པ། །ལེགས་སྦྱར་འདི་ནི་རྒྱལ་བ་སྲས་བཅས་ལ། །དད་པས་ཕུལ་བའི་འགྲོ་བ་མཐའ་དག་
གཅིག་༧ཀུན༑ །འབྱོར་ལྡན་ཏིང་འཛིན་ཟས་ལ་སྤྱོད་པར་ཤོག །སྟོན་པ་བླ་མེད་སངས་རྒྱས་རིན་པོ་ཆེ། །སྐྱོབ་པ་བླ་མེད་དམ་ཆོས་རིན་པོ་ཆེ། །འདྲེན་པ་བླ་མེད་དགེ་འདུན་རིན་པོ་ཆེ། །བླ་
མེད་དཀོན་མཆོག་གསུམ་ལ་མཆོད་པ་འབུལ། ༨ །རིས་མེད་རྩ་བརྒྱུད་བླ་མ་དང༌། །ཡི་དམ་མཁའ་འགྲོ་དཀྱིལ་འཁོར་ལྷ། །ཆོས་སྲུང་ནོར་ལྷའི་ཚོགས་བཅས་ལ། །ཞལ་ཟས་ཚོགས་
བཅུ་དགུ་
ཀྱི་བདུད་རྩི་འབུལ། ༩ །སངས་རྒྱས་ཡོན་ཏན་བསམ་མི་ཁྱབ།ྋ །དམ་པའི་ཆོས་ཀྱང་བསམ་མི་ཁྱབ། །འཕགས་པའི་དགེ་འདུན་བསམ་མི་ཁྱབ། །བསམ་མི་ཁྱབ་ལ་དད་བྱས་
ནས༑ །རྣམ་པར་སྨིན་པའང་བསམ་མི་ཁྱབ། །རྣམ་དག་ཞིང་དུ་སྐྱེ་བར་ཤོག །ཨོཾ་གུ་རུ་བཛྲ་ནཻ་ཝི་དྱ་ཨཱཿ ཧཱུཾ། ཞེས་ཕུད་དང་པོར་ཞལ་ཟས་གཅིག་བྱས་ཏེ་བླ་མ་ལ་ཕུལ། ཨཾ་སརྦ་བུདྡྷ་བོ་དྷི་སཏྭ་བྷྱཿ
བཛྲ་ནཻ་ཝི་དྱ་ཨཱཿ ཧཱུཾ། ཕུད་གཉིས་པ་སངས་རྒྱས་དང༌། བྱང་ཆུབ་སེམས་དཔའ་ལཕུལ། ཨོཾ་ཀ་མ་དེ་ཝ་མཎྜལ་བཛྲནཻ་ཝི་དྱ་ཨཱཿ ཧཱུཾ། ཕུད་གསུམ་པ་ཡི་དམ་དཀྱིལ་འཁོར་ལྷ་ཚོགས་ལ་ཕུལ། ཨོཾ་ཤྲཱི་དྷརྨཱ་པཱ་ལ་བཛྲ་

ནཻ་ཝི་དྱ་ཨཱཿ ཧཱུྃ། ཕུད་བཞི་པ་ཆོས་སྐྱོང་སྲུང་མ་རྣམས་ལཕུལ། ཨོཾ་ཨཱརྻ་ཛམྦྷ་ལ་དྷ་ན་དེ་ཝ་ཏ་བཛྲ་ནཻ་ཝི་དྱ་ཨཱཿ ཧཱུྃ། ཕུད་ལྔ་པ་རྨུག་འཛིན་ནོར་ལྷ་ལ་ཕུལ། དེ་འཕྲོས་ཆང་བུ་གསུམ་བྱས་པ། རིམ་པ་བཞིན་དུ། ཨཾ་
ཧ་རི་ཏེ་པཎྜི་ཨཱཿ ཁཾ་སྭཱ་ཧཱ ཆང་བུ་དང་པོ་འཕྲོག་མར་སྦྱིན། ༀ་ཧ་རི་ཏེ་པཎྜི་ནི་ཁཾ་སྭཱ་ཧཱ། ཆང་བུ་གཉིས་པ་འཕྲོག་མའི་བུ་ལྔ་བརྒྱ་ལ་བྱིན། ཨཾ་ཨཱ་གྲ་པཎྜི་ཨ་ཤི་བྷྱསྭཱ་ཧཱ། ཆངབུ་གསུམ་པ་ཕུད་ལ་དབང་བའི་འབྱུང་
ཕོ་རྣམས་ལ་སྦྱིན་ནོ། །དེ་ནས་རང་གི་ལྷའི་རྣལ་འབྱོར་ལ་སོགས་པ་གང་དང་འབྲེལ་པ་ལྟར་དྲན་ཤེས་བག་ཡོད་དང་ལྡན་བཞིན་ལོངས་སྤྱོད་པར་བྱའོ། །མཐར་ལྷག་མའི་ཆང་བུ་གཅིག་བྱས་ལ། ཨོཾ་ཨུཙྪིཥྚ་ཨ་ཤི་བྷྱ༔ སྭཱ་ཧཱ། ཞེས་ལྷག་
མ་དབང་བའི་འབྱུང་པོ་རྣམས་ལ་སྦྱིན། དེ་ལྟར་ཆང་བུ་བཞི་པོ་སྔགས་རེ་དང་སེ་གོལ་རེ་བྱ་ཞིང་བཟའ་བ་ཡོངས་སུ་ཐོབ་པར་མོས་པས་ཡོངས་སུ། ཚིམ་པར་གྱུར། དེ་ནས་ཆབ་འཐུང་བའི་ཞལ་ཆུ། ཨོཾ་ཥེ་ཊ་ཨཱཿ ཤི་བྷྱསྭཱ་ཧཱ། ཞེས་
བསྔོས་པས་ཞལ་མཆིལ་དབང་བ་ཚིམ་པར་བྱས། རྗེས་ཀྱི་རིམ་པ་ཡོན་སྦྱོང་ཞིང་བསྔོ་སྨོན་གྱིས་རྒྱས་འདེབས་པ་ལ། དང་པོ་ཡོན་སྦྱོང་བ་ནི། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ཀུན་ནས་འོད་ཀྱི་རྒྱལ་པོ་མེ་འོད་རབ་ཏུ་གསལ་བ་ལ་ཕྱག་འཚལ་ལོ། །ན་མཿས་མནྟ་པྲ་བྷ་རཱ་ཛ་ཡ་ཏ་ཐཱ་ག་ཏཱ་ཡ། ཨ་ཨརྷ་ཏེ་སམྱཀ་སཾ་བུདྡྷ་ཡ། ན་མོ་མཉྫུ་ཤྲཱི་ཀུ་མ་ར་བུདྡྷ་

༄༅། །ཡ། བོ་དྷི་ས་ཏྭ་ཡ། མ་ཧཱ་ས་ཏྭ་ཡ། མ་ཧཱ་ཀཱ་རུ་ཎི་ཀཱ་ཡ་ཏདྱ་ཐཱ། ཎི་ར་ལདྡྷེ། ནི་ར་བྷ་སྱ། ཛ་ཡེ་ཛ་ཡེ། ལབྷེ་ལ ེ༷་མ་ཧཱ་མ་ཏེ། དཀྵེ་དཀྵེ་ཎི་མེ་
པ་རི་ཤོ་དྷ་ཡེ་སྭཱ་ཧཱ། ཞེས་གཟུངས་འདི་ཚར་གསུམ་བཏོན་ན་དཀོར་ཟས་རི་བོ་ཙམ་ཟོས་ཀྱང་འདག་ཅིང་བསོད་ནམས་འཕེལ་ལོ། །གཉིས་པ་བསྔོ་སྨོན་ནི། གང་གིས་བདག་ལ་ཁ་ཟས་སྦྱིན་པ་དང༌། སྐོམ་བླུད་པ་
དང་རིམ་གྲོ་བྱ་བ་དེ་དག་ཉེ་བར་ཞི་བའི་བདེ་བ་ཐོབ་པར་གྱུར་ཅིག གང་ཡང་བདག་ལ་གཤེ་བར་བྱེད་པ་དང་། མི་བདེ་བ་བྱེད་པ་དང༌། རྡེག་པར་བྱེད་པ་དང༌། མཚོན་གྱིས་འདེབས་པར་
བྱེད་པ་དང༌། རྣམ་པ་ཐམས་ཅད་དུ་སྲོག་གི་བར་དུ་གཅོད་པར་བྱེད་པ་དེ་དག་ཉེ་བར་ཞི་བའི་བདེ་བ་ཐོབ་པར་གྱུར་ཅིང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་
འཚང་རྒྱ་བར་གྱུར་ཅིག རང་ལུས་རྒྱལ་བའི་དཀྱིལ་འཁོར་ལ། །བཟའ་བ་ཕུལ་བའི་བསོད་ནམས་ཀྱིས། ཁ་དོག་སྟོབས་དང་ལྡན་གྱུར་ཏེ། །རོ་བརྒྱ་ལྡན་པའི་ཟས་རྙེད་ནས། །བསམ་
གཏན་ཟས་ཀྱིས་འཚོ་བར་ཤོག །བཏུང་བ་ཕུལ་བའི་བསོད་ནམས་ཀྱིས། །ཉོན་མོངས་ཚད་པ་ཞི་བ་དང་། །སྐོམ་ནད་མེད་པར་སྐྱེ་བར་ཤོག །གང་གིས་སྦྱིན་པ་གང་ལ་སྦྱིན། །སྦྱིན་པ་ཇི་

ལྟར་མི་རྟོག་པ། །སྦྱིན་པ་མཉམ་པ་དེ་ཉིད་ཀྱིས། །སྦྱིན་བདག་ལ་ནི་ཡོངས་རྫོགས་ཤོག །རྒྱལ་པོ་སྦྱིན་བཏང་ཉིད་དང་ཡང༌། །སེམས་ཅན་ཕུང་པོ་གཞན་དག་ཀྱང༌། །ཚེ་རིང་ནད་མེད་
ཕུན་སུམ་ཚོགས། །རྟག་ཏུ་བདེ་བ་ཐོབ་པར་ཤོག །བསོད་ནམས་སྟོབས་ཆེན་གྱུར་པ་འདི་ཡིས་མཐུས། །སྦྱིན་བདག་འཁོར་དང་བཅས་རྣམས་ལ། །ཚེ་འདིར་བསམ་པའི་དོན་འགྲུབ
ཅིང་༑ །བར་ཆད་ཞི་ནས་བཀྲ་ཤིས་པ། །བསམ་པ་ཆོས་ལྡན་འགྲུབ་གྱུར་ཅིག །བླ་མེད་བླ་མའི་ཐུགས་རྗེ་དང༌། །རྒྱལ་དང་རྒྱལ་སྲས་རང་རྒྱལ་དང༌། །དགྲ་བཅོམ་བདེན་པའི་བྱིན་
རླབས་ཀྱིས། །ཇི་ལྟར་བསྔོ་བ་དང་སྨོན་ལམ་འགྲུབ་གྱུར་ཅིག བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བསྔོ་བ་དང་སྨོན་ལམ་ལ་ངེས་པར་
དབང་བའི་རྒྱལ་པོ་ལ་ཕྱག་འཚལ་ལོ། །ཨོཾ་དྷ་རེ་དྷ་རེ་བྷནྡྷ་རེ་སྭཱ་ཧཱ། ཞེས་པའི་ཕྱག་འཚལ་སྔགས་དང་བཅས་པ་ལན་འདུན་བཟླས་ན་སྨོན་ལམ་གང་བཏབ་འགྲུབ་ཅེས་པདྨ་དྲྭ་བ་ཅན་གྱི་རྒྱུད་ལས་གསུངས། གཞན་མདོ་སྡེ་བྱེ་བ་
ལས༑ དགེ་སྦྱོར་གང་བྱེད་ཀྱི་འགོར། ཨོཾ་སམྦྷ་ར་སམྦྷྰ་ར་བྷི་མ་ན་ས་ར་མ་ཧཱ་ཛམྦུ་ཧཱུཾ་ཕཊ་དང་ཐུན་མཇུག་ཏུ། ཨོཾ་དྷུ་རུ་དྷུ་རུ་ཛ་ཡ་མུ་ཥེ་སྭཱ་ཧཱ། ཞེས་ལན་བདུན་བཟླས་ན། དགེ་སྦྱོར་གང་བྱེད་བྱེ་བར་འགྱུར་

༄༅། །གསུངས། སྙིང་རྗེ་པདྨ་དཀར་པོའི་མདོ་ལས་གསུངས། ཨོཾ་ཧྲཱི་པདྨ་ནིརྟི་ཤྭ་ར་ཧཱུཾ། ལན་གཅིག་བཟླས་ན་བཟླས་པ་གང་བྱས་བྱེ་བ་དུང་ཕྱུར་འབུམ་ཕྲག་མང་པོ་སུམ་འགྱུར་གསུངས། ཡོངས་སུ་
བསྔོ་བའི་འཁོར་ལོའི་མདོ་ལས། ༀ་རུ་ཙི་ར་མ་ནཱི་པྲ་ཝར་ངྷ་ན་ཡེ་སྭཱ་ཧཱ། ཞེས་ལན་བདུན་བཟླས་ཏེ་འཕྲེང་བར་བཏབ་ན་གང་བཏོན་བྱེ་བར་འགྱུར་རོ། །འཇམ་དཔལ་རྩ་རྒྱུད་ལས། ཨཾ་ཥེ་ཙ་ར་ནཱ་ག་ཧཱུྃ་ཧྲཱིཿ ཋ། ལན་
བདུན་བཟླས་ཏེ་རྐང་མཐིལ་དུ་བཏབ་ན་རྐང་འོག་ཏུ་གང་ཤི་བ་སུམ་ཅུ་རྩ་གསུམ་གྱི་ལྷའི་གནས་སུ་སྐྱེ་བར་གསུངས་སོ། །མཆིལ་མ་དོར་དུས། ཨོཾ་ཥེ་ཊ་ཨ་ཤི་བྷྱསྭཱ་ཧཱ། སྣབས་ལ། ཨོཾ་ན་ག་ཧ་རི་བྷྱསྭཱ་ཧཱ། དྲི་ཆུ་ལ། ཨ་
མུཥྚི་ཧ་རི་བྷྱཿསྭཱ་ཧཱ། དྲི་ཆེན་ལ། ཨོཾ་བྷི་ཥ་ཊ་ཧ་རཾ་བྷྱ༔སྭཱ་ཧཱ། ཕོ་གཏོར་ཤོར་བ་ལ། ཨོཾ་མཾ་ས་ཧ་རི་བྷྱཿསྭཱ་ཧཱ། བཀྲུ་བཤལ་དོར་བ་ལ། ཨོཾ་པྲེ་ཏ་ཥ་ནི་ཧ་རི་བྷྱཿསྭཱ་ཧཱ། ཟས་ཀྱི་ལྷག་མ་ཐམས་ཅད་
ལ། ཨོཾ་ཨུ་ཙིཡྰ་ཧ་རི་བྷྱཿསྭཱ་ཧཱ། ཞེས་དེ་རྣམས་རྒྱུན་ཁྱེར་དུ་བཟླས་ན། དགེ་སློང་ལྔ་བརྒྱ་ལ་དྲོ་དྲངས་པ་བས་བསོད་ནམས་ཆེ་ཞེས་ཇོ་བོས་གསུངས་སོ། །འདུལ་བའི་མདོ་ལས། ཨོཾ་སྲི་བྷ་ས་ཎི་མ་ཎི་དྷ་བྲ་ཎི་དྷ་བྲ་ཎི་སྭཱ་
ཧཱ༑ ཞེས་ལན་བདུན་བཟླས་ནས་གཏོར་མ་ལ་བཏབ་ན་ལོངས་སྤྱོད་དངོས་གྲུབ་འབྱུང་། གཞན་རང་གར་སྤྱད་ན་ཡི་དྭགས་སུ་སྐྱེ་གསུངས་སོ།། ཨོཾ་ཨཱཿ བྷི་ར་ཥེ་ཙ་ར་མཾ་སྭཱ་ཧཱ། འདི་ལན་བདུན་བཟླས་ཏེ་ཤ་ལ་བཏབ་སྟེ་ཟོས་ན་ཉེས་

པ་མི་འབྱུང་ཞིང་སེམས་ཅན་དེ་ངན་སོང་ལས་ཐར་བར་གསུངས་སོ། །དེ་ལྟར་ཕུད་ཆང་མཆོད་བསྔོ་ཡོན་སྦྱངས་བ། བསྔོ་བ་སྨོན་ལམ་སྐབས་དོན་ཀུན་ཚང་བ། ཞར་བྱུང་དུ་འགྱུར་སྔགས་ཟབ་མོ་རྒྱུན་གཏོར་སོགས་ཚེགས་ཆུང་ལ་ཕན་ཡོན་ཆེ་
བ༑ ༧ རྒྱལ་བའི་བཀའ་ལས་བྱུང་བས་བྱིན་རླབས་ཆེ་བ་བཅས་འདི་རྣམས་དགེ་སློང་བསྟན་འཛིན་ཕུན་ཚོགས་ཀྱི་ངོར། ༧
ངག་དབང་ཀུན་དགའ་བསྟན་འཛིན་གྱིས་སྡེབས་པའི་ཡི་གེ་པ་ནི་བསྐུལ་བ་པོ་ཉིད་ཀྱིས་བགྱིས་པའི་དགེ་བས་འགྲོ་ཀུན་
ཟག་མེད་ཕུང་པོ་ལྔ་ལ་ལོངས་སྤྱོད་པར་གྱུར་ཅིག་ཅིག། །།སརྦ་མངྒ་ལམ།།

༄༅། །རྗེ་སྒམ་པོ་པའི་ཞལ་གདམས་ལམ་མཆོག་རིན་པོ་ཆེའི་འཕྲེང་བ་ཞེས་བྱ་བ་བཞུགས་སོ།།

༄༅། །ན་མོ་གུ་རུ། །གང་ཞིག་འཁོར་བའི་རྒྱ་མཚོ་འཇིགས་སུ་རུང་ཞིང་བརྒལ་དཀའ་བ་ལས་སྒྲོལ་བར་མཛད་པའི་བཀའ་བརྒྱུད་
རིན་པོ་ཆེའི་སྤྱོད་པ་རྣམ་པར་དག་པས་བརྒྱན་ཞིང་བྱིན་རླབས་ཀྱི་ཆུ་རྒྱུན་རྒྱ་མཚོ་ཆེན་པོའི་དབྱིངས་ལྟར་ཟད་མི་ཤེས་པ་སྨོན་ལམ་རྒྱ་ཆེ་ཞིང་ཡུན་རིང་བ་ལྷུན་
གྱིས་གྲུབ་པའི་སྒྲུབ་བརྒྱུད་དྲི་མ་མེད་པ་བླ་མ་དམ་པ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །བྱིན་གྱིས་བརླབ་ཏུ་གསོལ་ལོ། །བཀའ་བརྒྱུད་དེ་
དག་ལས་བྱུང་བའི་གསུང་གི་རྒྱུན་་་ུན་རིང་པོར་ཡིད་ལ་བརྣགས་པར་བྱས་ཏེ། ྋ །དངོས་དང་བརྒྱུད་ཀྱིས་རང་ཉིད་ལ་ཡིད་གདུང་བའི་སྐལ་ལྡན་རྣམས་ལ་

རིན་
<ཧུ
།ཤིན་ཏུ་གཅེས་པའི་གདམས་ངག་ལམ་མཆོག་ཏུ་གྱུར་པ་རིན་པོ་ཆེའི་ཕྲེང་བ་ཞེས་བྱ་བ་ཞིག་ཡི་གེའི་རིས་སུ་བཀོད་པར་
བགྱིའོ༑ །དེ་ཡང་རྟེན་གྱི་གང་ཟག་ཐར་པ་དང་ཐམས་ཅད་མཁྱེན་པའི་སངས་རྒྱས་ཐོབ་པར་འདོད་པས། །དང་པོར་འཕངས་པའི་ཆོས་བཅུ་རྗེས་སུ་དྲན་
253པར་བྱ་བ་ནི། རྙེད་པར་དཀའ་བའི་མི་ལུས་གཙང་མ་འདི། །མི་དགེ་སྡིག་པའི་ལས་ལ་སྤྱོད་དུ་འཕངས། །ལྡན་པར་དཀའ་བའི་དལ་འབྱོར་མི་ལུས་
གཙང་མ་འདི། །ཆོས་མེད་ཐ་མལ་གྱི་ལུས་སུ་ཤི་རུ་འཕངས། །སྙིགས་མའི་དུས་ཀྱི་མི་ཚེ་ཡུན་ཐུང་ཡུད་ཙམ་འདི། །དོན་མེད་བྱ་བའི་ལས་ལ་ཟད་དུ་

འཕངས༑ །རང་སེམས་ཆོས་སྐུའི་རང་བཞིན་སྤྲོས་མེད་འདི། །འཁྲུལ་པ་འཁོར་བའི་འདམ་དུ་བྱིང་དུ་འཕངས། །ལམ་སྣ་འདྲེན་པའི་བླ་མ་དམ་པ་དེ། །བྱང་ཆུབ་མ་ཐོབ་བར་དུ་འབྲལ་དུ་
འཕངས༑ །ཐར་པའི་གྲུ་གཟིངས་སྡོམ་པ་དམ་ཚིག་དེ། །ཉོན་མོངས་བག་མེད་རྐྱེན་དབང་གིས་བཤིག་ཏུ་འཕངས། །བླ་མའི་རྐྱེན་གྱིས་རང་ལ་རྙེད་པའི་རྟོགས་པ་དེ། །འདུ་བྱེད་ཚང་ཚིང་གི་
གསེབ་ཏུ་སྟོར་དུ་འཕངས། །གྲུབ་ཐོབ་རྣམས་ཀྱི་མན་ངག་ཟབ་མོ་དེ། །མི་ནག་སྐལ་མེད་རྣམས་ལ་ཟོང་དུ་བཙོང་དུ་འཕངས། །འགྲོ་བ་སེམས་ཅན་དྲིན་ཅན་ཕ་མ་རྣམས། །སྡང་བའི་སེམས་
ཀྱིས་སྤོང་ཞིང་འདོར་བ་འཕངས། །གཞོན་པའི་ལང་ཚོ་དར་བའི་སྒོ་གསུམ་དེ། །ཐ་མལ་བཏང་སྙོམས་ངང་དུ་བཞག་ཏུ་འཕངས། །དེ་ནི་འཕངས་པའི་ཆོས་བཅུ་ཡིན་ནོ། །དགོས་པའི་ཆོས་
བཅུ་ནི། རང་གི་ཕོ་ཚོད་ཟིན་པས་གྲོས་ཀྱི་གཞི་རྩ་མ་འཆུག་པ་ཞིག་དགོས། །དད་དང་བརྩོན་འགྲུས་ཀྱིས་བླ་མ་དམ་པའི་བཀའ་བཞིན་སྒྲུབ་པ་ཞིག་དགོས། །གདམས་ངག་གི་སྐྱོན་ཡོན་ཤེས་
པས་བླ་མའི་གདམས་ངག་འདོམ་ཁ་མ་ནོར་བ་ཞིག་དགོས། །ཤེས་རབ་དང་དད་པ་ནན་ཏན་གྱིས་བླ་མ་དམ་པའི་ཐུགས་དགོངས་ལོན་པ་ཞིག་དགོས། །དྲན་པ་དང་ཤེས་བཞིན་བག་ཡོད་དང་ལྡན་✖

།པས་སྒོ་གསུམ་ཉེས་སྐྱོན་གྱིས་མ་གོས་པ་ཞིག་དགོས། །གོ་ཆ་དང་སྙིང་སྟོབས་ཀྱིས་ཡི་དམ་བརྟན་ཞིང་ཚུགས་ཐུབ་པ་ཞིག་དགོས། །ཆགས་མེད་ཞེན་མེད་ཀྱི་སྤྱོད༄༅།
པས་སྣ་ཐག་མི་ལ་མ་ཤོར་བ་ཞིག་དགོས། །སྦྱོར་དངོས་རྗེས་གསུམ་གྱི་ཟིན་པས་རྟག་ཏུ་ཚོགས་གཉིས་གསོག་པ་ལ་བརྩོན་པ་ཞིག་དགོས། །བྱམས་པ་དང་སྙིང་རྗེས་དངོས་སམ་བརྒྱུད་ནས་
སེམས་ཅན་གྱི་དོན་ལ་བློ་ཕྱོགས་པ་ཞིག་དགོས། །ཤེས་རབ་དང་གོ་རྟོགས་ཀྱིས་ཆོས་ཐམས་ཅད་དངོས་དང་མཚན་མར་མ་ཤོར་བ་ཞིག་དགོས། །དེ་ནི་དགོས་པའི་ཆོས་བཅུ་ཡིན་ནོ། །བསྟེན་
པར་བྱ་བའི་ཆོས་བཅུ་ནི། རྟོགས་པ་དང་ཐུགས་རྗེ་ལྡན་པའི་བླ་མ་དམ་པ་བསྟེན། །དབེན་ཞིང་ཉམས་དགའ་ལ་བྱིན་ཆགས་པའི་དགོན་པ་བསྟེན། །ལྟ་སྤྱོད་མཐུན་ཞིང་བློ་ཐུབ་པའི་གྲོགས་པོ་
བསྟེན༑ །འཚོ་བའི་ཡོ་བྱད་ཀྱི་སྐྱོན་དྲན་ཞིང་ཚོད་ཟིན་པ་བསྟེན། །གྲུབ་ཐོབ་བརྒྱད་པའི་མན་ངག་ཕྱོགས་མེད་བསྟེན། །རང་གཞན་ལ་ཕན་པའི་རྫས་སྨན་སྔགས་དང་རྟེན་འབྲེལ་ཟབ་མོ་
* བསྟེན་༑ །ཁམས་དང་འཕྲོད་པའི་ཟས་དང་ཐབས་ལམ་བསྟེན།ྋ །ཉམས་ལ་ཕན་པའི་ཆོས་དང་སྤྱོད་ལམ་བསྟེན། །དད་གུས་སྐལ་པར་ལྡན་པའི་སློབ་མ་བསྟེན། །སྤྱོད་ལམ་རྣམ་བཞིར་རྒྱུན་

དུ་དྲན་པ་དང་ཤེས་བཞིན་བསྟེན། །དེ་ནི་བསྟེན་པར་བྱ་བའི་ཆོས་བཅུའོ། །སྤང་བར་བྱ་བའི་ཆོས་བཅུ་ནི། །ཅི་བྱེད་འཇིག་རྟེན་ཆོས་བརྒྱད་དང་འདྲེས་པའི་སློབ་དཔོན་སྤང༌། །སེམས་དང་
ཉམས་ལ་གནོད་པའི་འཁོར་འདབ་དང་གྲོགས་ངན་སྤང༌། །གཡེང་བ་ཆེ་ཞིང་འཚེ་བ་མང་བའི་གནས་དང་དགོན་པ་སྤང༌། །རྐུ་འཕྲོག་གཡོ་སྒྱུས་བསྒྲུབས་པའི་འཚོ་བ་སྤང༌། །སེམས་དང་
ཉམས་ལ་གནོད་པའི་ལས་དང་བྱ་བ་སྤང༌། །ཁམས་ལ་གནོད་པའི་ཟས་དང་སྤྱོད་ལམ་སྤང་། །འདོད་འདུན་སེར་སྣས་བཅིངས་པའི་འཛིན་ཆགས་སྤང་། །ཕ་རོལ་མི་དད་པའི་རྒྱུ་བག་མེད་པའི་
ད་ལམ་སྤང༌། །དོན་མེད་འགྲོ་འདུག་གི་ལས་དང་བྱ་བ་སྤང༌། །རང་སྐྱོན་སྦས་ནས་གཞན་སྐྱོན་སྒྲོག་པ་སྤང༌། །དེ་ནི་སྤང་བར་བྱ་བའི་ཆོས་བཅུའོ། །མི་སྤང་བར་བྱ་བའི་ཆོས་བཅུ་
།སྙིང་རྗེ་གཞན་དོན་གྱི་རྩ་བ་ཡིན་པས་མི་སྤང༌། །སྣང་བ་སེམས་ཀྱི་རང་འོད་ཡིན་པས་མི་སྤང༌། །རྣམ་རྟོག་ཆོས་ཉིད་ཀྱི་རོལ་པ་ཡིན་པས་མི་སྤང༌། །ཉོན་མོངས་པ་ཡེ་ཤེས་ཀྱི་གསལ་
འདེབས་ཡིན་པས་མི་སྤང༌། །འདོད་ཡོན་ཉམས་རྟོགས་ཀྱི་ཆུ་ལུད་ཡིན་པས་མི་སྤང༌། །ན་ཚ་སྡུག་བསྔལ་དགེ་བའི་བཤེས་གཉེན་ཡིན་པས་མི་སྤང༌། །དགྲ་བགེགས་ཆོས་ཉིད་ཀྱི་བསྐུལ་མ་

རིན་༄༅། །ཡིན་པས་མི་སྤང་། ཤུགས་ལ་བྱུང་ན་དངོས་གྲུབ་ཡིན་པས་མི་སྤང་། །ཐབས་ལམ་གང་ཡང་ཤེས་རབ་ཀྱིས་ལམ་སྟེགས་ཡིན་པས་མི་སྤང་། །གྲུབ་ཅིང་ལྕོགས་
པའི་ལུས་ཀྱི་ཆོས་སྤྱོད་མི་སྤང༌། །ནུས་པ་ཆུང་ཡང་གཞན་དོན་གྱི་བསམ་པ་མི་སྤང༌། །དེ་ནི་མི་སྤང་བར་བྱ་བའི་ཆོས་བཅུ་ཡིན་ནོ། །ཤེས་པར་བྱ་བའི་ཆོས་བཅུ་ནི། །ཕྱིའི་སྣང་བ་འཁྲུལ་
བར་འདུག་པས་བདེན་མེད་དུ་ཤེས་པར་བྱ། །ནང་གི་སེམས་ཉིད་བདག་མེད་དུ་འདུག་པས་སྟོང་པར་ཤེས་པར་བྱ། །བར་གྱི་རྣམ་རྟོག་རྐྱེན་སྐྱེས་སུ་འདུག་པས་གློ་བུར་དུ་ཤེས་པར་བྱ།
འབྱུང་བའི་ལུས་ངག་འདུས་བྱས་སུ་འདུག་པས་མི་རྟག་པར་ཤེས་པར་བྱ། །སེམས་ཅན་གྱི་བདེ་སྡུག་ཐམས་ཅད་ལས་ལས་འབྱུང་བས་ལས་འབྲས་མི་བསླུ་བར་ཤེས་པར་བྱ། །སྡུག་བསྔལ་ངེས་
འབྱུང་གི་རྒྱུ་རུ་འདུག་པས་དགེ་བའི་བཤེས་གཉེན་དུ་ཤེས་པར་བྱ། བདེ་སྐྱིད་འཁོར་བའི་རྩ་བར་འདུག་པས་ཞེན་ཆགས་བདུད་དུ་ཤེས་པར་བྱ། །འདུ་འཛི་ཆོས་ཀྱི་འགལ་རྐྱེན་དུ་འདུག་པས་
བསོད་ནམས་བར་ཆད་དུ་ཤེས་པར་བྱ། །བར་ཆད་དགེ་སྦྱོར་གྱི་བསྐུལ་མར་འདུག་པས་དགྲ་བགེགས་བླ་མ་ཤེས་པར་བྱ། དོན་དམ་པར་ཆོས་ཐམས་ཅད་རང་བཞིན་མེད་པར་འདུག་པས་གང་ལ

ཡང་མཉམ་པ་ཉིད་དུ་ཤེས་པར་བྱ། །དེ་ནི་ཤེས་པར་བྱ་བའི་ཆོས་བཅུ་ཡིན་ནོ། །ཉམས་སུ་བླང་བའི་ཆོས་བཅུ་ནི། །ཆོས་སྒོར་ཞུགས་ནས་མི་ཆོས་ཀྱི་ཁྱུ་རུ་མི་འཇུག་པར་ཆོས་བཞི་ཉམས་སུ་
བླང་༑ །ཕ་ཡུལ་སྤང་ནས་མི་ཡུལ་དུ་གཞི་མི་འདིང་བར་ཆགས་མེད་དུ་ཉམས་སུ་བླང༌། །བླ་མ་དམ་པ་བསྟེན་ནས་ང་རྒྱལ་སྤངས་ཏེ་བཀའ་བཞིན་ཉམས་སུ་བླང༌། །ཐོས་བསམ་ལ་བློ་སྦྱངས་
ནས་ཁ་བཤད་མི་བྱ་བར་ཤེས་པ་དོན་ཐོག་ཏུ་ཉམས་སུ་བླང༌། །རྟོགས་པ་རྒྱུད་ལ་ཤར་ནས་འཆལ་པར་བཏང་སྙོམས་སུ་མི་བཏང་བར་ཡེངས་མེད་དུ་ཉམས་སུ་བླང༌། །ཉམས་ལེན་རྒྱུད་ལ་སྐྱེས་
ནས་ཚོགས་སུ་འདུ་འཛི་ལ་མི་འཇུག་པར་ཉམས་སུ་བླང༌། །ཁས་བླངས་ཤིང་དམ་བཅས་ནས་སྒོ་གསུམ་བག་མེད་ལ་མི་བཏང་བར་བསླབ་པ་གསུམ་ཉམས་སུ་བླང༌། །བྱང་ཆུབ་མཆོག་ཏུ་
སེམས་བསྐྱེད་ནས་རང་དོན་མི་བྱེད་པར་ཅི་བྱེད་གཞན་དོན་དུ་ཉམས་སུ་བླང༌། །སྔགས་ཀྱི་སྒོར་ཞུགས་ནས་སྒོ་གསུམ་ཐ་མལ་དུ་མི་བཞག་པར་དཀྱིལ་འཁོར་གསུམ་དུ་ཉམས་སུ་བླང་། །གཞོན་
པའི་དུས་སུ་དོན་མེད་ས་མཐའ་མི་བསྐོར་བ་བཤེས་གཉེན་དམ་པའི་ཞབས་དྲུང་དུ་དཀའ་ཐུབ་ཉམས་སུ་བླང་ངོ་། །དེ་ནི་ཉམས་སུ་བླང་བའི་ཆོས་བཅུ་ཡིན་ནོ། །ནན་ཏན་དུ་བྱ་བའི་ཆོས་བཅུ་༝

༄༅། །ནི། །ལས་དང་པོ་པས་ཐོས་བསམ་ལ་ནན་ཏན་བྱ། །ཉམས་མྱོང་སྐྱེས་ནས་སྒོམ་བསྒྲུབ་ལ་ནན་ཏན་བྱ། །བརྟན་པ་མ་ཐོབ་བར་དབེན་པ་ལ་ནན་ཏན་བྱ། །འཕྲོ་
རྒོད་ཤས་ཆེ་ན་རིག་པ་གཅུན་པ་ལ་ནན་ཏན་བྱ། །བྱིང་རྨུག་ཤས་ཆེ་ན་རིག་པ་གསེང་བ་ལ་ནན་ཏན་བྱ། །བློ་མ་བརྟན་བར་དུ་མཉམ་བཞག་ལ་ནན་ཏན་བྱ། །མཉམ་བཞག་ལ་བརྟེན་ནས་རྗེས་
ཐོབ་ལ་ནན་ཏན་བྱ། །མི་མཐུན་པའི་འགལ་རྐྱེན་མང་ན་བཟོད་པ་གསུམ་ལ་ནན་ཏན་བྱ། །འདོད་འདུན་ཆགས་ཞེན་ཆེ་ན་ཞེན་པ་བཙན་ཐབས་སུ་ལོག་པ་ལ་ནན་ཏན་བྱ། །བྱམས་དང་སྙིང་རྗེ་
r²
ཤས་ཆུང་ན་བྱང་ཆུབ་ཀྱི་སེམས་སྦྱོང་བ་ལ་ནན་ཏན་བྱ། །དེ་ནི་ནན་ཏན་བྱ་བའི་ཆོས་བཅུའོ། །བསྐལ་མ་གདབ་པའི་ཆོས་བཅུ་ནི། །དལ་འབྱོར་རྙེད་དཀའ་བ་ལ་བསམས་ཏེ་དམ་པའི་ཆོས་ལ་༴
བསྐུལ་མ་གདབ། །འཆི་བ་མི་རྟག་པ་ལ་བསམས་ཏེ་དགེ་སྦྱོར་ལ་བསྐལ་མ་གདབ། །ལས་རྒྱུ་འབྲས་མི་བསླུ་བ་ལ་བསམས་ཏེ་སྡིག་པ་མི་དགེ་བ་སྤང་བ་ལ་བསྐུལ་མ་གདབ། །འཁོར་བའི་
༈ ཉེས་དམིགས་ལ་བསམས་ཏེ་ཐར་པ་བསྒྲུབ་པ་ལ་བསྐུལ་མ་གདབ། །འཁོར་བའི་སེམས་ཅན་གྱི་སྡུག་བསྔལ་ལ་བསམས་ཏེ་བྱང་ཆུབ་ཀྱི་སེམས་སྦྱོང་བ་ལ་བསྐུལ་མ་གདབ། །སེམས་ཅན་གྱི་བློ་༔

ཕྱིན་ཅི་ལོག་ཏུ་འཁྲུལ་པ་ལ་བསམ་སྟེ་ཐོས་བསམ་ལ་བསྐུལ་མ་གདབ། །འཁྲུལ་པའི་བག་ཆགས་སྤངས་བར་དཀའ་བ་ལ་བསམས་ཏེ་སྒོམ་བསྒྲུབ་ལ་བསྐུལ་མ་གདབ། །སྙིགས་མའི་དུས་
འདིར་ཉོན་མོངས་པ་བསྔོ་བ་ལ་བསམས་ཏེ་གཉེན་པོ་ལ་བསྐལ་མ་གདབ། །སྙིགས་མའི་དུས་འདིར་འགལ་རྐྱེན་མང་བ་ལ་བསམས་ཏེ་བཟོད་པ་ལ་བསྐལ་མ་གདབ། །ཕར་ཡེངས་ཚུར་ཡེངས་
ཡེངས་མ་ལམ་ལ་མི་ཚེ་སྟོང་ཟད་དུ་སོང་བ་ལ་བསམས་ཏེ་བརྩོན་འགྲུས་ལ་བསྐུལ་མ་གདབ། །དེ་ནི་བསྐུལ་མ་གདབ་པའི་ཆོས་བཅུ་ཡིན་ནོ། །འཆོར་བ་བཅུ་ནི། དད་པ་ཆུང་ལ་ཤེས་རབ་ཆེ་
ན་ཁ་བཤད་མཁན་དུ་འཆོར་བ་ཡིན། །དད་པ་ཆེ་ལ་ཤེས་རབ་ཆུང་ན་སྡུག་བཙིར་ཨ་འཐས་སུ་འཆར་བ་ཡིན། །སྙིང་རུས་ཆེ་ལ་གདམས་ངག་མེད་ན་སྐྱོན་དང་གོལ་སར་འཆོར་བ་ཡིན། །སྔོན་
དུ་ཐོས་བསམ་གྱི་སྒྲོ་འདོགས་མ་བཅད་ན་སྒོམ་མུན་པའི་སྐྱེ་མཆེད་དུ་འཆོར་བ་ཡིན། །གོ་རྟོགས་སོ་མ་ལ་ཉམས་ལེན་མ་བྱས་ན་དྲེད་པོ་ཆོས་རྒྱུས་མཁན་དུ་འཆོར་བ་ཡིན། །ཐབས་སྙིང་རྗེ་ཆེན་པོ་
ལ་བློ་མ་སྦྱངས་ན་ལམ་ཐེག་པ་དམན་པར་འཆོར་བ་ཡིན། །ཤེས་རབ་སྟོང་པ་ཉིད་ལ་བློ་མ་སྦྱངས་ན་ཅི་བྱས་འཁོར་བའི་ལམ་དུ་འཆོར་བ་ཡིན། །འཇིག་རྟེན་ཆོས་བརྒྱད་ཀྱི་མགོ་མ་སྙོམས་ན་ཅི་

།བྱེད་འཇིག་རྟེན་གྱི་རྐྱེན་དུ་འཆོར་བ་ཡིན། །གྲོང་པའི་སྐྱེ་བོའི་དད་འདུན་མང་ན་མི་ནག་གི་ངོ་བསྲུང་དུ་འཆོར་བ་ཡིན། །ཡོན་ཏན་དངནུས་མཐུ་ཆེ་ལ་བློ་མི་བརྟན་ན་
3 ༄༅།
མི་ནག་གི་གྲོང་ཆོག་མཁན་དུ་འཆོར་བ་ཡིན། །དེ་ནི་འཆོར་བ་བཅུ་ཡི་ནོ། །འདྲ་མིན་གྱི་ནོར་ས་བཅུ་ནི། །དད་པ་དང་འདོད་པ་ལ་ནོར་ས་ཡོད། །བྱམས་སྙིང་རྗེ་དང་ཆགས་པ་ལ་ནོར་ས་
ཡོད༑ །ཤེས་བྱ་གཤིས་ཀྱི་སྟོང་པ་དང་བློས་བྱས་ཀྱི་སྟོང་པ་ལ་ནོར་ས་ཡོད། །ཆོས་ཀྱི་དབྱིངས་དང་ཆད་ལྟ་ལ་ནོར་ས་ཡོད། །ཉམས་མྱོང་དང་རྟོགས་པ་ལ་ནོར་ས་ཡོད། །བཙུན་པོ་དང་
ཚུལ་འཆོས་ལ་ནོར་ས་ཡོད། །འཁྲུལ་ཞིག་དང་བདུད་ཁྱེར་ལ་ནོར་ས་ཡོད། །གྲུབ་ཐོབ་དང་ཟོག་པོ་ལ་ནོར་ས་ཡོད། །གཞན་དོན་བྱེད་པ་དང་རང་དོན་བྱེད་པ་ལ་ནོར་ས་ཡོད། །ཐབས
མཁས་པ་དང་གཡོ་སྒྱུ་ལ་ནོར་ས་ཡོད། །དེ་ནི་འདྲ་མིན་གྱི་ནོར་ས་བཅུའོ། །མ་ནོར་བའི་ཆོས་བཅུ་ནི། དངོས་པོ་གང་ལ་ཡང་མ་ཆགས་པར་ཁྱིམ་ནས་ཁྱིམ་མེད་པར་རབ་ཏུ་བྱུང་བ་ནི་མ་ནོར་བ་
༈ཡིན༑ །བླ་མ་དམ་པ་དགེ་བའི་བཤེས་གཉེན་མགོ་ལ་ཐོད་བཞིན་དུ་འཁུར་བ་ནི་མ་ནོར་བ་ཡིན། །ཆོས་ལ་ཐོས་བསམ་སྒོམ་གསུམ་ཕྲུག་མར་བྱེད་པ་རྣམས་ནི་མ་ནོར་བ་ཡིན།ྋ །ལྟ་བ་མཐོ་ལ་

སྤྱོད་པ་དམའ་བ་ནི་མ་ནོར་བ་ཡིན། །བློ་ཡངས་ལ་དམ་བཅའ་དོག་པ་ནི་མ་ནོར་བ་ཡིན། །ཤེས་རབ་ཆེ་ལ་ང་རྒྱལ་ཆུང་བ་ནི་མ་ནོར་བ་ཡིན། །གདམས་ངག་ཕྱུག་ལ་ཉམས་ལེན་ལ་བརྩོན་པ་ནི་
མ་ནོར་བ་ཡིན། །ཉམས་རྟོགས་བཟང་ལ་ང་རྒྱལ་རློམ་སེམས་མེད་པ་ནི་མ་ནོར་བ་ཡིན། །ཅིག་པུར་སྡོད་ཚུགས་ལ་ཚོགས་སུ་ཡན་ཐུབ་པ་ནི་མ་ནོར་བ་ཡིན། །རང་དོན་འཁྲི་བ་མེད་པ་ལ་
གཞན་དོན་གྱི་ཐབས་ལ་མཁས་པ་ནི་མ་ནོར་བ་ཡིན། །དེ་ནི་མ་ནོར་བའི་ཆོས་བཅུ་ཡིན་ནོ། །དོན་མེད་པའི་ཆོས་བཅུ་བཞི་ནི། །མི་ལུས་ཐོབ་ནས་དམ་པའི་ཆོས་མི་དྲན་པ་ནི་རིན་པོ་ཆེའི་གླིང་དུ་
ཕྱིན་ནས་སྟོང་ལོག་བྱས་པ་དང་འདྲ་སྟེ་དོན་མེད། །ཆོས་སྒོར་ཞུགས་ནས་ཁྱིམ་ཐབ་བྱེད་པ་ནི་ཕྱེ་མ་ལེབ་མར་མེ་ལ་མཆོང་བ་དང་འདྲ་སྟེ་དོན་མེད། །དད་མེད་ཆོས་མཛད་ཀྱི་དྲུང་དུ་གནས་པ་ནི་རྒྱ་
མཚོའི་འགྲམ་དུ་སྐོམ་གྲིར་ཤི་བ་དང་འདྲ་སྟེ་དོན་མེད། །རྩ་བ་བཞི་དང་བདག་ཏུ་འཛིན་པའི་གཉེན་པོར་མ་སོང་བའི་ཆོས་ནི་སྟ་རེ་དང་སྡོང་པོ་ལྷན་ཅིག་ཏུ་བཞག་པ་དང་འདྲ་སྟེ་དོན་མེད། །ཉོན་
མོངས་པའི་གཉེན་པོར་མ་སོང་བའི་མན་ངག་ནི་ནད་པས་སྨན་རྐྱལ་ཐོགས་པ་དང་འདྲ་སྟེ་དོན་མེད། །རྒྱུད་ཐོག་ཏུ་མ་ཁེལ་བའི་ཐ་སྙད་ལ་ལྕེ་སྦྱངས་པ་ནི་ནེ་ཚོའི་ཁ་ཏོན་བྱས་པ་དང་འདྲ་སྟེ་དོན་

།མེད། །རྐུ་འཕྲོག་གཡོ་སྒྱས་མ་བྱིན་པར་བླངས་ནས་སྦྱིན་པ་བྱེད་པ་ནི་སློག་པ་ཆུ་རུ་བཅུག་པ་དང་འདྲ་སྟེ་དོན་མེད། །སེམས་ཅན་ལ་གནོད་པ་བསྐྱལ་ནས་དཀོན
མཆོག་མཆོད་པ་ནི་བུའི་ཤ་བཅད་ནས་མ་ལ་སྟེར་བ་དང་འདྲ་སྟེ་དོན་མེད། །ཚེ་འདིའི་རང་འདོད་ཀྱི་ཕྱིར་ཚུལ་འཆོས་དང་བཟོད་པ་དང་དུ་ལེན་པ་ནི་བྱི་ལས་བྱི་བ་ལ་འཇབ་པ་དང་འདྲ་སྟེ་དོན་
མེད༑ །ཚེ་འདིའི་སྙན་གྲགས་དང་རྙེད་བཀུར་འདོད་པས་དགེ་བ་རླབས་ཆེན་བྱེད་པ་ནི་ཡིད་བཞིན་གྱི་ནོར་བུ་རིན་པོ་ཆེ་བིལ་བ་རྡོག་པོ་གཅིག་གམ་སྦང་ཟན་རྡོག་པོ་གཅིག་དང་བརྗེ་བ་དང་འདྲ་སྟེ་དོན་
བདུན་
མེད༑ །མང་དུ་ཐོས་ཀྱང་རང་རྒྱུད་ཐ་མལ་དུ་ལུས་པ་ནི་སྨན་པ་གཅོང་ནད་ཀྱིས་ཟིན་པ་དང་འདྲ་སྟེ་དོན་མེད། །གདམས་ངག་མཁས་ལ་ཉམས་མྱོང་མེད་པ་ནི་ཕྱུག་པོའི་བང་མཛོད་ཀྱི་ལྡེ་མིག་མེད་
པ་དང་འདྲ་སྟེ་དོན་མེད། །རང་གིས་ཆོས་ཀྱི་དོན་མ་རྟོགས་པར་གཞན་ལ་བཤད་པ་ནི་ལོང་བས་ལོང་བ་འཁྲིད་པ་དང་འདྲ་སྟེ་དོན་མེད། །ཐབས་ལས་བྱུང་བའི་ཉམས་མྱོང་ལ་མཆོག་ཏུ་བཟུང་
ཕྲེང་ནས་གནས་ལུགས་ཀྱི་དོན་མི་འཚོལ་བ་ནི་ར་གན་ལ་གསེར་དུ་འཛིན་པ་དང་འདྲ་སྟེ་དོན་མེད། །དེ་ནི་དོན་མེད་པའི་ཆོས་བཅུ་བཞི་ཡིན་ནོ། །ཆོས་པའི་མཚང་བཅོ་བརྒྱད་ནི། །དབེན་པར་བསྡད་

ནས་ཚེ་འདིའི་ཆེ་ཐབས་སྒྲུབ་པ་ནི་ཆོས་པའི་མཚང་། །ཚོགས་དཔོན་བྱས་ནས་རང་འདོད་སྒྲུབ་པ་ནི་ཆོས་པའི་མཚང་། །ཆོས་མཁས་ལ་སྡིག་ལ་མི་འཛེམ་པ་ནི་ཆོས་པའི་མཚང༌། །གདམས་
ངག་ཆེ་ལ་རང་རྒྱུད་ཐ་མལ་དུ་ལུས་པ་ནི་ཆོས་པའི་མཚང༌།།ཚུལ་ཁྲིམས་བཙུན་ལ་འདོད་པ་ཆེ་བ་ནི་ཆོས་པའི་མཚང་། །ཉམས་རྟོགས་བཟང་ལ་རང་རྒྱུད་མ་ཐུལ་བ་ནི་ཆོས་པའི་མཚང་།
ཆོས་སྒོར་ཞུགས་ནས་མི་ཆོས་ཀྱི་ཆགས་སྡང་མ་སྤངས་བ་ནི་ཆོས་པའི་མཚང་། །མི་ཆོས་བཤོལ་ནས་ལྷ་ཆོས་བྱས་ནས་སོ་ནམ་ཀྱི་བྱ་བ་བློས་མ་ཐེངས་པ་ནི་ཆོས་པའི་མཚང་། །དོན་གོ་བ་རྙེད་
ནས་ཉམས་སུ་མི་ལེན་པ་ནི་ཆོས་པའི་མཚང༌། །ཉམས་ལེན་གྱི་དམ་བཅའ་བྱས་ནས་སྡོད་མི་ཚུགས་པ་ནི་ཆོས་པའི་མཚང༌། །བྱ་རྒྱུ་ཆོས་ལས་མེད་ཀྱང་སྤྱོད་པ་སོ་མི་ཐུབ་པ་ནི་ཆོས་པའི་
*མཚང་༑ །ལྟོ་རྒྱབ་ཤུགས་ལས་འབྱུང་ཡང་སེམས་འཚོལ་ཁྲོ་ལ་ཞུགས་པ་ནི་ཆོས་པའི་མཚང་། །དགེ་སྦྱོར་གྱི་ནུས་པ་ནད་པ་དང་སྲིའུ་ལ་སྤྲགས་པ་ནི་ཆོས་པའི་མཚང་། །གདམས་ངག་ཟབ་
མོ་ཟས་ནོར་གྱི་ཕྱིར་སྟོན་པ་ནི་ཆོས་པའི་མཚང༌། །བདག་ལ་ཐབས་ཀྱིས་བསྟོད་ཅིང་གཞན་ལ་ཐབས་ཀྱི་སྨོད་པ་ནི་ཆོས་པའི་མཚང༌། །གདམས་ངག་གཞན་ལ་བཤད་ཅིང་རང་རྒྱུད་ཆོས་དང་མི་

རིན་༄༅། །མཐུན་པ་ནི་ཆོས་པའི་མཚང༌། །གཅིག་པུར་སྡོད་མི་ཚུགས་པར་མི་དང་འགྲོགས་མི་ཤེས་པ་ནི་ཆོས་པའི་མཚང༌། །སྐྱིད་མི་ཐེག་ཅིང་སྔག་མི་ཐུབ་པ་ནི་ཆོས་པའི་
ཧུ
མཚང་༑ །དེ་ནི་ཆོས་པའི་མཚང་བཅོ་བརྒྱད་དོ། །མེད་ཐབས་མེད་པའི་ཆོས་བཅུ་གཉིས་ནི་དང་པོ་སྐྱེ་ཤིས་གཏིང་ནས་འཇིགས་པའི་དད་པ་བརྟན་པོ་ཤིག་མེད་ཐབས་མེད། །ཐར་པའི་ལམ་སྣ་
འདྲེན་པའི་བླ་མ་ཞིག་མེད་ཐབས་མེད། །རྒྱུད་ལ་གོ་བ་ལོན་པའི་ཤེས་རབ་ཅིག་མེད་ཐབས་མེད། །གོ་ཆ་དང་སྙིང་སྟོབས་སུ་ལྡན་པའི་བརྩོན་འགྲུས་ཞིག་མེད་ཐབས་མེད། །བསླབ་གསུམ་དང་
ཚོགས་གཉིས་ཀྱིས་ཆོག་པ་མེད་པའི་བསགས་པ་ཞིག་མེད་ཐབས་མེད། །ཤེས་བྱའི་གནས་ལུགས་རྟོགས་པའི་ལྟ་བ་ཞིག་མེད་ཐབས་མེད། །སེམས་ཉིད་གར་གཞག་ཏུ་གནས་པའི་སྒོམ་པ་ཤིག་
མེད་ཐབས་མེད། །བྱེད་སྤྱོད་ཐམས་ཅད་ལམ་དུ་ཁྱེར་བའི་སྤྱོད་པ་ཞིག་མེད་ཐབས་མེད། །རྐྱེན་བགེགས་བདུད་དང་གོལ་ས་སྤོང་བའི་གདམས་ངག་ཅིག་མེད་ཐབས་མེད། །གདམས་ངག་
J* ཚིག་ཏུ་མ་ལུས་པའི་ཉམས་ལེན་ཞིག་མེད་ཐབས་མེད། །ལུས་སེམས་འབྲལ་བའི་ཚེ་ན་བློ་བདེའི་ཞེ་གདེང་ཆེན་པོ་ཞིག་མེད་ཐབས་མེད། །སྐུ་གསུམ་རང་ལ་ལྷུན་གྱིས་གྲུབ་པའི་འབྲས་བུ་ཞིག་
n

མེད་ཐབས་མེད་དོ། །དེ་ནི་མེད་ཐབས་མེད་པའི་ཆོས་བཅུ་གཉིས་ཡིན་ནོ། །སྐྱེས་བུ་དམ་པའི་རྟགས་བཅུ་གཅིག་ནི། །ཕྲག་དོག་དང་ང་རྒྱལ་ཆུང་བ་ནི་སྐྱེས་བུ་དམ་པའི་རྟགས། །འདོད་པ་
ཆུང་ཞིང་དངོས་པོ་ངན་ངོན་ཙམ་གྱིས་ཆོག་ཤེས་པ་ནི་སྐྱེས་བུ་དམ་པའི་རྟགས། །དཔའ་ཚུལ་དང་ཆེ་འགྱིང་དང་ང་རྒྱལ་མེད་པ་ནི་སྐྱེས་བུ་དམ་པའི་རྟགས། །ཚུལ་འཆོས་དང་ངོ་ལྐོག་མེད་པ་ནི་
སྐྱེས་བུ་དམ་པའི་རྟགས། །བྱ་བ་གང་ཡང་བརྟགས་ཤིང་དཔྱད་ནས་ཤེས་བཞིན་དུ་དྲན་པས་ཟིན་པར་བྱེད་པ་ནི་སྐྱེས་བུ་དམ་པའི་རྟགས། །ལས་རྒྱུ་འབྲས་མིག་གི་འབྲས་བུ་བཞིན་སྲུང་བ་ནི་སྐྱེས་
བུ་དམ་པའི་རྟགས། །སྡོམ་པ་དང་དམ་ཚིག་ལ་ངོ་ལྐོག་མེད་པ་ནི་སྐྱེས་བུ་དམ་པའི་རྟགས། །སེམས་ཅན་ལ་ཉེ་རིང་གསར་འགྲོགས་མེད་པ་ནི་སྐྱེས་བུ་དམ་པའི་རྟགས། །གཞན་གྱིས་སྡིག་
གསོག་པ་ལ་ཁོང་མི་ཁྲོ་ཞིང་བཟོད་པར་བྱེད་པ་ནི་སྐྱེས་བུ་དམ་པའི་རྟགས། །རྒྱལ་ཁ་ཐམས་ཅད་མི་ལ་སྟེར་ཞིང་ཕམ་ཁ་རང་ལ་ལེན་པ་ནི་སྐྱེས་བུ་དམ་པའི་རྟགས། །བསམ་སྤྱོད་གང་ལ་ཡང་
འཇིག་རྟེན་པ་གཞན་དང་མི་མཐུན་པ་ནི་སྐྱེས་བུ་དམ་པའི་རྟགས། དེ་ནི་སྐྱེས་བུ་དམ་པའི་རྟགས་བཅུ་གཅིག་ཡིན་ནོ། །དེ་དག་ལས་ལོག་པ་ནི་སྐྱེས་བུ་དམ་པ་མིན་པའི་རྟགས་ཡིན་ནོ། །ཕན་པ་༔

རིན་༄༅། །མེད་པའི་ཆོས་བཅུ་ནི། །སྒྱུ་མའི་ལུས་ལ་བསྙེན་བཀུར་དང་རིམ་འགྲོ་ཇི་ཙམ་བྱས་ཀྱང་མི་རྟག་འཇིག་པར་ངེས་པས་ཕན་པ་མེད། །ཟང་ཟིང་ནོར་ལ་སེར་སྣ་དང་
བརྣབ་སེམས་ཅི་ཙམ་བྱས་ཀྱང་རང་འཆི་བའི་ནངས་པར་སྒྲེན་མོ་ལག་སྟོང་དུ་འགྲོ་བས་ཕན་པ་མེད། །མཁར་སྤེའུདང་ཁང་བཟང་ལ་དཀའ་བ་ཇི་སྙེད་ཅིག་སྤྱད་ནས་བརྩིགས་ཀྱང་འཆི་བའི་ནངས་
པར་གཅིག་པུར་འགྲོ་ཞིང་རོ་ཡང་སྒོར་འདོན་པས་ཕན་པ་མེད། །བུ་དང་ཚ་བོ་ལ་བྱམས་པའི་སེམས་ཀྱིས་དངོས་པོ་ཇི་ཙམ་ཅིག་ཕོག་ཀྱང་འཆི་བའི་དུས་སུ་ཕན་སྟོབས་སྐད་ཅིག་ཀྱང་མེད་པས་ཕན་
པ་མེད། །གཉེན་དང་གྲོགས་པོ་ལ་བརྩེ་གདུང་གི་སེམས་འཛིན་དང་ངོ་སྲུང་ཇི་སྙེད་ཅིག་བྱས་ཀྱང་རང་ཤི་བའི་ནངས་པར་གཅིག་པུར་གྲོགས་མེད་དུ་འགྲོ་བས་ཕན་པ་མེད། །བུ་དང་ཚ་བོ་མང་
ཡང་མི་རྟག་པས་བདག་གི་སྦྱིན་པའི་དངོས་པོ་བདོག་ཀྱང་འདོར་བར་ངེས་པས་ཕན་པ་མེད། །ཚེ་འདིའི་དོན་དུ་ས་སྤྱོད་མངའ་རིས་དང་ལས་ཐབས་ལ་འབད་རྩོལ་ཇི་སྙད་ཅིག་བྱས་ཀྱང་རང་འཆི་
ཕྲེང་བའི་ནངས་པར་གནས་དང་འབྲེལ་པ་གཏན་མེད་དུ་འགྲོ་བས་ཕན་པ་མེད། །དད་པས་ཆོས་སྒོར་ཞུགས་ཀྱང་ཆོས་བཞིན་མ་སྤྱད་ན་ཆོས་ཀྱིས་སླར་ངན་སོང་དུ་འགྲོ་བའི་རྒྱུ་བྱེད་པས་ཕན་པ་མེད།

ཐོས་བསམ་ལ་བློ་སྦྱངས་ནས་ཆོས་ཇི་སྙད་ཅིག་ཤེས་ཀྱང་ཉམས་སུ་མ་བླངས་ན་འཆི་ཁར་ལམ་དུ་ཁྱེར་རྒྱ་མེད་པས་ཕན་པ་མེད། །དགེ་བའི་བཤེས་གཉེན་དམ་པའི་དྲུང་དུ་ཡུན་རིང་བསྡད་ཀྱང་རང་
ལ་དད་གུས་མེད་ན་གོང་མའི་ཡོན་ཏན་དང་བྱིན་རླབས་མི་འགོ་བས་ཕན་པ་མེད། །དེ་ནི་ཕན་པ་མེད་པའི་ཆོས་བཅུ་ཡིན་ནོ། །རང་སྡུག་རང་གིས་བྱས་པའི་ཆོས་བཅུ་ནི། །བཟའ་མེད་པའི་ཁྱིམ་
ཐབ་བྱེད་པ་དེ་གླེན་པས་བཙན་དུག་ཟོས་པ་དང་འདྲ་སྟེ་རང་སྡུག་རང་གིས་ཉོས་པ་ཡིན། །ཆོས་མེད་སྡིག་པ་བྱེད་པ་དེ་སྨྱོན་པ་གཡང་ལ་མཆོང་བ་དང་འདྲ་སྟེ་རང་སྡུག་རང་གི་བྱས་པ་ཡིན།
གཞན་ལ་ཟོལ་ཟོག་བྱེད་པ་དེ་དུག་ཅན་གྱི་ཁ་ཟས་འདྲེན་པ་དང་འདྲ་སྟེ་རང་སྡུག་རང་གིས་བྱས་པ་ཡིན། །ཀླད་ཆུང་མི་དཔོན་བྱེད་པ་དེ་རྒན་མོས་ཕྱུགས་ལུགས་སྐྱོང་བ་དང་འདྲ་སྟེ་རང་སྡུག་རང་
གིས་བྱས་པ་ཡིན། །ལྷག་བསམ་གྱིས་གཞན་དོན་ལ་མི་བརྩོན་པར་ཆོས་བརྒྱདཀྱིས་རང་དོན་ལ་བརྩོན་པ་ནི་ལོང་བ་བྱང་ཐང་ལ་འཁོར་བ་དང་འདྲ་སྟེ་རང་སྡུག་རང་གིས་བྱས་པ་ཡིན། །མི་འགྲུབ་
པའི་བྱ་བ་ཚན་པོ་ཆེ་ལ་འཇུ་བ་ནི། །ཉམས་ཆུང་ཁུར་ཆེན་པོ་འཁུར་བ་དང་འདྲ་སྟེ་རང་སྡུག་རང་གིས་བྱས་པ་ཡིན། །ང་རྒྱལ་གྱིས་བླ་མ་དམ་པ་དང་རྒྱལ་བའི་བཀའ་ཁྱད་དུ་གསོད་པ་དེ་དབང་པོ་

རིན་༄༅། །ཆེའི་འདུན་མ་སྟོར་བ་དང་འདྲ་སྟེ་རང་སྡུག་རང་གིས་བྱས་པ་ཡིན།།ཉམས་ལེན་བཤོལ་ནས་མི་ནག་གི་གྲོང་ལ་འགྲིམ་པ་དེ་རི་དྭགས་ཀླུང་དུ་བབ་པ་དང་འདྲ་སྟེ་རང་
41
སྡུག་རང་གིས་བྱས་པ་ཡིན། །གཉུག་མའི་ཡེ་ཤེས་མི་སྐྱོང་བར་འདུ་འཛིའི་སྤྲོས་པས་གཡེང་བར་བྱེད་པ་དེ་མཁའ་ལྡིང་གཤོག་པ་ཆགས་པ་དང་འདྲ་སྟེ་རང་སྡུག་རང་གིས་བྱས་པ་ཡིན། །བླ་མ་
དཀོན་མཆོག་གི་དཀོར་ལ་བག་མེད་དུ་སྤྱོད་པ་དེ་བུ་ཆུང་མེ་མདག་འགམ་པ་དང་འདྲ་སྟེ་རང་སྡུག་རང་གིས་བྱས་པ་ཡིན། །དེ་ནི་རང་སྡུག་རང་གིས་བྱས་པའི་ཆོས་བཅུ་ཡིན་ནོ། །རང་དྲིན་རང་
ལ་ཆེ་བའི་ཆོས་བཅུ་ནི། མི་ཆོས་ཀྱི་ཆགས་སྡང་སྤང་ནས་དམ་པའི་ལྷ་ཆོས་བྱེད་པ་ནི་རང་དྲིན་རང་ལ་ཆེ་བ་ཡིན། །ཁྱིམ་ཐབ་དང་གཉེན་གྲོགས་སྤངས་ནས་སྐྱེས་བུ་དམ་པར་བསྟེན་པ་དེ་རང་དྲིན་
རང་ལ་ཆེ་བ་ཡིན། །འདུ་འཛིའི་བྱ་བ་བཏང་ནས་ཐོས་བསམ་སྒོམ་གསུམ་བྱེད་པ་ནི་རང་དྲིན་རང་ལ་ཆེ་བ་ཡིན། །གྲོང་པ་དང་འདྲིད་བཤེས་སྤངས་ནས་གཅིག་པུར་དབེན་པར་སྡོད་པ་ནི་རང་དྲིན་
རང་ལ་ཆེ་བ་ཡིན། །འདོད་ཡོན་གྱི་འཁྲི་བ་བཅད་ནས་ཆགས་མེད་ལ་ཚུགས་ཐུབ་པ་ནི་རང་དྲིན་རང་ལ་ཆེ་བ་ཡིན། །ངན་ངོན་ཙམ་ཆོག་ཤེས་ཤིང་བཟང་པོ་ལ་འདོད་འདུན་མེད་པ་ནི་རང་དྲིན་རང་

ལ་ཆེ་བ་ཡིན། །རང་དབང་གཞན་ལ་མི་བསྐར་བར་ཡི་དམ་ལ་བརྟན་པར་བྱེད་པ་ནི་རང་དྲིན་རང་ལ་ཆེ་བ་ཡིན། །ཚེ་འདི་ཡི་འཕྲལ་བདེ་ལ་མི་བལྟ་བར་གཏན་དུ་བདེ་བའི་བྱང་ཆུབ་སྒྲུབ་པར་བྱེད་
པ་ནི་རང་དྲིན་རང་ལ་ཆེ་བ་ཡིན། །དངོས་པོའི་མངོན་ཞེན་སྤངས་ནས་སྟོང་པ་ཉིད་ཉམས་སུ་ལེན་པ་ནི་རང་དྲིན་རང་ལ་ཆེ་བ་ཡིན། །སྒོ་གསུམ་ཐ་མལ་དུ་མི་སྡོད་པར་ཚོགས་གཉིས་ཟུང་དུ་འཇུག་
པ་ལ་འབད་པ་ནི་རང་དྲིན་རང་ལ་ཆེ་བ་ཡིན། །དེ་ནི་རང་དྲིན་རང་ལ་ཆེའི་ཆོས་བཅུ་ཡིན་ནོ། །ཡང་དག་པའི་ཆོས་བཅུ་ནི། །ལས་རྒྱུ་འབྲས་ལ་ཡིད་ཆེས་པ་ནི་དབང་པོ་ཐ་མའི་ཡང་དག་པའི་ལྟ་
བ་ཡིན། །ཕྱི་ནང་གི་ཆོས་ཐམས་ཅད་སྣང་བ་སྟོང་པ་རིག་པ་དང་སྟོང་པ་ཟུང་འཇུག་བཞིར་རྟོགས་པ་ནི་དབང་པོ་འབྲིང་གི་ཡང་དག་པའི་ལྟ་བ་ཡིན། །བལྟ་བྱ་ལྟ་བྱེད་རྟོགས་པ་གསུམ་དབྱེར་མེད་
དུ་རྟོགས་པ་ནི་དབང་པོ་རབ་ཀྱི་ཡང་དག་པའི་ལྟ་བ་ཡིན། །དམིགས་པར་རྩེ་གཅིག་ལ་གནས་པ་ནི་དབང་པོ་ཐ་མའི་ཡང་དག་པའི་སྒོམ་པ་ཡིན། །ཟུང་འཇུག་བཞིའི་ཏིང་ངེ་འཛིན་ལ་གནས་པ་ནི་
དབང་པོ་འབྲིང་གི་ཡང་དག་པའི་སྒོམ་པ་ཡིན། །བསྒོམ་བྱ་སྒོམ་བྱེད་ཉམས་ལེན་གསུམ་དབྱེར་མེད་ཅིང་མི་དམིགས་པའི་ངང་ལ་གནས་པ་ནི་དབང་པོ་རབ་ཀྱི་ཡང་དག་པའི་སྒོམ་པ་ཡིན། །ལས་སྣྲུ

༄༅ །རྒྱུ་འབྲས་མིག་གི་འབྲས་བུ་བཞིན་སྲུང་བ་ནི་དབང་པོ་ཐ་མའི་ཡང་དག་པའི་སྤྱོད་པ་ཡིན། །ཆོས་ཐམས་ཅད་རྨི་ལམ་སྒྱུ་མའི་ཚུལ་དུ་སྤྱོད་པ་ནི་དབང་པོ་འབྲིང་གི་ཡང་
དག་པའི་སྤྱོད་པ་ཡིན། །གང་ཅི་ལ་ཡང་མི་སྤྱོད་པ་ནི་དབང་པོ་རབ་ཀྱི་ཡང་དག་པའི་སྤྱོད་པ་ཡིན། །བདག་འཛིན་དང་ཉོན་མོངས་པ་མཐའ་དག་ཇེ་ཆུང་ཇེ་ཞི་ལ་སོང་བ་ནི་དབང་པོ་རབ་འབྲིང་ཐ་མ་
གསུམ་ཀའི་ཡང་དག་པའི་དྲོད་རྟགས་ཡིན་ནོ། །དེ་ནི་ཡང་དག་པའི་ཆོས་བཅུ་ཡིན་ནོ། །ཆོས་པའི་འཁྲུལ་ས་བཅུ་ནི། །དམ་པའི་ཆོས་ཚུལ་བཞིན་སྒྲབ་པའི་བླ་མ་ལ་མི་བསྟེན་པར་ཟོག་པོ་ཁ་
བཤད་མཁན་གྱི་རྗེས་སུ་འབྲང་བ་ནི་ཤིན་ཏུ་འཁྲུལ། །གྲུབ་ཐོབ་སྙན་བརྒྱུད་ཀྱི་གདམས་དག་མི་ཚོལ་བར་དོན་མེད་ཀྱི་རིག་པའི་ཆོས་ལ་ནན་ཏན་བྱེད་པ་ནི་ཤིན་ཏུ་འཁྲུལ། །སྣང་བ་འཕྲལ་ཤར་ལ་
མི་ཚེ་ཅི་ཕྱིད་མི་བྱེད་པར་གཏན་དུ་སྡོད་རྩིས་ཀྱི་ཤོམ་ར་རྒྱའོ་ཆེ་བྱེད་པ་ནི་ཤིན་ཏུ་འཁྲུལ། །རང་གཅིག་པུར་ཆོས་ཀྱི་དོན་ལ་མི་སེམས་པར་འཁོར་མང་གི་ནང་ན་ཆོས་བཤད་བྱེད་པ་ནི་ཤིན་ཏུ་
* འཁྲུལ༑ །ལོངས་སྤྱོད་ཁ་ལྷག་མཆོད་སྦྱིན་དུ་མི་གཏོང་བར་སེར་སྣ་གཡོ་སྒྱས་ནོར་རྫས་གསོག་པ་ནི་ཤིན་ཏུ་འཁྲུལ། །དམ་ཚིག་སྡོམ་པ་ཚུལ་བཞིན་མི་སྲུང་བར་སྒོ་གསུམ་བག་མེད་འཚལ་བར་

གཏོང་བ་ནི་ཤིན་ཏུ་འཁྲུལ། །གནས་ལུགས་རྟོགས་པའི་དོན་ལ་གོམས་འདྲིས་མི་བྱེད་པར་མི་ཚེ་དོན་ཆུང་གི་བྱ་བྱེད་པར་རེ་ཚུར་རེ་ལ་ཟད་པར་བྱེད་པ་ནི་ཤིན་ཏུ་འཁྲུལ། །འཁྲུལ་པ་ལངས་ཅན་གྱི་
རང་རྒྱུད་མི་ཐུལ་བར་དམུ་རྒོད་བྱིས་པའི་གཞན་རྒྱུད་འདུལ་བ་ཤིན་ཏུ་འཁྲུལ། །རྒྱུད་ལ་སྐྱེས་པའི་ཉམས་མྱོང་མི་སྐྱོང་བར་ཚེ་འདིའི་ཆེ་ཐབས་སྐྱོང་བ་ཤིན་ཏུ་འཁྲུལ། །ད་རེས་རྟེན་འབྲེལ་
འཛོམས་པའི་ཐོག་ལ་བརྩོན་འགྲུས་མི་རྩོམ་པར་ལྀ་ལོ་སྙོམས་ལས་ལ་དགའ་བ་ཤིན་ཏུ་འཁྲུལ། །དེ་ནི་ཆོས་པའི་འཁྲུལ་ས་བཅུ་ཡིན་ནོ། །དགོས་པའི་ཆོས་བཅུ་ནི། །དང་པོ་སྐྱེ་ཤིས་འཇིགས་
པའི་དད་པ་གཤའ་མ་ཤྭ་བ་བཙོན་དོང་ནས་འབྲོས་པ་ལྟ་བུ་ཞིག་དགོས། །བར་དུ་ཤི་ཡང་མི་འགྱོད་པའི་བརྩོན་འགྲུས་ཞིང་པས་སོ་ནམ་རེམ་པ་ལྟ་བུ་ཞིག་དགོས་ཐ་མར། ཤི་ཡང་བློ་བདེ་བ་བྱ་བ་
རླབས་ཅན་ཟིན་པའི་སྐྱེས་བུ་ལྟ་བུ་ཞིག་དགོས། །དང་པོ་ལོང་མེད་དུ་ཤེས་པ་སྐྱེས་བུའི་གནད་ལ་མདའ་ཕོག་པ་ལྟ་བུ་ཞིག་དགོས། །བར་དུ་ཡེངས་མེད་དུ་སྒོམ་པ་བུ་གཅིག་པུ་ཤི་བའི་མ་ལྟ་བུ་
ཞིག་དགོས། །ཐ་མར་བྱར་མེད་དུ་ཤེས་པ་ཕྱུགས་མ་དགྲས་དེད་པའི་ཤེ་མ་ལྟ་བུ་ཞིག་དགོས། །དང་པོ་ཆོས་ལ་ངེས་ཤེས་སྐྱེས་པ་ལྟོགས་པ་ཁ་ཟས་བཟང་པོ་དང་འཕྲད་པ་ལྟ་བུ་ཞིག་དགོས།

༞ ༄༅། །བར་དུ་རང་སེམས་ལ་ངེས་ཤེས་སྐྱེས་པ་གྱད་ཀྱི་ནོར་བུ་རྙེད་པ་ལྟ་བུ་ཞིག་དགོས། །ཐ་མ་གཉིས་མེད་ལ་ངེས་ཤེས་སྐྱེས་པ་ཟོག་པོ་རྫུན་ཕུག་རྡིབ་པ་ལྟ་བུ་ཞིག་
དགོས༑ །དེ་ཁོ་ན་ཉིད་ལ་ཁོ་ཐག་ཆོད་པ་གཟིངས་ནས་འཕུར་བའི་བྱ་རོག་ལྟ་བུ་ཞིག་དགོས། །དེ་ནི་དགོས་པའི་ཆོས་བཅུ་ཡིན་ནོ། །མི་དགོས་པའི་ཆོས་བཅུ་ནི། སེམས་ཉིད་སྟོང་པར་
རྟོགས་ན་ཐོས་བསམ་བྱ་མི་དགོས། །རིག་པ་དྲི་མེད་དུ་ཤེས་ན་སྡིག་པ་སྦྱངས་མི་དགོས། །རྣལ་མའི་ལམ་ལ་གནས་ན་ཚོགས་བསགས་མི་དགོས། །གཉུག་མའི་ངང་ལ་སྐྱོང་ན་ཐབས་ལམ་
བསྒོམ་མི་དགོས། །རྣམ་རྟོགས་ཆོས་ཉིད་དུ་ཤེས་ན་མི་རྟོག་པ་བསྒོམ་མི་དགོས། །ཉོན་མོངས་རྩ་བྲལ་དུ་ཤེས་ན་གཉེན་པོ་བསྟེན་མི་དགོས། །སྣང་གྲགས་སྒྱུ་མར་ཤེས་ན་དགག་བསྒྲུབ་བྱ་མི་
དགོས༑ །སྡུག་བསྔལ་དངོས་སྒྲབ་ཏུ་ཤེས་ན་བདེ་བ་བཙལ་མི་དགོས། །རང་སེམས་སྐྱེ་མེད་དུ་རྟོགས་ན་འཕོ་བ་བྱ་མི་དགོས། །གང་ཡང་གཞན་དོན་དུ་བྱས་ན་རང་དོན་སྒྲབ་མི་དགོས། །
༈ དེ་ནི་མི་དགོས་པའི་ཆོས་བཅུ་ཡིན་ནོ། །ཁྱད་པར་དུ་འཕགས་པའི་ཆོས་བཅུ་ནི། །རིགས་དྲུག་གི་སེམས་ཅན་ཇི་སྙེད་པའི་ནང་ནས་དལ་འབྱོར་དང་ལྡན་པའི་མི་ལུས་གཅིག་ཁྱད་པར་དུ་

འཕགས༑ །མི་ནག་ཆོས་མེད་ཇི་སྙེད་པའི་ནང་ནས་ཆོས་ལྡན་གྱི་གང་ཟག་གཅིག་ཁྱད་པར་དུ་འཕགས། །ལམ་གྱི་ཐེག་པ་ཇི་སྙེད་པའི་ནང་ནས་སྙིང་པོའི་དོན་གྱི་ཐེག་པ་འདི་ཁྱད་པར་དུ་
འཕགས༑ །ཐོས་བསམ་ལས་བྱུང་བའི་ཤེས་རབ་ཇི་སྙེད་པ་བས་བསྒོམ་བྱུང་གི་ཤེས་རབ་སྐད་ཅིག་མ་གཅིག་ཁྱད་པར་དུ་འཕགས། །འདུས་བྱས་ཀྱི་དགེ་བ་ཇི་སྙེད་ཅིག་སྤྱད་པ་བས་འདུས་མ་
བྱས་ཀྱི་དགེ་བ་སྐད་ཅིག་མ་གཅིག་ཁྱད་པར་དུ་འཕགས། །དམིགས་བཅས་ཀྱི་ཏིང་ངེ་འཛིན་ཇི་སྙེད་ཅིག་བསྒོམ་པ་བས་དམིགས་མེད་ཀྱི་ཏིང་ངེ་འཛིན་སྐད་ཅིག་མ་གཅིག་ཁྱད་པར་དུ་འཕགས།
ཟག་བཅས་ཀྱི་དགེ་བ་ཇི་སྙེད་ཅིག་སྤྱད་པ་བས་ཟག་མེད་ཀྱི་དགེ་བ་སྐད་ཅིག་ཁྱད་པར་དུ་འཕགས། །རྒྱུད་ལ་ཉམས་མྱོང་ཇི་སྙེད་ཅིག་སྐྱེས་པ་བས་རྟོགས་པ་སྐད་ཅིག་ཤར་བ་ཁྱད་པར་དུ་
འཕགས༑ །ཆེད་དུ་བྱས་པའི་ལེགསསྤྱད་ཇི་སྙེད་ཅིག་སྤྱད་པ་བས་ཆེད་དུ་བྱ་བ་མེད་པའི་སྤྱོད་པ་སྐད་ཅིག་ཁྱད་པར་དུ་འཕགས། །ཟང་ཟིང་གི་གཏོང་འགྱེད་ཇི་སྙེད་ཅིག་བྱས་པ་བས་དངོས་པོ་ཅི་
ཡང་མ་བཟུང་བ་ཁྱད་པར་དུ་འཕགས། །དེ་ནི་ཁྱད་པར་དུ་འཕགས་པའི་ཆོས་བཅུ་ཡིན་ནོ། །ཇི་ལྟར་བྱས་ཀྱང་ལེགས་པའི་ཆོས་བཅུ་ནི། །བློ་སེམས་ཆོས་སུ་སོང་བའི་གང་ཟག་གིས།

༄༅། །བ་བཏང་ཡང་ལེགས་ལ་མ་བཏང་ཡང་ལེགས། །སྒྲོ་འདོགས་སེམས་ལ་ཆོད་པའི་གང་ཟག་གིས། །བསྒོམས་ཀྱང་ལེགས་ལ་མ་བསྒོམས་ཀྱང་ལེགས། །འདོད་
ཡོན་ལ་འཁྲི་བ་ཆོད་པའི་གང་ཟག་གིས། །ཆགས་མེད་བྱས་ཀྱང་ལེགས་ལ་མ་བྱས་ཀྱང་ལེགས། །ཆོས་ཉིད་མངོན་སུམ་དུ་རྟོགས་པའི་གང་ཟག་གིས་ཕུག་སྟོང་དུ་ཉལ་ཡང་ལེགས་ལ་མང་པོའི་
2 ཚོགས་དཔོན་བྱས་ཀྱང༌། ལེགས་སྣང་བ་སྒྱ་མར་ཤེས་པའི་གང་ཟག་གིས། །གཅིག་པུར་རི་ཁྲོད་དུ་བསྡད་ཀྱང་ལེགས་ལ་རྒྱལ་ཁམས་ཕྱོགས་མེད་བསྐོར་ཡང་ལེགས། །སེམས་ལ་དབང་
༈ ཐོབ་པའི་གང་ཟག་གིས། །འདོད་པའི་ཡོན་ཏན་སྤངས་ཀྱང་ལེགས་ལ་བསྟེན་ཀྱང་ལེགས། །བྱང་ཆུབ་ཀྱི་སེམས་དང་ལྡན་པའི་གང་ཟག་གིས། །དབེན་པར་སྒྲབ་པ་བྱས་ཀྱང་ལེགས་ལ་
ཚོགས་སུ་གཞན་དོན་བྱས་ཀྱང་ལེགས། །མོས་གུས་ཐང་ལྷོད་མེད་པའི་གང་ཟག་གིས། །བླ་མའི་ཞབས་དྲུང་དུ་བསྡད་ཀྱང་ལེགས་ལ་མ་བསྡད་ཀྱང་ལེགས། །མང་དུ་ཐོས་ཤིང་དོན་གོ་བར་
སྐལྡན་པའི་གང་ཟག་ལ། །དངོས་གྲུབ་བྱུང་ཡང་ལེགས་ལ་བར་ཆད་བྱུང་ཡང་ལེགས། །རྟོགས་པ་མཆོག་ཐོབ་པའི་རྣལ་འབྱོར་པ་ལ། །ཐུན་མོང་གི་གྲུབ་རྟགས་ཡོད་ཀྱང་ལེགས་ལ་མེད་ཀྱང་

ལེགས༑ །དེ་ནི་ཇི་ལྟར་བྱས་ཀྱང་ལེགས་པའི་ཆོས་བཅུ་ཡིན་ནོ། །དམ་པའི་ཆོས་ཀྱི་ཡོན་ཏན་བཅུ་ནི། ཆོས་དགེ་བ་བཅུ་དང༌། ཕ་རོལ་ཏུ་ཕྱིན་པ་དྲུག་པོ་དང༌། སྟོང་པ་ཉིད་ཐམས་ཅད་
དང་༑ །བྱང་ཆུབ་ཀྱི་ཕྱོགས་ཀྱི་ཆོས་རྣམས་དང༌། །འཕགས་པའི་བདེན་པ་བཞི་དང་། བསམ་གཏན་བཞི་དང༌། གཟུགས་མེད་པའི་སྙོམས་པར་འཇུག་པ་བཞི་དང་། སྔགས་ཀྱི་སྨིན་གྲོལ་
ལ་སོགས་པ་རྣམས་འཇིག་རྟེན་དུ་འབྱུང་བ་ནི་དམ་པའི་ཆོས་ཀྱི་ཡོན་ཏན་ནོ། །མིའི་ནང་ནས་རྒྱལ་རིགས་ཆེ་ཞིང་མཐོ་བ་དང༌། །བྲམ་ཟེའི་རིགས་ཆེ་ཞིང་མཐོ་བ་དང་། །ཁྱིམ་བདག་གི་རིགས་
ཆེ་ཞིང་མཐོ་བ་དང༌། རྒྱལ་ཆེན་བཞི་ལ་སོགས་པ་འདོད་ཁམས་ཀྱི་ལྷ་རིགས་དྲུག་དང་། གཟུགས་ཁམས་ཀྱི་ལྷ་རིགས་བཅུ་བདུན་དང་གཟུགས་མེད་པའི་ལྷ་རིགས་བཞི་འཇིག་རྟེན་ན་འབྱུང་བ་ནི་
དམ་པའི་ཆོས་ཀྱི་ཡོན་ཏན་ཡིན་ནོ། །རྒྱུན་དུ་ཞུགས་པ་དང༌། །ལན་གཅིག་ཕྱིར་འོང་བ་དང༌། ཕྱིར་མི་འོང་བ་དང༌། །དགྲ་བཅོམ་པ་དང༌། རང་སངས་རྒྱས་དང་། རྣམ་པ་ཐམས་ཅད་
མཁྱེན་པའི་སངས་རྒྱས་འཇིག་རྟེན་དུ་བྱོན་ཞིང་འབྱུང་བ་ནི་དམ་པའི་ཆོས་ཀྱི་ཡོན་ཏན་ཡིན་ནོ། །སེམས་བསྐྱེད་དང་སྨོན་ལམ་གྱི་སྟོབས་ཀྱིས་ཐུགས་རྗེ་རང་ཤར་གྱི་གཟུགས་སྐུ་གཉིས་ཀྱིས་ཇི་སྲིད་སྣྲུ

༄༅། །འཁོར་བ་མ་སྟོང་གི་བར་དུ་སེམས་ཅན་གྱི་དོན་ལྷུན་གྲུབ་ཏུ་འབྱུང་བ་ནི་དམ་པའི་ཆོས་ཀྱི་ཡོན་ཏན་ཡིན་ནོ། །སེམས་ཅན་ཉེ་བར་འཚོ་བའི་ཡོ་བྱད་གང་ལ་གང་འོས་པ་
ཕུན་སུམ་ཚོགས་པ་ཐམས་ཅད་ནི་བྱང་ཆུབ་སེམས་དཔའ་རྣམས་ཀྱི་སྨོན་ལམ་གྱི་སྟོབས་ལས་བྱུང་བས་ན་དམ་པའི་ཆོས་ཀྱི་ཡོན་ཏན་ཡིན་ནོ། །ངན་སོང་དང་མི་ཁོམ་པའི་གནས་ན་ཡང་གནས་
སྐབས་ཀྱི་བདེ་བ་ཅུང་ཟད་ཡོད་པ་དེ་དག་ཐམས་ཅད་ཀྱང་དཀར་པོ་དགེ་བའི་བསོད་ནམས་ལས་གྲུབ་པས་ན་དམ་པའི་ཆོས་ཀྱི་ཡོན་ཏན་ཡིན་ནོ། །སྐྱེས་བུ་ངན་པ་དག་ཀྱང་དམ་པའི་ཆོས་སུ་བློ་འགྱུར་
བཅུ་བཞི་
ནས་སྐྱེས་བུ་དམ་པའི་རིགས་སུ་གནས་ཞིང༌། མི་ཀུན་གྱི་གཙུག་ཏུ་འཁུར་བའི་གནས་སུ་གྱུར་པ་ནི་དམ་པའི་ཆོས་ཀྱི་ཡོན་ཏན་ཡིན་ནོ། །སྔར་སྡིག་པ་མི་དགེ་བ་ལ་བག་མེད་དུ་སྤྱད་ཅིང་དམྱལ་
བའི་བུད་ཤིང་གི་རྒྱུ་གསོག་པ་དེ་ཡང་། དམ་པའི་ཆོས་ཀྱི་ཕྱོགས་སུ་བློ་སྣ་འགྱུར་ནས་མཐོ་རིས་དང་ཐར་པའི་བདེ་བ་ལ་རེག་པར་གྱུར་པ་ནི་དམ་པའི་ཆོས་ཀྱི་ཡོན་ཏན་ཡིན་ནོ། །དམ་པའིཆོས་ལ་
༈ དད་པ་ཙམ་མམ། མོས་པ་ཙམ་མམ། དགའ་བ་ཙམ་མམ། ཆ་ལུགས་འཛིན་པ་ཙམ་ཡང་ཀུན་གྱིས་ཡིད་དུ་འོང་ཞིང་། བསྙེན་བཀུར་གྱི་གནས་སུ་གྱུར་པ་ནི་དམ་པའི་ཆོས་ཀྱི་ཡོན་ཏན་ཡིན་

ནོ༑ །བདོག་པའི་དངོས་པོ་ཐམས་ཅད་སྤངས་ནས་ཁྱིམ་ནས་ཁྱིམ་མེད་པར་རབ་ཏུ་བྱུང་ཞིང༌། རི་ཁྲོད་དགོན་པ་རུ་ཡིབས་ནས་བསྡད་ཀྱང་འཚོ་བའི་ཡོ་བྱད་ཕུན་སུམ་ཚོགས་པར་འབྱུང་བ་ནི་དམ་
པའི་ཆོས་ཀྱི་ཡོན་ཏན་ཡིན་ནོ། །དེ་ནི་དམ་པའི་ཆོས་ཀྱི་ཡོན་ཏན་མདོར་བསྡས་པའི་ཆོས་བཅུ་ཡིན་ནོ། །མིང་ཙམ་གྱི་ཆོས་བཅུ་ནི། གཞིའི་གནས་ལུགས་བསྟན་དུ་མེད་པས་གཞི་མིང་ཙམ་
ཡིན༑ ལམ་ལ་བགྲོད་བྱ་བགྲོད་བྱེད་མེད་པས་ལམ་མིང་ཙམ་ཡིན། གནས་ལུགས་ལ་བལྟ་བྱ་ལྟ་བྱེད་མེད་པས་རྟོགས་པ་མིང་ཙམ་ཡིན། །གཉུག་མ་ལ་བསྒོམ་བྱ་སྒོམ་བྱེད་མེད་པས་ཉམས་
མྱོང་མིང་ཙམ་ཡིན། གཤིས་ལ་སྤྱད་བྱ་སྤྱོད་བྱེད་མེད་པས་སྤྱོད་པ་མིང་ཙམ་ཡིན། དོན་ལ་བསྲུང་བྱ་སྲུང་བྱེད་མེད་པས་དམ་ཚིག་མིང་ཙམ་ཡིན། དོན་ལ་བསག་བྱ་གསོག་བྱེད་མེད་པས་
ཚོགས་གཉིས་མིང་ཙམ་ཡིན། དོན་ལ་སྦྱང་བྱ་སྦྱོང་བྱེད་མེད་པས་སྒྲིབ་གཉིས་མིང་ཙམ་ཡིན། དོན་ལ་སྤང་བྱ་སྤོང་བྱེད་མེད་པས་འཁོར་བ་མིང་ཙམ་ཡིན། དོན་ལ་ཐོབ་བྱ་ཐོབ་བྱེད་མེད་པས་
འབྲས་བུ་མིང་ཙམ་ཡིན། དེ་ནི་མིང་ཙམ་གྱི་ཆོས་བཅུ་ཡིན་ནོ། །བདེ་བ་ཆེན་པོར་ལྷུན་གྱིས་གྲུབ་པའི་ཆོས་བཅུ་ནི། སེམས་ཅན་ཐམས་ཅད་ཀྱི་སེམས་ཀྱི་རང་བཞིན་ཆོས་སྐུར་གནས་པས་བདེ་

རིན་༄༅། །བ་ཆེན་པོར་ལྷུན་གྱིས་གྲུབ། གཞི་ཆོས་ཉིད་ཀྱི་དབྱིངས་ལས་མཚན་མའི་སྤྲོས་པ་མེད་པས་བདེ་བ་ཆེན་པོར་ལྷུན་གྱིས་གྲུབ། མཐའ་བྲལ་བློ་འདས་ཀྱི་རྟོགས་པ་ལ་
ཧུ
ཕྱོགས་རིས་ཀྱི་སྤྲོས་པ་མེད་པས་བདེ་བ་ཆེན་པོར་ལྷུན་གྱིས་གྲུབ། ཡིད་ལ་བྱ་བ་མེད་པའི་ཉམས་མྱོང་ལ་དམིགས་པའི་སྤྲོས་པ་མེད་པས་བདེ་བ་ཆེན་པོར་ལྷུན་གྱིས་གྲུབ། བྱ་བྲལ་རྩོལ་མེད་ཀྱི་
སྤྱོད་པ་ལ་བླང་དོར་གྱི་སྤྲོས་པ་མེད་པས་བདེ་བ་ཆེན་པོར་ལྷུན་གྱིས་གྲུབ། །དབྱིངས་དང་ཡེ་ཤེས་དབྱེར་མེད་པའི་ཆོས་སྐ་ལ་གཟུང་འཛིན་གྱི་སྤྲོས་པ་མེད་པས་བདེ་བ་ཆེན་པོར་ལྷན་གྱིས་
གྲུབ༑ ཐུགས་རྗེ་རང་བྱུང་གི་ལོངས་སྐུ་ལ་སྐྱེ་ཤི་འཕོ་འགྱུར་གྱི་སྤྲོས་པ་མེད་པས་བདེ་བ་ཆེན་པོར་ལྷུན་གྱིས་གྲུབ། ཐུགས་རྗེ་རང་ཤར་གྱི་སྤྲུལ་སྐུ་ལ་གཉིས་སྣང་འདུ་བྱེད་ཀྱི་སྤྲོས་པ་མེད་པས་
བདེ་བ་ཆེན་པོར་ལྷུན་གྱིས་གྲུབ། བསྟན་པ་ཆོས་ཀྱི་འཁོར་ལོ་ལ་བདག་ལྟ་མཚན་མའི་སྤྲོས་པ་མེད་པས་བདེ་བ་ཆེན་པོར་ལྷུན་གྱིས་གྲུབ། ཚད་མེད་ཐུགས་རྗེའི་ཕྲིན་ལས་ལ་རྒྱ་ཆད་དུས་ཚིགས་
ཕྲེང་མེད་པས་བདེ་བ་ཆེན་པོར་ལྷུན་གྱིས་གྲུབ་པ་སྟེ། དེ་ནི་བདེ་བ་ཆེན་པོར་ལྷུན་གྱིས་གྲུབ་པའི་ཆོས་བཅུ་ཡིན་ནོ། །ཟག་མེད་མཁྱེན་པ་དང་ལྡན་པའི་བླ་མ་དང་། རྗེ་བཙུན་སྒྲོལ་མ་ལ་སོགས་ལྷག་

པའི་ལྷ་རྣམས་ཀྱིས་བྱང་ཕྱོགས་ཁ་བ་ཅན་གྱི་བསྟན་པའི་གསལ་བྱེད་དུ་མངའ་གསོལ་བའི་དཔལ་ལྡན་མར་མེ་མཛད་ཡབ་སྲས་ཀྱི་གསུང་རྒྱུན་དྲི་མ་མེད་པ་རྣམས་བཀའ་གདམས་པའི་བླ་མ་སྐུ་དྲིན་ཅན་
རྣམས་ལས་ཐོས་པ་དང༌། རྒྱ་གར་འཕགས་པའི་ཡུལ་དུ་ཉི་ཟླ་ལྟར་གྲགས་པའི་སྐྱེས་མཆོག་ནཱ་རོ་མཻ་ཏྲི་གཉིས་དང་མར་པ་ལྷོ་བྲག་པ་ལ་སོགས་པའི་མཁས་གྲུབ་རྣམས་ཀྱི་ཐུགས་ཀྱི་བཅུད་འཛིན་པ་
རྗེ་བཙུན་གྱི་རྒྱལ་པོ་མི་ལ་རས་པས་རྗེས་སུ་བཟུང་བའི་གཞུང་དྲི་མ་མེད་པ་རྣམས་ཕྱོགས་གཅིག་ཏུ་བསྡུས་པའི་ལམ་མཆོག་རིན་པོ་ཆེའི་ཕྲེང་བ་ཞེས་བྱ་བ། བཀའ་ཕྱག་གཉིས་ཀྱི་གདམས་པའི་
མཛོད་འཆང་བ་ཤར་དྭགས་པོ་སྙི་སྒོམ་བསོད་ནམས་རིན་ཆེན་གྱིས་བྲིས་པ་རྫོགས་སོ། །རྗེ་སྒམ་པོ་པའི་ཞལ་ནས། མ་འོངས་པའི་གང་ཟག་བདག་ལ་མོས་ཤིང་། །བདག་དང་མ་འཕྲད་སྙམ་
པ་ཀུན་ཀྱང་། ཁོ་བོས་བརྩམས་པའི་ལམ་མཆོག་རིན་པོ་ཆེའི་ཕྲེང་བ་དང་། ཐར་པ་རིན་པོ་ཆེའི་རྒྱན་ལ་སོགས་པའི་བསྟན་བཅོས་རྣམས་གཟིགས་པར་ཞུ། ང་དང་མངོན་སུམ་དུ་འཕྲད་པ་དང་
ད་པར་མེད་པར་ཡོད་གསུངས་འདུག་པས། རྗེ་སྒམ་པོ་པ་ལ་མོས་པའི་སྐལ་ལྡན་རྣམས་ཀྱིས་འདི་དག་སྤེལ་བའི་ལས་ལ་བརྩོན་པར་ཞུའོ།།

༅། །ཆུ་བོ་རྒྱུན་གྱི་རྣལ་འབྱོར་དྲུག་གི་གསལ་བྱེད་སྙིང་པོའི་བཅུད་བསྡུས་ཅེས་བྱ་བ་བཞུགས་སོ།།

༄༅། ། ན་མཿ སམྱཀྶཾ་བུདྡྷ་པདྨ་ཧ་ས་བཛྲ་ཡ། ཆུ་བོ་རྒྱུན་གྱི་རྣལ་འབྱོར་དྲུག་ཡན་ལག་དང་བཅས་པ་སྨྲར་ཚངས་སུ་བཤད་པ་
འདི་ལྟ་སྟེ། མིའི་ལུས་འདི་ནི་རྙེད་པར་དཀར་སྟེ། དོན་ཆེན་པོ་དང་ལྡན་པ་ཡིན་པས། སྐད་ཅིག་ཀྱང་ཆུད་མ་ཟོས་པར་དོན་ལྡན་གྱི་ལས་ལ་བཀོལ་
བར་བྱའོ། །དེ་ཡང་ཚེ་ཡུན་ཐུང༌། འགལ་རྐྱེན་གྲངས་མང་བས་སླར་བྱའོ་བསམ་པའི་ཕྱི་ཚིས་ཀྱིས་མི་ཕན། ད་ལྟ་ཉིད་ནས་རྒྱུན་དུ་ལག་ལེན་ལ 282
འདེབས་དགོས། དེ་ལ་གསང་སྔགས་བླ་མེད་ཀྱི་རྣལ་འབྱོར་པ་ལས་དང་པོ་པའི་སྐབས་རང་ནས་སྣང་བ་ཐམས་ཅད་ལ་ཐ་མལ་གྱི་སྣང་ཞེན་བསལ་ཏེ་ལམ་

༄༅། །གྱི་མན་ངག་དང་ལྡན་པ་དང༌། སྔགས་དང་ཕྱག་རྒྱ་དང་ཏིང་འཛིན་གྱི་སྒོ་ནས་ཚོགས་རྒྱ་ཆེན་པོ་སྐད་ཅིག་ལ་རྫོགས་ནུས་པ་བྱ་
སླ་ཞིང་དོན་ཆེ་བའི་ཐབས་མཁས་ལ་འབད་དགོས་པས་དེའི་ཕྱིར་འདི་བཤད་པར་བྱའོ། །དེ་གང་ཞེ་ན། ནང་པར་ལྡང་བའི་རྣལ་འབྱོར། དེ་ནས་གོས་
ཀྱི་རྣལ་འབྱོར། ཁྲུས་ཀྱི་རྣལ་འབྱོར། གནས་ཁང་གི་རྣལ་འབྱོར། ཁ་ཟས་ཀྱི་རྣལ་འབྱོར། ཉལ་བའི་རྣལ་འབྱོར་སྟེ་དྲུག་གོ དང་པོ་
ནི༑ རྣལ་འབྱོར་པ་གོམས་པ་རབ་ཏུ་གྱུར་པ་གཉིད་འོག་ཏུ་དྲན་ཤེས་ཀྱི་ཟིན་པའི་དགེ་སྦྱོར་སྐྱོང་ཐུབ་པ་ཞིག་ཡིན་ན་གཉིད་མ་སད་གོང་ནས་བསྒོམ་ཡིན་

མོད༑ རང་རེ་མ་གོམས་པ་ལ་དེ་ལྟ་བུ་དཀའ་བས་ཐོ་རངས་གཉིད་སད་མ་ཐག་ཡིད་ཀྱི་མོས་པས་ད་དུང་གཉིད་མ་སད་བར་མོས་ཏེ། མདུན་གྱི་ནམ་མཁའ་ལ་རྩ་བའི་བླ་མ་དཔལ་ཧེ་རུ་ཀའི་རྣམ་
པ་མཁའ་འགྲོ་རྒྱ་མཚོའི་ཚོགས་དང་བཅས་པས་རྡོ་རྗེའི་གསུང་གི་གླུ་དབྱངས་དང་ཌཱ་དྲིལ་གྱི་ཟིལ་ཆོམ་གཡོ་བ་ལྟ་བུར་སྒྲོག་པས། སེམས་ཅན་གྱི་དོན་ལ་བསྐལ་ཏེ་འོད་གསལ་ནམ་མཁའ་ལྟ་བུ་
ལས་ཟུང་འཇུག་སྒྱུ་མའི་སྐུར་བཞེངས་པར་མོས་ལ་ལྡང་། དེ་ཡང་རང་ཉིད་རྩ་བའི་ཡི་དམ་གྱི་སྐུར་ལམ་གྱིས་གསལ་བཏབ་ལ་གནས་གསུམ་དུ་འབྲུ་གསུམ་གྱིས་རྒྱས་གདབ། འདིས་ནི་གདོན་
དང་རིམས་ལ་སོགས་པ་བསྲུང་བའི་མཆོག་ཏུ་འགྱུར་ཏེ། སྒྲོལ་མའི་རྒྱུད་ལས། ཕྱག་འཚལ་དེ་ཉིད་གསུམ་རྣམས་བཀོད་པས། ཞི་བའི་མཐུ་དང་ཡང་དག་ལྡན་མ། གདོན་དང་རོ་ལངས་
གནོད་སྦྱིན་ཚོགས་རྣམས། མྱུར་དུ་འཇོམས་པའི་མཆོག་རབ་ཉི་མ།ྋ ཞེས་གསུངས། དེ་ནས་ངག་གི་བརྗོད་པ་དང་འབྱུང་འཇུག་རྒྱུ་བ་ཐམས་ཅད་ཐབས་ཤེས་དབྱེར་མེད་ཨཱ་ལི་ཀཱ་ལིར་དག་
པར་མོས་ལ། ཨོཾ་ཨ་ཨཱ་ནས། ཀྵཧཱུྃ་ཧཱུྃ་ཕཊ། ཅེས་པའི་བར་གྱིས་དབྱངས་གསལ་ལན་གསུམ་དུ་བརྗོད། སེམས་ཅན་ཐམས་ཅད་མ་རིག་པའི་གཉིད་སད་དེ་སངས་རྒྱས་ཀྱི་ཡེ་ཤེས་ཐོབ་*

༄༅། །པར་གྱུར་ཅིག ཅེས་སྨོན་ལམ་གདབ་བོ། །གཉིས་པ་ནི། གོས་རྣམས་ཨོཾ་ཨཱཿ ཧཱུྃ་དང་ཡི་དམ་གྱི་སྙིང་པོས་བྱིན་གྱིས་བརླབས་ཏེ་སྨད་གཡོགས་འོག་ཆིངས་
སོགས་མཁའ་འགྲོ་དམ་ཅན་གྱི་ངོ་བོ། སྟོད་འགག་ཤམ་ཐབས་སྐ་རགས་སོགས་ཡི་དམ་གྱི་ངོ་བོ། གཟན་དང་ཞྭ་ལ་སོགས་པ་བླ་མའི་ངོ་བོར་མོས་ཏེ། ངོ་བོ་དེ་དང་དེ་ཡིན་པ་ལ་རྣམ་པ་ལྷ་
རྫས་ལས་གྲུབ་པའི་རེག་འཇམ་གྱི་ན་བཟའ་སོ་སོའི་བབས་དང་བསྟུན་པ་རང་ཡི་དམ་དུ་གསལ་བ་ལ་མཆོད་པའི་ཚུལ་དུ་ཕུལ་བར་བསམ་ལ་འབྲུ་གསུམ་དང་སྙིང་པོ་བརྗོད་བཞིན་པར་མྱུར་བ་མྱུར་བར་
དང་སྤྲོ་ཞིང་བཀོད་པ་མཛེས་པ་བགོ ྋ དེ་ཡང་ཧ་ཅང་རྩེངས་འཇོལ་གླང་སྣ་ལྟེབ་པ་ཕུར་མ་གདེངས་ཀ་ལྟ་བུར་སྐྱོན་ཐམས་ཅད་སྤངས་ཏེ། འདུལ་བ་ནས་བཤད་པ་བཞིན་བགོའདི་དག་ནི་སོ་༴
ཐར་དགེ་ཚུལ་དགེ་སློང་གི་རྟེན་ཅན་ཡིན་ན་ཨ་ཅང་ཆེ། ཁྱིམ་པ་ཡིན་ཀྱང་སྔགས་ལ་ཞུགས་ཕྱིན་ཆོས་གོས་སོགས་རབ་བྱུང་གི་རྟགས་དང་ཆོ་ག་སྤངས། ལྷག་མ་རྣམས་ནི་ཇི་སྐད་བཤད་པ་བཞིན་
གསལ་
སྤྱད༑ ཅེས་གསུངས། ཉིན་བར་སོགས་དུས་རྒྱུན་ཡང་གོས་རྣམས་ལ་གོང་དུ་བཤད་པ་ལྟར་བླ་མ་ཡི་དམ་སོགས་དེ་དང་དེའི་ངོ་བོར་མོས་ཏེ་ཐ་མལ་དུ་མི་ལྟ། དེ་རྣམས་གོས་ཀྱི་རྣལ་འབྱོར་

རོ༑ །གསུམ་པ་ནི། རང་གི་སྙིང་ག་ནས་འོད་འཕྲོས། མཁའ་ཁྱབ་ཀྱི་འཁོར་གང་བའི་སངས་རྒྱས་སྲས་དང་རིག་མར་བཅས་པ་སྤྱན་དྲངས། དེ་རྣམས་ཀྱིས་གཙོ་བོར་བུམ་དབང་བསྐྱར་
བའི་དགོངས་པ་མཛད། ཡུམ་རྣམས་ཀྱི་རིན་པོ་ཆེའི་བུམ་པ་བདུད་རྩིས་གང་བར་ཐོགས། རང་ལྷར་གསལ་བ་ལ་ཁྲུས་གསོལ། མཆོད་པའི་ལྷ་མོས་མཆོད། ཁྲོ་བོ་ཡབ་ཡུམ་རྣམས་ཀྱིས་
བགེགས་བསྐྲད་ཅིང་རང་ལུས་བདུད་རྩིས་གང༌། སྡིག་སྒྲིབ་ནད་གདོན་ཐམས་ཅད་དག དབང་བཞི་ཐོབ། སྐུ་བཞིའི་ས་བོན་བཞག་པར་མོས་ལ། ཇི་ལྟར་བལྟམས་པ་སྔགས་བཅས་དང་
ཁྲུས་བདུན་གྱི་སྔགས་སོགས་བཟླས་ལ། འགྲུབ་ན་གདོང་དང་ཁ་ལག་བཀྲུ། མ་འགྲུབ་ཀྱང་ཁ་བཤལ། དེ་ནི་ཁྲུས་ཀྱི་རྣལ་འབྱོར་རོ། །དེའི་ཞར་ལ་ཁྲུས་གྲུབ་ནས། དཀོན་མཆོག་གི་
རྟེན་དངོས་སུ་ཡོད་དམ། མེད་ཀྱང་རུང་སྟེ། མདུན་གྱི་ནམ་མཁར་བླ་མ་གཙོ་བོར་བཞུགས་པའི་མདུན་གྱི་ཚོགས་ཞིང་ཐམས་ཅད་ཁྲ་ལམ་མེ་བཞུགས་པར་མོས་ལ། རང་ལུས་གྲངས་མེད་
དཔག་ཏུ་མེད་པ་བློས་ལྕོག་ཚད་དུ་སྤྲུལ་ཏེ་ཕྱག་འཚལ་བའི་མོས་པས། རྐང་བརྒྱད་ཀྱི་བསྟོད་པ་དང་རྩ་བའི་བླ་མའི་སྐུ་བསྟོད་གཞན་ཡང་གསོལ་འདེབས་ཕྱག་འཚལ་གྱི་རིགས་ཅི་ཤེས་འདོན་ཞིང་སྣྲུ

༄༅། །ཕྱག་འཚལ། མཐར་ན་མོ་མཉྫུ་ཤྲཱི་ཡེ། ན་མོ་སུ་ཤྲཱི་ཡེ། ན་མོ་ཨུ ཏྟ་མ་ཤྲཱི་ཡེ་སྭཱ་ཧཱ། ཞེས་ཕྱག་འཚལ་བའི་གཟུངས་ལན་བདུན་དང་། ན་མོ་བྷ་ག་ཝ་ཏེ་རཏྣ་
༈ ཀེ་ཏུ་རཱ་ཛཱ་ཡ་ཏ་ཐཱ་ག་ཏ་ཡ། ཨརྷ་ཏེ་སམྱཀྶཾ་བུདྡྷ་ཡེ། ཏདྱ་ཐཱ། ཨོཾ་རཏྣ་རཏྣ་མཧཱ་རཏྣ་རཏྣ་བི་ཛ་ཡ་སྭཱ་ཧཱ། ཞེས་ལན་བརྒྱད་བརྗོད་པས་བྱེ་བ་འགྱུར་དུ་འགྲོ་བར་གསུངས། སྤྲོ་ན་བདག་གི་
ཡན་ལག་ལྔས་ཕྱག་འཚལ་འདིས། སེམས་ཅྀན་ཐམས་ཅད་ཀྱི་སྒྲིབ་པ་ལྔ་སེལ་བར་གྱུར་ཅིག མིག་ལྔ་ཡོངས་སུ་སྦྱོངས་བར་གྱུར་ཅིག དབང་པོ་ཡོངས་སུ་རྫོགས་པར་གྱུར་ཅིག མངོན
པར་ཤེས་པ་ཉམས་པ་མེད་པ་ལྔ་ཐོབ་པར་གྱུར་ཅིག སེམས་ཅན་འགྲོ་བ་ལྔར་སྐྱེས་པ་རྣམས་འགྲོ་བ་ལྔ་ལས་ཁྱད་པར་དུ་འཕགས་པ་དང༌། ཚུལ་ཁྲིམས་ཁྱད་པར་དུ་འཕགས་པ་དང༌།
འཛིན་ཁྱད་པར་དུ་འཕགས་པ་དང༌། ཤེས་རབ་ཁྱད་པར་དུ་འཕགས་པ་དང༌། རྣམ་པར་གྲོལ་བ་ཁྱད་པར་དུ་འཕགས་པ་དང༌། རྣམ་པར་གྲོལ་བའི་ཡེ་ཤེས་མཐོང་བའི་ཁྱད་པར་དུ་འཕགས་པ་
༈ ཐོབ་པར་གྱུར་ཅིག སངས་རྒྱས་ལ་བལྟ་བ་དང་། དམ་པའི་ཆོས་ཉན་པ་དང༌། དགེ་འདུན་དང་འགྲོགས་པ་ཐོབ་པར་གྱུར་ཅིག ཅེས་སྨོན་ལཾ་གདབ། ཕྱག་འཚལ་བའི་ཚེ་ཡར་ལང་དུས་

ལུས་དྲང་པོར་བསྲངས། བླ་གོས་ཟླུ་པོར་བགོས། ཐལ་མོ་སྤྱི་གཙུག་གམ་སྙིང་ཁར་སྦྱར། དེ་ཡང་བཅར་ལེབ་ཏུ་མི་སྦྱར་བར་སྦུབ་སྦུབ་པོར་སྦྱར། མར་དགུག་པའི་དུས་སུ་དཔྲལ་
བ༑ པུས་མོའི་ལྷ་ང་གཉིས། ལག་མཐིལ་གཉིས་ས་ལ་རེག་པར་བྱས་ཏེ་འཚལ་དགོས། སྒུར་ཙམ་ཞིག་བྱས་ལག་པ་གཉིས་བྲང་བརྡུང་བ་འདྲ་མོ་རུ་ཐུག་ཐུག་བྱས་པས་གོ་མི་ཆོད་དོ། །དེ་
ནས་སྟན་འཇིག་རྟེན་པའི་བཀའ་སྲུང་རྣམས་ཀྱི་ངོ་བོ་རྡོ་རྗེ་རྒྱ་གྲམ་དུ་མོས་ཏེ། ཨོཾ་ཨཱཿ ཧཱུྃབཛྲ་ཨ་ས་ནི་ཏིཥྛ་ཧཱུྃ། ཅེས་བརྗོད་ཅིང༌། ལུས་དྲང་པོར་བསྲང་བ་སོགས་ལུས་གནད་རྣམ་སྣང་གི་ཆོས་
བདུན་དང་ལྡན་པས་སྐྱིལ་མོ་ཀྲུང་བཅས་ཏེ་འཁོད། རླུང་རོ་ལན་གསུམ་བསལ་ལོ། །བཞི་པ་ནི། རྒྱུན་དུ་རང་ཉིད་འདུག་པའི་གནས་ཁང་དེ་ཉིད་གང་མོས་ཀྱི་དག་ཞིང་དུ་བསམ་དགོས་ཀྱང་
འདིར་ཐོག་མར་གསལ་འདེབས་པ་ནི། སྭ་བྷ་ཝས་སྦྱངས། གནས་ཁང་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ངང་ལས། བྷཾ་ལས་རང་ཉིད་འདུག་པའི་གནས་ཁང་ཡུལ་ལྗོངས་
དང་བཅས་པ་ཕུན་སུམ་ཚོགས་པ་དག་པའི་ཞིང་ཁམས་བསམ་གྱིས་མི་ཁྱབ་པར་གྱུར་པའི་དབུས་སུ། ཕྱི་ནང་གསང་བའི་མཆོད་པའི་སྤྲིན་གྱིས་ཡོངས་སུ་གང་བར་གྱུར། ཅེས་གསལ་བཏབ་ལ་

རྣལ་༄༅། །བྱིན་གྱིས་བརླབ་པའི་ཕྱིར་དུ་ཐལ་མོ་ཁོང་སྟོང་དུ་སྦྱར་བ་སྙིང་ཁར་བཞག་སྟེ་བསྐོར་ཞིང་། ཨོ་སརྦ་བིད་སོགས། ལན་གསུམ། སོར་མོའི་ཚིགས་བཅག་པ་སྒྲོམ་
འབྱོ
བུའི་དབྱིབས་དཔྲལ་བར་བསྐོར་ཞིང༌། ན་མཿསརྦ་ཏ་ཐཱ་ག་ཏེ་བྷོ་བི་ཤྭ་སོགས་ལན་གསུམ། གཡོན་པུས་སྟེང་དུ་མར་གནོན་བྱས་གཡས་སྙིང་ཁར་ཁུ་ཚུར་བཅང་པའི་མཛུབ་མོ་བསྒྲེང་
ཞིང་༑ སཾ་བྷ་ར་ལན་གསུམ། ཨོཾ་ན་མོ་བྷ་ག་ཝ་ཏེ་བཛྲ་སཱ་ར་པྲ་མ་ཏ་ནེ་ཏ་ཐཱ་ག་ཏཱ་ཡ། ཨརྷ་ཏེ་སམྱཀྶཾ་བུདྡྷ་ཡ། ཏདྱ་ཐཱ། ཨོཾ་བཛྲ་བཛྲ་མཧཱ་ཏེ་ཛ་བཛྲ། མཧཱ་བིདྱཱ་བཛྲ། མཧཱ་བྷོ་དྷི་ཙིཏྟ་
J
མཧཱ་བྷོ་དྷི་མནྟོ་པ་སཾ་ཀྲ་མ་ཎ་བཛྲ། སརྦ་ཀརྨ་ཨ་ཝ་ར་ཎཾ་བི་ཤོ་དྷ་ན་བཛྲ་སྭཱ་ཧཱ། ཞེས་མཆོད་པའི་སྤྲིན་གྱི་གཟུངས་ལན་གསུམ་རྣམས་བརྗོད། ཉིན་པར་སོགས་རྒྱུན་དུའང་གནས་ཁང་
ལ་ཐ་མལ་གྱི་འདུ་ཤེས་སྤངས་ཏེ་དག་ཞིང་དངོས་སུ་མོས་ཏེ་ཕྱགས་དར་ཐིགས་ཚགས་སོགས་བྱེད་ཀྱང་དེ་ཉིད་ལ་མཆོད་པའི་ཚུལ་དུ་བྱེད་པར་མོས་དགོས་པ་ཡིན་ནོ། །དེ་ནས་དལ་འབྱོར་རྙེད་
༈ དཀའ་དང་འཆི་བ་མི་རྟག་པ་འཁོར་བའི་སྡུག་བསྔལ་བསམ་པས་རྒྱུད་བསྐུལ་ཏེ་སྐྱབས་འགྲོ་དང༌། སེམས་ཅན་ཐམས་ཅད་ལ་བྱམས་སྙིང་རྗེ་ཤུགས་དྲག་ཏུ་བསྒོམ་ཞིང་ཡན་ལག་བདུན་པ་སྔོན་དུ་

འགྲོ་བས།སེམས་བསྐྱེད་བླང༌།དེ་རྗེས་རྡོར་སེམས་བསྒོམ་བཟླས་མཎྜལ་བླ་མའི་རྣལ་འབྱོར་སོགས་ཀྱི་མཐར་དབང་བཞི་བླངས་མཉམ་བཞག་སྐྱོངས། དེ་རྗེས་ཡི་དམ་གང་ཡིན་གྱི་མངོན་
རྟོགས་ཚང་བར་བསྒོམས། བཟླས་བརྗོད་ལ་འཇུག་པའམ། ལོང་མེད་པ་སོགས་ཀྱིས་བསྡུ་ན་སྐད་ཅིག་གིས་གསལ་བཏབ་སྟེ་བཟླས་པ་ཅི་ནུས་སུ་བྱ་བ་དང༌། གཏུམ་མོ་སོགས་ཀྱི་རླུང་སྦྱོར་
སྒོམ་པ་ཚེ་བསྒྲུབ་སོགས་བྱ་བར་འདོད་ཀྱང་ཐོ་རངས་བྱ། དེ་རྗེས་སྒྲོལ་མའི་བསྟོད་པ་ཕྱག་འཚལ་ཉེར་གཅིག་དང་། མཚན་བརྗོད་སོགས་ཀྱང་འདོན་པར་སྤྲོ་ན་བྱ་ཞིང༌། གནས་བརྟན་ཕྱག་
མཆོད༑ ཞབས་བརྟན་གྱི་རིགས། རྣམ་འཇོམས་ཀྱི་གཟུངས། མདོ་སོགས་བཏོན་ལ་གཏོར་མ་གཏོང་བསོགས་ལ་འཇུག མཐར་མདོ་འདོན་པ་དང་བསྔོ་བ་སྨོན་ལམ་ཅི་འགྲུབ་བྱ་
ཞིང་༑ བསངས་གསུར་སོགས་བྱེད་པར་སྤྲོ་ན་གཏོར་མའི་འཇུག་ཁོ་ནར་བྱའོ། །དེ་ནས་ཉིན་མོའི་ཆ་ལ་བྱ་བྲལ་དམིགས་གསལ་གཞན་མེད་ན། བཟླས་བརྗོད་ཁ་ཏོན་སྭཱཙྪ་གདབ་པ་ཕྱག་འཚལ་
བསྐོར་བ་སོགས་དགེ་བའི་བྱ་བར་དུས་འདའ་བར་བྱ་ཞིང༌། ཡི་གེ་འབྲི་བ། དཀོན་མཆོག་མཆོད་པ། ཟང་ཟིང་དང་མི་འཇིགས་པའི་སྦྱིན་པ་གཏོང་བ། ཆོས་ཉན་པ་གླེགས་བམ་ཀློག་པ་དང་

རྣལ་༄༅། ། ཁ་ཏོན་བྱེད་པའི་ཚིག་འཛིན་པ། དེའི་དོན་ལ་བསམ་མནོ་གཏོང་བ།དོན་ཚུལ་བཞིན་ཡིད་ལ་བྱེད་ཅིང་མཉམ་པར་འཇོག་པ་སྟེ་ཆོས་སྤྱོད་བཅུ་པོ་ཚངས་བའམ་ཅི་
རིགས་པ་ཅི་ནུས་སུ་བྱ་བ་ལ་འབད་དོ། །ཁྱད་པར་རྣལ་འབྱོར་པ་ལས་དང་པོ་པ་ཏིང་འཛིན་སྒོམ་པ་གཙོ་བོར་བྱེད་པ་ཡིན་ན་དགེ་བའི་བྱ་བ་ཡིན་པར་འདྲ་ཡང་གཞན་རྣམས་གྲངས་མང་པོ་གཡེང་བའི་
རྒྱུར་འགྲོ་བས་དགེ་སྦྱོར་གཙོ་བོར་གང་ཡིན་པ་དེ་ཉིད་ཐུན་བཞིར་བཅད་དེ་མྱོང་བ་མ་ཐོན་གྱི་བར་དུ་གཡེང་བ་སྤངས་ཏེ་བསྒོམ་ཞིང་ཐུན་མཚམས་སུ་ཆོས་སྤྱོད་གཞན་ཡང་ཏིང་ངེ་འཛིན་ལ་མི་གནོད་ན་ཅི་
རིགས་པར་བྱ་བ་ཉིད་དོ། དེ་ནས་ཉིན་མོའི་ཁ་ཟས་ཀྱི་དུས་སུ་བབས་པ་ན། ལྔ་པ་ཁ་ཟས་ཀྱི་རྣལ་འབྱོར་ནི། ཁ་ཟས་མདུན་དུ་བཞག་པ་ལ་ལག་པ་གཡོན་པ་སྟེང་དང་གཡས་པ་འོག་ཏུ་བྱས་
ལ༑ ལག་གཡོན་པར་པདྨ་འདབ་མ་བརྒྱད་ལ་འོད་དཔག་མེད་ཀྱི་ངོ་བོ་ཧ་དམར་པོ། གཡས་ལ་འཁོར་ལོ་དཀར་པོ་རྩིབས་བརྒྱད་པའི་ལྟེ་བར་རྣམ་པར་སྣང་མཛད་ཀྱི་ངོ་བོ་ཧོཿ དཀར་པོ། དེའི་
སྟེང་དུ་ཁ་ཟས་ཀྱི་སྣོད་ཐོད་པར་བསམ་པའི་ནང་དུ་ཟས་ཀྱི་སྟེང་དུ་མི་བསྐྱོད་པའི་ངོ་བོ་ཧྲཱིཿ སྔོན་པོ། དེའི་གཡས་སུ་ཨོཾ། གཡོན་དུ་ཨཱཿ མདུན་དུ་ཧཱུཾ་དཀར་དམར་མཐིང་ཀ་རྣམས་གསལ་

བཏབ༑ ཧ་ལས་འོད་འཕྲོས་ཁ་དོག་གི་སྐྱོན་སྦྱངས། ཧོཿ ལས་འོད་འཕྲོས་དྲི་རོའི་སྐྱོན་སྦྱངས། ཧྲཱིཿ ལས་འོད་འཕྲོས་ནུས་པའི་སྐྱོན་སྦྱངས་ཏེ་ཤ་ལྔ་བདུད་རྩིའི་ལྔའི་ངོ་བོར་གྱུར། ཨོཾ་ཨཱཿ ཧཱུྃ་
ལས་རང་མདོག་འོད་ཟེར་འཕྲོས་སོ། །རྒྱལ་བ་སྲས་བཅས་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་སྤྱན་དྲངས་འབྲུ་གསུམ་ལ་ཐིམ། དེ་འོད་དུ་ཞུ་ཟས་ལ་ཐིམ་པས་བདུད་རྩིའི་རྒྱ་མཚོར་གྱུར་པ་
བསམ་ལ་ཧ་ཧོ་ཧྲཱིཿ༔ཁ་དོག་དྲི་རོ་ནུས་པའི་སྐྱོན་ཐམས་ཅད་སྦྱངས་བདུད་རྩི་ལྔའི་ངོ་བོར་གྱུར། ཨོཾ་ཨཱཿ ཧཱུྃ་ཞེས་ལན་གསུམ་བརྗོད་ལ་བྱིན་བརླབས། དཀོན་མཆོག་གསུམ་རྗེས་སུ་དྲན་པའི་མདོ་
འམ་བསྡུ་ན་མགོན་པོ་ཐུགས་རྗེ་མ་སྔོན་དུ་འགྲོ་བས་ཟས་ཀྱི་ཕུད་བཅད་ལ། སྣོད་གཙང་མར་དབུལ་ཞིང་། ཨོྃ་བཛྲ་ནཻ་ཝི་དྱ་ཨཱཿ ཧཱུཾ་དང་། ཨོཾ་ཨཱཿ ཀ་རོ་མུ་ཁ་སོགས་དང་། ཞལ་ཟས་རོ་བརྒྱ་
བརྗོད༑ ཨོཾ་ཧ་རི་ཏྱཾ་སྭཱ་ཧཱ། ཞེས་འཕྲོག་མ་ལ་ཆང་བུ་གཉིས་དང་། ཨཾ་ཨ་གྲ་པིཎྜ་ཨ་ཤི་བྷྱསྭཱ་ཧཱ། ཞེས་ཕུད་ལ་ཟ་བའི་འབྱུང་པོ་རྣམས་ལ་དམིགས་ཏེ་ཆང་བུ་གཉིས་སྦྱིན། རང་ལུས་
ལྷར་གསལ་བའི་ལུས་ཀྱི་ནང་ཐམས་ཅད་སངས་རྒྱས་བྱང་སེམས་དཔའ་བོ་མཁའ་འགྲོ་ཏིལ་གྱི་གང་བུ་ཁ་ཕྱེ་བ་ལྟ་བུར་བཞུགས་པ་ལ་མཆོད་པའི་ཚུལ་དུ་ཕུལ། ལྟེ་བའི་གཏུམ་མོ་འབར་བས་

༄༅། །སྙིགས་མ་བསྲེགས། དྭངས་མས་ལྷ་ཐམས་ཅད་ཚིམ་པར་བསམ་ལ་ཞེན་ཆགས་མེད་པར་བཟའ། མཐར་ལྷག་མའི་ཆང་བུ་སྦྱིན་ཞིང༌། ཨོཾ་ཨུཙྪིཥྚ་བྷཀྵ་བྷྱསྭཱ
ཧཱ༑ ཞེས་བརྗོད། བུམ་ཅན་བཟུང་ཞིང་མཐར་ཡོན་སྦྱོང་བའི་གཟུངས་དང༌། མདོ་བསྔོ་བ་ཅི་རིགས་པ་བྱ། དེ་དག་ནི་ཁ་ཟས་ཀྱི་རྣལ་འབྱོར་རོ། །དྲུག་པ་ནི། ནུབ་མོར་ཉལ་བའི་གོང་དུ་
ཆོས་བསྲུང་ལ་གཏོར་མ་འབུལ་བ་དང༌། ཀུ་སཱ་ལིའི་ཚོགས་གསོག་པ་རྣམས་བྱས་ནས། ཉིན་མོའི་དགེ་སྡིག་ལ་བསྔོ་བགྲངས་བྱས་ཏེ་དགེ་བ་མང་ན་དགའ་བ་བསྒོམ་པར་དེ་ལས་མང་བ་བྱེད་
པར་དམ་འཆའ། དགེ་བ་རྫོགས་བྱང་དུ་བསྔོ། སྡིག་པ་མང་ན་བཤགས་སྡོམ་བྱ། དེ་ནས་ནམ་གྱི་གུང་ཐུན་ལ་རང་ཉིད་ལྷར་གསལ་བའི་ངང་ནས་སྣོད་བཅུད་འོད་གསལ་དུ་གསལ་
བའམ༑ ཡང་ན་ལྷའི་གསལ་སྣང་དང་མ་བྲལ་བས་སྔགས་བཟླ་བཞིན་དུ་དྲན་ཤེས་དང་སྣང་བའི་འདུ་ཤེས་ཀྱི་གློ་གཡས་ཕབ་སེངྒེའི་ཉལ་སྟབས་ཀྱིས་ཉལ་བར་བྱ་ཞིང་། མཚན་མོའི་ཐུན་ཐ་མ་ལ་
༈ ལངས་ཏེ་སྔར་བཞིན་དགེ་སྦྱོར་བྱའོ། །དེ་ལྟར་རྣལ་འབྱོར་དྲུག་གི་གསལ་བྱེད་འདི་ནི་རང་སློབ་རྣམས་ལ་བསམ་པའི་མོས་ངོ་བཞིན་གཡུང་མགོན་རྡོ་རྗེས་མཛད་པའོ། །ཐམས་ཅད་ལ་དགེ་བར་

གྱུར་ཅིག །མངྒ་ལཾ།།

༄༅། །བཀའ་བརྒྱུད་གསེར་རིའི་ཕྲེང་བའི་རྡོ་རྗེའི་གསུང་མགུར་རྣམས་ཕྱོགས་གཅིག་ཏུ་བསྡེབས་པ་རིན་པོ་ཆེའི་
ཟ་མ་ཏོག་གི་རྒྱལ་པོ་ཞེས་བྱ་བ་བཞུགས་སོ།།

༄ ༅། །ན་མཿ ཤྲཱི་མཾ་གུ་ར་ཝེ། དགེ་ལེགས་ཡོན་ཏན་བྱེ་བ་འབུམ་ཕྲག་གིས། །སྲིད་པའི་དུཿ ཁས་གདུང་བ་བསིལ་བའི་ཆབ། །ཟླ་བྲལ་སྒྲོན་མེ་སྟོང་ལས་
པད་དཀར་ལྟར། །རྨད་བྱུང་ལྷ་ཡི་ལྷ་ཁྱོད་རྒྱལ་གྱུར་ཅིག ༡ །སྲིད་ཞིའི་ཕུན་ཚོགས་ཁ་སྦྱོར་ངྷུ་ཏིའི་དབྱིངས། །ཟུང་འཇུག་གཅིག་ཏུ་བསྡོམས་པ་དྭངས་མའི་སྲོག །ཡན་ལག་བདུན་ལྡན་
ངོ་བོར་ཡོངས་གྲུབ་པའི། །བླ་མ་རྡོ་རྗེ་འཆང་ལ་གུས་ཕྱག་འཚལ། ༢ །གང་དེའི་གསུང་གིས་སྤྲིན་གྱི་ཏམྦུ་ར། །སྐལ་བཟང་སྙན།ཁུང་བརྒྱུད་ལ་དྲི་བྲལ་བ། །བཀའ་བརྒྱུད་གསེར་གྱི་ལྗོན་
བཟང་མནྡ་རའི། །ཕྲེང་བ་དད་གསུམ་སོར་མོས་གཙུག་ཏུ་བསྟེན། ༣ །དེ་ལས་དོན་གྱི་སྙིང་པོའི་བཅུད་བསྡུས་པ། །ལན་གྲངས་བཅུ་ཕྲག་བཞུས་པའི་ས་སྙིང་ལྟར། །བསྔགས་པའང་དོན་

༄༅། །ལྡན་སྒྲུབ་བརྒྱུད་བསྟན་པའི་སྲོག །དཔལ་ལྡན་འབྲུག་པ་ཡབ་སྲས་སྙིང་ནས་གུས། དེའང་སྐལ་ལྡན་གྱི་རྣལ་འབྱོར་པ་སྤྲོས་པ་མེད་པས་ཕྱག་རྒྱ་ཆེན་
པོའི་ཡེ་ཤེས་སྙིང་དབུས་སུ་སད་པར་འདོད་པ་དག་གིས་དགེ་བའི་བཤེས་གཉེན་བསྟེན་ཏེ་དགོངས་སྤྱོད་དབྱེར་མེད་དུ་འགྱུར་བ་ཡིན་པས། ཡོན་ཏན་སྡུདཔ་ལས། སངས་རྒྱས་ཆོས་རྣམས་དགེ་
བའི་བཤེས་ལ་བསྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བས་དེ་སྐད་གསུངས། །ཞེས་དང༌། བླ་མའི་གསང་གསུམ་ཡོན་ཏན་རྗེས་སུ་དྲན་པའི་ལམ་ལ་སློབ་པ་གལ་ཆེ་
བས༑ རྒྱུད་ལས། ལྷ་སྐུ་འབུམ་ཕྲག་བསྒོམ་པ་བས། །བླ་མ་སྐད་ཅིག་དྲན་པ་མཆོག །བཟླས་བརྗོད་ས་ཡ་འབུམ་ཐེར་ལས། བླ་མའི་གསོལ་འདེབས་ལན་གཅིག་མཆོག །ཅེས་

དང་༑ རྡོ་རྗེ་དོ་ཧ་ལས་ཀྱང༌། དོན་དམ་ལྷན་ཅིག་སྐྱེས་པའི་ཡེ་ཤེས་དེ། །ཚོགས་བསགས་སྒྲིབ་པ་དག་པའི་ལག་རྗེས་དང་། །རྟོགས་ལྡན་བླ་མའི་བྱིན་རླབས་ཁོ་ན་ལས། །ཐབས་གཞན་བསྟེནཔ་རྨོངས་པས་ཤེས་པར་བྱ། ཞེས་གསུངས་
པ་ལྟར། ཉམས་ལེན་གྱི་གཙོ་བོ་མོས་གུས་བླ་མའི་རྣལ་འབྱོར་ལ་འབད་པ་གལ་ཆེ་བས། བསམ་གཏན་དང་རྗེས་སུ་མཐུན་པར་ངེས་འབྱུང་དང་སྐྱོ་ཤས་དྲག་པོས་རྒྱུད་བསྐུལ། མོས་གུས་དྲག་པོ་དུས་མཐའི་མེ་ལྟར་སྦར། བྱང་ཆུབ་ཀྱི་སེམས་
རིན་པོ་ཆེ་རྣམ་པ་གཉིས་ལ་བློ་མངོན་དུ་བཞག་སྟེ། བཀའ་བརྒྱུད་གོང་མའི་སྐུ་མཆོད་རྣམས་དང་ཡར་མར་ཚེས་བཅུ་སོགས་དུས་ཆེན་ལ་བཀྲ་ཤིས་བྱིན་ཆགས་དབེན་པའི་གནས་སུ། མདུན་སྟེགས་ལ་མཎྜལ་ཚོམ་བུ་དང༌། སྐྲ་རྟེན་བྲིས་འབུར་གང་
རུང་བཀྲ་ཤིས་པའི་མདུན། མཆོད་པའི་རྫས་ཅི་འབྱོར་པ་སེར་སྣས་མ་གོས་པ་དངོས་དག་བཀོད་ལེགས་དང༌། གཞན་ཡང་ཅང་ཏེའུ་རྡོར་དྲིལ་སོགས་རོལ་མོའི་བྱེ་བྲག་ཀུན་བསགས་ཏེ། བདེ་བའི་སྟན་ལ་འདུག་ནས། བླ་མ་རྒྱང་འབོད་ཀུན་
འདུས་ནོར་བུ་ལུགས་སོགས་དོན་བརྒྱུད་རིན་པོ་ཆེའི་གདུང་དབྱངས་གང་འདོད་ཀྱི་མོས་གུས་རྒྱུད་ལ་སྐྱེ་ངེས་བྱ་ཞིང༌། རང་ལུགས་བླ་བརྒྱུད་གསོལ་འདེབས་མཐར། བླ་མ་མཆོད་པ་རྒྱས་བསྡུས་གང་འབྲེལ་གྱི་ཚོགས་རྟེན་བསྐྱེད་ཅིང༌། མགུར་
དངོས་ལ། སློབ་དཔོན་གྱི་མགུར་གྱི་གོ་དོན་ཁོག་དབུབ་བཤད་པ་ནི། ཨོཾ་སྭ་སྟི། དེ་ཡང་བྱང་ཕྱོགས་གངས་རིའི་ཁྲོད་འདིར་སྒྲུབ་བརྒྱུད་ཤིང་རྟ་ཆེན་པོ་བརྒྱད་ལས། མངའ་བདག་མར་པའི་བཀའ་བརྒྱུད་

༈ [ ༄༅། །ནི། དཔལ་ཏེ་ལོ་པ་ཆེན་པོས་རིགས་བརྒྱུད་འཕགས་པ་ཀླུ་སྒྲུབ། ཌོམྦི་པ། ལུ་ཡི་པ། སུ་ཁ་སིདྡྷི་རྣམས་ལས་བརྒྱུད་པའི་གདམས་ངག་གྲུབ་ཆེན་སོ་སོ་ལས་
༧ གསན་པས་བཀའ་བབ་བཞི་ཡི་མངའ་བདག་ཏུ་གྱུར། སྒྲུབ་པ་ཡུན་རིང་མཛད་ཅིང་ལམ་གྱི་རྟོགས་པ་སྦྱངས་ནས་གྲུབ་པའི་དབང་ཕྱུག་ཆེན་པོར་གྱུར་ཏེ་རྡོ་རྗེ་འཆང་དང་རྡོ་རྗེ་རྣལ་འབྱོར་མ་དངོས་ཀྱི་
རྗེས་སུ་བཟུང་སྟེ་རྒྱུད་སྡེ་བཞི་ཡི་མཛོད་གཏད། དེ་ལ་པཎ་ཆེན་ནཱ་རོ་པས་དཀའ་བ་ཆེན་པོ་བཅུ་གཉིས་སྤྱད་དེ་བསྟེན་པའི་མཐར་བརྡ་དང་ཚིག་ཙམ་གྱིས་དོན་མ་ལུས་པ་ཁོང་དུ་ཆུད་ཅིང་གྲུབ་པ་
བརྙེས༑ ལྷོ་བྲག་མར་པ་ཆོས་ཀྱི་བློ་གྲོས་འཕགས་ཡུལ་དུ་ལན་གསུམ་མམ་བཞི་བྱོན་ཅིང་ནཱ་རོ་མཻ་ཏྲི་གཙོ་བོར་གྱུར་པའི་མཁས་གྲུབ་མང་པོ་ལས་མདོ་རྒྱད་མཐའ་དག་གསན་ཅིང་ཁྱད་པར་ནཱ་རོ་པ་
ཉིད་སྔ་རྗེས་བསྡོམས་པར་ལོ་བཅུ་གཅིག་དང་ཟླ་བ་བདུན་དུ་བསྟེན་ནས་གསན། གསན་བསམ་བསྒོམ་པ་ཟུང་དུ་སྦྲེལ་བས་གྲུབ་པའི་གོ་འཕང་ལ་གནས་པར་མཛད། འབྱོན་ཐེབ་རྗེས་མའི་སྐབས་
༈ ནཱ་རོ་པ་སྤྱོད་པ་ལ་གཤེགས་ཟིན་ཀྱང་དཀའ་སྤྱད་ཆེན་པོས་བཙལ་ཞིང་གསོལ་བ་བཏབ་པས་བྱང་པུཥྤཧ་རིར་མངོན་སུམ་དུ་མཇལ་ཞིང་ཟླ་བ་བདུན་དུ་བཞུགས་ཏེ་བདེ་མཆོག་ཡབ་ཡུམ་གྱི་སྙན་བརྒྱུད་

རྫོགས་པར་གནང༌། བོད་ཡུལ་དུ་ཟབ་ཆོས་སྩལ་བའི་སློབ་མའི་གཙོ་བོ་ཀ་ཆེན་བཞི་ལས་མེས་རྔོག་མཚུར་གསུམ་ལ་བཤད་བརྒྱུད་དང༌། རྗེ་བཙུན་མི་ལ་རས་པར་སྒྲུབ་བརྒྱུད་ཀྱི་བཀའ་བབ་མི་
ལའི་སློབ་མ་མཁའ་སྤྱོད་དུ་གཤེགས་པ་བདུན་རས་པ་མཆེད་བརྒྱད་སོགས་མང་དུ་བྱོན་པ་རྣམས་ཀྱི་གཙོ་བོ་ཐུགས་སྲས་ཟླ་བ་ལྟ་བུ་རས་ཆུང་རྡོ་རྗེ་གྲགས་པ་ལས་རས་ཆུང་བཀའ་བརྒྱུད་བྱུང༌། ཚེ་
དཔག་མེད་དང་གཏུམ་པོ་སོགས་གདམས་ངག་འགའ་ཞིག་ནི་གངས་ཅན་ཐམས་ཅད་ལ་ཁྱབ། ཉི་མ་ལྟ་བུར་རྒྱལ་བའི་ལུང་གིས་བསྔགས་པའི་མཉམ་མེད་སྒམ་པོ་པ་ཆེན་པོ་ནི་སངས་རྒྱས་འཇིག་
རྟེན་དུ་བྱོན་པ་དང་ཆོས་མཚུངས་པའི་སྨིན་གྲོལ་དུ་མཛད་པའི་སློབ་མ་བསམ་གྱིས་མི་ཁྱབ་ཀྱང་བརྒྱུད་འཛིན་གཙོ་བོའི་འབའ་རོམ་དར་མ་དབང་ཕྱུག་ལས་འབའ་རོམ་བཀའ་བརྒྱུད། ཕག་གྲུ་རྡོ་རྗེ་
རྒྱལ་པོ་ལས་ཕག་གྲུ་བཀའ་བརྒྱུད། དཔལ་ལྡན་དུས་གསུམ་མཁྱེན་པ་ལས་ཀརྨ་བཀའ་བརྒྱུད། དབོན་སྒོམ་ཚུལ་ཁྲིམས་སྙིང་པོའི་སློབ་མ་ཞང་ཚལ་པ་བརྩོན་འགྲུས་གྲགས་པ་ལས་ཚལ་པ་
བཀའ་བརྒྱུད་དེ་ཆེ་བ་བཞིར་གྲགས་པ་དང་། དྭགས་པོ་རྩ་བའི་གདན་སར་དྭགས་པོ་ཁུ་དབོན་གསུམ་ནས་རིམ་པར་བྱོན་པ་དྭགས་པོ་བཀའ་བརྒྱུད་བཅས་ལྔ་བྱུང་། ཕག་གྲུའི་སློབ་མ་གདུགས་

། ཐོགས་ལྔ་བརྒྱར་གྲགས་པའི་གཙོ་བོ་རྣམས་ལས་བཀའ་བརྒྱུད་ཆུང་བརྒྱད་དམ་ཟུང་བཞི་ཡ་བརྒྱད་དུ་གྲགས་པ་རྣམས་བྱུང་སྟེ སྐྱོབ་པ་འཇིག་རྟེན་གསུམ་གྱི་མགོན་པོ་༄༅།
༅ ལས་འབྲི་གུང་བཀའ་བརྒྱུད། ཐང་པ་བཀྲ་ཤིས་དཔལ་ལས་སྟག་ལུང་བཀའ་བརྒྱུད། འགྲོ་མགོན་རྒྱལ་ཚ་ཁུ་དབོན་ལས་ཁྲོ་ཕུ་བཀའ་བརྒྱུད། གླིང་རས་པདྨ་རྡོ་རྗེ་ལས་གླིང་རས་བཀའ་
བརྒྱུད༑ སྨར་པ་རིན་ཆེན་བློ་གྲོས་ལས་སྨར་ཚང་བཀའ་བརྒྱུད། ཡེལ་པ་ཡེ་ཤེས་བརྩེགས་པ་ལས་ཡེལ་པ་བཀའ་བརྒྱུད། ཟ་ར་བ་ཡེ་ཤེས་སེང་གེའི་སློབ་མ་རྒྱལ་བ་གཡག་བཟང་པ་ལས་
3
གཡག་བཟང་བཀའ་བརྒྱུད། རྙེ་ཕུ་གྱེར་སྒོམ་ཆོས་ཀྱི་སེང་གེ་ལས་ཤུགས་གསེབ་བཀའ་བརྒྱུད་རྣམས། དེ་རེ་རེ་ལའང་གདན་ས་ཆོས་བརྒྱུད་ཕྲིན་ལས་མཐའ་ཡས་པ་བྱུང་ཞིང་ཁྱད་པར་གླིང་རྗེ་
རས་པའི་ཐུགས་སྲས་འགྲོ་མགོན་གཙང་པ་རྒྱ་རས་ཀྱི་བུ་སློབ་གཙོ་བོ་རྒོད་ཚང་པ་མགོན་པོ་རྡོ་རྗེ་ལས་སྟོད་འབྲུག་གནམ་གྱི་སྐར་མར་གྲགས་པ་དང་འདི་ཡི་སློབ་བརྒྱུད་ལས་རྒྱལ་བ་ཡང་དགོན་
པ༑ ལ་སྟོདཤེས་རབ་མགོན་པོ། འབའ་ར་བ་རྒྱལ་མཚན་དཔལ་བཟང་པོ་ལ་སོགས་ཀྱི་བཀའ་བརྒྱུད་ཟུར་དུ་བྱུང༌། ལོ་རས་དར་མ་དབང་ཕྱུག་ལས་སྨད་འབྲུག་སའི་དྲེག་པ། གདན་ས་

འཛིན་པའི་སེང་གེ་དགུ་ཚར་ལས་བར་འབྲུག་གི་བཀའ་བརྒྱུད་བར་མ་ཆད་དུ་བྱོན་པ་རྣམས་ལས་དཔལ་ལྡན་འབྲུག་པ་ཞེས་འཇིག་རྟེན་གསུམ་ན་སྙན་པའི་བ་དན་རྣམ་པར་གཡོ་བ་ལས། དེའང་གྲུབ་
ཐོབ་ཆེན་པོ་གླིང་རྗེ་རས་པ་ནི། ཇི་སྐད་དུ། མི་ལ་ཡབ་སྲས་བརྟུལ་ཞུགས་དང༌། །སྒམ་པོ་པ་ཡི་ལྟ་སྒོམ་ཅན། །ཕག་གྲུའི་ཐུགས་སྲས་རྣ་ཕུ་པ། །ཐུབ་པས་ལུང་བསྟན་བརྩོན་འགྲུས
འོད༑ ༡ །རྟོགས་པ་ས་ར་ཧ་དང་མཉམ། ༢ །རྒྱལ་བའི་གསུང་རབ་ཐུགས་སུ་ཆུད། ༣ །སྟོན་པས་ཁེངས་བསལ་གྲུབ་ཐོབ་ཆེ། །རྡོ་རྗེ་འཆང་གི་རྒྱལ་ཚབ་ཏུ། །ཌཱ་ཀིས་
མངའ་གསོལ་གླིང་རས་པའི། །ཡ་མཚན་ཅན་གྱི་གཏམ་ལྔའོ། །ཞེས་ངོ་མཚར་བའི་རྣམ་པར་ཐར་པ་རྨད་དུ་བྱུང་བ་དེ་ཉིད་ཀྱི་ཐུགས་སྲས་འཕགས་ཡུལ་གྱི་པན་ཆེན་ནཱ་རོ་པ་ཆེན་པོ་དང༌། བོད་
ཡུལ་གྱི་གྲུབ་བརྙེས་དྭགས་པོ་ཟླ་འོད་གཞོན་ནུ་བསམ་བཞིན་སྲིད་པ་ཉེ་བར་བཟུང་བ་འགྲོ་བའི་མགོན་པོ་ཆོས་རྗེ་འབྲུག་པ་གཙང་པ་རྒྱ་རས་ཡེ་ཤེས་རྡོ་རྗེ་ཞེས་མཁས་བཙུན་གྲུབ་པའི་ཁྱུ་མཆོག་ཆེན་པོ་དེ་
ཉིད་ཀྱི་ཐུགས་དམ་ཁྱད་འཕགས་གདམས་ངག་བཀའ་རྒྱ་ཅན་ལྔའི་བཀའ་སྲོལ་ཆེན་པོ་དང་པོར་བབ་པ་སྟེ། དེའང་ལྟ་བ་ཕྱག་རྒྱ་ཆེན་པོ། སྒོམ་པ་ནཱ་རོ་ཆོས་དྲུག །སྤྱོད་པ་རོ་སྙོམས་སྐོར་

༈ |༄༅། །དྲུག །འབྲས་བུ་རྟེན་འབྲེལ་རབ་བདུན། ཀུན་གཅེས་བླ་མའི་རྣལ་འབྱོར་བཅས་ཟབ་ལམ་སྒྲུབ་བརྒྱུད་ཀྱི་ཤིང་རྟ་ཆེན་པོ་དང་རྟོགས་པ་དོན་བརྒྱུད་ཀྱི་བཀའ་བབ་ཆེ
པོར་བྱོན་ཏེ། དེའང༌། བླ་མ་གོང་མའི་ཞལ་ནས། ཚིག་ལ་མ་བརྟེན་སྒྲོ་འདོགས་ནང་ནས་ཆོད། །གནད་ལ་མ་བརྟེན་བྱིང་རྒོད་རང་སར་གྲོལ། །ཐབས་ལ་མ་བརྟེན་བདེ་ཆེན་རྒྱུན་ཆད་
མེད༑ །ཉམས་མྱོང་མཐར་ཕྱིན་དཔལ་ལྡན་འབྲུག་པའི་ཞབས། །ཞེས་ངོ་མཚར་འགྲན་ཟླ་དང་བྲལ་བའི་བརྒྱུད་པ་རིན་པོ་ཆེ་འདི་ཉིད་བྱིན་རླབས་ཀྱི་ཆུ་བོ་གཞུང་མ་ཉམས། དངོས་གྲུབ་ཀྱི་རྒྱ་
r²
མཚོ་ཁ་མ་བྲི། རྟོགས་པའི་ནོར་བུ་འོད་མ་ཡལ་བ། བཀའ་བརྒྱུད་གསེར་རེའི་ཕྲེང་བ་རྫོགས་པའི་སངས་རྒྱ་རིམ་བྱོན་ནས། བདག་ཅག་གི་འདྲེན་མཆོག་རྗེ་བཙུན་རྡོ་རྗེ་འཆང་ཆེན་པོའི་བར
རྡོ་རྗེ་ཡེ་ཤེས་ཀྱི་བྱིན་ཆེན་བརྙེས་པ་ཤ་སྟག་ལགས། དེ་ལའང་བླ་མའི་མཚན་ཉིད་ཀྱང་། བྱིན་རླབས་ཆེན་པོས་གཞན་གྱིས་སྣང་བ་བསྒྱར་ནུས་པ། གདམས་ངག་ཆེན་པོས་གཞན་གྱི་རྒྱུད་ཡོན་
ཏན་ལ་སྦྱོར་ནུས་པ། ཉམས་མྱོང་ཆེན་པོས་གཞན་གྱི་ལམ་སྣ་འཁྲིད་ནུས་པ། སྙིང་རྗེ་ཆེན་པོས་གཞན་གྱི་སྡུག་བསྔལ་མི་བཟོད་པ། ཕྱག་རྒྱ་ཆེན་པོའི་གདམས་པ་སྟོན་པརནུས་པའི་སློབ་དཔོན་

གྱི་མཚན་ཉིད་རྣམ་བཞིས་ཁྱད་པར་དུ་འཕགས་པ་ཡིན། དེའང་འཁྲུལ་ཞིག་ནམ་མཁའི་རྣལ་འབྱོར་གྱི་ཞལ་ནས་ཁྱོད་བརྒྱུད་པ་འདི་ཡི་གདུང་མི་གཅོད་ཙམ་ཞིག་བྱེད་ན། སེམས་ཆོས་བརྒྱད་ཀྱི་
ཁོལ་པོ་མ་བྱེད། མཆོད་པའི་གཙོ་བོ་བླ་མ་མཆོད་པ་ལ་གྱིས། སྒྲུབ་པའི་གཙོ་བོ་བླ་མ་སྒྲུབ་པ་ལ་གྱིས། ཉམས་མྱོང་གི་གཙོ་བོ་གསོལ་བ་འདེབས་པ་ལ་བྱས་ན། སྣང་བ་ཐམས་ཅད་མོས་
གུས་ཕྱག་རྒྱ་ཆེན་པོའི་རྩལ་དུ་འཆར་ཅེས་གསུངས་པ་བཞིན། རང་རེ་རྣམས་ཉམས་ལེན་གྱི་གཙོ་བོ་མོས་གུས་བླ་མའི་རྣལ་འབྱོར་ལ་འབད་པ་གལ་ཆེ། དེས་ན་བཀའ་བརྒྱུད་གོང་མའི་སྐ་མཆོད་
རྣམས་དང་ཡར་མར་གྱི་ཚེས་བཅུ་སོགས་གནས་དུས་གང་ཟག་ཕུན་སུམ་ཚོགས་པའི་སྐབས་འདིར། གང་བསྒོམ་པར་བྱ་བ། སྣང་སྲིད་བླ་མའི་དཀྱིལ་འཁོར་བལྟ་བའི་ཚུལ་ནི་ཅིར་སྣང་ཐམས་
ཅད་སྣ་ཚོགས་གཟུགས་བརྙན་བླ་མའི་སྐུ་ཡི་རྣམ་པ་ཐམས་ཅད་པ་ཡིན་པས། ནམ་མཇལ་བའི་དུས་དེར་མོས་གུས་ཀྱིས་ཐུགས་ཡིད་བསྲེས་ནས་མཉམ་པར་བཞག་པས་སྣང་སྟོང་ཟུང་འཇུག་ཏུ་
འཆར་ཏེ་སྐུ་རྡོ་རྗེའི་ཏིང་ངེ་འཛིན་ཞེས་བྱའོ། ཅི་ཐོས་པ་ཐམས་ཅད་གཞོམ་དུ་མེད་པའི་སྒྲ་སྙན་བླ་མའི་གསུང་རྣམ་པ་ཐམས་ཅད་པ་ཡིན་པས་གང་ཐོས་པའི་དུས་དེ་ཉིད་གྲགས་སྟོང་དུ་ཉན་པས་

སྦྲུ |༄༅། ། གསལ་སྟོང་ཟུང་འཇུག་ཏུ་འཆར་ཏེ་གསུང་རྡོ་རྗེའི་ཏིང་ངེ་འཛིན་ནོ། གང་དྲན་ཐམས་ཅད་ལྷན་ཅིག་སྐྱེས་པའི་ཡེ་ཤེས་བླ་མའི་ཐུགས་རྣམ་པ་ཐམས་ཅད་པ་ཡིན་པས་
༧ ནམ་ཤར་དེ་ཉིད་དུ་སོ་སོར་རང་གི་རིག་པར་བྱས་ན་བདེ་སྟོང་ཟུང་འཇུག་ཏུ་འཆར་ཏེ་ཐུགས་རྡོ་རྗེའི་ཏིང་ངེ་འཛིན་ནོ། །ཚུལ་འདིས་སྣང་སྲིད་འཁོར་འདས་ཀྱི་ཆོས་ཐམས་ཅད་བླ་མའི་སྐ་གསུང་
ཐུགས་ཀྱི་རྣམ་འཕྲུལ་དུ་ཤེས། རྐྱེན་སྣང་གང་ཤར་ཐམས་ཅད་བྱིན་རླབས་དང་ཐུགས་རྗེའི་རྩལ་ཁར་རྟོགས་པས་བླ་མ་སྐུ་གསུམ་གྱི་རང་བཞིན་དུ་འཚང་རྒྱའོ། །དེའང་ཀུན་མཁྱེན་ཕྱག་ན་པདྨོ་
འཆང་བ་ཆེན་པོས། རྒྱལ་བའི་སྙིང་རྗེ་ངང་པའི་རྒྱལ་པོ་ནི། །ཡང་ཡང་འགྲོ་བའི་ཡིད་མཚོར་འཇུག་པ་དེ། །ཐོས་པས་ངལ་གསོའི་དཔྱིད་དུ་རབ་གྱུར་པའི། །ལེགས་པར་བཤད་པའི་གླུ་
དབྱངས་འདི་ལེན་ནོ། །ཞེས་གསུངས་པ་ལྟར་རྡོ་རྗེ་འཆང་ཆེན་པོའི་ཞལ་སྐྱིན་འཕགས་ཡུལ་གྲུབ་པའི་དབང་ཕྱུག་ཆེན་པོ་རྣམས་ཀྱི་དོ་ཧ་མཛོད་ཆེན་རྣམས་ཀྱིས་མགུར་གྱི་དབུ་བཟུང་། བོད་ཡུལ་
༈ ལོ་ཙཱ་བ་ཆེན་པོའི་ཐུགས་སྲས་མཁས་གྲུབ་གསེར་རིའི་ཕྲེང་བ་བརྒྱུད་པར་བཅས་པའི་རྡོ་རྗེའི་གླུའི་ཕྲེང་བས་མགུར་གྱི་གཞུང་བསྲང་། གངས་ཅན་རི་བོ་ཤིང་རྟར་མཉམ་མེད་འཛམ་གླིང་གྲགས་པའི་

ཐུགས་སྲས་གྲུབ་ཐོབ་མཁས་པ་མི་གསུམ་ཉམས་རྟོགས་རྩལ་རྫོགས་འཆི་མེད་བདུད་རྩིས་རྒྱང་བའི་གླུ་དབྱངས་སྙན་པོའི་མགུར་གྱིས་མཇུག་རྫོགས་པའི་བར་རིམ་པར་འབྱུང་བའི་ཚུལ་རྣམས་ཐུགས
ལ་ངེས་པའི་སྒོ་ནས་མགུར་གྲྭ་ལེགས་པར་བསྒྲིགས་པར་ཞུ། ༈ དཔལ་འབྲུག་པ་རིན་པོ་ཆེའི་ཞྭ་རྻས་རིན་ཆེན་དབང་གི་རྒྱལ་པོ་ཞེས་བྱ་བ་བཞུགས་སོ།། ན་མོ་མ་ཧཱ་མུ་ཏྲཱ་ཡ། དཔལ་མཁས་དང་གྲུབ་
པའི་གཙུག་གི་རྒྱན། །རྗེ་ནཱ་རོ་པཎ་ཆེན་གྱི་བུ་བརྒྱུད་ལ། །བོད་གངས་ཅན་དུ་སྒྲུབ་བརྒྱུད་ཀྱི་བསྟན་འཛིན་པ། །རྗེ་ཟླ་འོད་གཞོན་ནུའི་བཀའ་སྲོལ་ལས། །བྱིན་རླབས་ཀྱི་བརྒྱུད་པ་མ་ཉམས་
པས༑ །འཁོར་འདས་ཀྱི་ཆོས་ལ་དབང་བསྒྱུར་བའི། །སྐུ་གསུམ་གྱི་རྒྱལ་སྲིད་སྐྱོང་བ་ལ། །རྒྱལ་རྟགས་ཀྱི་སྒོམ་ཞྭ་རིན་པོ་ཆེ། །བཀའ་བརྒྱུད་ཀྱི་ཅོད་པན་དབང་གི་རྒྱལ། །རང་རིག་
འགྱུར་བ་མེད་པའི་ཞྭ། །རྩོལ་མེད་དགོས་འདོད་འགྲུབ་པའི་ཞྭ། །རང་སྣང་བདེ་བར་འཆར་བའི་ཞྭ། །གཞན་སྣང་དྭངས་བ་འདྲེན་པའི་ཞྭ། །བཀའ་བརྒྱུད་བླ་མས་བྱིན་རླབས་པའི།
གང་ཤར་ཆོས་སྐུར་རྟོགས་པའི་ཞྭ། །ཡི་དམ་ལྷ་ཡིས་བྱིན་རླབས་པའི། །ཅིར་སྣང་རྒྱན་དུ་ཁྱེར་བའི་ཞྭ། །མ་དང་མཁའ་འགྲོས་བྱིན་རླབས་པའི། །འདོད་ཡོན་ཚོགས་སུ་རོལ་པའི་ཞྭ།

།ཆོས་སྐྱོང་རྣམས་ཀྱིས་བྱིན་རླབས་པའི། །འགལ་རྐྱེན་བར་ཆད་སེལ་བའི་ཞྭ། །ཞྭ་ཐད་ལ་དྲང་པོར་གྱོན་པ་དེ། །སྒོ་གསུམ་དྲང་པོར་སྲོང་བའི་བརྡའ། །ཞྭ་རྩེ་
མོ་གཅིག་ཏུ་རྣོ་བ་འདི། །བློ་རྩེ་གཅིག་ཏུ་དྲིལ་བའི་བརྡའ། །ཞྭ་ཐོད་དུ་འབྲལ་མེད་འཆང་བ་འདི། །དྲན་པ་ཡེངས་མེད་སྐྱོང་བའི་བརྡའ། །ཞྭ་རྩེ་མོ་སྦུབས་སུ་འཁྱིལ་བ་འདི། །ཆོས་ཟབ་
གསལ་གཉིས་སུ་མེད་པའི་བརྡའ། །ཞྭ་རྩ་བ་བརྟན་པར་གནས་པ་འདི། །ནང་བྱང་སེམས་འགྱུར་བ་མེད་པའི་བརྡའ། །ཞྭ་ཐོད་ཀྱི་གདོངས་ཀ་མཐོ་བ་འདི། །ཆོས་ལྟ་བའི་གནམ་འཕང་སྤྱོད
པའི་བརྡའ། །ཞྭ་མི་གཡོ་བརྟན་པར་གནས་པ་འདི། །ཆོས་སྒོམ་པའི་རི་རྒྱལ་བརྟན་པའི་བརྡའ། །ཞྭ་ཁོག་ཡངས་རླབས་དང་ལྡན་པ་འདི། །ཆོས་སྤྱོད་པ་རླབས་ཆེན་སྤྱོད་པའི་བརྡའ། །ཞྭ
རྩེ་མོ་རྣོ་ཞིང་བྱིན་ཆགས་པ། །ཆོས་འབྲས་བུའི་རྒྱལ་ས་ཟིན་པའི་བརྡ། །ཞྭ་ཁ་དོག་དམར་པོར་འདུག་པ་འདི། །ཁམས་གསུམ་དབང་དུ་འདུས་པའི་བརྡའ། །ཞྭ་འཁོར་ཡུག་གཅིག་ཏུ་བསྐོར་
༈ བ་འདི། །དུ་མ་རོ་གཅིག་ཏུ་མཚོན་པའི་བརྡ། །གཡས་གཡོན་ཀ་བ་བརྟན་པོ་གཉིས། །བདེན་གཉིས་རང་སར་གསལ་བའི་བརྡའ། ཀ་བའི་ཁ་དོག་དཀར་བ་འདི། །དཀར་པོའི་ཆོས་307

རྣམས་རྫོགས་པའི་བརྡ། དར་སྣ་རྣམ་ལྔའི་རྒྱན་འཆང་བ། །ཡེ་ཤེས་སྣ་ལྔ་རྫོགས་པའི་བརྡ། །སྤུ་རིས་མ་འདྲེས་རྫོགས་པ་འདི། །ཆོས་སྐུ་མ་འདྲེས་རྫོགས་པའི་བརྡ། །ཕྱི་སྣང་འཇམ་ཞིང་
མཉེན་པ་འདི། །སྤྱོད་ལམ་འཇམ་ཞིང་མཉེན་པའི་བརྡ། ྋ །ནང་སྲོག་མཁྲང་ཞིང་ཚུགས་པ་འདི། ྋྋ།སྒྲུབ་བརྒྱུད་ཚུགས་ཁ་ཟིན་པའི་བརྡ། །ཕྱི་ནང་ཁ་དོག་དཀར་དམར་གཉིས། །བདེ་སྟོང་
ཟུང་དུ་འཇུག་པའི་བརྡ། །ཕྱི་ནང་གཅིག་ཏུ་སྦྱར་བ་འདི། །སྣང་སེམས་གཅིག་ཏུ་འདྲེས་པའི་བརྡ། །གྱོན་པ་ཙམ་གྱིས་བློ་འཕང་མཐོ། །འགྲན་ཟླ་ཀུན་དང་བྲལ་བའི་བརྡ། །ཞྭ་ངོས་གསུམ་
ཐད་དཀར་གསལ་བ་འདི། །སྐྱབས་གསུམ་ཐོད་དུ་འཆང་བའི་བརྡ། །ཞྭ་ངོས་གསུམ་གཅིག་ཏུ་རྫོགས་པ་འདི། །དུས་གསུམ་མཉམ་ཉིད་རྟོགས་པའི་བརྡ། །ཐེག་གསུམ་གཅིག་ཅར་རྫོགས་
པ་དང༌། །རྩ་གསུམ་གཅིག་ཏུ་དྲིལ་བའི་ཞྭ། །སྡོམ་གསུམ་ཡར་ལྡན་ཐོབ་པ་དང༌། །སྒོ་གསུམ་ཆོས་དང་མཐུན་པའི་ཞྭ། །དུས་གསུམ་ལམ་དུ་སློང་བ་དང༌། །སྣང་གསུམ་བདེ་བར་
འཆར་བའི་ཞྭ། །ཁམས་གསུམ་དབང་དུ་འདུ་བ་དང༌། །སྐུ་གསུམ་འབྲས་བུ་སྨིན་པའི་ཞྭ། ཞྭ་འདི་ལྟར་གྱོན་པའི་གང་ཟག་ལ། རང་ལ་བཟའ་གཏད་མི་བདོག་ཀྱང་། །འདུན་མ་བླ་མ་

༄༅། །མཁའ་འགྲོས་བྱེད། །ཅི་བསམ་འགྲུབ་པའི་མི་རེ་སྐྱིད།། ཅེས་བཀའ་བརྒྱུད་རིན་ཆེན་རྣམས་ཀྱིས་བྱིན་རླབས་པའི་ཅོད་པན་སྒོམ་ཞྭ་ལ་ཅུང་ཟད་ཙམ་བསྟོད་པའི་ཡི་གེ་འདི་ནི། གངས་རིའི་ཁྲོད་
༄༅. ཀྱི་སྒྲུབ་གནས་དུ་མ་ལས་ཀྱང་དུ་མའི་གཙོ་བོར་གྱུར་པ་ཤར་དྭགས་ལྷ་སྒོམ་པོ་དཔལ་གྱི་རི་བོ་ཤནྟི་རྒྱལ་བའི་ཕོ་བྲང་ཆེན་པོར་དཔལ་མི་ཕམ་རྒྱལ་བའི་དབང་པོའི་མགོན་པོ་ཟླ་འོད་གཞོན་ནུར་གྱུར་པའི་སེང་གེའི་ཁྲི་ལ་མངོན་པར་འདུག་སྟེ། ཚིག་གི་སྦྱོར་
ཞྭ་ཆོས་ཀྱིས་ལེགས་པར་བརྒྱན་ཅིང་སྒོ་གསུམ་
བ་སྤངས་པའི་ངག་གི་ཆེད་དུ་བརྗོད་པའོ། །ཚུལ་འདི་ལྟ་བུའི་རྟེན་ཅིང་འབྲེལ་བར་འབྱུང་བ་ལས་སྒྲུབ་བརྒྱུད་ཀྱི་བསྟན་པ་རིན་ཆེན་ཕྱོགས་དང་བར་མཚམས་མེད་པར་དར་ཞིང་རྒྱས་པར་གྱུར་ཅིག
རྣམ་གཡེང་གི་དབང་དུ་མ་སོང་བར་བླ་མར་མོས་གུས་དང་མ་བྲལ་བའི་ངང་ནས་འདི་སྐད་དོ།། རྒྱ་གར་སྐད་དུ། དོ་ཧ་ཀོ་ཥ་ན་མ་མ་ཧཱ་མུ་དྲཱ་ཨུ་པ་དེ་ཤ། བོད་སྐད་དུ། དོ་ཧ་མཛོད་ཅེས་བྱ་བ་ཕྱག་རྒྱ་ཆེན་པོའི་
མན་ངག །དཔལ་རྡོ་རྗེ་མཁའ་འགྲོ་མ་ལ་ཕྱག་འཚལ་ལོ། །ལྷན་ཅིག་སྐྱེས་པའི་ཡེ་ཤེས་བདེ་བ་ཆེན་པོ་ལ་ཕྱག་འཚལ་ལོ།། གཞུང་དོན་ལ་གསུམ་ལས། དང་པོ་ཕྱག་ཆེན་གནས་ལུགས་བསྟན་པ་ལ་གསུམ་
གྱི༑ དང་པོ་ཇི་ལྟ་བར་གནས་པ་བཤད་པ་ནི། རྒྱུ་དང་མི་རྒྱུ་གཡོ་དང་མི་གཡོ་བ། །ཇི་ལྟར་དངོས་དང་དངོས་མེད་སྣང་སྟོང་སྣང༌། ཐམས་ཅད་མ་ལུས་ནམ་མཁའི་རང་བཞིན་ལས། །དུས་རྣམ་✖

ཀུན་ཏུ་ནམ་ཡང་གཡོ་བ་མེད། །ནམ་མཁའ་ནམ་མཁའ་ཞེས་ནས་རབ་བརྗོད་ཀྱང་། །ནམ་མཁའི་ངོ་བོ་ཅིར་ཡང་གྲུབ་པ་མེད། །ཡོད་དང་མེད་དང་ཡོད་མིན་མེད་མིན་དང་། །དེ་ལས་གཞན་
དུའང་མཚོན་པའི་ཡུལ་ལས་འདས། །དེ་ལྟར་ནམ་མཁའ་སེམས་དང་ཆོས་ཉིད་ལ། །ཐ་དད་ཅུང་ཟད་ཡོད་པ་མ་ཡིན་ཏེ། །ཐ་དད་མིང་ནི་གློ་བུར་བཏགས་པ་ཙམ། །དེས་ན་དོན་མེད་རྫུན་ś
ཚིག་ཏུ་ཟད། །ཆོས་རྣམས་ཐམས་ཅད་རང་གི་སེམས་ཡིན་ཏེ། །སེམས་ལས་མ་གཏོགས་ཆོས་གཞན་རྡུལ་ཙམ་མེད། །གང་གིས་གདོད་ནས་སེམས་མེད་རྟོགས་པ་ཡིས། །དུས་གསུམ་
རྒྱལ་བའི་དགོངས་པ་དམ་པ་རྙེད། །ཆོས་ཀྱི་ཟ་མ་ཏོག་ཅེས་ཡོངས་སུ་བཏག །དེ་ཡང་ལོག་པའི་ཆོས་གཞན་མ་ཡིན་ཏེ། །གདོད་ནས་ལྷན་ཅིག་སྐྱེས་པའི་རང་བཞིན་ནོ། །དེ་ཡི་དེ་སྙེད་
བསྟན་དུ་ཡོད་མིན་ཏེ། བརྗོད་དུ་མེད་པས་སུས་ཀྱང་གོ་བ་མེད། །གལ་ཏེ་བདག་པོ་ཡོད་ན་ནོར་ཡོད་དེ། །ཡེ་ནས་བདག་མེད་དེ་ལ་ཅི་ཞིག་ཡོད། །སེམས་ཡོད་གྱུར་ན་ཆོས་ཀུན་ཡོད་
རིགས་ཏེ། །སེམས་མེད་པ་ལས་ཆོས་ཤིག་སུ་ཡིས་རྟོགས། །སེམས་དང་ཆོས་སུ་སྣང་བ་ཐམས་ཅད་ན། །བཙལ་ན་མི་རྙེད་འཚོལ་མཁན་གང་ནའང་མེད། །མེད་པ་དུས་གསུམ་མ་སྐྱེས་

༈ |༄༅། །མི་འགག་པ། །དེ་ཉིད་གཞན་དུ་འགྱུར་བ་མེད་པ་ནི། །རང་བཞིན་བདེ་བ་ཆེན་པོའི་གནས་ལུགས་ཡིན། །དེ་ཕྱིར་སྣང་བ་ཐམས་ཅད་ཆོས་ཀྱི་སྐུ། །འགྲོ་བའི་
སེམས་ཅན་རྣམས་ནི་སངས་རྒྱས་ཉིད། །འདུ་བྱེད་ལས་ཀུན་ཡེ་ནས་ཆོས་ཀྱི་དབྱིངས། །བཏགས་པའི་ཆོས་ཀུན་རི་བོང་རྭ་དང་མཚུངས།། གཉིས་པ་སེམས་ཅན་གྱིས་དེ་ཉིད་མ་རྟོགས་པས་འཁྲུལ་པར་
བསྟན་པ་ནི། ཀྱེ་མ་ཉི་མ་སྤྲིན་བྲལ་འོད་ཟེར་ཀུན་ཁྱབ་པ། །མིག་མེད་རྣམས་ལ་མུན་པ་རྟག་ཏུ་སྣང༌། །ལྷན་ཅིག་སྐྱེས་པས་ཀུན་ལ་ཁྱབ་གྱུར་ཀྱང༌། །རྨོངས་པ་དག་ལ་དེ་ཉིད་ཤིན་ཏུ་
རིང་༑ །འགྲོ་བ་རྣམས་ཀྱིས་སེམས་མེད་མ་རྟོགས་པས། །བཏགས་པའི་སེམས་ཀྱིས་སེམས་ཉིད་རབ་ཏུ་བཅིངས། །ཇི་ལྟར་གདོན་གྱིས་བརླམས་པའི་སྨྱོན་པ་དག །དབང་མེད་དོན་མེད་
དུཿ ཁ་བྱེད་པ་ལྟར། །དངོས་འཛིན་རྣམ་རྟོག་གདོན་ཆེན་ཟིན་པ་ཡི། །སྐྱེ་བོ་དོན་མེད་སྡུག་བསྔལ་འབའ་ཞིག་བྱེད། །ཁ་ཅིག་བློ་ཡི་དབྱེ་བས་རྨོངས་རྣམས་བཅིངས། །བདག་པོ་ཁྱིམ་དུ་
བཞག་ནས་གཞན་དུ་འཚོལ། །ཁ་ཅིག་གཟུགས་བརྙན་དག་ལ་དོན་དུ་འཛིན། །ཁ་ཅིག་རྩ་བ་བོར་ནས་ལོ་འདབ་འབྲེག །ཇི་ལྟར་བྱས་ཀྱང་བསླུས་པ་མ་ཚོར་རོ།། གསུམ་པ་རི་ཁྲོད་པས་ཇི་ལྟར་311

རྟོགས་ཚུལ་བསྟན་པ་ནི། ཀྱེ་ཧོ་བྱིས་པ་རྣམས་ཀྱིས་དེ་ཉིད་མ་རིག་ཀྱང༌། །དེ་ཉིད་ངང་ལས་གཡོ་མེད་ང་ཡིས་རྟོགས། །ང་ཡིས་ང་ཡི་ཐོག་མཐའ་ཤེས་གྱུར་པས། །ང་ཡིས་ང་མཐོང་ང་ཉིད་
གཅིག་པུར་ལུས། །གཅིག་པུ་ཉིད་ལ་བལྟས་པས་གཅིག་མ་མཐོང་། །མཐོང་བྱ་མཐོང་བྱེད་བྲལ་བས་བརྗོད་དུ་མེད། །བརྗོད་དུ་མེད་པས་སུ་ཡིས་གོ་བར་འགྱུར། །གཉུག་མའི་ཡིད་ལ་གང་
ཚེ་སྦྱང་གྱུར་པ། །དེ་ཚེ་རི་ཁྲོད་ང་ཡི་རྟོག་པ་འཇུག །སེང་གེའི་འོ་མ་སྣོད་ངན་ཕལ་པར་མིན། །ཇི་ལྟར་ནགས་ན་སེང་གེའི་ང་རོ་ཡི། །རི་དྭགས་ཕྲ་མོ་ཐམས་ཅད་སྐྲག་འགྱུར་ཡང༌།
སེང་ཕྲུག་རྣམས་ནི་དགའ་བས་རྒྱུག་པ་ལྟར། །གདོད་ནས་མ་སྐྱེས་བདེ་ཆེན་འདི་བསྟན་པས། །རྨོངས་པ་ལོག་རྟོག་ཅན་རྣམས་སྐྲག་འགྱུར་ཡང༌། །སྐལ་ལྡན་རབ་ཏུ་དགའ་བས་སྤུ་ཟིང་
བྱེད།། གཉིས་པ་ལམ་ཕྱག་རྒྱ་ཆེན་པོ་ཉམས་པུ་བླངས་པ་ལ་གསུམ་ལས། དང་པོ་ལྟ་བས་ཐག་བཅད་པ་ལའང་གསུམ་གྱི། དང་པོ་ལྟ་བའི་གནས་ཚུལ་བསྟན་པ་ནི། ཀྱེ་ཧོ་མ་ཡེངས་སེམས་ཀྱིས་རང་གི་རང་ལ་ལྟོས། །
རང་གི་དེ་ཉིད་རང་གི་རྟོགས་གྱུར་ན། །ཡེངས་པའི་སེམས་ཀྱང་ཕྱག་རྒྱ་ཆེན་པོར་འཆར། །མཚན་མ་རང་གྲོལ་བདེ་བ་ཆེན་པོའི་ངང་། །རྨི་ལམ་དག་གི་བདེ་དང་དུཿ ཁ་རྣམས། །སད་པའི་

།དུས་ན་རང་བཞིན་མེད་པའི་ཕྱིར། །རེ་དང་དོགས་པའི་བསམ་པ་ཀུན་སྤང་ནས། །དགག་དང་སྒྲུབ་པའི་བསམ་པ་སུ་ཞིག་བྱེད། འཁོར་དང་མྱ་ངན་འདས་པའི་
ཆོས་རྣམས་ཀུན། དེ་ཉིད་མཐོང་བས་རང་བཞིན་མེད་པའི་ཕྱིར། །རེ་དང་དོགས་པའི་བསམ་པ་ཟད་གྱུར་པས། །སྤང་དང་བླང་བའི་འབད་རྩོལ་ཅི་བྱར་ཡོད། །སྣང་གྲགས་ཐམས་ཅད་རྒྱུ་མ་
སྨིག་རྒྱུ་དང༌། གཟུགས་བརྙན་དང་མཚུངས་དངོས་པོ་མཚན་མ་མེད། །སྒྱུ་མར་སྣང་མཁན་སེམས་ཉིད་ནམ་མཁའ་སྟེ། །མཐའ་བྲལ་དབུས་མེད་སུས་ཀྱང་ཤེས་མི་འགྱུར། །གངྒཱ་ལ་
སོགས་ཆུ་ཀླུང་སྣ་ཚོགས་པ། བ་ཚྭ་ཅན་གྱི་རྒྱ་མཚོར་རོ་གཅིག་ལྟར། བརྟགས་པའི་སེམས་དང་སེམས་བྱུང་སྣ་ཚོགས་ཀུན། །ཆོས་ཀྱི་དབྱིངས་སུ་རོ་གཅིག་ཤེས་པར་གྱིས།། གཉིས་པ་
རྟོགས་པའི་ཚུལ་བསྟན་པ་ནི། གང་ཞིག་ནམ་མཁའི་ཁམས་ཀུན་ཡོངས་བཙལ་ཡང་། མཐའ་དང་དབུས་མེད་མཐོང་བ་ཡོངས་སུ་འགགས། །དེ་བཞིན་སེམས་དང་ཆོས་ནི་ཡོངས་བཙལ་བས། །
སྙིང་པོ་རྡུལ་ཙམ་རྙེད་པར་མ་གྱུར་ཏེ། །ཡོངས་སུ་འཚོལ་བའི་སེམས་ཀྱང་མི་དམིགས་པས། །ཅི་ཡང་མ་མཐོང་བ་ཉིད་དེ་མཐོང་ཡིན།། གསུམ་པ་དེ་ལས་འགྱུར་བ་མེད་པ་ནི། ཇི་ལྟར་གཟིངས་

ནས་འཕུར་བའི་བྱ་རོག་གིས། ཕྱོགས་རྣམས་བསྐོར་ཞིང་སླར་ཡང་དེ་རྒྱ་འབབ། །འདོད་པའི་སེམས་ཀྱིས་རྟོགས་པའི་རྗེས་བཅད་ཀྱང༌། །དང་པོའི་སེམས་ཉིད་གཉུག་མ་ཉིད་དུ་འབབ།
རྐྱེན་གྱིས་མི་འགུལ་རེ་བའི་ཡི་ཆད་པས། །དགོས་པའི་བསྐུལ་ས་ཞིག་པ་རྡོ་རྗེའི་སེམས།། གཉིས་པ་སྒོམ་པ་བརྟན་པ་ལ་གསུམ་ལས། དང་པོ་ཕྱག་རྒྱ་ཆེན་པོ་སྒོམ་དུ་མེད་པར་བསྟན་པ་ནི། རྩ་བ་ཆོད་པའི་
སེམས་ཉིད་ནམ་མཁའ་འདྲ། །སྒོམ་དུ་མེད་པའི་ཡིད་ལ་མི་བྱ་སྟེ། །ཐ་མལ་ཤེས་པ་རང་ལུགས་གཉུག་མ་ལ། །བཅོས་མའི་དམིགས་པ་དག་གིས་མི་བསླད་དེ། །རང་བཞིན་དག་པའི་
སེམས་ལ་བཅོས་མི་དགོས། །མ་བཟུང་མ་བཏང་རང་ག་ཉིད་དུ་ཞོག །གལ་ཏེ་མ་རྟོག་བློ་ལ་བསྒོམ་དུ་མེད། །རྟོགས་པ་ཅན་ལ་བསྒོམ་བྱ་སྒོམ་བྱེད་མེད། ཇི་ལྟར་ནམ་མཁས་ནམ་མཁའ་
དམིགས་སུ་མེད། དེ་ལྟར་སྟོང་པས་སྟོང་པ་བསྒོམ་དུ་མེད། གཉིས་མེད་ཤེས་པ་ཆུ་དང་འོ་མ་ལྟར། སྣ་ཚོགས་རོ་གཅིག་བདེ་ཆེན་རྒྱུན་ཆད་མེད།། གཉིས་པ་བསྒོམ་དུ་མེད་པའི་དོན་དང་མ་བྲལ་བ་
སྒོམ་པ་མཆོག་ཏུ་བསྟན་པ་ནི། འདི་ལྟར་དུས་གསུམ་རྣམ་པར་ཐམས་ཅད་དུ། །ཡིད་ལ་བྱར་མེད་མཐའ་བྲལ་གཉུག་མའི་ང་། །དེ་ཉིད་སྐྱོང་ལ་སྒོམ་ཞེས་ཐ་སྙད་བཏགས། རླུང་ནི་མ་བཟུང་ཡིད་

༄༅། །ནི་མི་བཅིང་བར། །མ་བཅོས་ཤེས་པ་བུ་ཆུང་ལྟ་བུར་ཞོག །དྲན་རྟོག་བྱུང་ན་དེ་ཉིད་རང་ལ་ལྟོས། །ཆུ་དང་རླབས་གཉིས་ཐ་དད་མ་རྟོག་ཅིག། གསུམ་པ་འཁོར་
༤༅ གསུམ་ལས་རྣམ་པར་གྲོལ་བའི་ཐ་མལ་གྱི་ཤེས་པ་ངོས་བཟུང་དང་བྲལ་བ་དེ་ཉིད་ལམ་ཕྱག་རྒྱ་ཆེན་པོ་ཡིན་པ་དེས་བསྟན་པ་ནི། ཡིད་ལ་མི་བྱེད་ཕྱག་རྒྱ་ཆེན་པོ་ལ། །བསྒོམ་རྒྱུ་རྡུལ་ཙམ་མེད་པ་མི་སྒོམ་སྟེ། །སྒོམ་མེད་
དོན་དང་འབྲལ་མེད་སྒོམ་པའི་མཆོག །གཉིས་མེད་ལྷན་སྐྱེས་བདེ་བ་ཆེན་པོའི་རོ། །ཇི་ལྟར་ཆུ་ལ་ཆུ་བཞག་རོ་གཅིག་ལྟར། །ཇི་བཞིན་ངང་དུ་དེ་བཞིན་གནས་པའི་ཚེ། །དམིགས་འཛིན་
ཞེན་པའི་ཡིད་ནི་རབ་ཏུ་ཞི།། —བཞི་པ་སྤྱོད་པ་བསྟན་པ་ལ་གསུམ་གྱི། དང་པོ་ཕྱག་རྒྱ་ཆེན་པོའི་སྤྱོད་པ་ལ་ངེས་མེད་བསྟན་པ་ནི། ཀྱེ་ཧོ་གཉིས་མེད་གཉུག་མའི་རྣལ་འབྱོར་གང་དེ་ལ། །སྤང་དང་བླང་བའི་དངོས་
པོ་ཅི་ཞིག་ཡོད། །ངས་ནི་ཆོས་ཀུན་མ་བཟུང་མ་བཏང་བར། །བུ་ཁྱོད་འདི་གྱིས་བྱ་བ་མི་སྨྲའོ། །ཇི་ལྟར་ནོར་བུ་དེ་དངོས་མེད་པ་ལྟར། །རྣལ་འབྱོར་སྤྱོད་པ་དེ་དངོས་མེད་པ་སྟེ། །འདུ་
བྱེད་སྣ་ཚོགས་ཅལ་ཅོལ་གང་སྨྲས་ཀྱང༌། །རྣལ་འབྱོར་བློ་ནི་གཅིག་ལས་མི་འདའ་འོ། །གཅིག་ཉིད་ན་ནི་གཅིག་ཀྱང་ཡོད་མིན་པས། །རྣམ་པ་སྣ་ཚོགས་རྩ་བ་བྲལ་གྱུར་ཏེ། །སྨྱོན་པ་བཞིན་

དུ་རྩིས་མེད་ཡན་པ་ལ། །བྱར་མེད་སྤྱོད་པ་བུ་ཆུང་བཞིན་དུ་བྱ།། གཉིས་པ་དེ་ལྟར་སྤྱདན་ཡུལ་གྱི་རྐྱེན་གྱིས་གོས་པ་མེད་པར་བསྟན་པ་ནི། ཨེ་མ་ཧོཿ སྲིད་པའི་འདམ་སྐྱེས་པདྨ་ལྟ་བུའི་སེམས། །ཉེས་
པ་གང་གིས་གང་ལ་གོས་པ་མེད། །ཟ་ཞིང་འཐུང་ལ་གཉིས་སྤྲོ་བདེ་བ་དང༌། །གལ་ཏེ་ལུས་སེམས་རབ་ཏུ་གདུང་གྱུར་ཀྱང༌། །རྣམ་པ་སྣ་ཚོགས་གང་ལ་སྤྱོད་གྱུར་པ། །གང་གིས་མ་
བཅིངས་མ་གྲོལ་གོས་པ་མེད།། གསུམ་པ་གཞན་ཕན་ཞེན་མེད་ཀྱི་སྙིང་རྗེ་ཤུགས་ལས་འབྱུང་བ་བསྟན་པ་ནི། རྟོགས་པའི་རང་སྤྱོད་རྩིས་མེད་ངང་ཉིད་ནས། །རྨོངས་པའི་འགྲོ་བ་ཉམ་ཐག་མངོན་གྱུར་
ཚེ༑ །མི་བཟོད་སྙིང་རྗེའི་ཤུགས་ཀྱིས་མཆི་མ་འབྱུང༌། །བདག་གཞན་བཟློག་ནས་ཕམ་པ་ཉིད་ལ་འཇུག །དོན་ལ་བརྟགས་ན་དམིགས་པ་གསུམ་བྲལ་ནས། ཡང་དག་མ་ཡིན་རྨི་ལམ་རྒྱུ་
འདྲ་སྟེ། ཆགས་ཐོགས་བྲལ་བའི་དགའ་ཞིང་སྐྱོ་མེད་པས། །སྒྱུ་མའི་མཁན་པོས་སྒྱ་མའི་དོན་བྱེད་མཚུངས།། བཞི་པ་ཕྱག་རྒྱ་ཆེན་པོ་ལ་བཟླ་བ་ལ་གསུམ་གྱི། དང་པོ་འབྲས་བུ་ཐོབ་རྒྱུ་ངེས་པར་བསྟན་པ་
ནི། གདོད་ནས་དག་པ་ནམ་མཁའི་རང་བཞིན་ལ། །སྤང་དང་ཐོབ་པའི་དངོས་པོ་འགའ་ཡང་མེད། །ཡིད་ལ་བྱར་མེད་ཕྱག་རྒྱ་ཆེན་པོ་ནི། །འབྲས་བུ་གང་དུ་འདོར་བར་མ་བྱེད་ཅིག །རེ་

མགུར་༄༅། །བའི་སེམས་ནི་གདོད་ནས་མ་སྐྱེས་པའི། །སྤང་དངཐོབ་པའི་དངོས་པོ་ཅི་ཞིག་ཡོད། གལ་ཏེ་གང་གིས་ཐོབ་པའི་དངོས་ཡོད་ན། །བསྟན་པའི་ཕྱག་རྒྱ་རྣམ་བཞི་ཅི་
ཞིག་བྱེད།། གཉིས་པ་ཐོབ་ཏུ་མེད་པ་ཐོབ་པར་འདོད་པ་འཁྲུལ་པར་བསྟན་པ་ནི། ཇི་ལྟར་རེ་དོགས་འཁྲུལ་པའི་གདུང་བ་ཡིས། །སྨིག་རྒྱུའི་ཆུ་ལ་རབ་ཏུ་རྒྱུག་པ་ལྟར། །རྨོངས་པ་འགའ་ཞིག་འདོད་པས་
a རབ་གདུང་བས། །ཇི་ལྟར་འབད་ཀྱང་སླར་ནི་རིང་བར་འགྱུར།། གསུམ་པ་ཐོས་པ་ཅི་ཡང་མེད་པ་དེ་ཉིད་རྡོ་རྗེ་འཆང་ཐོབ་ཅིང་མིང་བཏགས་པ་ནི། ཡེ་ནས་མ་སྐྱེས་རང་བཞིན་རྣམ་དག་པ། །དེ་ལ་ཁྱད་པར་
ཅུང་ཟད་ཡོད་མིན་ཏེ། །བཏགས་པའི་ཡིད་ནི་དབྱིངས་སུ་དག་གྱུར་པ། །དེ་ལ་རྡོ་རྗེ་འཆང་ཞེས་བཏགས་པ་ཙམ། །ཇི་ལྟར་མེ་ཐང་སྐམ་པའི་སྨིག་རྒྱུ་དག །ཆུར་སྣང་ཆུ་དེ་ཉིད་དུ་མེད་པ་
ལྟར༑ །གདོད་ནས་དག་པ་བརྟགས་པའི་ཡིད་སངས་བ། །དེ་ལ་རྟག་ཆད་གཉིས་སུ་བརྗོད་དུ་མེད། །ཡིད་བཞིན་ནོར་བུ་དཔག་བསམ་ཤིང་བཞིན་དུ། །སྨོན་ལམ་དབང་གིས་རེ་བ་ཡོངས་
ཚོགས་སྐོང་བ། །དེ་ཡང་འཇིག་རྟེན་ཐ་སྙད་ཀུན་རྫོབ་སྟེ། །དམ་པའི་དོན་དུ་འགའ་ཡང་ཡོད་མ་ཡིན།། དོ་ཧ་མཛོད་ཅེས་བྱ་བ་ཕྱག་རྒྱ་ཆེན་པོའི་མན་ངག །དཔལ་རི་ཁྲོད་པ་ས་ར་ཧའི་ཞལ་སྔ་ནས་མཛད་པ་རྫོགས་སོ། །རྒྱ་

གར་གྱི་མཁན་པོ་བཻ་རོ་ཙ་ན་དང་རཀྵི་ཏས་རང་འགྱུར་དུ་མཛད་པའོ།། རྒྱ་གར་སྐད་དུ། དོ་ཧ་ཀོ་ཥ་ན་མ། བོད་སྐད་དུ། དོ་ཧ་མཛོད་ཅེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ།
བཅོམ་ལྡན་འདས་བདག་མེད་ལ་ཕྱག་འཚལ་ལོ།། གཞུང་གི་དོན་ལ་དོན་དམ་ཕྱག་རྒྱ་ཆེན་པོ་གཞིའི་གནས་ལུགས། ཀུན་རྫོབ་ཕྱག་ཆེན་གྱི་ལམ་ཁྱེར་བསྟན་པ། བདེན་གཉིས་དབྱེར་མེད་ལ་བཟླ་བ་དང་གསུམ་གྱི་དང་པོ་དོན་དམ་
གནས་ལུགས་བསྟན་པ་ནི། ཨེ་མ་ཧོ། སྲིད་དང་ཞི་བ་མཉམ་ཉིད་ཕྱག་རྒྱ་ཆེ། །ངོ་བོ་ཉིད་ཀྱིས་མ་སྐྱེས་མཁའ་ལྟར་རྣམ་པར་དག །མཚོན་བྱའི་གནས་ལུགས་མེད་པས་ཐ་སྙད་ཚིག་ལམ་
ཆད༑ རང་བཞིན་བརྗོད་མེད་ངོ་བོ་ལྟོས་ཆོས་ཀུན་དང་བྲལ། །བརྟག་དང་དཔྱད་དུ་མེད་ཅིང་མཚོན་པའི་དཔེ་དང་བྲལ། །དཔེ་བྲལ་ཉིད་ལའང་མི་གནས་བློ་ཡི་ཡུལ་ལས་འདས། །རྟག་མིན་
ཆད་མིན་འཁོར་དང་མྱ་ངན་འདས་པའང་མིན། །སྣང་མིན་སྟོང་མིན་དངོས་དང་དངོས་མེད་སྐྱེ་མེད་མིན། །ཆོས་ཉིད་གཉུག་མ་མ་ཡིན་བློ་ལས་འདས་པའང་མིན། །མིན་པའང་མིན་ཅིང་ཡིན་
མིན་བློ་ཡིས་བརྗོད་མེད་ཕྱིར། །གཉིས་ཆོས་གང་དང་འབྲལ་མེད་གདོད་ནས་མཉམ་པ་ཉིད། །ངོ་བོ་དཔེ་ཚིག་བྱེད་པའི་ལས་རྣམས་བཤདཔ་ཡང་། །རི་བོང་རྭ་བརྫུན་དེ་ཡི་སྣོ་བརྟུལ་རྫུན་དང་

༈|༄༅། །མཚུངས། །ཆོས་རྣམས་ཐམས་ཅད་མཚན་ཉིད་དེ་དང་ཁྱད་པར་མེད། །དེ་ལྟར་སྣང་ཞིང་སྲིད་པའི་ཀུན་རྫོབ་ཆོས་ཅན་རྣམས། །ངོ་བོ་ཉིད་མེད་མིང་ཙམ་བརྡ་ཙམ་
༄ བཏགས་པ་ཙམ། །མིང་དང་དོན་ལ་ཁྱད་པར་བྱེ་བྲག་ཅུང་ཟད་མེད། །གདོད་ནས་ལྷན་ཅིག་སྐྱེས་པའི་གཞན་ནས་བཙལ་དུ་མེད། །སེམས་ཉིད་མིང་སྟོང་སྤྲོས་བྲལ་ཕྱག་རྒྱ་ཆེན་པོ་སྟེ། །ནམ་
མཁའི་རང་བཞིན་གདོད་ནས་མིང་སྟོང་ཡིན་དང་མཚུངས། །ངོ་བོ་ཉིད་ཀྱིས་མ་སྐྱེས་མཚན་མའི་དངོས་དང་བྲལ། །མཁའ་ལྟར་ཀུན་ལ་ཁྱབ་ཅིང་འཕོ་དང་འགྱུར་བ་མེད། །དུས་རྣམས་ཀུན་ཏུ་
སྟོང་ཞིང་ཡེ་ནས་བདག་མེད་དོ། །དྲན་རྟོག་མཚན་མ་མེད་དེ་སྨིག་རྒྱུའི་ཆུ་བོ་ལྟར། །མ་བཅིངས་མ་གྲོལ་གཉུག་མའི་ངང་ལས་མ་གཡོས་སོ། །སེམས་ཅན་ཐམས་ཅད་ཕྱག་རྒྱ་ཆེན་པོའི་སྤྲལ་
པ་ལས། །སྤྲུལ་པའི་ངོ་བོ་ཡེ་ནས་སྐྱེ་མེད་ཆོས་ཀྱི་དབྱིངས། །བདེ་སྡུག་ལ་སོགས་གཉིས་སྣང་མཚན་མ་ཐམས་ཅད་ཀྱང༌། །ཆོས་ཉིད་གཉུག་མ་ཕྱག་རྒྱ་ཆེན་པོའི་རོལ་པའོ། །རོལ་པ་ཉིད་
༈ ལའང་བདེན་མེད་མི་རྟག་འགྱུར་བའི་ཕྱིར། །གནས་ལུགས་སྟོང་པའི་རྒྱ་ལས་ནམ་ཡང་མ་འདས་སོ།། གཉིས་པ་ཀུན་རྫོབ་ཕྱག་ཆེན་ལམ་ཁྱེར་བསྟན་པ་ལ་གཉིས་ལས། དང་པོ་འཁྲུལ་པའི་ལམ་ཁྱེར་བསྟན་པ་

ནི། ཁ་ཅིག་དབང་བསྐུར་པ་ཡིས་ཡོངས་སུ་གདུང་བར་བྱེད། །ཁ་ཅིག་ཧཱུཾ་ཕཊ་ཟེར་ཞིང་ཕྲེང་བ་ཡོངས་སུ་བགྲང༌། །ཁ་ཅིག་བཤང་གཅི་ཁུ་བ་ཤ་རྣམས་ཟ། །ཁ་ཅིག་རྩ་དང་རླུང་གི་རྣལ་
འབྱོར་སྒོམ་སྟེ་འཁྲུལ།། ྋ གཉིས་པ་ལམ་ཁྱེར་མ་འཁྲུལ་པ་ལ་གཉིས་ལས། །དང་པོ་ཐམས་ཅད་ལྟ་བའི་མན་ངག་ནི། ཨེ་མ་ཧོ། བླ་མ་དམ་པས་ཟིན་པས་གཅིག་ཤེས་འདི་ལྟར་རྟོགས། །གང་ཡང་འཁྲུལ་པ་
ཡིན་ཕྱིར་ཡང་དག་རྟོགས་པ་མེད། །རྟོགས་བྱ་རྟོགས་བྱེད་མེད་པས་ཕྱོགས་རེས་མཐའ་དང་བྲལ། །བྲལ་དང་མ་བྲལ་མེད་པས་མཉམ་ཉིད་གཉུག་མའི་ངང༌། །དེ་ལྟར་ངེས་པར་རྟོགས་ན་
གཞན་ལ་དྲི་རྒྱུ་མེད། །སྣ་ཚོགས་ཆོས་སྐུར་གསལ་བའི་སྤང་ལེན་སེམས་མི་འབྱུང༌། །སྒོམ་དང་མི་བསྒོམ་མེད་པའི་མཚན་མས་གོས་པ་མེད། །སྣང་དང་མི་སྣང་ཡུལ་ལ་ནམ་ཡང་བརྟེན་མི་
བྱེད༑ །བྱ་དང་བྱེད་པའི་སེམས་མེད་དམིགས་པ་ཀུན་དང་བྲལ། །རེ་དང་དོགས་པའི་བློ་མེད་ཞེན་པ་ཀུན་པས་ལོག །བླ་མས་བསྟན་པའི་གནས་ལུགས་རྟོགས་གྱུར་ན། །དྲན་རིག་སྣ་
ཚོགས་ཆོས་ཀྱི་དབྱིངས་སུ་རབ་བརླག་སྟེ། །རྣམ་ཤེས་ཡུལ་ལ་མི་གནས་ཞེན་ཆགས་ཀུན་བྲལ་བས། །མ་བཅོས་གཉུག་མའི་ངང་དུ་ཆོས་ཀུན་གྲོལ་བར་འགྱུར། །ཀུན་ལ་མ་ཆགས་ང་རྒྱལ་

༄༅། །ལ་སོགས་དྲི་མ་བྲལ། །གུས་པར་ལྡན་ཞིང་དམ་པས་ཡོངས་སུ་ཟིན་པ་དང༌། །གང་ཡང་ཡིད་བྱེད་བྲལ་ན་དྲི་མེད་ཐེ་ཚོམ་མེད། །ཤེས་དང་ཤེས་བྱ་དག་པས་
ཚ ཆོས་ཉིད་མངོན་སུམ་འཆར། །གཉུག་མ་ཕྱག་རྒྱ་ཆེན་པོ་རྟོགས་པར་མ་གྱུར་ན། །རྟག་ཏུ་གཉིས་འཛིན་དབང་གིས་ཀུན་ལ་ཞེན་གྱུར་པས། །བསམ་རིག་རབ་རིབ་སྣ་ཚོགས་རྒྱུན་དུ་སྐྱེ་འགྱུར་
ཞིང་༑ །མ་ནོར་དོན་ལ་མི་གནས་སྲིད་པར་འཁོར་ཞིང་འཁྱམས། །གྲགས་སྙན་བརྙེན་བཀུར་ཀུན་ལ་ཆགས་ཤིང་ཞེན་པ་དང༌། །ཐོས་བསམ་གོ་རྟོགས་ཆེ་དང་ཉམས་མྱོང་བཟང་པོ་དང༌། །
དངོས་གྲུབ་བྱིན་རླབས་ནུས་པའི་རྟགས་འབྱུང་བཅོས་མའི་ལམ། །དོན་གྱི་དྲི་མེད་ཡིན་ཕྱིར་མཁས་པས་ཡིད་མི་གཏད། །དེ་ཉིད་ཡིད་ལ་བྱེད་ཅིང་གཉིས་མཐའི་ཕྱོགས་ལྟང་ན། །འཁོར་བར་
འཁོར་ཞིང་སྲིད་པའི་རྩ་བ་ཡིན་པའི་ཕྱིར།ྋ །ཀུན་གྱི་གཞི་རྩ་ཡིད་ཀྱི་ངོ་བོ་གང་ཡིན་ལྟོས། །བལྟས་པས་མ་མཐོང་ཡིད་བྱེད་བྲལ་ན་ངེས་པར་གྲོལ།། གཉིས་པ་ཉམས་ལེན་བསྒོམ་པའི་མན་ངག་
བྷཱ་ནི། སེམས་ཀྱི་ཆོས་ཉིད་ཀློང་ལ་འདི་ཡིན་མེད་པས་ན། །དེ་ལ་སྒོམ་དང་བསྒོམ་པར་བྱ་བ་གཉིས་སུ་མེད། །ཡོད་མེད་ཅིར་ཡང་མི་རྟོག་ངང་ལ་མ་ཡེངས་བཞག །སྟོང་པ་ཉིད་དང་སྐྱེ་མེད་བློ་་

ལས་འདས་པ་དང༌། །མཐའ་བྲལ་ལ་སོགས་གང་ཡང་ཡིད་ལ་བྱེད་པ་ནི། །གནས་ལུགས་དོན་ལ་མི་གནས་ཤིན་ཏུ་རིང་བའོ། །སྟོང་དང་མི་སྟོང་ཅེས་མེད་ལྷུག་པའི་ངང་ལ་ཞོག །བཞག་
དང་མི་བཞག་མེད་པར་རང་དགར་ཡན་པར་ཐོང༌། །བཏང་དང་བཟུང་བའི་སེམས་མེད་རོ་ལངས་ཇི་བཞིན་གྱིས། །དེ་ཉིད་གནས་ལུགས་རིག་ནས་དེ་ཡི་ངང་གནས་ན། །གཉིས་སྣང་མཚན་
མའི་བག་ཆགས་མྱུར་དུ་འཇིགས་པར་འགྱུར། །རྟོགས་པའི་ངང་ལ་མི་གནས་མཚན་མས་གཡེང་གྱུར་ན། །གཉིས་སྣང་མཚན་མའི་བག་ཆགས་ལྡོག་པར་མི་གྱུར་ཏེ། །རབ་རིབ་ཅན་གྱིས་
མིག་གི་ནད་དུ་ཤེས་གྱུར་ཀྱང༌། །མིག་གི་ནད་མ་བྱང་བར་རབ་རིབ་སྣང་མི་ལྡོག །གནས་ལུགས་ཡིད་ལ་བྱེད་ཅིང་ཉམས་ལ་ཞེན་པ་དང༌། །དེ་ཉིད་དོན་ལ་དམིགས་ཤིང་གོམས་ན་གོ་
བའོ།། གསུམ་པ་ལམ་ཁྱེར་སྤྱོད་པའི་མན་ངག་ལ་གསུམ་གྱི། དང་པོ་སྤྱོད་པ་དངོས་ནི། མཐུན་ཡུལ་རྣམས་ལ་ཆགས་ཞེན་སྐྱེ་ཕྱིར་འཆིང་བའི་རྒྱུ། །མི་མཐུན་རྐྱེན་ངན་ཐམས་ཅད་དངོས་གྲུབ་དམ་པ་
སྟེ༑ །མི་མཐུན་རྐྱེན་གྱིས་རྣལ་འབྱོར་ཉམས་ཀྱི་གསལ་འདེབས་ཕྱིར། །སྐྱོན་ངན་མི་སྤང་དེ་ཉིད་ཤེས་པས་དེ་ལ་སྐྱོང༌། །དེ་ལྟར་སྐྱོང་ཞིང་ཉམས་རྟོགས་མཐར་ཕྱིན་སྤྱོད་པ་སྟེ། །གྱི་ལིང་

༈༄༅། །དག་ལ་ལྕགས་ཀྱིས་བསྐལ་བ་ཇི་བཞིན་ནོ། །གལ་ཏེ་རྟོགས་ལྡན་ཉམས་བཟང་སྤྱོད་པའི་གྲོགས་མེད་ན། །ཇི་ལྟར་མིག་ལྡན་སྐྱེས་བུ་རྐང་པ་མེད་དང་མཚུངས།
དོན་དམ་རྣལ་མ་ཆགས་མེད་དོན་ལ་སྤྱད་བྱ་སྟེ། །མི་སྤང་མི་སྒྲབ་མི་ཞན་མི་སྤྱོད་མི་འགོག་པར། །རང་ལུགས་ཅི་བདེར་སྤྱོད་པ་རབ་མཆོག་དམ་པ་སྟེ།། གཉིས་པ་སྤྱོད་པའི་གོལ་ས་བསྟན་པ་
ནི། ཆགས་ཤིང་ཞེན་པར་བཅས་པས་ཀུན་ལ་དགག་སྒྲུབ་བྱེད།ྋ །རྒྱུ་དང་མི་འཚམས་འགལ་བ་སྤྱོད་པའི་གོལ་སའོ།། གསུམ་པ་ཕྱག་རྒྱ་ཆེན་པོ་དམ་ཚིག་དང་མ་བྲལ་བར་བསྟན་པ་ནི། ཀུན་རྫོབ་སངས་
རྒྱས་མི་རེའི་གདེང་ཆེན་ལྡན་གྱུར་ཀྱང༌། །བསོད་ནམས་ཚོགས་ཆེན་མི་སྤང་ཅི་ནུས་འབད་པར་བྱ། །འཁོར་བ་དག་ལ་དགོས་པའི་སེམས་མེད་འཇིགས་བྲལ་ཡང༌། །སྡིག་པའི་ལས་ནི་ཕྲ་མོ་
དག་ལའང་འཛེམས་པར་བྱ། །ཆོས་རྣམས་སྟོང་པ་མཐའ་བྲལ་མཁའ་ལྟར་དག་གྱུར་ཀྱང༌། །ཆགས་སྡང་འཛིན་ཆགས་མཐའ་དག་བཅད་ནས་སྤང་བར་བྱ། །ཆོས་ཉིད་མཐའ་བྲལ་ཟང་ཐལ་
༈ ཆེན་པོའི་དོན་རྟོགས་ཀྱང༌། །བརྟན་པ་མ་ཐོབ་བར་དུ་ཉམས་ལེན་གཞན་ལ་གསང༌། །དོན་ལ་བདག་གཞན་གཉིས་སུ་མེད་པར་རྟོགས་གྱུར་ཀྱང་། །ཀུན་རྫོབ་འགྲོ་ལ་ཕན་པའི་དོན་ཆེན་དག་ལ་

བསམ༑ །འདྲེན་པ་གཞན་ལ་མི་ལྟོས་གདེང་ཆེན་ལྡན་གྱུར་ཀྱང༌། །བཀའ་དྲིན་ཅན་གྱི་བླ་མ་སྤྱི་བོའི་གཙུག་ཏུ་འཁུར། །བཞིཔ་མཐར་ཕྱིན་ཕྱག་རྒྱ་ཆེན་པོའི་འབྲས་བུ་བསྟན་པ་ལ་གཉིས་ཀྱི། དང་པོ་གནས་
སྐབས་ཀྱི་འབྲས་བུ་བསྟན་པ་ནི། མཐོང་བྱ་མཐོང་བྱེད་བྲལ་བས་ཐ་དད་རང་སར་གྲོལ། །ཉམས་སུ་ལེན་མཁན་སྟོང་བས་རྩོལ་སྒྲུབ་ཀུན་དང་བྲལ། །ཐོབ་བྱའི་འབྲས་བུ་སྟོར་བས་རེ་དོགས་ཀུན་ལས་
གྲོལ༑ །ང་བདག་རྩད་ནས་ཐོན་པས་བདུད་ཀྱི་གཡུལ་ལས་རྒྱལ། །དངོས་འཛིན་རང་སར་ཞིག་པས་འཁོར་འདས་ཀུན་ལས་གྲོལ།། གཉིས་པ་མཐར་ཐུག་གི་འབྲས་བུ་ནི། རིག་པ་གཞི་ལ་དག་
པས་རྫོགས་སངས་རྒྱས་ཞེས་བརྗོད། །ཆོས་བློ་ཟད་སར་སྐྱེལ་བས་མྱ་ངན་འདས་ཞེས་བརྗོད། །མ་བཅོས་མ་བསྒྱུར་སྤང་ཐོབ་ཀུན་ལས་ཡོངས་སུ་གྲོལ།། གསུམ་པ་བདེན་གཉིས་དབྱེར་མེད་ཕྱག་རྒྱ་
ཆེན་པོ་ལ་བཟླ་བ་ནི། །ཨེ་མ་ཧོཿ ཕྱག་རྒྱ་ཆེན་པོ་ཞེས་བྱ་ཟབ་མོའི་སྒྲ་ཆེན་དེ། །གདགས་གཞི་གང་ཡིན་སྟོང་པ་ཞེས་བྱའང་བཏགས་པ་ཙམ། །སྐད་ཅིག་ངོ་བོས་སྟོང་པས་བདག་མེད་སུ་ཡིས་
རྟོགས༑ །རྟོགས་མཁན་ཉིད་མེད་སངས་རྒྱས་མིང་བརྡར་བརྗོད་པ་ཙམ། །དེ་ཉིད་ཡང་དག་མ་ཡིན་གདུལ་བྱའི་སྣང་བའོ། །གདུལ་བྱ་ཉིད་ལའང་བདག་མེད་སྒྱུ་མ་སྤྲུལ་པ་ཙམ། །ཕྱག་རྒྱ་

# |༄༅། །ཆེན་པོ་ཞེས་བྱ་བྱིས་པའི་བློས་བཏགས་སོ། །འཁྲུལ་དང་མ་འཁྲུལ་ཞེས་བྱར་མིང་ཙམ་བཏགས་པ་ཙམ། །འཁྲུལ་པར་འཆར་ཞིང་རིག་པའི་སྐྱེས་བུ་སུ་ཞིག་
ཡིན༑ །འབྲས་བུ་མྱང་འདས་རྡུལ་ཙམ་མི་དམིགས་ན། །གྲོལ་དང་མ་གྲོལ་ཞེས་བྱ་གློ་བུར་སྒྲོ་བཏགས་ཏེ། །ནམ་མཁའ་ཞི་ཞིང་དག་ལ་མེད་པ་གྲོལ་ལམ་བཅིངས། །ཀུན་རྫོབ་དོན་དམ་
ཞེས་པའང་ནན་གྱིས་བཏགས་པ་སྟེ། །ཆོས་ཀྱི་དབྱིངས་ལ་བདེན་པ་གཉིས་མེད་ཆོས་དབྱིངས་མེད།། དོ་ཧ་མཛོད་ཅེས་བྱ་བ་རྣལ་འབྱོར་གྱི་དབང་ཕྱུག་བིརླ་པས་མཛད་པ་རྫོགས་སོ། །རྒྱ་གར་གྱི་མཁན་པོ་ཤྲཱི་བཻ་རོ་ཙ་
༈ ནས་རང་འགྱུར་དུ་བསྒྱུར་བའོ།། ༈ རྒྱ་གར་སྐད་དུ། དོ་ཧ་ཀོ་ཥ་ན་མ་བོད་སྐད་དུ། དོ་ཧ་མཛོད་ཅེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །རང་རིག་མི་འགྱུར་ཕྱག་རྒྱ་
ཆེན་པོ་ལ་ཕྱག་འཚལ་ལོ།། གཞུང་ལ་གཉིས་ཏེ་རྒྱས་པར་བསྟན་པ་དང་། མདོར་བསྡུས་ཏེ་བསྟན་པའོ། །དང་པོ་ལ་བཞི་ལས། དང་པོ་ལྟ་བ་བསྟན་པ་ནི། ཕུང་པོ་ཁམས་དང་སྐྱེ་མཆེད་རྣམས། །ཕྱག་རྒྱ་ཆེན་པོའི་
༈ རང་བཞིན་ལ། །མ་ལུས་དེར་བྱུང་དེ་རུ་ཐིམ། །དངོས་དང་དངོས་མེད་སྤྲོས་དང་བྲལ། །ཡིད་ལ་བྱར་མེད་དོན་མ་འཚོལ། །ཐམས་ཅད་རྫུན་པའི་རང་བཞིན་ལ། །ཐོག་མ་སྤང་ཞིང་ཐ་མ་

སྤང་༑ །གང་ཞིག་ཡིད་ཀྱི་སྤྱོད་ཡུལ་གྱུར་ན་དེ། །གནས་ལུགས་མ་ཡིན་ཚུ་རོལ་བརྟགས་པ་སྟེ། །དེ་ཉིད་བླ་མས་མ་ཡིན་སློབ་མས་མིན། །སེམས་དང་སེམས་མེད་ཉིད་དུ་མ་རྟོགས་
པར༑ །དུ་མ་སྤངས་པའི་གཅིག་ཉིད་གོ་བར་གྱིས། །གཅིག་ལ་ཞེན་ནའང་དེ་ཉིད་ཁོ་ནས་འཆིང༌།། གཉིས་པ་སྒོམ་པ་བསྟན་པ་ནི། ཏེ་ལོ་ངས་ནི་ཅི་ཡང་བསྟན་དུ་མེད། །གནས་ནི་དབེན་པ་མ་
ཡིན་མི་དབེན་མིན། །མིག་ནི་ཕྱེ་བ་མ་ཡིན་བཙུམ་པ་མིན། །སེམས་ནི་བཅོས་པ་མ་ཡིན་མ་བཅོས་མིན། །གཉུག་མ་ཡིད་ལ་བྱར་མེད་ཤེས་པར་གྱིས། །ཆོས་ཉིད་སྤྲོས་དང་བྲལ་བ་ལ།
ཉམས་མྱོང་དྲན་རིག་གློ་བུར་འདི། །རྫུན་པར་རྟོགས་ན་ཅི་དགར་ཐོང༌། །ཕུང་འཚེང་ཐོབ་ཤོར་ཅི་ཡང་མེད།། གསུམ་པ་སྤྱོད་པ་བསྟན་པ་ནི། འབད་དེ་དཀའ་ཐུབ་ནགས་ལ་མ་བརྟེན་ཅིག
ཁྲུས་དང་གཙང་སྦྲས་བདེ་བ་མི་སྙེད་དོ། །ལྷ་རྣམས་མཆོད་ཀྱང་ཐར་པ་ཐོབ་མི་འགྱུར། །བླང་དོར་མེད་པའི་རྒྱ་ཡན་ཤེས་པར་གྱིས།། བཞི་པ་འབྲས་བུ་བསྟན་པ་ལ་གཉིས་ལས་གནས་སྐབས་ཀྱི་འབྲས་བུ་
ནི། རང་གི་དེ་ཉིད་རིག་པ་འབྲས་བུ་ཡིན། །རྟོགས་ཐོབ་དུས་གཅིག་ལམ་ལ་ལྟོས་པ་མེད། །འཇིག་རྟེན་རྨོངས་པས་གཞན་དུ་འཚོལ་བར་བྱེད། །རེ་དོགས་ལྟོས་པ་བཅད་ན་བདེ་བ་

#| ༄༅། ། ཡིན།། མཐར་ཐུག་གི་འབྲས་བུ་ནི། གང་དུ་སེམས་ཀྱི་རང་འཛིན་ཞི་བ་ནི། །གཉིས་འཛིན་སྣང་བ་དེ་ནི་རབ་ཏུ་ཞི།། གཉིས་པ་མདོར་བསྡུས་ཏེ་བསྟན་པ་ནི། མི་བསམ་མི་
མནོ་བརྟག་དཔྱད་མི་བྱ་ཞིང༌། །མི་སྒོམ་མི་སྤྱོད་རེ་དོགས་མི་བྱ་བར། །དེར་འཛིན་བློ་ཡི་འདུ་བྱེད་རང་སར་གྲོལ། །དང་པོའི་ཆོས་ཉིད་སྟེང་དེར་དེ་ཡིས་ཕེབས།། དོ་ཧ་མཛོད་ཅེས་བྱ་བ་རྣལ་འབྱོར་
གྱི་དབང་ཕྱུག་ཏེ་ལོ་པས་མཛད་པ་རྫོགས་སོ། །རྒྱ་གར་གྱི་མཁན་པོ་བེ་རོ་ཙ་ནས་རང་འགྱུར་དུ་བསྒྱུར་བའོ།། ༈ རྒྱ་གར་སྐད་དུ་དོ་ཧ་ཀོ་ཥ་ནཱ་མ། བོད་སྐད་དུ། དོ་ཧ་མཛོད་ཅེས་བྱ་བ། དེ་ཁོ་ན་ཉིད་རྣལ་
དུ་མཚོན་པ་ལ་ཕྱག་འཚལ་ལོ།། གཞུང་ལ་གཉིས་ཏེ། ལྟ་སྒོམ་སྤྱོད་འབྲས་ཀྱི་མཐར་འཛིན་དགག་པ་དང༌། དེ་ཁོ་ན་ཉིད་ཅིས་མེད་ཟང་ཐལ་དུ་བསྟན་པའོ། །དང་པོ་ལ་བཞི་ལས། དང་པོ་ལྟ་བའི་མཐར་འཛིན་དགག་པ་
ནི། འཇིག་རྟེན་པ་ནི་ང་རྒྱལ་བྱེད། །ལུང་དང་རིག་བྱེད་སྣ་ཚོགས་ལ། །ང་ནི་སྟོང་ཉིད་འདུག་པ་ཞེས། །གོ་ལས་མེད་ལ་ཞུགས་པ་མེད། །སྟོང་པ་ཉིད་ཀྱང་སྟོང་པས་སྟོང་། །སྐྱེ་བ་
མེད་པ་སྐྱེ་མི་སྲིད། །དེ་དག་ཐམས་ཅད་རྫུན་པ་སྟེ། །འཕོ་འགྱུར་གསོབ་ལ་སྙིང་པོ་མེད། །གང་ཞིག་བློ་ཡིས་རྟོགས་གྱུར་པ། །རྟོགས་པ་མ་ཡིན་རྟོགས་པ་སྟེ། །དེས་ནི་སླར་ཞིང་ནད་

རབ་ལྡང་།། གཉིས་པ་སྒོམ་པའི་མཐར་འཛིན་དགག་པ་ནི། །རྣམ་པར་རྟོག་པ་ཉིད་འཁྲུལ་ཏེ། །ཡུལ་དང་མཁན་པོ་གཉིས་མ་གྲུབ། །མི་རྟག་རྫུན་པས་བདེན་པ་མེད། །དེ་བས་དེ་ཉིད་འཁྲུལ་པའི་
ལམ༑ །ཡུལ་དུ་བློ་ཡིས་བླང་ན་ནི། །རྦ་རླབས་མེད་པའི་དབང་ཕྱུག་ཉམས། །བདེ་གཤེགས་སྲིད་པ་ལྷ་མོ་ཁྲོ་བོའི་ཚོགས། །དཀྱིལ་འཁོར་འཁོར་ལོ་དག་གིས་ཡོངས་སུ་
ཉམས།། གསུམ་པ་སྤྱོད་པའི་མཐར་འཛིན་དགག་པ་ནི། དེ་ལ་རྩོལ་སྒྲུབ་ནོར་བ་སྟེ། །བླང་དོར་ངལ་དུབ་མཐའ་དང་བཅས།། བཞི་པ་འབྲས་བུའི་མཐར་འཛིན་དགག་པ་ནི། ཆོས་ཉིད་ནམ་མཁའ་ལྟ་བུ་
ལ༑ །བགྲོད་པས་ཕྱིན་པར་འདོད་པ་ནི། །བྲེ་ཏིས་ནམ་མཁའ་མཐའ་འཚོལ་ལྟར། །མཐར་ཐུག་བཅུད་ལྡན་ཐོབ་འདོད་པས། །རི་དྭགས་སྨིག་རྒྱུའི་ཆུ་རྙོག་པའི། །ཡེ་སངས་རྒྱས་ཤིང་
ཡིན་པ་ལ། །ཡང་སངས་རྒྱས་པར་འདོད་པ་འཁྲུལ།། གཉིས་པ་དེ་ཁོ་ན་ཉིད་རྩིས་མེད་ཟང་ཐལ་དུ་བསྟན་པ་ནི། ཨེ་མ་ཧོཿ སྒྱུ་མའི་སྐྱེ་བུ་དབུ་མའི་ལམ་ལ་ཞུགས། །ནམ་མཁའི་རི་བོ་རྨི་ལམ་
ནགས་ཀྱིས་བརྒྱན། །མིག་ཡོར་གླང་ཆེན་སྨིག་རྒྱུ་ཆུ་ཀླུང་རྙོག །མོ་བཤམ་བུ་ཡིས་དྲི་ཟའི་རྒྱལ་སྲིད་ཐོབ། །ནག་པོ་ངང་ཉིད་གང་ནའང་འགྱུར་བ་མེད། །ལམ་གྱི་འབད་རྩོལ་བྲལ་ན་གཉུག་

# ༄༅། །མའི་ངང༌། །དེ་བཞིན་ཉིད་དུ་རྟོགས་པས་རྩིས་གདབ་མེད། །རྩིས་མེད་འཁྱུག་མེད་ངེས་པའི་དོན་མཐོང་ན། །སྟོང་དང་སྟོང་མིན་གཉིས་ཀྱི་འཛིན་པ་མེད།
ཆོས་ཟད་བློ་ཟད་མཐའ་རུ་དེ་ཡིས་སྐྱོལ།། དོ་ཧ་མཛོད་ཅེས་བྱ་བ་སློབ་དཔོན་ནག་པོ་བས་མཛད་པ་རྫོགས་སོ། །རྒྱ་གར་གྱི་མཁན་པོ་ཤྲཱི་བཻ་རོ་ཙ་ནས་རང་འགྱུར་དུ་མཛད་པའོ།། ༈ རྒྱ་གར་སྐད་དུ། བྷ་ཝ་ནིརྟི་
ཙརྻ་ཕ་ལ་དོ་ཧ་གིརྟི་ན་མ། བོད་སྐད་དུ། ལྟ་སྒོམ་སྤྱོད་པ་འབྲས་བུའི་དོ་ཧ་གླུ་ཞེས་བྱ་བ། འཕགས་པ་འཇམ་དཔལ་ལ་ཕྱག་འཚལ་ལོ། །སོ་སོ་སྣ་ཚོགས་རང་གི་སེམས་ཉིད་ཡིན།
༈ འཁོར་བ་ཐམས་ཅད་རྣམ་པར་དབྱེ་རུ་མེད། །སངས་རྒྱས་སེམས་ནི་དབྱེ་རུ་མེད་པ་སྟེ། །དཔེར་ན་ཆུ་དང་དེ་ཡི་རླབས་བཞིན་ནོ། །དངོས་དང་དངོས་མེད་སྤངས་པའི་སེམས་ཉིད་ནི།
རྟོགས་པའི་རྣལ་འབྱོར་སྐད་ཅིག་ལམ་ལ་ནི། །མར་མེ་ཆུང་ངུས་མུན་ཆེན་འཇོམས་པ་ལྟར། །འཁོར་བའི་དུཿ ཁ་རང་བཞིན་རབ་རིབ་སེལ། །ཟུང་འཇུག་བློ་འདས་ཕྱག་རྒྱ་ཆེན་པོ་ནི།
ཚོགས་གསལ་ལ་མི་རྟོག་ནམ་མཁའ་ལྟ་བུ་ཡིས། །ཁྱབ་ཅིང་རྒྱ་ཆེ་སྙིང་རྗེ་ཆེན་པོ་ནི། །སྣང་ལ་རང་བཞིན་མེད་པ་ཆུ་ཟླ་བཞིན། །གསལ་ལ་ཐ་སྙད་མཐའ་དབུས་ཀུན་དང་བྲལ། །གང་གིས་མ་

གོས་དྲི་མེད་རེ་དོགས་བྲལ། །ལྐུག་པའི་རྨི་ལམ་བཞིན་དུ་སྨྲ་མི་ཤེས། །ཚད་མེད་བདེན་བདེན་རང་བཞིན་ཤེས་རབ་ནི། །ཉི་ཟླའི་འོད་བཞིན་ཕྱོགས་དང་བྲལ་བ་སྟེ། །ཀྱེ་ཧོ་རྣལ་འབྱོར་རང་
བྱུང་ངོ་མཚར་ཆེ། །མ་བཅོས་གཉུག་མའི་སེམས་ནི་ཆོས་སྐུ་སྟེ། །བཅོས་མའི་སེམས་ཀྱིས་རྣལ་འབྱོར་ཐོབ་མི་འགྱུར། །དེ་ཕྱིར་བདེ་བའི་ཕྱོགས་སུ་ཡན་པར་ཐོང་། །རང་བཞིན་གྲུབ་པའི་
རྣལ་འབྱོར་བློ་རེ་བདེ། །རྣམ་རྟོག་བྲལ་བས་ཞེ་འདོད་འབྱུང་མི་སྲིད། །གཏམ་འདི་བདག་ཉིད་གྲུབ་ཐོབ་ས་རས་སྨྲས། །ཀྱེ་ཧོ་རྣལ་འབྱོར་ལྟ་བའི་ཉམས་ལེན་ནི། །རང་ལུས་རི་བོ་འདི་ནི་
གནས་ཀྱི་མཆོག །སེམས་ཉིད་དུས་ཀྱི་རྣལ་འབྱོར་སྒྲུབ་པ་པོས། །དབང་པོ་རྣམས་བཅིངས་མཚམས་བཅད་བདེ་བར་འགྱུར། །གཡེང་བ་རྣམས་ཀྱང་ཆེད་དུ་སྤང་མི་བྱ། །ཐུག་ཕྲད་སེམས་
སུ་ཤེས་ན་ཡི་དམ་ལྷ། །ཤེས་པ་མ་བཀུག་རྟོགས་པ་རིམ་གྱིས་སྤང་། །སེམས་ལ་རྣམ་རྟོག་བྱུང་ན་རྣལ་འབྱོར་པས། །རས་བལ་བཞིན་དུ་མ་བཅོས་གློད་ལ་ཞོག །བྱ་བ་སྤང་ལ་རང་སེམས་
རང་གིས་ལྟོས། །ཞེ་འདོད་བྱུང་ན་བདུད་དུ་ཤེས་པར་བྱ། །རྣམ་རྟོག་རྣམས་ཀྱི་རྩ་བ་སེམས་ཡིན་ཏེ། །དེ་མེད་ཕྱིར་ན་རྣམ་རྟོག་ཡོད་མིན་ཏེ། །དྲན་དང་དྲན་མེད་སྒོམ་པའི་རྣལ་འབྱོར་

།པས། །སེམས་འདི་བརྟགས་པས་མ་གྲུབ་རང་ལ་ཐིམ། །སྒོམ་འདོད་མེད་པས་འབྲས་བུའི་སངས་རྒྱས་འགྲུབ། །རྣལ་འབྱོར་བུ་ཆུང་ལྟ་བུར་རྟོག་པ་མེད།
ལྡུམ་རའི་བུང་བ་ལྟ་བུར་རོ་མྱོང་ལྟར། །ནགས་ནས་ནགས་སུ་འཁྱམས་པའི་སེང་གེ་བཞིན། །ཀུན་ཏུ་རྒྱུ་བ་སྣ་ཚོགས་རླུང་ལྟར་ནི། །སེམས་ཉིད་བག་དང་ལྡན་ན་སྤྱོད་པ་མཆོག །རང་
བཞིན་མི་འགོག་སྤྱོད་པ་ལྟ་བུར་སྤྱོད། །སྣ་ཚོགས་སྣང་བ་སེམས་ཀྱི་ངོ་བོ་འདི། །ཐུག་ཕྲད་ཙམ་གྱིས་མ་གྲུབ་ཕྱག་རྒྱ་ཆེ།ྋ །སྣང་ལ་མི་སྣང་སངས་རྒྱས་འབྲས་བུ་འབྱུང༌། །དེ་ལ་སེམས་ན་
༈ དངོས་གྲུབ་དམ་པ་སྟེ། །ཕྱི་ནང་ཐམས་ཅད་ལྷན་ཅིག་སྐྱེས་པ་ཉིད། །མ་རྟོག་ཆུ་བོའི་རྒྱུན་གྱི་རྣལ་འབྱོར་འདྲ། །དེ་ཡང་སེམས་ལས་གཞན་དུ་བཙལ་དུ་མེད། །ཡིད་ལ་མི་བྱེད་ཕྱག་རྒྱ་ཆེན་
པོའི་ལམ། །འབྲས་བུ་མ་རེ་རྟོགས་ན་ཕྱག་རྒྱ་ཆེ། །མ་རྟོག་མ་རྟོག་ནམ་མཁའི་སྤྲིན་དང་འདྲ། །རྟོགས་ན་དེ་ཉིད་རང་བཞིན་སྟོང་པ་ཡིན། །ལྟ་སྒོམ་སྤྱོད་འབྲས་དབྱེར་མེད་ལྷན་ཅིག་
སྐྱེས༑ །གཉིས་མེད་རྟོགས་ན་སངས་རྒྱས་འབྲས་བུའི་མཆོག། ལྟ་སྒོམ་སྤྱོད་པ་འབྲས་བུའི་དོ་ཧའི་གླུ་ཞེས་བྱ་བ་རྫོགས་སོ། །རྒྱ་གར་གྱི་མཁན་པོ་མངའ་བདག་མེ་ཏྲི་པའི་ཞལ་སྔ་ནས། བོད་ཀྱི་ལོ་ཙཱ་བ་མཁས་པ་ཆེན་པོ་མར་

སྟོན་ཆོས་ཀྱི་བློ་གྲོས་ཀྱིས་བསྒྱུར་བའོ།། ༈ རྒྱ་གར་སྐད་དུ། མ་ཧཱ་མུ་དྲཱ། ཨུ་པ་དེ་ཤ བོད་སྐད་དུ་ཕྱག་རྒྱ་ཆེན་པོའི་མན་ངག །རྡོ་རྗེ་མཁའ་འགྲོ་ལ་ཕྱག་འཚལ་ལོ། །ཕྱག་རྒྱ་ཆེན་པོ་
བསྟན་དུ་མེད་ཀྱིས་ཀྱང༌། །དཀའ་བ་སྤྱད་ཅིང་བླ་མ་ལ་གུས་པས། །སྡུག་བསྔལ་བཟོད་ལྡན་བློ་ལྡན་ནཱ་རོ་པ། །སྐལ་ལྡན་ཁྱོད་ཀྱི་སྙིང་ལ་འདི་ལྟར་བྱོས། །དཔེར་ན་ནམ་མཁའ་གང་གིས་
གང་ལ་བརྟེན། །དེ་བཞིན་ཕྱག་རྒྱ་ཆེ་ལ་བརྟེན་ཡུལ་མེད། །མ་བཅོས་གཉུག་མའི་ངང་དུ་གློད་ལ་ཞོག །བཅིངས་པ་གློད་ན་གྲོལ་བར་ཐེ་ཚོམ་མེད། །དཔེར་ན་ནམ་མཁའི་དཀྱིལ་ལྟས་མཐོང་
བ་འགགས་པར་འགྱུར། །དེ་བཞིན་སེམས་ཀྱིས་སེམས་ལ་བལྟས་བྱས་ན། །རྣམ་རྟོག་ཚོགས་འགགས་བླ་མེད་བྱང་ཆུབ་ཐོབ། །དཔེར་ན་ཁུག་སྣ་སྤྲིན་རྣམས་ནམ་མཁའི་ཁམས་སུ་
དངོས༑ །གང་ཡང་སོང་བ་མེད་ཅིང་གང་དུའང་གནས་པ་མེད། །དེ་བཞིན་སེམས་ལས་བྱུང་བའི་རྟོག་ཚོགས་ཀྱང༌། །རང་སེམས་མཐོང་བས་རྟོག་པའི་རྦ་རླབས་དངོས། །དཔེར་ན་ནམ་
མཁའི་རང་བཞིན་ཁ་དོག་དབྱིབས་ལས་འདས། །དཀར་ནག་དག་གིས་གོས་ཤིང་འགྱུར་བ་མེད། །དེ་བཞིན་རང་སེམས་སྙིང་པོ་ཁ་དོག་དབྱིབས་ལས་འདས། །དགེ་སྡིག་དཀར་ནག་ཆོས་

།ཀྱིས་གོས་མི་འགྱུར། །དཔེར་ན་གསལ་མདངས་ཉི་མའི་སྙིང་པོ་དེ། །བསྐལ་པ་སྟོང་གི་མུན་པས་བསྒྲིབ་མི་ནུས། །དེ་བཞིན་རང་སེམས་སྙིང་པོ་འོད་གསལ་
༑ །བསྐལ་པར་འཁོར་བས་བསྒྲིབ་པར་མི་ནུས་སོ། །དཔེར་ན་ནམ་མཁའ་སྟོང་པར་ཐ་སྙད་རབ་བཏགས་ཀྱང༌། །ནམ་མཁའ་ལ་ནི་འདི་འདྲ་བརྗོད་དུ་མེད། །དེ་བཞིན་རང་སེམས་འོད་
གསལ་བརྗོད་གྱུར་ཀྱང༌། །འདི་འདྲར་གྲུབ་ཅེས་ཐ་སྙད་གདགས་གཞི་མེད། །དེ་ལྟར་སེམས་ཀྱི་རང་བཞིན་གདོན་ནས་ནམ་མཁའ་འདྲ། །ཆོས་རྣམས་མ་ལུས་དེ་རུ་མ་འདུས་མེད། །ལུས་
ཀྱི་བྱ་བ་ཡོངས་ཐོངས་རྣལ་མ་དལ་བར་སྡོད། །ངག་གི་སྨྲ་བརྗོད་མེད་དེ་གྲག་སྟོང་བྲག་ཆ་འདྲ། །ཡིད་ལ་ཅི་ཡང་མི་བསམ་ལ་བཟླའི་ཆོས་ལ་ལྟོས། །ལུས་ལ་སྙིང་པོ་མེད་དུ་སྙུག་མའི་སྡོང་
འདྲ༑ །སེམས་ནི་ནམ་མཁའི་དཀྱིལ་ལྟར་བས་པ་པའི་ཡུལ་ལས་འདས། །དེ་ཡི་ངང་ལ་བཏང་བཞག་མེད་པར་གློད་ལ་ཞོག །སེམས་ལ་གཏད་སོ་མེད་ན་ཕྱག་རྒྱ་ཆེན་པོ་ཡིན། །དེ་ལ་
གོམས་ཤིང་འདྲེས་ན་བླ་མེད་བྱང་ཆུབ་འཐོབ། །སྔགས་སུ་སྨྲ་དང་ཕ་རོལ་ཕྱིན་པ་དང༌། །འདུལ་བ་མདོ་སྡེ་སྡེ་སྣོད་སྣ་ཚོགས་ཀྱི། །རང་རང་གཞུང་དང་གྲུབ་པའི་མཐའ་ཡིས་ནི། །འོང 333

གསལ་ཕྱག་རྒྱ་ཆེན་པོ་མཐོང་མི་འགྱུར། །ཞེ་འདོད་བྱུང་བས་འོད་གསལ་མ་མཐོང་བསྒྲིབས། །རྟོག་པའི་བསྲུང་སྡོམ་དམ་ཚིག་དོན་ལ་ཉམས། །ཡིད་ལ་མི་བྱེད་ཞེ་འདོད་ཀུན་དང་བྲལ།
རང་བྱུང་རང་ཞི་ཆུ་ཡི་རྦ་རླབས་འདྲ། །མི་གནས་མི་དམིགས་དོན་ལ་མི་འདའ་ན། །དམ་ཚིག་མི་འདའ་མུན་པའི་སྒྲོན་མེ་ཡིན། །ཞེ་འདོད་ཀུན་བྲལ་མཐའ་ལ་མི་གནས་ན། །སྡེ་སྣོད་ཆོས་
རྣམས་མ་ལུས་མཐོང་བར་འགྱུར། །དོན་འདིར་གཞོལ་ན་འཁོར་བའི་བཙོན་ལས་ཐར། །དོན་འདིར་མཉམ་བཞག་སྡིག་སྒྲིབ་ཐམས་ཅད་བསྲེག །བསྟན་པའི་སྒྲོན་མེ་ཞེས་སུ་བཤད་པ
ཡིན༑ །དོན་འདིར་མི་མོས་སྐྱེ་བོ་བླུན་པོ་རྣམས། །འཁོར་བའི་ཆུ་བོས་རྟག་ཏུ་ཁྱེར་བར་ཟད། །སྡུག་བསྔལ་མི་བཟད་བླུན་པོ་སྙིང་རེ་རྗེ། །སྡུག་བསྔལ་མི་བཟོད་ཐར་འདོད་བླ་མ་མཁས་ལ་
བསྟེན༑ །བྱིན་རླབས་སྙིང་ལ་ཞུགས་ནས་རང་སེམས་གྲོལ་བར་འགྱུར། །ཀྱེ་ཧོ། འཁོར་བའི་ཆོས་འདི་དོན་མེད་སྡུག་བསྔལ་རྒྱུ། །བྱས་པའི་ཆོས་ལ་སྙིང་པོ་མེད་པས་དོན་ལྡན་སྙིང་པོ་
ལྟོས༑ །གཟུང་འཛིན་ཀུན་ལས་འདས་ན་ལྟ་བའི་རྒྱལ་པོ་ཡིན། །ཡེངས་པ་མེད་ན་སྒོམ་པའི་རྒྱལ་པོ་ཡིན། །བྱ་རྩོལ་མེད་ན་སྤྱོད་པའི་རྒྱལ་པོ་ཡིན། །རེ་དོགས་མེད་ན་འབྲས་བུ་མངོན་དུ་

རྞྞ |༄༅། །གྱུར། །དམིགས་པའི་ཡུལ་འདས་སེམས་ཀྱི་རང་བཞིན་གསལ། །བགྲོད་པའི་ལམ་མེད་སངས་རྒྱས་ལམ་སྣ་ཟིན། །གོམས་པའི་ཡུལ་མེད་བླ་མེད་བྱང་ཆུབ
ཐོབ༑ །ཀྱེ་མ་འཇིག་རྟེན་ཆོས་ལ་ལེགས་རྟོགས་དང༌། །རྟག་མི་ཐུབ་སྟེ་རྨི་ལམ་སྒྱ་མ་འདྲ། །རྨི་ལམ་སྒྱ་མ་དོན་ལ་ཡོད་མ་ཡིན། །དེས་ན་སྐྱོ་བ་བསྐྱེད་ལ་འཇིག་རྟེན་བྱ་བ་ཐོང༌། །འཁོར་
ཡུལ་ཆགས་སྡང་འབྲེལ་པ་ཀུན་ཆོད་ལ། །གཅིག་པུར་ནགས་འདབ་རི་ཁྲོད་དགོན་པར་བསྒོམ། །བསྒོམ་དུ་མེད་པའི་ངང་ལ་གནས་པར་གྱིས། །ཐོབ་མེད་ཐོབ་ན་ཕྱག་རྒྱ་ཆེན་པོ་ཐོབ།
དཔེར་ན་ལྗོན་ཤིང་སྡོང་པོ་ཡལ་ག་ལོ་འདབ་རྒྱས། །རྩ་བ་གཅིག་བཅད་ཡལ་ག་ཁྲི་འབུམ་སྐམ། །དེ་བཞིན་སེམས་ཀྱི་རྩ་བ་བཅད་པས་འཁོར་བའི་ལོ་འདབ་སྐམ། །དཔེར་ན་བསྐལ་པ་སྟོང་དུ་
བསགས་པའི་མུན་པ་ཡང༌། །སྒྲོན་མེ་གཅིག་གིས་མུན་པའི་ཚོགས་རྣམས་སེལ། །དེ་བཞིན་རང་སེམས་འོད་གསལ་སྐད་ཅིག་གིས། །བསྐལ་པར་བསགས་པའི་མ་རིག་སྡིག་སྒྲིབ
༈ སེལ༑ །ཀྱེ་ཧོ་བློ་ཡི་ཆོས་ཀྱིས་བློ་འདས་དོན་མི་མཐོང་། །བྱས་པའི་ཆོས་ཀྱིས་བྱར་མེད་དོན་མི་རྟོགས། །བློ་འདས་བྱར་མེད་དོན་དེ་ཐོབ་འདོད་ན། །རང་སེམས་རྩ་བ་ཆོད་ལ་རིག་པ་གཅེར་

བུར་ཞོག །རྟོག་པ་དྲི་མའི་ཆུ་དེ་དྭངས་སུ་ཆུག །སྣང་བ་དགག་སྒྲུབ་མ་བྱེད་རང་སར་ཞོག །སྤངས་བླང་མེད་པའི་སྣང་སྲིད་ཕྱག་རྒྱ་ཆེ། །ཀུན་གཞི་སྐྱེ་བ་མེད་པས་བག་ཆགས་
གཡོགས་སངས། །སྙོམས་བྱེད་རྩིས་གདབ་མི་བྱ་སྐྱེ་མེད་སྙིང་པོར་ཞོག །སྣང་བ་རང་སྣང་བློ་ཡི་ཆོས་རྣམས་ཟད་དུ་ཆུག །མུ་མཐའ་ཡོངས་གྲོལ་ལྟ་བའི་རྒྱལ་པོ་མཆོག །མུ་མེད་གཏིང་
ཡངས་སྒོམ་པའི་རྒྱལ་པོ་མཆོག །མཐའ་ཆད་ཕྱོགས་བྲལ་སྤྱོད་པའི་རྒྱལ་པོ་མཆོག །རེ་མེད་རང་གནས་འབྲས་བུའི་མཆོག་ཡིན་ནོ། །ལས་ནི་དང་པོ་གཅོང་རོང་འབབ་ཆུ་འདྲ། །བར་དུ་ཆུ་
བོ་གངྒཱ་དལ་ཞིང་གཡོ། །ཐ་མ་ཆུ་རྣམས་མ་བུ་འཕྲད་པ་འདྲ། །བློ་དམན་སྐྱེ་བོ་ངང་ལ་མི་གནས་ན། །རླུང་གི་གནད་བཟུང་རིག་པ་གཅུད་ལ་བོར། །ལྟ་སྟངས་སེམས་འཛིན་ཡན་ལག་དུ་མ་
ཡིས༑ །རིག་པ་ངང་ལ་མི་གནས་བར་དུ་གཅུན། །ལས་ཀྱི་ཕྱག་རྒྱ་བསྟེན་ན་བདེ་སྟོང་ཡེ་ཤེས་འཆར། ྋ།ཐབས་དང་ཤེས་རབ་བྱིན་རླབས་སྙོམས་པར་འཇུག །དལ་བར་དབབ་ཅིང་བསྐྱིལ་
བཟློག་དྲང་བ་དང༌། །གནས་ལ་བསྐྱིལ་ལ་ལུས་ལ་ཁྱབ་པར་དགྲམ། །དེ་ལ་ཆགས་ཞེན་མེད་ན་བདེ་སྟོང་ཡེ་ཤེས་འཆར། །ཚེ་རིང་སྐྲ་དཀར་མེད་ཅིང་ཟླ་ལྟར་རྒྱས་པར་འགྱུར། །བཀྲག་ ྂ

༄༅། །མདངས་གསལ་ལ་སྟོབས་ཀྱང་སེང་གེ་འདྲ། །ཐུན་མོང་དངོས་གྲུབ་མྱུར་ཐོབ་མཆོག་ལ་གཞོལ་བར་འགྱུར། །ཕྱག་རྒྱ་ཆེན་པོ་གནད་ཀྱི་མན་ངག་འདི། །འགྲོ་བ་
སྐལ་ལྡན་སྙིང་ལ་གནས་པར་ཤོག། ཕྱག་རྒྱ་ཆེན་པོ་ལྷུན་གྱིས་གྲུབ་པ་དཔལ་ཏེ་ལོ་པ་ཆེན་པོའི་ཞལ་སྔ་ནས་མཛད་པ།ྋ ཁ་ཆེའི་པཎྜི་ཏ་མཁས་པ་གྲུབ་པ་ཐོབ་པ་ནཱ་རོ་པས་དཀའ་བ་བཅུ་གཉིས་སྤྱད་པའི་མཐར་ཆུ་བོ་གངྒཱའི་འགྲམ་དུ་ཏེ་ལོ་པས་
གསུངས་པ། ཕྱག་རྒྱ་ཆེན་པོ་རྡོ་རྗེ་ཚིག་རྐང་ཉི་ཤུ་རྩ་བརྒྱད་པ་ཞེས་བྱ་བ་ནཱ་རོ་པ་ཆེན་པོའི་ཞལ་སྔ་ནས། བོད་ཀྱི་ལོ་ཙ་བ་ཆེན་པོ་སྒྲ་བསྒྱུར་གྱི་རྒྱལ་པོ་མར་པ་ཆོས་ཀྱི་བློ་གྲོས་ཀྱིས་བྱང་པུ ཥྤ་ཧ་རིར་བསྒྱུར་ཅིང་ཞུས་ཏེ་གཏན་ལ་ཕབ་
པའོ།། ༈ རྒྱ་གར་སྐད་དུ། ཨ་ངྷི་ས་མ་དྷི་པ་མ་ན་མ། བོད་སྐད་དུ། ལྟ་བ་མདོར་བསྡུས་པ་ཞེས་བྱ་བ། །རྡོ་རྗེ་མཁའ་འགྲོ་མ་ལ་ཕྱག་འཚལ་ལོ། །ཐམས་ཅད་མཁྱེན་ཉིད་སྐྱོབ་
པའི་གཙོ། །འགྲོ་བའི་མགོན་ལ་ཕྱག་འཚལ་ལོ། །ལུང་དང་རིག་པའི་རྗེས་འབྲང་ནས། །དངོས་དོན་བསྡུས་ཏེ་གཏན་ལ་དབབ། །སྣང་ཞིང་སྲིད་པའི་ཆོས་འདི་རྣམས། །རང་རིག་
༈ སེམས་ལས་གུད་ན་མེད། །སྣང་ཞིང་གསལ་བ་ཡིན་པའི་ཕྱིར། །དཔེར་ན་རང་རིག་ཉམས་མྱོང་བཞིན། །གལ་ཏེ་སེམས་དེ་མ་ཡིན་ན། །འབྲེལ་བ་མེད་ཕྱིར་མི་སྣང་འགྱུར། །དེ་ལྟར་

ཀུན་རྫོབ་གཏན་ལ་དབབ། །ཆོས་ཀུན་སེམས་ལ་གནས་ཤེས་གསུངས། །ཆོས་ཀྱི་དངོས་གཞི་སེམས་ཉིད་དེ། །རིག་པས་གཞིག་སོགས་ཀྱིས་དཔྱད་ཀྱང༌། །རང་བཞིན་འོད་གསལ་
སེམས་དེ་ཡང༌། །གློ་བུར་རྣམ་རྟོག་དྲི་མ་གཉིས། །གཅིག་གམ་ཐ་དད་གང་ཡིན་པ། །ཤིན་ཏུ་ཟབ་པ་ཆེན་པོ་ཉིད། །ཤིན་ཏུ་ཟབ་ཕྱིར་མཁས་པས་དཔྱོད། །བཤད་པ་ཡོད་ཀྱང་མ་བྲིས་
སོ༑ །སྟོང་པ་དེ་ཉིད་རིག་པ་སེམས། །བྱང་ཆུབ་སེམས་ཀྱང་དེ་ཉིད་དོ། །སངས་རྒྱས་རིགས་ཀྱང་དེ་ཉིད་དོ། །བདེ་གཤེགས་སྙིང་པོ་དེ་ཉིད་དོ། །ཇི་བཞིན་པ་ཡི་རོ་མྱོང་བས། །བདེ་
བ་ཆེན་པོའང་དེ་ཉིད་དོ། །གསང་སྔགས་ཤེས་པའང་དེ་ཉིད་དོ། །ཐབས་དང་ཤེས་རབ་དེ་ཉིད་དོ། །ཟབ་དང་རྒྱ་ཆེ་དེ་ཉིད་ཡིན། །ཀུན་བཟང་ཡབ་ཡུམ་དེ་ཉིད་དོ། །སྣང་སྟོང་དབྱིངས་
དང་ཡེ་ཤེས་ལ། །ཡེ་སངས་རྒྱས་ཤེས་དེ་ལ་བྱ། །དྲི་མ་དང་བཅས་རང་རིག་དེ། །དེ་ཡང་གཞན་ལ་མི་ལྟོས་ཕྱིར། །རང་བྱུང་ཡེ་ཤེས་དེ་ཉིད་དོ། །རིག་པ་ཡིན་ཕྱིར་གསལ་བའོ། །
རང་རིག་ཡིན་ཕྱིར་མི་རྟོག་སྟེ། །རང་རིག་རང་ལ་རྟོག་མི་སྲིད། །རྣམ་པར་རྟོག་བྱ་མིན་པའི་ཕྱིར། །སེམས་དེ་རྣམ་པར་མི་རྟོག་པ། །གསལ་ལ་མི་རྟོག་ཡེ་ཤེས་ཉིད། །དཔེར་ན་བདེ་སྐྱ

༈ ༄༅། །གཤེགས་ཡེ་ཤེས་བཞིན། །དེས་ན་སེམས་ཉིད་འོད་གསལ་ལ། །སེམས་ནི་ཡེ་ཤེས་ཡིན་རྟོགས་ནས། །སངས་རྒྱས་གཞན་དུ་མི་བཙལ་གསུངས། །འོན་
ཀྱང་སེམས་དེ་གློ་བུར་གྱི། །རྣམ་རྟོག་དྲི་མས་ཉོན་མོངས་ཏེ། །ཆུ་དང་གསེར་དང་ནམ་མཁའ་ལྟར། །གནས་སྐབས་དག་དང་མ་དག་ལས། །རང་བཞིན་འོད་གསལ་སེམས་དེ་ལ།
དངོས་པོ་སྐྲ་ཡི་རྩེ་ཙམ་མེད། །དཔེར་ན་ནམ་མཁའི་པདྨ་བཞིན། །དེ་ལྟར་ཡོད་པ་མ་གྲུབ་ཕྱིར། །མེད་པའང་ཅུང་ཟད་འགྲུབ་མི་འགྱུར། །ཕན་ཚུན་ལྟོས་པ་ཉིད་ཀྱི་ཕྱིར། །ཚུ་རོལ་མ་གྲུབ་
ཕ་རོལ་མིན། །ཡོད་མེད་གཉིས་ཀ་མ་ཡིན་ཏེ། །སོ་སོ་ཉིད་དུ་བཀག་ཕྱིར་རོ། །གཉིས་ཀ་མེད་པའང་མ་ཡིན་ཏེ། །ཡོད་མེད་གཉིས་སུ་འགལ་བའི་ཕྱིར། །ལུས་ཅན་ཡང་ནི་མ་ཡིན་
ལ༑ །ལུས་ཅན་མིན་པའང་མ་ཡིན་ཕྱིར། །དཔེར་ན་སྤྲོས་པ་ཐམས་ཅད་བྲལ། །དེ་ལྟར་དོན་དམ་གཏན་ལ་དབབ། །སེམས་ནི་ནམ་མཁའི་དཔེ་ལ་གསུངས། །རང་རིག་སྤྲོས་བྲལ་དེ་ཉིད་
༈ ཀྱང་༑ །སྣང་ཞིང་སྟོང་ལ་སྟོང་ཞིང་སྣང༌། །དེ་ཕྱིར་སྣང་སྟོང་དབྱེར་མེད་དོ། །དཔེར་ན་ཆུ་ཡི་ཟླ་བ་བཞིན། །དེ་ལྟར་གཉིས་མེད་གཏན་ལ་དབབ། །ནམ་མཁའ་ཅི་ལའང་མི་གནས་

གསུངས༑ །རང་རིག་སྤྲོས་བྲལ་དེ་ཉིད་ནི། །འཁོར་བའི་དངོས་གཞི་དེ་ཉིད་དོ། །མྱ་ངན་འདས་པའང་དེ་ཉིད་ཡིན། །དབུ་མ་ཆེན་པོའང་དེ་ཉིད་ཡིན། །མཐོང་བར་བྱ་བའང་དེ་ཉིད་
ཡིན༑ །བསྒོམ་པར་བྱ་བ་དེ་ཉིད་དོ། །ཐོབ་པར་བྱ་བའང་དེ་ཉིད་དོ། །ཚད་མའི་བདེན་པའང་དེ་ཉིད་ཡིན། །རྒྱུ་དང་ཐབས་དང་འབྲས་བུ་ཡི། །རྒྱུད་རྣམས་གསུམ་དུ་གྲགས་པ་དང༌།
གཞི་ལམ་འབྲས་བུར་གྲགས་པ་ཡང་། །འདི་ཉིད་ཀྱི་ནི་གནས་སྐབས་སོ། །རྩ་བའི་རྣམ་ཤེས་ཀུན་གཞི་དང༌། །འཁོར་བ་ཇི་སྲིད་ཕུང་པོ་དང༌། །གཞན་དབང་ཞེས་པ་ལ་སོགས་
གྲགས༑ །ཨེ་མ་ཧོ། །སེམས་ཉིད་དྲི་མ་དང་བཅས་དེས། །རྣམ་འཕྲུལ་འགྲོ་བ་དྲུག་ལ་སོགས། །ནམ་མཁའི་ཁམས་ཀྱིས་མཐའ་ཀླས་པར། །སྡུག་བསྔལ་འཁྲུལ་འཁོར་བསམ་ལས་
འདས༑ །རྣམ་རྟོག་དྲི་མ་དང་བྲལ་བའི། །རང་རིག་སྤྲོས་བྲལ་དེ་ཉིད་ནི། །མི་གནས་མྱ་ངན་འདས་པ་ཡིན། །རྡོ་རྗེ་སེམས་དཔའང་དེ་ཉིད་ཡིན། །སངས་རྒྱས་དྲུག་པའང་དེ་ཉིད་
ཡིན༑ །རིགས་དྲུག་པ་ཡང་དེ་ཉིད་ཡིན། །འཇམ་དཔལ་གཞོན་ནུ་དེ་ཉིད་ཡིན། །རྣམ་པར་སྣང་མཛད་དེ་ཉིད་ཡིན། །ཆོས་ཀྱི་སྐུ་དང་བདེ་ཆེན་དང༌། །ཟུང་འཇུག་ཅེས་པའང་དེ་ཉིད་

༄༅། །དོ། །བཞི་པའི་དབང་ཡང་དེ་ཉིད་དོ། །ལྷན་ཅིག་སྐྱེས་དགའ་དེ་ཉིད་ཡིན། །རང་བཞིན་དག་པའང་དེ་ཉིད་དོ། །དེ་ལ་སོགས་པ་མདོ་རྒྱུད་ལས། །རྣམ་
1/1/01
༅ གྲངས་ཐ་སྙད་གྲགས་པ་ཀུན། །ཕལ་ཆེར་འདི་ལ་བརྟེན་པ་སྟེ། །ཇི་ལྟར་རིགས་པས་འདི་ལ་སྦྱར། །ཨེ་མ་ཧོ། །སེམས་ཉིད་དྲི་མ་མེད་དེ་ཡི། །རྣམ་འཕྲུལ་གཟུགས་སྐུས་བསྡུས་པ་
ཡི༑ །ཞིང་ཁམས་རྣམས་པར་དག་པ་དང༌། །དཀྱིལ་འཁོར་རྣམ་འཕྲུལ་ལ་སོགས་པ། །ངོ་མཚར་ཆེ་བའི་རྣམ་འཕྲུལ་དག །ནམ་མཁའི་མཐའ་ཀླས་ཁྱབ་པར་སྣང་། །རང་སེམས་དེ་ལ་
རྨོངས་པ་ཡི། །ཕྱི་རོལ་མུ་སྟེགས་པ་དག་གིས། །བདག་དང་གཙོ་བོ་ལ་སོགས་ཞེས། །གྲུབ་མཐའ་ལོག་པའི་རྒྱ་མཚོར་ཞུགས། །རང་གི་སྡེ་པ་ཉན་ཐོས་དང༌། །རང་རྒྱལ་སེམས་ཙམ་
པ་དག་གིས། །གཟུང་འཛིན་གཉིས་སུ་འཛིན་པ་དང་། །གཉིས་མེད་ཡང་དག་ཉིད་དུ་རྟོག །གཞན་ཡང་རྣམ་བདེན་རྣམ་རྫུན་སོགས། །རྣམ་རྟོག་དྲྭ་བར་ཚུད་པར་འགྱུར། །དེ་ལྟར་ལྟ་བ་
བྷྲམ་ནོར་པས། །སྒོམ་པ་དང་ནི་སྤྱོད་པ་དག །དངོས་དང་མཐུན་པས་བྱུང་བ་ཐོབ། །དཀྱུས་ས་བསྟན་པའི་རྟ་བཞིན་ནོ། །ལྟ་བ་དངོས་དང་མ་མཐུན་ན། །སྒོམ་པ་སྤྱོད་པ་འཁྲུལ་འགྱུར་ ྐ

བས༑ །འབྲས་བུ་ཇི་བཞིན་མི་ཐོབ་སྟེ། །དམུས་ལོངས་དམིགས་བུ་མེད་པ་བཞིན། །དངོས་དོན་རྒྱ་མཚོ་ལྟར་ཟབ་པ། །ཁྲོན་པའི་སྦལ་འདྲ་བདག་གི་བློས། །བསྐྱོམ་པས་གཏིང་རྙེད་ག་ལ་
འགྱུར༑ །ནོངས་གྱུར་མཁས་རྣམས་བཟོད་པར་མཛོད། །འདི་བྱས་དགེ་བ་གང་ཡིན་དཔེ། །སྐལ་ལྡན་སྐྱེ་བོ་དམ་པ་ཡི། །འཁྲུལ་པའི་དྲི་མ་རབ་སྤངས་ནས། །རྟོགས་པའི་ཤེས་རབ་སྐྱེ་
བར་ཤོག། རྗེ་ནཱ་རོ་པའི་ལྟ་བ་མདོར་བསྡུས་པ་ཞེས་བྱ་བ་རྫོགས་སོ། །པཎྜི་ཏ་ཛྙཱ་ན་པ་མ་ངྷའི་ཞལ་སྔ་ནས་ལོ་ཙཱ་བ་མར་པ་ཆོས་ཀྱི་བློ་གྲོས་ཀྱིས་བསྒྱུར་ཅིང་ཞུས་པའོ།། ༈ རྒྱ་གར་སྐད་དུ། མ་ཧཱ་མུ་ཏྲ་པཉྩ་མི་
ཐ༑ བོད་སྐད་དུ། ཕྱག་རྒྱ་ཆེན་པོ་ཚིག་བསྡུས་པ། །བདེ་ཆེན་ངང་ལ་ཕྱག་འཚལ་ནས། །ཕྱག་རྒྱ་ཆེན་པོ་བརྗོད་པར་བྱ། །ཆོས་རྣམས་ཐམས་ཅད་རང་གི་སེམས། །ཕྱི་རོལ་དོན་མཐོང་
འཁྲུལ་པའི་བློ། །རྨི་ལམ་བཞིན་དུ་ངོ་བོ་སྟོང༌། །སེམས་ཀྱང་དྲན་རིག་འགྱུར་བ་ཙམ། །རང་བཞིན་མེད་དེ་རླུང་གི་རྩལ། །ངོ་བོ་སྟོང་པས་ནམ་མཁའ་བཞིན། །ཆོས་རྣམས་མཁའ་འདྲ་
མཉམ་གནས་ལ། །ཕྱག་རྒྱ་ཆེན་ཞེས་བརྗོད་པ་ཡིན། །རང་གི་ངོ་བོ་བསྟན་དུ་མེད། །དེ་ཕྱིར་སེམས་ཀྱི་རང་བཞིན་ཉིད། །ཕྱག་རྒྱ་ཆེན་པོའི་ངང་ཉིད་ལས། །དེ་ལ་བཅོས་ཤིང་བསྒྱུར་དུ་

| ༄༅། །མེད། །གང་གི་དེ་ཉིད་མངོན་རྟོག་ན། །སྣང་སྲིད་ཐམས་ཅད་ཕྱག་རྒྱ་ཆེ། །ཆོས་སྐུ་ཁྱབ་གདལ་ཆེན་པོའོ། །རང་བཞིན་མ་བཅོས་རྣལ་མར་བཞག །བསམ་
དུ་མེད་པ་ཆོས་ཀྱི་སྐུ། །མ་བཙལ་བཞག་པ་སྒོམ་པ་སྟེ། །བཙལ་ཞིང་སྒོམ་པ་འཁྲུལ་པའི་བློ། །མཁའ་དང་ཆོ་འཕྲུལ་ཇི་ལྟ་བར། །སྒོམ་དང་མི་བསྒོམ་མེད་པ་རུ། །བྲལ་དང་མ་བྲལ་ག་
ལ་ཡོད། །དེ་ལྟར་རྟོགས་པའི་རྣལ་འབྱོར་པས། །དགེ་དང་སྡིག་པའི་ལས་རྣམས་ཀུན། །དེ་ཉིད་ཤེས་པས་གྲོལ་བར་འགྱུར། །ཉོན་མོངས་ཡེ་ཤེས་ཆེན་པོ་སྟེ། །ནགས་ལ་མེ་བཞིན་རྣལ་
འབྱོར་གྲོགས། །འགྲོ་དང་འདུག་པ་ག་ལ་ཡོད། །དགོན་པར་གནས་ནས་བསམ་གཏན་ཅི། །དེ་ཉིད་མ་རྟོག་གང་གིས་ཀྱང་། །གནས་སྐབས་ཙམ་ལས་གྲོལ་མི་འགྱུར། །དེ་ཉིད་རྟོགས་
ན་གང་གིས་བཅིངས། །ངང་ལ་མ་ཡེངས་གནས་པ་ལས། །ལུས་ངག་བཅོས་ཤིང་སྒོམ་དུ་མེད། །མཉམ་པར་བཞག་དང་མ་བཞག་ཅེས། །གཉེན་པོས་བཅོས་ཤིང་སྒོམ་དུ་མེད། །འདི་
༈ ལ་གང་ཡང་མ་གྲུབ་སྟེ། །ཅིར་སྣང་རང་བཞིན་མེད་པར་ཤེས། །སྣང་བ་རང་གྲོལ་ཆོས་ཀྱི་དབྱིངས། །རྟོག་པ་རང་གྲོལ་ཡེ་ཤེས་ཆེ། །གཉིས་མེད་མཉམ་པ་ཆོས་ཀྱི་སྐུ། །ཆུ་བོ་ཆེན་

པོའི་རྒྱུན་འབབ་ལྟར། །གང་ལྟར་གནས་ཀྱང་དོན་དང་ལྡན། །འདི་ནི་རྟག་ཏུ་སངས་རྒྱས་ཉིད། །འཁོར་བ་ཡུལ་མེད་བདེ་བ་ཆེ། །ཆོས་རྣམས་རང་རང་ངོ་བོས་སྟོང༌། །སྟོང་པར་འཛིན་
བློ་རང་སར་དག ། བློ་བྲལ་ཡིད་ལ་བྱར་མེད་པ། །དེ་ནི་སངས་རྒྱས་ཀུན་གྱི་ལམ། །སྐལ་པར་རབ་ཏུ་གྱུར་པ་ལ། །བདག་གི་སྙིང་གཏམ་ཚིག་ཏུ་བསྡུས། །འདི་ནི་འགྲོ་བ་མ་ལུས་
།ཕྱག་རྒྱ་ཆེན་ལ་གནས་པར་ཤོག། མཻ་ཏྲི་པའི་ཕྱག་རྒྱ་ཆེན་པོ་ཚིག་བསྡུས་པ་རྫོགས་སོ། །པཎྜི་ཏ་དེ་ཉིད་ཀྱི་ཞལ་སྔ་ནས། བོད་ཀྱི་ལོ་ཙཱ་བ་མར་པ་ཆོས་ཀྱི་བློ་གྲོས་ཀྱིས་བསྒྱུར་བའོ། །ཤུ་བྷཾ་སྨསྟུ་སརྦ་ཛ་ག་
ཏཾ།༎ ༈ ན་མོ་གུ་རུ་དེ་ཝ་ཌཱ ཀྐི་ནི། སྔོན་སྦྱངས་ཐུགས་བསྐྱེད་སྨོན་ལམ་དུས་བབ་ལྷག་བསམ་གྲུ་གཟིངས་ནང་དུ་ལུས་སྲོག་མ་ཆགས་འགྲོ་དོན་སྦྱོར་བ་མཆོག་གི་རབ་ཞུགས་ནས། འཕགས་ནོར་མཐུན་རྐྱེན་ཡོ་བྱད་གཡོར་མོ་
བཙོན་འགྲུས་མཐུན་རླུང་གིས་བསྐྱོད་པུ་ལ་ཧ་རི་ལ་སོགས་ཡུལ་ཆུ་གཏེར་གླིང་ཕྱིན་ཏེ། ནཱ་རོ་ལ་སོགས་མཆོག་གི་མཁས་གྲུབ་གདེང་ཅན་རྒྱལ་པོ་དཔལ་འབར་རྣམས་ལས་དམ་ཆོས་ནོར་བུ་དགོས་འདོད་ཆར་འབེབས་བླངས་ནས་ནི། བོད་ཡུལ་
འཛམ་གླིང་དབུལ་ཕོངས་ཀུན་བསལ་འཕྲལ་ཡུན་ཟག་མེད་དགེ་ལ་འགོད་མཛད་དེ་དཔོན་དགེ་དོན་མར་པའི་ཞབས་ལ་གུས་ཕྱག་འཚལ།། ༈ དེ་ཡང་རྗེ་མར་པའི་ཐུགས་དགོངས་ལ་ཡང་བོད་ནས་རྒྱ་གར་དུ་ཡོང་བའི་དུས་བླ་མ་མཁས་ཤིང་གྲུབ་

སྦྲོ ༄༅། །པ་བརྙེས་པ་མང་པོ་དང་མཇལ། རྒྱུད་འགྲེལ་པ་དང་བཅས་མང་པོ་ཐོབ་ཅིང་སློབ་གཉེར་ཀྱང་བྱས་སྒྲ་སྐད་ལོ་ཙཱ་ནི་མཁས་པའི་ཚད་དུ་ཤེས། ཉམས་དང་རྟོགས་པ་ཕྱིན་ཅི་མ་ལོག་པ་ནི་རྒྱུད་ལ་སྐྱེས། ད་བར་
༦༦ ཆད་མེད་པར་བོད་ལ་ལོགས་འགྲོ་བ་ཡིན་པས། དུས་དེ་རིང་ལས་དགའ་བ་མི་ཡོངས་དགོངས།། ༈ མགུར་ཆེན་བརྒྱད་ཀྱི་ཐོག་མར། །དཔལ་ནཱ་རོ་པའི་དྲུང་དུ་དབྱངས་རིགས་ཏམྦུ་རའི་ཁོང་འགྱུར་གྱི་སྐད་ལ་དྲངས་ཏེ་རྟོགས་པ་མགུར་དུ་ཕུལ་
བ་ལེགས་སོ། །རྗེ་མཚན་ལྡན་གྱི་བླ་མ་རིན་པོ་ཆེ། །ཁྱོད་སྔོན་སྦྱངས་བསོད་ནམས་བསགས་པའི་ཕྱིར། །སྤྲུལ་སྐུ་ཏེ་ལོ་དངོས་དང་མཇལ། །སྦྱངས་དཀའ་སྲིད་པའི་སྡུག་བསྔལ་ལ། །ཁྱད་
དུ་གསོད་པ་བཅུ་གཉིས་མཛད། །དཀའ་བ་སྤྱད་པའི་ཐུགས་དམ་དེས། །སྐད་ཅིག་ཉིད་ལ་བདེན་པ་གཟིགས། །ཤྲཱི་ཛྙ་ན་སིདྡྷིའི་ཞབས་ལ་འདུད། །སྒྲ་བསྒྱུར་བོད་ཀྱི་བན་ཆུང་ང༌།
སྦྱངས་པ་སྔ་མའི་ལས་འབྲེལ་གྱིས། །ནཱ་རོ་པཎ་ཆེན་ཁྱེད་དང་མཇལ། །རྒྱུད་ཟབ་མོར་གྲགས་པའི་དགྱེས་རྡོར་བསླབ།ྋ །སྙིང་པོ་མ་ཧཱ་མ་ཡ་གནང༌། །ཡང་སྙིང་འཁོར་ལོ་བདེ་མཆོག
ཞུས༑ །ལར་རྒྱུད་སྡེ་བཞི་ཡི་ཁོང་སྙིང་ཕྱུང༌། །མ་བསྐལ་པ་བཟང་མོས་གནང་བ་ཡི། །བྱིན་རླབས་ཀྱི་ཆུ་རྒྱུན་མ་ཆད་པ། །དབང་བཞིའི་དོན་ལ་ངོ་སྤྲོད་མཛད། །ཟག་པ་མེད་པའི་ཏིང་

འཛིན་སྐྱེས། །ཞག་བདུན་པར་དུ་བརྟན་པ་ཐོབ། །སྲོག་རྩོལ་འཕོ་བ་ཉི་ཟླ་གཉིས། །གཡོ་མེད་ནམ་མཁའི་ཁྱིལ་དུ་ཚུད། །རང་བྱུང་ལྷན་ཅིག་སྐྱེས་པའི་ཉམས། །བདེ་གསལ་མི་རྟོག་ཁོང་
ནས་ཤར། །བག་ཆགས་གཉིས་ཀྱི་འཁྲུལ་པ་དེ། །འོད་གསལ་ལམ་གྱི་ངོ་བོར་རྟོགས། །ཡིད་ཀྱི་གཡོ་བ་གཟུང་འཛིན་གཉིས། །སྤྲོས་བྲལ་སེམས་ཀྱི་སྐུ་རུ་ཐིམ། །ཕྱི་སྣང་བ་རྒྱུ་མའི་
འཁྲུལ་འཁོར་དེ། །སྐྱེ་མེད་ཕྱག་རྒྱ་ཆེན་པོར་རྟོགས། །ནང་འཛིན་པ་ཡིད་ཀྱི་རྣམ་ཤེས་འདི། །སྔོན་ཆད་ཀྱི་མཛའ་བོ་འཕྲད་པ་བཞིན། །སེམས་ཉིད་རང་ངོ་རང་གིས་ཤེས། །ལྐུག་པས་རྨི་
ལམ་རྨིས་པ་བཞིན། །བརྗོད་དུ་མེད་པའི་ཉམས་ཅིག་ཤར། །གཞོན་ནུས་བདེ་བ་མྱོང་བ་བཞིན། །སྨྲ་རུ་མེད་པའི་དོན་གཅིག་རྟོགས། །རྗེ་སྐུ་དྲིན་ཆེའོ་ནཱ་རོ་པ། །སླར་ཡང་དབང་བསྐུར་
བྱིན་གྱི་རློབས། །ད་དུང་བཀའ་དྲིན་བསྐྱང་དུ་གསོལ།། ཞེས་ཕུལ། ༈ མངའ་བདག་མཻ་ཏྲི་པ་ལ་གཏང་རག་གི་མཆོད་པ་ཞིག་ཕུལ་བའི་ཚོགས་གྲལ་དུ་ཉམས་མྱོང་གི་རྟོགས་པ་བཟང་པོ་འདི་མགུར་དུ་ཕུལ་ལོ།། སྤྱི་
བོ་བདེ་ཆེན་གཞལ་ཡས་སུ། །དྲི་མེད་པདྨ་ཉི་ཟླ་ལ། །བླ་མ་མངའ་བདག་བྱམས་མགོན་བཞུགས། །བདག་གི་སེམས་རྒྱུད་བྱིན་གྱི་རློབས། །དུས་གསུམ་སངས་རྒྱས་ཐམས་ཅད་དང༌།

།ཡི་དམ་ལྷ་ཚོགས་ཇི་སྙེད་པ། །དབྱེར་མེད་དཔལ་ལྡན་དྷུ་ཏི་པ། །སྙིང་གི་པདྨར་བཞུགས་ནས་ཀྱང༌། །ངག་གི་བདེན་པ་གྲུབ་ཏུ་གསོལ། །རྒྱ་གར་ཞིང་ཁམས་༄༅།
༅ རྣམ་དག་ཏུ། །པཎ་ཆེན་ནཱ་རོ་ལ་སོགས་པའི། །གྲུབ་ཐོབ་རྣམས་ཀྱི་ཞབས་རྡུལ་དེ། །མི་བདག་གི་སྤྱི་བོའི་གཙུག་ཏུ་བླངས། །རྒྱུད་སྡེའི་ཚིག་རྣམས་མང་པོ་ཉན་བདག་དེས་ཀྱང་ཆོག་ཤེས་མ་
བྱུང་བས། །མངའ་བདག་རྗེ་བཙུན་དྲུང་དུ་འོངས། །བྱིན་རླབས་དམ་ཆོས་ཚུལ་བཞིན་ཞུས། །ཁྱད་པར་ཕྱག་རྒྱ་ཆེན་པོ་ཞུས། །ཆོས་ཤེས་པ་རྣམས་ཀྱི་སྒྲོ་འདོགས་བཅད། །མ་ཤེས་པ་
རྣམས་སློབ་གཉེར་བྱས། །རྗེ་ས་ར་ཧ་ཡི་བཀའ་སྲོལ་གྱི། །བྱིན་རླབས་ཀྱི་རྟོགས་པ་དུས་གཅིག་བྱུང༌། །རྗེ་དེ་ལ་རྟོགས་འབུལ་གྱི་དབྱངས་གཅིག་ལེན། །ཕྱི་ནང་གྲུབ་མཐའ་སྣ་ཚོགས་
ཀུན༑ །རྟོགས་ཤིང་ཕྱག་རྒྱ་ཆེན་པོར་འདུས། །སྣང་བ་བདེ་མེད་མཐའ་ཡས་ཀུན། །ཟུང་འཇུག་མཉམ་ཉིད་རོལ་པར་ཤར། །རྒྱུན་ཆད་མེད་པའི་ཆོས་ཉིད་འདི། །རང་གསལ་རིག་པ་
༈ འགགས་པ་མེད། །ཟུང་འཇུག་རིག་པ་གཉུག་མའི་ངང༌། །ཡེ་ཤེས་ལྷུན་གྲུབ་ལྟ་བ་ལགས། །སྤྱོད་ལམ་བཞི་ཡི་མཉམ་རྗེས་སུ། །དུས་གསུམ་འབྲལ་མེད་ཆུ་བོའི་རྒྱུན། །རྣལ་འབྱོར་

མངོན་གསལ་འགྲིབ་ཏུ་མེད། །ཡོངས་སུ་མེད་པ་བསྒོམ་པ་ལགས། །རྟོགས་པའི་ངོ་བོ་སྐད་ཅིག་མ། །དུས་གསུམ་ལུས་ངག་ཡིད་ཀྱི་ཆོས། །སྣ་ཚོགས་ངེས་མེད་དུས་གཅིག་ཏུ། །མ་
འགགས་འབད་མེད་ངོ་བོར་མཉམ། །སྤྲུལ་པ་ལྟ་བུས་སྤྱོད་པ་ལགས། །རྟོགས་པའི་ངོ་བོ་སྐད་ཅིག་མ། །གཅིག་ཅར་བ་ལ་ཕྲི་བསྣན་མེད། །རང་གྲོལ་གཉུག་མ་བདེ་བ་ཆེ། །རེ་དོགས་
བྲལ་བ་འབྲས་བུ་ལགས། །ཚིག་ཚོགས་མ་ཉན་དགུ་ཉན་གྱིས། །གཞི་སེམས་ཉིད་ཆོ་སྐུ་ད་གཟོད་གོ །མི་ཁོ་བོའི་ཐེ་ཚོམ་ད་གཟོད་ཟད། །འཁྲུལ་པ་གཞི་རྩ་ད་གཟོད་ཞིག །ཐ་སྙད་ལ་
སངས་རྒྱས་མི་རེ་བས། །རྗེ་མངའ་བདག་ཆེན་པོའི་ཞབས་དྲུང་དུ། །དོན་ཉམས་སུ་བླངས་པའི་འབྲས་བུ་དང༌། །བརྒྱུད་པ་རྣམས་ཀྱི་བྱིན་རླབས་ཀྱིས། །གོ་བ་ཉམས་མྱོང་རྟོགས་པ་
འདི༑ །ཕུལ་བས་བླ་མ་རྗེ་བཙུན་དང༌། །མཆེད་གྲོགས་འདིར་བཞུགས་དགྱེས་པར་མཛོད།། ཅེས་ཕུལ། ༈ གཙང་སྒྱེར་ཕུའི་ཇོ་སྲས་ཀྱིས་བླ་མ་མར་པ་ལ་དེ་རིང་ཚོགས་གྲལ་འདིར་སྔོན་ཆད་ཚིག་ཏུ་མ་བརྗོད་
ཅིང་༑ ཚིག་དང་དོན་དུ་འབྲེལ་བའི་དབྱངས་གཅིག་གསུངས་འཚལ་ཞུས་པས། འདི་ལྟ་བུ་ཐོས་གསུང་སྟེ། ལྟ་བ་ཁྱུང་ཆེན་གྱི་གཤོག་བརྒྱང་ལྡིང་བའི་སྐད་དང་རྟ་ལ་དྲངས་ཏེ་སེམས་གནད་དུ་བསྣནཔ་རྡོ་རྗེའི་མགུར་ཆེན་འདི་གསུངས་པ་ལགས་

#| ༄༅། །སོ།། ༈ དཔལ་དེ་རིང་བཀྲ་ཤིས་ཡར་གྱི་ངོ་། །དུས་ཁྱད་པར་ཅན་གྱི་ཚེས་བཅུ་ལ། །དཔའ་བོ་དགའ་སྟོན་གྱི་ཚོགས་གྲལ་དུ། .།བུ་འགྱུར་བ་མེད་པའི་
དམ་ཚིག་ཅན། །ཁྱོད་ཀློག་སྐྱ་ཇོ་སྲས་ཞུ་འབུལ་བ། །སྔར་མ་ཐོས་པའི་གླ་ལོངས་སྐད། །ང་ཤུལ་རིང་ལམ་ལ་གཤར་བ་དེས། །ལུས་ངལ་དུབ་དབང་དུ་སོང་བའི་ཕྱིར། །གླུ་ཡིད་འཕྲོག་
༈ སྙན་པོ་མ་མཆིས་ཤིང༌། །ཚིག་སྡེབ་སྦྱོར་མཁས་ངོ་མི་ཤེས་ཀྱང༌། །གྲོགས་ཁྱོད་ལས་ངོ་ཆེ་མེད་པའི་ཕྱིར། །ངོ་ཆེ་བའི་དཔྲལ་བ་མི་ལྡོག་པས། །དོན་སྔར་མ་མཐོང་བའི་ཡ་མཚན
ཅན༑ །རྗེ་བྲམ་ཟེའི་བཞེད་དགོངས་གླུ་ལེན་པས། །ཁྱེད་གདན་གང་བཞུགས་པའི་མདོ་སྔགས་རྣམས། །སྙན་ལྷན་ནེ་གསན་ལ་ཐུགས་དགོངས་འཚལ། །དུས་ཁ་སང་དཔྱིད་ཟླ་ཐ་ཆུང་
ལ༑ །གཞི་བལ་པོའི་མཐིལ་ནས་འཕགས་པ་ཡི། །གདུགས་གྲོ་ལམ་མཆིས་ཀྱི་ཤུལ་ཁ་ན། །བལ་པོ་ལིང་གི་ཤོ་གམ་རི། །གདོལ་པ་ཅན་གྱི་གྲོང་ཁྱེར་རུ། །མི་བརྡ་མི་འཇལ་གྱི་ཤོ་གམ་
པས༑ །མགྲོན་ཁ་ནན་པོ་ཡི་བོད་རྣམས་བསྐྱིལ། །མི་ངས་ཀྱང་དབང་མེད་ཞག་འགའ་བསྡད། །དགོངས་ནུབ་ཅིག་ཐམ་ཐུམ་རྨི་ལམ་ན། །རིགས་ཀྱི་མཚན་ལྡན་ཚངས་སྐུད་ཅན། །བྲམ་

ཟེའི་བུ་མོ་མཛེས་མ་གཉིས། །ཅུང་ཟད་འཛུམ་ཞིང་ཟུར་མིག་བལྟ།།མི་ཁོ་བོའི་དྲུང་དུ་འོང་ནས་ཀྱང་། །ལྷོ་དཔལ་གྱི་རི་ལ་འགྲོ་དགོས་སྐད། །མི་ཁོ་བོས་སྔོན་ཆད་ཕྱིན་མ་མྱོང་། །རྒྱུས་
མེད་ལམ་ཡང་མི་ཤེས་སྨྲས། །བུ་མོ་གཉིས་ཀྱི་ཞལ་ན་རེ། །ཁྱོད་མིང་པོས་དཀའ་བ་སྤྱད་མི་དགོས། །ངེད་ཀྱི་ཕྲག་ལ་འཁུར་གྱིས་ཟེར། །འོད་ལི་དར་གྱི་ལྡིང་ཁྲིར་བཅུག །གདུགས་
བཞིན་ནམ་མཁར་བཏེགས་ནས་ཀྱང༌། །གློག་འགྱུ་སྐད་ཅིག་ཡུད་ཙམ་ལ། །ལྷོ་དཔལ་གྱི་རི་ལ་ཕྱིན་པ་རྨིས། །ཤིང་བླག་ཤ་ལྗོན་པའི་གྲིབ་བསིལ་ལ། ཏི་ར་རོ་ཡི་གདན་སྟེང་ན། ། རྗེ་
བྲམ་ཟེ་ཆེན་པོ་ས་ར་ཧ། །ཞལ་སྔར་མ་མཐོང་བའི་གཟི་མདངས་ཅན། །བཙུན་མོ་གཉིས་ཀྱིས་མཐའ་བརྟེན་ནས། །སྐུ་ལ་དུར་ཁྲོད་ཆས་ཀྱིས་བརྒྱན། །དགྱེས་པའི་ཞལ་རས་འཛུམ་མདངས་
ཅན༑ །བུ་བདེ་བར་འོངས་སམ་ཞེས་ཀྱང་གསུངས། །རྗེ་མཐོང་བ་དགའ་བས་མ་བཟོད་པར། །ལུས་ཀྱི་སྤུ་གཡོས་མཆི་མ་འཁྲུགས། །ལན་བདུན་བསྐོར་ཞིང་བརྐྱང་ཕྱག་འཚལ།
ཞབས་མཐིལ་སྤྱི་བོར་བླངས་ནས་ཀྱང༌། །ཕ་ཐུགས་རྗེས་གཟུང་ཞེས་གསོལ་བཏབ་པས། །ལུས་ལ་སྐུ་ཡི་བྱིན་རླབས་པ། །ཕྱག་དབང་སྤྱི་བོ་རེག་ཙམ་གྱིས། །ལུས་ཟག་མེད་བདེ་བས་ར་

༄༅། །རོ་བ། །གླང་ཆེན་ཆང་གིས་མྱོས་པ་བཞིན། །གཡོ་འགུལ་མེད་པའི་ཉམས་ཤིག་ཤར། །ངག་ལ་གསུང་གི་བྱིན་རླབས་པ། །སྟོང་ཉིད་སྙིང་རྗེའི་ང་རོ་
ཡིས༑ །ཡི་གེ་མེད་པའི་དོན་གསུངས་པ། །ལྐུག་པས་རྨི་ལམ་རྨིས་པ་བཞིན། །བརྗོད་དུ་མེད་པའི་ཉམས་ཤིག་ཤར། །ཡིད་ལ་ཐུགས་ཀྱི་བྱིན་རླབས་པ། །ལྷན་ཅིག་སྐྱེས་པ་ཆོས་ཀྱི་
སྐུ༑ །འགྲོ་འོང་མེད་པའི་དོན་རྟོགས་པས། །དུར་ཁྲོད་གནས་པའི་མི་རོ་བཞིན། །བསམ་དུ་མེད་པའི་ཉམས་ཤིག་ཤར། །དེ་རྗེས་བདེ་ཆེན་དག་པའི་གསུངས། །རིན་ཆེན་མགུལ་གྱི་བུམ་
པ་ནས། །ཚངས་པའི་དབྱངས་ཀྱི་བརྡ་སྐད་ཀྱིས། །སྤྲིན་བྲལ་ནམ་མཁའ་སྟོང་པའི་དོན། །གནས་ལུགས་མཚོན་པ་རྡོ་རྗེའི་མགུར། །སྐྱེ་མེད་རང་སྒྲ་འདི་སྐད་ཐོས། །ན་མོ་སྟོང་ཉིད་སྙིང་
རྗེ་དབྱེར་མེད་པ། །རྒྱུན་ཆད་མེད་པ་གཉུག་མའི་སེམས། །གདོད་ནས་དག་པ་དེ་བཞིན་ཉིད། །ནམ་མཁས་ནམ་མཁའ་སྦྱོར་བ་མཐོང༌།ྋ །རྩ་བ་ཁྱིམ་ན་གནས་པའི་ཕྱིར། །ཡིད་ཀྱི་རྣམ་
༈ ཤེས་བརྩོན་དུ་བཟུང༌། ྋ།སྒོམ་པ་ཤེས་པ་ཕྱི་མ་ཡིན། །སེམས་ལ་ལྷན་པ་གདབ་ཏུ་མེད། །སྣང་སྲིད་སེམས་ཀྱི་རང་བཞིན་ཤེས། །གཉེན་པོས་བཅོས་ཏེ་སྒོམ་དུ་མེད། །སེམས་ཀྱི་གནས་

ལུགས་དྲན་དུ་མེད། །དེའང་མ་བཅོས་ངང་ལ་བཞག །དེ་དོན་མཐོང་ན་གྲོལ་བའི་ཕྱིར། །བུ་ཆུང་གདོལ་བའི་སྤྱོད་ལ་ལྟོས། །ཤ་ཟ་སྨྱོན་པ་གང་དགའ་ཐོངས། །ཉམས་དང་བྲལ་བའི་
སེང་གེ་བཞིན།།སེམས་ཀྱི་གླང་པོ་ཡན་དུ་ཆུག །བུང་བ་མེ་ཏོག་རྒྱུ་བ་ལྟོས། །འཁོར་བ་སྐྱོན་དུ་མི་ལྟ་ཞིང༌། །མྱ་ངན་འདས་པ་ཐོབ་བྱར་མེད། །ཐ་མལ་ཤེས་པ་རང་ལུགས་དེ། །མ་
བཅོས་སོ་མ་ཉིད་དུ་ཞོག །བྱ་བ་རྣམས་ལ་ཁྱོད་མ་རྟོགས། །ཕྱོགས་དང་ཆ་ལ་མི་གནས་ཤིང་། །སྤྲོས་བྲལ་ནམ་མཁའི་དཀྱིལ་དུ་ལྟོས། །ཆོས་ཟད་སར་འཁྱོལ་བ་སྙིང་པོའི་དོན། །ལྟ་
བའི་ཡང་རྩེ་ཕྱག་རྒྱ་ཆེ། །སེམས་གནད་དུ་བསྣན་པའི་བརྡ་དོན་ཞིག །བྲམ་ཟེ་ཆེན་པོའི་ཞལ་ནས་ཐོས། །སྐད་ཅིག་དེ་ལ་གཉིད་སད་ཀྱང༌། །དེ་མ་བརྗེད་དྲན་པའི་ལྕགས་ཀྱུས་ཟིན། །མ་
རིག་གཉིད་ཀྱི་མུན་ཁུང་དུ། །རིག་པ་ཡེ་ཤེས་མཐོང་ཕྱེ་ནས། །སྤྲིན་མེད་མཁའ་ལ་ཉི་ཤར་ལྟར། །འཁྲུལ་པའི་མུན་ནག་སངས་ནས་ཐལ། །དུས་གསུམ་སངས་རྒྱས་ཞལ་མཇལ་
ཀྱང་༑ །ཕྱིན་ཆད་དྲི་རྒྱུ་མེད་དོ་སྙམ། །སེམས་ཁོ་ཐག་ཆོད་པའི་ཉམས་ཤིག་སྐྱེས། །ཡིད་འགྱུ་བ་བཟང་པོ་ངོ་མཚར་ཆེ། །ཨེ་མ་ཡི་དམ་མཁའ་འགྲོའི་ལུང་བསྟན་དང༌། །བླ་མས་ ྨ

༄༅། །གསུངས་པ་ཟབ་མོའི་དོན། །ངག་སྨྲ་རུ་མི་གཏུབ་གསུངས་ན་ཡང༌། །དགུང་དོ་ནུབ་མི་སྨྲའི་ཐབས་མ་བྱུང༌། །དུས་ད་རེས་ཙམ་ཞིག་མ་གཏོགས་པ། །སྔོན་
ཆད་ངག་ཏུ་བརྗོད་མ་མྱོང་། །ད་ཕྱིན་ཆད་བཟླས་བསམ་རྣབས་ཉོན། །ང་སྔོན་ཆད་ཤུལ་རིང་རྒྱང་གི་མི། །མཛའ་བཤེས་གཉེན་མེད་གྲོགས་ཀྱང་མེད། །ལུས་ངལ་དུབ་བཀྲེས་པར་གྱུར་
པའི་ཚེ། །བུ་ཁྱོད་ཀྱི་གང་བྱས་སེམས་ལ་ཡོད། །དེ་མ་བརྗེད་སེམས་པ་ཤིན་ཏུ་གཅགས། །དྲིན་འཁོར་བར་ཐལ་ལོ་སྙིང་གི་གྲོགས། །རྗེ་གོང་ན་བཞུགས་པའི་བླ་མ་དང་། །དངོས་གྲུབ་
སྟེར་བའི་ཡི་དམ་ལྷ། །བར་ཆད་སེལ་བའི་ཆོས་སྐྱོང་རྣམས། །མི་བདག་ལ་བཀའ་བཀྱོན་མི་གནང་འཚལ། །དོན་འཁྲུལ་པ་གདའ་ན་བཟོད་པར་གསོལ།། ཞེས་པའི་མགུར་
།གསུངས༑ ༈ བལ་པོ་ཕམ་མཐིང་དུ། ཕེན་ཏ་བས་ཐོག་དྲངས་པའི་མཆེད་ལྕམ་མང་པོས་སྣ་ལེན་ཚོགས་འཁོར་ཞིག་བཤམས་པའི་གྲལ་དུ། ཕེན་ཏ་བའི་ཞལ་ནས་ལོ་ཙཱ་བ།ཁྱོད་ཀྱིས་གླུ་ཞིག་ལོངས་མཛོད་གསུངས་པའི་ལན་དུ། ཡིད་
གདུང་བས་སྐྱོ་བ་སངས་པར་བྱེད་པ། ཆོས་སྐྱོང་གི་བཤུག་གླུའི་སྐད་རྟ་ལ་དྲངས་ཏེ་བླ་མ་དང་མཇལ་ཚུལ་ངོ་མཚར་ལྟས་བརྒྱད་ཀྱི་མགུར་ཆེན་འདི། བླ་མ་དང་མཆེད་ལྕམ་རྣམས་ལ་སྐྱེས་སུ་ཕུལ་ལོ།། དཔལ་ཀ་ན་ཀ་ཤིའི་དབུ་མཛད་✖

པའི༑ །འདིར་བཞུགས་གསོན་ཅིག་མཆེད་གྲོགས་རྣམས། །མི་ང་རང་གང་ཡིན་ཟེར་ཙ་ན། །མཚན་སྙན་མར་པ་ལོ་ཙཱ་ཡིན། །ལྟེ་བ་བོད་ཡུལ་དབུས་སུ་བཅད། །སྦྱངས་པ་ལྷོ་བལ་རྒྱ་རུ་
བྱས༑ །རྒྱ་གར་ཡུལ་དུ་ལན་གསུམ་ཕྱིན། །དུས་ད་རེས་ནན་ཏན་ཞུ་ཏིག་བྱས། །ཞབས་པད་སྤྱི་བོར་རེག་མཛད་ཅིང༌། །གསུང་དོན་བདུད་རྩིས་རྗེས་གནང་བའི། །སྤྱིར་ཆོས་འབྲེལ་ཙམ་
གྱི་བླ་མ་མང༌། །དཔལ་སིངྒ་གླིང་པས་སྣ་དྲངས་པའི། །མངོན་ཤེས་རིག་པ་མངའ་བརྙེས་ཤིང་། །སྣང་བ་འགྱུར་ངེས་བཅུ་གསུམ་བཞུགས། །ཀུན་གྱི་ནང་ནས་མཆོད་སྡོང་བཞིན། །རྗེ་
འགྲན་གྱི་དོ་མེད་ནཱ་རོ་པ། །རྡོ་རྗེ་འཆང་ཆེན་མི་གཟུགས་ཅན། །རྗེ་ཁོང་གི་དྲིན་ལ་འཁོར་ཐབས་མེད། །ཕ་ཡིད་ལ་བཅགས་སོ་སྤྲུལ་པའི་སྐུ། །མི་ཁོ་བོས་མ་བཙལ་ས་ཕྱོགས་མེད།
ཞལ་ཡང་དེ་མཇལ་དེ་མ་མཇལ། །རི་མུན་པ་ཅན་གྱི་ནགས་འདབས་སུ། །ངོ་མཚར་ཤེལ་གྱི་ཕ་བོང་ལ། །རྒྱ་ཡིས་འབུར་དུ་བཀོས་པ་བཞིན། །ཕ་རྗེ་བཙུན་གཤེགས་པའི་ཞབས་རྗེས་
མཐོང་༑ །ལར་ངོ་མཚར་ཆེ་ན་དེ་ཆེ་མོད། །ཤིང་ཙན་དན་སྨན་གྱི་སྡོང་པོ་ལ། །ནཱ་རོའི་ཐུགས་རྗེའི་རྣམ་འཕྲུལ་གྱི། །དགྱེས་རྡོར་སྤྲུལ་པའི་ལྷ་དགུ་ཡི། །ཡུམ་ལྷན་ཅིག་སྐྱེས་མའི་ཐུགས་

མགུར་༄༅། །ཀ་ནས། །ཨཥྚ་སྔགས་ཀྱི་འཁོར་ལོ་དེ། །སྤུ་ཤད་རྩེ་མོས་བྲིས་འདྲ་ལས། །འོད་ཟེར་སྣ་ཚོགས་འཕྲོ་བ་ཡིས། །བདག་ལ་རྗེས་སུ་གནང་བར་མཛད། lic
མཚར་ཆེ་ན་དེ་ཆེ་མོད། །ང་རང་དབང་མེད་པར་མཆི་མ་ཤོར། །ངུ་སྙིང་འདོད་པའི་གདུང་སེམས་སྐྱེས། །རབ་ཏུ་མ་བཟོད་སྨྲེ་སྔགས་བཏོན། །རྩེ་གཅིག་ཡིད་ཀྱིས་གསོལ་བ་བཏབ།
ཐུགས་རྗེས་གཟིགས་ནས་མདུན་དུ་བྱོན། །མཐོང་ལམ་ལྟ་བུའི་དགའ་བ་སྐྱེས། །ངོ་མཚར་ཆེ་ན་དེ་ཆེ་མོད། །ངས་དཀོན་པའི་རིན་ཆེན་གསེར་ཕྱེ་ཕུལ། །ང་ནི་དེ་ཀུན་མི་འདོད་
གསུངས༑ །ཡང་ཡང་བསྐྱར་ཏེ་བཞེས་པར་ཞུས། །ཕ་བླ་མ་དཀོན་མཆོག་མཆོད་ཅིག་གསུངས། །ལྟོས་མེད་ནགས་ཀྱི་གསེབ་ཏུ་གཏོར། །ཁོ་བོའི་ཕངས་སེམས་སྐྱེས་པ་ལ། །ཁྱོད་
འདོད་ན་སླར་ཡང་ཡོད་དོ་གསུངས། །ཕྱག་ཐལ་སྦྱར་སྙིམ་པ་ཁ་བྱེ་བས། །མ་གོད་མ་ཉམས་སྔ་མ་བཞིན། །ངོ་མཚར་ཆེ་ན་དེ་ཆེ་མོད། །ཞབས་མཐེ་བོང་ས་ལ་བརྡབས་པ་ལས།
༈ དང་གསེག་མ་གསེར་དུ་གྱུར། །ཐམས་ཅད་གསེར་གླིང་ཡིན་ནོ་གསུངས། །ངོ་མཚར་ཆེ་ན་དེ་ཆེ་མོད། །སྤྱན་ལྟ་སྟངས་མཁའ་ལ་གཟིགས་པ་ཡིས། །ལྟང་དཀར་ཉ་ཡི་ཁོག་པ་ནས།

ཚོགས་ཀྱི་འཁོར་ལོའི་མཆོད་པ་བཤམས། །རོ་བརྒྱ་ལྡན་པའི་ཁ་ཟས་བྱུང༌། །ངོ་མཚར་ཆེ་ན་དེ་ཆེ་མོད། །ཡན་ལག་བརྒྱད་ལྡན་རྫིང་བུ་རུ། །ཁྲུས་བྱས་སྲུང་འཁོར་ཁྭ་ཏས་ཁྱེར། །ལྟ་
སྟངས་སྡིགས་མཛུབ་མཛད་མ་ཐག །ཁྭ་ཏ་རེངས་ནས་ས་ལ་ལྟུང་། །བར་ཆད་བདུད་ལས་རྒྱལ་ལོ་གསུངས། །ངོ་མཚར་ཆེ་ན་དེ་ཆེ་མོད། །ཁྱོད་འདི་རུ་མ་འདུག་བོད་ལ་སོང༌།
ལྗོངས་བྱང་ཕྱོགས་ཁ་བ་ཅན་རྒྱུད་ན། །གདུལ་བྱ་སྣོད་ལྡན་ཡོད་དོ་གསུངས། །ལུང་བསྟན་རྗེས་སུ་གནང་བ་ཐོབ། །ངོ་མཚར་ཆེ་ན་དེ་ཆེ་མོད། །སྤྲུལ་སྐུ་ནཱ་རོ་པཎ་ཆེན་ལ། །ངོ་མཚར་
ཅན་གྱི་མཐོང་ལུགས་བརྒྱད། །ཁྱེད་རྡོ་རྗེ་སྤྱན་རྣམས་མ་གཏོགས་པར། །ཁོང་གཞན་ལ་བཟླས་ན་ཡིད་མི་ཆེས། །ད་དུས་བསྟན་པའི་སྙིགས་མ་ལ།ྋ །ལྀག་རྟོག་སྐྱེ་བོ་ཕྲག་དོག་ཆེ།
ཡོན་ཏན་བརྗོད་ན་སྒྲོ་སྐུར་འདེབས། །དེ་ཕྱིར་རང་མིན་གཞན་རྣམས་ལ། །བཀའ་མཆེད་མི་སྤེལ་གསང་བར་ཞུ། །དབྱངས་མཆོད་པ་འབུལ་ལོ་བླ་མ་རྗེ། །ཐུགས་དགྱེས་པར་མཛོད་ཅིང་
སྙིང་གྲོགས་རྣམས།།ྋ ཞེས་གསུངས་པས་ཀུན་ཐུགས་མཉེས་པར་གྱུར་ཏོ།། ༈ བལ་པོའི་དུར་ཁྲོད་ར་མ་དོ་ལེར་བླ་མ་ཡེ་རང་པས། བླ་མ་དང་ཆོས་མཇལ་ཚུལ། སྒོམ་པའི་ཉམས་རྟོགས་ཅི་འདྲ་འཁྲུངས། མདོར་བསྡུས་པ་

།ཅིག་གསུངས་དང༌། ཞེས་དྲིས་བྱུང་བའི་ལན་དུ་རྗེ་མརཔས་མགུར་འདི་བཞེས་པར་གདའ། རྗེ་གོང་མ་རྣམས་ཀྱིས་བྱིན་རླབས་པ། །བོད་ཀྱི་སྒྲ་བསྒྱུར་ལོ་ཙཱ་ང༌། །སྐྱེས་པ་མོན་༄༅།
བོད་མཚམས་སུ་སྐྱེས། །ལས་འཕྲོ་མང་མཁར་ཕྱོགས་སུ་སད། །སྒྲ་བསྒྱར་འབྲོག་མི་ལོ་ཙཱ་ལས། །སྒྲ་ཐང་ཀློག་སྐད་ཀྱི་ཡིག་ཚང་བསླབ། །དམ་ཆོས་རྒྱ་གར་ཡུལ་ནས་བཙལ། །རྐང་
པ་རླུང་གི་འཁོར་ལོ་འདིས། །འོང་པ་བོད་ཀྱི་ཡུལ་ནས་འོང༌།ྋ །ཁོང་སངས་རྒྱས་ནཱ་རོ་པཎ་ཆེན་དང་། ྋྋ།ང་བོད་ཀྱི་མར་པ་ལོ་ཙཱ་གཉིས། །སངས་རྒྱས་སེམས་ཅན་གཉིས་སུ་མཇལ། །
དབང་ཡོངས་སུ་རྫོགས་པ་ལན་བདུན་ཞུས། །ལར་ནི་བླ་མ་བཅུ་གསུམ་ལས། །ནཱ་རོ་མཻ་ཏྲི་ཉི་ཟླ་འདྲ། །གཙོ་བོ་ནཱ་རོ་པཎ་ཆེན་བཞུགས། །ངོ་མཚར་ཆེ་བ་དེ་འདྲ་མཐོང་། །ཤིང་ཙན་དན་
སྨན་གྱི་སྡོང་པོ་ལ། །དགྱེས་རྡོར་སྤྲུལ་པའི་ལྷ་དགུ་དང༌། །ཡུམ་ལྷན་ཅིག་སྐྱེས་མའི་ཐུགས་ཀ་ནས། །ཨཥྚ་སྔགས་ཀྱི་འཁོར་ལོ་མཐོང་། །ལྟང་དཀར་ཉ་ཡི་ཁོག་པ་ནས། །རོ་བརྒྱ་ལྡན
ཚོགས་པའི་ཁ་ཟས་དང༌། །རང་བྱུང་ལོངས་སྤྱོད་རྫོགས་སྐུར་མཐོང་། །ནང་སེམས་ཉིད་ཆོས་ཀྱི་སྐུ་རུ་མཐོང་། །ཕྱི་སྣང་བ་སྤྲུལ་པའི་སྐུ་རུ་མཐོང་། །སངས་རྒྱས་ནཱ་རོའི་སྤྲུལ་པ་དེ། །བར་སྣང་།  ི

ཀུན་ལ་གཤེགས་པ་མཐོང་། །རང་བྱུང་ཤེལ་གྱི་ཕ་བོང་ལ། །ནཱ་རོ་གཤེགས་པའི་ཞབས་རྗེས་མཐོང༌། །ངོ་མཚར་དེ་ལས་ཆེ་བ་མེད། །མངའ་བདག་རྒྱལ་སྲས་མཻ་ཏྲི་པས། །ནགས་སུ་
དབང་བསྐར་མཛད་པའི་ཚེ། །དུར་ཁྲོད་རྒྱུ་བའི་ལྕེ་སྤྱང་རྣམས། །དངོས་སུ་གཏོར་མ་ལེན་པ་མཐོང༌། །ས་གསུམ་གནས་པའི་ཌཱ་ཀི་རྣམས། །དངོས་སུ་མཛད་སྤྱོད་བྱེད་པ་མཐོང་། །ཕྱི་
སྣང་བ་རྒྱུ་མའི་འཁྲུལ་འཁོར་འདི། །གཡོ་མེད་ནམ་མཁའི་ཁྱིམ་དུ་ཚུད། །བག་ཆགས་རྨི་ལམ་སྣང་བ་དེ། །འོད་གསལ་ངང་དུ་ཡལ་ཏེ་ཐལ། །སྒྲོན་ཤིང་མར་མེ་མཛུབ་གང་ལ། །ཞག་
བདུན་བར་དུ་སྣང་བ་བྱུང༌། །ལམ་འབྲལ་མེད་སྒོམ་པའི་རྣལ་འབྱོར་པ། །མཻ་ཏྲི་ཆེན་པོའི་ཞབས་ལ་རེག །ང་བྲམ་ཟེ་ཆེན་པོའི་བརྒྱུད་པ་འཛིན། །ངོ་མཚར་ཆེ་བ་དེ་འདྲ་མཐོང༌། །བདག་
གི་རྟོགས་པ་བཤད་ན་ཡང༌། །ཁྱེད་འགའ་ཡི་ཐུགས་ལ་མི་ཤོང་སྟེ། །ཟུར་ཙམ་བཤད་ན་འདི་ལྟར་གདའ། །འོད་གསལ་གདེང་དང་ལྡན་ལགས་པ། །ལྟ་བ་ཕྱོགས་རིས་མེད་དོ་ཨང་། །
སྒོམ་རྒྱུན་ཆད་མེད་པ་ཆུ་བོའི་གཞུང༌། །ཐུན་བཞིར་སྒོམ་དུ་མི་སྣང་གི །ཚུལ་འཆོས་རྟོག་པ་བོར་བ་ཡིས། །མཉམ་རྗེས་རྟོགས་པ་མི་འདུག་གི །རླུང་སེམས་གཉིས་ལ་དབང་ཐོབ

།པས། །འཁོར་བའི་འཇིགས་པ་ཡལ་ཏེ་ཐལ། །དེ་རྣམས་བདག་གིས་རྟོགས་པ་ལགས།། ཞེས་གསུངས་པས། དེར་ཚོགས་པ་རྣམས་རྗེ་མརཔ་ལ་བླ་མ་ལྟ་བུའི་མཐོང་སྐྱེས་
1 |༄༅།
སོ།། ༈ བླ་མ་མརཔ་དེ་ཉིད་ཤ་བ་ལ་གྲོང་འཇུག་མཛད་པའི་དུས། ཁྱི་ར་བ་དང༌། བུ་སློབ་རྣམས་ལ་མགུར་འདི་གསུངས་སོ།། ཕ་བླ་མ་རྣམས་ལ་ཕྱག་འཚལ་ལོ། །རྗེ་གོང་མ་རྣམས་ཀྱི་བཀའ་དྲིན་ནི།
ངལ་སོས་དལ་དབེན་ཚེ་རྩ་རླུང་སྒོམ། །ལུས་སེམས་གཅུན་ཞིང་གཅུན་ཞིང་སྒོམ། །འབྱུང་བ་འཁྲུགས་ཀྱང་ཉམ་ང་མེད། །བོགས་འདོན་དུ་ཤེས་པའི་གདེང་ཞིག་ཡོད། །གཉིད་ཀྱི་དུས་སུ་
འོད་གསལ་སྒོམ། །སྣང་བ་སྡུད་ཅིང་སྡུད་ཅིང་སྒོམ། །གཏི་མུག་ཏུ་སོང་ཡང་ཉམ་ང་མེད། །ཟུང་འཇུག་ཏུ་ཤེས་པའི་གདེང་ཞིག་ཡོད། །རྨི་ལམ་གྱི་དུས་སུ་རྒྱུ་ལུས་སྒོམ། །སྣང་བ་སྤྲོ་
ཞིང་སྤྲོ་ཞིང་སྒོམ། །རྣམ་རྟོག་ཏུ་སོང་ཡང་ཉམ་ང་མེད། །སྒྱུ་མར་ཤེས་པའི་གདེང་ཞིག་ཡོད། །འདོད་ཡོན་སྤྱོད་ཚེ་ལྷ་སྐུར་སྒོམ། །རོ་བྲོ་མྱང་ཞིང་མྱང་ཞིང་སྒོམ། །བཟའ་བཏུང་དུ་
ཚོགས་མཐོང་རུང་ཉམ་ང་མེད། །ཚོགས་མཆོད་དུ་ཤེས་པའི་གདེང་ཞིག་ཡོད། །ཐབས་ལམ་གྱི་སྐབས་སུ་གཞན་ལུས་སྒོམ། །བདེ་བ་སྐྱེད་ཅིང་སྐྱེད་ཅིང་སྒོམ། །ཐ་མལ་དུ་འདུག་ཀྱང་ཉམ་ང་

མེད༑ །ལྷན་སྐྱེས་སུ་ཤེས་པའི་གདེང་ཞིག་ཡོད། །འཆི་བའི་དུས་སུ་འཕོ་བ་སྒོམ། །འཕོ་བ་སྦྱོང་ཞིང་སྦྱོང་ཞིག་སྒོམ། །འཆི་ལྟས་བྱུང་ཡང་ཉམ་ང་མེད། །རྫོགས་རིམ་དུ་ཤེས་པའི་
གདེང་ཞིག་ཡོད། །ཤི་བའི་དུས་སུ་བར་དོ་འཛིན། །བར་དོ་སྤྲིན་དང་ན་བུན་འདྲ། །ཆགས་སྡང་སྐྱེས་ཀྱང་ཉམ་ང་མེད། །རང་གྲོལ་དུ་ཤེས་པའི་གདེང་ཞིག་ཡོད།། ཅེས་
གསུངས།། ༈ རྗེ་མི་ལས་ལུང་བསྟན་གྱི་རྨི་ལམ་བྱུང་ཚུལ་མགུར་ཕུལ་བས་རྨི་ལམ་བཟང་འདུག་བདག་མེད་མ་ཚོགས་མཆོད་བཟང་པོ་གཤོམ་གསུངས། དེའི་གྲལ་དུ་མི་ལ་རྡོ་རྗེ་རྒྱལ་མཚན་གྱི་རྨི་ལམ་འདི་རྣམས་ངས་བསྟན་ཏོ་གསུངས་
ནས་མ་འོངས་ལུང་བསྟན་བཀའ་བཞི་བརྡ་གྲོལ་གྱི་མགུར་ཆེན་རྡོ་རྗེ་རྒྱལ་པོའི་རྔ་སྒྲ་ལ་རྟ་དྲངས་ནས་བཞེངས། རྗེ་དུས་གསུམ་སངས་རྒྱས་འགྲོ་བའི་མགོན། །པཎ་ཆེན་ནཱ་རོའི་ཞབས་ལ་འདུད། །འདིར་བཞུགས་བུ་
སློབ་གདན་གང་རྣམས། །རྨི་ལམ་བརྡ་ལས་བྱུང་བ་ཡི། །ངོ་མཚར་མ་འོངས་ལུང་བསྟན་འདི། །ཕ་རྒན་ང་ཡིས་བཤད་ཀྱིས་ཉོན། །འཛམ་གླིང་བྱང་ཕྱོགས་ས་སྟེང་དེ། །བོད་ལ་དར་
བའི་ཐུབ་བསྟན་ཡིན། །དེ་སྟེང་གངས་རི་ཆགས་པ་དེ། །ཕ་རྒན་མར་པ་ལོ་ཙཱ་དང༌། །བཀའ་བརྒྱུད་ཡོངས་ཀྱི་བསྟན་པ་ཡིན། །གངས་རྩེ་མོ་དགུང་ལ་རེག་པ་དེ། །ལྟ་བ་འགྲན་ཟླ་མེད་པ་

།ཡིན། །རྩེ་ལ་ཉི་ཟླ་འཁོར་བ་དེ། །སྒོམ་པ་འོད་གསལ་མཁྱེན་བརྩེ་ཡིན། །འོད་ཀྱིས་ནམ་མཁའ་གང་བ་དེ། །ཐུགས་རྗེ་མ་རིག་མུན་སེལ་ཡིན། །རྩ་བས་ས་
མགུར་༄༅། 1/1/01
ཧུ གཞི་ཁྱབ་པ་དེ། །ཕྲིན་ལས་ཀྱི་ས་གཞི་ཁྱབ་པ་ཡིན། །ཕྱོགས་བཞིར་ཆུ་རྒྱུན་འབབ་པ་དེ། །སྨིན་གྲོལ་དབང་བཞིའི་གདམས་པ་ཡིན། །ཆུ་དེས་འགྲོ་ཀུན་ཚིམ་པ་དེ། །གདུལ་བྱ་སྨིན་ཅིང་
གྲོལ་བ་ཡིན། །ཆུ་སྣ་རྒྱ་མཚོར་འབབ་པ་དེ། །འོད་གསལ་མ་བུ་མཇལ་བ་ཡིན། །མེ་ཏོག་སྣ་ཚོགས་བཀྲ་བ་དེ། །འབྲས་བུ་སྐྱོན་བྲལ་ཉམས་མྱོང་ཡིན། །སྤྱིར་རྨི་ལམ་མི་ངན་རྨི་ལམ་
བཟང་༑ །འདིར་ཚོགས་གྲྭ་པ་བུ་སློབ་རྣམས། །སྒོས་ལྷུན་གྲུབ་གངས་རི་མཐོན་པོ་དེའི། །ཤར་དུ་ཀ་ཆེན་བཙུགས་པ་དེ། །དོལ་གྱི་མཚུར་སྟོན་དབང་ངེ་ཡིན། །ཀ་ཐོག་ཏུ་སེང་ཆེན་
འགྱིང་བ་དེ། །ཁོང་མི་བཞི་སེང་དང་འདྲ་བ་ཡིན། །སེང་གཡུ་རལ་མཐའ་ནས་རྒྱས་པ་དེ། །སྙན་བརྒྱུད་ཀྱི་གདམས་ངག་ཐེབས་པ་ཡིན། །སྡེར་བཞི་གངས་ལ་བསྒྲད་པ་དེ། །ཚད་མེད་
》 བཞི་དང་ལྡན་པ་ཡིན། །སྤྱན་མིག་གྱེན་དུ་གཟིགས་པ་དེ། །འཁོར་བ་ལ་ཕྱི་ཕྱག་འཚལ་བ་ཡིན། །སེང་གངས་དཀར་སྟོད་དུ་འཕྱོ་བ་དེ། །ཐར་པའི་གླིང་དུ་གཤེགས་པ་ཡིན། །ཤར་རྨི་

ལམ་མི་ངན་རྨི་ལམ་བཟང༌། །འདིར་ཚོགས་གྲྭ་པ་བུ་སློབ་ཀུན། །ལྷོ་རུ་ཀ་ཆེན་བཙུགས་པ་དེ། །གཞུང་གི་རྔོག་སྟོན་ཆོས་རྡོར་ཡིན། །ཀ་ཐོག་ཏུ་སྟག་མོ་ངར་བ་དེ། །ཁོང་མི་བཞི་སྟག་
དང་འདྲ་བ་ཡིན། །སྟག་གྲྭ་འཛུམ་མཐའ་ནས་རྒྱས་པ་དེ། །སྙན་བརྒྱུད་ཀྱི་གདམས་ངག་ཐེབས་པ་ཡིན། །ཁོང་འཛུམ་ལན་གསུམ་བྱས་པ་དེ། །སྐུ་གསུམ་རང་ངོ་འཕྲོད་པ་ཡིན། །སྡེར་
བཞི་ནགས་ལ་བསྒྲད་པ་དེ། །ཕྲིན་ལས་རྣམ་བཞི་འགྲུབ་པ་ཡིན། །སྤྱན་མིག་གྱེན་དུ་གཟིགས་པ་དེ། །འཁོར་བ་ལ་ཕྱི་ཕྱག་འཚལ་བ་ཡིན། །སྟག་ནགས་ཀྱི་གསེབ་ཏུ་འཕྱོ་བ་དེ། །ཐར་
པའི་གླིང་དུ་གཤེགས་པ་ཡིན། །ཐང་ཤིང་བརྒྱུད་དུ་འབྲེལ་བ་དེ། །བུ་ཚ་བོས་བརྒྱུད་པ་ཟིན་པ་ཡིན། །ལྷོ་རྨི་ལམ་མི་ངན་རྨི་ལམ་བཟང༌། །འདིར་ཚོགས་གྲྭ་པ་བུ་སློབ་ཀུན། །ནུབ་ཏུ་ཀ་
ཆེན་བཙུགས་པ་དེ། །གཙང་རོང་གི་མེས་སྟོན་ཆེན་པོ་ཡིན། །ཀ་ཐོག་ཏུ་ཁྱུང་ཆེན་ལྡིང་བ་དེ། །ཁོང་མི་བཞི་ཁྱུང་དང་འདྲ་བ་ཡིན། །ཁྱུང་གཤོག་སྒྲོ་མཐའ་ནས་རྒྱས་པ་དེ། །སྙན་བརྒྱུད་
ཀྱི་གདམས་ངག་ཐོབས་པ་ཡིན། །ཁྱུང་རྭ་གནམ་དུ་གཟིང་བ་དེ། །ལྟ་སྒོམ་གྱི་གོལ་ས་ཆོད་པ་ཡིན། །སྤྱན་མིག་གྱེན་དུ་གཟིགས་པ་དེ། །འཁོར་བ་ལ་ཕྱི་ཕྱག་འཚལ་བ་ཡིན། །ཁྱུང་ནམ་

།མཁའི་མཐོངས་ལ་འཕུར་བ་དེ། །ཐར་པའི་གླིང་དུ་གཤེགས་པ་ཡིན། །ནུབ་རྨི་ལམ་མི་ངན་རྨི་ལམ་བཟང༌། །འདིར་ཚོགས་གྲྭ་པ་བུ་སློབ་ཀུན། །བྱང་དུ་ཀ་
ཆེན་བཙུགས་པ་དེ། །གུང་ཐང་གི་མི་ལ་རས་པ་ཡིན། །ཀ་ཐོག་ཏུ་རྒོད་པོ་ལྡིང་བ་དེ། །ཁོང་མི་གཞི་རྒོད་དང་འདྲ་བ་ཡིན། །རྒོད་རྩེ་སྒྲོ་མཐའ་ནས་རྒྱས་པ་དེ། །སྙན་བརྒྱུད་ཀྱི་གདམས་
ངག་ཐེབས་པ་ཡིན། །རྒོད་ཚང་བྲག་ལ་བཅས་པ་དེ། །ཚེ་སྲོག་བྲག་ལས་སྲ་བ་ཡིན། །རྒོད་དེ་ལ་བུ་གཅིག་བྱུང་བ་དེ། །འགྲན་གྱི་དོ་མེད་ཅིག་འོང་བ་ཡིན། །བྱ་བྲན་གྱིས་ནམ་མཁའ་
གང་བ་དེ། །བཀའ་བརྒྱུད་ཀྱི་བསྟན་པ་དར་བ་ཡིན། །སྤྱན་མིག་གྱེན་དུ་གཟིགས་པ་དེ། །འཁོར་བ་ལ་ཕྱི་ཕྱག་འཚལ་བ་ཡིན། །རྒོད་ནམ་མཁའི་མཐོངས་སུ་འཕུར་བ་དེ། །ཐར་པའི་གླིང་
དུ་གཤེགས་པ་ཡིན། །བྱང་རྨི་ལམ་མི་ངན་རྨི་ལམ་བཟང༌། །ཁྱོད་འདིར་ཚོགས་རྣམས་ལ་བཤད་པ་ཡིན། །ང་ཕ་རྒན་གྱི་བྱ་བ་བྱས་ཤིང་ཚར། །ད་ཁྱོད་བུ་སློབ་ཀྱི་དུས་ལ་བབས་ནས་
༈ གདའ༑ །ང་མི་རྒན་གྱི་ཁ་ལ་གཏད་ཡོད་ན། །ཕྱིས་སྒྲུབ་བརྒྱུད་ཀྱི་བསྟན་པ་དར་ནས་ཡོངས།། ཞེས་གསུངས་པས། །ཚོགས་པ་ཀུན་གྱིས་དགའ་སྤྲོ་དཔག་ཏུ་མེད་པ་ཐོབ་བོ།། ༈ ན་མོ་གུ་རུ། གངས་

ཅན་རྒྱུད་དུ་སྐུ་འཁྲུངས་ཤིང༌། །འཇིག་རྟེན་སྐྱོན་གྱིས་མ་གོས་ཤིང་། །ནཱ་རོའི་བརྒྱུདཔས་བྱིན་རླབས་ཕྱིན། །དཀའ་བ་སྤྱད་པའི་ངོ་མཚར་ཅན། །འགྲོ་བའི་ནད་གསོ་སྨན་པའི་མཆོག །ཉི་ཟླ་ལྟར་གསལ་ཕྱག་གི་གནས། །རྗེ་མི་ལ་ཞེས་བྱར་
གྲགས་པ་ཡི། །ཕ་རས་པ་དེ་ལ་གུས་ཕྱག་འཚལ། །རྗེ་བཙུན་བྲག་དམར་མཆོང་ལུང་དུ་བཞུགས་དུས། །མར་པ་ཞལ་གཟིགས་ནས་མགུར་བཞེངས་པ་ལ་གསུང་ལན་དུ་མགུར་འདི་བཞེངས་སོ།། ༈ བླ་མའི་ཞལ་མཐོང་
གསུང་ཐོས་པས། །སྤྲང་པོའི་སྙིང་རླུང་ཉམས་སུ་ཤར། །བླ་མའི་རྣམ་ཐར་དྲན་པ་ཡིས། །རྟོགས་པ་མོས་གུས་གཏིང་ནས་སྐྱེས། །ཐུགས་རྗེ་བྱིན་རླབས་དངོས་སུ་ཞུགས། །ཆོས་མིན་
སྣང་བ་ཐམས་ཅད་འགགས། །བླ་མ་དྲན་པའི་གདུང་དབྱངས་འདི། །རྗེ་བཙུན་སྙན་ལ་གསན་ལགས་ཀྱང༌། །སྤྲང་ལ་སྣང་བ་དེ་བས་མེད། །ད་དུང་བགྱིད་དོ་ཐུགས་རྗེས་སྐྱོངས། །སྙིང་
རུས་སྡུག་བསྲན་གྱི་སྒྲུབ་པ་འདི། །ཕ་བླ་མ་མཉེས་པའི་ཞབས་ཏོག་ཡིན། །གཅིག་པུར་རི་ཁྲོད་འགྲིམས་པ་དེ། །མཁའ་འགྲོ་མཉེས་པའི་ཞབས་ཏོག་ཡིན། །རང་རྩིས་མེད་པའི་དམ་ཆོས་
འདི༑ ྋ །སངས་རྒྱས་བསྟན་པའི་ཞབས་ཏོག་ཡིན། །ཚེ་དང་སྒྲུབ་པ་མཉམ་པ་འདི། །མགོན་མེད་སེམས་ཅན་གྱི་སྦྱིན་གཏོང་ཡིན། །ན་དགའ་ཤི་སྐྱིད་ཀྱི་སྙིང་རུས་འདི། །ལས་སྡིག་སྒྲིབ་

ཎྞཱ |༄༅། །སྦྱོང་བའི་ཕྱགས་ཤིང་ཡིན། །སྡིག་ཟས་སྤངས་པའི་དཀའ་ཐུབ་འདི། །ཉམས་རྟོགས་སྐྱེས་པའི་མཐུན་རྐྱེན་ཡིན། །ཕ་བླ་མའི་དྲིན་ལན་བསྒྲུབ་པས་འཇལ།
བུ་ཐུགས་རྗེས་སྐྱོངས་ཤིག་གུ་རུ་རྗེ། །སྤྲང་རི་ཁྲོད་ཟིན་པར་བྱིན་གྱི་རློབས།། ཞེས་གསུངས། ༈ བྲག་དཀར་རྟ་སོ་ནས་ཁྱི་ར་བ་འགའ་ལ་རྣལ་འབྱོར་རྟ་རྒྱུག་གི་གླུ་འདི་བླངས་སོ།། ཕ་དྲིན་ཅན་མར་པའི་
ཞབས་ལ་འདུད། །ང་རང་ལུས་རི་བོའི་དགོན་པ་ན། །བྱང་ཁོག་སྟོད་ཀྱི་ལྷ་ཁང་ན། །ཟུར་གསུམ་སྙིང་གི་དབུ་རྩེ་ན། །སེམས་ཀྱི་རྟ་ཕོ་རླུང་ལྟར་འཕྱོ། །རྟ་འཛིན་ན་ཞགས་པ་གང་གིས་
འཛིན༑ །བརྟོད་ན་ཕུར་པ་གང་གིས་བརྟོད། །ལྟོགས་ན་ཟས་སུ་ཅི་ཞིག་སྟེར། །སྐོམ་ན་ཆུ་རུ་ཅི་ཞིག་བླུད། །འཁྱག་ན་ར་བ་གང་དུ་འཛུད། །རྟ་འཛིན་ན་གཉིས་མེད་ཀྱི་ཞགས་པས་
འཛིན༑ །བརྟོད་ན་ཏིང་འཛིན་གྱི་ཕུར་པས་བརྟོད། །ལྟོགས་ན་བླ་མའི་གདམས་ངག་སྟེར། །སྐོམས་ན་དྲན་པའི་ཆུ་རྒྱུན་བླུད། །འཁྱག་ན་སྟོང་ཉིད་ཀྱི་རྭ་བར་འཛུད། །ཐབས་ཤེས་གཉིས་
》 ཀྱི་སྒ་སྲབ་སྤྲད། །འགྱུར་མེད་བརྟན་པའི་གོང་རྨེད་བཙུགས །སྲོག་རྩོལ་རླུང་གི་མཐུར་མདའ་བཏག །དེ་ལ་རིག་པའི་ཁྱེའུ་ཆུང་ཞོན། །ཐེག་ཆེན་སེམས་བསྐྱེད་རྒྱ་རྨོག་གྱོན། །ཐོས་

བསམ་སྒོམ་པའི་འཇོལ་ཁྲབ་གྱོན། །བཟོད་པའི་ཕུབ་ཆུང་རྒྱབ་ཏུ་ཁུར། །ལྟ་བའི་མདུང་རིང་ལག་ཏུ་ཐོགས། །ཤེས་རབ་ཀྱི་རལ་གྲི་གློ་ལ་བཏག །ཀུན་གཞི་འཇམ་པོའི་སྨྱུག་མ་ལ།
ཁོང་ཁྲོ་མེད་པའི་ཁྱོག་ཅིག་བསྲང་། །ཚད་མེད་བཞི་ཡི་སྒྲོ་ཞིག་བསྐྱོན། །ཤེས་རབ་རྣོན་པོའི་མདེའུ་བཙུགས །སྟོང་པ་ཉིད་ཀྱི་གཞུ་མོ་ལ། །ཐབས་ལམ་ཟབ་མོའི་སྟོང་སྦྱར་ནས། །ཟུང་
འཇུག་ཡངས་པའི་འདོམ་ལ་འཇལ། །མདའ་འཕེན་པ་རྒྱལ་ཁམས་ཡོངས་ལ་འཕེན། །ཕོག་པ་དད་པ་ཅན་ལ་ཕོག །ཤི་བ་ངར་འཛིན་གྱི་འགོང་པོ་ཤི། །དེ་ཕྱིར་དགྲ་ནི་ཉོན་མོངས་
བཏུལ༑ །གཉེན་ནི་འགྲོ་དྲུག་སེམས་ཅན་སྐྱོངས། །རྟ་རྒྱུག་ན་བདེ་ཆེན་ཐང་ལ་རྒྱུག །སྙེགས་ནི་རྒྱལ་བའི་གོ་འཕང་སྙེགས། །དཀྱུས་སྨད་འཁོར་བའི་གཞི་རྩ་བཅད། །དཀྱུས་སྟོད་བྱང་
ཆུབ་སྐམ་སར་སླེབ། །རྟ་དེ་ལྟར་རྒྱུག་པས་སངས་རྒྱས་ཐོབ། །ཁྱོད་ཀྱི་སྐྱིད་དང་འདྲའམ་ལྟོས། །འཇིག་རྟེན་གྱི་སྐྱིད་ལ་སྨོན་རྒྱུ་མེད།། བྱས་པསཁོང་རྣམས་དད་པར་གྱུར་ནས་སོང་ངོ་།ྋ །གངས་ཏི་སེ་
ནས་བོན་ཆུང་ལ་མགུར་འདི་གསུངས་སོསོ་།ྋ དྲིན་ཅན་མར་པའི་ཞལ་ལ་འདུད། །སྒྲ་བསྒྱུར་མར་པའི་བཀའ་དྲིན་དང༌། །རྒྱལ་བ་གོང་མའི་ཐུགས་རྗེས་ཡིས། །སྔོན་གྲོང་ཁྱེར་ཆེན་པོ་མཉན་ཡོད་

༄༅། །དུ། །བཅོམ་ལྡན་ཤཱཀྱ་ཐུབ་པ་དེས། །མུ་སྟེགས་སྟོན་པ་དྲུག་པོ་དེ། །འཁོར་བཅས་ཆོས་ཀྱིས་ཕམ་བྱས་ཏེ། །སངས་རྒྱས་བསྟན་པ་རྒྱས་མཛད་ལྟར།
མགུར་
ཙ འཛམ་གླིང་རི་རྒྱལ་ཏི་སེ་དེ། །བོད་ཀྱི་རྣལ་འབྱོར་རས་པས་ཀྱང༌། །བོན་པོ་ཆོས་ཀྱིས་ཕམ་བྱས་ཏེ། །ཐུབ་བསྟན་སྒྲུབ་བརྒྱུད་ཉིན་མོར་བྱས། །རྫུ་འཕྲུལ་བརྒྱད་ཀྱི་རྩལ་ལས་བྱུང༌། །རྣལ་
འབྱོར་མི་ལ་རས་པ་ལ། །རྩལ་འདི་བྱུང་བའི་རྒྱུ་སྐྱེན་མང༌། །བྱིན་རླབས་བརྒྱུད་པར་ལྡན་པས་ན། །བརྒྱུད་པ་འདི་ཡི་རྩལ་ཅིག་བྱུང་། །རྡོ་རྗེ་འཆང་གི་རྩལ་ཅིག་བྱུང༌། །མཁྱེན་བརྩེའི་
གདམས་ངག་ཀུན་ལྡན་པས། །རྩ་བའི་བླ་མའི་རྩལ་ཅིག་བྱུང༌། །མར་པ་ལོ་ཙཱའི་རྩལ་ཅིག་བྱུང་། །མཐའ་བྲལ་བློ་ལས་འདས་པ་ཡིས། །ལྟ་བ་འདི་ཡི་རྩལ་ཅིག་བྱུང༌། །གདོད་ནས་དག་
པའི་རྩལ་ཅིག་བྱུང༌། །ཡེངས་མེད་དམིགས་པ་བྲལ་བས་ན། །སྒོམ་པ་འདི་ཡིས་རྩལ་ཅིག་བྱུང༌། །འོད་གསལ་ཆེན་པོའི་རྩལ་ཅིག་བྱུང༌། །གང་ཤར་ལྷུག་པར་སྐྱོང་བས་ན། །སྤྱོད་པ་
༈ འདི་ཡི་རྩལ་ཅིག་བྱུང༌། །ཤུགས་འབྱུང་ལྷུག་པའི་རྩལ་ཅིག་བྱུང་། །ཆོས་ཉིད་རང་ངོ་སྤྲོད་པས་ན། །འབྲས་བུ་འདི་ཡི་རྩལ་ཅིག་བྱུང༌། །སྣང་སྟོང་རང་གྲོལ་རྩལ་ཅིག་བྱུང་། །བླ་མའི་

བཀའ་བཞིན་སྒྲུབས་པས་ན། །དམ་ཚིག་འདི་ཡི་རྩལ་ཅིག་བྱུང༌། །ཉེས་ལྟུང་མེད་པའི་རྩལ་ཅིག་བྱུང༌། །རྐྱེན་དང་བསྲེས་ནས་བསྒོམས་པས་ན། །ཉམས་ལེན་འདི་ཡི་རྩལ་ཅིག་བྱུང་།
སྣང་བ་གྲོགས་ཤར་རྩལ་ཅིག་བྱུང༌། །དཀའ་ཐུབ་སྙིང་རུས་མཐར་སྐྱོལ་བས། །རྣལ་འབྱོར་རང་གིས་རྩལ་ཅིག་བྱུང༌། །མི་ལ་རས་པའི་རྩལ་ཅིག་བྱུང༌། །རྩལ་དེས་ཆོས་ལོག་ཚར་
བཅད་ནས། །གངས་དཀར་ཏེ་སེ་ངས་དབང་ཕྱིར། །གནས་འདིར་དམ་ཆོས་བསྟན་པ་དར། །དེ་རྒྱལ་བ་གོང་མའི་བཀའ་དྲིན་ཡིན། །གསོལ་ལོ་མཆོད་དོ་ཡེ་ཤེས་ལྷ།། ཞེས་གསུངས་
སོ༑ །ལ་ཕྱི་ནས་ཉ་མ་རྣམས་ལ་སྐུན་དྲི་སྨེད་ཀྱི་ལན་དུ་མགུར་འདི་གསུངས་སོ།། དཔལ་དེ་རིང་བཀྲ་ཤིས་ཁྲི་གདུགས་ལ། །ཁྱེད་ཕྱག་འཇལ་གྱི་ཡོན་བདག་ཕོ་མོ་དང༌། །ང་རྣལ་འབྱོར་མི་ལ་རས་པ་
གཉིས༑ །འོ་སྐོལ་མ་ཤི་ཕྲད་པ་གློ་བ་དགའ། །ང་མི་རྒན་གླུ་ཡི་དཀོར་མཛོད་ཡིན། །སྙུན་དྲི་སྨེད་གྱི་ལན་དུ་གླུ་ཡིས་འཇལ། །སྙན་ལྷན་ནེ་གསན་ལ་ཐུགས་གཏད་འཚལ། །ཡོས་སྟག་གི་
ལོ་ཡི་ལོ་མཇུག་ལ། །ཡོས་བུ་ལོ་ཡི་ལོ་འགོ་ལ། །ཝ་རྒྱལ་ཟླ་བའི་ཉ་དྲུག་ལ། །ང་འཁོར་བའི་ཆོས་ལ་ཡིད་དབྱུང་ནས། །འབྲོག་ལ་ཕྱི་གངས་ཀྱི་རྭ་བ་དེར། །མི་ངས་ཀྱང་དབེན་པ་སྙེག་

སྦྲོ༄༅། །ཏུ་ཕྱིན། །ཁོང་གནམ་ས་གཉིས་པོ་གྲོས་བྱས་ཏེ། །སྐྱི་སེར་རླུང་གི་དབང་ཆེན་བཏང༌། །འབྱུང་བ་ཆུ་རླུང་གཡོས་གཡོས་ནས། །ལྷོ་སྤྲིན་སྨུག་པོ་འདུན་མར་
༦༽ བསྡུས༑ །ཉི་ཟླ་ཟུང་ཅིག་བཙོན་དུ་བཟུང་། །སྒྱ་སྐར་ཉེར་བརྒྱད་བསྟར་ལ་བརྒྱུས། །ཁྱིམ་གྱི་གཟའ་བརྒྱད་ལྕགས་སུ་བཅུག །དགུ་ཐིག་སྐྱ་མོ་གཏོད་ལ་མནན། །སྐར་ཕྲན་ཡོངས་ལ་སྦུད་
ཀྱིས་བཏབ། །སྦུད་ཀྱིས་མདངས་གཡོག་ཐ་མ་ལ། །ཁ་བ་ཉིན་དགུ་མཚན་དགུ་བབས། །ཆ་ལ་ཉིན་མཚན་བཅོ་བརྒྱད་བབས། །བབས་ཆེ་སྟེ་ཆེ་བ་བལ་འདབ་ཙམ། །འདབ་ཆགས་བྱ་
ལྟར་ལྡིང་ཞིང་བབས། །ཆུང་སྟེ་ཆུང་བ་འཕང་ལོ་མ། །བུང་བ་ལྟ་བུར་འཁོར་ཞིང་བབས། །ཡང་ཆུང་སྲན་མ་ཡུངས་འབྲུ་ཙམ། །ཁུ་འཕང་བཞིན་དུ་འདྲེལ་ཞིང་བབས། །ལར་ཁ་བ་ཆེ་
ཆུང་ཚད་ལས་འདས། །མཐོ་གངས་དཀར་གྱི་རྩེ་མོ་དགུང་ལ་རེག །དམའ་རྩི་ཤིང་ནགས་ཚལ་བསྙལ་ཞིང་མནན། །རི་ནག་པོ་རྣམས་ལ་སྐ་དཀར་གསོལ། །མཚོ་རྦ་རླབས་ཅན་ཤ་དར་
༈ ཆས་བཏབ། །གཙང་ཆབ་སྔོན་མོ་སྦུབས་སུ་བཅུག །ས་མཐོ་དམན་མེད་པར་ཐང་དུ་མཉམ། །འབབ་དེ་ལྟར་ཆེ་བའི་རང་བཞིན་གྱིས། །སྤྱིར་མགོ་ནག་མི་ལ་བཟང་བཙོན་བྱས། ། རྐང་༔

བཞིའི་ཕྱུགས་ལ་མུ་གེ་བྱུང་། །སྒོས་རི་དྭགས་དམན་པའི་འཚོ་བ་བཅད། །སྟེང་འདབ་ཆགས་བྱ་ལ་རྒྱགས་ཆད་བྱུང༌། །འོག་བྲ་བ་བྱི་བ་གཏེར་དུ་སྦས། །གཅན་གཟན་རྣམས་ལ་ཁ་ཆིང་
བྱུང་༑ ྋ །དེ་འདྲའི་སྐྱི་འདང་སྐལ་པ་ལ། །ང་མི་ལ་རས་པའི་སྒོས་སྐལ་དུ། །སྟེང་ནས་བབ་པའི་བུ་ཡུག་དང༌། །དགུང་ལོ་གསར་སྒང་གི་ལྷག་པ་དང༌། །ང་རྣལ་འབྱོར་མི་ལའི་རས་གོས་
གསུམ༑ །མཐོ་གངས་དཀར་གྱི་ལྟོངས་སུ་འཁྲུག་པ་ཤོར། །ཁ་བ་བབ་རྒྱབ་ཆབ་ཏུ་ཞུ། །རླུང་འུར་འུར་ཆེ་ཡང་རང་སར་ཞི། །རས་གོས་མེ་ལྟར་འབར་གྱིན་གདའ། །གྱད་དཔེ་བཞག་གི་
ཤི་སྲོག་དེ་རུ་བསྣོལ། །མཚོན་རྩེ་རྒྱལ་གྱི་རལ་ཁ་དེ་རུ་སྤྲད། །དཔའ་ལ་དོར་གྱི་འཁྲུག་པ་དེར་རྒྱལ་བའི། །སྤྱིར་ཆོས་པ་ཡོངས་ལ་ཚད་ཅིག་བཞག །སྒོས་སྒོམ་ཆེན་ཡོངས་ལ་ཚད་དོ་
* བོར༑ །ཡང་དགོས་གཏུམ་མོ་རས་རྐྱང་གི་ཆེ་བ་བཏོན། །ནང་འདུ་བ་རྣམ་བཞི་སྲང་ལ་གཞལ། །ཕྱིས་ནང་འཁྲུག་མེད་པར་གཏན་ཁྲིགས་བགྱིས། །རླུང་ཚ་གྲང་གཉིས་ཀ་གཅུད་ལ་
བོར༑ །ཕྱིས་ཅི་ཟེར་ཉན་པ་ཁ་ཡིས་བླངས། །སྐྱི་འདང་ཁ་བའི་གདོན་སྲི་མནན། །ཕྱིས་གཡོ་འགུལ་མེད་པར་རྩིས་ལ་ཕབ། །སྲིད་དམག་དཔུང་བགྱིད་ཀྱང་མ་འཚལ་བར། །དུས་ད་རེས་

།ཀྱི་འཁྲུག་པ་རྣལ་འབྱོར་རྒྱལ། །ང་མེས་ཀྱི་ཚ་བོ་སྟག་སླག་ཅན། །སྔར་ཝ་སླག་གྱོན་ནས་འབྲོས་མ་མྱོང༌། །ང་ཕ་ལ་བུ་སྐྱེས་གྱད་ཀྱི་རིགས། །སྡང་དགྲ་ལ་རུ* |༄༅།
ཟུར་འཆོར་མ་མྱོང་། །ང་གཅན་གཟན་རྒྱལ་པོ་སེང་གེའི་རིགས། །གནས་གངས་ཁོང་མིན་པར་སྡོད་མ་མྱོང༌། །ཤོ་མོས་ཀྱང་བྲེ་མོ་བགྱིས་པ་ལགས། །ང་མི་རྒན་གྱི་ཁ་ལ་གཏད་ཡོད་
ན༑ །ཕྱིས་སྒྲུབ་བརྒྱུད་ཀྱི་བསྟན་པ་དར་ཏེ་མཆི། །གྲུབ་ཐོབ་འགའ་རེ་འབྱོན་ཏེ་མཆི། །རྣལ་འབྱོར་མི་ལ་རས་པ་དང༌། །རྒྱལ་ཁམས་ཡོངས་ལ་གྲགས་ཏེ་མཆི། །ཁྱེད་བུ་སློབ་རྣམས་
བསམ་ཞིང་དད་དེ་མཆི། །གཏམ་སྙན་ཞིག་ཕྱིས་ནས་བརྗོད་དེ་མཆི། །ང་རྣལ་འབྱོར་གཡར་ཁམས་བདེ་བར་བྱུང༌། །ཁྱོད་ཡོན་བདག་རྣམས་སྐུ་ཁམས་བདེ་ལགས་སམ།། ཞེས་
༈ བདུད་འདུལ་ཕུག་མོ་ཆེ་ནས་རས་པ་བུ་སློབ་རྣམས་ལ་མགུར་འདི་གསུངས་སོ།། སྙིང་པོའི་དོན་ལ་མངའ་བརྙེས་ཤིང༌། །གཉུག་མའི་དོན་ལ་རྒྱུན་ཆད་མེད། །སྒྲ་བསྒྱུར་མར་པའི་ཞབས་གསུངས།།
༈ ལ་འདུད། །ཕ་ཁོང་གི་མཚན་ཉིད་འདི་འདྲ་སྟེ། །ནམ་མཁའ་བཞིན་དུ་གསལ་ལ་དག །ཉི་ཟླ་བཞིན་དུ་ཀུན་ལ་ཁྱབ། །འདམ་བུའི་ཚལ་བཞིན་མཐོ་དམན་མེད། །སངས་རྒྱས་རྒྱལ་པོ་ལྷོ་

བྲག་པ། །འབྲལ་མེད་གཙུག་གི་རྒྱན་དུ་བཞུགས། །རིགས་དྲུག་གཙོ་བོ་མི་རྣམས་ཀྱང༌། །དཔྱིད་དང་སྟོན་གྱི་དུས་རྟག་ཏུ། །སྙིང་པོ་མེད་པའི་སོ་ནམ་ལ། །སེར་མོ་ཆང་གི་ཡོ་ལང་
བྱེད༑ །འོ་སྐོལ་ཆང་ཅིག་བཙོས་ནས་འཐུང༌། །ཆང་གི་བཙོ་ལུགས་བཤད་ཙ་ན། །སྐུ་གསུང་ཐུགས་ཀྱི་སྒྱེད་པུ་བཙུགས །སྟོང་པ་ཉིད་ཀྱི་ཟངས་ནང་དུ། །དཀར་མོ་དད་པའི་ནས་ཅིག་
བླུགས༑ །དྲན་པ་སྙིང་རྗེའི་ཆུ་ཅིག་བླུགས། །ཡེ་ཤེས་ཆེན་པོའི་མེ་ཅིག་སྦར། །མཐའ་དབུས་མེད་པར་ཆན་དུ་བཙོས། །མཉམ་པ་ཉིད་ཀྱི་ཐང་དཀྱིལ་དུ། །བདེ་བ་ཆེན་པོའི་ཕྱར་བར་
བརྡལ༑ །གདམས་ངག་དམ་པའི་ཕབ་ཅིག་བཏབ། །ཚད་མེད་བཞི་ཡི་མལ་དུ་ཉལ། །དུ་མ་རོ་གཅིག་གླུམ་དུ་ལངས། །འདུ་བྱེད་རྫ་མའི་ནང་དུ་བླུགས། །ཐབས་ཤེས་གཉིས་སུ་མེད་
པར་བསིངས། །ཡེ་ཤེས་ལྔ་ཡི་ཆང་དུ་དྭངས། །འདོད་དགུ་འབྱུང་བའི་ཐེམ་ཁུང་ནས། །ཟག་མེད་བདུད་རྩིའི་ཆང་བཙག་པ། །རྒྱུ་ལ་རྣམ་དག་ཧེ་རུ་ཀ །རྐྱེན་ལ་ཆོས་དབྱིངས་ཧེ་རུ་
ཀ །མདོག་ལ་པདྨ་ཧེ་རུ་ཀ །རོ་ལ་རྡོ་རྗེ་ཧེ་རུ་ཀ །དྲི་ལ་སྣ་ཚོགས་ཧེ་རུ་ཀ །རེག་ལ་སྒེག་པའི་ཧེ་རུ་ཀ །ད་ནི་རྣལ་འབྱོར་ཆང་འཐུངས་ཏེ། །དང་པོ་ཆོས་སྐུ་གསལ་ལ་དག

༄༅། །གཉིས་པ་ལོངས་སྐུ་རྫོགས་སངས་རྒྱས། །གསུམ་པ་སྤྲུལ་སྐུར་ཅིར་ཡང་སྣང༌། །རྒྱུན་ཆད་མེད་པའི་སིང་པོ་ལ། །སྐལ་ལྡན་བདུད་རྩིར་འཐུང་སྟེ་མཆི།
སྐལ་མེད་འཐུང་མཁན་འབྱུང་དོགས་མེད། །ཡང་ཅིག་འཐུང་བའི་དཔེ་བཤད་ན། །མྱོང་འཛིན་དག་པའི་ཆང་ཕུད་དེི། །ཆོས་ཉིད་ངང་དུ་བསིངས་ནས་ནི། །གསུམ་ལྡན་བླ་མ་སངས་རྒྱས་
མཆོད༑ །ཐབས་ཤེས་ལྡན་པའི་འབྲིང་པོ་དེས། །དམ་ཚིག་ངང་དུ་བཀུག་བཀུག་ནས། །དཀྱིལ་འཁོར་ལྷ་ཚོགས་མཉེས་པར་བྱས། །མཆོག་ཐུན་མོང་གཉིས་ཀྱི་སིངས་པོ་འདི། །ཉམས་
མྱོང་ངང་དུ་བརྐྱངས་ནས་ཀྱང༌། །རང་གཞན་ཀུན་གྱི་འདོད་པ་སྒྲུབ། །ད་མཛེས་པ་དྲུག་གི་ཆང་སྐྱོགས་སུ། །སྙན་བརྒྱུད་དག་པའི་ཆང་ཡོད་དེ། །ཆང་དེ་འཐུང་ན་བདེ་བ་འབར། །རོ་དེ་
མྱང་ན་མྱ་ངན་འདས། །དེ་རྣལ་འབྱོར་ཆང་གི་འཐུང་ལུགས་ཡིན། །ཀུན་ལ་མེད་པའི་ཁྱད་ཆོས་ཡིན། །དེ་ངོ་མཚར་སྤྱོད་པ་སྨད་དུ་བྱུང༌། །ཨེ་མ་ངོ་མཚར་མི་ཆེའམ།། ཅེས་
གསུངས།། ༈ ཐོང་ལ་ནས་དམ་པ་ལ་རྗེ་བཙུན་གྱི་སྨྱོ་ལུགས་འདི་མགུར་དུ་གསུངས་སོ།། རྗེ་བླ་མ་རྣམས་ལ་ཕྱག་འཚལ་ལོ། །བཀའ་དྲིན་ཅན་ལ་སྐྱབས་སུ་མཆི། །མི་མཐུན་རྐྱེན་དང་བར་ཆད་

སོལ༑ །མཐུན་པའི་ལམ་སྣ་ཆོས་ལ་དྲོངས། །རྣལ་འབྱོར་མི་ལ་རས་པ་ལ། །གཞན་ཡང་སྨྱོའམ་སྨྱོའ མ་ཟེར། །རང་ཡང་སྨྱོ་འམ་སྙམ་པ་བྱུང་། །སྨྱོ་བའི་སྨྱོ་ལུགས་བཤད་ཙ་ན། །ཕ
སྨྱོ་བུ་སྨྱོ་བརྒྱུད་པ་སྨྱོ། །བརྒྱུད་པ་རྡོ་རྗེ་འཆང་ཆེན་སྨྱོ། །ཡང་མེས་ཏི་ལེ་ཤེར་བཟང་སྨྱོ། །མེས་པོ་ནཱ་རོ་པཎ་ཆེན་སྨྱོ། །ཕ་རྒན་མར་པ་ལོ་ཙཱ་སྨྱོ། །ང་རང་མི་ལ་རས་པ་སྨྱོ། །བརྒྱུད་པ་
འཆང་ཆེན་དེ། །སྐུ་བཞི་ལྷུན་གྲུབ་གདོན་གྱིས་སྨྱོ། །ཡང་མེས་ཏེ་ལོ་ཤེས་བཟང་དེ། །ཕྱག་རྒྱ་ཆེན་པོའི་གདོན་གྱིས་སྨྱོ། །མེས་པོ་ནཱ་རོ་པཎ་ཆེན་དེ། །རིག་པ་བརྟུལ་ཞུགས་གདོན་
གྱིས་སྨྱོ། །ཕ་རྒན་མར་པ་ལོ་ཙཱ་དེ། །རྒྱུད་སྡེ་བཞི་ཡི་གདོན་གྱིས་སྨྱོ། །ང་རང་མི་ལ་རས་པ་དེ། །རླུང་སེམས་གཉིས་ཀྱི་གདོན་གྱིས་སྨྱོ། །ཕྱོགས་རིས་མེད་པའི་ལྟ་བ་སྨྱོ། །དམིགས་
གྷིམེད་རང་གསལ་སྒོམ་པ་སྨྱོ། །འཛིན་མེད་རང་གྲོལ་སྤྱོད་པ་སྨྱོ། །རེ་དོགས་མེད་པའི་འབྲས་བུ་སྨྱོ། །ཟོལ་ཟོག་མེད་པའི་དམ་ཚིག་སྨྱོ། །སྨྱོ་བས་མི་ཚད་འདྲེ་ཡང་གདོན། །ཕོ་གདོན་དུ་
བླ་མའི་གདམས་ངག་གནོད། །མོ་གདོན་དུ་མཁའ་འགྲོའི་བྱིན་རླབས་གནོད། །བློ་བདེ་བའི་འགོང་པོ་ཕུག་ཏུ་ཞུགས། །ཐོང་རྩལ་གྱི་འདྲེ་མོས་རྒྱུན་དུ་གནོད། །འདྲེ་གདོན་གྱི་མི་ཚད་ན་ཡང་་

༈ ༄༅། །ན། །ཕྱག་རྒྱ་ཆེན་པོས་རྒྱབ་ནས་གཟེར། །རྫོགས་པ་ཆེན་པོས་མདུན་ནས་གཟེར། །རླུང་བུམ་པ་ཅན་གྱི་གཅོང་གིས་ཟིན། །སྟོད་ནས་ཡེ་ཤེས་ཀྱི་ཚད་པས་
གཟེར༑ །འོག་ན་ཏིང་འཛིན་གྱི་གྲང་བ་ན། །བར་ན་བདེ་སྟོང་གི་ཚ་གྲང་འཐབ། །ཁ་ནས་གདམས་ངག་ཁྲག་ལྟར་སྐྱུགས། །ཆོས་ཉིད་ཀྱི་བདེ་བས་བྱང་ཁོག་བརྒྱངས། །ན་ནས་མི་ཚད་
འཆི་ཡང་འཆི། །ལྟ་བའི་ཀློང་དུ་ཕྱོགས་རིས་འཆི། །སྒོམ་པའི་ཀློང་དུ་བྱིང་རྒོད་འཆི། །སྤྱོད་པའི་ཀློང་དུ་ཚུལ་འཆོས་འཆི། །འབྲས་བུའི་ཀློང་དུ་རེ་དོགས་འཆི། །དམ་ཚིག་ཀློང་དུ་ཟོལ་
ཟོག་འཆི། །སྐུ་གསུམ་ངང་དུ་རྣལ་འབྱོར་འཆི། །རྣལ་འབྱོར་འཆི་བའི་ནང་པར་དེར། །སྣམ་བུ་བྱང་རྐྱང་མ་ལགས་པའི། །ཕྱི་སྣང་བ་ཁྲ་མོའི་རེ་ཐུམ་ཐོང༌། །རྩྭ་གྲོས་མའི་ཐག་པ་མ་
ལགས་པའི། ། ཨ་ཝ་དྷུ་ཏིའི་ཐག་པས་སྒྲོགས། །སྣབས་བཤལ་བུ་ཚ་མ་ལགས་པའི། །བུ་རིག་པའི་ཁྱེའུ་ཆུང་ཡར་བཞེངས་ལ། །རྣལ་འབྱོར་ཤི་བའི་རོ་འདི་ཁུར། །ས་ལམ་སྐྱ་མོ་མ་
ལགས་པའི། །བྱང་ཆུབ་ཆེན་པོའི་ལམ་ལ་ཁུར། །ས་མཁན་མཁའ་འགྲོ་སྡེ་བཞིས་གྱིས། །རོ་ལམ་བཀའ་བརྒྱུད་བླ་མས་དྲོངས། །གཡའ་རི་སྤང་རི་མ་ལགས་པའི། །དཔལ་ཀུན་ཏུ་

བཟང་པོའི་རི་ལ་སྐྱོལ། །དུར་ཁྲོད་ཝ་སྤྱང་མ་ལགས་པའི། །ཐབས་ཤེས་རབ་གཉིས་ཀྱི་ཝ་སྤྱང་རོལ། །རྡོ་རྗེ་འཆང་གི་དུར་དུ་སྦོས།། ཞེས་གསུངས་སོ།། ༈ སྤྲོ་བདེ་བཀྲ་ཤིས་སྒང་དུ་དྭགས
ཎྜཱ པོ་རིན་པོ་ཆེ་སྣ་ལེན་གྱི་མགུར་འདི་གསུངས་སོ།། སྤྲོས་མེད་ཆོས་སྐུའི་ནམ་མཁའ་ལ། །འགག་མེད་ཐུགས་རྗེའི་སྤྲིན་བསྡུས་ཏེ། །ལས་ཅན་སྐྱབས་གྱུར་འགྲོ་བའི་མགོན། །དྲིན་ཆེན་མར་པའི་ཞབས་
ལ་འདུད། །བུ་གཡས་ན་འདུག་པ་རས་ཆུང་པ། །གཡོན་ན་འདུག་པ་ཞི་བ་འོད། །གཡས་རམ་ཐེག་ལ་གཡོན་རམ་སྐྱོར། །གླུ་འདི་ལ་ལྷ་རྗེས་གསན་པར་ཞུ། །དཔལ་དྲི་མ་མེད་པའི་
ཞིང་ཁམས་སུ། །མི་ང་དང་ང་ཟེར་མང་ལགས་ཀྱང་། །ཡུལ་རྒྱ་གར་དབུས་ན་སྒྲ་ཆེ་ཞིང༌། །ཉི་ཟླ་ལྟ་བུར་གསལ་བ་དེ། །རྗེ་ནཱ་རོ་མཻ་ཏྲི་རྣམ་གཉིས་ལགས། །ཕ་གྲུབ་ཐོབ་གཉིས་ཀྱི་
ཐུགས་ཀྱི་སྲས། །དུས་གསུམ་སངས་རྒྱས་བཅུད་འདུས་པ། །སྒྲ་བསྒྱུར་མར་པ་ལོ་ཙཱ་ནི། །དཀྱིལ་འཁོར་གྱི་གཙོ་བོ་ཡིན་པའི་ཕྱིར། །སྐལ་ལྡན་ཡིད་དབང་འཕྲོག་བྱེད་པའི། །སྙན་པ་
དཔའ་བོ་མཁའ་འགྲོས་བརྗོད། །དེ་ཐོས་ཁོ་བོས་མ་བཟོད་དེ། །འབད་རྩོལ་དྲག་པོས་སྤྱན་སྔར་ཕྱིན། །མཇལ་མ་ཐག་ཏུ་དགའ་བདེ་ཐོབ། །ཞབས་ཀྱི་པདྨོ་ལ་བཏུད་ནས། །ཚེ་འདིར་

#༄༅། །སངས་རྒྱས་ཐོབ་པ་ཡི། །གདམས་ངག་ཟབ་མོ་གནང་དགོས་ཞུས། །ཕ་སངས་རྒྱས་ཁོང་གི་ཞལ་ནས་ཀྱང༌། །ཚེ་འདིར་འཁོར་བའི་རྒྱུན་གཅོད་པའི། །མཚོན་
ངར་མ་ལྟ་བུའི་གདམས་ངག་ཞིག །ནཱ་རོའི་ཐུགས་རྗེས་ཡོད་དོ་གསུངས། །བདག་དབུལ་བའི་ཟང་ཟིང་མ་མཆིས་ཏེ། །སྒོ་གསུམ་འབད་ནས་ཐུགས་དམ་བསྐང་།ྋ །དུས་གསུམ་མཁྱེན་པའི་
ཐུགས་རྗེ་ཡིས། །བདག་གི་ལྷག་བསམ་མཁྱེན་པའི་ཕྱིར། །བརྩེ་བ་ཆེན་པོས་ཉེར་དགོངས་ནས། །བཀའ་བབ་བཞི་ཡི་གདམས་ངག་རྣམས། །འཕྲི་བསྣན་ལྷག་ཆད་ཡོད་རེ་གསུངས།
དབུ་བསྙུང་བཞེས་ཏེ་གནང་ནས་ཀྱང༌། །ད་དུས་བསྟན་པའི་སྙིགས་མ་ལ། །ཚེ་ལ་ལོང་མེད་རྐྱེན་མང་བས། །ཁྱོད་ཤེས་བྱའི་གཤིས་ལ་མ་ཤོར་བར། །སྒྲུབ་པ་སྙིང་པོར་ལོངས་ཤིག་
གསུངས༑ །ངས་བླ་མའི་བཀའ་དྲིན་བསབ་པའི་ཕྱིར། །འཆི་བས་འཇིགས་པའི་ལྕགས་བཏབ་ནས། །བརྩོན་འགྲུས་དྲག་པོས་སྒོམ་པའི་མཐུས། །ལྟས་ངན་རྣམ་རྟོག་གཡང་དུ་ཁུག
༈ དུག་གསུམ་རང་མཚང་རིག་པའི་ཕྱིར། །སྐུ་གསུམ་ལྷུན་གྲུབ་ངོ་འཕྲོད་པས། །བརྒྱུད་པའི་བྱིན་རླབས་ཉམས་རྟོག་རྣམས། །སྐལ་ལྡན་རྣམས་ལ་འཕོ་བའི་ཕྱིར། །ཟབ་དགུ་འདུས་པའི་ི

གདམས་ངག་རྣམས། །སྟོན་པ་ཁྱེད་ལ་སྟེར་བས་ན། །ཉམས་སུ་ལོངས་ལ་བསྟན་པ་སྤེལ། །ལྷ་རྗེའི་ཐུགས་ལ་དེ་ཞོག་ལ། །མི་རིང་གློད་ལ་བཞུགས་པར་ཞུ། །ང་རྣལ་འབྱོར་གྱི་རྣམ་
ཐར་དེ་བཞིན་ལགས། །གླེང་མོ་ཞིབ་རྒྱས་ཁད་ཀྱིས་བྱེད། །གསེར་དང་མི་རྒན་ལོ་མི་མཐུན། །ཇ་བསྐོལ་བའི་ཐབ་ཆས་བདག་ལ་མེད། །ཁྱེད་བཀའ་བརྒྱུད་ཀྱི་བསྟན་པ་འཛིན་འདོད་
ན༑ །ང་སྤྱོད་ལྟོས་ལ་ང་བཞིན་བསྒོམས། །གླུ་དེ་ལ་སྟོན་པའི་དྲིས་ལན་མཛོད།། ཅེས་གསུངས། ༈ བྲག་སྐྱ་རྡོ་རྗེ་རྫོང་དུ་རས་ཆུང་པར་རྗེ་བཙུན་གྱི་བླ་མའི་གསུང་གསང་བ་སུམ་ཅུའི་གདམས་ངག་འདི་མགུར་དུ་
གསུངས་སོ།། བུ་གཏན་དུ་དཀོན་མཆོག་བཟང་ངོ་གསུངས། །གྲོགས་སུ་དད་པ་བསྟན་ཅིག་གསུངས། །གདོན་དུ་རྣམ་རྟོག་ཆེའམ་གསུང༌། །བདུད་དུ་ང་རྒྱལ་ཆེའོ་གསུངས། །སྡིག་ཏུ་
སྐུར་པ་ཆེའོ་གསུངས། །ལམ་དུ་ཕྲག་དོག་གནོད་དོ་གསུངས། །ཕུང་ཁྲོལ་ཆང་གིས་བྱེད་དོ་གསུངས། །སྡིག་པ་སྟོབས་བཞིའི་མ་བཤགས་ན། །འགྲོ་བ་དྲུག་ཏུ་འཁྱམ་མོ་གསུངས། །
བསོད་ནམས་འབད་ནས་མ་བསགས་ན། །ཐར་པའི་བདེ་བ་མི་འཐོབ་གསུངས། །མི་དགེ་བཅུ་པོ་མ་སྤང་ན། །ངན་སོང་སྡུག་བསྔལ་མྱོང་དགོས་གསུངས། །སྟོང་ཉིད་སྙིང་རྗེ་མ་བསྒོམ་

# [༄༅། །ན། །མཐར་ཐུག་སངས་རྒྱས་མི་ཐོབ་གསུངས། །ཚེ་འདིར་སངས་རྒྱས་ཐོབ་འདོད་ན། །སེམས་ལ་ཡེངས་མེད་ལྟོས་ཤིག་གསུངས། །རྒྱུད་ཀྱི་མཐར་ཐུག
བསྡུས་པའི་དོན། །རྣལ་འབྱོར་དྲུག་ལྡན་སྒོམ་ཅིག་གསུངས། །གདམས་ངག་མཐར་ཐུག་བསྡུས་པའི་དོན། །གསང་སྔགས་ཐབས་ལམ་སྒོམ་ཅིག་གསུངས། །རྙེད་དང་བཀུར་སྟི་གྲགས་
འདོད་ན། །བདུད་ཀྱི་ཁ་རུ་ཚུད་དོ་གསུངས། །བདག་བསྟོད་གཞན་ལ་གནོད་པ་ན། །འཇིགས་པའི་གཡང་སར་ལྟུང་ངོ་གསུངས། །སེམས་ཀྱི་གླང་པོ་མ་བཏུལ་ན། །གདམས་ངག་ཚིག་
གིས་བསླུའོ་གསུངས། །བསོད་ནམས་སེམས་བསྐྱེད་ཆེའོ་གསུངས། །ལྟ་བ་སྐྱེ་མེད་བཟང་ངོ་གསུངས། །ཉམས་ལེན་ཐབས་ལམ་ཟབ་བོ་གསུངས། །ལག་ལེན་རྩ་རླུང་གྱིས་ཤིག་
གསུངས༑ །དམ་པ་རྗེ་ལ་བསྟེན་ཅིག་གསུངས། །མི་ཚེ་ཡེངས་ལ་མ་སྐྱེལ་གསུང༌། །རང་སེམས་སྐྱེ་མེད་ལྟོས་ཤིག་གསུངས། །འཁོར་བར་བདེ་ལ་མ་རེ་གསུངས། །སྡུག་བསྔལ་སྐྱོན་
༈ དུ་མ་ལྟ་གསུངས། །སེམས་རྟོགས་སངས་རྒྱས་ཡིན་ནོ་གསུངས། །མང་དུ་སྤྲོས་པ་མི་དགོས་གསུངས། །དོན་དེ་ལས་ཟབ་པ་མེད་དོ་གསུངས། །དེ་དག་ཉམས་སུ་ལོངས་ཤིག་

གསུངས།། ཞེས་གསུངས། ཆུ་བར་ནས་སླན་སྒོམ་ལ་མགུར་འདི་གསུངས་སོ།། བུ་དང་ཆུང་མ་ངོ་བསྲུང་གསུམ། །འདི་གསུམ་རྣལ་འབྱོར་གྱི་འཆིང་བ་ཡིན། །ཆོས་མཛད་རྣམས་ཀྱིས་སྤང་འཚལ་
ཤྲཱྀ ལོ༑ །རྫས་དང་ལོངས་སྤྱོད་ཁེ་གྲགས་གསུམ། །འདི་གསུམ་རྣལ་འབྱོར་གྱི་བར་ཆད་ཡིན། །ཆོས་མཛད་རྣམས་ཀྱིས་སྤང་འཚལ་ལོ། །གཉེན་དང་ཡོན་བདག་སློབ་མ་གསུམ། །དེ
གསུམ་རྣལ་འབྱོར་གྱི་བཤོལ་འདེབས་ཡིན། །ཆོས་མཛད་རྣམས་ཀྱིས་སྤང་འཚལ་ལོ། །ཆང་དང་ངལ་དུབ་གཉིད་དང་གསུམ། །དེ་གསུམ་རྣལ་འབྱོར་གྱི་ཆོམ་པོ་ཡིན། །ཆོས་མཛད་
རྣམས་ཀྱིས་སྤང་འཚལ་ལོ། །གཏམ་དང་གད་མོ་ལྟད་མོ་གསུམ། །དེ་གསུམ་རྣལ་འབྱོར་གྱི་གཡེང་བ་ཡིན། །ཆོས་མཛད་རྣམས་ཀྱིས་སྤང་འཚལ་ལོ། །བླ་མ་དང་གདམས་ངག་དད་པ་
གསུམ༑ །དེ་གསུམ་རྣལ་འབྱོར་གྱི་གཞི་རྟེན་ཡིན། །ཆོས་མཛད་རྣམས་ཀྱིས་སྒྲུབ་འཚལ་ལོ། །དབེན་གནས་དང་གྲོང་ཆོག་འཚོ་བ་གསུམ། །དེ་གསུམ་རྣལ་འབྱོར་གྱི་མཁར་བ་ཡིན། །
ཆོས་མཛད་རྣམས་ཀྱིས་སྒྲུབ་འཚལ་ལོ། །མ་ཡེངས་མི་རྟོག་བདེ་བ་གསུམ། །དེ་གསུམ་རྣལ་འབྱོར་གྱི་གཏན་གྲོགས་ཡིན། །ཆོས་མཛད་རྣམས་ཀྱིས་སྒྲུབ་འཚལ་ལོ། །ལྷུག་པ་ཤུགས་ ྨ

སྦྲུ|༄༅། །འབྱུང་རང་བྱུང་གསུམ། །དེ་གསུམ་རྣལ་འབྱོར་གྱི་འཁྱེར་སོ་ཡིན། །ཆོས་མཛད་རྣམས་ཀྱིས་སྒྲབ་འཚལ་ལོ། །ཆགས་མེད་སྡང་མེད་མངོན་ཤེས་གསུམ།
༄༅ དེ་གསུམ་རྣལ་འབྱོར་གྱི་ལམ་རྟགས་ཡིན། །ཆོས་མཛད་རྣམས་ཀྱིས་སྒྲུབ་འཚལ་ལོ།། ཞེས་གསུངས། ཆུ་བར་ནས་ཚེ་རིང་མཆེད་ལྔ་ལ་སྐུ་གསུམ་ངོ་སྤྲོད་ཀྱི་གདམས་པ་ལ་དག་པ་བདེ་ཆེན་དུ་བགྲོད་ལུགས་འདི་རྣམས་
མགུར་དུ་བཞེངས་པ། འཛམ་གླིང་སྙིང་པོ་རྒྱ་གར་ཡུལ། །གཙུག་ལག་ཁང་ཆེན་བི་ཀྲ་མ། །རིག་པའི་འབྱུང་གནས་དེ་ཉིད་ཀྱིས། །བྱང་སྒོ་བསྲུང་བའི་པཎྜི་ཏ། །མི་ཡི་སེང་གེ་འགྲན་ཟླ་
མེད༑ །རྒོལ་བ་ངན་པའི་ཀླད་འགེམ་ཕྱིར། །གྱད་སྟོབས་པོ་ཆེ་ཡི་དཔེ་དང་མཚུངས། །བཀའ་རྒྱུད་སྡེ་བཞི་ལ་མ་རྨོངས་ཤིང༌། །མཆོག་ཐུན་མོང་དངོས་གྲུབ་བསྙེས་པ་དེ། །རྗེ་ནཱ་རོ་པཎ་
ཆེན་མ་ལགས་སམ། །དེ་ཉིད་སྲས་ཀྱི་མཆོག་གྱུར་། །ཕ་དཀའ་བ་སྤྱད་པའི་ཐུགས་རྒྱུས་ཅན།ྋ།ལྷོ་བྲག་མར་པ་ལོ་ཙཱ་ཞེས། །མཚན་ཡོངས་སུ་གྲགས་པ་འབྲུག་སྒྲ་ལྟར། །རྗེ་བཀའ་
༈ དྲིན་ཅན་གྱི་ཞལ་སྔ་ནས། །ཤཱ ཀ་ཐུབ་བསྟན་པའི་སྙིགས་མ་ལ། །མི་རྣམས་ཚེ་ཐུང་ལོངས་སྤྱོད་དབུལ། །བདུད་རིགས་བར་ཆད་མང་བའི་ཕྱིར། །དུས་ཡུན་རིང་སྡོད་པའི་ལོང་མེད་

ཅིང་༑ །ཤེས་བྱའི་མཐའ་ལ་ཆོད་དུས་མེད། །རྒྱུད་སྡེའི་མཁྱེན་རྒྱ་མི་འཚལ་བར། །བུ་སྒྲུབ་པ་སྙིང་པོར་ལོངས་ཤིག་གསུངས། །མི་ངས་ཀྱང་ལེ་ལོ་མ་བགྱིས་ཏེ། །རྗེའི་གསུངས་པའི་
བཀའ་བཞིན་རྗེས་སུ་མཉན། །གནས་རི་ཁྲོད་བས་མཐའ་བསྙག་ནས་ཀྱང༌། །ལུས་དཀའ་ཐུབ་སྤྱད་དེ་བསྒོམ་པ་ལས། །ཉམས་ཅུང་ཟད་རྒྱུད་ལ་སྐྱེས་པ་སོགས། །སེམས་ལྷན་ནེ་གཏོད་
ཅིག་སྐལ་བཟང་མ། །སྤྱིར་འོ་སྐོལ་འགྲོ་དྲུག་སེམས་ཅན་ལ། །གཞི་བར་དོའི་ཆོས་དྲུག་ཤེས་ཀྱང་འཚལ། །ལམ་སྲིད་པ་གསུམ་གྱི་འབྱུང་འཇུག་གིས། །གནས་ཁམས་གསུམ་འཁོར་བར་
ཡང་ཡང་འཁྱམས། །འཕྲང་འཇུར་མིག་གསུམ་གྱི་ས་མཚམས་སུ། །ཤུལ་རིང་མགྲོན་པོ་མི་གསུམ་ལ། །མཛའ་བཤེས་གཉེན་གྱི་བྱ་ར་བས། །དགའ་བྲོད་བདུད་ནས་བསུ་བ་ཡོད། །
བསུ་མ་དེ་དང་མ་མཇལ་ན། །དགྲ་སྡང་གཤེད་མའི་ཕྱག་བརྙན་པས། །བྱ་སྤྱོད་ལྟ་ཉུལ་འོང་སྟེ་མཆི། །དཔུང་དེད་དཔོན་གསུམ་དང་མ་འགྲོགས་ན། །རྒྱུས་མེད་འཇིགས་བཅས་ཚོགས་པ་
རྣམས༑ །མ་མཐོང་འཇིགས་པའི་སྐུང་ས་ནས། །ལུང་སྟོང་བདུད་ཀྱི་ཕོ་ཉ་གསུམ། །ཐར་མེད་ཇག་པའི་ལམ་ན་བསྒུག །འདྲེ་མིན་སྤྲུལ་པའི་གཟུགས་འཛིན་ཅིང་། །བསླུ་བའི་ཚིག་གིས་

།ཡིད་བསྒྱུར་ཏེ། །ལམ་གོལ་ལོག་པར་ཁྲིད་ནས་ཀྱང༌། །བདུན་ཕྲག་བདུན་པ་ཡན་ཆད་དུ། །སྣང་མུན་སྲིད་པའི་བར་དོ་རུ། །ཚ་གྲང་སྡུག་བསྔལ་ཉམས་སུ་
མྱོང་༑ །དེ་ནས་ལས་ཀྱི་རྗེས་འབྲངས་ཏེ། །སླར་ཡང་འཁོར་བའི་བཙོན་རར་འཇུག །ད་བཙོན་ར་དེ་ལས་ཐར་འདོད་ནས། །ད་རེས་འཁོར་འདས་བར་དོ་རུ། །གནས་ལུགས་ངོ་སྤྲོད་ཕྱག་
རྒྱ་ཆེ། །གཞི་ལྟ་བ་གཏན་ལ་འབེབས་ཀྱང་འཚལ། །སྣང་བ་སྐྱེ་ཤིའི་བར་དོ་རུ། །རིག་པ་སེམས་ཀྱི་རྩལ་སྦྱངས་ཕྱིར། །ལམ་བསྐྱེད་རྫོགས་གཉིས་ལ་འབད་ཀྱང་འཚལ། །རང་བཞིན་
ལམ་གྱི་བར་དོ་རུ། །གཉུག་མ་ཡེ་ཤེས་ངོས་བཟུང་ཕྱིར། །སྙན་བརྒྱུད་ཀྱི་གདམས་ངག་བསྒོམ་ཡང་འཚལ། །རྨི་ལམ་གཉིད་ཀྱི་བར་དོ་རུ། །བག་ཆགས་ལམ་དུ་བསྒྱར་བའི་ཕྱིར།
འོད་གསལ་སྐྱ་ལུས་སྦྱང་ཡང་འཚལ། །ཐ་མ་སྲིད་པའི་བར་དོ་རུ། །སྐུ་གསུམ་མངོན་དུ་གྱུར་ནས་ཀྱང་། །ཞིང་ཁམས་གསུམ་དུ་བགྲོད་ཀྱང་འཚལ། །གལ་ཏེ་མངོན་དུ་མ་གྱུར་ན། ། སྐྱེ་
གནས་བརྒྱུད་པའི་བར་དོ་རུ། །སྨོན་ལམ་དག་པས་མཚམས་སྦྱར་ནས། །རྒྱུ་འབྲས་མི་བསླུའི་རྟེན་འབྲེལ་གྱིས། །དལ་འབྱོར་འཛོམ་པའི་ལུས་ཐོབ་ཅིང༌། །སྔ་མའི་ལས་འཕྲོ་སད་ནས་ ྨ

ཀྱང་༑ །ལམ་གྱི་རྟོག་པ་མངོན་ཕྱུངས་ཏེ། །རིང་པོར་མི་ཐོགས་དེ་ཉིད་དུ། །གྲོལ་བར་འགྱུར་བ་ཐེ་ཚོམ་མེད། །ཁྱེད་ཡ་མཚན་ཆེ་བའི་བུད་མེད་ལྔ། །རྩེ་གཅིག་གུས་པས་བཀའ་ཉན་
ཞིང་༑ །དོན་ཆེད་དུ་བསྐྱར་ཏེ་ཞུ་བ་ལ། །མི་ཁོ་བོས་བར་དོའི་གདམས་ངག་བཤད། །རྗེ་ལྷོ་བྲག་མར་པའི་ཐུགས་ཕྱུང་ཡང༌། །གནད་དེ་ལས་ཟབ་པ་ཡོད་རེ་ཀན།། ཞེས་མགུར་དུ་བཞེངས་པ་
ལགས་སོ།། ༈ ན་མོ་གུ་རུ། །ཆོས་དབྱིངས་རབ་འབྱམས་མཁའ་ཀློང་ཡངས་པའི་ངོགས། །མཁྱེན་གཉིས་ཡེ་ཤེས་གཟའ་སྐར་རྣམ་བཀྲ་བའི། །གངས་ལྗོངས་གྲུབ་པའི་རྣ་རྒྱན་མི་ལ་རྗེའི། །ཐུགས་སྲས་ཟླ་བ་ལྟ་བུའི་རས་ཆུང་
པ༑ །འཕགས་ཡུལ་ཆོས་ཀྱི་ཆུ་གཏེར་ལེགས་པས་བརྒལ། །བོད་ཡུལ་གྲུབ་ཐོབ་ཡོངས་ཀྱི་སྤྱི་མེས་ཆེ། །མི་ཕྱེད་གུས་པ་ཆེན་པོས་སྙིང་ནས་འདུད།། ༈ ལ་སྟོད་དུ་སྔགས་པ་ཁ་ཅིག་སྦྱིན་སྲེག་བྱེད་པ་ལ་གསུངས། རྡོ་རྗེ་འཆང་མི་
ལའི་ཞབས་ལ་འདུད། །སྤྲང་གཉིས་འཛིན་ཟད་པར་བྱིན་གྱིས་རླབས། །ནད་ཉོན་མོངས་རང་རྒྱུད་མ་ཐུལ་བའི། །ཕྱི་གདོན་བགེགས་འདུལ་བར་རྩོམ་པ་ཡི། །ཁྱེད་སྔགས་པའི་ལུས་ལ་དུག་
སྦྲུལ་སེམས། །ནང་ཉོན་མོངས་བུད་ཤིང་མི་འབུད་པར། །ཤིང་སྣ་ཚོགས་བསྲེག་པས་ཅི་ལ་ཕན། །ནང་གཟུང་འཛིན་རྣམ་རྟོག་མི་བསྲེག་པར། །ཕྱི་རྫས་སྣ་བསྲེག་པས་ཅི་ལ་ཕན། །ནང་༔

༈ |༄༅། །ཡེ་ཤེས་མེ་དཔུང་མ་སྦར་བར། །ཕྱི་ཧོམ་མེ་རྦར་བས་ཅི་ལ་ཕན། །ང་རྣལ་འབྱོར་སྦྱིན་སྲེག་འདི་ལྟར་བྱེད། །དྲན་པ་མེད་པའི་ཐབ་ཁུང་དུ། །སྣང་བ་སྣ་ཚོགས་
ཡམ་ཤིང་ལ། །དེ་བཞིན་ཉིད་ཀྱི་མེ་བྱུང་བས། །དངོས་པོ་ཐམས་ཅད་སྦྱིན་སྲེག་བྱས། །མ་བཅོས་གཉུག་མའི་ཐབ་ཁུང་དུ། །གཉིས་མེད་ཡེ་ཤེས་ཡམ་ཤིང་ལ། །རྩོལ་སྒྲུབ་མེད་པའི་མེ་
བྱུང་བས། །རྟོགས་པ་ཐམས་ཅད་སྦྱིན་སྲེག་བྱས། །སྐྱེ་བ་མེད་པའི་ཐབ་ཁུང་དུ། །སྐྱེ་བ་རྣམ་བཞིའི་ཡམ་ཤིང་ལ། །སྟོང་པ་ཉིད་ཀྱི་མེ་བྱུང་སྟེ། །མཚན་མའི་བག་ཆགས་སྦྱིན་སྲེག་
བྱས༑ །རྣམ་པར་དག་པའི་ཐབ་ཁུང་དུ། །ཚོགས་དྲུག་སྣང་བའི་ཡམ་ཤིང་ལ། །ངོ་བོ་རོ་གཅིག་མེ་བྱུང་བས། །གཟུང་འཛིན་གཉིས་མེད་སྦྱིན་སྲེག་བྱས། །འབྱུང་བ་ལུས་ཀྱི་ཐབ་ཁུང་
དུ༑ །ཕུང་པོ་ལྔའི་ཡམ་ཤིང་ལ། །ཡེ་ཤེས་ལྔ་ཡི་མེ་བྱུང་སྟེ། །ཉོན་མོངས་དུག་ལྔ་སྦྱིན་སྲེག་བྱས། ྋ །སྦྱིན་སྲེག་དེ་ལྟར་བྱས་ལགས་པས། །གཟུང་འཛིན་བག་ཆགས་རང་སར་ཟད། །
༈ རྣམ་རྟོག་མཚན་མ་དབྱིངས་སུ་ཞི། །དངོས་འཛིན་འགོང་པོ་ཡུལ་ནས་ཕྱུང་། །ངར་འཛིན་སྡོང་པོ་རྨང་ནས་སྒྱེལ། །རེ་དོགས་འཁྲུལ་པའི་གྲོང་ཁྱེར་བཅོམ། །དེ་ལྟ་བུ་ཡི་སྦྱིན་སྲེག་སྟེ།

ཐར་ལམ་སྒྲུབ་པའི་སྦྱིན་སྲེག་ཡིན། །ཤིང་རྫས་བསྲེག་པའི་སྦྱིན་སྲེག་འདི། །བསྲེགས་ཤིང་ཉོན་མོངས་འཕེལ་ལམ་སྙམ། །དེ་བས་ཡང་དག་དོན་ལ་ཞོག། ༈ བསམ་ཡས་མཆིམས་
ཕུའི་དེར་བུ་སློབ་རྣམས་ལ་གསུངས་པ། ཕ་ན་མོ་གུ་རུ། དབྱིངས་གདོད་མའི་སངས་རྒྱས་ཆོས་ཀྱི་སྐ། །མཁའ་བཞིན་བླ་ན་མེད་པ་ཡི། །རྗེ་བཙུན་ཐུགས་རྗེ་ཅན་ལ་ཕྱག་འཚལ་ལོ། །འགྱུར་མེད་
བློ་འདས་ཚིག་དང་བྲལ། །འདི་སྟོན་ཆེན་རྣམས་ཀྱིས་རྟོགས་པར་དཀའ། །གཅོད་ན་སྒྲོ་འདོགས་ནང་ནས་ཆོད། །ཟག་མེད་བདེ་ཆེན་ངོས་བཟུང་བྲལ། །འདི་སྒོམ་ཆེན་རྣམས་ཀྱིས་མྱོང་བར་
དཀའ༑ །བསྒོམ་ན་ཤེས་པ་གཉུག་མར་ཞོག །འཛིན་མེད་ཤེས་པ་གཞི་རྩ་བྲལ། །འདི་རྣལ་འབྱོར་རྣམས་ཀྱིས་སྤྱད་པར་དཀའ། །སྤྱོད་ན་གནས་ལུགས་གཏན་ལ་ཕོབ། །ཡེ་ཤེས་ལྷུན་
གྲུབ་སྤྲོས་པ་བྲལ། །འདི་ཞིག་པོ་རྣམས་ལ་འཆར་བར་དཀའ། །གཅོད་ན་གོལ་འགྲིབ་བརྡར་ཤ་ཆོད། །མ་བཅོས་ངོ་བོའི་གནས་ལུགས་ལ། །བཟའ་གཏད་བྲལ་ན་ལྟ་བ་མཛོད། །མ་
བཅོས་སོ་མ་མཉམ་བཞག་ལ། །བྱིང་རྒོད་མེད་ན་སྒོམ་པ་ཡིན། །དགག་སྒྲུབ་མེད་པའི་རྟོག་བྲལ་ལ། །ཉམ་ང་མེད་ན་སྤྱོད་པ་ཡིན། །བདག་གཞན་དབྱེར་མེད་རྣམ་དག་ཡིན། །ཞེ་འདོད་

༄༅། །བྲལ་ན་དམ་ཚིག་ཡིན། །འཕེལ་འགྲིབ་མེད་པའི་ཟག་མེད་ལ། །མངོན་དུ་གྱུར་ན་འབྲས་བུ་ཡིན། །ང་ལ་རྟོགས་པ་དེ་ལས་མེད། །མང་དུ་སྨྲས་ན་ཚིག་གིས་
འགྲིབ།། ཅེས་གསུངས་སོ།། ༈ ཟངས་རིའི་རི་ཁྲོད་དུ་སྟག་ཤོང་རས་པ་སོགས་གུས་སློབ་རྣམས་ལ་མགུར་གསུངས་སོ།།ྋ ན་མོ་གུ་རུ། སྟོང་ཉིད་རྡོ་རྗེ་ཆོས་ཀྱི་སྐུ། །ཆོས་ཀྱི་རྒྱལ་མཚན་ལེགས་བལྟམས་
ནས༑ །གྲང་བའི་འོད་སྟོང་འགྱེད་མཛད་པའི། །ཕ་བླ་མའི་སྐུ་ལ་གསོལ་བ་འདེབས། །སྣང་བ་འདི་ཅི་ཡིན་གོ་ལགས་སམ། །སྣང་བ་འདི་ཅི་ཡིན་མ་གོ་ན། །སྣང་བ་ཅིར་ཡང་སྣང་བ་
ཡིན༑ །མ་རྟོག་པ་ལ་འཁོར་བ་སྟེ། །རྟོགས་པ་རྣམས་ལ་ཆོས་ཀྱི་སྐུ། །སྣང་བ་ཆོས་སྐུར་ཤར་ཙ་ན། །ལྟ་བ་གཞན་དུ་མ་ཚོལ་ཅིག །སྒོམ་པའི་བཞག་ཐབས་གོ་ལགས་སམ། །སྒོམ་
པའི་བཞག་ཐབས་མ་གོ་ན། །སེམས་ཉིད་གསལ་རིག་སྟོང་གསལ་འདི། །རང་བཞིན་མ་ཤེས་རྣམ་རྟོག་དེ། །མ་བཅོས་ལྷུག་པར་ལོངས་སྤྱོད་རྫོགས། །འགག་མེད་ཤར་གྲོལ་ཤེས་ཙ་
ན༑ །སྒོམ་པ་གཞན་དུ་མ་ཚོལ་ཅིག །སྤྱོད་པའི་སྤྱད་ཐབས་གོ་ལགས་སམ། །སྤྱོད་པའི་སྤྱད་ཐབས་མ་གོ་ན། །སྐྱེ་འགག་ཤུགས་འབྱུང་རང་ཤར་ཡིན། །གཟུང་འཛིན་འཐས་ན་འཁྲུལ་པ་

།རང་ཤར་རང་གྲོལ་སྤྲུལ་པའི་སྐུ།།སྐྱེ་འགག་གཉིས་མེད་རྟོགས་ཙ་ན། །སྤྱོད་པ་སྤང་བླང་མ་བྱེད་ཅིག །ཁྲི་གདུགས་ཙམ་གྱིས་མུན་པ་སངས། །མུན་པ་གང་ཡང་སོང་བ་
༑ད༑ །རྟོགས་པའི་ལྟ་བས་མ་རིག་སངས། །ལྟ་བ་དེ་ལས་གཞན་ན་མེད། །མར་མེའི་འོད་ལ་གསལ་སྒྲིབ་མེད། །འཛིན་མེད་བུ་ཆུང་ལྟ་བུའི་ངང༌། །རླབས་མེད་རྒྱ་མཚོ་ལྟ་བུར་
ཞོག །སེམས་ལས་གཞན་ན་བསྒོམ་པ་མེད། །འདམ་སྐྱེས་མེ་ཏོག་གཙང་ཞིང་དག །ཉམ་ང་མེད་པའི་སེང་གེ་བཞིན། །གླང་ཆེན་སྨྱོན་པ་ལྟ་བུར་བྱ། །ཤུགས་འབྱུང་སྤྱོད་པ་དེ་ལས་
མེད༑ །ཉམས་ཀྱི་བཅོས་ཐབས་གོ་ལགས་སམ། །ཉམས་ཀྱི་བཅོས་ཐབས་མ་གོ་ན། །རྦ་རླབས་ཆུ་ཡི་རང་བཞིན་ཡིན། །ལྷོ་སྤྲིན་ནམ་མཁའི་དབྱིངས་ལས་བྱུང༌། །ཤེས་པ་མཐོ་ཡང་སྐྱེ་
མེད་བཙལ། །བྱ་རོག་རྫིང་འཕུར་གདམས་ངག་མཐོང་། །རྐུན་མ་ངོས་འཛིན་རང་ཞལ་མཐོང་། །འབྲས་བུའི་འཆར་ལུགས་གོ་ལགས་སམ། །འབྲས་བུའི་འཆར་ལུགས་མ་གོ་ན། །མ་
རྟོགས་སྟོང་ཉིད་ཆོས་ཀྱི་སྐུ། །རིག་པ་བདེ་ཆེན་ལོངས་སྤྱོད་རྫོགས། །གསལ་དག་སྣང་སྟོང་སྤྲུལ་པའི་སྐུ། །གཉུག་མ་ངོ་བོ་ཉིད་ཀྱི་སྐུ། །འབྲས་བུ་གཞན་དུ་མ་ཚོལ་ཅིག །ལྟ་བ་སྒོམ་པ་

༄༅། །སྤྱོད་པ་དང༌། །བཅོས་ཐབས་འབྲས་བུ་རྣམ་ལྔའི་དོན། །རྣལ་འབྱོར་བློ་ལ་ཤར་ནས་བཤད། །ལར་ཆོས་རྣམས་ཐམས་ཅད་མིང་ཙམ་ཡིན། །ངོ་བོ་ཉིད་ལ་
མགུར་
རྒྱུ་མེད། །སྐྱེ་སེར་ཆེ་ཡང་ཤུགས་འབྱུང་རྩལ། །གོ་བར་གྱིས་ཤིག་སྐལ་ལྡན་ཀུན།། ཞེས་གསུངས། བྱེ་མར་རྣལ་འབྱོར་པ་ལགས། བླ་མ་རས་པ་ཁྱེད་ལ་ལྟ་སྒོམ་སྤྱོད་པ་ཅི་ལྟ་བུ་བཞུགས་ཞུ་བ་ལ་མགུར་འདི་
གསུངས་སོ།། རས་པ་བདག་ལ་ལྟ་བ་མེད། ། ལྟ་བ་ནམ་མཁའི་མཐོངས་སུ་ཤོར། །མཐའ་དབུས་མེད་པར་ཤོར་ཏེ་ཐལ། །ཤོར་ཀྱང་ཕྱི་རྗེས་བཅད་རེ་ཤི། །རས་ཆུང་བདག་ལ་སྒོམ་པ་
མེད༑ །སྒོམ་པ་མཚོ་མོའི་གཏིང་དུ་ཤོར། །གཡོ་འགུལ་མེད་པར་ཤོར་ཏེ་ཐལ། །ཤོར་ཀྱང་ཕྱི་རྗེས་བཅད་རེ་ཤི། །རས་ཆུང་བདག་ལ་སྤྱོད་པ་མེད། །སྤྱོད་པ་ནམ་མཁའི་རླུང་ལ་
ཤོར༑ །ངོས་བཟུང་མེད་པར་ཤོར་ཏེ་ཐལ། །ཤོར་ཀྱང་ཕྱི་རྗེས་བཅད་རེ་ཤི། །རས་ཆུང་བདག་ལ་ཉམས་མྱོང་མེད། །ཉམས་མྱོང་ཆུ་བོའི་གཞུང་ལ་ཤོར། །རྒྱུན་ཆད་མེད་པར་ཤོར་ཏེ་
༈ཐལ༑ །ཤོར་ཀྱང་ཕྱི་རྗེས་བཅད་རེ་ཤི། །རས་ཆུང་བདག་ལ་དམ་ཚིག་མེད། །དམ་ཚིག་ཤེལ་སྒོང་རྩ་རུ་ཤོར། །ཕྱི་ནང་མེད་པར་ཤོར་ཏེ་ཐལ། །ཤོར་ཀྱང་ཕྱི་རྗེས་སྙོགས་རེ་ཤི། །  ྨ

རས་ཆུང་བདག་ལ་འབྲས་བུ་མེད། །འབྲས་བུ་རིན་ཆེན་རྩ་རུ་ཤོར། །འདོད་དགུ་འབྱུང་གིན་ཤོར་ཏེ་ཐལ། །ཤོར་ཀྱང་ཕྱི་རྗེས་བཅད་རེ་ཤི།། ཞེས་གསུངས་བླ་མ་མི་ལས་བུ་རས་ཆུང་བདུད་ཀྱིས་ཁྱེར་
ལུགས་བྲིས་ལ་ཤོག གསུངས་བཏང་ནས། བདུད་ཀྱི་ཁྱེར་ལུགས་ཞུ་ཕྲེང་ཕུལ་བ་ནི། བྱར་པོ་ནགས་ཀྱི་དགོན་པ་ན། །གཅིག་པུར་བསྡད་ནས་གཉིས་མེད་བསྒོམ། །སྙན་བརྒྱུད་ཡེ་ཤེས་སྒྲོན་མེ་ཡིས། །
བླ་མ་ཡི་དམ་ཞེན་མེད་མཐོང་། །ལྟ་བ་སྣང་སྟོང་བརྗོད་བྲལ་གྱིས། །བག་ཆགས་རྒྱུན་གྱི་རྟ་རྔ་ཆད། །སྒོམ་པ་བདེ་གསལ་རྟ་ཕོ་ཡིས། །རང་སྣང་ཤེས་པ་ཐུག་ཕྲད་མཐོང༌། །སྤྱོད་པ་
གཟུང་འཛིན་ཀུན་བྲལ་གྱིས། །འཁྲུལ་སྣང་ཤེས་པ་སྨིག་རྒྱུར་རྟོགས། །འབྲས་བུ་རང་གསལ་ཏི་མ་ཡིས། །རེ་དོགས་མ་རིག་མུན་པ་བསལ། །རས་ཆུང་བདུད་ཀྱིས་དེ་ལྟར་ཁྱེར། །བླ་
མ་རྗེ་ལ་དེ་སྐད་ཞུས།། ཞེས་གསུངས། ༈ བྱར་པོ་ནགས་སུ་ར་ཤེར་སྣང་སོགས་བུ་སློབ་རྣམས་ལ་གསུངས། ཕ་ན་མོ་གུ་རུ། འཆི་བ་རྒྱུད་ལ་སྐྱེས་ལགས་པས། །སྐྱོ་ཤས་ལོགས་སུ་བསྒོམ་མ་
དགོས༑ །ཞེན་པ་ནང་དུ་ལོག་ནས་གདའ། །བྱ་བ་ཐོངས་པ་དེ་ཉམས་རེ་དགའ། །སྲིད་པའི་མཚན་ཉིད་གོ་ལགས་པས། །ཐར་ལམ་ལོགས་སུ་བཙལ་མ་དགོས། །བྱས་པ་དོན་དུ་གོ་ནས་

ཎྜཱ | ༄༅། །གདའ། །དགག་སྒྲུབ་མེད་པ་ཉམས་རེ་དགའ། །བླ་མའི་བྱིན་རླབས་ཞུགས་ལགས་པས། །བྱང་ཆུབ་ལོགས་སུ་བཙལ་མ་དགོས། །གདམས་ངག་གདུང་བ་
ཟད་ནས་གདའ། །སྙེམས་ཐག་ཆོད་པ་ཉམས་རེ་དགའ། །འོད་གསལ་རྒྱུན་ཆད་མེད་ལགས་པས། །དགེ་སྦྱོར་ཆེད་དུ་བྱ་མ་དགོས། །རྩོལ་བའི་ནད་དང་བྲལ་ནས་གདའ། །ཉལ་བས་
ཆོག་པ་ཉམས་རེ་དགའ། །རང་གི་དེ་ཉིད་མཐོང་ལགས་སམ། །རྟོགས་པ་ལོགས་ནས་བཙལ་མ་དགོས། །ཞེན་མེད་སྒྱ་མར་འཆར་ཞིང་གདའ། །སྣང་བས་མི་འཆིང་ཉམས་རེ་དགའ།
ཚོགས་གཉིས་རྒྱུད་ལ་རྫོགས་ལགས་པས། །ས་ལམ་ལོགས་སུ་བགྲོད་མ་དགོས། །མདོ་རྒྱུད་དཔང་པོར་ཤར་ནས་གདའ། །དོན་གཉིས་འགྲུབ་པ་ཉམས་རེ་དགའ། །རང་སེམས་རྣམ་པར་
དག་ལགས་པས། །སྡོམ་གསུམ་ལོགས་སུ་བསྲུང་མ་དགོས། །ཐུགས་རྗེ་སྤྱན་གྱིས་གཟིགས་ཤིང་གདའ། །ལྟུང་བ་མེད་པ་ཉམས་རེ་དགའ། །གྲུབ་ཐོབ་བརྒྱུད་པ་བཟུང་ལགས་པས། །
༈ ཆོས་ཀྱི་ཁ་འཛིན་བྱ་མ་དགོས། །རྩོད་མེད་ཡོངས་སུ་གྲགས་ནས་གདའ། །ཀུན་གྱིས་བཀུར་བ་ཉམས་རེ་དགའ།། ཞེས་གསུངས། ༈ སྨུག་སྟོདཁར་ལོ་སོགས་བུ་སློབ་རྣམས་ལ་ཚོགས་འཁོར་གྱི་གྲལ་
391

གསུངས་པ། ཕ་ན་མོ་གུ་རུ། སྟོང་ཁྱབ་ནམ་མཁའ་ལྟ་བུའི་ངང༌། །གསལ་ཁྱབ་ཉི་ཟླ་ལྟ་བུ་ཤར། །གསལ་སྟོང་ཆོས་སྐུའི་བླ་མ་ལ། །འགག་མེད་རྩལ་གྱི་གསོལ་བ་འདེབས། །འོག
མིན་བདེ་ཆེན་སྨུག་སྟེང་ཁར། །རྡོ་རྗེ་གྲགས་པས་རྒྱང་གླུ་ལེན། །བློ་འདས་དད་པ་སྐྱེ་མེད་འཕྱོ། །གཟུང་འཛིན་བྱ་བའི་མིང་ཡང་མེད། །ལྟ་བ་ཐག་ཆོད་བློ་རེ་བདེ། །དྲན་མེད་ངང་ནས་
དྲན་པ་འཕྱོ། ྋ།བྱིང་རྒོད་བྱ་བའི་མིང་ཡང་མེད། །སྒོམ་པ་ཐག་ཆོད་བློ་རེ་བདེ། །བྱར་མེད་ངང་ནས་ཞེན་མེད་འཕྱོ། །ཚུལ་འཆོས་བྱ་བའི་མིང་ཡང་མེད། །སྤྱོད་པ་ཐག་ཆོད་བློ་རེ
བདེ༑ །ཆོས་སྐུའི་དབྱིངས་ནས་གཟུགས་སྐུ་འཕྱོ། །འཁྲུལ་སྣང་བྱ་བའི་མིང་ཡང་མེད། །འབྲས་བུ་ཐག་ཆོད་བློ་རེ་བདེ། །རྒྱལ་ཁམས་ཀློང་ན་རྣལ་འབྱོར་འཕྱོ། །ཕ་ཡུལ་བྱ་བའི་མིང་
ཡང་མེད། །ཉེ་དྲུང་ཐག་ཆོད་བློ་རེ་བདེ། །རི་ཁྲོད་འགྲིམས་ཤིང་ཉམས་རྟོགས་སྐྱོང་། །བག་ཆགས་བྱ་བའི་མིང་ཡང་མེད། །རེ་དོགས་བྲལ་ན་བློ་རེ་བདེ། །གཡས་ན་དཔའ་བོའི་བརྡ་
འགྲོལ་ཡོད། །སྣང་བ་བརྡ་རུ་ཤ་ར་ར། །གཡོན་ནས་དཔའ་མོའི་ཞུ་ལན་ཡོད། །ཐབས་ཤེས་སྤྱོད་པའི་ཆོས་དང་ལྡན། །སྐལ་ལྡན་ཁྱེད་རྣམས་བློ་རེ་བདེ། །ཁོ་བོས་གྲུབ་པའི་ས་ཕྱོགས་སྣྲུ

༈ ༄༅། །འདི། །ལྕང་ལོ་ཅན་དང་ཁྱད་པར་མེད། །བདེ་བ་ཅན་གྱི་ཞིང་ཁམས་ཀྱང་། །འདི་ལས་གཞན་དུ་སྒྲུབ་མི་དགོས། །གནས་འདིར་སྡོད་པའི་གང་ཟག་ལ།
བགེགས་དང་བར་ཆད་ཐམས་ཅད་མེད། །མཆོག་ཐུན་དངོས་གྲུབ་ཐམས་ཅད་འགྲུབ། །སྒྲུབ་བརྒྱུད་པ་འདི་དར་བར་འགྱུར། །ཁོ་བོའི་སྤྲུལ་པ་གྲངས་མེད་ནི། །འབྱུང་བར་འགྱུར་རོ་སྐལ་
ལྡན་ཀུན།། ཞེས་གསུངས་སོ།། ༈ རྒྱལ་བ་ཀུན་ལས་ལྷག་པའི་སྙིང་སྟོབས་ཀྱིས། །རྒྱལ་གཞན་མཛད་པ་རྟུལ་བའི་འགྲོ་བ་ལ། །རྒྱལ་བ་གཉིས་པར་སྤྲུལ་ནས་དོན་མཛད་པའི། །རྒྱལ་མཆོག་སྒམ་པོ་པ་དེར་གུས་ཕྱག་
འཚལ༑ །སེ་བ་ལུང་དུ་བདེན་ཚིག་གིས་བོ་དྷི་ཙིའི་ཕྱག་ཕྲེང་སྡོང་པོར་འཁྲུངས་སྐབས་མགུར་འདི་གསུངས་སོ།། སེམས་ཉིད་འོད་གསལ་སྟོང་པ་ཉིད། །ལྟ་བ་ཡིན་པ་ད་གཟོད་ཤེས། །ཐ་མལ་ཤེས་པ་ཡེངས་མེད་
འདི༑ །སྒོམ་པ་ཡིན་པ་ད་གཟོད་ཤེས། །འཛིན་མེད་རིག་པ་རྟེན་འབྲེལ་འདི། །ཉམས་མྱོང་ཡིན་པ་ད་གཟོད་ཤེས། །སེམས་ལ་ངེས་ཤེས་སྐྱེས་པ་འདི། །རྟོགས་པ་ཡིན་པར་ད་གཟོད་
༈ ཤེས༑ །རང་ལུས་ལྷུག་པའི་ཞེན་མེད་འདི། །སྤྱོད་པ་ཡིན་པ་ད་གཟོད་ཤེས། །རང་རིག་ངོ་བོ་གསལ་སྟོང་འདི། །ཆོས་སྐུ་ཡིན་པར་ད་གཟོད་ཤེས། །ཐོབ་མེད་རང་སེམས་རྣམ་དག་ ྨ

འདི༑ །འབྲས་བུ་ཡིན་པ་ད་གཟོད་ཤེས། །ཨེ་མ་རིན་ཆེན་སེམས་ཀྱི་ཀློང༌། །རྒྱུ་ཡི་དུས་ན་འབྲས་བུ་དངོས། །རྟོགས་ཤིང་མངོན་དུ་མ་གྱུར་ཀྱང༌། །མཚན་མའི་དྲི་མས་མི་གཡོག་
བླློའཚལ།། ཞེས་ལྟ་སྒོམ་སྤྱོད་འབྲས་གསུམ་མྱོང་བའི་མགུར་གསུངས། ༈ ཟངས་ལུང་དུ་བཞུགས་པའི་དུས་སུ་མྱོང་སྒོམ་དང་། ཟངས་རི་རས་པ་ལ་སོགས་པའི་འཁོར་རྣམས་ལ་མགུར་འདི་གསུངས་སོ།། ཆོས་ཉིད་ཀྱི་ཀློང་
ནས་དབྱངས་གཅིག་ལེན། །ཡེ་ཤེས་ཀྱི་ངང་དུ་ཚིག་གཅིག་འདེབས། །གཉིས་མེད་ཀྱི་དོན་འདི་གཏན་ལ་འབེབས། །གཞན་ཕན་སྙིང་རྗེ་ཞེན་མེད་འདི། །ཐབས་ཀྱི་མཆོག་ཏུ་གཅེར་གྱིས་
ཟུངས༑ །ལྷན་ཅིག་སྐྱེས་པའི་རྣམ་ཤེས་འདི། །ཡེ་ཤེས་ཡིན་པར་གཅེར་གྱིས་ཟུངས། །ངེས་ཤེས་སྐྱེས་ན་དེ་ཉིད་ཡིན། །མཚན་མར་སྐྱེས་པའི་རྣམ་རྟོག་འདི། །ཆོས་སྐྲ་ཡིན་པར་གཅེར་
གྱིས་ཟུངས། །ཉམས་སུ་མྱོང་ན་སྙིང་པོ་མཐོང་། །བཏགས་པའི་བག་ཆགས་སྣང་གྲགས་འདི། །དོན་དམ་ཡིན་པ་གཅེར་གྱིས་ཟུངས།ྋ །བརྟན་པ་ཐོབ་ནས་བདེན་པ་མཐོང་། །དེ་ཡི་དོན་
གཅིག་རྟོགས་འདོད་ན། །ཆུ་བོའི་རྒྱུན་བཞིན་ཉམས་སུ་ལོངས། །བཅས་བཅོས་མ་མང་ལྷུག་པར་ཞོག །ལྟ་ཉུལ་མ་བྱེད་རང་གར་ཞོག །ཡིད་ལ་མ་བྱེད་མི་དམིགས་ཞོག །ཉམས་དང་༔

མགུར་༄༅། །རྟོགས་པ་གཅིག་ཏུ་མཆི །རྒྱུན་ཆད་མེད་པར་རྟོགས་འདོད་ན། །ནམ་མཁའ་ལྟ་བུར་མཉམ་ན་ཡིན། །རང་སེམས་སངས་རྒྱས་སུ་མཐོང་ན་ཡིན། །ཆོས་ཉིད་
མངོན་དུ་རྟོགས་སམ་སྙམ། །མཚན་མ་རང་སར་གྲོལ་ལམ་སྙམ། །མ་བཙལ་ལྷུན་གྱིས་གྲུབ་བམ་སྙམ། །འདི་ཕལ་དང་ཕལ་གྱི་སྤྱོད་ཡུལ་མིན། །ཐོས་པ་ཆེ་བས་གོ་བ་མིན། །ཤེས
རབ་ཆེ་བས་ཤེས་པ་མིན། །རྟོག་གེ་བ་ཡི་སྤྱོད་ཡུལ་མིན། །བྱིན་རླབས་ཀྱི་ལམ་ལ་གནས་པ་ཡིན། །བླ་མའི་གསུང་ལ་བརྟེན་པ་ཡིན། །དད་པ་ཅན་གྱིས་རྟོགས་པ་ཡིན། །དེ་ལྟར་ལགས་
སོ་སྒོམ་ཆེན་ཀུན། །ཀུན་ལ་སྨྲ་བའི་རིགས་མ་ཡིན།། ཞེས་ཞལ་གདམས་ཀྱི་མགུར་གསུངས་སོ།། ༈ བཀའ་གདམས་ཀྱི་བླ་མ་རྣམས་ལ་རྨོངས་དྲུག་གི་མགུར་འདི་གསུངས་སོ།། ཡོངས་དགྲ་ལ་ཞེ་སྡང་ཆེ་
དང་གཅིག །གཉེན་ལ་གདུང་སེམས་ཆེ་དང་གཉིས། །ནོར་ལ་ཞེན་ཆགས་ཆེ་དང་གསུམ། །འདི་གསུམ་ཆོས་པའི་སྤང་བྱ་ལགས། །ཆོས་གཤའ་མ་ཞིག་བྱེད་ན་འདི་གསུམ་སྤོངས།
༈ སྙིང་ནས་བྱེད་ན་འདི་གསུམ་སྤངས། །ལྷོ་ཟོང་བྱང་དུ་སྐྱེལ་བ་དང་གཅིག །རྐང་ལེབ་བྲན་དུ་བཀོལ་བ་དང་གཉིས། །ལུང་སྟོང་གི་གྲོག་སྦུར་གཡེང་དང་གསུམ། །འདི་གསུམ་ཆོས་པའི་

ཆོས་བརྒྱད་ཡིན། །ཆོས་གཤའ་མ་ཞིག་བྱེད་ན་འདི་གསུམ་སྤོངས། །སྙིང་ནས་བྱེད་ན་འདི་གསུམ་སྤོངས། །སྟོན་པ་རྒས་པའི་བཟའ་དཔོན་དང༌། །ཞེན་ལོག་རྒས་པའི་བསོགས་འཇོག་
དང་༑ །རྟོགས་ལྡན་རྒས་པའི་སློབ་གཉེར་གསུམ། །དེ་གསུམ་ཆོས་པའི་བླ་འཚོང་ཡིན། །ཆོས་གཤའ་མ་ཞིག་བྱེད་ན་འདི་གསུམ་སྤོངས། །སྙིང་ནས་མཛད་ན་དེ་གསུམ་སྤོངས། །མང་
དུ་ཐོས་པའི་ཚིག་ཡུས་དང༌། །གཅིག་པུར་བསྡད་པའི་སྒོམ་ཡུས་དང༌། །དཀའ་ཐུབ་བྱས་པའི་ལྟོགས་ཡས་གསུམ། །འདི་གསུམ་ཆོས་པའི་ཁོང་སྲན་ཡིན། །ཆོས་གཤའ་མ་ཞིག་བྱེད་ན་
འདི་གསུམ་སྤོངས། །སྙིང་ནས་མཛད་ན་འདི་གསུམ་སྤོངས། །སྡིག་ཟས་ཁྲ་བོའི་ཤ་དང་གཅིག །མྱོས་བྱེད་སེར་མོའི་ཆང་དང་གཉིས། །བསླུ་བྱེད་ན་ཆུང་གཞོན་དང་གསུམ། །འདི་
གསུམ་ཆོས་པའི་བཙན་དུག་ཡིན། །ཆོས་གཤའ་མ་ཞིག་བྱེད་ན་འདི་གསུམ་སྤོངས། །སྙིང་ནས་མཛད་ན་འདི་གསུམ་སྤོངས། །མ་མཐོང་མངོན་ཤེས་འཆད་པ་དང༌། །རྨང་པོའི་སྲེའུ་གསོ་
བ་དང༌། །མི་ཐུབ་ནད་པའི་སྔས་སྲུང་གསུམ། །འདི་གསུམ་ཆོས་པའི་སད་ཁྱེར་ཡིན། །ཆོས་གཤའ་མ་ཞིག་བྱེད་ན་འདི་གསུམ་སྤོངས། །སྙིང་ནས་བྱེད་ན་འདི་གསུམ་སྤོངས།། ཞེས་

།གསུངས་སོ། །ཡང་ཐུགས་ཀྱི་སྲས་ཟངས་རི་རས་པས་བདག་ལན་གཅིག་ཡུལ་དུ་འགྲོ་བར་ཞུ་ཞུས་པས། །མགུར་འདི་གསུངས་སོ། ཡོངས་རྟོགས་པ་མེད་པའི་འཁོར་བ་དང༌། །ཟིན་པ
མེད་པའི་སོ་ནམ་གཉིས། །ཟད་པ་མེད་པའི་ལོང་གཏམ་གསུམ། །འདི་གསུམ་ཡང་དམ་པའི་ཆོས་དང་འགལ། །མི་བདག་གིས་ཀྱང་རྒྱབ་ཏུ་བསྐྱར་ནས་བཞག །ཁྱེད་རང་ཡང་རྒྱབ་ཏུ་སྐྱར་
ན་ལེགས། །གཞི་བདག་ཏུ་བཟུང་བའི་དགོན་པ་དང༌། །ངོ་བསྲུང་དགོས་པའི་ཡོན་བདག་གཉིས། །ཁ་ལེན་རེ་བའི་ཚོགས་གསོགས་གསུམ། །འདི་གསུམ་ཡང་དག་པའི་ཆོས་དང་
འགལ༑ །མི་བདག་གིས་ཀྱང་རྒྱབ་ཏུ་བསྐྱར་ནས་བཞག །ཁྱེད་རང་ཡང་རྒྱབ་ཏུ་སྐྱར་ན་ལེགས། །ཡོན་ཏན་མེད་པའི་སློབ་ཆེན་དང་། །མོས་གུས་མེད་པའི་སློབ་མ་གཉིས། །སྨྲ་ཞིང་
གཤེ་བའི་མཆེད་གྲོགས་གསུམ། །འདི་གསུམ་ཡང་དམ་པའི་ཆོས་དང་འགལ། །མི་བདག་གིས་ཀྱང་རྒྱབ་ཏུ་བསྐྱར་ནས་བཞག །ཁྱེད་རང་ཡང་རྒྱབ་ཏུ་སྐྱར་ན་ལེགས། །ཕ་ཡུལ་བདུད་ཀྱི་
༈ བཙོན་ར་དང༌། །སྡུག་བསོགས་བྱས་པའི་ནོར་རྫས་དང༌། །མགུ་བ་མེད་པའི་ངོ་བསྲུང་གསུམ། །འདི་གསུམ་ཡང་དག་པའི་ཆོས་དང་འགལ། །མི་བདག་གིས་ཀྱང་རྒྱབ་ཏུ་སྐྱུར་ནས་

བཞག །ཁྱེད་རང་ཡང་རྒྱབ་ཏུ་སྐྱར་ན་ལེགས། །གྲོགས་ཅིར་མི་འོངས་པའི་གདུང་སེམས་དང༌། །དགྲ་སྙིང་དུ་སྡུག་པའི་བུ་ཚ་གཉིས །དོན་མེད་ཀྱི་ས་མཐའ་བསྐོར་དང་གསུམ། །འདི་
གསུམ་ཡང་དམ་པའི་ཆོས་དང་འགོལ། །མི་བདག་གིས་ཀྱང་རྒྱབ་ཏུ་བསྐྱར་ནས་བཞག །ཁྱེད་རང་ཡང་རྒྱབ་ཏུ་སྐྱར་ན་ལེགས།། ཞེས་གསུངས་པས་བློ་འགྱུར་ནས་བླ་མ་ལ་མ་འདས་ཀྱི་བར་དུ་བསྟེན་པ་ཡིན་
ནོ།། ༈ ཡང་སློབ་མ་རྣམས་ལ་བསླབ་བྱ་མགུར་དུ་གསུངས་སོ། །ཕ་བླ་མ་རྣམས་ལ་ཕྱག་འཚལ་ལོ། །མ་དང་མཁའ་འགྲོས་བར་ཆད་སོལ། །མཐུན་པའི་ལམསྣ་གྱེན་ལ་དྲོངས། །རང་ལ་སེམས་
པའི་སྐལ་ལྡན་ཀུན། །དུག་ལྔ་ཁོང་དུ་མ་བསད་ན། །སྡང་པའི་དགྲ་ལ་ཐུལ་དུས་མེད། །ཆོས་མཉམ་པ་ཉིད་དུ་གོ་ལགས་པས། །ཞེ་སྡང་མེད་པའི་མི་རེ་བདེ་།འབྲལ་མེད་གཅིག་ཁོང་
ནས་མ་ཤར་ན། །ཤ་ཁྲག་གི་གཉེན་ལ་མགུ་དུས་མེད། །ཆགས་སྡང་སྡུག་བསྔལ་གྱི་རྒྱུར་རྟོགས་པས། །གདུང་སེམས་མེད་པའི་མི་རེ་བདེ། །ཟས་ནོར་སྒྱ་མར་མ་ཤེས་ན། །སྟོང་པའི་
སེམས་ལ་གང་དུས་མེད། །སེམས་སྐྱེ་མེད་རྟོགས་པའི་མི་རེ་བདེ། །གདམས་ངག་ཟབ་མོའི་མཚམས་སྦྱར་ནས། །སྲིད་པས་ཚྭ་ཆུ་འཐུང་པ་འདྲ། །ཞེན་པོ་ལོག་པའི་མི་རེ་བདེ། །འོད་

སྦྲུ| ༄༅། །གསལ་ནང་ནས་མ་ཤར་ན། །མ་རིག་མུན་པ་སངས་དུས་མེད། །གདམས་ངག་ཟབ་མོའི་མཚམས་སྦྱར་ནས། །སེམས་སྐྱེ་མེད་རྟོགས་པའི་མི་རེ་བདེ།
ཁྲོད་འགྲིམ་པའི་ལྡོམ་བུ་པས། །ཕྱི་བཟུང་བའི་ཡུལ་ལ་ཕར་བལྟས་པས། །འཇིག་རྟེན་གྱི་སྣང་བ་ཧྲུལ་པོར་ཐལ། །འདུས་བྱས་ཀྱི་དངོས་པོའི་ཞེན་པ་ལོག །ནང་འཛིན་པའི་སེམས་ལ་ཚུར་
བལྟས་པས། །སེམས་འོད་གསལ་སྟོང་པ་ཆོས་ཀྱི་སྐ། །རྟོགས་དང་མ་རྟོགས་ཀྱི་མཚན་མ་བྲལ། །སངས་རྒྱས་འདོད་པའི་ཞེན་པ་ལོག །བར་སྒྱ་མའི་ལུས་ལ་ཚུར་བལྟས་པས། །ལུས་
ནི་ཡི་དམ་ལྷ་ཡི་སྐུ། །ང་བདག་གཉིས་ཀྱི་མཚན་མ་བྲལ། །ལུས་ཕུང་པོ་འཛིན་པའི་ཞེན་པ་ལོག །རིག་པ་བདེ་གསལ་ཆོས་ཀྱི་དབྱིངས། །རྒྱུན་ཆད་མེད་པར་འོད་གསལ་བ། །རྟོགས་ཚེ་
གཞན་དོན་བྱེད་པ་ཡིན། །འཁོར་འདས་གཉིས་མེད་ཟུང་འཇུག་ཡིན། །གསོལ་བ་འདེབས་ན་ཤེས་པ་ཡིན། །ཨ་ཡིག་ནག་པོ་འཛུམ་མེད་པ། །རླུང་སེམས་གཉིས་མེད་ཟུང་འཇུག་
༈ ཡིན༑ །འགྲོ་ཡང་ཕྱག་རྒྱ་ཆེན་པོ་ཡིན། །འདུག་ཀྱང་ཕྱག་རྒྱ་ཆེན་པོ་ཡིན། །གཉིས་མེད་ཕྱག་རྒྱ་ཆེན་པོ་ཡིན། །ང་ལ་བཟླས་རྒྱུ་དེ་ལས་མེད།། ༈ སྒམ་པོར་དགེ་བཤེས་ཁྱུང་ཚང་པ་ལ་རྨི་

མགུར་གསུངས་སོ།། དཔལ་འཁོར་ལོ་སྡོམ་པའི་བདེ་མཆོག་དང༌། །རྗེ་བཙུན་རྡོ་རྗེ་རྣལ་འབྱོར་མ། །མཁའ་འགྲོ་རྗེ་བཙུན་དམར་ཆུང་གསུམ། །འདི་བསྐྱེད་རིམ་སྒོམ་པའི་ལྷ་གསུམ་ཡིན།
བཅོམ་ལྡན་འཕགས་པ་རྟ་མགྲིན་དང༌། །སྒྲོལ་མ་ཡིད་བཞིན་འཁོར་ལོ་གཉིས། །བདག་བསྐྱེད་ཕྱག་ན་རྡོ་རྗེ་གསུམ། །འདི་བར་ཆད་སེལ་བའི་ལྷ་གསུམ་ཡིན། །ཆོས་སྐྱོང་དཔལ་ཆེན་
མགོན་པོ་དང༌། །བྲན་པོ་སྔགས་བདག་ཆེན་མོ་གཉིས། །གནོད་སྦྱིན་ལས་མཁན་རྒྱལ་པོ་གསུམ། །འདི་ཕྲིན་ལས་སྒྲུབ་པའི་ལྷ་གསུམ་ཡིན། །གསོལ་འདེབས་མཎྜལ་འབུལ་བ་དང༌།
ཟབ་མོ་གསང་སྔགས་བཟླས་བརྗོད་གཉིས། །ཚོགས་གསོག་ཆུ་སྦྱིན་གཏོར་མ་གསུམ། །འདི་འདུས་བྱས་བྱ་བའི་ཆོས་གསུམ་ཡིན། །བསྐྱེད་རིམ་ལྷ་ཡི་རྣལ་འབྱོར་དང༌། །ཟབ་མོ་རྩ་
རྫོགས་རིམ་གཉིས། །ཟུང་འཇུག་སྣང་སྟོང་དབྱེར་མེད་གསུམ། །འདི་ཐུན་བཞི་བསྒོམ་པའི་ཆོས་གསུམ་ཡིན། །གཉིད་དང་བསམ་གཏན་བསྲེ་བ་དང༌། །རྨི་ལམ་ལམ་དུ་སློང་བ་
གཉིས༑ །སྒྱུ་ལུས་འཕོ་བ་རྒྱངས་བ་གསུམ། །འདི་མཚན་མོ་ཐུན་གྱི་ཆོས་གསུམ་ཡིན། །མ་བསྒོམ་སངས་རྒྱ་འཕོ་བ་དང༌། །ཟབ་མོ་གྲོང་འཇུག་རྒྱུད་སེམས་གཉིས། །སྒྱུ་ལུས་མེ་ལོང་

༄༅། །གཟུགས་བརྙན་གསུམ། །འདི་ཉིན་མོ་ཐུན་མཚམས་ཀྱི་ཆོས་གསུམ་ཡིན། །བར་དོ་བསྲེ་བ་མཚམས་སྦྱོར་དང༌། །ངོ་སྤྲོད་ཕྱག་རྒྱ་ཆེན་པོ་གཉིས། །གདམས་
ངག་ལྷན་ཅིག་སྐྱེས་སྦྱོར་གསུམ། །འདི་རྒྱུན་དུ་བསྒོམ་པའི་ཆོས་གསུམ་ཡིན། །མི་ངེད་དང་ངེད་ཅིག་མི་ཟེར་ཏེ། །ངེད་ནི་གཅན་གཟན་སེང་གེའི་བུ། །མ་ཡི་མངལ་དུ་རྩལ་གསུམ་
རྫོགས༑ །མ་འགྲོ་བུ་འགྲོ་མཉམ་དུ་འགྲོ།ྋ །མ་དང་མཉམ་པོར་གངས་ཁྲོད་འགྲིམ། །གཅན་གཟན་ཚོགས་ཀྱང་ཉམ་མི་ང༌། །མི་ངེད་དང་ངེད་གཅིག་མི་ཟེར་ཏེ། །ངེད་ནི་འདབ་ཆགས་
ཁྱུང་གི་བུ། །སྒོ་ངའི་ནང་ནས་གཤོག་དྲུག་རྒྱས། །མ་འཕུར་བུ་འཕུར་མཉམ་དུ་འཕུར། །མ་དང་མཉམ་པོར་ནམ་འཕང་བསྐྱོད། །འདབ་ཆགས་ཚོགས་ཀྱང་ཉམ་མི་ང༌། །མི་ངེད་དང་
ངེད་ཅིག་མི་ཟེར་ཏེ། །ངེད་ནི་རྟོགས་ལྡན་བླ་མའི་བུ། །ངོ་སྤྲོད་ཅིག་ཅར་བཏབ་ཙ་ན། །ཕ་འཚེང་བུ་འཚེང་མཉམ་པོར་འཚེང༌། །བློ་དམན་ཕལ་ལ་ཅི་ཆ་ཡོད།། ཅེས་གསུངས་ཡང་སློབ་དབོན་
༈ བསྒོམ་པར་བཀའ་དྲིན་གཙུག་གི་མགུར་འདི་གསུངས་སོ།། ན་མོ་རཏྣ་གུ་རུ། སྔོན་བསོད་ནམས་དཔག་མེད་བསགས་ལགས་པས། །ད་ལྟ་དལ་འབྱོར་མི་ལུས་ཐོབ། །རིན་ཆེན་གླིང་དུ་ཕྱིན་པ་

འདྲ༑ །བླ་མའི་བཀའ་དྲིན་དང་པོ་ཡིན། །རྗེ་སངས་རྒྱས་དངོས་ཀྱིས་རྗེས་སུ་བཟུང༌། །ལུང་བསྟན་རྗེ་ཡིས་གནང་བ་ཐོབ། །ཡིད་བཞིན་ནོར་བུ་སྙེད་པ་འདྲ། །བླ་མའི་བཀའ་དྲིན་གཉིས་
པ་ཡིན། །ཀུན་རྫོབ་རྟེན་ཅིང་འབྲེལ་འབྱུང་འདི། །རང་བཞིན་མེད་པའི་སྣང་བ་རྟོགས། །མེ་ལོང་ནང་གི་གཟུགས་བརྙན་འདྲ། །བླ་མའི་བཀའ་དྲིན་གསུམ་པ་ཡིན། །སེམས་ཉིད་གདོད་
ནས་མ་སྐྱེས་པ། །སྤྲོས་པ་བྲལ་བའི་ཆོས་སྐུར་རྟོགས། །སྤྲིན་དང་བྲལ་བའི་ནམ་མཁའ་འདྲ། །བླ་མའི་བཀའ་དྲིན་བཞི་པ་ཡིན། །བླ་མ་ཕྱོགས་བཅུའི་སངས་རྒྱས་དང་། །རང་སེམས་ངོ་
བོ་གཅིག་ཏུ་འདྲེས། །དབྱེར་མེད་ཆུ་ལ་ཆུ་བཞག་འདྲ། །བླ་མའི་བཀའ་དྲིན་ལྔ་པ་ཡིན། །མདོ་རྒྱུད་འཕགས་པའི་ཆོས་རྣམས་ལ། །ཤེས་རབ་སྣང་བ་ནང་ནས་ཤར། །མུན་པར་སྒྲོན་མེ་
བཏེགས་པ་འདྲ། །བླ་མའི་བཀའ་དྲིན་དྲུག་པ་ཡིན། །ཅི་བསམ་ལྷུན་གྱིས་གྲུབ་པ་དེ། །དགོས་འདོད་ངང་གིས་སེམས་ལས་བྱུང་། །རྒྱལ་པོའི་དཀོར་མཛོད་ཕྱེ་བ་འདྲ། །བླ་མའི་བཀའ་
དྲིན་བདུན་པ་ཡིན། །འཁོར་བ་མྱ་ངན་འདས་ལ་སོགས། །གཉིས་འཛིན་རྟོགས་པ་རང་སར་གྲོལ། །ཆབ་རོམ་ཆུ་རུ་ཞུ་བ་འདྲ།ྋ །བླ་མའི་བཀའ་དྲིན་བརྒྱད་པ་ཡིན། །གདུལ་བྱ་བསམ་མི་

*| ༄༅། །ཁྱབ་པ་ཡི། །འདུལ་བྱེད་སྤྲུལ་པ་བསམ་མི་ཁྱབ། །ཁྱབ་པ་ཆུ་ཟླ་བཞིན་དུ་བསྟན། །བླ་མའི་བཀའ་དྲིན་དགུ་པ་ཡིན། །ཇི་སྲིད་འཁོར་བ་མ་སྟོངས་བར།
ཕྱོགས་བཅུར་ཆོས་ཀྱི་རྔ་བོ་ཆེ། །འཇིགས་མེད་སེང་གེའི་སྒྲ་བཞིན་སྒྲོགས། །བླ་མའི་བཀའ་དྲིན་བཅུ་པ་ཡིན། །འཆི་འཕོ་སྐྱེ་བ་ལ་སོགས་པ། །ལར་གྱི་རྣམ་འཕྲུལ་བསམ་མི་ཁྱབ། །སྣ་
ཚོགས་སྒྱ་མ་བཞིན་དུ་བསྟན། །བླ་མའི་བཀའ་དྲིན་བཅུ་གཅིག་ཡིན། །སྟོང་གསུམ་ཡུངས་འབྲུར་ཤོང་པ་དང༌། །རྣལ་འབྱོར་སྨྱོ་གླུ་ལེན་པ་གཉིས། །དད་ལྡན་འགའ་ཙམ་མ་ལགས་
པ༑ །གཞན་གྱི་ཐོས་ན་རྫུན་དུ་ཆེ།། ཞེས་གསུངས་སོ།། ༈ དྭགས་པོའི་སྲས་བཞི་ནི། །ཆོས་གཡུང་ལ་སོགས་ཆེ་བ་བཞི། །དུས་གསུམ་མཁྱེན་ལ་ལ་སོགས་བརྒྱུད་འཛིན་བཞི། །འདུལ་འཛིན་ལ་སོགས་ཉེ་བ་བཞི་
ལས༑ ༈ ཆོས་རྗེ་དཔལ་ལྡན་དུས་གསུམ་མཁྱེན་པའི་མགུར།། རྡོ་རྗེ་འཆང་དང་དབྱེར་མེད་པའི། །བླ་མ་རྣམས་ལ་ཕྱག་འཚལ་ལོ། །ང་རྣལ་འབྱོར་དྲན་པ་འདི་ལྟར་གདའ། །འཁོར་བ་རང་
༈ བཞིན་མེད་པར་ཤར། །ཆོས་སྤྱོད་བརྩོན་པའི་བློ་དང་བྲལ། །མྱ་ངན་འདས་པ་ལོགས་ན་མེད། །རྩོལ་སྒྲུབ་བྱ་རྩོལ་བློ་དང་བྲལ། །སངས་རྒྱས་རང་གི་སེམས་ལ་རྙེད། །གྲུབ་པ་ཐོབ་

འདོད་བློ་དང་བྲལ། །རྟོག་པ་ཆོས་སྐའི་རང་བཞིན་ལ། །བཟང་ངན་བྱེད་པའི་བློ་དང་བྲལ། །སྲིད་ཞི་དབྱེར་མེད་དོན་ཅིག་རྟོགས། །ས་སྐབས་དབྱེ་བའི་བློ་དང་བྲལ། །ཕྱག་རྒྱ་བཞི་ལྡན་
དོན་ཅིག་རྟོགས། །དགག་སྒྲུབ་གཉིས་ཀའི་བློ་དང་བྲལ། །བདེན་གཉིས་དབྱེར་མེད་དོན་ཅིག་རྟོགས། །ལམ་ལྔ་བགྲོད་པའི་བློ་དང་བྲལ། །སེམས་ཉིད་ཆོས་སྐུའི་རང་ས་ཟིན། །ས་
ཚུགས་བཟུང་བའི་བློ་དང་བྲལ། །གཅིག་ཤེས་ཀུན་གྲོལ་རྟོགས་པ་སྐྱེས། །ཐོས་བསམ་བྱ་བའི་བློ་དང་བྲལ། །གཟུགས་སྣང་སྒྱུ་མའི་ལུས་སུ་ཤེས། །གཅེས་པར་འཛིན་པའི་བློ་དང་
བྲལ༑ །སྒྲ་གྲགས་སྟོང་ཤེས་པའི་གོ་བ་བྱུང་། །གཤེ་སྐུར་ལ་འཁྲུལ་པའི་བློ་དང་བྲལ། །རང་སར་བཞག་པའི་ཆོས་ཉིད་ལ། །ཐུན་མཚམས་དབྱེ་བའི་བློ་དང་བྲལ། །ཁོ་བོ་ཡི་སེམས་ལ་
དེ་ལྟར་གདའ། །བུ་ཡང་དེ་ལྟར་མཁྱེན་པར་མཛོད།། ྋཅེས་གསུངས་སོ།། ༈ རྗེ་དུས་གསུམ་མཁྱེན་པའི་ཞལ་ནས། བླ་མ་རྣམས་ལ་ཕྱག་འཚལ་ལོ། །སྐལ་ལྡན་བདག་ལ་བྱིན་གྱིས་
རློབས༑ །འཁོར་འདས་གཉིས་སུ་མེད་པར་འདུག །རེ་དོགས་གཉིས་དང་བྲལ་ལམ་སེམས། །སྒྱུ་མ་སེམས་ཀྱི་རྣལ་འབྱོར་འདུག །བསྐྱེད་རིམ་སྒོམ་པ་བཤོལ་ལམ་སེམས། །བར་༴

ཏྲྰཾ ༄༅། །ཆད་དངོས་གྲུབ་ཡིན་པར་འདུག །སྲུང་འཁོར་སྒོམ་པ་བཤོལ་ལམ་སེམས། །སྒྱུ་སེམས་གཉིས་སུ་མེད་པར་འདུག །རྩ་རླུང་སྒོམ་པ་བཤོལ་ལམ་སེམས།
སྣང་སེམས་གཉིས་སུ་མེད་པར་འདུག །གཟུང་འཛིན་གཉིས་དང་བྲལ་ལམ་སེམས། །བདག་ལ་ཕ་རོལ་འདྲེས་ནས་འདུག །ཆགས་སྡང་གཉིས་དང་བྲལ་ལམ་སེམས། །ཡང་སྲིད་མེད་
པའི་རྩེ་མོར་འདུག །རྩེ་གཅིག་ས་ལམ་ཆོད་དམ་སེམས། །ཡེ་ནས་ལྷན་གྱིས་གྲུབ་ནས་འདུག །རྒྱུ་རྐྱེན་གཉིས་དང་བྲལ་ལམ་སེམས། །ཡོད་མེད་གཉིས་ཀྱི་དབུ་མར་འདུག །བློ་ལས་
འདས་པ་ཡིན་ནམ་སེམས། །མཉམ་བཞག་རྗེས་ཐོབ་འདྲེས་ནས་འདུག །སེམས་ལ་བརྟན་པ་ཐོབ་བམ་སེམས། །སྤྱོད་པ་ཚོགས་དྲུག་ལྷག་པར་འདུག །མཚན་མ་རང་སར་གྲོལ་ལམ་
སེམས༑ །དགེ་སྡིག་གཉིས་དང་བྲལ་ནས་འདུག །དགག་སྒྲབ་གཉིས་དང་བྲལ་ལམ་སེམས། །སྤྱོད་ལམ་རྣམ་བཞི་རང་ས་ཟིན། །སྙེམས་བྱེད་བྲལ་བ་ཡིན་ནམ་སེམས། །ཡུལ་ལྔ་སྒྱུ་
༈་མའི་ངང་དུ་འདུག །གོ་ཡུལ་ཞེན་པ་ལོག་གམ་སེམས། །འོད་གསལ་རྒྱུན་ཆད་མེད་པར་འདུག །བར་དོ་རྣམ་གསུམ་མེད་དམ་སེམས། །ཐམས་ཅད་སེམས་སུ་ཤེས་ནས་འདུག

གཅིག་ཤེས་ཀུན་ལ་མཁས་སམ་སེམས། །ཚིག་གི་སྡེབ་སྦྱོར་བསམ་མི་དགོས། །ཆོས་ལ་བྱེད་པོ་ཚུད་དམ་སེམས།། ཅེས་གསུངས་སོ།། ༈ དཔལ་ལྡན་དུས་གསུམ་མཁྱེན་པའི་
མགུར། འབོལ་དང་ཡངས་དང་ལྷོད་དང་གསུམ། །ཕྱི་འབྱུང་བཞི་ལུས་ཀྱི་འདུག་ཚུལ་ཡིན། །གསལ་དང་མི་ཡེངས་བདེ་བ་གསུམ། །ནང་རིག་པ་སེམས་ཀྱི་འདུག་ཚུལ་ཡིན། །འབད་
མེད་རྩོལ་མེད་དགག་སྒྲབ་པ། །དུས་བཞི་སྦྱོར་བའི་འདུག་ཚུལ་ཡིན། །མཐའ་བྲལ་འགྱུར་མེད་ཀུན་ལ་ཁྱབ། །ཡེ་ཤེས་འབྲས་བུའི་འདུག་ཚུལ་ཡིན།། ཅེས་གསུངས་སོ།། ༈ རྗེ་དུས་
གསུམ་མཁྱེན་པ་ལ་བླ་མ་ལྷ་རྗེའི་ཞལ་ནས། ཁྱོད་ཤ་མེད་གངས་དཀར་ལ་སྒོམ་ལ་སོང་གསུངས། དེར་ཕྱིན་ནས་ཟླ་བ་གསུམ་བཞུགས་པ་དང་དེར་རྒྱག་སྲབ་པས་རྒྱག་འཚོལ་དུ་འགྲོ་བ་ལ། དགོན་པའི་འོག་ཏུ་ཕྱིན་པ་དང༌། ཐུགས་དགོངས་
བཏང་བས། ག་རེ་རང་ལ་གདམས་ངག་ཁྱད་པར་ཅན་ནི་ཡོད། བཅུད་ལེན་ལ་ནི་ཟདཔ་མེད། བླ་མ་སངས་རྒྱས་ལྟ་བུ་དང་ནི་མཇལ་ཉམས་དང་རྟོག་པ་ཁྱད་པར་ཅན་རྒྱུད་ལ་འཁྲུངས་སྙམ་ནས་མགུར་བཞེངས་པ། རྒྱུད་ལྡན་གྱི་བླ་མ་རིན་
པོ་ཆེའི། །སྐལ་ལྡན་དགོས་འདོད་འབྱུང་བའི་གནས། །བྱིན་རླབས་ཕྱོགས་རེས་མེད་པར་འཆར། །དད་གུས་ཆུང་ན་ང་རང་ངན། །གསང་སྔགས་ཟབ་མོའི་མདོ་རྒྱུད་ནས། །གདམས་

སྦྲུ|༄༅། །ངག་རྒྱ་མཚོ་རྩ་རླུང་བཏོན། །ལུས་ལ་བདེ་དྲོད་འབར་ཙ་ན། །བསྒོམ་སྲན་ཆུང་ན་ང་རང་ངན། །ཕ་དྲིན་ཆེ་ལ་རང་སྒོ་ཞན། །རྣལ་མ་སུམ་ཕྲུག་མི་བདོག་
༄༅ ཀྱང་༑ །གཏུམ་མོ་ལྷུན་གྲུབ་གདམས་ངག་ཡོད། །འཁྱག་གི་དོགས་ན་ང་རང་ངན། །རང་ནོར་སྤྱད་དུ་མེད་པ་ལ། །དད་པ་ཅན་གྱིས་མ་གཏོགས་ཀྱང་། །བཅུད་ལེན་ལ་ཟད་པ་མེད་པར་
ཤེས༑ །བཀྲེས་ཀྱི་དོགས་ན་ང་རང་ངན། །སྔར་འཁོར་བའི་སྡུག་བསྔལ་བཟོད་དཀའ་བས། །རྗེ་རིན་པོ་ཆེ་དང་མཇལ་དུས་སུ། །རྩེ་གཅིག་སྒྲུབ་པ་བྱེད་པ་ལ། །སྙིང་རུས་ཆུང་ན་ང་རང་
ངན༑ །བླ་མའི་བཀའ་བཞིན་སྒྲབ་ལགས་པས། །རྟོགས་པ་བརྟན་པོར་མ་གྱུར་ཀྱང་། །བར་དོ་རྣམས་སུམ་གདམས་ངག་ཡོད། །འཆི་བས་འཇིགས་ན་ང་རང་ངན།། རིན་པོ་ཆེ་དུས་གསུམ་
མཁྱེན་པས་གསུངས།། ༈ རྗེ་དུས་གསུམ་མཁྱེན་པའི་བདེ་བ་ལྔའི་མགུར། སྟོང་ཉིད་ཀྱི་ངང་ནས་རིག་པ་འཕྱོ། །རྒྱུ་དུག་ལྔ་བྱ་བའི་མིང་ཡང་མེད། །ལྟ་བ་ཐག་ཆོད་བློ་རེ་བདེ། །གཉིས་མེད་ཀྱི་
༈ ཀློང་ནས་བདེ་ཆེན་འཕྱོ། །གོལ་ས་བྱ་བའི་མིང་ཡང་མེད། །བསྒོམ་པ་ཐག་ཆོད་བློ་རེ་བདེ། །སྐྱེ་མེད་ཀྱི་ངང་ནས་ཤུགས་འབྱུང་འཕྱོ། །དགག་སྒྲུབ་བྱ་བའི་མིང་ཡང་མེད། །སྤྱོད་པ་ཐག་

ཆོད་བློ་རེ་བདེ། །ཡེ་ཤེས་ཀྱི་ཀློང་ནས་ཆོས་སྐུ་འཕྱོ། །ཚེ་འདི་དང་ཕྱི་མའི་མིང་ཡང་མེད། །འབྲས་བུ་ཐག་ཆོད་བློ་རེ་བདེ། །རྒྱལ་ཁམས་ཀྱི་ཀློང་ནས་རྣལ་འབྱོར་འཕྱོ། །ཉེ་དུ་འབྲེལ་
པའི་མིང་ཡང་མེད། །རང་ཡུལ་ཐག་ཆོད་བློ་རེ་བདེ།། ཅེས་གསུངས། ༈ ཡང་རྗེ་བཙུན་རིན་ཆེན་པོ་ཡམ་བུ་ན་བཞུགས་དུས་སུ། དགེ་བཤེས་འོད་སྒོམ་གྱིས་ཞུས་པའི་དུས་སུ་བཞེངས་པ། ནཱ་མོ་བདེ་ཆེན་
ཆོས་ཀྱི་སྐུ། །སེམས་ཉིད་ནམ་མཁའི་དཀྱིལ་འཁོར་དུ། །དངོས་པོའི་གནས་ལུགས་བློ་འདས་ཀྱང༌། །ལྟ་སྒོམ་སྤྱོད་གསུམ་དབྱིངས་སུ་འདྲེས། །རང་རིག་མཐའ་དང་བྲལ་བར་
རྟོགས༑ ྋ།ལྟ་བའི་མཐར་ཐུག་ཡིན་པར་གོ །གྲུབ་མཐའ་མཁན་ལ་ཅི་ཆ་ཡོད། །གཉུག་མ་རྒྱུན་ཆད་མེད་པར་གནས། །བསྒོམ་པའི་མཐར་ཐུག་ཡིན་པར་གོ །རེས་འཇོག་མཁན་ལ་ཅི་ཆ་
ཡོད༑ །ལུས་སེམས་འགྲོ་བའི་དོན་དུ་བསྔོ། །སྤྱོད་པའི་མཐར་ཐུག་ཡིན་པར་གོ །རང་དོན་མཁན་ལ་ཅི་ཆ་ཡོད། །དེ་གསུམ་དབྱེར་མེད་གཅིག་ཏུ་རྟོགས། །འབྲས་བུའི་མཐར་ཐུག་ཡིན་
པར་གོ །རེ་དོགས་མཁན་ལ་ཅི་ཆ་ཡོད། །ནོར་དེ་ལྟར་ལགས་སམ་འོད་སྒོམ་པ། །དོན་དེ་ལྟར་རྟོགས་ན་འབྲས་བུ་ཡིན།། ལྟ་སྒོམ་སྤྱོད་འབྲས་བཞིའི་སྒོ་ནས་གསུངས། ཡང་བླ་མའི་འདས་མཆོད་བྱེད་

།པའི་ཚེས་བཅོ་ལྔའི་ཉིན། ནམ་མཁའ་ལ་འཇའ་ཚོན་གདུགས་དང་དཀྱིལ་འཁོར་འདྲ་བ་གཅིག་བྱུང་། དེ་ནང་དུ་བླ་མ་ལྷ་རྗེ་བཞུགས་ནས། བུ་གཉིས་སུ་མེད་པ་ལྟ་བའི་དོན། །ཡེངས་བ་མེད
པ་བསྒོམ་པའི་དོན། །ཟུང་དུ་འཇུག་པ་སྤྱོད་པའི་དོན། །དེ་གསུམ་དབྱེར་མེད་འབྲས་བུའི་དོན།། ཅེས་གསུངས་སྐད། དཔལ་ལྡན་དུས་གསུམ་མཁྱེན་པའི་རྡོ་རྗེའི་མགུར་ཟུང་ལྡི། ༈ ཞང་གཡུ་བྲག་པའི་
བཀའ་འབུམ་ཐོར་བུ་བཞུགས་སོ། །བླ་མ་རྗེ་བཙུན་པ་དང་དཔལ་རྡོ་རྗེ་མཁའ་འགྲོ་མ་རྣམས་ལ་ཕྱག་འཚལ་ལོ།། ཨེ་མ་ཡ་མཚན་འདི་འདྲ་བ། །ཞང་གི་སྤྲང་རྒན་དགོད་རེ་བྲོ། །རྣམ་རྟོག་གཅིག་ཀྱང་མི་འདུག་
པར༑ །མི་རྟོག་སྒོམ་པ་དགོད་རེ་བྲོ། །རྣམ་པར་གཡེང་བ་མི་འདུག་པར། །ཞི་གནས་སྒོམ་པ་དགོད་རེ་བྲོ། །སོ་སོར་རྟག་ཞི་མི་འདུག་པར། །ལྷག་མཐོང་སྒོམ་པ་དགོད་རེ་བྲོ།
འཁོར་བ་ཡེ་ནས་ཞི་བ་ལ། །བུདྡྷ་སྒྲུབ་འདོད་དགོད་རེ་བྲོ། །སྣང་གྲགས་དངོས་པོར་མི་འདུག་པར། །སྟོང་ཉིད་སྒོམ་པ་དགོད་རེ་བྲོ། །སྡུག་བསྔལ་ཡེ་ནས་མི་འདུག་པར། །བདེ་བ་སྒོམ་
པ་དགོད་རེ་བྲོ། །ཟག་བཅས་དངོས་པོ་མི་འདུག་པར། །ཟག་མེད་སྒོམ་པ་དགོད་རེ་བྲོ། །སྐྱེ་ཤི་ཡེ་ནས་མི་འདུག་པར། །སྐྱེ་ཤིས་འཇིགས་པ་དགོད་རེ་བྲོ། །གཙང་མའི་དངོས་པོ་གཏན་

མེད་པར། །མི་གཙང་འདོད་པ་དགོད་རེ་བྲོ། །ཅི་ཡང་མྱོང་བ་མི་འདུག་པར། །ཉམས་མྱོང་འཕེལ་འདོད་དགོད་རེ་བྲོ། །རྟོགས་བྱ་ཡིན་ལུགས་མི་འདུག་པར། །ཆོས་ཉིད་རྟོགས་འདོད་
དགོད་རེ་བྲོ། །ཐམས་ཅད་ཡེ་ནས་སྐྱེ་མེད་ལ། །སྐྱེ་མེད་སྒོམ་པ་དགོད་རེ་བྲོ། །ལུས་པོ་ས་རྡོ་གཞི་མེད་ལ། །ལུས་གནད་འཆོས་པ་དགོད་རེ་བྲོ། །སེམས་ལ་ངོས་བཟུང་མི་འདུག་
པར༑ །སེམས་འཛིན་འདོད་པ་དགོད་རེ་བྲོ། །ཀུན་རྫོབ་ཐབས་ལ་མི་བརྟེན་པར། །ཤེས་རབ་དོན་དམ་རྟོགས་མི་སྲིད། །ཐབས་ལ་ཞེན་ན་ཐབས་ཀྱིས་འཆིང༌། །སྒྱ་མ་མཁན་གྱི་རྩེ་མོ་
ལྟར༑ །མ་ཞེན་སྤྱོད་པ་མཁས་པའི་ལམ། །ཧ་ཅང་ཐབས་ཀྱི་ཁ་མ་འཛིན། །ཞེན་པའི་སྒྲོག་ཏུ་ཚུད་པར་མཆི། །སྟོང་པའི་ཁ་ཡང་མ་འཛིན་མཛོད། །ཐབས་ལ་ཁྱད་པར་བསད་པར་
མཆིའོ།། སྤྲང་བན་ཞང་གི་ཁྲེལ་དགོད། བྱང་མཁར་མདའ་མཆོག་ཀླུང་དུ་བཀོད་པའོ།། ༈ བླ་མ་རྗེ་བཙུན་པ་དང་རྡོ་རྗེ་མཁའ་འགྲོ་མ་རྣམས་ལ་ཕྱག་འཚལ་ལོ།། ཞང་གི་སྤྲང་རྒན་སྨྱོན་པ་འདིས། །རྟོགས་པའི་
ཐོག་ནས་སྣ་ཚོགས་སྨྲས། །སྨྲས་སྨྲས་འདྲ་ཡང་སྨྲས་པ་མེད། །སྨྲར་མེད་པ་ལ་སྣ་ཚོགས་སྨྲས། །རེས་འགའ་ཐམས་ཅད་ཡོད་པར་སྨྲས། །རེས་འགའ་ཐམས་ཅད་མེད་པར་སྨྲས། །

1 ༄༅། །རེས་འགའ་ཐམས་ཅད་རྫུན་པར་སྨྲས། །ཐམས་ཅད་ཡོད་པར་གང་སྨྲས་པ། །ཀུན་རྫོབ་དངོས་ནས་སྨྲས་པ་ཡིན། །ཐམས་ཅད་མེད་པར་གང་སྨྲས་པ། །དོན་
དམ་ངོས་ནས་སྨྲས་པ་ཡིན། །ཡོད་མེད་མཉམ་པ་ཉིད་ཀྱི་དོན། །སྨྲས་ན་བློ་དམན་ཕལ་ཆེར་སྔངས། །སྣང་བ་གཟུགས་བརྙན་ངོས་བཟུང་མེད། །སྨྲ་བརྗོད་སྒྲ་སྙན་ཏིག་སོ་མེད།
འགགས་པ་མེད་པས་ངོས་བཟུང་མེད། །ཤུགས་འབྱུང་ཚིག་ལ་ཏིག་སོ་མེད། །སྙིང་པོའི་དོན་ལ་སྨྲ་རྒྱུ་མེད། །སྨྲས་ཀྱང་སྐྱོན་མེད་སྒྲ་མེད་ལ། །སྡེབ་སྦྱོར་ལེགས་ཉེས་ཅི་མཛད་པ།
མཁས་པ་པཎ་ཆེན་རྣམས་ཀྱིས་ལུང་། །རྣལ་འབྱོར་ཀུ་སུ་ལུ་པ་ལ། །སྡེབ་སྦྱོར་ལེགས་ཉེས་གཉེར་ཁ་མེད། །ལེགས་རུང་ཉེས་རུང་སྨྲས་ལ་ཐོང་། །ཡང་ན་ལྐུག་པའི་ཚུལ་དུ་བསྡད། །
ཁ་རོག་བསྡད་ན་རབ་ཀྱི་མཆོག །བྱང་མཁར་གྱི་འབེ་ནག་བྲག་ཏུ་སྦྱར། །དམ་པའི་སྐྱེས་མཆོག་ཐམས་ཅད་དང༌། །དཔའ་བོ་རྣལ་འབྱོར་མ་ཚོགས་འདུད། །ཀ་ཡེ་མི་སྡོད་རི་ལ་
གདེང༌༑ །སངས་རྒྱས་ཐམས་ཅད་རི་ལ་གཤེགས། །གྲུབ་ཐོབ་རྣམས་ཀྱང་རི་ལ་གཤེགས། །བརྒྱུད་པའི་རྗེ་ཡང་རི་ལ་གཤེགས། །རྩ་བའི་རྗེ་ཡང་རི་ལ་གཤེགས། །ཉམས་ལྡན་ཐམས་

ཅད་རི་ལ་གཤེགས། །མཁས་པ་རྣམས་ཀྱང་རི་ལ་སྨོན། །སྤྲང་བན་ངས་ཀྱང་རི་ལ་བསྡད། །བླ་མེད་བྱང་ཆུབ་རི་ལ་ཡོད། །དད་པ་རྣམ་གསུམ་རི་ལ་ཡོད། །རྗེས་དྲན་རྣམ་དྲུག་རི་ལ་
ཡོད༑ །སྡོམ་པ་རྣམ་གསུམ་རི་ལ་ཡོད། །ཞི་གནས་རྣམ་གསུམ་རི་ལ་ཡོད། །ལྷག་མཐོང་གསལ་མོ་རི་ལ་ཡོད། །ཐབས་དང་ཤེས་རབ་རི་ལ་ཡོད། །བསྐྱེད་རིམ་གསལ་པོ་རི་ལ་
ཡོད༑ །དཀྱིལ་འཁོར་ལྷ་ཚོགས་རི་ལ་ཡོད། །དཔའ་བོ་གཅིག་པ་རི་ལ་ཡོད། །རྩ་གནད་ཉམས་མྱོང་རི་ལ་ཡོད། །རླུང་རྟགས་ཟབ་མོ་རི་ལ་ཡོད། །བདེ་གསལ་མི་རྟོག་རི་ལ་ཡོད།
བླ་མ་རྗེ་བཙུན་རི་ལ་ཡོད། །གདམས་པ་ཟབ་དགུ་རི་ལ་ཡོད། །ཡོན་ཏན་མ་ལུས་རི་ལ་ཡོད། །བདག་ཅག་མི་སྡོད་རི་ལ་འདིང་། །ང་ཡང་ད་དུང་རི་ལ་འགྲོ། །དཀོན་མཆོག་བརྩེགས་
པའི་མདོ་ཉིད་ལས། །སྔོན་གྱི་སངས་རྒྱས་འཇིག་རྟེན་མགོན། །གང་དུ་མྱ་ངན་འདས་གྱུར་པ།། ཀུན་གྱིས་རི་ཁྲོད་རབ་ཏུ་བརྟེན། །བླ་མེད་བྱང་ཆུབ་བརྙེས་པར་གསུངས། །དེ་ཕྱིར་མི་སྡོད་རི་
ལ་འདིང༌། །སྙིང་ནས་རྒྱུན་དུ་རི་ཁྲོད་འགྲིམ། །ལྡེམ་པོར་སྨྲས་པ་ཡིན་རེ་ཤི།། རི་ཁྲོད་ཉམས་མྱོང་སྤྲང་བན་ཞང་གིས་བྱང་མཁར་འབེ་ནག་བྲག་ལའོ། །བླ་མ་རྗེ་བཙུན་པ་དང་དཔལ་ལྡན་རྡོ་རྗེ་མཁའ་འགྲོ་མ་ལ་ཕྱག་

སྐྲུ ༄༅། །འཚལ་ལོ།། འཇའ་ཚོན་ནམ་མཁའི་ཀློང་དུ་ཡལ། །གང་ནས་བྱུང་ནས་གང་དུ་སོང༌། །རྦ་རླབས་རྒྱ་མཚོའི་ཀློང་དུ་ཡལ། །གང་ནས་བྱུང་ནས་གང་དུ་
སོང་༑ །སྨིག་རྒྱུ་བར་སྣང་ཀློང་དུ་ཡལ། །གང་ནས་བྱུང་ནས་གང་དུ་སོང༌། །ན་བུན་བར་སྣང་ཀློང་དུ་ཡལ། །གང་ནས་བྱུང་ནས་གང་དུ་སོང་། །རྨི་ལམ་སེམས་ཀྱི་ཀློང་དུ་ཡལ།
གང་ནས་སོང་ནས་གང་དུ་སོང་། །རྣམ་རྟོག་འོད་གསལ་ངང་དུ་ཡལ།ྋ །གང་ནས་བྱུང་ནས་གང་དུ་སོང་། །བདག་འཛིན་ཆོས་ཀྱི་དབྱིངས་སུ་ཡལ། །གང་ནས་བྱུང་ནས་གང་དུ་སོང༌།
དེ་སོགས་ཆོས་རྣམས་མ་ལུས་ཀུན། །གང་ནས་བྱུང་ནས་གང་དུ་སོང་༌། །གཟིགས་དང་བཞིན་བཟང་སྐལ་ལྡན་ཀུན། །ག་ནས་ཀྱང་ནི་མ་བྱུང་བས། །ཐམས་ཅད་ངོ་བོས་མ་སྐྱེས་པར།
ཆེད་དུ་སྐྱེ་མཆེད་ང་མི་བསྒོམ། །གར་ཡང་གནས་པའི་རྟེན་མེད་པས། །ངོ་བོ་ཉིད་ཀྱི་གནས་མེད་པར། །ཆེད་དུ་མི་གནས་ང་མི་བསྒོམ།ྋ །སྐྱེ་མེད་ཉིད་ཀྱིས་སྐྱེ་མེད་སྟོང༌། །འགག་མེད་
༈ ཉིད་ཀྱིས་འགག་མེད་སྟོང༌། །སྟོང་བྱ་སྟོང་བྱེད་གཉིས་ཀ་སྟོང༌། །དེ་ལྟར་རྟོགས་པས་ཡེ་ཤེས་མཐོང༌། །བཏང་ངོ་སྙམ་དུ་ཞེན་པའང་མེད། །འདི་ཉིད་གཉིས་སུ་མེད་པའི་དོན། །ཤེས་

རབ་ཕ་རོལ་ཕྱིན་ཅེས་བྱ། །ཤེས་རབ་བརྒྱད་སྟོང་པ་ལས་ནི། །ཆོས་ཀྱི་དབྱིངས་ནི་མི་དམིགས་གང༌། །ཤེས་རབ་ཕ་རོལ་ཕྱིན་ཅེས་བརྗོད། །ཕ་རོལ་ཕྱིན་གང་ཆོས་ཀྱི་སྐུ། །ཆོས་སྐུ་གང་
ཀྟྲི ཡིན་རྫོགས་སངས་རྒྱས། །དེ་ཉིད་ཕྱག་རྒྱ་ཆེན་པོ་སྟེ། །སངས་རྒྱས་ཐམས་ཅད་དེ་ལས་བྱོན། །སྤྲང་བན་ཞང་གི་བློ་གཏད་ཡིན།། སངས་རྒྱས་ཀྱི་དགོངས་པ་ཐུན་མོང་མ་ཡིན་པའྀ་གླུ། སྤྲང་བན་ཞང་གི་
འབེ་ནག་བྲག་ལའོ།། ༈ བླ་མ་རྗེ་བཙུན་དང་དཔལ་རྡོ་རྗེ་མཁའ་འགྲོ་མ་རྣམས་ལ་ཕྱག་འཚལ་ལོ།། བདག་གི་རྗེས་སུ་འཇུག་པ་རྣམས། །བདག་གི་བློ་ལ་ཤར་བ་རྣམས། །ཉམས་ཀྱི་བྱེ་བྲག་མྱོང་ཚོད་
དང་༑ །རྟོག་པའི་ཁྱད་པར་ཤར་ཚོད་རྣམས། །གནས་སྐབས་རེ་རེ་གང་ཤར་བ། །ཐད་ཀ་ཐད་ཀར་བྲིས་པ་ནི། །སྐྱེ་བ་སྔ་མའི་འཕེན་ཤུགས་ཀྱིས། །རང་དབང་མེད་པར་ཡི་གེར་
བཀོད༑ །རྟོག་པ་དང་ནི་ཉམས་མྱོང་རྣམས། །ཡེ་གེར་བཀོད་དུ་ག་ལ་རུང་། །མི་བཀོད་དུ་ནི་རང་དབང་མེད། །དེས་ན་རྟོགས་དང་ལྡན་པའི་བུ། །རེ་རེ་ཙམ་ལས་མ་གཏོགས་པར།
སུ་ལ་བསྟན་ཀྱང་རང་རྒྱུད་བསྲེག །སྤྲང་བན་ཞང་གི་བཀའ་རྒྱ་བཏབ་པའོ། །ཁོ་བོ་ནངས་པར་སྔ་མོ་གཉིད་ཀྱིས་ལོག །གཉིད་དེ་སད་ནས་འདི་འདྲའི་དྲན་པ་བྱུང༌། །གདོད་མ་ཉིད་ནས་

ཎྜཱ| ༄༅། །དངོས་པོ་ཐམས་ཅད་ཀུན། །རང་བཞིན་རྣམ་དག་འོད་གསལ་ཆེན་པོ་ལ། །ཐ་སྙད་ཚིག་གིས་འཆོས་འདོད་སྙིང་རེ་རྗེ། །གང་དག་ཡོད་མེད་སྣང་དང་སྟོང་
གཉིས༑ །བདག་དང་བདག་མེད་འཛིན་དང་འཛིན་མེད་གཉིས། །དེ་དག་ཐམས་ཅད་འཁྲུལ་པར་མཉམ་མཉམ་འདྲ། །སྤྲོས་དང་སྤྲོས་མེད་མཐའ་དང་དབུས་ལ་སོགས། །གཉིས་སུ་འཛིན་
པ་ཐམས་ཅད་འཁྲུལ་མོད་ཀྱི། །གཉིས་སུ་མེད་པར་འཛིན་པའང་ཤིན་ཏུ་འཁྲུལ། །དེ་བས་ཡིད་ལ་མི་བྱེད་གོམས་པར་བྱ། །འཁྲུལ་དང་མ་འཁྲུལ་གཉིས་ཀྱང་འཛིན་པའི་མཐའ། །བློ་དང་བློ་
འདས་གཉིས་ཀྱང་འཛིན་པའི་མཐའ། །དེ་ཕྱིར་ཡང་དག་དངོས་པོའི་གནས་ལུགས་དེ། །ཚིག་གིས་མི་རྟོགས་བླ་མའི་གདམས་ངག་ཉོན། །ཇི་ཞིག་ལྟར་ན་ཡང་དག་མཐོང་གྱུར་ཏེ། །ངག་
གི་ཡུལ་མིན་ནཆུང་བདེ་བ་བཞིན། །ཡིད་ཀྱི་ཡུལ་མིན་དཔེ་ཡིས་མཚོན་དུ་མེད། །དེས་ནི་བདུད་དང་ཉོན་མོངས་འཇོམས་པར་བྱེད། །ཨེ་མ་ཡིད་བཞིན་ནོར་འདྲའི་བདེ་ཆེན་དེ། །ཉམས་སུ་
༈ མི་ལོན་ཅི་ཕྱིར་བདག་རེ་མྱོས། །ལམ་གྱི་དུས་དང་འབྲས་བུ་གཉིས་ཀར་བདེ། །གཞན་གྱི་གྲུབ་ཐོབ་བླ་མ་མཉེས་པར་བགྱི།། ལམ་འབྲས་དྲིལ་བ་བཙོན་འགྲུས་གྲགས་པའི་ཉམས་སོ།། ༈ བླ་མ་རྗེ་
415

བཙུན་པ་དང་དཔལ་རྡོ་རྗེ་མཁའ་འགྲོ་མ་རྣམས་ལ་ཕྱག་འཚལ་ལོ། སྤྲང་བན་ཞང་ལ་ཕྱི་ཚིས་མེ། །སྤྱོད་པ་བུ་ཆུང་འདི་བདེ་མོར་འདུག །རིག་སྟོང་སྔ་ཕྱི་མི་འདའ་བས། །ཕྱི་ཚེས་ཀྱི་བསོགས་འཇོག་འདི་
རྩོལ་རེ་ཆུང༌། །རང་རིག་དངོས་མེད་འོད་གསལ་འདི། །དུས་གསུམ་མཉམ་པ་ཉིད་དུ་ཤར། །སྒོ་ཕུག་མེད་པའི་ཆོས་ཉིད་འདི། །ཕུང་གཞིག་བྱེད་པ་སུ་ཡིས་དྲན། །བསྙེན་བཀུར་རྨི་
ལམ་གྱི་ལོངས་སྤྱོད་ལ། །བདེན་དུ་རེ་བ་ཡི་རེ་མུག །ལུས་སྲོག་ན་བུན་ལྟ་བུ་ལ། །རྟག་པར་འཛིན་པའི་ཅོལ་ཆུང་པོ། །གསེར་གཡུ་རྒྱུ་མའི་བསླུ་བྲིད་ལ། །དགོས་པར་མཐོང་བ་ཉོན་རེ་
མོངས༑ །དགྲ་སྡང་རྨི་ལམ་གྱི་ཇག་པ་ལ། །ཞེ་སྡང་བྱེད་པ་འདི་འོ་རེ་བརྒྱལ། །མཛའ་བཤེས་རྨི་ལམ་གྱི་ཕྲད་མོ་ལ། །ཆགས་ཤིང་ཞེན་པའི་གཏི་མུག་པོ། །དོ་ནུབ་འཆིའ མ་ཆ་མེད
པར༑ །ནང་པར་མེད་པའི་ཀླད་མེད་ཟེར། །ལར་ཆོས་པ་བཟང་པོའི་རེ་བ་ཡང་། །སྣང་སྲིད་སྒྱ་མ་དག་ཏུ་བཤད། །ཕྱི་ལེན་ཕྱི་ཚིས་ཅག་ཅག་པོ། །བདེན་བདེན་པོ་ཅིག་ཁོ་ན་མཛད། །
སྒྱུ་མ་ལྟ་བུའི་ཆོས་རྣམས་ལ། །ཅག་ཅག་པོ་ཅིག་བཞེད་པས་འཁྲུལ། །རྨི་ལམ་ལྟ་བུའི་ཆོས་རྣམས་ལ། །བདེན་བདེན་པོ་ཅིག་རེ་བས་ཕུང༌། །ཕུང་འདྲེའི་རྩ་བ་མ་ཆོད་པར། །མཁས་

༈༄༅། །མཁས་པོ་འདིས་བསླུ་བར་མཆི། །ཅག་ཅག་པོ་ལས་ལེགས་ཉེས་བྱུང༌། །ལེགས་ཉེས་གཉིས་ལས་ཆགས་སྡང་འཕེལ། །ཆགས་སྡང་ཕུང་འདྲེའི་རྩ་བ་
ཡིན༑ །ནང་དུ་གཞིག་དང་ཆོས་མཛད་རྣམས།།ྋ སྤྲང་བན་ཞང་གི་ཕྱི་ཚིས་དོར་བའི་གླུ། ཕྱའུ་ལུང་དུའོ། ། ༈ གུ་རུ་ལ་ན་མོ། འདས་དང་མ་འོངས་རྟོགས་པ་ཡི། །བར་ན་ད་ལྟ་སྐད་
ཅིག་མ། །ཞེན་པའི་སེམས་གཅིག་ཡོད་པ་ཡིན། །གཏན་ནས་མ་གྲུབ་སེམས་ཉིད་ལ། །ཡོད་པར་བཟུང་བས་འཁོར་བར་འཁྱམས། །རང་སར་ཀློད་ན་སངས་རྒྱས་ཡིན། །དེས་ན་རང་
༈ སར་ཀློད་ལ་ཞོག །རྟོག་པ་གཞི་མེད་རང་གྲོལ་ཡིན། །དེ་ལྟར་ཤེས་ན་རྟོགས་པ་ཡིན། །བཟང་རྟོག་ངན་རྟོག་སྣ་ཚོགས་འདི།ྋ །སྤངས་པའི་ཏིང་འཛིན་སྐྱེ་བ་ཡིན། །དེ་ནི་སྒོམ་གྱི་སྐུལ་མ་
ཡིན༑ །དེ་ནི་སྒོམ་གྱི་གསལ་འདེབས་ཡིན། །བུད་ཤིང་སྤངས་པའི་མེ་མི་འབར། །རྟོགས་པ་སྤངས་པའི་ཡེ་ཤེས་མིན། །གྲུབ་ཐོབ་རྣམས་ཀྱི་སྙིང་གཏམ་ཡིན། །གནས་བརྟན་སངས་
༈ཆུང་རྒྱ་མི་རྒྱ། །གདམས་ངག་གནད་ཅིག་བདེ་ན་བདོག། སྤྲང་བན་ཞང་གིས་ངར་ཕུག་ཏུ། གནས་བརྟན་དར་མ་བསོད་ནམས་ལ། བླ་མས་ལན་བཏབ་པའི་གདམས་པ་ལྗི། བླ་མ་དམ་པ་རྣམས་ལ་ཕྱག་འཚལ་

ལོ༑ །ཕྱག་རྒྱ་ཆེན་པོ་ལྷུན་གྱིས་གྲུབ་པའི་ངང༌། །རང་གི་སེམས་ཉིད་འདི་ལ་ཟིན་པ་ལགས། །སྣང་བ་སྣ་ཚོགས་འདི་ཉིད་ཕྱག་རྒྱ་ཆེ། །རྟོགས་ལྡན་རྣམས་ལ་གཟིགས་མོ་ཆོས་ཀྱི་སྐུ།
དད་ལྡན་རྣམས་ལ་བྱིན་རླབས་ཐོགས་པ་མེད། །གདུལ་བྱ་དུ་མ་རེ་འདོད་སོ་སོར་སྐོང༌། །དེ་ལྟ་བུ་ཡི་ལྷན་ཅིག་སྐྱེས་པ་འདི། །རྒྱུད་ལྡན་བྱིན་རླབས་ཅན་གྱི་སྤྱོད་ཡུལ་ལགས། །དད་མེད་ལྕེ་
མཁན་ཚིག་དང་བརྟག་དཔྱད་ཀྱིས། །རྟོགས་སུ་རེ་བ་རྣམས་ཀྱི་སྤྱོད་ཡུལ་མིན།། སྤྲང་བན་ཞང་གི་ཚིག་ཆོད་ཆེན་མོ། ལྷ་ས་རྒྱ་གྲོང་གི་གནས་བརྟན་དར་མ་བསོད་ནམས་ལ་ངར་ཕུགས་སུ་གསུངས་པའོ། །
འབའ་རོམ་དར་མ་དབང་ཕྱུག་གི་གསུང་མགུར་རྡོ་རྗེའི་གླུ་མཛོད་དཔག་མེད་བཞུགས་པའི་ནང་ནས་བྱིན་རླབས་ལྡན་པའི་མགུར། འབའ་རོམ་རིན་པོ་ཆེའི་ཞལ་ནས་གསུངས་པ། །སྐ་གསུམ་དབྱེར་མེད་བླ་མ་
ཝཱ
ལ༑ །མོས་གུས་བྱེད་པའི་མི་རེ་ཉུང༌། །དྲིན་ཆེན་བླ་མའི་ཞལ་ལྟ་ལ། །ཉན་པར་བྱེད་པའི་མི་རེ་ཉུང༌། །དམ་ཚིག་སྡོམ་པ་རྣམ་གསུམ་ལ། །བསྲུང་བར་བྱེད་པའི་མི་རེ་ཉུང༌། །
གདམས་ངག་ཐུགས་ཀྱི་སྙིང་ཁུ་ལ། །ཉམས་ལེན་བྱེད་པའི་མི་རེ་ཉུང༌། །གཏུམ་མོ་ལྷུན་གྱིས་གྲུབ་པ་ལ། །འབད་རྩོལ་བྱེད་པའི་མི་རེ་ཉུང༌། །ནམ་མཁའ་མཛོད་ཀྱི་ཏིང་འཛིན་ལ། །རང་

༈ ༄༅། །དབང་བྱེད་པའི་མི་རེ་ཉུང༌། །ལས་འབྲས་ཕྲ་ཞིང་བདེན་པ་ལ། །ནན་ཏན་བྱེད་པའི་མི་རེ་ཉུང༌། །ཐམས་ཅད་བོར་ནས་འགྲོ་བ་ལ། །སྒྲབ་པ་བྱེད་པའི་མི་རེ་
༧ ཉུང༌༑ །འགྲོ་དྲུག་སེམས་ཅན་མ་རྒན་ལ། །བརྩེ་སེམས་བྱེད་པའི་མི་རེ་ཉུང༌། །འཁོར་བ་སྡུག་བསྔལ་གྱི་རྒྱ་མཚོ་ལ། །ཤེས་པར་བྱེད་པའི་མི་རེ་ཉུང༌། །ལྟ་བ་སྟོང་ཉིད་བརྗོད་མེད་
ལ༑ །ཕྱོགས་རིས་མེད་པའི་མི་རེ་ཉུང༌། །སྒོམ་པ་འགགས་མེད་འོད་གསལ་ལ། །དམིགས་པ་མེད་པའི་མི་རེ་ཉུང༌། །སྤྱོད་པ་རོ་སྙོམས་མཉམ་ཉིད་ལ། །ཚུལ་འཆོས་མེད་པའི་མི་རེ་
ཉུང་༑ ༑ཉམས་མྱོང་སྐྱོན་ཤར་སྣ་ཚོགས་ལ། ྋ།ཞེན་པ་མེད་པའི་མི་རེ་ཉུང་། །འབྲས་བུ་ལྷན་གྱིས་གྲུབ་པ་ལ། །རེ་དོགས་མེད་པའི་མི་རེ་ཉུང་། །དོན་དམ་བློ་ལས་འདས་པ་ལ། །ཡིད་
བྱེད་མེད་པའི་མི་རེ་ཉུང༌། །སྣང་སེམས་གཉིས་མེད་སྤྲོས་བྲལ་ལ། །གཉིས་འཛིན་མེད་པའྀ་མི་རེ་ཉུང༌། །མ་བཅོས་ཐ་མལ་ཤེས་པ་ལ། །ཡེངས་པ་མེད་པའི་མི་རེ་ཉུང༌། །ཟག་མེད་བདེ་
༈ སྟོང་རོ་གཅིག་ལ། །ཆགས་པ་མེད་པའི་མི་རེ་ཉུང༌། །རིག་པ་དངོས་མེད་རྗེན་པ་ལ། །བསླད་པ་མེད་པའི་མི་རེ་ཉུང༌། །ཐབས་དང་ཤེས་རབ་རྒྱུད་གཉིས་ལ། །ཟུང་དུ་འཇུག་པའི་མི་རེ་

ཉུང་༑ །སྣ་ཚོགས་བྱ་བ་ཟིན་མེད་ལ། །སྐྱོ་བ་སྐྱེ་བའི་མི་རེ་ཉུང༌། །ཀུན་རྫོབ་བག་ཆགས་གཟུགས་བརྙན་ལ། །རྒྱུ་མར་ཤེས་པའི་མི་རེ་ཉུང༌། །སེམས་ཉིད་སྐྱེ་བ་མེད་པ་ལ། །དེ་ཉིད་
རྟོགས་པའི་མི་རེ་ཉུང༌། །ངོ་བོ་འགགས་པ་མེད་པ་ལ། །མཉམ་རྗེས་འབྲེལ་བའི་མི་རེ་ཉུང༌། །གློ་བུར་རྣམ་རྟོག་སྣ་ཚོགས་འདི། །རང་སར་གྲོལ་བའི་མི་རེ་ཉུང༌། །རང་བཞིན་མ་སྐྱེས་
རྟོགས་མེད་འདི། །ཆོས་སྐུར་ཤེས་པའི་མི་རེ་ཉུང༌། །རྒྱུ་ལུས་རྒྱལ་བའི་དཀྱིལ་འཁོར་འདི། །ལོངས་སྐུར་གསལ་བའི་མི་རེ་ཉུང༌། །སྟོང་ཉིད་སྙིང་རྗེ་ཆེན་པོ་འདི། །སྤྲུལ་སྐུར་རྟོགས་
པའི་མི་རེ་ཉུང༌། །ཡ་ང་བྲལ་བའི་རི་ཁྲོད་དུ། །གཅིག་པུར་བསྒོམ་པའི་མི་རེ་ཉུང༌།། ༈ སྣང་བ་རང་བཞིན་སྟོང་སྟོང་པོ། །ཤེས་པ་རང་བཞིན་ཕྱེད་ཕྱེད་པོ། །རྣམ་རྟོག་རང་བཞིན་
སུན་སུན་པོ། །སུན་སུན་རང་སར་ཁྱེར་ཙ་ན། །སྣང་ཙམ་ཉིད་ལ་སྟོང་ཡང་སྟོང་། །སྟོང་ཙམ་ཉིད་ལ་གསལ་ཡང་གསལ། །གསལ་སྟོང་ཟུང་འཇུག་སྣང་བ་ཤར། །རྣམ་རྟོག་ཡེངས་མེད་
མི་བགྱི་འཚལ། །སེམས་ཉིད་གཞི་རྩ་བྲལ་བ་ལས། །རྣམ་རྟོག་སྣ་ཚོགས་འཕྲང་ལ་འདུས། །རིག་པ་རང་སར་གྱི་བྱ་ར་བྱས། །འགག་པ་མེད་པ་གསལ་ལ་དྭངས། །སྣང་བ་སྣ་ཚོགས་

༈ |༄༅། །རྐྱེན་གྱིས་དག །དག་པ་ཡེ་ཤེས་ཀྱི་སྣང་བ་གསལ། །བློ་ལས་འདས་པའི་ནང་ཤེད་དུ། །ཆོས་སྐུ་སྤྲོས་བྲལ་གྱི་ངོ་བོ་ལ། །བདེ་སྟོང་ཟུང་འཇུག་གི་སྣང་བ་
ཤར༑ །སྐུ་གསུམ་དོན་ལྡན་གྱི་སྣང་བར་འདུས། །བརྗོད་ལས་འདས་པའི་དབྱིངས་སུ་ཕྱིན། །བློ་ལས་འདས་པས་ངོས་བཟུང་མེད།ྋ །གདོད་ནས་དག་པས་སྐྱེ་འགགས་མེད། །བདེ་ཆེན་
རང་གྲོལ་སྣང་བ་ཤར། །ཐུགས་རྗེ་སྟོང་ཉིད་ཀྱི་ངང་ཤེད་ནས། །ཆོས་ཉིད་རྣམ་དག་གི་རང་བཞིན་གསལ། །སྟོང་ཉིད་སྙིང་པོའི་ངོ་བོར་འདུད། །འབྲས་བུ་གཞི་རྩ་བྲལ་བ་འདི། །ཆོས་
ཉིད་རྣམ་དག་གི་དབྱིངས་སུ་སྟོང༌། །ཆོས་ཉིད་བདེན་བདེན་འབྲས་བུ་རྙེད། །ཐབས་ཤེས་རབ་གཉིས་ཀྱི་ན་བཟའ་བསྐོན། །རྟོག་མེད་ཡེ་ཤེས་ཀྱི་བརླན་གྱིས་བཙས། །སྣང་སྟོང་འཕྱོར་མེད་
ཀྱི་ངོ་བོར་གསལ། །ཆོད་ཉིད་རྣམ་དག་གི་དབྱིངས་སུ་བསྐྱལ། །འབྲས་བུ་དབྱིངས་སུ་ཕྱིན་ནམ་སེམས།། ༈ ལྟ་བ་སྟོང་ཉིད་མཐའ་བྲལ་ལ། །ཕྱོགས་རིས་ཡོད་སྐད་མ་ཐོས་
༈ སོ༑ །བསྒོམ་པ་མ་བཅོས་ངེས་མེད་ལ། །དམིགས་གཏད་ཡོད་པ་མ་ཐོས་སོ། །སྤྱོད་པ་ཤུགས་འབྱུང་འགགས་མེད་ལ། །དགག་སྒྲུབ་ཡོད་སྐད་མ་ཐོས་སོ། །ཉམས་མྱོང་བདེ་གསལ་

འཛིན་མེད་ལ། །ཞེན་པ་ཡོད་སྐད་མ་ཐོས་སོ། །འབྲས་བུ་དྲི་མེད་ཆོས་སྐུ་ལ། །རེ་དོགས་ཡོད་སྐད་ལ་ཐོས་སོ། །སྤྲོས་བྲལ་བདེ་བ་ཆེན་པོ་ལ། །ཆགས་པ་ཡོད་སྐད་མ་ཐོས་སོ།
སྨོན་ལམ་ཐུགས་རྗེ་ཆེན་པོ་ལ། །ཐོགས་པ་ཡོད་སྐད་མ་ཐོས་སོ། །སྣང་བ་འཁྲུལ་པའི་རྣམ་རྟོག་ལ། །བདེན་རྫུན་ཡོད་སྐད་མ་ཐོས་སོ།། ༈ རྗེ་བླ་མ་རྣམས་ཀྱིས་མི་ཁྲེལ་བ། །
མོས་གུས་ལ་མཐོ་དམན་མ་ཤོར་བས། །ཞབས་ཏོག་ལ་གཡོ་རྒྱུ་མེད་པར་བྱས། །ཅི་གསུངས་བསྒྲབས་པས་བློ་རེ་བདེ། །ལྷ་ཡི་དམ་རྣམས་ཀྱིས་མི་ཁྲེལ་བ། །ཐུན་བཞིའི་རྣལ་འབྱོར་མ་
ཆགས་པས། །ཁམས་སྐྱེ་མཆེད་ལྷ་དང་ལྷ་མོར་གསལ། །དངོས་འཛིན་མེད་པ་བློ་རེ་བདེ། །གྲོགས་རྡོ་རྗེ་སྤུན་གྱིས་མི་ཁྲེལ་བ། །དབྱེན་སྡིག་རྫུན་བསླུ་བྲིད་མ་བྱས་པས།།ཡབ་སྲས་
དང་བཅས་པས་ཐུགས་ལ་བཏག །དེ་ཞེ་འགྱོད་མེད་པས་བློ་རེ་བདེ། །ང་རང་གི་སེམས་ཀྱིས་མི་ཁྲེལ་བ། །དམ་ཚིག་ལ་ངོ་ལྐོག་མ་བྱས་པས། །རྗེ་ཡི་དམ་མཁའ་འགྲོའི་བྱིན་རླབས་
ཞུགས༑ །ད་དོན་གཉིས་འགྲུབ་པས་བློ་རེ་བདེ། །གནས་ལུགས་ཀྱི་ལྟ་བས་མི་ཁྲེལ་བ། །གོ་བློ་ཡི་ཡུལ་དུ་མ་བྱས་པས། །དོན་ཡིད་ལ་མི་བྱེད་འགྱུར་བ་མེད། །ད་མཐའ་དང་བྲལ་བས་

སྦྲུ |༄༅། །བློ་རེ་བདེ། །དམིགས་མེད་ཀྱི་བསྒོམས་པས་མ་ཁྲེལ་བ། །སྣ་ཚོགས་ཀྱི་ཉམས་ལ་མ་ཆགས་པས། །འོད་གསལ་གྱི་ངང་ལ་རྒྱུན་ཆད་མེད། །དེ་ཞེན་པ་བྲལ་
བས་བློ་རེ་བདེ། །རོ་སྙོམས་སྤྱོད་པས་མ་ཁྲེལ་བ། །ཚུལ་འཆོས་དང་ཐོ་ཅོས་མ་བསླད་པས། །ཡུལ་འཛིན་མེད་ཟུང་འཇུག་མཉམ་པ་ཉིད། །ད་སྤང་བླང་མེད་པས་བློ་རེ་བདེ། །གཉིས་
མེད་ཀྱི་འབྲས་བུས་མ་ཁྲེལ་བ། །ཞེ་འདོད་ཀྱི་གྲུབ་མཐའ་མ་མཆིས་པས། །དབྱིངས་བློ་ལས་འདས་པ་ཆོས་ཀྱི་སྐུ། །ད་རེ་དོགས་མེད་པས་བློ་རེ་བདེ།། ༈ ཆོས་སྦྱོར་བ་སྟོང་ཉིད་
སྙིང་རྗེའི་ཀློང༌། །དོན་འགྲོ་བ་འདྲེན་པ་བདེ་ཆེན་ངང༌། །ཆོས་བཞི་གསུམ་ཕྱིན་དྲུག་ལྡན་པའི་ཀློང༌། །དོན་རྒྱུ་འབྲས་རྟེན་འབྲེལ་བདེ་ཆེན་ངང༌། །ཆོས་སྦྱོར་དངོས་རྗེས་གསུམ་དམིགས་མེད་
ཀློང་༑ །དོན་སྒྱུ་མ་ལྟ་བུར་བདེ་ཆེན་ངང༌། །ཆོས་རྗེས་ཤེས་འཁོར་གསུམ་མི་རྟོག་ཀློང༌། །དོན་རྣམ་གསུམ་ལྷུན་གྲུབ་བདེ་ཆེན་ངང་། །སེམས་དང་བྲལ་བ་ལྟ་བའི་ཀློང་། །དོན་འགྱུར་བ་
༈ མེད་པའི་བདེ་ཆེན་ངང་། །སེམས་ཐ་མལ་ཤེས་པ་སྒོམ་པའི་ཀློང་། །དོན་ཡེངས་མེད་ཞན་བྲལ་བདེ་ཆེན་ངང༌། ྋ།སེམས་སྣང་སྟོང་ཟུང་འཇུག་སྤྱོད་པའི་ཀློང༌། །དོན་ཕྱོགས་མེད་མཉམ་ཉིད་

བདེ་ཆེན་ངང༌། །སེམས་རྟག་ཆད་མཐའ་བྲལ་འབྲས་བུའི་ཀློང་། །དོན་ལྷུན་གྱིས་གྲུབ་པ་བདེ་ཆེན་ངང༌། །གདན་བཞི་ལྡན་གཏུམ་མོ་བརྩོན་འགྲུས་ཀློང༌། །དོན་དྲོད་རྟགས་ཉམས་རྟོགས་
བདེ་ཆེན་ངང༌། །གནད་རྨི་ལམ་རྒྱུད་སྦྱོར་དེ་ཉིད་ཀློང་། །དོན་གཉིས་ཀྱི་འོད་གསལ་བདེ་ཆེན་ངང༌། །གནད་འགྱུར་མེད་འཕོ་བ་ཆོས་སྐུའི་ཀློང༌། །དོན་གཟུགས་སྐུ་ཕྲིན་ལས་བདེ་ཆེན་
ངང༌། །གནད་བར་དོ་གསུམ་འདྲེས་འོད་གསལ་ཀློང༌། །དོན་སྐྱེ་འཆི་མེད་པའི་བདེ་ཆེན་ངང༌། །སྤྱིར་ཆོས་བཞི་སེམས་བཞི་གནད་བཞིའི་ཀློང༌། །དོན་བཞི་གསུམ་གདམས་པ་བདེ་ཆེན་
ངང༌། །རྗེ་གོང་མ་རྣམས་ཀྱིས་མཛད་སྤྱོད་ཡིན། །དད་མོས་གུས་ཅན་གྱིས་འགྲུབ་པར་ངེས། །ལས་བྱ་བ་ཐོངས་ལ་ཉམས་སུ་ལོངས། །ཉམས་རྟོགས་པ་དབྱེར་མེད་ཤུགས་ལ་སྐྱེས།
དེ་འཁོར་འདས་སེམས་གཉིས་ཀྱི་མངོན་རྟགས་ཕྱེས། །དུས་གཏན་གྱི་སོ་ནམ་འགྲུབ་པར་ངེས།། ཞེས་གསུངས་སོ།། ༈ བདེ་གཤེགས་རིན་པོ་ཆེའི་གསུང་མགུར་བཞུགས་སོ། །ན་མོ་གུ་རུ། །ཕག་མོ་
གྲུ་མཐའ་ཚའི་ཡང་དགོན་དེར། བདེ་གཤེགས་ཕག་མོ་གྲུ་པ་ལ་རྗེ་རིན་ཆེན་སྟག་ལུང་ཐང་པ། བླ་མ་སྨར་པ། བླ་མ་ཉག་སེ་དང༌། བླ་མ་རྟེང་པ་སྟེ་སྐྱེ་བུ་ཆེན་པོ་དེ་བཞི་ལ། །རྗེ་རིན་པོ་ཆེ་ཁྱེད་རང་གི་ཐུགས་ལ་འཁྲུངས་པའི་མགུར་ཅིག་

།གསུངས་པར་ཞུ་ཞུས་པས། །བདེ་གཤེགས་ཕག་མོ་གྲུ་པའི་ཞལ་ནས། ཉོན་དང་གསོན་དང་སྐལ་ལྡན་ཀུན། །འཆི་བདག་གཤིན་རྗེའི་ཕོ་ཉ་ལ། །དུས་ལ་ངེས་པ་མ་མཆིས་
༅ པས༑ །མི་འཆི་སྙམ་པ་མ་བྱེད་པར། །དུས་ད་ལྟ་ཉིད་ནས་ལྷ་ཆོས་གྱིས། །ཟང་ཟིང་སྒྱ་མའི་ནོར་རྫས་ལ། །གཞན་གྱིས་སྤྱོད་ན་ཉོན་མོངས་སྐྱེད། །ཤུལ་དུ་ལུས་ན་མི་ཡི་ཟས། །
ཕངས་པ་མེད་པར་སྦྱིན་པ་ཐོངས། །དམ་ཆོས་བཤད་ཉན་བསྐྱངས་ན་ཡང༌། །ལོབས་དཀའ་ཤེས་ན་ང་རྒྱལ་སྐྱེད། །ཉམས་ལེན་མེད་ན་ཕན་ཡོན་ཆུང༌། །བླ་མའི་བཀའ་བཞིན་སྒྲུབ་པ་
གྱིས༑ །འཇིག་རྟེན་འཁོར་བའི་གྲོང་ཁྱེར་དུ། །བསྟན་ན་ཞེན་ཆགས་ཆེ་བ་ཡིན། །བསླབ་ཉེས་དབང་དུ་མ་བྱས་པར། །བྱ་བ་ཐོངས་ལ་རི་ཁྲོད་འགྲིམ། །དུས་ངན་འཁོར་ཚོགས་བསྐྱངས་
བྱས་ཀྱང༌། །ཕན་བཏགས་ལན་དུ་གནོད་པ་སྐྱེལ། །དམུ་རྒོད་སྐྱེ་བོ་འདུལ་དཀའ་བས། །གཅིག་པུར་སྡོད་ལ་སྒྲུབ་པ་གྱིས། །རྟག་ཏུ་དགོས་པའི་ལྟོ་གོས་ཀྱང༌། །བཟང་པོ་བྱས་ཀྱངཚིམ་
༈པ་མེད། །ངན་པ་བྱས་ཀྱང་དེ་ཀ་འདྲ། །བརྩོན་འགྲུས་སྐྱོངས་ལ་སྡུག་བསྲན་བསྐྱེད། །རྣལ་འབྱོར་ཉམས་ཀྱི་དབྱངས་ཆུང་འདི། །སྒོམ་ཆེན་འདུ་བར་ལེན་པ་ཡིན། །འདི་བཞིན་གྱིས་དང་

སྐྱིད་པར་མཆི། །སེམས་ལ་བཞག་ན་རང་ལ་ཕན།། ཞེས་གསུངས་སོ།། བླ་མ་དམ་པ་རྣམས་ལ་ཕྱག་འཚལ་ལོ། །རྟོག་པ་དོན་གྱི་མཆོད་པ་འབུལ། །ངེས་པར་བུ་འདི་ལམ་སྣ་དྲོངས།
མི་བདག་ལ་བདེ་བའི་ཉམས་ཤིག་ཤར། །ང་འཆི་བདག་གི་བདུད་ཀྱིས་ཟིན་ཙ་ན། །སྐྱེ་འཆིའི་འཇིགས་པ་མེད་དམ་སྙམ། །བསྲེ་འཕོའི་གནད་ལ་མ་རྨོངས་པས། །རྗེ་ནཱ་རོའི་བརྒྱུད་པ་ཡིན་
ཏེ་བདེ། །ཟུང་འཇུག་ལམ་དུ་སློང་ཙ་ན། །བཅོས་མའི་རྣལ་འབྱོར་མེད་དམ་སྙམ། །གཉུག་མའི་དོན་ལ་མ་རྨོངས་པས། །བྲམ་ཟེའི་བརྒྱུད་པ་ཟིན་ཏེ་བདེ། །ང་བདེ་ཆེན་ལམ་དུ་སློང་ཙ་
ན༑ །རྩ་རླུང་གི་སྒྲོ་འདོགས་ཆོད་དམ་སྙམ། །རྟེན་འབྲེལ་གྱི་དོན་ལ་མ་རྨོངས་པས། །རྗེ་བིར་ཝ་པའི་བརྒྱུད་པ་ཟིན་ཏེ་བདེ། །ང་ཤེས་བྱ་གཏན་ལ་འབེབས་ཙ་ན། །ཕྱི་ཐོས་པའི་སྒྲོ་
འདོགས་ཆོད་དམ་སྙམ། །སྡེ་སྣོད་དོན་ལ་མ་རྨོངས་པས། །ལམ་ལ་ནོར་པ་མེད་དེ་བདེ། །ང་བླ་མ་དམ་པ་བསྟན་ཙ་ན། །གདམས་ངག་གི་སྒྲོ་འདོགས་ཆོད་དམ་སྙམ། །ལམ་བསྐྱེད་
རྫོགས་གཉིས་ལ་མ་རྨོངས་པས། །ཐབས་ཁྱད་པར་ཅན་གྱིས་ཟིན་ཏེ་བདེ། །ང་བསྒོམ་པ་སེམས་ལ་སྐྱོང་ཙ་ན། །ནང་སེམས་ཀྱི་སྒྲོ་འདོགས་ཆོད་དམ་སྙམ། །ཉམས་རྟོགས་པའི་དོན་ལ་མ་

༈༄༅། །རྨོངས་པས། །འོད་གསལ་རྒྱུན་ཆད་མེད་དེ་བདེ། །ང་རྣལ་འབྱོར་ཆོས་སྐུར་གོ་ཙ་ན། །འཁོར་བ་རྩད་ནས་ཆོད་དམ་སྙམ། །རྟོགས་པའི་དོན་ལ་མ་རྨོངས་
༄ པས༑ །རྣམ་རྟོག་དབྱིངས་སུ་ཡལ་ཏེ་བདེ། །ང་རང་རིག་ནང་ནས་ཤར་ཙ་ན། །རེ་དོགས་ཀྱི་གོལ་ས་ཆོད་དམ་སྙམ། །སྐྱེ་མེད་ཀྱི་དོན་ལ་མ་རྨོངས་པས། །ཚེ་གཅིག་གི་སངས་རྒྱས་ཐོབ་
སྟེ་བདེ། །སེམས་ཀྱི་བདེ་བ་བརྒྱད་ཀྱིས་དབྱངས། །སྤྲང་པོའི་བློ་ལ་ཤར་ནས་བླང་། །བཟོད་པར་གསོལ་ཅིག་དམ་ཚིག་ཅན། །སྐལ་ལྡན་བདག་ལ་བྱིན་གྱིས་རླབས། །སེམས་ཀྱི་བདེ་བ་
བརྒྱད་པའོ།། ༈ ན་མོ་གུ་རུ། །རྣལ་འབྱོར་སྡོམ་བུར་འགྲོ་ཙ་ན། །ཞེན་པ་མེད་པའི་འཁར་བ་འཛིན། །རེ་བ་མེད་པའི་ས་ཆར་ཐོན། །འཛིན་པ་མེད་པའི་ཕོང་ཚེ་ཁུར། །སྣང་
གྲགས་ཀྱི་བེའུ་བུམ་གློ་ལ་ཐོག །ཡངས་དོག་མེད་པའི་ཐང་ལ་འགྲོ། །མཐོ་དམན་མེད་པའི་རི་ལ་འཛེག །བཟང་ངན་མེད་པའི་གྲོགས་དང་འགྲོགས། །ཉེ་རིང་མེད་པའི་གཉེན་འདུན་
(v)༈ཚོགས་ཁྲིད༑ །རིགས་དྲུག་འཁོར་བའི་གྲོང་ཁྱེར་ལ། །སྙིང་རྗེ་ཆེན་པོའི་ཡོན་ཏན་སློབ། །བདེ་བ་ཆེན་པོའི་པིང་པོ་སྐུ། །ཆགས་པ་མེད་པའི་ཕུག་པར་ཉལ། །སྨྲ་བསམ་བརྗོད་མེད་ཀྱི་བསམ་མནོ་ZZ

བཏང་༑ །འཁོར་འདས་གཉིས་ཀྱི་མཛོད་སྒོ་འབྱེད། །སྐྱེ་འགག་མེད་པའི་ནོར་བུ་འཐུ། །བདེ་གསལ་མི་རྟོག་གཏེར་དུ་སྦ། །དྲན་པ་ཞེན་མེད་ཀྱི་སྲུང་མ་བསྐོས། །བཀྲེས་ཤིང་སྐོམ་ཡང་
འཚོལ་རེ་ཀན།། རིན་པོ་ཆེ་ཕག་མོ་གྲུ་པས་སྡོམ་བུ་མཛད་ལུགས་ལགས་སོ།། ༈ ཀླུ་སྒྲུབ་གཉིས་པ་འབྲི་གུང་སྐྱོབ་པའི་གསུངས་མགུར་བཞུགས་སོ། །ལྔ་ལྡན་རྟོགས་པའི་མགུར། དཔལ་ཕག་མོ་གྲུ་པའི་ཞབས་ལ་
འདུད༑ །བྱམས་དང་སྙིང་རྗེའི་རྟ་ཕོ་ལ། །གཞན་ཕན་གྱི་དཀྱུས་ཐོག་མ་བཅད་ན། །ཁྲོམ་ལྷ་མིའི་འོར་ཆེ་མི་འབྱུང་བས། །སེམས་སྔོན་འགྲོ་འདི་ལ་ནན་ཏན་མཛོད། །རང་ལུས་ལྷ་སྐའི་
རྒྱལ་པོ་ལ། །གཞི་འགྱུར་མེད་ཀྱི་གཏན་ས་མ་ཟིན་ན། །མ་མཁའ་འགྲོའི་འཁོར་འབངས་མི་འདུ་བས། །ལུས་ཡི་དམ་གྱི་ལྷ་ལ་ནན་ཏན་མཛོད། །བླ་མ་སྐ་བཞིའི་གངས་རི་ལ། །མོས་
གུས་ཀྱི་ཉི་མ་མ་ཤར་ན། །བྱིན་རླབས་ཀྱི་ཆུ་རྒྱུན་མི་འབྱུང་བས། །སེམས་མོས་གུས་འདི་ལ་ནན་ཏན་མཛོད། །སེམས་ཉིད་ཀྱི་ནམ་མཁའ་ཡངས་པ་ལ། །རྣམ་རྟོག་གི་སྤྲིན་ཚོགས་མ་དེངས་
ན༑ །མཁྱེན་གཉིས་ཀྱི་གཟའ་སྐར་མི་བཀྲ་བས། །སེམས་མི་རྟོག་འདི་ལ་ནན་ཏན་མཛོད། །ཚོགས་གཉིས་ཡིད་བཞིན་གྱི་ནོར་བུ་ལ། །སྨོན་ལམ་གྱི་བྱི་དོར་མ་བྱས་ན། །དགོས་འདོད་ཀྱི་༔

༈ ༄༅། །འབྲས་བུ་མི་འབྱུང་བས། །རྗེས་བསྔོ་བ་འདི་ལ་ནན་ཏན་མཛོད།། ཅེས་ཕྱག་ཆེན་ལྔ་ལྡན་རྟོགས་མགུར་བྱ་བ་སྐྱོབ་པ་ཉིད་ཀྱིས་མཛད། དཔལ་ཕག་མོ་གྲུ་པའི་ཞབས་ལ་
༅ འདུད༑ །མི་བདག་ལ་བདེ་བའི་ཉམས་ཤིག་ཤར། །དཔལ་ཕག་མོ་གྲུ་པའི་བཀའ་དྲིན་གྱིས། །བྱང་ཆུབ་ཀྱི་སེམས་ལ་གདེང་ཞིག་ཐོབ། །ལྟ་བ་དང་སྒོམ་པ་སྤྱོད་པ་གསུམ། །གཅིག་ཏུ
རྟོགས་པའི་རྣལ་འབྱོར་ལ། །ཐུན་མཚམས་ཀྱི་དགེ་སྦྱོར་བྱ་རྒྱུ་མེད། །བདག་བྱར་མེད་ཀྱི་རྣལ་འབྱོར་བློ་རེ་བདེ། །བློ་བདེ་བའི་རྣལ་འབྱོར་ཉམས་རེ་དགའ། །ཉམས་དགའ་བ་བླ་མའི་བཀའ་
དྲིན་ཡིན། །བླ་མ་དང་རང་སེམས་སངས་རྒྱས་གསུམ། །གཅིག་ཏུ་རྟོགས་པའི་རྣལ་འབྱོར་ལ། །བཅོས་མའི་མོས་གུས་བྱ་རྒྱུ་མེད། །བདག་བྱར་མེད་ཀྱི་རྣལ་འབྱོར་བློ་རེ་བདེ། །བློ་བདེ་
བའི་རྣལ་འབྱོར་ཉམས་རེ་དགའ། །ཉམས་དགའ་བ་བླ་མའི་བཀའ་དྲིན་ཡིན། །ཕ་མ་དང་འགྲོ་དྲུག་ཡི་དམ་གསུམ། །གཅིག་ཏུ་རྟོགས་པའི་རྣལ་འབྱོར་ལ། །གཞན་ཕན་གྱི་འགྲོ་དོན་བྱ་རྒྱུ་
༈ མེད༑ །བདག་བྱར་མེད་ཀྱི་རྣལ་འབྱོར་བློ་རེ་བད། །བློ་བདེ་བའི་རྣལ་འབྱོར་ཉམས་རེ་དགའ། །ཉམས་དགའ་བ་བླ་མའི་བཀའ་དྲིན་ཡིན། །བཀའ་དང་རྒྱུད་སྡེ་བསྟན་བཅོས་གསུམ། 429

གཅིག་ཏུ་རྟོགས་པའི་རྣལ་འབྱོར་ལ། །ཡིག་ནག་གི་དཔེ་ཆས་བྱ་རྒྱུ་མེད། །བདག་བྱར་མེད་ཀྱི་རྣལ་འབྱོར་བློ་རེ་བདེ། །བློ་བདེ་བའི་རྣལ་འབྱོར་ཉམས་རེ་དགའ། །ཉམས་དགའ་བ་བླ་མའི་
བཀའ་དྲིན་ཡིན། །ཚེ་འདི་དང་ཕྱི་མ་བར་དོ་གསུམ། །གཅིག་ཏུ་རྟོགས་པའི་རྣལ་འབྱོར་ལ། །འཆི་ཁའི་མཚམས་སྦྱོར་བྱ་རྒྱུ་མེད། །བདག་བྱར་མེད་ཀྱི་རྣལ་འབྱོར་བློ་རེ་བདེ། །བློ་བདེ་
བའི་རྣལ་འབྱོར་ཉམས་རེ་དགའ། །ཉམས་དགའ་བ་བླ་མའི་བཀའ་དྲིན་ཡིན། །ཉིན་མཚན་དུས་དྲུག་ཐམས་ཅད་དུ། །མོས་གུས་གདུང་ཤུགས་དྲག་པོ་ཡིས། །མཚན་ལྡན་རྗེ་དང་འབྲལ་མ་
མྱོང་༑ །བདག་བྱར་མེད་ཀྱི་རྣལ་འབྱོར་བློ་རེ་བདེ། །བློ་བདེ་བའི་རྣལ་འབྱོར་ཉམས་རེ་དགའ། །ཉམས་དགའ་བ་བླ་མའི་བཀའ་དྲིན་ཡིན། །བདེ་མོ་དྲུག་གི་དབྱངས་ཆུང་འདི། །དཔལ་
སྟག་ལུང་ཐང་པའི་སྙན་དུ་འབུལ། །བླ་མ་བསྟེན་ཡུན་ཐུང་སྙམ་བདག་ལ་མེད། །གདམས་ངག་གནང་ཞེས་བྱ་བ་ཐུགས་ལ་བཏགས།། ཞེས་བདེ་མོ་དྲུག་གི་མགུར་བྱ་བ། བྱང་ནམ་རིའི་གླག་མོར་
བཞུགས་དུས། དཔལ་སྟག་ལུང་ཐང་པ་ལ་གསུངས་སོ། དཔལ་ཕག་མོ་གྲུ་པའི་ཞབས་ལ་འདུད། །དཔལ་ཕག་མོ་གྲུ་པའི་བཀའ་དྲིན་གྱིས། །རང་གི་སེམས་ལ་ངེས་ཤེས་སྐྱེས། །བྱང་ཆུབ་ཀྱི་

།སེམས་ལ་གདེང་ཞིག་ཐོབ། །བདག་རྣལ་འབྱོར་པ་རི་ཁྲོད་ཀྱི་དགོན་པ་འགྲིམ། ང་ལ་ཉམས་རྟོགས་ཤིག་ཡོད་པ་ཆོས་སྐད་དུ་སོང་། སྣོད་ལྡན་གྱི་སློབ་མ་དམ་པ་# |༄༅།
ལ༑ ཉམས་དང་རྟོགས་པ་དཀའ་མོར་གདའ། བདག་རྣལ་འབྱོར་པ་རི་ཁྲོད་ཀྱི་དགོན་པ་འགྲིམ། །ང་ལ་ཡོན་ཏན་ཞིག་ཡོད་པ་ཟང་ཟིང་དུ་སོང༌། །ཀ་ཅ་འདི་ཆགས་སྡང་སྐྱེ་བའི་རྒྱུ།
བདུད་ཀྱི་ཕྱེ་གཏོར་འགམས་པས་ཕུང༌། །བདག་རྣལ་འབྱོར་པ་རི་ཁྲོད་ཀྱི་དགོན་པ་འགྲིམ། །ང་ལ་ཉེ་གནས་ཤིང་ཡོད་པ་ཡ་བོར་སོང༌། །ཕྱིར་འཁྲིད་ཀྱི་གྲོགས་ངན་དགོས་རྒྱུ་ཆུང་།
ཆགས་སྡང་གི་སྤྱོད་པ་རྒྱུན་མི་འཆད། །བདག་རྣལ་འབྱོར་པ་རི་ཁྲོད་ཀྱི་དགོན་པ་འགྲིམ། །ང་ལ་གྲྭ་པ་ཞིག་ཡོད་པ་བེམ་པོ་སོང་། །འདི་ཕྱིའི་དགོས་པ་བསམ་མཁན་མེད། །འཁོར་བུ་སློབ་
མང་པོ་བསྐྱངས་པས་ཕུང༌། །བདག་རྣལ་འབྱོར་པ་རི་ཁྲོད་ཀྱི་དགོན་པ་འགྲིམ། །མི་ཆོས་ཀྱི་འདུན་མ་བསྒྲུབས་བསྒྲུབས་ནས། །དད་ལྡན་གྱི་སློབ་མ་བསླུ་བསླུ་འདྲ། །བདག་རྣལ་འབྱོར་པ་
༈ རི་ཁྲོད་ཀྱི་དགོན་པ་འགྲིམ། །སྒྱུ་མའི་སྐྱེས་བུས་སྨིག་རྒྱུའི་ཆུ་ལས་བརྒལ། །ནམ་མཁའི་པད་མོ་རྨི་ལམ་བུང་བས་འཇིབ། །མོ་གཤམ་བུ་ཡིས་སྒྲ་སྙན་གླུ་དབྱངས་ལེན། །ཟང་ཟིང་སྤྲོས་

པས་དོན་དམ་རྟོགས་སོ་ཞེས། །ཉམས་རྟོགས་མེད་པའི་བྱིས་པས་དེ་སྐད་ཟེར། །རང་སེམས་དྲི་མེད་དཀར་པོ་འདི། །དམ་པའི་ཆོས་ལ་ཞུ་གཏུགས་གྱིས། །གཉིས་སུ་མེད་པའི་རི་ངེ
ལ༑ །བདེ་བ་ཆེན་པོའི་ནགས་ཚལ་རྒྱས། །དྲན་པ་ཡེངས་མེད་ཀྱི་རི་དྭགས་འཕྱོ། །བདེ་གསལ་མི་རྟོག་གི་རྩྭ་ཆུ་ཟ། །དགོན་པ་ཞིག་མཛད་ན་དེ་ན་མཛོད། །བདག་རྣལ་འབྱོར་པ་རི་ཁྲོད་
ཀྱི་དགོན་པ་འགྲིམ།། ཞེས་པ་འབྲི་གུང་དུ་དགེ་འདུན་ཚོགས་པ་གཏོས་ཆེས་གྲགས་པས་ཐུགས་ཅུང་ཟད་སུན་པའི་རྣམ་པས་བྱུང་ནས་རི་ཁྲོད་མཛད་པར་བཞེད་དེ། ཚ་འུག་ཏུ་བྱོན་ནས་བཞུགས་དུས་གསུངས་པས། ཚ་འུག་རྫོང་འགྲེལ་མ་ཆེ་
བར་གྲགས། ༈ དཔལ་ཕག་མོ་གྲུ་པའི་ཞབས་ལ་འདུད། །བྱས་ན་བྱས་ཚད་ཐབས་ཡིན་ཏེ། །མ་བྱས་བྱར་མེད་ལྷུན་གྱིས་གྲུབ། །གཉིས་སུ་མེད་ན་ཟུང་དུ་འཇུག །ལུས་ཀྱི་སྒོ་ནས་
བློ་རེ་བདེ། །སྨྲས་ན་སྨྲས་ཚད་གཞན་དོན་ཚོགས། །མ་སྨྲས་སྨྲ་བརྗོད་ཡུལ་ལས་འདས། །གཉིས་སུ་མེད་ན་ཟུང་དུ་འཇུག །ངག་གི་སྒོ་ནས་བློ་རེ་བདེ། །སྐྱེས་ན་སྐྱེས་ཚད་བསོད་ནམས་
ཚོགས༑ །མ་སྐྱེས་སྐྱེ་མེད་ཡེ་ཤེས་ཚོགས། །གཉིས་སུ་མེད་ན་ཟུང་དུ་འཇུག །ཡིད་ཀྱི་སྒོ་ནས་བློ་རེ་བདེ། །ལུས་ངག་ཡིད་གསུམ་མགུར་མ་འདི། །ཚ་འུག་དཔལ་གྱི་ནགས་ཁྲོད་

སྐྱུ| ༄༅། །དུ། །ཉམས་ལ་ཤར་ནས་བླངས་པ་ཡི། །དགེ་བས་བྱང་ཆུབ་མྱུར་ཐོབ་ཤོག། ཅེས་པ་འདི་བླང་བར་གྲགས་སོ།། ༈ དཔལ་ཕག་མོ་གྲུ་པའི་ཞབས་ལ་
འདུད༑ །དེང་སང་དུས་ཀྱི་རྡོ་རྗེ་གདན། །འབྲི་སེ་བ་བྱང་ཆུབ་ཀྱི་གླིང་གོང་ན། །ཡབ་འཇིག་རྟེན་མགོན་པོའི་ཞལ་སྔ་ནས། །ངེད་བུ་སློབ་རྣམས་ལ་འདི་སྐད་གསུངས། །ཇི་ལྟར་བུང་བ་
མཁས་པ་ཡིས། །མེ་ཏོག་པདྨའི་རིགས་ཤེས་ནས། །ཕྱི་མེ་ཏོག་གི་མདངས་ལ་མ་གནོད་པར། །ནང་སྦྲང་རྩི་བླངས་ནས་མཁའ་ལ་འཕུར། །དེ་བཞིན་ཐུབ་པའི་སྲས་རྣམས་ཀྱིས། །འགྲོ་
བའི་ལུས་ངག་ཡིད་གསུམ་ལ། །ཉེས་པའི་སྐྱོན་རྣམས་མ་གཟིགས་པར། །ཡོན་ཏན་མཐོང་ན་རྣམ་པར་གྲོལ། །རི་ཁྲོད་དང་གངས་ཁྲོད་འགྲིམ་པའི་ཚེ། །བདག་རྐྱེན་དང་གཞན་རྐྱེན་གང་
གིས་ཀྱང༌། །ཐུགས་སྐྱོ་བ་བྱུང་ན་གླུ་འདི་ལོངས།། ༈ དཔལ་ཆོས་དབྱིངས་ཀྱི་ནམ་མཁའ་ཡངས་པ་ལ །ཆོས་མཐའ་དབུས་མེད་པ་ཀུན་ལ་ཁྱབ། །ཆོས་སྐུ་རྡོ་རྗེ་འཆང་ཆེན་ཡང་ཡང་
ཚོགས་དྲན༑ །སེམས་རྩེ་གཅིག་གདུང་བས་གསོལ་བ་འདེབས། །བླ་མ་ཁྱེད་རང་ལྟ་བུར་བྱིན་གྱིས་རློབས། །ཤར་ཟ་ཧོར་ཡུལ་དུ་ལྷོ་སྤྲིན་འཐིབ། །བྱིན་རླབས་ཀྱི་བན་མ་བུན་མ་བྱུང༌། །ཏིལླི་

ཤེས་རབ་བཟང་པོ་ཡང་ཡང་དྲན། །སེམས་རྩེ་གཅིག་གདུང་བས་གསོལ་བ་འདེབས། །བླ་མ་ཁྱེད་རང་ལྟ་བུར་བྱིན་གྱིས་རློབས། །བྱང་པུཥྤ་ཧ་རིར་གློག་དམར་འཁྱུག །ཆོས་ཕྱིར་དུ་
དཀའ་བ་བཅུ་གཉིས་སྤྱད། །མཁས་པ་ནཱ་རོ་པཎ་ཆེན་ཡང་ཡང་དྲན། །སེམས་རྩེ་གཅིག་གདུང་བས་གསོལ་བ་འདེབས། །བླ་མ་ཁྱེད་རང་ལྟ་བུར་བྱིན་གྱིས་རློབས། །ལྷོ་གྲོ་བོ་ལུང་དུ་གཡུ་
འབྲུག་ལྡིར། །སྙན་བརྒྱུད་ཀྱི་གདམས་ངག་བོད་ལ་བསྒྱུར། །སྒྲ་བསྒྱུར་མར་པ་ལོ་ཙཱ་ཡང་ཡང་དྲན། །སེམས་རྩེ་གཅིག་གདུང་བས་གསོལ་བ་འདེབས། །བླ་མ་ཁྱེད་རང་ལྟ་བུར་བྱིན་གྱིས་
རློབས༑ །འབྲོག་ལ་ཕྱི་གངས་ལ་སྦྲང་ཆར་བབས།ྋ །སྙན་བརྒྱུད་ཀྱྀ་གདམས་ངག་མཚོ་ལྟར་འཁྱིལ། །དཔལ་བཞད་པ་རྡོ་རྗེ་ཡང་ཡང་དྲན། །སེམས་རྩེ་གཅིག་གདུང་བས་གསོལ་བ་
འདེབས༑ །བླ་མ་ཁྱེད་རང་ལྟ་བུར་བྱིན་གྱིས་རློབས། །ཤར་དྭགས་ལྷ་སྒམ་པོའི་དོག་ས་རླན། །འོད་གསལ་གྱི་ཆབ་ལ་རྒྱུན་ཆད་མེད། །རྗེ་སྨན་པའི་རྒྱལ་པོ་ཡང་ཡང་དྲན། །སེམས་རྩེ་
གཅིག་གདུང་བས་གསོལ་བ་འདེབས། །བླ་མ་ཁྱེད་རང་ལྟ་བུར་བྱིན་གྱིས་རློབས། །དཔལ་ཕག་མོ་གྲུ་རུ་མྱུ་གུ་འཁྲུངས། ྋ།ཟབ་མོ་གསང་སྔགས་ཀྱི་གཏེར་ཁ་བྱེ། །རྗེ་རང་བྱུང་སངས་རྒྱས་

སྦྲུ-༄༅། །ཡང་ཡང་དྲན། །སེམས་རྩེ་གཅིག་གདུང་བས་གསོལ་བ་འདེབས། །བླ་མ་ཁྱེད་རང་ལྟ་བུར་བྱིན་གྱིས་རློབས། །བྱང་འབྲི་གུང་ཕྱོགས་སུ་འབྲས་དྲུག་སྨིན། ། རྫུ
འབྲས་དྲུག་གི་འགྲོ་དྲུག་ཡོངས་ལ་ཁྱབ། །དྲིན་ཆེན་ཆོས་རྗེ་ཁུ་དབོན་ཡང་ཡང་དྲན། །སེམས་རྩེ་གཅིག་གདུང་བས་གསོལ་བ་འདེབས། །བླ་མ་ཁྱེར་རང་ལྟ་བུར་བྱིན་གྱིས་རློབས།། ཞེས་
ཆར་འབེབས་དུས་ཞུས་པ་རྟེན་འབྲེལ་གྱི་ལོ་ཏོག་ཕུན་སུམ་ཚོགས་པ་སྨིན་པས་གང་དགོས་ཀྱི་བདག་པོར་གྱུར་ནས་བཀའ་བརྒྱུད་གོང་མར་གསོལ་བ་འདེབས་པ་སྦྲང་ཆར་ཟིལ་བུར་མ་གྲགས་པ། །བདུད་རྩི་ཞིག་གནང་ནས་དབྱངས་སུ་བྱེར་བཅུག་པར་
༈ མཉམ་མེད་སྟག་ལུང་ཐང་པ་རིན་པོ་ཆེའི་གསུང་མགུར་བཞུགས་སོ།། རྗེ་རིན་ཆེན་སྐ་ལ་གསོལ་བ་འདེབས། །རིན་ཆེན་སྐ་ཡིས་བྱིན་རླབས་ཀྱིས། །བདག་ཐ་མལ་རྣམ་སྨིན་ལུས་རྒྱ་བཤད
འདི༑ །སྐུ་འཇའ་ལུས་དྲི་མེད་ཐོབ་མཛད་གསོལ། །རྗེ་རིན་ཆེན་གསུང་ལ་གསོལ་བ་འདེབས། །རིན་ཆེན་གསུང་གི་བྱིན་རླབས་ཀྱིས། །བདག་འཆལ་བ་ངག་གི་དྲི་མ་འདི། །གསུང་
གྲྭ་ཚངས་དབྱངས་དྲུག་ཅུ་ཐོབ་མཛད་གསོལ། །རིན་ཆེན་ཐུགས་ལ་གསོལ་བ་འདེབས། །རིན་ཆེན་ཐུགས་ཀྱི་བྱིན་རླབས་ཀྱིས། །བདག་སེམས་རྒྱུད་བག་ཆགས་དྲྭ་བ་འདི། །ཐུགས་ཡེ་ཤེས་435

ལྔ་པོ་ཐོབ་མཛད་གསོལ། །བདག་བསོད་ནམས་བསགས་པའི་ནུས་མཐུ་ཡིས། །བླ་མའི་ཞབས་ཏོག་མཆོག་གྱུར་ཏེ། །དད་གུས་ལྡན་པའི་སྒྲུབ་པ་པོ། །རྩོད་བྲལ་གྱི་ཉམས་ལེན་འགྲུབ་
མཛད་གསོལ། །བླ་མ་བྱིན་རླབས་མི་ཆེ་རྒྱུ། །དུས་གསུམ་སངས་རྒྱས་ཀྱི་སྤྲུལ་པ་ཡིན། །སློབ་མ་མོས་གུས་མི་ཆེ་རྒྱུ། །འཁོར་བའི་གཞི་རྩ་གཅོད་མཁན་ཡིན། །ཟང་ཟིང་ཆར་ལྟར་མི་
འབབ་རྒྱུ། །ཞེན་པ་ནང་ནས་ལོག་པ་ཡིན། །འགྲོ་བ་བུ་ལྟར་མི་སྐྱོང་རྒྱུ། །བྱང་སེམས་ཀྱི་ཕྲིན་ལས་རྒྱས་པ་ཡིན། །རྗེ་མཚུངས་མེད་བླ་མ་ཡབ་སྲས་དང༌། །བདག་འབྲལ་མེད་ཅི་གསུང་
བཀའ་སྒྲིབ་ཅིང་། །རང་སེམས་འཁྲུལ་པ་དག་པ་དང༌། །འགྲོ་བའི་འདྲེན་མཆོག་ནུས་པར་ཤོག །བདག་ནམ་ཞིག་སྒྱུ་ལུས་འཇོག་པའི་ཚེ། །གནད་གཅོད་བདེ་བར་འཆར་བ་དང༌། །བར་
དོའི་སྣང་བ་མི་འཆར་ཞིང༌། །སེམས་འོད་གསལ་གྱི་ངང་ལ་གནས་པར་ཤོག། ཅེས་འགྲོ་བའི་མགོན་པོ་བཀྲ་ཤིས་དཔལ་གྱི་གསུང་མགུར་ཚན་གཅིག་རེ་ཞིག་རྫོགས་སོ། །ཡེལ་པ་ཁྲོ་ཕུ། སྨར་པ། །གཡའ་
བཟང་༑ ཤུགས་གསེབ་རྣམས་ཀྱི་གསུང་མགུར་འདིར་མཐུད་དགོས། ༈ སྭ་སྟི། ཆུ་གཏོར་རིང་བ་རྣ་བའི་བདུད་རྩི་བཅད་ཚེ་བཏུང་བའང་གཞན་ནས་དང༌། །ཡོངས་འདུའི་འཁྲི་ཤིང་སུམ་རྩེན་ཕྱོགས་ལྟུང་བསམ་འཕེལ་ནོར་བུའང་རྒྱལ་

༈ |༄༅། །མཚན་རྩེར། །མཆོད་པའི་སྐབས་ལྟ་དེ་བས་ཉེ་རིང་ཐང་ལྷོད་མེད་པར་ཕན་བདེ་ཡི། །རིན་ཆེན་འབྱུང་ཁུངས་ཀུན་ཏུ་དགེ་བའི་བཤེས་གཉེན་འདྲ་བ་ག་ལ་ཡོད། །མི་ཕམ་ཁྱབ་འཇུག་རྐང་བརྫུས་པདྨའི་
༧ མཐིལ༑ །སྟེགས་ལྡན་མགྲིན་སྔོན་རལ་པའི་སྐས་འཛེག་ཚེ། །སྨྲ་བ་ཟླ་བ་དཀར་པོ་དང་འདྲེས་སླར། །ཕྱོགས་ལས་རྣམ་རྒྱལ་ལྷ་སྲས་གུས་ངོར་བྱེ། །ཨེ་མ་སྲིད་པའི་དབྱིངས་ཀུན་ལ། །གང་གི་ངང་ཚུལ་དད་རྒྱན་ནས། །ཐར་པའི་རྣལ་
འབྱོར་སྒྲུབ་མཁས་དེ། །ཐམས་ཅད་མཁྱེན་པའི་ཚའོ་ལོ། །དེའང་དུས་གསུམ་གྱི་སངས་རྒྱས་ཁམས་གསུམ་ཆོས་ཀྱི་རྒྱལ་པོ་རྡོ་རྗེ་འཆང་གི་རྒྱལ་ཚབ་རྟོགས་པ་མཐར་ཕྱིན་གྲུབ་ཐོབ་གླིང་རྗེ་རས་པ་འདི་ཉིད་ཀྱི་གླུ་དབྱངས་བྱིན་འབེབས་ཆེན་མོ་
ནི་
ནི། ༈ ན་མོ་གུ་རུ། །ལས་དང་སྐལ་བར་ལྡན་པ་ཡི། །གྲུབ་ཐོབ་བརྒྱུད་པའི་བླ་མ་ལ། །དད་གུས་རྒྱུན་ཆད་མེད་པ་ཡིས། །ཚུལ་བཞིན་ཉམས་སུ་བླངས་གྱུར་པས། །སྟེང་
ནས་རྗེ་བཙུན་གྱིས་བྱིན་གྱིས་རློབས། །གྲུབ་ཐོབ་བརྒྱུད་པའི་བླ་མ་དག །མུ་ཏིཾ ག་བསྟར་ལ་བརྒྱུས་པ་འདྲ། །བླ་མའི་བྱིན་རླབས་བག་རེ་དྲོ། །རྒྱབ་བརྟན་དཀོན་མཆོག་གསུམ་གྱིས་
༈ བྱེད༑ །ཁོང་ཡེངས་པ་མེད་པར་སྐྱོང་བ་དེ། །མས་བུ་གཅེས་པང་ནས་འཚོ་བ་འདྲ། །དུས་ཡོལ་དུས་མེད་པས་བློ་རེ་བདེ། །གཡས་ནས་དཔའ་བོའི་བྱིན་གྱིས་རློབས། །བར་ཆད་ཀྱི་

བདུད་དཔུང་བཟློག་པ་དེ། །མཚོན་རྣོན་པོ་ཀླད་ལ་བསྐོར་བ་འདྲ། །འགལ་རྐྱེན་མེད་པ་བློ་རེ་བདེ། །གཡོན་ནས་དཔའ་མོའི་བྱིན་གྱིས་རློབས། །མཆོག་ཐུན་མོང་གི་དངོས་གྲུབ་སྟེར་བ་
དེ༑ །མ་སྲིང་བྱམས་ལ་འཁོར་བ་འདྲ། །དགོས་འདོད་འབྱུང་བས་བློ་རེ་བདེ། །མདུན་ནས་ཆོས་སྐྱོང་དམ་ལ་སྡོད། །བྱ་བའི་ལས་ཚོགས་སྒྲུབ་པ་དེ། །བྲལ་ཁོལ་ལས་ལ་འགྱེད་པ་
འདྲ༑ །ཅི་བསམ་འགྲུབ་པ་བློ་རེ་བདེ། །ཐབས་ཤེས་རབ་ཀྱི་གཤོག་པ་ནང་ནས་རྒྱས། །ཆོས་ཉིད་ཀྱི་མཁའ་ལ་འགྲོ་བ་དེ། །བྱ་རྒོད་པོས་ནམ་འཕང་གཅོད་པ་འདྲ། ལྷུང་དོགས་པ་མེད་པ་
བློ་རེ་བདེ། །སེམས་ལ་སྟོང་ཉིད་ཀྱི་རྩལ་ཆེན་རྫོགས། །སྣང་བ་ཟིལ་གྱིས་གནོན་པ་དེ། །སེང་གེ་གངས་ལ་འགྱིང་བ་འདྲ། །ཉམ་ང་མེད་པ་བློ་རེ་བདེ། །སྐབས་སུ་རྟོགས་པའི་དབྱངས་
ཆུང་ལེན། །ཐེག་དམན་ཟིལ་གྱིས་གནོན་པ་དེ། །གཡུ་འབྲུག་མཁའ་ལ་སྒྲ་སྒྲོགས་འདྲ། །འཇིགས་པ་མེད་པ་བློ་རེ་བདེ། །དེ་ལྟར་ཐལ་བའི་རང་བཞིན་གྱིས། །མི་བདེ་མ་མཆིས་བདེ་
མོར་གདའ། །བདེ་བདེ་འདྲ་ནས་བགྱིས་པ་ལགས། །སྐྱིད་སྐྱིད་འདྲ་ན་ཁྱེད་ཀྱང་མཛོད།། འོན་གྱི་རྨེ་གདོངས་སུ་གསུངས་སོ།། ༈ ན་མོ་གུ་རུ། བརྒྱུད་ལྡན་གྱི་བླ་མ་དམ་པ་འདི།

།སངས་རྒྱས་ཡིན་པ་ད་གདོད་ཤེས། །བློ་བཅོས་ནས་སྒོམ་པ་མ་ལགས་ཏེ། །ཐུགས་དགོངས་མཐོ་བའི་ཞད་དུ་གདའ། །གྲུབ་ཐོབ་བརྒྱུད་པའི་གདམ་ངག་༄༅།
འདི༑ །བདུད་རྩི་ཡིན་པར་ད་གདོད་ཤེས། །ཚིག་ཏུ་ཟིན་པ་མ་ལགས་ཏེ། །རོ་མཆོག་ཚོར་བའི་ཞད་དུ་གདའ། །ཚོགས་དྲུག་ཡུལ་གྱི་སྣང་བ་འདི། །ཆོས་སྐུ་ཡིན་པར་ད་གདོད་
ཤེས༑ །བརྟགས་ཤིང་དཔྱད་པ་མ་ལགས་ཏེ། ། ཡེ་ནས་གནས་པའི་ཞད་དུ་གདའ། །ལྷན་ཅིག་སྐྱེས་པའི་ཡེ་ཤེས་འདི། །མཉམ་རྗེས་མེད་པར་ད་གདོད་བསྟན། །དྲན་པས་བཟུང་བ་མ་
ལགས་ཏེ། །འབྲལ་མེད་རྒྱུན་དུ་ཤར་བར་གདའ། །སྤྱོད་ལམ་རྣམ་བཞི་ཤེས་པ་ཡི། །ཚོགས་དྲུག་ལྷུག་པར་ད་གདོད་ཤར། །གཉེན་པོ་བསྟེན་པ་མ་ལགས་ཏེ། །ཞེན་པ་ནང་ནས་ལོག་
པར་གདའ། །ནམ་མཁའ་ལྟ་བུའི་ཆོས་སྐུ་དངོས། །དངོས་སུ་མཇལ་ཡང་ད་གདོད་མཇལ། །སྒྲུབ་ནས་མཐོང་བ་མ་ལགས་ཏེ། །རང་ངོ་རང་གིས་ཤེས་པར་གདའ། །འཁོར་བ་མྱ་ངན་
ཙྪཱི་འདས་པའི་ཆོས། །ལུས་ལ་མེད་པ་ད་གདོད་ཤེས། །བསླབ་པས་ཤེས་པ་མ་ལགས་ཏེ། །སྒྲོ་འདོགས་ནང་ནས་ཆོད་པར་གདའ། །དམ་ཚིག་སྡོམ་པའི་སྲོག་ཤིང་དེ། །བརྟན་པའི་ཚད་དུ་

ད་གདོད་སྐྱོལ། །བསྲུང་ནས་ཐུབ་པ་མ་ལགས་ཏེ། །ངོ་བོ་ཉིད་དུ་དག་པར་གདའ། །དགའ་བ་བརྒྱད་ཀྱི་དབྱངས་ཆུང་དེ། །རྨེ་འདོད་དཔལ་གྱི་དགོན་པ་རུ། །རྗེ་བླ་མ་རྣམས་ཀྱི་བྱིན་
རླབས་ཀྱིས། /W རྗེ་རིན་པོ་ཆེ་ལ་དགེ་བཤེས་ཕྱ་པས་སྡིག་བཤགས་པ་དང་། །དགེ་བཤེས་ལ་སེམས་ལ་ལོག་པ་ཞད་པ་གཅིག་སྐྱེས་པ་ལ་བཤགས་པ་བྱས་པའི་ལོ་རྒྱུས་ཐོས་
པ་ལ་བླངས་པའོ།། ༈ ན་མོ་གུ་རུ། བཀའ་བརྒྱུད་རྩོད་པ་མེད་པ་དང་གཅིག །གྲུབ་ཐོབ་རྒྱུན་ཆད་མེད་པ་དང་གཉིས། །ཕ་བླ་མ་འགྲན་ཟླ་མེད་པ་དང་གསུམ། །འདི་གསུམ་བཀའ་བརྒྱུད་
ཀྱི་གདེང་ཚད་ཡིན། །གདེང་དེ་དང་ལྡན་ནམ་སྐལ་ལྡན་ཀུན། །ཁྱོད་ཟོལ་པོའི་ཁྲམ་གྱིས་བསླས་པར་མཆིའོ། །ཐབས་ལམ་དཀའ་ཚེགས་མེད་པ་དང་གཅིག །བརྡ་དབང་ཟབ་མོའི་ངོ་སྤྲོད་
དང་གཉིས། །གནས་ལུགས་ཕྱག་རྒྱ་ཆེན་པོ་དང་གསུམ། །འདི་གསུམ་གདམས་ངག་གི་གདེང་ཚད་ཡིན། །གདེང་དེ་དང་ལྡན་ནམ་སྐལ་ལྡན་ཀུན། །ཁྱེད་ཐ་སྙད་ཀྱི་ཚིག་ཕྱིར་འབྲངས་
པར་མཆིའོ། །ཆོས་ཉིད་འགྱུར་བ་མེད་པ་དང་གཅིག །རང་གི་རིག་པ་ཡེ་ཤེས་དང་གཉིས། །དོན་སྨྲ་བསམ་བརྗོད་དུ་མེད་པ་དང་གསུམ། །འདི་གསུམ་ལྟ་བའི་གདེང་ཚད་ཡིན།

།གདེང་དེ་ལྡན་ནམ་སྐལ་ལྡན་ཀུན། །ཁྱོད་ཁ་ལྟ་རྐྱང་པར་ཤོར་བར་མཆིའོ། །སེམས་འོད་གསལ་དྲི་མ་མེད་པ་དང་གཅིག །ཉམས་བདེ་སྟོང་ངོས་བཟུང་མེད་པ་
མགུར་༄༅།
དང་གཉིས། །དོན་གཉུག་མ་འབྲལ་བ་མེད་པ་དང་གསུམ། །འདི་གསུམ་བསྒོམ་པའི་གདེངས་ཚད་ཡིན། །གདེང་དེ་དང་ལྡན་ནམ་སྐལ་ལྡན་ཀུན། །ཁྱོད་ཁ་ལྟ་རྐྱང་པར་ཤོར་བར་
མཆིའོ༑ །སེམས་འོད་གསལ་དྲི་མ་མེད་པ་དང་གཅིག །ཉམས་བདེ་སྟོང་ངེས་བཟུང་མེད་པ་དང་གཉིས། །དོན་གཉུག་མ་འབྲལ་བ་མེད་པ་དང་གསུམ། །འདི་གསུམ་བསྒོམ་པའི་གདེང་
ཚད་ཡིན། །གདེང་དེ་དང་ལྡན་ནམ་སྐལ་ལྡན་ཀུན། །སྒོམ་ཞི་གནས་ལྟེང་པོར་ཤོར་བར་མཆིའོ། །གོལ་སྒྲིབ་ཀྱི་བརྡར་ཤ་ཆོད་པ་དང་གཅིག །འཛིན་པའི་བརྟོད་ཕུར་ཐིངས་པ་དང་
གཉིས༑ །ཞེན་པ་ནང་ནས་ལོག་པ་དང་གསུམ། །འདི་གསུམ་སྤྱོད་པའི་གདེང་ཚད་ཡིན། །གདེང་དེ་དང་ལྡན་ནམ་སྐལ་ལྡན་ཀུན། །ཁྱོད་གཡོ་རྒྱུ་ཁོང་སྐྲན་ཞུགས་པར་མཆིའོ། །བདག་
དམིགས་པ་མེད་པར་འཁྱམས་པ་དང་གཅིག །སྐྱིད་སྡུག་ཐད་དཀར་གཅོད་པ་དང་གཉིས། །གང་བྱུང་གྲོགས་སུ་ཁྱེར་བ་དང་གསུམ། །འདི་གསུམ་སྙིང་རུས་ཀྱི་གདེང་ཚད་ཡིན། །གདེང་

དེ་དང་ལྡན་ནམ་སྐལ་ལྡན་ཀུན། །ཁྱོད་སྐྱིད་འདོད་ཀྱི་སྦྱོར་བས་བཅིངས་བར་མཆིའོ། །ཞེན་མེད་ཀྱི་ལྡོམ་བུ་བྱེད་པ་དང་གཅིག །རྫུན་གཡོ་རྒྱུ་མེད་པའི་སྤྱོད་འགྲོས་དང་གཉིས། །ཆོག་ཤེས་
འཕྲལ་ཚོད་འཛིན་པ་དང་གསུམ། །འདི་གསུམ་འཚོ་བའི་གདེང་ཚད་ཡིན། །གདེང་དེ་དང་ལྡན་ནམ་སྐལ་ལྡན་ཀུན། །ཁྱོད་ལོག་འཚོའི་ཁྲམ་ལ་ཞུགས་པར་མཆིའོ། །ཉལ་པ་སྐྱེ་མེད་ཀྱི་
མཁར་པོ་དང་གཅིག །སྐྱོ་རོགས་དྭངས་པའི་མཚན་ཉིད་དང་གཉིས། །སྐྱོ་བསང་དུ་དྲན་པའི་རོལ་མོ་དང་གསུམ། །འདི་གསུམ་སྐྱོ་རོགས་ཀྱི་གདེང་ཚད་ཡིན། །གདེང་དེ་དང་ལྡན་ནམ་
སྐལ་ལྡན་ཀུན། །ཁྱེད་འཇིག་རྟེན་གྱི་གྲོགས་ཀྱིས་བསླུ་བར་མཆིའོ།། རིན་པོ་ཆེའི་སྤྱན་སྔར་ཁམས་མོ་གཅིག་བྱུང་བའི་ལོ་རྒྱུས་བཤད་པ་དེ་ལས་བླངས་པའོ།། ༈ ན་མོ་གུ་རུ། །སེམས་བདག་འཛིན་
*མེད་པའི་དུར་ཁྲོད་དུ། །མི་རོ་ལྟ་བུའི་རྣལ་འབྱོར་པ།༞ནགཤོད་དུ་ཨ་རོ་བསྟན་པ། །སེམས་བསམ་དུ་མེད་པའི་ངང་ལ་ཞོག །དུར་ཁྲོད་ཀྱང་ཕྱི་རུ་མ་ཚོལ་ནང་དུ་སྒོམ། །ཆོས་ཉིད་སྐྱེ་བ་མེད་པའི་ཤིང་
དྲུང་དུ། །ཤིང་གྲིབ་ལྟ་བུའི་རྣལ་འབྱོར་པ། །དོན་འབྲལ་བ་མེད་པའི་ངང་ལ་ཞོག །ཤིང་གྲིབ་ཀྱང་ཕྱི་རུ་མ་ཚོལ་ནང་དུ་སྒོམ། །སེམས་གདོད་ནས་དག་པའི་གངས་ཁྲོད་དུ། །སེང་གེ་ལྟ་

| ༄༅། །བུའི་རྣལ་འབྱོར་པ། །སེམས་དག་པ་གཉིས་ལྡན་གྱི་ངང་ལ་ཞོག །གངས་ཁྲོད་ཀྱང་ཕྱི་རུ་མ་ཚོལ་ནང་དུ་སྒོམ། །སེམས་འཕོ་འགྱུར་མེད་པའི་རི་ཁྲོད་དུ། ¢
དྭགས་ལྟ་བུའི་རྣལ་འབྱོར་པ། །སེམས་ཆགས་ཞེན་འཛིན་མེད་ཀྱི་ངང་ལ་ཞོག །རི་ཁྲོད་ཀྱང་ཕྱི་རུ་མ་ཚོལ་ནང་དུ་སྒོམ། །རྣམ་རྟོག་བཅོས་མས་དབེན་པའི་དགོན་པ་རུ། །ནམ་མཁའ་ལྟ་བུའི་
རྣལ་འབྱོར་པ། །སེམས་སྤྲོས་དང་བྲལ་བའི་ངང་ལ་ཞོག །དགོན་པ་ཡང་ཕྱི་རུ་མ་ཚོལ་ནང་དུ་བསྒོམ། །སྒོམ་རྒྱུན་ཆད་མེད་པའི་ཆུ་འགྲམ་དུ། །མཉན་པ་ལྟ་བུའི་རྣལ་འབྱོར་པ།
སེམས་སྙིང་རྗེ་ཆེན་པོའི་ངང་ལ་ཞོག །ཆུ་འགྲམ་ཡང་ཕྱི་རུ་མ་ཚོལ་ནང་དུ་སྒོམ། །སེམས་ཉིད་བློ་ལས་འདས་པའི་བས་མཐའ་རུ། །རུས་སྦལ་ལྟ་བུའི་རྣལ་འབྱོར་པ། །སེམས་གཡོ་
འགུལ་མེད་པའི་ངང་ལ་ཞོག །བས་མཐའ་ཡང་ཕྱི་རུ་མ་ཚོལ་ནང་དུ་སྒོམ། །སེམས་ཚོགས་གཉིས་རྫོགས་པའི་ནགས་ཁྲོད་དུ། །ལྗོན་ཤིང་ལྟ་བུའི་རྣལ་འབྱོར་པ། །དོན་འབྲལ་མེད་ཤུགས་
འབྱུང་གི་ངང་ལ་ཞོག །ནགས་ཁྲོད་ཀྱང་ཕྱི་རུ་མ་ཚོལ་ནང་དུ་སྒོམ། །གནས་ཆེན་བརྒྱད་དུ་བསྒོམ་པའི་དབྱངས། །ནགས་ཤོད་དཔལ་གྱི་གཡུ་གོང་དུ། །རྗེ་བླ་མ་རྣམས་ཀྱི་བྱིན་རླབས་

ཀྱིས༑ །སེམས་ལ་ཤར་ནས་བླངས་པ་ལགས།། ཕག་མོ་གྲུར་བླངས་སོ།། ན་མོ་གུ་རུ། རྗེ་བླ་རྣམས་ཀྱི་བྱིན་རླབས་ཀྱིས། །ཕྱག་རྒྱ་ཆེན་པོའི་དོན་རྟོགས་པས། །བྱང་ཆུབ་ཕྱོགས་ཀྱི་ཆོས་
རྣམས་ཀྱང༌། །རྟོགས་མེད་ངང་ལ་ལྷུན་གྱིས་གྲུབ། །འདུས་མ་བྱས་པ་ལུས་ཀྱི་མཆོག །མྱ་ངན་འདས་པ་སེམས་ཀྱི་མཆོག །ཟག་མེད་བདེ་བ་ཚོར་བའི་མཆོག །སྤྲོས་དང་བྲལ་བ
སེམས་ཀྱི་མཆོག །དྲན་པ་ཉེ་བར་བཞག་པ་བཞི། །སེམས་ཉིད་གཉུག་མའི་ངང་ལ་རྫོགས། །བག་ལ་ཉལ་གྱི་རྩ་བ་ཆོད། །མི་དགེ་སྤོངས་བ་ངག་གིས་ལོངས། །ཤུགས་འབྱུང་གི་
རྟོགས་པ་ནང་ནས་སྐྱེས། །དཀར་པོའི་ཡོན་ཏན་གོང་དུ་འཕེལ། །ཡང་དག་སྤོང་བ་རྣམ་པ་བཞི། །སྡིག་སྤོང་དགེ་བ་སྤེལ་བ་ཡིན། །འདུན་པའི་རྫུ་འཕྲུལ་གཡེང་བ་མེད། །བརྩོན་འགྲུས་
རྫུ་འཕྲུལ་སྙོམ་པ་མེད། །སྤྱོད་པའི་རྫུ་འཕྲུལ་བསམ་མི་ཁྱབ། །སྐུ་གསུམ་སེམས་ཀྱི་རྫུ་འཕྲུལ་ཡིན། །རྫུ་འཕྲུལ་རྐང་པ་རྣམ་བཞི་ཡིས། །མཉམ་ཉིད་ཀྱི་ཐང་ལ་འགྲོ་བ་ཡིན། །བཞི་
གསུམ་བཅུ་གཉིས་ཚོགས་ཀྱི་ལམ། །རྟོགས་པ་གཅིག་གིས་བསྒྲོད་པ་ཡིན། །དད་པའི་དཔའ་བོ་མི་ཕྱེད་པ། །བརྩོན་འགྲུས་དབང་པོ་བར་ཆད་མེད། །དྲན་པའི་དབང་པོ་བརྗོད་པ་མེད།

ཎྞཾ ༄༅། །ཏིང་འཛིན་དབང་པོ་རྒྱུན་ཆད་མེད། །ཤེས་རབ་དབང་པོ་སྤྲོས་དང་བྲལ། །དྲོད་དང་རྩེ་མོའི་བདག་ཉིད་ཅན། །དབང་པོ་ལྔ་ཡིས་ངོ་བོ་འདིས། །གཉུག་མའི་
དོན་ལ་ལྟ་བ་ཡིན། །དད་པའི་སྟོབས་ཀྱིས་ལོག་ལྟ་འཇོམས། །ཤེས་རབ་སྟོབས་ཀྱིས་མཚན་མ་འཇོམས། །བཟོད་པའི་ཆོས་མཆོག་བདག་ཉིད་ཅན། །སྟོབས་ཆེན་ལྔ་ཡི་ངོ་བོ་འདིས།
མི་མཐུན་ཕྱོགས་རྣམས་འཇོམས་པ་ཡིན། །སྟོབས་དང་དབང་པོ་སྦྱོར་བའི་ལམ། །རྟོགས་པ་གཅིག་གིས་བགྲོད་པ་ཡིན། །རང་སེམས་གདོད་ནས་མ་སྐྱེས་པར། །ནམ་མཁའ་ལྟ་བུའི་ཆོས་
དབྱིངས་ཏེ། །མངོན་དུ་གྱུར་པའི་ཏིང་འཛིན་ཡིན། །ཡང་དག་བྱང་ཆུབ་ཡན་ལག་ཡིན། །འབད་རྩོལ་མེད་པ་བརྩོན་འགྲུས་ཡིན། །ཟད་དུ་མེད་པ་དགའ་བ་ཡིན། །དྲི་མ་མེད་པ་སྦྱངས་པ་
ཡིན༑ །འཁོར་འདས་བྱེ་བྲག་ཕྱེད་པ་ཡིན། །མི་བརྗོད་གཟུངས་ཐོབ་དྲན་པ་ཡིན། །ཀུན་ལ་ཁྱབ་པ་བཏང་སྙོམས་ཡིན། །བྱང་ཆུབ་ཡན་ལག་མཐོང་བའི་ལམ། །རྟོགས་པ་གཅིག་གིས་
༈ བགྲོད་པ་ཡིན། །དེ་ལྟར་མཐོང་བའི་ཡེ་ཤེས་དེ། །མཐའ་བྲལ་ཡང་དག་ལྟ་བ་ཡིན། །བློ་འདས་ཡང་དག་རྟོགས་པ་ཡིན། །བརྗོད་དུ་མེད་པ་ཡང་དག་ངག །རྒྱུན་ཆད་མེད་པ་དྲན་པ་

ཡིན༑ །རྣམ་གྲོལ་ཟས་ཀྱིས་འཚོལ་བ་ཡིན། །དོན་ཆེན་འགྲུབ་པས་རྩོལ་བ་ཡིན། །བྱ་བ་རྫོགས་པ་ལས་ཀྱི་མཐའ། །མཉམ་རྗེས་མེད་པ་བརྟག་པ་ཡིན། །ཡང་དག་ཏིང་འཛིན་རྡོ་རྗེ་
འདྲ༑ །འཕགས་ལམ་བརྒྱད་པ་བསྒོམ་པའི་ལམ། །རྟོགས་པ་གཅིག་གིས་བགྲོད་པ་ཡིན། །འབྲས་བུ་བདེ་གསལ་ཆོས་ཀྱི་སྐུ། །གཟུགས་སྐུ་གཉིས་པོ་ཤུགས་ལས་འབྱུང་། །དབྱེར་མེད་
ངོ་བོ་ཉིད་ཀྱི་སྐུ། །ཟག་མེད་བདེ་བ་ཆེན་པོའི་སྐུ། །སངས་རྒྱས་སྐུ་ལྔའི་བདག་ཉིད་ཅན། །མཐར་ཐུག་མི་སློབ་ཐར་པའི་ལམ། །ཚེ་འདི་ཉིད་ལ་སྟེར་མཛད་པའི། །རྗེ་བཀའ་དྲིན་ཅན་ལ་
ཕྱག་འཚལ་ལྀ། །ན་མོ་གུ་རུ། །ས་དང་ལམ་གྱི་རིམ་པ་ཡང་། ྋ། ཚེ་འདི་ཉིད་ལ་བགྲོད་མཛད་པའི། །རྟོགས་ལྡན་གྱི་བླ་མ་དམ་པ་ལ། །རབ་ཏུ་གུས་པས་ཕྱག་འཚལ་ལོ། །བླ་མ་
སངས་རྒྱས་ཀྱི་སྤྲུལ་པ་དང༌། །དངོས་སུ་མཇལ་བ་ཚོགས་ཀྱི་ལམ། །མོས་གུས་ཀྱི་གསོལ་བ་བཏབ་པ་ཡིས། །ངེས་ཤེས་སྐྱེས་པ་སྦྱོར་བའི་ལམ། །རྟོགས་ལྡན་བླ་མའི་བྱིན་རླབས་
ཀྱིས༑ །རྟོགས་པ་ཤར་བ་མཐོང་བའི་ལམ། །རྟོགས་པ་ཡར་ངོའི་ཟླ་བ་བཞིན། །གོང་དུ་འཕེལ་བ་བསྒོམ་པའི་ལམ། །ཆོས་རྗེ་མཉམ་རྗེས་མེད་པ་རུ། །བརྟན་པ་ཐོབ་པ་མཐར་ཕྱིན་

༈ |༄༅། །ལམ། །རང་སེམས་གདོད་ནས་དག་པའི་དོན། །མངོན་དུ་གྱུར་པ་རབ་ཏུ་དགའ། །ཉོན་མོངས་དྲི་མ་མ་ལུས་པ། །རབ་ཏུ་སྤངས་པ་དྲི་མ་མེད། །སེམས
ཉིད་འོད་གསལ་ལྷན་ཅིག་སྐྱེས། །གསུམ་པ་འོད་བྱེད་པ་ཡི་ས། །སངས་རྒྱས་ཆེ་བའི་ཡོན་ཏན་རྣམས། །དེ་ལས་བྱུང་ཕྱིར་འོད་འཕྲོས་པ། །ཟབ་ཅིང་གཏིང་དཔག་དཀའ་བའི་ཕྱིར། །ལྔ་
པ་སྦྱངས་དཀའ་བ་ཞེས་བརྗོད། །རང་གི་རིག་པ་ཡེ་ཤེས་ཀྱི། །མངོན་དུ་གྱུར་པ་དྲུག་པ་ཡིན། །འཁོར་བའི་ཕ་རོལ་བརྒལ་བས་ན། །བདུན་པ་རིང་དུ་སོང་བ་ཡིན། །རང་དོན་དྲི་མས་མི་
གཡོ་བ། །བརྒྱད་པ་མི་གཡོ་བ་ཡིས་ས། །ཤེས་རབ་ཕུན་སུམ་ཚོགས་པའི་ཕྱིར། །དགུ་པ་ལེགས་པའི་བློ་གྲོས་ཡིན། །རྟོགས་པ་ཉམས་རྩལ་རྫོགས་ཙ་ན། །ས་བཅུ་རྒྱུན་གྱི་ཐ་མ་
ཡིན༑ །སྣང་བ་ཆོས་སྐུར་ཤར་ཙ་ན། །བཅུ་གཅིག་ཀུན་ཏུ་འོད་ཀྱི་ས། །ཞེན་མེད་འགྲོ་དོན་བྱེད་ཙ་ན། །བཅུ་གཉིས་མ་ཆགས་པདྨའི་སྤྱན། །དོན་གཉིས་ཕུན་སུམ་ཚོགས་པའི་སྤྱན།
༈ བཅུ་གསུམ་འཁོར་ལོ་ཚོགས་ཆེན་པ། །ཡིད་ལ་མི་བྱེད་བློ་ལས་འདས། །བཅུ་བཞི་བདེ་བ་ཆེན་པོའི་ས། །རྟོགས་པ་གཅིག་གིས་བགྲོད་པ་ཡིན། །བླ་མ་དམ་པའི་བཀའ་དྲིན་གྱིས།

ལས་འཕྲོ་ཅན་གྱིས་རྟོགས་པ་ཡིན། །མཚན་ཉིད་ཅན་ལ་ཅི་ཆ་ཡོད། །ན་མོ་གུ་རུ། །བདག་མཚམས་ཀྱི་རྣལ་འབྱོར་འདུག་པ་དེ། །ཐོས་པ་མང་པོ་མ་བྱས་ཏེ། །སྡེ་སྣོད་གསུམ་དང་རྒྱུད་སྡེ་
བཞི༑ །རིག་པའི་གནས་ལྔ་ལ་སོགས་པ། །སེམས་ཉིད་རྟོགས་པའི་སྐད་ཅིག་ལ། །སྟན་ཐོག་གཅིག་ཏུ་རྫོགས་པ་ཡིན། །ཉམས་མྱོང་རྟོགས་པའི་ཡེ་ཤེས་འདིས། །རྣམ་རྟོག་འདུལ་ཕྱིར་
འདུལ་བ་ཡིན། །རང་སེམས་ནམ་མཁའ་ལྟ་བུ་དེ། །མངོན་དུ་གྱུར་པས་མངོན་པ་ཡིན། །ཤེས་བྱ་ཐུག་པ་མེད་པ་འདི། །གཅིག་ཏུ་རྟོགས་པས་མདོ་སྡེ་ཡིན། །སྡེ་སྡོད་རིན་ཆེན་རྣམ་
གསུམ་ཡང༌། །སྟན་ཐོག་གཅིག་ཏུ་རྫོགས་པ་ཡིན། །སེམས་ཉིད་གཉུག་མའི་རང་བཞིན་དེ། །ལྷན་ཅིག་སྐྱེས་པ་རྒྱུ་ཡི་རྒྱུད། །དེ་རྟོགས་པར་བྱེད་པ་ཐབས་ཀྱི་རྒྱུད། །དེ་མངོན་དུ་གྱུར་པ
འབྲས་བུའི་རྒྱུད། །རྒྱུ་དང་ཐབས་དང་འབྲས་བུའི་རྒྱུད། །སྟན་ཐོག་གཅིག་ཏུ་རྫོགས་པ་ཡིན། །སེམས་གདོད་ནས་དག་པ་བྱ་བའི་རྒྱུད། །དེ་ལ་སྤྱོད་པས་སྤྱོད་པའི་རྒྱུད། །དེ་རྒྱུན་དུ་
གནས་པ་རྣལ་འབྱོར་རྒྱུད། །དེ་ཕུལ་དུ་ཕྱིན་པས་བླ་མེད་རྒྱུད། །དྲི་མེད་རྒྱུད་སྡེ་རྣམ་བཞི་ཡང༌། །སྟན་ཐོག་གཅིག་ཏུ་རྫོགས་པ་ཡིན།ྋ །ཆོས་ཉིད་རྟོགས་པའི་དོན་གྱི་མཆོག །བརྗོད་དུ་

ཞཱ ༄༅། །མེད་པ་སྒྲ་ཡི་མཆོག །བསླུ་བ་མེད་པ་ཚད་མའི་མཆོག །སྐྱེ་འཆི་མེད་པ་གསོ་བའི་མཆོག །འདུས་མ་བྱས་པ་བཟོ་བའི་མཆོག །རིག་པའི་གནས་མཆོག་ལྔ་པོ་
ཡང་༑ །སྟན་ཐོག་གཅིག་ཏུ་རྫོགས་པ་ཡིན། །ཆོས་ཕུང་བརྒྱད་ཁྲི་བཞི་སྟོང་ཡང་། །རིག་པ་སེམས་ཀྱི་རྣམ་འཕྲུལ་ཡིན། །སེམས་ཉིད་ཆོས་སྐུའི་རང་བཞིན་ཡིན། །སྒྲོ་འདོགས་ནང་ནས་
ཆོད་པ་ཡིན། །ཚིག་ཐ་སྙད་ཕྱགས་མས་འདེབས་པ་ཡིན། །ཤེས་བྱ་འཇོམས་པའི་ཐོ་བ་ཡིན། །རྨེ་འདོད་དཔལ་གྱི་དགོན་པ་རུ། །སེམས་ལ་ཤར་ནས་བླངས་པ་ཡིན། །བླ་མ་བཟང་བའི་
གདེང་ཚད་ཀྱིས། །རྣལ་འབྱོར་རྦད་ཁམས་ཆེ་བ་གདའ་འོ།། དགའ་ལྡན་དུ་བཙད་པོ་ལྷ་ཆུང་པས་གླང་མ་སྟོང་བཅོམ་པའི་དུས་སུ་འདི་བཞེངས་ནས་གླིང་ཆུང་དུ་བཞུད་དོ།། ༈ ན་མོ་གུ་རུ། །གང་ཞིག་ལུང་དང་རིག་
པའི་ཆུ་ཡིས་རབ་ལྕི་འཆད་རྩོད་དབྱར་སྐྱེས་རྔ་ཡི་ལོག་འདྲེན་སྤྱི་བོར་འགེམས་པར་མཛད། །གྲངས་མེད་ཆོས་ཚུལ་རྩོམ་པའི་གློག་འཁྱུག་དོན་བཟང་དབང་པོའི་དྲྭ་བས་མཛེས་ཤིང་ལེགས་བཤད་ཆར་རྒྱུན་རྟག་ཕབ་པས། །ཉོན་གསུམ་གདུང་བའི་
ཚོགས་རྣམས་ཉེར་ཞི་འཕྲུལ་པའི་དྲི་མ་ཀུན་འཁྲུད་སྐལ་ལྡན་དང་བའི་ཆུ་གཏེར་འཕེལ་བར་བྱེད། །ལེགས་གསུང་བསྟན་པའི་འདབ་བརྒྱ་དཀར་པོ་ཕྱོགས་བཅུར་རྒྱས་མཛད་མཉམ་མེད་འབྲུག་པ་ཞེས་གྲགས་འཇིག་རྟེན་མགོན་དེས་སྐྱོངས། །གང་གི་

མཚན་ཙམ་རྣ་བར་ལྟུང་བས་ཀྱང༌། །སྲིད་པའི་གདུང་བ་རིང་དུ་སྤངས་གྱུར་ནས། །མཐོ་རིས་ཡོན་ཏན་དུ་མས་ཕྱུག་བྱེད་པའི། །དཔག་ཡས་ཐུགས་རྗེའི་གཏེར་དེས་བདེ་ལེགས་སྩོལ། །དེ་ཡང་མཉམ་མེད་ནཱ་རོ་པ་དངོས་བྱོན་ཡེ་ཤེས་རྡོ་རྗེ་ཞེས་
སྙན་གྲགས་ཀྱི་གདུགས་དཀར་པོས་ཕྱོགས་བཅུའི་ཞིང་ཀུན་ཏུ་ཁྱབ་པའི་སྐྱེས་བུའི་ཁྱུ་མཆོག་འདི་ཉིད། །རེས་འགའ་རྗེ་ལ་གསོལ་བ་བཏབ། །རེས་འགའ་མགུར་དབྱངས་བླངས། །རེས་འགའ་བྲོ་བརྡུང་། །རེས་འགའ་གར་བསྒྱུར་བ་སོགས་ལ་
ཡུལ་སྐྱོང་བ་རྣམས་ཀྱིས་གླུ་དེ་ཚུགས་ལེན་པ་ཅི་འདྲ་བ་ཡིན་ཟེར་བ་ལ་གསུངས་པ། །ན་མོ་རཏྣ་གུ་རུ། །བསྟན་པའི་སྒོ་རུ་ཞུགས་པ་ཡི། །གོ་རྟོགས་ཅན་གྱི་ཆོས་མཛད་རྣམས། །ཁོ་བོས་རྟག་ཏུ་གླུ་ལེན་
པའི༑ །རྒྱུ་མཚན་བཤད་ཀྱིས་གསན་པར་ཞུ། །གྲུབ་ཐོབ་བརྒྱུད་པའི་བླ་མ་ལ། །བསྟོད་པ་གླུ་རུ་ལེན་པ་འདི། །སྔོན་བཅོམ་ལྡན་ཤཱཀྱ་ཐུབ་མཛད་སྲོལ་ཡིན། །གླུ་ལ་སྒྲོ་བསྐུར་མི་གདབ་
འཚལ༑ ༑རང་སེམས་གཏན་ལ་འབེབས་ཙན། །རྟོགས་ཚད་གླུ་རུ་ལེན་པ་འདི། །རྗེ་བྲམ་ཟེ་ཆེན་པོའི་མཛད་སྲོལ་ཡིན། །གླུ་ལ་སྒྲོ་བསྐུར་མི་གདབ་འཚལ། །ཆོས་ཕྱིར་དཀའ་བ་སྤྱད་པ་
ཡི༑ །རྣམ་ཐར་གླུ་རུ་ལེན་པ་འདི། །རྗེ་མར་པ་ལོ་ཙཱའི་མཛད་སྲོལ་ཡིན། །གླུ་ལ་སྒྲོ་བསྐུར་མི་གདབ་འཚལ། །ཉམས་དང་རྟོགས་པ་ཤར་ཙ་ན། །ཀུན་ལ་གླུ་རུ་ལེན་པ་དེ། །རྗེ་རས་པ་

༈ |༄༅། །ཡབ་སྲས་མཛད་སྲོལ་ཡིན། །གླུ་ལ་སྒྲོ་བསྐུར་མི་གདབ་འཚལ། །སྣང་བ་དཔེ་ཆར་ཤར་ཙམ་ན། །ཅིར་སྣང་གླུ་རུ་ལེན་པ་དེ། །ཕ་རྟོགས་ལྡན་བླ་མའི་མཛད་
ཚ སྲོལ་ཡིན། །གླུ་ལ༴ འཁོར་དུ་བྱུང་བའི་འགྲོ་བ་ལ། །ཞལ་ཏ་གླུ་རུ་ལེན་པ་འདི། །དྲིན་ཅན་བླ་མའི་རྣམ་ཐར་ཡིན། །གླུ་ལ༴ དད་ལྡན་ཡོན་བདག་ཕོ་མོ་ལ། །ལས་རྒྱུ་འབྲས་གླུ་རུ་
ལེན་པ་འདི། །ཐུགས་རྗེ་ཅན་གྱི་མཛད་སྲོལ་ཡིན། །གླུ་ལ༴ གླུ་ལེན་བརྒྱུད་པའི་བཀའ་སྲོལ་ཡིན། །ལུང་རིག་གཉིས་ཀྱི་དཔང་པོ་ཡོད། །མཁས་བཙུན་རྣམས་ཀྱིས་མི་གཤེ་
འཚལ༑ །སྐུར་འདེབས་དམྱལ་བར་ལྟུང་སྟེ་མཆི།། ༈ྋསྐྱིད་པ་བདུན་མཁར་ཆུར་གསུངས་པ། ན་མོ་རཏྣ་གུ་རུ། སྔོན་བསོད་ནམས་བསགས་པའི་འབྲས་བུ་དང༌། །ཕ་མའི་རྒྱུ་རྐྱེན་འཛོམས་པ་
དང་༑ །ངན་སོང་གསུམ་དུ་མ་ལྟུང་བར། །དལ་འབྱོར་ཐོབ་པའི་མི་རེ་སྐྱིད། །འཁོར་བའི་སྡུག་བསྔལ་མཐོང་བ་དང༌། །ཀུན་ལ་སྐྱོ་བ་སྐྱེས་པ་ཡིས། །ཁྱིམ་གྱི་ལས་ལ་མ་འབག་
༈པར༑ །ཆོས་དང་འཕྲད་པའི་མི་རྀ་སྐྱིད། །ངན་སྔགས་མཐུ་ཡི་སྦྱོར་བ་དང༌། །ཐ་སྙད་ཚིག་ཕྱིར་མ་འབྲངས་པར། །ནཱ་རོ་པཎ་ཆེན་བརྒྱུད་པ་བཟུང༌། །འཇུག་སྒོ་མ་ལོག་མི་རེ་སྐྱིད། །

ལྟ་བ་རྟོགས་པའི་ས་མཁར་ལ། །སྙིང་རྗེ་ཆེན་པོའི་བ་གམ་ཐོགས། །འཁོར་བ་སྐྱོན་དུ་མ་ལྟ་བར། །རང་འདོད་ཟད་པའི་མི་རེ་སྐྱིད། །རང་དབང་རང་ལ་ཡོད་ཙམ་ལ། །གཞན་གྱི་དབང་
དུ་མ་ཤོར་བར། །རི་ཁྲོད་དབེན་པའི་ས་ཕྱོགས་སུ། །ཉམས་རྟོགས་སྐྱོང་བའི་མི་རེ་སྐྱིད། །ཚེ་འདིར་བདེ་སྐྱིད་བསྒྲུབ་པ་ཡི། །རང་ལ་བཟའ་གཏད་མི་བདོག་ཀྱང༌། །མདུན་མ་བླ་མ་
མཁའ་འགྲོས་བྱེད། །ཅི་བསམ་འགྲུབ་པའི་མི་རེ་སྐྱིད། །སྐྱིད་པ་བདུན་གྱི་དབྱངས་ཆུང་འདི། །མཁར་ཆུ་དུང་གི་གཞལ་ཡས་སུ། །རྗེ་བླ་མ་རྣམས་ཀྱི་བྱིན་རླབས་ཀྱིས། །སྐྱིད་དུ་ཚོར་
ནས་བླངས་པ་ལགས།། མཁར་ཆུ་བུ་ཆུང་ལ་བྱིན་རླབས་ཞུ་ཟེར་བ་ལ། སྐྱོ་བ་སྐྱེས་ནས་གསུངས་པ། ན་མོ་རཏྣ་གུ་རུ། ལན་ཆགས་རྙོག་པའི་བུ་ཚ་འདི། །ལུས་ཀྱི་བཀྲག་དང་ནོར་རྫས་འཕྲོག །ཤི་
ཡིས་དོགས་པའི་སྡུག་བསྔལ་ལམ། །ཕ་རབས་ཆད་ཀྱང་བདག་རེ་སྐྱིད། །ལྷན་ཅིག་སྡོད་པའི་བཟའ་མི་ཀུན། །མཐུན་བཞིན་འགྲོགས་པ་བརྒྱ་ལ་འགའ། །འཐབ་ཅིང་རྩོད་པའི་སྡུག་བསྔལ་
ལམ༑ །གོ་རྒས་ཟེར་ཡང་བདག་རེ་སྐྱིད། །གཅིག་ཏུ་གནས་པའི་ཁྱིམ་མཚེས་ཀུན། །རང་ལ་མེད་པའི་སྡུག་བསྔལ་བས། །གཞན་ལ་ཡོད་པའི་ཕྲག་དོག་སྐྱེས། །ཕ་ཡུལ་མེད་ཀྱང་

#|༄༅། །བདག་རེ་སྐྱིད། །ཕྱུག་པོ་ཀུན་གྱི་སྤྱོད་འགྲོས་ཀྱང༌། །སོ་ནམ་འཚོ་སྐྱོང་བསྡུ་སྙག་དང་། །འདོད་པའི་ནོར་ལ་ཆོག་ཤེས་མེད། །རླུང་ཁྱེར་ཟེར་ཡང་བདག་རེ་
སྐྱིད༑ །བསོད་ནམས་ཅན་གྱི་མི་ཆེན་ཀུན། །སྙན་པ་ཕྱོགས་བཅུར་གྲགས་ལགས་ཀྱང༌། །འཇིག་རྟེན་ཆོས་བརྒྱད་སྒྲོགས་སུ་ཚུད། །མིས་མ་ཐོབ་ཟེར་ཡང་བདག་རེ་སྐྱིད། །བྱིན་རླབས་
ཅན་གྱི་སློབ་དཔོན་ཀུན། །ཟས་དང་ནོར་གྱིས་ཕྱུག་ལགས་ཀྱང་། །གཞན་གྱི་སྡུག་བསྔལ་བཀོད་དུ་ཡོང༌། །ནུས་པ་མེད་ཀྱང་བདག་རེ་སྐྱེད། །དམ་ཆོས་ལྷ་ཆོས་བྱེད་པ་ལ། །ཚེ་འདི་བློ་
ཡིས་མ་ཐོངས་ན། །ཐམས་ཅད་སྡུག་བསྔལ་གྱི་བསྣན་པ་ཡིན། །ཅིས་ཀྱང་སྟོང་པར་མི་གདའ་ལགས།། བཟང་ཕུར་གསུང་པ། ན་མོ་རཏྣ་གུ་རུ། ཕོ་བ་མ་འཁྱག་ཙམ་རེ་ལས། །བདེ་སྟོང
ཉམས་ནི་སྐྱོང་མ་ནུས། །གཏན་མེད་མལ་དུ་ཉལ་ནས་སྡོད། །གཏུམ་མོ་ཁྱོད་སྐུ་ཁམས་ཅི་བདེར་བཞུགས། །སྣང་ཞིང་སྲིད་པའི་ཆོས་རྣམས་ཀུན། །རང་གི་སེམས་སུ་བློ་ཐག་ཆོད། །
༈ དཀྱིལ་འཁོར་ལྷ་ཚོགས་སྒོམ་མ་ནུས། །ཡི་དམ་ཁྱེད་སྐུ་ཁམས་ཅི་བདེར་བཞུགས། །གྲོང་ཡུལ་དུ་འདུ་འཛི་སྤངས་ལགས་ཤིང༌། །རི་ལ་ཉམས་མྱོང་སྐྱོང་སྙམ་ནས། །སྒོམ་པས་བསྒོམ་རྒྱུ་453

མ་རྙེད་པས། །དགེ་སྦྱོར་ཁྱོད་སྐུ་ཁམས༴ ཀུན་རྫོབ་རྫུན་གྱི་ཆོ་འཕྲུལ་ལ། །བྱས་ཆོས་འཇིག་པར་བློ་ཐག་ཆོད། ། པོའི་ནུས་ཀྱི། །ལས་རྒྱུ་འབྲས་ཁྱེད་སྐུ་
ཁམས༴ སྤྲང་པོས་དམན་ས་བཟུང་ལགས་པས། །ཆོས་བརྒྱད་འགྲམ་པ་ཐང་ལ་བསྙལ། །ཚེ་འདིའི་མདུན་མ་མ་སྒྲུབ་པས། །སྙན་གྲགས་ཁྱོད་སྐུ་ཁམས༴ འདས་དང་མ་འོངས་ད་ལྟ་
གསུམ༑ །དུས་གསུམ་འཕོ་འགྱུར་མེད་པར་རྟོགས། །སེམས་ཅན་ནི་བློ་དང་བྲལ་ནས་གདའ། །གཞན་དོན་ཁྱོད་སྐུ་ཁམས༴ བྱམས་དང་སྙིང་རྗེའི་སྨོན་ལམ་གྱིས། །འགྲོ་ལ་ཅི་ཕན་བྱ་
སྙམ་པས། །ཁམས་གསུམ་ཡེ་སངས་རྒྱས་ནས་གདའ། །འགྲོ་དོན་ཁྱོད་སྐུ་ཁམས༴ འོད་གསལ་ངང་ལ་མཉམ་རྗེས་མེད། །རྣལ་འབྱོར་ལུས་རྒྱ་ཞིག་ཙམ་ན། །མཐའ་བྲལ་འཁོར་
འདས་ཡོངས་ལ་ཁྱབ། །ཚེ་ཕྱི་མ་སྐ་ཁམས་ཅི་བདེར་བཞུགས། །བདག་རྫོགས་པ་ཆེན་པོའི་ཕུ་ཐག་ཆོད། །ཕྱག་རྒྱ་ཆེན་པོའི་ངོ་བོ་མཐོང་། །དབུ་མ་ཆེན་པོའི་ངང་ལ་ཉལ། །ཕ་རོལ་ཕྱིན་
པའི་ས་ལ་སླེབ། །སྟོང་རྫོགས་གོག་པོའི་དབྱངས་ཆུང་འདི། །བཟང་ཕུ་བྱ་སྐྱོང་རི་ཁྲོད་དུ། །བླ་མ་བཟང་པོའི་གདེང་ཚད་ཀྱིས། །རྦད་ཁམས་གླུ་རུ་བླངས་པ་ལགས།། ། ༈ ཆུ་

༈ ༄༅། །བོ་རིར་ཇོ་སྲས་དགོན་པ་སྐྱབས་ལ་རན་པ་དྲུག་མགུར་དུ་གསུངས་པ། ན་མོ་རཏྣ་གུ་རུ། ཕ་བླ་མའི་ཞབས་ལ་ཕྱག་འཚལ་ལོ།།བཀའ་དྲིན་ཅན་ལ་སྐྱབས་སུ་མཆི། །ཐུགས་
༅ རྒྱས་ཅན་གྱི་གང་ཟག་ལ། །བརྩེ་བའི་སྒོ་ནས་མཆིད་གཅིག་གསོལ། །འཆི་བ་རྗེས་སུ་དྲན་དུས་སུ། །ལོང་མེད་ལག་ཏུ་མ་བླངས་ན། །རྟག་འཛིན་བདུད་ཀྱིས་འཁྱེར་ཉེན་ཡོད། །ཚེ་འདི་
བློ་ཡིས་བཏང་རེ་རན། །དགོས་མེད་ཕུགས་སུ་ཚུད་དུས་སུ། །ཞེན་ལོག་ལག་ཏུ་མ་བླངས་ན། །འཛིན་ཞེན་བདུད་ཀྱིས་འཁྱེར་ཉེན་ཡོད། །མི་ཟད་གཏེར་ཁ་འབྱེད་རེ་རན། ། གཡེང་བའི་
རླུང་འཚུབས་ལངས་ཙ་ན། །གཅིག་པུར་དབེན་པ་མ་བཟུང་ན། །གཟུང་འཛིན་བདུད་ཀྱིས་འཁྱེར་ཉེན་ཡོད། །རྐྱེན་ངན་གྲོགས་སུ་བཅང་རེ་རན། །དམ་ཆོས་ཚུལ་བཞིན་སྤྱོད་དུས་སུ།
སྙིང་རུས་ཁོང་སྲན་མ་སྐྱེད་ན། །ཁེ་ཉེན་བདུད་ཀྱིས་འཁྱེར་ཉེན་ཡོད། །སྨྱོན་པའི་བརྟུལ་ཞུགས་བྱ་རེ་རན། །གཉུག་མའི་དོན་ལ་འཇོག་དུས་སུ། །ཐ་སྙད་རྒྱབ་ཏུ་མ་སྐྱུར་ན། །བསམ་མནོ་
》༈ བདུད་ཀྱིས་འཁྱེར་ཉེན་ཡོད། །ཐམས་ཅད་གྲོགས་སུ་འཆར་རེ་རན། །བདེ་གསལ་ཉམས་མྱོང་སྐྱོང་དུས་སུ། །རང་རིག་ཤེས་པ་མ་བསྐྱངས་ན། །ཆགས་ཞེན་བདུད་ཀྱིས་འཁྱེར་ཉེན་

ཡོད༑ །སྤྲོས་བྲལ་ཐང་ལ་འབྲོས་རེ་རན། །ཉམས་དང་རྟོགས་པ་ལྡན་དུས་སུ། །འགྲོ་ལ་སྙིང་རྗེ་མ་སྐྱེས་ན། །བྱམས་བདེ་བདུད་ཀྱིས་འཁྱེར་ཉེན་ཡོད། །སྐུ་གསུམ་རྒྱལ་སྲིད་བཟུང་རེ་
རན༑ །གཡེར་སྟོད་དཔལ་གྱི་ཆུ་བོ་རིར། །འཆི་ཆོས་དབྱངས་སུ་ལེན་པ་འདི། །སྤྲང་པོ་རྒྱ་རས་ཀྱི་སྨྱོ་ཚིག་ཡིན། །སྲས་མོ་དགོན་པའི་ཐུགས་ལ་ཞོག། ?། ༈ ལོ་རོ་བའི་རས་པ་
གཉིས་ལ་གསུངས་པ། ན་མོ་རཏྣ་གུ་རུ། འཆི་བ་རྗེས་སུ་དྲན་དུས་སུ། །རྟོགས་ལྡན་བླ་མ་བསྟེན་པ་དང༌། །ཕ་ཡུལ་རྒྱབ་ཏུ་སྐྱར་བ་གསུམ། །ལས་དང་པོ་པ་ལ་དགོས་པ་ལགས། །ཐུན་
བཞིའི་སྒྲུབ་པ་བྱེད་དུས་སུ། །སྙིང་རུས་མཁར་པོ་བརྩེགས་པ་དང༌། །ངོ་བསྲུང་ཐག་པ་གཅོད་པ་གསུམ། །རྣལ་འབྱོར་ཐ་མའི་ཉམས་ལེན་ཡིན། །བདེ་གསལ་ཉམས་མྱོང་སྐྱོང་དུས་
སུ༑ ༑ཚེ་འདི་བློ་ཡིས་བཏང་བ་དང༌། །རི་ཁྲོད་དགོན་པ་འགྲིམ་པ་གསུམ། ྋ།རྣལ་འབྱོར་འབྲིང་ལ་དགོས་པ་ཡིན། །རྟོགས་པའི་ཉམས་རྩལ་རྫོགས་པ་དང༌། །སྣང་བ་སྒྱུ་མར་ཤར་བ་
དང་༑ །ཞེན་མེད་འགྲོ་དོན་བྱེད་པ་གསུམ། །རྣལ་འབྱོར་རབ་ལ་དགོས་པ་ཡིན། །དམ་ཚིག་གཙང་མའི་ཁ་ཟས་བཟའ། །ཁྲེལ་འཛིན་ངོ་ཚའི་ན་བཟའ་གྱོན། །ཚུལ་ཁྲིམས་གྲོགས་སུ་

ཏྲྰཾ༄༅། །བསྟེན་པ་གསུམ། །རྣལ་འབྱོར་སྤྱི་ལ་དགོས་པ་ཡིན། །རྣལ་འབྱོར་ཤན་འབྱེད་ལྔ་པོ་འདི། །སྤྲང་པོ་རྒྱ་རས་བདག་ཉིད་ཀྱི། །གཡེར་སྟོད་དཔལ་ཀྱི་ཆུ་བོ་རིར་
བླངས༑ །རས་པ་གཉིས་ཀྱིས་ཐུགས་ལ་ཞོག། ༈། ཆུ་བོ་རིར་དཔེ་དོན་དྲུག་གསུངས་པ། ༈ ན་མོ་རཏྣ་གུ་རུ། ནམ་མཁའ་ལྟ་བུའི་རྣལ་འབྱོར་པ། །སྤྲོས་པ་བྲལ་བའི་དོན་རྟོགས་
པས༑ །ལས་ཀྱི་དབང་དུ་མི་འཆོར་ཙམ། །ལར་བསྒོམ་དུ་མེད་པའི་རྣལ་འབྱོར་སྐྱིད། །ཉི་ཟླ་ལྟ་བུའི་རྣལ་འབྱོར་པ། །མ་རིག་མུན་པ་སངས་ལགས་པས། །གོལ་པའི་ལམ་དུ་མི་འཆོར་
ཙམ༑ །ལར་བསྒོམ་དུ་མེད་པའི་རྣལ་འབྱོར་སྐྱིད། །རི་བོ་ལྟ་བུའི་རྣལ་འབྱོར་པ། །འགྱུར་མེད་ཁོང་དུ་ཆུད་ལགས་པས། །དགེ་སྦྱོར་རྐྱེན་ཁར་མི་འཆོར་ཙམ། །ལར་བསྒོམ་དུ་མེད་པའི་
རྣལ་འབྱོར་སྐྱིད། །རྒྱ་མཚོ་ལྟ་བུའི་རྣལ་འབྱོར་པ། །འཁོར་འདས་དབྱེར་མེད་དོན་རྟོགས་པས། །དགག་སྒྲུབ་འགགས་ལ་མ་ཐུགས་ཙམ། །ལར་བསྒོམ་དུ་མེད་པའི་རྣལ་འབྱོར་སྐྱིད།
༈ ཆུ་བོ་ལྟ་བུའི་རྣལ་འབྱོར་པ། །བདག་གཞན་དོན་གཉིས་འགྲུབ་ལགས་པས། །རེ་དོགས་གཡང་ལ་མི་ལྟུང་ཙམ། །ལར་བསྒོམ་དུ་མེད་པའི་རྣལ་འབྱོར་སྐྱིད། །དཔེ་དོན་དྲུག་གི་དབྱངས
457

ཆུང་འདི། །གཡེར་སྟོད་དཔལ་གྱི་ཆུ་བོ་རིར། །མཛོད་ཕུག་མི་ལ་བསྟན་པ་ཡིན།། ཞེས་གསུངས་སོ།། ༈ སྟོད་འབྲུག་གནམ་གྱི་སྐར་མ་ལྟ་བུ་ཞེས་པའི་སྟོན་པ་རྒོད་ཚང་པ་མགོན་པོ་རྡོ་རྗེའི་གསུང་མགུར་
བཞུགས་སོ། །དུས་དང་རྣམ་པ་ཐམས་ཅད་དུ་ལུས་སེམས་བདེ་བར་འདུག་ན། །དེར་བདེ་བདེ་ཆོས་ཉིད་སྟོང་པའི་ངང་ལས་མ་གཡོས་པར་གདུག་དགོངས་ནས་མགུར་མ་འདི་གསུངས་པའོ།། དུས་གསུམ་སངས་རྒྱས་ཐམས་ཅད་
ཀྱི༑ །སྐུ་གསུང་ཐུགས་དང་ཡོན་ཏན་དང༌། །ཡེ་ཤེས་ཕྲིན་ལས་ངོ་བོ་ཉིད། །རྗེ་རིན་པོ་ཆེ་ལ་གུས་པས་འདུད། །ལྟ་བ་མཐའ་དང་བྲལ་བ་འདི། །ཟུང་འཇུག་ཡངས་པའི་ངང་ལ་
གནས༑ །གཉིས་འཛིན་མཚན་མ་རང་སར་གྲོལ། །ཕྱོགས་རིས་མེད་པས་ཤིན་ཏུ་བདེ། །སྒོམ་པ་རང་བཞིན་སྟོང་པ་འདི། །གཟུང་འཛིན་བྲལ་བའི་ངང་ལ་གནས། །བྱིང་རྒོད་མཚན་མ་
རང་སར་གྲོལ། །བདེ་སྟོང་རྒྱུན་པར་ཤར་ཏེ་བདེ། །སྤྱོད་པ་ཤུགས་འབྱུང་ལྷག་པ་འདི། །འདི་བྱེད་མེད་པའི་ངང་ལ་གནས། །དམིགས་གཏད་མེད་པས་ཤིན་ཏུ་བདེ། །དམ་ཚིག་རང་
བཞིན་དག་པ་འདི། །ཉོན་མོངས་མེད་པའི་ངང་ལ་གནས། །ཉེས་ལྟུང་མཚན་མ་རང་སར་གྲོལ། །བསྲུང་རྒྱུ་མེད་པས་ཤིན་ཏུ་བདེ། །འབྲས་བུ་ལྷུན་གྱིས་གྲུབ་པ་འདི། །འགྱུར་བ་མེད་

༄༅། །པའི་ངང་ལ་གནས། །དགག་སྒྲུབ་མཚན་མ་རང་སར་གྲོལ། །སྒྲུབ་བློ་ཟད་པས་ཤིན་ཏུ་བདེ། །ཐ་སྙད་ཚིག་གི་དམ་ཆོས་འདི། །བརྗོད་དུ་མེད་པའི་ངང་ལ་
གནས༑ །བསླབ་བྱའི་མཚན་མ་རང་སར་གྲོལ། །བསླབ་རྒྱུ་མེད་པས་ཤིན་ཏུ་བདེ། །ས་དང་ལམ་གྱི་དྲོད་རྟགས་རྣམས། །འབྱུང་རྒྱུ་མེད་པའི་ངང་ལ་གནས། །རྟག་འདོད་མཚན་མ་རང་
སར་གྲོལ། །དངོས་པོའི་ཆོས་རྣམས་དག་སྟེ་བདེ། །འབད་རྩོལ་མེད་པའི་འགྲོ་དོན་དེ། །སེམས་ཅན་མེད་པའི་ངང་ལ་གནས། །འགྲོ་དོན་བྱ་བློ་རང་སར་གྲོལ། །བྱེད་ཡུལ་མེད་པས་
ཤིན་ཏུ་བདེ། །བདེ་བརྒྱད་རྫོང་ལ་གནས་པའི་དབྱངས། །རྫོང་ཡང་ཆོས་ཉིད་སྟོང་པའི་རྫོང༌། །རྫོང་དེ་ལ་གནས་ན་སུ་ཡང་བདེ།། ༄། ༈ ན་མོ་རཏྣ་གུ་རུ། རྣམ་རྟོག་དང་ཡེ་
ཤེས་ལ་སོགས་པ། །དཀར་ནག་གི་སྣང་བ་ཐ་དད་ལ། །གཉིས་སུ་མེད་པའི་འདུ་ཤེས་ཞིག །དེ་མཚན་ལྡན་བླ་མའི་བྱིན་རླབས་ཡིན། །བརྒྱད་ཁྲི་བཞི་སྟོང་གི་ཉོན་མོངས་ལ། །སྤང་བྱ་
༈ གཉེན་པོ་མི་བསྟེན་པར། །རང་ས་ཉིད་དུ་གྲོལ་བ་དེ། །མཚན་ལྡན་བླ་མའི་བྱིན་རླབས་ཡིན། །དབང་པོ་ལྔ་ཡི་ཡུལ་སྣང་དེ། །རང་བཞིན་མེད་པར་རྟོགས་ལགས་པས། །ཆགས་སྡང་སྐྱེ་

ས་མེད་པ་འདི། །མཚན་ལྡན་བླ་མའི་བྱིན་རླབས་ཡིན། །འགྲོ་བའི་དུཿ ཁ་མཐོང་ལགས་པས། །ཆེད་དུ་བྱམས་པ་མ་སྒོམ་སྟེ། །སྙིང་རྗེ་ཤུགས་ལ་སྐྱེས་པ་འདི། །མཚན་ལྡན་བླ་མའི་བྱིན་
རླབས་ཡིན། །བློ་བཅོས་མའི་ཞིང་ཁམས་མ་སྦྱངས་ཏེ། །སྣོད་བཅུད་ཟུང་འཇུག་ལྷ་རུ་གོ །སྣང་བ་གཤིས་ཀྱི་དག་པ་འདི། །མཚན་ལྡན་བླ་མའི་བྱིན་རླབས་ཡིན། །རི་ཁྲོད་གཉན་སའི་ས་
ཕྱོགས་སུ། །ཉམ་ང་བག་ཚ་མི་འབྱུང་བར། །སྤྱོད་ལམ་ལྷུག་པོར་སྡོད་པ་འདི། །མཚན་ལྡན་བླ་མའི་བྱིན་རླབས་ཡིན། །བྱས་ཆོས་འཇིག་པར་ཤེས་ལགས་པས། །བློས་བྱས་ཀྱི་དགེ
སྦྱོར་མ་གྲུབ་ཀྱང་། །བློ་འདས་སུ་ཉལ་ནས་སྡོད་པ་འདི། །མཚན་ལྡན་བླ་མའི་བྱིན་རླབས་ཡིན། །སེམས་ཉིད་ཡེ་སངས་རྒྱས་པ་འདི། །མ་ནོར་ཚུལ་བཞིན་རྟོགས་ལགས་པས། །གྲངས་
མེད་དུ་ཚོགས་བསགས་མ་དགོས་པ། །འདི་མཚན་ལྡན་བླ་མའི་བྱིན་རླབས་ཡིན། །དབྱངས་ཆུང་བྱིན་རླབས་རྣམ་བརྒྱད་ཡིན། །ལྷ་ཁབ་ཆུང་ངུའི་རི་ཁྲོད་དུ། །མཚན་ལྡན་བླ་མའི་བྱིན་
རླབས་ཀྱིས། །ཡིད་བདེ་བར་བྱུང་ནས་བླངས་པ་ལགས།། ལྕི། ༈ ན་མོ་རཏྣ་གུ་རུ། ཉིན་གཅིག་རང་ལ་ང་རྒྱལ་ཕྲ་མོ་གཅིག་སྐྱེས་ནས། དེའི་གཉེན་པོར་མགུར་འདི་བླངས་པའོ།། བཙུན་པར་བསྲུང་བའི་

སྦྲུ ༄༅། །འདུལ་ཁྲིམས་ཅན། །གཉེན་པོ་རྐྱང་པར་མ་སོང་ངམ། །ཉེས་ལྟུང་གཞི་མེད་གོ་བ་ཡིས། །ཉོན་མོངས་རང་སར་གྲོལ་བར་མཛོད། །མཁས་པར་བསླབ་པའི་
དམ་ཆོས་ཅན། །ང་རྒྱལ་བསྣན་པར་མ་སོང་ངམ། །ཐ་སྙད་བརྗོད་མེད་གོ་བ་ཡིས། །དམ་ཚོས་རྒྱུད་ལ་ཁེལ་བར་མཛོད། །གསོལ་བ་འདེབས་པའི་མོས་གུས་ཅན། །རྗེ་རང་རྒྱུད་པ་རུ་མ་
མཐོང་ངམ། །གཟུགས་སྐའི་རང་བཞིན་ཤེས་པ་ཡིས། །རྗེ་ཆོས་ཀྱི་སྐུ་རུ་ཤེས་པར་མཛོད། །ལུས་ངག་ཆོས་སྤྱོད་བརྩོན་འགྲུས་ཅན། །ཆོས་སྤྱོད་རང་གིས་མ་བཅིངས་སམ། །དགེ་སྦྱོར་
བྱེད་མཁན་མེད་པ་ཡིས། །སྤྱོད་ལམ་ཟུང་དུ་ཚུད་པར་མཛོད། །རི་ཁྲོད་འགྲིམ་པའི་བསྒོམ་བསྲན་ཅན། །ཆོས་བརྒྱད་སྒྲོགས་སུ་མ་ཚུད་དམ། །རི་ཀླུང་དབྱེ་བ་མེད་པ་ཡིས། །ཚེ་འདི་བློ་
ཡིས་ཐོངས་བར་མཛོད། །ཆོས་ཉིད་རྟོགས་པའི་ཁ་པོ་ཅན། །གོ་ཡུལ་མཆོག་ཏུ་མ་བཟུང་ངམ། །རྟོགས་མཁན་དབྱིངས་སུ་དག་པ་ཡིས། །གནས་ལུགས་བཙན་ས་ཟིན་པར་མཛོད། །
ཚོགས་འོད་གསལ་ལྡན་པའི་ཉམས་མྱོང་ཅན། །ཏིང་འཛིན་རོ་ལ་མ་ཞེན་ནམ། །འཛིན་མེད་མཁའ་ལྟར་དག་པ་ཡིས། །སེམས་ཉིད་གཏན་ལ་ཕེབས་པར་མཛོད། །འཁྲུལ་པ་ཞིག་པའི་ཐོ་ཅོ་

ཅན༑ །བཅོས་མའི་སྤྱོད་ལོག་མ་བྱས་སམ། །རྣམ་དག་ཁྲེགས་ཁ་ཞིག་པ་ཡིས། །སྣང་བ་བདེན་འཛིན་ལོག་པར་མཛོད། །རྒྱུ་རྐྱེན་ཤེས་པའི་རྟེན་འབྲེལ་མཁན། །རྟེན་འབྲེལ་ངང་གིས་མ་
བཅིངས་སམ། །རིག་པའི་འགྲོ་ལྡོག་གོ་བ་ཡིས། །དགེ་སྡིག་འདོར་ལེན་ཤེས་པར་མཛོད། །གཞན་དོན་བྱེད་པའི་ཕན་སེམས་ཅན། །རང་འདོད་ཚེ་འདིས་མ་བསླད་དམ། །ཡུལ་དང་
ཡུལ་ཅན་གཉིས་མེད་པའི། །དམིགས་མེད་སྙིང་རྗེ་འབྱོངས་པར་མཛོད།། སྠི། ༈ ན་མོ་རཏྣ་གུ་རུ། ཉི་མ་གཅིག་གི་བསམ་པ་ལ། རི་ཁྲོད་དུ་བསྡད་ཀྱང་བཏང་སྙོམས་སུ་ལུས་པར་འདུག་སྙམ་ནས།
རང་ལ་རང་གི་ཞུ་བ་ཕུལ་བའི་མགུར་འདི་གསུངས།། ཆོས་ཀྱི་རྩ་བ་དད་པ་ཡིན། །ལོང་མེད་རྒྱུད་ལ་བཀལ་ལགས་ན། ཉིན་མཚན་དུ་དགེ་སྦྱོར་བྱེད་པར་ཞུ། །དམ་ཆོས་རྨང་གཞི་དམ་ཚིག་ཡིན།
སེམས་རྨུ་རྒོད་ཡན་དུ་མ་ཞུགས་པར། །ལུས་ངག་ཡིད་གསུམ་སྒྲིམ་པ་ཡིས། །ཉེས་ལྟུང་དྲི་མས་མ་གོས་ཞུ། །དངོས་གྲུབ་འབྱུང་གནས་བླ་མ་ཡིན། །ལོག་ལྟའི་རྐུན་པོ་མ་ཞུགས་
པར༑ །ལུས་དག་ཡིད་གསུམ་གུས་པ་ཡིས། །རྒྱུན་པར་གསོལ་བ་འདེབས་པར་ཞུ། །ལུས་སེམས་འཆིང་བྱེད་འདོད་པ་ཡིན། །ནོར་རྫས་ལ་ཞེན་པ་མ་བྱེད་པར། །ནོར་གང་ཡོད་དེ་ལ་

།སྤོང་དག་གིས། །འཚོ་བ་བྱ་ཚོལ་བྱེད་པར་ཞུ། །དུཿ ཁ་སྐྱེད་བྱེད་རེ་དོགས་ཡིན། །གང་ལ་ཡང་དགག་སྒྲུབ་མ་བྱེད་པར། །བཟློག་སྒོམ་གནད་དུ་བསྣུན་པ་༄༅།
ཡིས༑ །བདེ་སྡུག་རོ་སྙོམས་བྱེད་པར་ཞུ། །ཡོན་ཏན་སྐྱེད་བྱེད་བརྩོན་འགྲུས་ཡིན། །ལེ་ལོའི་དབང་དུ་མ་ཆོད་བར། །ཀུན་ལ་དྲན་པ་ཡི་རྩེས་བཟུང་ནས། །སྤྱོད་ལམ་རྣམ་བཞིས་མ་
ཡེངས་ཞུ། །གདམས་ངག་རྩ་བ་ཉམས་ལེན་ཡིན། །ཡིག་སྣ་མང་པོ་མ་གསོག་པར། །གསུང་ཚིག་རེ་ཉམས་སུ་བླངས་པ་ཡིས། །གང་སྒྲུབ་རྟགས་རེ་ཐོན་པར་ཞུ། །རྗེ་གོང་མའི
བཞུགས་གནས་རི་ཁྲོད་ཡིན། །གྲོང་ཡུལ་དུ་བློ་སྣ་མ་རྒྱུ་བར། །སྙིང་རུས་ཞེ་བཅད་ལྡན་པ་ཡིས། །རེ་དོགས་གཉིས་དང་བྲལ་བར་ཞུ། །གཞན་དོན་རྩ་བ་སྙིང་རྗེ་ཡིན། །རང་འདོད་ཁོག་
པར་མ་ཞུགས་པར། །ཕན་སེམས་རླན་དང་མ་བྲལ་བས། །སྨོན་ལམ་དཔག་མེད་འདེབས་པར་ཞུ།། སྣྲ། ༈ ན་མོ་རཏྣ་གུ་རུ། རོ་སྙོམས་སྐོར་དྲུག་གི་གདམས་ངག་ལ་འཁྲིག་བག་ཙམ་ཞིག་ཚུད་
ཉྙཱ་ནས༑ མགུར་མ་འདི་གསུངས་པའོ།། གཟུང་འཛིན་རྟོག་པས་གཡེང་ཙ་ན། །དབང་པོ་བཀག་ནས་མི་སྒོམ་པར། །དེ་ཉིད་གནད་དུ་བསྣུན་པ་ཡིས། །མཁའ་ལ་སྤྲིན་བཞིན་རང་སར་དེངས།

རྣམ་རྟོག་སྐྱེས་ན་ང་རེ་བྲོད། །ཉོན་མོངས་ཚད་པས་གདུང་ཙ་ན། །སྤང་བྱ་གཉེན་པོ་མི་བསྟེན་པར། །གསེར་འགྱུར་ཅི་བཞིན་ཉོན་མོངས་རྣམས། །ཟག་མེད་བདེ་བར་ལྡན་པར་བྱེད།
ཉོན་མོངས་སྐྱེས་ན་ང་རེ་བྲོད། །ལྷ་འདྲེའི་བརཆད་བྱུང་ཙ་ན། །རིམ་འགྲོ་དྲག་སྔགས་མི་ཟློ་བར། །བདག་འཛིན་བློ་ཡིས་བཏང་ལགས་ན། །བདུད་དཔུང་དངོས་གྲུབ་ཉིད་དུ་བསྡུ། །བར་
ཆད་བྱུང་ན་ང་རེ་བྲོད། །འཁོར་བ་དུཿ ཁས་མནར་ཙ་ན། །མྱ་ངན་ཟུག་རྔུ་མི་བྱེད་པར། །ཐེག་ཆེན་ལམ་དུ་བསླངས་པ་ཡི། །སྙིང་རྗེས་གཞན་གྱི་དུཿ ཁ་སྡུད། །ལས་འབྲས་སྨིན་ན་ང་རེ་
བྲོད༑ །ལུས་ལ་ན་ཚ་བྱུང་ཙ་ན། །རྟེན་འབྲེལ་སྨན་སྦྱོར་མི་བྱེད་པར། །ནད་ཉིད་ལམ་དུ་བསླངས་ལགས་པས། །སྒྲིབ་སྦྱང་ཡོན་ཏན་འཕེལ་བར་མཛོད།ྋ །ན་ཚ་བྱུང་ན་ང་རེ་བྲོད།
ལུས་ཕུང་པོ་འདོར་ཙ་ན།ྋ །ཉམ་ངབག་ཚ་མི་བྱེད་པར། །འཆི་རྒྱུ་མེད་ལ་སྦྱངས་པ་ཡིས། །འོད་གསལ་མ་བུ་གཅིག་ཏུ་འདྲེས། །ལུས་སེམས་བྲལ་ན་ང་རེ་བྲོད།ྋ །ལར་མི་མཐུན་རྐྱེ
རྣམས་ཐམས་ཅད་ལ། །ཐབས་གཞན་ལོག་ནས་མི་འཚོལ་བར།ྋ །བཟློག་སྒོམ་གནད་དུ་བསྣུན་པ་ཡིས། །དགག་སྒྲབ་གཉིས་དང་བྲལ་བར་བྱེད། །རྐྱེན་ངན་ལངས་ན་ང་རེ་བྲོད།

༈༄༅། །དབྱངས་ཆུང་བྲོད་པ་རྣམ་བདུན་ཡིན།། ལྕི། ༈ ན་མོ་རཏྣ་གུ་རུ། མི་བདག་གིས་མཚན་ལྡན་བླ་མ་བསྒྲུབ། །བླ་མ་ཆོས་སྐུའི་ཞལ་ཡང་མཐོང་།།སྣང་
བ་བླ་མ་ཆོས་སྐར་ཤར། །ཡུལ་དངོས་པོར་འཛིན་པའི་ལོག་ལྟ་དག །ཆོས་དབྱིངས་ནམ་མཁའ་ལྟ་བུ་ལ། །ཆོས་སྐུ་ཞི་ཁྲོ་ཅིར་ཡང་ཤར། །སྣང་བ་བླ་མ་ལྷ་རུ་གོ །ཡུལ་ཐ་མལ་དུ་འཛིན་
པའི་ལོག་ལྟ་དག །ཕྱོགས་བཅུ་རྒྱལ་བའི་ཞིང་ཁམས་ན། །སྐྱེས་མཆོག་འགྲོ་དོན་མཛད་པ་རྣམས། །ཀུན་ཀྱང་བླ་མའི་སྤྲལ་པར་གོ །རྗེ་ཐ་དད་དུ་འཛིན་པའི་ལོག་ལྟ་དག །ཆོས་ཐེག་པ་
སྣ་ཚོགས་གང་གསུངས་དང་། །ཤེས་བྱ་ཅི་རྙེད་ཡོད་པ་རྣམས། །ཐམས་ཅད་གསུང་གི་སྤྲུལ་པར་གོ །གྲུབ་མཐའི་ཁ་འཛིན་ལོག་ལྟ་དག །བླ་མ་ཆོས་སྐུ་ཀུན་ཁྱབ་པས། །བཅུད་འགྲོ་བ་
བླ་མའི་སྤྲུལ་པར་གོ །ཆོས་དབྱིངས་ངང་ལ་ངོ་བོ་གཅིག །ཡུལ་སེམས་ཅན་དུ་འཛིན་པའི་ལོག་ལྟ་དག །སྣོད་འབྱུང་བ་བླ་མའི་སྤྲུལ་པར་གོ །སངས་རྒྱས་སྤྱན་མ་ལ་སོགས་པའི།
ཡུམ་ལྔ་བླ་མའི་སྤྲུལ་པ་ཡིན། །ཡུལ་ས་ཆུར་འཛིན་པའི་ལོག་ལྟ་དག །དབང་པོ་ཡུལ་ལྔ་བླ་མའི་སྤྲུལ་པར་གོ ྋ །འདོད་ཡོན་རྣམ་པ་ལྔར་སྣང་བ། །རྒྱལ་བ་རིགས་ལྔའི་རང་བཞིན་

ཡིན༑ །འདོད་ཡོན་ཐ་མལ་དུ་ཞེན་པའི་ལོག་ལྟ་དག །ཐམས་ཅད་བླ་མར་ཤེས་ལགས་པས། །བསོད་ནམས་ཚོགས་ནི་གང་བསགས་དང༌། །ཡུལ་བླ་མ་ལ་བསྙེན་བཀུར་འབའ་ཞིག་
ཡིན༑ །ཞིང་བཟང་ངན་དུ་འཛིན་པའི་ལོག་ལྟ་དག །བླ་མའི་སྤྲུལ་པ་དུ་མ་རྣམས། །ཆོས་སྐུའི་ངང་དུ་དབྱེར་མི་ཕྱེད། །ཟུང་འཇུག་གཉིས་སུ་མེད་པར་གནས། །སྤྲུལ་པ་ཐ་དད་དུ་འཛིན་
པའི་ལོག་ལྟ་དག །མཚན་ལྡན་བླ་མའི་བྱིན་རླབས་ཀྱིས། །ཅིར་སྣང་བླ་མར་ཤར་བ་ཡིན། །གྲུབ་ཐོབ་རྒྱལ་པོ་ཡིན་ནམ་སྙམ། །འཁོར་བའི་ཕ་རོལ་བརྒལ་ནས་ཐལ།།། ༈ ན་མོ་
རཏྣ་གུ་རུ། དགུན་ཟླ་ཐ་ཆུང་གི་ཉི་ཤུ་གཉིས་ཀྱི་ནུབ་མོ་མི་མ་ཡིན་གྱི་བར་ཆད་ཅིག་བྱུང་ཡང་། གཉིད་ཀྱང་གཏི་མུག་ཏུ་ལོག་ནས་འདུ༨། །རྨི་ལམ་ཡང་འཁྲུལ་པར་སོང་ནས་འདུག །དེར་ཡང་རྗེ་རིན་པོ་ཆེ་ཞལ་ནས། དྲན་པས་མ་ཟིན་གོ་ཡུལ་
ཡིན༑ །སངས་རྒྱས་ལམ་དུ་འགྲོ་མི་སྲིད། །གསུངས་པ་དེ་མེད་སྙམ་ནས། དེ་ལ་བརྟེན་ནས་མགུར་འདི་གསུངས་སོ།། དུས་གསུམ་རྒྱལ་བའི་སྐུ་གསུང་ཐུགས། །ཡོན་ཏན་ཀུན་གྱི་གཏེར་གྱུར་ཞིང༌། །བདེ་
ལེགས་ཐམས་ཅད་འབྱུང་བའི་གནས། །རྗེ་རིན་པོ་ཆེ་ལ་གུས་པས་འདུད། །དམ་ཆོས་ཉམས་སུ་ལེན་ཟེར་ཀྱང༌། །ལུས་ངག་ཡིད་གསུམ་མི་སྡོམ་ཅིང༌། །གཉེན་པོ་མི་བསྟེན་གོ་ཡུལ་

སྦྲུ| ༄༅། །ཡིན། །ཆགས་སྡང་འབུར་འཇོམས་ཤིན་ཏུ་གཅེས། །དབེན་པའི་དགོན་པ་བསྟེན་ཟེར་ཡང་། །གཟུང་འཛིན་རྟོག་པའི་གཡེང་བ་ཡིས། །སེམས་དབེན་པར་མི་
གནས་གོ་ཡུལ་ཡིན། །ཡིད་མཉམ་བཞག་མི་འབྲལ་ཤིན་ཏུ་གཅེས། །ཐམས་ཅད་སྤྱི་བོར་ཁུར་ཟེར་ཡང་། །ང་རྒྱལ་ནང་དུ་མི་གསོད་ཅིང༌། །ལོག་ལྟ་སྒོམ་ན་གོ་ཡུལ་ཡིན། །ཀུན་ལ་ངོ་
མཚར་སྒོམ་པ་གཅེས། །དམ་ཚིག་སྡོམ་པ་བསྲུང་ཟེར་ཡང༌། །རྩ་བ་ཡན་ལག་མི་ཤེས་པར། །ལྟུང་བ་ངོ་ཡིས་མ་ཟིན་གོ་ཡུལ་ཡིན། །དགེ་སྡིག་འདོར་ལེན་ཤིན་ཏུ་གཅེས། །རྗེ་ལ་མོས་
གུས་ཆེ་ཟེར་ཡང་། །རྣམ་ཐར་ལེགས་ཉེས་རྟོགས་པ་དང༌། །ཐུགས་དགོངས་མ་མཐོང་གོ་ཡུལ་ཡིན། །རྗེ་ཆོས་སྐར་ཤེས་པ་ཤིན་ཏུ་གཅེས། །རྟོག་པ་འཁོར་ཡུག་ཡིན་ཟེར་ཡང༌། །ཉིན་
མཚན་རེས་འཇོག་བྱེད་པ་ཡིས། །གཉིད་འོད་གསལ་མ་ཚུད་གོ་ཡུལ་ཡིན། །མ་ཡེངས་སྐྱོང་བ་ཤིན་ཏུ་གཅེས། ྋ།སྣང་བ་སྒྱུ་མར་ཤར་ཟེར་ཡང༌། །གཉིས་མེད་ཟུང་དུ་མ་ཚུད་པས། །
ཡུལ་ལ་ཆགས་སྡང་སྐྱེ་བ་གོ་ཡུལ་ཡིན། །ཚོགས་དྲུག་ཞེན་མེད་འཇོག་པ་གཅེས། །འགྲོ་ལ་སྙིང་རྗེ་བསྒོམ་ཟེར་ཡང༌། ྋ།གནོད་པ་སྐྱེལ་ན་ཞེ་སྡང་ཆེ། །བཅོས་མའི་སྙིང་རྗེ་གོ་ཡུལ་༔

ཡིན༑ །བརྩེ་སེམས་རྒྱུན་མི་འཆད་པ་གཅེས། །ཐམས་ཅད་སྟོང་པ་ཡིན་ཟིན་ཡང༌། །བློ་འདས་ངང་ལ་མི་གནས་ཤིང༌། །འཁྲུལ་པ་མ་ཟད་གོ་ཡུལ་ཡིན། །ཆོས་ཀུན་ཡིད་ལ་མི་བྱེད་
གཅེས༑ །གྲུབ་པ་ཐོབ་པ་བྱ་ཟེར་ཡང་། །སྙིང་ལ་རུས་པ་མེད་པ་ཡིས། །བརྩོན་འགྲུས་ཆུང་བ་གོ་ཡུལ་ཡིན། །གང་སྒྲུབ་མཐར་འདོན་ཤིན་ཏུ་གཅེས། །མཚན་ལྡན་བླ་མ་རིན་པོ་ཆེ།
བདག་གོ་ཡུལ་ལམ་དུ་མི་ལུས་པར། །ཉམས་མྱོང་རྒྱུན་ཆད་མེད་པ་ཡི། །མཉམ་རྗེས་མེད་པར་བསྟན་དུ་གསོལ།། ༈ ན་མོ་རཏྣ་གུ་རུ། སྐད་ཅིག་མ་དང་པོ་ལ་ཤེས་པ་གཅུན་པ་ཚིག་དབྱུང་། དེར་
གཉིས་པ་ལ་ཤེས་པ་ཁོ་རང་ཁྲག་ཏུ་ཐིག་ཀྱང༌་། ཁོ་བོ་ལ་དགག་སྒྲུབ་གང་ཡང་མི་གདའ་ནས། དེར་བློ་བདེ་མལ་དུ་ཚུད་ནས་བླངས་པའོ།། རྗེ་སྐ་ལྔའི་བདག་ཉིད་རིན་པོ་ཆེ། །གཉིས་མེད་བདེ་བ་ཆེན་པོ་ཡིས། །འགྲོ་
བའི་དུཿ ཁ་མུན་སེལ་བའི། །རིན་པོ་ཆེ་ལ་ཕྱག་འཚལ་ལོ། །ཡི་དམ་ལྷ་ཡི་སྣང་བ་དང༌། །བར་ཆད་བདུད་ཀྱི་ཚོ་འཕྲུལ་གཉིས། །དབྱིངས་རྣམ་དག་ངང་དུ་དབྱེར་མི་ཕྱེད། །བསྭོ་རེ་
དགའ་རེ་སྐྱིད་ཐོ་ལེ་རྒྱལ། །མཐོ་རིས་ཐར་པ་ཐོབ་པ་དང་། །ངན་སོང་གསུམ་དུ་ལྟུང་བ་གཉིས། །དབྱིངས་རྣམ་དག་ངང་དུ་དབྱེར་མི་ཕྱེད། །བསྭོ་རེ་དགའ་རེ་སྐྱིད་ཐོ་ལེ་རྒྱལ། །གཟུང་

༈ |༄༅། །འཛིན་རྟོག་པས་གཡེངས་པ་དང༌། །མི་རྟོག་ངང་ལ་གནས་པ་གཉིས། །དབྱིངས་རྣམ་དག་ངང་དུ་དབྱེར་མི་ཕྱེད། །བསྭོ་རེ་དགའ་རེ་སྐྱེད་ཐོ་ལེ་རྒྱལ། །བདེ་
སྐྱིད་ཕུན་སུམ་ཚོགས་པ་དང༌། །མྱང་ངན་ཟུག་རྔུས་ནོན་པ་གཉིས། །དབྱིངས་རྣམ་དག་ངང་དུ་དབྱེར་མི་ཕྱེད། །བསྭོ་རེ་དགའ་རེ་སྐྱིད་ཐོ་ལེ་རྒྱལ། །གུས་པའི་བརྙེན་བཀུར་བྱེད་པ་
དང་༑ །རྒྱ་གད་བརྡུང་གཏག་བྱེད་པ་གཉིས། །དབྱིངས་རྣམ་དག་ངང་དུ་དབྱེར་མེ་ཕྱེད། །བསྭོ་རེ་དགའ་རེ་སྐྱིད་ཐོ་ལེ་རྒྱལ། །གཅིག་པུར་རི་ཁྲོད་འགྲིམ་པ་དང༌། །རྒྱལ་ཁམས་ཕྱོགས་
མེད་བསྐོར་བ་གཉིས། །དབྱིངས་རྣམ་དག་ངང་དུ་དབྱེར་མི་ཕྱེད། །བསྭོ་རེ་དགའ་རེ་སྐྱིད་ཐོ་ལེ་རྒྱལ། །བཟའ་བཏུང་ཕུན་སུམ་ཚོགས་པ་དང༌། །བཟར་མེད་བཀྲེས་པར་སྡོད་པ་གཉིས།
དབྱིངས་རྣམ་དག་ངང་དུ་དབྱེར་མི་ཕྱེད། །བསྭོ་རེ་དགའ༴ ཐོད་པ་མགོ་ལ་མི་འགེལ་དང༌། །སྐྱེ་བ་ཡང་ཡང་ལེན་པ་གཉིས། །དབྱིངས་རྣམ་དག༴ བསྭོ་རེ་དགའ་རེ་སྐྱིད་ཐོ་ལེ་
ལོ་
༈ རྒྱལ༑ །དབྱངས་དེ་གཉིས་དབྱེར་མེད་རྣམ་བརྒྱད་ཡིན། །ཟུང་འཇུག་རྟོགས་པའི་ཁ་པོ་ཡིན། །འཁྲུལ་པར་མ་སོང་བ་ཞིག་རྩིས་སུ་ཆེ།། ༈ སྨད་འབྲུག་ས་ཡི་དྲེགས་པ་ལྟ་བུའི་སྟོན་པ།

རས་དར་མ་དབང་ཕྱུག་གི་གསུང་མགུར་བཞུགས་སོ། །བླ་མ་གཙང་པ་རྒྱ་རས་སྙེ་ཐང་འོལ་མོ་ན་བཞུགས་པ་གསན་ནས་ཁ་རག་ཤར་ཕྱོགས་ནས་བླ་མ་མཇལ་དུ་བྱོན་ཞིང་གླུའི་ཕྱག་རྟེན་དུ་ཕུལ་བ་ལགས་སོ།། རྗེ་དུས་གསུམ་མངའ་བདག་
རིན་པོ་ཆེ། །སྲིད་དང་ཞི་བའི་དཔལ་འཛིན་པ། །ཀུན་ལ་བྱིན་རླབས་ཐུགས་རྗེས་གཟིགས། །དྲིན་ཅན་སྙིང་ལ་འདོད་ནས་མཇལ་དུ་འོང༌། །གླུ་ཕྱག་རྟེན་འདི་ལ་གསན་པར་ཞུ། །བདག་
ཁྱིམ་པའི་རྗེས་སུ་མ་འབྲངས་པས། །སོ་སོར་ཐར་ལ་ཉམས་ཆག་མེད། །བྱང་ཆུབ་སེམས་ལ་རྒྱུན་དུ་སྦྱངས། །དམ་ཚིག་ཀུན་ལ་གདེང་འཕྱོང་མེད། །འདི་བདག་གི་སྡོམ་གསུམ་གྱི་ཕྱག
རྟེན་ཡིན། །གླུ་ཕྱག་རྟེན་བཞེས་ཤིག་གུ་རུ་རྗེ། །ཚེ་འདི་ཡིས་རྗེས་སུ་མ་འབྲངས་པར། །ཞེན་པ་གཏིང་ལོག་རི་ཁྲོད་འགྲིམ། །ལུས་དང་སྲོག་ལ་མ་ཆགས་པར། །བླ་མའི་གསུང་བཞིན་
སྒྲུབ་པ་བྱས། །དེ་བདག་གི་ཉམས་ལེན་གྱི་ཕྱག་རྟེན་ལགས། །གླུ་ཕྱག་རྟེན་བཞེས་ཤིག་གུ་རུ་རྗེ། །བདག་རེ་དོགས་ཀྱི་རྗེས་སུ་མ་འབྲངས་པར། །འཁོར་འདས་གཉིས་མེད་སེམས་སུ་
ཤར༑ །སེམས་ཉིད་གདོད་ནས་དག་པར་གདའ། །ད་གང་ལྟར་བྱས་ཀྱང་ཆོས་ཀྱི་སྐུ། །དེ་བདག་གི་ལྟ་བའི་ཕྱག་རྟེན་ལགས། །གླུ་ཕྱག་རྟེན་བཞེས་ཤིག་གུ་རུ་རྗེ། །བདག་གཟུང་འཛིན་

# ༄༅། །གྱི་རྗེས་སུ་མ་འབྲངས་པར། །ཟུང་འཇུག་ཡོངས་ལ་རྒྱུན་ཆད་མེད། །འཕོ་འགྱུར་མེད་པ་ཞེ་བློ་བདེ། །འདུ་འབྲལ་མཐའ་དང་བྲལ་ནས་གདའ། །དེ་བདག་གི་
སྒོམ་པའི་ཕྱག་རྟེན་ལགས། །གླུ་ཕྱག་རྟེན༴ བདག་ཞེན་ཆགས་ཀྱི་རྗེས་སུ་མ་འབྲངས་པར། །ཚོགས་དྲུག་འཛིན་མེད་རང་གྲོལ་འདི། །གཟའ་གཏད་མེད་པར་གཏིང་ནས་ཤེས། །བཅོས་
མའི་མཐའ་དང་བྲལ་ནས་གདའ། །དེ་བདག་གི་སྤྱོད་པའི་ཕྱག་རྟེན་ལགས། །གླུ་ཕྱག་རྟེན༴ བདག་ཐབས་ཀྱི་རྗེས་སུ་མ་འབྲངས་པར། །ཕྱི་ནང་གསང་གསུམ་གྱི་རྟེན་འབྲེལ་
བསྒྲིགས༑ །སྐད་ཅིག་མ་ལ་འགྲིག་ནས་གདའ། །ཐམས་ཅད་མཁྱེན་པའི་ས་བོན་ཐེབས། །དེ་བདག་གི་རྟེན་འབྲེལ་གྱི་ཕྱག་རྟེན་ལགས། །གླུ་ཕྱག་རྟེན༴ བདག་རང་འདོད་ཀྱི་རྗེས་སུ་མ་
འབྲངས་པར། །ཁམས་གསུམ་སེམས་ཅན་ཐམས་ཅད་ལ། །ཕ་མ་ཡིན་པར་ངོ་ཤེས་པས། །སྙིང་རྗེ་ཕྱོགས་མེད་བཟོད་གླགས་མེད། །དེ་བདག་གི་སྙིང་རྗེའི་ཕྱག་རྟེན་ལགས། །གླུ་ཕྱག་
༈རྟེན་བཞེས་ཤིག་གུ་རུ་རྗེ། །བདག་གཞན་གྱི་རྗེས་སུ་མ་འབྲངས་པར། །ལུས་ངག་ཡིད་གསུམ་ཆོས་ལ་སྨོན། །སྨོན་ལམ་རྒྱ་ཆེན་གཏིང་ནས་བཏབ། །འཁོར་བ་དོང་ནས་མི་སྤྲུགས་རེ། །

དེ་བདག་གི་འགྲོ་དོན་གྱི་ཕྱག་རྟེན་ལགས། །གླུ་ཕྱག་རྟེན་བཞེས་ཤིག་གུ་རུ་རྗེ།། ཞེས་བླ་མའི་དྲུང་དུ་ཕུལ་ལོ།། བདག་མཆིས་ཀྱི་རྣལ་འབྱོར་ལོ་རས་ལ། །བློ་བདེ་བའི་རྣམ་པ་འདི་འདྲ་
གདའ༑ །འཇིག་རྟེན་གྱི་གཏན་གྲོགས་སྤངས་ལགས་ཤིང༌། །ཉམས་མྱོང་གི་སྐྱོ་གྲོགས་བཙལ་ལགས་པས། །ད་ལྟ་རྒྱལ་བའི་ཡུམ་ཆེན་རྙེད། །གྲོགས་ལ་འདུ་འབྲལ་མེད་པས་བློ་རེ་
བདེ༑ །སྐྱེས་པའི་ཕ་ཡུལ་སྤངས་ལགས་ཤིང་། །གཉན་ས་རི་ཁྲོད་འགྲིམ་ལགས་པས། །ད་ལྟ་གཉུག་མའི་གཏན་ཡུལ་ཟིན། །གནས་ལ་འཕོ་འགྱུར་མེད་པས་བློ་རེ་བདེ། །སྒྱུ་མའི་ནོར་
རྫས་སྤངས་ལགས་ཤིང༌། །ཟས་དཀའ་ཐུབ་བཅུད་ཆེན་ཟོས་ལགས་པས། །ད་ལྟ་ཏིང་འཛིན་ཟས་སུ་ཟ། །འཛད་མེད་གཏེར་ཆེན་བློ་རེ་བདེ། །འཇིག་རྟེན་གྱི་སྣལ་གོས་སྤངས་ལགས་
ཤིང་༑ །རས་གོས་རྐྱང་གཅིག་གྱོན་ལགས་པས། །ད་ལྟ་བདེ་དྲོད་ལུས་ལ་འབར། །ཚ་ཐུབ་གྲང་ཐུབ་བློ་རེ་བདེ། །སྤན་སྤུན་གྱི་ཚིག་ལ་མ་ཞེན་པར། །ཟབ་ཅིང་རྒྱ་ཆེ་སྙིང་ནས་
ཞུས༑ །ད་ལྟ་གདམས་ངག་མཚོ་ཆེན་རྡོལ། །རིག་པའི་གཏེར་ཆེན་བློ་རེ་བདེ། །གལ་ཆེ་ཆུང་མེད་པ་སྤངས་ལགས་ཤིང་། །བླ་མེད་བྱང་ཆུབ་སྒྲབ་ལགས་པས། །ནོར་མེད་དུ་ཤི་ཡང་བློ་

༄༅། །རེ་བདེ།། ཞེས་ཇོ་མོ་ཁ་རག་ཏུ་སྒོམ་ཆེན་རྣམས་ལ་གསུངས་སོ།། སེམས་ཉིད་གློད་ཅིང་ལྷོད་ཙ་ན། །རྟོག་པའི་རླུང་གིས་མི་བསྐྱོད་པར། །དཔེ་རྒྱ་མཚོ་རླབས་དང་བྲལ་བ་
བཞིན༑ །བྱིང་རྒོད་མེད་པར་ཡོན་ཏན་གནས། །དེ་རྩེ་གཅིག་གི་རྣལ་འབྱོར་ཡིན་པར་གདའ། །རང་གི་སེམས་ལ་བལྟས་ཙ་ན། །བསྒོམ་བྱ་སྒོམ་བྱེད་གཉིས་དང་བྲལ། །དཔེ་སྔར་འདྲིས་
ཀྱི་མི་དང་འཕྲད་པ་བཞིན། །སེམས་ཉིད་རང་ངོ་རང་གིས་ཤེས། །དེ་སྤྲོས་བྲལ་གྱི་སྐྱེ་ཚུལ་ཡིན་པར་གདའ། །དེ་ལ་གོམས་འདྲིས་བྱས་ཙ་ན། །སྣང་སྲིད་འཁོར་འདས་མ་ལུས་པ།
ཐམས་ཅད་རང་གི་སེམས་སུ་ཤེས། །དེ་ཉིད་གདོད་ནས་དག་པར་གདའ། ྋ །དེ་རོ་གཅིག་གི་རྣལ་འབྱོར་ཡིན་པར་གདའ། །ཀུན་གཞི་སེམས་ཀྱི་གནས་ལུགས་འདི། །འགྲོ་འོང་མེད་པ་ནམ་
མཁའ་འདྲ། །ནམ་མཁའ་ནམ་མཁའི་ངང་དུ་ཐིམ། །བློ་ཟད་ཆོས་ཟད་ཡེ་ཤེས་ཟད། །དེ་སྒོམ་མེད་ཀྱི་རྣལ་འབྱོར་ཡིན་པར་གདའ། །རྣལ་འབྱོར་བཞི་ཡི་སྐྱེ་ཚུལ་འདི། །གནམ་མཚོ་ཕྱུང་
མོའི་མཚོ་དཀྱིལ་དུ། །བདག་མཆིས་རྣལ་འབྱོར་ལོ་རས་པས། །སེམས་ལ་ཤར་ནས་བླངས་པ་ཡིན།། ཞེས་ཆོས་ཉིད་ཟད་པར་འཁྱོལ་བའི་མགུར་འདི་གནམ་མཚོའི་མཚོ་དཀྱིལ་ནས་གཞི་བདག་མོས་ཉམས་ཚོད་ཀྱི་

ཚོ་འཕྲུལ་བྱུང་སྐབས་གསུངས་པའོ།། ༈ མཁས་གྲུབ་ཨོ་རྒྱན་པའི་མགུར། སངས་རྒྱས་རང་གི་སེམས་ལ་རྙེད། །ཐ་མལ་ཤེས་པ་རང་ཀ་འདི། །མ་བསྒོམ་ཆོས་ཀྱི་སྐུ་རུ་ཤར།།འཁོར་འདས་རེ་
དོགས་སུ་དགའི་གྱིས།། ཞེས་གསུངས་སོ། །དཔལ་ཨོ་རྒྱན་པའི་མགུར། བློ་སྤྲོས་བྲལ་ནམ་མཁའི་དཀྱིལ་འཁོར་ནས། །དངོས་འཛིན་གྱི་སྤྲིན་དང་རབ་ཏུ་བྲལ།ྋ །ཉམས་ཞི་ལྷག་ཉི་ཟླའི་འོད་
གསལ་བ། །འདི་ལྟ་བ་ཀུན་གྱི་མཐར་ཐུག་ཡིན། །ཕྱོགས་རེས་སྒྲོ་བསྐུར་བྲལ་བ་ཡིས། །མཁའ་བྲལ་ལྟ་བ་ཆེན་པོར་རྟོགས། །ནང་སྟོང་པའི་རང་གཟུགས་ཡིན་ཤེས་ཤིང༌། །སྤྲོས་
མཚན་མ་ཀུན་དང་རབ་བྲལ་བ། །འདུ་འབྲལ་མེད་ཀྱི་ཚུལ་དུ་རབ་བསྒོམ་པ། །འདི་བསྒོམ་པ་ཀུན་གྱི་མཐར་ཐུག་ཡིན། །འབྲལ་མེད་ཡེངས་མེད་སྒོམ་དེ་ལ། །མཐའ་བྲལ་བསྒོམ་པ་ཆེན་
པོར་འཆར། །བདེ་སྡུག་གི་མཚན་མ་ཐམས་ཅད་ལ། །བློ་ཉམས་དང་རེ་དོགས་རབ་བྲལ་བ། །སེང་མི་འཇིགས་ཀྱི་རྣམ་ཐར་རབ་སྒྲུབ་པ། །འདི་སྤྱོད་པ་ཀུན་གྱི་མཐར་ཐུག་ཡིན། །ཉམ་ང་
མེད་པའི་སྤྱོད་པ་དེ། །འབད་མེད་སྣ་ཚོགས་ཕྲིན་ལས་འབྱུང༌། །གཞི་རང་ལ་བཞུགས་པ་ཆོས་ཀྱི་དབྱིངས། །འབྲས་འགྱུར་མེད་ཀྱི་དག་པ་གཉིས་ལྡན་དེ། །གཞི་དེར་འཛིན་གྱི་དྲི་མ་རབ་༔

།བཅོམ་པ །འདི་འབྲས་བུ་ཀུན་གྱི་མཐར་ཐུག་ཡིན། །ཉམས་རེ་དོགས་མེད་པ་དེ་ལ་ནི། །མྱུར་དུ་ཚེ་གཅིག་སངས་རྒྱས་འགྲུབ།། ཅེས་གསུངས་སོ། །རྗེ་ཨོ་རྒྱན་
༄༅ པའི་མེད་པ་བདུན་གྱི་མགུར། གངས་ཅན་གྱི་སྤྲང་པོ་རིན་ཆེན་དཔལ། །དགྲ་དམ་སེལ་མིན་པས་ཐུབ་པ་མེད། །གཉན་བླ་མ་མིན་པས་སྐྱོང་བ་མེད། །གནས་རི་ཁྲོད་མིན་པ་འགྲིམ་ས་མེད།
དགྲ་རང་རྒྱུད་མིན་པ་བཏུལ་བ་མེད། །ནོར་ཞེན་ལོག་མིན་པ་བསགས་པ་མེད། །ངག་བཟླས་བརྗོད་མིན་པ་སྨྲས་པ་མེད། །ཆོས་གཞན་དོན་མིན་པ་བྱས་པ་མེད།། ཅེས་གསུངས་སོ། །མཁས་
༼ཚེ།གྲུབ་ཆེན་པོ་རྗེ་རྗེ་མགུཞུར་ཉུང་ཞིགརྒྱ་
༈ ཀུན་ཁྱབ་རྡུལ་བྲལ་ནམ་མཁའི་དབྱིངས་ལས་མི་འགྱུར་བདེ་ཆེན་འོད་སྟོང་ཅན། །མཐའ་ཡས་ཤེས་བྱའི་གཟུགས་བརྙན་གྲངས་མེད་ཅིག་ཅར་འཕེལ་བ་རིས་མེད་པའི། །ཚ་ཟེར་གྱིས་བསྐྱོད་ངོ་
མཚར་སྦྲང་རྩིས་བསྐལ་བཟང་འགྲོ་འདིའི་ལུས་སེམས་ལ། །སེམས་དཔའ་སྐྱེད་བྱེད་དམ་པའི་སྤྱོད་ཚུལ་པདྨ་མཆོག་འདི་འདྲ་བ་གྱིས་དེ་ཡང་བདག་ཅག་རྣམས་ཀྱི་དཔལ་ལྡན་བླ་མ་དམ་པ་རྗེ་བཙུན་ཆོས་ཀྱི་རྗེ། ཆོས་ཀྱི་རྒྱལ་པོ་ཆོས་ཀྱི་དབང་ཕྱུག་གྲུབ་
པའི་སྐྱེས་བུ་མཚན་བརྗོད་པར་དཀའ་བ་རྒྱལ་བའི་དབང་པོ་ཀུན་དགའ་དཔལ་འབྱོར་གྱི་གསུང་མགུར་གྱི་རིམ་པ་ལ། ན་མོ་མ་ཧཱ་མུ་དྲཱ་ཡ། །དཔལ་ལྡན་བཀའ་བརྒྱུད་བླ་མ་དང༌། །ཁྱད་པར་དྲིན་ཅན་ཆོས་རྗེ་ལ།

བྱར་མེད་ཀྱི་ངང་ནས་གསོལ་བ་འདེབས། །གཉིས་མེད་ཀྱི་ངང་ནས་བྱིན་གྱིས་རློབས། །རྐྱེན་སྣང་འདི་རང་གྲོལ་དུ་ཤིགས་སེ་ཤིག །གང་ཤར་འདི་ཆོས་སྐུ་རུ་ཁྲོ་ལོ་ལོ། །གནས་ལུགས་
རྟོགས་པའི་རྣལ་འབྱོར་ལ། །རྣམ་རྟོག་འདི་སེམས་ཀྱི་རྒྱན་དུ་ཆེ། །རྣམ་རྟོག་གི་རང་བཞིན་ཤེས་ཙ་ན། །གང་ཤར་འདི་ཆོས་སྐུའི་ཡོ་ལང་ཡིན། །རྐྱེན་སྣང་འདི་རང་གྲོལ་དུ་ཤིགས་སེ་
ཤོག །གང་ཤར་འདི་ཆོས་སྐུ་རུ་ཁྲོ་ལོ་ལོ། །གཞི་རྩ་བྲལ་བའི་རྣལ་འབྱོར་ལ། །ཉོན་མོངས་འདི་སེམས་ཀྱི་རྒྱན་དུ་ཆེ། །ཉོན་མོངས་ཀྱི་རང་བཞིན་ཤེས་ཙ་ན། །དུག་ལྔ་འདི་བདུད་རྩིའི་རྒྱ་
མཚོ་ཡིན། །རྐྱེན་སྣང་འདི་རང་གྲོལ་དུ་ཤིགས་སེ་ཤིག །གང་ཤར་འདི་ཆོས་སྐུ་རུ་ཁྲོ་ལོ་ལོ། །བདག་འཛིན་སྤངས་པའི་རྣལ་འབྱོར་ལ། །ལྷ་འདྲེ་འདི་སེམས་ཀྱི་རྒྱན་དུ་ཆེ། །ལྷ་འདྲེ་ཡི་
རང་བཞིན་ཤེས་ཙ་ན། །བར་ཆད་འདི་དངོས་གྲུབ་ཀྱི་སྣ་འདྲེན་ཡིན། །རྐྱེན་སྣང་འདི་རང་གྲོལ་དུ་ཤིགས་སེ་ཤིག །གང་ཤར་འདི་ཆོས་སྐུ་རུ་ཁྲོ་ལོ་ལོ། །གཞན་དོན་སྒྲུབ་པའི་རྣལ་འབྱོར་
ལ༑ །སྡུག་བསྔལ་འདི་སེམས་ཀྱི་རྒྱན་དུ་ཆེ། །སྡུག་བསྔལ་གྱི་རང་བཞིན་ཤེས་ཙ་ན། །དང་ལེན་འདི་བྱང་སེམས་ཀྱི་བོགས་འདོན་ཡིན།ྋ །རྐྱེན་སྣང་འདི་རང་གྲོལ་དུ་ཤིགས་སེ་ཤིག

ཎྜཱ| ༄༅། །གང་ཤར་འདི་ཆོས་སྐུ་རུ་ཁྲོ་ལོ་ལོ། །སྟོང་ཉིད་རྟོགས་པའི་རྣལ་འབྱོར་ལ། །ན་ཚ་འདི་སེམས་ཀྱི་རྒྱན་དུ་ཆེ། །ན་ཚ་ཡི་རང་བཞིན་ཤེས་ཙ་ན། །ནད་གདོན་འདི་
དགེ་སྦྱོར་གྱི་གསལ་འདེབས་ཡིན། །རྐྱེན་སྣང་འདི་རང་གྲོལ་དུ་ཤིགས་སེ་ཤིག །གང་ཤར་འདི་ཆོས་སྐུ་རུ་ཁྲོ་ལོ་ལོ། །རེ་དོགས་བྲལ་བའི་རྣལ་འབྱོར་ལ། །འཆི་བ་འདི་སེམས་ཀྱི་རྒྱན་དུ་
ཆེ༑ །འཆི་བ་ཡི་རང་བཞིན་ཤེས་ཙ་ན། །འཆི་མེད་འདི་གཉུག་མ་ཡི་གཏན་ཡུལ་ཡིན། །རྐྱེན་སྣང་འདི་རང་གྲོལ་དུ་ཤིགས་སེ་ཤིག །གང་ཤར་འདི་ཆོས་སྐ་རུ་ཁྲོ་ལོ་ལོ། །ལར་མ་ཤེས་
༈ ཡོན་ཏན་སྐྱོན་ཡིན་ཏེ། །ཤེས་ན་སྐྱོན་ཡང་ཡོན་ཏན་ཡིན། ྋ།སྐྱོན་ཡོན་གྱི་མཚང་འདི་རིག་ཅན།ྋ༑ ཀུན་རྫོབ་ཀྱི་རྫུན་ཕུག་རྡིབས་པ་ཡིན། །རྐྱེན་སྣང་འདི་རང་གྲོལ་དུ་ཤིགས་སེ་ཤིག །གང་
ཤར་འདི་ཆོས་སྐྲ་རུ་ཁྲོ་ལོ་ལོ།། གསུངས། ༈ ན་མོ་མ་ཧཱ་མུ་དྲཱ་ཡ། །བཀའ་བརྒྱུད་ཀུན་འདུས་ཀྱི་བླ་མ་ལ། །བདག་གཞན་གཉིས་མེད་ཀྱི་ཀློང་ཡངས་ནས། །སྒོ་གསུམ་ཆིག་དྲིལ་
༈ གྱིས་གསོལ་བ་འདེབས། །ཉམས་རྟོགས་ཟུང་འཇུག་ཏུ་བྱིན་གྱིས་རློབས། །ཕྱོགས་རིགས་ནས་བྱོན་པའི་ཆོས་མཛད་དང་། །འདིར་བཞུགས་ཀྱི་སྒོམ་ཆེན་སྒྲུབ་པ་པོས། །དོན་ཆུང་ལ་མི་ཚེ་

མ་སྐྱེལ་བར། །དོན་ཆེན་གྱི་གནད་ལ་འདི་བཞིན་ཟུང་། །ཕྱི་ཐ་སྙད་ཀྱི་གོ་རྒྱ་ཆོད་ན་ཡང་། །ནང་སེམས་ཉིད་ཀྱི་རྩ་བ་མ་ཆོད་ན། །དེ་རྒྱ་ཆེ་མཐིལ་སྟོང་ཡོང་ཉེན་ཆེ། །དེ་བས་སྒྲོ་འདོགས་
ནང་ནས་ཆོད། །ཕྱི་རིག་པའི་གནས་ལ་མཁས་ན་ཡང་། །རང་ཉམས་མྱོང་གི་གནད་ལ་མི་མཁས་ན། །དེ་རྐྱེན་དང་འདྲེ་བ་དཀའ་མོར་མཆི། །དེ་བས་མེལ་ཚེ་ནང་དུ་གཏོད། །ཕྱི་ཕ་ཡུལ་
རྒྱལ་ས་བཟང་ན་ཡང༌། །ནང་སེམས་ཉིད་རྒྱལ་ས་མ་ཟིན་ན། །ཆགས་སྡང་གི་འདམ་དུ་བྱིང་ཉེན་ཡོད། །དེ་བས་གཉུག་མའི་གཏན་ཡུལ་ཟུངས། །ཕྱི་ཟང་ཟིང་གི་ལོངས་སྤྱོད་མང་ན་
ཡང་༑ །དོན་མི་ཟད་ཀྱི་གཏེར་དང་མ་འཕྲད་ན། །བློ་འདོད་ཡོན་གྱི་ཁོལ་པོར་སོང་ཉེན་ཡོད། །དེ་བས་ཆགས་ཞེན་གྱི་འཁྲི་བ་ཆོད། །ཕྱི་ཚུལ་འཆོས་ཀྱི་ཁྲིགས་ཁ་མཁས་ན་ཡང་། །ནང་
ཟག་མེད་ཀྱི་སྡོམ་པ་མི་ལྡན་ན། །མཁར་རྩིག་པ་རྨང་ནས་འགྱེལ་ཉེན་ཡོད། །དེ་བས་སེམས་ཉིད་ལ་བྱི་དོར་མཛོད། །རྩོལ་བྱས་ཀྱི་ཆོས་སྤྱོད་གྲངས་མང་ཀྱང༌། །སེམས་གཉུག་མའི་རང་
བབ་མ་ཤེས་ན། །བསྔོ་བགྲང་གི་ངང་ལ་མི་ཚེ་སོང་། །དེ་བས་བྱར་མེད་ཀྱི་ངང་ལ་ཞོག །གནས་ཡར་འབྲོག་སྒང་གསུམ་གྱི་སྨད་ཤེད་ན། །གྲ་དོལ་གཞུང་གསུམ་གྱི་སྟོད་ཤེད་ན། །ཁ་

༈ ༄༅། །ཆེ་དཔལ་འབར་གྱི་ཡང་རྩེ་ན། །བྱར་མེད་ཀྱི་རྣལ་འབྱོར་དེ་སྐད་ལོ།། ༈ ན་མོ་མ་ཧཱ་མུ་དྲཱ་ཡ། སེམས་ཉིད་ཡིད་བཞིན་གྱི་ནོར་བུ་ལ། །དགོས་འདོད་
ཀྱི་གཏེར་ཁ་རབ་ཕྱེ་ནས། །བདག་གཞན་གྱི་རེ་བ་བསྐོང་མཛད་པའི། །ཕ་དྲིན་ཆེན་ཆོས་རྗེའི་ཞབས་ལ་འདུད། །གཞི་མ་བཅོས་ཀྱི་ལྟ་བ་ལྷུན་གྲུབ་ལ། །ཕྱི་ལུང་རིགས་ཀྱི་དགག་སྒྲབ་མ་
a བྱས་ཀྱང༌།།ཡིན་ལུགས་ཀྱི་རང་ཞལ་མཐོང་བ་ན།།ཕྱོགས་ལྷུང་གི་གོལ་ས་ག་ལ་ཡོད།།ལམ་མ་བཅོས་ཀྱི་སྦོམ་པ་སོར་བཞག་ལ།།ཆེད་འཛིན་གྱི་དམིགས་གཏད་མ་བྱས་ཀྱང༌།
གཉུག་མ་ལ་རྒྱུན་ཆད་མི་མངའ་བས། །ཐུན་སྒོམ་གྱི་འཛིན་པ་ག་ལ་འཇུག །རྩོལ་མེད་ཀྱི་སྤྱོད་པ་ཤུགས་འབྱུང་ལ། །བག་མེད་ཀྱི་ཐོ་ཅོས་མ་གོས་པས། །སྤང་བླང་གི་ཁྲིགས་ཁ་མེད་ན་
ཡང་༑ །ཉེས་ལྟུང་གི་དྲི་མས་ཅི་ལ་གོས། །སྣང་སྲིད་རྒྱ་ཐིག་གི་ཆོས་སྐུ་ལ། །རེ་དོགས་ཀྱི་འབད་རྩོལ་མི་མངའ་བས། །རྩོལ་བཅས་ཀྱི་ཆེད་དུ་མ་སྒྲུབ་ཀྱང༌། །བདག་གཞན་དོན་གཉིས་
༈ ཅིས་མི་འགྲུབ། །དོན་ཡིན་ལུགས་ལ་རང་བྱན་མ་ཚུད་པར། །བློ་གཟུང་འཛིན་གྱི་དབང་དུ་ཤོར་བ་རྣམས། །ང་སེམས་ཉིད་གཉུག་མའི་རྒྱལ་ས་བཟུང་།ྋ །སེམས་གཉུག་མའི་གཏན་ཡུལ་བློ་479

རེ་བདེ།ས ཞེས་པ་འདི་ཉིད་རྟོགས་ལྡན་ཀུན་དགའ་དཔལ་བཟང་པོ་དང་ལྟ་སྒོམ་སྤྱོད་པ་ལ་སོགས་པའི་གསུང་གླེང་མང་རབ་བྱུང་བ་ལ་ཡིད་བག་ཕེབས་ཤིང་སྤྲོ་བ་སྐྱེ་བར་བྱུང་ཞིང༌། ལར་མང་པོ་ཞིག་ཡོད་པའི་སྒོམ་བོར་ནས་མེད་པའི་སྲང་མདོ་
རྣམས་སུ་འཁྱམས་པ་ཡ་ཆ་སྙམ་ནས་གསུངས་སོ།། ན་མོ་མ་ཧཱ་མུ་དྷཱ་ཡ། དྲན་མཆོག་ཡིད་བཞིན་གྱི་ནོར་བུ་ལ། །དྲིན་ཅན་བཀའ་བརྒྱུད་ཀྱི་བླ་མ། །གསོལ་བ་སྙིང་ནས་གཅིག་བཏབ་ན། །བྱིན་
རླབས་གཤའ་མ་གཅིག་འབྱུང་ངོ་། །མ་བཅོས་ཐ་མལ་གྱི་ཤེས་པ། །སྐྱོན་ཡོན་འཛིན་པ་དང་བྲལ་བ། །རང་རིག་གཉུག་མ་ཡི་གནས་ལུགས། །དུས་གསུམ་རྒྱལ་བ་ཡི་དགོངས་པ།
རྟོག་གྲོལ་དུས་གཅིག་ལ་འབྱུང་བ། །ཡང་རབ་གཅིག་ཅར་གྱི་ལམ་མོ། །ཡིན་ལུགས་ཇི་བཞིན་དུ་འཇོག་པ། །ཆུ་བོའི་རྒྱུན་བཞིན་དུ་བསྐྱངས་པས། །རང་ས་རང་ངོ་འདྲེས་ཤེས་ན།
སྐྱེས་གྲོལ་ཐོད་རྒལ་གྱི་ལམ་མོ། །རྩེ་གཅིག་ཉམས་ལེན་དུ་བྱས་པས། །གཟུང་འཛིན་སྤྲོས་པ་དང་བྲལ་ནས། །གང་སྣང་རོ་གཅིག་ཏུ་འཆར་བ། །ཕྱག་ཆེན་རིམ་སྐྱེས་ཀྱི་ལམ་མོ། །གང་
ཟག་དབང་པོ་ཡི་རིམ་པས། །རྟོགས་ཚུལ་མཐོ་དམན་དུ་སྣང་བས། །གནས་སྐབས་ལམ་གསུམ་དུ་བཞག་གིས། །ངོ་བོ་ཁྱབ་བདལ་དུ་གཅིག་གོ །ཞེས་གསུངས་སོ།། ༈ ན་མོ་མ་ཧཱ་

a |༄༅། །མུ་དྲྭ་ཡ། ཕ་བཀའ་བརྒྱུད་གྱི་གསུང་ལས་བྱུང་བ་ཡི། །དོན་སྒྲོ་འདོགས་ནང་ནས་གཅོད་པ་ལ། །ལམ་འཆུག་མེད་ཀྱི་རྣལ་འབྱོར་རྣམ་པ་བཞི། །འདི་ཚིག་ཙམ
དུ་མ་འགྲོགས་རྒྱུད་ལ་ཁེལ། །གནས་ཐོག་ཏུ་འགྱུ་བའི་རང་ངོ་ཤེས། །འགྱུ་ཐོག་ནས་གནས་པའི་རང་ས་ཟིན། །གནས་འགྱུའི་བར་ལག་འགྱེལ་བ་འདི། །སྒོམ་རྩེ་གཅིག་གི་རང་ངོ་མཐོང་
བ་ཡིན། །འཁྲུལ་པའི་སྣང་བ་གཞི་རྩ་བྲལ། །ལྟ་བྱེད་ཀྱི་མཁན་པོ་དབྱིངས་སུ་དོར། །འཁྲུལ་གྲོལ་གྱི་བར་ལག་འགྱེལ་བ་འདི། །སྒོམ་སྤྲོས་བྲལ་གྱི་རང་ངོ་མཐོང་བ་ཡིན། །ནང་སེམས་
ཉིད་གཉུག་མའི་རང་ངོ་ཤེས། །ཕྱི་ཚོགས་དྲུག་གི་སྣང་བ་རང་སར་གྲོལ། །སྣང་སེམས་ཀྱི་བར་ལག་འགྱེལ་བ་འདི། །སྒོམ་རོ་གཅིག་གི་རང་ངོ་མཐོང་བ་ཡིན། །བློ་བྱར་མེད་ཆོས་སྐུའི་
རྒྱལ་ས་ཟིན། །བློ་བྲལ་གྱི་ངང་དུ་ཆོས་ཀུན་རྫོགས། །མཉམ་རྗེས་ཀྱི་བར་ལག་འགྱེལ་བ་འདི། །སྒོམ་མཐར་ཐུག་གི་རང་ངོ་མཐོང་བ་ཡིན། །ཕྱི་ས་ལམ་གྱི་དྲོད་རྟགས་འབྱེད་པ་དང༌།
ཚོགས་ནང་ཉམས་མྱོང་གི་སྤ་རིས་འབྱེད་པ་མང༌། །དོན་སེམས་ཐོག་ཏུ་རྡོ་རུས་ཐུག་པ་འདི། །ལམ་རྣལ་འབྱོར་བཞི་ཡིས་ཁྱད་ཆོས་ཡིན།། ཞེས་པ་དེ་ཉིད་ཁྲབས་ཕུ་རུ་གསུངས་སོ།། ༈ ན་མོ་མ་ཧཱ་ ླ

མུ་དྲྭ་ཡ། ཆོས་གཉུག་མ་ཕྱག་རྒྱ་ཆེན་པོའི་གཤིས། །དོན་མ་ནོར་ཁོང་དུ་ལེགས་ཚུད་ནས། །སྐལ་ལྡན་གྱི་སློབ་མ་སྨིན་མཛད་པའི། །རྗེ་མཉམ་མེད་ཀྱི་བྱིན་རླབས་སྙིང་ལ་ཞུགས།
སྡུག་བསྔལ་བདེ་ཆེན་གྱི་དབྱིངས་སུ་དག །གཤིས་སྐྱེ་མེད་རྟོགས་པའི་ལག་རྗེས་ཡིན། །བདེ་སྟོང་ཟུང་འཇུག་ཀྱང་དེ་ལ་ཟེར། །དེས་ཀྱང་གཉིས་མེད་ཀྱི་མཚང་ཞིག་རིག །གཉུག་མ་བློ་
གྲོས་ཀྱི་ཤེས་པ་ལ། །ཐ་དད་དུ་འཛིན་པའི་དྲི་མ་བྲལ། །རིག་སྟོང་ཟུང་འཇུག་ཀྱང་དེ་ལ་ཟེར། །དེས་ཀྱང་གཉིས་མེད་ཀྱི་མཚང་ཞིག་རིག །སྐྱོན་འཁོར་བ་མ་སྤངས་རང་སར་དག
མཆོག་སྐུ་གསུམ་མ་སྒྲུབ་ལྷུན་གྱིས་གྲུབ། །བློ་རེ་དོགས་བྲལ་བའི་ལག་རྗེས་ཡིན། །དེས་ཀྱང་གཉིས་མེད་ཀྱི་མཚང་ཞིག་རིག །གཉིས་འཛིན་གྱི་སྐོར་མགོ་བུད་པ་ལ། །གཉིས་ཆོས་ཀྱི་
རྩིས་གདབ་མ་མཆིས་མོད། །སྣ་ཚོགས་ཕྱེ་ཡང་མི་འགལ་བས། །གུ་ཡངས་ཀྱི་ཀློང་དུ་སླེབ་པ་ཡིན། །ཁོང་ཐ་སྙད་མཁས་རྣམས་བཞེད་པར་དཀའ། །དོན་རྒྱུད་སྡེ་དང་བསྟུན་ན་ངེས་ཤེས་
སྐྱེ༑ །མན་ངག་དང་བསྟུན་ན་མངོན་དུ་འགྱུར། །གནད་མྱོང་བ་དང་བསྟུན་ན་ཐེ་ཚོམ་བྲལ།། གསུངས་སོ།། ༈ ན་མོ་མ་ཧཱ་མུ་དྲཱ་ཡ། གཉིས་མེད་ཡེ་ཤེས་ཆེན་པོ་ལ། །སྐོར་ལེར་

༄༅། །སྤྱད་པའི་ལྟ་བ་འདི། །མཐོ་ཡང་ནམ་མཁའི་སྤྲིན་དང་འདྲ། །ཐོག་ཏུ་ཕེབས་པ་དཀའ་མོར་མཆི། །གཉུག་མ་ཁྱབ་བརྡལ་ཆེན་པོ་ལ། །ཕྱོགས་རིས་སྤྱད་པའི་#
སྒོམ་པ་དེ། །གསལ་ཡང་བར་སྣང་འཇའ་ཚོན་འདྲ། །དགོས་དུས་ཕན་པ་དཀའ་མོར་མཆི། །རྩོལ་མེད་ལྷུག་པར་སྤྱོད་པ་ལ། །གཉེན་པོས་སྣ་ཁ་སྐྱེལ་བ་དེ། །འབབ་ཆུ་རྫིང་བུར་འཁྱིལ་
པ་འདྲ། །ཞིང་སར་སླེབ་པ་དཀའ་མོར་མཆི། །སྐ་གསུམ་སེམས་ལ་རེང་པ་ལ། །འབྲས་བུ་ལོག་ནས་འཚོལ་བ་དེ། །ནོར་བུ་རྙེད་ནས་དོར་བ་འདྲ། །རང་ངོ་ཤེས་པ་དཀའ་མོར་
མཆིས།། གསུངས། ༈ ན་མོ་མ་ཧཱ་མུ་དྲཱ་ཡ། དཔལ་མཆོག་གི་དང་པོའི་སངས་རྒྱས་དེ། །ཆོས་ཀུན་དང་གཉིས་སུ་མ་མཆིས་པས། །གཤིས་རང་ལ་རྒྱུན་ཆད་མེད་པར་
གནས༑ །དེ་འཁོར་འདས་ཀྱི་ཕྱོགས་སུ་མ་ཆད་ཀྱང་། ྋ །གདང་འཁོར་འདས་སུ་སྣང་བ་དེ་ལས་བྱུང༌། །དེར་བདེན་འཛིན་གྱིས་བསླད་པའི་འཁྲུལ་སྣང་ཡང་། །སྣང་ཙམ་དུ་འགགས་པ་མེད་
༈ པ་ལ། །རྒྱུ་རྐྱེན་གྱི་ནུས་པ་བསམ་མི་ཁྱབ། །སྣང་གྲགས་རྣམས་སེམས་ཀྱི་རོལ་པས་ཏེ། །དོན་གཞན་དུ་གྲུབ་པ་མ་མཆིས་ཤིང༌། །མེད་བཞིན་དུ་ཅིར་ཡང་སྣང་བ་དང་། །སྣང་བཞིན་དུ་

ཅིར་ཡང་མ་གྲུབ་པ། །དེ་སྣང་ཟུང་འཇུག་གི་ཁྱད་ཆོས་ཏེ། །དེ་ཆུ་ནང་གི་ཟླ་བས་མཚོན་པ་ལ། །འདི་བཟང་ཡང་གཉིས་ཆོས་ཀྱི་ཟུང་འཇུག་ཡིན། །སྨིག་རྒྱུ་ལ་ཆུ་བོར་འཛིན་དང
མཚུངས༑ །གཉིས་མེད་ཀྱི་ཡེ་ཤེས་སྐད་པ་དེ། །དོན་དཔེར་བྱ་ཀུན་ལས་འདས་པའི་ཕྱིར། །ཆུ་ཟླ་སོགས་དཔེ་ཡིས་མཚོན་དུ་མེད། །སྨྲ་བསམ་ཤེས་བརྗོད་ཀྱི་ཡུལ་མིན་པས། །བྱིན་
རླབས་ཀྱི་དུས་ཐབས་མ་གཏོགས་པ། །ཚིག་ཐ་སྙད་ཀྱིས་གཏན་ལ་འབེབས་མི་ནུས། །གཟུང་འཛིན་གྱི་ཡུལ་ལས་འདས་པ་ལ། །བརྟག་དཔྱད་ཀྱི་བློ་ཡིས་ག་ལ་རྙེད། །གདོད་མ་ནས་ལྷན་
གྱིས་གྲུབ་པ་ལ། །མ་གྲུབ་ཅེས་སྐུར་པའང་ཅི་ལ་འདེབས། །ཡེ་བབ་ཀྱི་བཞུགས་ཚུལ་རིག་པ་ལས། །འཁོར་འདས་དབྱེར་མེད་ཀྱི་གསང་རྙེད་པས། །སླར་གཞན་དུ་འཚོལ་དོན་མ་མཆིས་
ཤིང་༑ །ཕྱོགས་གཅིག་གི་ངོས་བཟུང་བྲལ་བ་ལ། །འདི་ཡིན་གྱི་དམིགས་གཏད་ཅི་ལ་རུང་། །ཐམས་ཅད་དུ་ཤར་ཡང་ཐམས་ཅད་མིན། །དུ་མ་ཡང་གཅིག་ཏུ་རྫོགས་པ་སྟེ། །གཅིག་པུ་
ཉིད་རྣམ་པ་ཐམས་ཅད་པ། །ཆོས་ཉིད་ཀྱི་ཡོ་ལང་འགྱེད་པ་ལ། །དགག་སྒྲུབ་ཀྱི་ཕྲ་མས་ཅི་ཞིག་བྱ། །དོན་ཀུན་ཁྱབ་ཕྱོགས་སུ་མ་ཆད་པར། །སངས་རྒྱས་ཀྱི་དགོངས་པ་བཅོས་མིན་ལ།

ཎྞཾ ༄༅། །བཅས་བཅོས་ཀྱི་སྐོར་མགོ་མ་མང་བར། །ད་མ་བཅོས་སོ་མའི་ངང་ལ་ཞོག །དྲན་པའི་རྒྱང་སོ་དབྱིངས་ནས་ཚུགས། །བྱར་མེད་ཀྱི་ངང་ལས་མེད་དུ་ཉོལ།
གཉིས་འཛིན་གྱི་མདུད་པ་རང་སར་གྲོལ། །གནད་དེ་ལྟར་དགོངས་ན་ཅི་འདྲ་ཨང༌།། ཞེས་བྱ་བ་འདི་ཡང་མ་ཧཱ་པྲ་བྷ་ཞེས་བྱ་བའི་ནགས་འདབས་སུ་རྒྱལ་དབང་གི་རང་ཉམས་སུ་བརྗོད་པའི་གླུའོ།། ༣ དེང་སང་
ཆོས་ཀྱི་ཁ་འཛིན་བྱེད་པ་མང་ན་ཡང་། གནད་གོ་ན་ཁ་འཛིན་གྱི་དགོས་པ་མེད་ཅིང་། །མ་གོ་ན།ཁ་བཟུང་ཡང་མི་ཟིན་པས། དོན་ངོ་བོ་འཁྲུལ་མེད་གཅིག་སྟེང་དུ་སྒལ་འདྲིལ་དགོས་པར་ཤེས་ནས་མགུར་འདི་བྱས་སོ།ས།། ན་མོ་མ་ཧཱ་མུ་དྲཱ་
ཡ༑ ཁོང་ཆེན་པོ་རྣམས་བཞེད་པའི་གྲུབ་མཐའ་དང་། །ཐེག་པ་སྣ་ཚོགས་ཀྱི་ཆོས་སྐད་ཀྱང༌། །རང་རང་གི་ས་ནས་བདེན་མོད་ཀྱིས། །གུང་གཅིག་ཏུ་འགྲིག་ན་ཟབ་པ་ཡིན། །གདམས་
ངག་གི་རྣམ་པ་མི་འདྲ་བ། །སྐལ་ལྡན་གྱི་འཇུག་སྒོ་གྲངས་མང་ཡང་། །ཉམས་ལེན་གྱི་དུས་ཐབས་མ་ནོར་བས། །གནད་གཅིག་ཏུ་རྟོགས་ན་ཟབ་པ་ཡིན། །རང་བཞིན་ལས་འཕྲོས་པའི་རྣམ་
༈ འགྱུར་ནི། །ཞི་ཁྲོ་སོགས་ཅིར་ཡང་འཆར་མོད་ཀྱིས། །རང་རང་གི་སྒྲུབ་ཚུལ་མཐའ་ཡས་ཀྱང༌། །ལྷུན་གྲུབ་ཏུ་ཤེས་ན་ཟབ་པ་ཡིན། །རང་རྒྱུད་ལ་ཤར་བའི་ཉམས་མྱོང་ནི། །འཁོར་༔

འདས་ཀྱི་རྣམ་པ་ཅི་ཤར་ཡང༌། །བདེ་སྡུག་དང་སྐྱོན་ཡོན་དུ་མི་འཛིན་པར། །རོ་མཉམ་དུ་ཤེས་ན་ཟབ་པ་ཡིན། །དོན་གཅིག་ལ་སྐས་ཀྱི་གདང་བུ་ལྟར། །ས་ལམ་གྱི་རིམ་པར་བཞག་ན་
ཡང་༑ །ཡོན་ཏན་གྱི་རྣམ་པ་ཇི་སྙེད་པ། ྋ །རང་རྩལ་དུ་ཤེས་ན་ཟབ་པ་ཡིན། །ཆོས་ཅན་གྱི་དབྱེ་བ་མཐའ་ཡས་པ། །གཤིས་ཆོས་ཉིད་ཀྱི་རྒྱ་ལས་མི་འདའ་ཡང་། །འཕྲལ་རྫུན་སྣང་གིས་
བསླད་པའི་རང་བཟོ་ལ། །ཟབ་ཁྱད་དུ་རེ་ན་རྣམ་པར་འཁོར།། ཅེས་པ་འདི་ཡང་གནོད་མཛེས་འཁར་གྱི་པའི་ཆ། །བསིལ་ལྡན་དང་ཉེ་བའི་ཚལ་དུ་རྒྱལ་དབང་གིས་རང་ཉམས་སུ་བྱས་པའོ།། ༈ ན་མོ་གུ་རུ། བྱམས་
དང་སྙིང་རྗེ་བཟོད་པའི་ཕུབ་ཆུང་ཁུར། །ཉོན་མོངས་དུག་ལྔ་འཇོམས་ཕྱིར་ཤ་ཁྱི་འཁྲིད། །སྟོང་ཉིད་ཐབས་ཤེས་ཟུང་འབྲེལ་མདའ་གཞུ་ཐོགས། །འབྲུག་སྨྱོན་ཀུན་དགའ་ལེགས་པའི་ཞབས་ལ་འདུད། །རྡོ་རྗེ་འཆང་དངོས་གྲུབ་ཐོབ་ས་ར་ཧ་པའི་
རྣམ་འཕྲུལ། །འཁྲུལ་སྣང་བདེ་མེད་དུ་རྟོགས་པས་ཚུལ་འཆོས་དང་བྲལ་ཞིང་། །སྤྱོདཔ་གང་ཤར་ཤུགས་འབྱུང་འགགས་མེད་ལྷུག་པར་སྤྱོད་པའི་གྲུབ་ཆེན་འབྲུག་སྨྱོན་ཀུན་དགའ་ལེགས་པའི་རྡོ་རྗེའི་མགུར་ཕྲེང་བཞུགས་སོ། །ཡང་ལན་གཅིག་
དགེ་བཤེས་ཤིག་ན་རེ། །ཆོས་རྗེའི་དྲུང་གི་གསུང་ཚོ་ཟབ་མོ་འདུག་སྟེ། བཞད་གད་དང་ཀོང་བཞེས་ཀྱི་རྟ་ལ་བསྐྱོན་པ་མི་གོ་བས་རྩེད་མོར་མངོན་པར་འདུག ད་ལན་ང་རང་དགེ་སྦྱོར་བྱས་ཆོག་པའི་ཕྱག་ཆེན་དོན་བརྒྱུད་ཀྱི་བླ་མ་ལ་གསོལ་འདེབས་

༄༅། །གཅིག་མཛོད་དང་ཟེར་བ་ལ་འདི་བྱས་སོ།། ༈ ན་མོ་མ་ཧཱ་མུ་དྲཱ་ཡ། ཆོས་སྐུ་མཐའ་བྲལ་ལྷ་ལམ་གླིང་ཆེན་ལ། །ལོངས་སྐུ་སྒྱུ་འཕྲུལ་འོད་དཀར་ཅི་ཡང་འཕྲོ།
མགུར་
སྤྲུལ་སྐུ་གླིང་བཞིའི་དབུས་ན་ལྷང་ངེ་བ། །ཁྱབ་བདག་རྡོ་རྗེ་འཆང་ལ་གསོལ་བ་འདེབས། །ཆོས་རྣམས་ཀུན་གྱི་གསང་མཛོད་ཟབ་མོ་ནི། །ཕྱི་ནང་གསང་བའི་སྒོ་ལྕགས་ཉེར་འཁྱུད་པའི།
ཟུང་འཇུག་ལྡེ་མིག་ཁྱོད་ཀྱི་ཕྱག་ན་བསྣམས། །གསང་བདག་རྡོ་རྗེ་འཛིན་ལ་གསོལ་བ་འདེབས། །གཉིས་མེད་མདའ་ཡིས་གཉིས་སུ་འཛིན་པའི་སྙིང༌། །དབུས་སུ་བསྣན་ནས་གཟུང་འཛིན་
སྲོག་རྩ་བཅད། །ཆོས་ཀུན་རང་རིག་གཅིག་པོར་ཧྲིག་གེར་གཟིགས། །དཔལ་ཆེན་ས་ར་ཧ་ལ་གསོལ་བ་འདེབས། །རྒྱལ་པོའི་དྲེགས་སྤངས་ཏིལ་བརྡུང་དངོས་གྲུབ་བརྙེས། །མཁའ་
འགྲོས་རྗེས་བཟུང་སྙན་བརྒྱུད་ནོར་བུས་ཕྱུང༌། །མ་རུང་བདུད་བཏུལ་གྲུབ་པའི་ཁྱུ་ཚོགས་སྤེལ། །ཤེས་རབ་བཟང་པོའི་ཞབས་ལ༴ དེ་སྲས་མཁས་པའི་གཙུག་རྒྱན་བྱང་སྒོ་སྲུང་། །དཀའ་
༈ སྤྱད་དུ་མས་སྤྲུལ་པའི་བླ་མ་བཙལ། །དེ་ཉིད་སྙིང་པོའི་དོན་མཆོག་ཐུགས་ལ་གཏམས། །པཎ་ཆེནནཱ་རོ་པ་ལ༴ མཐའ་དྲུག་ཚུལ་བཞི་ཕྱི་ནང་གཞན་གསུམ་གྱི། །གསང་ཆེན་རྒྱུད་སྡེའི་ཆུ་ ི

མཚོ་ལེགས་བསྲུབས་ཏེ། །ཟབ་དོན་ཉི་ཟླས་རྨོངས་པའི་མུན་སེལ་མཁན། །འགྲན་མེད་ལྷོ་བྲག་པ་ལ༴ བླ་མའི་བཀའ་ཡི་ཁུར་པོ་འཛིན་མ་ཡིས། །ཐེག་པར་དཀའ་བ་ཁྱོད་ཀྱི་མཛུབ་རྩེ་
ལ༑ །འཁུར་བས་མཆོག་དམན་དོན་ཀུན་ཁོང་དུ་ཚུད། །གྲུབ་མཆོག་མི་ལའི་ཞབས་ལ༴ འཛག་བདེ་འཁོར་བའི་ལམ་ཆེན་འཇིགས་རུང་བ། །འཁོར་ལོ་གཅིག་གིས་སྲིད་གསུམ་གྱེན་དུ་
འཕངས༑ །གཡོ་མེད་ནམ་མཁའི་ངང་དུ་རོ་གཅིག་གྱུར། །རྡོ་རྗེ་གྲགས་པའི་ཞབས༴ ནམ་མཁའི་དབྱིངས་སུ་སྐར་ཚོགས་འདུ་བ་ལྟར། །ཁྱོད་ཐུགས་ནང་དུ་ཆོས་ཀུན་ཐམས་ཅད་
འདུས༑ །སྙིང་པོའི་བསྟན་པ་ནམ་མཁའི་མཐར་ཁྱབ་པའི། །དྭགས་པོ་ལྷ་རྗེའི༴ ཕག་གྲུའི་གནས་སུ་རྡོ་རྗེའི་ཏིང་འཛིན་བརྙེས། །ཕ་ལམ་ལྟ་བུའི་ཆིག་ཆོག་ལམ་གསང་རྙེད། །ཕ་རོལ་
ཕྱིན་དང་གསང་སྔགས་རོ་གཅིག་རྟོགས། །ཕག་མོ་གྲུ་པའི༴ སྣང་སྲིད་འཁོར་ལོ་དག་པའི་འོག་མིན་དུ། །སྒྱུ་འཕྲུལ་ལྷ་དང་ལྷ་མོས་ཕྱག་བྱས་ཤིང་། །རྒྱལ་བ་སྲས་དང་བཅས་པས་དབང་
བསྐུར་བ། །གྲུབ་ཆེན་གླིང་རས༴ འཁོར་ལོ་བཞི་རུ་ཆོས་ཀྱི་རྒྱལ་སྲིད་བརྙེས། །མི་འགྱུར་བདེ་ཆེན་ཁྲི་ལ་རྟོག་ཏུ་དགྱེས། །ཁྲེལ་ཡོད་ངོ་ཚའི་ཀ་ཤའི་རས་ཀྱིས་དཀྲིས། །གཙང་པ་རྒྱ་

# ༄༅། །རས༴ སྒྲུབ་བརྒྱུད་གངས་རི་མཐོན་པོའི་རྩེ་མོར་སོན། །ཟབ་ལམ་གདམས་པའི་ཆུ་བྲན་ཕྱོགས་མཐར་འབབ། །དགེ་ལེགས་ལོ་ཐོག་ནམ་མཁའ་མཐར་ཁྱབ་
1/1/01
པའི༑ །སེང་གེའི་མཚན་ཅན་རྣམས་ལ། །སྟོང་ཉིད་གྲགས་སྟོང་མཐོན་པོའི་རྩེར་གནས་ཤིང་། །ཐབས་ཤེས་གཤོག་སྒྲོ་རྩལ་གསུམ་ཁོང་ནས་རྒྱས། །རྒོལ་ངན་རོ་ལངས་ཀླད་པ་འགེམས་
མཛད་པའི། །རྒོད་ཚང་ཆོས་རྗེའི་ཞབས༴ སྡུག་བསྔལ་རླབས་འཁྲུག་སྲིད་མཚོ་ཆེན་པོ་ལ། །མངོན་པར་ཡིད་ཕྱུང་འཇིག་རྟེན་རྩྭ་ལྟར་དོར། །བླ་མའི་མན་ངག་རི་ཁྲོད་བས་མཐར་
སྒོམ༑ །རྗེ་བཙུན་ལོ་རས་ཞབས་ལ༴ མཁྱེན་པས་ཤེས་བྱ་རྣམ་ཀུན་ཡོངས་རྫོགས་ཤིང༌། །འགྲོ་ལ་བྱམས་པའི་འོད་དཀར་ཕྱོགས་བཅུར་འཕྲོ། །རང་དོན་མུན་པའི་སྨག་ཚོགས་ཕྱིར་སྙིལ་
བའི༑ །ཆོས་རྗེ་ཁུ་དབོན་གསུམ་ལ། །མཁྱེན་པའི་ལོ་འདབ་འཇམ་དཔལ་དབྱངས་དངོས་ཏེ། །སྙིང་རྗེའི་འཁྲི་ཤིང་རྩེ་ལ་ལེགས་ཞོན་ནས། །ལུགས་གཉིས་ལྗོན་པ་ཕུན་ཚོགས་འབྲས་བུས་
༈ བརྗིད༑ །རྒྱལ་དབང་ཆོས་རྗེའི་ཞབས་ལ༴ ཕྲིན་ལས་བཞི་ཡི་རིན་ཆེན་ཁང་བཟང་དུ། །གནས་ལུགས་དོན་གྱི་སྙིང་པོའི་ཁྲི་ལ་བཞུགས། །མི་ཕམ་གདན་ས་གཞི་ཡི་ཁྲིམས་ཀྱིས་ཕྱུག

ངག་དབང་ཆོས་རྒྱལ༴ ཀུན་རྫོབ་བདེན་པ་སྒྱུ་མ་ལྟ་བུར་གཟིགས། །དོན་དམ་བདེན་པ་སྤྲོས་དང་བྲལ་བར་རྟོགས། །འཁོར་འདས་ཆོས་རྣམས་བདེ་ཆེན་རོལ་པ་ཤར། །འཁྲུལ་ཞིག་ལྷ་
བཙུན༴ མི་ཤིགས་འཇའ་འོད་ཐིག་ལེའི་ཕོ་བྲང་དུ། །མ་ལུས་ཡོངས་རྫོགས་བདེ་ཆེན་ཧེ་རུ་ཀ །རྟེན་འབྲེལ་བཅུ་གཉིས་དག་པའི་མཚོན་ཆ་ཅན། །བདེ་མཆོག་འཁོར་ལོའི༴
སྤྲུལ་བསྒྱུ
ནམ་མཁའི་ཁྱོན་ཀུན་ཟིལ་བུན་བུན། །ཕྲིན་ལས་སྐར་ཚོགས་མཐའ་ཡས་བགྲང་ལས་འདས། །སྐལ་ལྡན་མུན་སེལ་ཐབས་ཤེས་ཉི་ཟླའི་གར། །བསྒྱར་མཛད་མཁའ་འགྲོ་རྣམས་ལ༴ དུག་
གསུམ་ཀློང་ནས་སྐུ་གསུམ་འཇིགས་པའི་གཟུགས། །ནཱ་དའི་རང་སྒྲ་འཇིགས་པའི་གད་མོ་འབྱིན། །སྡུག་བསྔལ་ཁྲག་མཚོ་བདེ་ཆེན་ཞལ་དུ་སྟོབ། །མ་ཧཱ་ཀཱ་ལའི་སྐུ་ལ་གསོལ་བ་
འདེབས༑ །དེ་ལྟར་གསོལ་བ་བཏབ་པའི་བྱིན་རླབས་ཀྱིས། །འགྲོ་བས་བྱས་དང་བྱེད་འགྱུར་ཇི་སྙེད་ཀུན། །སྙན་བརྒྱུད་ཟ་མ་ཏོག་ཏུ་ལེགས་བཅུག་ནས། །ཀུན་གྱིས་མཆོད་པའི་གནས་སུ་
འགྱུར་བར་ཤོག །ལུས་མེད་ལུས་འདི་རྒྱལ་བའི་སྐུ་རྡོ་རྗེ། །བདག་མེད་སེང་གེའི་སྒྲ་ཡིས་གང་བསྟན་པའི། །ལུང་རིག་མན་ངག་ཀུན་གྱི་སྦས་པའི་དོན། །སྙིང་པོ་གྱུར་པ་འགྲོ་བས་རྟོགས་་

༄༅། །པར་ཤོག །ཀུན་རྟོག་པིར་གྱིས་བྲིས་པའི་རི་མོ་རྣམས། །སྒྱུ་འཕྲུལ་ཡེ་ཤེས་རྒྱ་འབག་མིག་བཞིན་དུ། །སྣང་རུང་ཆོས་སྐུའི་ངང་ལས་མི་གཡོ་བར། །མཉམ་
རྗེས་གཅིག་ཏུ་འདྲེས་པར་བདག་གྱུར་ཅིག །འདྲེན་པ་ཤཱཀྱའི་གཙོ་བོ་རྡོ་རྗེ་འཆང་། །མདོ་རྒྱུད་ཆུ་བྲན་གསང་སྔགས་རྒྱ་མཚོར་འདྲིལ། །ཐ་མལ་ལུས་ངག་བདེ་ཆེན་ཧེ་རུ་ཀ །ཀུན་ཀྱང་རྡོ་རྗེ་
འཛིན་པའི་ས་ཐོབ་ཤོག། ཅེས་ཟེར་བ་བྱས་པས་ཐུགས་ལ་བཏགས་ཟེར་དགའ་སོང་ངོ༌།། ༈ ཡང་གཙང་ཁ་ཁྲ་མོའི་གླུ་རྟ་དེ་ལ་དོན་འདི་འཐེན་ན། ན་མོ་དགའ་ཡོ། ཡིག་ནག་བློ་ལ་ཚུད་ཚད་ལ་མཁས་པ་ཟེར་
བ་མིན། །ཆོས་ཀྱི་དྲང་ངེས་ཤེས་ན་མཁས་པ་ཟེར་བ་ཡིན། །མིག་འཕྲུལ་སྣ་ཚོགས་ཤེས་པ་ལ་གྲུབ་ཐོབ་ཟེར་བ་མིན། །གནས་ལུགས་གཉུག་མ་རྟོག་ན་གྲུབ་ཐོབ་ཟེར་བ་ཡིན། །སྤྱན་མིག
ཚུམ་ཚུམ་འདུག་ཚད་ལ་བྱང་སེམས་ཟེར་བ་མིན། །རང་འདོད་རྩད་ནས་དོར་ན་བྱང་སེམས་ཟེར་བ་ཡིན། །སྨ་ར་ཕུད་ཕུད་འདུག་ཚད་ལ་སྔགས་པ་ཟེར་བ་མིན། །སྣང་སྲིད་ལྷ་སྐར་རྟོགས་ན་
༈ སྔགས་པ་ཟེར་བ་ཡིན། །རི་མགོ་འགོལ་སར་སྡོད་ཚད་ལ་སྒོམ་ཆེན་ཟེར་བ་མིན། །འོད་གསལ་འཁོར་ཡུག་ཏུ་སོང་ན་སྒོམ་ཆེན་ཟེར་བ་ཡིན། །སྤྱོད་པ་ཧོད་ཧོད་བྱེད་ཚད་ལ་རྟོགས་ལྡན་ཟེར་བ་

མིན༑ །གཉུག་མ་རྒྱུན་ཆད་མི་འདུག་ན་རྟོགས་ལྡན་ཟེར་བ་ཡིན། །སྟོང་པ་ཕྱོགས་གཅིག་ཏུ་འཛིན་པ་ལ་ལྟ་བ་ཟེར་བ་མིན། །རྒྱ་ཆད་ཕྱོགས་ལྟུང་བྲལ་ན་ལྟ་བ་ཟེར་བ་ཡིན། །ཕྱོགས་འཛིན་
དམིགས་གཏད་བཟང་པོ་ལ་སྒོམ་པ་ཟེར་བ་མིན། །དམིགས་མེད་མཚན་མ་དོར་ན་སྒོམ་པ་ཟེར་བ་ཡིན། །ཚུལ་འཆོས་ངོ་ལྐོག་མཁས་ལ་སྤྱོད་པ་ཟེར་བ་མིན། །ཉེས་ལྟུང་རྩད་ནས་དག་པ་ལ་
སྤྱོད་པ་ཟེར་བ་ཡིན། །སྒྲབ་གནས་བཟང་པོར་བཅོས་པ་ལ་འབྲས་བུ་ཟེར་བ་མིན། །ཡེ་ནས་ལྷུན་གྲུབ་རྟོགས་ན་འབྲས་བུ་ཟེར་བ་ཡིན། །ཐ་སྙད་རྐྱང་པ་ངོམ་པ་ལ་དགེ་བཤེས་ཟེར་བ་མིན།
སྒྲ་ཚད་ནང་དོན་རིག་ན་དགེ་བཤེས་ཟེར་བ་ཡིན། །སེར་གཟུགས་ཁོ་ན་སྒྲུབ་པ་ལ་བཙུན་པ་ཟེར་བ་མིན། །ལུས་ངག་ཡིད་གསུམ་བཙུན་པ་ལ་བཙུན་པ་ཟེར་བ་ཡིན། །འདྲེ་སྲིན་སེམས་རྒྱུད་
དཀྲུག་པ་ལ་གཅོད་པ་ཟེར་བ་མིན། །སེམས་ཀྱི་འཁྲུལ་སྣང་གཅོད་པ་ལ་གཅོད་པ་ཟེར་བ་ཡིན། །སྡིག་ཟས་འདུག་ཚད་སྟེར་བ་ལ་ཡོན་བདག་ཟེར་བ་མིན། །སྒོ་གསུམ་དགེ་ལ་སྦྱོར་ན་ཡོན་
བདག་ཟེར་བ་ཡིན། །ནོར་ཕྱིར་དཀྱིལ་འཁོར་སྟོན་པ་ལ་དབང་བསྐུར་ཟེར་བ་མིན། །སྣོད་ལྡན་སྨིན་གྲོལ་ལ་བཀོད་པ་ལ་དབང་བསྐུར་ཟེར་བ་ཡིན། །ཟ་འདོད་བསྡུས་ཆ་བྱེད་པ་ལ་ཚོགས་

།འཁོར་བྱེད་པ་མིན། །དཔལ་བོ་བརྡ་ཐབས་ཀྱིས་མཆོད་པ་ལ་ཚོགས་འཁོར་ཟེར་བ་ཡིན། །ཁ་ནས་ཐོན་གསུམ་བཅོ་བརྒྱད་ལ་བཤད་པ་ཟེར་བ་མིན། །མཐའ་དྲུག་
མགུར་
ཚུལ་བཞི་ཤེས་ནས་བཤད་པ་ཟེར་བ་ཡིན། །འཕྲལ་སྐད་བོད་དུ་བསྒྱུར་བ་ལ་ལོ་ཙཱ་ཟེར་བ་མིན། །རྒྱལ་བའི་དགོངས་པ་ལོན་ན་ལོ་ཙཱ་ཟེར་བ་ཡིན། །ཆང་ལ་མར་སྒྲོན་བྱས་པ་ལ་རྟེན་འབྲེལ་ཟེར་
བ་མིན། །ཆོས་ཀུན་རྟེན་འབྲེལ་དུ་ཤེས་ན་རྟེན་འབྲེལ་ཟེར་བ་ཡིན། །གྱུར་ཅིག་ཤོག་ཅིག་འདུག་ཚད་ལ་སྨོན་ལམ་ཟེར་བ་མིན། །འཁོར་གསུམ་རྣམ་པར་མི་རྟོག་ན་སྨོན་ལམ་ཟེར་བ་
ཡིན།། ཅེས་སྨྲས་སོ།། ༈ ཡང་འགའ་རེ། ཆོས་རྗེ་ཀུན་ལེགས་པ་རྒྱལ་ཁམས་ཕྱོགས་མེད་ཀྱང་ལ་ཕེབས་ཀྱི་འདུག་ལྟད་མོ་ངོ་མཚར་བ་ཇི་འདྲ་གཟིགས་ཟེར་བ་ལ་འདི་སྐད་བྱས། དགུང་སྔོན་དབྱིངས་ལ་ལྡིང་བ་ཡི།
བྱ་རྒྱལ་ཚོགས་པའི་ལྟད་མོ་ལ། །སྤུ་མདོངས་ཀྱི་ཁྲོམ་ཐོགས་ཆོད་པ་དེ། །རྒྱ་ཡུལ་གྱི་རྨ་བྱ་སྤུ་སྡུག་མཐོང༌། །སངས་རྒྱས་བསྟན་པའི་སྒོར་ཞུགས་ནས། །འཆི་དྲན་ཚོགས་པའི་ལྟད་མོ་
༈ ལ༑ །ཚོགས་བསགས་ཁྲོམ་ཐགས་ཆོད་པ་དེ། །ཡང་དག་བཤེས་གཉེན་ཇོ་བོ་མཐོང༌། །གངས་དཀར་ཤེལ་གྱི་ཟུར་ཁ་ན། །གཅན་གཟན་ཚོགས་པའི་ལྟད་མོ་ལ། །དཔའ་རྩལ་གྱིས་ཁྲོམ་

ཐོགས་ཆོད་པ་དེ། །རི་དྭགས་རྒྱལ་པོ་སེང་གེ་མཐོང་། །ཆོས་ཕུང་བརྒྱད་ཁྲི་བཞི་སྟོང་གི །དམ་ཆོས་ཚོགས་པའི་ལྟད་མོ་ལ། །ཟབ་དོན་གྱི་ཁྲོམ་ཐོགས་ཆོད་པ་དེ། །སྨྲ་བསམ་བརྗོད་མེད་
ལྟད་མོ་མཐོང་། །ཤིན་ཏུ་དྭངས་པའི་རྒྱ་མཚོ་ན། །ནོར་བུ་ཚོགས་པའི་ལྟད་མོ་ལ། །ཕུན་ཚོགས་ཀྱི་ཁྲོམ་ཐོགས་ཆོད་པ་དེ། །ཡིད་བཞིན་གྱི་ནོར་མཆོག་བསམ་འཕེལ་མཐོང་། །སེམས་
དཔའི་འགྲོ་དོན་མཛད་པ་ཡི། །རང་འདོད་བྲལ་བའི་ལྟད་མོ་ལ། །ཐུགས་རྗེས་ཁྲོམ་ཐོག་ཆོད་པ་དེ། །རྒྱལ་སྲས་སེམས་དཔའ་ཆེན་པོ་མཐོང་། །མཐའ་བྲལ་ནམ་མཁའ་ཡངས་པ་ལ།
རྒྱུ་སྐར་ཚོགས་པའི་ལྟད་མོ་ལ། །འོད་ཟེར་གྱིས་ཁྲོམ་ཐོག་ཆོད་པ་དེ། །རྟ་བདུན་ཁྲི་གདུགས་ཉི་ཟླ་མཐོང༌། །དབེན་གནས་ཕྱོགས་མེད་རྒྱལ་ཁམས་ན། །བྱ་བཏང་ཚོགས་པའི་ལྟད་མོ་
ལ༑ །ཞེན་ལོག་གིས་ཁྲོམ་ཐོག་ཆོད་པ་དེ། །བཀའ་བརྒྱུད་གསེར་གྱི་ཕྲེང་བ་མཐོང་། །དུས་ངན་གྱི་དཔོན་པོ་མང་པོ་ཡི། །ཆགས་སྡང་ཚོགས་པའི་ལྟད་མོ་ལ། །བཟོད་པའི་ཁྲོམ་ཐོག་ཆོད་
པ་དེ། །འབྲུག་པ་ཀུན་དགའ་ལེགས་པ་མཐོང་། །བསླུ་མེད་ཚད་མ་སོར་བཞག་ནས། །དགེ་བཤེས་ཚོགས་པའི་ལྟད་མོ་ལ། །རིགས་པའི་ཁྲོམ་ཐོག་ཆོད་པ་དེ། །རྗེ་བཙུན་ས་སྐྱ་པཎ་ཆེན་༔

#| ༄༅། །མཐོང་། །ཆོས་ཀྱི་མ་མོ་འདུལ་བ་ཡིས། །ཚུལ་ཁྲིམས་ཅན་ཚོགས་པའི་ལྟད་མོ་ལ། །བསླབ་པའི་ཁྲོམ་ཐོག་ཆོད་པ་དེ། །རྗེ་བཙུན་བློ་བཟང་གྲགས་པ་
མཐོང་༑ །སྒྲུབ་བརྒྱུད་གངས་ཀྱི་རི་བོ་ཡི། །རལ་པ་ཅན་ཚོགས་པའི་ལྟད་མོ་ལ། །བདེ་དྲོད་ཀྱིས་ཁྲོམ་ཐོག་ཆོད་པ་དེ། །དབང་ཕྱུག་མི་ལ་རས་པ་མཐོང༌། །སྒམ་པོ་གདར་གྱི་རི་བོ་
༈ ཡི༑ །དོན་སྒོམ་སྲོག་སྙིང་ལྟད་མོ་ལ། །དོན་སྙིང་པོའི་སྒོམ་ཐོག་ཆོད་པ་དེ། །དྭགས་པོ་ཟླ་འོད་གཞོན་ནུ་མཐོང༌། །ཕག་མོ་གྲུ་ཡི་མཐའ་རྩ་རུ། །བདེ་གཤེགས་སྤྲུལ་པའི་ལྟད་མོ་ལ།
༈ རྒྱལ་བ་དངོས་སུ་བྱོན་པ་ཡི། །འགྲོ་མགོན་ཕག་མོ་གྲུ་པ་མཐོང་། །གཅིག་ཤེས་ཀུན་ལ་མཁས་པ་ཡི། །གནས་ལུགས་རྟོགས་པའི་ལྟད་མོ་ལ། །འཁོར་འདས་རོ་མཉམ་འདྲེས་པ་ཡི།
གླིང་རས་པདྨ་རྡོ་རྗེ་མཐོང༌། །རྒོད་ཀྱི་ཉིན་ལམ་བཅོ་བརྒྱད་ཀྱི། །བསྟན་པས་ཁྱབ་པའི་ལྟད་མོ་ལ། །ཕྱོགས་རིས་མེད་པའི་འགྲོ་དོན་མཁན། །མཉམ་མེད་འབྲུག་པ་ཁུ་དབོན་མཐོང༌།
པ་ཆུ་ཆེན་སྒྲོལ་བ་ཡི། །ཟམ་པ་ཚོགས་པའི་ལྟད་མོ་ལ། །ལྕགས་ཟམ་ཁྲོམ་ཐོག་ཆོད་པ་དེ། །འཛུགས་མཁས་ཐང་སྟོང་རྒྱལ་པོ་མཐོང༌། །གཞན་ཡང་འཁོར་འདས་ཆོས་རྣམས་

ཀྱི༑ །ལེགས་ཉེས་ཤེས་པའི་ལྟད་མོ་ལ། །རྒྱུ་འབྲས་རྟེན་འབྲེལ་གང་ཡང་མཐོང་།། ཞེས་ཀྱང་སྨྲས་སོ།། ༈ ཡང་དགེ་བཤེས་གཅིག་ན་རེ། །སྤྱོདཔ་རི་དྭགས་ལ་དཔེ་བླངས་པའི་ལྟ་སྒོམ་སྤྱོད་གསུམ་ཡོད་པ་
ཅིག་མཛོད་དང་ཟེར་བ་ལ་འདི་སྐད་བྱས། ༈ ན་མོ་གུ་རུ། དྲང་སྲོང་ཐང་དཀར་རྒོད་པོ་འདི། །ནམ་མཁའི་མཐོངས་སུ་རྩེ་སྒྲོ་རྒྱས། །རྣམ་གསུམ་དག་པའི་ཤ་ཁྲག་ཟོས། །རྒོད་ཚང་བྲག་
གི་དབྱིངས་ལ་བྱས། །དེ་ཡང་གནས་ལུགས་ལྟ་བའི་དཔེ། །མཉམ་ཉིད་ཆེན་པོའི་ལྟ་བ་འདི། །རྟོགས་པ་སྟོང་ཉིད་ནམ་མཁར་ལྡིང་། །འགྲོ་ལ་སྙིང་རྗེའི་གཟན་བུ་སྒྲུབ། །མཉམ་ཉིད་བདེ་
ཆེན་གྱི་བྲག་ལ་ཉལ། །ལྷ་བྱ་ཡིད་འོང་གོང་མོ་འདི། །སྤང་ན་བུན་མཚམས་ནས་མགྲིན་སྙན་བསྒྱུར། །གཡའ་ནེའུ་གསེང་ཁྲོད་ནས་རྩྭ་ཆུ་བཙལ། །གཡའ་གངས་མཚམས་སུ་ཉལ་ས་
བྱས༑ །དེ་ཡང་དམིགས་མེད་སྒོམ་པའི་དཔེ། །མི་བསྒོམ་འཁྲུལ་མེད་སྒོམ་པ་དེ། །ཡེ་སྒོམ་ཐོག་ཏུ་རང་བབ་བཞག །སྣ་ཚོགས་སྣང་བ་སྒོམ་དུ་ཤར། །འཁོར་འདས་རང་གི་སེམས་སུ་
རྟོགས༑ །རི་དྭགས་ཤ་དགོ་རྣ་བ་གསུམ། །མཐོ་གསུམ་སྟེང་ནས་རྒྱང་སོ་བཏང༌། །སྤང་ནེའུ་གསེང་ངོས་ལ་དཀྱུས་ཙིས་བྱས། །རྒྱ་ཟོར་བྲག་ལ་བཙན་ས་རྙོག །དེ་ཡང་ཤུགས་འབྱུང་

༈| ༄༅། །སྤྱོད་པའི་དཔེ། །དུས་ཚོད་བཞི་འབྲེལ་སྤྱོད་པ་འདི། །བཟང་ངན་སྐྱེན་ལ་འདི་ཁ་དོར། །ཐོག་བརྫིས་རོ་སྙོམས་ལམ་དུ་ཁྱེར། །སྤྱོད་ལམ་འགྲོ་ལ་ཕན་
སྒྲུབ༑ །བཏུང་བ་འབབ་ཆུ་ལྷུང་ལྷུང་འདི། །གཡའ་གངས་མཚམས་ནས་རང་དྷོལ་སྐྱེས། འདུ་བ་རྣམ་བཞིའི་ནད་རྣམས་སེལ། །དེ་ཡང་སྐུ་གསུམ་འབྲས་བུའི་དཔེ། །སྐྱོན་དག་ཡོན་
4 ཏན་ཀུན་རྫོགས་ནས། །གདོད་ནས་དག་པ་འབྲས་བུ་རྟོགས། །མཚན་ལྡན་བླ་མས་མངོན་སུམ་བསྟན། །ངའི་དབེན་པ་རྒྱལ་ཁམས་ཕྱོགས་མེད་འདི། །ཆགས་སྡང་བོར་ནས་དགེ་སྦྱོར་
༈ འཕེལ༑ །བྱ་སྤྱོད་མཐོང་ཚེ་སྙིང་རྩ་འཁུལ། །འགྲོ་དྲུག་མ་མའི་སྤྲུལ་པར་ཤར། །ང་ཡི་ཕ་ཁང་ལྕོགས་པུ་རང་ཤོང་འདི། །སྲང་མགོར་ཉལ་རུང་གདོང་མཚམས་ཐུབ། །གནས་ཁང་ཁ་
རུ་ཨ་མྲྀ་ཏ། །རེ་དོགས་མེད་པས་སྣང་བ་བདེ། །ང་ཡི་དགེ་སྦྱོར་འཛར་ཉལ་འཁྲིས་མེད་འདི། །འཕྲལ་གང་དལ་ལ་ས་ཆོད་ཆེ། །མངོན་མཚན་ཆུང་ལ་ཡོན་ཏན་ཆེ། །ལམ་སྣ་ཟིན་པའི་
༈ དཔའ་རྒན་ཡིན། །གཞན་ཡང་རྣམ་ཐར་མང་པོ་འདུག །ཆོས་མིན་མིན་ན་གང་ཡང་བཟོད། །དོན་དང་མཐུན་ན་ཅི་བྱས་སླ། །གཏད་མེད་ངང་དུ་ལྷོད་དེ་ཞོག། ཅེས་ཀྱང་སྨྲས་

སོ།། ༈ འབྲོག་སྒོག་མཁར་དུ་འདི་འཐེན་ནོ།། སྐྱེས་ས་སྐྱི་ཤོད་འབྲུག་ཏུ་བྱས་ནས། །འགྲོ་ས་རྒྱལ་ཁམས་ཕྱོགས་མེད་བསྐོར་བ། །ད་ལྟ་གར་གྲོའི་ངེས་ཤེས་མེད་པ། །འོ་འོ་ཆས་རང་ཕྱིན་
ཀྟྲི པ་ཡིན་ཨ་ཧོ། །གཞན་མའི་ཁ་ལ་ཉན་དགོས་མེད་པ་འདི་དགའོ། །དང་པོར་སོ་ཐར་བྱང་སེམས་སྦྱང་བ། །བར་དུ་རང་མདངས་སོ་མར་བཞག་པ། །ཐ་མར་ཐམས་ཅད་གཅིག་ཏུ་འདྲེས་
པ༑ །འོ་འོ་ཆས་རང་ཕྱིན་པ་ཡིན་ཨ་ཧོ། །བྱར་མེད་ལྷུག་པའི་རང་ཉམས་འདི་དགའོ། །དང་པོར་བཅོས་མའི་བླ་མ་བསྒོམ་པ། །བར་དུ་མོས་གུས་ཚད་མེད་གཡོས་པས། །ཐ་མར་བླ་མ་
སེམས་སུ་ཤར་རོ། །འོ་འོ་ཆས་རང་ཕྱིན་པ་ཡིན་ཨ་ཧོ།ྋ །ཅིར་སྣང་བླ་མའི་སྤྲལ་པར་ཤར་བ་འདི་དགའོ། །དང་པོར་སྣང་བ་ལྷ་རུ་སྒོམ་པ། །བར་དུ་ལྷ་ཚོགས་སེམས་སུ་ཤེས་པ། །ཐ་
མར་གཉིས་སྣང་གཅིག་ཏུ་འདྲེས་པ། །འོ་འོ་ཆས་རང་ཕྱིན་པ་ཡིན་ཨ་ཧོ། །བསྐྱེད་རྫོགས་རང་སེམས་འཁོར་ཡུག་འདུག་པ་འདི་དགའོ། །དང་པོར་མི་རྟོགས་ཆེད་དུ་སྒྲུབ་པ། །བར་དུ་
རྟོགས་པའི་ཤེས་ངོ་བལྟས་པ། །ཐ་མར་ཡེ་སྒོམ་རང་ས་ཟིན་པ། །འོ་འོ་ཆས་རང་ཕྱིན་པ་ཡིན་ཨ་ཧོ། །རྣམ་རྟོག་ངོ་བོ་སྐྱེ་མེད་དུ་འདུག་པ་འདི་དགའོ། །དང་པོར་དམིགས་པས་བྱང་ཆུབ་

མགུར་༄༅། །བསྔོས་པ། །བར་དུ་ཚོགས་གཉིས་ཟུང་དུ་འཇུག་པ། །ཐ་མར་བསྔོ་བྱ་བསྔོ་བྱེད་བྲལ་བ། །འོ་འོ་ཆས་རང་ཕྱིན་པ་ཡིན་ཨ་ཧོ། །མཚན་མའི་བསྔོ་བ་ཆོས་སྐུར་
སྐྱོལ་བ་འདི་དགའོ།། ཞེས་ཀྱང་སྨྲས་སོ། །ཡང་དར་བཀྲ་ཤིས་ཀྱི་དབྱངས་རྟ་གཅིག་གྱིས་དང་ཟེར་བ་ལ་འདི་བྱས་སོ།། གངས་དཀར་གྱི་ཁྱུ་རྒྱན་ཏི་སེ་ལ། །དར་སེང་དཀར་མོའི་དར་ཆེན་འཕྱར། །གཡུ་
༈ རལ་ངོམ་པའི་ཕྲུག་ལྕེ་གཡོ། །རྩལ་གསུམ་རྫོགས་པའི་རྒྱན་དུ་འཕྱར། །དེ་ལྟའི་བཀྲ་ཤིས་གནས་འདིར་ཤོག །གཡུ་མཚོ་ཟབ་མོའི་མཐོང་གུར་དུ། །ཡིད་བཞིན་ནོར་བུའི་དར་ཆེན་
༈ ཕྱར༑ །འདོད་ཡོན་འབྱུང་བའི་ཕྲུག་ལྕེ་གཡོ། །བུ་ནོར་འཛོམ་པའི་བཀྲ་ཤིས་ཤོག །མཁའ་ལྟར་དག་པའི་ཆོས་དབྱིངས་ལ། །རྟེན་འབྲེལ་རྒྱ་འབྲས་དར་ཆེན་ཕྱར། །འཁྲུལ་མེད་གཞན་
ཕན་དར་ལྕེ་གཡོ། །བྱང་ཆུབ་སེམས་ཀྱི་བཀྲ་ཤིས་ཤོག །མི་ཡུལ་ཟབ་མོའི་འབྲོག་སྒང་ལ། །དད་པ་ཆེན་པོའི་དར་ཆེན་ཕྱར། །འགྱུར་མེད་ཕྲུག་ལྕེ་ཕྱོགས་བཅུར་གཡོ། །ཅི་བསམ་
༈ འགྲུབ་པའི་བཀྲ་ཤིས་ཤོག། ཅེས་ཀྱང་སྨྲས་སོ།། ༈ ཡང་སྐབས་ཤིག་ན། ཚོགས་འཁོར་གཅིག་འདུག་པའི་གྲལ་དུ། དཔེ་དོན་བསྒྲིགས་པའི་མགུར་མ་གཅིག་གྱིས་ཟེར་བ་ལ་འདི་བྱས་སོ།། སུམ་ཅུ་རྩ་གསུམ་ཕོ་

བྲང་ན། །ཚིག་མདའི་དབང་པོ་གསེར་གྱི་མངལ། །ས་སྲུང་བུ་ཡི་སྟེང་ན་འགྱིང༌། །དེ་ལྷ་མིན་གྱི་དཔུང་ལས་རྒྱལ་བ་ཡིན། །འོག་མིན་ཆོས་དབྱིངས་གཞལ་ཡས་ན། །སེམས་དཔའ་
མགོན་པོ་རྡོ་རྗེ་ལེགས། །འཇའ་འོད་འཁྲིགས་པའི་ཀློང་ན་བཞུགས། །དེ་བདུད་ཀྱི་དཔུང་ལས་རྒྱལ་བ་ཡིན། །མ་བཅོས་རྣམ་དག་གི་གཞལ་ཡས་ན། །རང་རིག་ཀ་དག་གི་རྟོགས་པ་
བཞུགས༑ །ཅིར་སྣང་གི་སྟེང་དུ་སྣང་སེམས་འདྲེས། །དེ་ཡོད་མེད་ཀྱི་ཕྱོགས་ལས་རྒྱལ་བ་ཡིན། །འོག་རྒྱ་མཚོ་གཡུ་ཡི་མཎྜལ་ལ། །ནོར་ཀུན་གྱི་བདག་པོ་ཀླུ་རྒྱལ་དེ། །ཡིད་བཞིན་ནོར་
མཆོག་གི་ཆར་བ་འབེབས། །དབུལ་ཕོངས་ཀྱི་གཡུལ་ལས་རྒྱལ་བ་ཡིན། །འཛིན་མེད་ཆོག་ཤེས་ཀྱི་རྒྱ་མཚོ་ན། །ཚོགས་གཉིས་ནོར་བུའི་དཀོར་མཛོད་ཡོད། །དེ་བདེ་ལེགས་ཀུན་གྱི་
འབྱུང་གནས་ཏེ། །ཉོན་མོངས་ཀྱི་གཡུལ་ལས་རྒྱལ་བ་ཡིན། །དད་པ་འགྱུར་མེད་ཀྱི་ནམ་མཁའ་ལ། །རང་ངོ་རང་ཤེས་ཀྱི་དཀྱིལ་འཁོར་རྒྱས། །གཞན་ཕན་གྱི་འོད་དཀར་ཕྱོགས་བཅུར་
འཕྲོ༑ །དེ་མ་རིག་པའི་གཡུལ་ལས་རྒྱལ་བ་ཡིན། །བཀའ་སྡེ་སྣོད་ཀྱི་བྲག་རི་མཐོན་པོ་ལ། །ཡང་སྙིང་དོན་གྱི་བྱ་རྒྱལ་ལྡིང་། །ཚིག་དོན་འདྲེས་པའི་རྒོད་སྒྲོ་རྒྱས། །དེ་ཐ་སྙད་ཀྱི་གཡུལ་

ཎྜཱ ༄༅། །ལས་རྒྱལ་བ་ཡིན། །རྒྱལ་ཁམས་ཕྱོགས་མེད་ཀྱི་ལོངས་སྤྱོད་ལ། །རྣལ་འབྱོར་ཀུན་ལེགས་ཀྱི་ཕ་བོགས་བྱས། །ས་ཞིང་གི་དཀའ་ལས་མི་དགོས་པ། །དེ་
༦ ཁྲལ་འུ་ལག་གི་གཡུལ་ལས་རྒྱལ་བ་ཡིན།། ཅེས་སྨྲས་སོ།། ༈ ཨོཾ་སྭ་སྟི་སིདྡྷི། རྒྱལ་བའི་ཐུགས་རྗེ་ཨུཏྤལ་རྒྱས་པའི་སྟེང་། །འཇམ་མགོན་རལ་གྲི་ཞུགས་པའི་དཔལ་གྱི་གཟི། །འཁོར་བའི་མུན་པ་གཞོམ་ལ་ཉིན་བྱེད་
ལྟའི༑ །ངོ་མཚར་ནུས་པའི་ཕུལ་ལ་ཕྱག་འཚལ་ལོ། །སྣ་ཚོགས་གདུལ་བྱའི་ངོ་ན་རྣ་བའི་བཅུད། །དྲི་ཟའི་གླུ་དབྱངས་འདྲ་བ་བརྒྱ་ཕྲག་མང༌། །མགུར་ལས་མངོན་འོང་ཐར་པར་དྲངས་པའི་ཐབས། །ཀུན་དགའི་འདོད་དགུར་འཆར་བ་འདི་
ནའོ༑ །འཕགས་པ་ཐུགས་རྗེ་ཆེན་པོའི་སྤྲུལ་པ་རྒྱལ་བའི་དབང་པོ་གསུམ་པ་དཔལ་འབྲུག་པ་རིན་པོ་ཆེ་ཞེས་སྙན་པའི་གྲགས་པས་ས་གསུམ་ཁྱབ་པ་ཆེན་པོ་དེ་ཉིད་ཀྱི་རྡོ་རྗེའི་གསུང་མགུར་མདོར་བསྡུས་ནི། ཤྲཱི་ཡེ་སེ་རུ། སེམས་ཅན་
ཐམས་ཅད་འཁོར་བ་ལས་སྒྲོལ་ཞེས། །རྒྱལ་བའི་སྤྱན་སྔར་དམ་བཅས་སྲིད་པ་རུ། །ཡང་ཡང་སྐྱེས་རབས་ཕྲེང་བཟུང་སྤྲུལ་པ་ཡི། །རྟག་ཏུ་གཞན་དོན་བྱེད་པ་པད་དཀར་གྱིས། །འཇིག་
༈ རྟེན་བྱ་བ་རྒྱབ་ཏུ་སྐྱར་བྱས་ནས། །དབེན་པའི་རི་བོ་རྣམས་སུ་བསམ་གཏན་ལ། །རྩེ་གཅིག་གཞོལ་བར་འདོད་པའི་སྤོང་བ་པོའི། །ཚོགས་ལ་ཕན་པའི་གཏམ་ཞིག་ཅུང་ཟད་སྤྲིངས། །དལ་

འབྱོར་མི་ལུས་ཤིན་ཏུ་རྙེད་དཀའ་ཡང་། །སྔོན་བསགས་མཐུ་ལས་ལན་གཅིག་ཐོབ་དུས་འདིར། །སྟོང་ལོག་མ་བྱེད་གཏན་བདེ་སྒྲུབ་པའི་ཕྱིར། །སྒྲུབ་པ་སྙིང་པོར་ལོངས་ཤིག་སྤོང་བ་པ།
རྩྭ་ཁའི་ཟིལ་པ་འདྲ་བའི་ཚེ་སྲོག་འདི། །ནམ་འཇིག་ངེས་པ་མེད་ན་རྣམ་གཡེང་དང་། །སྙོམས་ལས་ལེ་ལོ་དོར་བའི་དུས་ལགས་པས། །སྨྲ་བཅད་བདག་སྦྱར་གྱིས་ཤིག་བསམ་གཏན་པ།
སྦྲང་མའི་སྦྲང་རྩི་འདྲ་བའི་ཟང་ཟིང་རྫས། །ཇི་ཙམ་བསགས་ཀྱང་སྙིང་པོ་མེད་པའི་ཕྱིར། །བདོག་པ་མི་གཙང་ལུད་བཞིན་དོར་བྱས་ཏེ། །རི་ཁྲོད་དབེན་པ་བསྟེན་ཅིག་སྒོམ་ཆེན་པ། །ཉེ་
འབྲེལ་མཛའ་བཤེས་ཚོང་དུས་མགྲོན་པོ་བཞིན། །ལན་གཅིག་འདུས་ཀྱང་མྱུར་དུ་འབྲལ་ངེས་ན། །སྡུག་བསྔལ་མ་ལུས་སྐྱེད་པའི་རྟེན་གྱུར་པ། །ཆགས་དང་ཞེན་པ་སྤོངས་ཤིག་རྣལ་འབྱོར་
པ༑ །སྲིད་པའི་རྒྱ་མཚོ་གཏིང་རིང་འདིར་ཚུད་ནས། །ཡུན་རིང་ཐལ་ཀྱང་ད་རེས་ཐར་པ་ཡི། ། གོ་སྐབས་ཅུང་ཟད་རྙེད་དུས་དམ་པའི་ཆོས། །བརྩོན་འགྲུས་དྲང་པོས་སྒྲབས་དང་རི་ཁྲོད་
པ༑ །རྒྱལ་བའི་ཡོན་ཏན་མ་ལུས་བླ་མ་ལས། །འབྱུང་བར་འགྱུར་ཞེས་གསུངས་པས་གསོལ་འདེབས་ཤིང་། །དམ་པ་ཀུན་གྱི་རྣམ་ཐར་རྗེས་ཞུགས་ནས། །ཆོས་བཞིན་རྟག་ཏུ་སྤྱོད་དང་བྱ་

| ༄༅། །བཏང་ཚོ། །སྟོང་པ་ཉིད་དང་སྙིང་རྗེའི་སྙིང་པོ་ཅན། །བསམ་དུ་མེད་པ་གཉུག་མའི་རྣལ་འབྱོར་ལ། །རྟག་ཏུ་མཉམ་པར་འཇོག་ཅིང་སྣང་གྲགས་ཀུན། །རང་རྫ
བཞིན་ཤེས་པས་སྤྱོད་དང་ཆོས་པ་རྣམས།། ཞེས་པ་མཁའ་ལ་སྤྱོད་པའི་གནས་མཆོག་གཅིག་ཅར་དཔལ་གྱིས་ནགས་ལྗོངས་སུ་སྒྲུབ་པའི་སྡེར། ཐོག་མར་བརྫངས་པའི་སྒོམ་ཆེན་རྣམས་ལ་གདམས་པའོ།། ༈ གྲོས་འདེབས་ཀྱི་
ཚིག་ལེའུར་བྱས་པ་སྙིང་གི་གདུང་བ་འཇོམས་བྱེད་ལེགས་བཤད་བདུད་རྩིའི་གཏེར་ཞེས་བྱ་བ་བཞུགས་སོ།། ཨོཾ་སྭ་སྟི། ཛམ་ཀླུང་གསེར་གྱི་རི་བོ་འདྲ་བའི་སྐུ། །ཉི་མ་བརྒྱ་ལྡན་མཚན་དཔེའི་འོད་འབར་བས།
j འཇིག་རྟེན་མཆོད་འོས་ཀུན་གྱི་དྲེགས་འཇོམས་པ། །བཅོམ་ལྡན་ལྷ་ཡི་ལྷ་ལ་ཕྱག་འཚལ་ལོ། །འགྲོ་བའི་ཉོན་མོངས་ནད་རྣམས་མ་ལུས་པ། །ཀུན་ནས་སེལ་བྱེད་དམ་ཆོས་བདུད་རྩིའི་
གཏེར༑ །བཤད་སྒྲུབ་ནོར་བུའི་ཡོལ་གོ་རབ་བཟུང་ནས། །རིས་མེད་སྦྱིན་མཛད་རྣམས་ལ་ཕྱག་འཚལ་ལོ། །གནོད་བྱེད་རྣམས་ལ་བརྩེ་བ་ལྷག་པར་རྒྱས། །ཁྲོ་བས་རྩུབ་ལ་རས་བལ་འདབ་
༈ བཞིན་འཇམ། །སྡང་བས་གདུང་ལ་ག་པུར་ལྟར་བསིལ་བའི། །ཡོངས་འཛིན་ངག་གི་དབང་པོས་རྟག་ཏུ་སྐྱོང༌། །རྒྱལ་བའི་སྙིང་རྗེ་ངང་པའི་རྒྱལ་པོ་ནི། །ཡང་ཡང་འགྲོ་བའི་ཡིད་མཚོར་

འཇུག་པ་དེ། །ཐོས་པས་ངལ་གསོའི་དཔྱིད་དུ་རབ་འགྱུར་བའི། །ལེགས་པར་བཤད་པའི་གླུ་དབྱངས་འདི་ལེན་ནོ། །བསོད་ནམས་ཡངས་པའི་ཚོང་ཟོང་གིས་ཐོབ་པ། །བདུད་རྩིའི་ཁང་བར་
འོས་པའི་རིན་ཆེན་སྣོད། །ཡོན་ཏན་གྲངས་ཡས་ཚོགས་ཀྱི་རྟེན་གཅིག་པུ། །མི་གཙང་སྐྱོན་རྣམས་བླུགས་ནས་དོར་མ་བྱེད། །མཚན་མོ་གློག་འགྱུ་ཡུད་ཙམ་སྣང་བྱེད་བཞིན། །སྡུག་བསྔལ་
དྲག་པོས་གཟིར་བའི་སྐྱེ་མང་ལས། །ཐེངས་གཅིག་དལ་འབྱོར་ཚང་བའི་ལུས་ཐོབ་ལ། །དོན་མེད་ཆུད་ཟོས་གཏང་ན་ག་ལ་རུང༌། །འཁོར་བའི་རྒྱ་མཚོ་སྒྲོལ་བའི་གྲུ་བོ་ཆེ། །མི་དགེའི་སྟ་
རེས་བཤག་ན་སླན་ཆད་ནི། །ངལ་བ་ཇི་ཙམ་བྱས་ཀྱང་རྙེད་མི་འགྱུར། །ད་རེས་ཕན་པ་འཚོལ་བའི་སྐབས་ཡིན་ནོ། །སྐད་ཅིག་ཕྱི་མ་ཉིད་དུ་མི་ཤི་བའི། །གདེང་ཐོབ་མེད་པར་རྟག་ཏུ་སྡོད་
གྲབ་ཀྱིས། །མལ་གྱི་མཐའ་མར་མི་བཟད་འགྱོད་པས་གདུངས། །འདུས་བྱས་མི་རྟག་སེམས་ལ་ལྷ་ཆོས་གྱིས། །ཁ་དྲག་དཔུང་དང་གཉེན་མང་བློ་གྲོས་ཆེ། །འོད་ཡངས་ཚ་བོར་འགྲན་
བཟོད་ནོར་ལྡན་ཀྱང༌། །འཆི་དུས་ཕན་པ་ཆོས་ལས་གཞན་མེད་པས། །འཇིག་རྟེན་བྱ་བ་མཆིལ་མའི་ཐལ་བཞིན་སྤོངས། །ལེགས་བྱས་སྨིན་པའི་འབྱོར་པས་ཕྱུག་གྱུར་ཀྱང་། །ད་ལྟ་དབང་

༄༅། །ཡོད་དུས་སུ་མ་སྤྱད་ན། །སེར་སྣས་ངན་འགྲོའི་དོང་དུ་རྟག་ཏུ་ལྟུང༌། །བསགས་ཚད་སྦྱིན་པར་གཏོང་བ་མི་འཐད་དམ། །ལོངས་སྤྱོད་ཕལ་ཆེར་ལུས་སེམས་
1/1/01
ཟུག་རྔུའི་རྒྱུ། །འབད་པས་སྒྲུབ་ཀྱང་དགོས་པ་ཇེ་མང་འགྲོ། །བསགས་ན་ཟིན་མེད་བརླག་པ་མི་བཟོད་པའི། །སྡུག་བསྔལ་ཕུང་པོའི་གཞི་དེ་སྐྱར་ལ་ཐོངས། །བསླུ་བྲིད་ཐབས་ཀྱིས་སྡིག་ལ་
4 སྦྱོར་མཁས་པའི། །གཉེན་དང་མཛའ་འཁོར་སྐྱིད་དུས་ཡིད་ཉེ་ཡང༌། །རྒུད་ན་དགྲ་བོའི་ཐོག་མར་ལྡང་ངེས་པས། །ཉེ་དུའི་འབྲེལ་བ་རྦད་ཀྱིས་ཆོད་ལ་ཞོག །གཞོན་ནུ་ལང་ཚོ་དར་ལ་
╗ བབས་པའི་སྐབས། །ཚེ་འདིའི་རྒྱུ་ཐབས་ཁོ་ནའི་དབང་སོང་ནས། །རྒས་ནས་དཀའ་ཐུབ་སྤྱད་པ་ཇི་ལྟརནུས། །ད་ལྟ་སྙོམས་སེམས་སྐྱར་བའི་དུས་ཚོད་ཡིན། །སྲིད་དང་ཞི་བའི་དགེ་
ལེགས་ཇི་སྙད་པ། །མཚན་ལྡན་བླ་མའི་དྲིན་ལས་གཞན་མིན་ན། །མི་མཉེས་མ་བྱེད་མཉེས་པར་བྱ་བ་ལ། །དུས་རྣམས་ཀུན་ཏུ་འབད་པ་ཆེན་པོས་བསྒྲབས། །ཡོན་ཏན་ཀུན་གྱི་གཞི་མཚུལ་
༈ ཁྲིམས་ཡིན། །འཆལ་ན་སྐྱེ་བ་འབུམ་ཡང་ལོག་པར་ལྟུང༌། །དེས་ན་ཚུལ་གནས་ཐོས་བསམ་སྒོམ་པ་ཡི། །ཐུབ་པའི་བསྟན་ལ་སྙིང་པོ་བླང་བར་བྱོས། །རྟག་ཏུ་རང་དོན་བྱས་པས་འཁོར་བ་

པ༑ །ལས་ཀྱི་ཉེས་པས་ཡང་ཡང་འཁོར་བར་འཁྱམས། །མགོན་རྣམས་གཞན་བདེ་མཛད་པས་ཞི་བ་བརྙེས། །དེ་བས་བདག་གཞན་དོན་གཉིས་བསྒྲུབ་ལ་འབུངས། །སྡུག་བསྔལ་ལས་ངན་
འཛད་པས་ཤིན་ཏུ་དཀའ། །ཀུན་གྱི་གནོད་པ་བདག་གིས་འཁུར་བར་བྱ། །སྐྱིད་ན་དཀོན་མཆོག་མཐུ་ཡིན་བདེ་བ་དེ། །འགྲོ་བ་ཀུན་ལ་ཉེ་རིང་མེད་པར་བགོས། །སེར་སྣའི་ཞགས་པ་སྦྱིན་
པའི་རལ་གྲིས་ཆོད། །འདོད་སྲེད་ཆུ་བོ་ཚུལ་ཁྲིམས་གྲུ་ཡིས་སྒྲོལ། །ཁོང་ཁྲོའི་མེ་དཔུང་བཟོད་པའི་ཆུ་ཡིས་གསོད། ། ལེ་ལོའི་འདམ་རྫབ་བཙོན་འགྲུས་ཤུགས་ཀྱིས་སྒྲོལ། །རྣམ་རྟོག་དྲི་མ་
བསམ་གཏན་ཆུ་ཡིས་ཁྲུས། །གཏི་མུག་མུན་པར་ཤེས་རབ་སྒྲོན་མེ་སྦོར། །ཚུལ་འདིས་སྲིད་རྒྱན་བཅད་ནས་ཞི་བར་འགྲོ། །དེ་ནི་རྒྱལ་རྣམས་གཤེགས་པའི་ཐེམ་སྐས་ཡིན། །ཐར་པའི
གྲོང་ཁྱེར་ཆེ་ལ་མྱུར་འཇུག་ནས། །སྨིན་བྱེད་དབང་ཐོབ་རིམ་གཉིས་ཟུང་འཇུག་གིས། །རྩ་རླུང་ཐིག་ལེ་སྦྱངས་ནས་སྐུ་དང་གསུང༌། །ཐུགས་ཀྱི་རྡོ་རྗེ་འགྲུབ་པར་བྱེད་པ་ཡིན། །མདོར་ན་
མདོ་རྒྱུད་ཀུན་གྱི་སྙིང་པོ་ནི། །ཕྱག་རྒྱ་ཆེན་པོ་ཟེར་བའི་སྒྲ་བོ་ཆེ། །མངོན་སུམ་གཏན་ལ་འབེབས་པའི་གདམས་ངག་ནི། །རྒྱལ་དབང་བཀའ་བརྒྱུད་ཡབ་སྲས་འདི་སྐད་གསུང༌། །དོན་མེད་

ཀྟྲི༄༅། །རྩོམ་དང་མུ་ཅོར་སྨྲ་བ་སོགས། །ཕྱག་དར་ཁྲོད་ཀྱི་རྩྭ་བཞིན་དོར་བྱས་ཏེ། །སེམས་ཀྱི་གླང་པོ་དྲན་པའི་ལྕགས་ཀྱུས་ཟུང༌། །མི་སྡོད་འབྲོས་པར་རྩོམ་ན་ཅི་བདེ་
།དཔེར་ན་མ་དཀྲུག་འོ་མ་དྭངས་པ་བཞིན། །དམིགས་གཏད་བཟོ་བཅོས་མེད་པར་དྲན་པས་རིག །རབ་ཞིའི་བདེ་བ་རོ་མྱང་མེད་པར་བརྐྱང༌། །གློ་བུར་རྣམ་རྟོག་རྒྱ་ཡན་བཞག་པས་
གྲོལ༑ །རྨུག་བྱེད་འདི་ལ་དྲན་པའི་སྟོབས་ཀྱིས་བརྒལ། །གློད་དེ་བཅིང་བ་མེད་པ་ཉིད་ཀྱིས་གཞི། །དེ་ལྟར་གནས་འགྱུའི་བར་ལག་འགྱེལ་བ་ལ། །རྩེ་གཅིག་རྣལ་འབྱོར་ཡིན་ཞེས་བླ་མས་
༈ གསུངས༑ །ཐག་པ་ནག་པོ་དུག་སྦྲུལ་ཇི་ལྟར་བ། །དེ་ལྟར་འཁོར་བ་རྟོག་པས་བརྟགས་པའི་ཆོས། །གང་ལ་ཨ་འཐས་དབང་གིས་བདེན་པར་སྣང་། །དེ་ཉིད་སྤངས་པས་གྲོལ་བ་མ་ཡིན་
ཀྱང་༑ །རང་གི་མཚན་ཉིད་མཐོང་བས་རྫུན་ཕུག་ཞིག །གང་ཤར་སྟེང་དུ་ལྟ་བ་མན་ངག་ཡིན། །འདི་ཡི་ཡོད་མིན་མེད་མིན་གཉིས་ཀ་མིན། །གཉིས་མིན་མ་ཡིན་སྤྲོས་དང་བྲལ་བར་
ཤེས༑ །དེ་ཚེ་འཛིན་པ་དག་པར་འགྱུར་བ་ཡིན། །དེ་དུས་ཆོས་ཀུན་སྒྱུ་མར་མངོན་སུམ་མཐོང༌། །དེ་ལ་འཁྲུལ་གྲོལ་བར་ལག་འགྱེལ་བར་སྣང༌། །དེ་ཉིད་སྤྲོས་བྲལ་རྣལ་འབྱོར་ཡིན་ཞེས་

བཤད༑ །སེམས་ལ་གློ་བུར་མ་རིག་ལས་ཉོན་མོངས། །སྡུག་བསྔལ་སྣ་ཚོགས་མེད་བཞིན་སྣང་མོད་ཀྱང༌། །སྣང་དུས་ཉིད་ནས་སྟོང་སྟེ་མ་གྲུབ་ཅེས། །ཇི་ལྟར་རྨི་ལམ་སྣ་ཚོགས་མྱོང་ན་
ཡང་༑ །མ་གྲུབ་སད་ཚེ་རྟོགས་པ་ཇི་བཞིན་ནོ། །འཛམ་བུ་གླིང་གི་ཆུ་བོ་ཇི་སྙེད་པ། །རྒྱ་མཚོར་ཞུགས་ཚེ་དབྱེར་མེད་རོ་གཅིག་གྱུར། །རྟེན་ཅིང་འབྲེལ་བར་འབྱུང་བའི་ཆོས་ཐམས་ཅད།
ཆོས་སྐུའི་རོལ་པ་གཅིག་ཏུ་སོང་བ་ལ། །འཁོར་དང་མྱ་ངན་འདས་པ་ཐ་སྙད་ཙམ། །བླང་དང་དོར་བའི་དགག་སྒྲུབ་ག་ལ་ཡོད། །དེ་ལྟར་སྣང་སེམས་བར་ལག་འགྱེལ་བ་དེ། །རོ་གཅིག་
རྣལ་འབྱོར་ཡིན་པར་རྗེ་བཙུན་གསུངས། །ཐམས་ཅད་ཁྱབ་བརྡལ་ཡུག་གཅིག་གྱུར་པ་ཡིས། །བསྒོམ་བྱ་སྒོམ་བྱེད་བློ་ཟད་ཆོས་ཟད་ཐལ། །སྒྱུ་མ་མཁས་པའི་སྒྱ་མའི་དངོས་མེད་པར། ། སྣ་
ཚོགས་སྒྱུ་མ་སྤྲུལ་པ་ཇི་བཞིན་དུ། །སྒྲིབ་པ་ཀུན་དང་བྲལ་བར་གྱུར་པ་ལས། །བདེན་གཉིས་དབྱེར་མེད་རྣམ་འཕྲུལ་མཐའ་ཡས་པ། །སྨོན་ལམ་སྙིང་རྗེའི་དབང་གིས་ཆོས་དབྱིངས་དང༌།
གཉིས་མེད་གཅིག་ཏུ་འཆར་བར་འགྱུར་བ་ཡིན། །དེ་ཡིས་འགྲོ་བའི་ཕན་པ་ཐམས་ཅད་མཛད། །མཉམ་རྗེས་བར་ལག་འགྱེལ་བ་འདི་ཡིན་ལ། །སྒོམ་དུ་མེད་པའི་རྣལ་འབྱོར་འདི་ཀ་རང་།

# ༄༅། །དེ་ལྟར་ཟབ་མོ་དབྱེ་བའི་དགེ་བ་དེས། །དེ་ཉིད་འགྲོ་བ་རྣམས་ཀྱིས་ལེགས་རྟོགས་ཤིང༌། །རྟག་ཏུ་འགྲོ་བའི་དོན་ལ་མི་སྐྱོ་བས། །བྱང་ཆུབ་སྙིང་པོར་མྱུར་དུ་
མཆིས་གྱུར་ཅིག །ཐུབ་པའི་བསྟན་པ་མངོན་པར་དགའ་བའི་ཚལ། །གང་དུ་བཤད་དང་སྒྲུབ་པའི་ཟློས་གར་གྱིས། །རྣམ་རོལ་དགེ་བའི་དཔལ་ལ་ཆས་གྱུར་པའི། །སློབ་པའི་ཚོགས་ལ་
བརྩེ་བས་འདི་བསྒྲགས་སོ།། ཞེས་པ་ཤར་ཀོང་པོའི་ཡུལ་ལྗོངས་ཀྱི་ས་ཡི་ཆ། སྒྲུབ་པའི་སྡེ་ཐུབ་བསྟན་མངོན་པར་དགའ་བའི་ཚལ་དུ། བསམ་གཏན་ཁོ་ན་ལྷུར་ལེན་པ་བླ་མ་དགེ་སློང་དཔལ་འབྱོར་ལེགས་པས་མགོ་བྱས་རྣམ་ལམ་ལ་ཆས་
པ་དང་ཉེ་བའི་དུས། ཤཱཀྱའི་དགེ་སློང་མི་ཕམ་པདྨ་དཀར་པོ་ཕྱོགས་ཐམས་ཅད་ལས་རྣམ་པར་རྒྱལ་བའི་སྡེ། གཙང་མྱང་སྨད་ཀྱི་ཆ་གཡའ་ལུང་གི་རི་བོའི་མགུལ་དུ་ཐུན་མོང་གི་ལོ་ས་ག་ཅན་གྱི་དཀར་པོའི་ཆ་ཡི་རྒྱལ་བ་གཉིས་པ་ལ་སྦྱར་
རོ།། ༈ མཁས་གྲུབ་ཆེན་པོའི་བཞེད་དང་མི་འགལ་བའི། །དོན་དང་དོན་མིན་རྣམ་པར་དབྱེ་བ་ནི། །མི་ཕྱེད་ཚིག་ཚོགས་བློ་ལ་ཡོད་པ་རང༌། །མཁས་པ་མིན་ནོ་ཚིག་དོན་སྲང་ལ་
ཚོགས་གཞོལ༑ །འཁོར་བ་བྲེད་ཅིང་འཆི་བས་འཇིགས་པ་ཡིས། །སྡོམ་གསུམ་ལ་གུས་ཐོས་བསམ་སྒོམ་ལ་འགྲུས། །དེ་འདྲ་མིན་ན་སྣང་ཚུགས་ཁྱེར་ལེགས་པས། །བཙུན་པ་མིན་ནོ་ཆོས་དང་ཞུ་

ཏིག་གྱིས། །ཅིར་སྣང་སེམས་དང་སེམས་ཉིད་གཞི་ལས་སྟོང་། །སྟོང་ཉིད་གདངས་ལ་ཀུན་རྫོབ་རྟེན་འབྱུང་ཤར། །དེ་ལས་ཕྱིར་ཕྱོགས་རྒྱུ་འབྲས་ཁྱད་གསོད་ཚོ། །བཟང་བ་མིན་ནོ་ཁ་དང་
ཞེ་ཕུག་བསྟུན། །ཀུན་ཏུ་དྲན་པའི་སེམས་ཁོ་འཁྱམ་མི་འཇུག །ཤར་བའི་མོད་ལ་གྲོལ་ནས་མི་འགྲོ་ན། །རི་ཕུག་འདག་སྒོ་བྱེས་པ་རྐྱང་པ་ཡིས། །སྒོམ་ཆེན་མིན་ནོ་ཡེངས་མེད་གློད་ལ་
།དམན་པའི་ས་བཟུང་ཧྲུལ་པོའི་གོས་གྱོན་ཅིང༌། །ལྟོ་ལ་གྱོང་འཁུར་གཏམ་ལ་མི་རྩིག་ཀྱང༌། །སྐྱེད་འདོད་རེ་བའི་མགོ་བོ་མ་ཆོག་ན། །བྱ་བཏང་མིན་ནོ་ཞེ་འདོད་ཐེར་ལ་ཕུད།
ལུས་ལ་ན་ཚ་སེམས་སྟེང་ཁམས་འདུས་དང༌། །བརྡེག་འཚོག་འཆི་ལ་ཉེ་བ་གང་ལ་ཡང༌། །རོ་སྙོམས་ལམ་ཁྱེར་གདེང་དང་མི་ལྡན་ན། །རྟོགས་ལྡན་མིན་ནོ་སྐྱོན་ཐོག་བརྫིས་ལ་ཐོངས།
བློས་བྱས་མཚན་མའི་ཆོས་སྤྱོད་ཐམས་ཅད་ཀྱང༌། །རང་གི་ངོ་བོས་སྟོང་བཞིན་མི་སྤྱོད་པར། །སྤྱོད་ལོག་མཐོ་ཅོ་ཆེ་བའི་རྩིང་ཧྲལ་དེ། །རྣལ་འབྱོར་པ་མིན་ཐབས་ཤེས་ཟུང་འཇུག་བསྒོམ།
གོ་ན་ཆོས་རྣམས་ཀུན་གྱི་གནད་ཚང་ཡོད། །མ་གོ་རྒྱལ་བའི་གསུང་ཡང་དལ་བར་ལུས། །ཕན་པའི་གཏམ་ལ་ཉན་མཁན་ཤིན་ཏུ་དཀོན། །མི་ཉན་བསླབ་བྱ་བྱེད་པ་ཤིན་ཏུ་མང་།། དཔལ་སྤོས་

# ༄༅། །སྐྱའི་བསམ་གཏན་སྐྱོང་བ་རྣམས་ལ་པདྨ་དཀར་པོས་གདམས་པའོ།། ༈ སྙིང་གཏམ་ཉི་ཤུ་རྩ་བརྒྱད་པ་ཡིད་ཀྱི་ཐུར་མ་ཞེས་བྱ་བ་བཞུགས། ཨོཾ་སྭ་སྟི། བསྔགས་འོས་ཡོན་ཏན་ཀུན་གྱིས་
མཛེས་པའི་མགོན། །འབད་མེད་གཞན་དོན་མཛད་ཅིང་རྟག་བཞུགས་པ། །འཇམ་པའི་དབྱངས་ཀྱི་དབང་པོ་ཐུགས་རྗེའི་གཏེར། །དེ་རིང་བདག་ལ་དགེ་ལེགས་སྩལ་དུ་གསོལ། །རེ་དོགས་
༜ ཞགས་པས་དམ་པོར་བཅིངས་པ་དག །འཁོར་བའི་བཙོན་རྭ་ཉམས་ངའི་ཁྲོད་འདི་ན། །ད་རེས་མི་འབྲོས་ཕྱིས་ནས་ཐར་དཀའ་བས། །ཕན་མཛད་གསུང་བཞིན་སྒྲབ་ཅིང་སྙིང་གཏམ་ཡིན།
༴ སྲིད་པའི་སྡུག་བསྔལ་མྱོང་ནས་ཡུན་ཅི་ཙམ། །ལྷ་མིའི་དབང་ཕྱུག་ཐོབ་ཀྱང་སླད་མར་ནི། །དམྱལ་མེ་བཟོད་དཀས་འཆོད་པར་གྱུར་པ་ལ། །བསམ་ཡང་སྐྱོ་བས་མི་ཚུགས་སྙིང་གཏམ
ཡིན༑ །དམྱལ་བ་གཤིན་རྗེའི་འཇིག་རྟེན་དུད་འགྲོ་དང༌། །ལྷ་མི་དག་གི་སྐྱེ་བ་གང་ཡིན་དེ། །གནོད་པ་དྲག་པོའི་རྟེན་དུ་གྱུར་པས་ན། །ཡང་སྲིད་མེད་པ་ལེགས་སོ་སྙིང་གཏམ་ཡིན། །
༈ དུས་བཞིའི་འགྱུར་བ་མི་རྟག་སྟོན་པའི་བརྡ། །ཐོག་རྒྱག་ཤི་བ་ངེས་མེད་བསྐུལ་མ་སྟེ། །ཕྱི་ཚེས་སྒྲུབ་པའི་ངང་རིང་མ་ཁོམ་པས། །རངས་པར་ལྷ་ཆོས་རན་ནོ་སྙིང་གཏམ་ཡིན། །ཆུ་བུར་

རླུང་གིས་བསྐྱོད་འདྲའི་གནོད་མང་ཚེ། །དོན་མེད་ངལ་བ་ཞིག་ལ་མ་སྐྱེལ་བར། །གློ་བུར་མགོ་ལ་མེ་ཤོར་ཟློག་པ་ལྟར། །འཆི་ཆོས་རེམ་པ་འཐད་དོ་སྙིང་གཏམ་ཡིན། །ལོངས་སྤྱོད་གཡོ་
ཞིང་སྙིང་པོ་མེད་པ་འདི། །འཚོ་བ་སྡུག་ལ་འབྱོར་ན་སེར་སྣའི་ངང༌། །མཐའ་མ་སུས་ཟ་མེད་པས་གང་བྱུང་བ། །ཅི་དགར་སྦྱིན་པ་ཐོངས་དང་སྙིང་གཏམ་ཡིན། །དགེ་བའི་ལས་ལམ་བཅུ་
ཡིས་ལུས་ངག་ཡིད། །ལེགས་པར་བཅོས་ནས་འདོད་པའི་སྡེ་རྣམས་ཚོ། །མི་གཙང་གོང་བུར་ལྟོས་ལ་ཡིད་དབྱུང་བས། །ཀུན་ཏུ་ཆོག་ཤེས་བརྟེན་པ་སྙིང་གཏམ་ཡིན། བྲེ་མོའི་ཚིག་དང་
དགོས་མེད་འཆལ་བའི་གཏམ། །འཛངས་པས་སྨད་འོས་སྤྱོད་པ་ཀུན་བསྐྱངས་ཏེ། །གླེང་ངམ་བྱ་བའི་སྔོན་དུ་སེམས་བརྟག་ལ། །བླང་དང་དོར་བ་མཛེས་སོ་སྙིང་གཏམ་ཡིན། །སེམས་ནི་
གཡོ་བ་ཅོལ་ཆུང་སྤྲ་ལག་མཁན། །བདུད་ཀྱི་སྒྱ་མའི་རྗེས་སུ་འབྲང་བས་ནྀ། །དྲན་དང་ཤེས་བཞིན་བག་ཡོད་སྒོ་ཆོད་ལ། །གང་དུའང་ཡན་དུ་མ་གཏོང་སྙིང་གཏམ་ཡིན། །སྙིགས་མའི་སྐྱེ་
བོ་འཁང་སྐྱེན་མགུ་དཀའ་བས། །ཀུན་གྱིས་མི་འཕྱའི་སྤྱོད་པ་མི་ཤེས་ཀྱང་། །འདུལ་བ་བཞིན་དུ་རང་གིས་མ་ཁྲེལ་བ། །དགོས་ཀྱི་གཞན་ཟེར་མི་ཉན་སྙིང་གཏམ་ཡིན། །འདི་ནས་བྱང་ཆུབ

༄༅། །སྙིང་པོར་མ་སླེབ་བར། །དཀོན་མཆོག་གསུམ་ལས་སྐྱབས་གཞན་མ་མཆིསཔས། །ལེགས་ཉེས་ཀུན་ལ་བློ་གཏད་དེས་ཆོག་གིས། །སྐྱོབ་བྱེད་གཞན་ནས་མི་
སྦྲུ
་འཚོལ་སྙིང་གཏམ་ཡིན། །བདག་ལས་གཞན་སྐྱེས་འཕངས་ཤིང་རང་ལས་གཞན།ྋ །ཕན་བྱེད་མཆོག་ཏུ་ཤེས་པས་གཞན་དོན་ཕྱིར། །རྫོགས་པའི་བྱང་ཆུབ་འདོད་པའི་སེམས་བསྐྱེད་ན། །
༜ བསོད་ནམས་མཐའ་ཡས་ཐོབ་པ་སྙིང་གཏམ་ཡིན། །མགོ་ལ་སེམས་ཅན་ཁུར་དེ་ཁྱེར་མ་ཐག །མཐའ་ཡས་ཉེས་ལས་བཟློག་ཅིང་འཆིང་བ་ཅན། །རྣམ་གྲོལ་བྱ་བ་བརྩོན་པ་ཐམས་ཅད་
4 ཀྱིས༑ །རབ་ཏུ་འབད་པར་གདམས་པ་སྙིང་གཏམ་ཡིན། །དགེ་བའི་བཤེས་ལ་ཆོས་ཉན་ཇི་བཞིན་སྒྲབ། །ཐེག་གསུམ་མཁས་ནས་རང་གི་ཐེག་པ་ལ། །སྙིང་པོར་བྱེད་པ་ཤནྟ་དེ་བས་
གསུངས༑ །སྤྱོད་འཇུག་སོགས་ལྟར་བསླབ་པ་སྙིང་གཏམ་ཡིན། །དད་པ་དཀར་པོའི་ཆོས་ཀུན་བསྐྱེད་པའི་ཞིང་། །ཁྲིམས་གཙང་འཇིག་རྟེན་ཀུན་གྱིས་མཆོད་འོས་ཏེ། །གཏོང་བས་ཀུན་ཏུ་
༈ དབུལ་བ་སེལ་བྱེད་པ། །གསུམ་འདི་མིག་ལྟར་སྐྱོང་བ་སྙིང་གཏམ་ཡིན། །ཐོས་པས་ཐེ་ཚོམ་གཅོད་ཅིང་དོན་མིན་སྤོངས། །ཁྲེལ་ཡོད་ཉེས་པ་ཀུན་གྱིས་གོས་མི་སྲིད། །ངོ་ཚས་ལེགས་སྤྱད་

ལྷག་པར་འཕེལ་བགྱིད་པས། །སྲོག་བས་གཅེས་པར་བསྲུང་བ་སྙིང་གཏམ་ཡིན། །ཤེས་རབ་ཉོན་མོངས་པ་དང་ཤེས་བྱ་ཡི། །སྒྲིབ་པའི་རི་བོ་འཇོམས་པའི་ཐོ་བ་སྟེ། །དེ་ལྟར་འཕགས་ནོར་
ཡོན་ཏན་ཀུན་གྱི་མཛོད། །སྐྱོ་མེད་བསྒྲུབ་པ་ཁོ་བོའི་སྙིང་གཏམ་ཡིན། །བུ་གཅིག་པུ་ལ་མ་ཡིས་བྱ་བ་བཞིན། །སེམས་ཅན་ཀུན་ལ་ཕན་པ་བདག་གིས་བྱ། །དེ་ཆེད་དམྱལ་བར་གནས་པར་
རབ་དགའ་ན། །གཞན་ལ་སྤྲོ་བ་ཆེས་འཇུག་སྙིང་གཏམ་ཡིན། །བྱམས་པ་ཁོང་ཁྲོ་སྙིང་རྗེ་གནོད་སེམས་དང༌། །གང་གི་དོན་བྱེད་དེ་ལ་བསླུ་བའི་བློ། །འགལ་བ་ཡིན་པས་གནོད་པ་བཟོད་
བྱས་ནས། །ངན་ལན་བཟང་པོས་འཇལ་བ་སྙིང་གཏམ་ཡིན། །ཁ་ཅིག་མ་མ་ལ་ལ་དཔོན་དང་རིགས། །འགའ་ཞིག་འདོད་དང་ནོར་ཡུལ་དབང་སོང་བས། །དམ་ཆོས་མི་ཁོམ་ཀུན་ཀྱང་
ཐབས་མཁས་ཀྱིས། །དགེ་ལ་སྤྲོད་པར་འཚལ་ལོ་སྙིང་གཏམ་ཡིན། །ཆོས་བྱེད་ཀུན་ཀྱང་རྐྱེན་ངན་དྲག་པོ་དང༌། །རྙེད་སོགས་བརྒྱད་ཀྱིས་འཚོ་བས་གཙེས་འགྱུར་བས། །དུས་འདིར་
གཉེན་པས་མགོ་སྙོམས་མ་བྱས་ན། །དགོས་ཁར་བསླུས་པ་ཡིན་ནོ་སྙིང་གཏམ་ཡིན། །བདག་ཏུ་འཛིན་པའི་ཆུ་བོ་ཆེན་པོ་འདི། །རྩད་ནས་མ་མཆིས་མ་བྱས་དེ་སྲིད་དུ། །སྡུག་བསྔལ་རྒྱ་

# |༄༅། །མཚོ་སྐེམ་པར་མི་འགྱུར་བས། །བདག་ལྟའི་དགྲ་བོ་ཐུལ་ཞིག་སྙིང་གཏམ་ཡིན། །སེམས་ཉིད་རྟག་ཏུ་འོད་གསལ་དྲི་མས་སྒྲིབ། །དྲི་མ་གློ་བུར་བྱུང་བས་ཐེར་
ཟུག་མིན། །ཡང་དག་ཉིད་ཀྱིས་ལྟོས་དང་གློ་བུར་པས། །སྟོང་པའི་དེ་ཉིད་རྟོགས་པ་སྙིང་གཏམ་ཡིན། །བརྗོད་པ་ནུས་མིན་བློ་ཡི་ཡུལ་མ་ཡིན། །བླ་མས་བསྟན་དུ་མེད་མོད་འོན་ཀྱང་
འདི༑ །རང་བབ་པཞག་པས་རྗེན་པར་མཐོང་བས་ན། །སོ་སོར་རང་རིག་ཡིན་ནོ་སྙིང་གཏམ་ཡིན། །བལྟ་བྱ་ལྟ་བྱེད་གཉིས་འཛིན་ལྟ་བ་དེ། །བཟང་ཡང་སྒྲོ་བཏགས་ཡིན་པས་བློ་མི་
ཐུབ༑ །གནས་ལུགས་རང་གིས་རིག་པའི་ལྟ་བ་འདི། །མེད་ཀྱང་སྐྱོན་ཞེས་གསུངས་སོ་སྙིང་གཏམ་ཡིན། །དྲི་མ་ཟད་པའི་རྟོགས་ངོའི་སྣང་ཆ་ལ། །ཆོས་ཅན་ཀུན་རྫོབ་བདེན་དང་གཤིས་ཀྱི་
ཚུལ༑ །ཆོས་ཉིད་དོན་དམ་བདེན་པར་བདག་བྱས་ནས། །བདེན་གཉིས་དབྱེར་མེད་བཤད་དོ་སྙིང་གཏམ་ཡིན། །ཚུལ་དེས་སྣང་སྟོང་རིག་སྟོང་གསལ་སྟོང་དང༌། །བདེ་སྟོང་སྟོང་ཉིད་སྙིང་
རྗེ་ཟུང་འཇུག་རྣམས། །མཚོན་པར་ནུས་ཤིང་འཁོར་འདས་དབྱེར་མེད་དང༌། །རྣམ་རྟོག་ཆོས་སྐུའང་གོ་བ་སྙིང་གཏམ་ཡིན། །བསྟན་པ་འཛིན་ཕྱིར་ཐོས་པས་མི་ངོམས་མཛོད། །ཐོས་ཙམ་

དོན་མཐོང་མི་འགྱུར་སྒོམ་པ་གནད། །མ་ཐོས་སྒོམ་པའང་འབྲས་མེད་ཉིད་ཡིན་པས། །ཚུལ་དེ་རང་གཞན་སྦྱོར་བ་སྙིང་གཏམ་ཡིན། །དེ་སྐད་གྲུབ་པའི་གཙུག་རྒྱན་འབྲུག་པ་ཞེས། །ས་ལ་
གསལ་བར་གྲགས་པའི་རིང་ལུགས་པ། །ཕུན་ཚོགས་བོད་ཡུལ་ཤར་གྱི་བཙུན་པ་ནི། །པདྨ་དཀར་པོ་ཞེས་བྱས་བསྒྲགས་པ་ཡིན།། ཞེས་སྙིང་གཏམ་ཉི་ཤུ་རྩ་བརྒྱད་པ། ཡིད་ཀྱི་ཐུར་མ་ཞེས་བྱ་བ། སློབ་
དཔོན་མྱང་སྟོད་རབ་འབྱམས་པ་ཀུན་དགའ་ཆོས་དར་གྲུབ་པའི་འབྱུང་གནས་ར་ལུང་ཐེལ་ནས། ཆོས་སྡེ་དཔལ་འཁོར་བདེ་ཆེན་མངོན་དགའ་གྲྭ་ཚང་གི་སློབ་དཔོན་དུ་འབྱོན་པར་ཆས་པའི་ཚེ། གདན་ས་ཆེན་པོ་མེ་ཏོག་མདངས་འཕྲོག་དེ་ཉིད་ཀྱི་ལྟེ་
བ༑ རི་བོ་གྲུ་འཛིན་གྱི་ངོགས་སྤོས་ངད་ལྡན་པའི་ཞིང་ཁམས་ཀྱི་རྩེ་མོ། དཀའ་ཐུབ་པའི་བསྟི་གནས། བསམ་གཏན་གྱི་ཁང་པ་དབྱངས་ཅན་སྣང་བར། ལྕགས་ཡོས་ཁྱི་ལོའི་ཧོར་ཟླ་དགུ་པའི་ཚེས་ལྔའི་ཉིན་གདམས་
པའོ།། ༈ རིགས་ཐམས་ཅད་ཀྱི་ཁྱབ་བདག་བླ་མ་ལ་ཕྱག་འཚལ་ལོ། །བསམ་གྱིས་མི་ཁྱབ་ཐ་སྙད་ཀུན་ལས་ཆེས་བརྒལ་བས། །ཇི་བཞིན་བརྗོད་པ་ཐམས་ཅད་མཁྱེན་པའང་དབུལ་གྱུར་
པ༑ །གཞོན་ནུ་མ་ཡི་སྙིང་ལ་ཞེན་པའི་བདེ་བ་ལྟར། །སུས་ཀྱང་བསྟན་དུ་མེད་ཀྱིས་རང་གི་རིག་པར་བྱོས། །གྲོགས་དག་དངོས་པོ་ཀུན་གྱི་བྱེད་པོ་ལས། །ལས་དེ་གང་གིས་བྱས་ན་རང་

༈ |༄༅། །གིས་སེམས། །སེམས་ནི་ཀུན་ཏུ་བཙལ་བས་འགར་མི་སྙེད། །སྙེད་མིན་དེ་ལ་དོན་དམ་ཞེས་བྱར་བཏགས། །རབ་རིབ་དབང་གིས་སྐྲ་ཤད་རྣམ་བརྟགས་པ།
མིག་དག་སྐྱེས་བུ་འབད་པ་བརྒྱ་ཕྲག་གིས། །མཐོང་མིན་དེ་ཉིད་ཡང་དག་མཐོང་བ་ཞེས། །འཇིག་རྟེན་ཇི་ལྟར་སྨྲ་བ་དེ་བཞིན་ནོ། །གང་ཕྱིར་སྐྱེ་བ་ཅུང་ཟད་ཡོད་མིན་པས། །འགག་དང་
གནས་པ་མེད་པའང་མ་ཡིན་ནོ། །དེ་བཞིན་སྟོང་མིན་ཡོད་པའང་མ་ཡིན་པས། །སྟོང་ཉིད་ཀྱང་ནི་ཡོད་པར་ག་ལ་འགྱུར། །ཀྱེ་མ་བླ་མའི་བྱིན་རླབས་མ་ཐོབ་བར། །དེ་ཡིས་ལྷན་ཅིག་སྐྱེས་
པ་ཇི་ལྟར་མྱོང་། །དེ་ཕྱིར་མོས་གུས་ཆེན་པོས་འོ་དོད་ཀྱིས། །ཐ་མལ་ཤེས་པ་སྙིང་དབུས་སད་པར་ངེས། །ཀྱེ་ཀྱེ་གྲོགས་དག་བྱས་པ་ཐམས་ཅད་ནི། །དོན་མེད་སྡུག་བསྔལ་བསྐྱེད་པའི་རྒྱུར་
འགྱུར་བས། །བསྒོམ་དང་སྒོམ་པ་ཐམས་ཅད་ཡོངས་དོར་ལ། །བསམ་དུ་མེད་པ་གཉུག་མའི་ངང་ལ་ཞོག གང་ཞིག་ཡུལ་ལ་རྣམ་པར་འཕྲོ་བའི་སེམས། །ཇི་ལྟར་ཆུ་ལ་ཆུ་བཞག་བཞིན་
༈ དུའོ༑ །གང་ནས་བྱུང་ཞིང་གང་དུ་གནས་པ་དང༌། །གང་དུ་ནུས་པ་ལྟོས་དང་གཞི་རྩ་བྲལ། །དེས་ན་སྣང་སྲིད་གྲགས་པ་འདི་ལས་གཞན། །སྟོང་ཉིད་ཡོད་ཅེས་པད་དཀར་མི་སྨྲ་ཞིང༌།

གདོང་དུ་འབབ་པ་སྲིད་ཞིའི་རོལ་པ་རྣམས། །བདེ་བ་ཆེན་པོ་གཅིག་ཏུ་བསྒྱུར་ཅིག་ལོ། །སྐྲ་རྩེ་ཙམ་དུ་ཕྲ་བའི་ཞེན་པས་ཀྱང༌། །སྡུག་བསྔལ་ཆེན་པོ་འདི་ཀུན་སྦྱར་བྱས་ནས། །གང་ལ་འདོད་
ཅིང་སྲེད་པ་དེ་བོར་ལ། །ཆུ་བོའི་རྒྱུན་བཞིན་མཉམ་པར་ཞོག་དང་ཀྱེ། །གང་ཡང་འཛིན་པ་བྲལ་བའི་སེམས་ནི་རྟོགས་གྱུར་པ། །ཐམས་ཅད་དེ་ཡིན་དེ་ལས་གཞན་ཞིག་མི་རྙེད་པས། །སྤང་
དུ་མེད་ཅིང་བླང་བར་བྱ་བའང་མ་མཆིས་ལ། །རེ་བ་ཟད་པས་དོགས་པའང་རིང་དུ་བྲོས་ནས་སོང༌། །ཇི་ལྟར་ནགས་ལ་ཤིང་ལས་མེ་ལྕེ་ལ། །ཤུགས་དྲག་འཐོར་བའི་རླུང་ནི་མཛའ་བོར་
གྱུར༑ །དེ་ལྟར་འགྲོ་རྣམས་རྟག་ཏུ་འཚེངས་བྱས་པས། །ཡུལ་འདི་རྣམས་ཀྱི་ནུས་པས་དེ་གྲོལ་ལོ། །མ་བརྟགས་ཤིན་ཏུ་ཉམས་དགའ་ཀུན་རྫོབ་ཆོས། །སྒྱུ་མས་སྤྲུལ་པའི་གླང་པོ་ཇི་ལྟ་
བར༑ །མེད་བཞིན་སྣང་ལ་རང་བཞིན་མ་གྲུབ་པའི། །རང་མཚང་རིག་ན་སུ་ཞིག་འཆིང་བར་འགྱུར། །རྨི་ལམ་རྨིས་པ་དེ་ངོར་གྲུབ་པ་དང༌། །སད་ན་རྫུན་པ་དེ་ལྟར་དངོས་ཀུན་ཀྱང༌། །
གཏི་མུག་གཉིད་ལོག་དེ་སྲིད་བདེན་པ་དང༌། །གཉིད་སད་ན་ནི་མེད་པ་ཁོ་ནའོ། །ཐབས་དང་ཤེས་རབ་ཡན་གར་བས། །སྲིད་པའི་ཕ་མཐར་བགྲོད་པ་མིན། །གཉེན་པོ་མཉམ་པར་སྦྱར་བྱེད་

༈ ༄༅། །ན། །སྲིད་དང་ཞི་ལ་མི་གནས་སོ། །ཆོས་རྣམས་ཐམས་ཅད་གདོད་ནས་དག་པའི་རང་བཞིན་དུ། །མཐོང་བས་མི་དམིགས་བཞིན་དུ་འགྲོ་བ་མགོན་མེད་
རྣམས༑ །སྒྲོལ་བར་བྱ་ཕྱིར་སྙིང་རྗེའི་དབང་གིས་སྦྱིན་སོགས་ལ། །ལྷག་པར་བརྩོན་པ་དེ་ནི་དེ་བཞིན་གཤེགས། །ཡིད་བཞིན་ནོར་བུ་བཞིན་དུ་འབད་མེད་པར། །འགྲོ་བའི་རེ་བ་མ་ལུས་
རྫོགས་བྱེད་པའི། །ཟབ་དང་རྒྱ་ཆེའི་ཡོན་ཏན་ཀུན་གྱི་གཏེར། །རྡོ་རྗེ་འཆང་དབང་པ་ལ་ཕྱག་བགྱིའོ། །དེ་སྐད་གངས་རིའི་ཁྲོད་ཀྱི་སྤོང་བ་པ། །པདྨ་དཀར་པོ་ཞེས་བྱའི་མིང་ཅན་གྱིས།
མང་བར་བཤད་པ་སྤངས་པས་བླང་དོར་དུ། །བདེ་བ་ཙམ་ཞིག་སློབ་བུའི་དོན་དུ་བཀོད།། ཅེས་གྲུབ་པའི་འབྱུང་གནས་ར་ལུང་ཐེལ་གྱི་དཔལ་སྤོས་སྐྱའི་ཡང་དབེན་ནས། ཙ་རི་ཏྲ་ཉམས་རྟོགས་གཅིག་ཏུ་འཆར་བའི་ལྗོངས་
སུ་བསྒོམ་པར་ཆས་པའི་སློབ་མ་འགའ་ལ་གདམས་པའི་སྙིང་གི་ཁུ་བའོ།། ༈ མཁས་དབང་སངས་རྒྱས་རྡོ་རྗེའི་གསུང་མགུར་བཞུགས་སོ།། ཀུན་གསལ་བུ་མོ་ཡི་འགྲམ་པ། །ཆུ་འཛིན་རྒྱན་དང་འགྲོགས་པའི།
༈ དངུལ་ཐིག་བདུད་རྩི་རུ་ཟག་པ། །དོག་མོའི་ས་གཞི་དང་འདྲེས་སོང་། །འཇའ་རིས་ཐིག་ལེ་རུ་འཁྱིལ་བའི། །སྤུ་སྡུག་འདབ་ཆགས་ཀྱི་གར་མཁན། །སྤྲིན་རྔའི་དབྱངས་སྙན་གྱིས་བསྐུལ་༔

ནས༑ །དགའ་སྤྲོའི་རྩེད་འཇོ་ལ་ཞུགས་སོང༌། །ལྦུ་ཕྲེང་དོ་ཤལ་གྱིས་སྒེག་པའི། །རྒྱུན་འབབ་ལྷུང་ལྷུང་གི་སྒྲ་ལྡན། །སྦྲང་ཆར་ཟིམ་བུ་ཡིས་འཕེལ་ནས། །ལྷོ་ཕྱོགས་རྒྱ་མཚོ་དེར་བབས་
སོང་༑ །མཚན་ལྡན་བླ་མ་ཡི་བུ་བརྒྱུད། །ཚུལ་གནས་ཐོས་བསམ་གྱིས་ཚིམ་རྣམས། །བཀའ་བརྒྱུད་རྣམ་ཐར་ཚོ་སྐྱོང་ཕྱིར། །དཔལ་གྱི་བདེ་ཆེན་ལ་ཆས་སོང༌། །དཔེ་དོན་འབྲེལ་
མཚུངས་ཀྱི་སྣང་གླུ། །ཤུགས་འབྱུང་རང་ཉམས་ཀྱི་དབྱངས་རྟ། །དབེན་གནས་ཆོས་འཁོར་གྱི་སྒང་སུ། །ར་སྐད་ཙེར་ཙེར་དུ་འཐེན་ནོ། །ན་མོ་གུ་རུ། །སྟོན་གསུམ་ནམ་ཟླ་ཡི་རྒྱལ་
།འབྲུ་བཅུད་སྨིན་ལེགས་སུ་ཤོར་ནས། །འཇིག་རྟེན་དགེ་མཚན་གྱིས་འགེངས་ཕྱིར། །འཛམ་གླིང་བག་ཕེབས་ལ་སླེབ་བྱུང༌། །ལྷོ་ཕྱོགས་རླུང་གཞོན་གྱི་ཕོ་ཉ། །བསུང་ཞིམ་གྲོགས་
པོ་དང་ལྷན་ཅིག །དོན་མཐུན་ངལ་བསོ་ཡི་སྟེགས་བུར །བསིལ་བྱེད་རྔ་ཡབ་ཏུ་སླེབ་བྱུང་། །ཁྲི་གདུགས་མེ་ཤེལ་གྱི་དཀྱིལ་འཁོར། །འོད་སྟོང་དྲྭ་བ་རུ་སྤྲོ་ཞིང༌། །གླིང་བཞིའི་མུན་པ་ཚོ་
བསལ་ནས། །པད་ཚལ་རྒྱས་བྱེད་ལ་སླེབ་བྱུང༌། །དུས་གསུམ་སངས་རྒྱས་ཀྱི་སྤྱི་གཟུགས། །ཀུན་མཁྱེན་དཔག་བསམ་གྱི་དབང་པོ། །འཁོར་ཚོགས་འབུམ་ཕྲག་གིས་བསྐོར་ནས།

།ཆོས་འཁོར་ཁྲོ་ཕུ་དེར་ཕེབས་བྱུང༌། །དཔེ་གསུམ་དོན་བཟང་དང་རྣམ་བཞི། །མགྲིན་པའི་ལམ་ཆེན་ལས་བརྒྱུད་ནས། །སྐད་ཆ་དོན་གཉེར་གྱི་ཡོན་མཆོད།༄༅། 1/1/01
དགྱེས་དགུའི་རོལ་མོ་རུ་འཐེན་ནོ། །ན་མོ་མ་ཧཱ་མུ་དྲཱ་ཡཾ། །དཔལ་སྙིང་པོའི་དོན་སྟོན་འབྲུག་པ་ཞེས། ྋ །བཀའ་བརྒྱུད་ཀྱི་བསྟན་འཛིན་འགྲན་ཟླ་བྲལ་བྱིན་རླབས་དངོས་གྲུབ་ཀྱི་གོང་བུ་
ཁྱོད༑ །མི་བདག་གི་སྙིང་ལ་རོལ་པར་མཛོད། །གདངས་སྙན་པོའི་འགྱུར་ཁུག་མི་ཤེས་པའི།ྋ །གླུ་མགྲིན་པའི་རྒྱན་དུ་མི་འོས་ཀྱང༌། །སེམས་ངེས་འབྱུང་དྲག་པོས་གདུང་བའི་འཁུན། །
དབུགས་འདར་ཞིང་ཤོར་བ་དག་གམ་ཚུགས། །དུས་མི་རྟག་གློག་གི་རྣམ་འགྱུར་འདི། །ཚེ་ལོང་མེེད་སྟོན་པའི་བླ་མར་འཁུམས། །ཆོས་ཕྱི་བཤོལ་དུ་བཞག་ན་ང་རང་གླེན། །སྙིང་གཟེར་
བུས་འདེབས་པའི་དུས་ལ་བབ། །སྟོབས་ལྡན་དགྲ་འཇོམས་ཀྱི་དཔུང་པ་ཅན། །འཇིག་རྟེན་གྱི་མེས་པོར་རློམ་རྣམས་ཀྱང༌། །ཕུན་ཚོགས་ཀྱི་མངའ་ཐང་ཙམ་བཞག་ནས། །གཅིག་པུར་སྐྱས་
༈ འདེགས་འདི་སྐྱོ་བ་ལ། །ཆགས་སྡང་གི་གཞན་ཀུན་ཕ་མཐར་བསྐྲད། །རང་གཙོ་བོར་རེ་བའི་བརྣབ་སེམས་དང་། །སྡིག་རང་མགོ་ལོག་པའི་ཡི་མུག་གིས། །འགྱོད་ཀྱང་ཕྱིས་པ་ཚོའི་སྐྱོ་བ་

ལ༑ །རང་བསགས་ཀྱི་ནོར་རྫས་གཞན་གྱིས་སྤྱོད། །སྡིག་ལྟུང་གི་བུ་ལོན་སེམས་རྗེས་འབྲང་། །ད་དུང་ནོར་འདོད་ཀྱི་སེར་སྣ་ཅན། །སྡུག་རིན་གྱིས་ཉོ་བ་ཚོའི་སྐྱོ་བ་ལ། །ཚེ་ཚད་ནི་བཞི་
བཅུ་ཁ་རལ་སླེབ། །དེ་ལས་ཀྱང་དུས་མིན་དུ་འཆི་བ་མང་། །གཤིན་རྗེའི་ཟ་རེས་འདི་འབབ་རན་ཀྱང་། །རང་རྟག་པར་རློམ་པ་འདི་སྐྱོ་བ་ལ། །སྔར་བྱས་ཀྱི་རྟེན་འབྲེལ་མི་བསླུ་བས།
དུས་ད་ལྟ་འཛོམས་ཀྱང་མཆེད་ལྕམ་རྣམས། །ཚོང་འདུས་ཀྱི་གནས་མགྲོན་གྱེས་པ་བཞིན། །ཐ་དད་དུ་འགྲོ་བ་འདི་སྐྱོ་བ་ལ། །རྗེ་པཎ་གྲུབ་ཀྱི་ཉི་ཟླ་ནུབ་རིར་འཛེག །གཞན་ཡོངས་འཛིན་གྱི་
རྒྱུ་སྐར་དེ་རྗེས་བཞུད། །བདག་མགོན་མེད་ཀྱི་ལོང་བ་ཐང་དཀྱིལ་དུ། །སྡུག་གྱི་ནར་འཁྱམས་པ་འདི་སྐྱོ་བ་ལ། །དཀོན་མཆོག་གི་མཆོད་རྫས་རང་གིས་སྤྱད། །ཚེ་ཕྱི་མའི་འདུན་ཐབས་རླུ
ལ་བསྐར། །ལས་འབྲས་ཀྱི་རྣམ་དབྱེ་མི་ཤེས་པར། །སེར་གཟུགས་དམྱལ་སྒྲུབ་ཚོའི་སྐྱོ་བ་ལ། །གཤིན་ཕོགས་ཀྱི་ཡོན་གྱིས་བུ་སྨད་གསོ། །གཤིན་ཟས་ཀྱི་རོ་དོམ་ལེན་ལ་རྔམ། །ཚིག་
སྐམ་གྱི་བར་དོའི་ཆོས་བཤད་དོན། །རང་སེམས་ལ་མེད་པ་ཚོའི་སྐྱོ་བ་ལ། །དཀོར་ཟས་ཀྱི་དུག་གིས་གསུས་པ་བཀང༌། །ལས་ངན་གྱི་ཁུར་པོས་གཉའ་བ་ནོན། །ངན་སོང་གི་སྒོ་ཆེན་

སྦྲོ༄༅། །གདངས་པ་ལ། །འཇུག་པར་ཆས་པ་ཚོའི་སྐྱོ་བ་ལ། །གཞན་སྐྱོན་ལ་བལྟ་བའི་མིག་གསལ་ཡང༌། །རང་ཐོག་ཏུ་རྨོངས་པའི་མུན་ཆེན་འཐིབས། །དྲན་མེད་
རྣམ་རྟོག་གི་ལུ་གུ་རྒྱུད། །སྒོམ་མེད་དྲེད་པོ་ངའི་སྐྱོ་བ་ལ། །གཞོན་དུས་ཐོས་བསམ་གྱི་བྱ་བས་གཡེང་། །བར་དུ་བླ་མའི་བཀའ་སྒྲུབ་ཀྱིས་བྲེལ། །དེ་ནི་རྒས་འཁོབ་ཀྱི་ལུས་ཐོབ་པས། །
* མི་ཚེ་འདི་མདོ་མེད་དུ་འཛད་པ་འདྲ། །ཚེའི་ལྷག་མ་རིང་ངམ་ཐུང་ཡང་འདྲ། །བློས་བཏང་གི་ཆོས་ལས་བྱེད་རྒྱུ་མེད། །ནམ་ཤིའི་བར་ཆོས་དང་བསྟུན་པ་ཡི། །དམ་བཅའ་འདི་གེགས་མེད་
༈ དུ་གྲུབ་པར་ཤོག །དཔལ་བདེ་ཆེན་སྟེང་གི་ནགས་ཁྲོད་དུ། །རང་གསལ་གྱི་དྲན་རྒྱུན་ངེས་འབྱུང་དུ། །ལྡང་བྱེད་དུ་སྐྱོན་བརྒྱས་བསྐུལ་བའི་མོད། །སྐྱོ་གླུའི་རོལ་མོ་འདི་མཆོད་པར་
འབུལ༑ །ན་མོ་རཏྣ་གུ་རུ། རྗེ་དུས་གསུམ་སངས་རྒྱས་འགྲོ་བའི་མགོན། །དཔལ་མཚུངས་མེད་ངག་དབང་བཟང་པོ་ཁྱེད། །མི་བདག་གི་སྙིང་ཁར་རྟག་བཞུགས་ནས། །རྒྱུད་སྨིན་ཅིང་
༈ གྲོལ་བར་བྱིན་གྱིས་རློབས། །ང་རང་མགོ་ཐོན་ཙམ་མ་གཏོགས་པ། །ཁོང་གཞན་མའི་རྣམ་འདྲེན་རེ་མེད་ཀྱང༌། །རྗེ་བླ་མའི་དམ་ཚིག་རྒྱར་བཅུག་ནས། །ཕ་རབས་མ་གཅོད་ཅེས་ནན་ཆེར་

གདམས༑ །དེ་མ་བརྗེད་སྙིང་ལ་ཞེན་པའི་ཕྱིར། །བློ་གསལ་རྣམས་ལེགས་བཤད་ཀྱིས་མགྲོན་དུ་གཉེར། །སྒོམ་ཆེན་ལ་དབང་ཁྲིད་མན་ངག་བཏབ། །ལས་ཅི་བྱེད་དོན་དུ་བསྔོས་ལགས་
མོད༑ །དུས་ངན་གྱི་གྲྭ་སློབ་ཁྲེལ་མེད་པོ། །ལྟོ་གོས་ཆོས་གསུམ་གྱིས་བརྐྱངས་པའི་མཐར། །མགུ་མེད་འཁང་ར་ཅན་མཐོང་བཞིན་དུ། །ད་གཅིག་པུར་རང་མགོ་མི་འདོན་རེ། །ཆོས་
ཞུས་ཀྱིན་ཤེས་རྒྱུད་ཇེ་རེང་གྱུར། །ལོ་ལོན་གྱིན་ཆོས་དང་འགལ་དུ་སོང་། །ཡུན་སོང་གིན་རོ་གྱོང་མཐོང་བཞིན་དུ། །ད་འདུ་འཛིའི་གྲོགས་ངན་མི་སྤོང་རེ། །སྔོན་བླ་མའི་ངོ་འཛིན་སློབ་མས་
བྱེད༑ །དུས་དེང་སང་དེ་ལས་ལྡོག་ཀྱང་འཁང༌། །དམ་ཉམས་ཀྱི་ཁྱུ་ཆེན་མཐོང་བཞིན་དུ། །ད་སྨྲ་བཅད་ཀྱི་བརྟུལ་ཞུགས་མི་ལེན་རེ། །སྔོན་བླ་མས་སེམས་ངོ་ཕར་སྤྲོད་ཀྱང༌། །དུས་དེང་
སང་སློབ་མས་ཚུལ་ལ་སྤྱོད། །ཞྭས་འདོམས་དཀྲིས་བྱེད་པ་འདི་མཐོང་བཞིན་དུ། །ད་བྱ་བཏང་གཙང་མ་ཅིག་མི་བྱེད་རེ། །ངག་འཇམ་པོས་གདམས་ངག་ཕར་བསླབ་ཀྱང༌། །ཚིག་རྩུབ་
མོས་ཚུར་ལ་འཇུན་ཐར་གཏོང༌། །མི་བྱས་ཆུང་ཡུས་ཆེ་འདྲ་མཐོང་བཞིན་དུ། །ད་འཁོར་བཅས་སྤྲོས་པ་མི་གཅོད་རེ། །རང་མ་ཐུལ་བཞིན་དུ་གཞན་འདུལ་བའི། །བསམ་སྦྱོར་དེ་འདུན་མའི་

༄༅། །ཕུང་གཞིར་གོ །འགྲོ་དོན་ལྟར་སྣང་འདི་མཐོང་བཞིན་དུ། །ད་རང་རྒྱུད་ཁོ་ན་མི་འདུལ་རེ། །ཆོས་ལུང་དང་རིག་པ་མང་ཤེས་ཀྱང་། །དུས་འདི་འདྲར་བླུན་པོ་
༅ ལས་ཀྱང་ལོད། །རྨོངས་པ་ཁ་འབྱིན་འདི་མཐོང་བཞིན་དུ། །ད་མྱུར་དུ་འཆི་བར་མི་སྨོན་རེ། །རྗེ་པད་དཀར་འདབ་ཡངས་དུས་ཀྱིས་ཟུམ། །མཆོག་ངག་དབང་བཟང་པོའང་དབྱིངས་སུ་
ཐིམ༑ །རྟེན་སྐྱབས་མེད་མགོན་མེད་འདི་མཐོང་བཞིན་དུ། །ད་མངོན་དགའི་ཞིང་དུ་མི་སྙེགས་རེ། །མི་བདག་གི་ཞེ་མནའ་རེ་ཚིག་བརྒྱད། །སྙིང་ཐག་པ་ཡིན་ཕྱིར་མནའ་མི་ཟ། །དེ་ཇི་
བཞིན་གེགས་མེད་འགྲུབ་མི་འགྲུབ། །ཕ་བླ་མའི་ཐུགས་རྗེ་རག་ལས་བྱུང༌། །གླུ་དེ་ལྟར་དཔལ་གྱི་བདེ་ཆེན་སྟེང་། །ཡབ་བཀའ་བརྒྱུད་བསྟི་བའི་ནགས་ལྗོངས་སུ། །མིག་མཆི་མས་གང་
བའི་གདུང་ཤུགས་ཀྱིས། །སྨྲེ་སྔགས་འདི་ཆ་ཆོའི་དབྱངས་སུ་ཐལ། ༈ རྗེ་ན་མོ་གུ་རུ། ས་འདི་ཀ་དཔལ་གྱི་བདེ་ཆེན་སྟེང་། །རྗེ་གྲུབ་ཐོབ་གོང་མ་བཞུགས་པའི་ཤུལ། །ནགས་
༈ཚང་ཚིང་འཁྲིགས་པའི་བསྟི་གནས་སུ། །སེམས་གང་ཤར་རང་གྲོལ་གྱི་གླུ་གཅིག་ལེན། །སྐྱབས་དཀོན་མཆོག་གསུམ་པོ་སེམས་ལ་རྫོགས། །སེམས་སྐྱེ་མེད་བདེ་ཆེན་དབྱིངས་སུ་ཐིམ། ། ལྩ

ཆོས་ཟུང་འཇུག་གི་ཕོ་ཚུགས་འཛིན་པ་ལས། །གཞན་ཕྱིར་ཆད་ཀྱི་སྐྱབས་འགྲོ་བྱེད་མ་ཤེས། །རིགས་བདག་གི་བླ་མ་སེམས་དང་འདྲེས། །གཟུགས་སྐུ་གདོས་བཅས་ཀྱི་འཛིན་པ་ཡལ།
ལྷུན་གྲུབ་ཀྱི་རང་ཞལ་ལྟ་ལྟ་ནས། །གདངས་འགྱུར་འགུགས་ཀྱི་གསོལ་འདེབས་བྱེད་མ་ཁོམ། །གཤིས་ཁྱབ་གདལ་རིག་པར་ལོངས་པའི་ལྷ། །ཟུང་འཇུག་སྒྱ་འཕྲུལ་གྱི་རོལ་གར་ལས།
བཅས་བཅོས་ཀྱིས་དམིགས་གཏད་ཞིག་སྟེ་ཐལ། །ངས་རྣམ་རྟོག་གི་བསྐྱེད་རིམ་བསྒོམ་མ་ཤེས། །མདངས་འགགས་མེད་དུ་གསོད་བྱེད་རླུང་གི་ཁམས།ྋ །གཞི་རྩ་ཡེ་བྲལ་དུ་ངོ་འཕྲོད་
པས༑ །རླུང་སྔགས་ཟུང་འཇུག་གི་ལམ་ཁྱེར་ལས། །གཞན་མགར་སྦུད་ཀྱི་བརྟུལ་ཞུགས་འཛིན་ལོང་མེད། །སེམས་ཐ་མལ་གྱི་ཤེས་པ་རང་གསལ་འདི། །བཟོད་མེད་དུ་སྐྱར་བའི་རང་
འགྲོས་ཀྱིས། །དོན་སྣང་སྲིད་རྒྱ་ཐེག་མ་གཏོགས་པ། །སྡུག་བཙིར་གྱི་དགེ་སྦྱོར་སློབ་མ་མྱོང་། །རྗེ་རྫོགས་པའི་རྒྱལ་སྲས་ལྷ་རྩེ་བའི། །བཀའ་དྲིན་ལས་རྙེད་པའི་གསང་བའི་གཏམ།
རྨི་ལམ་གྱི་རྐྱེན་གྱིས་བསྐུལ་བའི་མོད། །སྙོམས་ལས་པས་མགྲིན་པ་བཏེགས་ནས་འཐེན། །ན་མོ་རཏྣ་གུ་རུ། །རྗེ་བཀའ་བརྒྱུད་ཀུན་འདུས་ཆོས་ཀྱི་རྗེ། །ལྷ་ཡི་དམ་ཞི་ཁྲོའི་སྤྱི་གཟུགས་

།ལྷ། །དཔལ་ངག་དབང་བཟང་པོ་འགྲོ་བའི་དཔལ། །སྙིང་རང་ནས་དྲན་ནོ་སྙིང་ཁར་བཞུགས། །ས་འདི་ཀ་ཤེད་སྒྲུབ་བརྒྱུད་མཆོད་སྡོང་ཆེ། །གནས་བྷོ་ཊ་སྦྲུ |༄༅།
དཔལ་གྱི་བདེ་ཆེན་གླིང་། །རྗེ་ཨོ་རྒྱན་རྒྱལ་པོའི་གདན་ས་རུ། །མི་ཁོ་བོའི་ཡིད་ལ་འདི་ལྟར་འགྱུས། །སྤྱིར་འཁོར་བ་ལ་སྐྱོ་བ་མ་སྐྱེས་ན། །སྒོས་མྱང་འདས་ཐོབ་པ་ག་ལ་སྲིད། །དོན་དེ་
ལ་དགོངས་ནས་མི་རྟག་པའི། །སློབ་དཔོན་འདི་སྤྲུལ་པའི་གར་མཁན་ཡིན། །སྔོན་མཁས་གྲུབ་འདུ་བའི་ཁྱམས་ཆེན་པོ། །དུས་དེང་སང་བྱ་བྲུན་ཐལ་ཕུང་འཁྱུར། །ངོས་ཡ་ཡོ་ཁྱག་ཁྱོག་གི་
ཁང་པའི་ཐོགས། །ཆུ་འཚག་པའི་ཚག་སེ་ས་ལས་སྒྲུབས། །དཀོན་མཆོག་གི་རྟེན་རྣམས་རྡུལ་ཁྲོད་དུ། །བཞུགས་ས་ལ་ཐིག་པའི་སྐུ་ཁྲུས་གསོལ། །མཆོད་སྤྲིན་གྱི་སྣང་བས་ཐུགས་སུན་
པའི༑ །ལྷ་ཚོགས་རྣམས་མུན་པར་སོར་སྡུད་བསྒོམ། །སྔོན་སྒོམ་ཆེན་བསྟི་བའི་སྤྱིལ་བུ་འགའ། །དུས་དེང་སང་ཁྱིམ་པས་ལོངས་སུ་སྤྱོད། །ཕལ་ཆེར་ཟྭ་ཚོད་ཀྱི་ལྡུམ་རར་སོང་། །ཕུག་
༈ རོན་དང་རི་བོང་ངང་གིས་འཐབ། །སྔོན་བསྟན་པའི་འཕེལ་འགྲིབ་ཅུང་ཟད་ལའང་། །བསྟན་འཛིན་རྣམས་སྐྱོ་ཤེས་རྣམ་འགྱུར་སྟོན། །དུས་དེང་སང་སྣང་ཚུལ་འདི་གཟིགས་ཀྱང་། །བསྲན་527

ཚུགས་པའི་སྙིང་དེ་ལྕགས་གོང་ཡིན། །འདི་མཐོང་གིན་སྐྱོ་བ་སྙིང་ནས་སྐྱེས། །ཚེ་མི་རྟག་སྟོན་པའི་བླ་མ་དྲན། །ད་གང་ལ་བསམ་ཡང་སྙིང་པོ་མེད། །གནས་རི་ཁྲོད་ཟིན་པར་བྱིན་གྱིས་
རློབས༑ །དཔལ་མགོན་པོ་ལྕམ་དྲལ་སྟོབས་བསྐྱེད་པ། །ལྷ་ཚོགས་ཀྱི་བདག་པོ་གཉིད་ལས་སློང༌། །སྔོན་གཡར་དམ་བཅས་བཞིན་གནས་འདི་རུ། །ཕྲིན་ལས་ཀྱི་དར་ཆེན་མྱུར་དུ་
ཕྱོར༑ །དེ་སྐད་སྨྲས་པ་འདི་དགའ་ནས་མིན། །ཡིད་གློང་གློང་མཆི་མས་གདོང་པ་བརླན། །སྒྲ་མི་གསལ་འཛེར་འཛེར་སྐྱོ་བའི་གླུ། །ལམ་མགྲིན་པ་བརྒྱུད་དེ་ཁ་ནས་ཤོར།། འཇམ་པའི་
དབྱངས་དངོས་བུདྡྷ་བཛྲ་གྱི་གསུང་མགུར་སྒྲི། ༈ ལྷ་རྩེ་བ་ངག་དབང་བཟང་པོའི་མགུར་ནི། དུས་གསུམ་སངས་རྒྱས་སྤྲུལ་པའི་སྐུ། །ཀུན་མཁྱེན་འབྲུག་པའི་ཞབས་ལ་འདུད། །བུ་ཕ་དང་མཉམ་པའི་
དངོས་གྲུབ་ཞུ། །སྤྲང་པོའི་རྒྱལ་ཁམས་ཕྱོགས་མེད་པའི། །ཡིན་ལུགས་ཟུར་ཙམ་མ་བཤད་ན། །འཇིག་རྟེན་མི་རྣམས་ཐེ་ཚོམ་འཆར། །དེས་ན་སྤྲང་པོའི་ཡིན་ལུགས་ཡོད། །ལྟ་བ་ཁས་
ལེན་བྲལ་བ་ཡིན། །སྒོམ་པ་ཡིད་བྱེད་བྲལ་བ་ཡིན། །སྤྱོད་པ་བླང་དོར་བྲལ་བ་ཡིན། །བྲལ་གསུམ་སྤྲང་པོའི་ལྟ་སྒོམ་ཡིན། །བླ་མ་ཀུན་མཁྱེན་འབྲུག་པ་ཡིན། །ཉམས་ལེན་གསོལ་

།འདེབས་མོས་གུས་ཡིན། །ཡོན་ཏན་བླ་མའི་བྱིན་རླབས་ཡིན། །ཡིན་གསུམ་སྤྲང་པོའི་ལག་ལེན་ཡིན། །དང་པོར་ཟབ་མོ་སེམས་བསྐྱེད་ནས། །ཟབ་མོ་ཟུང༄༅།
འཇུག་བསྐྱེད་རིམ་བཟླས། །རྒྱ་ཆེ་ཟབ་མོའི་བསྔོ་བ་ཡིན། །ཟབ་གསུམ་སྤྲང་པོའི་སྤྲོས་བཅས་ཡིན། །གར་ཡང་སྒོས་མཛའ་མེད་ལགས་ཤིང་། །སུ་དང་འཁོན་པ་མེད་པ་དང་། །ཚེ་འདི་
སྒྲུབ་བློ་མེད་པ་གསུམ། །མེད་གསུམ་སྤྲང་པོའི་རྣམ་ཐར་ཡིན། །བདེ་སྐྱིད་སྒྲུབ་བློ་མ་མཆིས་ཤིང༌། །སྡུག་བསྔལ་སྤང་བློ་བདག་ལ་མེད། །འཆི་བདག་བདུད་ལ་མི་འཇིགས་པ།
གསུམ་སྤྲང་པོའི་གདེང་ཚད་ཡིན། །དེ་ཚོ་སྤྲང་པོའི་ཡིན་ལུགས་བདོག། ཅེས་དང་། ན་མོ་མ་ཧཱ་མུ་དྲཱ་ཡ། བཀའ་བརྒྱུད་ཀུན་འདུས་ཀྱི་རྗེ་བཙུན་ལ། །ལྟ་བ་ཞིག་ཡོད་དོ་སྐད་ཆེ་བ།
རང་ངོ་རང་ཤེས་ལས་གཞན་མ་མཆིས། །བཀའ་བརྒྱུད་ཀུན་འདུས་ཀྱི་རྗེ་བཙུན་ལ། །སྒོམ་པ་ཞིག་ཡོད་དོ་སྐད་ཆེ་བ། ྋ།མ་ཡེངས་མི་སྒོམ་ལས་གཞན་མ་མཆིས། །བཀའ་བརྒྱུད་ཀུན
འདུས་ཀྱི་རྗེ་བཙུན་ལ། །སྤྱོད་པ་ཞིག་ཡོད༴ རྐྱེན་ངན་ལམ་ཁྱེར་ལས་གཞན༴ བཀའ་བརྒྱུད་ཀུན་འདུས་ཀྱི་རྗེ་བཙུན་ལ། །འབྲས་བུ་ཞིག་ཡོད༴ ལྷུན་གྲུབ་ཆེན་པོ་ལས་གཞན་མ་

མཆིས༑ །དེ་དགོངས་སམ་མཁྱེན་ནམ་ལས་འཕྲོ་ཅན། །གཅིག་ཤེས་ཀུན་གྲོལ་སྐད་པ་དེ། །རང་རིག་ངོ་ཤེས་འདི་ཀ་ཡིན། །ཚོགས་གཉིས་ཟུང་འབྲེལ་སྐད་པ་དེ། །ཡེངས་མེད་རྒྱུན་གྱི་
རྣལ་འབྱོར་ཡིན། །སྦྱ་ལུས་འོད་གསལ་ཟུང་འཇུག་དེ། །རང་སེམས་ལྷ་སྐར་དྲན་ཙམ་ཡིན། །བསྒོམ་བྱ་སྒོམ་བྱེད་མེད་པ་དེ། །གནས་ལུགས་རང་ངོ་ཤེས་པ་ཡིན། །སེམས་ལ་ངེས་
ཤེས་སྐྱེས་པ་དེ། །ཉམས་མྱོང་ཀུན་གྱི་ཡང་རྩེ་ཡིན། །དྲུང་གནས་དགེ་འདུན་རབ་རྒྱས་ལ། །ངག་དབང་བཟང་པོས་ཕུལ་འདི་དགེ། ཅེས་དང་། རྗེ་ལ་གསོལ་བ་མ་ཐེབས་ན། །འདི་
ཕྱིའི་བདེ་ལེགས་ག་ལ་འབྱུང༌། །དེ་ཕྱིར་གསོལ་འདེབས་འབད་ཀྱང་འཚལ། །འཆི་བ་སྙིང་ནས་མ་དྲན་ན། །དམ་པའི་ལྷ་ཆོས་ག་ལ་ཡོད། །དེ་ཕྱིར་ནམ་འཆི་ཆ་མེད་སེམས། །རྐྱེན་ངན་
ལམ་དུ་མ་ཁྱེར་ན། །སྔོན་བསགས་སྡིག་པཅི་ལ་འདག །དེ་ཕྱིར་སྡུག་བསྔལ་དང་ལེན་འཚལ། །དྲན་པའི་ལྕགས་ཀྱུས་མ་བཟུང་ན། །རྟོག་པའི་གླང་པོ་ག་ལ་ཐུལ། །དེ་ཕྱིར་ཡེངས་མེད་
དྲན་པ་བསྟེན། །རྣམ་རྟོག་སྒོམ་དུ་མ་ཤར་ན། །སེམས་འཛིན་སྒོམ་དེ་འཆིང་བའི་སྒྲོག དེ་ཕྱིར་རངས་སར་རང་ཞལ་ལྟོས།། ཅེས་དང༌། དུས་གསུམ་རྒྱལ་བའི་མཁྱེན་དང་བརྩེ་བའི་

༈ ༄༅། །གཟུགས། །གངས་ཅན་འགྲོ་བའི་མགོན་པོ་འབྲུག་པའི་ཞབས། །ཐུགས་རྗེའི་མངའ་བདག་ཀུན་མཁྱེན་པདྨ་དཀར། །བརྒྱུད་པར་བཅས་ལ་སྙིང་ནས་ཕྱག་འཚལ་
།ཁྱེད་གསོན་དང་ཆོས་མཛད་སྒྲུབ་པ་པོ། །ལར་དལ་འབྱོར་མི་ལུས་གསེར་ལས་དཀོན། །སྒོས་ཆོས་དང་མཇལ་བ་བརྒྱ་ལ་འགའ། །དུས་ད་རེས་རྟེན་འབྲེལ་འཛོམ་དུས་དེར། །
དགྲ་ཉེ་དུའི་ཕྱོགས་ལ་ཞེ་ཟོན་འཚལ། །ཚེ་འདི་ཕྱིའི་བདེ་ལེགས་མ་ལུས་པ། །རྗེ་བླ་མའི་དྲིན་ལས་གཞན་མིན་པས། །ཡིད་གདུང་ཤུགས་དྲག་པོས་གསོལ་བ་ཐོབ། །དགྲ་ལོག་ལྟའི་ཕྱོགས་
ཞཱི ལ་ཞེ་ཟོན་འཚལ། །གྲོགས་བཟངཔོ་འཁྲི་ཤིང་སྡོང་པོ་འདྲ། །དེ་བླ་མའི་སྤྲུལ་པ་ཡིན་པར་ངེས། །རང་ཆིག་རྐྱ་མ་ཐུབ་བར་དུ་བསྟེན། །དགྲ་ཕྲག་དོག་འདི་ལ་ཞེ་ཟོན་འཚལ། །གནས་
ངེས་མེད་ཀྱི་ཚིག་རེ་འགྲིམ་དུས་སུ། །རང་རང་གི་འདུལ་བའི་ཆོས་ཁྲིམས་དགོས། །མི་མང་པོའི་ཁྲོད་དུ་འདུག་པའི་ཚེ། །ངག་གཞན་སྐྱོན་གླིང་བ་ཞེ་ཟོན་འཚལ། །བསྒོམ་མེད་ཀྱི་ངང་
༈ ནས་ཡེངས་མེད་འདི། །ཡབ་བཀའ་བརྒྱུད་ཀུན་གྱི་བཤུལ་ལམ་ཡིན། །དེ་བློ་འདས་བཟོ་བཅོས་བྲལ་བ་ལ། །དགྲ་བློས་བྱས་འདི་ལ་ཞེ་ཟོན་འཚལ། །ལར་གླང་པོ་རྙེད་ནས་གླང་རྗེས་

ཚོལ༑ །གནད་བློ་བྲལ་རིག་ནས་བློས་བྱས་སྒྲུབ། །སྒོམ་ངོ་བོ་མཐོང་ནས་བདག་པོ་མེད། །མི་དེ་འདྲ་མང་ངོ་ཞེ་ཟོན་གྱིས། །མོས་གུས་དང་ཞེན་ལོག་བློས་བཏང་གསུམ། །སྙིང་རུས་དང་
དག་སྣང་པོ་ཚུགས་གསུམ། །འདི་སྒོམ་ཆེན་རྣམས་ལ་མེད་ཐབས་མེད། །བློ་ལང་ཤོར་འདི་ལ་ཞེ༴ སྟོང་ཉིད་ཀྱི་མདངས་ལ་སྙིང་རྗེ་དང༌། །རྒྱུ་འབྲས་ཀྱི་འདོར་ལེན་མ་ཤེས་ན། །ལམ་
གོལ་ས་ཅན་ལས་མ་འདས་པས། །ཐབས་ཁྱད་དུ་གསོད་ལ་ཞེ༴ ཡེངས་མེད་ཀྱི་ངང་ནས་གསོལ་བ་འདེབས། །བོགས་ཕལ་ཆེར་རླུང་དང་གསང་སྤྱོད་ཆེ། །བྱར་མེད་ཀྱི་ངང་ནས་རྟེན་
འབྲེལ་བསྒྲིག །འཁྲིས་མེད་ཀྱི་ངང་ནས་སྨོན་ལམ་འདེབས། །འདི་ལག་ལེན་ཡིན་ནོ་ཐུགས་ལ་ཆོངས། །ཆོས་མཛད་བསམ་འགྲུབ་ཆོས་བཟང་ལ། །དྲན་པ་བསྐྱལ་ཚིགས་སུ་བཅད་པ་
འདི༑ །བསམ་པ་དགེ་བའི་སྙིང་གཏམ་ཡིན།། ཅེས་དང་། ཆོས་ཀྱི་དབྱིངས་དེར་དབྱེར་མེད་ཀྱང༌། །ཐ་དད་གདུལ་བྱའི་མོས་པ་བཞིན། །གང་འདུལ་དེར་སྟོན་བཀའ་བརྒྱུད་ཀྱི། །བླ་
མའི་ཞབས་ལ་རྟག་ཏུ་འདུད། །ཡེངས་པ་མེད་པའི་བརྩོན་འགྲུས་ཀྱིས། །དྲན་པའི་རྭ་བར་བཅུག་ཙ་ན། །བདེ་གསལ་མི་རྟོག་ཉམས་དང་ལྡན། །ཟག་བཅས་མངོན་ཤེས་ཕྲ་མོོ་འཆར།

ཟླ | ༄༅། །རྩེ་གཅིག་རྣལ་འབྱོར་དེ་ལ་ཟེར། །བླ་མའི་བྱིན་རླབས་ཞུགས་པའི་དུས། །སྔར་གྱི་ཉམས་མྱོང་ཧྲུལ་གྱིས་འཇིག །སེམས་ཉིད་རང་ངོ་རང་གིས་ཤེས། །ཐག་
ཆོད་ངེས་ཤེས་ཆེན་པོ་སྐྱེ། །སྤྲོས་བྲལ་རྣལ་འབྱོར་ཡིན་པར་ངེས། །རིག་པ་རྩ་བྲལ་རྟོགས་པའི་ཚེ། །ཉམས་ལེན་སྣང་བའི་སྟེང་དུ་བདེ། །འགགས་མེད་འཆར་སྒོ་རྒྱན་དུ་ཐོགས། །སྣང་
རིག་འདུ་འབྲལ་མ་མཆིས་པས། །རོ་གཅིག་སློབ་པའི་ཟུང་འཇུག་ལོ། །སྒོམ་དུ་མེད་པའི་རྣལ་འབྱོར་ལ་བདག་གི་གོ་ཚོད་འདི་ལྟར་ཤར། །སྤང་བྱ་འཁོར་བ་ཉོན་མོངས་ཟད། །སྤང་བྱེད་
རཱྀ གཉེན་པོས་ཤེས་སྒྲིབ་དག །ཡེ་ཤེས་གཉིས་མེད་ཚུལ་འཆར་བ། །ཤེས་དང་ཤེས་བྱ་གཅིག་པུའི་དབྱིངས། །ཡེ་ཤེས་མིག་གཅིག་དྲི་མ་མེད། །ཐམས་ཅད་མཁྱེན་གཟིགས་གོ་འཕང་
ཡིན༑ །བདག་གི་གོ་བའི་རི་མོ་ལ། །ནོར་འཁྲུལ་མཆིས་ན་བཟོད་པར་གསོལ།། ཞེས་གསུངས། ༈ ཀརྨ་བསྟན་འཕེལ་མགུར་ནི། མཚན་ཉིད་ཀུན་ལྡན་དགེ་བའི་བཤེས། །འདྲེན་མཆོག་
༈ མཚུངས་བྲལ་རིན་པོ་ཆེ། །སྐྱབས་གཅིག་བསླུ་མེད་འབྲུག་པའི་སྲས། །རྗེས་འཇུག་ཐུགས་རྗེས་བསྐྱབ་ཏུ་གསོལ། །ད་དུས་བསྐལ་པའི་སྙིགས་མ་འདིར། །འཆི་བས་འཇིགས་པའི་བློ་སྐྱེས་

ནས༑ །མྱུར་ལམ་འཚོལ་བའི་སེམས་ཡོད་ཀྱང་། །འདྲ་ལ་འདྲ་མིན་མང་བ་དེ། །དགེ་བའི་བཤེས་གཉེན་ངོས་མ་ཟིན། །ཐེག་ཆེན་གསང་སྔགས་སྒོར་ཞུགས་ནས། །བསླབ་ཅིང་སྒྲུབ
པའི་འབྲས་བུ་ཡང་། །ཕྱི་ལ་ལུས་པས་སྙིང་མ་དགའ། །རི་དྭགས་སྨིག་རྒྱུ་ཟླ་བ་འམ། །རབ་རིབ་ཅན་གྱིས་མཐོང་བ་ལྟར། །དེ་མ་ཡིན་ལ་དེར་འཛིན་གྱིས། །རང་ངོ་མ་ཤེས་ཨ་ཐང
ཆད༑ །བླ་མ་མང་ཡང་མཚན་ལྡན་དཀོན། །སྣོད་ལྡན་སྨིན་ཅིང་མ་གྲོལ་ན། །བཟང་བརྫུ་ཆོས་བཤད་ཉན་ཞིང་རིང༌། །རྣམ་གྲངས་མང་པོས་ཞེན་པ་སུན། །ལྟ་བ་མང་ཡང་རྟོགས་པ་
དཀོན༑ །གནས་ལུགས་རང་ཞལ་མ་མཐོང་ན། །འཁོར་འདས་ཕོ་ཤན་མི་ཕྱེད་པས། །ཁ་ལྟ་སྐམ་པོས་ཞེན་པ་སུན། །བསྒོམ་པ་མང་ཡང་གོམས་པ་དཀོན། །བདག་འཛིན་བྲེ་ཁ་མ་ཕྲི་
བའི༑ །ལོ་གྲངས་བརྩིས་པས་སུ་ལ་ཕན། །གནད་མེད་ཉམས་ལེན་ཞེན་པ་སུན། །སྤྱོད་པ་མང་ཡང་འདུ་ཤེས་དཀོན། །སྤང་བླང་དུས་ཚོད་མཁས་པ་ཡིས། །རྣམ་མཁྱེན་རྒྱུ་རུ་མ་སོང་
ན༑ །ཐོ་ཅོའི་རྩིང་ཧྲལ་ཞེན་པ་སུན། །འབྲས་བུ་མང་ཡང་གཏད་སོ་ཞིག །ཆགས་སྡང་བློ་འཁྲིས་ཟད་པ་དཀོན། །རི་བོ་གསེར་སྒོམ་སུ་ལ་ཕན། །བཟང་འདོད་ཅན་དེ་ཞེན་པ་སུན། ། སྐྱ

།ལར་ནི་ཆོས་རང་བྱེད་འདོད་ཡིད། །བླ་མས་ཅི་གསུངས་དང་ལེན་གྱིས། །ཚེ་འདིའི་འཁྲི་བ་རྦད་གཅོད་ནས། །ལྟོ་གོས་གཏམ་ལ་གྱོང་ཁུར་ནས། །དབེན་༄༅།
གནས་རི་ཁྲོད་མ་འགྲིམ་ན། །སངས་རྒྱས་ཡིད་སྨོན་ཡིན་ཡིན་འདྲ། །འདུག་ཀྱང་མཁོས་དཀའ་ནུས་མ་ཐོན། །རིས་མེད་མ་རྒན་འགྲོ་རྣམས་ལ། །ཕན་སེམས་བདོག་ཀྱང་ཉན་མཁན་
དཀོན༑ །ཐོ་ཕྱིར་བྱུང་བ་ཕལ་ཆེར་ཡང༌། །ཆོས་བཞིན་བསྐྱར་ནས་འགྲོ་ལམ་ཚོལ། །འདིར་སྣང་སྒྲུབ་ནས་མགུ་འདུག་ཀྱང་། །སངས་རྒྱས་ལམ་དུ་འགྲོ་དཀའ་ནས། །ཉེས་པ་སུན་པས་
བཞག་པ་ལགས། །དོན་གཉིས་འགྲུབ་པའི་དུས་བྱུང་ན། །བདག་ཀྱང་ཆེ་ཐབས་ཅིར་མི་སྒྲབ།། ཅེས་གསུངས། ༈ དཔལ་འབྲུག་པ་ཡབ་སྲས་ལ་ན་མོ། མ་རིག་དབང་གིས་འཁྲུལ་
པའི་རྗེས་འབྲང་ནས། །དེ་མ་ཡིན་ལ་དེར་འཛིན་ཞེན་པ་ཡིས། །འཇའ་ཚོན་འཛིན་འདོད་བྱས་པའི་འགྲོ་རྣམས་ལ། །ཐུགས་རྗེས་གཟིགས་ཤིག་ཀུན་མཁྱེན་འབྲུག་པའི་སྲས། །སྔར་
༈ བསགས་བསོད་ནམས་མཐུ་ལས་རྙེད་པ་ཡི། །དལ་འབྱོར་ཆོས་བཅུ་ཚང་བའི་མི་ལུས་འདིར་སྙིང་པོ་ལེན་སྤྲོ་བློ་གྲོས་ལྡན་པའི་མི། །སྤྲང་རྒོད་ཕོ་ཚོད་ཅན་ལ་ཕྲིན་བསྐུར་བ། །རྟོག་དཔྱོད་

མཛོད་དང་ཆོས་དང་མཇལ་ཡང་སྲིད། །སྣང་ཚུལ་ཆོས་རྣམས་སྐད་ཅིག་མི་རྟག་འགྱུར། །རང་རང་ཚེ་ཡང་ཅི་ཙམ་མི་ཤེས་པས། །འདོད་ཡོན་ཚེ་འདིའི་སྣང་བས་མིག་བྲིད་ཀྱང༌། །སྤྱད་
ཅིང་ངོམས་མེད་སྲིད་པ་འཕེལ་བའི་རྒྱུ། །དེས་ན་གང་བྱུང་ཆོག་ཤེས་ནོར་བསྟེན་ནས། །གཏན་དོན་ད་རེས་སྒྲུབ་ན་སྒྲུབ་པ་ཡིན། །མཛའ་འདུས་གཉེན་གྲོགས་ཚོང་འདུས་མགྲོན་པོ་འདྲ།
འདུས་པ་འབྲལ་མེད་སྐད་ཅིག་ངོ་ཤེས་ལ། །རྨི་ལམ་བུ་ཤིའི་སྔག་བསྔལ་བྱེད་པ་ལས། །འབྲེལ་བ་ད་ལྟ་གཅོད་ན་གྲུང་པོ་ཡིན། །ནོར་རྫས་གཉེར་ཁ་རྨི་ལམ་གཏེར་རྙེད་མཚུངས། །ཞེན་
པས་སྙིང་དུ་བཅུག་ན་རང་དབང་མེད། །དེ་ནས་ལོངས་སྤྱོད་འབྱོར་པས་ཕྱུག་དུས་འདིར། །ཕྱི་མའི་རྒྱགས་ཕྱེ་གྲབས་སུ་མ་ཚུད་ན། །གཉིད་སད་ལག་སྟོང་སྦར་མོ་བསྡམ་དང་མཚུངས།
གང་འབྱོར་མཆོད་སྦྱིན་བྱེད་ན་གྲུང་པོ་ཡིན། །སྙན་གྲགས་ཚེ་འདིའི་གཏམ་ལ་ཡིད་དགའ་བས། །ཆགས་སྡང་ཕྲག་དོག་འགྲན་སེམས་ཁོ་ན་ལ། །ལུས་སྲོག་འཕང་མེད་གཏོང་བའི་སྙིང་ཁམ་
ཅན༑ །མནར་མེད་དམྱལ་བའི་སྡུག་བསྔལ་མ་ཐོས་སམ། །གཏོང་ཕོད་ཆོས་ཕྱིར་ནུས་ན་གྲུང་པོ་ཡིན། །སྔོན་ཆད་མི་དགེའི་ལས་བྱས་འགྱོད་བཤགས་དང༌། །ཕྱིས་ནས་སྡོམ་སེམས་བརྟན་

ཎྞཾ ༄༅། །པོ་སྲོག་བཞིན་བསྲུང༌། །ཚེ་གཞུག་དམ་ཆོས་འཚོལ་བའི་བློ་གྲོས་ཀྱིས། །མི་ཚེ་ཐུང་ངུ་བཅད་ཤེས་གྲུང་པོ་ཡིན། །ཆོས་ལ་རེ་མོས་སུ་བཙན་རྒྱལ་བར་གོ
༦ སྐྱབས་གནས་བླ་མའི་གདམས་ངག་མ་ནོར་བར། །མཚན་ཉིད་ལྡན་པའི་དགེ་བའི་བཤེས་བཙལ་ནས། །མིག་འཕང་ཡར་ལ་བལྟས་ན་གྲུང་པོ་ཡིན། །གནས་ལུགས་རང་བཞིན་ཡོངས་ཤེས་
ཕྱག་རྒྱ་ཆེའི། །དངོས་གྲུབ་ཚེ་འདིར་ཐོབ་འདོད་བརྩོན་འགྲུས་ཀྱིས། །ཡང་དག་དྲན་པའི་རང་རྩལ་མོས་གུས་ཆེས། །བསམ་པ་ཆོས་བཞིན་སྤྱོད་ན་གྲུང་པོ་ཡིན། །ཕ་ཡུལ་རྒྱབ་ཏུ་སྐྱར་ནས་
ཕྱོགས་བྲལ་གྱི། །དབེན་གནས་རྣམས་སུ་ལྟོ་གོས་གྱོང་ཁུར་ནས། །མརྒན་དོན་ཕྱིར་སྨོན་ལམ་ཁུར་ཁྱེར་ནས། །ཚེ་དང་སྒྲུབ་པ་མཉམ་ན་གྲུང་པོ་ཡིན། །བཙུན་པ་ཆོག་ཤེས་ཟེར་བ་མང་ན་
ཡང་༑ །ཆོས་དང་ཤེས་རྒྱུད་གང་འདྲེས་དེ་རང་གྲུང༌། །ཕོ་གྲུང་མོ་གྲུང་ཟེར་བ་མང་ན་ཡང༌། །སྡིག་སྤངས་དགེ་སྒྲབ་སུས་བྱེད་དེ་རང་གྲུང༌། །བསོད་ནམས་འདི་ཆེ་ཟེར་བ་མང་ན་
༈ ཡང་༑ །གནས་ལུགས་རང་ངོ་སུས་ཤེས་དེ་རང་ཆེ། །དེ་སྐད་འཇིག་རྟེན་ཡོངས་ལ་དབང་བསྒྱུར་ཞེས། །འཇིག་རྟེན་འདིར་གནས་མགྲིན་གཅིག་བསྔགས་འོས་པ། །འཇིག་རྟེན་ཡོངས་

གྲགས་འབྲུག་པའི་སློབ་མ་དེས། །འཇིག་རྟེན་ཁམས་འདིར་རི་བོ་ཆེན་པོ་ནི། །ང་གྲུང་སྙམ་པའི་སྐལ་ལྡན་རྣམས་ལ་སྨྲས། ཞེས་དང༌། ཨ་ཧོ། དྲན་པ་སངས་རྒྱས་རྒྱ་མཚོའི་ཀློང་།
དུས་གསུམ་སངས་རྒྱས་བཞུགས་ལ་ཕྱག་འཚལ་ལོ། །གང་ཞིག་ཏིང་འཛིན་བསྒོམ་པའི་ཡོན་ཏན་ནི། །བདེ་གཤེགས་རྒྱལ་བས་ཀྱང་ནི་དཔོག་མི་ནུས། །རང་ངོ་མ་ཤེས་འདུས་བྱས་དགེ་རྩ་
ཡང་༑ །འཛམ་གླིང་གསེར་གྱི་མཆོད་རྟེན་གྱིས་བཀང་ལས། །གང་ཞིག་ཏིང་འཛིན་ཐུན་གཅིག་སྒོམ་པ་འཕགས། །བསྐལ་པ་མང་པོའི་སངས་རྒྱས་བསྙེན་བཀུར་ལས། །གང་ཞིག་ཏིང་
འཛིན་ཐུན་གཅིག་སྒོམ་པ་འཕགས། །དེ་ཕྱིར་རང་ངོ་རང་གི་སེམས་ལ་ལྟོས། །སངས་རྒྱས་མངོན་སུམ་རང་ངོར་བཞུགས་པ་ཡིན། །རང་སེམས་ངོ་བོ་སྐད་ཅིག་མཐོང་གྱུར་ན། །དུས་
གསུམ་སངས་རྒྱས་མ་ལུས་མཇལ་དང་མཚུངས། །དེ་ལ་མི་ཤེས་བྱ་བ་ཅི་ཡོད་དམ། །བསམ་མཁན་དྲན་མཁན་ཤེས་པ་དེ་ཀ་རང༌། །སྣ་ཚོགས་ཆུ་ཟླ་ཟླ་བའི་ཆོ་འཕྲུལ་བཞིན། །མི་དྲན་
དགུ་དྲན་དུ་མ་ཅི་འགྱུས་ཀྱང༌། །ཀུན་བྱེད་རྒྱལ་པོ་གཅིག་ལས་ཡོད་པ་མིན། །གཅིག་པུ་དེ་ཡང་དབུས་དང་ཕྱོགས་མཐའ་བྲལ། །སྐྱེ་འགག་གནས་བྲལ་འགྲོ་འོང་མི་མངའ་ཞིང༌། །ངོ་བོ་

༈༄༅། །གདོད་ནས་རང་བྱུང་རྣམ་པར་དག །གཞི་མེད་རྩ་བྲལ་ནམ་མཁའ་ལྟ་བུ་ལ། །ཡོད་པ་མ་ཡིན་ཅི་ཡང་གྲུབ་པ་མེད། །མེད་པ་མ་ཡིན་འཁོར་འདས་ཀུན་གྱི་
གཞི༑ །གཉིས་ཀ་ཡིན་དང་མིན་པ་གང་ཡང་མེད། །བཞག་ན་སྨྲ་བསམ་བརྗོད་མེད་བློ་འདས་ཡིན། །བཤད་ན་འཛད་མེད་བློ་གྲོས་རྒྱ་མཚོ་ཡིན། །མི་མེད་དཔེ་མེད་ཡེ་ནས་ཀ་དག་ལ། །
དུ་མའི་མིང་འདུག་དུ་མའི་དཔེ་ཡང་ཡོད། །འཁོར་འདས་དག་མཉམ་ཆོས་སྐར་མ་རྟོགས་པར། །གྲངས་མེད་མིང་ཡང་སོ་སོ་ཡིན་པ་འདྲ། །དཔེ་ཆ་རེ་རེ་ལས་ཀྱང་རེ་རེ་ཚར། །ཚེ་འདིར་
བྲིས་ཀྱང་ཟད་མཐའ་ཡོད་མ་ཡིན། །དཔེ་མེད་སེམས་ཉིད་རང་གསལ་རྗེན་པ་དེ། །ཤེས་ན་ཆོས་ཀུན་ཁོང་དུ་ཚུད་པ་ཡིན། །བྱ་རྒྱལ་ཁྱུང་ཆེན་མཁའ་ལ་འཕྱོ་བ་ན། །རི་རྣམས་ཐམས་ཅད་
འོག་ཏུ་ཚུད་པ་བཞིན། །འཁོར་འདས་རང་དག་ཆོས་ཉིད་རྟོགས་གྱུར་ན། །ཉོན་མོངས་བརྒྱད་ཁྲི་བཞི་སྟོང་འོག་ཏུ་ཚུད། །དེ་བས་ལོག་ན་སྒོམ་རྒྱུ་ཅི་ཡང་མེད། །འདི་ཉིད་ཤེས་ན་གཅིག་
༈ ཤེས་ཀུན་གྲོལ་ཟེར། །སྣ་ཚོགས་སྣང་བས་སེམས་ལ་ཅི་ཡང་ཤར། །ནམ་མཁར་བྱ་རྗེས་ཆུ་ལ་རི་མོ་བཞིན། །གཏད་མེད་རྒྱ་ཡན་ཁྱབ་གདལ་ཆེན་པོའི་ངང་། །འཁོར་འདས་ཡེ་གྲོལ་བདེ་བ་

ཆེན་པོར་གནས། །ཆོས་སྐུ་སྐྱེ་བ་མེད་པའི་སེམས་ཉིད་དེ། །རང་རིག་ཡེ་ཤེས་གསལ་བའི་ངང་དུ་ཞོག །སྤྲུལ་སྐུ་སྣ་ཚོགས་སྣང་བའི་སེམས་ཉིད་དེ། །གང་ཤར་རང་གྲོལ་རྗེས་མེད་ངང་དུ་
ཞོག ། སྐུ་བཞི་སྐྱེ་བ་མེད་པའི་སེམས་ཉིད་དེ། །ཁྱབ་གདལ་ཀློང་ཡངས་ཆེན་པོའི་ངང་དུ་ཞོག །ས་ལམ་མཐར་ཕྱིན་དབུ་མ་ཆེན་པོ་ཡང༌། །འཛིན་མེད་མཐའ་བྲལ་ཆོས་ཉིད་ཀློང་དུ་
ཞོག །སྒོམ་མེད་འོད་གསལ་ཕྱག་རྒྱ་ཆེན་པོ་ཡང་། །ཆོས་ཀུན་རྣམ་དག་དམིགས་མེད་ངང་དུ་ཞོག །ཆོས་ཉིད་སྣང་ཟད་རྫོགས་པ་ཆེན་པོ་ཡང༌། །འཁོར་འདས་གཉིས་མེད་རང་གྲོལ་ཀློང
དུ་ཞོག །ཕྱག་རྫོགས་དབུ་གསུམ་དབྱེར་མེད་ཆོས་ཀྱི་སྐུ། །བལྟ་བྱ་ལྟ་བྱེད་བྲལ་བའི་ཀློང་དུ་ཞོག །སྒོམ་དང་སྤྱོད་པ་དེ་ཡི་ཤུགས་འབྱུང་ཡིན། །སོ་སོར་ཐར་དང་བྲལ་བའི་ངང་དུ་ཞོག
* ཡེ་ནས་རྫོགས་སངས་རྒྱས་པའི་འབྲས་བུ་ཡང་། །ཡིད་གཉིས་ཐེ་ཚོམ་བྲལ་བའི་ངང་དུ་ཞོག །ཆོས་ཉིད་རོལ་པའི་གླུ་དབྱངས་འདི་བཀོད་མཐུས། །འགྲོ་རྣམས་མ་ལུས་སྒྲོལ་བའི་དོན་བྱེད་
ཤོག༑ མདོ་ཁམས་པས་གདམས་པའོ།། ༈ རིག་འཛིན་འཇའ་ཚོན་སྙིང་པོའི་གསུང་མགུར་ནི། སངས་རྒྱས་གཉིས་པ་ཟླ་འོད་གཞོན་ནུ་དེ། །ཉིན་བསམ་མཚན་བསམ་དུས་རྣམས་ཀུན་ཏུ་དྲན། །མིག་

ཎྜཱ ༄༅། །གི་ཡུལ་དུ་ཞལ་རས་ལྷང་ལྷང་དྲན། །རྣ་བའི་ཡུལ་དུ་གསུང་དབྱངས་ཏིར་ཏིར་དྲན། །ཐུགས་རྗེའི་མངའ་བདག་ཁྱེད་ཀྱིས་གཟིགས་ལགས་སམ། །མ་གྱུར་
སེམས་ཅན་སྡུག་བསྔལ་འདི་བྱིང་ལ། །མཁྱེན་བརྩེ་ནུས་པའི་སྟོབས་ཤུགས་ད་ནི་རེམ། །ང་ནི་བདག་མེད་ཟོ་བའི་ས་ལ་འཁྱམས། །འཆི་བ་མ་དྲན་དཀོར་ཟས་ལོངས་སྤྱོད་རྔམས། །མི་ཚེ་
4 སྟོང་ཟད་སོང་བ་མ་རིག་སྟེ། །མ་ཚོར་རྒས་པ་དེ་འདྲ་སེམས་རེ་སྐྱོ། །ད་ནི་དམ་ཆོས་དྲན་ཀྱང་སྡོད་ལོངས་མེད། །ཟླ་བ་ནུབ་རིའི་ཕྱོགས་ལ་བརྩེ་བ་ལྟར། །ང་ཡི་ཚེ་ཡང་སྣམ་ཟད་མར་མེ་
འདྲ༑ །མཐོ་རིས་བཏང་ངམ་ཡང་ན་དམྱལ་བར་བཏང༌། །ཆོས་ཀྱི་རྒྱལ་པོ་ཟླ་འོད་གཞོན་ནུ་མཁྱེན། །སྐྱིད་ཀྱང་སྡུག་ཀྱང་རྒྱལ་བ་དྲི་མེད་མཁྱེན། །བསྐལ་དུས་སྙིགས་མའི་འགྲོ་རྣམས
བསྐྱབ་ཏུ་གསོལ། །དགེ་བས་འགྲོ་རྣམས་སངས་རྒྱས་མྱུར་ཐོབ་ཤོག། ཞལ་ཆེམ་ནི། ན་མོ་ལོ་ཀི་ཤྭ་ར་ཡ། འཕགས་པ་སྤྱན་རས་གཟིགས་ལ་ཕྱག་འཚལ་ལོ། །སྐྱེས་མཐའ་འཆི་བ་ཡོད་
ཚོགས་༈ཙ་བློ་མ་བདེ། །བསགས་མཐའ་ཟད་པ་མཐོང་བས་ཡིད་མ་ཆེས། །དར་མཐའ་གུད་པ་མཐོང་ཙ་སེམས་མ་དགའ། །བསམ་བློ་བཏང་ན་སེམས་ཡིད་སྐྱོ་བ་ལ། །ཨོ་རྒྱན་མཁྱེན་ནོ་པདྨ་རིན་པོ་

18 །ཐུགས་རྗེས་བཟུང་དང་མཉམ་མེད་སྒམ་པོ་པ། །བྱིན་རླབས་རྩོལ་དང་མི་ཕམ་བློ་གྲོས་ཞབས། །འདུས་པའི་ཐ་མ་སོ་སོར་འབྲལ་ཙ་ན། །མི་རྟག་འགྱུར་བའི་ཆོས་དེ་མངོན་སུམ་
མཐོང་༑ །བརྩེགས་པའི་མཐའ་མ་ཞིག་རལ་བྱུང་ཙ་ན། །ཁང་ཁྱིམ་རིམ་པར་བཟོས་ཀྱང་བློ་ཙ་ལྐོག །དཀོན་མཆོག་མཁྱེན་ནོ་འཕགས་པ་སྤྱན་རས་གཟིགས། །ཐུགས་རྗེས་ཟུངས་དང་རྒྱལ་
དབང་ཀརྨ་པ། །ཁ་ཡི་སོ་བུད་མིག་གིས་གཟུགས་མི་གསལ། །ལུས་ཀྱི་དྲོད་ཤོར་ཟས་ཀྱི་རོ་མི་མྱོང༌། །དྲིན་གྱིས་བརྐྱངས་པའི་བུ་ཚས་མི་ཉན་ན། ། ཤི་བ་མྱུར་སྟབས་ཡོངས་པའི་ཕོ་ཉ་
མཐོང་༑ །མགོན་པོ་ཚེ་དཔག་མེད་ཀྱིས་བསྐྱབ་ཏུ་གསོལ། །རྒྱལ་བ་སྨན་གྱི་རྒྱལ་པོའི་ཐུགས་རྗེས་ཟུངས། །བསྐལ་པ་གྲངས་མེད་དུས་ནས་ད་བར་དུ། །ལས་ལུས་རྣམ་གྲངས་མང་ཡང་
དོན་མ་གྲུབ། །སྔོན་ཚེ་ཐོག་མེད་དུས་ནས་ལས་བསགས་པ། །བདེ་འབྲས་ཉུང་ཞིང་སྡུག་འབྲས་ཁོ་ན་སྒྲུབ། །དམ་པའི་ཆོས་ཅིག་སྙེད་ན་སྙིང་པོ་ཅི། །ད་རེས་དལ་འབྱོར་ཆོས་ལྡན་ལུས་
ཐོབ་ཀྱང་། །གཡེང་བའི་དབང་སོང་རང་ལ་ཡིད་མ་ཆེས། །ཚེ་དང་སྒྲུབ་པ་མཉམ་པས་རྫ་ཁྲོད་དུ། །གཅིག་པུར་སེམས་ལ་དབང་ཐོབ་བྱེད་ཅེས་ལ། །རྐྱེན་དང་ལས་དབང་ཆེས་ཏེ་དཀོར་ལ་

༄༅། །འབག །འདོད་ཐོག་མ་བྱུང་སྤྲང་འཁྱམས་དྲེད་པོར་སོང༌། །ང་ནི་མི་རྟག་འཆི་བ་ཡོང་འདུག་པས། །ལས་འདི་སུས་ཀྱང་མི་བཟློག་འགྲོ་དགོས་ན། །སྨན་
དཔྱད་རྐྱེན་སེལ་བྱས་པས་ཅི་ལ་ཕན། །ང་ལ་དག་གུས་ཡོད་པའི་མི་ཡོད་ན། །ཁ་ཆེམས་ཚིག་གི་ཐ་མ་འདི་ལ་ཉོན། །ཆོས་ཀྱི་བྱུང་ཁུངས་མདོ་རྒྱུད་དཔང་དུ་ཚུགས། །བློ་གཏད་དཀོན་
བརྒྱ་མཆོག་བཟང་བས་སྐྱབས་འགྲོ་གྱིས། །ཕ་མ་སེམས་ཅན་ཀུན་ལ་བྱམས་པ་བསྒོམ། །དམ་ཚིག་སྡོམ་པ་མིག་འབྲས་བཞིན་དུ་བསྲུང༌། །དམན་ས་བཟུང་ཞིང་མི་ཚེ་རི་ལ་སྡོད། །རང་རིག་
ཉེ
ཪ་དྲན་པས་སྐྱོང་ཞིང་རང་ངོ་བཟུང༌། །སྐྱིད་སྡུག་གང་བྱུང་ལམ་ཁྱེར་བློ་སྦྱོང་སྒོམ། །ཅི་བྱས་དམ་པའི་ཆོས་དང་གང་མཐུན་གྱིས། །རྒྱལ་བ་གོང་མའི་རྣམ་ཐར་དྲན་པ་དང༌། །དུས་ངན་ཚེ་ཐུང་
ལྔ་
འདི་ལ་མཚམས་རང་གཅོད། །གང་དང་འགྲོགས་ཀྱང་དུག་གསུམ་འཕེལ་བའི་རྒྱུ། །སྡོད་པ་འདི་ལ་ཆོག་ཤེས་མི་འདུག་པས། །མཐུན་རྐྱེན་གང་འཛོམ་བསྙེན་སྒྲུབ་འབད་འབུད་ཐོན། །
༈ ཚོགས་གཏོར་ཆོས་སྤྱོད་བརྒྱ་ཕྲག་ལ་སོགས་པས། །སྤྲོས་བཅས་སྤྲོས་མེད་ཟུང་འཇུག་ཉིན་མཚན་སྐྱོང༌། །གྲོགས་དང་མཉམ་དུ་མ་འདུག་གཅིག་པུར་འདུག །མང་པོ་ཤེས་འདོད་མ་ཆེ་རང་

རྒྱུད་འདུལ། །ཀུན་ལ་དད་སྣང་སྦྱང་ཞིང་ཁེངས་སེམས་སྐྱུངས། །དུས་ཀུན་ཨོ་རྒྱན་པདྨ་དྲན་པར་གྱིས། །སངས་རྒྱས་གཞན་ལས་ཐུགས་རྗེའི་བྱིན་རླབས་ཆེ། །ཁ་བ་ཅན་གྱི་ཆོས་སྐལ་མ་
ཎི་བསྒྲོངས། །མདོ་སྔགས་ཡོངས་ཀྱི་ཉམས་ལེན་འདི་ལ་འདུས། །དྭགས་པོ་བཀའ་བརྒྱུད་ཆོས་ཁྲིད་ཡང་ཡང་ཉོན། །བོད་ཀྱི་གྲུབ་ཐོབ་ཕལ་ཆེར་འདི་ལས་བྱུང༌། །སངས་རྒྱས་བསྟན་པའི་
གཞི་མ་འདུལ་བ་ཡི། །ཚུལ་ཁྲིམས་གཙང་མ་བསྲུང་ན་དྭངས་རེ་སྤྲོ། །རླུང་སེམས་དབྱེར་མེད་སྐྱོང་ན་གྲུབ་རྟགས་ཐོན། །ཡང་སྒོས་ཁྱད་པར་རྩ་བའི་བླ་མ་ལ། །གསོལ་འདེབས་ཕུར་
ཚུགས་ནུས་ན་མཆོག་ཏུ་གྱུར། །བླ་མ་སངས་རྒྱས་མཐོང་དུས་བྱིན་རླབས་འཇུག །ད་ནི་ཉམས་ལེན་ཀུན་གྱི་མཐར་ཐུག་ཡིན། །ཁོ་བོའི་ལག་ལེན་མ་འཆུག་མངོན་སུམ་མཇལ། །གདམས་
ངག་ཚིག་དང་དཔེ་ལ་མ་ལུས་པར། །རང་རིག་རང་གསལ་ཉམས་ལེན་བསྲེས་པ་ཡིན། །ང་ལ་དད་མི་ཡོད་ན་དེ་ལྟར་ཐུགས་ལ་ཞོག །གཞན་ཡང་ཕྱོགས་ཀྱི་ཡོན་བདག་ཕོ་མོ་དང་། །ང་
ལ་དད་གུས་ཡོད་པའི་སྐྱེ་འགྲོ་རྣམས། །གསོལ་བ་བཏབ་ན་བྱིན་རླབས་ངེས་པར་ཡོད། །འགྲོ་བའི་དོན་ལ་དགེ་བ་མང་དུ་བསགས། །སྨོན་ལམ་རྣམ་པར་དག་པས་རྒྱས་འདེབས་ཡོད། །ད་

།ཡིས་མཐུ་ནུས་ལ་བརྟེན་ངེས་པར་འཆར། །ད་ལྟ་ཆོས་གསུང་དབང་བསྐྱར་མང་ན་ཡང་། །ཉམས་ལེན་ཆོས་ལ་བྱེད་མི་ཉུང་བར་འདུག །ཤི་ནས་གདུང་རུས་ཎྜཱ |༄༅།
དད་རྟེན་ཅི་ལ་ཕན། །གདོང་དུ་འཚེར་བའི་སྡིག་སྒྲིབ་བསགས་པ་མེད། །ཤུལ་དུ་ཆགས་པའི་ནོར་རྫས་བསགས་པ་མེད། །རྡོ་ཐོག་བྱ་འཕུར་ལྟ་བུའི་སྤྱོད་པ་འདིས། །བསམ་རང་བསམ་ན་
༈ རང་ཡིད་རང་ལ་ཆེས། །མཁའ་དབྱིངས་ཀློང་ཡངས་སྤྲོས་བྲལ་འདུས་མ་བྱས། །རིག་པའི་རྒྱལ་པོ་དབྱིངས་རིག་སྣང་སེམས་འདྲེས། །ཨ་མ་མ་བུ་ཤི་ལུགས་ཡ་མཚན་ཆེ། །ཁ་ཆེམས་
ཡི་གེ་རྒྱལ་ཁམས་ཡོངས་ལ་ཤོད།། ཅེས་གསུངས་སོ།། ༈ སྲིད་པའི་དགྲ་སྡེ་ཐམས་ཅད་བཅོམ་མཛད་ནས། །དཔལ་སྟུག་ས་ལ་རྒྱལ་ཐབས་ལེགས་སྤྱོད་ཅིང༌། དམ་ཆོས་མཛོད་ཀྱི་ཟབ་མོའི་རིན་ཆེན་ཚོགས། དབུལ་བ་
ཀུན་ལ་ཐུགས་རྗེས་སྩོལ་ལ་འདུད། དེ་ཡང་རྒྱལ་དབང་པདྨ་ཀཱ་ར་དངོས་བྱོན་ཁམས་ངག་དབང་ཀུན་དགའ་བསྟན་འཛིན་གྱི་གསུང་མགུར་བཞུགས་སོ།། ན་མོ་གུ་རུ་པྲ་ཝ་ཀཱ་ར་ཡེ། སྐྱབས་བསླུ་མེད་ཀུན་འདུས་འབྲུག་པ་
༈ རྗེ༑ །ངག་འབྲལ་མེད་རྒྱུན་དུ་གསོལ་བ་འདེབས། །ཁྱེད་ཆོས་ལ་བག་ཆགས་བྱེད་པ་ན། །སྙིང་ནས་ཆོས་འབྲེལ་ཚིག་གསུམ་ཞུ། །སྤྱིར་མི་ལུས་ཐོབ་པ་ད་རེས་ཙམ། །སྒོས་སྡོམ་

གསུམ་ཐོབ་པ་ཤིན་ཏུ་དཀོན། །ལུས་འདི་འདྲ་ཐོབ་པའི་དུས་འདི་རུ། །ཆོས་རྣམ་དག་འབད་པ་མ་བྱས་ན། །ལུས་འདི་འདྲ་ཕྱིས་ནསརྙེད་དཀའ་བས། །ལུས་འདི་ལ་ཕྱག་དང་བསྐོར་བ་
མཛོད༑ །དགྲ་འཆི་བདག་གཤིན་རྗེ་ཁས་བཙན་པོ། །ཁོ་ནམ་ཡོང་ཏིག་ཏིག་མི་འདུག་ན། །ཆོས་བྱེད་བསམ་ཡོད་ཀྱང་འཆི་བས་གཏུག །ཁྱོད་ད་ནི་སྡིག་སྤོང་དགེ་བ་བསྒྲབ། །གནས་
ངན་སོང་གསུམ་གྱི་སྡུག་བསྔལ་དེ། །ཚིག་རྣ་བར་ཐོས་ཀྱང་གློ་སྙིང་འདར། །འདི་ཐོག་ཏུ་བྱུང་ན་ཅི་ལྟར་བྱེད། །དེར་བསམ་ལ་སྡིག་པ་དུག་ལྟར་འཛེམ། །གནས་ཐར་མེད་འཁོར་བའི་
སྡུག་བསྔལ་དེ། །སྐྱོབ་ནུས་པར་བྱེད་པ་དཀོན་མཆོག་གསུམ། །ཁྱོད་མི་འབྲལ་སྙིང་ནས་གསོལ་བ་འདེབས། །མ་འགྲོ་དྲུག་སེམས་ཅན་སྡུག་བསྔལ་ཀུན། །སྔོན་ཚེ་རབས་མང་པོའི་ཕ་མ་
ཡིན༑ །འདི་འཁོར་བའི་གནས་སུ་སྡུག་རེ་བསྔལ། །ཆོས་ཅི་བྱེད་འགྲོ་བའི་དོན་ལ་བསྔོ། །རྗེ་མཚན་ལྡན་བླ་མ་སྤྱི་བོར་བསྒོམ། །ཞིང་ཕྱོགས་བཅུའི་དུས་གསུམ་སངས་རྒྱས་ཀུན། །དོན
གཅིག་ཏུ་བསྡུས་པའི་ངོ་བོར་སྒོམ། །སྙིང་རུས་པའི་གཏིང་ནས་གསོལ་བ་ཐོབ། །དེ་འོད་ཞུ་རང་གི་སེམས་ལ་བསྲེས། །དེ་མ་བཅོས་རང་གི་སེམས་ལ་ལྟོས། །ལར་ཕྱི་ནང་གསང་གསུམ་༔

ཎྜཱ- ༄༅། །གར་འགྲོ་ལྟོས། །དེ་མ་རྙེད་མ་རྙེད་བསམ་མཁན་ལྟོས། །དེ་མ་བཅོས་དེ་ཡི་ངང་དུ་ཞོག །སེམས་ཡོད་པ་མ་ཡིན་དངོས་པོ་མེད། །སེམས་མེད་པ་མ་ཡིན་ཅི་
༅ ཡང་དྲན། །སེམས་རེས་འགའ་གནས་ཏེ་རེས་འགའ་འཕྲོ། །ཁྱེད་སེམས་ལ་བྱ་ར་རྒྱུན་དུ་མཛོད། །སེམས་ངོ་བོ་སྟོང་པར་འདུག་པ་དེ། །སེམས་ཆོས་སྐུ་སྣང་བ་མཐའ་ཡས་ཡིན།
སེམས་རང་བཞིན་འོད་དུ་གསལ་བ་དེ། །སེམས་ལོངས་སྐུ་ཐུགས་རྗེ་ཆེན་པོ་ཡིན། ྋ།སེམས་རྣམ་རྟོག་ཅི་ཡང་འཕྲོ་བ་དེ། །སེམས་སྤྲུལ་སྐུ་པདྨ་འབྱུང་གནས་ཡིན། །སེམས་དུག་ལྔའི་
རྟོག་པ་ཅི་ཤར་བ། །ངོ་ཤེས་ན་རྒྱལ་བ་རིགས་ལྔ་ཡིན། །སེམས་གསལ་ན་གསལ་བའི་ངོ་བོར་ལྟོས། །གསལ་སྟོང་ཕྱག་རྒྱ་ཆེན་པོ་ཡིན། ྋ།སེམས་བདེ་ན་བདེ་བའི་ངོ་བོར་ལྟོས། །བདེ་
སྟོང་རྫོགས་པ་ཆེན་པོ་ཡིན། །སེམས་སྟོང་ན་སྟོང་པའི་རང་ཞལ་ལྟོས། །རིག་སྟོང་དབུ་མ་ཆེན་པོ་ཡིན། །སེམས་སྐྲག་ན་སྐྲག་མཁན་ངོ་བོར་ལྟོས། །དེ་དམ་ཆོས་བདུད་ཀྱི་གཅོད་ཡུལ་
ཪེ
ཡིན༑ །སེམས་དངོས་པོ་ཅི་ཡང་མ་མཐོང་ན། །སེམས་སྟོང་ཉིད་ཤེས་རབ་ཕར་ཕྱིན་ཡིན། །ཁྱེད་འགྲོ་ཞིང་འདུག་ཅིང་སེམས་ལ་ལྟོས། །དེ་འགྲོ་འདུག་དོན་དམ་གྱི་བསྐོར་བ་ཡིན། ། ✖

ཁྱེད་ཟ་ཞིང་འཐུང་ཞིང་སེམས་ལ་ལྟོས། །དེ་བཟའ་བཏུང་ཟག་མེད་ཀྱི་ཚོགས་འཁོར་ཡིན། །ཁྱེད་ཉལ་ཞིང་གཉིད་ཅིང་སེམས་ལ་ལྟོས། །གཉིད་འོད་གསལ་ཟིན་པའི་གདམས་ངག་
ཡིན༑ །ཆོས་ཟབ་མོ་བསྙེན་སྒྲབ་བྱེད་པའི་དུས། །དོན་ཟབ་མོ་རང་གི་སེམས་ལ་ལྟོས། །བདུད་བར་ཆད་ཟློག་ན་དེ་ཡིས་ཟློག །དུས་ད་ལྟ་འཕྲལ་དུ་གང་དྲན་ཡང་། །ཕུག་སྒོམ་ཡུན་ཤི་
དང་མཉམ་པར་གྱིས། །མི་མང་པོའི་གཏམ་དང་ལྟད་མོ་དང༌། །སེམས་བསྡུ་བའི་བྱ་བ་གང་བྱུང་ཡང༌། །དེར་ཡེངས་པའི་དབང་དུ་ཤོར་བ་ན། །སྒོམ་ཟབ་མོ་གནད་ཀྱི་ཉམས་ལེན་
ཡིན༑ །དེར་མ་བརྗོད་ཏུར་རེ་དྲན་པར་གྱིས། །དྲན་ཐོག་ནས་རང་ཚོད་ཐུབ་པར་མཛོད། །དེར་ཡང་ཡང་རང་དབང་འདུས་པ་ནི། །སྒོམ་ཉམས་ལེན་འདྲེས་གོམས་རན་པར་གྱིས།
དེ་ལ་གོམས་ཡུན་རིང་བ་ན། །སྒོམ་ཐུན་མཚམས་མེད་པའི་འཁོར་ཡུག་ལ། །རྒྱུན་འཆད་མེད་ཆུ་བོའི་གཞུང་དང་འདྲ། །དུས་མྱུར་དུ་འབྱུང་བའི་རྟེན་འབྲེལ་ཡིན།། ཀརྨ་བསྟན་འཕེལ་གྱི་སྐྱེས་
མཐའ༑ ཁམས་པ་ངག་དབང་ཀུན་དགའ་བསྟན་འཛིན་དགེ་ལེགས་དཔལ་བཟང་པོའི་ཞལ་གདམས་གསེར་ཞུན་མ་དང་འདྲ་བ་སེར་སྐྱ་ཕོ་མོ་སྐལ་ལྡན་ལས་འཕྲོ་དང་ལྡན་པ་རྣམས་ལ་གདམས་པའོ།། ༈ རྗེ་བླ་མ་ཀུན་དགའ་བསྟན་འཛིན་གྱི་

༈ [༄༅། །ཞལ་གདམས་སྙིང་གི་མུན་སེལ་ཞེས་བྱ་བ་བཞུགས་སོ།། རྗེ་རྩ་རྒྱུད་བླ་མའི་ཞབས་ལ་འདུད།།ལུས་དལ་འབྱོར་རིན་ཆེན་རྙེད་པར་དཀའ། །ཚེ་མི་རྟག་ནམ་འཆི་ངེས་པ་
མེད༑ །ལས་རྒྱུ་འབྲས་བསླུ་མེད་ལྡན་པའི་ཆོས། །གནས་ཁམས་གསུམ་འཁོར་བ་སྡུག་བསྔལ་གཞི། །ཚུལ་དེ་ལ་ལེགས་པར་བསམ་བྱས་ན། །ཚེ་འདིར་སྣང་དོན་མེད་དབང་མ་
གཏོང་༑ །ཆོས་རྣམ་དག་སྒྲབ་པ་མཆོག་ཏུ་གཅེས། །ཕྱི་ནང་གི་འདུ་འཛི་ཀུན་སྤང་བའི།ྋ །གནས་དབེན་པའི་རི་བོ་མཆོག་ཏུ་བསྟེན། །དུས་ཀུན་ཏུ་ཉམས་ལེན་མི་གཡོ་བ། །དེ་མཛད་ན་
བྱང་ཆུབ་དཀའ་བ་མེད། །སེམས་རིག་དང་མ་རིག་གཉིས་དེ་ལས།ྋ །འཁོར་འདས་ཀྱི་ཆོས་རྣམས་འབྱུང་བ་སྟེ། །དོན་དེ་དག་རང་སེམས་འདུལ་བྱེད་པ།
»།འདི་ལམ་གྱི་མཐར་ཐུག་ཡིན་
པར་གོ །གཤིས་རིག་པ་རང་གསལ་འདི་ཀ་ལས། །མདངས་འགགས་མེད་རྣམ་པ་སྣ་ཚོགས་འཆར། །དེ་ཤར་ཡང་ངོ་བོ་གཅིག་རང་ཡིན། །གནས་འགྱུ་ལ་དགག་སྒྲུབ་བྱེད་མི་
༈ དགོས༑ །སེམས་གནས་ན་གནས་པའི་ངོ་བོ་སྐྱོང་། །མི་གནས་པར་འཕྲོ་ནའང་དེའི་རང་ངོ་། །ཕྱི་ཡུལ་ལ་ཤར་ནའང་དེ་ཐོག་དེར། །གང་ཤར་གྱི་རང་ཞལ་ལྟ་བར་གྱིས།ྋ །ཉམས་

བཟང་ངན་མཐོ་དམན་བྱུང་ནའང༌། །མདངས་རྩལ་ལས་དོན་དུ་གྲུབ་པ་མེད། །གཉིས་འཛིན་གྱི་ཨ་འཐས་མི་ཆེ་བར། །གང་བྱུང་པས་སྒོམ་གོ་བཅད་ན་ལེགས། །རྐྱེན་བཟང་ངན་བདེ་སྡུག་
ཐམས་ཅད་ལ། །ཆགས་སྡང་གིས་དེ་དབང་མི་གཏོང་བར། ྋ།ཅིར་སྣང་ཚད་རང་ངོར་ཁྱེར་ཤེས་ན། །རྐྱེན་ཐམས་ཅད་ལམ་དུ་ལོངས་པར་འགྱུར། །ཆོས་ཕྱག་ཆེན་རྫོགས་ཆེན་
ཡང་༑ །ཐ་མལ་གྱི་ཤེས་པ་དེ་ཀ་རང་། །བློས་བྱས་ཀྱི་རྟོག་པར་མི་འགྱུར་བའི། །བློ་འདས་ལ་གོམས་ན་རྟོགས་པར་འགྱུར། །ལར་མོས་གུས་དག་སྣང་སྙིང་རྗེ་དང༌། །སེམས་བསྐྱེད་
སྨོན་ལམ་འདི་རྣམས་ནི། །དུས་ནམ་ཡང་མེད་དུ་མི་རུང་བའི། །ཆོས་ལེགས་ཉེས་རྒྱུན་དུ་ཉམས་ལེན་འཚལ། །ལར་ཧྲིལ་གྱིས་དྲིལ་བ་འདིར་སྣང་སྤོངས། །ལག་ལེན་དེ་སྒྲུང ir
ཐར་སློབ། །དུས་རྒྱུན་དུ་རང་བཞིན་ཡོངས་ཤེས་སྐྱོང་། །གནད་དེས་ནི་འབྲས་བུ་ཐོབ་པར་ངེས།། ཞེས་སོ། །སླར་ཡང་གདམས་པ། ཞལ་གདམས་སྙིང་པོ་འཆི་བ་དྲན་པར་གྱིས། །འཆི་
ཆོས་རྣམ་དག་ད་ལྟ་ཉིད་ནས་སྒྲུབ། །རང་སེམས་འཁོར་འདས་ཀུན་གྱི་བྱེད་པོ་འདི། །རང་ངོ་ཤེས་པར་ཉམས་ལེན་རང་ཐག་ཆོད། །གང་ཤར་ཅིར་སྣང་མ་བཅོས་བཟོ་མེད་གློད། །འདི་

༄༅། །བསྒོམས་མ་བཅིངས་གནས་ལུགས་རང་བབ་སྐྱོང༌། །སྐད་ཅིག་མ་ཡེངས་དྲན་པའི་རྩོལ་བ་ཀྱིས། །བདེ་སྡུག་རོ་སྙོམས་ལམ་ཁྱེར་རང་རྩལ་སྦྱོངས། །མོས་
གུས་དག་སྣང་སྙིང་རྗེ་རབ་ཏུ་རྒྱས། །ཚོགས་བསགས་སྒྲིབ་སྦྱོང་ལྷ་སྔགས་ཡེ་ཤེས་བསྒོམ། །གཏུམ་མོ་སྒྱུ་ལུས་འོད་གསལ་རྨི་ལམ་སྦྱོངས། །འཕོ་བ་བར་དོ་སྔ་གྲབས་འབྱུང་བར་
༈ གྱིས༑ །དོན་གྱི་སྙིང་པོ་དེར་ཚང་རྒྱུད་ཐོག་ལོངས། །ལུས་ཐོག་འདི་ནས་གཏན་གྱི་དོན་ཆེན་སྒྲུབས།། ཞེས་གསུངས་སོ།། ༈ ཛཱ་ཀིའི་ཉམས་མྱོང་གླུ་རུ་བླངས་པའི་དབྱངས་ཆུང་ལགས་སོ།། ན་མོ་
མ་ཧཱ་མུ་དྲཱ་ཡ། སྐྱབས་སངས་རྒྱས་ཀུན་འདུས་པདྨ་འབྱུང༌། །དོན་དབྱེར་མེད་རྩ་བའི་བླ་མ་ཞབས། །དཔལ་དོན་བརྒྱུད་བསྟན་པའི་སྲོག་ཤིང་ཆེ། །རྗེ་ཆོས་ཀྱི་སྣང་བའི་ཞབས་ལ་
འདུད༑ །མཆོག་ཕྱག་རྒྱ་ཆེན་པོའི་དངོས་གྲུབ་སྩོལ། །རྒྱུད་སྨིན་ཅིང་གྲོལ་བར་བྱིན་གྱི་རློབས། །སྤྱིར་འཇིག་རྟེན་འཁོར་བའི་གྲོང་ཁྱེར་འདི། །ལར་རྟག་པར་འཛིན་ཀྱང་མི་རྟག་རྒྱུ། །ཕྱི་
༈ སྣོད་ཀྱི་འཇིག་རྟེན་མེ་ཆུས་འཇིགས། །ནང་སྐྱེ་འགྲོའི་སེམས་ཅན་མི་རྟག་འཆི། །ལུས་དལ་འབྱོར་ལན་གཅིག་ཐོབ་པའི་དུས། །དེ་དོན་ཡོད་ཀྱི་དམ་ཆོས་མ་སྒྲུབ་ན། །ཆོས་བྱེད་བསམ་ངང་

་མི་ཚེ་ཟད། །དགྲ་འཆི་བདག་ནམ་ཡོང་ཚོད་མེད་པས། །ད་སྙིང་ནས་དམ་ཆོས་བྱེད་བསམ་ན། །དོན་བླ་མའི་གདམས་ངག་མ་གཏོགས་པ། །རྒྱུད་གྲུབ་མཐའ་མང་པོའི་བཤད་པ་
སྤོངས༑ །ཆོས་ཕྱག་རྒྱ་ཆེན་པོ་སྙིང་པོར་དྲིལ། །ལམ་ཟབ་མོ་བླ་མའི་རྣལ་འབྱོར་ལ། །ཡིད་ལྟེམ་རྐྱང་མེད་པའི་མོས་གུས་བསྐྱེད། །ཕ་བླ་མའི་ཐུགས་དང་རང་གི་སེམས། །དེ་དབྱེར་
མེད་ངང་དུ་ངོ་བོ་སྐྱོང་། །དེ་ལྟས་བས་མཐོང་རྒྱུ་གཞན་ན་མེད། །དེ་མ་མཐོང་ངང་དུ་ལྷོད་ལ་ཞོག །དེ་བཞག་པས་མི་གནས་འཕྲོ་བ་ནི། །དེ་འཕྲོ་མཁན་གྱི་འགྱུ་བ་ངོས་ཀྱི་ཟུངས། །དེ་
གནས་ན་གནས་པའི་ངོ་བོར་ལྟོས། །ལར་གནས་འགྱུར་ལ་འདིམ་ཀ་མ་བྱེད་པར། །དོན་རིག་པའི་ཐོག་ན་ཐ་དད་མེད། །གནས་ཐོག་ཏུ་འགྱུ་བའི་རང་ངོ་ཤེས། །འགྱུ་ཐོག་ཏུ་གནས་པའི་
རང་ས་ཟིན། །གནས་འགྱུ་ཡི་བར་ལག་འགྱེལ་བ་ན།ྋ །སྒོམ་རྩེ་གཅིག་གི་རང་ངོ་འཕྲོད་པ་ཟེར། །སེམས་བདེ་གསལ་དུ་གནས་པའི་ཞི་གནས་ཆ། །སེམས་སྟོང་ཉིད་རྟོགས་པ་ལྷག་མཐོང་
གི་རྩལ། །སེམས་གང་ཤར་དྲན་རྫིས་ཟིན་པ་གནད། །དུས་རྒྱུན་ཆད་མེད་པར་ནར་གྱིས་སྐྱོང༌། །དུས་ནམ་ཞིག་ཚེ་ན་རིག་པ་དངོས། །དོན་མ་བཅོས་གསལ་སྟོང་རྗེན་པར་བཞག །དེ་

# ༄༅། །རྩུབ་ཉམས་དང་འཕྲོ་རྒོད་ཅུང་ཟད་འབྱུང༌། །དེ་སྐྱོན་དུ་མ་ལྟ་ལྷོད་ལ་ཞོག །ལར་བལྟ་བྱ་ལྟ་བྱེད་དབྱེར་མེད་ན། །བལྟ་མཁན་གྱི་རང་ངོ་གཅེར་གྱིས་ལྟོས།
རིག་སྟོང་དུ་མ་བཅོས་རྗེན་འཆར་བ། །དེ་ཕྱག་ཆེན་གྱི་ངོ་བོ་མཐོང་བ་ཞེས། །ལར་སྤྲོས་བྲལ་ཆུང་ངུའི་མིང་འདོགས་ཙམ། །ལར་ཚེས་གསུམ་གྱི་ཟླ་བ་ཇི་བཞིན་དུ། །འགྱུར་མེད་ཀྱི་ཕྱག་
རྒྱ་ཆེན་པོ་ཡིན། །ཡང་རྗེ་བཙུན་དམ་པས་ཞལ་གྱིས་བཞེས། །ཕྱི་འཁྲུལ་པའི་སྣང་བ་གཞི་རྩ་བྲལ། །ནང་བལྟ་མཁན་གྱི་རིག་པ་རང་ངོ་ཤེས། །ཅིར་སྣང་ཀུན་ཤར་གྲོལ་དུས་མཉམ་
དུ༑ །དེ་འཁྲུལ་གྲོལ་གྱི་བར་ལག་འགྱེལ་བ་ཟེར། །བསྒོམ་སྤྲོས་བྲལ་གྱི་རང་ཞལ་མཇལ་བ་ཡིན། །སྣང་ཐོག་ཏུ་རིག་པའི་རྩལ་སྦྱོང་གནད། །རྐྱེན་ཐོག་ཏུ་དུག་ལྔ་ལམ་དུ་ཁྱེར། །རིག་
ཐོག་ཏུ་ཟུང་འཇུག་ལ་ཟློས་ལ། །སེམས་མཐའ་བྲལ་གྱི་ངང་དུ་མཉམ་པར་ཞོག །བོགས་འདོན་ལ་བླ་མའི་རྣལ་འབྱོར་བསྒོམ། །གཉེན་པོ་ཡི་རྟགས་མཚན་མོས་གུས་བསྐྱེད། །སྟོང་ཉིད་
༈ དང་སྙིང་རྗེ་དབྱེར་མེད་པས། །གཞན་ཕན་དུ་བྱང་ཆུབ་སེམས་མཆོག་བསྐྱེད། །སྙོམས་ལས་སུ་མ་འདུག་བརྩོན་འགྲུས་རེམ། །དེར་འབད་ན་རེ་ཞིག་འཁོར་འདས་ཆོས། །རང་རིག་པའི་

ཀློང་དུ་རོ་གཅིག་འདྲེས། །ནང་སེམས་ཉིད་གཉུག་མའི་རང་ངོ་ཤེས། །ཕྱི་ཚོགས་དྲུག་སྣང་བ་རང་སར་གྲོལ། །སྣང་སེམས་ཀྱི་བར་ལག་འགྱེལ་བ་དེ། །སྒོམ་རོ་གཅིག་གི་རང་ངོ་མཐོང་
བ་ཡིན། །དེ་མཐོང་བའི་མཐོང་ཚུལ་འདི་ལྟར་ལགས། །དཔེ་མར་མེ་དང་མེ་འོད་ཇི་བཞིན་དུ། །སྣང་བ་དང་སྟོང་པ་ཐ་དད་མེད། །དཔེ་མཁའ་ཟླ་དང་ཆུ་ཟླ་ཇི་བཞིན་དུ། །རང་སྣང་དང་
གཞན་སྣང་ཐ་དད་མེད། །དེའི་ངང་དུ་འཁོར་འདས་ཆོས་ཐམས་ཅད། །རང་རིག་པའི་ཀློང་དུ་རོ་གཅིག་པ། །དེ་རོ་གཅིག་གི་རྣལ་འབྱོར་འབྲིང་པོ་ཡིན། །ལར་རང་བྱུང་གི་རིག་པའི་
གཤིས་དེ་དང་། །རྩོལ་མེད་ཀྱི་ཡང་དག་དྲན་པ་ཡི། །དྲན་སྟོང་གི་བར་དུ་སྣང་སྲིད་ཀྱི། །འཁོར་འདས་ཀྱིས་བསྡུས་པའི་ཆོས་ཐམས་ཅད། །དཔེ་མེ་ལོང་ནང་གི་གཟུགས་བརྙན
བཞིན༑ །གཅིག་དུ་མར་ཤར་བའི་ངོ་བོ་དེ།།དྲན་སྣང་ཀུན་མ་འགགས་ལམ་མེར་ཤར། །དེ་མཁྱེན་གཉིས་ཀྱི་ཡེ་ཤེས་རྒྱས་པ་ཡིན། །བསྒོམ་རོ་གཅིག་ཆེན་པོའི་རྣལ་འབྱོར་ལགས། །དེའི་
ངང་དུ་རྒྱུན་དུ་སྐྱོང་བ་ན། །མཉམ་རྗེས་དང་བྲལ་ཐོབ་གཉིས་ཀ་བྲལ། །སྒོམ་བྱེད་ཀྱི་ཐོག་མའི་རིག་པ་དེ། །དཔེ་ལན་ཚྭ་ཆུ་ལ་ཐིམ་པ་ལྟར། །དེ་ཆོས་ཉིད་ཀྱི་གཞི་ལ་ཐིམ་པའི་དུས།

༈ ༄༅། །ལམ་འཇུག་པ་ཆད་པས་སྙེམས་བྱེད་བྲལ། །བསྒོམ་བྱ་དང་སྒོམ་བྱེད་ཡུལ་དང་བྲལ། །བློ་ཟད་དང་ཆོས་ཟད་དུ་སོང་བའི་སྐབས། །མཉམ་རྗེས་ཀྱི་བར་ལག་
༄༅ འགྱེལ་བ་དེ། །སྒོམ་མཐར་ཐུག་གི་རང་ངོ་འཕྲོད་ཞེས་བྱ། །རྗེ་མཚུངས་མེད་རྒྱལ་དབང་ཆོས་རྗེ་ཡིས། །ལར་བློས་བྱས་ཀྱི་ལྟ་བ་བཟང་ཡང་འཇིག །བློ་འདས་ལ་ལྟ་བའི་མིང་ཡང་
མེད༑ །བལྟ་བྱ་དང་ལྟ་བྱེད་ལྟ་ཡུལ་བྲལ། །མཐར་ཐུག་གི་དོན་ལ་ལྟ་བ་མེད། །དོན་ངེས་པ་བླ་མའི་དྲིན་ལས་རྙེད། །དེ་གསུངས་པའི་དོན་དེ་དེ་ཀ་ཡིན། །དུས་དེ་དུས་སྒོམ་གྱི་དངོས་
གཞི་ལ། །ཉིན་མོ་ལ་འཁོར་བའི་སྣང་ཞེན་བྲལ། །མཚན་མོ་ལ་རྨི་ལམ་འཁྲུལ་པ་སངས། །ཉིན་མཚན་དུ་སྒོམ་ལ་ཐུན་མཚམས་བྲལ། །ལར་དུས་དང་རྣམ་པ་ཀུན་ཏུ་ཡང་། །བསྒོམ་མི་
སྒོམ་གྱི་མཚན་འཛིན་བློ་ཡིས་བོར། །དོན་ཆོས་ཉིད་ཀྱི་ཉི་མ་ཁོང་ནས་ཤར། །བློ་མ་རིག་པའི་མུན་པ་མཐའ་ནས་སངས། །སྣང་སྲིད་ཀུན་བླ་མའི་རོལ་པ་ལ། །ད་འཁོར་བ་ཞེས་པའི་མིང་
བྷཱ ཡང་མེད། །ནང་བཅུད་ཀྱི་འགྲོ་དྲུག་ཡི་དམ་ལྷ། །སེམས་ཅན་དུ་བཟུང་བའི་ཐ་སྙད་བྲལ། །དེར་བལྟ་བ་འཁོར་འདས་དབྱེར་མེད་ཟེར། །ཕ་བཀའ་བརྒྱུད་གོང་མའི་ཐུགས་ཀྱི་བཅུད།

ཆོས་མདོ་རྒྱུད་ཀུན་གྱི་སྙིང་པོའི་དོན། །དྲིན་འཁོར་མེད་བླ་མའི་ཞལ་ནས་གདམས། །སྤྲང་སྙོམས་ལས་བདག་གི་སྙིང་ནོར་ཡིན། །ཚེ་གཅིག་ཏུ་བསྒོམ་པའི་འབྲས་བུ་ལགས། །ང་མི་རྒན་
འཆི་ཁའི་དཔའ་གཏམ་འདི། །དཔལ་དོན་བརྒྱུད་འབྲུག་པའི་གདན་ས་ཆེ། །ཕ་རྗེ་བཙུན་གཤེགས་པའི་མཆོད་འབུལ་དུ། །བློ་ཡིད་གཉིས་མེད་པའི་མཆོད་པ་འབུལ། །འཁོར་གྲྭ་སློབ་
རྣམས་ལ་མཎྜལ་མཚོན། །རྟེན་མདོ་སྔགས་བཤད་སྒྲབ་བསྟན་དགོན་ནས། །ཁོང་མི་དབང་འབྲོང་པ་སྐུ་མཆེད་དང༌། །དཔལ་སྟག་ལུང་ཐང་པའི་བླ་མཁྱེན་དང་། །ཁོང་དག་པའི་སྣང་བ་
བཞུགས་པ་འགས། །ཐུགས་རྟོག་པའི་གསལ་འདེབས་དགོས་གསུངས་པས། །ཞལ་མ་ཆོག་ཙམ་གྱི་རྟོག་བརྗོད་འདི། །རྗེས་པད་འབྱུང་བྱིན་རླབས་ཆར་ཐོབ་པས། །གཞན་རྗེ་བཙུན་དམ་
པས་ལུང་བསྟན་ཀྱང༌། །དོན་དྲེད་པོ་ཆོས་རྒྱུས་ཅན་དེ་ཡིས། །མིང་སྔགས་ནག་ཆོས་རྒྱལ་རྡོ་རྗེས་བྲིས། །དགེ་འདི་ཡིས་འབྲེལ་ཐོག་མཐོང་ཐོས་ཀུན། །དོན་ཕྱག་རྫོགས་རྟོག་པ་མངོན་
གྱུར་ནས། །ཐམས་ཅད་ཀུན་འབྲེལ་ཚད་དོན་ལྡན་ཤོག། ཅེས་དང་། ན་མོ་མ་ཧཱ་མུ་དྲཱ་ཡ། རྡོ་རྗེ་འཆང་ནས་ད་ལྟའི་བར། །ཕ་བཀའ་བརྒྱུད་ཀྱི་བཀའ་བབ་མ་འཆུག་པས། །བྱིན་རླབས་

།ཀྱི་ཚན་ཁ་མ་ཉམས་པ། །སྙན་བརྒྱུད་ཀྱི་བརྒྱུད་པ་མ་ཆད་པས། །མ་མཁའ་འགྲོའི་ལུང་བསྟན་མ་ནོར་བ། །དྲིན་འཁོར་མེད་རྩ་བའི་བླ་མ་དང་། །ཡབ་བཀའ་a | ༄༅།
བརྒྱུད་འབྲུག་པའི་ཞབས་ལ་འདུད། །མཆོག་ཕྱག་རྒྱ་ཆེན་པོའི་དངོས་གྲུབ་སྩོལ། །ང་ཟོལ་མེད་ངེས་པའི་རྣལ་འབྱོར་གྱིས། །ང་ཡུལ་མེད་ལུས་ལ་ལྟད་མོ་བལྟས། །ད་ཡུལ་སྣང་སྒྱུ་མའི་
རང་བཞིན་ཏེ། །ཡུལ་སྣང་སྣང་སྲིད་ལྷ་སྐུར་ཤར། །དེ་ལ་ཞེན་འཛིན་མི་གདའ་འོ། །སྒྲ་གྲགས་སྟོང་སྔགས་ཀྱི་རང་བཞིན་ཉིད། །སྒྲ་གྲགས་ཚད་གྲགས་སྟོང་བླ་མའི་གསུང་། །གསུང་
༈ གཞོམ་མེད་གཞོམ་བྲལ་སྔགས་ཀྱི་སྒྲ། །ངག་རྡོ་རྗེའི་བཟླས་པ་རྒྱུན་ཆད་མེད། །སེམས་མ་བཅོས་གདོད་མའི་རང་ཞལ་ལ། །རྗེ་བླ་མ་རང་སེམས་དབྱེར་མེད་པ། །སེམས་མི་སྒོམ་ཡང་
བསྒོམ་མེད་ལྷུན་གྱིས་གྲུབ། །སེམས་འདི་སྒོམ་གཏད་སོ་ཡེ་མ་མཆིས། །ཡེངས་མ་ཡེངས་ཀྱི་ཐུན་མཚམས་མི་འདུག་པས། །ངས་མཉམ་རྗེས་ཀྱི་གདམས་ཀ་ད་མི་བྱེད། །ཕྱི་འགྲོ་འདུག་
༈ སྤྱོད་ལམ་ཅི་བྱས་ཀྱང་། །ནང་སེམས་ཉིད་ལ་འཁྲུལ་པའི་གཞི་རྩ་བྲལ། །ཕྱི་ཡུལ་སྣང་ཚོགས་དྲུག་ཅིར་སྣང་བ། །ཡུལ་སྣང་ཡུལ་བག་ཆགས་གདོད་ནས་དག །ད་སྣང་སྲིད་ཕྱག་རྒྱ་ཆེན་

པོ་ཡིན། །ད་འཁོར་བ་མཉམ་ཉིད་ཆེན་པོར་རྟོགས། །དེ་རྗེ་བཙུན་ཀར་འབྲུག་ཡབ་སྲས་ཀྱི། །ཐུགས་བྱིན་རླབས་གོང་བུ་གཅིག་བསྡུས་པ། །དྲིན་འཁོར་ཐབས་མེད་པའི་རིན་པོ་ཆེ།
སྐྱབས་འགྲན་བྲལ་རྣམ་རྒྱལ་རྡོ་རྗེ་དང༌། །རྗེ་ཀརྨ་ཡན་ལག་བཀའ་དྲིན་གྱིས། །དཔེ་ལྕགས་ལ་གསེར་འགྱུར་ཇི་བཞིན་དུ། །ང་ཐ་མལ་རྨོངས་རྒན་ལུས་ཞན་ཀྱང༌། །སྔོན་ལས་འཕྲོ་མ་ནོར་
མཐུ་བཙན་པས། །ཚེ་འདི་ལ་སངས་རྒྱས་ས་ལ་སྐྱོལ། །དེ་འཁོར་བར་མི་གཏོང་ཐུགས་རྗེས་བཟུང༌། །ད་དགའ་འོ་སྐྱིད་དོ་རྡོ་རྗེའི་སྤུན། ། ཨ་ལ་ལ་ཕྱག་རྒྱ་ཆེན་པོ་ཡི། །དོན་དམ་པའི་
ཡེ་ཤེས་མཆོད་པ་འདིས། །ཕ་འདྲེན་མཆོག་བླ་མ་དམ་པ་མཆོད། །ཐུགས་བདེན་ཆེན་ཀློང་ནས་དགྱེས་པར་བཞེས། །སྐུ་བསྐལ་བརྒྱའི་བར་དུ་ཞབས་བརྟན་གསོལ། །ང་བདུན་ཅུ་ཐམ་
པའི་མི་རྒན་གྱིས། །རྒས་དཔའ་གཏམ་བོང་བུའི་ངར་སྐད་འདྲ། །དོན་ཆོས་ཉིད་བདེན་པའི་གླུ་ཆུང་འདི། །དཔལ་འཁོར་ལོ་སྡོམ་པའི་གནས་ནས་བླངས། །འདི་མཐོང་ཐོས་དྲན་རེག་གྲོལ་
བར་ཤོག། ཅེས་པའི་མགུར་དཔལ་ཀར་འབྲུག་ཡབ་སྲས་ཀྱི་བྱིན་རླབས་ཀྱི་ཆ་ཤས་ཐོབ་པའི་ཐ་ཤལ་སྔགས་པ་ནག་པོ་རིག་འཛིན་ཆོས་རྒྱལ་རྡོ་རྗེ་འཁོར་ལོ་སྡོམ་པའི་གནས་ཆེན་རྫ་མེར་ཆེན་གནས་སྒོ་ཕྱེས་པའི་དུས་སྤེལ་བ་དགེ། ༈ ན་

# ༄༅། །མོ་མ་ཧཱ་ཀཱ་རུ་ཎི་ཀ་ཡ། བརྩེ་ཆེན་ཐུགས་རྗེའི་བདག་ཉིད་པད་དཀར་འཆང་། །ངུར་སྨྲིག་གར་རོལ་མི་ཡི་ཤ་ཚུགས་འཛིན། །རྗེ་བཙུན་བླ་མའི་ཞབས་ལ་གུས་བཏུད་ནས། །ཕྱག་འཚལ་ངག་འདོན་བློ་དང་
འཚམས་པར་འགོད། །གསོལ་འདེབས་སྨོན་ལམ་ཟུང་འབྲེལ་ཚོགས་གཉིས་རྫོགས་པའི་འབྲུ་བཅུད་ཅེས་བྱ་བ་བཞུགས། ན་མོ་འཇིག་རྟེན་མཆོད་འོས་ཡོངས་ཀྱི་བླར། །མངོན་པར་བརྗིད་པ་ཟས་གཙང་སྲས། །
* ཆོས་དང་དགེ་འདུན་མཆོག་གསུམ་པོས། །འདི་ནས་བྱང་ཆུབ་བར་དུ་སྐྱོབས། །མ་ཆགས་པདྨའི་གེ་སར་ལས། །ལེགས་འཁྲུངས་སྐུ་བཞི་གཅིག་འདུས་གཟུགས། །མཚོ་སྐྱེས་རྡོ་རྗེ་
༈ མཚན་བརྒྱད་དང༌། །རིགས་ལྔར་བཅས་ལ་གསོལ་བ་འདེབས། །མཐའ་བྲལ་ཟབ་མོའི་ལམ་ཡངས་པོར། །འགྲོ་མང་འཁྲིད་པའི་ས་མཁན་མཆོག །རྡོ་རྗེ་འཆང་དབང་མི་གཟུགས་
ཅན༑ །དཔལ་ལྡན་འབྲུག་པར་གསོལ་བ་འདེབས། །སྡོམ་པའི་ཞིང་བཀོད་རྩྭ་རི་ཏྲ། །དག་པ་ཤེལ་རི་གནས་ཆེན་བརྒྱད། །ཡུལ་ཆེན་ཉེར་བཞིའི་སར་གནས་པའི། །ཡི་དམ་ལྷ་ལ་
༈ གསོལ་བ་འདེབས། །ཐེག་པ་རིམ་དགུ་རྒྱུད་སྡེ་བཞི། །གསར་རྙིང་ཡི་དམ་དཔའ་བོ་དང༌། །མཁའ་འགྲོ་ཆོས་སྐྱོང་སྲུང་མ་ལ། །བདག་སོགས་གུས་པས་གསོལ་བ་འདེབས། །དེང་༔

ནས་བཟུང་སྟེ་བྱང་ཆུབ་བར། །ཐུགས་རྗེའི་སྤྱན་རས་ཀྱིས་རྩལ་ཞིང་། །ནམ་ཞིག་ཚེ་འཕོས་དུས་བྱུང་ཚེ། །ཆོས་ཉིད་རང་ས་ཟིན་གྱུར་ཅིག །འཇིག་རྟེན་སྤྱི་དང་འཛམ་གླིང་ལྗོངས།
བདེ་ཆེན་ཡངས་པའི་སྐྱེ་དགུ་ཀུན། །སྙིགས་ལྔ་བདོ་བའི་རྒུད་འཚོ་བྲལ། །རྫོགས་ལྡན་ལང་ཚོ་དར་གྱུར་ཅིག །འབྱུང་ལུས་གཟུགས་ཀྱི་ཕུང་པོ་ལ། །དུས་མིན་འཆི་དང་བདུད་བགེགས་
དགྲ༑ །བར་ཆད་མི་མཐུན་མི་འབྱུང་ཞིང་། །ཆོས་ལྡན་བྱ་བ་གེགས་མེད་ཤོག །སྐྱེ་བ་ཀུན་ཏུ་ཡང་བླ་མ་སོགས་བརྗོད། །ཅེས་པ་འདི་ཡང་རྟོགས་ལྡན་བསོད་ནམས་མཐའ་ཡས་ངོར། མདོ་ཁམས་པས་བརྗོད་
བདེའི་ངག་གིས་སྤེལ་བའོ།། ༈ ཞལ་གདམས་ལྷ་ཡི་མེ་ཏོག་མནྡྷ་ར་བའི་ཕྲེང་བ་ཞེས་བྱ་བ་བཞུགས་སོ།། རྒྱལ་བ་ཐུབ་དབང་ཨོ་རྒྱན་དཀོན་མཆོག་གསུམ། །གཅིག་འདུས་རྩ་བའི་བླ་མར་ཕྱག་འཚལ་
ནས༑ །ངེས་གསང་དོན་བརྒྱུད་བསྟན་པའི་ཆོས་སྒོ་རུ། །ལེགས་བཞུགས་ཆོས་བྱེད་ཀུན་གྱི་ཉམས་ལེན་རྒྱུར། །རྡོ་རྗེ་འཆང་དེས་ཕྱག་རྒྱ་ཆེན་ཞེས་གསུངས། །རྙེད་དཀའི་དལ་འབྱོར་སྙིང་
པོ་ལེན་པའི་ཕྱིར། །མི་རྟག་རྒྱུད་བསྐུལ་ངེས་འབྱུང་བརྟན་པོར་བསྒོམ། །རྒྱུ་འབྲས་བླུ་མེད་འབྲས་བུ་སྨིན་ལ་སོམས། །འཁོར་བའི་སྡུག་བསྔལ་མཚོ་ཆེན་བརྒལ་བའི་བློས། །མཆོག་

སྦྲུ༄༅། ། གསུམ་སྐྱབས་ཀྱི་ཡུལ་ལ་བློ་རྩེ་གཏད། །འགྲོ་དྲུག་ཀུན་ལ་སྙིང་རྗེའི་ཕན་སེམས་བསྐྱེད། །ལས་སྒྲིབ་སྦྱོང་བྱེད་རྡོར་སེམས་བསྒོམ་བཟླས་བྱ། །ལོངས་སྤྱོད་
ཚོགས་རྫོགས་མཎྜལ་མཆོད་པར་བརྩོན། །རྩ་བའི་བླ་མ་སྐྱབས་ཀུན་འདུས་པའི་བློས། །དབང་བཞི་བླངས་ཤིང་གསོལ་བཏབ་ཐུགས་ཡིད་བསྲེས། །འགྱུར་བ་དངོས་མེད་སོ་སོར་བཟུང་བ་
སེམས༑ །རྩད་བཅད་ངེས་ཤེས་མ་བཅོས་རང་རིག་འདི། །འདས་རྗེས་མི་དཔྱོད་མ་འོངས་མདུན་མི་བསུ། །ད་ལྟ་རིག་པ་དེ་ཐོག་དྲན་པ་བརྟེན། །རྟེན་ཅན་རྟེན་མེད་རླུང་ཅན་རླུང་མེད་
སོགས། །དང་པོ་སེམས་གཞི་སྒོམ་གྱི་ས་བོན་ཕྱིར། ྋ།འགྱུར་མེད་རྣམ་རྟོག་ངོ་ཤེས་དེར་མ་གོལ།ྋ །བདེ་ཞིང་སྟོང་གསལ་སེམས་ངོ་མཐོང་བ་ཡིན། །དེ་ཡི་ངང་དུ་ལུས་སེམས་ལྷོད་གློད་
ལ༑ །དྲན་རྫིའི་འཚོ་ཤེས་ནམ་དྲན་བདེ་སྟོང་དུ། །བཞག་པ་དོན་གྱི་ཡེ་ཤེས་སྐྱོང་བ་ལས། །རྣམ་རྟོག་སྡུག་བཙིར་བྱས་པ་དོན་གོ་ཆུང༌། །མ་ཡེངས་པ་ནི་སངས་རྒྱས་ཀུན་གྱི་ལམ། །རྣམ་
ཀུན་ཡང་དག་ཕྱག་རྒྱ་ཆེན་པོར་གསུངས། །རྣམ་རྟོག་སེམས་ཤེས་སྤྲིན་མེད་ནམ་མཁའ་འདྲ། །རོ་གཅིག་ཅིར་སྣང་སེམས་ཀྱི་རོལ་པ་དེ། །སྤྲོས་སུ་བྲལ་བ་སྣང་སེམས་གཅིག་རྫོགས་

ཉིད༑ །གང་ཤར་བཟོ་མེད་རྣལ་འབྱོར་ཐེག་པ་ཡིན། །སྒོམ་མཐར་སྐྱོལ་ན་རྡོ་རྗེ་འཆང་ཆེན་པོ། །རང་ཞལ་མཇལ་བ་རིང་པོ་ག་ལ་ཡིན། །དེ་སྐད་བརྗོད་འདི་རིག་འཛིན་ཁམས་སྤྲལ་
དེར༑ །རྟོགས་ལྡན་ཡེ་ཤེས་སྙིང་པོ་ཅེས་པ་དང་། །ཀུན་དགའ་བསྟན་འཛིན་མཆེད་ཀྱིས་ཕྱག་ཆེན་གྱི། །སེམས་ངོ་ལྟ་ཐབས་ཡི་གེར་བྲིས་ཤིག་ཅེས། །ཤིང་གི་ལོ་འདབ་རོ་ཞིམ་དྲི་བསུང་
བག །ལྷ་ཡི་རེག་བྱ་དང་བཅས་བསྐལ་བའི་ངོར། །བཀོད་དེས་ཕྱག་རྫོགས་བསྟན་པ་ཆེས་གསལ་བས། །དུ་མའི་འགྲོ་ཚོགས་རྫོགས་སངས་རྒྱས་པར་བསྔོ། །བཀའ་བརྒྱད་བསྟན་པའི་ཉི་
འོད་འབུམ་བརྡལ་ཞིང༌། །སྲིད་ཞིའི་དཔལ་ཡོན་འཕེལ་རྒྱས་བཀྲ་ཤིས་ཤོག། ཅེས་གསུངས་སོ།། ༈ དཔལ་ལྡན་འགྱུར་མེད་ཚེ་དབང་ཕྲིན་ལས་ཀྱི་གསུང་མགུར་བཞུགས། དཔལ་ཕྱོགས་དུས་རྒྱལ་བ་
མ་ལུས་པའི། །གང་མི་ཟད་རྒྱན་གྱི་འཁོར་ལོའི་འཕྲུལ། །མ་ཁམས་གསུམ་འཁོར་བའི་སྐྱབས་གཅིག་པུ། །མཆོག་དྲིན་ཅན་རྩ་བརྒྱུད་བླ་མར་འདུད། །ཆོས་ཀུན་གྱི་ཡང་སྙིང་ཕྱག་རྫོགས་
ཀྱི༑ །དོན་རིང་ལུགས་མ་ནོར་ཟབ་འཛིན་ཅིང༌། །དཔལ་རྫོགས་པའི་སངས་རྒྱས་ཀརྨ་པའི། །རྗེ་རབ་བྱུང་བླ་མ་གང་ཉིད་ནས། ྋ །དོན་ཟབ་མོའི་ཉམས་ལེན་འཆར་སྒོ་རྣམས། །ཞིབ་

ཎྜཱ ༄༅། །འཕྲོས་སུ་མཛད་ནས་སྐྱོན་ཡོན་ལ། །ཡིན་མིན་གྱི་ངོ་སྤྲོད་དགོས་ཞེས་པའི། །དྲི་ཚིག་གི་ཡང་ཡང་བསྐུལ་མཛད་ཀྱང༌། །བདག་སྙིགས་དུས་ཀྱི་ཆོས་གཟུགས་
༅ ཁ་བཤད་མཁན། །བློ་ཆོས་བརྒྱད་འཁྲུལ་དབང་ལང་ཤོར་ཅན། །ཚུལ་འདི་འདྲ་གླིང་འོས་མ་མཆིས་ཀྱང༌། །གང་སྐུ་ངོ་མ་ལྡོག་ཙམ་ཉིད་དུ། །མཆོག་གོང་མའི་གསུང་གི་རྗེས་འབྲང་
ནས༑ །མིའི་རྗེས་ཟློས་ནེ་ཙོས་སྨྲ་བ་བཞིན། །ཚིག་སྙན་པོའི་དབྱངས་ཀྱིས་འདི་སྐད་གསོལ། །འཁོར་བ་དང་མྱ་ངན་འདས་པ་ལ། །རེ་དོགས་ཀྱི་མཚན་མས་མ་གོས་ཤིང་། །གང་ཤར་
༈ གྱི་ཚོགས་དྲུག་འཆར་སྒོ་རྣམས། །སྣང་སྟོང་ངང་དབྱེར་མེད་ཟུང་དུ་འཇུག །ཉིན་སྣང་གི་སྒོམ་དང་མཚན་རྨི་ལམ། །ཐམས་ཅད་ཀུན་དྲན་པའི་འོག་ཚུད་ཅིང༌། །བལྟ་བྱ་དང་བལྟ་བྱེད་juཀྰ
གཉིས་འཛིན་བྲལ། །ཉམས་མྱོང་ལ་གནས་ཆ་ཅུང་ཟད་ཀྱང་། །མེད་པ་བཞིན་བག་ཆགས་འཆར་སྒོ་མང་། །འཆར་སྒོ་རྣམས་རིག་པའི་རྩལ་དུ་ཤར། །རེས་ཕལ་ཆེར་དྲན་ཡེངས་དབང་
༈ སོང་ཀྱང༌། །ཡེངས་སྙམ་པའི་འགྱོད་པ་ཆེར་མེད་ཅིང༌། །རྗེས་ཐོབ་ཀྱི་སྐབས་འགར་འཁྲུལ་པའི་འགྲོར། །བཅོས་མིན་གྱི་སྙིང་རྗེ་དབང་མེད་འཆར། །བསྐྱེད་རིམ་ཡང་སྐད་ཅིག་དྲན་

རྫོགས་སུ།. །དམིགས་སྐོར་གྱི་བྱེ་བྲག་མང་པོ་རྣམས། །དུས་གཅིག་ཏུ་སོ་སོར་མ་འདྲེས་པར། །དྲན་རིག་གི་རྩལ་ཤུགས་རྒྱ་ཆེ་བ། །ལུགས་གཉིས་ཀྱི་བློ་ཁ་སྔར་ལས་མཐོ། །དེ་ལྟ་
བུའི་མྱོང་བ་སྐྱེས་པ་ན། །རོ་གཅིག་གི་ས་ལ་སླེབ་པར་བཞེད། །མདོ་ལམ་གྱི་བཟོད་ཐོབ་ཞེས་སུ་གྲགས། །སྐབས་སྐབས་སུ་རྟེན་འབྲེལ་འདོར་ལེན་གཟབ། །དགེ་སྡིག་གི་འདོར་ལེན་ལ་
འབད་ཅིང༌། །བླ་མ་ལ་སངས་རྒྱས་འདུ་ཤེས་དང་། །རང་དོན་གྱི་ཆོས་སྐུ་མངོན་གྱུར་ནས། །གཞན་དོན་དུ་གཟུགས་སྐུ་རྣམ་གཉིས་ཀྱི། །འགྲོ་ཕན་གྱི་སྨོན་ལམ་འདེབས་གལ་ཆེ། །
ཡེངས་འཕྲུལ་གྱི་དབང་དུ་མ་ཤོར་བར། །བཅོས་མེད་ཀྱི་དྲན་རྒྱུན་བརྟེན་པ་གཅེས། །དཔལ་ཀུན་ཏུ་བཟང་པོའི་བཞེད་པའི་གཞུང༌། །མཆོག་ཟབ་ལམ་འོད་གསལ་རྫོགས་པ་ཆེ། །སྙིང་ཙིཏྟ་
ཤ་ཡི་སྒྲོན་མེའི་ནང༌། །ལྷ་ཞི་བའི་ལྷ་ཚོགས་གསལ་རྫོགས་བཞུགས། །དེར་རྒྱང་ཞགས་ཆུ་ཡིས་སྒྲོན་མེ་ཞེས། །མིག་སྣང་བྱེད་དང་འབྲེལ་བ་དཀར་འཇམ་རྩའི། །སྒྲོན་མེ་དང་འཇའ་སྐོར་
ནཱ་རོའི་དབྱིབས། །དབྱིངས་རྣམ་དག་སྒྲོན་མེ་དེ་ནང་དུ། །ཐིག་སྟོང་པའི་སྒྲོན་མེ་སྦ་སྐོར་རིས། །དེ་སྟེང་དུ་རིག་པ་ཡེ་ཤེས་ཀྱི། །རང་མདངས་ཀྱི་སྣང་ཆ་མ་འགགས་པ། །ལུ་གུ་རྒྱུད་

༄ ༅། །གསེར་སྐུད་དྲ་པོ་རིས། །ཚིགས་འཚམས་སུ་ཐིག་ལེ་ཕྲ་མོས་སྤྲས། །འགུལ་འཕྲིག་དང་འགྲོ་འོང་གི་རྣམ་པ་ཅན། །དབྱིངས་འཇའ་འོད་ཐིག་ལེའི་དཀྱིལ་
འཁོར་དུ། །རིག་འོད་གསལ་རྡོ་རྗེ་ལུ་གུ་རྒྱུད། །ནང་ཤེས་རབ་རང་བྱུང་སྒྲོན་མེ་དང༌། །འབྲལ་མེད་ཀྱི་ངང་དུ་ཉམས་ལེན་སྐྱོང་། །ཉི་ཟླ་དང་སྒྲོན་མེ་དཀར་འོད་དང༌། །མུན་པ་ཡི་ཁྲིད་
3 སོགས་ལ་སྦྱངས་ནས། །ཆོས་ཉིད་ཀྱི་སྣང་བ་མངོན་མཐོང་ཞིང༌། །ཉམས་གོང་འཕེལ་ཚད་ཕེབས་རིག་པ་ཡི། །ལྷ་སྐུ་དང་ཡིག་འབྲུ་དཔག་མེད་འཆར། །ཁྱད་པར་དུ་རིག་པ་ལུ་གུ་
་རྒྱུད༑ །ཐིག་ཕྲ་མོ་ལྷ་སྐར་སྨིན་པ་ན། །རིག་པ་ཚད་ཕེབས་ཀྱི་སྣང་བ་ཡིན། །མཐར་བློ་ཡི་ཉམས་སྣང་ཀུན་ཟད་ནས། །ལུས་རྩ་གནས་འཇའ་འོད་དྭངས་མར་ཡལ། །དཔལ་གཞོན་ནུ་
བུམ་སྐུའི་ཞིང་ཁམས་སུ།ྋ །འོད་གསལ་གྱི་སྦུབས་སུ་ཆོས་སྐུར་གྲོལ། །མཆོག་ཟབ་གསང་ལམ་མཆོག་ཐེག་དགུའི་རྩེ། །ལམ་འདི་འདྲ་འབྲེལ་པ་ཐོབ་ཙམ་ཡང་། །ལོ་ལྔ་ནས་གྲོལ་ཏེ་
སངས་རྒྱས་པར། །གསུངས་དེས་ན་འབད་རྩོལ་ཆེར་བྱས་ན། །ཚེ་གཅིག་གི་སངས་རྒྱས་ཐེ་ཚོམ་མེད། །རྩོལ་མེད་ཀྱི་གང་ཟག་ལེ་ལོ་ཅན། །གཞི་ཀ་དག་སེམས་ཁྲིད་གྲོལ་བ་དང༌།

རྩོལ་བཅས་ཀྱི་གང་ཟག་བརྩོན་འགྲུས་ཅན། །ཐོད་རྒལ་གྱི་ལམ་ནས་མྱུར་དུ་གྲོལ། །དེ་ཕྱིར་ན་ཕྱག་རྫོགས་ཟུང་འཇུག་ལ། །དུས་རྟག་པར་མ་ཡེངས་སྐྱོང་ནུས་ན། །དཔལ་རྫོགས་པའི་
སངས་རྒྱས་ཐོབ་པར་ངེས། །ཕྱག་རྫོགས་ཀྱི་ཉམས་ལེན་མདོར་བསྡུས་གནད། །དཔལ་འབྲུག་པའི་རིང་ལུགས་ལ་ཞུགས་ཤིང༌། །འབྲུ་རིགས་ཀྱི་བཙུན་པ་སྙོམས་ལས་མཁན། །དཔལ་
ལྡན་གྱི་མིང་དུ་གྲགས་པ་དེས།། །གདོང་བོ་རུའི་གདུང་རིགས་ལས་བྱུང་ཞིང༌། །ལུགས་གཉིས་ཀྱི་དཔའ་གཡེར་སྙན་གྲགས་ཅན། །བླ་མ་དེའི་དགྱེས་པ་སྐྱོང་སླད་དུ། །དཔལ་མདོ་
སྔགས་བཤད་སྒྲུབ་ཆོས་གླིང་ནས། །བྲིས་པ་ཡི་དགེ་དེས་མཁའ་མཉམ་འགྲོ། །མཆོག་ཆོས་སྐུའི་གོ་འཕང་མྱུར་ཐོབ་ཤོག། དཔལ་འཁྲུལ་ཞིག་པ་ཆེན་པོ་དཔལ་ལྡན་འགྱུར་མེད་ཚེ་དབང་ཕྲིན་
ལས་ཀྱིས་ཕྱག་རྒྱ་ཆེན་པོ་རྣལ་འབྱོར་བཞིའི་རིམ་པའི་གསུང་མགུར་ནི། མཆོག་སྐུ་བཞིའི་དབང་ཕྱུག་དཔལ་འབྲུག་པ། །འབངས་དད་པའི་གཙུག་ཏུ་རབ་བཞུགས་ནས། །བློ་ཡེ་འདས་སྒོམ་མེད་རྟོགས་པ་
དེ༑ །བདག་སློབ་མར་བཅས་ལ་སྩོལ་མཛད་གསོལ། །མཆོག་མདོ་སྔགས་ཀུན་གྱི་སྙིང་པོ་ཆེ། །ཆོས་ཟབ་ལམ་ཕྱག་རྒྱ་ཆེན་པོའི་ལམ། །ལམ་རྣལ་འབྱོར་བཞི་ཡི་བགྲད་པའི་ཚུལ།

༈ ༄༅། །ཚུལ་ཇི་བཞིན་སྟོན་པ་འདི་ལྟར་ལགས། །སེམས་ཡེངས་མེད་བརྩོན་འགྲུས་ཀྱི་བསྒོམ་པ་ལ། །རྣམ་རྟོག་གི་རྦ་རླབས་རང་སར་ཞི། །གསལ་མདངས་ཀྱི་ངེས་
ཤེས་མ་ཤོར་ངང་། །སྒོམ་རང་དབང་ཐོབ་འདྲ་རྩེ་གཅིག་ཡིན། །གཞི་ཞི་གནས་ངང་ལ་གནས་གྱུར་ཀྱང་། །ལྷག་མཐོང་གི་གསལ་ཆ་མི་ལྡན་ན། །རྩེ་གཅིག་ལ་འདུན་པའི་དཀྱིལ་
འབྱམས་ཞེས། །གོལ་ས་དང་ནོར་བའི་འཕྲང་དུ་བཤད། །ནང་འཛིན་པའི་སྒྲོ་འདོགས་ཆོད་པའི་མཐུས། །སེམས་སྐྱེ་འགགས་གནས་གསུམ་བྲལ་བར་ཤེས། །རང་རིག་པ་རྗེན་པ་སྒོམ་དུ་
ཤར༑ །སྔར་ཉམས་ཀྱི་བདེ་གསལ་ཐམས་ཅན་ཀུན། །དཔེ་ཤུན་པ་བཞིན་དུ་བྲལ་བ་ལས། །སྔར་དང་པོའི་གནས་སྐབས་འདྲ་བ་ནས། །ཐ་མལ་གྱི་ཤེས་པ་ཞེས་སུ་འབོད། །སྒོམ་མི་
བདེ་སྙམ་པའི་སྣང་བ་འཆར། །སེམས་འགྱུ་བ་རང་གྲོལ་སྒོམ་དུ་རྟོགས། །སྤྲོས་བྲལ་གྱི་རང་ངོ་མཐོང་བ་ཡིན། །འདི་གང་ཟག་བདག་མེད་ཡིན་པར་འདོད། །སེམས་སྟོང་པའི་མཚན་ཉིད་
༈ ཇི་ལྟར་བར། །བློ་ཡུལ་དུ་ཤར་བའི་རྐྱེན་བྱས་ནས། །སྟོང་ཉིད་ལ་རྒྱུ་འབྲས་མ་གྲུབ་ཅེས། །སྟོང་རྫི་མ་ཐོབ་པ་སྐྱོན་དུ་བཞེད། །ཕྱི་སྣང་བ་ཡུལ་གྱི་འཆར་སྒོ་ཀུན། །ནང་འཛིན་པའི་567

སེམས་སུ་དབྱེར་མེད་འདྲེས། །དུ་མ་ཀུན་རོ་གཅིག་ངེས་ཤེས་སྐྱེ། །དྲན་རྫེ་རང་སྒྲོམ་དུ་ཤར་བའི་མཐུས། །བལྟ་བྱ་དང་ལྟ་བྱེད་གཉིས་སུ་བྲལ། །ཕྱི་ཡུལ་དུ་ཤར་བའི་ཆོས་རྣམས་
ལ༑ །ཞེན་བྲལ་རྟོགས་ཆོས་ཀྱི་བདག་མེད་ཅེས། །རོ་གཅིག་གི་རང་ངོ་མཐོང་བ་ཡིན། །རང་གཞན་དང་མཚན་འཛིན་ཆུང་བ་ཡི། །གཞན་དོན་གྱི་བྱ་ཡུལ་མེད་ཉམས་ངང༌། །གང་ཤར་
གྱི་རོལ་རྩེད་ལ་སོགས་པ། །དེ་རྦ་ལ་གཡེང་བའི་མཚན་མ་ཙམ། །ལར་འདི་དུས་གོལ་སྐྱོན་ཆུང་བར་མཆིས། །སྒོམ་མཉམ་བཞག་རྗེས་ཐོབ་དབྱེར་མེད་འདྲེས། །གཟུང་འཛིན་གྱི་བྱ་རྩོལ་
གཏན་ནས་བྲལ། །སྒོམ་འཁོར་ཡུག་ཡེངས་སྟབས་བྲལ་བ་དེ། །བློ་ཡེ་འདས་བསྒོམ་མེད་སངས་རྒྱས་པ། །གཞི་རྩེ་གཅིག་ཚོགས་དང་སྦྱོར་བའི་ལམ། །ལམ་སྤྲོས་བྲལ་མཐོང་བའི་ལམ་
ཡིན་ཞེས། །རོ་གཅིག་མྱུར་སྒོམ་ལམ་བསྒོམ་མེད་ཆེ། །འབྲས་བུ་བླ་ན་མེད་པའི་ལམ་ཞེས་པ། །སངས་རྒྱས་ཀྱི་ས་རུ་བཞེད་པ་ཡིན། །སྤྲོས་བྲལ་གྱི་ངོ་མཐོང་རབ་དགའི་ས། །རོ་
གཅིག་ཀྱང་ཆུང་ངུ་ས་བརྒྱད་ས། །ཆེན་པོ་དེ་སྒོམ་མེད་ས་བཅུར་བཤད། །ལར་སེམས་ཀྱི་གེགས་དང་གོལ་ས་རྣམས། །སྤང་བླང་དང་བློས་བྱས་འཛིན་ལས་བྱུང༌། །འཛིན་མེད་ཀྱི་རང་༔

༈༄༅། །གྲོལ་སྐྱོང་ཤེས་ན། །གོལ་ཤོར་གྱི་འཁྲུལ་སོ་གཏན་ནས་མེད། །ཕྱི་ཡུལ་སྣང་ཀུན་ལ་བསྲེ་བ་དང༌། །མ་ཡེངས་པའི་དྲན་པ་རྒྱུན་ཆགས་ཀྱིས། །རྗེས་ཐོབ་ཀྱི་ཇཱ
སྐབས་སུ་བྱ་ར་སྒྲིམ། །ཡེངས་མེད་སྒོམ་མེད་འདི་གནད་དུ་ཆེ། །སྟོང་ཉིད་ཀྱི་རྩལ་སྣང་མོས་གུས་དང༌། །བསྐྱེད་རིམ་དང་སྙིང་རྗེ་ལ་སོགས་པ། །དེ་ཀུན་གྱི་རང་བཞིན་སྟོང་པ་སྟེ། །
བདེན་གཉིས་ཀྱང་ཟུང་འཇུག་དབྱེར་མེད་ཡིན། །གཞི་ཡོད་མེད་གཉིས་ཀའི་མཐར་མ་ལྟུང༌། །ལམ་གང་ཤར་སྤང་བླང་མེད་པར་བསྒོམ། །རྐྱེན་བཟང་ངན་ཀུན་ལ་ཞེན་བྲལ་སྤྱོད། །འབྲས་
སྐ་གསུམ་གོ་འཕང་ཚེ་འདིར་ཐོབ། །རང་གཞན་གྱི་དོན་ཆེན་འབད་མེད་འགྲུབ། །ཞེས་དེ་སྐད་རྣལ་འབྱོར་བཞི་ཡི་ལམ། །སྐྱེ་ཚུལ་གྱི་དབྱངས་ཆུང་བླངས་པའི་དགེས། །འགྲོ་ཀུན་གྱི་འདི་
དོན་མངོན་གྱུར་ནས། །དཔལ་གདོད་མའི་ས་ལམ་མྱུར་བགྲོད་ཤོག །དཔལ་འབྲུག་པའི་རིང་ལུགས་ལ་ཞུགས་ཤིང་། །བློ་འཁྲུལ་དབང་སོང་བའི་ཆོས་བརྒྱད་མཁན། །མིང་དཔལ་ལྡན་
༈འགྱུར་མེད་ཅེས་གྲགས་དེས། །གང་ཤར་དུ་བྲིས་པ་སུ་ཛ་ཡ། ༈ གྲུབ་ཆེན་ཚོགས་གཉིས་ཀྱི་གསུང་མགུར་བཞུགས་སོ།། ཨ་ལ་ལ་ཧོཿ རིགས་ཀུན་གྱི་ཁྱབ་བདག་རྡོ་རྗེ་འཆང་། །ཕ་དྲིན་༔

ཆེན་བླ་མར་གསོལ་བ་འདེབས། །རང་སེམས་སྐྱེ་མེད་ཀྱི་ནམ་མཁའ་ལ། །སྣ་ཚོགས་ཀྱི་སྣང་བརཅི་ཤར་ཡང༌། །སྤང་བླང་དང་དགག་སྒྲུབ་དབྱིངས་སུ་དག །སྐྱེ་མེད་ཀྱི་རྣལ་འབྱོར་བློ་
རེ་བདེ། །བློ་བདེ་བའི་བདེ་སྟོང་གི་མགུར་ཞིག་འཐོན། །ཚུར་གསོན་དང་སྐལ་ལྡན་ཕོ་མོ་རྣམས། །སྙིགས་དུས་ཀྱི་ཕོ་མོ་བློ་གཏད་དཀའ། །སྣོད་ལྡན་གྱི་ཕོ་མོ་ཚུར་གསོན་དང་། །ང་
མཐོང་དང་འཕྲད་པ་ཙམ་གྱིས་ཀྱང༌། །དོན་འབྲེལ་ཚད་ལྡན་པའི་རྣལ་འབྱོར་པ། །མཇལ་དཀའ་བ་འདི་ནི་ཤིན་ཏུ་དཀོན། །འཇིག་རྟེན་གྱི་བྱ་བ་སྣ་ཚོགས་ཀུན། །འཁྲུལ་རྟོག་གི་སྣང་བ་ཅི་
ཤར་ཡང༌། །གཉིས་མེད་བློ་འདས་ཀྱི་ངང་དུ་བཞག །བལྟ་བྱ་དང་ལྟ་བྱེད་བློ་འདས་སུ། །རང་སེམས་ཀྱི་ངོ་བོ་སྐྱོང་བ་ན། །བསྒོམ་བྱ་དང་སྒོམ་བྱེད་དབྱིངས་སུ་དག །བློ་འདས་ལ་
བསྒོམ་པའི་མིང་ཡང་མེད། །ང་བདེ་སྟོང་རྒྱུན་ཆད་མེད་པ་འདི། །ཕ་དཔལ་ལྡན་བླ་མའི་སྐུ་དྲིན་ཡིན། །ཤ་ཆང་དང་མུ་དྷཱ་ལ་སོགས་པ། །དང་དུ་ལེན་བྱེད་ཀྱི་རྣལ་འབྱོར་དང༌། །རྒྱ་
གར་གྱི་རྨ་བྱ་དུག་ཟན་བཞིན། །ཉོན་མོངས་ཀྱི་སྤྱོད་པ་ཅི་སྤྱད་ཀྱང་། །ཡེ་ཤེས་རིགས་ལྔ་ཡི་རྒྱན་དུ་ཆེ། །ཕ་ང་བཞིན་སྤྱོད་པས་ང་ཕྱིར་ཤོག །ཉོན་མོངས་ཇི་ལྟར་སྤྱད་པས་མ་གོས་༔

སྦྲོ ༄༅། །པར། །དུག་ལྔ་ལམ་ཁྱེར་གྱི་རྣལ་འབྱོར་པ། །ཁྱོད་སྦྱིན་བདག་ཕོ་མོ་མཆོག་དམན་རྣམས། །མི་ང་དང་འབྲེལ་ཚད་དོན་དང་ལྡན། །དཔལ་རྔ་ཡབ་གླིང་ན་
ངེས་པར་སྐྱེ། །སེམས་ཐེ་ཚོམ་མེད་ན་བསམ་པ་འགྲུབ། །ང་རྣལ་འབྱོར་གང་ཤར་སྤྱོད་པ་དེ། །ངེད་རྡོ་རྗེ་ཐེག་པའི་སྤྱོད་ཡུལ་ཡིན། །ཐེག་དམན་གྱི་འཁྲུལ་རྟོག་བློ་འགས་ཀྱང༌། ། ང་
ཐེག་ཆེན་སྤྱོད་པའི་རྣལ་འབྱོར་གྱིས། །སྤྲོས་བྲལ་གྱི་མགུར་མ་འདི་སྨྲས་པ། །བློ་རྡོ་རྗེ་ཐེག་པ་ལོངས་སྤྱོད་ནས། །དཔལ་རྔ་ཡབ་གླིང་དུ་འགོད་པར་འགྱུར།། གསེར།ཁྱམས་ཞེས་རིག་པ་འཛིན་པ་
དག་པའི་གནས་སུ། སྣོད་ལྡན་གྱི་སློབ་མ་འགྲོ་དོན་རྒྱ་མཚོ་དོན་གྲུབ་སྒྲོལ་མ་རིག་ལྡན་བཅས་ཀྱི་རྟེན་འབྲེལ་བཟང་པོ་འགྲིགས་སྐབས། གང་ཤར་ཤུགས་འབྱུང་སྤྱོད་པའི་གསང་སྔགས་རྡོ་རྗེ་ཐེག་པ་ལམ་དུ་ཁྱེར་བའི་ངག་དབང་ཚོགས་གཉིས་པས་
སྨྲས་པ་དགེའོ།། ༈ ཨེ་མ་ཧོ། སྐྱབས་ཀུན་འདུས་རྒྱལ་དབང་པདྨ་འབྱུང་། །དོན་དབྱེར་མེད་མཆོག་གྱུར་བདེ་ཆེན་གླིང་། །སྐྱེ་འདི་དང་ཚེ་རབས་ཐམས་ཅད་དུ། །བཀའ་དྲིན་སུམ་
༈ ལྡན་རྡོ་རྗེ་འཆང༌། །སེམས་རྩེ་གཅིག་གདུང་བས་གསོལ་བ་འདེབས། །མི་བདག་དང་རྗེས་སུ་འཇུག་རྣམས་ལ། །བྱིན་ཡེ་ཤེས་ལྔ་ཡི་དབང་མཆོག་བསྐུར། །ཚུར་གསོན་དང་མཆེད་

གྲོགས་ཆོས་མཛད་རྣམས། །སྡུག་བསྔལ་འཁོར་བའི་བཙོན་ར་ལས། །ཐར་འདོད་བློ་ལྡོག་རྣམ་བཞི་དེ། །མེད་ཐབས་མེད་པའི་ཆོས་བཞི་ཡིན། །སྔོན་བསགས་དགེ་འབྲས་བཟང་པོ་
ཡི༑ །བསྐལ་སྟོང་རྙེད་དཀའི་དལ་འབྱོར་འདི། །འཆི་བདག་ལས་ཀྱི་གཤིན་རྗེའི་བདས། །ཡ་ང་འཇིགས་པའི་འཕྲང་ལ་འགྲིམ། །བྲོས་པས་མི་ཐར་ཡིད་ལ་སོམ། །ལེ་ལོ་སྙོམས་ལས་
མ་བྱེད་པར། །བརྩོན་འགྲུས་ལྕགས་གིས་འདི་ལྟར་བྲོབ། །ཉིན་དུས་འདུ་འཛི་གཡེང་བ་སྤོངས། །སྒོ་གསུམ་མ་ཡེངས་དགེ་ལ་འབུང་། །མཚན་མོ་གཏི་མུག་རོ་ཉལ་སྤོང༌། །སྤེལ་སྦྱང་
འོད་གསལ་ངོ་བོར་ལྟོས། །གཞི་རྣམ་དག་སོ་ཐར་བསླབ་པ་ལ། །ཉེས་ལྟུང་གི་དྲི་མས་མ་གོས་པར། །མིག་འབྲས་བཞིན་རྟག་ཏུ་གཅེས་པར་འཛིན། །འགྲོ་དྲུག་ཕ་མ་དྲིན་ཅན་ལ།
རྒྱུན་ཆད་མེད་པའི་སྙིང་རྗེ་བསྒོམ། །བཀའ་དྲིན་སུམ་ལྡན་བླ་མ་ལ། །ལྟེམས་ཀྱང་མེད་པའི་གསོལ་བ་ཐོབ། །ཅི་མཛད་ལེགས་པར་མཐོང་བ་དང༌། །ཅི་གསུངས་བཀའ་བཞིན་སྒྲུབ་པར་
གྱིས༑ །ངོ་ལྐོག་བྲལ་བའི་དམ་ཚིག་བསྲུང༌། །ཀ་དག་རྫོགས་པ་ཆེན་པོ་ཡི། །བློ་འདས་མཐའ་དབུས་བྲལ་བ་རུ། །བླ་མ་རང་སེམས་དབྱེར་མེད་དུ། །འཕོ་མེད་དོན་གྱི་དབང་བཞི་་

རྞྞ༄༅། །ལོངས། །རྗེ་རྫོགས་པའི་སངས་རྒྱས་འགྲོ་བའི་མགོན། །བཀའ་དྲིན་སུམ་ལྡན་བླ་མ་ཡི། །ཞལ་ནས་གསུངས་པའི་གདམས་པ་ལ། །གཉིས་འཛིན་གྱི་ཞེན་པ་
བྲལ་བ་རུ། །འདོད་ཡོན་ཟང་ཟིང་འབྱོར་ཚོགས་ཀུན། །བླང་དོར་བྲལ་བའི་དང་ཉིད་དུ། །མ་རྟོག་གི་འགྲོ་ལ་སྙིང་བརྩེ་ནས། །དངོས་པོའི་ནོར་རྫས་ཅི་བྱུང་ལ། །ཆོས་བརྒྱད་ཀྱི་དྲི་མས་
* མ་གོས་པར། །རྣམ་དག་གི་ཞིང་ས་མ་ནོར་བར། །སྡེ་གཉིས་ཀྱི་འདུས་པ་སྐྱོང་བ་དང༌། །གཙུག་ལག་སྐྲ་གསུང་ཐུགས་རྟེན་བཞེངས། །བཀྲེས་ཤིང་ཕོངས་པའི་སེམས་ཅན་ལ། །
འཕང་སེམས་མེད་པའི་སྦྱིན་པ་བཏང༌། །སྣོད་སྐལ་པར་ལྡན་པའི་འགྲོ་བ་ལ། །རང་རང་བློ་དང་མཚམས་པ་ཡི། །ཆེ་ཆུང་ཐེག་པའི་ཆོས་རྣམས་སྦྱིན། །ངས་བྱས་དང་ང་རྒྱལ་མེད་པ་
རུ༑ །ཆོས་བརྒྱད་ཀྱི་འཁྲི་བ་རྩད་བཅད་ནས། །བསྟན་འགྲོར་སྨན་པའི་བྱ་བ་དེ། །སྒྱ་མའི་རོལ་པར་འཁྱེར་ཤེས་ན། །ཚེ་འདིར་འདག་སྦྱར་བྱས་ལས་ལྷག །རྣམ་པ་གསལ་དང་རྣམ་
༈ དག་དྲན། །ང་རྒྱལ་བརྟན་པོའི་རང་ལུས་འདི། །ཡི་དམ་གྱི་ལྷ་རུ་ངོ་འཕྲོད་ནས། །ཕྱི་སྣོད་དང་ནང་བཅུད་སེམས་ཅན་རྣམས། །གཞལ་ཡས་དང་ལྷ་རུ་ཤར་བ་ཡི། །སྤང་བླང་བྲལ་བའི་
573

ལྟ་བ་ལ། །སྒྲ་གྲགས་ཀུན་གྲགས་སྟོང་སྔགས་སུ་གོ །གང་ཤར་ཀུན་ཆོས་སྐུའི་རོལ་པ་ལ། །འགྱུར་བ་མེད་པའི་གདེང་ཐོབ་ན། །འདོད་ཡོན་ལྔ་ལ་ལོངས་སྤྱོད་ཀྱང༌། །ཚེ་འདིར་
དཀའ་ཐུབ་བྱས་ལས་ལྷག །སེམས་ཉིད་ཀུན་ཏུ་བཟང་པོ་འདི། །མ་བསྒོམ་ལྷུན་གྲུབ་སངས་རྒྱས་ཡིན།ྋ །གང་ཤར་ཆོས་སྐུའི་རོལ་པ་ལ། །སྤང་བླང་དང་སྐྱོན་དུ་མ་ལྟ་བར། །དབྱིངས་
རིག་གཉིས་མེད་ངང་དུ་ཞོག །ཉོན་མོངས་དུག་ལྔའི་རྣམ་རྟོག་ཀུན། །སྐྱོན་དུ་མ་ལྟ་རང་སར་ཞོག །བཞག་པས་འདི་ཞེས་བརྗོད་དུ་མེད། །གསལ་སྟོང་ལྷག་གེར་འདུག་པ་ལ། །
རྫོགས་པ་ཆེན་པོའི་ལྟ་བ་ཟེར། །དེ་བཞིན་གང་ཤར་ངོ་བོ་སྐྱོང༌། །གསལ་དང་བདེ་དང་སྟོང་པ་ཡིས། །ཉམས་ལ་མ་ཞེན་རང་ངོ་ལྟོས། །ཡིད་དཔྱོད་མཐའ་དབུས་བྲལ་བ་ལ། །སྒོམ་དུ་
མེད་པའི་ངང་ལ་ཞོག །འདི་བསྒོམ་གཏད་སོ་བྲལ་བ་ལ། །རྫོགས་པ་ཆེན་པོའི་རྣལ་འབྱོར་ཟེར། །ས་ལམ་རིམ་གྱིས་དབྱེ་བ་ལ། །སྤྲོས་བཅས་ཀྱི་ཚིག་ཚོགས་མང་པོ་རྣམས། །སེམས་
གཉིས་སུ་འཛིན་པའི་བག་ཆགས་ཡིན། །འདི་སེམས་ཡིན་སྙམ་པའི་འཛིན་པ་ཅན། །རྟོག་ཚོགས་དབྱིངས་སུ་མ་དག་པའི། །མ་ཡེངས་ངོ་བོ་སྐྱོང་ཞེས་ནས། །རྣམ་རྟོག་རབ་རིབ་ངོ་བོ་

སྦྲུ ༄༅། །ལ། །འ་འུར་ངོ་བོ་སྐྱོང་བ་དེ། །སྒོམ་ཕུར་མོང་འོག་གི་ཞམ་ཆུ་ཡིན། །ཕྱི་རོལ་ཡུལ་སྣང་ཅི་ཤར་ཡང༌། །གཉིས་མེད་ངོ་བོ་རྗེན་པ་རུ། །འཛིན་རྟོག་བྲལ་
བའི་ངང་ལ་ཞོག །ཡང་དག་གི་དོན་ལ་སྒོམས་སུ་མེད། །བསྒོམ་རྒྱུ་བྱུང་ན་སྒོམ་པ་མིན། །མ་བསྒོམ་ལྷུན་གྲུབ་རྫོགས་པ་ཆེ། །མ་བལྟས་བཞག་པས་རང་སར་གྲོལ། །གང་ཤར་ཆོས་
* སྐུའི་རོལ་པ་ལ། །སྤང་བླང་བྲལ་བའི་ལྟ་བ་འདི། །ཕ་གཅིག་གུ་རུའི་དགོངས་པ་ཡིན། །གང་ཤར་གླུ་རུ་བླངས་པ་འདི། །མཆེད་དག་སྣང་ལྡན་ལ་མཎྜལ་ཚུལ། །མི་ཁོ་བོས་ཤར་ནས་
གླུ་རུ་ཕུལ། །དགེ་བས་མཐོང་ཐོས་དྲན་རེག་རྣམས། །ཞིང་པདྨས་ཁེབ་པར་སྐྱེ་བར་ཤོག། ཅེས་ལྟ་སྒོམ་སྤྱོད་གསུམ་གྱི་མགུར་མ་དགོས་ཞེས་མཚུངས་བྲལ་གནས་མདོ་གཅོད་བླ་རིན་པོ་ཆེའི་ལྷ་རྫས་ཀྱུས་རིང་རིན་ཆེན་
གཉིས་པའི་མཎྜལ་བཅས། བཀའ་ཕེབས་ཆེད་རྩལ་བཞིན་ཞལ་ངོ་མ་ལྡོག་ཙམ་དུ་མི་སྨྱོན་འདུ་གསུམ་པ་ག་ཎའི་མིང་གིས་རྒྱ་བོད་ཆོས་སྒར། ༧ཆོས་རྒྱལ་ཆེན་པོའི་སྒར་གྱི་ཉེ་ཞོལ། སྙིང་ཐང་གླེ་བའི་ནགས་ཚལ་ནས་བྲེལ་ཟིང་སྐབས་མགྱོགས་
ཝཱ པར་བྲིས་ཏེ་ཕུལ། ༈ དཔལ་གྲུབ་པའི་དབང་ཕྱུག་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོའི་གསུང་མགུར་བཞུགས་སོ།། མགོན་ཕྱོགས་དུས་རྒྱལ་བའི་གསང་གསུམ་གྱི། །བྱིན་གཅིག་བསྡུས་575

མཚུངས་མེད་དྲིན་ཅན་རྗེ། །དུས་རྟག་པར་སྙིང་དབུས་བཞུགས་ནས་སུ། །དམན་དལ་རྟེན་དོན་ལྡན་བྱིན་གྱི་རློབས། །བདག་སོ་སྐྱེ་སྦྱངས་པའི་འབྲས་དམན་པས། །ཚིག་དོན་དང་འབྲེལ་
བ་མ་མཆིས་ནའང་། །རྗེ་བླ་མའི་བྱིན་རླབས་གསེར་འགྱུར་རྩིས། །ཐེབས་ཟིན་པས་གཏམ་ཁ་དབང་མེད་རྡོལ། །འདིར་སྣང་གི་སྣོད་བཅུད་སྲིད་པའི་ཁམས། །སེམས་ཀུན་བརྟགས་སྣང་
བས་བཟུང་བ་ལས། །དོན་ངོ་བོ་རྡུལ་ཙམ་མ་གྲུབ་པ། །འདི་ཕྱི་ཡི་ནམ་མཁར་ཐ་སྙད་འདོགས། །ཡུལ་ཡུལ་ཅན་སྣང་བའི་དངོས་པོ་ནི། །དཔེ་ཆུ་ལ་རི་མོ་བྲིས་པ་བཞིན། །སྣང་ཙམ་
ནས་རྗེས་མེད་གྲོལ་བའི་གཤིས། །འདི་ནང་གི་ནམ་མཁའ་ཡིན་ནམ་སྙམ། །ཕྱི་བཟུང་ཡུལ་ནང་གི་འཛིན་པའི་སེམས། །རྟོག་དཔྱོད་ཀྱི་ཡུལ་འདས་རང་ངོས་སངས། །རིག་མདངས་ཀྱི་
རང་རྩལ་ཕྱོགས་མེད་རྒྱས། །འདི་ཟང་ཐལ་གསང་བའི་ནམ་མཁར་གོ །དུས་གསུམ་གྱི་རྣམ་རྟོག་མི་དགག་ཅིང༌། །མཉམ་བཞག་གི་འཛིན་སྟང་མི་བསྒྲབས་པར། །རང་གཤིས་རིག་པ་
ལྷུག་པའི་བབ། །འདི་དོན་དམ་ཆོས་སྐུའི་རྒྱལ་སར་གོ །ཐ་སྙད་ཀྱི་དྲྭ་བར་མ་ཚུད་ཅིང་། །བླུན་སྒོམ་གྱི་སྒྲོག་གི་མ་བཅིང་པར། །གུ་ཡང་གིས་རང་གྲོལ་སྐྱོང་བ་འདི། །ཕ་བླ་མའི་བཀའ་

༄༅། །དྲིན་ཁོ་ནའི་མཐུ། །ཚུལ་དེ་ལྟའི་གོ་ཡུལ་ཕྲ་མོ་འདིར། །མ་རྟོག་དང་ལོག་རྟོག་གོལ་བའི་ཆ། །གང་མཆིས་ཀུན་ཇི་བཞིན་རབ་རྟོགས་པར། །རྗེ་གང་གི་
ཐུགས་རྗེས་སྐྱོང་བར་འཚལ། །སྟོང་གསུམ་གྱི་འཇིག་རྟེན་ཇི་སྙེད་པ། །རིན་ཐང་དང་བྲལ་བའི་མཆོད་པ་ཡིས། །དུས་བསྐལ་པ་ཇི་སྲིད་ཕུལ་ནའང༌། །བཀའ་དྲིན་གྱི་ཆ་ཙམ་མི་གསོབ་
ཀྱང་༑ །ཕྱི་བདག་ལུས་ལོངས་སྤྱོད་དངོས་པོ་དང༌། །ནང་དུས་གསུམ་ལེགས་བྱས་དགེ་བའི་དངོས། །དབྱིངས་རང་རིག་མངོན་གྱུར་དོན་གཉིས་ཀྱིས། །མགོན་ཆོས་ཀྱི་རྒྱལ་པོ་མཉེས་
གྱུར་ཅིག། ༈ བུ་ལེགས་སོ་རྒྱལ་བའི་སྲས་པོ་མཁྱེན། །གཟུང་འཛིན་གྱི་སྣང་བ་ཡེ་ནས་སྟོང་། །ཕྱི་ནང་གི་ནམ་མཁའ་རང་ངོར་སངས། །དབྱིངས་ངོས་བཟུང་ངང་དེར་བཞག་མ་
ཐག །གང་ཤར་ཚད་རང་ཞིག་རང་གྲོལ་ནས། །བུ་ཁྱོད་ལས་སྐྱིད་པ་སུ་ཞིག་ཡོད། །མཐར་གདེང་བཞིའི་གྲོལ་ཚད་ངེས་པར་ཐོབ། །གདུལ་བྱ་ནི་ཐེར་འབུམ་དང་བཅས་ཏེ། །ཞིང་རྔ་
ཎྜཱ་ཡབ་གླིང་ནས་དགའ་སྟོན་བྱེད། །བུ་དེ་ཀོ་མ་བརྗེད་ཐུགས་ལ་ཟུང༌། ༈ རིན་ཆེན་གསུམ་དངོས་རྒྱལ་བའི་དཀྱིལ་འཁོར་ཀུན། །གཅིག་ཏུ་འདུས་ཞལ་དཔལ་མགོན་བླ་མའི་

ཞབས༑ །སྙིང་གི་པདྨོར་བྱང་ཆུབ་བར་བཀོད་ནས། །དགོངས་བརྒྱུད་བདུད་རྩིས་བདག་རྒྱུད་སྨིན་པར་མཛོད། །འདྲེན་པ་མཉམ་མེད་དྲང་སྲོང་ཆེན་པོ་ཡིས། །མངོན་མཐོ་ངེས་ལེགས་
ལམ་བཟང་ཇི་སྙེད་པ། །རིགས་ཅན་འགྲོ་ལ་བརྩེ་བས་གདམས་པ་ཀུན། །བླང་དོར་བྱེད་པ་དལ་འབྱོར་དོན་ལྡན་རུ། །འཕགས་བོད་བཤེས་གཉེན་རྣམས་ཀྱི་ཞལ་གྱི་ལུང༌། །ལུགས་ཀྱི་
བསྟན་བཅོས་ལེགས་པར་བཤད་པ་དང༌། །སྡོམ་པ་གསུམ་གྱི་རྣམ་གཞག་ཚོགས་རྣམས་ཀུན། །ལུགས་ཟུང་ཡང་དག་སྤྱོད་པའི་གཞུང་ལམ་ཉིད། །མཆོག་ལ་བཀུར་ཞིང་དམ་པར་བསྟེན་པ་
དང་༑ །དམན་ལ་བརྩེ་ཞིང་མཉམ་པར་བསྟུན་ལ་མཁས། །ཚུལ་མིན་སྤྱོད་པར་བྱོལ་ཞིང་དགེ་ལ་འགྲུས། །དེ་ནི་ཡ་རབས་ལུགས་དང་མཐུན་པ་ཡིན། །མཆོག་གསུམ་ཡོན་ཏན་ཤེས་ཤིང་
ཡིད་ཆེས་པས། །སྐྱབས་སུ་བཟུང་ཞིང་དེ་ཡི་བཀའ་རྟགས་བཞིན། །སྤངས་བླང་མ་འཛོལ་ཡི་དམ་བརྟན་བྱེད་པ། །གཏན་འདུན་མ་ནོར་ལམ་གྱི་འཇུག་སྒོ་ཉིད། །རྒྱུ་འབྲས་མན་ངག་བདུན་
གྱི་ལྕགས་ཀྱུ་ཡིས། །སེམས་ཀྱི་གླང་སྨྱོན་ལེགས་པར་འདུལ་བྱེད་ཅིང༌། །སྦྱིན་སོགས་རྒྱལ་སྲས་སྤྱོད་ལ་ཅི་ནུས་སུ། །སློབ་པ་ཐེག་ཆེན་ལམ་གྱི་གཞུ་ཤིང་ངེས། །བརྒྱུད་ལྡན་བླ་མ་

།བརྟགས་ཤིང་ལེགས་བསྙེན་ནས། །སྨིན་གྲོལ་བདུད་རྩི་ནོད་དེ་ཕྲ་རགས་ཀྱི། །དམ་ཚིག་ཟོལ་མེད་བསྲུང་ནས་རིམ་གཉིས་ལ། །ཚུལ་བཞིན་གཞོལ་བ་ཟུང་
འཇུག་མཆོག་གི་ལམ། །རྒྱལ་ཀུན་ཆོས་སྐུའི་དབྱིངས་སུ་རོ་གཅིག་པ། །གང་འདུལ་མོས་ངོར་ཐུགས་རྗེ་འགོག་མེད་འཕྲུལ། །ཆུ་ཟླ་བཞིན་སྣང་རྩ་གསུམ་རབ་འབྱམས་ཀུན། །ཡི་དམ་
གཅིག་ཏུ་འདུས་པའི་གནད་ཤེས་བྱ། །སྣང་སྟོང་འགལ་མེད་རྟེན་ཅིང་འབྲེལ་འབྱུང་གིས། །གཟུང་འཛིན་ཆོས་ཀུན་རྒྱུ་མར་རྟོགས་པའི་དངོས། །ཟུང་འཇུག་ལྷན་སྐྱེས་ཡེ་ཤེས་རང་གནས་
ཞལ༑ །སྤྲོས་པ་བསྐྱངས་ཏེ་རྗེན་ཅེར་སྐྱོང་བར་མཛོད། །གཞན་དོན་གཞིར་བཅས་འབད་པས་ཡོངས་སྤངས་ཤིང༌། །རྣམ་ཀུན་གཞན་ཕན་གཞིར་བཅས་ཐབས་ཀྱིས་སྒྲུབ། །སྒོ་གསུམ་ལྷ་
སྔགས་ཡེ་ཤེས་འཁྱེར་སོ་དང་། །མི་འབྲལ་དྲན་ཤེས་བྱ་རས་རྒྱུན་དུ་སྐྱོང༌། །ཟག་བཅས་བསོད་ནམས་ཟག་མེད་ཡེ་ཤེས་ཚོགས། །དམ་པ་གསུམ་གྱིས་སྲང་ལ་ལེགས་བསྒྱུར་ན། །ཡང་
དག་ཐེག་མཆོག་ལམ་བཟང་མ་ནོར་བས། །དོན་གཉིས་ལྷུན་གྲུབ་དཔལ་ལ་ཅིས་མི་སྤྱོད། །ལུས་ངག་སྤོང་བདུན་ཡོངས་སྤངས་བསླབ་པས་དུལ། །སྨོན་འཇུག་མཆོག་གི་སེམས་རྒྱུད་ཡོངས་

སུ་བརླན། །དག་མཉམ་བདེན་པ་དབྱེར་མེད་མངོན་གྱུར་ཏེ། །སྤངས་རྟོགས་མཐར་ཕྱིན་དོན་གཉིས་ལྷུན་གྲུབ་ཤོག། ཅེས་དང༌། ༈ མཚུངས་མེད་ཐུགས་རྗེའི་མངའ་བདག་དྲིན་ཅན་བླ་
མས༑ །བྱང་ཆུབ་བར་དུ་མི་འབྲལ་རྗེས་སུ་བཟུང་ཞིང་། །ཡང་དག་མངོན་སངས་རྒྱས་པའི་ཆོས་གཟུགས་སྐུ་ཡི། །སྲིད་མཚོ་གཏིང་ནས་སྒྲོལ་བར་བྱིན་གྱིས་རློབས་ཤིག །སྙིགས་ལྔའི་
མངོན་རྟགས་བདོ་བའི་དུས་ཀྱི་རྐྱེན་དང་། །གཟུང་འཛིན་དུག་ལྔའི་འཁྲུལ་རྟག་ཡུལ་རྐྱེན་དབང་གིས། །ཚུལ་མཐུན་བྱང་ཆུབ་ལམ་ལས་ཕྱི་རུ་ཕྱོགས་མིན། །བསམ་སྤྱོད་མཐའ་དག་རྩད་ནས་
འཇིལ་བར་མཛོད་ཅིག །རྣམ་དག་ཆོས་ཀྱི་གཞུང་ལམ་ངེས་འབྱུང་ཡིན་པས། །དུས་ཀུན་འཁོར་བའི་ཆོས་ཀྱི་རང་མཚང་གཞིག་ཅིང༌། །ཡང་དག་ལམ་ལ་ཡིད་ཆེས་ངེས་ཤེས་བརྟན་
པོས༑ །བྱང་ཆུབ་ལམ་ལ་རྩེ་གཅིག་འབད་པར་མཛོད་ཅིག །བྱིན་རླབས་རྩ་བ་བླ་མའི་མོས་གུས་ཡིན་པས། །ཚུལ་མཐོང་ལོག་ལྟའི་རྐུན་པོས་ཁྱེར་བ་མིན་པར། །དང་འདོད་ཡིད་ཆེས་མི་
ཕྱེད་དད་པ་བརྟན་པོས། །རྩེ་གཅིག་གསོལ་བ་འདེབས་ལ་འབད་པར་མཛོད་ཅིག །དངོས་གྲུབ་ཀུན་གྱི་གཞི་མ་དམ་ཚིག་ཡིན་པས། །སེམས་རྨུགས་རྒོད་དང་རྒྱ་ཡན་བྱུང་རྒྱལ་མིན་

།པར། །སྒོ་གསུམ་སྒྲིམ་པས་སྡོམ་གསུམ་བཅས་མཚམས་ཀུན་ལ། །ཉེས་ལྟུང་འཛེམ་དང་བཤགས་སྦྱང་གཡེལ་མེད་མཛོད་ཅིག །སྡུག་བསྔལ་ཐམས་ཅད་
ཎྜཱ ༄༅། 1/1/01
སྐྱེད་བྱེད་རེ་དོགས་ཡིན་པས། །གང་བྱུང་དེས་ཆོག་ཆོག་ཤེས་དྲན་པ་བརྟན་པོས། །གང་ལའང་དགག་སྒྲུབ་མེད་པར་རྩོལ་མེད་རང་བབ། །དྲག་སྔགས་ཚིག་གསུམ་ཐུགས་ལ་འདྲེས་པར
༈ མཛོད་ཅིག །སྲིད་པར་འཁྱམས་པའི་རྩ་བ་འཁྲུལ་རྟོགས་ཡིན་པས། །གཟུང་འཛིན་ཡུལ་རྗེས་འབྲེང་བའྀ་དུག་ལྔའི་རྟོག་ཚོགས། །ཨ་འཐས་ཞེན་འཛིན་མེད་པར་གཉེན་པོ་བསྐྱེད་དེ།
རྟོག་ཚོགས་རང་གྲོལ་གཉུག་མའི་རང་འགྲོས་སྐྱོང་མཛོད། །ཡུལ་ལ་དམིགས་གཏད་འཛིན་ཞེན་ལྟ་བའི་དུག སྟེ། །བདེ་གསལ་མི་རྟོག་ཉམས་ཞེན་རྩི་དང་བྲལ་བའི། །རྩོལ་མེད་རང་
བཞག་དྲན་པའི་རང་ངོ་སྐྱོང་བར། །གཡོ་མེད་ཏིང་འཛིན་བརྟན་པོ་ངེས་པར་མཛོད་ཅིག །མ་བཙལ་རང་ཞལ་མཇལ་བ་ལྟ་བའི་རྒྱལ་པོ། །མ་བཅོས་རྩོལ་མེད་སྐྱོང་བ་སྒོམ་པའི་མཆོག་
གྱུར༑ །མ་སྒྲུབ་གཏད་མེད་ལྷུག་པ་སྤྱོད་པའི་ཡང་རྩེ། །ཆུ་བོའི་རྒྱུན་བཞིན་སྐྱོང་ལ་འབད་པར་མཛོད་ཅིག །རྣམ་དཀར་དགེ་བའི་རྩ་བ་ཇི་སྙེད་མཆིས་ཀུན། །སྲས་བཅས་རྒྱལ་བའི་རྣམ་「༔

ཐར་རྗེས་སུ་སློབ་སྟེ། །འགྲོ་ཀུན་མྱང་འདས་འགོད་ཕྱིར་རྣམ་དག་བསྔོ་བར། །འབད་དེ་དགེ་རྩ་མི་ཟད་སྤེལ་བར་མཛོད་ཅིག། ཅེས་འཁྲུལ་ཞིག་སྐུ་ཕྲེང་བརྒྱད་པའི་གསུང་མགུར་འདི་ཞབས་ཏོག་གུས་པས་
འདིར་བཙུད་པ་ལགས་སོ།། ༈ བུ་ཆེན་བཞི་དང་བུ་ཆུང་དགུ་ཡི་བཞེད་སྲོལ་ཐུགས་དམ་དགེ་སྦྱོར་བདུན་པའི་མཚན་སྦྱར་བའི་གླུ་ཕྲེང་བཞུགས་སོ།། ན་མོ་མ་ཧཱ་གུ་རུ་བཛྲ་དྷ་ར་ཡེ། དཔལ་འབྲུག་པའི་བན་སྤྲང་ངག་དབང་ཆོས་དཔལ་
མཚམས་དམ་པ་ཞིག་འདུག་པའི་ཚེ་སྤྱིར་ཆོས་རྗེས་དཔལ་འབྲུག་པའི་གདམས་ངག་རྣམས་དང་ཁྱད་པར་དུ་ཐུགས་དམ་དགེ་སྦྱོར་བདུན་པ་ཞེས་ཟུང་བདུན་གྱི་སྒོ་ནས་ཉམས་སུ་ལེན་ཚུལ་ལ་ངེས་ཤེས་དང་དད་པ་དབང་མེད་དུ་སྐྱེས་ནས་ཡིད་སྨོན་བཅུ་དྲུག་
གི་གླུ་འདི་ཁུ་བྱུག་ལྕང་གསེབ་མའི ཤོན་རྟ་ལ་དྲངས་ནས་བླངས་སོ།། འཕགས་བོད་བྱོན་པའི་བསྟན་འཛིན་སྐྱེས་མཆོག་རྒྱུ་སྐར་གྱི་དབུས་ན། །མཁྱེན་གཉིས་འོད་སྣང་རབ་ཏུ་རྒྱས་པ་རྟ་བདུན་གྱི་དབང་
པ༑ །འགྲོ་མགོན་ཆོས་རྗེ་དཔལ་ལྡན་འབྲུག་པའི་རྣམ་ཐར་ལ་བསམ་གྱིན། །གྲུབ་ཐོབ་རྒྱ་མཚོའི་ཕྱི་རྗེས་སྙེགས་པ་ལ་ཡིད་སྨོན་འཆའ་འོ། །རང་འདོད་ཞི་བདེའི་དམ་ཆོས་སེམས་པ་དགའ་མོ་
ལྟ་འདུག་སྟེ། །མ་རྒན་དྲིན་ཅན་འཁོར་བར་ངལ་བ་འདི་སྐྱོ་རང་དྲགས་ནས། །སྨོན་དང་འཇུག་པའི་བྱང་ཆུབ་སེམས་ཀྱི་སྤྱོད་པ་ལ་སྤྱོད་ཀྱིན། །རྒྱལ་སྲས་རྣམས་ཀྱི་ཕྱི་རྗེས་སྙེགས་པ་ལ་

སྦྲུ༄༅། །ཡིད་སྨོན་འཆའ་འོ། །སྡེ་སྣོད་རྒྱུ་སྡེའི་འཆད་ཉན་བྱེད་པ་དགའ་མོ་ལྟ་འདུག་སྟེ། །དད་པ་མེད་པའི་ཀུན་ཤེས་གཅིག་སྡུག་འདི་སྐྱོ་རང་དྲགས་ནས། །སྒོམ་གྱི་
མགོ་བོ་དཀར་པོ་ཆིག་ཐུབ་གསོལ་འདེབས་ལ་བརྩོན་གྱིན། །མོོ ས་གུས་ཅན་གྱི་ཕྱིར་རྗེས་སྙེགས་པ་ལ་ཡིད་སྨོན་འཆའ་འོ། །གནས་ཁང་མི་ནོར་ཕུན་སུམ་ཚོགས་པ་དགའ་མོ་ལྟ་འདུག་སྟེ། །
བརྒྱ་ཞེན་ལོག་སྒོམ་གྱི་སྐང་པ་ཆགས་པ་འདི་སྐྱོ་རང་དྲགས་ནས། །ཅེས་ཀྱང་དགོས་མེད་དྲག་སྔགས་ཚིག་གསུམ་ལྷང་ལྷང་དུ་བསྒྲགས་ཀྱིན། །ཆོས་བརྒྱད་སྤངས་ནས་དབེན་རི་བཟང་པོ་ལ་ཡིད་
ཞེ་༄་སྨོན་འཆའ་འོ། །སྲུང་སྐྱོབས་རིམ་གྲོའི་མཛེས་ཆོས་སྟོན་པ་དགའ་མོ་ལྟ་འདུག་སྟེ། །རེ་བ་མི་འོང་དགོས་པ་འོང་བ་འདི་སྐྱོ་རང་དྲགས་ནས། །རི་ཁྲོད་གཉན་སར་ཕུང་པོ་ཤ་ཁྱེར་ཁྲག་ཁྱེར་གྱི་ལྔ་
གསང་སྤྱོད། །གཟུང་འཛིན་སྙེམས་གཅོད་ཟློག་པའི་སྒོམ་པ་ལ་ཡིད་སྨོན་འཆའ་འོ། །བསྐྱེད་པའི་རིམ་པས་སྣོད་བཅུད་སྦྱོར་བ་དགའ་མོ་ལྟ་འདུག་སྟེ། །མ་དག་སྣང་བ་ཟད་དུས་མེད་པ་འདི་
ཚོགས་སྐྱོ་རང་དྲགས་ནས། །སྣང་སྲིད་བླ་མ་སྐུ་གསུམ་རོལ་པའི་ལམ་ཁྱེར་ལ་བརྟེན་གྱིན། །དག་པའི་སྣང་བས་ཞིང་ཁམས་སྦྱོང་བ་ལ་ཡིད་སྨོན་འཆའ་འོ། །དགྲ་འདུལ་གཉེན་སྐྱོང་ཕོ་རུས་ཆེ་བ་

དགའ་མོ་ལྟ་འདུག་སྟེ། །སྐད་ཅིག་ཙམ་ལ་མི་རྟག་འགྱུར་བ་འདི་སྐྱོ་རང་དྲགས་ནས། །ཡིད་དུ་འོང་བས་བྱམས་དང་སྙིང་རྗེའི་བཏང་ལེན་ལ་འབད་ཀྱིན། །ཁམས་གསུམ་སེམས་ཅན་བུ་
བཞིན་སྐྱོང་བ་ལ་ཡིད་སྨོན་འཆའ་འོ། །རྫོགས་པའི་རིམ་པ་སྒོམ་སྒོམ་མང་པོ་ལྟ་འདུག་སྟེ། །ཡེངས་མེད་སྒོམ་གྱི་དངོས་གཞི་མེད་པ་འདི་སྐྱོ་རང་དྲགསནས། །བྱར་མེད་བློ་འདས་སྟོང་ཉིད་
སྙིང་རྗེ་ཟུང་འཇུག་གི་ངང་ནས། །ཆིག་ཆོག་རྒྱལ་པོའི་རྒྱལ་ས་འཛིན་པ་ལ་ཡིད་སྨོན་འཆའ་འོ། །ཕྱག་བསྐོར་བཟླས་བརྗོད་དགེ་སྦྱོར་བྱེད་པ་དགའ་མོ་ལྟ་འདུག་སྟེ། །རྗེས་ཤེས་འཁྲུལ་པ་ཕུབ
མའི་ཞབས་ཆུ་འདི་སྐྱོ་རང་དྲགས་ནས། །སྤྱོད་ལམ་རྣམ་བཞི་ཕྱག་རྒྱ་ཆེན་པོར་རྩལ་རྫོགས་ཀྱི་དྲན་པས། །གང་ཤར་གཉུག་མའི་རང་འགྲོས་སྐྱོང་བ་ལ་ཡིད་སྨོན་འཆའ་འོ། །སྦྱིན་བདག་
བཟང་པོའི་སྐྱབས་འཇུག་བྱེད་པ་དགའ་མོ་ལྟ་འདུག་སྟེ། །ཉེ་རིང་ཅན་གྱི་འགྲོ་དོན་རློམས་པ་འདི་སྐྱོ་རང་དྲགས་ནས། །དངོས་དག་བརྒྱུད་ནས་ཚར་གཅོད་རྗེས་འཛིན་གང་ཕན་ལ་འབད་
ཀྱིན༑ །བཟང་ངན་ཀུན་ལ་ལས་འབྲེལ་འཇོག་པ་ལ་ཡིད་སྨོན་འཆའ་འོ། །འབྱུང་འགྱུར་ལས་འབྲས་ད་ལྟ་མི་མཐོང་དགའ་མོ་ལྟ་འདུག་སྟེ། ྋ།དགེ་སྡིག་ཅི་བསགས་བསླུ་བ་མེད་པ་འདི་སྐྱོ་རང་
584

༈༄༅། །དྲགས་ནས །འདུ་ཤེས་ཐོག་ནས་དགེ་བ་སྤེལ་ཞིང་ངན་རྟོག་ཀུན་སྦྱངས་ཀྱིན། །སྐད་ཅིག་མ་འདིར་འདོར་ལེན་བྱེད་པ་ལ་ཡིད་སྨོན་འཆའ་འོ། །བསྐུར་ཐོབ་
རྫས་ཀྱི་དབང་བསྐར་ཞུ་བ་དགའ་མོ་ལྟ་འདུག་སྟེ། །ཡེ་ཤེས་རང་ངོ་འཕྲོད་དུས་མེད་པ་འདི་སྐྱོ་རང་དྲགས་ནས། །གཏོར་དང་བླག་པའི་འོད་ཟེར་འཕྲོ་འདུའི་ཏིང་འཛིན་དེ་སྒོམ་གྱིན། །བྱིན་
རླབས་འཕོ་བའི་དབང་ཆོག་ཞུ་བ་ལ་ཡིད་སྨོན་འཆའ་འོ། །རིམ་གཉིས་ལམ་གྱི་གཟུགས་བརྙན་སྦྱོང་བ་དགའ་མོ་ལྟ་འདུག་སྟེ།ྋ །འཁོར་འདས་སྤང་ཐོབ་བྲལ་བ་མེད་པ་འདི་སྐྱོ་རང་དྲགས་
།སྣང་གྲགས་རིག་པ་ལྷ་སྔགས་རང་གྲོལ་གྱི་གདམས་ངག་སྒོམ་གྱིན། །ཚེ་གཅིག་ཟུང་འཇུག་གོ་འཕང་སྙེགས་པ་ལ་ཡིད་སྨོན་འཆའ་འོ། །ཆོས་ཀུན་རྒྱུ་ལས་འབྲས་འབྱུང་སྨྲ་བ་དགའ་ནས༑
མོ་ལྟ་འདུག་སྟེ། །འཕྲལ་དང་ཡུན་དུ་སྒྲུབ་ཚུལ་རྨོངས་པ་འདི་སྐྱོ་རང་དྲགས་ནས། །རྒྱུ་རྐྱེན་མཚམས་སྦྱོར་གནད་གསང་ཤེས་པའི་འཁོར་འདས་ཀྱི་འཕྲུལ་ཆ། །ཕྱི་ནང་གསང་བའི་རྟེན་
འབྲེལ་བསྒོམ་པ་ལ་ཡིད་སྨོན་འཆའ་འོ། ྋ།ཚིག་འགྲིག་ངོ་སོར་ཁྱེར་བའི་སྨོན་ལམ་དགའ་མོ་ལྟ་འདུག་སྟེ། །མི་ཕྱེད་འདུན་པ་མེད་པའི་གྱུར་ཤོག་འདི་སྐྱེ་རང་དྲགས་ནས། །ཆོས་རྗེའི་རྕེ

ལམ་རིང་མོ་འདུན་བློ་རྩེ་གཅིག་གིས་དབྱངས་ཀྱིན། །གཟུགས་སྐུའི་ས་བོན་གྲུང་པོ་འདེབས་པ་ལ་ཡིད་སྨོན་འཆའ་འོ། །ཐུགས་དམ་སོད་ཁ་མཐོ་བའི་ཆོས་མཛད་དགའ་མོ་ལྟ་འདུག་སྟེ། །གློ་
བུར་འཁྲུལ་པའི་ཁ་མ་བྲི་བ་འདིས་སྐྱོ་རང་དྲགས་ནས། །དགེ་སྦྱོར་བདུན་པའི་བྲེ་སྲགས་བཟང་པོ་འདིས་ཕམ་རྒྱལ་གཞལ་གྱིན། །དཔལ་ལྡན་འབྲུག་པའི་ཕྱི་རྗེས་སྙེགས་པ་ལ་ཡིད་སྨོན་འཆའ་
འོ།། ཞེས་ཤུགས་འབྱུང་དུའོ། །སྨྲས་པ། སྤྲིན་སྒྲའི་རིང་ལུགས་སྟོད་སྨད་བར་གསུམ་གྱི། །གདམས་པ་ལྷ་ཞོག་མཚན་གྱི་ངོས་འཛིན་ལའང་། །བཞི་ལ་གསུམ་བྱས་བར་འབྲུག་དབྱིངས་སུ་ཡལ། །ལོང་བའི་མཁར་རྟབས་རྒྱུར་བའི་
དུས་འདི་རྒྱུ། །མཚན་གྱི་རྣམ་གྲངས་ཙམ་ཞིག་ཤེས་པའི་སླད། །གདོང་བན་ཤྲཱི་ཧྲལ་པོས་བྲིས་པའི་དགེས། །གདམས་པ་དེ་དག་ཉམས་སུ་ལེན་པ་པོས། །ས་ཆེན་ཡོངས་སུ་ཁྱབ་པའི་བཀྲ་ཤིསཤོག །སུ་ཛཱ་ཡན་ཏུ། ཅེས་རྡོ་རྗེའི་གླུ་བླང་
ཉམས་སྦར། ཉིན་ལྔ་བདུན་གསུམ་སོགས་ཡིན་ན་རེས་མོས་དང༌། ཉིན་གཅིག་ཡིན་ན་ཐམས་ཅད་རྫོགས་པར་དཀའ་ཞིང་རྒྱས་བསྡུས་གང་འོས་བཏང་བ་ལ་བཀག་པ་མེད་དོ། །གལ་སྟེ་འབྲུག་པ་རང་རྐྱང་མོས་ན་དེ་བཞིན་ལས་འགལ་བ་
མེད༑ གང་ལྟར་རྗེས་ཚོགས་ཀྱི་འཁོར་ལོའི་དགའ་སྟོན་དང༌། ཆོས་བྲོ། མགུར་མ་སོགས་ཀྱི་གླུ་དབྱངས་བླང་ཞིང་ཉམས་བསྐྱང་། ལྷག་མ་བསྔོ། མཐའ་རྒྱས་ཉིན་ཤྭ་མོ་ཉམས་དགའ་མར་གྲགས་པ། ༈ དྭགས་ལ་སྦོམ་པོར་

།ཚོགས་པ་མཐའ་དག་ཕྱི་འདུལ་ཁྲིམས་ཀྱི་བཅའ་བ་ཤིན་ཏུ་དམ་ཞིང་། ནང་རིམ་གཉིས་རྣལ་འབྱོར་ལ་བརྩོན་པར་ཞུགས་ཏེ། བཀའ་གདམས་ཀྱི་སྲོལ་བཞིན་རྟགས་བརྒྱད་རེས་མོས་བསྐོས་ནས། ལྐོག་ཏུའང་
༦ བག་ཡངས་བྱེད་དུ་མི་འཇུག་པར། རྣམ་ཐར་གཙང་མའི་དུས་འདའ་བའི་ཚེ། གྲུབ་ཐོབ་ཁམས་པ་མི་གསུམ་པོ་ལྷན་ཅིག་ཏུ་ཕ་བོང་རྟ་འདྲ་གཡག་འདྲ་ན་བཞུགས་པའི་སྐབས་ཤིག །གསལ་སྟོང་ཤྭ་སྒོམ་ན་རེ། འོ་སྐོལ་ནཱ་རོ་པའི་བརྒྱུད་པ་འདི་
4 ཚེས་བཅུ་ལ་བརྩོན་པ་ཡིན་པས། ངེད་རང་རྣམས་རྡོ་རྗེ་རྣལ་འབྱོར་བའི་ཚོགས་འཁོར་ཞིག་བྱས་པ་དྲག་གམ་ཟེར། རྗེ་ཕག་གྲུའི་ཁྲིམས་དམ་པས་མིག་སྲོལ་ལ་ཡང་གནོད། ཆོས་ཁྲིམས་པས་ཚོར་ན་ཆདཔ་ཡོང་ཞེས་པས། ཤྭ་སྒོམ་ཉན་དུ་མ་
འདོད༑ བླ་མ་ལ་གནང་བ་ཞུས་ཆོག་ཟེར། མཆེད་གྲོགས་གསུམ་པོ་རེ་རེ་ནས་བླ་མའི་སྤྱན་སྔར་ཕྱིན་ནས། ངེད་གསུམ་ཚེས་བཅུའི་ཚོགས་འཁོར་ཞིག་བྱེད་བསམ་པས་ཀ་པཱ་ལ་འདིའི་གསུམ་ཆང་དུ་བྱས་ཆོག་པའི་གནང་བ་ཞུ་ཞུས་པས། རུང་ཟླ
གསུངས༑ དེར་ཀ་པཱ་ལ་དགུ་ཆང་དུ་བཙོས། ཕག་གྲུས་ཤིང་འུར་རྡོས་དེད། དུས་མཁྱེན་གྱིས་དྲ་བ་མིག་མང་དུ་ཆུ་བླང༌། ཤྭ་སྒོམ་གྱིས་རླུང་ལག་སོར་དྲངས་ནས་མེ་བུས། ཚོགས་ཀྱི་ཡོ་བྱད་རྩལ་ཏེ། དབྱར་ཟླ་ར་བའི་ཚེས་བཅུ་
ལ༑ རྡོ་རྗེ་ཕག་མོའི་སྒྲུབ་མཆོད་མཛད་པའི་ནུབ་མོ་ཐུགས་དམ་ཉམས་འབར། ཤྭ་སྒོམ་མ་ཉན་པར་གླུ་གར་གྱི་མཆོད་འབུལ་ཤྭ་མོ་ཉམས་དགའ་མར་གྲགས་པ་འདི་ཡིན་ནོ།། ༈ ཤྭ་མོ་ཉམས་རེ་དགའ་ན་དྭངས་རེ་སྤྲོ། ། ✖

ཉམས་དགའ་བའི་ཤེས་པ་ཀྱི་ལི་ལི། །བློ་བདེ་བའི་ཤེས་པ་ཡ་ལ་ལ། །འོག་མིན་གནས་མཆོག་དམ་པ་ན། །རྡོ་རྗེ་འཆང་ལ་གསོལ་བ་འདེབས། །ངེད་གསོལ་འདེབས་ཀྱི་བུ་ལ་བྱིན་གྱིས་
རློབས༑ །ཡང་གསོལ་བ་གཅིག་ཐོབ་ཤོག་རྡོ་རྗེའི་སྤུན་གསུམ་པོ། །ཡང་གསོལ་བ་གཅིག་ཐོབ་དང་བྱིན་རླབས་འབྱུང༌། །ཡང་གསོལ་བ་གཅིག་ཐོབ་དང་དངོས་གྲུབ་འབྱུང༌། །ནཱ་ག་རཱ་
ཛའི་དགོན་པ་ནས། །ཏེ་ལོ་པ་ལ་གསོལ་བ་འདེབས། །ངེད་གསོལ་འདེབས་ཀྱི་བུ་ལ་བྱིན་གྱིས་རློབས། །ཡང་གསོལ་བ་གཅིག་ཐོབ་ཤོག་རྡོ་རྗེའི་སྤུན་གསུམ་པོ། །ཡང་གསོལ་བ་གཅིག་
ཐོབ་དང་བྱིན་རླབས་འབྱུང་། །ཡང་གསོལ་བ་གཅིག་ཐོབ་དང་དངོས་གྲུབ་འབྱུང་། །པུཥྤ་ཧ་རིའི་དགོན་པ་ནས། །ནཱ་རོ་པ་ལ་གསོལ་བ་འདེབས།ྋ །ངེད་གསོལ་འདེབས་ཀྱི་བུ་ལ་བྱིན་གྱིས་
རློབས༑ །ཡང་གསོལ་བ་གཅིག་ཐོབ་ཤོག་རྡོ་རྗེའི་སྤུན་གསུམ་པོ། །ཡང་གསོལ་བ་གཅིག་ཐོབ་དང་བྱིན་རླབས་འབྱུང༌། །ཡང་གསོལ་བ་གཅིག་ཐོབ་དང་དངོས་གྲུབ་འབྱུང་། །ཤིང་ལོའི་
ཚལ་གྱི་དགོན་པ་ནས། །མར་སྟོན་ཆོས་ཀྱི་བློ་གྲོས་ལ་གསོལ་བ་འདེབས། །ངེད་གསོལ་འདེབས་ཀྱི་བུ་ལ་བྱིན་གྱིས་རློབས། །ཡང་གསོལ་བ་གཅིག་ཐོབ་ཤོག་རྡོ་རྗེའི་སྤུན་གསུམ་པོ། །

༈༄༅། །ཡང་གསོལ་བ་གཅིག་ཐོབ་དང་བྱིན་རླབས་འབྱུང༌། །ཡང་གསོལ་བ་གཅིག་ཐོབ་དང་དངོས་གྲུབ་འབྱུང༌། །ལ་ཕྱི་གངས་ཀྱི་རྭ་བ་ནས། །བཞད་པ་རྡོ་རྗེ་ལ་
གསོལ་བ་འདེབས། །ངེད་གསོལ་འདེབས་ཀྱི་བུ་ལ་བྱིན་གྱིས་རློབས། །ཡང་གསོལ་བ་གཅིག་ཐོབ་དང་རྡོ་རྗེའི་སྤུན་གསུམ་པོ།ྋ །ཡང་གསོལ་བ་གཅིག་ཐོབ་དང་བྱིན་རླབས་འབྱུང༌།
ཡང་གསོལ་བ་གཅིག་ཐོབ་དང་དངོས་གྲུབ་འབྱུང་། །དྭགས་ལྷ་དཔལ་གྱི་དགོན་པ་ནས། །ཟླ་འོད་གཞོན་ནུ་ལ་གསོལ་བ་འདེབས། །ངེད་གསོལ་འདེབས་ཀྱི་བུ་ལ་བྱིན་གྱིས་རློབས།
ཡང་གསོལ་བ་གཅིག་ཐོབ་ཤོག་རྡོ་རྗེའི་སྤྱན་གསུམ་པོ། །ཡང་གསོལ་བ་གཅིག་ཐོབ་དང་བྱིན་རླབས་འབྱུང༌། །ཡང་གསོལ་བ་གཅིག་ཐོབ་དང་དངོས་གྲུབ་འབྱུང༌། །སྐུ་གསུམ་མངོན་གྱུར་
གྱི་ཞིང་ཁམས་ནས། །ཁམས་པ་མི་གསུམ་ལ་གསོལ་བ་འདེབས། །ངེད་གསོལ་འདེབས་ཀྱི་བུ་ལ་བྱིན་གྱིས་རློབས། །ཡང་གསོལ་བ་གཅིག་ཐོབ་ཤོག་རྡོ་རྗེའི་སྤུན་གསུམ་པོ། །ཡང་
༈ གསོལ་བ་གཅིག་ཐོབ་དང་བྱིན་རླབས་འབྱུང༌། །ཡང་གསོལ་བ་གཅིག་ཐོབ་དང་དངོས་གྲུབ་འབྱུང༌། །རང་ལུས་རྒྱལ་བའི་དཀྱིལ་འཁོར་ནས། །ཡི་དམ་རྡོ་རྗེ་ཕག་མོ་ལ་གསོལ་བ་

འདེབས༑ །ངེད་གསོལ་འདེབས་ཀྱི་བུ་ལ་བྱིན་གྱིས་རློབས། །ཡང་གསོལ་བ་གཅིག་ཐོབ་ཤོག་རྡོ་རྗེའི་སྤུན་གསུམ་པོ། །ཡང་གསོལ་བ་གཅིག་ཐོབ་དང་བྱིན་རླབས་འབྱུང་། །ཡང་གསོལ་
བ་གཅིག་ཐོབ་དང་དངོས་གྲུབ་འབྱུང་། །བཀའ་དང་དམ་ཚིག་གཉེན་པོའི་ཕོ་བྲང་ནས། །ཆོས་སྐྱོང་མ་མགོན་ལྕམ་དྲལ་ལ་གསོལ་བ་འདེབས། །ངེད་གསོལ་འདེབས་ཀྱི་བུ་ལ་བྱིན་གྱིས་
རློབས༑ །ཡང་གསོལ་བ་གཅིག་ཐོབ་ཤོག་རྡོ་རྗེའི་སྤུན་གསུམ་པོ། །ཡང་གསོལ་བ་གཅིག་ཐོབ་དང་བྱིན་རླབས་འབྱུང༌། །ཡང་གསོལ་བ་གཅིག་ཐོབ་དང་དངོས་གྲུབ་འབྱུང་།། ཞེས་ཞབས་
བྲོ་མང་པོ་འཁྲབས་པས་རྟགས་བརྒྱད་ཀྱིས་ཚོར་ནས། ཁྱེད་གསུམ་གྱིས་དགེ་འདུན་སྤྱིའི་མིག་སྲོལ་ལ་གནོད་པའི་ལས་ཆང་བཏུང་ནས་གླུ་ལེན་བྲོ་བརྡུང་བྱས་པ་འདི་འདུལ་བའི་ཁྲིམས་དང་འགལ་བར་འདུག་པས། ད་ལྟ་རང་སོང་ཟེར། རྗེ་ཕག་
གྲུས་གསུང་ངམ་གཞན་གཉིས་ཀྱིས་བཏེགས་ནས་ཆང་འཐུང་ལུགས་ཀྱི་མགུར་གསུངས་པ། ༈ ཞིང་སྨོན་ལམ་དག་པའི་ས་གཞི་ལ། །ནས་དགེ་བ་བཅུ་ཡི་ས་བོན་བཏབ། །ཐབས་ཤེས་རབ་གཉིས་ཀྱི་
ཁལ་དོར་སྦྲེལ། །རྩ་བའི་བླ་མས་སྣ་ཁྲིད་བྱས། །དབང་པོ་རབ་ཀྱི་ཐོང་གཤོལ་བཟུང༌། །དད་གུས་ཀྱི་སྙེ་མ་རོལ་དུ་བརྩེགས། །བྱང་ཆུབ་སེམས་ཀྱི་ལྗང་བུ་འཁྲུངས། །མི་དགེ་སྡིག་

སྦྲོ ༄༅། །པའི་ལྡུམ་བུ་བསལ། །བསོད་ནམས་དགེ་སོགས་སྟོན་ཐོག་འཁྲུངས། །འཁོར་བ་རྩད་གཅོད་ཟོར་བས་བརྔས། །དུ་མ་རོ་གཅིག་བམ་པོ་བཅིངས། །བྱང་ཆུབ་རྩྭ
༅ སེམས་ཀྱི་གཟུང་ཐག་བྲེས། །ཐེག་ཆེན་རྒྱན་ལྡན་སྐྱེས་བུས་ཁུར། །ལྷུན་གྲུབ་ཁང་པའི་སྟེང་དུ་ཕོག །ཀུན་ཤེས་ཞེ་འདོད་ཚར་མ་བརྩིགས། །ཀུན་ཁྱབ་ཁྲི་གདུགས་ཉི་མས་བསྐམ། །
* བདེ་ཆེན་ཁང་པའི་སྟེང་དུ་ཤད། །འཁོར་བ་བདེ་འཁྱམས་དབྱུག་པས་བརྡུངས། །ཤེས་རབ་ཡེ་ཤེས་རླུང་ལ་ཕྱར། །ཡེངས་པ་མེད་པའི་བྲེ་ལ་འཇལ། །ཐོས་བསམ་སྒོམ་གསུམ་སྒྱེད་པུ་
╗ བཙུགས༑ །སྟོང་ཉིད་ཟངས་ཀྱི་ནང་དུ་བཙོས། །འོད་གསལ་ཕྱར་བའི་ནང་དུ་བརྡལ། །ཡེ་ཤེས་བདུད་རྩི་ཕབ་རྩི་བཏབ། །ཆོས་ཉིད་ངང་དུ་གཟིམས་སུ་བཅུག །འགྲོ་བའི་དོན་དུ་བཞེས་
སུ་གསོལ། །ས་བཅུའི་དོན་ལ་ཞག་གསུམ་བཞག །བྱང་ཆུབ་སེམས་ཀྱི་སྐམ་པས་བཟུང་། །ཡེ་ཤེས་སླང་ངའི་ནང་དུ་བསྡུས། །བཀའ་བརྒྱུད་བླ་མ་མགྲོན་དུ་བོས། །དཔའ་བོ་མཁའ
ཚོགས་འགྲོའི་གྲལ་ཅིག་བཤམ། །འཐུང་ན་དུག་གསུམ་ནད་རྣམས་སེལ། །མཐོ་རིས་རིགས་དྲུག་སེམས་ཅན་མཉེས། །མི་ངེད་ཀྱི་ཆང་འཐུང་དེ་ལྟར་འཐུང༌། །གྲོགས་ཁྱེད་ཀྱང་ཆང་འཐུང་དེ་

ལྟར་འཐུང༌།། ཞེས་གསུངས་པས་རྟགས་བརྒྱད་ན་རེ། ཁྲིམས་བཤིག་པས་མ་ཆོག་ད་དུང་ཚིག ལ་རྒོལ་བ་དང་ཟེར་དབྱུགཔས་བརྡུངས། འོ་ན་དོ་ནུབ་གར་ཡང་མི་ཕྱིན་ནངས་པར་འགྲོ་བྱས་པས། ནམ་སེང་ལ་ཡང་རྟགས་བརྒྱད་ཀྱང་
བྱུང་ནས་སོང་རང་ཟེར། དེར་ཁོང་གསུམ་བླ་མ་ལ་ཕྱག་འབུལ་བ་དང༌། བཟོད་པར་གསོལ་ཞིང་དགོངས་པ་ཞུ་བའི་ལོངས་སྐབས་ཀྱང་མེདཔར། ཀ་ཆ་ངན་ངོན་གྱི་ཁྲེས་པོ་ཆུང་དེ་ཡོད་པ་དེ་རྒྱབ་ཏུ་ཁུར། སྤང་ལྗོང་གི་མདོ་ན་དབྱུག་པ་ཟིང་ངེ་
འགྲོ་ཞིང་ཡོད་པའི་ཚེ། བླ་མ་རིན་པོ་ཆེ་ཡང་དགོན་ན་བཞུགས་པའི་ཞལ་སྔ་ནས། མདང་གླིང་གསེབ་མ་གི་ན་ལྟས་དང་ཆོ་འཕྲུལ་ཆེ། མཁའ་འགྲོ་ཆོས་སྐྱོང་རྣམས་ཀྱང་ད་ནང་འགྲོ་བའི་ཆས་བྱེད་འདུག སྒོམ་ཚུལ་གྱིས་ལྟོས་དང་
གསུངས༑ དེར་སློབ་དཔོན་གྱིས་གཟིགས་པས། བྱ་བྱིའུ་ཐམས་ཅད་ཅ་ཅོ་ཆེ་ཞིང་ཐུར་ལ་གཏད་དེ་འཕུར། རྩི་ཤིང་ནགས་ཚལ་གྱི་ཙེ་མོ་རྣམས་ཀྱང་ཐུར་དུ་བརྟན། ཁམས་པ་མི་གསུམ་པོ་དེ་ཕྱག་འཚལ་སྒང་ནས་ཕྱག་རེ་འཚལ་གསོལ་བ་
འདེབས་ཀྱིན་ཐུར་ལ་འགྲོ་བ་མཐོང་ནས་བླ་མ་རིན་པོ་ཆེ་ལ་དེ་ལྟར་དུ་གདའ་ཞུས་པས། བླ་མའི་ཞལ་ནས་དེ་མ་བཟང་།ཁམས་པ་མི་གསུམ་པོ་དེ་ལ་ཆད་ལས་ཞིག་ཕོག་ཡོད་པར་འདུག དེ་ཚུགས་བྱེད་དགོས་པ་མ་ཡིན། ཁོང་གསུམ་གྱིས་བསྐལ་
པ་མང་པོར་ཚོགས་བསགས་ཤིང་སྒྲིབ་པ་སྦྱང་བའི་སྐྱེས་བུ་ཁྱད་པར་ཅན་ཡིན་པས་སྤྱོད་ལམ་གྱི་བྱ་བ་སྣ་ཚོགས་ལ་སུ་ཡིན་གྱིས་དཔག་པར་མི་ནུས་ཁོང་རེ་ཞིག་སྡོད་དགོས་རྒྱུ་ལ་ཕུད་ན་ང་ཡང་མཉམ་དུ་འགྲོ་གསུངས། ཡང་དགོན་ནས་མར་

ཎྞཱ ༄༅། །ཕེབས། ད་ལྟའི་ཞབས་རྗེ་གོང་མའི་ཕ་བོང་བར་བྱེད་ནས། ཁོང་གསུམ་དེའི་འོག་གི་བྲག་རང་རོང་ཅན་དུ་འདུག་པ་གཟིགས་ནས། ཕྱག་གཡས་པས་ན་བཟའ་བླ་གོས་ཀྱི་གྲྭ་ནས་བཟུང་སྟེ། ཡར་ལ་ལོག་
ཤོག་ཅེས་པའི་བརྡ་མཛད། གཡོན་ཕྱག་མཁར་ལ་བརྟེན་ནས་མགུར་འདི་གསུངས་སོ།། ༈ ཀྭ་ཡེ་ཉོན་དང་སྙིང་གི་བུ་མཆོག་གསུམ། །བུ་ཕྱིར་ཕྱིར་མ་འགྲོ་ཡར་ལ་ཤོག །སྔོན་སྐྱེ་བ་མང་པོའི་གོང་
རོལ་ནས། །ལས་འབྲེལ་བ་བཟང་པོ་འདི་ལྟར་ཡོད། །རྗེ་རྫོགས་པའི་སངས་རྒྱས་བཅོམ་ལྡན་འདས། །མགོན་ཤཱཀྱ་ཐུབ་པའི་སྤྱན་སྔ་རུ། །བདག་ཟླ་འོད་གཞོན་ནུར་གྱུར་པའི་ཚེ། །
》 མདོ་ཏིང་འཛིན་རྒྱལ་པོ་ཞུས་ཤིང་གནང༌། །ཁྱེད་རྡོ་རྗེ་སྤུན་གྱི་གཙོར་བྱས་པའི། །འཁོར་ཁྲི་ཕྲག་མང་པོ་འདུས་རྣམས་ལ། །ཁོང་དེ་བཞིན་གཤེགས་པས་འདི་སྐད་གསུངས། །དུས་མ་
འོངས་སྙིགས་མར་གྱུར་པའི་ཚེ། །ཆོས་ཟབ་མོ་ཏིང་འཛིན་རྒྱལ་པོ་འདིའི། །དོན་རྒྱས་པར་བྱེད་པ་སུ་ཞིག་ཡོད།།དེ་དུས་གསུམ་སངས་རྒྱས་ཀུན་གྱི་སྲས། །ནད་ཉོན་མོངས་གདུང་སེལ་སྨན་
༈ པའི་མཆོག །ཡོངས་རྒྱལ་བས་བསྔགས་པ་བརྗོད་མི་ལང༌། །ཞེས་ཡང་ཡང་ཀུན་ལ་བཀའ་སྩལ་ཚེ། །མི་ཁོ་བོས་སྤེལ་བར་ཁས་བླངས་པས། །དེར་འདུས་པའི་འཁོར་རྣམས་ཀུན་གྱིས་

ཀྱང་༑ །གྲོགས་བགྱིད་པར་དམ་བཅས་སྨོན་ལམ་བཏབ། །སྔོན་སྨོན་ལམ་བཟང་པོས་དུས་འདིར་འཛོམས། །དེ་ལས་བསོད་ནམས་སྐལ་པར་ལྡན། །ཆོས་ཟབ་མོའི་ནོད་རྣམས་ལེགས་
པར་སྟོན། །དེ་ཕྱིར་མི་ལྡོག་པའི་ས་ལ་བཀོད། །བུ་ཕྱིར་ཕྱིར་མ་འགྲོ་ཡར་ལ་ཤོག །གནས་བཟང་པོ་ལྷ་རེ་སྒམ་པོ་འདི། །ལྷ་ཡི་དམ་རྒྱ་མཚོའི་ཕོ་བྲང་ཡིན། །གནས་འདི་རུ་སྒོམ་པའི་
སྒོམ་ཆེན་ཀུན། །མཆོག་ཐུན་མོང་གི་དངོས་གྲུབ་མྱུར་དུ་ཐོབ། །བུ་ཕྱིར་ཕྱིར༴ ཕ་བླ་མ་སྙི་བ་སྒོམ་ཆེན་དང༌། །དོན་བློ་གཏད་ཐུབ་པའི་བཤེས་གཉེན་ཡིན། །མི་བདག་ལ་བསྟེན་པའི་
སློབ་བུ་རྣམས། །ཆོས་ཕྱག་རྒྱ་ཆེན་པོ་མྱུར་དུ་རྟོགས། །བུ་ཕྱིར་ཕྱིར༴ བཀའ་ཚུལ་བཞིན་སྒྲུབ་པའི་སློབ་འབངས་ལ། །ཚེ་འདི་ཕྱིའི་དོན་ཆེན་འབྱུང་བར་ངེས། །བློ་ཐེ་ཚོམ་མི་དགོས
གདེང་དང་ལྡན། །སེམས་ཡིད་ཆེས་སྐྱེའོ་སྐལ་ལྡན་ཀུན། །བུ་ཕྱིར་ཕྱིར་མ་འགྲོ་ཡར་ལ་ཤོག ྋ།གྲོགས་བཟང་པོ་གསང་སྤྱོད་བརྟུལ་ཞུགས་དང་། །དུས་ཐུན་བཞིར་ཉམས་མྱོང་སྐྱོང་བཞིན་
དུ༑ །ཡིད་མོས་གུས་ཀྱི་གསོལ་འདེབས་བྱེད་པ་འདི། །ལམ་མྱུར་དུ་བགྲོད་པའི་གྲོགས་མཆོག་ཡིན། །བུ་ཕྱིར༴ ལར་རྡོ་རྗེ་སྤུན་གྱི་གྲོགས་འདི་རྣམས། །ཆོས་ཚུལ་བཞིན་བྱེད་པའི་

༈|༄༅། །གང་ཟག་ཡིན། །དོན་ཐེག་ཆེན་ཉམས་སུ་ལེན་པ་ལ། །གྲོགས་འདི་བས་བཟང་བ་གང་ནའང་མེད། །བུ་ཕྱིར༴ ཆོས་ཟབ་མོ་ཕྱག་ཆེན་ཆོས་དྲུག་འདི།
བཀའ་མདོ་རྒྱུད་ཡོངས་ཀྱི་སྙིང་པོ་ཡིན། །གནད་འདི་ལས་ལྷག་པའི་གདམས་པ་ཞིག །གཞན་ཐར་འདོད་ཡོངས་ལ་ཡོད་མི་སྲིད། །བུ་ཕྱིར༴ དོན་མ་ནོར་ཉམས་སུ་ལེན་ཤེས་ན།
འདིས་ས་ལམ་ཐམས་ཅད་གཅིག་ཅར་བགྲོད། །ཚེ་འདིས་ལ་འབྲས་བུ་མངོན་སུམ་སྟོན། །དུས་ཕྱི་མར་མི་འགྱོད་བློ་རེ་བདེ། །བུ་ཕྱིར༑ཁྱེད་གནས་དང་བཤེས་གཉེན་གྲོགས་བཟང་པོ།
ལམ་མྱུར་དུ་བགྲོད་པའི་ཆོས་དང་བཞི། །ཡོངས་འདི་ལས་ཁྱད་པར་འཕགས་པ་ཞིག །ཕྱོགས་གང་དུ་ཕྱིན་ཀྱང་རྙེད་མི་འགྱུར། །བུ་ཕྱིར༴ ལམ་འདི་བཞི་བོར་ནས་གང་དུ་བགྲོད།
རྟེན་འབྲེལ་བཟང་ཞིག་འགྲིགས་དུས་འདིར། །བུ་རེ་དོགས་བསམ་བློ་མ་མང་བར། །གནས་འདི་རུ་སྒོམ་ཡུན་བསྲིང་བ་དགེ །བུ་ཕྱིར༴ གནས་འོག་མིན་ཆོས་ཀྱི་ཕོ་བྲང་ནས། །རྡོ་རྗེ་
༈ འཆང་ཆེན་གྱི་བཀའ་ཡོད་ཡར་ཡར་ཤོག །ཤར་ཟ་ཧོར་ནོར་བུའི་དགོན་པ་ནས། །ཏེ་ལོ་ཤེས་རབ་བཟང་པོའི་བཀའ་ཡོད་ཡར་ཡར་ཤོག །བྱང་པུཥྤ་ཧ་རིའི་དགོན་པ་ནས། །མཁས་པ་ནཱ་

རོ་པཎ་ཆེན་གྱི་བཀའ་ཡོད་ཡར༴ ལྷོ་གྲོ་བོ་ལུང་གི་དགོན་པ་ནས། །སྒྲ་བསྒྱུར་མར་པ་ལོ་ཙཱའི་བཀའ་ཡོད་ཡར༴ འབྲོག་ལ་ཕྱི་གངས་ཀྱི་རྭ་བ་ནས། །མི་ལ་བཞད་པ་རྡོ་རྗེའི་
བཀའ༴ གནས་ལྷ་རི་སྒམ་པོའི་ཕོ་བྲང་ནས། །ང་སྙིང་སྒོམ་ལྷ་རྗེའི་བཀའ་ཡོད༴ གནས་སྐུ་དང་ཡེ་ཤེས་ཀྱི་གཞལ་ཡས་ནས། །ཡི་དམ་དཀྱིལ་འཁོར་ལྷ་ཚོགས་ཀྱི་བཀའ་ཡོད་ཡར་ཡར་
ཤོག །ཡུལ་ཉི་ཤུ་རྩ་བཞིའི་གཞལ་ཡས་ནས། །དཔའ་བོ་མཁའ་འགྲོའི་བཀའ་ཡོད༴ གནས་རང་བཞིན་དམ་ཚིག་གི་གཞལ་ཡས་ནས། །བསྟན་སྲུང་ཆོས་སྐྱོང་རྣམས་ཀྱི་བཀའ་ཡོད་
ཡར་ཡར་ཤོག །ང་བླ་མའི་བཀའ་ལས་མ་འདའ་བར། །བུ་རྡོ་རྗེའི་སྤུན་གསུམ་ཡར་ཡར་ཤོག། ཅེས་གསུངས་ནས་ཞབས་བྲོའི་རྣམ་པ་མཛད་པས། ཕ་བོང་སྟེང་དུ་ཞབས་ཟུང་དང༌། ཕྱག་མཁར་གྱི་རྗེས་མང་
པོའང་བྱུང་། དེར་ཁམས་པ་མི་གསུམ་པས་བླ་མ་བྱོན་ནས་ཕྱག་གི་བརྡ་མཛད་པ་མཐོང་། མགུར་གསུངས་པ་རྣམས་གསལ་བར་ཐོས་པས་ཤིན་ཏུ་དགའ་ཆེས་ནས་མཆི་མ་ཤོར་ཕྱག་མང་པོ་འཚལ། ལམ་འདི་འདྲ་ལ་འགྲོ་བའི་རྟོག་པ་མེད་པར་
མཆོངས་རྒྱུག་དང་བཅས་དགའ་སྐྱིད་ཀྱི་གླུ་གར་ཤྭ་མོ་ཡར་འགྲོ་མ་འདི་མཆོད་པརཕུལ་ལོ།། ༈ སྐབས་འདིར་གསོལ་བ་གཅིག་ཐོབ་ཤོག་རྡོ་རྗེའི་སྤུན། །གསོལ་བ་གཤའ་མ་གཅིག་བཏབ་ན་བྱིན་རླབས་

ལྟུ ༄༅། །འབྱུང༌། །ཤྭ་མོ་ཉམས་བཟང་ལ་དགའ་ཡེ་དུངས་རེ་སྤྲོ། །གནས་སྤྱི་གཙུག་ཉི་ཟླའི་གདན་སྟེང་ན། །དྲིན་ཆེན་རྩ་བའི་བླ་མས་ཡར་ཤོག་གསུངས། །ཤྭ་མོ་
ཡར་ཤོག་གསུངས་པས་ཡར་ལ་འགྲོ། །གནས་འོག་མིན་ཆོས་ཀྱི་ཕོ་བྲང་ནས། །ཆོས་སྐ་རྡོ་རྗེ་འཆང་ཆེན་གྱིས་ཡར་ཤོག་གསུངས། །ཤྭ་མོ་ཡར་ཤོག་གསུངས་པས་ཡར་ལ་འགྲོ།
* ཤར་ཟ་ཧོར་ནོར་བུའི་དགོན་པ་ནས། །ཏེ་ལོ་ཤེས་རབ་བཟང་པོས་ཡར་ཤོག་གསུངས། །ཤྭ་མོ་ཡར༴ བྱང་པུཥྤ་ཧ་རིའི་དགོན་པ་ནས། །མཁས་པ་ནཱ་རོ་པཎ་ཆེན་གྱིས་ཡར་ཤོག་
༈གསུངས༑ །ཤྭ་མོ་ཡར༴ ལྷོ་གྲོ་བོ་ལུང་གི་དགོན་པ་ནས། །སྒྲ་བསྒྱུར་མར་པ་ལོ་ཙཱས་ཡར་ཤོག་གསུངས། །ཤྭ་མོ༴ འབྲོག་ལ་ཕྱི་གངས་ཀྱི་རྭ་བ་ནས། །མི་ལ་བཞད་པ་རྡོ་རྗེས་
ཡར་ཤོག་གསུངས། །ཤྭ་མོ་ཡར༴ གནས་ལྷ་རི་སྒམ་པོའི་གཞལ་ཡསཾ་ནས། །རྗེ་སྨན་པའི་རྒྱལ་པོས་ཡར་ཤོག་གསུངས། །ཤྭ་མོ་ཡར༴ གནས་སྐུ་དང་ཡེ་ཤེས་ཀྱི་གཞལ་ཡས
༈ནས༑ །ཡི་དམ་དཀྱིལ་འཁོར་ལྷ་ཚོགས་ཀྱིས་ཡར་ཤོག་གསུངས། །ཤྭ་མོ་ཡར༴ ཡུལ་ཉི་ཤུ་རྩ་བཞིའི་གཞལ་ཡས་ནས། །གནས་གསུམ་དཔའ་བོ་མཁའ་འགྲོས་ཡར་ཤོག་

གསུངས༑ །ཤྭ་མོ་ཡར༴ གནས་རང་བཞིན་དང་དམ་ཚིག་གི་གཞལ་ཡས་ནས། །བསྟན་སྲུང་ཆོས་སྐྱོང་རྣམས་ཀྱིས་ཡར་ཤོག་གསུངས། ། ཤྭ་མོ་ཡར༴ རྗེ་བླ་མའི་བཀའ་ནི་བཅག་ཏུ་
མེད༑ །ཕ་བླ་མའི་གསུངས་ལས་སུ་ཡིས་འགལ། །ཕ་མཚན་ལྡན་བླ་མ་རིན་པོ་ཆེ། །བདག་རྡོ་རྗེའི་སྤུན་ལ་ཐུགས་རྗེས་ཟུངས།། ཞེས་གསུངས་ནས་བྲོ་འཁྲབ་པས། ཕ་བོང་རྣམས་འདམ་ལྟར་བརྫིས་
པ་བཞིན་ཞབས་རྗེས་ཀྱིས་གང་། དེ་ནས་དཔོན་སློབ་རྣམས་ཡར་བྱོན་ནས། རྗེ་རིན་པོ་ཆེ་ཡང་དགོན་དུ་བཞུགས། ཕག་གྲུ་བདེ་གཤེགས་ཕུག་ཏུ་བཞུགས། དུས་མཁྱེན་ཡང་རྩེ་དཀར་ཆུང་དུ་བཞུགས། གསལ་སྟོང་ཤྭ་སྒོམ་ཆུ་མིག་ནག་
པོར་བཞུགས་ནས་རྒྱལ་བའི་བརྟན་པ་རིན་པོ་ཆེ་འཁོར་ལོ་གསུམ་གྱིས་དར་ཞིང་རྒྱས་པར་མཛད་དོ། །དེ་ནས་མཇུག་གསོལ་གདབ། ངབང་ལེན། ཞུ་བསྟིམ། བཟོད་གསོལ་བཅས་དགེ་བ་བསྔོ་ཞིང༌། རྒྱ་རས་སྨོན་ལམ་རིང་མོ། ཀུན་
ལེགས་སྨོན་ལམ་སོགས་རྒྱས་པར་བརྗོད་ཅིང༌། བཀྲཤིས་ཅི་རིགས་ཀྱིས་མཐའ་བརྒྱན། བོད་ཡུལ་བདེ་བའི་སྨོན་ལམ། བསྟན་པ་རྒྱས་སྨོན་བཅས་མཐའ་རྒྱས་སུ་གྲུབ་པས་ལེགས་ཚོགས་གོང་དུ་འཕེལ་བར་འགྱུར་རོ། །དེ་ལྟར་ལེགས་བྱས་
དགེ་ཚོགས་ཟབ་མོའི་དཔྱིད། །རྨད་བྱུང་ཤིང་རྟའི་འཕང་ལོས་ཉེར་དྲངས་པའི། །རྒྱལ་བསྟན་རིན་ཆེན་མི་ནུབ་རྒྱས་གྱུར་ནས། །འགྲོ་ཀུན་ཕྱམ་གཅིག་སངས་རྒྱས་འགྲུབ་པར་ཤོག །ཅེས་བཀའ་བརྒྱུད་བླ་མ་གསེར་རིའི་ཕྲེང་བའི་གསུང་མགུར་

༈ |༄༅། །རྒྱ་མཚོ་ལྟ་བུར་བཞུགས་པ་རྣམས་ལས་ཆ་ཤས་ཙམ་ཞིག་རང་གི་དད་པའི་གསོས་སུ་བྲི་བར་སེམས་ཀྱང་རྣམ་གཡེང་རིམ་ལུས་སུ་སོང་སྐབས། ༧རྩ་བའི་བླ་མ་མདོ་ཁམས་དྲུག་པ་རིན་ཆེན་དེ་ཉིད་དབྱིངས་ནས་
༦ མངོན་སུམ་དུ་མཇལ་ཞིང་ཁྱོད་ཀྱིས་མགུར་མཚོ་ཞིག་བསྒྲིགས་མོལ་དགོས་གལ་ཆེ་བས་རྒྱས་ཚང་མྱུར་དུ་བྲིས་ཞེས་གསུངས་པའི་འཁྲུལ་སྣང་ཉམས་སྨིས་ཀྱི་མཚམས་སྦྱར། ཅོག་གྲ་རིན་པོ་ཆེ་དེ་བཞིན་འཕྲལ་སྒྲུབ་དགོས་པའི་བཀའ་གླེགས་རྟེན་ལྡན་
སྤྱི་བོར་ཕེབས་པ་དང༌། སྒྲུབ་བླ་ཤེས་རབ་བློ་བཟང་སོགས་ཉེ་གནས་དམ་པ་འགས་ཀྱང་དེ་ལྟར་ལེ་ལྷོད་མེད་པར་བྲི་བར་འོས་ཞེས་ཡང་ཡང་བསྐུལ་བ་ལ་བརྟེན། ༧ས་སྤྲུལ་སྐྱེ་ཕྲེང་འཛིན་པ་ཀརྨ་བཤད་སྒྲུབ་བསྟན་པའི་རྒྱལ་མཚན་དཔལ་བཟང་པོས་
གནས་མཆོག་ལ་ཕྱིའི་གངས་རིའི་གནས་ཚབ། གསར་མ་རྡོ་རྗེ་ཡང་རྫོངས་ཀྱི་རི་མགུལ། དཔལ་ཕུན་ཚོགས་བདེ་ཆེན་གླིང་གི་ཆོས་གྲྭ་རིག་འཛིན་དགའ་ཚལ་དུ་ཕྱོགས་གཅིག་བསྡེབས་པས་ཉེས་འགལ་གྱུར་ན་རྩ་བརྒྱུད་བླ་མའི་ཚོགས་ལ་སྙིང་ནས་
བཤགས་ཤིང་། དགེ་བས་རྒྱལ་བསྟན་སྤྱི་དང༌། དོན་བརྒྱུད་དཔལ་ལྡན་འབྲུག་པའི་བསྟན་པ་རིན་པོ་ཆེ་ཕྱོགས་དུས་ཀུན་ཏུ་དར་ཞིང་རྒྱས་པ་དང་འགྲོ་ཁམས་རྒྱ་མཚོས་ཁྱབ་བདག་རྡོ་རྗེ་འཆང་གི་ངོ་བོ་དཔལ་ལྡན་བླ་མའི་གོ་འཕང་བདེ་བླག་ཏུ་འགྲུབ་
པའི་དོན་དང་ལྡན་པར་གྱུར་ཅིག །སརྦ་མངྒ་ལམ།། སྤར་བྱང་སྨོན་ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་གྱིས། །མ་རིག་མུན་599

སྟུག་གདུང་བ་གཏན་བཅོམ་ནས། །རྣམ་མཁྱེན་ཉམས་དགའི་གྲོང་གི་དཔལ་སྤྱོད་ཤོག །ལེགས་བྱས་སྣང་བའི་ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་ཉེར་དྲང
པས༑ །མཁྱེན་གཉིས་འོད་སྟོང་འབར་བའི་ཕྲིན་ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་རྨད། །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་རྒུ་འཇོ་
བའི་བསམ་འཕེལ་དབང༌། །དད་གསུམ་རྒྱལ་མཚན་ཏོག་ཏུ་ལེགས་བཀོད་པས། །ཐུབ་བསྟན་རྣམ་པར་རྒྱལ་བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་རྡུལ་བརྩེགས་
སྤོར༑ །ཟབ་དོན་ཆོས་མཛོད་རྣམ་རྒྱལ་གནྡྷོ་ལར། །འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་ཟབ་དུནྡྷ་བྷིའི་སྒྲ་དབྱངས། །ཆོས་སྐུའི་རིང་བསྲེལ་
ཟད་མེད་སྲིད་མཐའི་བར། །མི་ཟད་འཇོ་བའི་རྣམ་དཀར་ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་ཀྱང་དབང་བཅུའི་དཔལ་སྤྱོད་རྒྱུར་གྱུར་
ཅིག༑ །།ཅེས་མཆོག་གཟིག་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན། །མཐུ་སྟོབས་ཚུལ་ཁྲིམས་བསྟན་༔

༄༅། །འཛིན་རྒྱ་མཚོ་ཡིས། །གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། །དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་
ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་བསྐྲན་ཞིང་། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་
རྒྱལ་བའི་བསྟན་རྣམས་ཕྱོགས་བཅུ་ཡི། །ཡངས་པའི་འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་བས་སྐུ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་
མཛོད་ཅིག། །།ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་གླིང་གི་གྲལ་མཐའ་པ་ཤཱཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།། དགེའོ།། དགེའོ།།
ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།
602 (13

602(B)
BlankPageAsPerOriginalDocument

