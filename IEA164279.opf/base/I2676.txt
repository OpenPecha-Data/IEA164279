༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2676
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogs gnyisrgyamtsho, ed.
Descriptor
OriginalPublication
Place
[kathmandu]
Publisher
drukpakagyuheritageproject
Date
[200?]
TotalVolumes 101
CurrentVolume(ofTotal) 19
NumberofTBRCIntroductoryPages 2
NumberofIntroductoryPages 4
NumberofTextPages 634
TBRCScanningInformation ScannedbyM/sSatluj SitiEnterprises,63-F SujanSinghPark,
NewDelhi,India, fortheTibetanBuddhistResourceCenter, 115
5thAve. 7thFloor, NewYork, NY 10003 USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

| ༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ཛ༽པའི་ནང་བཞུགས་པ་ལ། དགེ་བཤེས་རྨོག་ལ་
ཛ
མདོ་ཁམས་སུ་སྤྲིང་བ་ནག་པོ་ཆེན་པོའི་སྒྲུབ་ཐབས་ལ་ལྡེབ། ༥ 1-10 སྐུ་རགས་མའི་གསད་སྒྲུབ་ཀྱི་ཟབ་དོན་བསྡུས་པའི་མན་ངག་ལ་ལྡེབ། ༡༩ 11-48 དཔལ་མགོན་པོ་གདམས་
༧པ་ལས་སྦྱོར་གྱི་གནད་ལ་ལྡེབ། ༧ 49-62 སྐུ་རགས་མའི་སྲོག་བཞི་མ་ལ་ལྡེབ། ༨ 63-78 དཔལ་ནག་པོ་ཆེན་པོའི་གཞུང་ལ་ལྡེབ། ༣ 79-84 ནག་པོ་ཆེན་པོའི་སྔགས་
ཀྱི་ཐེམ་ཡིག་ལ་ལྡེབ། 85-92 ཆོས་སྐྱོང་གི་ཐུགས་སྒྲུབ་ཞལ་ཉེར་ལྔ་ཡང་ཟེར་བ་ལ་ལྡེབ། ༡༠ 93-112 དཔལ་མགོན་ཕྱག་བཞི་པའི་སྒྲུབ་ཐབས་རྗེས་གནང་གི་ཆོ་ག་དང་
བཅས་པ་དངོས་གྲུབ་ཆེན་པོའི་གྲུ་ཆར་ལ་ལྡེབ། ༩ 113-130ྋ མགོན་པོ་ཡི་དམ་དུ་བསྒྲབ་པའི་མན་ངག་གོང་ཁུག་མ་ལ་ལྡེབ། ༦ 131-142 མགོན་པོ་འཁོར་ལོ་བཞི་ཁྲིད་ཀྱི་ཉམས་
ཝཱ ལེན་རྒྱུན་འཁྱེར་ལ་ལྡེབ། ༦ 143-154 མགོན་པོ་ཕྱི་སྒྲུབ་རྩེ་ལུགས་དང་སྦྱར་བ་སོགས་སྒྲུབ་ཐབས་ཉུང་ངུ་ལ་ལྡེབ། ༥ 155-164 གསང་བ་དངོས་གྲུབ་འབྱུང་བའི་དཀྱིལ་འཁོར་<

གྱི་མངོན་རྟོགས་བསྟན་སྲུང་དགྱེས་པའི་རོལ་གར་ལ་ལྡེབ། ༡༤ 165-192 དཔལ་མགོན་ཕྱག་བཞི་པའི་སྒྲུབ་ཐབས་ཡེ་ཤེས་འོད་ཀྱི་ལྕགས་ཀྱུ་ལ་ལྡེབ། ༡༡ 193-214 དཔལ་
མགོན་ཕྱག་བཞི་པའི་སྒྲུབ་ཡིག་གི་མཐའ་གཅོད་ངེས་པའི་དཔལ་གཏེར་ལ་ལྡེབ། ༡༢ 215-238 ཡེ་ཤེས་ཀྱི་མགོན་པོ་ཕྱག་བཞི་པའི་བསྟོད་པ་མདོར་བསྡུས་ཀུན་མཁྱེན་གསུང་གི་ཚིག་དོན་
ཅུང་ཟད་བཤད་པ་སྐལ་བཟང་བདུད་རྩི་ལ་ལྡེབ། ༥ 239-248 བསྟན་སྲུང་མགོན་པོ་དགོངས་འདུས་ལྷ་མང་གི་གཏོར་བསྔོས་རྒྱུན་ཁྱེར་མདོར་བསྡུས་ལ་ལྡེབ། ༣ 249-254
མགོན་པོའི་བསྙེན་པའི་ས་བཅད་མུན་པའི་གཤེད་མ་ལ་ལྡེབ། ༡༤ 255-282 དཔལ་ཡེ་ཤེས་ཀྱི་མགོན་པོའི་སྤྱན་འདྲེན་དང་ཚོགས་ཀྱི་ས་བཅད་འཇིག་རྟེན་ཀླུ་དབང་མའི་ཊཱི ཀ་ལ་
ལྡེབ༑ ༡༣ 283-308 དཔལ་མཧཱ་ཀ་ལ་གསང་བ་དངོས་གྲུབ་འབྱུང་བའི་དཀྱིལ་འཁོར་གྱི་བསྙེན་པའི་ཡི་གེ་ལ་ཉེ་བར་མཁོ་བའི་གཏོར་འབུལ་གྱི་ཆོ་གའི་རྣམ་པར་བཤད་པ་ཟབ་དོན་བལྟ་
བའི་མིག་ལ་ལྡེབ། ༡༢ 309-332 དཔལ་མགོན་པོའི་དངོས་གྲུབ་འབྱུང་བའི་དཀྱིལ་འཁོར་ཆེན་པོའི་མཆོད་འཕྲེང་གི་ཚིགས་སུ་བཅད་པའི་དོན་མདོ་ཙམ་བཤད་པ་གང་ཤར་དྲང་པོ་ལ་

༄༅། །ལྡེབ། ༡༠ 333-352དཔལ་མགོན་པོ་དངོས་གྲུབ་འབྱུང་བའི་དཀྱིལ་འཁོར་ཆེན་པོའི་ཚོགས་མཆོད་ཀཱ་རི་ཀ་མདོ་ཙམ་བཀྲལ་བ་སྲུང་མ་དགྱེས་པའི་མཆོད་སྤྲིན་
ལ་ལྡེབ། ༡༣ 353-378 བསྟན་སྲུང་ཡེ་ཤེས་ཀྱི་མགོན་པོ་ལྷ་མང་གི་ལས་བྱང་གི་སྨད་ལས་གདབ་ཁའི་དམིགས་རིམ་གསལ་བྱེད་འཇིགས་རུང་དུག་གི་རྒྱ་མཚོ་མི་བཟད་མཚོན་ཆའི་རྦ་ཀློང་
3 འཁྲུགས་པ་ལ་ལྡེབ། ༢༦ 379-430 དཔལ་ཡེ་ཤེས་ཀྱི་མགོན་པོ་ཕྱག་བཞི་པའི་བཟློག་བསད་དྲག་པོའི་ལས་མཐའ་བུང་བ་ཁྲག་འཐུང་ལ་ལྡེབ། ༥ 431-440 དཔལ་ཡེ་ཤེས་ཀྱི་
མགོན་པོ་ལྷ་མངས་ཀྱི་ལས་མཐའ་སྲི་གནོན་གྱི་མན་ངག་རྡོ་རྗེ་རི་དབང་ལ་ལྡེབ། ༡༤ 441-468 སྲི་མནན་གྱི་སྔགས་ལ་ལྡེབ། ༧ 469-482 དཔལ་ཡེ་ཤེས་ཀྱི་མགོན་པོ་ལྷ་མངས་
ཀྱི་སྒོ་ནས་སྲི་རིགས་མནན་པའི་ངག་འདོན་ཁོ་ན་ཆུ་འབབས་སུ་བཀོད་པ་ཤིན་ཏུ་གསལ་ཞིང་གོ་བདེ་བ་ལ་ལྡེབ། ༩ 483-500 གསང་བ་དངོས་གྲུབ་འབྱུང་བའི་དཀྱིལ་འཁོར་ཆེན་པོའི་རྟེན་
ཝཱ འབུལ་གྱི་ཀཱ་རི་ཀ་ཉེར་བཞི་པའི་ཚིག་དོན་མདོ་ཙམ་བཤད་པ་རྡོ་རྗེའི་རྒྱུད་མངས་ལ་ལྡེབ། ༢༨ 501-556 བསྐང་བའི་གསལ་བྱེད་དམ་ཅན་རྒྱ་མཚོ་མཉེས་པའི་རྦ་རླབས་ལ་

ལྡེབ༑ ༣༩ 557-634 དཀར་ཆག་ལ་ལྡེབ། ༢ བཅས་བསྡོམས། ༣༡༩ བཞུསགས།། །། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲན་ཞུས་པའོ

༄༅། །དགེ་བཤེས་རྨོག་ལ་མདོ་ཁམས་སུ་སྤྲིང་བ་ནག་པོ་ཆེན་པོའི་སྒྲུབ་ཐབས་སོ།།
Image AsPerOriginalDocument

།བདེ་མཆོག་བླ་མར་བཅས་པ་དང༌། །ནག་པོ་ཆེན་པོ་ལ་བཏུད་དེ། །སློབ་མ་མཆོག་གིས་བསྐལ་བའི་ངོར། །ཁྲག་འཐུང་
ནག་པོའི་མངོན་རྟོགས་བྲི། །རྟེན་གྱི་གང་ཟག་སྒྲུབ་པ་པོ་དབང་ཐོབ་ལ་དམ་ཚིག་དང་ལྡན་པ། བླ་མ་ལ་གུས་ཤིང་བྱམས་སྙིང་རྗེ་དང་ལྡན་པ། དད་པ་
ཆེ་ཞིང་བརྩོན་འགྲུས་དང་ལྡན་པས། གོམས་པར་བྱས་པའི་གནས་ཡིད་དང་མཐུན་པའམ། སྐུ་ཕྲིན་ལས་སྒྲུབ་པའི་གནས་དུར་ཁྲོད་ལ་སོགས་པར་བྱ་
བའི་རིམ་པས་གནས་ཀྱི་གཞི་ཐམས་ཅད་ཁྲག་དང་དུར་ཁྲོད་ཀྱི་སོལ་བ་ལ་སོགས་པས་ཆོས་སྐྱོང་གི་སྐུ་དང་མཐུན་པར་བྱས་ཤིང༌། དེར་མཎྜལ་བའི་རྣམ་ལྔ་

k
༄༅། །དང་བདུད་རྩི་དང་ཆང་གིས་ལེགས་པར་བྱུགས་ནས། ཟླུམ་པོ་ཁྲུ་གང་པ་ལ་ཐལ་ཆེན་གྱི་རེ་ཁས་བསྐོར་བའི་དབུས་སུ། གྲུ་
གསུམ་བྱས་པའི་དབུས་སུ་ཉི་མ་ལ་རལ་གྲི་བྲིས་ལ་མེ་ཏོག་ཚོམ་བུ་བདུན་བྱས་ལ། ཧེ་རུ་ཀའི་ཐང་སྐ་ལ་སོགས་པ་བཀྲམ་ལ་མཆོད་པ་རྣམ་པ་ལྔ་
དང་༑ བདུད་རྩི་ལྔ་དང་འབྲུ་སྣ་ཚོགས་ཀྱི་ཆན་དང་། ཆང་ལ་སོགས་པ་དང༌། དཔལ་བཤོས་ཀྱི་ཐོད་པ་བཀང་སྟེ་ལེགས་པར་བཤམ་པར་བྱའོ། །དེ་
ནས་སྐད་ཅིག་གིས་བདེ་མཆོག་ཏུ་མོས་ལ། སེམས་བསྐྱེད་དེ་བླ་མ་དང་བསྟན་པ་ལ་སྡང་བ་རྣམས་དང་། སེམས་ཅན་ལ་འཚེ་བ་རྣམས་ཞི་བར་བྱ་བའི་

ཕྱིར༑ བདག་གི་ནག་པོ་ཆེན་པོ་བསྒྲུབ་པར་བྱའོ། །སྙམ་དུ་བསམས་ལ་དེ་ནས་ཆོས་ཐམས་ཅད་སྟོང་པ་ཉིད་དུ་བསམས་ལ། དེའི་ངང་ལས་ལྷན་སྐྱེས་བསྒྲུབ་ཐབས་ལྟར་བསྐྱེད་དེ། ཕྱི་རོལ་དུ་
རྡོ་རྗེ་རྭ་བ་གུར་མེ་རི་དང་བཅས་པས་བསྐོར་བ་གསལ་བར་བསྒོམ་སྟེ། དེ་ལ་སེམས་བརྟན་པར་བྱའོ། །དེ་ནས་མདུན་དུ་གནས་དུར་ཁྲོད་ལྟ་བུར་མོས་པ་བྱས་ལ། དེར་པཾ་ལས་སྣ་ཚོགས་པདྨ་རཾ་
ལས་ཉི་མའི་སྟེང་དུ་ཧཱུཾ་མཐིང་ནག་འབར་བ་ཅིག་བདག་གི་ཐུགས་ཁ་ནས་བཏོན་ལ། དེ་ལས་འོད་ཟེར་འཕྲོས་པས་འགྲོ་བ་རྣམས་ཀྱི་ནད་དང་གནོད་པ་རྣམ་པར་འཚེ་བ་རྣམས་དང་། སངས་རྒྱས་ཀྱི་
བསྟན་པ་ལ་གནོད་པར་བྱས་པ་རྣམས་ཞི་བར་བྱས་ཏེ། འགྲོ་བ་རྣམས་བདེ་བ་ལ་བཀོད་ནས་སླར་འོད་ཟེར་ཧཱུཾ་ལ་བསྡུས་པས། ཧཱུཾ་འོད་དུ་ཞུ་བ་ལས་ནག་པོ་ཆེན་པོ་བྱ་རོག་མིང་ཅན་ཞེས་བྱ་བ། སྐུ་
མཐིང་ནག་ཞལ་གཅིག་ཕྱག་བཞི་སྤྱན་གསུམ་དམར་ལ་ཟླུམ་པ་སྡང་མིག་ཏུ་གཟིགས་པ། ཞལ་གདངས་ཤིང་མཆྀ་བ་གཙིགས་པ། ལྗགས་འདྲིལ་བ་ཧཱུྃ་ཧཱུྃ་ཕཊ་ཕཊ་ཀྱི་སྒྲ་སྒྲོག་པ། དབུ་སྐྲ་དང་
སྨིན་མ་དང་ཨག་ཚོམས་སེར་པོ་གྱེན་དུ་འབར་བ། ཕྱག་བཞི་པ་གཡས་དང་པོ་ན་ཤིང་ཐོག་བྷེ་ཏའི་འབྲས་བུ་མདོག་དམར་པོ་དབྱིབས་སྙིང་འདྲ་བ་ཐུགས་ཀར་བསྣམས་པ། གཡོན་དང་པོ་ན་བདུད་

ཉྙ| ༄༅། །བཞིའི་ཁྲག་གིས་བཀང་བའི་ཐོད་པ་སྙིང་ཁར་བསྣམས་པ། གཡས་གཉིས་པ་ན་རལ་གྲི་འདེབས་པའི་ཚུལ། གཡོན་གཉིས་པ་ན་ཁཊཾ་ཀ་འདེབས་པའི་ཚུལ། ཐོད་
པ་ལྔས་དབུ་སྐྲ་བཅིང་པའམ་ཐོད་བྱས་པ། ཐོད་རློན་གྱི་ཕྲེང་བས་དོ་ཤལ་བྱས་པ། རིན་པོ་ཆེའི་རྩེ་བྲན་ལ་སོགས་པ་དང༌། སྦྲལ་དཀར་པོ་དང་དམར་པོ་དང་སེར་པོ་དང་ནག་པོ་ལ་སོགས་པ་
རྣམས་ཀྱིས་དབུ་སྐྲ་ལ་སོགས་པ་བརྒྱན་པ། ཞབས་གཉིས་དཔའ་བོའི་འདུག་སྟངས་ཀྱིས་སྣ་ཚོགས་པདྨ་དང་ཉི་མ་ལ་བཞུགས་པ། འཁོར་ནག་པོ་སྟོང་གི་བསྐོར་ནས་བཞུགས་པར་བསྒོམ་པར་
བྱའོ༑ །དེ་ནས་མགོན་པོའི་ཐུགས་ཀར་པཾ་ལས་པདྨ་རཾ་ལས་ཉི་མ་ལ་ཧཱུཾ་མཐིང་ནག་འབར་བ་ཅིག་མངོན་པར་སྤྲོས་པས། འོད་ཟེར་གྱིས་འོག་མིན་དང་ན་ལེན་དྲ་ནས་བསྐྱེད་པ་ལྟ་བུ་སྤྱན་དྲངས་ཏེ་
མདུན་དུ་མཆོད་པ་ཡིད་ཀྱིས་མཆོད་ལ། ཛཿས་དགུག ཧཱུྃ་གིས་གཞུག བཾ་གྱིས་བརྟན་པར་བྱ། ཧོཿ༔ས་དགྱེས་པར་བསྐྱེད་པར་བྱའོ། །དེ་ནས་སྤྱི་བོ་ནས་ཟླ་བ་ལ་ཨོཾ་དཀར་པོ། མགྲིན་
བྷྲ པར་པདྨ་ལ་ཨཱ་དམར་པོ། ཐུགས་ཀར་ཉི་མ་ལ་ཧཱུཾ་སྔོན་པོ་བསམ་པས། སྐུ་གསུང་ཐུགས་རྡོ་རྗེའི་རང་བཞིན་དུ་བྱིན་གྱིས་བརླབས་སོ། །སྐྱེ་མཆེད་བྱིན་གྱིས་བརླབ་པ་ནི་མེད་གསུང་ངོ་། ༥

ནས་བདག་གི་ཐུགས་ཀ་ནས་འོད་ཟེར་འཕྲོས་པའི་རྩེ་མོ་ལ་མཆོད་པའི་ཚོགས་སྤྲོས་པས་མཆོད། བདེར་གཤེགས་ཐུགས་རྗེའི་སྐུར་སྤྲུལ་པས་བསྟོད། བདུད་རྩི་མྱང་བ་ནི་མེད་གསུང་ངོ་། །དེ་
ནས་བཟླས་པ་བྱ་བ་ནི་བདག་དང་མགོན་པོའི་ཐུགས་ཀའི་ཧཱུཾ་གི་མཐའ་མར་ཡི་གེ་བདུན་པས་བསྐོར་བར་བསམས་ཏེ། དེ་ཡང་ཞི་བ་ལ་ནི་སྔགས་ཀྱི་ཕྲེང་བ་དཀར་པོར་བསམས་ཏེ། རང་གི་ཐུགས་
ཀ་ནས་འོད་ཟེར་དཀར་པོ་སོང་བས་མདུན་གྱི་མགོན་པོའི་ཐུགས་ཀར་ཐིམ་ནས་ཐུགས་དམ་བསྐུལ་ཏེ། མི་བསྙེལ་ཞིང་ཞི་བའི་ལས་བསྒྲུབ་པར་བསམ་ཞིང་མདུན་གྱི་མགོན་པོའི་ཐུགས་ཀའི་སྔགས་
ཀྱི་ཡི་གེ་ལས་སྤྲོས་པའི་ཡིག་འབྲུ་ལ་ཐིམ། དེ་གཉིས་ནུས་པ་འདྲེས་ནས་ཞལ་དུ་བྱུང་ནས་ཐུགས་ཀར་འགྲིམས་པས་ཡི་གེ་ལ་ཡི་གེ་ཐིམ་ནས་ནད་དང་གནོད་པ་དང་བར་དུ་གཅོད་པ་དང་སྡིག་པ་དང་
སྒྲིབ་པ་རྣམས་ཞི་བར་བསམ། རང་གི་སྔགས་ཀྱི་ཕྲེང་བ་ལས་འོད་ཟེར་དཀར་པོ་འཕྲོས་པས་སེམས་ཅན་གྱི་ནད་དང་གནོད་པ་སྡིག་སྒྲིབ་དང་ལོ་ཀའི་རྣམ་པར་འཚེ་བ་ཞི་བར་བསམ། རྒྱས་པ་ལ་ནི་
སེར་པོ་བསམ་སྟེ་འོད་ཟེར་སེར་པོས་ཐུགས་ཀ་ནས་མདུན་གྱི་ཐུགས་ཀར་ཐིམ་པས་ཐུགས་དམ་བསྐུལ་ཞིང་མི་བསྙེལ་ཞིང་རྒྱས་པའི་ལས་བསྒྲབ་ཅིང་སྔགས་ཀྱི་ནུས་པ་འདྲེས་ནས་མདུན་གྱི་ཞལ་ནས་‧

© |༄༅། །བདག་གི་ཞལ་དུ་ཞུགས་ཏེ། ཐུགས་ཀར་འགྲིམས་པས་བདག་གི་ཚེ་དང་བསོད་ནམས་རྒྱས་པར་བསམ། བར་སྔགས་ཀྱི་ཕྲེང་བ་ལས་འོད་ཟེར་སེར་པོ་སྤྲོས་ནས་
Ji
བདག་དང་སེམས་ཅན་ཐམས་ཅད་ཀྱི་འབྲུ་དང་ནོར་འཕེལ་བ་དང་བསོད་ནམས་དང་འབྱོར་པ་རྒྱས་པར་བསམ་མོ། །དབང་ལ་སྔགས་ཀྱི་ཕྲེང་བ་དམར་པོར་བསམ་པའི་འོད་ཟེར་དམར་པོ་ཐུགས་ཀ་
ནས་མདུན་གྱི་ཐུགས་ཀར་ཐིམ་ནས་ཐུགས་དམ་བསྐུལ་ཏེ་མི་བསྙེལ་ཞིང་དབང་གི་ལས་བསྒྲུབ་པར་བསམ་ཞིང་སྔགས་ཀྱི་ནུས་པ་དང་འདྲེས་ནས་མདུན་གྱི་ཞལ་ནས་རང་གི་ཞལ་དུ་ཞུགས་
ནས༑ ཐུགས་ཀར་འགྲིམས་པས་ཡེ་ཤེས་དང་དངོས་གྲུབ་རྣམས་དབང་དུ་གྱུར་པར་བསམ། བར་གྱི་སྔགས་ཀྱི་ཕྲེང་བ་ལས་འོད་ཟེར་དམར་པོ་འཕྲོས་ནས་རྒྱལ་པོ་དང་བུད་མེད་དང་སེམས་ཅན་
ཐམས་ཅད་དབང་དུ་འདུས་ཤིང་བདག་ལ་འདུད་པར་བསམ། མངོན་སྤྱོད་ལ་སྔགས་ཀྱི་ཕྲེང་བ་ཧཱུཾ་དང་མཚུངས་པ་མཐིང་ནག་ཏུ་བསམ། འོད་ཟེར་ནག་པོ་ཐུགས་ཀ་ནས་ཐོན་ནས་མདུན་གྱི་ཐུགས་
༔ ཀར་ཐིམ་ནས་ཐུགས་དམ་བསྐུལ་ཏེ་མི་བསྙེལ་བར་དྲག་པོའི་ལས་བསྒྲབ་པར་བསམ་ཞིང་ཐུགས་ཀའི་སྔགས་ཀྱི་ནུས་པ་དང་འདྲེས་ནས། བདག་གི་ཞལ་དུ་ཞུགས་ཤིང་ཐུགས་ཀར་འགྲིམས་

པས༑ བདག་གི་ནད་དང་གནོད་པ་དང་སྡིག་པ་དང་སྒྲིབ་པ་ཐམས་ཅད་ཚར་གཅོད་པ་དང༌། རང་གི་གཟི་བརྗིད་ཀྱིས་ཕ་རོལ་ཐམས་ཅད་ཟིལ་གྱིས་མནན་པར་བསམ། བར་སྔགས་ཀྱི་ཕྲེང་བ་
ལས་འོད་ཟེར་མཐིང་ནག་འཕྲོས་པས། བསྟན་པ་ལ་གནོད་པ་དང༌། སེམས་ཅན་ལ་འཚེ་བར་བྱེད་པ་རྣམས་ཚར་བཅད་པར་བསམ་ཞིང་བཟླས་པ་བྱའོ། །དེ་ནས་བཟླས་པ་ལས་སྐྱོ་ན་གཏོར་མ་
དབུལ་ཏེ་དངོས་སམ་ཡིད་ཀྱིས་མཆོད་ནས་རྐང་པ་བརྒྱད་པས་བསྟོད་པར་བྱའོ། །དེ་ནས་འཕྲིན་ལས་བཅོལ་བ་ནི། བདག་གི་དགྲ་བགེགས་ལ་སོགས་པ་ཐམས་ཅད་ཞི་བར་མཛོད་ཅེས་
པའམ༑ རྒྱལ་པོ་ལ་སོགས་པའི་བསོད་ནམས་བདག་གི་དབང་དུ་མཛོད་ཅེས་པའམ། དགྲ་བགེགས་ཐམས་ཅད་སྐད་ཅིག་གིས་ཚར་གཅོད་པའི་ཕྲིན་ལས་མཛོད་ཅེས་པའི་གང་འདོད་ཀྱི་འཕྲིན་ལས་
གསོལ་བ་གདབ་བོ། །དེ་ལྟར་ཐུན་བཞིའམ་རིམ་པ་སོ་སོར་བྱས་པས། ཞི་རྒྱས་ལ་གཏོར་མའི་སྟེང་ན་བྱ་རོག་གི་ཚོགས་བབས་པའམ་ལྷགས་པ་ལ་སོགས་པའམ་ཉམས་ཀྱི་སྣང་བ་འབྱུང་ངོ་།
དབང་གི་དུས་རང་གི་དགོན་པར་བྱ་རོག་གི་ཚོགས་ཀྱིས་གཡོགས་པ་དང་། དྲག་པོ་ལ་དགྲའི་ཁང་ཁྱིམ་ལ་བྱ་རོག་གི་ཚོགས་བབས་པ་དང་། དངོས་སམ་ཉམས་ཀྱི་སྣང་བ་ལ་འབྱུང་ངོ་།

0*| ༄༅། །གཞན་ཡང་རྨི་ལམ་དུ་རྟ་ནག་དང་བུད་མེད་ཀྱི་ཚོགས་དང་བྱ་གཅན་གཟན་ལ་སོགས་པ་དཔག་ཏུ་མེད་པ་འབྱུང་ངོ་། །གཞན་ཡང་ཆོ་འཕྲུལ་དཔག་ཏུ་མེད་པ་འབྱུང་སྟེ་
འདིར་མི་སྤྲོའོ། །དེ་ལྟར་བསྙེན་པའི་མཚན་མ་བྱུང་ནས། བསྒྲུབ་པ་དང་ལས་ལ་སྦྱར་བ་ནི། བླ་མའི་ཞལ་ལས་ཤེས་པར་བྱའོ། །དཔལ་ཕག་མོ་གྲུ་པས་མཛད་པའི་དཔལ་ལྡན་བྱ་རོག་མིང་
ཅན་གྱི་བསྙེན་པའི་མན་ངག་རྫོགས་སོ།། མངྒ་ལཾ་བྷ་ཝནྟུ།། །།
10(B)

10(B)
BlankPage AsPerOriginalDocument

༄༅། །སྐུ་རགས་མའི་གསད་སྒྲུབ་ཀྱི་ཟབ་དོན་བསྡུས་པའི་མན་ངག།
03

༄༅། །ན་མོ་གུ་རུ། དཔལ་ནག་པོའི་སྒྲུབ་ཐབས། དཔལ་ཕག་མོ་གྲུ་པའི་སྐུ་རགས་མ་འདི་ཡི་བརྒྱུད་པ་ནི། བདེ་བར་གཤེགས་
པའི་ཡན་ཆད་སྤྱི་དང་འདྲ་ལ། བདེ་བར་གཤེགས་པས་ཆོས་རྗེ་རིན་པོ་ཆེ། རྒྱལ་བ་རིན་པོ་ཆེ། དེས་བླ་མ་ཝ་ལ་པ་ལ་གནང་། བླ་མ་ཝ་ལ་བས་རི་
ཁྲོད་འགྲིམ་ཞིང་། ཁང་པ་ཐོག་ཅན་འོག་ཏུ་མི་སྡོད་པའི་དམ་བཅའ་ཕུལ་ནས། གདན་ས་ཕག་མོ་གྲུ་པའི་སབ་མོ་བྲག་དང་། འོ་ལ་གངས་ལ་སོགས་པ་
ལ་ཆོས་འདི་ལ་སྒྲུབ་པ་སྙིང་པོར་མཛད་ཅིང་ཆོས་སྐྱོང་གི་གྲུབ་ཐོབ་ཆེན་པོར་གྲགས་པ་ཡིན་ནོ། །དེས་དགེ་སློང་རིན་རྒྱལ་བ་ལ་གནང་། དེས་ཀྱང་ཆོས་

༄༅། །འདི་ལ་ཐུགས་དམ་གྱི་མཛད་ཅིང༌། ཆོས་སྐྱོང་གི་ཞལ་གཟིགས་ཆེན་པོར་གྲགས་པ་ཡིན་ནོ། །དེས་སློབ་དཔོན་བཛྲ་རཏྣ་ལ་
གནང་༑ དེས་བདག་ནཱ་ཐ་ཀུ་མ་ར་ལ་དགྱེས་བཞིན་དུ་གནང་བ་ཡིན་ནོ། །དེ་ནི་བརྒྱུད་པའོ། །དེ་ལས་བྱུང་བའི་ཆོས་ནི། སྐུ་རགས་མ་འདི་ཆོས་སྐྱོང་
གི་སྒྲུབ་སྐོར་ཐམས་ཅད་ཀྱི་གསང་སྒྲུབ་ཀྱི་ཟབ་དོན་ཐམས་ཅད་བསྡུས་པ་ཡིན། དེ་ལ་ཡང་ཕྱི་ཚུལ་དུ་སྒྲུབ་པ། ནང་ཚུལ་དུ་སྒྲུབ་པ། གསང་ཚུལ་
གསུམ་ལས། དང་པོ་ཕྱི་ཚུལ་དུ་སྒྲུབ་པ་ནི། གནས་དབེན་པར་སྒྲུབ་པའི་ཆ་རྐྱེན་འཛོམས་པར་བྱ་ཞིང་། མཆོད་གཏོར་གྱི་དངོས་པོ་ཅི་འཛོམ་པ་མཎྜལ་

སྟེང་དུ་བཤམ། དེ་ནས་རང་ཉིད་སྟན་བདེ་བར་བསམ་གཏན་གྱི་ཡན་ལག་གིས་གནས་པར་བྱས་ལ། སྐྱབས་འགྲོ་སེམས་བསྐྱེད་བསྡུས་པ་ཅིག་བྱས་ལ། སྐད་ཅིག་གིས་ཐུན་མཚམས་ཀྱི་ཧེ་རུ་
ཀར་གསལ་བས། སྣ་ཚོགས་པདྨ་དང་ཟླ་བ་ཉི་མའི་སྟེང་དུ། སྣ་ཚོགས་རྡོ་རྗེ་ཤར་གྱི་ར་ལྔ་དཀར་བ། ལྷོ་སེར་ནུབ་དམར་བྱང་ལྗང་། ལྟེ་བ་མཐིང་ནག་ཡངས་ཤིང་རྒྱ་ཆེ་བའི་དབུས་སུ་ཧཱུཾ་ནག་
པོ་ཅིག་བསམ། ཧཱུཾ་དེ་ལས་རྡོ་རྗེ་དཔག་ཏུ་མེད་པ་སྤྲོས་ཏེ་སྟེང་དུ་སོང་བས། སྟེང་རྡོ་རྗེའི་གུར་དང་བླ་བྲེ། ཕྱོགས་མཚམས་སྟེང་འོག་ཐམས་ཅད་དུ་སྤྲོས་པས་རྡོ་རྗེའི་རྭ་བ། དྲྭ་བ་བླ་
བྲེ༑ གུར་དུ་གྱུར་ནས་བསྐལ་པའི་རླུང་གིས་བསྐྱོད་པར་མི་ནུས་ཤིང་། སྲ་བ་མཁྲེགས་པར་གྱུར་པར་བསམ། ཡང་ཧཱུཾ་དེ་ལས་རྡོ་རྗེ་ཕྲ་མོའི་ཚོགས་དཔག་ཏུ་མེད་པ་འཕྲོས་པས་སྔར་གྱི་གུར་ཁང་
དེའི་གསེངཐམས་ཅད་ཞལ་བ་བྱས་ནས། རླུང་སེར་བུ་ཀྱང་མི་ཐར་བར་བསམ། དེ་ནས་སྣ་ཚོགས་རྡོ་རྗེའི་འོག་གི་ཉི་མའི་དཀྱིལ་འཁོར་དེའི་འོད་ཟེར་ལས་རྡོ་རྗེའི་གུར་ཁང་གི་ཕྱི་རོལ་དུ་མེ་རི་ཁ་
དོག་ལྔའི་གུར་ཁང་གི་ཕྱི་རོལ་དུ་མེ་རི་ཁ་དོག་ལྔའི་རང་བཞིན་དུ་འབར་བར་བསམ། དེ་ནི་འདི་པའི་ལུགས་ཀྱི་བསྲུང་བའི་འཁོར་ལོའོ། །དེའི་ནང་དུ་བདག་ཉིད་ཧེ་རུ་ཀར་གནས་པའི་ཐུགས་ཀའི་

#| ༄༅། །ས་བོན་ལས་འོད་ཟེར་འཕྲོས་པས། བླ་མ་ཡི་དམ་མཁའ་འགྲོའི་ཚོགས་དཔག་ཏུ་མེད་པ་མདུན་གྱི་ནམ་མཁར་སྤྱན་དྲངས་ལ། པཱུ་ཙ་འབུལ་བ་བདུན་རྣམ་དག
བྱ༑ སེམས་བསྐྱེད་པ་ལ་སོགས་སྤྱི་དང་མཐུན་པར་བྱས་ལ་དེ་རྣམས་འོད་ཞུ་ནས་བདག་དང་གཉིས་མེད་དུ་བསམ། དེའི་རྗེས་ལ་སེམས་ཅན་ཐམས་ཅད་བདེ་བ་དང་ལྡན་སྡུག་བསྔལ་དང་བྲལ་མྱུར་
དུ་རྫོགས་པའི་སངས་རྒྱས་ཐོབ་པར་བྱ། དེའི་ཆེད་དུ་སངས་རྒྱས་ཀྱི་བསྟན་པ་སྲོག་བཞིན་དུ་བསྲུང་སྙམ་དུ་ཚད་མེད་བཞི་བསྒོམ། དེ་ཡང་རྒྱུད་ལ་མ་སྐྱེས་ཀྱི་བར་དུ་ཤེར་སྙིང་ཚར་གསུམ་བར་
ཙམ་དུ་ནན་ཏན་བྱས་ལ་བསྒོམ། རྒྱུད་ལ་ལྷག་གིས་སྐྱེས་པའི་རྟགས་སུ་མ་རྟོགས་པའི་འགྲོ་བ་ལ་སྙིང་རྗེ་རང་ཤུགས་ཀྱིས་སྐྱེས་པའམ། རང་གི་རྒྱུད་མཉེན་སྟབས་ཀྱིས་འགྲོ་བའམ། ལུས་ཀྱི་
མཆན་ཁུང་དང་། བརླ་ཁུགས་སུ་རྔུལ་ཆིལ་གྱི་འོང་། དེ་ལྟར་བྱུང་བ་དང་སྭ་བྷ་ཝས་ཕྱི་ནང་གིས་བསྡུས་པའི་ཆོས་ཐམས་ཅད་སྐད་ཅིག་གིས་སྟོང་པར་བསྒོམ། དེའི་དྭངས་མའི་སོགས་ཕྱག་རྒྱ་
༄ ཆེན་པོ་ལ་གནད་དུ་བསྣུན་པའོ། །དྭངས་མའི་སོགས་འདི་མེད་ན་ནག་པོ་ཆེན་པོ་གཏན་ནས་མི་འགྲུབ་གསུངས། དེའི་རྗེས་ལ་རང་ཉིད་དཔལ་ཧེ་རུ་ཀའི་མངོན་པར་རྟོགས་པ་གཞུང་ནས་འབྱུང་བ་

བཞིན་བསྒོམ། སྐུ་གསུང་ཐུགས་བྱིན་གྱིས་བརླབ། གོ་བགོ ཡེ་ཤེས་པ་བསྟིམ། དབང་བླང་། བརྟན་པར་བྱ་བའི་ཕྱིར་བཟླས་པ་ཕྲེང་སྐོར་ཅིག་བྱ། ཐུགས་ཀར་ཉི་མའི་སྟེང་དུ་ཐུགས་
སྲོག་ཧཱུཾ་གི་མཐའ་མར་ཡི་གེ་བདུན་པ་དང་། ཕྱག་བཞི་པའི་ཡི་གེ་བདུན་ནམ། བཅུ་པ་གང་རུང་གིས་བསྐོར་བར་བསྒོམ། དེ་ནས་མདུན་བསྐྱེད་དུ་རྟེན་གཏོར་རམ་ཡང་ན་མེ་ཏོག་ཚོམ་བུའམ་མེད་
ཀྱང་ཏིང་ངེ་འཛིན་བྱས་ཏེ། གདན་པདྨ་ཟླ་བ་ཉི་མའི་སྟེང་དུ་བསྣོལ་བའི་སྟེང་དུ། བདག་ཧེ་རུ་ཀའི་ཐུགས་ཀ་ནས། ཧཱུཾ་ལས་སྲས་ཀྱི་ཚུལ་དུ་ཧཱུཾ་ཅིག་སྤྲོས་ལ་མདུན་གྱི་གདན་ལ་བསམ་དེ་ལས་
འོད་འཕྲོས་འཕགས་པ་མཆོད། སེམས་ཅན་གྱི་དོན་བྱས་གདུག་པ་ཅན་ཚར་བཅད་ཚུར་འདུས་ཧཱུཾ་ལ་ཐིམ། དེ་ཡོངས་སུ་གྱུར་པ་ལས་རྡོ་རྗེ་གྲི་གུག་ཏུ་གྱུར། འོད་འཕྲོས་དོན་གཉིས་བྱས་
ནས༑ ཡོངས་སུ་གྱུར་པ་ལས་ཕྱག་བཞི་པར་བསྐྱེད། སྐུ་གསུང་ཐུགས་བྱིན་གྱིས་བརླབ། ཡེ་ཤེས་པ་བསྟིམ། དབང་བསྐུར། དབང་རྟགས་བསྒོམ། དེའི་ཐུགས་ཀར་ཉི་མའི་དཀྱིལ་
འཁོར་གྱིས་སྟེང་དུ། ཧཱུཾ་ནག་པོ་མཐར་ཡི་གེ་བདུན་པ་གཉིས་སམ། ཡང་ན་ཡི་གེ་བཅུ་པས་བསྐོར་བར་བསྒོམ། དེ་ནས་རང་གི་བཟླས་པ། བྱས་པས་རང་གི་ཐུགས་ཀ་ནས་སྔགས་ལས་འོད་

# ༄༅། །འཕྲོས་མདུན་གྱི་ཡེ་ཤེས་མགོན་པོའི་ཞལ་ནས་ཐུགས་ཀར་ཐིམ། སྔོན་གྱི་དམ་ཚིག་རྗེས་སུ་དྲན་ནས། ཕྲིན་ལས་བཞི་ལ་སོགས་པ་གང་འདོད་པའི་དངོས་གྲུབ་སྟེར་
བར་བསམ་ཞིང་འཕྲོའདུ འི་བཟླས་པ་བྱའོ། །མཐར་སྐ་གསུང་ཐུགས་ཀྱི་དངོས་གྲུབ་དང༌། མཐུ་དང་ནུས་པ། ཚེ་དང་དཔལ་དང་གྲགས་པ་མི་ནོར་ཟས་གསུམ་གྱི་དངོས་གྲུབ་ཐམས་ཅད་མདུན་
གྱི་ཐུགས་ཀ་ནས་འོད་ཟེར་ཁ་དོག་སྣ་ཚོགས་ཀྱི་ཚུལ་དུ་རང་གི་ཐུགས་ཀར་འུབ་ཀྱིས་འདུས་པར་བསམ་མོ། །དེ་ནས་གཏོར་མ་འབུལ། བསྟོད་པ་བྱ། མདུན་གྱི་ལྷ་རང་ངམ། རྟེན་གཏོར་རམ་
རྟེན་ལ་བསྟིམ་ཡི་གེ་བརྒྱ་པ་བརྗོད། རྗེས་ལ་དྭངས་མའི་སྲོག་ཕྱག་རྒྱ་ཆེན་པོ་ལ་མཉམ་པར་བཞག ཐུན་མགོ་ཐུན་མཇུག་ཏུ་དྭངས་མའི་སྲོག་ལ་གནད་དུ་བསྣུན་པ། ཡེ་ཤེས་མགོན་པོ་འགྲུབ་
པའི་གནད་ཟབ་མོ་ཡིན་ནོ། །དེ་ནི་ཕྱི་ལྟར་སྒྲུབ་པའོ། །ད་ནི་ནང་ལྟར་སྒྲུབ་པའི་མན་ངག་གི བསྲུང་འཁོར་བསྒོམ་པ་ནས་ཧེ་རུ་ཀའི་མངོན་པར་རྟོགས་པ་བསྒོམ་པ། བསྙེན་པ་ཕྲེང་སྐོར་ཅིག་
ཝཱ ཡན་ཆད་ཀྱིས་བརྟན་པར་བྱ་བ་ཡན་ཆད་གོང་དང་འདྲའོ། །ཁྱད་པར་ནི་མདུན་གྱི་ཡེ་ཤེས་མགོན་པོ་ཡབ་ཡུམ་ཞལ་སྦྱོར་དུ་བསྒོམ། གཞན་ཡང་ལས་མགོན་གསུམ་ལ་སོགས་པའི་གཙོ་འཁོར་ཤ་

ཟ་བཅུ་བདུན་དུ་བསྒོམ་པའམ། གཙོ་འཁོར་རྒྱས་བསྡུས་ཇི་ལྟར་བྱས་ཀྱང་འགལ་བ་མེད། བསྙེན་པ་བཅུ་བདུན་པ་ལ་གོང་ལྟར་འཕྲོ་འདྲའི་བཟླས་པ་བྱ། ཐུན་མགོ་ཐུན་མཇུག་ཐམས་ཅད་དུ་
དྭངས་མའི་སྲོག་ལ་གནད་དུ་བསྣུན་པ་ལ་སོགས་སྔར་དང་འདྲ། དེ་ནི་ནང་ལྟར་སྒྲུབ་པའི་རིམ་པའོ། །དེ་གཉི་ནི་སྤྲུལ་སྐུར་སྒྲུབ་པའི་རིམ་པའོ། །ད་ནི་གསང་བའི་སྒྲུབ་པ་བསྟན་ཏེ། འདི་ལ་
གཉིས་ལས་ལྟེ་བ་འཁོར་ལོ་ལ་བརྟེན་ནས། ལོངས་སྤྱོད་རྫོགས་པའི་ཚུལ་དུ་བསྒྲུབ་པ་དང་སྙིང་ཀ་ཆོས་ཀྱི་འཁོར་ལོ་ལ་བརྟེན་ནས་ཆོས་སྐུར་བསྒྲུབས་པའོ། །དང་པོ་ལྟེ་བ་སྤྲུལ་པའི་འཁོར་ལོ་ལ་
བརྟེན་ནས་ལོངས་སྐུར་བསྒྲུབ་པ་ན། དང་པོ་བསྲུང་བའི་འཁོར་ལོ་བསྒོམ་པ་ནས། ལྷན་ཅིག་སྐྱེས་པའི་མངོན་པར་རྟོགས་པ་བསྒོམ་པ་ནི། སྤྱི་དང་མཐུན་ལ། སྐུ་གསུང་ཐུགས་བྱིན་གྱིས་
བརླབ་པ། ཨོཾ་ཨཱཿ ཧཱུཾ་བརྒྱ་རྩ་བརྒྱད་བཟླས། ཡེ་ཤེས་པ་བསྟིམ། དབང་བླང་། དབང་རྟགས་བསྒོམ། བསྙེན་པ་ཕྲེང་སྐོར་གཅིག་ཙམ་གྱིས་གསལ་ཞིང་བརྟན་པར་བྱས་ལ། རྩ་གསུམ་
འཁོར་ལོ་བཞི་གསལ་གདབ། ཡི་དམ་ལྷའི་སྟོང་ར་བསྒོམ། དེ་ནས་སྙིང་ཀར་གནས་པའི་སྲོག་ཧཱུཾ་བསྒོམ། ལྟེ་བར་ལྷན་སྐྱེས་སེར་པོ་ཅིག་བསྒོམ། དེ་ནས་སྙིང་ཀའི་ཧཱུཾ་ལས་འོད་ཟེར་རྩ་དབུ་

:|༄༅། །མའི་ནང་ན་མར་སྤྲོས། ལྟེ་བའི་ལྷན་སྐྱེས་ཀྱི་ཐུགས་ཀར་ཕོག །ཐུགས་དམ་གྱི་རྒྱུད་བསྐུལ་ནས། རྩ་གསུམ་འདུས་མདོ་ནས་འོད་ཟེར་རྩ་གཡས་པའི་ནང་ན་ཡར་
བྱུང་༑ སྣ་བུག་གཡས་ལ་བྱོན་ནས། རླུང་གཅིག་བུས་པ་དང་སྡོངས་པས། འོད་ཟེར་རྗེ་བཙུན་མར་གྱུར་ནས། རྗེ་བཙུན་མ་དང་། སྣ་བུག་གཡས་ཀྱི་རླུང་དང་སྡོངས་ནས། འོག་མིན་གྱི་
གནས༑ དུར་ཁྲོད་བརྒྱད། རྒྱ་གར་རྡོ་རྗེ་གདན་དང༌། བསིལ་བའི་ཚལ་ལ་སོགས་པ་རྣམས་ན་བཞུགས་པའི་ཆོས་སྐྱོང་ཕོ་རྒྱུད་རྣམས་ལ་ཕོག །དེ་རྣམས་འདར་ཞིང་ཡོངས་སུ་གྱུར་པ་ལས་ཡེ་
j
ཤེས་མགོན་པོ་གཅིག་ཏུ་གྱུར་དེའི་ཐུགས་ཀར་གནས་པའི་སྲོག་ཧཱུཾ་ཅིག་བསམ། དེ་ནས་འོད་ཟེར་རྗེ་བཙུན་མར་གྱུར་པ་དེའི་ཕྱག་གཡས་པའི་གྲི་གུག་གིས་གནས་པའི་སྲོག་ཧཱུཾ་དེ་ལ་འཇུས་ནས་སྔོན་
གྱི་ཐུགས་དམ་རྗེས་སུ་དགོངས་ནས་མྱུར་དུ་བྱོན་ཅིག །མི་འབྱོན་ན་གྲི་གུག་གིས་གནས་པའི་སྲོག་གཅོད་དོ། །ཅེས་པའི་ཚུལ་དུ་བསྐུལ་བས། རླུང་ཚུབ་ཀྱིས་སྦུར་མ་བསྡུས་པ་ལྟར་རང་དབང་
02 མེད་པར་དབང་དུ་བསྡུས་ནས། རླུང་གཅིག་རྔུབ་པ་དང་ལྷན་ཏུ་སྣ་བུག་གཡས་སུ་ཞུགས་ནས་རྩ་གཡས་པ་ལ་ཐིམ་པར་བསྒོམ། དེ་ཡང་ཕྱིའི་རྟེན་འབྲེལ་དུ་ནག་པོ་སྟོང་། ནང་གི་རྟེན་འབྲེལ་དུ་

རྩ་གཡས་པ་ལ་རྩ་སྣ་སྟོང་གིས་བསྐོར་ནས་ཡོད། གསང་བ་རྟེན་འབྲེལ་དུ་རྩ་ལ་གནད་དུ་བསྣུན་པས། ཕྱིའི་ནག་པོ་སྟོང་དབང་དུ་འདུས་ནས་སངས་རྒྱས་ཀྱི་བསྟན་པ་སྲོག་བཞིན་དུ་བསྲུང་། དེ་
ལྟར་མ་རྟོགས་པའི་དུས་སུ་ཞེ་སྡང་ཡིན་རྟོགས་པའི་དུས་སུ་གསལ་སྟོང་ཡིན། འབྲས་བུའི་དུས་སུ་སྤྲུལ་པའི་སྐུ་འཐོབ། རྩ་ཡང་མགོན་པོ་ཡིན། མགོན་པོ་ཡང་རྩ་ཡིན། རླུང་ཡང་མགོན་
པོ༑ མགོན་པོ་ཡང་རླུང་། ཐིག་ལེ་ཡང་མགོན་པོ། མགོན་པོ་ཡང་ཐིག་ལེ། བཅུ་ཆོས་ཀྱི་གནད་དུ་བསྣུན། ཡང་རང་གི་ཐུགས་ཀ་ན་གནས་པའི་སྲོག་ཧཱུཾ་ལས་འོད་ཟེར་མར་འཕྲོས།
བའི་ལྷན་སྐྱེས་ལ་ཕོག །ཐུགས་དམ་བསྐུལ། ལྷན་སྐྱེས་ཀྱི་ཐུགས་ཀ་ནས་འོད་ཟེར་མར་བྱོན། རྩ་གསུམ་འདུས་མདོ་ནས། རྩ་གཡོན་པའི་ནང་ན་ཡར་བྱོན། སྣ་བུག་གཡོན་ནས་རླུང་ཕྱིར་
བུས་པ་དང་སྡོངས་ནས། ཕྱིར་འཕྲོས་ནས་འོད་ཟེར་དེ་རྗེ་བཙུན་མར་གྱུར་པ་དེ་དང་། རང་གིས་བུས་པའི་རླུང་གཉིས་བསྡོངས་ནས་དུར་ཁྲོད་བརྒྱད་དང༌། རྡོ་རྗེ་གདན་དང༌། བསིལ་བ་ཚལ་
ལ་སོགས་པ་ནས། ཆོས་སྐྱོང་མོ་རྒྱུད་ཐམས་ཅད་ལ་ཕོག་པས་འདར་ཞིང་དཔལ་ལྷ་མོའི་སྐུ་གཅིག་ཏུ་གྱུར། དེ་ལ་འོད་ཟེར་རྗེ་བཙུན་མར་གྱུར་པས་འཇུས་ནས་རང་དབང་མེད་པར་དབང་དུ་བསྡུས་

༄༅། །ནས། སྣ་བུག་གཡོན་པར་རླུང་གཅིག་ཚུར་རྔུབས་པ་དང་སྡོང་ནས། རྩ་གཡོན་པ་ལ་ཐིམ་པར་བསྒོམ། དེ་ཡང་ཕྱིར་རྟེན་འབྲེལ་དུ་དཔལ་ལྷ་མོ་ལ་མ་མོ་བྱེ་ཎྜ
བ༑ ནང་རྟེན་འབྲེལ་དུ་རྩ་གཡོན་པ་ལ་རྩ་སྣ་བྱེ་བ། གསང་བ་རྟེན་འབྲེལ་དུ་རྩ་ལ་གནད་དུ་བསྣུན་པས་མ་མོ་བྱེ་བ་དབང་དུ་འདུས་ནས་སངས་རྒྱས་ཀྱི་བསྟན་པ་སྲོག་བཞིན་དུ་བསྲུང་། དེ་ལྟར་མ་
རྟོགས་པའི་དུས་སུ་འདོད་ཆགས་ཀྱི་རྩ་ཡིན། སྲིད་པ་མོ་རྒྱུད་ཀྱི་སྲོག་འདོད་ཆགས་ཡིན། དེའི་རྟགས་སུ་འཇིག་རྟེན་པའི་ཆགས་པའི་གཏམ་བརྗོད་པའི་ཚེ་ན། བུ་མོ་ཆུང་ཆུང་ཡིན་ཀྱང་སེའུ་ཙག་
ཙག་ལ་འགྲོ་བར་གདའ་བ་གསུང་། རྩ་ཡང་དཔལ་ལྷ་མོ། དཔལ་ལྷ་མོ་ཡང་རྩ། རླུང་ཡང་དཔལ་ལྷ་མོ། དཔལ་ལྷ་མོ་ཡང་རླུང་། ཐིག་ལེ་ལ་ཡང་དཔལ་ལྷ་མོ། དཔལ་ལྷ་མོ་ཡང་ཐིག་
ལེ་ཡིན་ནོ། །དེ་ལྟར་རྟོགས་པའི་དུས་སུ་བདེ་སྟོང་ཡིན། གྲུབ་པའི་དུས་སུ་ལོངས་སྐུ་ཡིན། བཅུ་ཆོས་ཀྱི་གནད་དུ་བསྣུན། ཡང་ཕྱིའི་རྟེན་འབྲེལ་དུ་དཔལ་ཡེ་ཤེས་ཀྱི་མགོན་པོ་ནང་གི་རྟེན་
༠ཝཱ འབྲེལ་དུ་རྩ་དབུ་མ་གསང་བ་རྟེན་འབྲེལ་དུ་རྩ་ལ་གནད་དུ་བསྣུན་པས། དཔལ་ཡེ་ཤེས་ཀྱི་མགོན་པོ་དབང་དུ་བསྡུས་ནས་སངས་རྒྱས་ཀྱི་བསྟན་པ་སྲོག་བཞིན་དུ་བསྲུང་། དེ་ལྟར་མ་རྟོགས་པའི་

དུས་སུ་སྲིད་པ་ཕོ་རྒྱུད་ཀྱི་སྲོག་གཏི་མུག་ཡིན། རྟོགས་པའི་དུས་རང་གི་རིག་པའི་ཡེ་ཤེས་ཡིན། གྲུབ་པའི་དུས་སུ་ཆོས་སྐུ་ཡིན། རྩ་ཡང་མགོན་པོ། མགོན་པོ་ཡང་རྩ་ཡིན། རླུང་ཡང་
མགོན་པོ། མགོན་པོ་ཡང་རླུང༌། ཐིག་ལེ་ཡང་མགོན་པོ། མགོན་པོ་ཡང་ཐིག་ལེ། དེ་ནས་རྩ་གཡས་ཀྱི་ནག་པོ་སྟོང་ཡེ་ཤེས་མགོན་པོར་གྱུར། རྩ་གཡས་པའི་ནང་དུ་བཞུགས་པ་
བསྒོམ༑ གཡོན་གྱི་མ་མོ་བྱེ་བ་ཐམས་ཅད་དཔལ་ལྷ་མོའི་སྐ་གཅིག་ཏུ་གྱུར། རྩ་གཡོན་པའི་ནང་དུ་བཞུགས་པར་བསྒོམ། ཡབ་ཡུམ་གཉིས་གཅིག་ལ་གཅིག་ཆགས་པའི་ཚུལ་གྱིས། ཕར་
གཟིགས་ཚུར་གཟིགས་བྱེད་པར་བསྒོམ། དེ་ནས་དཔེར་ན་འཇིག་རྟེན་པའི་ཕོ་གཞོན་མོ་གཞོན་གཉིས་གཅིག་ལ་གཅིག་ཆགས་ནས་དུས་འདེབས་པ་བཞིན། ཡབ་ཡུམ་གཉིས་རྩ་གཡས་གཡོན་
གཉིས་ན་མར་བྱོན། དེ་ཡང་འོད་ཟེར་རྗེ་བཙུན་མར་གྱུར་པས། ཕོ་རྒྱུད་མོ་རྒྱུད་རྣམས་ཕྱི་རོལ་ནས་བསྡུས་པ་དེ། ཕྱི་ལྟར་དབང་དུ་བསྡུས་པ་ཡིན། རྩ་གཡས་གཡོན་དུ་ཡབ་ཡུམ་གཉིས་ཕར་
གཟིགས་ཚུར་གཟིགས་མཛད། རྩ་གསུམ་འདུས་མདོར་བྱོན་པ་དེ་ནང་ལྟར་ཆགས་པས་དབང་དུ་བསྡུས་པའོ། །རྩ་གསུམ་འདུས་མདེེར་རང་བྱུང་གི་ཆོས་འབྱུང་ཡོད་པའི་ནང་དུ། སྣ་ཚོགས་ ླ

ཎྞཾ༄༅། །པདྨ་དང་ཉི་མའི་དཀྱིལ་འཁོར་ཟུར་གསུམ་པའི་དབུས་སུ་བྱོན་ནས་ཉི་མའི་དཀྱིལ་འཁོར་ཟུར་གསུམ་པས་ཆོས་འབྱུང་དེའི་ནང་ཁེངས་པ་དེའི་དབུས་སུ། གདན་རོ་གན་
རྐྱལ་དུ་བསྣོལ་དེའི་དབུས་སུ་ཕྱག་བཞི་པ་ཡབ་ཡུམ་བསྒོམས་ཏེ། དེ་ཡང་ལྷན་སྐྱེས་ཡབ་ཡུམ་ལྟར་བཞེངས་པ། ཡབ་ཞལ་ཅིག་ཕྱག་བཞི་པ། གཡས་དང་པོ་ཤིང་ཐོག་བེ་ཙའི་འབྲས་བུ་རློན་པ་
སྙིང་འདྲ་བ་བསྣམས་པ། གཡོན་ཐོད་ཁྲག་བསྣམས་པའི་ཕྱག་དང་པོ་གཉིས་ཡུམ་ལ་འཁྱུད་པ། གཡས་ཀྱི་འོག་མིན་ཡེ་ཤེས་ཀྱི་རལ་གྲི་གློག་ལྟར་འཁྱུག་པ། གཡོན་འོག་མ་ན་ཁ་ཊཾ་ག་དགྲ་
ལྟག་ཏུ་མྱུར་བ། ཞལ་གདངས་པ་ལྗགས་འདྲིལ་བ་མཆེ་བ་གཙིགས་པ། ཞལ་ནས་ཁྲག་འཛག་པ། སྤྱན་ཟླུམ་པ། སྤྱན་རྩ་དམར་བ། དབུ་སྐྲ་ཁམ་ནག་གྱེན་ལ་བརྗེས་པ། སྨ་ར་དམར་
སེར་མེ་ལྟར་འབར་བ། གླང་ཆེན་ཀོ་བ་ཞིང་ཆེན་གཡང་བཞིས་སྐུ་སྟོད་བརྒྱན་པ། སྟག་ལྤགས་ཤམ་ཐབས་གྲོལ་བ་ལ་སོགས་པ་དུར་ཁྲོད་ཆས་དང༌། རུས་པའི་རྒྱན་ལྔ་དང་ལྡན་པ་གཅིག་
ཪེ
ཝཱ བསྒོམ༑ དེའི་མདུན་དུ་སྦས་པའི་ཡུམ་ཙཎྜི་ཀ་ནག་མོའམ། དམར་ནག་ཞལ་གཅིག་ཕྱག་བཞི་མ། གཡས་དང་པོ་གྲི་གུག གཡོན་དང་པོ་ཐོད་ཁྲག ཡབ་ལ་འཁྱུད་པ་གཟིག་གི་པགས་པའི་
223

ཤམ་ཐབས་གྲོལ་བ། རྒྱན་ཐམས་ཅད་ཡབ་དང་འདྲ་བར་བསྐྱེད། དེ་ནས་ཐུགས་མགོན་དྲེགས་པའི་མངའ་བདག་བསྐྱེད་པ་ནི། དབང་བྱ་གཡས་ལ་གནད་འབེབས་གཡོན་ཅེས་གསུངས་
ཀྟྲི པས༑ གཙོ་བོ་ཡབ་ཡུམ་གྱི་གཡས་སུ། གནོད་སྦྱིན་བྱ་རོག་གདོང་ཅན་སྐ་མདོག་ལྗང་སེར་ཞལ་གཅིག་ཕྱག་གཉིས། གདན་ཉི་མའི་སྟེང་དུ་རོ་ཡི་གདན་བཏིང་ནས་ཞབས་གཡས་པུས་མོ་
བཙུགས་པ། གཡོན་གྱི་བྲང་བ་བཙུགས་པ། ཕྱག་གཡས་གྲི་གུག གཡོན་ཐོད་པ་ཡིད་བཞིན་གྱི་ནོར་བུས་བཀང་བ་གཙོ་བོ་ལ་སྟོབ་པ། གཡས་གྲི་གུག་གི་ཐོད་པ། འདི་ལྟར་རྟེན་པའི་ཚུལ་
དུ་མཛད་པ་གསུས་ཁྱིམ་ཆེ་བ། ནོར་བུ་རུས་པ། དུར་ཁྲོད་ཀྱི་ཆས་ཀྱིས་བརྒྱན་པ། གཙོ་བོ་ལ་དུན་ནེ་མཛད་ནས་བཀའ་ཉན་ཅིང་གསུང་སྡོད་པའི་ཚུལ་དུ་བསྒོམ། ཆོས་འབྱུང་དང་ཉི་མའི་དལ་
གྱི་ཟུར་གསུམ་དུ་བཀའ་སྡོད་ལས་ཀྱི་མགོན་པོ་གསུམ་པོ་ནི། ཞལ་གཅིག་ཕྱག་གཉིས་གཡས་གྲི་གུག་གཡོན་ཐོད་ཁྲག དུར་ཁྲོད་ཀྱི་ཆས་དང༌། ནོར་བུ་དང༌། ྋརུས་པས་བརྒྱན་
པ༑ གསུས་ཁྱིམ་ཆེ་བ། ཡན་ལག་དང་ལྷ་ཚིགས་ཐུང་ལ་སྦོམ་ཞིང་རགས་པ། ཞལ་གཙོ་བོ་ལ་ལྟ་བ་གསུམ་བསྒོམ། དེ་རྣམས་ཀྱང་ནོར་ལྷ་གནོད་སྦྱིན་གྱི་རིགས། རཏྣ་སྣ་ཚོགས་ཀྱིས

ཎྞཾ༄༅། །བརྒྱན་པ། གསུས་པ་ཆེ་བ། ཤ་རྒྱས་ཤིང་རྔམ་ལ་མཛེས་པའོ། །དེའི་རྒྱབ་ཀྱི་གཡས་སུ་ཤ་ཟ། གཡོན་དུ་ཙཎྜི་ཀ་གཉིས་བསྒོམ། གཞན་ཡང་ཌཱཀི་མ་
”དྲུག མཁའ་འགྲོ་བརྒྱད་ཀྱང་བསྒོམ་ན་ལེགས། བླ་མའི་ཞལ་ནག་ནང་གི་གཙོ་འཁོར་རྣམས་དང་དེའི་ཤར་དུ་ནག་པོ་སྟོང་། ལྷོར་ཤ་ཟ་འབུམ། ནུབ་ཏུ་མ་མོ་བྱེ་བ། བྱང་དུ་གནོད་སྦྱིན་
ཁྲི༑ དེའི་ཕྱི་རོལ་དུ་བཀའི་སྣང་སྲིད་ཀྱི་ལྷ་མ་ཡིན་སྡེ་བརྒྱད་ཀྱིས་བསྐོར་བར་བསྒོམ། འདི་ལྷ་མ་སྲིན་སྡེ་བརྒྱད་དང་འབྲེལ་ནས་བསྒྲབ་པ་བྱ་བ་དེ་ཡིན། གསུང་བ་ལས་མཁའ་འགྲོ་བརྒྱད་དང་
ཌཀི་མ་དྲུག་རྣམས་བསྒོམ་ནི་མི་གསུངས། དེ་ནས་གཙོ་འཁོར་ཐམས་ཅད་ཀྱི་སྤྱི་བོར་འཁོར་ལོ་དཀར་པོ་ཨཾ་གྱིས་མཚན་པ། མགྲིན་པར་པདྨ་དམར་པོ་་ཨཱཿ ས་མཚན་པ། ཐུགས་ཀར་ཉི་མའི་
སྟེང་དུ་རྡོ་རྗེ་སྔོན་པོ་ཧཱུཾ་གིས་མཚན་པར་བསྒོམ། ཡེ་ཤེས་ཀྱི་འཁོར་ལོ་སྤྱན་དྲངས་ལ་བསྟིམ། དབང་དང་དབང་རྟགས་བསྒོམ། དེ་ནས་ཐམས་ཅད་ཀྱི་སྤྱི་བོའི་ཨཾ་ལས་འོད་འཕྲོས། ཕྱོགས་
བཅུའི་སངས་རྒྱས་དང་བྱང་ཆུབ་སེམས་དཔའི་བླ་མ་ཡི་དམ་མཁའ་འགྲོ་རིག་འཛིན་ཐམས་ཅད་ཀྱི་སྐུའི་ཡོན་ཏན་བྱིན་བརླབས་ནུས་མཐུ་ཐམས་ཅད་བསྡུས་ནས། གཙོ་འཁོར་ཐམས་ཅད་ཀྱི་སྤྱི་བོའི་

ཨོཾ་ལ་འདུས། སྐུ་བྱིན་གྱིས་རློབས་པར་བསམ། ཡང་གསུང་གི་ཨཱཿ ལས་འོད་དམར་པོ་འཕྲོས། ཕྱོགས་བཅུ་དུས་གསུམ་གྱི་བླ་མ་ཡི་དམ་སངས་རྒྱས་དང་བྱང་ཆུབ་སེམས་དཔའ་དཔའ་བོ་
མཁའ་འགྲོ་ཐམས་ཅད་ཀྱི་གསུང་གི་བྱིན་བརླབས་ནུས་མཐུ་ཡོན་ཏན་གཟི་བརྗིད་ཐམས་ཅད་བསྡུས་ནས་མགྲིན་པར་ཐིམ། ཡང་འོད་འཕྲོས་བཀའི་ལྷ་མ་སྲིན་སྡེ་བརྒྱད་ཀྱི་མཐུ་དང་ནུས་པ་ཡོན་ཏན
ཐམས་ཅད་ཚུར་འདུས་གསུང་གི་གནས་སུ་ཐིམ་པར་བསམ། ཡང་འོད་འཕྲོས་སྐྱེ་འགྲོ་སྣང་སྲིད་འབྱུང་བ་བཞི་ལ་སོགས་པའི་ཡོན་ཏན། ནུས་མཐུ། བཀྲག་དང་གཟི་མདངས་ཐམས་ཅད་
བསྔས་ནས། གསུང་གི་གནས་སུ་ཐིམ་པར་བསམ་མོ། །གཞན་ཡང་ཉི་མ་ཟླ་བ། ཡིད་བཞིན་གྱི་ནོར་བུ། རྩི་ཤིང་ནགས་ཚལ་ཐམས་ཅད་ཀྱི་བཀྲག་དང་ནུས་པ་ཐམས་ཅད་ཚུར་འདུས་ནས་
གསུང་གི་གནས་སུ་ཐིམ་པར་བསམ། ཡང་ཐམས་ཅད་ཀྱི་ཐུགས་ཀ་ནས། ཧཱུཾ་ལས་འོད་འཕྲོས་པས་ཕྱོགས་བཅུ་དུས་གསུམ་གྱི་བླ་མ་ཡི་དམ་སངསརྒྱས་དང་། བྱང་ཆུབ་སེམས་དཔའི་དཔའ་བོ་
དང་དཔའ་མོ། ཉན་རང་ཐམས་ཅད་ཀྱི་ཐུགས་ཀྱི་བྱིན་བརླབས། ཡོན་ཏན་གཟི་བརྗིད། ནུས་མཐུ་ཐམས་ཅད་ཚུར་འདུས་ནས་ཐུགས་ཀར་ཐིམ། ཡང་འོད་འཕྲོས་པས་འཇིག་རྟེན་དང་འཇིག་

:༄༅། །རྟེན་ལས་འདས་པའི་ལྷ་མ་སྲིན་སྡེ་བརྒྱད་དྲེགས་པ་ཅན་ཐམས་ཅད་ལ་ཕོག །དེ་དག་གི་མཐུ་དངནུས་པ་ཡོན་ཏན་བཀྲག་དང་གཟི་མདངས་སྲོག་སྙིང་ཐམས་ཅད་
འདུས༑ གཞན་ཡང་འཇིག་རྟེན་གྱི་ཡིད་བཞིན་གྱི་ནོར་བུ། ཉི་ཟླ་གཉིས། འབྱུང་བ་ཆེན་པོ་བཞི། རྩི་ཤིང་ནགས་ཚལ་ལ་སོགས་པ་ཐམས་ཅད་ཀྱི་ནུས་པ། ཡོན་ཏན་བཀྲག གཟི་བརྗིད་
ཐམས་ཅད་ཚུར་འདུས་ནས་ཐུགས་ཀྱི་གནས་སུ་ཐིམ་པས། ཆོས་སྐྱོང་གཙོ་འཁོར་ཐམས་ཅད། བཀྲག་དང་གཟི་མདངས་ནུས་མཐུ་ཡོན་ཏན་ཚད་མེད་པ་དང་ལྡན་པར་བསམ། འདི་ནི་སྐ་གསུང་
ཐུགས་དང་སྦྲེལ་ནས་བསྒྲབ་པ་བྱ་བ་ཡིན། མཐུ་ཕར་བྱེད་ན་ཆེ་བ་ཡིན། ཚུར་གང་གིས་ཀྱང་མི་ཚུགས་པ་ཡིན། དེ་ལྟར་ཡང་གཞུང་ལས། སྐུ་གསུང་ཐུགས་དང་ཡོན་ཏན་དང༌། ཅེས་པའི་
དོན་ཡིན། ཡོན་ཏན་དང་ཅེས་པ་ནི། གསང་གནས་ཀྱི་གནོད་སྦྱིན་བྱ་རོག་གདོང་ཅན་སྐུ་མདོག་ལྗང་སེར་ནོར་ལྷར་བསྒྲུབ་པ་དེ་ཡིན་ནོ། །དེ་རྣམས་ནི་ལྷ་བསྐྱེད་པའི་རིམ་པའོ། །ཡེ་ཤེས་པ་
༅* སྤྱན་འདྲེན་པ་ལ་སོགས་པ་ནི། སྤྲོས་པ་ལ་དགའ་ན་བྱས་ཀྱང་འགལ་བ་མེད། མ་བྱས་ཀྱང་འགལ་མེད། སངས་རྒྱས་ཐམས་ཅད་ཀྱི་སྐུ་གསུང་ཐུགས་དངོས་གྲུབ་བསྡུས་པ་དེ་ལས་ལྷག་པའི་ཡེ་

ཤེས་སེམས་དཔའ་ལོགས་ན་མེད་གསུང་ངོ་། །དེ་ནས་གཙོ་བོའི་ཐུགས་ཀར་ལྕགས་ཀྱི་འཁོར་ལོ་རྩིབས་བརྒྱད་པ་གཅིག་བསམ་དེའི་ལྟེ་བར་ཉི་མའི་དཀྱིལ་འཁོར་གྱི་སྟེང་དུ་གནས་པའི་སྲོག་ཧཱུཾ་
བསྒོམ༑ དེའི་ཐ་མར་གདགས་པའི་སྲོག་ༀ་བཛྲ་ཀ་ཝུ་ཝ་ཝཱ་པ་ཤྭ་ཡ་མཧཱ་ཀཱ་ལ་ཡ་ཧཱུཾ་ཧཱུཾ་ཕཊ། ཅེས་པས་བསྐོར་བར་བསྒོམ། ཡུམ་གྱི་ཐུགས་ཀར་པདྨ་དམར་པོ་འདབ་བརྒྱད་ཀྱི་སྟེང་
དུ༑ གནས་པའི་སྲོག་བྷོ་བསྒོམ། ཐ་མར་གདགས་པའི་སྲོག ཨྃ་ཀི་ན་ཤ་ར་སྙིང་ཁ་རག་ཙིཏྟ། སྲོག་ཏུང་ཏུང་། དུན་དུན། བྲེང་བྲེང༌། ཛ་ཛ་ཧཱུཾ་ཅེས་པས་བསྐོར་བར་བསྒོམ། ལས་
མགོན་བཞིའི་ཐུགས་ཀར་ལྕགས་ཀྱི་འཁོར་ལོ་རྩིབས་དྲུག་པ་རེའི་སྟེང་དུ་གནས་པའི་སྲོག་ཧཱུཾ་རེ་བསྒོམ། དེའི་ཐ་མར་གདགས་པའི་སྲོག་ནི། ནོར་བུ་དམར་པོའི་ནང་དུ་གབ། ཅེས་པས་བསྐོར་
བར་བསམ་ལ། ཡབ་ཡུམ་གཉིས་སྙོམས་འཇུག་གི་སྦྱོར་བ་མཛད་པ་ལ་ཤེས་པ་རྩེ་གཅིག་ཏུ་གཏད་ཅིང་། གདགས་པའི་སྲོག་སྔགས་ཚན་པ་གསུམ་པོ་ལ་བཟླས་པ་བྱའོ། །གཙོ་བོ་ཡབ་ཡུམ་གྱི་
དབུའི་སྟེང་ན་ཕར་བྱ་རོག་ནག་ལ་སྣུམ་པ་གསུམ་བསྐོར་ལིང་ལིང་བྱེད་པ་ལ་ཤེས་པ་གཏད། ལས་མགོན་རྣམས་ཀྱི་ཐུགས་ཀར་གནས་སྲོག་ཧཱུཾ་དང༌། གདགས་པའི་སྲོག་གཉིས་ཀྱི་བར་དུ་གྲི་གུག་

༄༅། །སོ་ནང་དུ་བསྟན་ནས། གནས་པའི་སྲོག་ལ་རེག་ལ་ཁད་པར་འཁོར་བ་ལ་ཤེས་པ་གཏད། འདི་གནས་པའི་སྲོག་གི་ཐ་མ། གདགས་སྲོག་མགོ་ཐོག་ལ་ཕར་འཁོར་
བར་བསྒོམ། འདི་འཇུན་ཡིན་གསུང༌། གཙོ་བོ་ཡབ་ཡུམ་ཕར་གཟིགས་ཚུར་གཟིགས་པ་དང༌། སྦྱོར་བ་མཛད་པ་ལ་ཤེས་པ་གཏད་པས། བདག་ལ་བདེ་བ་དྲག་པོ་ཟུག་དང་བཅས་པ་
སྐྱེ༑ ཡབ་ཡུམ་སྦྱོར་བ་མཛད་པའི་སྐབས་སུ། ལས་མགོན་རྣམས་ཀྱང་གར་མཛད་པ་ལ་ཤེས་པ་གཏད། འཁོར་ཕོ་མོ་ཐམས་ཅད་ཀྱང་གར་བྱེད་པ་ལ་ཤེས་པ་གཏད་དེ། བདེ་བ་སྐྱེས་པ་དང་
བཅུ་
དབུས་ཀྱི་གཙོ་བོ་ཡབ་ཡུམ་གྱི་སྦྱོར་མཚམས་ནས། ཧཱུཾ་གཅིག་སྲས་ཀྱི་ཚུལ་དུ་བྱོན་ནས། རྩ་དབུ་མའི་ནང་ན་ཡར་བྱོན་ནས་ལྟེ་བའི་ལྷན་སྐྱེས་ཡབ་ཡུམ་ལ་ཕོག དེ་ཡང་འོད་དུ་ཞུ་ཧཱུཾ་ལ་
ཐིམ༑ ཧཱུཾ་དེ་སྙིང་ཀ་ཆོས་ཀྱི་འཁོར་ལོའི་རང་བཞིན་གྱིས་གནས་པའི་སྲོག་ཧཱུཾ་དེ་ལ་ཐིམ། སྙིང་དེ་ཙིཏྟ་རིན་པོ་ཆེའི་གུར་ཕུབ་པ་ལྟ་བུ་རྩེ་མོ་གྱེན་ལ་བསྟན་པ། རྩ་བ་སྦུབས་གསུམ་དང་ལྡན་
༣ པ༑ འོད་ཀྱི་རང་བཞིན་དུ་བསྒོམས་པའི་ནང་། རྩ་དབུ་མའི་ནང་ན་གནས་པའི་སྲོག་ཧཱུཾ་བསྒོམ། གཡས་ཀྱི་རྩ་ནང་དུ། ལས་མགོན་གྱི་སྲོག་ཧཱུཾ་གཅིག་བསྒོམ། རྩ་གཡོན་པའི་ནང་དུ་ལྷ་མོའི་

གནས་སྲོག་བྷོ་མཐིང་ཁའམ། མ་སྨུག་ནག་གཅིག་བསྒོམ། འདི་ཏིང་ངེ་འཛིན་བཞི་ཡོད་པའི་དང་པོ་གནས་སྲོག་ཡི་གེ་གསུམ་པོ་འདི་རང་ལ་ཤེས་པ་གཏད། གཉིས་པ་ནི། དབུས་ཀྱི་གནས་
པའི་སྲོག་དེ་ཡོངས་སུ་གྱུར་པ་ལས། དཔལ་ཡེ་ཤེས་ཀྱི་མགོན་པོ་སྐུ་མདོག་སྔོ་སྐྱ་ཟར་མའི་མེ་ཏོག་གསར་པ་ལྟ་བུ། གླང་ཆེན་ཀོ་རློན་གྱོན་པ། གཞན་རྒྱན་ཆ་ལུགས་ཕྱག་མཚན་ཡབ་ཡུམ་
གསང་གནས་སུ་བསྒོམས་པའི་གཙོ་བོ་དང་འདྲ་བ་གཅིག་བསྒོམ། དེའི་ཐུགས་ཀར་གནས་སྲོག་ཧཱུཾ་གི་ཐ་མར་སྔགས་ཀྱིས་བསྐོར་བར་དམིགས་ལ་བཟླས་པ་བྱ། རྩ་གཡས་སུ་ལས་མགོན་ནམ་གྲི་
གུག་མ་གང་རུང་དུ་བསྒོམ། གཡོན་དུ་རྩ་འཇིབ་དམར་མོ་བསྒོམ། དེ་གཉིས་ཀྱི་ཐུགས་ཀར་ཡང་སོ་སོའི་ས་བོན་བསྒོམ་མོ། གསུམ་པ་ནི་གཞན་འདྲ་བ་ལས། གཙོ་བོའི་ཐུགས་ཀར་བླ་མ་ཧེ་
རུ་ཀ་གཅིག་བསྒོམ་དེའི་ཐུགས་ཀར་ས་བོན་ལ་སྔགས་ཀྱིས་བསྐོར་བ་ལ་བཟླས་པ་བྱ་བ་གསུམ་པའོ། །བཞི་པ་ནི་ཁྱད་པར་དུ་འཕགས་པ་ཟབ་མོའི་ཏིང་ངེ་འཛིན་ནི། གཞན་འདྲ་གཙོ་བོའི་ཐུགས་
ཀར་ལྷན་སྐྱེས་ཡབ་ཡུམ། དེའི་ཐུགས་ཀར་རང་གི་རྩ་བའི་བླ་མ་ཧེ་རུ་ཀའི་རྣམ་པར་བསྒོམ། དེའི་ཐུགས་ཀར་ཤེལ་གྱི་མཆོད་རྟེན་རི་རབ་བང་རིམ་བུམ་པ་བྲེ། བཅུ་གསུམ་འཁོར་ལོ་ཆར་

#| ༄༅། །ཁེབས་ཏོག་དང་བཅས་པ་འོད་འཕྲོ་བ། དུས་གསུམ་གྱི་སངས་རྒྱས་དང་བྱང་ཆུབ་སེམས་དཔའི་ཡོན་ཏན་ཐམས་ཅད་འདུས་པའི་ངོ་བོ་གཅིག་བསྒོམ། དེའི་བུམ་པའི་
ནང་དུ་པད་ཟླ་ཉི་མའི་སྟེང་དུ་ཧཱུཾ་མཐིང་ཁ་སྤུས་བྲིས་པ་ལྟ་བུ་གཅིག་བསྒོམ་པའི་ཐ་མར་སྔགས་ཀྱིས་བསྐོར་བར་བསམ། མཆོད་རྟེན་གྱི་གདུགས་ཀྱི་འོག བཅུ་གསུམ་འཁོར་ལོའི་ཐད་
ཎྜཱ ཁར༑ ལས་མགོན་ཡུག་པོའི་འབྲུ་གུ་གྱེན་ལ་ལངས་པ་ཙམ་གསུམ་གྱིས་ལིང་ལིང་བསྐོར་བར་བསྒོམ། དེ་ལྟར་རྩེ་གཅིག་ཏུ་བསྒོམས་ལ་བཟླས་པ་བྱ། དེ་ལྟར་བཟླས་པས་སྔར་གྱི་བདེ་བ་ཟུག་
༈ དང་བཅས་པ་དེ་ལྷན་གྱིས་ཞི་འགྲོ།ྋ ཞི་བ་དང་ཡང་གཙོ་བོ་ཡབ་ཡུམ་གྱི་སྦྱོར་མཚམས་ནས། ཧཱུཾ་གཅིག་སྲས་ཀྱི་ཚུལ་དུ་བྱོན་ནས་རྩ་དབུ་མར་བྱོན་ནས། གསང་གནས་ཀྱི་གཙོ་བོ་ཡབ་ཡུམ་ལ་
ཐིམ་ནས་གཙོ་འཁོར་ཐམས་ཅད་གསལ་བཏབ་ནས། ཡབ་ཡུམ་སྙོམས་འཇུག་བྱེད་པ་དང༌། འཁོར་གར་བྱེད་པ་ལ་ཤེས་པ་གཏད། དེ་ལྟར་ཡར་མར་གསལ་བཏབ་ཅིང་ཡར་སྤོ་མར་སྤོ་བྱས་
ཝཱ པས་ཏིང་ངེ་འཛིན་ཅུང་ཟད་གསལ་ཞིང་གོམས་པར་གྱུར་པ་དང་། སྲས་ཀྱི་ཚུལ་ཧཱུཾ་དེ་ཡར་རྒྱུག་བྱེད་ཅིང༌། སྙིང་ཀའི་གཙོ་བོ་ཡབ་ཡུམ་སྦྱོར་བ་མཛད། འཁོར་གཉིས་གར་ཅུང་ཟད་མཛད་པར་

བསྒོམ༑ ཏིང་ངེ་འཛིན་གོང་འོག་གཉིས་ཀ་གསལ་བར་གྱུར་པ་དང༌། སྲས་ཀྱི་ཧཱུཾ་ཡར་རྒྱུག་མར་རྒྱུག་བྱེད་པ་ཇེ་མགྱོགས་མགྱོགས་ཐུགས་ཀའི་གཙོ་འཁོར་ཡང་གར་ལོག་ལོག་བྱེད་པ་ཤེས་པ་
གཏད་ཅིང་བཟླས་སོ། ཕལ་ཆེར་གསང་གནས་ལ་གཙོ་ཆེར་བྱས་གསུང་གལ་ཏེ་ཉམས་གྲིབ་བྱུང་ན་བསྐང་བའི་མན་ངག་ནི། རང་གི་སྤྱི་བོར་པདྨ་ཉི་མ་ཟླ་བའི་གདན་གྱི་སྟེང་ན། ཧཱུཾ་དཀར་ལ་
འཚེར་བ། སྣུམ་ལ་འདྲིལ་བ་གཅིག་བསྒོམ། དེ་ལས་འོད་འཕྲོས་སེམས་ཅན་གྱི་སྒྲིབ་པ་སྦྱངས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་མཉེས་པའི་མཆོད་པ་ཕུལ། སྐུ་
གསུང་ཐུགས་ཀྱི་བྱིན་བརླབས་དང་ནུས་མཐུ་ཐམས་ཅད་བསྡུས་ནས་ཧཱུཾ་ལ་ཐིམ། ཡོངས་སུ་གྱུར་པ་ལས་བླ་མ་ཡི་དམ་ཐམས་ཅད་ཀྱི་ངོ་བོར་གྱུར་པ། དཔལ་རྡོ་རྗེ་སེམས་དཔའ་སྐུ་མདོག་དཀར་
པོ༑ རྡོ་རྗེ་དང་དྲིལ་བུས་ཡུམ་ལ་འཁྱུད་པ། ཡུམ་སྐུ་མདོག་དམར་མོ་གྲི་གུག་དང་ཐོད་ཁྲག་འཛིན་ཅིང་ཡབ་ལ་འཁྱུད་པ། ཡབ་ཡུམ་གཉིས་ཀ་རུས་པ་དང་རཏྣས་བརྒྱན་པ། ཞབས་རྡོ་རྗེ་སྐྱིལ་
ཀྲུང་དུ་བཞུགས་པར་བསྒོམ། དེའི་སྤྱི་བོར་འཁོར་ལོ་ཨོཾ་གྱིས་མཚན་པ། མགྲིན་པར་ཨཱཿ ཐུགས་ཀར་ཧཱུཾ། དེ་ལ་ཧེ་རུ་ཀའི་ཡི་གེ་བརྒྱ་པས་བསྐོར་བར་བསམ་ལ་བཟླས་པ་བྱ་གསུང་། དེ་

: ༄༅། །ལས་འོད་ཟེར་ཕྱོགས་བཅུར་འཕྲོས་པས། བླ་མ་ཡི་དམ་སངས་རྒྱས་དང་བྱང་ཆུབ་སེམས་དཔའ། དཔའ་བོ་མཁའ་འགྲོ་ཐམས་ཅད་ཡབ་ཡུམ་གྱི་རྣམ་པར་མཁའ་ལ་
སྤྱན་དྲངས་ལ། ཕྱི་ནང་གསང་བའི་མཆོད་པས་མཉེས་ཤིང་། ཡབ་ཡུམ་རྣམས་སྙོམས་འཇུག་མཛད་པས་རྗེས་ཆགས་ཀྱིས་ཞུ་ནས། བྱང་ཆུབ་སེམས་ཀྱི་བདུད་རྩིའམ་ཐིག་ལེའི་རྣམ་པར་ཞུ་
ནས༑ སྤྱི་བོའི་རྡོ་རྗེ་སེམས་དཔའ་ཡབ་ཡུམ་ལ། ཡབ་རྣམས་ཞུ་ནས་སྤྱི་བོའི་ཡབ་ཀྱི་ཞལ་དུ་བབ། ཡུམ་རྣམས་ཞུ་ནས་སྤྱི་བོའི་ཡུམ་གྱི་ཞལ་དུ་བབ་པས། རྡོ་རྗེ་སེམས་དཔའ་ཡབ་ཡུམ་གྱི་སྐ་
ལུས་ཐམས་ཅད་ལྟེམས་ཀྱིས་གང་ཞིང་རྒྱས་པར་གྱུར་ནས། སྦྱོར་མཚམས་ནས་མར་བབ་པས་རང་གི་སྤྱི་བོའི་རྩ་འདབ་དང་བཅས་པ་གང་བས་ལུས་ཀྱི་སྡིག་སྒྲིབ་ཉམས་ཆགས་ཐམས་ཅད་སངས་02DZA.P
ཀྱིས་དག མགྲིན་པར་གང་བས་ངག་གི ཐུགས་ཀ་གང་སེམས་ཀྱི། ཐུགས་ཀའི་ཆོས་སྐྱོང་གཙོ་འཁོར་ཡབ་ཡུམ་རྣམས་ཀྱི་ཞལ་དུ་ཞུགས། སྐུ་ལུས་ཐམས་ཅད་གང་ནས་ཟག་མེད་ཀྱི་བདེ་བ་
༠༣ རྒྱས་ནས། བཀྲག་དང་གཟི་མདངས་ཕུན་སུམ་ཚོགས་པར་བསམ། རང་གི་དམ་ཚིག་ཉམས་ཆགས། ཉམས་གྲིབ་སྡིག་སྒྲིབ་ཐམས་ཅད་སངས་ཀྱིས་དག་པར་བསམ་མོ། །དེ་ནས་ཡང་

བདུད་རྩི་མར་བབ་པས། རང་ལུས་ཀྱི་གསང་གནས་ཡན་གང་། གསང་གནས་ཆོས་སྐྱོང་གཙོ་འཁོར་ཐམས་ཅད་ཀྱི་ཞལ་དུ་བབ་པས་གོང་དང་འདྲ། བཀྲག་དང་གཟི་ཚོགས་
པར་འགྱུར། བདག་གི་ཡང་དག་ཚིག་སྐོངས་པ་གོང་དང་འདྲ་ཞིང༌། ཆོས་སྐྱོང་ཡབ་ཡུམ་གཙོ་འཁོར་ཐམས་ཅད་མཉེས་ནས་ལུས་དང་གྲིབ་མའི་ཚུལ་དུ་བཞུགས་ནས་དངོས་གྲུབ་ཐམས་ཅད་
སྩོལ་བར་བསམ། དེ་ནས་རྐང་པའི་སོར་མོ་ཡན་ཆད་བྱང་ཆུབ་ཀྱི་སེམས་དེས་གང་ནས་བདག་དང་མཐའ་ཡས་པའི་སེམས་ཅན་ཐམས་ཅད་ཀྱི་ནད་གདོན་སྡིག་སྒྲིབ། བག་ཆགས་ཉམས་གྲིབ་
ཐམས་ཅད་སངས་ཀྱིས་དག་ནས་ལུས་ངག་ཡིད་གསུམ་གྱི་རྒྱུད་ཤིན་ཏུ་དག་པ་དང་ལྡན། གཉིས་མེད་ཀྱི་བདེ་བ་རྒྱས་པར་བསམ་མོ། །དེས་ཉམས་གྲིབ་སྐོང་པའི་མཆོག་ཏུ་འགྱུར་རོ། །མཐར་
སྤྱི་བོའི་རྡོ་རྗེ་སེམས་དཔའ་ཡང་འོད་དུ་ཞུ་ནས་སྤྱི་བོ་ནས་ལུས་ལ་ཐིམ་པར་བསྒོམ། འདི་ཐུན་གཞུག་ཐམས་ཅད་དུ་བསྒོམ་གསུང་ངོ་། །དེ་རྣམས་ནི་ཐུན་མོང་མ་ཡིན་པའི་མན་ངག ཆོས་སྐྱོང་
ཞལ་ནང་དུ་གཟིགས་པའི་ལུགས་སོ། །ཞལ་ཕྱིར་གཟིགས་པ་ནི། ནང་གི་ལྷ་རྣམས་མི་གསལ་བའི་ཚེ། མདུན་བསྐྱེད་དམ། རྟེན་གཏོར་ལ་གཙོ་འཁོར་རྣམས་གསལ་བར་བསྐྱེད་

ཐ ༄༅། །ལ། བཟླས་པ་བྱ་ཞིང༌། མདོར་ན་ཕྱི་ནང་གང་གསལ་ལ་རྩེ་གཅིག་ཏུ་མཉམ་པ་བཞག་ལ་བཟླས་པ་བྱའོ། །དེ་ནི་ཞལ་ཕྱིར་གཟིགས་པའི་ཏིང་ངེ་འཛིན་ནོ། མཐར་
ཐུན་འཇོག་ཁར་གསང་གནས་ཀྱི་ཕྱི་སྐོར་རྣམས་ཌཱཀི་མ་བརྒྱད་ལ་བསྡུ། དེ་ལས་མགོན་རྣམས་ལ། དེ་དབུས་ཀྱི་ཡུམ་ལ། ཡུམ་ཡབ་ལ། ཡབ་ཐུགས་ཀའི་ཧཱུཾ་ལ། ཧཱུཾ་རྩ་དབུ་མའི་ནང་ན་
ཡར་བྱོན་ནས་ཐུགས་ཀའི་གཙོ་བོ་ཡབ་ཡུབ་ལ། གཡས་གཡོན་གྱི་འཁོར་རྣམས་དབུས་ཀྱི་ཡུམ་ལ། ཡུམ་ཡབ་ལ། ཡབ་ཐུགས་ཀའི་ལྷན་སྐྱེས་ལ། དེ་བླ་མ་ལ། དེ་ལས་མགོན་ཡུག་པོའི་
བཅུ་གསུམ་
འབྲུ་གུ་ལངས་པ་ཙམ་གསུམ་པོ་ལ། དེ་ཤེལ་གྱི་མཆོད་རྟེན་ལ། དེ་བུམ་པའི་ཧཱུཾ་ལ། ཧཱུཾ་ཡང་ཞབས་ཀྱུ་ནས། ཧ་མགོ་བོ། ཟླ་ཚེས། ཐིག་ལེ། དེ་རྩེ་མོའི་ནཱ་ད་ཁབ་རྩེ་མོ་ཙམ་དེ་
ལ༑ ནཱ་ད་ཡང་དབུས་སུ་ཡལ་ནས། དྭངས་མའི་སྲོག་ཕྱག་རྒྱ་ཆེན་པོའི་ངང་ལ་མཉམ་པར་བཞག་གོ །ཡི་གེ་བརྒྱ་པ་དང་སྨོན་ལམ་བསྔོ་བ་བྱའོ། །དེ་རྣམས་ནི་སྙིང་ཀ་ཆོས་འཁོར་ལ་བརྟེན་
ཝཱ ནས༑ ཆོས་སྐུར་སྒྲུབ་པའི་རིམ་པའོ། །ཡང་མན་ངག་གི་མདེའུ་ཐུང་ལ་གཉིས། ནོར་སྒྲུབ་པ་དང༌། དབང་དུ་བསྡུ་བ་གཉིས་ལས། དང་པོ་ཏིང་ངེ་འཛིན་རྣམས་སྔར་ལྟར་བྱས་་

ལ༑ གསང་གནས་ཀྱི་ཕྱག་བཞི་པའི་གཡས་ཀྱིས་དང་པོའི་ཕྱག་མཚན་དེ། ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོར་བསྒོམ། དེ་ནས་འོད་ཟེར་དཔག་ཏུ་མེད་པ་སྤྲོས་པས་ཕྱོགས་བཅུའི་
སངས་རྒྱས་དང་བྱང་ཆུབ་སེམས་དཔའ་བླ་མ་ཡི་དམ་མཁའ་འགྲོ་ཐམས་ཅད་ལ་མཉེས་མཆོད་ཕུལ། མཉེས་ནས་སྐུ་གསུང་ཐུགས་ཀྱི་བྱིན་བརླབས་དང་དངོས་གྲུབ་ཐམས་ཅད་ཀྱང་སྡུད། འཇིག་
རྟེན་ཁམས་ཀྱི་ལྷ་འདྲེ་མི་གསུམ་འབྱུང་བ་བཞིའི་སྨན་དང༌། རྩི་དང་བཅུད། བཀྲག་དང་གཟི་མདངས། ཡོན་ཏན། ནུས་མཐུ་ཚེ་དཔལ་གྲགས་པ། དབང་ཕྱུག་ཉི་ཟླ་གཉིས་ཀྱི་ཡང་
༑ ཐམས་ཅད་དབང་དུ་བསྡུས། གཞན་འཇིག་རྟེན་ཁམས་ཀྱི་ནོར་བུ་རིན་པོ་ཆེ། རྒྱལ་སྲིད་རིན་པོ་ཆེ་སྣ་བདུན། བཀྲ་ཤིས་བརྒྱད། རཏྣ་བདུན། ཟས་ནོར་ལ་སོགས་པ་ཐམས་ཅད་
དབང་དུ་བསྡུས་ནས། རླུང་གཅིག་ཚུར་རྔུབས་པས་རླུང་དང་འགྲོགས་ནས་རང་གི་ཞལ་དུ་ཞུགས། རྩ་གཡས་གཡོན་གཉིས་ལ་བརྒྱུད་ནས་གསང་གནས་ཀྱི་ཕྱག་བཞི་པའི་ཕྱག་གཡས་ཀྱི་ཕྱག་
མཚན་ལའང་ཐིམ། ཡབ་ཡུམ་གཉིས་ཀ་ལའང་ཐིམ་པས་ཡབ་ཡུམ་གཉིས་ཀྱང་སྔར་བས་བྱིན་བརླབས་དང་གཟི་མདངས་རྒྱས། སྐུ་ལུས་ཐམས་ཅད་ལའང་ཡིད་བཞིན་གྱི་ནོར་བུ་དཔག་ཏུ་མེད་

༄༅། །པས་བརྒྱན་ནས་དེ་རྣམས་ལས་འོད་ཟེར་དཔག་ཏུ་མེད་པ་འཕྲོས་པས་རང་གི་གནས་ཁང་བང་མཛོད་རྣམས་ཡིད་བཞིན་གྱི་ནོར་བུ་དང༌། འབྲུ་དང༌། གོས་
དང་༑ ཟས་ལ་སོགས་པ། གང་འདོད་པ་སྣ་ཚོགས་པས་གང་བར་བསྒོམ། ལས་མགོན་རྣམས་ཀྱང་དེ་ལྟར་རོ། །གཉིས་པ་ནི་ཕྱག་བཞི་པའི་ཕྱག་མཚན་དང་པོ་དེ། ཤིང་ཐོག་བེ་ཏའི་འབྲས་
བུ་རློན་པ་དམར་བ། མདངས་དང་ལྡན་པར་བསྒོམ། དེ་ལས་འོད་ཟེར་དམར་པོ་དཔག་མེད་འཕྲོས་པས་རྩ་གཡས་གཡོན་གཉིས་ནས་ཡར་བརྒྱུད་ནས་སྣ་བུག་གཡས་ནས་རླུང་རྒྱུ་ན་ཡབ
ལ༑ གཡོན་ནས་རྒྱུ་ཡིན་འདུག་ན་ཡུམ་གྱི་ཐུགས་ཀ་དང་། ཕྱག་གཡས་དང་པོའི་ཕྱག་མཚན་དེ་ཤིང་ཐོག་དམར་བ། རློན་པ་མདངས་དང་ལྡན་པར་བསྒོམས་པ་ལས་འོད་འཕྲོས།ྋ གང་དབང་
དུ་བྱ་བ་དེའི་སྙིང་ཀར་ཕོག་པ་ཙམ་གྱིས་རང་དབང་མེད་པར་མདུན་དུ་བཀུག་ནས་ཕྱིར་གན་རྐྱལ་དུ་གནས་པར་བསྒོམ། དེའི་སྙིང་ཀ་ནས་ཁོ་ཡི་ས་བོན་ནི་གཅིག་ཡོད་པ་དེ། འོད་ཀྱི་ཚུར་འུབ་ཀྱིས་
ཝཱ བསྡུས་ནས། རང་གི་རླུང་ཚུར་རྔུབས་པ་དང་ལྷན་ཅིག་ཏུ་སྣ་བུག་ཏུ་ཞུགས། རྩ་གཡས་གཡོན་གཉིས་ལ་བརྒྱུད་ནས་ཆོས་སྐྱོང་ཡབ་ཡུམ་གྱི་ཕྱག་མཚན་ལ་ཐིམ་པས། སྔར་བས་བཀྲག་གཟི་

མདངས་དང་ལྡན་པར་བསྒོམ། ཡང་སྔར་ལྟར་འོད་ཟེར་འཕྲོས་པས་རང་གི་གཤང་ལམ་ནས་ཐོན་ནས། ཁོའི་ལུས་དེ་ལ་འོད་དེས་རེག་པ་ཙམ་གྱིས་ལུས་དེ་འུབ་ཀྱིས་བསྡུས་ནས། རང་གི་
གཤང་ལམ་ན་ཚུར་ཞུགས་ནས། ཕྱག་བཞི་པ་ཡབ་ཡུམ་གྱི་ཞབས་འོག་ཏུ་དྲིལ་གྱིས་ཚུད་ནས་དབང་དུ་འདུས་པར་བསྒོམ། འདི་ཟབ་དོན་ཁྱད་པར་དུ་འཕགས་པའི་གནད་ཡིན་ནོ། །གཞན་ལ་
ཕྱག་གི་གཞན་ལས་འོད་འཕྲོས་ནས་གང་དབང་དུ་བྱ་བ་དབང་དུ་འདུས་པར་བསྒོམ་བྱ་བ་ཙམ་ལས་མ་བསྟན་པ་ཡིན་ནོ། །གསུང་ཏིང་ངེ་འཛིན་གྱི་ཁྱད་པར་ཟབ་མོ་ཡང་དག་པ་ཡིན་ནོ་གསུང་ངོ་།
དབང་དུ་བྱ་བ་དང་། ནོར་བསྒྲབ་པ་འདི་གཉིས་ཀྱི་འོད་ཟེར་སྤྲོ་བསྡུའི་རིམ་པ་ཚར་བ་དང་དྭངས་མའི་སྲོག་ལ་མཉམ་པར་བཞག འདི་གཉིས་རེ་མོས་གནད་ཡིན་གསུང་ངོ་། །འདི་རྣམས་ནི་སྟོད་
བྱང་ཆུབ་ལམ་དུ་འཁྱེར་བའི་མན་ངག་ཁྱད་པར་ཅན་རྣམས་ཡིན་ནོ། །སྙིང་ཀ་ཆོས་འཁོར་ལ་བརྟེན་ནས་ཆོས་སྐུར་བསྒྲུབ་པའི་སྐབས་སུ། གཙོ་བོའི་ཐུགས་ཀར་ལྷན་སྐྱེས། དེའི་ཐུགས་ཀར་བླ་
མ་ཧེ་རུ་ཀའི་རྣམ་པ་ཐུགས་ཀར་ཤེལ་གྱི་མཆོད་རྟེན་གྱི་བུམ་པར་ཧཱུཾ་གི་མཐའ་མར་སྐོར་བའི་སྔགས་འདིའོ། །ཨོཾ་བཛྲ་ཀ་ཝུ་ཝ་ཝ་པ་མ་ཧཱ་ཀཱ་ལ་ཀཱ་ལི་པ་ཧཱུཾ་ཕཊ། ཅེས་པ་བསྐོར་བར་བསམ་ལ་38

༄༅། །བཟླས་སོ། །དེ་ལྟར་ཡང་གཞུང་ལས། ཆགས་པས་དབང་དུ་བསྡུ་བ་དང་པོ་ནི་གོང་ན་མར་སོང་བའི་ཕྱི་ནང་གསང་གསུམ་པོ་དེའོ། །དྲག་པོ་ལས་ལ་སྦྱར་བ་
ཡི༑ །ཅེས་པ་ནི། སྨད་ཕྲིན་ལས་ལམ་ཁྱེར་ཀྱི་སྐབས་སུ་གསང་བའི་མན་ངག་བསྟན་པ་འདིའོ། །ཅེས་པ་ནི་གདམ་ངག་ཁྱད་པར་ཅན་དུ་འཕགས་པ་འདིའོ། །སྐུ་གསུང་ཐུགས་ཅེས་པ་
ནི༑ དུས་གསུམ་གྱི་སངས་རྒྱས་ཐམས་ཅད་ཀྱི་སྐ་གསུང་ཐུགས་ཀྱི་ཡོན་ཏན་དང་སྤེལ་ནས་བསྒྲབ་པས་ཏེ། གོང་དུ་བསྟན་པ་དེའོ། །ཕྲིན་ལས་ཡོན་ཏན་གཉིས་ཀྱང་གོང་དུ་བསྟན་ཟིན་ནོ། །
ཕྲིན་ལས་ནི་དགྲ་གསད་ཆེ་ཆུང་གསུམ་མོ། །སྲོག་དང་སྲོག་མ་ཡིན་པ་དང་ཅེས་པ་ནི། སྲོག་བཞི་པོ་ལྟར་རོ། སྲོག་མ་ཡིན་པ་ནི། བླ་མའི་མན་ངག་ཟབ་མོ་འདི་ལྟ་བུ་མེད་པར། གང་བྱུང་
བྱུང་གི་མན་ངག་སྐྱ་སོགས་སྔོ་སོགས་རྣམས་བསགས་ནས། བསྒྲུབས་ཀྱང་ཡེ་ཤེས་མགོན་པོ་མི་འགྲུབ། དབང་དུ་མི་འདུ་བའི་ཕྱིར་སྲོག་མ་ཡིན་པའོ། །དྭངས་མ་དང་ནི་སྙིགས་མ་
༈ ལས༑ ཅེས་པ་ནི། ལྷའི་དྭངས་མ་སྔགས་ཀྱི་དྭངས་མ། ཏིང་ངེ་འཛིན་གྱི་དྭངས་མ་གསུམ་སྟེ། ལྷའི་དྭངས་མ་ནི་སྙིང་ཀའི་གཙོ་བོ་ཡབ་ཡུམ་གཉིས། སྔགས་ཀྱི་དྭངས་མ་ཡང་དེ་ཉིད་ཀྱི་ཀ་✖

ལི་པའོ། མདོར་ན་གསང་གནས་ཀྱི་འཁོར་རྣམས་དང་། སྙིང་ཀའི་ལྷ་ཚོགས་རྣམས་སོ། །སྔགས་ཀྱི་དྭངས་མ་ཡང་དེ་རྣམས་ཀྱི་སྔགས་རྣམས་སོ། །ཏིང་ངེ་འཛིན་གྱིས་དྭངས་མ་ཕྱག་རྒྱ་ཆེན་
པོ་ཡབ་ཡུམ་གཉིས། སྔགས་ཀྱི་དྭངས་མ་ཡང་དེ་ཉིད་ཀྱི་ཀ་ལི་པའོ། །མདོར་ན་གསང་གནས་ཀྱི་འཁོར་རྣམས་དང་། སྙིང་ཀའི་ལྷ་ཚོགས་རྣམས་སོ། །སྔགས་ཀྱི་དྭངས་མ་ཡང་དེ་རྣམས་
ཀྱིས་སྔགས་རྣམས་སོ། །ཏིང་ངེ་འཛིན་གྱིས་དྭངས་མ་ཕྱག་རྒྱ་ཆེན་པོ་ལ་གནད་དུ་བསྣན་པའོ། །སྙིགས་མ་དང་ཅེས་པ་ནི་གསུམ་སྟེ། ལྷའི་དང་སྔགས་ཀྱི་དང་། ཏིང་ངེ་འཛིན་གྱིས་སྙིགས་མ་
དང་གསུམ་མོ། །ལྷ་ནི་དགྲ་གསད་ཆེ་ཆུང་གསུམ་གྱི་དུས་ཀྱི་ལྷ་རྣམས་སོ། །སྔགས་ནི་བཞི་སྙིང་ངོ་། ཏིང་ངེ་འཛིན་གྱི་སྙིགས་མ་ནི། དེའི་དུས་ཀྱི་སྙིང་རྗེ་ཚད་མེད་པ་བསྒོམ་པ་དེའོ། །ཐུན་
མོང་ཁྱད་པར་ཤེས་པར་བྱ། །ཅེས་པ་ནི་གསུམ་སྟེ། ལྷ་ཐུན་མོང་དང་ཐུན་མོང་མ་ཡིན་པ། སྔགས་ཐུན་མོང་དང་ཐུན་མོང་མ་ཡིན་པ། ཏིང་ངེ་འཛིན་ཐུན་མོང་དང་ཐུན་མོང་མ་ཡིན་པ་གསུམ་
མོ༑ །ལྷ་ནི་བྱང་ཆུབ་ལམ་ཁྱེར་གྱི་སྐབས་སུ། གསང་གནས་ཀྱི་གཙོ་འཁོར་རྣམས་སོ། །སྔགས་ཐུན་མོང་བ་ཡང་། དེ་ཉིད་ཀྱི་སྔགས་མཚན་གསུམ་པོ་དེའོ། །ཏིང་ངེ་འཛིན་ཐུན་མོང་བ་ནི་ ྷ

༔༄༅། །ཐམས་ཅད་ཀྱི་སྔོན་དུ་སྐྱབས་འགྲོ་སེམས་བསྐྱེད། བསྲུང་འཁོར་བསྒོམ་པ་ནས། ལྷན་སྐྱེས་ཡབ་ཡུམ་བསྒོམ་ཞིང་། བསྙེན་པ་ཕྲེང་སྐོར་གཅིག་གིས་བརྟན་པར་བྱ་
བ་ཡན་ཆད་རྣམས་སོ། །ཁྱད་པར་བ་ནི་གསུམ་སྟེ། ལྷ་ཁྱད་པར་བ་ནི་སྙིང་གའི་གཙོ་འཁོར་རྣམས་སོ། །སྔགས་ཁྱད་པར་བ་ཡང་དེ་ཉིད་ཀྱི་ཀ་ལི་པའོ། །ཏིང་ངེ་འཛིན་ཁྱད་པར་བ་ཡང་ཐུགས་
ཀའི་རིམ་པ་བཞི་ལྡན་དུ་བསྒོམ་པ་དེའོ། །དེ་ཡནཆད་ཀྱིས་ནི། ཆགས་པའི་དབང་དུ་བསྡུ་བ་ཕྱི་ནང་གསང་བ་གསུམ་ལ་བརྟེན་ནས་སྟོད་བྱང་ཆུབ་ལམ་དུ་ཁྱེར་བའི་རིམ་པ་རྣམས་སོང་ནས། ད་
ནི་དྲག་པོ་ལས་ལ་སྦྱར་བ་ཡི། །ཅེས་པའི་དོན། སྨད་ཕྲིན་ལས་ལམ་དུ་འཁྱེར་བ་མན་ངག་བསྟན་པ་ལ་གསུམ་སྟེ། དགྲ་གསད་ཆེ་ཆུང་འབྲིང་གསུམ་མོ། །དང་པོ་ཆེ་བ་ནི། སྐྱབས་འགྲོ་
ནས་བསྲུང་བའི་འཁོར་ལོ་བསྒོམ་པའི་བར་སྔར་དང་འདྲ། ཚད་མེད་པ་བཞི་བསྒོམ་པའི་སྐབས་སུ་གཞན་གསུམ་པོ་མི་བསྒོམ་པར་བདག་ལ་སྡང་བྱེད་དགྲ་བོ་འདི་སྙིང་རེ་རྗེ་སྙམ་པའི་སྒོ་
༣ ནས༑ སྙིང་རྗེ་ཚད་མེད་པ་ཞེ་ཐག་པ་ནས་བསྒོམ། སྡུག་བསྔལ་དང་བར་འདོད་པ་ནི་སྙིང་རྗེའོ། །སྡུག་བསྔལ་ནི་ལུས་གདོས་བཅས་པ་འདིའོ། །འདི་དང་བྲལ་ན་སེམས་འདོད་ཆགས་ལ་

སོགས་པའི་དུག་གསུམ་དུ་མི་འདྲེ་ཞིང་། སེམས་རང་བཞིན་གྱིས་དག་པ་ཡིན་པས། འཁོར་བར་མི་འཁྱམ་ཞིང་། སངས་རྒྱས་ཀྱི་བསྟན་པ་ལ་སོགས་ཞིང་ཁྱད་པར་ཅན་དང་། སེམས་ཅན་ལ་
གནོད་པ་ལ་སོགས་པ་མི་འབྱུང༌། དེ་ལྟར་མ་བྱུང་བས་ཁོ་འཁོར་བ་ངན་སོང་དུ་འགྲོ་བར་མི་འགྱུར་བའི་དགོས་པ་ཡོད། འདི་ཏིང་ངེ་འཛིན་སྙིགས་མར་གྱུར་པ་བྱ་བ་ཡིན་ནོ། །དེ་ནས་སྭ་བྷ་ཝས་
དྭངས་མའི་སྲོག་བསྒོམ་པ་ནས། རང་ལུས་ལྷན་སྐྱེས་སུ་བསྒོམ་པ་ནས་བསྙེན་པས་བརྟན་པར་བྱ་བ་ཡར་ཆད་ཀུན་གྱི་ཐུན་མོང་དུ་གྱུར་པས། ཏིང་ངེ་འཛིན་ཐུན་མོང་བ་ཡིན་པས་སྔར་ལྟར་རོ།
དེ་ནས་རང་ལྷན་སྐྱེས་ཀྱི་ཐུགས་ཀ་ནས་འོད་ཟེར་འཕྲོས་པས་བསྟན་པ་ལ་གནོད་པའི་གདུག་པ་ཅན་ཚར་བཅད་སངས་རྒྱས་དང་བྱང་སེམས་ཐམས་ཅད་ཀྱི་མཐུ་དང་ནུས་པ། གཟི་བརྗིད་རྣམས་བསྡུ
ནས་རང་ལ་ཐིམ། དེ་འོད་དུ་ཞུ་བ་ལས་ཆོས་སྐྱོང་གི་གཞལ་ཡས་ཁང་བསྐྱེད། ཕྱིར་དུར་ཁྲོད་ཀྱི་གཞལ་ཡས་ཁང་གྲུ་བཞིར་བསྒོམ། དེའི་ནང་དུ་ཡང་ཐོད་པའི་གཞལ་ཡས་ཁང་གྲུ་གསུམ་པ་
འཇིགས་སུ་རུང་བ་གཅིག་བསྐྱེད། དེའི་ནང་དུ་ཁྲག་གི་རྒྱ་མཚོ་ཆེན་པོ། ཀེང་རུས་དང་ཞིང་ཆེན་གྱི་ལྷུ་དུམ་དང་ཞག་དང་རོའི་ལང་ལོང་བསམ་གྱིས་མི་ཁྱབ་པ་ཡོད་པ་དེ་རྣམས་ཀྱང་གྲུ་གསུམ་གྱི་

# ༄༅། །རང་བཞིན་དུ་ཧྲོ་ཧྲོ་བྱེད་པ། འཇིགས་སུ་རུང་བ་གཅིག་བསམ། དེའི་དཀྱིལ་ནས་ཡར་དྲག་པོའི་ཆུ་སྐྱེས་སྔོ་ནག་ཟུར་གསུམ་པའི་སྡོང་པོ་གཅིག་བསམ། དེའི་
དཀྱིལ་དུ་ལྕགས་ཀྱི་འཁོར་ལོ་རྩིབས་བརྒྱད་པ་གཅིག་བསམ། དེའི་དབུས་སུ་ཉི་མའི་དཀྱིལ་འཁོར། དེའི་སྟེང་དུ་ཞིང་བསྣོལ་མའི་སྟེང་དུ་བདག་ཉིད་དཔལ་ཡེ་ཤེས་པ་ཡབ་ཡུམ། སྔར་གསང་
a གནས་ཀྱི་སྐབས་དང་འདྲ་བ་ལས། ཁྱད་པར་དུ་ཁྲོ་བ། གཏུམ་པ། དྲག་ཅིང་ཆེར་ཁྲོས་པའི་ཚུལ་ཅན། ཕྱག་གཡས་དང་པོ་རྡོ་རྗེ་གྲི་གུག ་གཡོན་པའི་ཐོད་ཁྲག་དཀྲུག་པའི་ཚུལ་དུ་
བསྒོམ༑ ས་བོན་ཕྱག་མཚན་ལ་མི་ལྟོས་པར་སྐད་ཅིག་དྲན་རྫོགས་ཀྱིས་ཀྲོང་བསྐྱེད་དུ་བསྒོམ་གསུང་། དེ་ནས་ལྕགས་ཀྱི་འཁོར་ལོ་རྩིབས་བརྒྱད་ལ། ཏྲི་སེར་པོ་བརྒྱད་ལས་བཀའ་སྡོད་ཆེན་པོ་
བརྒྱད་བསྒོམ། དེ་རྣམས་ཀྱང་ཁྲོ་གཏུམ་རྔམ་པའི་ཚུལ་དུ་བསྒོམ། ཐུགས་ཀར་ཏྲི་རེ་བསྒོམ། དེའི་ཕྱིར་ཕོ་རྒྱུད་མོ་རྒྱུད་ཀྱི་འཁོར་ཚོགས་བཀའི་ལྷ་མ་སྲིན་སྡེ་བརྒྱད། ཁྲོ་གཏུམ་རྔམ་པ་དྲག་
༠༣ པ༑ མ་མོ་འཇིག་རྟེན་དང་འཇིག་རྟེན་ལས་འདས་པ་དཔག་ཏུ་མེད་པ་བསམ། དེ་ནས་གཙོ་འཁོར་རྣམས་ཀྱི་སྐ་གསུང་ཐུགས་བྱིན་གྱིས་རློབ་པ་སྔར་དང་འདྲ། ཨོཾ་ཨཱཿ ཧཱུཾ་སུམ་བརྒྱ་ཙམ་བརྟན་

པར་བྱའོ། །དེ་ནས་གཙོ་འཁོར་རྣམས་ཀྱི་ཐུགས་ཀ་བཞི་སྙིང་གཅིག་དྲིལ་བསྐོར་བར་བསམ། དེ་ནས་རང་གི་རླུང་གཡས་གཡོན་གང་ནས་རྒྱུ་བརྟགས་ནས། གཡས་ནས་རྒྱུ་ན་ཡབ་ཀྱི་ཐུགས་
ཀ་དང༌། གཡོན་ནས་རྒྱུ་ན་ཡུམ་གྱི་ཐུགས་ཀ་ནས་འོད་འཕྲོས་པས། འཁོར་བརྒྱད་པོའི་ཐུགས་ཀར་ཕོག་དེ་རྣམས་ཀྱི་རྒྱུད་བསྐུལ་བས་དེ་རྣམས་ཀྱི་ཐུགས་ཀ་ནས་སྤྲལ་པའི་འཁོར་ལས་
མཁན༑ ལྕགས་ཀྱུ་ཞགས་པ། ལྕགས་སྒྲོག དྲིལ་བུ་ཐོ་བ་བསྣམས་པ། ཕོ་ཉ་གློག་ལྟར་འཁྱུག་ཅིང་། ཡང་རྩལ་ཐོག་ལྟར་བ་མང་པོ་སྤྲོས་པས། དགྲ་བགེགས་གང་ན་འདུག་པ་
ནས༑ ལྕགས་ཀྱུ་ཅན་གྱིས་སྙིང་ནས་ཕུག ཞགས་པ་ཅན་གྱིས་སྐེ་ནས་བཏགས། ལྕགས་སྒྲོག་ཅན་གྱིས་ཡན་ལག་བསྡམས། དྲིལ་བུ་ཅན་གྱི་ལུས་སེམས་མྱོས། ཐོ་བ་ཅན་གྱིས་རྒྱབ་ནས་
ཕུལ་ནས། ལས་ངན་གྱི་རླུང་གི་དཀྱིལ་འཁོར་ལ་ལུས་སྐྱོན་ནས། རང་དབང་མེད་པར། རང་དང་ལས་མགོན་བརྒྱད་པོའི་བར་དུ་བཀུག་ནས་བྱུང་བར་བསམ། དེ་ནས་དགྲ་དེ་གྲུབ་མཐས་བློ་
བསྒྱུར་བ་ཡིན་ན། ཁོའི་སྐུ་གསུང་ཐུགས་ཀྱི་གནས་གསུམ་དུ། ཨོཾ་ཨཱཿ ཧཱུྃགསུམ་བསམ། རང་གི་གནས་གསུམ་གྱི་འབྲུ་གསུམ་གསུམ་ལས་འོད་སོ་སོའི་རིགས་དང་མཐུན་པའི་ཁ་དོག་

#1 ༄༅། །སྤྲོས། ཁོའི་གནས་གསུམ་གྱི་ཡེ་ཤེས་ལ་སོ་སོར་ཐིམ། ཁོའི་ལུས་ངག་ཡིད་གསུམ་གྱི་བཀྲག་དང་གཟི་མདངས་མཐུ་དང་ནུས་པ་ཡོན་ཏན་ཁར་རྗེ་བསོད་ནམས་
དབང་ཐང་ལ་སོགས་པ་འུབ་ཀྱིས་འདུས་ནས་རང་གི་གནས་གསུམ་དུ་ཐིམ་པས། རང་བཀྲག་དང་གཟི་མདངས་བསམ་གྱིས་མི་ཁྱབ་པ་དང་ལྡན་པར་བསམ། ཁོའི་ལྷན་གཅིག་སྐྱེས་པའི་ལྷ་དང་
ཎྜཱགྲུབ་ཅིང་བསྙེན་པའི་ལྷ་སྲུང་རྣམས་ཀྱང་འུབ་ཀྱིས་བསྡུས་ནས་རང་ལ་ཐིམ་པས་ཁོ་བཀྲག་དང་སྐྱབས་དང་བྲལ་བར་བསམ། དེ་ནས་བདག་གི་ཐུགས་ཀ་ནས་འོད་ཟེར་འཕྲོས་པས་ལས་མགོན་
རྣམས་ལ་ཕོག དེ་རྣམས་དགྲ་ལ་ཁྲོས་ཤིང་ཐུགས་ཀ་ནས་འོད་ཟེར་འཕྲོས་པས། འོད་ཟེར་རྣམས་ཡོངས་སུ་གྱུར་པ་ལས་གྲི་གུག་གཉིས་སུ་གྱུར་ཏེ། དེ་གཉིས་དགྲ་བོ་དེའི་ཁ་དང་གཤང་ལམ་
གཉིས་ནས་ཞུགས་ནས་གཅིག་གིས་སྤྱི་བོར་མན་ཆད་ཀྱི་རྩ་དང་ཤ་རུས་རྣམས་ཉམ་ཉལ་བཅད། གཅིག་གིས་གཤང་ལམ་ཡན་ཆད་ཀྱི་ཤ་རུས་རྣམས་བཅད་ནས་སྙིང་ཀར་སླེབས་པ་དང་། གྲི་
༣ གུག་གཉིས་བསྣོལ་ཞིང་འཁོར་བས། སྙིང་ཚལ་པར་ལིངས་ཀྱིས་བཀས་ནས་སྙིང་ནང་ན་ཁོའི་ས་བོན་ནི་ལྗང་ཁུ་གཅིག་ཡོད། དེའི་ནང་ན་བདེ་བར་གཤེགས་པའི་སྙིང་པོ་ངོ་བོ་ཨ་དཀར་པོ་གཅིག་

གནས་པ་དང་གཉིས་ཀ་ཁོའི་སྤྱི་གཙུག་ཚངས་བུག་ཏུ་ཞུགས་ནས་ཐོན་ནས། རང་ཕྱག་བཞི་པ་ཡབ་ཡུམ་གང་རུང་གི་སྦྱོར་མཚམས་ནས། རྩ་དབུ་མར་ཞུགས་ནས་སྤྱི་བོར་བླ་མ་མི་བསྐྱོད་པའི་ངོ་
བོར་བཞུགས་པའི་ཐུགས་ཀར་རྒྱངས་ཀྱིས་བསྟིམ་ནས། ཡུད་ཙམ་དག་པ་སྐྱེ་བ་མེད་པའི་ངང་ལ་བཞག་གོ །དེ་ནི་གནས་སྤར་བ་ཡིན་ནོ། ཡང་རང་ཐུགས་ཀ་ནས་འོད་འཕྲོས་པས། ལས་
མགོན་རྣམས་བསྐལ་བས་དགྲའི་གཟུགས་པོ་དེ་ཡབ་ཡུམ་གཉིས་པོའི་སྦྱོར་མཚམས་སུ་བསྒྱར་བས་ཡུམ་གྱི་པདྨ་འབྲུབ་ཁུང་དུ་བསམ། ཡབ་ཀྱི་རྡོ་རྗེ་ཕུར་པའི་དབལ་རྣོ་བའི་ངར་ལྡན་དུ་བསམ་ལ་
སྦྱོར་བ་བྱས་པས་ཁོའི་ལུས་དང་ཤ་རུས་ཐམས་ཅད་དུམ་བུར་ཐོར་ཐོར་སོང་བ་རྣམས་ལས་མགོན་བརྒྱད་པོས་ཟོས་པར་བསམ། དེ་ནི་ཁོའི་རྣམ་སྨིན་གྱི་ལུས་ཚོགས་སུ་ཕུལ་བ་ཡིན་ནོ། །དགྲ་
གསད་འབྲིང་པོ་ནི་གཞན་རྣམས་སྔར་དང་འདྲ་བ་ལས། གསང་གནས་ཀྱི་གཙོ་བོ་ཡབ་ཡུམ་འོག་ཏུ་ཉི་མའི་དཀྱིལ་འཁོར་ཟུར་གསུམ་པ་གཅིག་བསྒོམ། དབུས་སུ་གཙོ་བོ་ཟུར་གསུམ་དུ་ཏྲི་སེར་པོ་
གསུམ་ལས། གདོང་ཅན་གསུམ་བསྐྱེད་དོ། །དེའི་རྒྱབ་ཏུ་ཤ་ཟ་དང༌། གཡོན་དུ་ཐུགས་མགོན་དྲེགས་པའི་མངའ་བདག་གཉིས་བསྒོམས་ན་ཡང་ལེགས་གསུང་ངོ༌། །དེ་རྣམས་ལ་གོང་ལྟར་

ཟེེ ༄༅། །ཡེ་ཤེས་པ་བསྐྱེད་བསྟིམ་ཐུགས་ཀར་བཞི་སྙིང་གིས་སྐོར་ཞིང་བཟླས་པ་བྱ་བ་ནས། གཙོ་བོ་ཡབ་ཡུམ་ལས་འོད་འཕྲོས་ནས་ལས་མགོན་བསྐུལ་ནས་དགུག་གཞུག་བྱ་
བ་ལ་སོགས་པ་གོང་དང་འདྲ། གྲི་གུག་གཉིས་སྤྲོ་དུས། ལས་མགོན་གསུམ་གྱིས་གཡས་ཀྱི་གྲི་གུག་ལས་སྤྲོ། །དགྲ་གསད་ཆུང་བ་ཞལ་ལ་དྲིས། སློབ་དཔོན་པའི་ཕྱག་དཔེ་ལས་ཤིད་ཏུ་
ཎྜཱདག་པར་གཏུགས་པ་ནི་ཡར་ལུང་པ་སེང་གེ་རྒྱལ་མཚན་དཔལ་བཟང་པོ་ཡིན་ལ། དགྲ་གསད་ཆུང་བ་འདི་ཡི་མཇུག་ཏུ་སྦྱར་ཞིང་། འདི་ལ་འཁོ་བའི་སྔགས་འབུམ་དང༌། སྲོག་བཞི་མའང་
གནད་ཆེ་བས་ལོགས་སུ་མི་དོར་བར་མན་ངག་སྦྲེལ་བར་བྱ་བ་གནད་དུ་ཆེ་བའོ། །དགེ་ལེགས་འཕེལ། མངྒ་ལཾ།༎ །།
0%
48(B)

BlankPage AsPerOriginalDocument
48(B)

༄༅། །དཔལ་མགོན་པོ་གདམས་པ་ལས་སྦྱོར་གྱི་གནད།།

།དཔལ་ནག་པོ་ཆེན་པོ་ལ་ཕྱག་འཚལ་ལོ། །དཔལ་ནག་པོ་ཆེན་པོའི་ལས་ལ་སྦྱར་བ་ལ་བཞི་སྟེ། ཐུན་གྱིས་གསད་པ་༄༅།
དང་༑ གཏོར་མས་གསད་པ་དང་། སྦྱིན་བསྲེག་གིས་གསད་པ་དང༌། གནན་པས་གསད་པ་དང་བཞིའི། དང་པོ་ནི་དུས་གསུམ་གྱི་སངས་རྒྱས་
ཐམས་ཅད་ཀྱིས་བསྟན་པ་བསྲུང་བར་བྱ་བའི་ཆེད་དུ། བསྒྲུབ་བྱ་ལ་སྙིང་རྗེ་ཆེན་པོ་བསྐྱེད་པའི་བསམ་པས། བདག་ཉིད་ཧེ་རུ་ཀར་བསྐྱེད་པའི་མདུན་
དུ༑ དཀྱིལ་འཁོར་གྲུ་གསུམ་རྣམས་སུ་ནག་པོ་ཆེན་པོ་འཁོར་དང་བཅས་པ་བསྐྱེད་པ་ལ་སོགས་པ་བྱས་ལ་ལིང་ག་དགྲ་བོ་དངོས་སུ་བསམ་ལ་ཞག་ཉི་ཤུ་རྩ་

ཛ
།གཅིག་གི་བར་དུ་སྔ་མ་ལྟ་བུའི་ཏིང་ངེ་འཛིན་གྱིས། ཐོད་ངན་གྱི་ཐུན་གྱིས་བྲབ་ཅིང་ཨཾ་བཛྲ་མ་ཧཱ་ཀཱ་ལ་ཡ་ཆེ་གེ་མོ་མ་ར་ཡ་ཧཱུཾ་
ཧཱུྃ་ཕཊ་ཅེས་པ་དང༌། ཨོཾ་མ་ཧཱ་ཀཱ་ལ་སུ་ཏྲི་ཡ་མ་དུ་ཛ་ཛ། ཨོཾ་མ་ཧཱ་ཀཱ་ལ་ནི་ཐུམ་ལཾ་ཐུམ་རིལ་རྦད་སུ་ནི་ཛ་ཛ། ཆེ་གེ་མོའི་ཙིཏྟ་ལ་ཡ། ཏྲག་རཀྴ་ཡ་
ཐུམ་རིལ་རྦད་ཙིཏྟ་ཁ་རག་ཛ་ཛ། རྲི་ཛ་ཙིཏྟ་ལ་ཡ་ཐུམ་རིལ་རྦད། རྲི་ཤག་ཤག་ཆེ་གེ་མོའི་ཙིཏྟ་ལ་ཡ། མ་ཧཱ་ཀཱ་ལ་གིང་ཀ་ར་གིང་ཀ་ར། སྲོག་ལ་
ཡ༑ སྙིང་ལ་ཡ། རུ་རུ་ཙ་ལ་ཡ། མ་ཧཱ་ཀཱ་ལ་བྷྱོཿ་བྷྱོཿ། མ་ཧཱ་ཀཱ་ལ་ཆེ་གེ་མོའི་སྙིང་ཁྲག་འཇིབ་འཇིབ། ཆོད་ཆོད་སྲོག་རྩ་ཆོད་ཐུམ་རིལ་རྦད་ཨོཾ་མ་ཧཱ་

ཀཱ་ལ་ཤག་ཕྱེ་ཤག་ཕྱེ་མ་མ་ཏྲག་མ་ར་ཡ་ཧཱུཾ་ཕཊ། ཅེས་པ་མི་ཚིག་གིས་བར་མ་འདྲེས་པར་བཟླས་སོ། །དེ་ནི་བཞི་སྙིང་གཅིག་ཏུ་དྲིལ་བའི་སྔགས་ཞེས་ཀྱང་བྱ། སྐད་རིགས་བཞིའི་སྔགས་ཞེས་
ཀྱང་བྱའོ། །གཏོར་མས་གསད་པ་ནི། དེ་ཉིད་དང་དུས་མཚུངས་པར་ཤར་ཕྱོགས་སུ་ཤ་སྣ་ཚོགས་ཀྱི་གཏོར་མ་དང་། དེ་བཞིན་དུ་ལྷོ་ཕྱོགས་སུ་སྙིང་སྣ་ཚོགས་ཀྱི་གཏོར་མ་དང་། ནུབ་ཕྱོགས་
སུ་ཁྲག་སྣ་ཚོགས་དང༌། བྱང་ཕྱོགས་སུ་རུས་པ་དང༌། རྐང་དང་། ཀླད་རྒྱས་དང་། ཚིལ་བུ་དང༌། དུག་སྣ་ཚོགས་པའི་གཏོར་མ་བཤམས་ལ། ཤོག་གུ་ལ་བསྒྲབ་བྱའི་ལིང་ག་བྲིས་པའི་
ལྟོ་བར། ༀ་མ་ཧཱ་ཀཱ་ལ་ཡ་ཆེ་གེ་མོ་མ་ར་ཡ་ཧཱུཾ་ཕཊ། ཅེས་པ་བྲིས་ལ། གཏོར་མ་རེ་རེ་བཅུག་ལ་དེ་ལ་དགྲ་བོ་བསྒྲལ་བའི་བསམ་པས་བཏང་སྟེ། བདག་ཉིད་ཧེ་རུ་ཀར་གནས་པའི་མདུན་དུ་
བཤམས་པའི་གཏོར་མ་བཞི་པོ་ལ་དམིགས་ཏེ་ཡི་གེ་གསུམ་གྱིས་དགྲ་བོའི་ཤཁྲག་ཏུ་གསལ་བར་དམིགས་ཏེ་མདུན་དུ་དཔལ་ནག་པོ་ཆེན་པོ་ཤིན་ཏུ་ཁྲོས་པ་ལ་འཁོར་ནག་པོ་སྟོང་དང་། ཤ་ཟ་འབུམ་
དང་༑ ཡེ་ཤེས་ཀྱི་མ་མོ་དང་། རྣལ་འབྱོར་མ་བྱེ་བའི་ཚོགས་དང་། གཞན་ཡང་ཆོས་སྐྱོང་དཔག་ཏུ་མེད་པས་བསྐོར་བ་སྤྱན་དྲངས་ལ། དུས་བཞིར་སྔགས་རིངས་ཀྱི་ཞབས་སུ། ཨོཾ་ཀརྨ་མ་༤་

༄༅། །ཧཱ་ཀཱ་ལ་ཡ་ཀ་ཁ་མུ་ཁ་ས་མ་ཡ་ཨི་དམ་བ་ལིངྐ་ཁ་ཁ་ཁཱ་ཧི་ཁཱ་ཧི། གྲྀཧྞ་གྲྀཥྞ་ཆེ་གེ་མོའི་མཾ་ས་ལ་ཁཱ་ཧི་ཁཱ་ཧི། ད་ཧ་ད་ཧ་ཆེ་གེ་མོའི་གོ་རོ་ཙ་ན་ལ་ཁཱ་ཧི་ཁཱ་ཧི། དྷ་ཧ་
དྷ་ཧ་ཆེ་གེ་མོའི་བ་སུ་ཏ་ལ་ཁཱ་ཧི་ཁཱ་ཧི། པ་ཙ་པ་ཙ་ཆེ་གེ་མོའི་ཞིང་ཆེན་ལ་ཁཱ་ཧི་ཁཱ་ཧི། མ་ཧཱ་ཀཱ་ལ་ཆེ་གེ་མོའི་ཙིཏྟ་ལ་མ་ར་ཡ་མ་ར་ཡ། ཙིཏྟ་ལ་ཁཱ་ཧི་ཁཱ་ཧི་ཞེས་དབུལ་ཞིང་གཟུང་སྟེ། ལས་
སྦྱོར་ཐོན་པ་དང་གཏོང་བ་ཡིན་ལ། འདིའི་དུས་སུ་ཐུན་བཞིར་རྒྱུན་གཏོར་ཡང་དེ་དང་མཐུན་པར་གཏོང་ཞིང་བསྟོད་པར་བྱ་སྟེ། ཤིན་ཏུ་ཁྲོས་པའི་ཡིད་ཀྱིས་ཐུགས་དམ་དྲག་ཏུ་བསྐུལ་ཞིང་ནག་པོ་
འཁོར་དང་བཅས་པ་ལས་ལ་བརྩོན་པར་བསམ། དེ་ལྟར་བྱས་པས་དགྲའི་སར་ཡང་བྱ་རོག་མང་པོ་མཆུ་བདར་ཞིང་གཤོག་པ་བརྡེབས་པ་ལ་སོགས་པའི་རྟགས་དང་ཆོ་འཕྲུལ་སྣ་ཚོགས་པ་མངོན་
སུམ་དུ་འོང་ངོ་། །དེས་འདུད་ན་འཕྲོ་བཅད་པ་ནི་སྦྱོར་བ་གོང་བཞིན་དུ་བྱའོ། །དེས་ཀྱང་འདུད་པར་མི་བྱེད་ན་དྲག་པོའི་སྦྱིན་སྲེག་གིས་བསྒྲལ་བར་བྱ་བ་ལས་ཀྱི་མཐའ་བརྟུལ་བ་སྟེ། དེ་ཡང་
ྋ གསད་པའི་དཀྱིལ་འཁོར་དེ་ཉིད་དུ། དུར་ཁྲོད་ཀྱི་ཤིང་དང་། ཚེར་མ་ཅན་གྱི་ཡམ་ཤིང་གྲུ་གསུམ་དུ་བརྩིགས་ལ། དྲག་པོའི་རྫས་དང་ལིང་ག་གཡོན་དུ་བཞག་སྟེ། དེ་ཡང་རེག་བྱས་དྲག་པོའི་:

ཚེར་མ་དང་། ནུས་པས་དྲག་པོའི་དུག་སྣ་དང་། རོ་ཡིས་དྲག་པོའི་གྲི་རྒོད་དུ་ཤི་བའི་རུས་པ་དང་། དྲི་ཡིས་དྲག་པོའི་རྔ་མོ་དང་། བོང་བུའི་རྟུག་པ་དང་། ཁ་དོག་གིས་དྲག་པོའི་འབྲུ་ནག་པོ་
ཤྲཱྀ དང་༑ དུག་གི་མེ་ཏོག་ནག་པོ་དང་། རང་བཞིན་གྱིས་དྲག་པོའི་སྔར་གྱི་ཡུངས་ཀར་ལ་སོགས་པའི་རྫས་རྣམས་སོ། །གཡས་ཕྱོགས་སུ་ལིང་ག་ཆུང་ངུ་མང་པོ་དང༌། ནག་པོ་ཆེན་པོའི་མཆོད་
རྫས་དང༌། གཏོར་མ་ལ་སོགས་པ་བསྙེན་པའི་སྐབས་སུ་བཤད་པ་རྣམས་བཞག་གོ །མདུན་དུ་ཚིལ་ཆེན་གྱི་མར་ཁུ་དང༌། དགང་གཟར་བླུགས་གཟར་བཞག་གོ །གཞན་ཡང་ཤ་ཁྲག་ལ་
སོགས་པའི་གཏོར་མ་རྒྱ་ཆེན་པོ་དང་། ཐབས་ཤེས་རབ་ཀྱི་རྫས་ལ་སོགས་པ་ཚོགས་ཀྱི་ཡོ་བྱད་རྒྱ་ཆེན་པོ་བཤམས་ཏེ། རང་གཞན་གྱི་དགེ་ལེགས་སྨིན་པ་གཞི་རྟེན། སངས་རྒྱས་ཀྱི་བསྟན་པ་
རྒྱས་པར་བྱ་བའི་ཆེད་དུ་བསྒྲུབ་བྱའི་མྱོང་བར་ངེས་པའི་ལས་རྒྱུ་འབྲས་ལ་སྙིང་རྗེ་ཆེན་པོ་བསྐྱེད་དེ། རང་ཧེ་རུ་ཀར་བསྒོམས་ལ་སྲེག་པའི་རྫས་དང་ལིང་ག་ལ་སོགས་པ་བསྒྲུབ་བྱ་གང་ཡིན་པར་
བསམས་ལ། དགུག་གཞུག་ནས་བྲན་པའི་བར་དུ་བྱས་ལ། རང་གི་སྙིང་ཀའི་ཧཱུཾ་ལས་འོད་སྤྲོས་པས་ཐོད་ནག་གི་ལིང་གའི་ལྟེ་བར་ཞུགས་ནས་རྣམ་ཤེས་ངོ་བོ་ཧཱུཾ་གི་རྣམ་པར་ཅན་དེ། ཧཱུཾ་གིས་

ཟི| ༄༅། །དེད་ནས་སྣ་བུག་གཡས་སུ་བཏོན་ལ། སྣ་བུག་གཡོན་ན་ཚུར་རྔུབས་པས། རང་གི་སྙིང་ཀར་སླེབས་པ་དང༌། ཞུ་བས་བྱང་སེམས་ཐིག་ལེའི་རྣམ་པར་བ༴བསམས་
IL
ཏེ༑ ཡུམ་དང་སྙོམས་པར་ཞུགས་ཏེ། པདྨར་བབས་ནས་ལྷག་པའི་ལྷའི་རྣམ་པར་བཏོན་ཏེ། ཡང་དག་པར་མཆོད་ནས་རྡོ་རྗེ་འཆང་གི་ཐུགས་ཁར་བསྟིམ་མོ། དེ་ནས་སྔགས་པ་རང་ཉིད་སྐྲ་
བཤིག་ལུས་ལ་གོས་ནག་པོ་གོན། ལུས་དང་གོས་ཐམས་ཅད་མི་ཤི་བའི་ཁྲག་དང་དུར་ཁྲོད་སོལ་བས་ནག་པོར་བྱུག ཕྱར་བ་ནག་པོའི་སྟེང་དུ་མི་གྲིར་ཤི་བའི་གཡང་གཞི་གཏིང་བའི་སྟན་ལ་
འདུག་སྟེ། གྲི་ལྕགས་ལས་བྱས་པའི་གྲི་གུག་གམ་རལ་གྲི་ལ་སོགས་པའི་སོ་ལ་རཾ་བཀོད་དེ། དུར་ཁྲོད་ཀྱིམེ་ལ་བདུགས་ནས་དུག་གི་ཆུས་ངར་བླུད་པ་ལག་ཏུ་ཐོགས་ཏེ། བསྟན་པ་ལ་གནོད་
པའི་གདུག་ཅན་དམ་ཉམས་སྡིག་ཅན་འདི་བསྒྲལ་སྙམ་པའི་བསམ་པས་བྱས་ལ། ལིང་ག་བསྒྲབ་བྱ་དངོས་སུ་གསལ་བར་བྱས་པའི་རྐང་པ་གཡོན་གྱི་མཐེའུ་ཆུང་ནས་བརྩམས་ཏེ། ངག་ཏུ་གསད་
ྋ སྔགས་དང་ཐུགས་སྔགས་བརྗོད་ཅིང་བཏུབ་པར་བྱའོ། །དེ་ནས་དུར་ཁྲོད་དམ་ནག་པོའི་ཁྱིམ་ནས་བླངས་པའི་མེས་ཧོམ་སྦར་ཏེ། དེའི་ནང་དུ་ནག་པོ་ཆེན་པོ་འཁོར་དང་བཅས་པ་བསྐྱེད་པ་ལ་

སོགས་པ་བྱས་ལ་ཡང་དག་པར་མཆོད་ཅིང༌། དེ་རྣམས་ཀྱི་ཞལ་ཤིན་ཏུ་གདངས་པའི་ལྕེ་ལ་རཾ་བཀོད་དེ། དང་པོ་ཚིལ་ཆེན་གྱི་མར་ཁུ་དབུལ། དེ་ནས་བསྲེག་རྫས་རེ་རེ། མཆོད་རྫས་རེ་
རེ༑ ལིང་ག་རེ་རེ། སྔགས་རེ་རེ་སྦྱར་ལ་དབུལ་ལོ། །སྐབས་སུ་ཚིལ་ཆེན་གྱི་མར་ཁུས་མེ་གཟི་བརྗིད་བསྐྱེད་ཅིང་དཔའ་བོའི་བཏུང་བས་སྔགས་པའི་གཟི་བརྗིད་བསྐྱེད་དོ། །སྔགས་ནི་ཨོཾ་བཛྲ་
མ་ཧཱ་ཀཱ་ལ་ཡ་ཆེ་གོ་མོ་མ་ར་མ་ར། གྲྀཧྞ་གྲྀ ཧྞ། བྷནྡྷ་བྷནྡྲ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། དྷི་ན་མེ་ཀེ་ན། ཆེ་གེ་མོ་མ་ར་ཡ་ཧཱུཾ་ཕཊ་ཅེས་པའོ། །དེ་ནས་ཤ་ཁྲག་ལ་སོགས་པ་འི་
གཏོར་མ་དང་ཕུད་ཀྱིས་ནག་པོ་ཆེན་པོ་འཁོར་དང་བཅས་པ་མཆོད་ཅིང་ཐབས་ཤེས་རབ་ཀྱི་ཡོ་བྱད་ཀྱི་རྣལ་འབྱོར་པ་ཚིམ་པར་བྱའོ། །དེ་ནས་མཆོད་པ་དང་གཏོར་མ་དབུལ། བསྟོད་པ་
བྱ༑ ཐུགས་དམ་བསྐུལ་ཞིང་ཕྲིན་ལས་བཅོལ་ལོ། །དེ་ནས་མེ་ཡི་ཡེ་ཤེས་སེམས་དཔའ་གཤེགས་སུ་གསོལ་དམ་ཚིག་སེམས་དཔའ་རང་ལ་བསྡུ་བའམ་མི་དམིགས་པར་བྱའོ། །དེ་ནས་མནན་
པས་གསད་པར་འདོད་ན། སྦྱིན་བསྲེག་བྱས་པའི་ཐལ་བ་དང་། ལིང་ག་ལྷག་མ་མཚན་ཅིག་ལ་དགུག་གཞུག་དྲག་ཏུ་བྱས་ཏེ། གཡམ་པ་ལ་དུག་སྣ་ཚོགས་པས་རྡོ་རྗེ་རྒྱ་གྲམ་བྲིས་ལ་དེའི་རྭ་

།རྣམས་ལ་ཧཱུཾ་རེ་བྲི། ལྟེ་བ་ལ་ཨཾ་མ་ཧཱ་ཀཱ་ལ་ཆེ་གེ་མོ་སྟམ་ཡ་ནན་ཀུ་རུ་ལམ་ཧཱུཾ་ཕཊ་ཅེས་པ་བྲིས་པས་ཁ་བཀབ་ལ་རང་ཧེ་རུ་ཀའི་ང་རྒྱལ་དང་ལྡན་པས་བསྒྲུབ་བྱ་གན་
རྐྱལ་དུ་འདུག་པའི་སྟེང་དུ་རི་རབ་ཏུ་བསམ་ལ་སྦུབས་པའི་འོག་ཏུ་ཆུད་པར་བསམ་ཞིང་སས་གཡོགས་ཏེ། ཨོཾ་བཛྲ་མཧཱ་ཀཱ་ལ་ཡ་སརྦ་ཤ་ཏྲཾ་ཆེ་གེ་མོ་རུ་པ། ད་ཧ་ད་ཧ། པ་ཙ་པ་ཙ། ཚིན་དྷ་
ཚིན་དྷ། བྷིནྡྷ་བྷིནྡྲ། སྟམྦྷ་ཡ་སྟམྦྷ་ཡ། མོ་ཧཱ་ཡ་མོ་ཧཱ་ཡ། མཱ་ར་ཡ་མཱ་ར་ཡ། ཧཱུཾ་ཧཱུཾ་ཕཊ་ཕཊ་ཅེས་པའི་སྔགས་ཀྱིས་དུས་ཉི་ཤུ་དགུའི་ནམ་ཕྱེད་ན་མནན་པར་བྱའོ། །ཡང་ན་ལྷ་ཁང་ཐེམ་པའི་
J
འོག་གམ། མགོན་པོ་ལ་སོགས་པའི་ལྷ་རྟེན་ཡོད་པའི་སའམ། དགེ་འདུན་གྱི་རྒྱུ་སྲངས་སུ་མནན་པར་འདོད་ན། དེར་དོང་གྲུ་གསུམ་བྲུས་པའི་ནང་དུ་བཅུག་སྟེ་སྔ་མ་ལྟར་བྱས་ལ་དེར་ནག་པོ་
ཆེན་པོ་འཁོར་བཅས་བསྐྱེད་ལ། ཡེ་ཤེས་བཅུག་སྟེ་དམོད་བཅོལ་བྱ་ཞིང་གཏད་གཉེར་བྱའོ། །ཡང་ན་ཀླུ་ཡོད་པའི་སར་མནན་པའམ། གཏད་བྱེད་པར་འདོད་ན། ནག་པོ་ཆེན་པོ་བྱ་རོག་མའི
༩༽ ཐུན་མོང་མ་ཡིན་པའི་གདམས་ངག་གདུག་པ་ཅན་ས་བདག་ལ་གཏད་པ་ལ་གསུམ་སྟེ། བསྙེན་པ་དང༌།ྋ སྒྲུབ་པ་དང་། ལས་སྦྱོར་རོ། །དང་པོ་ནི་གོང་ལྟར་ལྷན་སྐྱེས་དང་། ཕྱག་བཞི་པའི་

བསྙེན་པ་ཚད་དུ་སྐྱོལ་ནས། རྟགས་དང་ལྡན་པའོ། །སྒྲུབ་པ་ནི་ཐོད་ནག་གི་དུས་ཀྱི་མཎྜལ་དེ་ཉིད་ཀྱི་སྟེང་དུ། རྫས་ནི་སྦྲལ་གྱི་ཤ་དང༌། ཀླད་པ་དང་། སྲེ་མོང་གི་ཤ་དང་ཀླད་པ་དང༌། རྟ་
ནག་གི་ཁྲག་དང་སྙིང་དང་། མི་གྲི་རྒོད་དུ་ཤི་བའི་ཁྲག་དང་། དེ་རྣམས་མཎྜལ་སྟེང་དུ་བཞག བ་དམར་གླང་དམར་རམ་རབས་ཆད་དམ་མཛེ་པོའི་ཐོད་པ་ཡང་བཞག་ལ། སྔགས་པས་གོས་
ནག་པོ་གྱོན། ཚད་མེད་པ་བཞི་བསྒོམས་ཏེ། སྔར་གྱི་དགྲ་བོར་རྐང་རྗེས་ལ་སོགས་པའི་ལིང་ག་གཞུང་བཞིན་བྲིས་པའི་སྙིང་ཀར་ཡོད་ན་སྦྱིན་སྲེག་གི་ཐལ་བ་དང༌། ལིང་ག་ལྷག་པ་རྣམས་
དང་༑ ཕྱིས་ནས་བྲིས་པའི་ལིང་ག་རྣམས་ཀྱང་གཞུག མེད་ན་ལིང་ག་གཞུང་བཞིན་བྲིས་ལ་གཞུག རང་ཉིད་མགོན་པོར་བསྒོམས་ལ་ཡིད་ཁྲོ་བ་དང་བཅས་པས་དགུག་གཞུག་བྱས་ལ་བྲན་པའི་
༈ བར་དུ་བྱའོ། །དེ་ནས་ལས་ལ་སྦྱར་བ་ནི། སྔར་གྱི་རྫས་རྣམས་དང་ལིང་ག་ལྷན་ཅིག་ཏུ་བསྡེབས་ཏེ་སྔར་གྱི་སྣོད་རྣམས་སུ་རིམ་པར་གཞུག་པར་བྱའོ། །ཡང་ན་སྤྲོ་བ་ནས་བྲན་པའི་བར་དུ་བྱས་ཏེ་
འདི་བཟླས་སོ། །ཨོཾ་མ་ཧཱ་ཀཱ་ལ་ཡ་སརྦ་ཤ་ཏྲཾ་ཆེ་གེ་མོ་ན་ཤ་ཡ་ན་ཤ་ཡ། སྟམྦྷ་ཡ་སྟམྦྷ་ཡ། མ་ར་ཡ་མ་ར་ཡ། མ་ར་དྷ་ཡ་མ་རཱ་དྷ་ཡ། ནན་ནན་ཧཱུཾ་ཧཱུཾ་ཕཊ་ཕཊ་ཅེས་པ་ཁྲི་ཕྲག་གཅིག་བཟླས་

༄༅། །དེ་ནས་དུས་ཚོད་གཉན་པོ་དང་སྦྱར་ཏེ། ཆུ་མིག་ཁ་བྱང་དུ་བལྟ་བ་ལ་སོགས་པ་ཀླུ་ཡོད་པའི་སར་ཕྱིན་ལ། དོང་ཁྲུ་གང་བྲུས་པའི་ནང་དུ་བཅུག་
ཅིང་༑ དགུག་གཞུག་དྲག་པོ་བྱས་ལ་དེར་ནག་པོ་འཁོར་བཅས་བསྐྱེད་ཅིང་བསྟིམས་ལ། ཤ་ཁྲག་གི་གཏོར་མས་མཆོད་ཅིང་ལས་བཅོལ་ལོ། །རིགས་བཞི་ཀླུ་ལ་མཐུན་རྫས་བྱིན་ཞིང་སྨོད་བཅོལ་
དང་གཏད་གཉེར་བྱའོ། དེ་ནས་ཡང་སས་དགབ་ཅིང་རྐང་པ་བཅག་ཅིང་རྡོ་རྗེ་རྒྱ་གྲམ་གྱིས་ཁ་བཅད་ལ། ནག་པོ་ཆེན་པོ་ཁྱུང་གི་གོ་ཁྲབ་ཅན་གྱི་ཏིང་ངེ་འཛིན་གྱིས་ཁྱིམ་དུ་འོངས་ལ་མཆོད་བསྟོད་
བྱ༑ བསྐུལ་བ་ཞག་གསུམ་དུ་བརྩོན་པར་བྱའོ། །དེས་གདོན་མི་ཟ་བར་བསྒྲུབ་བྱ་རྣམས་བརླག་པར་འགྱུར་རོ། །འདི་ནི་བསྟན་པ་ལ་གནོད་ཆེས་པའམ་བླ་མའི་བཀའ་འབྱུང་ན་བྱ་ཡི། གཞན་དུ་
སྡིག་ཏུ་འགྱུར་བས་གསང་ཞིང་སྦ་བར་བྱའོ། །དེ་ལྟར་སྦྱོར་བ་བྱས་པས་གསོད་པའི་རྟགས་ནི། ཕྱུགས་ལ་སོགས་པ་གསད་པ་དང་བཤས་བྱེད་པ་ལ་སོགས་པ་དང་། བཤས་ནས་ཟ་བ་
༤༢ དང་༑ ནང་ཁྲོལ་ཟ་བ་དང་། མི་ནག་པོ་འཇིགས་པའི་གཟུགས་ཀྱིས་སྙིང་སྦྲམ་རློན་པ་ཐོག་ནས། བདག་ལ་སྟེར་བར་བྱུང་ན་ངེས་པར་ལས་གྲུབ་པའི་རྟགས་ཡིན་པས་ཤ་སྣ་ཚོགས་དང་སྨན་ཕུད་

ཀྱི་གཏོར་མ་བཟང་བ་བཏང་ཞིང་བསྟོད་བསྐུལ་བྱའོ། །དགྲ་ནམ་ཤི་བ་བཏང་རག་བཟང་པོ་ཞེས་ཁས་བླང་ངོ་། །དེ་ལྟར་བྱས་ན་ལས་མྱུར་དུ་འགྲུབ་པར་འགྱུར་རོ། །འདིའི་དུས་སུ་མ་ཧཱ་ཀཱ་ལ་
གྲུབ་ཀྱང་ལས་བྱེད་དུ་མ་འདོད་ན། གསད་པའི་མཎྜལ་བཤམས་ཏེ། ཐུན་རྫས་སྣ་ཚོགས་ཐོགས་ནས་ཐུན་སྔགས་གོ་བཟློག ལྷན་སྐྱེས་དང་ཡེ་ཤེས་པའི་སྔགས་ཀྱི་བར་དུ་བཅུག་སྟེ། བཟླས་
ལ་ཐུན་ནག་པོ་ལ་གདེང་ཞིང་དགྲ་ཡི་ལིང་ག་ལ་བརྡེག་པར་བྱའོ། །དེས་ལས་བྱེད་པར་ཐེ་ཚོམ་མེད་དོ། །གྲངས་བརྒྱ་རྩ་བརྒྱད་ལས་མང་དུ་མི་རུང་ངོ༌། །མངོན་སྤྱོད་ཟུག་རྔུ་འབྱིན་པའི་
ཆོས༑ །ཁོ་བོས་སྦྱར་བར་མི་རིགས་ཀྱང་། །སྐྱེས་ཆེན་ཞུ་དོན་དྲག་པ་དང་། །ཐུབ་པས་གསུངས་རྗེས་འབྲངས་པ་ཙམ། །སྒྲོ་སྐུར་ཉེས་པར་གྱུར་སྲིད་ན། །ཐུགས་རྗེས་དགོངས་པ་བཟོད་པར་
གསོལ༑ །ལེགས་སྲིད་དགེ་འདིས་སངས་རྒྱས་ཀྱི། །བསྟན་པ་དར་ཞིང་བསྲུང་གྱུར་ཅིག །དཔལ་ནག་པོ་ཆེན་པོ་བྱ་རོག་ཅན་གྱིས་གསད་པའི་མན་ངག །བླ་མ་དཔལ་ཆེན་པོས་ཇི་ལྟར་
གསུངས་པ་ཁོ་ན་ལྟར། དགེ་སློང་བཛྲ་རཱ་ཛ་བདག་གིས་ལྷ་དང་བླ་མ་ཆོས་སྐྱོང་ལ་གུས་པའི་འདུན་པས་གསོལ་བ་བཏབ་ནས། དགེ་བའི་བཤེས་གཉེན་སྦས་མི་ཆེན་པོས་བསྐུལ་བས། བསྟན་༔

༄༅། །པ་ལ་བསམ་ནས་ཡི་གེར་བཀོད་པ་ལགས་པས། ཐུགས་རྩིས་ཆེ་བར་མཛད་པར་ཞུའོ།། །།
62(B)

BlankPage AsPerOriginalDocument
62(B)

༄༅། །སྐུ་རགས་མའི་སྲོག་བཞི་མ་བཞུགས་སོ།།

༄༅། །དཔལ་ཧེ་རུ་ཀ་ལ་ཕྱག་འཚལ་ལོ། །དཔལ་ཆེན་པོ་རྒ་ལོ ཙྪ་བས་འགྲོ་བའི་མགོན་པོ་དཔལ་ཕག་མོ་གྲུ་པ་ལ་གནང་
བའི༑ ཞལ་གྱི་གདམས་པ་ཐུན་མོང་མ་ཡིན་པའི་སྐུ་རགས་མ་འདི་ལ། སྲོག་གི་གནད་བཞི་སྟེ། དྭངས་མའི་སྲོག་ཕྱག་རྒྱ་ཆེན་པོ། །གནས་པའི་སྲོག་
ཡི་གེ་ཧཱུཾ་མཐིང་ནག གདགས་པའི་སྲོག་ཡི་གེ་བཅུ་པའི་སྟེང་དུ། ཡི་གེ་གསུམ་འདོགས་པའོ། །འཁྲུལ་པའི་སྲོག་ཡི་གེ་ཏྲི་སེར་པོ་བསྒོམ་པའོ།
དྭངས་མའི་སྲོག་ཕྱག་རྒྱ་ཆེན་པོར་འོང་བའི་རྒྱུ་མཚན་ཅི་ཡིན་སྙམ་ན། ཡེ་ཤེས་ཀྱི་མགོན་པོ་བྱ་རོག་མ་ཞེས་བྱ་བ་དེ། ཕྱོགས་མཚམས་ཀུན་སྟེང་འོག་ཀུན་

༄༅། །ནས་ནག་པོ་ཡོར་ཡོར་པོ་ཅིག་ཡོད་སྙམ་ན་དེ་མ་ཡིན་ཏེ། ཡེ་ཤེས་མགོན་པོ་ཞེས་བྱ་བའི་གོ་བ་དེ། འཁོར་བ་མྱ་ངན་ལས་
འདས་པའི་ཆོས་ཐམས་ཅད། རང་གི་སེམས་ཉིད་གདོང་མ་ནས་མ་སྐྱེས་པའི་སྟོང་པ་ཉིད། སྤྲོས་པའི་མཐའ་བརྒྱད་དང་བྲལ་བ་དེ་གཤིས་སམ་བབས་ཀྱི་
འདུག་ཚུལ་ཡིན་གསུང་། དེ་བླ་མ་དམ་པ་མཚན་ཉིད་དང་ལྡན་པ་ཅིག་གིས་ངོ་སྤྲད་པས་རྒྱུད་ལ་སྐྱེས། ཉམས་སུ་བླངས་པས་རྟོགས་པ་མངོན་དུ་གྱུར་
ཙམ་ན་ཡེ་ནས་གནས་པ་ཡེ་ཤེས་བྱ་བ་དེ་ཡིན། ལོགས་ན་མེད་གསུང་། ཞི་རྒྱས་དབང་དྲག་ལ་སོགས་པ་གདུལ་བྱ་ནམ་མཁའ་དང་མཉམ་པའི་སེམས་

ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་སྒྲོལ་བར་བྱེད་པས་ན་མགོན་པོའོ། །བདུད་རིགས་ཐམས་ཅད་ཕམ་པར་མཛད་ཅིང་དཀར་པོའི་ཕྱོགས་ཐམས་ཅད་སྐྱོང་བར་བྱེད་པས་ན་
ཆོས་སྐྱོང་བ་ཡིན་ཏེ། དེ་ལ་རང་ལྷན་ཅིག་སྐྱེས་པ་ཡབ་ཡུམ་དུ་བསྒོམ། ལྟེ་བའི་འོག་རྩ་མདུད་གྲུ་གསུམ་གྱི་ནང་དུ། པཾ་ལས་པདྨ། རཾ་ལས་ཉི་མའི་དཀྱིལ་འཁོར་དེའི་སྟེང་དུ་ཡི་གེ་ཧཱུཾ་མཐིང་
ནག་འོད་དུ་འབར་བ་ཅིག་བསམ། དེ་ལ་སེམས་ཅི་གནས་ཅིག་གཟུང་། དེ་ལས་སྐྱོ་ཞིང་དུབ་པར་གྱུར་ན། ཧཱུཾ་ལས་འོད་འཕྲོས་ཕྱི་སྣོད་འཇིག་རྟེན་འོད་དུ་ཞུ་ནས། ནང་བཅུད་ཀྱི་སེམས་ཅན་ལ་
ཐིམ༑ དེ་འོད་དུ་ཞུ་ནས་རང་ལྷན་ཅིག་སྐྱེས་པ་ལ་ཐིམ། དེའི་ཉི་མའི་དཀྱིལ་འཁོར་ལ། དེ་ཧཱུཾ་ལ། དེ་ཞབས་ཀྱུ་ལ། དེ་འ་ལ། འ་ཧ་ལ། ཧ་ཟླ་ཚེས་ལ། དེ་ཐིག་ལེ་ལ། དེ་ནཱ་ད་
ལ༑ དེ་བསམ་གྱིས་མི་ཁྱབ་པར་ཕྱག་རྒྱ་ཆེན་པོའི་ངང་དུས་རྒྱུན་ཆད་མེད་པར་མཉམ་པར་བཞག་ན། ཅི་གསུང་བཀའ་བཞིན་བསྒྲུབ་ཅིང་ལས་ཐམས་ཅད་བྱེད་པར་འགྱུར་རོ། །སྲོག་གཉིས་པ་
ནི༑ སྟོང་པའི་ངང་ལས་ཡེ་ཤེས་མགོན་པོ་ཕྱག་བཞི་པར་བསྒོམ། དེའི་ཐུགས་ཀར་ལྷན་སྐྱེས་ཡབ་ཡུམ་བསྒོམ། དེའི་ཐུགས་ཀར་རང་གི་རྩ་བའི་བླ་མ་བསྒོམ། དེའི་ཐུགས་ཀར་པཾ་ལས་ ༷

༥༄༅། །པདྨ། རཾ་ཉི་མའི་དཀྱིལ་འཁོར་གྱི་སྟེང་དུ་ཡི་གེ་ཧཱུཾ་མཐིང་ནག་ཅིག་བསམ། དེའི་ཐ་མར་སྔགས་འོད་ཟེར་དང་བཅས་པ་གཡས་སྐོར་དུ་བསམ། ལྟེ་འོག་རྩ་མདུན་
གྲུ་གསུམ་གྱི་ནང་དུ་འོད་ཤིན་ཏུ་འབར་བ་ཅིག་བསམ། དེ་ལྟར་རྒྱུན་ཆད་མེད་པའི་མཉམ་པར་བཞག་ན། ནག་པོ་ཆེན་པོ་དམ་ལ་འདུ་ཞིང་བཀའ་ཉན་ནོ། །སྲོག་གསུམ་པ་ནི་ཡི་གེ་བཅུ་པའི་སྟེང
དུ༑ གསུམ་སྟེ་བཅུ་གསུམ་པའོ། །ཨོཾ་བཛྲ་ཀ་ཝུ་ཝ་ཝཱ་པ་ཤ་ཡཾ་མ་ཧཱ་ཀཱ་ལ་ཡ་ཧཱུཾ་ཧཱུཾ་ཕཊ། འདི་ནི་བྱ་རོག་ཅན་གྱི་སྙིང་པོ་ཐུན་མོང་མ་ཡིན་པའོ། །སྲོག་བཞི་ནི། འཁྲུལ་པའི་སྲོག་ཡི་གེ་ཏྲི་
སེར་པོ་བསྒོམ་པ་ནི་དྲག་པོའོ། །མངོན་སྤྱོད་སྲོག་དང་ཆོ་འཕྲུལ་དུས་སུ་དགོས་པའོ། །དེ་ལ་དང་པོ་ཞལ་ཉེ་བར་བལྟ་བའི་གདམས་པ་ཐུན་མོང་མ་ཡིན་པའི་གནད་ཀྱི་གདམས་པ་ཝ་པ་ཞེས་འཇུག་
པའོ༑ །དེ་ནས་རང་ལྷན་སྐྱེས་སུ་བསྒོམ། དེའི་མདུན་དུ་པཾ་ལས་པདྨ། རཾ་ལས་ཉི་མའི་སྟེང་དུ་ཡི་གེ་ཧཱུཾ་མཐིང་ནག་ཅིག་བསམ། དེ་ལས་འོད་འཕྲོས་པས་གདུག་པ་ཅན་ཐམས་ཅད་ཚར་བཅད་
ལ་ཚུར་འདུས་ཧཱུཾ་ལ་ཐིམ། ཧཱུྂ་ཡོངས་སུ་གྱུར་པ་ལས་ཡེ་ཤེས་མགོན་པོ་ཕྱག་བཞི་པ་གཡས་ཀྱི་དང་པོ་ན་བེ་འབྲས་གྲི་གུག་དང་བཅས་པ་འཛིན་པ་གཡོན་གྱི་དང་པོ་ན་དགྲ་བོའི་སྙིང་ཁྲག་དྲོན་མོས་

ཐོད་པ་གང་བ་འཛིན་པ། གཡས་ཀྱི་འོག་མ་ན་རལ་གྲི་རིན་པོ་ཆེ་འབར་བ་བསྣམས་པ། གཡོན་གྱི་འོག་མ་ན་ཁ་ཊཱཾ་ག་བསྣམས་པ། སྐུ་ཆེ་ལ་ཡན་ལག་རགས་པ། ཐུང་ལ་བརྗིད་ཆེ་
བ༑ སྟག་ལྤགས་ཀྱི་ཤམ་ཐབས་ཅན། སྐྲ་མདོག་མཐིང་ནག རྒྱུ་མ་དང་མི་མགོའི་ཕྲེང་བས་བརྒྱན་པ། ཨོག་ཚོམ་དང་དབུ་སྐྲ་སེར་བ་གྱེན་དུ་བརྫེས་པ། སྨིན་མ་ཤིན་ཏུ་འཁྱོག་པ། སྤྱན་
གསུམ་དང་ལྡན་པ། ཞལ་འཛུམ་བག་དང་བཅས་པ་བསྐྱེད། ལས་མགོན་གསུམ་ཡང་བཞེངས་སྐུར་བསམ། སྐུ་གསུང་ཐུགས་བྱིན་གྱིས་བརླབ། ནཱ་ལནྡ་ནས་ཡེ་ཤེས་མགོན་པོ་སྤྱན་དྲངས་
ལ་བསྟིམ། དེའི་ཐུགས་ཀར་པཾ་ལས་པདྨ། རཾ་ལས་ཉི་མའི་སྟེང་དུ་ཧཱུཾ་བཞེངས་པ་ཅིག་བསམ། མདུན་གྱི་སྐུ་དང་ཐུགས་ཀའི་ཧཱུཾ་དང་ལས་མགོན་གསུམ་ཡང་འདར་ཕྲི་ལི་ལི་བསྒོམ། ཨོྃ་བཛྲ་
ཀ་ཝུ་ཝ་ཝཱ་པ་ཤ་ཡ་མ་ཧཱ་ཀཱ་ལ་ཡ་ཧཱུཾ་ཧཱུཾ་ཕཊ། ལས་སྦྱོར་དུས་སུ་འཇུག་པ་ནི། འཁྲུལ་པའི་སྲོག་ཏྲིའོ་ཨོཾ་མ་ཧཱ་ཀཱ་ལ་སུ་ཏྲི་ཡ་མ་དུ་ཛ། ལ་སོགས་ལས་མགོན་གྱི་སྔགས་འཇུག་པ་ཡིན་ནོ། །ལྟེ་
བའི་འོག་ཏུ་རྩ་མདུད་གྲུ་གསུམ་གྱི་ནང་དུ། ཡི་གེ་ཏྲི་སེར་པོ་བསྒོམ་དུས་སུ། མདུན་དུ་ཡེ་ཤེས་པ་དང་ལས་མགོན་གསུམ་པོ་འདར་བ་གནད་ཆེ། ཐུན་མགོ་ཐམས་ཅད་དུ། ༀ་ཨཱཿ ཧཱུཾ་ལན་

༅། །གསུམ་དུ་བཟླས། རང་གི་སྤྱི་བོར་འཁོར་ལོ་དཀར་པོ་ཨོཾ་གྱིས་མཚན་པ། མདུན་དུ་ཡང་དེ་ལྟར་བསྒོམ། དེ་ནས་མདུན་གྱི་ཡེ་ཤེས་པའི་ནུས་པ་བླངས་རང་ལ་
ཐིམ༑ ཡང་རང་གི་མགྲིན་པའི་པདྨ་དམར་པོ་་ཨཱཿ ས་མཚན་པ་སྔར་དང་འདྲ། ཐུགས་ཀ་ཧཱུཾ་རྡོ་རྗེ་སྔོན་པོ་ཧཱུཾ་གིས་མཚན་པ་སྔར་བཞིན། ནུས་པ་བླངས་པར་བསྒོམ། སྤྲོ་བསྡུ་དེ་ལྟར་བྱ། ཨོཾ་
ཨཱཿ ཧཱུཾ༑ ཡང་ལན་ཉི་ཤུ་རྩ་གཅིག་རེ་བརྗོད་གསུང་ཡང་ནཱ་ལནྡ་དང་བསིལ་བའི་ཚལ་ནས་ཀྱང་སྐུ་གསུང་ཐུགས་ཀྱི་ནུས་པ་སྤྱན་དྲངས་ལ་རྡོ་ཚན་ལ་ཁ་བ་བབ་པ་བཞིན་བསྟིམ། ཆགས་པ་དབང་དུ་
བསྡུ་བ་ནི། རླུང་སྣ་བུག་གཡོན་དུ་རྒྱུ། ཆགས་པ་སྐྱེས་དུས་སུ་རང་ཡེ་ཤེས་མགོན་པོ། མདུན་དུ་དུགས་ཆགས་པའི་ཡུམ་དགའ་བྱེད་དབང་ཕྱུག་མ་བསམ་ལ། སྙོམས་འཇུག་བྱས་
པས༑ རྩ་ཐམས་ཅད་ནས་བདེ་བ་བྱུང་དུས་སུ་ནཱ་ལནྡ་དང་བསིལ་བའི་ཚལ་ནས་ལ་སོགས་པའི་ཆོས་སྐྱོང་བསྐུལ་ནས་སིབ་སིབ་ཐིམ་པར་བསམ། རྩ་ཐམས་ཅད་གནས་ཉི་ཤུ་རྩ་བཞི། ཐིག་ལེ་
བཞི་
མ་ཐམས་ཅད་ཆོས་སྐྱོང་དུ་བྱེད་པས་གཞན་ན་མི་བཙལ། དྲག་པོ་ལས་ལ་སྦྱོར་བ་ནི། རླུང་སྣ་བུག་གཡས་སུ་རྒྱུ། ཞེ་སྡང་སྐྱེས་པའི་དུས་སུ། དགྲ་མདུན་ན་ཡོད་པར་བསམ། རྩ་གསུམ་

གསལ་གདབ། དབུས་ཡེ་ཤེས་པ་གཡས་བྱ་རོག་གདོང་ངོ་། གཡོན་ཡུམ། དེ་ལྟར་མདུན་གྱི་དགྲ་ཡང་ཡོང་བར་བསམ། དེ་ཡང་དགྲ་བོའི་རྩ་གཡས་ཀྱིས་ལས་མགོན་ཚིག་པ་གཏིང་ནས་
ལོག་ནས། གྲི་གུག་གཡུགས་པས་རྩ་གཡས་པ་བཅད་པས་ཁོའི་ཞེ་སྡང་གི་རྟོག་པ་ཐམས་ཅད་ཡེ་ཤེས་ལ་ཐིམ། ཡང་ཡུམ་ཁྲོས་ནས་རལ་གྲི་གཡུགས་པས་རྩ་གཡོན་པ་བཅད། ཆགས་པའི་
རྟོག་པ་ཐམས་ཅད་ཡེ་ཤེས་ལ་ཐིམ། ཡེ་ཤེས་པས་ཀྱང་རལ་གྲི་གཡུགས་པས། རྩ་དབུ་མ་བཅད། གཏི་མུག་གི་རྟོག་པ་ཐམས་ཅད་འགགས། ཡེ་ཤེས་པ་རྩ་དབུ་མར་ཡར་བྱོན་སྙིང་ཚལ་པར་
བཏང་༑ རྣམ་ཤེས་ནྀ་མར་མེ་ལྟར་གསལ་བ་དེ། ཀ་པཱ་ལར་བཅུག གྲི་གུག་གིས་ཁ་བཅད། སྣ་བུག་གཡས་ནས་ཡར་བྱོན། རང་གི་སྣ་བུག་གཡོན་དུ་ཐིམ་པས་རྩ་གསུམ་འདུས་མདོར་
ཡུམ་གྱི་བྷ་གར། རྣམ་ཤེས་བཅུག་སྙོམས་འཇུག་བྱས་པས། རྡོ་རྗེ་བྷ་ག་ལྕགས་བསྲེགས་འདྲ་བ་གཉིས་གཉིས་ཀྱི་བར་དུ་རྣམ་ཤེས་བཏགས་པས་ཕྱེ་མར་འཐོར་བ་བྱ་རོག་གདོང་ཅན་གཉིས་ཀྱིས་
རྩོད་ཅིང་ཟ་བར་བསམ་མོ། །དབུ་མས་ཉེས་པ་བསམ་པ་ནི། ཡེ་ཤེས་པ་མ་འཆུན་ན་རླུང་སྣ་བུག་གཉིས་སུ་རྒྱུ་དུས་སུ་ཡེ་ཤེས་པ་སྲས་སུ་བྱེད་པ་ལ་སོགས་པ་གང་རུང་བྱ། ཕྱག་རྒྱ་ཆེན་པོའི་

༄༅། །ངང་ལ་བཞག །གསང་རྟེན་གྱི་གནད་འདི་མ་ཤེས་ན། སྒྲུབ་པ་པོ་ལ་བོགས་མི་ཐོན། བཟླས་པ་སྲོག་གི་གནོན་མི་ཤེས་ན། ནག་པོ་ཕྱག་བཞི་པ་མི་འགྲུབ་པ་ཡིན་
།བཟླས་སྲོག་གི་གནད་ལ། ༀ་མ་ཧཱ་ཀཱ་ལ་ཅེས་པ་འདི། མགོན་པོ་སྤྱིའི་སྙིང་པོ་ཡིན། འདིས་ནག་པོ་ཆེན་པོ་ཕྱག་བཞི་པ་མི་འགྲུབ་པ་ཡིན། དགོས་ཀྱི་སྲོག་སྙིང་ཡིག་འབྲུ་བཅོ་ལྔ་པ་
བཏགས་ན། ཞལ་མྱུར་དུ་མཐོང་མ་མཐོང་ཡང་རྟགས་ཁྱད་པར་ཅན་མྱུར་དུ་འབྱུང་། དེ་ནས་རང་ལྷན་སྐྱེས་སུ་བསྒོམ། དེའི་མདུན་དུ་ནག་པོ་ཆེན་པོ་སྒྲུབ་ཐབས་ལྟར་བསྐྱེད། ཨོྃ་བཛྲ་ཀ་ཝུ་ཝ་
J
ཝཱ་པ་ཤ་ཡ་མ་ཧཱ་ཀཱ་ལ་ཡ་ཧཱུྃ་ཧཱུྃ་ཕཊ། ༀ་ཀི་ནི་ཤ་ར་སྙིང་ཀ་རག་ཙིཏྟ་སྲོག་དུང་དུང་དུན་དུན། བྲེང་བྲེང་ཛ་ཛ་ཧཱུཾ་ཅེས་ནུས་ཚད་བགྲང་ངོ་། །དཔལ་ནག་པོ་ཆེན་པོ་དབང་དུ་འདུ་ཞིང་ལས་ཉན་པ་
གསང་རྟེན་གྱི་གནད་འདི་ཡིན་པས། གསང་རྟེན་ལུས་ལ་འཆང་བ་གལ་ཆེ། ཞལ་ལས་ཤེས་པར་བྱ་ཅེས་གསུངས་པ་ནི། དེ་ལ་གསང་རྟེན་གྱི་གནད་ནི་འདི་ལ་རང་དཔལ་ཧེ་རུ་ཀ་ཡབ་ཡུམ་དུ་
* བསྒོམ་པའམ། ཡང་ན་རྡོ་རྗེ་རྣལ་འབྱོར་མར་བསྒོམས་པའི་གསང་གནས་སུ། ཆོས་འབྱུང་སྔོན་པོ་བསམ་མོ། །དབུས་སུ་དཔལ་ནག་པོ་ཆེན་པོ་ཆགས་པར་བྱེད་པའི་ཡུམ་དགའ་བྱེད་དབང་ཕྱུག་

མ་ཞལ་ཅིག་ཕྱག་བཞི་མ་གཡས་དང་པོ་ན་རལ་གྲི། གཉིས་པ་ན་ཚངས་པའི་མགོ་ཁྲག་འཛག་པ་བསྣམས་པ། གཡོན་དང་པོ་ན་སྙིང་། གཉིས་པ་ན་མདའ་གཞུ་བསྣམས་པའོ། །དེའི་གསང་
གནས་སུ་ཡབ་ཀྱི་ས་བོན་ཧཱུཾ་ནག་པོ་སྣམ་ལ་འདྲིལ་བ་འཚེར་ལ་འོད་དུ་འབར་བ་ཅིག་བསམ། ངོ་བོ་ལ་མགོན་པོ་གསུམ་ཡིན་པའི་བྱ་རོག་སྣུམ་ཞུང་ངེ་བ། མི་ཆེ་བ་གསུམ་ཧཱུཾ་ལ་བསྐོར་བར་བྱེད་
ཅིང་ལིང་ལིང་ལྡིང་བར་བསམ། འདི་དམ་ཚིག་ཏུ་ཉིན་ལན་གསུམ་མཚན་ལན་གསུམ་དུ་དྲན་པ་ཙམ་བྱའོ། །སྒྲུབ་པའི་དུས་སུ་གྲངས་ཅི་མང་བསྒོམ། གསང་རྟེན་ལུས་ལ་བཅང་བ་ནག་པོ་ཆེན་
པོ་དབང་དུ་འདུ་ཞིང་ལས་ཉན་པ་ཡིན་པས། གསང་རྟེན་ལུས་ལ་འཆང་བ་གལ་ཆེ། དེས་ནག་པོ་ཆེན་པོ་ལུས་དང་གྲིབ་མ་བཞིན་དུ་འགྲོགས་པར་འགྱུར་རོ། །དེ་ལྟར་ཡེ་ཤེས་ཀྱི་མགོན་པོ་གྲུབ་
ནས༑ ལས་མགོན་རང་བཞིན་གྱིས་བཀའ་ཉན་ནོ་ལས་བྱེད་དོ། །དཔེར་ན་རྒྱལ་པོ་དབང་དུ་འདུས་པའི་བློན་པོ་དང་འདྲའོ། །དེ་ལ་སྒྲུབ་པ་ཐོད་ནག་ལྟར་བྱས་ཀྱང་དཀའ་བར་བྱུང་ན། ཡང་
འདི་ལྟར་བྱས་ཏེ། རང་ཧེ་རུ་ཀར་གསལ་བར་བསྒོམ། མདུན་དུ་ཡེ་ཤེས་མགོན་པོ་བསྒོམས་ལ། དེ་ནས་དཔལ་ཆེན་པོ་གཉིས་ཀྱི་ཐུགས་ཀ་ནས། རང་རང་གི་སྔགས་འོད་ཟེར་དང་བཅས་པ་

༄༅། །ཁོའི་ལུས་དཀྲིས་པས་ཁོ་རང་དབང་མེད་པར་ཁྲོས་པས་ཚིག་པ་གཏིང་ནས་ལོག་པ། དམ་ཉམས་ཀྱི་དགྲ་བོ་ཁྱུར་ཁྱུར་ཟོས་པར་བསམ་ཞིང་། དཔལ་ཆེན་པོ་གཉིས་
k
ཀྱི་སྔགས་བར་དུ་ལས་མགོན་གྱི་སྔགས་བཅུག་ལ་བཟླས་སོ། །དེས་རྨི་ལམ་མམ་དངོས་སུ་རྟགས་འབྱུང་ངོ་། །དུས་ཁ་བསྒྱར་བས་ཆོག་གསུང་ངོ་། །གནད་ཀྱི་གདམས་པ་ཐུན་མོང་མ་ཡིན་པ་
ཞལ་གདམས་ཤིན་ཏུ་གསང་ངོ་། །བཀའ་རྒྱ་ཡོད་དོ། །བསྙེན་པའི་དུས་སུ་ཧེ་རུ་ཀའི་ཐུགས་ཀ་ནས། ཧཱུཾ་མཐིང་ནག་ལས་འོད་ཕར་འཕྲོས་ནས་དཀྱིལ་འཁོར་སྟེང་དུ་བྱོན་པར་བསྒོམ། དེ་གྱུར་
པ་ལས་ནག་པོ་གཞུང་བཞིན་བསྐྱེད་དེ་ནག་པོ་སྲས་ཀྱི་ཚུལ་དུ་བསྒོམ་པའོ། །དེས་བཀྲ་ཤིས་ཤིང་འཁུ་ལྡོག་མི་ཡོང་ངོ་། །འཇམ་པ་ལ་སོགས་པའི་ཡོན་ཏན་མང་པོ་ཡོད་དོ། །བསྙེན་སྒྲབ་ཐམས་
ཅད་ལ་འབྲུ་གསུམ་གྱིས་བྱིན་གྱིས་བརླབ། དེ་ནས་ནང་རྒྱས་བྱེད་ནའང་ཕ་རོལ་པོས་མི་ཐུབ་ཡིན། རྒྱུ་མཚན་ནི་དུས་གསུམ་གྱི་སངས་རྒྱས་ཐམས་ཅད་སྐུ་གསུང་ཐུགས་ཀྱི་ངོ་བོ་ཡིན་པའི་ཕྱིར་
༈ རོ༑ །ལྟེ་བའི་འོག་ན་རྩ་ཁ་ཁ་མུ་ཁ་སོར་བརྒྱད་པ་བྱ་བ་ཅིག་ཡོད། བདེ་མཆོག་རྩ་རྒྱུད་ནས། ྋ ཀ་ཀའི་གདོང་སོགས་བརྒྱད་པོ་ནི། །དྲོད་དང་དད་པ་འཕེལ་བྱེད་ཡིན། །ཅེས་

གསུངས༑ ལམ་འབྲས་ཀྵ་ཡིན་རྟེན་འབྲེལ་དུ་བཞེད། དཔལ་ནཱ་རོ་པས་མཆོག་ཐུན་མོང་གི་ཡོན་ཏན་མ་ལུས་པ་ཅིག་འབྱུང་བའི་གནས་སུ་བཞེད། དཔལ་ཆེན་རྒ་ལོ་ནི། ཡེ་ཤེས་མགོན་པོ་
གཞན་དུ་མེད་དེ། རང་གི་ལུས་ལ་རྒྱུན་ཆགས་སུ་གནས་པའི་ཡིན་གསུང་། འོན་ཀྱང་གདམས་ངག་གི་གནད་མ་ཤེས་ན་ཡོན་ཏན་འབྱུང་པ་དཀའ་བར་འདུག་གསུང་། ལུས་ལ་གནས་པའི་རྒྱུ་
མཚན་ཅི་ལྟར་ཡིན་སྙམ་ན། ལྟེ་བའི་འོག་ན་རྩ་མདུད་གྲུ་གསུམ། བྱ་རོག་གི་གདོང་པ་འདྲ་བ་ཅིག་ཡོད་པ་དེ་ཡེ་ཤེས་མགོན་པོ་དངོས་ཡིན། རྩ་གསུམ་པོ་དེ་ཡང་བྱ་རོག་གདོང་ཅན་ལ་སོགས་
མགོན་པོ་གསུམ་པོ་དེ་ཡིན། རྩ་བྲན་རྣམས་ཆོས་སྐྱོང་གཞན་རྣམས་ཡིན། རྩ་མདུད་གྲུ་གསུམ་གྱི་ནང་དུ་དྭངས་མའི་སྲོག་གནས་པའི་སྲོག་གསང་རྟེན་ལུས་ལ་འཆང་བའི་གནད་གསུམ་པོ་
འདི༑ དུས་རྒྱུན་ཆད་མེད་པར་བསྒོམ་པ་གནད་ཤིན་ཏུ་ཆེའོ། །རྩ་མདུད་གྲུ་གསུམ་གྱི་ནང་དུ་ཁྱད་པར་དུ་ཐུན་མོང་མ་ཡིན་པ་བསྒོམ་པའི་གནད་ཡིན་ཏེ། ཡེ་ཤེས་མགོན་པོ་ཕྱག་བཞི་པ་སྐ་ཆུང་ལ་
རགས་པ་སྲན་མ་ཙམ་ཅིག་བསྒོམ། ཚུལ་དེ་ལྟར་ཤེས་ཤིང་ཉམས་སུ་བླངས། བསྙེན་སྒྲུབ་ལ་སོགས་པ་ཡུན་རིང་པོ་ལ་ལྟོས་མི་དགོས་པར་མྱུར་དུ་ཞལ་མཐོང་། ཞི་རྒྱས་དབང་དྲག་ལ་སོགས་74

།པའི་ཡོན་ཏན་མ་ལུས་པར་འབྱུང་བར་འགྱུར་རོ། །རྡོ་རྗེ་ཕ་ལམ་དང་འདྲ་སྟེ། དམ་ཉམས་ཀྱི་སྲོག་རྩ་དམར་པོ་རྩད་ནས་གཅོད་ཅིང༌། ལྷ་མ་སྲིན་གདུག་པ་ཅན་
ཐམས་ཅད་ཚར་གཅོད་པར་འགྱུར་རོ། །ལས་དང་ཉོན་མོངས་པ་དང༌། ཤེས་བྱའི་སྡིག་སྒྲིབ་ཐམས་ཅད་བསྲེགས་ཏེ། བདུད་ཚོགས་ཐམས་ཅད་བཅོམ་ནས་རྡོ་རྗེ་ལྟ་བུའི་ཏིང་ངེ་འཛིན་ཐོབ་པར་
འགྱུར་རོ། །བསྟེན་པའི་གཏོར་མ་ལ་གཉིས་ཏེ། རྫས་སུ་བསྒོམ་པ་དང་། ལྷར་བསྒོམ་པའོ། །དེ་གཉིས་གང་ལ་ཡང་། དང་པོ་བག་ཕྱེ་རྗེན་འཐགས་བྱས་ལ། ཟང་གཞོང་ལ་སོགས་པའི་
རིན་པོ་ཆེའི་སྣོད་གཙང་མའི་དབུས་སུ་བཤོས་བུ་ཁྲུ་གང་པ་ཡན་ཆད་བྱ། ཆུང་བ་གསུམ་མཐོ་གང་རེ་བྱ། སྨན་སྣ་ཚོགས་དང་། སྟག་རས། གཟིགས་རས། དར་དམར་སེར་ཕྲུགས་གསུམ་
མདའ་རྒོད་སྒྲོ་མ་ལ་བཏགས་པ་ཁྲིའུའམ། ང་ལའི་སྟེང་དུ་བཞག་གོ །དེ་ནས་དར་ནག་གིས་ཞལ་ཁེབས་བྱས་ལ་མིས་མ་མཐོང་བར་བྱའོ། །མི་ཤ་ལ་སོགས་པས་བརྒྱན་ལ། རང་ཡི་དམ་དུ་
བསྒོམས་ལ། ཡེ་ཤེས་མགོན་པོ་ཕྱག་བཞི་པར་བསྐྱེད། ཆུང་བ་གསུམ་པོ་གདོང་ཅན་དུ་བསྐྱེད་ལ། ནཱ་ལནྡ་དང་བསིལ་བའི་ཚལ་ལ་སོགས་པ་ནས་སྤྱན་དྲངས་ལ་བསྟིམ། ཕྱིས་གཏོར་མ་ ྚ

གཤེགས་ན་ལྷ་རྣམས་འོད་དུ་ཞུ་ནས་རང་གི་ཐུགས་ཀར་བསྡུའོ། །རྫས་སུ་བསྒོམ་ན་གཏོར་མ་གོང་དང་འདྲ། ཁྱད་པར་དུ་བཤོས་བུ་དབུས་མ་དེ་ཁྲག་གི་རྦ་ཀློང་འཁྱིལ་བ་གཅིག་ཏུ་
བསམ༑ དེའི་དཀྱིལ་དུ་པདྨའི་སྡོང་པོ་ཆེན་པོ་ཅིག་བསམ།ྋ དེའི་ལྟེ་བ་ལ་ཡེ་ཤེས་མགོན་པོ་བསམ། བཤོས་བུ་ཆུང་བ་གསུམ་ལས་མགོན་གསུམ་ལ་སོགས་པས་གཙོ་བྱས་པའི་ནག་པོ་
སྟོང་༑ ཤ་ཟ་འབུམ། མ་མོ་བྱེ་བ། ཌཀི་མ་བསམ་གྱི་མི་ཁྱབ་པ་དང༌། དཔལ་མགོན་ལྷ་མ་སྲིན་སྡེ་བརྒྱད་ལ་སོགས་པ་ཐམས་ཅད་སྤྲིན་གཏིབས་པ་བཞིན་དུ་བསམ། ཁྲག་རྦ་ཀློང་
ངམ༑ འདོད་པའི་ཡོན་ཏན་ལྔ་རང་ཆས་སུ་ཡོད་པར་བསམ་ལ། གཙོ་འཁོར་ཐམས་ཅད་དེ་ལ་ཆགས་པར་བསམ་ལ། ཕྱིས་གཏོར་མ་གཤེགས་ཙམ་ན། རི་རྩེ་མཐོན་པོ་ལ་བསྐྱལ་ལོ།
མགོན་པོའི་ཞལ་གདམས་གསང་བའི་མན་ངག་ཡི་གེར་བཀོད་པ་བཟོད་པར་གསོལ། བཀའ་རྒྱ་ཡོད། གསང་རྒྱ། ས་མ་ཡ་ཐཱ། ས་མ་ཡ་ཐཱ། འདི་ཡི་བརྒྱུད་པ་ནི། འཕགས་པ་ཀླུ་སྒྲུབ་
སྙིང་པོ། དེས་རྡོ་རྗེ་དྲིལ་བུ་པ། དེས་ཁ་ཆེ་བྱང་ཆུབ་བཟང་པོ་ལ། དེས་རྡོ་རྗེ་གདན་པ་ལ། དེས་ཨ་བྷྱ་ཀ་ར། དེས་རྩ་མི་ལོཙྪ་བ་ལ། དེས་དཔལ་རྦ་ལོཙྪ་ལ། དེས་དཔལ་ཕག་མོ་གྲུ་པ་

༄༅། །ལ། དེས་ཆོས་རྗེ་ལ། དེས་ཀླུ་ལུང་བྲག་པ་ལ།དེས་སློབ་དཔོན་མལ་གྲོ་བ་ལ། དེས་སློབ་དཔོན་རྡོ་རྗེ་དཔལ་ལ། དེས་སློབ་དཔོན་སྔགས་པ་ལ། དེས་སློབ་
དཔོན་མགོན་པོ་གཞོན་ནུ་བ་ལ་གནང་བ་ལགས་སོ། །དེས་སིཾང་ཧ་དྷཱ་ཛ་ལ། དེས་བདག་ལའོ། །མངྒ་ལཾ།། །།
78(B)

BlankPage AsPerOriginalDocument
78(B)

༄༅། །དཔལ་ནག་པོ་ཆེན་པོའི་གཞུང་ལགས་སོ།།

༄ ༅། །དཔལ་ལྡན་ཁྲག་འཐུང་འགྲོ་བའི་མགོན། །ལྷ་མོ་དང་བཅས་འཁོར་ལོ་ལ། །བཏུད་དེ་ནག་པོ་ཆེན་པོ་ཡི། །བསྒྲུབ་པའི་
རིམ་པ་བྲི་བར་བྱ། །དབང་གི་སྨིན་བྱས་དམ་ཚིག་ལྡན། །བླ་མ་ལ་གུས་སྙིང་རྗེ་ཆེ། །ཤེས་རབ་བཟོད་ལྡན་བརྩོན་འགྲུས་ཆེ། །སྒྲུབ་ལ་དཔའ་བའི་
སྔགས་པ་ཡིས། །ཡིད་འོང་དབེན་པའི་གནས་དག་གམ། །རི་བོ་དུར་ཁྲོད་མ་མོ་དང་། །གཤིན་རྗེ་འཇིགས་སུ་རུང་བ་ཡི། །གནས་སུ་ཁྲག་དང་དུག་
སོགས་ཀྱིས། །བྱུགས་ལ་བདེ་བའི་སྟན་འདུག་སྟེ། །རང་ཉིད་འདོད་ལྷའི་རྣལ་འབྱོར་དུ། །ཞུགས་ཏེ་སེམས་ཅན་འཚེ་བ་དང་། །བླ་མ་ལ་སྨོད་བསྟན་

༄ ༅། །ལ་སྡང༌། །དེ་དག་རབ་ཏུ་ཞི་བྱའི་ཕྱིར། །བདག་གིས་ནག་པོ་བསྒྲུབ་པར་བྱ། །སྙམ་དུ་བློ་ནི་བསྐྱེད་བྱས་ལ། །ཕྱི་དང་
ནང་གི་དངོས་པོ་རྣམས། །སྐད་ཅིག་སྟོང་པར་བསྒོམ་བྱས་ཏེ། །རང་ཉིད་ཡི་དམ་ལྷར་བསྐྱེད་པའི། །མདུན་དུ་པདྨ་ཉི་མ་ལ། །གནས་པའི་ཡི་གེ་ཧཱུྃ་
ནག་པོ། །བསམ་ཏེ་དེ་ཡི་འོད་ཟེར་གྱིས། །གདུག་པ་མ་ལུས་ཞི་བྱས་ཏེ། །འགྲོ་ཀུན་བདེ་བ་ལ་བཀོད་ནས། །སླར་འདུས་ཧཱུཾ་ལ་ཞུགས་གྱུར་ཏེ།
ཡི་གེར་གྱུར་པ་སྐད་ཅིག་གིས། །བྱ་རོག་མིང་ཅན་ནག་པོ་ཆེ། །ཞལ་གཅིག་ཕྱག་བཞི་གཡས་པ་ཡི། །དང་པོ་བྷེ་རྩའི་འབྲས་བུ་དམར། །གཉིས་པ་

རལ་གྲི་འཛིན་པའོ། །གཡོན་གྱི་དང་པོ་རཀྟ་ཡི། །རབ་ཏུ་བཀང་བའི་ཐོད་པ་འཛིན། །གཉིས་པ་ཁ་ཊཾ་འཛིན་པའོ། །སྟག་གི་ལྤགས་པས་སྨད་དཀྲིས་ཤིང༌། །དབུ་སྐྲ་སྨིན་མ་ཨག་ཚོམས་
སེར༑ །སྤྱན་གསུམ་མཆེ་གཙིགས་འཇིགས་བྱེད་པ། །ཐོད་པ་རིན་ཆེན་སྦྲལ་གྱིས་བརྒྱན། །སྣ་ཚོགས་པདྨ་ཉི་སྟེང་དུ། །དཔའ་བོའི་འདུག་སྟངས་ཀྱིས་གནས་པའོ། །དེ་ནས་རང་གི་ཐུགས་
ཀ་ཡི། །ས་བོན་ལས་འཕྲོས་འོད་ཟེར་གྱིས། །ཡེ་ཤེས་སེམས་དཔའ་སྤྱན་དྲངས་ཏེ། །མཆོད་ལ་ཛཿ ཧཱུྃ་བཾ་ཧོཿ ཡིས། །དགུག་གཞུག་བརྟན་དང་མཉེས་པར་བྱ། སྤྱི་བོ་མགྲིན་པ་སྙིང་ཁ་
རུ༑ །པདྨ་ལ་གནས་ཉི་ཟླ་ཡི། །སྟེང་དུ་ཨོཾ་ཨཱཿ ཧཱུྃ་གསུམ་གྱིས། །སྐུ་གསུང་ཐུགས་ནི་བྱིན་གྱིས་བརླབས། །ལེགས་མཆོད་བསྟོད་དེ་དེ་ནས་ནི། །ༀ་མ་ཧཱ་ཀཱ་ལ་ཧཱུྃ་ཕཊ། །ཅེས་པའི་
སྔགས་ཀྱིས་ཅི་ནུས་སུ། །མན་ངག་བཞིན་དུ་བཟླས་པར་བྱ། །སྤྲོ་ན་གཏོར་མ་བྱིན་བརླབས་ཏེ། །རང་སྔགས་ཀྱིས་ནི་བསྔོ་བར་བྱ། །ལེགས་མཆོད་བསྟོད་དེ་དེ་ཉིད་ཀྱི། །རྐང་པ་བརྒྱད་པས་
བསྟོད་པར་བྱ། ྋ།ཞི་རྒྱས་དབང་དང་མངོན་སྤྱོད་ཀྱི། །ལས་རྣམས་གང་ཡིན་དེ་བཅོལ་བྱ། །དེ་ནས་ཡེ་ཤེས་གཤེགས་སུ་གསོལ། །དམ་ཚིག་རང་ལ་བསྡུ་བར་བྱ། །དེ་ལྟར་བློ་ལྡན་སྔགས་*
32

༄༅། །པ་ཡིས། །ཇི་སྲིད་མཚན་མ་མ་བྱུང་གི །བར་དུ་འབད་དེ་བསྒྲུབ་པར་བྱ། །མཚན་མ་བྱུང་ནས་བླ་མ་ཡི། །མན་ངག་བཞིན་དུ་ལས་ལ་སྦྱར། བླ་མའི་གསུང་གི་
གོམས་པ་རྗེས་འབྲངས་ནས་བདག་གིས་འདིར། ནག་པོ་ཆེན་པོའི་བསྒྲུབ་པའི་རིམ་པ་བྲིས་པ་ལས། བསོད་ནམས་ཐོབ་པ་དེས་ནི་འགྲོ་བ་མ་ལུས་པ། །བགེགས་ཚོགས་ཞི་ནས་ཐུབ་དབང་མྱུར་
ཛགསུམ་ཐོབ་ཤོག །དཔལ་ནག་པོ་ཆེན་པོ་ཕྱག་བཞི་པའི་སྒྲུབ་པའི་ཐབས། །སློབ་དཔོན་འཕགས་པ་ཀླུ་སྒྲུབ་ཀྱི་རྗེས་སུ་འབྲངས་ཏེ། །སློབ་དཔོན་ཨཱརྻ་དེ་ཝས་མཛད་པ་རྫོགས་སོ། །དེ་ཉིད་ཀྱི་སྟེང་ནས་
༣དཔལ་ཕག་མོ་གྲུ་པས་སྒྲུབ་ཐབས་འདི་མཛད་དོ།།
84(B)

BlankPage AsPerOriginalDocument 84(B)

༄༅། །ནག་པོ་ཆེན་པོའི་སྔགས་ཀྱི་ཐེམ་ཡིག་བཞུགས་སོ།།
ཡིག་

༄༅། །དཔལ་ཧེ་རུ་ཀ་ལ་ཕྱག་འཚལ་ལོ། །དཔལ་ལྡན་ནག་པོ་ཆེན་པོ་ཡི། །བསྙེན་དང་སྒྲུབ་དང་གསད་པ་དང་། །སྤུ་གྲི་མ་མོའི་
ཁྲག་ཟོར་དང༌། །སྨྱོར་བཞུག་ཆོ་འཕྲུལ་བཏང་བ་དང་། །བསྲེག་དང་མནན་པ་ལ་སོགས་པའི། །སྔགས་ཀྱི་ཐེམ་ཡིག་བཤད་པར་བྱ། །བསྙེན་པའི་
q(
98སྔགས་རྣམས་མ་ཐེམ་ན། །རི་དྭགས་སྨིག་རྒྱུར་བསྙག་པ་འདྲ། །སྒྲུབ་པའི་སྔགས་རྣམས་མ་ཐེམ་ན། །མཚོན་རྣོན་ཁ་ལ་ངར་མེད་འདྲ། །གསད་པའི་
སྔགས་རྣམས་མ་ཐེམ་ན། །མཚོན་ཆ་རྒྱག་པའི་ཤུགས་མེད་འདྲ། ྋ།མྱུར་མགྱོགས་སྤུ་གྲི་མ་ཐེམ་ན། །དཔའ་བོའི་ལག་ན་མཚོན་མེད་འདྲ། །དུས་

།མཚན་ནག་པོའི་སྔགས་མེད་ན། །གཟེར་གཞན་མཁའ་ལ་མཐོ་འཇལ་འདྲ། །སྨྱོ་རུ་བཞུག་པའི་སྔགས་མེད་ན། །འཕྲུལ་༄༅།
འཁོར་མེད་པའི་སྒྱོགས་དང་འདྲ། །ཆོ་འཕྲུལ་བཏང་བའི་སྔགས་མེད་ན། །རི་དྭགས་རྒྱ་ནང་ཚུད་པ་འདྲ། །སྦྱིན་བསྲེགས་སྔགས་རྣམས་མ་ཐེམ་
ན༑ །ལོང་བ་འཁར་ཤིང་བྲལ་བ་འདྲ། །མནན་པའི་སྔགས་རྣམས་མ་ཐེམ་ན། །རྒྱ་མཚོའི་ནང་དུ་རྡོ་སྐྱར་འདྲ། །དེ་ཕྱིར་སྔགས་ཀྱི་ཐེམ་ཡིག་
གཅེས༑ །ཨོཾ་མ་ཧཱ་ཀཱ་ལ་ཧཱུཾ་ཕཊ། ༀ་བཛྲ་མ་ཧཱ་ཀཱ་ལ་ཡ་ཧཱུཾ་ཕཊ། ༀ་མ་ཧཱ་ཀཱ་ལ་ཡ་ཤ་ས་ན། ཨུ་པ་ཀ་རི་ནི་ཨེ་ཊ་ཨ་པས་ཙི་མ་ཀཱ་ལོ་ཨ་ཡཾ། ཨི་
ཡིག་

དམ་རཏྣ་ཏྲ་ཡཱ་ཡ། ཨ་པ་ཀ་རི་ཎཾ། ཡ་ཏི་པྲ་ཏི་ཛྙཱ། སྨུ་ར་སི་ཏ་དཱ། ཨི་དམ་དུཥྚསཏྭཱ་ན། ཁ་ཁ་ཁཱ་ཧི་ཁཱ་ཧི། མ་ར་མ་ར། གྲྀཥྞ་གྲྀཥྞ། བྷནྡྷ་བྷནྡྷུ། ཧ་ན་ཧ་ན། ད་ཧ་ད་ཧ། པ་ཙ་
པ་ཙ། དིན་མེ་ཀེ་ན། སརྦ་དུཥྚ་མ་ར་ཡ་ཧཱུྃ་ཧཱུྃ་ཕཊ། ༀ་མ་ཧཱ་ཀཱ་ལ་སི་ཏི་ཡ་མ་དུ་ཛཿ ཨོཾ་མཧཱ་ཀཱ་ལ་ནི་ཐུམ་ལམ་ཐུམ་རི་ལ་རྦད། སུ་ནི་ཛ་ཆེ་གེ་མོའི་ཡི་ཙིཏྟ་ལ་ཡ། ཏྲག་རཀྵ་ཡ་ཐུམ་རིལ་
རྦད༑ ཙིཏྟ་ཁ་རག་ཛ་ཛ། རྣི་ཛ་ཙིཏྟ་ལ་ཡ་ཐུམ་རིལ་རྦད། རྣི་ཤག་ཤག་ཆེ་གེ་མོའི་ཙིཏྟ་ལ་ཡ། མ་ཧཱ་ཀཱ་ལ་གིང་ཀ་ར་གིང་ཀ་ར། སྲོག་ལ་ཡ། སྙིང་ལ་ཡ། རུ་རུ་ཙ་ལ་ཡ། མ་ཧཱ་ཀཱ་
ལ་ཡ་བྷྱོཿ། མ་ཧཱ་ཀཱ་ལ་སྙིང་ཁྲག་ལྗིབ་ལྗིབ། ཆོད་ཆོད་སྲོག་རྩ་ཆོད་ཐུམ་རིལ་རྦད། ༀ་མཧཱ་ཀཱ་ལ་ཤག་ཕྱེ་ཤག་ཕྱེ་མ་མ་ཏྲག་རུ་ཏྲ་མ་ཡ་རྦད། མཧཱ་ཀཱ་ལ་དགྲ་བོའི་སྲོག་ལ་བྲེང་ཤག་
རྦད༑ ཙིཏྟ་ཕྱུང་རཀྟ་ཐིབ་རྦད། རྩ་ལ་ཐང་ཐང་ཐུམ་རིལ་རྦད། ནི་ཧུར་ཐུམ་ཛ་དུན་དུན་ཤག་ཤག་སྲོག་ལ་དུན་རྨུགས་མྱགས་ཁཾ་རྦད། ཙིཏྟ་རོ་མྱགས་ལིང་ཤག་རྦད། སྙིང་ཁྲག་ཚལ་ཡཾ་
ལིང་༑ ཐུམ་རི་ལི་ལི་དུན་བྷྱོཿ་བྷྱོཿ། ཨོཾ་མཧཱ་ཀཱ་ལ་དེ་ཝི་གྲྀ ཥྞ། ཨ་མུ་ཀ་ཁ་ཁ་ཁཱ་ཧི་ཁཱ་ཧི། ད་ཧ་ད་ཧ། པ་ཙ་པ་ཙ། ཆེ་གེ་མོ་མཱ་ར་ཡ། མཱ་ར་ཡ། སྤོ་ཏ་ཡཱ་སྤོ་ཏ་ཡཱ། ཁཾ་ཧྲི་ཧཱུཾ་

༄༅། །ཕཊ། རག་མོ་ཁ་ས་མི་སྲོག་ལ་རྦད། ཡ་མ་དུན་ཏི་ཁ་ལ་ཙཀྲ་སུད། ཙ་ཐུན་མ་ར་ཡ་ཐུན་སོད། ཤག་ཐུན་མ་ར་ཡ་ཐུན་སོད། རུ་རུ་རག་མོ་མ་ར་ཡ་ཐུན་
སོད༑ མ་མ་མུ་ག་ཏི་གྲྀཧྞ་ཐུན་སོད་མ་མ་ཤ་དུན་ཏི་ཐུན་སོད། མ་མ་རྦད་དུན་དུན་མ་ར་ཡ་ཐུན་སོད། ཤག་ཤག་རག་མོ་མ་ར་ཡ་ཐུན་མུགས་སོད། ཨོཾ་བཛྲ་མཧཱ་ཀཱ་ལ་ཡ་གིང་ཀ་ར་གིང་ཀ་ར་
ཆེ་གེ་མོ་ཨུད་མ་ཏི་བྷ་བ་ཏི་ཧཱུཾ་ཧཱུཾ་ཕཊ། ༀ་མ་ཧཱ་ཀཱ་ལ་སུ་ཏྲི་ཡ་མ་དུ་ཛཿམཧཱ་ཀཱ་ལ་གིང་ཀ་ར་གིང་ཀ་ར། རྒྱུག་རྒྱུག་བྲེང་བྲེང་བྲེད་ཏེ་ཤཾ་ཀུ་རུ་ཧཱུཾ་ཕཊ། མཧཱ་ཀཱ་ལ་ཡ་རྒྱུག་རྒྱུག བྲེ་བྲེ་མཧཱ་ཀཱ་ལ་
ས་ཏུ་ས་མ་ཡ། འུར་བ་འུར་བ། རྒྱུག་ཏྲི་རྒྱུག་ཏྲི། མཧཱ་ཀཱ་ལ་གིང་ཀ་ར་གིང་ཀ་ར་ཏེ་ཤཾ་ཀུ་རུ་རྒྱུག་རྒྱུག་བྲེང་བྲེང་། མཧཱ་ཀཱ་ལ་བྷོ་བྷྱོཿ། ཨཾ་བཛྲ་མཧཱ་ཀཱ་ལ་ཡ་ཤ་ཧཱུཾ། ཆེ་གེ་མོ་རུ་པ།
ཧ་ད་ཧ། པ་ཙ་པ་ཙ། དི་ན་མེ་ཀེ་ན། ཆེ་གེ་མོ་མཱ་ར་ཡ་ཧཱུཾ་ཧཱུཾ་ཕཊ་ཕཊ། ཨོཾ་བཛྲ་མཧཱ་ཀཱ་ལ་ཡ་སརྦ་ཤ་ཏྲཾ་ཆེ་གེ་མོ་རུ་པ། ད་ཧ་ད་ཧ། པ་ཙ་པ་ཙ། ཚིནྡ་ཚིནྡ། བྷིནྡྷུ་བྷིནྡྲ། སྟམ་བྷ་ཡ་
༈སྟམ་བྷ་ཡ། མོ་ཧ་ཡ་མོ་ཧ་ཡ། མ་ར་ཡ་མ་ར་ཡ་ཧཱུཾ་ཧཱུཾ་ཕཊ།།ཐོག་མར་ཨཾ་ལྡན་ཐ་མར་ཕཊ། །བར་ན་ཡི་གེ་འབྲུ་ལྔར་བཅས། །ཡེ་ཤེས་མགོན་པོའི་བསྙེན་སྔགས་ཏེ། །ཡིད་བཞིན་ནོར་

བུ་རིན་ཆེན་འདྲ། །ཐོག་མར་ཨོཾ་ལྡན་ཐ་མར་ཕཊ། །བར་ན་འབྲུ་བརྒྱད་ལྡན་པ་ནི། །བཀའ་སྡོད་ལྟ་བུར་བསྒྲུབ་པ་སྟེ། །གནད་སར་གཅོད་ཕུར་བཏབ་པ་འདྲ། །ཐོག་མར་ཨོཾ་ལྡན་ཐ་མར་
ཕཊ༑ །བར་ན་ཡིག་འབྲུ་གོ་གཅིག་ལྡན། །ཡེ་ཤེས་མགོན་པོའི་ལས་སྔགས་ཏེ། །དེད་དཔོན་ཁ་ལོ་སྒྱར་བ་འདྲ། །ཐོག་མར་ཨོཾ་ལྡན་ཐ་མར་ཛཿབར་ན་ཡིག་འབྲུ་དགུར་གནས་པ། །ལས་ཀྱི་
མགོན་པོའི་སྲོག་སྔགས་ཏེ། །མྱུར་མགྱོགས་ལས་ཀྱི་བྲན་ཕོ་འདྲ། །ཐོག་མར་ཨོཾ་ལྡན་ཐ་མར་ཡ། །བཻར་ན་ཡིག་འབྲུ་བཅུ་དགུ་པ། །ལས་མགོན་དེ་ཡི་གསད་སྔགས་ཏེ། །གང་ལ་དམིགས་
པ་བརླག་པར་བྱེད། ཐོག་མར་ཏྲིག་ལ་ཐ་མར་ཛཿབར་ན་ཡིག་འབྲུ་བཅུ་གཅིག་བཅས། །དུས་མཚན་ནག་པོའི་སྲོག་སྔགས་ཏེ། །རང་དབང་མེད་པར་རྒྱག་པར་བྱེད། །ཐོག་མར་ནཱི་ལ་ཐ་མར་
ཡ༑ །བར་ན་ཡིག་འབྲུ་བཅུ་བདུན་ལྡན། །དུས་མཚན་ལྷ་མོའི་བསད་སྔགས་ཏེ། །སྤུ་གྲི་མེ་འབར་ངར་དང་ལྡན། །ཐོག་མར་མ་ལྡན་མཐར་ནི་བྷོ། །བར་ན་ཡིག་འབྲུ་རྩ་ལྔར་ལྡན། །སེང་
གེ་གདོང་ཅན་སྲོག་སྔགས་ཏེ། །སྟག་མོ་གྲོ་ལ་རྒྱུགས་པ་འདྲ། །ཐོག་མར་མ་ལྡན་ཐ་མར་རྦད། །བར་ན་ཡིག་འབྲུ་བཅུ་བཞིར་ལྡན། །ལས་མགོན་དེའི་བསད་སྔགས་ཏེ། །ཤན་པ་གྲི་ཐོགས་

༄༅། །རྒྱུགས་པ་འདྲ། །ཐོག་མར་ཨཾ་དང་ཐ་མར་ཕཊ། །བར་ན་ཡིག་འབྲུ་བཅུ་དྲུག་པ། །ལྷ་དང་དབྱེ་ཞིང་བསད་པ་སྟེ། །དུག་སྦྲལ་གདུག་པའི་ལྕེ་མདུན་འདྲ།
ཐོག་མར་མ་དང་ཐ་མར་བྷྱོཿ། །བར་ན་ཡིག་འབྲུ་ང་བརྒྱད་ལྡན། །བསད་པ་སྔགས་ཀྱི་སྤུ་གྲི་སྟེ། །རྣོ་མྱུར་ཏིལ་མར་ངར་དང་ལྡན། །ཐོག་མར་ཨཾ་ལྡན་ཐ་མར་ཕཊ། །བར་ན་ཡིག་འབྲུ་ཞེ་
གཉིས་པ། །དུས་མཚན་ཁྲག་ཟོར་བསྒྲུབ་པའི་སྔགས། །མ་མོ་འདུས་པའི་སྤུ་གྲི་ཡིན། །ཐོག་མར་རག་ལ་ཐ་མ་སོད། །བར་ན་ཡིག་འབྲུ་བདུན་ཅུ་གཉིས། །མ་མོ་བྱེ་བའི་བསད་སྡུགས་
ཏེ༑ །མེ་ལྕེ་ཁ་ཡི་སྦྲང་བུ་འདྲ། །ཐོག་མར་ཨཾ་ལ་ཐ་མར་ཕཊ། །བར་ན་ཡིག་འབྲུ་རྩ་གསུམ་པ། །སྨྱོ་རུ་བཞུག་པའི་དྲག་སྔགས་ཏེ། །དུག་གི་བུམ་པའི་རླངས་པ་འདྲ། །ཐོག་མར་ཨཾ་དང་
ཐ་མར་ཕཊ། །བར་ན་ཡིག་འབྲུ་རྩ་དྲུག་པ། །ཆོ་འཕྲུལ་བསྒྲུབ་པའི་དྲག་སྔགས་ཏེ། །དམག་དཔུང་སྡུད་པའི་ངར་དང་འདྲ། །ཐོག་མ་རལ་ལ་ཐ་མར་བྷོ། །བར་ན་ཡིག་འབྲུ་ཞེ་བདུན་པ། །
༈ ཆོ་འཕྲུལ་བཏང་བའི་དྲག་སྔགས་ཏེ། །གང་འདོད་བསྒྲུབ་པའི་སྔགས་དང་འདྲ། །ཐོག་མར་ཨཾ་ལ་ཐ་མར་ཕཊ། །བར་ན་ཡིག་འབྲུ་སོ་ལྔར་བཅས། །བསྲེགས་པའི་སྔགས་སུ་ཤེས་པར་

བྱ༑ །ཉ་ལྔ་མདའ་ལ་དུག་བསྐས་འདྲ། །ཐོག་མར་ཨོཾ་ལྡན་ཐ་མར་ཕཊ། །བར་ན་ཡིག་འབྲུ་ང་གཅིག་ལྡན། །མནན་པའི་བྱ་བའི་དྲག་སྔགས་ཏེ། །འཁྲུལ་འཕངས་འདྲ།
བསྙེན་པའི་སྔགས་རྣམས་ཟློས་པའི་ཚེ། །མུ་ཏིག་ཕྲེང་བ་བཞིན་དུ་བཟླས། །བསྒྲུབ་པའི་སྔགས་རྣམས་ཟློས་པའི་ཚེ། །བར་སྣང་ཁམས་ཀྱི་གློག་བཞིན་བཟླས། །གསད་པའི་སྔགས་རྣམས་
བཟླས་པའི་ཚེ། །ཧོར་པ་གཟན་ལ་འཛུམ་བཞིན་བཟླས། །བསྙེན་པའི་དུས་སུ་ལྷ་རྟགས་གཅེས། །བསྒྲབ་པའི་དུས་སུ་ཐུན་རྟགས་གཅེས། །ལས་སྦྱོར་དུས་སུ་དགྲ་རྟགས་གཅེས། །སྔགས་
ཐེམ་སྲོག་གི་སྤུ་གྲི་འདི། །སྙིང་གི་དཀྱིལ་དུ་སྦ་བར་བྱ། མཁས་པ་ཆེན་པོ་སངས་རྒྱས་གྲགས་པའི་ཞལ་སྔ་ནས་ཀྱི་བརྒྱུད་པ། དཔལ་ནག་པོ་ཆེན་པོའི་དྲག་སྔགས་ཀྱི་ཐེམ་ཡིག སྲོག་གི་སྤུ་གྲི་
ཞེས་བྱ་བ། རྗེ་ཕག་མོ་གྲུ་བས་མཛད་པ་རྫོགས་སོ། །ཆོས་འདི་ལ་མི་སྤེལ་བའི་བཀའ་རྒྱ་དམ་པོ་ཡོད་དོ།། །།མངྒ་ལཾ།། །།

༄༅། །ཆོས་སྐྱོང་གི་ཐུགས་སྒྲུབ་བཞུགས། ཞལ་ཉེར་ལྔ་ཡང་ཟེར།། $

༄༅། །ན་མོ་གུ་རུ། དུས་གསུམ་སངས་རྒྱས་ཐམས་ཅད་ཀུན། །དབྱེར་མེད་འདུས་སྐུ་རྡོ་རྗེ་འཆང༌། །འཁོར་འདས་བདག་པོ་དེ་
ཉིད་ཀྱིས། །ཞབས་ཀྱི་པདྨོ་ལ་བཏུད་དེ། །འཇིག་རྟེན་མགོན་པོ་དེ་ཉིད་དང༌། །སློབ་དཔོན་ཀླུ་སྒྲབ་ལ་སོགས་པ། །རྒྱུད་པ་གོང་མའི་བཀའ་བཞིན
དུ༑ །ཚད་མེད་ཐུགས་རྗེ་མཆོག་གི་སྐྲ། །དཔལ་ལྡན་ནག་པོ་ཆེན་པོ་ཡི། །སྲོག་གི་སྙིང་པོ་གསང་བའི་གནད། །ཞག་བདུན་ཙམ་གྱིས་ཞལ་ལྟ་
ཞིང་༑ །ལུས་དང་གྲིབ་མ་ཇི་བཞིན་དུ། །གཏན་གྱི་གྲོགས་སུ་འགྱུར་བའི་ཐབས། །གསང་བའི་སྒྲུབ་པ་བྲི་བར་བྱ། །དེ་ལ་ཐོག་མར་གནས་ཕུན་སུམ་

ཐུགས་
ཛ
༄༅། །ཚོགས་པ་ནི། དུར་ཁྲོད་ལ་སོགས་པའམ། ཁྱད་པར་གྱི་གནས། རི་མདོག་ནག་པ། དཔངས་མཐོ་བ། ཞོལ་འཐུག་
པ༑ དབྱིབས་ཟུར་གསུམ་དུ་འདུག་པ། ཐ་མ་དུར་ཁྲོད་ཀྱིས་བསྐོར་བ། དེའི་ལོགས་ལ་བྲག་ནག་པོ་ཁ་ལྷོ་ནུབ་མཚམས་སུ་བལྟས་པ་ལ་ཕོ་རོག་གིས་
ཚང་བཅས་པ་ནི་ཁྱད་པར་གྱི་གནས་ཡིན་ཏེ། དེ་གང་ཡང་རུང་བ་ལ་སྒྲུབ་ཁང་བཅས་ལ། སྤྱིར་འདིའི་སྒྲུབ་ཐབས་གཞུང་དུ་གསུངས་པའི་ཕྱི་ནང་གསང་
གསུམ་གྱི་རྟེན་འཛོམས་ན་ལེགས། ཁྱད་པར་སྒྲུབ་པ་འདིའི་རྫས་ནི།ྋ བརྟེན་པའི་གཏོར་མ་བཤོས་བུ་ཟུར་གསུམ་ཁྲུ་གང་པ་ཡན་ཆད་ཅིག་སྣོད་ཀྱི་དབུས་

སུ་བཞག་ལ། བཤོས་བུ་ཟུར་གསུམ་པ་ལ་མཐོ་རེ་བ་གསུམ། བཤོས་བུ་ཆེན་པོའི་ཟུར་གསུམ་དུ་བཞག་ལ། དཀར་ཕུད་དང་དམར་ཕུད་སྣ་ཚོགས་ཀྱིས་བརྒྱན་པ་དར་དམར་སེར་གྲུ་གསུམ་
ཡོད་ན་ལེགས། ནག་པོ་ཁ་གང་ཅི་ནས་ཀྱང་དགོས། དར་སྣ་དེ་རྣམས་དང་འཛོམས་ན་སྟག་རལ་ལ་སོགས་པ་དང༌། གསེར་གཡུ་མདའ་རྒོད་སྒྲོ་ཅན་ལ་བཏགས་ལ། བཤོས་བུ་དབུས་མ་ལ་
བཙུགས་ཏེ། མཎྜལ་གྱི་སྟེང་གི་ནམ་མཁའ་ལ་རྟེན་གཏོར་གྱི་ཁྲིའུ་ལ་བཏགས་ཏེ་དེའི་སྟེང་དུ་གཞག་པར་བྱའོ། །རྟེན་གཏོར་གྱི་ཞབས་སུ་མཎྜལ་མདའ་གང་གྲུ་བཞི་ཡན་ཆད་པའི་རྣམ་ལྔ་
དང་༑ དུར་ཁྲོད་ཀྱི་སོལ་བས་བྱུགས། འབྲུ་དཀར་ནག་འདྲེས་པའི་ཚོམ་བུ་དགུ་བཀོད་པར་བྱའོ། །གཞན་ཡང་མཆོད་པའི་དངོས་པོ་ཅི་འབྱོར་པ་མཎྜལ་གྱི་སྟེང་དུ་ཕུན་སུམ་ཚོགས་པར་བཀོད་པ་
ནི་སྒྲུབ་པའི་རྟེན་ཡིན་ནོ། །གཞན་ཡང་དཔལ་ཆེན་པོའི་བྲིས་སྐུ་ཡོད་ན་མདུན་དུ་དགྲམ། ཟླ་བ་གཅིག་ཡན་ཆོད་ཀྱི་མཐུན་རྐྱེན་གྱི་དངོས་པོ་རྣམས་འཛོམས་པར་བྱས་ལ་མཚམས་བཅད་པ་ནི་དང་
པོའི་སྦྱོར་བའི་ཆོས་སོ། །དེ་ནས་དངོས་གཞིའི་དུས་སུ་བསྒྲུབ་པ་པོ་རང་ཉིད་སྟན་བདེ་བ་ལ་བསམ་གཏན་གྱི་ཡན་ལག་གི་གནས་པར་བྱས་ལ། ཚད་མེད་པའི་སྙིང་རྗེ་ཆེན་པོ་ལས་བྱུང་བའི་བྱང་

1 | ༄༅། །ཆུབ་ཀྱི་སེམས་ལས་སྐྱེས་པའི་ཧེ་རུ་ཀ་གསལ་ཞིང་བརྟན་པར་བསྒོམ། ཡི་གེ་བདུན་པའི་སྙིང་པོ་ནུས་ཚད་ཅིག་བཟླས། དེའི་རྗེས་ལ་ཁྱད་པར་གྱི་སེམས་
བསྐྱེད༑ སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་བསྟན་པ་བསྲུང་བར་བྱ། དེའི་ཆེད་དུ་ནག་པོ་ཆེན་པོ་བསྒོམ་པར་བྱ་སྙམ་དུ་བསམ་ལ། དེ་ནས་མདུན་གྱི་མཎྜལ་ལ་དམིགས་ལ། ཨོཾ་
སྭཱབྷཱ་ཝ་ཤུདྡྷསརྦ་དྷརྨ་སྭབྷ་ཝ་ཤུདྩོ྅་ཧཾ། ཞེས་བརྗོད་པས་ཕྱི་ནང་གི་ཆོས་ཐམས་ཅད་དམིགས་པ་མེད་པའི་རྣལ་འབྱོར་དུ་བྱའོ། །ཆོས་ཉིད་སྟོང་པའི་ངང་ལས་ཡི་གེ་ཧཱུྃ་མཐིང་ནག་གཅིག་ཡོངས་
སུ་གྱུར་པ་ལས། གྲུ་གསུམ་མཐིང་ནག་འབར་བ་ཁ་ཁྱེར་ཡངས་ཤིང་མཐོ་བའི་དབུས་སུ་པཾ་ལས་སྣ་ཚོགས་པདྨ། མཾ་ལས་ཉི་མའི་དཀྱིལ་འཁོར། དེའི་སྟེང་དུ་བདག་ཉིད་དཔལ་ཧེ་རུ་ཀའི་
ཐུགས་ཀ་ནས་ཡི་གེ་ཧཱུྃ་གཅིག་ཕར་འཕྲོས་ཏེ་པདྨ་ཉི་མའི་གདན་ལ་བཞུགས་པར་བསམ། ཧཱུཾ་དེ་ལས་འོད་ཟེར་ཕྱིར་འཕྲོས་ཏེ། དུས་གསུམ་གྱི་སངས་རྒྱས་མཆོད། སེམས་ཅན་གྱི་དོན་
ཝཱ བྱས༑ གདུག་པ་ཅན་ཐམས་ཅད་བཏུལ། ཧཱུཾ་ལ་ཚུར་འདུས། ཧཱུཾ་ཡོངས་སུ་གྱུར་པ་ལས། རྡོ་རྗེ་མཐིང་ནག་རྩེ་ལྔ་པ་ལྟེ་བའི་ནང་དུ་ཧཱུཾ་མཐིང་ནག་གི་བརྒྱན་པ་ཅིག་བསྐྱེད་པར་བྱའོ། །དེ་ནས་

ད་ཟེར་སྤྲོས་ཏེ་སྔར་བཞིན་བསྒོམ། དེ་ནས་རྡོ་རྗེ་དེ་ཡོངས་སུ་གྱུར་པ་ལས་གྲུ་གསུམ་གྱི་དབུས་སུ་པད་ཉིའི་སྟེང་དུ་དཔལ་ནག་པོ་ཆེན་པོ་སྐུ་མདོག་མཐིང་ནག་ཞལ་གཅིག་ཕྱག་བཞི་པ། སྐུ་ཤིན་
ཏུ་ཆེ་ཞིང་ཕྱག་ཞབས་རགས་པ་ཤའི་འབུར་ཆེ་བ། དུར་ཁྲོད་ཀྱི་རྒྱན་རྣམ་པ་དྲུག་དང༌། མི་མགོ་ལྔ་བཅུ་རྩ་གཅིག་གི་ཕྲེང་བ་ཅན། སྐུ་སྨད་སྟག་སྤག་རློན་པའི་ཤམ་ཐབས་ཞབས་ཀྱི་འགགས་སོ་
ཡན་ཆད་དུ་ལྷབ་སེ་ཁྱབ་པ། ཞལ་གདངས་ཤིང་མཆེ་བ་གཙིགས་པ། སྤྱན་གསུམ་པ་དབུ་སྐྲ་ཁམ་སེར་གྱེན་དུ་བརྫེས་པ་ལ། རིགས་ཀྱི་བདག་པོ་མི་བསྐྱོད་པའི་དབུ་རྒྱན་ཅན། དབུ་སྐྲའི་
འཚམས་སུ་ཐོད་པ་ལྔས་བརྒྱན་པ། ཕྱག་གཡས་ཀྱི་དང་པོ་ན་གྲི་གུག་རྡོ་རྗེའི་ཡུ་བ་ཅན་ཐུགས་ཀ་ན་བསྣམས་པ། གཡས་ཀྱི་འོག་མ་ན་ཡེ་ཤེས་ཀྱི་རལ་གྲི་མེ་འབར་བ་ཅུང་ཟད་ཕྱར་ཏེ་འཛིན་
པ༑ ཕྱག་གཡོན་གྱི་དང་པོ་ན་ཐོད་ཁྲག་ཐུགས་ཀར་བསྣམས་ནས་གསོལ་ཚུལ་མཛད་པ། གཡོན་གྱི་འོག་མ་ཏྲི་ཤུ་ལ་རྩེ་གསུམ་ཅུང་ཟད་རྒྱངས་ཏེ་འཛིན་པ། དབུ་སྐྲ་དང་ཕྱག་ཞབས་རྣམས་ལ་ཀླུ་
རིགས་བཞིས་བརྒྱན་པ། དཔའ་བོ་ཆེན་པོ་ཁམས་གསུམ་ཐམས་ཅད་ཀྱི་བདག་པོར་བསྐྱེད་པར་བྱའོ། །གྲུ་གསུམ་གྱི་ཟུར་གསུམ་དུ་བཀའ་སྡོད་ཀྱི་མགོན་པོ་བྱ་རོག་གི་གདོང་པ་ཅན། ཞལ

ཨཱུ |༄༅། །གཅིག་ཕྱག་གཉིས་པ་སྤྱན་གསུམ་པ་སྐུ་ཤིན་ཏུ་གཏུམ་ཞིང་རྔམ་པའི་ཞལ་དང་ལྡན་པ་ལས། རལ་པ་ཁམས་ནག་གྱེན་དུ་འབར་བ། ཤའི་འབུར་ཤིན་ཏུ་ཆེ་ཞིང་སྟག
ལྤགས་རློན་པའི་ཤམ་ཐབས་གསོལ་བ། ཕྱག་གཡས་ན་རྡོ་རྗེ་གྲི་གུག་སྔོན་པོ་རྣོ་བའི་དབལ་དང་ལྡན་པས་ཉམས་པའི་སྙིང་འབྱིན་པའི་ཚུལ་དུ་ནམ་མཁའ་ལ་ཕྱར་ཏེ་བསྣམས་པ། དབུ་སྐྲ་དང་ཕྱག་
ཞབས་ཐམས་ཅད་ལ་ཀླུ་ནག་པོ་གདུག་པ་འབར་བའི་རྒྱན་དང་ལྡན་པ་གསུམ་བསྐྱེད་པར་བྱའོ། །གྲུ་གསུམ་གྱི་གཡས་ཕྱོགས་སུ་ཤ་ཟ་ནག་པོ་སེང་གེའི་གདོང་པ་ཅན་གཡས་གྲི་གུག་གཡོན་ཐོད་ཁྲག་
རྒྱན་ཐམས་ཅད་གོང་མ་དང་འདྲ་བ་བསྐྱེད་པར་བྱའོ། །གྲུ་གསུམ་གྱི་རྒྱབ་ཕྱོགས་སུ་ནི་ལྷ་མོ་ཙཎྜི་ཀ་ནག་མོ་ཞལ་གཅིག་ཕྱག་བཞི་མ་གཡས་མདའ་གཞུ་དང་རལ་གྲི། གཡོན་ཐོད་ཁྲག་དང་ཁ་ཊཾ་ག་
བསྣམས་པ། རྒྱན་ཐམས་ཅད་གོང་མ་དང་འདྲ་བ་བསྐྱེད་པར་བྱའོ། །དེའི་ཕྱི་རོལ་གྱི་ཤར་ཕྱོགས་ཀྱི་དུར་ཁྲོད་ཀྱི་ལིང་ཚེ་ལ་ནི་མ་མོ་བྱ་རྒོད་ཀྱི་གདོང་ཅན། བྱང་ཕྱོགས་སུ་ཁྱུང་གི་གདོང་
ཝཱ ཅན༑ ནུབ་ཕྱོགས་སུ་ཁྭ་ཏའི་གདོང་པ་ཅན། ལྷོ་ཕྱོགས་སུ་འུག་པའི་གདོང་པ་ཅན། ཤར་ལྷོ་མཚམས་སུ་ཁྱིའི་གདོང་པ་ཅན། ལྷོ་ནུབ་མཚམས་སུ་དོམ་གྱི་མགོ་ཅན། ནུབ་བྱང་མཚམས་སུ་

སྤྱང་ཀིའི་མགོ་ཅན། བྱང་ཤར་མཚམས་སུ་སྟག་གི་མགོ་ཅན་མ་སྟེ། ཕྱི་རོལ་དུར་ཁྲོད་ཀྱི་ལིང་ཚེ་བརྒྱད་པོ་ལ་ནི་མཁའ་འགྲོ་མ་བརྒྱད་པོ་འདི་དག་ཞལ་གཅིག་ཕྱག་གཉིས་མ། ཀུན་ཀྱང་གཡས་
ཐམས་ཅད་གྲི་གུག་ཕྱར་བ། གཡོན་ཐམས་ཅད་ཐོད་ཁྲག་ཐུགས་ཀར་རོལ་བ། རྒྱན་ཐམས་ཅད་ནི་གོང་དང་འདྲ་བ་བསྐྱེད་པར་བྱའོ། །དེའི་ཕྱི་རོལ་དུར་ཁྲོད་ཀྱི་ཁྱམས་ཆེན་པོ་ལ། ཡང་སྤྲལ་
གྱི་འཁོར་ནག་པོ་སྟོང༌། ཤ་ཟ་འབུམ། ཁྲག་འཐུང་མ་མོ་བྱེ་བའི་ཚོགས་དང་བཅས་པ་རྣམས་ཀྱིས་ཕྱི་རོལ་ནས་བསྐོར་བ་བསྐྱེད་པར་བྱའོ། །དེ་ནས་མགོན་པོ་དབུས་ཀྱི་གཙོ་བོའི་ཐུགས་ཀྱི་ནང་དུ་
པདྨ་ཉི་མའི་སྟེང་དུ་ཡི་གེ་ཧཱུྃ་བསྒོམ་ལ། དེ་ནས་ཨོཾ་ཤྲཱི་མཧཱ་ཀཱལ་ཡ་ཨཉྙཾ་པྲ་ཏིཙྪ་པཱུ་ཙ་ཨཱཿ ཧཱུཾ། ཞེས་བརྗོད་པས་དམར་ཆེན་གྱི་ཨཉྙཾ་ལ་སོགས་པས་མཆོད་པར་བྱའོ། །དེ་བཞིན་དུ་གོང་གི་སྙིང་
པོ་ལྟར་སྦྱར་ལ། པུ ཥྤ་བརྗོད་པས་དབང་པོ་ལྔའི་མེ་ཏོག་ལ་སོགས་པ་དང་། དྷཱུ་པེ་ཞེས་བརྗོད་པས་ཤ་ཆེན་ལ་སོགས་པའི་བདུག་སྤོས་དང་། ཨ་ལོ་ཀེ་ཞེས་པས་ཚིལ་ཆེན་གྱི་སྣང་གསལ་
དང་༑ གྷཉཱེ་ཞེས་པས་བདུད་རྩི་ལྔའི་དྲི་མཆོག་དང་། ནི་ཝི་དྱ་ཞེས་པས་ཤ་ཆེན་པོའི་ཞལ་ཟས་དང༌། ཨོཾ་བཛྲ་མཧཱ་ཀཱ་ལ་ཤཔྟ་པཱུ་ཙ་ཨཱཿ ཧཱུཾ ཞེས་པས་ཐོད་རྔ་དང་རྔ་བོ་ཆེ་ལ་སོགས་པའི་སིལ

ཐུགས་༄༅། །སྙན་རྣམས་ཏེ་སྙིང་པོ་པཱུ་ཙ་ཀུན་ལ་སྦྱར་ཏེ། སོ་སོའི་རིགས་དང་མཐུན་པའི་བསམ་གྱིས་མི་ཁྱབ་པའི་མཆོད་པའི་སྤྲིན་ཕུང་རྣམས་ཀྱིས་མཆོད་པར་བྱ་ཞིང་ཤིན་ཏུ་མཉེས་
ཛ་པར་བྱའོ། །དེ་ནས་སྡིག་པ་བཤགས་པ་དང་དགེ་བའི་རྩ་བར་བསྔོ་བའི་བར་བདུན་རྣམ་དག་ཀྱང་བྱའོ། དེའི་རྗེས་ལ་རྐང་བརྒྱད་ཚར་གཅིག་གིས་ཀྱང་བསྟོད་པར་བྱས་ལ། ཨོཾ་བཛྲ་མཧཱ་ཀཱ་ལ་ཡ་
ས་མ་ཡ་ཛཿ ཧཱུྃ་བཾ་ཧོཿ ཞེས་ལན་གསུམ་གྱི་བར་དུ་བྱའོ། །ཡང་བདག་གཞན་གྱི་ཐུགས་ཀ་ནས་འོད་ཟེར་སྤྲོས་ཏེ། དཔལ་ཧེ་རུ་ཀ་ལྷན་ཅིག་སྐྱེས་པ་མདུན་གྱི་ནམ་མཁར་བྱོན་པར་བསམ་མོ།
Ju
མཆོད་པ་རྣམ་པ་ལྔས་མཆོད་ནས། དབང་བསྐྱར་བར་མཛད་དུ་གསོལ་ཞེས་བདག་དང་མདུན་བསྐྱེད་ཀྱི་གསོལ་བ་བཏབ་པས། ཕྱག་ན་རིན་པོ་ཆེའི་བུམ་པ་ཡེ་ཤེས་ཀྱི་བདུད་རྩིས་གང་བ་ཐོགས་
ནས༑ མགོན་པོའི་དབུའི་གཙུག་ན་མེ་ཏོག་སིལ་མ་གཏོར་ཞིང་དབང་བསྐུར་བས་དེ་ལ་སྒྲིབ་པ་མི་མངའ། ཆོས་སྐྱོང་མཐུ་དང་ནུས་པ་གཟི་བརྗིད་ཕུན་སུམ་ཚོགས་པར་བསམ། བདག་ཉིད་དམ་
༠༣ ཚིག་ཉམས་ཆགས་དང་དྲི་མ་གང་ཡིན་པ་ཐམས་ཅད་ཞབས་ཀྱི་སྒོ་ནས་མར་ནག་ནུར་གྱིས་ཕུད་པར་བསམ། ཡེ་ཤེས་ཀྱི་བདུད་རྩི་དེས་ཞབས་ཀྱི་སེན་མོ་ཡན་ཆད་སྐུ་ལུས་ཀྱི་ནང་ཐམས་ཅད་མས་༴

ཡར་ཁེངས་པས་ཐུགས་ཀྱི་དབུས་སུ་ཡི་གེ་ཧཱུཾ་མཐིང་ནག་གཅིག་ཏུ་གྱུར། དེའི་མཐའ་མར་གཡོན་སྐོར་དུ་ཡི་གེ་བདུན་པ་གསལ་བར་བསྒོམ་ལ། ཡང་མས་ཡར་ཁེངས་པས་མགྲིན་པར་ཨ་དམར་
པོར་གྱུར། ཡང་མས་ཡར་ཁེངས་པས་དབུའི་གཙུག་ཏུ་ཡི་གེ་ཨཾ་དཀར་པོ་གཅིག་ཏུ་གྱུར་པར་བསམ། ཡང་མས་ཡར་ཁེངས་པས་རལ་པའི་ཅོད་པན་གྱི་རྩེར་མི་བསྐྱོད་པས་དབུ་བརྒྱན་པར་བསམ་
མོ༑ །དེ་དག་ནི་ཡེ་ཤེས་སེམས་དཔའ་སྤྱན་དྲངས་ཞིང་གཉིས་སུ་མེད་པར་བསྲེ་བ་དང་། དབང་བསྐུར་ཞིང་སྐུ་གསུང་ཐུགས་བྱིན་གྱིས་བརླབ་པ་རིགས་ཀྱི་བདག་པོ་བསྐྱེད་པ་རྣམས་ཤིན་ཏུ་ཟབ་
པར་བཀོད་པ་ཡིན་ཏེ། འདི་རྣམས་ནི་ལྷ་བསྐྱེད་པའི་རིམ་པའི་རྣལ་འབྱོར་རོ། །དེ་ནས་སྔགས་ཀྱི་འཁོར་ལོ་བསྐོར་བ་ནི། བདག་ཧེ་རུ་ཀའི་ཐུགས་ཀར་སྣ་ཚོགས་པདྨ་དང་ཉི་མའི་དཀྱིལ་འཁོར་
གྱི་སྟེང་དུ། ཧཱུྃ་མཐིང་ནག་གི་མཐའ་མར་གཡོན་སྐོར་དུ་ཡི་གེ་བདུན་པ་གསལ་བར་བསྒོམས་ལ། ཆོས་སྐྱོང་གི་ཐུགས་ཀ་ན་ཡང་པད་ཉིའི་དབུས་སུ་ཧཱུཾ་མཐིང་ནག་འབར་བ་རེ་གསལ་བར་བསྒོམ་
ལ༑ དེ་ལ་ཡང་གཡོན་སྐོར་དུ་རྩ་བའི་སྙིང་པོ་ནི། ༀ་མཧཱ་ཀཱ་ལ་ཡ་ཧཱུཾ་ཕཊ། མྱུར་དུ་འགུག་པའི་སྙིང་པོ་ནི། ཨཾ་བཛྲ་མཧཱ་ཀཱ་ལ་ཡ་ཧཱུྃ་ཧཱུྃ་ཕཊ། བརྟན་པར་བཞུགས་ཤིང་གཞན་དུ་མི་འགྱུར་༔

ལྷ| ༄༅། །བའི་སྙིང་པོ་ནི། ཨོཾ་བཛྲ་ཀ་ཝུ་པ་མཧཱ་ཀཱ་ལ་ཡ་ཧཱུྃ་ཧཱུྃ་ཕཊ། སྲོག་གི་སྙིང་པོ་ནི། ཨོཾ་བཛྲ་ཀ་ཝུ་པ་ཝ་པ་མཧཱ་ཀཱ་ལ་ཡ་ཧཱུྃ་ཧཱུྃ་ཕཊ། ཅེས་པས་བསྐོར་བར་ཇཱ
བསྒོམ༑ ལས་མགོན་གསུམ་གྱི་ཐུགས་ཀར་ཉི་མའི་དབུས་སུ་ཧཱུཾ་མཐིང་ནག་གི་མཐའ་མར་གཡོན་བསྐོར་དུ་སྙིང་པོ་ནི། ཨོཾ་མཧཱ་ཀཱ་ལ་སུ་ཏྲི་ཡ་མ་དུ་ཛ རྩ་བའི་སྙིང་པོ་ནི། ༀ་མཧཱ་ཀཱ་ལ་
ཏྲག་ཤད་ཛ། སྲོག་གི་སྙིང་པོ་ནི། ༀ་མཧཱ་ཀཱ་ལ་གུ་ན་ཧྲི་ད་ཧཱུྃ་ཕཊ། འཁོར་གྱི་གཙོ་བོ་གཉིས་ཀྱི་སྙིང་པོ་ནི་སྒྲབ་ཐབས་ཀྱི་གཞུང་དང་མཐུན། མ་མོ་མགོ་བརྙན་ཅན་བརྒྱད་པོ་ལ་སོགས་པའི་མོ་
རྒྱུད་ཐམས་ཅད་ཀྱི་ཐུགས་ཀ་ན་བྩོ་མཐིང་ནག་འབར་བ་རེ་རེ་བསྒོམ་ལ། ༀ་མཧཱ་ཀཱ་ལི་ཧཱུཾ་ཕཊ། ཅེས་པ་ཀུན་གྱི་ཐུགས་ཀ་ནས་གཡོན་བསྐོར་འཁོར་བར་བསྒོམ་པར་བྱའོ། །གཞན་ཕོ་རྒྱུད་ཐམས་
ཅད་ཀྱི་ཐུགས་ཀ་ན་ཧཱུཾ་མཐིང་ནག་འབར་བ་རེ་རེ་གཡོན་བསྐོར་དུ། ༀ་སརྦ་མཧཱ་ཀཱ་ལ་ཧཱུྃ་ཕཊ། ཅེས་བྱ་བས་ཐམས་ཅད་ཀྱི་ཐུགས་ཀ་ནས་བསྐོར་བར་བསྒོམ་ལ། དེ་ནས་རྣལ་འབྱོར་པ་བདག་
ཪེ
༣ ཉིད་ཀྱིས་ཧེ་རུ་ཀའི་སྙིང་པོ་དང་གོང་མ་རྣམས་ལ་བཟླས་པ་མང་དུ་སོང་བ་དང་རིམ་གྱིས་འོག་མ་རྣམས་བཏགས་ཤིང་བཟླའོ། །ཏིང་ངེ་འཛིན་ནི་བདག་གི་ཐུགས་ཀ་ནས་སྔགས་ཀྱི་འོད་ཟེར་ཕར་་

འཕྲོས་ཏེ་དཔལ་མགོན་པོའི་ཐུགས་ཀར་ཞུགས་ཏེ། དེ་ཉིད་ཀྱི་སྔགས་ཀྱི་ཕྲེང་བ་དང་འདྲེས་ནས་ལན་གསུམ་དུ་བསྐོར་ཏེ། ཐུགས་ཀ་ནས་མར་བྱོན་དཔལ་མགོན་པོའི་ཞལ་ནས་བདག་ཉིད་ཧེ་རུ་
ཀའི་ཞལ་དུ་ཚུར་བྱོན། བདག་གི་ཐུགས་ཀའི་སྔགས་ཀྱི་ཕྲེང་བ་ལ་བསྐོར་ནས་མགོན་པོའི་སྲོག་སྙིང་ཕུལ་བར་བསྒོམ། དངོས་གྲུབ་ཐ་དད་པར་འདོད་ན་སྔགས་ཀྱི་འོད་ཟེར་དཀར་པོས་ཉེས་པའི་
ཚོགས་རྣམས་ཞི་བ་དང་། རྒྱས་པ་ལ་འོད་ཟེར་སེར་པོས་གང་རྒྱས་པར་འདོད་པ་རྣམས་རྒྱས་པ་དང་། དབང་ལ་ནི་སྔགས་ཀྱི་འོད་ཟེར་དམར་པོས་གང་འདོད་པ་རྣམས་དབང་དུ་སྡུད་པར་བསྒོམ་པ་
དང་༑ དྲག་པོ་ལ་ནག་པོས་གང་གསོད་པར་འདོད་པ་རྣམས་མེད་པར་བསྒོམ་ཞིང་བཟླས་པར་བྱའོ། །དེ་ཡང་འོད་ཟེར་ཕར་སྤྲོས་པའི་དུས་སུ། སྔར་བཅོམ་ལྡན་འདས་ཀྱི་སྤྱན་སྔར་ཕྱི་རབས་ཀྱི་
སྒྲུབ་པ་པོ་རྣམས་ཀྱིས་གང་འདོད་པ་བསྒྲུབ་པར་ཞལ་གྱིས་བཞེས་པ་དེ་ལ་མི་བསྙེལ་བའི་ཐུགས་དམ་གྱི་རྒྱུད་བསྐུལ་བར་བསྒོམ། དཔལ་མགོན་པོའི་ཞལ་ནས་ཧེ་རུ་ཀའི་ཞལ་ན་ཚུར་འཁོར་བའི་
དུས་སུ། དེ་འདྲ་བའི་དངོས་གྲུབ་འབུལ་བར་བསྒོམ་ཞིང་བཟླས་པ་རྒྱུན་དུ་བྱེད་པ་ནི་སྔགས་ཀྱི་རྣལ་འབྱོར་རོ། །གཞན་ཡང་ཐུན་མཚམས་སུ་གཏོར་མ་གཏང་བར་འདོད་ན། རྒྱུན་དུ་ཚོགས་༴

ཨཱ ༄༅། །གསོག་པའི་གཏོར་མ་དང༌། དགོས་ཆེད་ཁྱད་པར་ཅན་གྱི་དོན་དུ་དགྲ་གསོད་པ་དང༌། བགེགས་འདུལ་དང་གསུམ་ཡིན་ལ། ཚོགས་ཁྱད་པར་ཅན་གསོག་པའི་
15/1/01
དོན་དུ་ཀ་པཱ་ལ་མཚན་དང་ལྡན་པར་རམ། རིན་པོ་ཆེའི་སྣོད་ལེགས་པའི་ནང་དུ་ཁ་ཟས་ཀྱི་དངོས་པོ་དཀར་གསུམ་དང་དམར་ཕུད་ལ་སོགས་པའི་ཕུན་སུམ་ཚོགས་པ་རྣམས་ཀྱིས་བཀང་
སྟེ༑ སྟེགས་ཀྱི་སྟེང་དུ་མདུན་དུ་བཞག་ལ་སེམས་བསྐྱེད་པ་སྔོན་དུ་བཏང་ལ་དཀོན་མཆོག་གསུམ་ལ་སྐྱབས་འགྲོ་བྱས་པའི་རྗེས་ལ། སྭ་བྷཱ་ཝའི་སྔགས་བརྗོད་པས་སྟོང་པ་ཉིད་དུ་བསྒོམ་
ཏེ༑ དམིགས་པ་མེད་པའི་ངང་ལས་ཡཾ་ལས་རླུང་གི་དཀྱིལ་འཁོར། རཾ་ལས་མེའི་དཀྱིལ་འཁོར་ཟུར་གསུམ་གྱི་སྟེང་དུ་ཀཾ་ལས་ཐོད་པའི་སྒྱེད་བུ། དེའི་དབུས་སུ་ཨ་དཀར་པོ་ལས་ཐོད་པ་ཕྱི་
དཀར་ལ་ནང་དམར་བ་རྒྱ་ཆེ་ཞིང་ཡངས་པར་བསྒོམས་པའི་ནང་དུ་དབུས་སུ་བཅུད་ཐམས་ཅད་ཀྱི་རྫས་ནི་ཤ་ལྔ། ཤེས་རབ་ཀྱི་རྫས་ནི་བདུད་རྩི་རྣམ་ལྔ་དེ་དག་གིས་ཁེངས་པའི་ནང་དུ་ཨཾ་དཀར་
༣ པོ༑ དེའི་དབུས་སུ་ཨཱཿ དམར་པོ། དེའི་སྟེང་དུ་ཧཱུཾ་མཐིང་ཁ་བསྒོམས་པ་ལས། རང་རང་གི་ཁ་དོག་དང་མཐུན་པའི་འོད་ཟེར་སྤྲོས་ཏེ། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་་

རྣམས་ཀྱི་སྨིན་མཚམས་ཀྱི་མཛོད་སྤུ་དང་། མགུར་གྱི་བུམ་པ་དང་། ཐུགས་ཀྱི་དཔལ་བེའུ་དང་། གསང་བའི་གནས་ལ་སོགས་པ་རྣམས་ནས་སྐུ་གསུང་ཐུགས་ཀྱི་བདུད་རྩི་དཔག་ཏུ་མེད་པ་སྤྱན་
དྲངས་ནས་གཏོར་མའི་ནང་དུ་ཐིམ་ནས་གཉིས་སུ་མེད་པར་འདྲེས་པས་བསམ་གྱིས་མི་ཁྱབ་པར་འཕེལ་བར་བསམ། དེ་ནི་གཏོར་མ་བྱིན་གྱིས་བརླབས་པའོ། །གཏོར་མའི་མགྲོན་སྤྱན་དྲངས་བ་
ནི༑ ལུས་ངག་ཡིད་གསུམ་གྱི་འཕྲུལ་འཁོར་དཔལ་བདེ་མཆོག་གི་གཞུང་དང་མཐུན་པར་བྱས་ལ། དཔལ་བདེ་མཆོག་དང་རྒྱུད་སྡེ་བཞིའི་ལྷ་ཚོགས་སྤྱན་དྲངས་ལ། མགོན་པོའི་དབུའི་གཙུག་གི་
ནམ་མཁའ་ལ་བཞུགས་པར་བསྒོམ། དཔལ་མགོན་པོ་འཁོར་དང་བཅས་པའི་ཡེ་ཤེས་པ་སོ་མ་ཅིག་གཏོར་མའི་མགྲོན་དུ་སྤྱན་དྲངས་ལ། ཡང་སྔ་མ་ལ་གཉིས་སུ་མེད་པར་བཞུགས་པར་བྱའོ། །
དེ་ནས་བླ་མ་ཡི་དམ་ལ་སོགས་པ་རྣམས་ལ་ཁོ་རང་གི་སྙིང་པོར་གོང་དུ་ཕུལ་བའི་རྗེས་ལ། དེ་ནས་ཆོས་སྐྱོང་གཙོ་བོ་ལ། ༀ་མཧཱ་ཀཱ་ལ་ཡ་བྷ་ལིང་ཏ་ཁཱ་ཧི། ཞེས་པས་ལན་གསུམ་གྱི་བར་དུ་
ཁྱད་པར་དུ་འབུལ་བ་དང་། དེ་ནས་ཤ་ས་ནའི་སྔགས་རིངས་ཀྱིས་འཁོར་དང་བཅས་པ་རྣམས་ལ་ཤིན་ཏུ་རྒྱས་པ་ལན་གསུམ་གྱི་བར་དུ་འབུལ་ཏེ། ༀ་མཧཱ་ཀཱ་ལ་ཡ་ཤ་ས་ན་ཨ་པ་ཀ་རི་ནི་ཨེ་ཥ་g

| ༄༅། །ཨ་པཉ་ཙི། མཧཱ་ཀ་ལ་ཨ་ཡཾ་ཨི་དཾ་རཏྣ་ཏྲ་ཡ་ཡ། ཨ་པ་ཀ་རི་ནཾ་ཡ་ཏི་པྲ་ཏི་ཛྙཱ་སྨ་ར་སིཏ་ད་ཨི་མཾ་དུཥྚན་སཏྭ།ཁ་ཁཱ་ཁཱ་ཧི་ཁཱ་ཧི། མ་ར་མ་ར། གྲྀཥྞ་
གྲྀཧྞ༑ བནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ་པ། དི་ན་མེ་ཀེ་ན་སརྦ་དུཥྚན་མཱ་ར་ཡ་ཧཱུྃ་ཧཱུྃ་ཕཊ། ཅེས་པས་ཕུལ་ལ་རྐང་པ་བརྒྱད་པ་ལ་སོགས་པས་མཉེས་པར་བྱས་ལ། དེ་ནས་
འདོད་པའི་དོན་ལ་གསོལ་བ་གདབ། ཉམས་ཆགས་བསྐོང་བའི་དོན་དུ་ཡི་གེ་བརྒྱ་པ་འདོན་དགེ་བའི་རྩ་བ་རྫོགས་པའི་བྱང་ཆུབ་ཏུ་བསྔོ་བར་བྱས་ནས་གཏོར་མ་འབུལ་བར་བྱ་བ་ནི་ཚོགས་གསོག་
སཔའི་དོན་དུའོ། །གཏོར་མའི་སྦྱོར་པ་ལ་བརྟེན་ནས་གསོད་པར་འདོད་ན། རྙེད་ན་དགྲའི་རྐང་རྗེས་ཀྱི་ས་དང་། མི་མང་པོ་གཡུལ་དུ་གསད་པའི་གཞིའི་ས་བླངས་ལ། འབྲུབ་ཁུང་ཟུར་གསུམ་ཅི་
རིགས་པར་བཅས་ལ། དུར་ཁྲོད་ཀྱི་སོལ་བས་ནག་པོར་བྱུགས་ལ། དགྲའི་གཟུགས་བརྙན་དུར་ཁྲོད་ཀྱི་རས་སམ། ཤོག་གུ་ལ་བྲིས་ལ་དེའི་སྙིང་ཁར་དགྲའི་མིང་རུས་བྲིས་ལ་ཆེ་ཆུང་གཉིས་
༣ བྱས་ལ་མདུན་དུ་བཞག་སྟེ། ཧེ་རུ་ཀ་ཞུ་བ་ལས། ཡེ་ཤེས་ཀྱི་མགོན་པོ་གོང་ལྟར་བསྐྱེད། སྙིང་པོ་མང་དུ་བཟླས་ལ་ལིང་ག་མི་དམིགས་པ་ལས་ཡི་གེ་ནི་ལ་དགྲ་དངོས་སུ་བསྐྱེད་ལ། བདག་་

མགོན་པོའི་ཐུགས་ཀ་ནས་འོད་ཟེར་མང་པོ་བྱུང་ནས་འཁོར་གྱི་ལས་མགོན་རྣམས་ལ་བསྐལ་ནས་དགྲ་དངོས་སུ་བཀུག་ནས་ལིང་ག་ལ་ཐིམ་པར་བསྒོམ་ཞིང་ལྕགས་ཀྱུའི་ཕྱག་རྒྱ་བཅས་ལ། ཏིང་ངེ་
འཛིན་གྱིས་དགུག་གཞུག་ལན་མང་དུ་དྲག་ཏུ་བྱའོ། །དེ་ནས་ཕྱིར་མི་འཆོར་བར་བསྒོམ་ལ། ཆུང་བ་དེ་ཆེན་མོ་ལ་སོགས་པའམ་ཤིང་གདུག་པ་ཅན་གྱི་བར་དུ་གཏེམས་ལ་གཏོར་མ་ལ་
གཟུག གཏོར་མ་བཤོས་བུ་དང་བཅས་པ་གྲུབ་ན་རྟེན་གཏོར་བཅའ། ཤ་ཁྲག་གི་རྒྱན་མང་བར་བཏབ་ལ་འབྲུབ་ཁུང་གི་སྟེགས་བུའི་སྟེང་དུ་གཏོར་མ་བཞག་སྟེ་བསྟན་པ་བསྲུང་བའི་དོན་དུ་སེམས་
བསྐྱེད་ལ། སླར་ཡང་བདག་ཉིད་ཧེ་རུ་ཀར་བསྒོམ། མགོན་པོ་གོང་གི་མངོན་པར་རྟོགས་པ་ལྟར་མདུན་དུ་བསྐྱེད། དེ་ནས་གཏོར་མ་དང་འབྲུབ་ཁུང་ལ་དམིགས་ལ། སྭ་བྷཱ་ཝས་སྟོངཔ་ཉིད་
དུ་བྱས་ནས། ཡཾ་ལས་རླུང་གི་བར་དུ་འཐུན། དེའི་སྟེང་དུ་ཡི་གེ་རཾ་དམར་པོ་འོད་ཟེར་འབར་བ་དང་བཅས་པ་ཅིག་ཡོངས་སུ་གྱུར་པ་ལས། ལྕགས་ཁང་ཟུར་གསུམ་ཁ་དོག་དམར་ཞིང་ཚ་ཚ་
འབར་བ་འཇིགས་ཤིང་ཡ་ང་བ་ཅིག་བསྒོམ། དེའི་སྟེང་དུ་ཟུར་གསུམ་ཐོད་པའི་སྒྱེད་བུ་གསུམ། དེའི་སྟེང་དུ་ཐོད་པ་ནང་གི་བཅུད་དངོས་པོ་རྣམས་ནི་ལས་དགྲ་དངོས་སུ་བསྐྱེད་ལ། བདག་དང་༔

ཨཱུ༄༅། །མགོན་པོའི་ཐུགས་ཀ་ནས་བྱུང་བའི་འོད་ཟེར་གྱིས་ལས་ཀྱི་མགོན་པོ་བསྐལ་ནས་དགྲ་བོ་དེ་དངོས་སུ་དགུག་པ་སྟེ། འབྲུབ་ཁུང་ལྕགས་ཁང་གི་ནང་དུ་གཏོར་མའི་ན
དུ་བསྐྱེད་པ་བཞིན་དུ་ནི་ལས་དགྲ་བོ་དངོས་སུ་བསྐྱེད་ལ། དེ་གཉིས་ཀ་ལ་ཐམས་ཅད་ཡང་ནས་ཡང་དུ་ཐིམ་པར་བསྒོམ་ཞིང་ལྕགས་ཀྱུའི་ཕྱག་རྒྱ་བཅས་ལ། གཏོར་མའི་ནང་དུ་དམིགས་པ་རྩེ
གཅིག་ཏུ་གཏད་ལ་དགུག་གཞུག་དྲག་ཏུ་བྱ། དེ་ནས་ནང་གི་ལིང་ག་དེ་ལྕགས་ཁང་སྒོ་མེད་པ་ལ་ཕྱིར་གཏན་དུ་མི་ཐར་ཞིང་ཕྱི་ནས་སྐྱབས་ཐམས་ཅད་དང་བྲལ་བར་བསྒོམ། གཏོར་མའི་ནང་གི་དེ་
མགོན་པོའི་འོད་ཟེར་གྱིས་ལུས་སེམས་གཉིས་ཕྲལ་ནས་རྣམ་པར་ཤེས་པ་ཧཱུཾ་དུ་བྱས་ཏེ། དཔལ་ཧེ་རུ་ཀའི་ཐུགས་ཀར་ཐིམ། ཡུད་ཙམ་དག་པ་སྐྱེ་བ་མེད་པའི་ངང་དུ་ལྷོད་ཀྱིས་ཀློད་ལ་བཞག དེ་
ནི་གནས་སྤར་བའོ། །ལུས་པོ་དེ་ཤ་ལྔ་བདུད་རྩི་ལྔར་བསམ། ཡེ་ཤེས་ཀྱི་བདུད་རྩི་དགུག་གཞུག་བྱས་ལ་གཏོར་མའི་རྣལ་འབྱོར་ཇི་བཞིན་དུ་བླ་མ་ཡི་དམ་མགོན་པོའི་ཚོགས་ཐམས་ཅད་ལ་འབུལ་
ཝཱ ཞིང་བསྟོད་པ་དྲག་ཏུ་བྱ་གཏོར་མའི་ནང་དུ་ལིང་ག་གཏོར་མ་འབུལ་རེས་ཀྱི་གཏོར་མའི་ནང་དུ་བསྲེག འབྲུབ་ཁུང་ནང་གི་ལིང་ག་དེ་ཁུག་པའི་རྟགས་མ་བྱུང་བར་དུ་རྡོ་ལེབ་ལ་དུར་ཁྲོད་སོལ་བས་རྡོ་

རྗེ་རྒྱ་གྲམ་བྲིས་ལ་འབྲུབ་ཁུང་ནང་དུ་མནན་ལ། དེ་ལ་ཁུག་པའི་རྟགས་ནི་དགྲའི་བླ་རྟགས་གང་ཡིན་པ། རྗེའུ་རིགས་ལ་རི་དྭགས། རྒྱལ་རིགས་ལ་རྐྱང་། དམངས་རིགས་གདུག་པ་ཅན་ལ་
གཡག རིགས་ཁ་འཐོར་བ་ལ་ལུག བརྗེ་ལ་མཛོ་དྲེའུ། བོན་པོ་ལ་འུག་པ། ཡང་ན་དགྲ་དངོས་སུ་ཁུག་པ་དང་བཀྱིགས་པ་རྨིས་ན་དགྲ་ཁུག་པ་ཡིན་ཏེ། བསད་ལས་གལ་ཆེའོ། །བཤས
པ་རྨིས་ན་ནད་འོང་། ཤ་ཟ་ཞིང་འདུག་པའམ། སྟོན་མོ་བྱེད་པའམ། ཟོས་པ་རྨིས་ན་འཆོར་མེད། འབྲུབ་ཁུང་གི་ལིང་ག་ལུས་གཏོར་མ་ལྟར་བྱས་ཏེ། བླ་མ་ཡི་དམ་མགོན་པོའི་ཚོགས་
ལ༑ སེམས་ཅན་དེ་བྱང་ཆུབ་ཐོབ་པར་བྱ་བའི་ཆེད་དུ་ཚོགས་སོགས་སུ་འབུལ་ཞིང༌། རྣམ་པར་ཤེས་པ་ཧཱུཾ་དུ་བྱིན་གྱིས་བརླབས་ནས་བདག་ཧེ་རུ་ཀའི་ཐུགས་ཀར་གནས་སྤར་བར་བྱ་ཞིང༌། ལིང
རོ་དེ་འབྲུབ་ཁུང་གི་ནང་དུ་བསྲེགས་ལ། གཟའ་དང་ཚེས་གྲངས་ཀྱིས་བསྟན་ལ། མི་མ་ཡིན་མང་པོ་འདུ་བའི་གནས་སམ། མཆོད་རྟེན་ཆེན་པོའི་ཞབས་སམ། ཆུ་བོའི་གཞུང་ངམ། དུར་
ཁྲོད་ཀྱི་གནས་སུ་བསྐྱལ་ལ། སྔར་གྱི་རྡོ་ལེབ་ཀྱིས་མནན་པའམ། གང་ཡང་རུང་བའི་མནན་པ་བྱའོ། །བགེགས་འདུལ་བ་ལ་ཡང་འདྲེ་གང་ཡིན་པ་དེའི་མིང་ཏྲི་དང་། གཟུགས་བརྙན་དུ་

༄༅། །བསྒྱར་བ་མ་གཏོགས་པ་གོང་མ་རྣམས་དང་མཐུན་པར་ཤེས་པར་བྱའོ། །བསྟན་པ་སྤྱིའི་དོན་དུ་སྙིང་རྗེ་ཆེན་པོས་ཀུན་ནས་བསླང་ནས་བྱ་བ་མ་གཏོགས་པ། རང་གི་ཞེ#
འདོད་ཕྲ་མོ་རྣམས་ཀྱི་ཆེད་དུ་བྱས་ན་དགེ་བའི་རྩ་བ་འཛད། ཆོས་སྐྱོང་གིས་ཀྱང་སྟོང་གྲོགས་མི་མཛད་པས་ནུས་པ་མི་འབྱུང་། དེ་བས་ན་སངས་རྒྱས་ཀྱི་བསྟན་པ་སྤྱིའི་དོན་དུ་འགྱུར་ངེས་པ་ཡིན་པ་
ལ་བྱ་གསུངས། གོང་མ་རྣམས་ཀྱི་བཀའ་རྒྱ་དམ་པར་འདུག་པས། དགོས་ཆེད་ཁྱད་པར་ཅན་གྱི་དོན་མ་ཡིན་པ་ལ་གཏན་ནས་བྱར་མི་རུང་ངོ་། །དྲག་པོ་མངོན་སྤྱོད་ཀྱི་གཏོར་མའི་ཞལ་གྱི་
༈གདམས་པ་ཟབ་མོའི་དོན་རྫོགས་སོ།། །། བསྙེན་སྒྲུབ་གང་ཡིན་ཡང་མངོན་པར་རྟོགས་པ་བསྒོམས་ནས། སྔར་གྱི་འཁོར་ལོ་ཅི་ཙམ་བསྐོར་བ་དེ་ཚར་བ་དེའི་རྗེས་ལ་མདུན་བསྐྱེད་ཀྱི་
ཡེ་ཤེས་སེམས་དཔའ་ཡར་ཕྱུང་ལ་རྟེན་དེ་ལ་བསྟིམ་པས། བདག་ཧེ་རུ་ཀའི་འཁོར་ན་བཞུགས་པའི་མོས་པ་བསྐྱེད་པར་བྱས་ལ། དམ་ཚིག་སེམས་དཔའ་དེ་སླར་ཡང་ས་བོན་ཡི་གེ་ཧཱུྃ་དུ་གྱུར་
༣ ནས༑ བདག་ཧེ་རུ་ཀའི་ཧཱུཾ་ལ་གཞུག་པར་བྱ་ཞིང༌། ཁྱད་པར་དུ་དགེ་བའི་རྩ་བ་རྒྱལ་བའི་བསྟན་པ་རྒྱས་པར་གྱུར་ཅིག་པར་བསྔོ་བ་ནི། དབང་དུ་སྡུད་པའི་མན་ངག་དུས་རྒྱུན་དུ་ཉམས་སུ་ལེན་=

པའི་རིམ་པ་རྣམས་ཤིན་ཏུ་ཟབ་པར་རྡོ་རྗེ་རྒྱལ་པོས་བཀོད་པའོ།། །།

༄༅། །དཔལ་མགོན་ཕྱག་བཞི་པའི་སྒྲུབ་ཐབས་རྗེས་གནང་གི་ཆོ་ག་དང་བཅས་པ་དངོས་གྲུབ་ཆེན་པོའི་གྲུ་ཆར་བཞུགས་སོ།།
113
གནང་

།མཐུ་སྟོབས་རྒྱ་མཚོ་ལས་འཁྲུངས་བདུད་ཀྱི་སྡེར། །ཧ་ལའི་དུག་ལྟར་རྩུབ་པའི་ནག་པོ་ཆེ། །འཁོར་དང་བཅས་ལ་བཏུད་༄༅།
ནས་དེའི་སྒྲུབ་ཐབས། །གཏོར་མའི་ཆོ་ག་དང་བཅས་བྲི་བར་བྱ།། འདིར་དཔལ་མགོན་ཕྱག་བཞི་པ་སྒྲུབ་ཅིང་མཆོད་པར་འདོད་པས། གདོད་ནས་དག་པའི་དུར་ཁྲོད་ལ་སོགས་
རྒྱུད་ལས་བསྔགས་པའི་གནས་སུ། བདེ་བའི་སྟན་ལ་འདུག་སྟེ། སྐྱབས་སུ་འགྲོ་བ། སེམས་བསྐྱེད་པ། བླ་མའི་རྣལ་འབྱོར། བདག་ལྷར་བསྐྱེད་པ། ཆང་ཆུ་བྱིན་གྱིས་བརླབ་
པ༑ བགེགས་ལ་གཏོར་མ་བྱིན་ཏེ་བསྐྲད་པ། སྲུང་འཁོར་བསྒོམ་པ་སོགས་གཞུང་བཞིན་བྱས། རང་ཧེ་རུ་ཀའི་ང་རྒྱལ་བརྟན་པོའི་ངང་ནས། མདུན་དུ་དུར་ཁྲོད་ཀྱི་ས་གཞི་འཇིགས་

༄༅། །སུ་རུང་བའི་དབུས་སུ། སྣ་ཚོགས་པདྨ་དང་ཉི་མ་དང་འཇིགས་བྱེད་ཕོ་མོ་བསྣོལ་བའི་ཁར། ཧཱུཾ་ཡིག་འབར་བ་ཡོངས་སུ་
གྱུར་པ་ལས་དཔལ་ཡེ་ཤེས་ཀྱི་མགོན་པོ་ཆེན་པོ་བྱ་རོག་གི་མིང་ཅན་བདུད་དང་བདུད་ཀྱི་ཕྱོགས་ལ་དྲག་ཤུལ་ཆེན་པོར་ཁྲོས་པ་ཟ་བྱེད་སྲིན་པོའི་
གཟུགས༑ མཐིང་ནག་སྦོམ་ཞིང་ཐུང་ལ་གསུས་པ་འཕྱང་བ། ·ཡན་ལག་རགས་པ།ྋ ཞལ་གདངས་ཤིང་མཆེ་བ་རྣོ་དཀར་གངས་རི་འདྲ་བ་གཙིགས་115
པའི་བར་ནས་སྲིད་པ་བཤོལ་བའི་ཆུ་བྲུབ་པ། ལྗགས་གློག་ལྟར་རྣམ་པར་འགྱུར་བས་ཧ་ཧ་དང་ཧཱུཾ་ཧཱུཾ་ལ་སོགས་པའི་ང་རོ་འབྲུག་སྟོང་དུས་གཅིག་ལ་ལྡིར་

བ་ལྟ་བུར་གྲགས་པས་ཁམས་གསུམ་གྱི་དབང་པོ་ཐམས་ཅད་སྨྱོས་སུ་འཇུག་པ། ཁྲོ་གཉེར་བསྡུས་པའི་ཤངས་ནས་འཐོར་བྱེད་ཀྱི་རླུང་འཚུབ་པས་མ་རུངས་པ་ཐམས་ཅད་རླག་པར་བྱེད་
པ༑ གདུག་པ་ཅན་ཐམས་ཅད་གཟིར་བའི་སྤྱན་གསུམ་ཉི་མ་འབུམ་བཞིན་འབར་ལ་སྨ་ར་ཨག་ཚོམ་སྨིན་མའི་མེ་འཁྱོག་པོར་འཁྱིལ་བ། བདུད་བཞི་འདུལ་བའི་ཕྱག་བཞིའི་དང་པོ་གཉིས་ཀྱིས་བེ་
ཏའི་འབྲས་བུ་སྙིང་འདྲ་བ་དང༌། ལྷ་མ་ཡིན་གྱི་ཐོད་པ་བདུད་བཞིའི་ཁྲག་གིས་གང་བ་ཐུགས་ཀའི་སྟེང་འོག་ཏུ་འཛིན་པ། འོག་མ་གཉིས་རོ་ལངས་ཀྱི་ལྕེ་ལས་གྲུབ་པའི་རལ་གྲི་འབར་བ་
དང་༑ དབང་ཕྱུག་གི་རྩེ་གསུམ་དར་དཔྱངས་ཌཱ་མ་རུ་དང་ལྡན་པ་འཕྱར་བ། རུ་དྲ་བཏུལ་བའི་རུས་པའི་རྒྱན་དྲུག ཐོད་པ་དང་རིན་པོ་ཆེའི་ཅོད་པན། རྣ་ཆ། མགུལ་གྱི་སེ་མོ་དོ། ཕྱག
ཞབས་ཀྱི་གདུབ་བུ། འོག་པགས་ཕུད་ཀྱི་སྒྲ་དང་དུག་གི་རླངས་པ་མི་བཟད་པར་འབྱིན་པའི་ཀླུ་བརྒྱད། རཀྟའི་ཐིག་ལེ། ཞག་གི་སོར་རིས། ཁྲག་རྦར་འཛག་པའི་མགོ་བོ་ལྔ་བཅུ་རྒྱུ་མར་
བརྒྱུས་པའི་དོ་ཤལ་རྣམས་ཀྱིས་སྤྲས་པ། སྐྲ་མཚམས་སུ་སྤྲུལ་པའི་ཁྱུང་ནག སྤྱི་གཙུག་ཏུ་དཔལ་ལྡན་ལྷན་ཅིག་སྐྱེས་པ་དང་ཡིད་བཞིན་གྱི་ནོར་བུ་གནས་པ། གླང་པོ་ཆེ་ས་སྲུང་གི་པགས་པ་
116

|༄༅། །དང་དར་དཔྱངས་ཀྱིས་སྟོད་གཡོགས་པ། མ་ཏྲཾ་དང་སྟག་མི་ཟན་སྟོང་གི་ཞིང་ཤམ་ཐབས་སུ་མཛད་དེ། སྐའི་བ་སྤུའི་ཁུང་ནས་སྤྲོས་པའི་བསྐལ་པ་སྲེག་པའི་མེ་མི་
བཟད་པའི་དུ་བ་འཁྲུག་པའི་དབུས་ན་རྒྱལ་པོ་ཆེན་པོའི་རོལ་པས། རྡོ་རྗེ་ཐོག མཚོན་ཆ་སྣ་ཚོགས་པའི་འཁྱུག ཁྲོ་བོ་འཆོལ་བའི་སེར་བ་འབེབས་བཞིན་དུ་འཇིགས་བྱེད་དང་དུས་མཚན་སྒྲོལ་
བའི་བམ་ཆེན་པོ་བརྫིས་ཏེ་བཞུགས་པ། དེའི་གཡོན་དུ་བྷྱོཿ ནག་པོ་ལས་ཡུམ་ཆེན་ཙཎྜི་ཀ་སྐ་མདོག་ནག་མོ་ཞལ་གཅིག་མཆེ་བ་རྔམ་པར་གཙིགས་པ། ཕྱག་བཞིའི་གཡས་གཉིས་རལ་གྲི་དང་ཏྲི་ཤཱ་
གསུམ་
ལ༑ གཡོན་གཉིས་མདའ་གཞུ་དང་དགྲ་མགོ་འཛིན་པ། མ་མོའི་ཆས་ཅན་བཙན་འཁྱིལ་གྱིས་པད་ཉི་དང་རོའི་གདན་ལ་མེ་ཕུང་གི་དབུས་ན་བཞུགས་པ་ལ་འཁོར་མ་མོ་བྱེ་བའི་ཚོགས་ཀྱིས་བསྐོར་
བ༑ མདུན་དུ་ཧཱུཾ་ནག་པོ་ལས། ལས་མགོན་ནག་པོ་བྱ་རོག་གི་གདོང་པ་ཅན་རྐན་སྒྲ་དང་བཅས་པའི་ཞལ་གདངས་ཤིང་སྤྱན་གསུམ་དམར་བ། ཕྱག་གཡས་གྲི་གུག་ནམ་མཁར་འཕྱར་
༈ ཞིང་༑ གཡོན་ཐོད་པ་དགྲ་བགེགས་ཀྱི་ཁྲག་གིས་གང་བ་ཐུགས་ཀར་འཛིན་པ། མི་མགོའི་འཕྲེང་བ་དང་སྤྲུལ་གྱིས་བརྒྱན་པ། སྟག་ལྤགས་རློན་པའི་ཤམ་ཐབས་ཅན། ཞབས་གཡས་སྐུམ་

གཡོན་རྐྱང་བས་པད་ཉི་དང་རོའི་གདན་ལ་ཡེ་ཤེས་ཀྱི་མེ་འབར་བའི་དབུས་ན་བཞུགས་པ་ལ། འཁོར་ནག་པོ་སྟོང་གི་ཚོགས་ཀྱིས་བསྐོར་བ། གཡས་སུ་ཧྲཱིཿ༔དཀར་པོ་ལས་ཤ་ཟ་ནག་པོ་སེངྒེའི་
གདོང་བརྙན་ལྕགས་ཀྱི་རལ་པ་ཅན། ཕྱག་གཡས་རལ་གྲི་དང་གཡོན་ཐོད་ཁྲག་འཛིན་པ། ཞལ་གདངས་ཤིང་མཆེ་བ་གཙིགས་པ། སྨ་ར་དང་སྨིན་མ་གློག་ལྟར་འཁྱུག་པ། ཐོད་སྐམ་གྱི་
དབུ་རྒྱན་དང་ཐོད་རློན་གྱི་དོ་ཤལ་འཕྱང་བ། རུས་པ་དང་སྤྲུལ་གྱིས་བརྒྱན་པ། མི་ལྤགས་ཀྱི་གཡང་གཞི་དང་སྟག་ལྤགས་ཀྱི་ཤམ་ཐབས་གསོལ་བ། ཞབས་གཉིས་རོལ་པའི་སྟབས་ཀྱིས་པད་
ཉི་དང་རོའི་གདན་ལ་མེ་རིའི་ཀློང་ན་བཞུགས་པ་ལ་འཁོར་ཤ་ཟ་འབུམ་གྱི་ཚོགས་ཀྱིས་བསྐོར་བ། དེའི་ཕྱི་རོལ་ཏུ་མཁའ་འགྲོ་བརྒྱད། རོ་ལངས་བརྒྱ། དཔལ་མགོན་བདུན་ཅུ་རྩ་ལྔ། ཕོ་ཉ་
དྲུག་ཅུ་རྩ་བཞི། ལྷ་མ་སྲིན་དྲེགས་པ་སྡེ་བརྒྱད་ལ་སོགས་པ་ཐམས་ཅད་ཁྲོ་ཞིང་གཏུམ་པ། འཇིགས་སུ་རུང་བ། སྐུ་མདོག་དང་ཕྱག་མཚན་མ་ངེས་པ། གཟུགས་འདོད་དགུར་བསྒྱུར་
བ༑ མཚོན་ཆ་སྣ་ཚོགས་ཀྱི་ཆར་འབེབས་པ། དེ་རྣམས་ཀྱི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་དཔག་ཏུ་མེད་པ་འཕྲོས་པས། ཆོས་ཀྱིས་

ཨཱ༄༅། །དབྱིངས། འོག་མིན། ཉེར་བཞིའི་ཡུལ། དུར་ཁྲོད་བརྒྱད། ཁྱད་པར་བསིལ་བའི་ཚལ། ཐེལ་ཚལ། འབྲུག་ར་ལུང་སོགས་བླ་མ་གོང་མའི་གདན་ས་
15/1/01
ནས༑ དཔལ་ཡེ་ཤེས་ཀྱི་མགོན་པོ་འཁོར་དང་བཅས་པ་སྐད་ཅིག་གིས་བཛྲ་ས་མཱ་ཛཿ རྔ་རོལ་དབྱངས་དང་བཅས་པས། ཧཱུཾ༑ བཅོམ་ལྡན་འཁོར་ལོ་སྡོམ་པ་ཆེར་ཁྲོས་པ། །འཇིགས་བྱེད་ཆེན་པོ་
མཧཱ་ཀཱ་ལ་ཁྱོད། །སྤྲུལ་པའི་ཞིང་དུ་བསྟན་སྲུང་ཀུན་གྱི་གཙོར། །ཕྱོགས་བཅུའི་རྒྱལ་བ་ཀུན་གྱིས་མངའ་གསོལ་བའི། །བསྟན་པ་བསྲུང་ཕྱིར་གནས་འདིར་སྤྱན་འདྲེན་ན། །དྲེགས་པའི་བཀའ་
སྡོད་འཁོར་བཅས་སྐུ་བསྐྱོད་ལ། །བསིལ་བའི་ཚལ་ནས་མྱུར་བར་འདིར་གཤེགས་ཞེས། །མཚན་ནས་འབོད་དོ་ནག་པོ་བྱ་རོག་མཚན། ཨཾ་བཛྲ་མཧཱ་ཀཱ་ལ་སུ་ཏྲི་ཡ་མ་དུ་ཛ ཞེས་སྤྱན་
དྲངས། ཧཱུཾ དཔལ་ལྡན་མགོན་པོ་ནག་པོ་ནི།། ནས། ན་མོ་ན་མཿ ཧཱུཾ་གི་བར་བརྗོད། མཆོད་རྫས་བྱིན་གྱིས་བརླབ། རྒྱས་པར་སྤྲོ་ན་རཀྟ་སྐོམ་འཐུང་མ་སོགས་སམ། བསྡུ་ན་མཆོད་པ་བཞིའི་སྔགས་མཚན་བཅུ་
༈ གཅིག་པོ་བརྗོད། གཏོར་མ་བསྔོས་ལ་ཅི་འདོད་ཀྱི་འཕྲིན་ལས་བཅོལ། རྐང་བརྒྱད་དམ། ཧཱུཾ་ཡིག་རྡོ་རྗེ་མ་སོགས་གང་རིགས་ཀྱིས་བསྟོད། མན་ངག་བཞིན་བཟླས་པ་བྱའོ། །སྤྲོ་ན་ཚོགས་ལས་དང༌། བསྐང་བཤགས་གཞན་ལས་བཤད་

པ་ལྟར་བྱས། སླར་མཆོད་བསྟོད་བསྡུས་པ། ཡིག་བརྒྱ། བཟོད་གསོལ། ཉེར་བསྡུ། ཤིས་བརྗོད་རྒྱས་པ་ཡང་བྱའོ། །ཞེས་རང་གི་བརྗེད་བྱང་དུ་བྲིས་པ་དགེའོ།། ཧེ་རུ་ཀ་དཔལ་སྙིང་རྗེའི་གར། །དྲག་པོར་བསྒྱར་བ་མཧཱ་
ཀཱ་ལ། །ཧཱུཾ་སྒྲ་སྒྲོག་དེར་བཏུད་ནས་དེའི། །རྗེས་གནང་ཆོ་ག་བྲིས་བར་བྱ།། འདིར་དཔལ་མགོན་ཕྱག་བཞི་པའི་རྗེས་གནང་གི་སྒོ་ནས་གཞན་རྗེས་སུ་འཛིན་པར་འདོད་པས། སྟེགས་བུའི་མཁར་མཉྫི་སྟེང་དུ། ྋསྣོད་གཙང་
མར་དཔལ་བཤོས། གཡས་གཡོན་མདུན་གསུམ་དུའང་རང་འདྲའི་འཁོར་རེ་པད་འདབ་ཅན་ཕྱག་མཚན་སོགས་རྒྱན་བཟང་པོས་བརྒྱན་པ། ཐོད་པ་མཚན་ལྡན་བཅུད་བཟང་པོས་གང་བ། རྡོ་རྗེ་རྩེ་ལྔ་པ། ཙ་ཀ་ལི་ལྔ། དར་ནག་གིས་མགུལ་
བཅིངས་པའི་བུམ་པ་ནང་རྫས་ཁ་རྒྱན་དང་བཅས་པ་བཀོད། མཐའ་ཚོགས་གཏོར་སོགས་མཆོད་རྫས་ཅི་འབྱོར་བས་བསྐོར། རྡོར་དྲིལ་ཅང་ཏེའུ་སོགས་རྣལ་འབྱོར་གྱི་ཡོ་བྱད་ཚང་བར་བཤམས་ལ་གོང་གནོན་གཞུང་བཞིན་བྱས། གཏོར་མ་བསངས་
སྦྱངས་སྟོང་པའི་ངང་ལས། མདུན་དུ་དུར་ཁྲོད་ཀྱི་ས་གཞི་འཇིགས་སུ་རུང་བའི་དབུས་སུ་ཞེས་པ་ནས། བཟླས་པའི་བར་སྒྲུབ་ཐབས་བཞིན་བྱེད། དེ་ནས་བུམ་པ་བསངས་སྦྱངས་སྟོང་པའི་ངང་ལས། ཕྱི་ཡེ་ཤེས་
ཀྱི་བུམ་པ། ནང་རྒྱ་མཚོ་ཆེན་པོའི་དབུས་སུ། སྐད་ཅིག་གི་ལས་མགོན་ནག་པོ་བྱ་རོག་གི་གདོང་པ་ཅན་ནས། ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་སྤྱི་བོར་ཨོཾ། མགྲིན་པར་ཨཱཿ

TH ༄༅། །ཐུགས་ཀར་ཧཱུཾ། དེའི་འོད་ཀྱིས་བསྒོམས་པ་དང་འདྲ་བའི་ཡེ་ཤེས་པ་དབང་ལྷ་དང་བཅས་པ་སྤྱན་དྲངས། ཛཿ ཧཱུཾ་བཾ་ཧོཿ གཉིས་མེད་དུ་གྱུར། དབང་ལྷའི་བུམ་
པའི་ཆུས་དབང་བསྐུར་བས་རིགས་ཀྱི་བདག་པོས་དབུ་བརྒྱན་པར་གྱུར། མཆོད་བསྟོད་གཏོར་མ་བསྔོ། ལས་སྔགས་ཀྱི་མཐར་སྐ་ལས་བདུད་རྩི་བབས་པར་དམིགས་པ་རྣམས་ནི་སློབ་དཔོན་གྱི་བྱ་བའོ། །དེ་ནས་སློབ་
མཁྲུས་བྱས། བགེགས་གཏོར་བཏང་། སྲུང་འཁོར་གསལ་གདབ། མཎྜལ་ཕུལ། སློབ་དཔོན་གྱིས། ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་རྣམ་མཁྱེན་རྫོགས་པའི་སངས་རྒྱས་ཀྱི་གོ་
yue
འཕང་རིན་པོ་ཆེ་ཐོབ་པར་བྱ་བ་དང༌། གནས་སྐབས་སུ་འགལ་རྐྱེན་བར་ཆད་ཞི་བའི་ཆེད་དུ་དཔལ་ཡེ་ཤེས་ཀྱི་མགོན་པོ་ཕྱག་བཞི་པའི་རྗེས་སུ་གནང་བ་ཞུ་སྙམ་པའི་མོས་པ་དང་ལྡན་པའི་སྒོ་ནས་
གསན་པར་ཞུ། དེ་ཡང་བརྒྱུད་པའི་ལོ་རྒྱུས་ཀྱི་དབང་དུ་བྱས་པ་དེའི་ཚེ་ན། སྔོན་ཤྲཱི་དྷ་ནྱ་ཀ་ཊ་ཀར་བཅོམ་ལྡན་འདས་ཀྱི་གསང་བ་སྔགས་ཀྱི་འཁོར་ལོ་ཆེན་པོ་བསྐོར། དེའི་དུས་སུ་བསྟན་པ་དེ་
༈ བསྲུང་བའི་ཕྱིར་བདུད་ཀྱི་གཡུལ་ལས་རྒྱལ་བར་བྱེད་པའི་ཆོས་ཀྱི་སྡེ་ཆེན་པོ་ཞིག་གསུངས་ཏེ། དེ་ལས་སྙིང་པོ་བཀའ་བསྡུ་བ་དང་འཛིན་པའི་ཤིང་རྟ་ཆེན་པོ་དག་གིས་ཕྱུང་ནས། དཔལ་འབྲུག་

པའི་ཉམས་བཞེས་སུ་རྒྱུན་ཆགས་པ། འཇིགས་བྱེད་ཆེན་པོ་ཧེ་རུ་ཀ་ཕྱག་བཞི་པ་འདི་ལ། དབང་རྒྱུད་མན་ངག་གི་ཆོས་སྡེ་གསུམ། བརྒྱུད་པ་ལའང་བྱིན་གྱིས་བརླབས་པ་མཁའ་འགྲོ་མའི་
བརྒྱུད་པ། ལུང་བསྟན་པ་གཏེར་གྱི་བརྒྱུད་པ། བཀའ་དག་པ་སངས་རྒྱས་ནས་བརྒྱུད་པ་གསུམ་དུ་འཆད། དེའི་དང་པོ་རྒྱུད་བྱིན་གྱིས་རློབ་པ་དབང་ཡིན། དེ་གང་ལས་བྱུང་བ་དེ་ལ་དེ་སྐད་
བརྗོད༑ གཉིས་པ་མགོན་པོ་ཉིད་ཀྱིས་ལུང་བསྟན། སློབ་དཔོན་ཀླུ་སྒྲུབ་ཀྱིས་ཆོས་བཟང་སྤྲིན་གྱི་ཡང་རྫོང་ནས་མགོན་པོའི་རྒྱུད་བརྒྱ་རྩ་བརྒྱད་སྤྱན་དྲངས་པ་དེ་ཡིན། གསུམ་པ་རྫོགས་པའི་
སངས་རྒྱས་ཉིད་མན་ངག་ཏུ་བསྡེབས་པ་འདི་ལ་ཞལ་ནས་ཞལ་སྙན་ནས་སྙན་དུ་རིམ་པར་བྱོན་པ་རྣམས་ཡིན། དེ་ལྟ་བུའི་མགོན་པོ་འདི་ཉིད། བདེ་མཆོག་སྡོམ་པ་རྒྱ་མཚོའི་རྒྱད་དང་། མགོན་པོ་
ཉིད་ཀྱི་རྒྱུད་ཡོངས་གྲགས་ཉི་ཤུ་རྩ་བཞི་སོགས་རྒྱུད་ཀྱི་ཟིན་སོ་གཞན་ལས་ཆེ་ཞིང་། རྒྱ་གར་དུ་འཕགས་པ་ཀླུ་སྒྲུབ་ཡབ་སྲས་དང་། རིག་འཛིན་ཆེན་པོ་པདྨ་འབྱུང་གནས་སོགས་ཚད་མར་གྱུར་
པའི་སློབ་དཔོན་རྣམས་ཀྱིས་ཀྱང་བསྟན་སྲུང་གི་མཆོག་ཏུ་བསྔགས་པ་ཡིན། འདི་བོད་དུ་སྤྱན་འདྲེན་པ་པོ་རྒ་ལོ་ཙཱ་བ་གཞོན་ནུ་དཔལ། སྟེང་པ་ལོ་ཙཱ་བ་ཚུལ་ཁྲིམས་འབྱུང་གནས། རོང་ལིང་ལོ་

JTH ༄༅། །ཙཱ་བ་རྡོ་རྗེ་དབང་ཕྱུག ཁེ་གད་ལོ་ཙཱ་བ་འཁོར་ལོ་གྲགས་རྣམས་ཡིན། དེ་ལས་འདིར་དཔལ་ཆེན་ཧྭ་ལོའི་ལུགས་གཙོ་བོར་གྱུར་པ་ཡིན། རྒ་ལོ་ལའང་སློབ་མ་ཞང་
ཝཱ
L
ཚལ་པ། དཔལ་ལྡན་ཕག་མོ་གྲུ་པ། བླ་མ་གསལ་སྟོང་པ། ཁམས་པ་ཨ་སེང་དབང་ཕྱུག བླ་མ་སོག་པ། ཅོག་རོ་ཆོས་རྒྱལ་སོགས་སོ་སོའི་ལུགས་མང་ནའང༌། འདིར་ཚལ་ལུགས་
གཙོ་བོ་ཡིན། ལུགས་དེ་དག་ཕལ་ཆེར་ལ། ཕྱི་མགོན་པོ་བཀའ་སྡོད་དུ་སྒྲུབ་པ། ནང་མགོན་པོ་ཡི་དམ་དུ་སྒྲུབ་པ། གསང་བ་མགོན་པོ་རྩ་རླུང་བྱང་སེམས་སུ་སྒྲུབ་པ། དེ་ཁོ་ན་ཉིད་མགོན་
པོ་རང་སེམས་དང་དབྱེར་མེད་དུ་སྒྲུབ་པའི་ཚུལ་འདི་དོན་གྱིས་ཐོབ། དང་པོའི་དབང་དུ་བྱས་ནས་རྗེས་གནང་།ྋ གཉིས་པ་ལའང་དབང་བཞི།ྋ གསུམ་པ་ལ་བྱིན་རླབས་ཟབ་མོ། བཞི་པ་ལ་
གདོད་མའི་མགོན་པོ་ངོ་སྤྲོད་པར་བྱེད་པའི་ཁྲིད། རྗེས་གནང་ལའང་། མགོན་པོ་མཐིང་ཁ། སེར་པོ། དམར་པོ་གསུམ་ལ་རྗེས་གནང་རེ། དཀར་པོ་ལ་ཚེ་དབང་དང་འབྲེལ་བ་སོགས་མང་
༈ ཕོ་ཡོད་པ་ལས། འདིར་མགོན་མཐིང་ཞེ་སྡང་རྡོ་རྗེ་ལ་བརྟེན་པའི་རྗེས་སུ་གནང་བའི་བརྒྱུད་པ་ནི། རྡོ་རྗེ་འཆང་། གསང་བའི་བདག་པོ། ཀླུ་ལས་གྱུར་པའི་རྣལ་འབྱོར་མ། ས་ར་ ཾ

ཧ༑ དཔལ་མགོན་འཕགས་པ་ཀླུ་སྒྲུབ། སློབ་དཔོན་རྡོ་རྗེ་དྲིལ་བུ་པ། དུས་ཞབས་པ་ཆེ་བ། ཆུང་བ། ཨ་ཝ་དྷཱུ་ཏི་པ། ཆོས་ཀྱི་རྡོ་རྗེ། བྱང་ཆུབ་བཟང་པོ། རྡོ་རྗེ་གདན་པ། ཨ་བྷྱ་ཀཱ་
ར༑ ཙ་མི་སངས་རྒྱས་གྲགས།ྋ ཁམས་པ་རྒ་ལོ། བླ་མ་ཞང་བརྩོན་འགྲུས་གྲགས་པ། འགྲོ་མགོན་རྒྱ་རས། ༸མཉམ་མེད་སེངྒེའི་མཚན་དགུ བླ་མ་བསམ་རྒྱལ་ཁ་ཆེ། སྤྲལ་སྐུ་རིགས་
གསུམ་རྣམ་སྤྲུལ། མཚུངས་མེད་རྒྱལ་དབང་རྗེ། ངག་དབང་ཆོས་ཀྱི་རྒྱལ་པོ། གོང་མ་ཆོས་ཀྱི་གྲགས་པ། རྡོ་རྗེ་གླིང་པ་ཡོན་ཏན་ཡེ་ཤེས། མཐུ་ཆེན་རྡོ་རྗེ་འཛིན་པ། རྒྱལ་དབང་པདྨ་
དཀར་པོ། གྲུབ་པའི་ཁྱུ་མཆོག་ལྷ་རྩེ་བ་ཆེན་པོ་སོགས་བརྒྱུད་པ་དེ་ལྟར་ཡིན། རྗེས་སུ་གནང་བ་གསན་པ་ལ་དམིགས་པ་འདི་བཞིན་དུ་མཛོད། སློབ་དཔོན་སྐད་ཅིག་གིས་སྣ་ཚོགས་པདྨ་དང་ཉི་
མ་དང༌། ནས། བརྫིས་ཏེ་བཞུགས་པ་ཞིག་ཏུ་གསལ་བཏབ། དེའི་སྤྱན་སྔར་གསོལ་བ་གདབ་པ་འདིའི་རྗེས་ཟློས་མཛོད། སངས་རྒྱས་བསྟན་པ་བསྲུང་བ་དང་། །དཀོན་མཆོག་དབུ་འཕང་
བསྟོད་པ་དང༌། །ལོག་འདྲེན་བགེགས་རྣམས་ཚར་བཅད་ཕྱིར། །མགོན་པོས་དབང་བསྐུར་སྩལ་དུ་གསོལ།། ལན་གསུམ། དེ་ནས་ཐུན་མོང་གི་སྐྱབས་སུ་འགྲོ་བ་དང་། སེམས་བསྐྱེད་པའི་

༄༅། །སྡོམ་པ་ཞུ་སྙམ་པས། འདིའི་རྗེས་ཟློས་ཀྱང་མཛོད། དཀོན་མཆོག་གསུམ་ལ་བདག་སྐྱབས་མཆི།། སོགས་ལན་གསུམ། དེ་ནས་དམིགས་པ་འདི་བཞིན་དུ་
མཛོད།༑ བུམ་ཆུ་འཐོར་ཞིང་ལས་སྔགས་བརྗོད་པས་བསངས། ཨོཾ་སྭ་ཝ་ཤུདྡྷསརྦ་དྷརྨ་སྭབྷཱ་ཝ་ཤུདྩོ྅ཧཾ། ཞེས་བརྗོད་པ་ལ་བརྟེན་ནས་ཁྱེད་རང་རྣམས་དང་གཏོར་མ་འདི་ཉིད་མི་དམིགས་པ་སྟོང་པ་ཉིད་དུ་
གྱུར༑ དེའི་ངང་ལས། དུར་ཁྲོད་ཀྱི་ས་གཞི་འཇིགས་སུ་རུང་བའི་དབུས་སུ་པདྨ་དང་། ནས། དཔལ་ཡེ་ཤེས་ཀྱི་མགོན་པོ་འཁོར་དང་བཅས་པ་སྟེང་ནས་ཆར་བབས་པ་ལྟ་བུ། འོག་ནས་ས་
རླངས་འཐོན་པ་ལྟ་བུ། བར་ནས་བུ་ཡུག་འཚུབས་པ་ལྟ་བུར། ནམ་མཁའ་ས་གཞི་བར་སྣང་ཐམས་ཅད་མེར་མེར་ཡཾ་ཡྀ་ཤིག་ཤིག་བྱོན་ནས་ཁྱེད་རང་རྣམས་ཀྱི་ལུས་ལྟར་གསལ་བ་ལ་སིབ་སིབ་
ཐིམ་པའི་མོས་པ་མཛོད། བྱས་ལ། གུ་གུལ་དང་ཤ་ཆེན་གྱི་སྤོས་འཐུལ་སློབ་དཔོན་གྱིས་ཌཱ་དྲིལ་འཁྲོལ་གྱིན་རྐང་བརྒྱད་འདོན། ཛཿ ཧཱུྃ་བཾ་ཧོཿ གཉིས་སུ་མེད་པར་གྱུར། གཏོར་མ་སློབ་མའི་སྤྱི་བོར་བཞག་
༈ ལ༑ ཧཱུཾ༑ དམ་རྫས་གཏོར་མས་དབང་བསྐུར་བས། །སྐུ་ཡི་བྱིན་རླབས་ལུས་ལ་ཞུགས། །ལུས་ཀྱི་སྒྲིབ་པ་དག་གྱུར་ནས། །སྐུ་མི་འགྱུར་མཐུ་ཡི་དབང་ཐོབ་ཤོག ། ཨོཾ་མཧཱ་ཀཱ་ལ་ཀཱ་ཡ་

ཨ་བྷི་ཥེ ཉྩ་ཨཾ། ཐོད་པ་མགྲིན་པར་བཞག་ནས། ཧཱུཾ དམ་རྫས་བདུད་རྩིས་དབང་བསྐུར་བས། །གསུང་གི་བྱིན་རླབས་ངག་ལ་ཞུགས། །ངག་གི་སྒྲིབ་པ་དག་གྱུར་ནས། །གསུང་མི་
འགྱུར་མཐུ་ཡི་དབང་ཐོབ་ཤོག །ཨོཾ་མཧཱ་ཀཱ་ལ་ཝ་ཀ་ཨ་བྷི་ཥིཉྩ་ཨཱཿ རྡོ་རྗེ་སྙིང་གར་བཞག ཧཱུཾ༑ ཡང་དག་རྡོ་རྗེས་དབང་བསྐུར་བས། །ཐུགས་ཀྱི་བྱིན་རླབས་ཡིད་ལ་ཞུགས། །ཡིད་ཀྱི་
དྲི་མ་དག་གྱུར་ནས། །ཐུགས་མི་འགྱུར་རྡོ་རྗེའི་དབང་ཐོབ་ཤོག །ཨོཾ་མཧཱ་ཀཱ་ལ་ཙིཏྟ་ཨ་བྷི་ཥིཉྩ་ཧཱུཾ། དེ་ནས་སྐུ་གསུང་ཐུགས་ཀྱི་རྗེས་སུ་གནང་བ་ཡིན་ནོ། །དེ་ནས་དངོས་གྲུབ་འབྱུང་བའི་རྒྱུད་
ལས༑ འཕྲིན་ལས་བཞི་ཡི་དབང་ཡང་བསྐུར། །ཞེས་གསུངས་པ་བཞིན་ཕྱག་མཚན་བཞིའི་རྗེས་སུ་གནང་བ་ལ་ཁྱེད་རང་རྣམས་མགོན་པོར་གསལ་བའི་ཕྱག་གཡས་ཀྱི་དང་པོར་བེ་ཏའི་འབྲས་བུ་
སྙིང་འདྲ་བ་གཏད་པའི་མོས་པ་མཛོད། ཧཱུཾ༑ ངོ་མཚར་རྨད་དུ་བྱུང་བ་ཡི། །བེ་ཏའི་འབྲས་བུས་དབང་བསྐུར་བས། །རིན་ཆེན་གཏེར་གྱི་ཆར་འབེབས་ཤིང༌། །ལོངས་སྤྱོད་དངོས་གྲུབ་ཐོབ་
པར་ཤོག །ཨོཾ་མཧཱ་ཀཱ་ལ་བེ་ཙ་ཨ་བྷི་ཥིཉྩ་ཧཱུཾ། ཕྱག་གཡོན་གྱི་དང་པོར་ལྷ་མིན་གྱི་ཐོད་པ་བདུད་བཞིའི་ཁྲག་གིས་གང་བ་གཏད་པའི་མོས་པ་མཛོད། ཧཱུཾ༑ ངོ་མཚར་རྨད་དུ་བྱུང་བ་ཡི། །བྷཉྫ

།ཐོད་པས་དབང་བསྐུར་བས། །ཐུགས་རྗེ་ཞི་བས་བདུད་བཞི་འཇོམས། །བྱང་ཆུབ་སེམས་ཀྱི་དབང་ཐོབ་ཤོག །ཀ་པཱ་ལ་ཨ་བྷི༴ ཕྱག་གཡས་ཀྱི་འོག་མར་རོ་
༥
ལངས་ཀྱི་ལྕེ་ལས་གྲུབ་པའི་རལ་གྲི་གཏད་པའི་མོས་པ་མཛོད། ཧཱུཾ ངོ་མཚར་རྨད་དུ་བྱུང་བ་ཡི། །ཤེས་རབ་རལ་གྲིས་དབང་བསྐུར་བས། །ཉོན་མོངས་དུག་གསུམ་རྩད་ནས་གཅོད། །
དགྲ་བགེགས་ཐུལ་བའི་དབང་ཐོབ་ཤོག །ཁངྒ་ཨ་བྷི༴ ཕྱག་གཡོན་གྱི་འོག་མར་དབང་ཕྱུག་གི་རྩེ་གསུམ་དར་དཔྱངས་ཌཱ་མ་རུ་དང་ལྡན་པ་གཏད་པའི་མོས་པ་མཛོད། ཧཱུཾ༑ ངོ་མཚར་རྨད་དུ་
བྱུང་བ་ཡི། ཁ་ཊཱཾ་རྩེ་གསུམ་དབང་བསྐུར་བས། །སྐུ་གསུང་ཐུགས་དང་ལྡན་གྱུར་ནས། །སྐུ་གསུམ་ཡོན་ཏན་དབང་ཐོབ་ཤོག །ཏྲི་ཤཱ་ལ་ཨ་བྷི༴ དེ་ནས་ཕྱི་སྒྲུབ་རང་ལ་བརྟེན་པའི་རབ་
འབྱམས་ཀྱི་སྒོ་ནས་རྒྱལ་བའི་བསྟན་པ་རིན་པོ་ཆེ་འཛིན་སྐྱོང་སྲུང་བར་གྱིས་ཤིག། ཅེས་གོ་བར་བྱ་བའི་ཕྱིར། སྣ་ཚོགས་རྡོ་རྗེ་གཏད་ལ། ཧཱུཾ༑ ངོ་མཚར་རྨད་དུ་བྱུང་བ་ཡི། ྋ།སྣ་ཚོགས་རྡོ་རྗེས་དབང་
བསྐུར་བས། །ཞི་རྒྱས་དབང་དྲག་མཐུ་བརྙེས་ནས། །འཕྲིན་ལས་བཞི་ཡི་དབང་ཐོབ་ཤོག །ཨོཾ་མཧཱ་ཀཱ་ལ་ཀརྨ་ཨ་བྷི་ཥིཉྩ་ཧཱུཾ། དེ་ནས་བཀའ་བསྒོ་བ་ལག་ཏུ་གཏོར་མ་བཟུང་ནས། དཔལ་མགོན་པོ་་

མཧཱ་ཀཱ་ལ་ཁྲག་འཐུང་གི་རྒྱལ་པོ། ཡུམ་ཆེན་ནག་མོ་ཙཎྜི་ཀ ལས་མགོན་ནག་པོ་བྱ་རོག་གི་གདོང་པ་ཅན། ཤ་ཟ་ནག་པོ་སེང་གེའི་གདོང་པ་ཅན། འཁོར་བཀའ་སྡོད་དང་བཅས་པ་ཁྱེད་རྣམས་
ཀྱིས༑ འདིར་རྒྱས་པར་སྤྲོ་ན་གོང་བཞིན་བརྒྱུད་པའི་མཚན་བརྗོད། རྩ་བ་དང་བརྒྱུད་པར་བཅས་པའི་བླ་མ་དམ་པ་རྣམས་ཀྱི་བཀའ་དང་དམ་ཚིག་གི་རིམ་པ་ལས་མ་འདའ་བར། སངས་རྒྱས་ཀྱི་བསྟན་པ་
སྲུངས༑ དཀོན་མཆོག་གི་དབུ་འཕང་བསྟོད། བླ་མའི་སྐུ་ཚེ་སྲིངས། དགེ་འདུན་སྡེ་སྐྱོངས། ཁྱད་པར་དུ་ཡང་རྡོ་རྗེའི་སློབ་མ་འདི་རྣམས་རྫོགས་པའི་སངས་རྒྱས་ཀྱི་གོ་འཕང་མ་ཐོབ་བར་དུ་
ལུས་དང་གྲིབ་མ་བཞིན་དུ་འགྲོགས་ལ། འགལ་རྐྱེན་སོལ། མཐུན་རྐྱེན་སྒྲུབས། ཅི་བཅོལ་བའི་ལས་ཐམས་ཅད་མྱུར་དུ་འགྲུབ་པར་མཛད་དུ་གསོལ། ཞེས་བརྗོད་པས། མདུན་གྱི་ཆོས་སྐྱོང་
གཙོ་འཁོར་གྱིས་དེ་བཞིན་དུ་བགྱིད་དོ། །ཞེས་ཁས་བླངས་པའི་མོས་པ་མཛོད། བྱས་ལ། གཏོར་མ་སློབ་མའི་ལག་པར་གཏོད། དེ་རྣམས་ནི་དངོས་གྲུབ་འབྱུང་བའི་རྒྱུད་ལས། བཀའ་བསྒོ་རྗེས་
གནང་ཚུལ་བཞིན་དུ། །མ་ནོར་འཇུག་པའི་གོ་རིམ་ཤེས། །ཞེས་གསུངས་པའི་དོན་ཡིན། དེས་མགོན་པོ་ཕྱག་བཞི་པའི་རྗེས་སུ་གནང་བ་ཕུལ་ཟིན་པ་ཡིན་པས་དེ་དག་གི་སྐུ་གསུང་ཐུགས་རྩ་བ་༔

༞| ༄༅། །དང་ཡན་ལག་གི་དམ་ཚིག་མི་ཉམས་པར་བསྲུང་དགོངས་ནས་འདིའི་རྗེས་ཟློས་མཛོད། གཙོ་བོས་ཇི་ལྟར་སོགས་དང་། གཏང་རག་གི་མཎྜལ་ཕུལ། རྗེས་ཀྱི་ཆོ་ག་རྣམས་
སྒྲུབ་ཐབས་བཞིན་དུ་བྱའོ། །དེ་ལྟར་མགོན་པོའི་སྒྲབ་ཐབས་རྗེས་གནང་གི་ཆོ་ག་དང་བཅས་པ་གཏི་ཐུག་ཁྲིགས་སུ་བཀོད་པ་འདི་ཡང༌། རྗེ་ལྷ་རྩེ་བའི་ཕྱག་ལེན་བཞིན། ངག་དབང་སངས་རྒྱས་རྡོ་རྗེ་རང་གི་བརྗེད་བྱང་ཁོ་ནར་བཀོད་°
པའོ།། །།མངྒ་ལཾ།། 11
གནང་
130 (B)

BlankPage AsPerOriginalDocument
130(B)

༄༅། །མགོན་པོ་ཡི་དམ་དུ་བསྒྲུབ་པའི་མན་ངག་གོང་ཁུག་མ་བཞུགས་སོ།།

།བྱང་ཆུབ་སེམས་དཔའ་སྔགས་ཀྱི་སྒོར་སྤྱད་པ་སྤྱོད་པར་འདོད་པས། ལངས་མ་ཐག་ཏུ། ཕྱོགས་བཅུའི་འཇིག་རྟེན་གྱི་༄༅།
ཁམས་མཐའ་ཡས་མུ་མེད་པ་དག་ན་བཞུགས་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དང༌། དམ་པའི་ཆོས་
དང་༑ བྱང་ཆུབ་སེམས་དཔའི་དགེ་འདུན་ཆེན་པོ་དང་བཅས་པ་ཐམས་ཅད་ལ་ཕྱག་འཚལ་ལོ། སངས་རྒྱས་བྱང་ཆུབ་སེམས་དཔའ་ཐམས་ཅད་བདག་ལ་
དགོངས་སུ་གསོལ། བདག་མིང་འདི་ཞེས་བགྱི་བས། ཐོག་མ་དང་ཐ་མ་མ་མཆིས་པའི་འཁོར་བ་ནས་འཁོར་བའི་ཚེ། ལུས་དང་ངག་དང་ཡིད་

༄༅། །ཀྱིས། སངས་རྒྱས་དང་ཆོས་དང་དགེ་འདུན་དང་ཕ་མ་དང་། སེམས་ཅན་གཞན་དག་ལ་སྡིག་པ་མི་དགེ་བའི་ལས་བགྱིས་
པ་དང་། བགྱིད་དུ་སྩལ་བ་དང༌། བགྱིས་པ་ལ་རྗེས་སུ་ཡི་རང་བ་ཅི་མཆིས་པ་དེ་དག་ཐམས་ཅད་གཅིག་ཏུ་བསྡོམས་ཤིང་བསྡུས་ཏེ། སངས་རྒྱས་དང་
བྱང་ཆུབ་སེམས་དཔའ་ཐམས་ཅད་ཀྱི་སྤྱན་སྔར་བླ་ན་མེད་པའི་སོ་སོར་བཤགས་པས་འཆགས་སོ། །མི་འཆབ་བོ། སླན་ཆད་འདི་ལྟ་བུ་མི་བགྱིད་དོ།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། །ཇི་ལྟར་སངས་རྒྱས་བཅོམ་ལྡན་འདས་རྣམས་ཀྱིས་བསོད་ནམས་ཀྱི་

རྗེས་སུ་ཡི་རང་བ་བླ་ན་མེད་པ་ཐུགས་སུ་ཆུད་པ་དེ་བཞིན་དུ་བདག་མིང་འདི་ཞེས་བགྱི་བ་ཡང་། སངས་རྒྱས་དང༌། །བྱང་ཆུབ་སེམས་དཔའ་དང་། རང་སངས་རྒྱས་དང༌། འཕགས་པ་ཉན་
ཐོས་ཐམས་ཅད་དང༌། འགྲོ་བ་མ་ལུས་པའི་བསོད་ནམས་ཐམས་ཅད་ལ་རྗེས་སུ་ཡི་རང་ངོ༌།། སྐྱབས་འགྲོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་
གསོལ༑ བདག་མིང་འདི་ཞེས་བགྱི་བས་སངས་རྒྱས་ཀྱི་གདུང་རྒྱུན་མི་འཆད་པར་བགྱི་བའི་སླད་དུ། དུས་འདི་ནས་གཟུང་སྟེ་བྱང་ཆུབ་ཀྱི་སྙིང་པོ་ལ་གནས་ཀྱི་བར་དུ། ཡང་དག་པར་རྫོགས་
པའི་སངས་རྒྱས་རྐང་གཉིས་ཀྱི་མཆོག་ལ་སྐྱབས་སུ་མཆི་སྟེ། ཐུགས་རྗེ་ཆེན་པོ་དང་ལྡན་པ། ཐམས་ཅད་མཁྱེན་པ། ཐམས་ཅད་གཟིགས་པ། འཇིགས་པ་ཐམས་ཅད་དང་བྲལ་བ། སྐྱེས་བུ་
* ཆེན་པོ། སྐྱེས་བུ་ཁྱུ་མཆོག སྐུ་བསམ་གྱིས་མི་ཁྱབ་པ་བླ་ན་མེད་པའི་སྐུ། ཆོས་ཀྱི་སྐུ་མངའ་བ་ལ་སྐྱབས་སུ་མཆིའོ། །ཆོས་འདོད་ཆགས་དང་བྲལ་བའི་མཆོག་ལ་སྐྱབས་སུ་མཆི་སྟེ་བླ་ན
མེད་པ་དེ་བཞིན་གཤེགས་པ་ལ་མངའ་བ། ཞི་བ་ཆོས་ཀྱི་སྐུ་སོ་སོ་རང་རིག་པ་ལ་སྐྱབས་སུ་མཆིའོ། །དགེ་འདུན་དུལ་བ་ཚོགས་ཀྱི་མཆོག་ལ་སྐྱབས་སུ་མཆི་སྟེ། ཕྱོགས་བཞིའི་འཕགས་པ་

༼༣༄༅། །ཕྱིར་མི་ལྡོག་པ་བྱང་ཆུབ་སེམས་དཔའ་ཆེན་པོ་དགེ་འདུན་ལ་སྐྱབས་སུ་མཆིའོ། །སེམས་བསྐྱེད། དངོས་པོ་ཐམས་ཅད་དང་བྲལ་བ། ཕུང་པོ་ཁམས་དང་སྐྱེ་མཆེད་
JTL
དང་༑ །གཟུང་དང་འཛིན་པ་རྣམ་པར་སྤངས། ཆོས་བདག་མེད་པ་མཉམ་ཉིད་པས། རང་སེམས་གདོད་ནས་མ་སྐྱེས་པ། སྟོང་པ་ཉིད་ཀྱི་རང་བཞིན་ནོ། །ཞེས་བྱ་བའི་བྱང་ཆུབ་ཀྱི་སེམས་
ཆེན་པོ་ཇི་ལྟར་སངས་རྒྱས་བཅོམ་ལྡན་འདས་དང༌། བྱང་ཆུབ་སེམས་དཔའ་ཆེན་པོ་རྣམས་ཀྱིས་བསྐྱེད་པ་དེ་བཞིན་དུ་བདག་གིས་ཀྱང་སེམས་ཅན་མ་བསྒྲལ་བ་རྣམས་བསྒྲལ་བ་དང་། མ་གྲོལ་བ་
རྣམས་དགྲོལ་བ་དང་། དབུགས་མ་ཕྱུང་བ་རྣམས་དབུགས་བྱུང་བ་དང་། ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་འདའ་བར་བྱ་བའི་ཕྱིར། དུས་འདི་ནས་གཟུང་སྟེ་
བྱང་ཆུབ་སྙིང་པོ་ལ་མཆིས་ཀྱི་བར་དུ་བྱང་ཆུབ་ཆེན་པོ་སེམས་བསྐྱེད་པར་བགྱིའོ། །ཨོཾ་ཤུ་ནྱ་ཏཱ་ཛྙ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། སྟོང་པའི་དབྱིངས་སུ། །ཡམ་ལས་རླུང་གི་དཀྱིལ་འཁོར་ནག་པོ་
༈ ཟླ་གམ། །རཾ་ལས་མེའི་དཀྱིལ་འཁོར་དམར་པོ་གྲུ་གསུམ། །བཾ་ལས་ཆུའི་དཀྱིལ་འཁོར་དཀར་པོ་ཟླུམ་པོ། ལཾ་ལས་སའི་དཀྱིལ་འཁོར་སེར་པོ་གྲུ་བཞི། བྷྲ་ལས་རི་མཚོ་གླིང་རྣམས་ཀྱིས་135

བསྐོར་བའི་རི་རབ་ཀྱི་རྩེར་པཾ་ལས་པདྨ་འདབ་མ་སྟོང་གི་གེ་སར་ལ་ཧ་ལས་སྣ་ཚོགས་རྡོ་རྗེ་གདོང་བཞི་པའི་ལྟེ་བར་ཉི་མ་ལ་ཧཱུཾ། དེ་གསུམ་གྱི་འོད་ཟེར། གཅིག་ཏུ་འདྲེས་པ་འཕྲོས་པས། འོག་
དང་སྟེང་ལོགས་རིམ་པ་བཞིན་རྡོ་རྗེའི་ས་གཞི་གུར་བླ་བྲེ་ར་བ་དང་དྲ་བ། བར་ཆད་ཀྱི་བདུད་ཐམས་ཅད་ཀྱིས་མི་བྱེད་པ། དེའི་ཕྱི་རོལ་ཏུ་རལ་གྲི་འཁོར་ལོ་མདའ་ཕུར་བུ་གྲི་གུག་ཁ་ཊཱཾ་ག རྡོ་རྗེ་
རྩེ་མོ་གཅིག་པ་དང་གསུམ་པ་ཉི་ཤུ་རྩ་ལྔ་པ་སོགས་མཚོན་ཆ་སྣ་ཚོགས་པ་དང་། མེ་ཁ་དོག་ལྔས་ཡོངས་སུ་བསྐོར་བའི་དབུས་སུ་སྣ་ཚོགས་པདྨ་དང་། ཉིན་མོར་བྱེད་པའི་གདན་ལ། རང་གི་
སེམས་རྒྱུ་དུས་ཀྱི་མགོན་པོ་ཐོག་མ་དང་ཐ་མ་མེད་པ་རྡོ་རྗེ་སེམས་དཔའི་བདག་ཉིད། དེ་ཐུགས་རྗེ་ཆེན་པོའི་དབང་གིས་སྲིད་པ་གསུམ་གྱི་འགྲོ་བའི་དོན་མཛད་པའི་ཕྱིར། ལམ་དུས་ཀྱི་མགོན་པོ་ཧཱུཾ་
མཐིང་ནག་ཞིག་ཏུ་གྱུར། དེ་ལས་འོད་ཟེར་འཕྲོས་གདུག་པ་ཅན་ཐམས་ཅད་ཚར་བཅད། ཧེ་རུ་ཀ་ཕྱག་བཞི་པའི་གོ་འཕང་ལ་བཀོད། འོད་ཟེར་ཚུར་འདུས་ཡོངས་སུ་གྱུར་པ་ལས། འབྲས་
དུས་ཀྱི་མགོན་པོ་བྱ་རོག་གི་མིང་ཅན་བདུད་དང་བདུད་ཀྱི་ཕྱོགས་ལ་དྲག་ཤུལ་ཆེན་པོར་ཁྲོས་པ། ཟ་བྱེད་སྲིན་པོའི་གཟུགས། མཐིང་ནག་སྦོམ་ཞིང་ཐུང་ལ་གསུས་པ་འཕྱང་བ། ཡན་ལག་

།རགས་པ། ཞལ་གདངས་ཤིང་མཆེ་བ་རྣོ་དཀར་གངས་རི་འདྲ་བ་གཙིགས་པའི་བར་ནས་སྲིད་པ་བཤོལ་བའི་ཆུ་བྲུབ་པ། ལྗགས་གློག་ལྟར་རྣམ་པར་འགྱུར་བས་ཧ་
ཧ་དང་ཧཱུྃ་ཧཱུྃ་ལ་སོགས་པའི་ང་རོ་འབྲུག་སྟོང་དུས་གཅིག་ཏུ་ལྡིར་བ་ལྟ་བུར་གྲག་པས་ཁམས་གསུམ་གྱི་དབང་པོ་ཐམས་ཅད་སྨྱོས་སུ་འཇུག་པ། །ཁྲོ་གཉེར་བསྡུས་པའི་ཤངས་ནས་འཐོར་བྱེད་ཀྱི་རླུང་
འཚུབས་པས་མ་རུངས་པ་ཐམས་ཅད་རླག་པར་བྱེད་པ། གདུག་པ་ཅན་ཐམས་ཅད་གཟིར་བའི་སྤྱན་གསུམ་ཉི་མ་འབུམ་བཞིན་འབར་ལ་སྨ་ར་ཨག་ཚོམ་སྨིན་མའི་མེ་འཁྱོག་པོར་འཁྱིལ་བ། བདུད་
བཞི་འདུལ་བའི་ཕྱག་བཞིའི་གཡས་ཀྱི་དང་པོ་གཉིས་ཀྱིས་བེ་ཏའི་འབྲས་བུ་སྙིང་འདྲ་བ། ལྷ་མ་ཡིན་ཀྱི་ཐོད་པ་བདུད་བཞིའི་ཁྲག་གིས་གང་བ་ཐུགས་ཀའི་སྟེང་འོག་ཏུ་བཟུང་ནས་ཡུམ་ལ་འཁྱུད་པ་
འོག་མ་གཉིས་རོ་ལངས་ཀྱི་ལྕེ་ལས་གྲུབ་པའི་རལ་གྲི་འབར་བ་དང་དབང་ཕྱུག་གི་རྩེ་གསུམ་དར་དཔྱངས་ཌཱ་མ་རུ་དང་ལྡན་པ་འཕྱར་བ། རུ་ཏྲ་བཏུལ་བའི་རུས་པའི་རྒྱན་དྲུག་ཐོད་པ་དང་རིན་པོ་ཆེའི་
༈ ཅོད་པན། རྣ་ཆ་མགུལ་གྱི་སེ་མོ་དོ། ཕྱག་ཞབས་གྱི་གདུབ་བུ། འོད་པག་ཕུད་ཀྱི་སྒྲ་དང༌། དུག་གི་རླངས་པ་མི་བཟད་པ་འབྱིན་པའི་ཀླུ་བརྒྱད། རཀྟའི་ཐིག་ལེ། ཞག་གི་སོར་

རིས༑ ཁྲག་རྦར་འཛག་པའི་མགོ་བོ་ལྔ་བཅུ་རྒྱུ་མར་བརྒྱུས་པའི་དོ་ཤལ་རྣམས་གྱིས་སྤྲས་པ། སྐྲ་མཚམས་སུ་སྤྲལ་པའི་ཁྱུང་ནག སྤྱི་གཙུག་ཏུ་དཔལ་ལྡན་ལྷན་ཅིག་སྐྱེས་པ་དང་ཡིད་བཞིན་གྱི་
ནོར་བུ་གནས་པ། གླང་པོ་ཆེ་ས་སྲུངས་ཀྱི་པགས་པ་དང་དར་དཔྱངས་ཀྱིས་སྟོད་གཡོགས་པ། མ་ཏྲཾ་དང་སྟག་མི་ཟན་སྟོང་གི་ཞིང་ཤམ་ཐབས་སུ་མཛད་དེ། སྐུའི་བ་སྤུའི་ཁུང་ནས་སྤྲོས་པའི་
བསྐལ་པ་སྲེག་པའི་མེ་མི་བཟད་པའི་དུ་བ་འཁྲུག་པའི་དབུས་ན་རྒྱལ་པོ་ཆེན་པོའི་རོལ་པས། རྡོ་རྗེའི་ཐོག་མཚོན་ཆ་སྣ་ཚོགས་པའི་འཁྱུག ཁྲོ་བོ་འཆོལ་པའི་སེར་བ་འབེབས་བཞིན་དུ་འཇིགས་བྱེད་
དང་དུས་མཚན་བསྒྲལ་བའི་བམ་ཆེན་པོ་བརྫིས་ཏེ་བཞུགས་པའི་པང་དུ། ཙནྡི་ཀ་སྐུ་མདོག་ནག་མོ་ཁྲོ་བའི་ཞལ། སྤྱན་གསུམ་དམར་ལ་ཟླུམ་པ། ཕྱག་གཡས་གཤིན་རྗེའི་ལྕེ་འདྲ་བའི་གྲི་གུག་
དང་༑ གཡོན་མུ་སྟེགས་བསྒྲལ་བའི་ཐོད་པ་ཁྲག་གིས་གང་བ་ཡབ་ལ་སྟོབ་པ། །དབུ་སྐྲ་སེར་ཐུར་དུ་གྲོལ་བ། གཅེར་བུ་ཐོད་པ་དང་སྦྲུལ་དང་ཕྱག་རྒྱ་ལྔས་བརྒྱན་ཅིང་ཡབ་དང་རྡོ་རྗེ་པདྨ་གཉིས་
སུ་མེད་པར་སྙོམ་པར་ཞུགས་པ། སྤྱི་བོར་སྐ་རྡོ་རྗེའི་ངོ་བོ་ཨཽ་དཀར་པོ། མགྲིན་པར་གསུང་རྡོ་རྗེའི་ངོ་བོ་ཨཱཿ དམར་པོ། སྙིང་གར་ཐུགས་རྡོ་རྗེའི་ངོ་བོ་ཧཱུཾ་མཐིང་ཀ །ལྟེ་བར་ཡེ་ཤེས་རྡོ་རྗེའི་ངོ་

༄༅། །བོ་ཧ་༔ལྗང་ཁུ། ཐུགས་རྗེའི་འོད་ཟེར་གྱིས་ཆོས་ཀྱི་དབྱིངས་ནས་སྐུ་གསུམ་ཡེ་ཤེས་ལྔའི་བདག་ཉིད་ཀྱི་མགོན་པོ་སྤྱན་དྲངས་ཕེ། ཛཿ ཧཱུྃ་བཾ་ཧོཿ གཉིས་སུ་མེད་པར་
གྱུར༑ །སླར་ཡང་གདན་གསུམ་ཚང་བའི་དབང་ལྷ་སྤྱན་དྲངས། དེ་རྣམས་ཀྱིས་ཇི་ལྟར་བལྟམས་པ་དང་། ཨོཾ་བཛྲ་ཨུ་ད་ཀ་ཨ་བྷི་ཥེ ཉྩ་ཧཱུཾ། ཞེས་དབང་བསྐར་བས་བླ་མ་རིགས་ཀྱི་བདག་པོར་
གྱུར་པས་དབུ་བརྒྱན། སྣོད་བཅུད་ཐམས་ཅད་འདོད་ཡོན་ལྔའི་ལོངས་སྤྱོད་དུ་གྱུར་པ་སྒྱ་མ་ལྟ་བུར་རོལ་བས་མཆོད་པ་དང༌། ཟིན་མ་ཟིན་གྱི་སྒྲ་ཐམས་ཅད་དེར་འཛིན་གྱིས་མ་བསླད་པ་གཞོམ་དུ་
མེད་པའི་སྐད་ཀྱི་འདི་ལ་ཡང་དག་པར་བསྟོད་པར་བསམས་ཏེ། གསལ་སྣང་མ་བྱུང་གི་བར་དུ་བསྒོམ་པར་བྱའོ། །དེ་ནས་ཐུགས་ཀར་ཉི་མའི་དཀྱིལ་འཁོར་གྱི་དབུས་སུ་ཧཱུཾ་མཐིང་ནག་མཐར་བཅུ་
བདུན་པ་གཡས་སྐོར་དུ་བསམས་ལ། དེ་ལས་འོད་ཟེར་འཕྲོས་པས་སྣོད་ཀྱི་འཇིག་རྟེན་གཞལ་ཡས་ཁང་དང༌། བཅུད་ཀྱི་སེམས་ཅན་ཐམས་ཅད་ཉིད་དང་མཚུངས་པའི་སྐར་ལྟ་བ་དང་། སྒྲ་སྐད་
བྷྲཐམས་ཅད་སྔགས་དང་། དྲན་རྟོག་ཐམས་ཅད་ཆོས་ཀྱི་རོལ་པར་ཤེས་པས། སྔགས་འབུམ་ཕྲག་བཞིའི་བར་དུ་དམཚིག་གི་བཟླས་པས་བསྙེནཡང་ཡབ་ཀྱི་ཐུགས་ཀའི་སྔགས་འཕྲེང་དྷཱ་ཏཱིར་བརྒྱུད་

གསང་གནས་ནས། ཡུམ་གྱི་གསང་བ་དང་དབུ་མ་བརྒྱུད་ཞལ་ནས་ཡབ་ཀྱི་ཞལ་དུ་ཞུགས། ཐུགས་ཀར་འཁོར་བ་ལ་དམིགས་པ་དོ་ལིའི་བཟླས་པ་གང་བདེའོ། །མཐར་ཡུམ་ཡབ་ལ་
ཐིམ༑ ཡབ་སྤྱི་བོ་ནས་ཡས་ཞུས། གདན་ནས་མས་ཡར་ཞུ་ནས་སྔགས་འཕྲེང་ལ། དེ་ཧཱུཾ་ལ། ཧཱུཾ་གི་ཞབས་ཀྱུ་ཁོག་པ་ལ། དེ་མགོ་བོ་ལ། དེ་ཟླ་ཚེས་ལ། དེ་ནཱ་ད་ལ། དེ་ཡང་ཇེ་ཕྲར་
གྱུར་ཏེ་དམིགས་པ་ཐམས་ཅད་ཉེ་བར་ཞི་བ། གང་ཞིག་སྤང་རྒྱུ་སུ་ཡིས་སྤོང་། ཇི་ལྟར་བྱས་སྤོང་མི་དམིགས་པས། སྤང་བླང་མེད་པའི་ལམ་འདི་ཡིས། ཆོས་ཀུན་གདོད་ནས་གནས་པར་
སྦྱོར༑ ཞེས་པའི་དོན་ལ་མཉམ་པར་བཞག ཡང་། དེ་ལས་ནཱ་ད་དང་ཧཱུཾ། དེ་ལས་སྔར་བཞིན་བཟླས་པའི་བར་བྱའོ། །ཐུན་མཚམས་ཐམས་ཅད་དུའང་ཧེ་རུ་ཀ་ཕྱག་བཞི་པ་ཡབ་རྐྱང་གི་ང་
རྒྱལ་དང་མ་བྲལ་བས་སྤྱོད་ལམ་ལ་འཇུག འདིས་ནི་བསྐྱེད་རྫོགས་ཟུང་འཇུག་ཏུ་བྱ་བའི་མན་ངག་དམ་པ་སྟེ། ཕྱག་རྒྱཆེན་པོ་མཆོག་གི་དངོས་གྲུབ་ཚེ་འདི་ཉིད་ལ་མངོན་དུ་བྱེད་ན། ཐུན་མོང་ལྟ་
ཅི་སྨོས། འབྲས་དཀར་མོ་ལོ་ལེགས་པས་ཕུབ་སོགས་ཞར་ལ་འབྱུང་བ་བཞིན་ནོ། །ཐུན་གྱི་མཐར་གཏོར་མ་ངེས་པར་འབུལ་དགོས་ཏེ། རྣལ་འབྱོར་གཏོར་ལ་མི་བརྩོན་ན། བསྒྲུབ་པའི་བར་

།ཆད་སུ་ཡིས་སེལ། ཞེས་པས་གཏོར་ཆོག་རྒྱས་བསྡུས་གང་རུང་གི་སྒོ་ནས་སོ། །སྨོན་ལམ་དང༌། བཀྲ་ཤིས་ཀྱི་ཚིགས་སུ་བཅད་པའང་ལེགས་སོ། །ཞེས་པཎ་
གྲུབ་གཉིས་ཀྱི་ཐུགས་ལ་གཅེས་པའི་མན་ངག་གདམས་པའོ། །འདིར་བཟླ་བྱའི་སྔགས་བླ་མའི་ཞལ་ལས་ཤེས་པ་ནི། གྲི་གུག་རྩེགས་པར། ས་བོན་རོལ་མཚོ་ཕྱོགས་གྱུར་གནས། །པདྨ་
ཕྱོགས་བཅས་འཕྲེང་བའོ། །གེ་སར་འདབ་ཀླུ་ཞེས་བཤད་པ་ལས་ཤེས་པར་བྱའོ།། །།
142(B)

BlankPage AsPerOriginalDocument
142(B)

༄༅། །མགོན་པོ་འཁོར་ལོ་བཞི་ཁྲིད་ཀྱི་ཉམས་ལེན་རྒྱུན་འཁྱེར་བཞུགས་སོ།།

༄༅། །ལྷན་སྐྱེས་རང་བཞིན་བླ་མཆོས་ཀྱི་སྐུ། །མ་འགགས་སྣང་བ་མགོན་པོའི་རོལ་གར་ཚོགས། །ཟུང་འཇུག་རྫོགས་པ་ཆེན་པོར་
ཡོངས་གྲོལ་བ། །བླ་མ་མགོན་པོ་དབྱེར་མེད་དེར་ཕྱག་འཚལ།། མགོན་པོ་འཁོར་ལོ་བཞི་ཁྲིད་ཀྱི་སྒོ་ནས་རྒྱུན་འཁྱེར་གྱི་ལམ་དུས་ཉམས་སུ་ལེན་ཚུལ་
ནི༑ སྐྱབས་སེམས་ནས་བརྩམས་མགོན་པོ་ཡི་དམ་དུ་བསྒྲབ་པའི་བདག་བསྐྱེད་ནས། བླ་མ་རིགས་ཀྱི་བདག་པོར་གྱུར་པས་དབུ་རྒྱན། སྣོད་བཅུད་
ཐམས་ཅད་འདོད་ཡོན་ལྔའི་ལོངས་སྤྱོད་སྒྱུ་མ་ལྟ་བུར་རོལ་པས་མཆོད་པ་དང༌། ཟིན་དང་མ་ཟིན་པའི་སྒྲ་ཐམས་ཅད་དེར་འཛིན་གྱིས་མ་བསླད་པར་གཞོམ་དུ་

༄༅། །མེད་པའི་སྐད་ཀྱི་བདག་ཉིད་ལ་ཡང་དག་པར་བསྟོད་པར་མོས་པས། སྤྱི་བོར་བླ་མ་རིགས་ཀྱི་བདག་པོར་བཞུགས་པ་
ལ༑ མོས་གུས་ཐུན་མོང་མ་ཡིན་པའི་སྒོ་ནས། གསོལ་བ་བཏབ་པས། བླ་མའི་སྐུ་ལས་འོད་ཟེར་བྱུང་། རང་ཉིད་ལ་ཐིམ་པས་རང་ཉིད་མགོན་པོ་
གཉིས་
ཡབ་ཡུམ་དུ་གསལ་བཞིན་པ་དེ་ལུས་ཕྲུ་མ་ཕུས་བཏབ་པ་ལྟ་བུ། ཕྱི་ལྷའི་རྣམ་པ། ནང་སྟོང་པའི་ར་བ་དྭངས་ཤིང་གསལ་ལ་སྒྲིབ་པ་མེད་པ། སོར་
མོའི་སྦུབས་ཚུན་ཆད་སྟོང་སང་ངེ་བ། དེའི་ཁོང་པའི་དབུས་ནང་ཡར་རྩ་དབུ་མ་སྦ་ལྕག་ཙམ་སྦུབས་སྟོང་། ཁ་དོག་དམར་གསལ། ཡར་སྣ་སྤྱི་བོ་
བཞི་

དང་༑ མར་སྣ་གསང་གནས་སུ་རྫོགས་པ་དྲང་ཐལ་ལེ་ཡས་མས་གཉིས་བཅད་ཁར་ཡོད་བ། དེའི་གཡས་སུ་རྩ་རོ་མ་དམར་སེར་དང༌། གཡོན་དུ་བརྐྱང་མ་དཀར་པོ་མས་སྣ་དབུ་མའི་ནང་དུ་
ཆུད་པ་ཡི་གེ་ཆའི་ཕོངས་ལྟ་བུ། ཡས་སྣ་སྤྱི་བོ་ནས་མདུན་དུ་འཁྱོགས་ཏེ་སྣ་སྒོར་ཟུག་པའི་སྤྱི་བོ་བདེ་ཆེན་གྱི་འཁོར་ལོ་རྩ་འདབ་སོ་གཉིས་ཁ་འོག་ཏུ་འཕྱང་བ། མགྲིན་པ་ལོངས་སྤྱོད་ཀྱི་འཁོར་ལོ་
རྩ་འདབ་བཅུ་དྲུག་ཁ་ཡར་ལྟ་བ། སྙིང་ག་ཆོས་ཀྱི་འཁོར་ལོ་རྩ་འདབ་བརྒྱད་མར་ལྟ་བ། ལྟེ་བ་སྤྲུལ་པའི་འཁོར་ལོ་རྩ་འདབ་དྲུག་ཅུ་རྩ་བཞི་ཡར་ལྟ་བ་གདུགས་ཀྱི་རྩིབ་མ་ལྟ་བུར་གནས་པའི་སྤྱི་
བོའི་རྩ་འདབ་ཀྱི་ལྟེ་བར་ཧཾ་དཀར་པོ་གནས་གྱུར་པའི་ཡེ་ཤེས་ཀྱི་མགོན་པོ་སྐུ་མདོག་དཀར་པོ་ཞལ་གཅིག་ཕྱག་བཞི་པ་གཡས་ཉི་མ་དང་། གཡོན་ཟླ་བ་བསྣམས་པའི་བར་དུ་ཚེའི་གའུ་ཁ་སྦྱར་གྱི་
དཀྱིལ་དུ་ཧཱུཾ་ལ་སྔགས་ཀྱིས་བསྐོར་བ། འོག་མ་གཉིས་བུམ་པ་བདུད་རྩིས་གང་བ་བསྣམས་པ། སྐུ་ལ་རིན་པོ་ཆེའི་རྒྱན་གྱིས་བརྒྱན་པ་རྒྱལ་པོ་རོལ་པས་བཞུགས་པ། དེའི་ཐུགས་ཀར་པད་ཉིའི་
སྟེང་དུ་ཧཱུཾ་གི་མཐར་སྔགས་ཕྲེང་གིས་བསྐོར་བ། ཁ་དོག་དཀར་པོ་བདུད་རྩི་འཛག་ལ་ཁད་པ། འདབ་མ་སུམ་ཅུ་རྩ་གཉིས་ལ་ཚེའི་གའུ་ཁ་སྦྱོར་རེ་གནས་པ། མགྲིན་པའི་རྩ་འདབ་ཀྱི་ལྟེ་བ་ལ་ཨཾ་

༄༅། །ཡིག་གནས་གྱུར་པའི་མགོན་པོ་གནོད་སྦྱིན་སྐུ་མདོག་སེར་པོ་ཞལ་གཅིག་ཕྱག་བཞི་པ། གཡས་གཡོན་དང་པོ་གཉིས་བཻ་ཏའི་འབྲས་བུ་དང་ཀ་པཱ་ལ་བདུད་རྩིས་གང་བ་
བསྣམས་པ། འོག་མ་གཉིས་ནོར་བུ་དང་ནེའུ་ལེ་ནོར་བུ་སྐྱག་པ་འཛིན་པ།ྋ དེའི་གཡས་སུ་གང་པོ་སེར་པོ་ཁྱེའུ་ལོ་བཅུ་དྲུག་ལོན་པ་འདྲ་བ། ཕྱག་ན་དཔག་བསམ་གྱི་འབྲས་བུ་གཙོ་བོ་ལ་འདྲེན་
པ༑ གཡོན་དུ་མཛེས་མ་དཀར་མོ་བུ་མོ་ལོ་བཅུ་དྲུག་ལོན་པ་ལྟ་བུ་ཕྱག་ན་བུམ་པ་བདུད་རྩིས་གང་བ་གཙོ་བོ་ལ་འདྲེན་པའི་ཚུལ་ལྷ་གསུམ་ཀ་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ། རྒྱལ་པོ་
རོལ་པའི་སྟབས་ཀྱིས་བཞུགས་པ། གནོད་སྦྱིན་ཀྱི་བྱིན་འཆང་བ། འཁོར་གཉིས་པུས་གཙུགས་འདུད་པའི་ཚུལ། གསུམ་ཀའི་ཐུགས་ཀ་པད་ཉིའི་དབུས་སུ་ཧཱུཾ་ལ་སྔགས་ཀྱིས་བསྐོར་བ། རྩ་
འདབ་བཅུ་དྲུག་ལ་ཤིང་ཏོག་ནོར་བུའི་དབྱིབས་འདྲ་བས་གཏམས་པ། སྙིང་གའི་རྩ་འཁོར་གྱི་ལྟེ་བར་ཡེ་ཤེས་མགོན་པོ་མཐིང་ནག་ཞལ་གཅིག་ཕྱག་བཞི་པ། ཡབ་ཡུམ་གར་དགུའི་ཉམས་དང་
ལྡན་པའི་གཡས་སུ་ཧཱུཾ་ལས་བྱ་རོག་གདོང༌། གཡོན་དུ་མ་ལས་འབར་མ་ནག་མོ། །མདུན་དུ་ཧྲཱིཿ ལས་སེང་གདོང་ཅན། རྩ་འཁོར་གྱི་འདབ་མ་བརྒྱད་ལ་བྱ་རྒོད་གདོང་སོགས་མཁའ་འགྲོ་

བརྒྱད༑ སོ་སོའི་ཐུགས་ཀར་ས་བོན་སྔགས་ཕྲེང་གིས་བསྐོར་བ། ལྟེ་བ་སྤྲལ་པའི་འཁོར་ལོའི་དབུས་སུ་ཨཾ་གནས་གྱུར་པའི་བཅོམ་ལྡན་འདས་དཔལ་ཧེ་རུ་ཀ་ལྷན་ཅིག་སྐྱེས་པ་ཡབ་
ཡུམ༑ ཕྱོགས་ཀྱི་རྩ་འདབ་བཞིར་མཁའ་འགྲོ་མ་སོགས་སྙིང་པོའི་རྣལ་འབྱོར་མ་བཞི། མཚམས་སུ་བུམ་ཐོད། དེ་ནས་སོར་བཞིས་དམའ་བའི་གསང་གནས་ཆོས་འབྱུང་གྲུ་གསུམ་པའི་ནང་གི་
རྩ་དབུ་མའི་ནང་དུ། ཡེ་ཤེས་ཀྱི་མགོན་པོ་མཐིང་ནག་ཞལ་གཅིག་ཕྱག་བཞི། རྩ་གཡོན་གྱི་ནང་རྩེར་ཡུམ་ཙཎྜི་ཀ རྩ་གཡས་པའི་ནང་རྩེར་ལས་མགོན་བྱ་རོག་གདོང་།ྋ སོ་སོའི་ཐུགས་ཀར་ས་
བོན་རང་སྔགས་ཀྱིས་བསྐོར་བར་བསམས་ཏེ། གསལ་སྣང་མ་བྱུང་གི་བར་དུ་སྒོམ། དེ་ནས་བཟླས་པའི་ཚེ་ཐོག་མར་སྤྱི་བོའི་མགོན་པོ་ཚེ་དཔག་མེད་ཀྱི་ཐུགས་ཀའི་ཧཱུཾ་ལས་འོད་ཟེར་འཕྲོས་
པས༑ སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས་ནས། རང་གི་སྤྱི་བོའི་ཚེ་དཔག་མེད་གའུ་ཁ་སྦྱར་ལ་ཐིམ་པས། མགོན་པོ་ཚེ་དཔག་མེད་དེའི་ཕྱག་གི་ཉི་ཟླ་ཁ་སྦྱོར་ནས་
བདུད་རྩི་འོ་མ་ལྟ་བུ་ལུད་ནས། རང་ལ་དབང་བསྐུར་བས་ལུས་ཐམས་ཅད་གང་ནས་འཆི་མེད་ཚེའི་དངོས་གྲུབ་ཐོབ་པར་བསམ་ཞིང༌། ཨོྃ་བཛྲ་ཀ་ཝུ་ཝ། ཝ་པ་ཤཱ་ཡ། མཧཱ་ཀཱ་ལཱ་ཡ་མ་མ་ཨཱ་

༄༅། །ཡུ་པུ ཎྱ་པུ ཥྚི་ཀུ་རུ་ཧོཿ སྭཱཧཱ། །ཞེས་བརྒྱ་རྩ་སོགས་ཇི་ཙམ་འགྲུབ་བཟླས་རྗེས་མགོན་པོ་ཚེ་དཔག་མེད་དང་ཚེའི་གའུ་རྣམས་ལས་འཆི་མེད་ཀྱི་བདུད་རྩི་
༴ བས༑ འཁོར་ལོ་བཞིའི་རྩ་སྦུབས་དང་ལུས་ཐམས་ཅད་གང་ཞིང་། ཐུགས་ཀའི་སྔགས་ཕྲེང་ཀྱང་ཧཱུཾ་ལ་ཐིམ་པར་བསམས། དེ་ནས་མགྲིན་པའི་མགོན་པོ་གནོད་སྦྱིན་ལ་སེམས་གཏད་དེ། དེའི་
ཐུགས་ཀ་ལས་འོད་ཟེར་འཕྲོས་པས་ནོར་བདག་ཐམས་ཅད་བཀུག་རང་གི་མདུན་གྱི་ནམ་མཁའ་ནས་མར་ལ་གནོད་སྦྱིན་རྣམས་ཀྱི་ཕྱག་ནས་རིན་པོ་ཆེ་དང་བདུད་རྩིའི་ཆར་མཛེས་མའི་བུམ་པའི་ནང་དུ་
དཱི,
ཕབ༑ དེ་ནས་གཙོ་བོའི་ཐོད་པར་བབས་པར་བསམ་ཞིང་། ཨོྃ་བཛྲ་ཀ་ཝུ་ཝ་ཝ་པ་ཤཱ་ཡ། མཧཱ་ཀཱ་ལཱ་ཡ། ཡཀྵ་རཏྣ་སིདྡྷི་ཕ་ལ་ཧཱུྃ་ཛཿ ཞེས་བརྒྱ་རྩ་སོགས་བཟླས་མཐར། ཐུགས་ཀ་ནས་འོད་
འཕྲོས་གནོད་སྦྱིན་གང་མཛེས་དང་རྩ་འདབ་ཀྱི་ཤིང་འབྲས་རྣམས་ལ་ཕོག་པས་བདུད་རྩིར་ཞུ་ནས་རྩ་སྦུབས་དང་ལུས་ཐམས་ཅད་གང་བས་དཔལ་འབྱོར་ཕུན་ཚོགས་ཐམས་ཅད་རྒྱས་པར་བྱས། དེ་
༈ནས་སྙིང་གའི་མགོན་པོ་ཡབ་ཡུམ་གསལ་བའི་གཙོ་འཁོར་ཐམས་ཅད་ལས་འོད་ཟེར་འཕྲོས་པས་གཅིག་ལ་གཅིག་ཕོག་ནས་ཐུགས་དམ་བསྐལ་བས། ལྷ་ཐམས་ཅད་ཉམས་འུར་ཏེ་གར་མཛད་པས་

བདེ་སྟོང་གི་ཉམས་བུན་ནེ་ལོང་ངེ་སྐྱེས་པར་བསམ་ཞིང༌། ཨོཾ་བཛྲ་ཀ་ཝུ་ཝ། ཝ་པ་ཤཱ་ཡ། མཧཱ་ཀཱ་ལཱ་ཡ་ཧཱུཾ་ཧཱུྃ་ཕཊ། ཅེས་བརྒྱ་རྩ་སོགས་དང་། ཨོྃ་བཛྲ་ཀ་ཝུ་ཝ་མཧཱ་ཀཱ་ལཱ་ཡ། ཀི་ན་ཤྭ་
ར་སྙིང་ཁ་རག་ཙིཏྟ་སྲོག་དུང་དུང་། དུན་དུན། བྲེང་བྲེང༌། ཛཿཛཿ ཞེས་ཉེར་གཅིག་སོགས་བཟླས་མཐར་འཁོར་ཡུམ། དེ་གཙོ་བོ། དེ་ཧཱུཾ་ལ། དེ་ཡང་ཞབས་ཀྱུ། དེ་ཁོག་པ། དེ་
མགོ དེ་ཟླ་ཚེས། དེ་ཐིག་ལེ། དེ་ནཱ་ག དེ་མི་དམིགས་པར་བསྒོམས་ཏེ། སྟོང་པ་ཉིད་ལ་ཇི་ཙམ་གནས་བཞག འཕྲོ་ན་དེ་ལས་ནཱ་ད་དང༌། དེ་ལས་ཐིག་ལེ། དེ་ལས་ཟླ་
ཚེས༑ མགོ་བོ། ཁོག་པ། ཞབས་ཀྱུར་གྲུབ་པས། སྔར་བཞིན་བཀྲ་ལམ་མེར་བཞེངས་ཏེ་ཡང་ཡང་བཟླས་པ་དང་ཏིང་འཛིན་བྱ། ཡང་བསྡུ་དེ་ལྟར་ཡང་ཡང་དུ་བྱ་ཞིང༌། མཐར་ཡབ་
ཡུམ་གྱི་སྐར་ལངས་པ་དེའི་ཐུགས་ཀ་ནས་འོད་ཟེར་འཕྲོས། ལྟེ་བའི་ལྷན་སྐྱེས་ལྷ་ལྔའི་ཐུགས་རྒྱུད་བསྐུལ། ཐུགས་ཀའི་སྔགས་ཕྲེང་དང་། ལྷ་ལྔའི་སྐུ་ལས་འོད་ཟེར་འཇའ་ཚོན་ལྟ་བུ་དཔག་ཏུ་
མེད་པ་འཇིག་རྟེན་ཁྱབ་པར་སྤྲོས་པས། བརྟན་གཡོ་ཐམས་ཅད་ཧེ་རུ་ཀའི་རྣམ་པར་སྦྱངས་ནས་རང་ཉིད་ལ་ཐིམ་པར་བསམ་ཞིང༌། ལྷན་སྐྱེས་ཀྱི་ཐུགས་ཀར་ཉི་མ་ལ། ༀ་ཧྲཱིཿ ཧ་ཧ་ཧཱུྃ་ཧཱུྃ་

༄༅། །ཕཊ། ཨོཾ་བཛྲ་ཀ་ཝུ་ཝ། ཝ་པ་ཤཱ་ཡ། མཧཱ་ཀཱ་ལཱ་ཡ། ཧཱུྃ་ཧཱུྃ་ཕཊ། ཅེས་པས་སྐོར་བའི་སྤྲོ་བསྡུ་ལ་དམིགས་ཏེ་ཅི་རིགས་བཟླས་མཐར་རླུང་རོ་གསུམ་བསལ་
ནས༑ རླུང་རོ་བསལ་ནས་བུམ་ཅན་གྱི་རྔུབ་དགང་གཞིལ་བ་དབྱུང་བ་རྣམས་ཆོས་དྲུག་དང་། རྫོགས་ཆེན་སོགས་སུ་འབྱུང་བའི་སྤྱི་མཐུན་ཡིན། འོན་ཀྱང་རྔུབ་ཆུང་བརྩེག་ཐེངས་གཅིག་ལས་མི་
བྱ༑ བར་རླུང་ཐག་ཐུང་ཙམ་ལ་ཐོག་མར་བསླབ། སྣ་གཉིས་ནས་དལ་བུས་རྔུབས་ཏེ་ལྟེ་འོག་ཏུ་མནན་འོག་རླུང་ཆ་གཅིག་ཡར་ཐེན་པས་རོ་བརྐྱང་གི་ལམ་ནས་རླུང་དབུ་མའི་ནང་དུ་ཞུགས་པ་འདོན་
ཡོན་ལྔའི་ལོངས་སྤྱོད་མཐའ་ཡས་པར་གྱུར་པས། གཙོ་འཁོར་གསུམ་ལྷན་སྐྱེས་རྣལ་འབྱོར་མ་བཞི་དང་བཅས་པ་ཐམས་ཅད་མཆོད་པས་མཉེས་ཏེ་གཟི་བརྗིད་རྒྱས་པས་སྐུ་ལས་མེ་འོད་མཆེད་དེ་
ལུས་ཐམས་ཅད་གང་བས། བདེ་དྲོད་འུར་འུར་འབར་ཞིང་མེའི་སྒྲ་སྔགས་སུ་ལྷང་ལྷང་བསམ། བུམ་ཅན་རེ་ལ་དམིགས་བསྐོར་རེ་བྱས་པའི་འདི་ཉིད་ཀྱི་དམིགས་པ་དང་བསྟུན། བུམ་ཅན་
༈ལྔའམ་བདུན་ནས་ཉེར་གཅིག་ཙམ་གང་འོས། རང་ཉིད་ཀྱི་ལུས་གནས་སྤྱི་མགྲིན་ལྟེ་སྙིང་མཆན་གསང་དབང་པོའི་སྒོ། སོ་གཉིས་ནས་མེའི་འོད་ཟེར་དཔག་ཏུ་མེད་པ་ཕྱི་རོལ་ཏུ་སོང་བས། སྣང་

སྲིད་ཐམས་ཅད་ཡེ་ཤེས་ཀྱི་མེའི་དངོས་པོ་གཅིག་ཏུ་འབར་བས་སྣོད་བཅུད་ཐམས་ཅད་དྭངས་མར་སྦྱངས་པ་རླུང་ཕྱིར་དབྱུང་དུས། མེའི་འོད་ཟེར་དང་ལྷན་ཅིག་སླར་རང་གི་སྣ་ནས་ཞུགས། ནང་དུ་
རྔུབ་དུས། སྤྱི་བོའི་མགོན་པོ་ཚེ་དཔག་མེད་མཆོད་ཅིང་མཉེས་པར་བྱས། གཞིལ་བའི་དུས། འཆི་མེད་ཀྱི་བདུད་རྩིར་ཞུ་ནས་ལུས་ཐམས་ཅད་གང་བས་ཚེའི་དངོས་གྲུབ་ཐོབ། འདིའི་དམིགས་
སྐོར་རེ་དང་བུམ་ཅན་རེ་བསྟུན་པའི་བུམ་ཅན་ལྔའམ་བདུན་ཉེར་གཅིག་སོགས་གོང་འདྲ་བྱས་མཐར་མགོན་པོ་ཚེའི་བདུད་རྩི་འོད་དུ་ཞུ་བས་ལུས་གང་བར་བསམ་མེ་འོད་འདོད་ཡོན་གྱི་ལོངས་སྤྱོད
མཐའ་ཡས་པར་གྱུར་པ་དེས། མགྲིན་པའི་མགོན་པོ་གནོད་སྦྱིན་གཙོ་འཁོར་མཆོད་ཅིང་མཉེས་ནས། བདུད་རྩིར་ཞུ་བས་ལུས་ཐམས་ཅད་གང་བས་ཕུན་སུམ་ཚོགས་པའི་དཔལ་ཐམས་ཅད་རྒྱས་
པར་བྱས། འདི་ཡང་གོང་གི་སྤྱི་བོའི་མགོན་པོར་མཆོད་དམིགས་བཞིན་བུམ་ཅན་རེ་དང་བསྟུན་པ་ལྔའམ་ཉེར་གཅིག་ཙམ། དེ་བཞིན་དུ་སྙིང་གའི་མགོན་པོ་གཙོ་འཁོར་རྣམས་མཆོད་པས་མཉེས་
པར་བྱས་ནས། འདི་ཡང་གོང་བཞིན་བུམ་ཅན་རེ་དང་དམིགས་པ་རེ་བསྟུན་པའི་ལྔའམ་བདུན་ཉེར་གཅིག་ཙམ། བྱང་ཆུབ་སེམས་སུ་ཞུ་བ་རང་ལ་ཐིམ་པས། ཟག་མེད་ཀྱི་ཡེ་ཤེས་རྒྱས་པར་

ཟི| ༄༅། །བྱས། དེ་བཞིན་ལྟེ་བའི་ལྷན་སྐྱེས་ལྷ་ལྔ་དང༌། མགོན་པོ་གཙོ་འཁོར་རྣམས་མཆོད་པས་མཉེས་ནས། འདི་ལའང་བུམ་ཅན་རེ་དང་ལྷན་སྐྱེས་མགོན་པོ་གཙོ་འཁོར་
མཆོད་པས་མཉེས་པའི་དམིགས་སྐོར་དང་བསྟུན་པའི་བུམ་ཅན་ལྔའམ་བདུན་ནམ་ཉེར་གཅིག་ནས་ལྟེ་འོག་གི་ལས་མགོན་ཙཎྜི་ཀ་བཅས་གཙོ་བོ་ལ་བསྡུ་བ་སོགས་ཀྱི་དམིགས་པ་བྱེད་ཅིང་། བུམ་ཅན་
མི་འཛིན་པར་བར་རླུང་ལ་ཕབ་སྟེ་མཉམ་པར་འཇོག་པ་ཡིན། ལྟེ་འོག་གི་ལས་མགོན་ཙཎྜི་ཀ་གཙོ་བོ་ལ་ཐིམ། ཡུམ་ཡབ་ལ། ཡབ་དང་སྙིངཔོའི་རྣལ་འབྱོར་མ་རྣམས་ལྷན་སྐྱེས་ལ་ཐིམ། ལྷན་
སྐྱེས་ཡབ་ཡུམ་དབུ་མའི་ནང་དུ་ཏལ་གྱི་ཡར་བྱོན་ནས་སྙིང་གར་བྱོན། ཡབ་ཡུམ་རྗེས་ཆགས་ཀྱི་སྙོམས་པར་ཞུགས་པས་བདེ་བ་ཆེན་པོའི་རང་བཞིན་དུ་ཞུ་བས་ལུས་ཐམས་ཅད་གང་བར་བསམས་
ཏེ༑ ཕྱག་རྒྱ་ཆེན་པོའི་དོན་ལ་མཉམ་པར་བཞག ཐུན་བསྡུ་བའི་ཚེ་སྣོད་བཅུད་ཀྱི་དངོས་པོ་རྣམས་རང་ཉིད་ཡེ་ཤེས་མགོན་པོ་ཡབ་ཡུམ་དུ་གསལ་བ་ལ་ཐིམ། ཡུམ་ཡབ་ལ། དེ་ཡས་མས་ནས་
༈ ཞུ་སྟེ་སྙིང་གའི་ཧཱུཾ་ལ་ཐིམ། དེ་ཡང་མེ་ལོང་ལ་ཧས་བཏབ་པ་ལྟར་བསྡུས་ཏེ་སྟོང་ཉིད་ཀྱི་དོན་ལ་བཞག་ནས། དགེ་བ་འདི་ཡིས་སོགས་བསྔོ་སྨོན་བྱ། ཐུན་མཚམས་ཀྱི་གཏོར་བསྔོ་སོགས་གཞུང་

བཞིན༑ མགོན་པོ་འཁོར་ལོ་བཞི་ཁྲིད་ཀྱི་ཉམས་ལེན་རྒྱུན་འཁྱེར། དཔལ་ཆེན་པོ་རྒ་ལོ་དང༌། རྗེ་ཕག་གྲུའི་སྐུ་རགས་མའི་བཞེད་གཞུང་ཇི་ལྟ་བ་བཞིན་ཟིན་བྲིས་སུ་བགྱིས་པ་དགེ་ལེགས་སུ་གྱུར
ཅིག །གསུམ་ཞུས་མངྒ་ལཾ༎ །།

༅། །མགོན་པོ་ཕྱི་སྒྲུབ་རྩེ་ལུགས་དང་སྦྱར་བ་སོགས་སྒྲུབ་ཐབས་ཉུང་ངུ་བཞུགས་སོ།།

༄༅། །རིགས་ཀུན་ངོ་བོ་དཔལ་ལྡན་རྡོ་རྗེ་རྒྱལ། །དཀྱིལ་འཁོར་རྒྱ་མཚོའི་རྒྱལ་ཐབས་ཐུགས་རྗེའི་གཟུགས། །ཀུན་ཏུ་སྣང་ལས་ས་
འདིར་གྲགས་པ་དཀར། །ཡོན་ཏན་ཀུན་གྱི་འབྱུང་གནས་དེ་ལ་འདུད། །བཅོམ་ལྡན་སྡོམ་མཛད་ཐུགས་སྤྲུལ་བྱ་རོག་མཚན། །བསྙེན་སྒྲུབ་ལས་རིམ་
རྒྱུད་དོན་རྣམས་ཕྱེ་བ། །རྡོ་རྗེ་གདན་ཞབས་ཙ་མི་རྒ་ལོ་ནས། །ཐེལ་ཚལ་གྲུབ་པའི་རིང་ལུགས་འོང་འདིའོ།། སྐྱབས་སེམས་ཚད་མེད་སོགས་གང་འགྲུབ་རྗེས་
སུ༑ ཤཱུ་ནྱ་ཏཱ་ཛྙཱ་ན་སོགས་ཀྱིས་སྟོང་པའི་ངང་ལས་བཅོམ་ལྡན་འདས་འཁོར་ལོ་སྡོམ་པར་གསལ་བའི་མདུན་དུ་པཾ་ལས་པདྨ། རཾ་ལས་ཉི་མའི་དཀྱིལ་འཁོར་

༄༅། །ཧཱུཾ་ལས་སྣ་ཚོགས་རྡོ་རྗེའི་ལྟེ་བར་ཧཱུཾ་གིས་མཚན་པ་ལས་འོད་འཕྲོས། རྡོ་རྗེའི་ས་གཞི། རྭ་བ། བླ་བྲེ། ཡེ་ཤེས་ཀྱི་མེ་
རབ་ཏུ་འབར་བ་དང་བཅས་པའི་སྲུང་འཁོར་ཡངས་ཤིང་རྒྱ་ཆེ་བའི་ནང་དུ། དུར་ཁྲོད་ཆེན་པོ་བརྒྱད་ཀྱིས་བསྐོར་བའི་དབུས་སྣ་ཚོགས་པདྨ་དང་ཉི་མའི་
གདན་ལ། ཧཱུཾ་ནག་པོ་ཡོངས་སུ་གྱུར་པའི་གྲི་གུག་ཧཱུྃ་གིས་མཚན་པ་ལས་འོད་འཕྲོས། དགྲ་བགེགས་གདུག་པ་ཅན་ཐམས་ཅད་ཚར་བཅད་ཚུར་འདུས་
ཡོངས་སུ་གྱུར་པ་ལས། སྐད་ཅིག་གིས་དཔལ་རྡོ་རྗེ་ནག་པོ་བྱ་རོག་གི་མཚན་ཅན། སྐུ་མདོག་ནག་པོ་ཆར་སྤྲིན་ལྟར་གནག་ཅིང་དུས་མཐའི་མེ་ལྟར་

འཇིགས་སུ་རུང་བ་སྦོམ་ཐུང་གསུས་པ་འཕྱང་བ་སྲིན་པོའི་ཆ་བྱད་ཅན། ཕྱག་གཡས་པ་གཉིས་ཀྱི་དང་པོ་ན་རྡོ་རྗེས་མཚན་པའི་གྲི་གུག་ཐུགས་ཀར་འཛིན་ཅིང་། གཉིས་པ་ན་གནམ་ལྕགས་ཀྱི་རལ་
གྲི་མེ་འབར་བ་འཕྱར་སྟབས་སུ་འཛིན་པ། ཕྱག་གཡོན་པ་གཉིས་ཀྱི་དང་པོ་ན་གདུག་པ་ཅན་གྱི་ཁྲག་ཆེན་གྱིས་རབ་ཏུ་གང་བའི་ཐོད་པ་འཛིན་ཞིང་ཁྲག་རྒྱུན་འབབ་པ་ཞལ་དུ་གསོལ་བ། གཉིས་པ་
ན་རྩེ་གསུམ་པ་ཅན་གྱི་ཁ་ཊཾ་ག་ཅུང་ཟད་འཕྱར་བས་འཛིན་པ། སྟག་གི་པགས་པའི་ཤམ་ཐབས་ཀྱི་སྐུ་སྨད་བཀྲིས་ཤིང་ཀོ་རློན་ཞིང་ཆེན་གྱི་ན་བཟས་སྐུ་སྟོད་གཡོག་པ། དབུ་སྐྲ་དམར་སེར་ཐོར་
ཚུགས་སུ་འཁྱིལ་བ་ལ་རྡོ་རྗེ་སེམས་དཔའི་ཅོད་པན་ཅན། ཨག་ཚོམ་དང་སྨིན་མ་སེར་པོ་གྱེན་དུ་བརྫེས་ཤིང་འགྲེང་བུར་གྱུར་པ། ཉི་མའི་དཀྱིལ་འཁོར་ལྟར་དམར་ཞིང་འཁྲུགས་པའི་སྤྱན་གསུམ་
ལྡང་མིག་ཏུ་གཟིགས་པ། དྲག་པོའི་ཞལ་གདངས་ཤིང་ཁྲོ་གཉེར་བསྡུས་པ་ཟླ་བའི་མྱུ་གུ་ལྟ་བུའི་མཆེ་བ་གཙིགས་པ། གློག་ཕྲེང་ལྟར་འདུ་འགོད་དུ་མ་བྱེད་པའི་ལྗགས་མྱུར་བ། སྲིད་པ་གསུམ་
གྱི་ཁོངས་མ་ལུས་པར་འགེངས་པའི་ཧཱུཾ་དང་ཕཊ་ཀྱིས་དྲག་པོའི་སྒྲ་ཡིས་བདུད་ཀྱི་དཀྱིལ་འཁོར་ཐམས་ཅད་འཇིགས་པར་བྱེད་པ་ཐོད་པ་སྐམ་པོ་ལྔ་ཡི་ཕྲེང་བ་རིན་པོ་ཆེའི་རྩེ་ཕྲན་ཅན་གྱི་སྐྲ་ཆིངས་སུ་
158

༄༅། །བྱས་པས་དབུ་ལ་བརྒྱན་ཅིང༌། མི་མགོ་རློན་པ་ཁྲག་འཛག་པ་ལྔ་བཅུ་མིའི་རྒྱུ་མས་སྦྲེལ་བའི་ཕྲེང་བ་ཕྲག་པར་འཕྱང་བ། རུས་ཆེན་ལས་གྲུབ་པའི་འཁོར་ལོ་ལ་
སོགས་པའི་ཕྱག་རྒྱ་ལྔ་དང༌། མཐོང་བའི་དུག་ཅན་ལ་སོགས་པའི་སྦྲུལ་ཆེན་པོ་བརྒྱད་ཀྱིས་ཡན་ལག་ལྷུ་ཚིགས་རྣམས་ལ་བརྒྱན་པ། སྣ་ཚོགས་པདྨ་དང་ཉི་མའི་སྟེང་དུ་རོའི་གདན་ལ་ཞབས་
གཡས་བརྐྱང་བའི་ཕྱེད་སྐྱིལ་གྱིས་དཔའ་བོའི་འདུག་སྟངས་སུ་གནས་པའོ། །མདུན་དུ་མ་མོ་བྱེ་བའི་གཙོ་མོ་ནག་མོ་ཙནྜི་ཀ་ཞལ་གཅིག་ཕྱག་བཞི་གཡས་གཉིས་གྲི་གུག་དང་ཏྲི་ཤཱ་ལ། གཡོན་
གཉིས་མདའ་གཞུ་དང་དགྲ་མགོ མ་མོའི་ཆས་ཅན་བཙན་འཁྱིལ་གྱིས་བཞུགས་པ། གཡས་སུ་ནག་པོ་སྟོང་གི་གཙོ་བོ་ལས་མགོན་བྱ་རོག་གི་གདོང་པ་ཅན། ནག་པོ་གྲི་གུག་དང་ཐོད་ཁྲག་
འཛིན་པ་དཔལ་གྱི་ཆས་ཅན། ཤིན་ཏུ་ཁྲོས་པའི་དྲག་ཤུལ་ཆེན་པོའི་གར་གྱི་རོལ་པ། གཡོན་དུ་ཤ་ཟ་འབུམ་སྡེའི་གཙོ་བོ་སེང་གེའི་གདོང་པ་ཅན་ནག་པོ། རལ་གྲི་དང་ཐོད་ཁྲག་དུར་ཁྲོད་ཀྱི་ཆས་
ཝཱ ཅན་བརྐྱང་བསྐུམ་གར་གྱིས་བཞུགས་པ། རྒྱབ་ཏུ་གནོད་སྦྱིན་ཁྲིའི་གཙོ་བོ་གནོད་སྦྱིན་བྱ་རོག་གདོང་ཅན་གྲི་གུག་དང་ཐོད་པ་ནོར་བུས་བཀང་བ། ཞབས་གཡས་པུས་བཙུགས་ཀྱིས་གཙོ་བོ་ལ་

འདུད་པ། སྟག་གི་ཤམ་ཐབས་དང་རྒྱན་གྱིས་བརྒྱན་པ། དེ་ཐམས་ཅད་ཀྱང་པད་ཉི་རོའི་གདན་དང་། ཡེ་ཤེས་ཀྱི་མེའི་ཀློང་ན་བཞུགས་པ། གཞན་ཡང་རོ་ལང་བརྒྱ། དཔལ་མགོན་བདུན་
བཅུ་རྩ་ལྔ། དྲེགས་པ་བཅོ་བརྒྱད། སྡེ་དཔོན་སུམ་བཅུ་ལ་སོགས་པ་ཐམས་ཅད་ཁྲོ་ཞིང་གཏུམ་པ། རྔམ་ཞིང་མཚོན་ཆ་སྣ་ཚོགས་འཛིན་པ། སྲིད་པ་སྐད་ཅིག་གིས་ཐལ་བར་རློག་པའི་ནུས་པ་
དང་ལྡན་པས་བསྐོར་བར་གསལ་བའི་སྤྱི་བོར་ཟླ་བ་ལ་ཨོཾ། མགྲིན་པར་པདྨ་ལ་ཨཱཿ ཐུགས་ཀར་ཉི་མ་ལ་ཧཱུཾ་མཐིང་ནག་དེ་ལས་འོད་འཕྲོས་རང་བཞིན་དང་གྲུབ་པའི་གནས་ནས་བསྒོམས་པ་ཇི་ལྟ་
བའི་ཡེ་ཤེས་པ་སྤྱན་དྲངས། ཧཱུཾ། རྒྱ་གར་ཡུལ་གྱི་རྡོ་རྗེ་གདན། །འགྱུར་མེད་རྒྱུན་དུ་རྟག་པའི་གནས། །དུས་གསུམ་སངས་རྒྱས་འབྱོན་པའི་ས། །རྡོ་རྗེ་གདན་གྱི་ཤར་ཕྱོགས་ན། །གཙུག་
ལག་ཁང་ཆེན་ནཱ་ལེནྡྲའི། །ཆོས་སྐྱོང་སྲུང་མར་མངའ་གསོལ་བའི། །ཡེ་ཤེས་མགོན་པོ་བྱ་རོག་མཚན། །ཁྲག་འཐུང་རྒྱལ་པོའི་སྤྲུལ་པ་སྟེ། །བསྟན་པ་བསྲུང་ཕྱིར་འཇིགས་པའི་
གཟུགས༑ །ནག་པོ་ཆེན་པོ་མཐུ་སྟོབས་ཅན། །ལྷ་སྲིན་སྡེ་བརྒྱད་འཁོར་གྱིས་བསྐོར། །ཁམས་གསུམ་མ་ལུས་དབང་དུ་སྡུད། །སངས་རྒྱས་བསྟན་ལ་སྡང་བྱེད་པའི། །བདུད་དཔུང་མ་ལུས་༔

«ཐ ༄༅། །ཟིལ་གྱིས་མནན། །དགྲ་བགེགས་མ་ལུས་ཐལ་བར་བརླགས། །བདུད་དགྲ་འདུལ་ལ་ཕྱག་འཚལ་བསྟོད། །ཁྱེད་ལ་མཆོད་ཅིང་ཞུ་བ་ནི། །ད་ལྟ་མ་དག་སྙིགས་
མའི་དུས། །གཤེགས་ཤིང་བཞུགས་པར་མི་འོས་ཀྱང་། །སངས་རྒྱས་བསྟན་པ་སྲུང་བ་དང་། །སེམས་ཅན་བདེ་ལ་འགོད་པ་དང་། །སྒྲུབ་མཆོག་བདག་གི་རེ་སྐོང་དང་། །ཐུན་མོང་མཆོག་
གི་མཆོད་པ་རྣམས། །ཁྱེད་ལ་འབུལ་ཞིང་བཞེས་སླད་དུ། །འཁོར་བཅས་གནས་འདིར་སྤྱན་འདྲེན་ན། །སྔོན་གྱི་ཐུགས་དམ་དགོངས་མཛོད་ལ། །ཐུགས་རྗེས་དགོངས་ལ་མྱུར་དུ་
བྱོན༑༑ ཧཱུཾ། འོ་མ་ཆུ་གཙང་སྦྱར་བ་ཡི། །ཡིད་འོང་ཡོན་ཆབ་ཕྱག་ཏུ་འབུལ། །ཙནྡན་གླ་རྩི་སྦྱར་བ་ཡི། །ཞབས་བསིལ་དམ་པའི་སྐུ་ཁྲུས་གསོལ། །ཆུ་སྐྱེས་ལ་སོགས་དཀར་དམར་
གྱི༑ །མེ་ཏོག་སྣ་ཚོགས་དབུ་ལ་འབུལ། །སྤང་སྤོས་རྒྱ་སྤོས་ཤ་ཆེན་སྤོས། །དྲི་ཞིམ་བདུག་སྤོས་ཤངས་ལ་འབུལ། །རྩི་མར་འབྲུ་མར་ལ་སོགས་པའི། །གསལ་བྱེད་མར་མེ་སྤྱན་ལ་
ཨཱུ འབུལ༑ །ག་པུར་ཛཱ་ཏི་སྦྱར་བ་ཡི། །དྲི་མཆོག་དམ་པ་ཐུགས་ལ་འབུལ། །གྲོ་ནས་འབྲས་སོགས་སྦྱར་བ་ཡི། །ཚིལ་ཆེན་བཤོས་བཙང་ཞལ་དུ་འབུལ། །ཟངས་དུང་འཁར་རྔ་རྔ་ཆེན་

སོགས༑ །རོལ་མོ་དམ་པ་སྙན་ལ་འབུལ། །ཐུན་མོང་མཆོད་པ་རྒྱ་ཆེན་འདི། །དཔལ་ལྡན་འཁོར་བཅས་བཞེས་སུ་གསོལ། །ཛཿ ཧཱུྃ་བྃ་ཧོཿ ཐུགས་ཀའི་འོད་ཀྱིས་དབང་ལྷ་སྤྱན་དྲངས།
ཤྲཱྀ བཞིན་གཤེགས་པ་རྣམས་ཀྱི་དབང་བསྐུར་བའི་དགོངས་པ་མཛད། རིག་པའི་ལྷ་མོ་རྣམས་ཀྱིས་རིན་པོ་ཆེའི་བུམ་པ་བདུད་རྩི་ལྔའི་ཆུས་གང་བས་དབང་བསྐུར། མཆོད་པའི་ལྷ་མོ་རྣམས་ཀྱིས་
མཆོད་པ་འབུལ། བྱང་ཆུབ་སེམས་དཔའ་རྣམས་ཀྱི་བཀྲ་ཤིས་བརྗོད། ཁྲོ་བོའི་རྒྱལ་པོ་རྣམས་ཀྱིས་བགེགས་སྐྲོད་པའི་རྣམ་པ་དུ་མ་དང་ལྡན་པས་དབང་བསྐུར། ལུས་གང་དྲི་མ་དག ཆུའི་
ལྷག་མ་གྱེན་དུ་འཁྱིལ་བ་ལ་རིགས་ཀྱི་བདག་པོ་མི་བསྐྱོད་པ་དང་། འཁོར་རྣམས་ལ་ནག་པོ་ཕྱག་བཞི་པས་དབུ་བརྒྱན་པར་གྱུར་པ་ལ་སེམས་བཟུང་སྟེ་ཇི་ཙམ་གནས་པར་བཞག དེ་རྣམས་གསལ་བའི། མདུན་
བསྐྱེད་ཀྱི་ཐུགས་ཀར་ཉི་མ་ལ་ཧཱུཾ་མཐིང་ནག་འོད་ཟེར་འབར་བ་སྔགས་ཕྲེང་གིས་བསྐོར་བ་དང་། བདག་བསྐྱེད་ཧེ་རུ་ཀའི་ཐུགས་ཀར་ཉི་མ་ལ་ས་བོན་ཡི་གེ་བདུན་པས་བསྐོར་བ་དམིགས་ཏེ། ཐུགས་
ཀ་ནས་འོད་ཟེར་སྣ་ལྔ་འཕྲོས། མདུན་བསྐྱེད་མགོན་པོའི་ཐུགས་ཀར་ཕོག ཐུགས་དམ་གྱི་རྒྱུད་བསྐུལ། སྐུ་གསུང་ཐུགས་ཀྱི་དངོས་གྲུབ་གཟི་བྱིནནུས་པ་དཔལ་འབྱོར་ཐམས་ཅད་འོད་ཟེར་གྱི་༔

« ༄༅། །ཚུལ་དུ་བསྡུས། མགོན་པོའི་ཞལ་ནས་བདག་གི་ཐུགས་ཀར་ཐིམ་ཞིང་ཅི་བསྒོ་བ་བསྒྲུབ་པས་ཞི་རྒྱས་དབང་དྲག་གི་ཕྲིན་ལས་ཐམས་ཅད་འགྲུབ་པར་བསམ་པས། ༀ་
L
ཧྲཱིཿ ཧ་ཧ་ཧཱུྃ་ཧཱུྃ་ཕཊཿ ༀ་བཛྲ་ཀ་ཝུ་ཝ་མ་ཧཱ་ཀཱ་ལཱ་ཡ་ཧཱུྃ་ཧཱུྃ་ཕཊ། ཅེས་འབུམ་ཚོ་བཅུ་གསུམ་གྲངས་ཀྱི་བསྙེན་པའོ། །ཐུན་མཚམས་སུ་གཏོར་མ་དང་བསྐང་མཆོད་ཚེས་ལྔ་གྲགས་པ་འབྱུང་གནས་ཀྱིས་མཛད་པ་བཞིན་
ནམ༑ བསྡུས་པ་སོགས་སྐབས་དང་སྦྱར། ཕྱི་སྒྲུབ་གཙོ་རྐྱང་བྱེད་ནའང་། བསྐྱེད་རིམ་གཙོ་རྐྱང་དང༌། ཡུམ་བྱ་གདོང་སེང་གདོང་སྟེ་འཁོར་གསུམ་པའང་རིག་པས་འགྲེ། ཡུམ་བཞི་ལས་མགོན་བཞི་དང༌། མཁའ་འགྲོ་བརྒྱད་ཀྱང་སྤྲོ་ན་བྱ་
སྟེ༑ བསྙེན་པ་དེ་ཁས་མཛད་པ་ཤས་ཆེ། ཕྱི་སྒྲུབ་ནང་སྒྲུབ་འདི་ཁ་དང་། ནང་སྒྲུབ་ལ་གཙོ་བོའི་ཐུགས་ཀ་ནས་ས་བོན་སྤྲོས་ཏེ་དམ་ཚིག་པ་བསྐྱེད་པ་དང་། བཟླས་པ་བདེ་མཆོག་གོང་གནོན་དང་། དེ་རྗེས་མགོན་པོ་གཙོ་རྐྱང་སོགས་གང་བྱེད་ལ་
དམིགས་པ་ལས་བཞིས་བསྒྱུར།ཁ་མཛད་པ་ཕྱག་ལེན་དུ་སྣང་། རྗེས་བསྡུ་སོགས། རྟེན་ཡོད་ན་དེ་ལ་བསྡུ། དམ་ཚིག་པ་བདག་ཉིད་ལ་བསྡུ་ཞིང་། ཡེ་ཤེས་པ་གཤེགས་རྗེས་སུ་བསྔོ་སྨོན་བཀྲ་ཤིས་གཞུང་བཞིན་སྤེལ། གསང་བ་ཐུགས་ཀྱི་སྒྲུབ་
༄༈ པ་ནི། རྗེ་ཕག་གྲུའི་སྐུ་རགས་མ་ལས་ཤེས་པར་བྱའོ། །མགོན་པོ་ཕྱི་སྒྲུབ་ཀྱི་བསྙེན་པ་མངོན་རྟོགས་སོགས་རྩེ་ལུགས་འདོན་ཆ་དང་འགྲིག་པ་སྟབས་བདེ་ཙམ་གྱི་བཀོད་ནས་ཕུལ། ནང་སྒྲུབ་ཀྱང་ལམ་ཙམ་ཐོན་པ་བྱས། རྒྱུན་བསྙེན་གཙོ་འཁོར་

གསུམ་པ་རང་བདེ་ཞིང་དེས་ཁྱབ་པ་དང༌། འཁོར་མང་ཡང་སྔགས་བཅས་གྲངས་མང་ཞིང་བདེ་པོ་ཞིག་མི་ཡོང་འདུག་ཀྱང༌། བསྐྱེད་རིམ་ཙམ་བཀོད་པའི་ཟིན་བྲིས་ལགས། ཞེས་ཅིའི་དབུ་མཛད་བྱམས་པ་ཆོས་སྐྱོང་གིས་ཞུས་ངོར་གནང་
བའོ༑༑འབྲུག་།།
ལུགས་
ཆོས་
མཛོད་
ཆེན་
མོ

༄༅། །གསང་བ་དངོས་གྲུབ་འབྱུང་བའི་དཀྱིལ་འཁོར་གྱི་མངོན་རྟོགས་བསྟན་སྲུང་དགྱེས་པའི་རོལ་གར་བཞུགས་སོ།།

༄༅། །ན་མོགུ་རུ་ཛྙཱ་ན་ནཱ་ཐ་ཡ། ཕུན་ཚོགས་དངོས་པོ་ཀུན་གྱི་དཔལ་དམ་པ། །མཆོག་གི་རྡོ་རྗེ་སློབ་དཔོན་ཡིན་ཞེས་ནས།
མཆོག་གསུམ་དཀྱིལ་འཁོར་མ་ལུས་མགོན་ཉིད་ཀྱི། །སྒྱུ་འཕྲུལ་ཆེན་པོར་གྲུབ་ལ་ཕྱག་འཚལ་ལོ། །མཁའ་ལྟར་དབྱིངས་ལས་ཞི་ཁྲོ་རབ་འབྱམས་
མཁའ་ཁྱབ་རོལ་གར་ཡོངས་ཀྱི་དཔྱིད། །མུན་ལྟར་གནག་ལས་ཡེ་ཤེས་མེ་ཡིས་མུན་པ་ཀུན་འཇོམས་སྒྲུབ་པ་པོར། །མ་ལྟར་བརྩེ་བའི་དུས་གསུམ་སྦྱིན་
ཡངས་མ་རུངས་དོར་རྩུབ་མཚོན་ཆ་བཞིན། །རྒྱལ་ལྟར་དབང་ཕྱུག་སྟོབས་བཅུའི་མཐུ་ཡིས་རྒྱལ་བའི་བསྟན་སྲུང་མགོན་དེར་འདུད།། ཧེ་རུ་ཀ་དཔལ་རབ་

༄༅། །ཁྲོས་འཇིགས་བྱེད་རྒྱལ། །དྲག་པོའི་བུར་བསྟན་ཐུབ་པས་བསྟན་སྲུང་གཙོར། །མངའ་གསོལ་བདུད་ལས་རབ་རྒྱལ་ཆོས་ཀྱི་སྡེ། །ལེགས་གསུངས་ཇི་བཞིན་
པཎ་གྲུབ་རྒྱ་མཚོས་བསྙེན། །བོད་འདིར རྒ་ལོ་ཕག་གྲུ་ཞང་སོགས་ཀྱིས། །བསྙེན་སྒྲུབ་བསྐུལ་ལས་མཆོག་མཐུན་དངོས་རྩོལ་བའི། །མངོན་སུམ་ཚད་གྲུབ་རྟགས་མྱུར་མགོན་འདི་ཞེས། །རྗེ
བཙུན་རྣམས་ཀྱིས་མན་ངག་ཁྲིགས་སུ་སྤེལ། །དེས་སྨོན་ཕྱོགས་ལྷུང་མཁས་སྨྲའི་དཔྱོད་ལྡན་འགས། །ཐང་སོའི་རིག་སྔགས་ཟབ་མནོའི་མཐུ་བསྡུགས་ཚེ། །གསང་བཞིན་འདི་ལེན་མེས་པོའི་
གསུང་རྒྱུན་དུ། །བསྔགས་ཤིང་བརྫུ་བས་འཁོར་སློབ་འབྲིདཔའང་སྣང༌། །བསྟན་སྲུང་གསང་བ་ཡོངས་རྫོགས་དཀྱིལ་འཁོར་འདིའི། །སྲོག་སྒྲུབ་ལས་འཆང་གནད་སོགས་རྒྱ་བོད་ཀྱི།
རྟོགས་

མཁས་གྲུབ་ཀྱིས་སྦས་ངེས་གསང་མན་ངག་ཁྲིགས། །རྒྱུད་དོན་གསལ་བའི་ལེགས་བཤད་པད་དཀར་དྲིན། །དེ་བློར་མ་ཤོང་རང་རྨོངས་གཞན་རྒྱུད་ལ། །རྒྱས་འགེབ་ས་འཛིན་སྟངས་རྩ་ལྟུང་འཁུར་ལེན་པའི། །ལོག་རྟོག་དུག་སྡོང་རྩ་བ་ཕྱོགས་
འཕོས་འགར། །ཕྲག་དོག་ཆུས་མྱོས་མུ་ཅོར་སྨྲ་བ་མཐོང༌། །གང་ཞིག་རྣམ་པར་དཔྱོད་པའི་བློ་ལྡན་ཞིང་། །རྡོ་རྗེ་ཐེག་པའི་གཞུང་ལུགས་ཁོང་ཆུད་དག །དོན་ཟབ་ཚིག་ཏུ་བརྗོད་ལ་གོ་ཡངས་ཕྱིར། །བསྟན་སྲུང་དགྱེས་པའི་མཆོད་སྤྲིན་རྒྱན་འདི་
འོངས།། །། ཐོག་མར་བདག་ཉིད་ལྷའི་རྣལ་འབྱོར་དུ་བྱ་བ་གོང་གནོན་བསྡུས་པའམ། སྲུང་འཁོར་ཡིག་རྙིང་བཞིན་ཤར་ཕྱོགས་དུར་ཁྲོད་མའང་རུང་ཞིང༌། སྤྲོ་ན་བདེ་མཆོག་དྲུག་ཅུ་རྩ་གཉིས་སམ། བཅུ་གསུམ་གྱི་ལྷའི་བསྐྱེད་
རྫོགས་འཕྲིན་ལས་གཏོར་མ་བཅས་སྔོན་དུ་འགྲོ་བའི་མཆོད་རྫས་དང་བདུད་རྩི་བྱིན་རླབས་གཞུང་བསྲངས་རྗེས། མདུན་གྱི་དཀྱིལ་འཁོར་བསྐྱེད་པ་ནི། །ཆོས་དབྱིངས་མི་འགྱུར་ལྷན་སྐྱེས་ཡེ་དག་ཀློང་། །མ་འགགས་ལྷུན་གྲུབ་
ཡེ་རྫོགས་ཕྱག་རྒྱའི་རྩལ། ། ཨེ་ཉིད་གསང་བ་མཆོག་གྲུབ་རིག་པའི་མཁར། །ཡཾ་རཾ་བཾ་ལཾ་བྷཾ་པཾ་ཧ་ཡིག་ལས། །རླུང་མེ་ཆུ་ས་གླིང་མཚོ་རི་རབ་སྟེང༌། །པདྨར་རྒྱ་གྲམ་ཉི་དཀྱིལ་ཧཱུཾ་ལས་
འོད༑ །ཕྱོགས་བཅུར་རིམ་འཕྲོས་རྡོ་རྗེའི་རྭ་གུར་ཕྱིར། །འཁོར་ལོ་གྲི་གུག་མདའ་མདུང་གྲི་ཕུརྀ་སོགས། །མཚོན་ཆའི་གུར་ཁང་ཡེ་ཤེས་མེ་ལྔ་ལྡན། །ཆུ་འོབས་རླུང་མུན་སྲུང་འཁོར་ཡངས་)
89L

༄༅། །པའི་དབུས། །ཨཾ་ལས་དུར་ཁྲོད་ཆེན་པོ་བརྒྱད་ཀྱི་གཞིར།། དུར་ཁྲོད་གསལ་དམིགས་སྤྲོ་ན། གྲུབ་དང་མཆོད་རྟེན་རི་ལྗོངས་མེ་ཆུ་སྤྲིན། །བྱ་གཅན་ཀླུ་ཕྱོགས་ཞིང་སྐྱོང་
རོ་ལངས་པ། །ཤ་ཁྲག་རུས་ཚོགས་ལྷ་སྲིན་འདུ་བའི་དབུས། །སྐུ་དཀྱིལ་རིན་ཆེན་ལྔ་བརྩིགས་གཞལ་མེད་ཁྱམས། །ཞག་མཚོར་འཁྱིལ་ནང་གསུང་དཀྱིལ་རཀྟར་བརྡལ། །ནོར་བུའི་རྩིག་
གསུམ་གྲུ་བཞི་གཟུགས་སྣམ་སྟེང་། །འདོད་ཡོན་ཀུན་འབྱོར་ཕ་གུ་དྲྭ་ཕྱེད་འཕྲེང༌། །ཤར་བུ་མདའ་ཡབ་འཕན་གདུགས་མཆོད་སྤྲིན་སྤྲས། །སྒོ་བཞི་རྟ་བབས་གདུགས་འཁོར་རི་དྭགས་རྒྱན།
རྒྱ་ཕུབས་ཏོག་མཛེས་ཀུན་བཟང་རྒྱན་བཀོད་དབྱིབས། །ཐུགས་དཀྱིལ་ཡིག་སྙིང་བཞིན་སྤྲོ་ན། དེ་ནང་ཐུགས་དཀྱིལ་ཐོད་མཁར་ཤར་དྲི་ཟ། །ལྷོ་ཕྱོགས་གྲུལ་བུམ་ནུབ་ཀླུ་བྱང་གནོད་སྦྱིན།
མཚམས་སྲིན་སྟེང་དགབ་ལྷ་མིན་འོག་ས་བདག །མགོ་རློན་སྐམ་རྙིང་གསུམ་བརྩིགས་ཁྲག་ཞག་འདམ། །གནམ་ལྕགས་ཞུན་སྦྱར་ལྷ་ཆེན་བཞིའི་ཀ་གདན། །རྒྱལ་ཆེན་ཀ་བ་གཟའ་གདུང་ཟླ་ཉི་
༈ གཞུ༑ །ཉ་སྦལ་ཟར་ཚགས་རྒྱུ་སྐར་ལྕམ་མཆོག་དྲལ། །རུས་སྦལ་ཆེས་ཕུབ་ཀླུ་བདུད་ལྷ་སྲིན་སྒོ། །ཞིང་གི་འཕན་གདུགས་དབང་པོའི་འཕྲེང་རྔམས་དབུས། །ཀླད་ཆེན་མཚོ་འཁྲིགས་དུག་ལྔ་༔

རང་གསལ་མདངས། །ཞེས་སོ། །དེ་ནང་ཐུགས་དཀྱིལ་ཐོད་མཁར་སྐམ་རྙིང་རློན། །རིམ་གསུམ་གནམ་ལྕགས་ཞུན་སྦྱར་ཁྲག་ཞག་འདམ། །ལྷ་སྲིན་གཟའ་སྐར་ས་བདག་ཕྱོགས་མཚམས་
བརྒྱན༑ །དུར་ཁྲོད་ཁང་པའི་མཚན་ཉིད་ཡོངས་རྫོགས་དབུས། །ཀླད་ཆེན་མཚོ་འཁྲིགས་དུག་ལྔ་རང་གསལ་མདངས། །སུམ་རིམ་གཞལ་ཡས་ལངྐའི་རྒྱལ་ཁབ་བཞིན། །ནང་ཁྱམས་རལ་
གྲིའི་འཕྲེང་བ་གྲུ་བཞིར་གླིང༌། །དགུ་དབུས་རྡོ་རྗེ་ཟླུམ་བསྐོར་ཨེ་ཕོ་བྲང་། །གྲི་གུག་འཕྲེང་མཛེས་པད་འདབ་བརྒྱད་ལྟེ་བ། །ཐུགས་གསུང་བ་ཉི་ལྷ་གནས་ཐམས་ཅད་དུ། །ཧཱུཾ་འབར་འོད་
འཕྲོས་དོན་གཉིས་ཡོངས་གྱུར་ལས། །ཧཱུཾ། དམ་ཚིག་མགོན་པོ་བྱ་རོག་མིང་ཅན་སྐུ། །མཐིང་ནག་སྦོམ་ཐུང་གསུས་འཕྱང་གར་དགུའི་ཉམས། །ཁྲོས་པའི་ཞལ་གདངས་མཆེ་བ་རི་ལྟར་
གཙིགས༑ །གློག་སྟོང་ལྟ་བུར་ལྗགས་འགྱུར་ཧ་ཧཱུཾ་ཕེ། །འཇིགས་པའི་གད་རྒྱངས་འབྲུག་སྟོང་ལྡིར་བཞིན་སྒྲོག །ཁྲོ་གཉེར་གྱིས་བཅིངས་ཤངས་ནས་འཐོར་རླུང་གཡོ། །ཁམས་གསུམ་མྱོས་
གཟིར་སྤྱན་གསུམ་ཉི་འབུམ་མཚུངས། །སྨ་ར་ཨག་ཚོམས་སྨིན་འཁྱོག་མེ་དཔུང་འཁྱིལ། །བདུད་འདུལ་ཕྱག་བཞིས་གྲི་གུག་བཻ་འབྲས་དང་། །ལྷ་མིན་ཐོད་ཁྲག་འཛིན་པས་ཡུམ་ལ་འཁྱུད།

༄༅། །གཡས་འོག་རོ་ལངས་ལྕེ་ཡི་རལ་གྲི་འཕྱར། །དྲག་པོའི་རྩེ་གསུམ་གཡོན་གདེངས་རིན་ཆེན་བརྒྱན། །རུ་ཏྲ་ཚར་བཅད་འོག་པགས་ཕྱག་རྒྱ་དྲུག །བདུད་བློན་མགོ་
འཕྲེང་སྦྲུལ་བརྒྱད་ཁྲག་ཞག་ཐལ། །གླང་ཆེན་ཞིང་ལྤགས་སྟག་ཤམ་དར་དཔྱངས་བགོས། །དབུ་སྐྲ་གྱེན་བརྫེས་ཐོད་སྐམ་རིགས་ལྔས་སྤྲས། །སྤྲུལ་པའི་ཁྱུང་སྤྱིར་མི་བསྐྱོད་ནོར་བུས་
མཛེས༑ །སྐ་ལས་ཁྲོ་བོ་འཆོལ་བའི་སེར་ཆེན་འབེབས། །མཚོན་ཆའི་ཆར་དང་བསྐལ་པའི་མེ་རླུང་འཕྲོས། །ཞབས་གཉིས་རོལ་པའི་སྟབས་ཀྱིས་བདུད་བཞིའི་གདན། །འཇིགས་བྱེད་དུས་
མཚན་བསྒྲལ་བའི་བཾ་ཆེན་བརྫིས། །གཉིས་མེད་འཁྲིལ་ཡུམ་གཏུམ་པའི་དབང་ཕྱུག་ནག །ཐོད་སྐམ་ཕྱག་རྒྱ་ལྔས་བརྒྱན་གྲི་ཐོད་འཁྱུད། །གཡས་གཡོན་དབྱིངས་ཡུམ་སྔགས་བདག་རལ་
གཅིག་སྨུག །མཆེ་གཅིག་སྤྱན་གཅིག་རུས་རྒྱན་འཇའ་ཚོན་བེར། །གཡས་བརྐྱངས་ཞིང་དབྱུག་སྙིང་འཛིན་ལྕགས་སྤྱང་འགྱེད། །སྒྲོལ་ཡུམ་འདོད་དབང་ནག་མོ་ཕྱག་བཞི་མ། །རལ་གྲི་བྷཉྫ་
༈ ཤཀྟི་རྩེ་གསུམ་འཛིན། །གཏུམ་སྦེག་རྨ་བྱ་རེ་ལྡེ་ལྕགས་སྒྲོག་བརྒྱན། །མ་མོའི་ཆས་འཕྱང་བཙན་འཁྱིལ་བོང་བུ་ཞོན། །ཕྱོགས་བཞིར་ལྷ་དབང་ཟློག་བྱེད་འཕྲོག་མ་དཀར། །གནོད་སྦྱིན་མངའ་༴

མཛདཤངྐི་གླང་སྣ་སེར། །ཀླུ་ལ་དབང་བསྒྱུར་སྲིན་མོ་རལ་པ་དམར། །ས་ཡི་གཙུག་ལྗང་བདུད་མོ་རེ་མ་ཏི། །ཞལ་གཅིག་ཁྲོ་ཆགས་འོག་པགས་དུར་ཁྲོད་ཆས། །ཕྱག་བཞིའི་དང་པོ་ལྕགས་
ཀྱུ་ཞགས་སྒྲོག་དྲིལ། །ལྷག་མ་གྲི་ཐོད་རྩེ་གསུམ་བརྐྱང་བསྐུམ་གར། །མཚམས་སུ་རིགས་བཞིའི་པད་སྣོད་བདུད་རྩིས་གང༌། །ཆོས་འབྱུང་གྲུ་ནང་ཧཱུཾ་མཛད་ཡེ་ཤེས་མགོན། །མཐིང་ནག་
རབ་ཁྲོས་གྲི་གུག་ཐོད་ཁྲག་འཛིན། །ཐོད་སྦྲུལ་དུར་ཁྲོད་ཆས་བརྒྱན་གཡོན་བརྐྱངས་འགྱིང༌། །མྱུར་མཛད་མགོན་པོ་མཐིང་ནག་ཕྱག་དྲུག་གཡས། །གྲི་གུག་ཐོད་འཕྲེང་ཅང་ཏེའུ་གཡོན་ཐོད་
ཁྲག །རྩེ་གསུམ་ཞགས་བསྣམས་སིནྡྷར་ཐིག་ལེས་མཚན། །དཔལ་གྱི་ཆས་འཆང་གཡས་བརྐྱངས་ལོག་འདྲེན་བརྫིས། །སྟོབས་འཕྲོག་ཞལ་བཞི་ནག་བརྩེགས་གཡས་གཡོན་ལྗང་། །ཕྱག་
བཞིས་གྲི་ཐོད་རལ་གྲི་རུས་འཕྲེང་མདུང༌། །ཚངས་སྐུད་དུར་ཁྲོད་ཆས་བརྒྱན་གཡོན་བརྐྱངས་བཞེངས། །ཟླ་གམ་ནམ་མཁའི་མཁའ་འགྲོ་རྣམ་ཤེས་བདག །ཞི་བྱེད་མེ་ཁམས་དྲོད་དབང་སྲུང་
བྱེད་ས། །སྲིད་གསུམ་ཤ་ལ་དབང་བསྒྱུར་ཡེ་ཤེས་མ། །གྲུ་བཞིར་ལས་མགོན་ཆེན་པོ་དུར་ཁྲོད་བདག །རྡོ་རྗེ་གནོད་སྦྱིན་བྱ་གཅན་ཕོ་ཉ་འགྱེད། །ལས་ཡུམ་འབར་གདོང་རྨ་བྱའི་ཐོར་ཚུགས་

༄༅། །ཅན། །སྐུ་སྤྲུལ་ཚེ་བདག་ཁྲམ་འདེབས་གཟའ་བདུད་རྗེ། །སྟག་གཟིག་འུག་པ་བྲན་འགྱེད་གསུང་གི་སྤྲལ། །སྲོག་བདག་གིང་གཙོ་ཁྲ་ཀླག་ལྕགས་སྤྱང་སྤྲོ།
15/1/01
ཐུགས་ལས་འཆི་བདག་ཞིང་སྐྱོང་མ་མོའི་དཔོན། །བདུད་བཙན་དོམ་དྲེད་བྱ་རོག་ལས་འགྱེད་ཡུམ། །གནམ་ལྕགས་རུས་དབང་ཤ་ཟ་ཁྲག་འཐུང་ཞིང༌། །རླུང་སྒྱུར་རྩ་འཇིབ་དབུགས་བདག་
ལས་ཀྱི་མ། ཡབ་རྣམས་མཐིང་ནག་རབ་ཁྲོས་བྱ་རོག་གདོང༌། །རྔམ་པའི་རྐན་སྡེབ་གད་རྒྱངས་འབྲུག་ལྟར་བཞད། །རལ་པ་གྱེན་བརྫེས་ཐོད་སྦྲུལ་དཔལ་གྱི་ཆས།ྋ །གྲི་གུག་ཐོད་འཛིན་ཞབས་
2
རྡེབ་གནམ་ས་གཡོ། །རྡོ་རྗེའི་གཤོག་གདེངས་དྲག་པོའི་ལས་ལ་རྒོད། །མ་བདུན་གཏུམ་སྦེག་གྲི་ཐོད་གཟིག་ཤམ་སྦྲུལ། །དུར་ཁྲོད་མ་མོའི་ཆས་འཆང་རོལ་པའི་སྟབས། །ལིང་རྩེར་སྟག་
གཞོན་སྐུ་ཡི་མགོན། །ཙནྡན་བེང་འཕྱར་ལྕགས་པར་བརྟེན། །ཞགས་པས་ཉམས་པའི་རྐེ་ནས་འཁྲིད། །བྱ་ཁྲ་ཀླད་ལྡིང་དོམ་དྲེད་སེང་། །ཅེ་སྤྱང་རོལ་ཁྲིད་གཏུམ་མོ་ཡུམ། །ཁྲམ་ཤིང་ནད་
༈ རྐྱལ་དགྲ་ལ་འདེབས། །དམོད་པ་དྲག་སྔགས་བེང་གི་མགོན། །སྨུག་ནག་བེང་ཞགས་ཕུར་བུ་བསྒྲིལ། །མི་བཟད་དམག་སྤྲོ་ཀུན་དགྱེས་ཡུམ། །ལེགས་ལྡན་ནག་པོ་ཡོན་ཏན་མགོན། །ཕྱག་

གཉིས་གྲི་གུག་ཐོད་ཁྲག་དཀྲུག །མཆན་གཡས་བེང་གཟེར་གཙུག་ན་ཁྱུང༌། སྟ་ཟུར་གདོང་ལྔ་ལོགས་འཕར་དྲེད། །ཞབས་ནས་སྟག་འཕྲོ་གཡོན་ཁྲོས་མ། །སྔོ་སྐྱ་སྦྲུལ་ཞགས་ཐོད་པ
བསྣམས༑ །མ་ནིང་སྔགས་ཟློག་རྦོད་གཏོང་གཤེད། །རུ་མཚོན་སྙིང་ཞགས་ཨུ་མས་བརྟེན། །གསུང་མགོན་ཚོགས་བདག་ཨ་གྷོ་ར། །བེང་འཕྱར་བདུད་རྩིའི་ཐོད་པ་བསྣམས། །ཟློག་བྱེད་
མར་རྩེ་ལྔ་ཀ་ཡང་། །སག་ལྷམ་གསེར་ག་ནོར་བུས་བརྒྱན། །ཟ་འོག་བེར་བརྩེགས་གཡོན་བརྐྱང་བཞེངས། །ཐུགས་སྤྲལ་འབར་བ་གུར་གྱི་མགོན། །གྲི་གུག་ཐོད་བསྣོལ་གཎྜི་འཆང༌།
ཕྱག་རྒྱ་དྲུག་བརྒྱན་སྟག་ཤམ་གྱོན། །ཙ་མུཎྜི་རོལ་མཉམ་པའི་སྟབས། །ཕྱོགས་བཞིར་བྱ་ཁྱི་མི་ནག་སྦྱང་།།སྟེང་ནས་སྤྲུལ་པའི་ཕོ་ཉ་འགྱེད། །འཕྲིན་ལས་མགོན་པོ་གྲི་གུག་ཅན།
དམར་གཡོན་བསྣམས་བེར་ནག་གསོལ། །སྟག་ཤམ་གཡོན་བརྐྱང་དཔའ་མོས་བསྙེན། །བདུན་ཀ་མཐིང་ཁྲོ་རིགས་ལྔ་སྤྲལཾ། །མགོ་རློན་དོ་ཤལ་རིན་ཆེན་བརྒྱན། །ཡུམ་རྣམས་གྲི་ཐོད་དུར་
ཁྲོད་ཆས། །འཇིག་རྟེན་དྲེགས་མགོན་ཏྲག་ཤད་ནག །ཁྲོ་གཏུམ་རྔམ་བརྗིད་རལ་པ་བསྙིལ། །ཐོད་འཕྲེང་བེར་ནག་སག་ལྷམ་གྱོན། །སྟག་རལ་གཟིག་ཤུབས་རིན་ཆེན་བརྒྱན། །ཕྱག་

༄༅། །གཉིས་རུ་དར་སྙིང་ཞགས་བསྣམས། །གྲུ་མོར་གཞུ་བཀལ་ཁྲམ་མདའ་གཟེར། །དུང་སྐྱོང་མས་ཁྲིད་བདུད་རྟ་ཆིབས། །སྒོ་མཚམས་བྱ་རྒོད་འུག་པ་ཁྭ། །ཁྱུང
ཕག་ཁྱི་སྤྱང་སྟག་གདོང་ནག །རལ་པ་ཕུར་འཕྱང་ཕྱག་རྒྱ་ལྔ། །ཐོད་འཕྲེང་གྲི་ཐོད་གར་སྟབས་རོལ། །ཀུན་ཀྱང་རང་རང་སྤྲུལ་བློན་འཁོར། །སེང་གེའི་གདོང་སོགས་ལེགས་ལྡན་
བརྒྱད༑ །མགོ་བརྙན་བཅུ་དྲུག་སྲོག་བདུད་གིང༌། །ཆགས་བྱེད་ཆ་སྙོམས་ལས་བཞིའི་མ། །དམག་དང་ཟོར་གྱི་རྒྱ་མོ་སོགས། །དཔལ་མགོན་ཡེ་ཤེས་མ་མོའི་ཚོགས། །འོད་ཟེར་འབར་བའི་
ཀློང་ནས་བཞེངས། །དེ་མཐར་གསུང་གི་དཀྱིལ་འཁོར་ནང༌། །ཙརྩི་ཀར་འཁྱུད་དྲག་པོ་འཁོར། །རྒན་བྱེད་དྲག་འཇིགས་དབུ་མས་བསྐོར། །ཁྱབ་འཇུག་མར་འཁྱུད་གཙིགས་པ་ཅན།
འཕྲོག་འབར་འཇིགས་བྱེད་ཡུལ་འཁོར་སྐྱོང༌། །ཕག་མོར་དྲག་ཆེན་རྒྱལ་རྣམ་རྒྱལ། །མི་ཐུབ་གཞན་གྱིས་མི་ཐུབ་བཞི། །གཞོན་ནུར་མི་སྡུག་འཁྱུད་འཇིགས་བྱེད། །གཟུགས་ཆེན་མཆེ་
རྟོགས་གཙིགས་ཐོད་འཕྲེང་ཅན། །དྲག་མོར་ལྷ་སྦྱིན་ནག་ཆེན་མ། །ནག་སྦོམ་བཟང་མོ་མཆེ་བ་ཅན། །དཔལ་མོ་དགའ་བར་ལྡན་འཁྱུད་ལ། །ཐོད་འཕྲེང་འཕྲེང་མདུང་སྦྲུལ་འཛིན་མ། །དབང་མོ་

ནག་འཁྱུད་ཁྱབ་བྱེད་འཁོར། །དབང་ཟླ་དྲག་སྡང་རྣ་འཕྱང་མ། །ཚངས་མར་ལོག་སྲེད་ཅན་རལ་གྲི། །དགྲ་སྟ་མདའ་ཐོགས་གཞུ་ཅན་བསྐོར། །ཁྲོ་བོའི་ཕོ་ཉ་བརྒྱད་ཡབ་ཡུམ། །དུར་ཁྲོད་
ཆས་བརྒྱད་སྟག་ཤམ་གསོལ། །ཕྱག་བཞི་གྲི་ཐོད་ཌ་མ་རུ། །ཏྲི་ཤུ་ལ་འཛིན་བརྐྱང་བསྐུམ་གར། །ཕོ་ཉའི་རྣལ་འབྱོར་སུམ་ཅུ་གཉིས། །ཨ་ཤྭད་ལ་ཊ་བྷ་ཊའི་ཤིང༌། །ཨརྐ་ཙུ་ཏ་པཎྚི་
དང་༑ །ཀཾ་ཀེལ་ཀ་རན་ཛ་ཤིང་གནས། །ཞེས་སོ། །ནག་སེར་དམར་ལྗང་གྲི་ཐོད་འཛིན། །ཕྱག་རྒྱ་ལྔ་ལྡན་གར་གྱིས་རོལ། །ཕྱི་ཁྱམས་ཞིང་སྐྱོང་ཉི་ཤུ་བཞི། །ཞི་བའི་གདོང་དང་དྲིལ་ཆེན་
། ཀ་ཊ་ཧར་གནས་ཀ་དཾ་ཤིང་། །དཔལ་ཆེན་མ་དང་མེ་ཡི་གདོང་། །བྷ་ར་ཙིར་ཡུལ་ཨ་མྲའི་ཤིང༌། །བདེ་བྱེད་མར་རོལ་གྱེན་འབར་སྐྲ། །དྷ་ར་པར་ཏ་པ་ཡི་ཤིང་། །སྣ་མོ་ཆེ་དང་
མཆོག་དབང་ཕྱུག །ཀོ་ཊིར་དྷི་བ་པ་དྷི་ཤིང་། །མེ་འབར་མ་དང་སྒྲཆེན་པོ། ། ཨོ་ཊ་ཀ་ན་ཀའི་ལྗོན་ཤིང་། །མེ་ལྕེའི་ཁ་མ་དྲིལ་བུའི་སྒྲ། །བ་ཊ་བྷ་དུར་ཛ་ཏིའི་འབྲས། །དམར་སེར་མ་དང་
ཞིང་སྐྱོང་བྱིན། །མ་རི་ཎ་པར་ཐང་སྒྲོན་ཤིང་། །ཧ་ན་མོ་ཧ་གླང་ཆེན་སྣ། །ཨོ་ལ་པུ་རིར་ལྗོན་པའི་སྡོང་། །བ་ལང་སྣ་མ་བུ་གུའི་བྱིན། །ཀསྨི་ར་བར་རྩ་བའི་སྡོང༌། །རིམ་པ་མོ་དང་ཀེང་

༄༅། །རུས་ལྡན། །ནཱ་ག་པ་རར་ས་ཤིང་ཅན། །མཐོང་ཤོལ་མ་དང་སྤུའི་བྱིན་པ། །པུ ཎྜེ་པར་ནི་ཛ་ལུའི་ཤིང༌། །ཙ་མུཎྜིར་འཁྱུད་བུམ་པ་ཅན། །ཛ་ལནྡྷ་རར་ཁང་
སབརྩེགས་ཤིང༌། །བཞིན་མདངས་རལ་པ་གསུམ་པར་སྦྱོར། །ཀོ་ལ་གོར་ནི་རོ་ཡི་ཤིང༌། །གློག་གི་གདོང་མ་དྲིལ་བུའི་སྒྲ། །སོར་སོར་ནི་ཏྲིལ་ཤ་ཡི་ཤིང༌། །མེ་ལྕེའི་གདོང་དང་བྱ་བ་
མཛེས༑ །ཙ་རི་ཏྲ་ཡི་བྲིཀྵ་ཡ། །ཀ་རཉྫ་གནས་ཤཀྟི་ཅན། །ཙ་ར་ཏྲ་པའི་ཀ་རཉྩར། །ལྷ་མོ་ཆེ་དང་སྒྲ་ཆེན་པོ། །ཨོ་ཊ་ཡ་པར་ཨ་ཤོ་ཀ །གཏུམ་པ་མོ་དང་བསྐྱེད་པ་ཅན། །གཟུང་འཛིན་
ཀ་ཀོ་ལ་ཤིང་བརྟེན། །སྐྱེ་བོའི་མ་དང་ལྷུན་པོ་འབར། །ཀྵི་རི་ཀེ་པར་ས་ལའི་ཤིང༌། །དོད་མ་སྟོབས་ཆེན་འཇིགས་བྱེད་པ། །བྷ་ཡཾ་མར་གནས་འབྱུང་པོའི་ཤིང༌། །ཨ་མྲ་ཀོ་དང་བརྟུལ་
ཞུགས་ཆེ། །བུ་ཊ་ཎ་རུ་དྷ་དུའི་ཤིང༌། །ཛི་ལིའི་སྒྲ་ཅན་སྣ་ཆེན་པོ། །རཱ་ཛ་གྲྀ་ཧ་ཛ་བའི་ཤིང་། །ལྷན་ཅིག་སྐྱེས་མ་ཐུབ་དཀར་བཅས། །ཁ་བ་ཅན་དུ་རང་འབྱུང་བ། །དབང་བསྐུར་སྣ་ཚོགས་
༈ དབང་ཕྱུག་རྣམས། །མ་ཧཱ་ཊ་ཡར་ཙནྡན་ཤིང་། །ཕོ་ཉའི་གཙོ་བོ་བརྒྱད་ལྟ་བུ། །ཀྵེ་ཊ་པཱ་ལ་སུམ་ཅུ་གཉིས། །ཕོ་ཉ་དྲུག་ཅུ་རྩ་བཞིར་རོལ། །སྒོ་བཞིར་རང་བྱུང་སྲིད་པའི་རྒྱལ། །མཐིང༌

ནག་ཕྱག་བཞི་མ་མོའི་ཆས། །ཁ་ཊཾ་ཕུར་བུ་མེ་ལོང་སྦྲལ། །བཙན་འཁྱིལ་དྲེའུའི་སྟེང་བཞུགས་ཕང༌། །ཟ་བྱེད་མགོན་པོ་བེར་ནག་ཅན། །ཐོད་རུས་སྦྲུལ་བརྒྱན་གྲི་ཐོད་འཛིན། །གཡོན་བརྐྱང་
དྲེགས་པ་ཕོ་མོས་བསྐོར། །རྡོ་རྗེ་མི་འགྱུར་དཔལ་གྱྀ་ཡུམ། །ཞི་མཛེས་རྡོ་རྗེ་ཚེ་བུམ་བསྣམས། །རབ་སྒེག་སེང་གེའི་སྟེང་བཞུགས་གཡས། །ཚོགས་བདག་ཕྱག་བཞི་གླང་པོའི་གདོང་།
ལ་ཕུག་ཟས་གཞོང་འཕྲེང་དགྲ་སྟ། །གེལ་བའི་ནོར་སྐྱག་བྱི་བ་མནན། །གཉིས་ཀ་མདོག་དཀར་དར་གོས་འཕྲེང༌། །ནོར་བུའི་རྒྱན་སྤྲས་ཟུར་ཕུད་ལྡན། །མཁའ་འགྲོ་མཆེད་བཞི་དུས་བཞིའི
ལྷ༑ །རྗེ་མོ་བཅུ་བཞི་ལ་སོགས་འཁོར། །སྲིན་མོ་ཁྲོས་གཟུགས་གཡུ་སྒྲོན་མ། །དབུ་དགུ་ནད་ཡམས་ཆོ་འཕྲུལ་འགྱེད། །ཕྱག་བརྒྱད་གྲི་ཐོད་རལ་གྲི་མདུང༌། །དགྲ་སྟ་ལྕགས་ཀྱུ་ཞགས་ཅང་
ཏེའུ༑ །ནུ་འཕྱང་གཡུ་རལ་སྟོང་གསུམ་ཁྱབ། །མཚན་བགྲད་ལྕགས་སྤྱང་མགོ་དགུ་ཆིབས། །རྟ་ནག་དྲེགས་པ་ཁྲོ་བོའི་རྒྱལ། །རྟ་ཞལ་གཙུག་འཚེར་གྲི་བྷན་ཐོགས། །སག་ལྷམ་བེར་བརྒྱན་
སྟག་ལ་ཞོན། །གྲུ་འདེབས་དམག་གི་རྒྱལ་མོ་བཞི། །ཟ་བྱེད་སྲིང་བཞི་སྲིན་མོ་བདུན། །སྲིད་སྨན་ལྔ་བཅུ་བརྒྱད་སོགས་བྲན། །དུར་ཁྲོད་བདག་མོ་ལྕམ་དྲལ་སྐུ། །ཀེང་རུས་གར་བྱེད་རིན་རྫ

༄༅། །ཆེན་བརྒྱན། །དར་གོས་ཐོད་དབྱུག་བྷནྡྷ་འཛིན། །གནས་གསུམ་ཤ་ཟ་མཁའ་འགྲོ་དང༌། །དམ་ཚིག་ལས་ཀྱི་མ་མོས་བསྐོར། །གཞན་ཡང་མ་བདུན་ཕོ་ཉ་
སྲིང་༑ །དུར་ཁྲོད་རོ་ཁ་འབར་མ་བརྒྱད། །བགེགས་འཇོམས་ས་བདག་སུམ་ཅུ་གཉིས། །དཀར་སེར་དམར་སྨག་སྔོ་ལྗང་ཁྲ། །ནག་མོ་འབུམ་སྡེ་མཁའ་འགྲོ་དང༌། །ཤུགས་འགྲོ་འཇིགས་
བྱེད་མ་མོའི་ཚོགས། །སྲིད་ཚད་སྤྲིན་ཕུང་ལྟ་བུར་འཁྲིགས། །གཞལ་ཡས་ཁང་ཆེན་ནང་གི་ཁྱམས། །ལྷ་ཡི་དབང་ཕྱུག་གུ་ལང་དམར། །ཁྲོ་ཆགས་ཟུར་ཕུད་ཟླ་ཚེས་སྤྲས། །ཕྱག་གཡས་
འགུགས་བྱེད་ལྕགས་ཀྱུ་འཕྱར། །སྲིད་པའི་མེས་གཡོན་རླུང་ཞགས་འཕེན། །དབང་མཚན་ཐིག་འབར་གར་དགུའི་ཉམས། །ཕྱེད་སྐྱིལ་གཡོན་ལོགས་དཀའ་བཟློག་མ། །མེ་ལོང་བུམ་མཚན་
གཉིས་ཀ་ཡང་། །དར་གོས་རིན་ཆེན་གྱིས་བརྒྱན་འཁོར།ྋ །ཚངས་པ་འདོད་ལྷ་ཁྱབ་འཇུག་དབང༌། །ཉེ་དབང་གདོང་དྲུག་རཧྥ་ཎ། །ཚོགས་བདག་ལྷ་བརྒྱད་འདོད་གཟུགས་ལྷ། །གྲུབ་དང་
ཟྭ་རིག་འཛིན་ཡོངས་ཀྱིས་བསྐོར། །བདུད་མགོན་ནག་པོ་སེང་གདོང་ཁྲོ། །བེར་གྱོན་གསེར་ག་རིན་ཆེན་བརྒྱན། །ཕྱག་གཉིས་རུ་མཚོན་དམར་གཏོར་འཕེན། །གཡུ་རལ་སེང་འཕྱོ་བདུད་རྟ་༩

ཆིབས༑ །སེང་གདོང་ཡུམ་དམར་སྟག་ཤམ་བརྒྱན། །བེར་གསོལ་སྐྲ་ལས་ཁྲོ་ཚོགས་སྤྲོ། །རྩེ་གསུམ་སྙིང་འཛིན་རྟ་དམར་ཞོན། །འཇིགས་བྱེད་དུས་མཚན་སྤྲེའུའི་གདོང་། །ལུས་སྟོད་ཞིང་
དཀྲིས་རླུང་ནག་འཚུབ། །སྐེད་པར་མེ་འབར་ལག་བྱ་སྡེར། །སྨད་ནས་གློག་སྤྲིན་ཆོ་འཕྲུལ་གཏོང་། །སྤྱི་ཚུགས་རྐང་པས་དམར་གཏོར་འཕེན། །དམ་ཅན་མགར་བ་ར་སྐྱེས་ཆིབས། །དར་
གོས་སྙུག་ཞུ་ཐོ་སྦུད་བསྣམས། །མཆེད་འཁོར་སུམ་བརྒྱ་དྲུག་ཅུར་སྣང༌། །ཀླུ་བདུད་མགོ་དགུ་གཤིན་རྗེའི་རྒྱལ། །བྱེ་བ་གོང་རིང་ཡམ་ཤུད་དམར། །རྡོ་རྗེ་བཱ་ལམ་ནར་སིང་ཧ། །སྲོག་
བདག་ཚངས་བཅས་སྡེ་དཔོན་བརྒྱད། །སེར་ནག་དཀར་སྔོ་མཆེད་སྡེ་བུ། །ཕྱག་བརྙན་བདུད་རིགས་ཐམས་ཅད་འཁོར། །དམ་ཅན་གཤིན་རྗེ་ཆོས་ཀྱི་རྒྱལ། །སྨུག་ནག་རྟགས་བསྒྲེང་མ་ཧེ་
ཁྲོས༑ །འཇིགས་པའི་ཕེམ་སྒྲས་སྲིད་གསུམ་གཡོ། །གྲི་ཐོད་གཡོན་བརྐྱངས་མ་ཧེ་བརྫིས། །རང་འདྲའི་ཡུམ་ཁྲོ་ཏྲི་ཤུ་འཛིན། །གཡས་སུ་སྲོག་བདག་མོན་པ་དམར། །ཞུབ་ཅན་མདུང་
ཞགས་མདའ་གཞུ་བསྣམས། །ཇག་པར་ཆས་པའི་དྲག་ཤུལ་མེས། །ཉམས་པའི་དབུགས་ལེན་རྟ་དམར་ཆིབས། །གཡོན་དུ་སྒོ་བདུད་ཉི་ཟེར་ཞོན། །གནམ་ལྕགས་མདའ་འཕེན་སྡིག་སྦྲལ་

༄༅། །བགོས། །ནང་བློན་ཆོས་རྒྱལ་ཡ་བ་ཏི། །གླང་མགོ་རལ་པ་ཚར་དགུ་དང་། །མིག་དམར་ཕྱ་སངས་ཏེལ་རྨིག་བརྒྱད། །ལོ་ཟླ་ཞག་དུས་ཟ་གཤེད་གཤིན།
གྲུལ་བུམ་ཡི་དྭགས་གྲིབ་གནོན་སྡེ། །སྣང་སྲིད་གཤིན་རིགས་ཀུན་གྱིས་བསྐོར། །སྲིན་མགོན་གཟའ་བདུད་རཱ་ཧུ་ལ། །དུད་མདོག་དབུ་དགུ་སྟེང་བྱ་རོག །གཤིན་རྗེའི་ཞལ་གསུམ་དུད་ལྗང་
ནག །བར་གསུམ་བདུད་ཞལ་ལྗང་དམར་མཐིང་། །སྟེང་གསུམ་ལྷ་ཞལ་དཀར་ལྗང་དམར། །སྦྲུལ་སྦྲུམ་ཐོད་རློན་ནོར་བུས་བརྒྱན། །ཕྱག་གཉིས་སྲིན་ཞགས་མདའ་གཞུ་གདེངས།
འཁྲུག་མིག་གིས་གང་བའི་ལུས། །སྟོད་ནི་སྲིན་གཟུགས་ནམ་མཁར་ཁྱབ། །སྨད་སྦྲུལ་རྒྱ་མཚོའི་གཏིང་དུ་གནས། །འཁོར་དུ་ཡཀྵ་ཛྭ་ལ་དང་། །རྡོ་རྗེ་གློག་འགྱུ་ཕྱོགས་བཞིའི་མ། །སྲིན་མོ་
ཟོར་གདོང་སྟག་གི་མགོ །སེར་ནག་ཟོར་ཐོགས་ཉི་མཆིབས། །བམ་སྲིན་སྔོ་ནག་དྲེད་མོའི་གདོང༌། །ཟླ་བ་ལ་ཞོན་སྦྲལ་ཞགས་བསྣམས། །ཀོང་སྲིན་དམར་ནག་བ་ལང་གདོང༌། །ཟངས་ཀྱི་
༈ གྲི་འཕྱར་སྡིག་པ་ཆིབས། །འབྲོག་སྲིན་ལྗང་ནག་བེ་ཅོན་འཕྱར། །རྨིག་པུའི་རྟར་ཞོར་ཆུ་སྲིན་གདོང་། །རང་མིང་ལྤགས་པ་གོས་སུ་གྱོན། །སྤྲུལ་འཁོར་ལྗང་སྔོན་ཧ་ལི་ཀ །བིཥྚི་རོག་ཏི་རཱ་་

ཧུ་ལ། །བིཥྞུ་མཇུག་རིང་བགེགས་ཀྱི་རྒྱལ། །དྲེགས་པ་ལས་བཀོལ་ལྷ་ཆེན་བརྒྱད། །གཟའ་བརྒྱད་རྒྱུ་སྐར་ཉེར་བརྒྱད་དང༌། །ཉི་ཟླ་གཟའ་བདུད་སྐར་བདུད་སྡེ། །ལངྐའི་རྒྱལ་སོགས་སྲོག་
དབུགས་གཤེད། །ལྷ་མིན་དམག་ཚོགས་མ་ལུས་དང༌། །མ་རུངས་སྲིན་རིགས་ཐམས་ཅད་འཁོར། །ནཱ་ག་རཀྵ་ལྟོ་འཕྱེའི་མགོན། །ནག་ཁྲོས་ཨི ཀ་ཤའི་གད་རྒྱངས་སྒྲོག །སྦྲུལ་ནག་
བརྒྱད་གདེངས་བར་སྣང་འཕྱོ། །པྲོག་ཞུ་རིན་ཆེན་རྒྱན་འཕྲེང་བརྗིད། །སྲིད་གསུམ་ལྟོར་གནས་བཅུ་དྲུག་ཕྱག །གཡས་གཡོན་གྲི་གུག་སྦྲལ་ཞགས་འཕེན། །སྐྱ་སྟོད་རི་རབ་ཆེ་ལ་བརྟེན། །
འཇུག་སྦྲུལ་རྒྱ་མཚོའི་ཀློང་འཁྱིལ་ཡུམ། །ཀླུ་སྦལ་མགོ་དགུ་ནད་རྐྱལ་སྦྲུལ། །སྟོབས་འཇོག་དུང་སྐྱོང་མཐའ་ཡས་པར། །ནོར་རྒྱས་པད་ཆེན་རིགས་ལྡན་བརྒྱད། །རྒྱལ་བྲམ་རྗེ་གདོལ་
དམངས་རིགས་ཀླུ། །གཉན་ཆེན་སྡེ་རིགས་ཐམས་ཅད་དང༌། །ལོ་ཟླ་ཞག་དུས་རྗེ་བློན་འཁོར། །ས་བདག་ལྟོ་འཕྱེ་ཀུན་གྱིས་བསྐོར། །བཙན་རྒོད་སྒྲོལ་གིང་སྦེག་རྩེ་དམར། །རྔམ་བརྗིད
ཟངས་ཀྱི་ཡ་ལད་ཅན། །ཕྱག་གཡས་ཟངས་གྲི་མདའ་གཞུ་གཡོན། །གློ་སྙིང་མདུང་བསྣམས་སག་ལྷམ་གསོལ། །མགོ་འཕྲེང་དར་ཟབ་རིན་ཆེན་བརྒྱན། །གཡོན་བརྐྱང་སྤྲུལ་པའི་ཕོ་ཉ་

༄༅། །སྤྲོ། །སྲིན་མོ་གདོང་དམར་དྲེད་ནག་ཆིབས། །གྲི་ཕུར་འཕྱར་ཞིང་མི་ལྤགས་གྱོན། །གཡས་སུ་དམག་དཔོན་ཅེ་སྤྱང་ནོན། །ཟངས་ཀྱི་ཞུབ་ཅན་བཙན་ཞགས་
J འཕེན༑ །སྲོག་བདག་པྲ་མ་རི་ཙི་དང༌། །ཀྲོ ཤ་ཨཾ་ཀྲི་རོ་ཏྲི་ནི། །ཧཾ་ཤཾ་ཐལ་བ་མི་དམར་ཏེ། །གིང་བརྒྱད་གཤན་པ་ཉེར་གཅིག་དང༌། །དཀར་ནག་སྔོ་དམར་ཕྱག་བརྙན་སྤྲུལ། །སྐྱེས་བུ་
རླུང་བཙན་སྲས་འཁོར་སྡེ། །ལྷ་ཀླུ་བདུད་གཟའ་སྲིན་འགོང་རྨུ། །སྐར་གྲིབ་ལབ་སྨན་ཡུལ་གྱི་བཙན། །སྟོང་སྡེ་སུམ་བརྒྱ་བཞི་བཅུ་དྲུག །འཁོར་ཚོགས་བདུན་བརྒྱ་ཉི་ཤུ་སོགས། །འཇིག་
5
རྟེན་བཙན་རིགས་ཐམས་ཅད་འཁོར། །གནོད་སྦྱིན་ཞང་བློན་བདུད་འདུལ་ནག །དཔའ་སྒེག་བརྗིད་ཁྲོ་པྲོག་ཞུ་འབར། །དར་བེར་གསེར་ག་རིན་ཆེན་བརྒྱན། །ཕྱག་གཡས་དགོས་འབྱུང་ནོར་
བུ་དང༌། །ནད་སེལ་བདུད་རྩིའི་བུམ་བཟང་གཡོན། །སག་ལྷམ་ཞབས་གཉིས་རོལ་སྟབས་ཀྱིས། །སྲིན་པོ་ཁྱོ་ཤུག་བསྣོལ་བར་བརྫིས། །གཡོན་ཡུམ་རྡོ་རྗེ་ཀུན་གྲུབ་མཐིང༌། །ཞལ་ནས་
དགྲར་འབོད་ཁྲག་རྒྱུན་འཛག །ནད་རྐྱལ་ཟས་གཞོང་རྒྱན་གོས་འཆང༌། །འཁོར་གནས་ནོར་བཟང་ཡང་དག་བཤེས། །གང་བཟང་ལྔས་རྩེན་ཀུ་བེ་ར། །འཇམ་འཁྱིལ་འབྲོག་གནས་ཛམ་བྷ་ ྨ

ལ༑ །གཏེར་བདག་བརྒྱད་དང་ལས་བཞིའི་བདག །ནག་འབར་གཏུམ་པོ་ཉི་མའི་གཟི། །ཧ་ལ་འབར་བྱེད་འབྲོག་གནས་མཆེད། །ལྕགས་གསེར་བསེ་གཡུའི་ཁྲབ་ཅན་སྡེ། །གནོད་སྦྱིན་བྱེ་
བ་དུ་མས་བསྐོར། །གིང་མགོན་བརྒྱ་བྱིན་པེ་ཧ་ར། །གླང་ཆེན་གདན་རོལ་མཐིང་ནག་ཁྲོ། །ཕྱག་གཉིས་བདུད་ཞགས་སྤུ་གྲི་གདེངས། །དར་ཟབ་བེར་ཞུ་དོམ་སླག་གསོལ། །མོན་བུས་སྣ་
ཁྲིད་ཐུགས་ཀྱི་ཡུམ། །ཤཱནྟི་རོ་ཟན་དར་གོས་བརྒྱན། །རལ་གྲི་ནེའུ་ལེ་འཛིན་པས་བརྟེན། །སྤྲུལ་པ་དགེ་བསྙེན་ཤེལ་འཕྲེང་ཅན། །རོལ་དུ་གློག་དང་མེ་ལྕེ་ཁྲིད། །ཐོག་སེར་ཆོ་འཕྲུལ་ཕོ་ཉར་
གཏོང་༑ །སྐུ་སྤྲུལ་ཚངས་པ་དུང་གི་ཐོད། །ཡོན་ཏན་གནོད་སྦྱིན་ཤིང་བྱ་ཅན། །གསུང་ལས་དགྲ་ལྷ་སྐྱེས་གཅིག་པུ། །འཕྲིན་ལས་དཔེ་ཧར་དགྲ་ལྷའི་རྒྱལ། །ཡུམ་བློན་སྤྲལ་འཁོར་ཅིར་
ཡང་འགྱེད། །པུ་ཏྲ་ནག་པོ་གྲི་ཐོད་ཅན། །དར་གྱི་གོས་ཤམ་ག་ཤ་གྱོན། །བྷ་ཊ་སྟག་སླག་དམ་ཤིང་སྙིང༌། །སྲིང་མོ་གསེར་གྲི་རྒྱུ་མ་བསྣམས། །གསུམ་ཀ་ཐོད་རུས་མགོ་འཕྲེང་བརྒྱན།
ལས་མཁན་གནོད་སྦྱིན་རྩེ་མ་ར། །ཁྲག་མདོག་བསེ་ཡི་ཁྲབ་རྨོག་གོས། །མདུང་དམར་ཞགས་བཟུང་བྲ་སྔོན་རྟ། །ནང་བློན་ཕོ་ཉ་རྒྱལ་མཚན་ཐོགས། །སྟོང་དཔོན་ལི་བྱིན་ཐོ་གར་བསིལ།

༄༅། །རྒྱལ་བྲན་ཐེ་འགོང་བཏགས་ཆགས་འཁོར། །གཡས་ཀྱི་རུ་འདྲེན་སྟག་ཆས་བརྒྱ། །གཡོན་ནས་དགེ་སློང་དགྲ་བཅོམ་བརྒྱ། །རྗེས་ཉུལ་སྔགས་པ་ཕུར་ཐོགས་
kབརྒྱ༑ །མདུན་བསུ་བུད་མེད་ནག་མོ་བརྒྱ། །སྐྱོ་སངས་འབག་རོལ་གར་མཁན་བརྒྱད། །སྐྱེས་བུ་གིང་ཚོགས་ཀུན་གྱིས་བསྐོར། །ཕྱི་འཁོར་ཕྱོགས་བཅུའི་འཇིག་རྟེན་སྐྱོང་། །བརྒྱ་བྱིན་དཀར་
པོ་རྡོ་རྗེ་གདེངས། །མེ་ལྷ་དམར་པོ་བགྲང་འཕྲེང་ཐོགས། །གཤིན་རྗེ་ནག་པོ་བེ་ཅོན་འཛིན། །སྲིན་པོ་སྨུག་ནག་རལ་གྲི་འཕྱར། །ཆུ་བདག་དཀར་པོ་སྦྲུལ་ཞགས་འཕེན། །རླུང་ལྷ་ལྗང་ནག་
བ་དན་བསྒྲེང་། །གནོད་སྦྱིན་སེར་པོ་དབྱུག་ཏོ་བསྣམས། །དབང་ལྡན་དཀར་པོ་ཏྲི་ཤུ་ལ། །གདོང་བཞི་གསེར་མདོག་འཁོར་ལོས་མཚན། །ས་འཛིན་སེར་པོ་གཏེར་བུམ་འཆང༌། །ཀུན་ཀྱང་
གླང་ཆེན་ར་སྐྱེས་གླང༌། །རོ་ལངས་6ཆུ་སྲིན་ཤ་བ་རྟ། །མ་ཧེ་ངང་པ་ཕག་གི་གདན། །ཡུམ་འཁོར་རང་རིགས་འབུམ་སྡེས་བསྐོར། །སྒོ་བཞིར་རྒྱལ་པོ་ཡུལ་འཁོར་སྲུང༌། །དུང་མདོག་བཻ་
བྷྲ་ཌཱར་རྒྱུད་མང་བསྒྲེང༌། །དཔག་ཡས་༦༥ཟའི་ཚོགས་ཀྱིས་བསྐོར། །འཕགས་སྐྱེས་སྔོན་པོ་རལ་གྲི་འཕྱར། །གྲུལ་འབུམ་མ་ལུས་བྲན་དུ་འཁོལ། །སྤྱན་མི་བཟང་དམར་མཆོད་རྟེན་སྦྲུལ། 185

ཀླུ་རྒྱལ་སྡེ་དཔུང་དཔག་མེད་འཁོར། །རྣམ་ཐོས་སྲས་སེར་འཕྲོག་བྱེད་སྟེང༌། །རིན་ཆེན་རྒྱལ་མཚན་ནེའུ་ལེ་འཛིན། །གནོད་སྦྱིན་བྱེ་བས་མདུན་དུ་བདར། །བཞི་ཀའང་རིན་ཆེན་གོ་ཁྲབ་
མཛེས༑ །དར་གོས་རྒྱན་སྤྲས་དཔའ་བའི་བྱིན། །བཙུན་མོ་སྲས་བློན་མངག་གཞུག་འབངས། །དམ་ཚིག་སྐུར་བཞེངས་ཕྱག་འཚལ་བསྟོད། །གཞན་ཡང་ཕྱོགས་མཚམས་རོ་ལངས་བརྒྱ།
ནག་པོ་སྟོང་དང་མ་མོ་འབུམ། །ཤ་ཟ་བྱེ་བ་གནོད་སྦྱིན་ཁྲི། །དྲེགས་པ་བཅོ་བརྒྱད་ཕྲ་མེན་བཅུ། །སྡེ་དཔོན་སུམ་ཅུ་གིང་བཅོ་བརྒྱད། །ཕོ་བདུད་ཉེར་གཅིག་ནམ་གྲུ་དགུ། །འཇིག་རྟེན་དབང་
བསྒྱུར་མ་ཉི་ཤུ། །ཕུང་སྲི་མ་བདུད་འབྱུང་བའི་བདག །ཕྱི་ནང་གསང་སྦས་མྱུར་མགྱོགས་སྔགས། །ལས་བྱེད་བཏགས་ཆགས་ལྷ་སྲིན་སྡེ། །རྔམ་བརྗིད་མི་སྡུག་གཟུགས་དགུར་ཚོགས།
སྙན་ང་རོ་འབྲུག་ལྟར་ལྡིར། །སྙིང་རྗེ་མེད་པར་ཡིད་གཏུམ་པས། ¸།སྲིད་གསུམ་འཇིག་རྟེན་ཟར་ཆས་བཞིན། །བཀའ་ཉན་ཕོ་ཉའི་ཚོགས་ཀུན་དང༌། ྋ།ཉིང་སྤྲུལ་བེང་ཆེན་དམག་གི་
དཔུང་༑ །བསམ་གྱིས་མི་ཁྱབ་འཁོར་བཅས་རྣམས། །གནས་བཞིར་ཨོཾ་ཨཱཿ ཧཱུྃ་ཧོས་མཚན། །ཆོས་སྐྱོང་མགོན་པོ་ལྕམ་དྲལ་རྣམས། །སྐུ་ཡི་དམ་ཚིག་དགྱེས་བསྐང་ཕྱིར། །བསྐྱེད་རིམ་ལྷ་༔

༼| ༄༅། །ཡི་རྣལ་འབྱོར་ནི། །མངོན་པར་རྟོགས་པས་ཐུགས་དམ་བསྐང༌།། འདིར་མངོན་རྟོགས་གསལ་ཕྱིར་སྤྲོ་ན། གཞན་ཡང་ཕྱོགས་མཚམས་རྒྱུ་བ་ཡི། །རོ་ལངས་འབོད་སྐད་
སྒྲོག་པ་བརྒྱ། །མགྱོགས་བྱེད་ལ་སོགས་ནག་པོ་སྟོང་། །འབར་མ་གཏུམ་སོགས་མ་མོ་འབུམ། །བྱ་གཅན་ཤ་ཟ་བྱེ་བ་དང༌། །སྒྲོལ་བྱེད་གནོད་སྦྱིན་ཁྲི་ཕྲག་རྣམས། །ཉམས་པའི་གཤེད་དུ་
རླུང་ལྟར་འཕྱོ། །འཆི་བདག་མེ་ཡི་ཁ་རླངས་སོགས། །དྲེགས་པ་བཅོ་བརྒྱད་ལས་ལ་མྱུར། །ལེགས་ལྡན་སྲིད་པའི་རྒྱལ་མོ་སོགས། །སྡེ་དཔོན་སུམ་ཅུ་བཀའ་ལ་ཉན། །ནག་པོ་སྐྲ་ཅན་ཆ་
བདུད་སོགས། །ཕོ་བདུད་ཉེར་གཅིག་སྤྲིན་ལྟར་འདུ། །དམར་ནག་གཡག་གི་མགོ་ཅན་སོགས། །དབང་ཕྱུག་ཉེར་བརྒྱད་བྲན་དུ་གཡེང་། །རྨིག་བུ་གདོང་སོགས་ཕྲ་མེན་བཅུ། །གིང་ཆེན་
བཅོ་བརྒྱད་ནམ་གྲུ་དགུ། །ཕུང་སྲི་མ་བདུད་འབྱུང་བའི་བདག། ཕྱི་ནང་གསང་སྦས་སོགས་དཀྱུས་བཞིན།། བདག་མདུན་གྱི་ཐུགས་ཀའི་འོད་ཀྱིས་གསང་བའི་ཡུམ་བཞི་བསྐལ་བའི་འོད་སྣང་གི་སྤྲལ་པ་
༈་འཇིག་རྟེན་གྱི་ཁམས་ཐམས་ཅད་དུ་སྤྲོས། ཆོས་ཀྱི་དབྱིངས་རང་བཞིན་ལྷུན་གྱིས་གྲུབ་པའི་གཞལ་ཡས། འོག་མིན་ལོངས་སྤྱོད་རྫོགས་སྐུའི་གནས། སངས་རྒྱས་ཀྱི་ཞིང་རབ་འབྱམས་ཐམས་་

ཅད་དང༌། ཁྱད་པར་མ་ག་དྷ་བྱང་ཆུབ་སྙིང་པོའི་ནགས་ཚལ། ཆོས་བཟང་སྤྲིན་གྱི་ཡང་རྫོང་། རི་རབ་ཆེན་པོའི་བྱང་ཤར། ནཱ་ལནྡྲ། ཨོ་ཙ་ཡ་ན། བི་ཀྲ་མ་ཤཱི་ལ་སོགས་གདོད་ནས་གྲུབ
པའི་གནས་མཆོག་ནས་དཔལ་ཡེ་ཤེས་ཀྱི་མགོན་པོ་ཡུམ་གསུམ། མཁའ་འགྲོ་བཞི། སུམ་ཅུ་རྩ་གསུམ་རྩུབ་འགྱུར་གྱི་ཚལ་ནས་ཧཱུཾ་མཛད་མགོན་པོ། ལྷོ་ཕྱོགས་དཔལ་གྱི་རི་ཤིང་ཙནྡན་རྐང་
གཅིག་ནས་མྱུར་མཛད་ཕྱག་དྲུག་པ། སིངྒ་ལ་དང་ཏི་སེ་པོ་ཏ་ལ་ནས་གཉན་མགོན་ཞལ་བཞི་པ་བསིལ་བ་ཚལ་དང་ཨོ་ཌི་ཡ་ཎའི་དུར་ཁྲོད་ནས་ལས་མཛད་མགོན་པོ་སྡེ་བཞི། གྱད་ཡུལ་རྩྭ་
མཆོག །རི་བོ་རྩེ་ལྔ། རྡོ་རྗེ་གདན་མཱ་ལ་ཡ་གནམ་ལྕགས་འབར་བ། ཧ་རི་ཀེ་ལའི་གཞལ་ཡས་རྣམས་ནས་སྐུ་གསུང་ཐུགས་ཡོན་ཏན་འཕྲིན་ལས་ཀྱི་མགོན་པོ། གདོང་དམར་བོད་ཀྱི་བྲག
སྲིན་ཡུལ་རྔ་ཡབ་གླིང་། རྒྱ་ནག་གེའུ་ཏེ་ཤ་རྣམས་ནས་བེང་དང་། མ་ནིང་ཏྲག་ཤད། དུར་ཁྲོད་བརྒྱད། ཉེར་བཞིའི་ཡུལ། གནས་གསུམ་ན་སྤྱོད་པའི་ཞིང་ཐམས་ཅད་ནས་མཁའ་འགྲོ་
བདུན༑ གདོང་ཅན་བརྒྱད། འཇིགས་བྱེད་ཞིང་སྐྱོང་མ་མོ་ཀུན་དང༌། ལང་ཀའི་གྲོང་ཁྱེར། ནཻ་པཱ་ལའི་རྒྱལ་ཁམས། པདྨ་དབང་གི་ཕོ་བྲང་། སོ་ས་གླིང་གི་དུར་ཁྲོད་རྣམས་ནས་སྒོ་སྐྱོང་

༄༅། །ལྕམ་དྲལ། འདོད་གཟུགས་ལྷའི་གནས་ནས་དབང་ཕྱུག་མ་ཧཱ་དེ་བ། ཉེ་བའི་འཐུང་སྤྱོད་ཙཱ་རི་ཏྲ་ནས་ཞིང་སྐྱོང་ཀུན་དགའ་གཞོན་ནུ་ས་འོག་རིམ་དགུ་ཐོད་པ་ལྕགས་
15/1/01
ཀྱི་མཁར་ནས་དམ་ཅན་ཆོས་ཀྱི་རྒྱལ་པོ། རི་རབ་རིའི་ཁོང་སེང་ལྷ་མིན་གྱི་རྒྱལ་ཁབ་ནས་གཟའ་བདུད་རཱ་ཧུ་ལ། རྒྱ་མཚོ་བརྒྱད་ནས་འཇམ་དཔལ་ནཱ་ག་རཀྵ། ཧ་ཧ་རྒོད་པའི་དུར་ཁྲོད་མྱ་ངན་
མེད་པའི་སྐུ་མཁར་ནས་སྦེག་རྩེ་ལྕམ་སྲིང༌། ལྕང་ལོ་ཅན་གྱི་ཁང་བཟང་ནས་ཞང་བློན་རྡོ་རྗེ་བདུད་འདུལ། སྟག་གཟིག་དང་ཞང་ཞུང་། ལི་ཡུལ་དང་ཁ་ཆེ། མཐའ་འདུལ་ཡང་འདུལ་ཟན་
ཡངས་ལྷུན་གྱིས་གྲུབ་པའི་གཙུག་ལག་སོགས་ནས་གིང་མགོན་རྒྱལ་པོ་སྡེ་ལྔ། རིན་ཆེན་ལྷུན་པོའི་བང་རིམ། ཕྱོགས་མཚམས་སྟེང་འོག་རྣམས་ནས་འཇིག་རྟེན་སྐྱོང་བ་བཅུ་བཞི། འཁོར་བཅས་
ཐམས་ཅད་ཀྱང་ཞི་བའི་མདངས་དང་ལྡན་པ། རྒྱས་པའི་བྱིན་ཆགས་པ། དབང་སྡུད་ལས་ཀྱི་རྩལ་མངའ་བ། བདུད་དང་བདུད་ཀྱི་ཕྱོགས་ཐམས་ཅད་སྒྲོལ་བའི་ལས་ལ་མྱུར་བ་ཤ་སྟག་གི་
ཪེ
༈ ཚོགས་ཀྱིས་མདུན་དུ་བདར་བ། བལྟས་ཆེན་པོ་བཅོ་བརྒྱད་དང་བཅས་པས་ཕྱོགས་ཐམས་ཅད་དུ་མི་བཟད་པའི་གནམ་རྡོ་ལྟུང་བཞིན་པ་མདུན་གྱི་ནམ་མཁར་བཛྲ་ས་མཱ་ཛཿ ཞེས་བརྗོད་རོལ་སྒྲ་དབྱངས་

སྙན་པོས། ཆོས་སྐྱོང་འཁོར་བཅས་སྤྱན་དྲངས་བསམ། །ཕྲིན་ལས་ཆོ་ག་དཀྱུས་ལ་འཇུག །བདུད་ལས་རབ་རྒྱལ་ཆོས་ཀྱི་སྡེར། །བསྙེན་སྒྲུབ་ལས་རིམ་ཀུན་ཚང་ཕྱིར། །གཞན་གཡར་བརྐུས་ལྷན་གདབ་མི་འཚལ། །འོན་ཀྱང་རྒྱས་སྤྲོ་སྤྱན
འདྲེན་ལ། །སྔོན་རྡོར་འོག་མིན་རྒྱ་གར་ཡུལ། །གང་རུང་དེ་བཞིན་མཆོད་བསྐང་བཤགས། །དཔལ་ལྡན་མགོན་པོ་འཁོར་བཅས་སོགས། །རྒྱུན་བཤགས་དང་དཔལ་མགོན་འཁོར་བཅས་སོགས། དུས་གསུམ་སངས་རྒྱས་སོགས། བསྟོད་
འབུམ་སྐབས་སྦྱར་འགལ་མེད་རིགས། །བསྒྲུབ་གཉིས་ལས་མིན་དུས་མཆོད་ཚེ། །འདྲེན་མཆོད་ཚོགས་བསྐང་གཏོར་འབུལ་འཕྲིན། །བསྟོད་བསྐུལ་རྗེས་ཆོག་ཁྲིགས་ཀྱང་གསུངས།། ཐེལ་ཚལ་སོགས་ཀྱི་གཏོར་ཆོག་རྙིང་པར། ཕྱི་ནང་གསང་
སྒྲུབ་བསྐྱེད་རྫོགས་ལྷུ། །སྲོག་གནད་ཕྲིན་ལས་ཆིངས་རྒྱ་མཚོ། །གསུང་ངག་ཕྱག་ལེན་མཐོང་བརྒྱུད་གཅེས། །རྒྱལ་བའི་གཞུང་ལུགས་ཟབ་རྒྱས་ཆུ་གཏེར་ལེགས་ལྡན་རྣམ་དཔྱོད་རིས་སྲུབས་ལས། །སོ་ཐར་བྱང་སེམས་བདུད་རྩིའི་བུམ་བཟང་
བཀའ་གདམས་ལྷ་ཡི་ལག་རྩེར་བླངས། །ལེགས་བཤད་གཟུགས་མཚར་ཚིག་དམིགས་ལི ཀྵི་ས་མིང་བྱིན་སྐྱེས་དཔྱིད་དུ་ལོན། །བསྐྱེད་རྫོགས་ཟླ་ཚེས་ཟུར་བས་སྦྱོར་སྒྲོལ་ཀུམྦྷ་རིག་འཛིན་མགྲིན་སྔོན་རྒྱན། ངེས་ལེགས་རྣམ་མཁྱེན་འདབ་བརྒྱ་འབྱེད་
པའི་གཉེན། །ངེས་གསང་ཕྱག་རྒྱ་ཆེར་གསལ་མཁའི་ནོར་བུ། །ངེས་པའི་དོན་བསྒོམ་བཀའ་རྒྱུད་གཉིས་སྐྱེས་ལ། །ངེས་པར་འཇིག་རྟེན་དབང་པོས་སྦྱིན་བཞིན་ལོན། །ཀུན་བཟང་དགོངས་དོན་གཅིག་ཤེས་ཤེས་བྱའི་གནས། །ཀུན་རིག་ཐོགས་

༄༅། །མེད་བློ་ཡངས་ཡངས་པའི་སར། །ཀུན་ཏུ་མདོ་རྒྱུད་འཆད་མཁས་མཁས་གྲུབ་རྗེ། །ཀུན་མཁྱེན་འབྲུག་པར་རབ་གྲགས་གྲགས་པའི་གཞི། །པདྨ་དཀར་པོའི་ལེགས་གསུངས་འབབ་ལྡན་ཟིལ། །བསྟན་སྲུང་
༞ མཆོད་སྤྲིན་ཛཱཏྣའི་རྒྱུན་འོངས་དེས། །ཡིད་སྲུབས་མེ་ཕུང་བཅིལ་ནས་འཕྲིན་ལས་བཞིས། །ཐུབ་བསྟན་འབྲུ་བཅུད་མཐོ་རིས་ལང་ཚོར་རྒྱས། །བདུད་ཀྱི་གཡུལ་ལས་རབ་ཏུ་རྒྱལ་བར་བྱེདཔ། དངོས་གྲུབ་འབྱུང་བའི་དཀྱིལ་འཁོར་གྱི་མངོན་རྟོགས་
ཚིགས་བཅད་དུ་སྡེབས་པ་འདི་ནི། སྡེ་པ་གཞོན་ནུའི་གསུང་གིས་བསྐུལ་ཞིང་། ཀུན་མཁྱེན་མཆོག་གི་སྤྲུལ་སྐུའི་གནང་བ་སྩལ་བ་ལྟར། གྲུབ་རིགས་ཀྱི་བནྡེ་ཨཱ་ནནྡའི་མིང་གིས་བྲིས་པ་ཕྱོགས་དུས་ཀུན་ལས་ཛ་ཡནྟུ།། །།
192 (B)

BlankPage AsPerOriginalDocument
192(B)

སྒྲུབ་
ཛ
གཅིག་༄༅། །དཔལ་མགོན་ཕྱག་བཞི་པའི་སྒྲུབ་ཐབས་ཡེ་ཤེས་འོད་ཀྱི་ལྕགས་ཀྱུ་ཞེས་བྱ་བ་བཞུགས་སོ།།
193

༄༅། །བླ་མ་དང་མགོན་པོ་གཉིས་སུ་མེད་པ་ལ་ཕྱག་འཚལ་ལོ། །བདུད་དང་བདུད་ཀྱི་ཕྱོགས་ལ་རབ་ཁྲོས་ཁྲག་འཐུང་དཔའ་བོའི་
གར༑ །འཇིགས་བྱེད་འཇིགས་མཛད་དྲག་པོར་བསྒྱུར་བ་མུན་པའི་འཁོར་ལོ་ནི། །འབར་ཞིང་འབར་བ་བསྐལ་པའི་མེ་ཕྲེང་མུ་ཁྱུད་འཁྲིལ་འདྲ་བ།
དཔལ་ཆེན་དཔལ་མགོན་ཡོངས་ཀྱི་སྡེ་དཔོན་མ་ཧཱ་ཀཱ་ལཾར་འདུད། །ལྷ་མཆོག་གང་དེ་བསྙེན་དང་བསྒྲབ་པའི་ཐབས། །རྒྱུད་དང་འཕགས་བོད་པཎ་གྲུབ་
བཞེད་གཞུང་དང༌། །མཐུན་ཅིང་འཇུག་བདེ་བླ་མའི་མན་ངག་གིས། །བརྒྱན་ནས་ཡི་གེར་འགོད་ཀྱི་རྗེས་གནང་མཛོད།། དེ་ཡང་དཔལ་ཆེན་རྒ་ལོའི་བཞེད་

༄༅། །པས། ཕྱི་སྒྲུབ་ནང་སྒྲུབ་གསང་སྒྲུབ་གསུམ་དུ་མཛདཔ་ཞང་ཚལ་པ་དང་། བདེ་གཤེགས་ཁམས་པ་སོགས་ཀྱིས་ཡིག་རིས་སུ་མཛདཔའི་རྗེས་སུ་འབྲངས་ནས་
འགོད་པ་ལ། དང་པོ་ཕྱི་ལྟར་མགོན་པོ་བཀའ་སྡོད་དུ་བསྒྲུབ་པ་ཞེས་བྱ་སྟེ། སྒྲུབ་ཚུལ་རྒྱུད་ལས། བསྙེན་པའི་དུས་སུ་རང་ལྷ་ཡི། །ཧེ་རུ་ཀ་ནི་གནས་པ་ཡི། །མདུན་དུ་བཀའ་སྡོད་དམ་ཚིག་
གི །མགོན་པོ་ཕྱག་བཞི་བསྒོམ་པར་བྱ། །ཞེས་གསུངས་པ་སྟེ། ཉམས་སུ་བླང་བའི་རིམ་པ་ལ། ཐོག་མར་སྒྲུབ་པ་པོ། དཔལ་འཁོར་ལོ་སྡོམ་པའི་རྣལ་འབྱོར་ལ་གནས་པས། རྟེན་དང་
བརྟེན་པ་བསྐྱེད་པ། བྱིན་རླབས་སྤྱན་འདྲེན། དབང་དང་མཆོད་པ། བཟླས་པ་བྱ་བ། བསྟོད་པ་དང༌། གཏོར་མ་དབུལ་བ། ཉེ་བར་བསྡུ་བ་སྟེ་དྲུག་གིས་བསྙེན་པར་བྱའོ། །དང་པོ་

ནི༑ ཨོཾ་སྭ་བྷཱ་ཝས་སྦྱངས། སྟོང་པ་ཉིད་ཀྱི་རང་རྩལ་ལས། །མདུན་དུ་ར་ལས་ཁྲག་གི་མཚོ། །རྦ་རླབས་ཤར་ནུབ་འཕྱོ་ཞིང་རྒྱུག །མ་ལས་སྐྱེས་པ་ཞག་གི་མཚོ། །དམར་སྐྱ་འཁྲུགས་པ་ཀུན་
ནས་འཁྱིལ།ྋ །སུ་ལས་ཀླད་པའི་རྒྱ་མཚོ་ཆེ། །དཀར་ལ་དམར་མདངས་ཆགས་ཤིང་འཁྲིགས། །འདོད་ཆགས་ཞེ་སྡང་གཏི་མུག་གསུམ། །རྣམ་དག་རྒྱ་མཚོ་ཆེན་པོའི་དབུས། །ཀཻ་ལས་
ཀེང་རུས་རི་རབ་ནི། །གྲུ་བཞི་མེ་འབར་དུ་རིས་གཡོ། །གནམ་ལྕགས་ཁོང་གཟེར་ཁྲོ་ཆུས་བསྡམས། །ཧཱུཾ་བྱུང་སྣ་ཚོགས་རྡོ་རྗེ་ལས། །བསྐལ་པའི་རླུང་གིས་མི་ཕྱེད་པའི། །རྡོ་རྗེའི་ས་གཞི་
གུར་བླ་བྲེས། །ར་དྲ་བར་མཚམས་མེ་ཆུ་རླུང་། །མུན་སྟུག་གཅན་གཟན་གཏུམ་པོར་བཅས། །སྲུང་འཁོར་ཡངས་ཤིང་རྒྱ་ཆེའི་ནང༌། །བྷཾ་ལས་རིན་ཆེན་ཁམས་གྲུབ་པའི། །སྣོད་ཀྱི་གཞལ་
ཡས་གྲུ་བཞི་པ། །ཕྱོགས་བཞི་ཀེ་ཀེ་རུ་དང་ནི། །བཻ ཌཱུརྻ་དང་པདྨ་རག །དབང་སྔོན་གསེར་གྱི་ཟུར་ལྕོག་མཛེས། །སྒོ་བཞི་རིན་ཆེན་ཏྭ་རིཾ་ཎ། །ཕྱི་ནང་ཀུན་གསལ་ཡེ་ཤེས་ཀྱི། །ཉི་ཟླའི་
སྐར་ཁུང་ཏ་ལ་ལ། །ཁ་དོག་ལྔ་ལྡན་འོད་ཟེར་འཕྲོ། །དུར་ཁྲོད་ཆེན་པོ་བརྒྱད་ཀྱིས་བསྐོར། །དེ་ནང་བཅུད་ཀྱི་གཞལ་ཡས་ཁང༌། །ཐོད་པ་སྐམ་རློན་གནམ་ལྕགས་བརྩེགས། །ཁྲག་ཞག་ཞུན་
196

།སྦྱར་ཐལ་བ་བྱུགས། །སྒོ་བཞི་རྟ་བབས་དེ་བཞིན་དུ། །གཟའ་བརྒྱད་སྲོག་བདུད་ཉེར་བརྒྱད་ཀྱི། །རྒྱུ་སྐར་དྲལ་ལྕམ་ཀ་གཞུ་ནི། །ཉི་ཟླ་རྒྱལ་ཆེན་བཞིའི་ཀ
བ༑ །ཚངས་པ་བརྒྱ་བྱིན་ཀ་གདན་དང༌། །བདུད་བཞིའི་སྒོ་ཐེམ་སྒོ་འགྲམ་ལ། །སྲིན་པོ་ལངྐ་ལྷ་མིན་མོ། །གློག་མ་སྤྲིན་གྱི་སྒོ་གླེགས་བྱས། །ཀླུ་བརྒྱད་རྣམས་ཀྱིས་ལེགས་པར་དཀྲིས།
གཤིན་རྗེའི་ཞིང་གི་ཐོག་ཕུབ་པར། །ཞིང་ལྤགས་རྒྱལ་མཚན་འཕན་དར་བསྒྲེང་། །ཉ་སྦལ་ཟ་ར་ཚགས་མཛེས་ཤིང༌། །རྟ་རོ་མི་རོ་བཅལ་དུ་བཀྲམ། །གཏི་མུག་མུན་འཐིབ་ང་རྒྱལ་གྱི།
བྲག་རྩེར་ཕྲག་དོག་རླུང་དམར་འཚུབས། །འདོད་ཆགས་ཆུ་འཁྲུག་ཞེ་སྡང་གི །མེ་འབར་མ་སྲིན་བདུད་དང་གཟའ། །གཤིན་རྗེ་གནོད་སྦྱིན་ལྷ་མིན་གྱི། །ཚོགས་གནས་དུར་ཁྲོད་ས་གཞི་
ནི༑ །རབ་འཇིགས་ཕོ་བྲང་ནང་ཟླུམ་བསྐོར། །གྲུ་གསུམ་ཨེ་ཡི་དཀྱིལ་འཁོར་དབུས། །སྣ་ཚོགས་པདྨ་ཉི་གདན་ལ། །ཧཱུཾ་ཡིག་མཐིང་ནག་ལས་བྱུང་བའི། །གྲི་གུག་ཧཱུཾ་མཚན་འོད་འཕྲོས་
༈ པས༑ །བདུད་དང་གདོན་བགེགས་ཚར་བཅད་ཅིང༌། །རྒྱལ་ཀུན་ནུས་སྟོབས་ཀུན་བསྡུས་པ། །དེ་ཉིད་ཡོངས་སུ་གྱུར་པ་ལས། །རྡོ་རྗེ་ནག་པོ་བྱ་རོག་མཚན། །ཞལ་ཅིག་ཕྱག་བཞི་ཞབས་ ྨ

གཉིས་པ། །དབུ་སྐྲ་ཨག་ཚོམ་སྨིན་མ་སེར། །སྤྱན་གསུམ་མཆེ་གཙིགས་ཁྲོ་གཉེར་བསྡུས། །ཕྱག་གཡས་དང་པོ་བཻ་ཏའི་འབྲས། །གཉིས་པ་རལ་གྲི་འཕྱར་སྟབས་འཛིན། །གཡོན་གྱི་དང་
པོ་རཀྟ་ཡིས། །ཡོངས་སུ་གང་བའི་ཐོད་པ་འཆང༌། །གཉིས་པ་ཁ་ཊཾ་རྩེ་གསུམ་སྟེ། །ཐོད་སྐམ་ལྔ་ཡི་ཅོད་པན་དང༌། །ཐོད་རློན་འབར་བའི་ཕྲེང་བས་བརྒྱན། །སྟག་ལྤགས་རློན་པས་སྨད་
དཀྲིས་ཤིང༌། །གླང་ལྤགས་ཞིང་ཆེན་གཡང་གཞི་གསོལ། །རུས་པའི་རྒྱན་དྲུག་ཀླུ་རིགས་ལྔ། །དབུ་མགུལ་སྙན་ཆ་སེ་རལ་ཁ། །གདུབ་བཅས་ཁྲག་ཞག་ཐིག་ལེས་མཚན། །ཧཱུྃ་ཧཱུྃ་ཕཊ་ཀྱི་
ང་རོ་ཡིས། །འཇིགས་མཛད་དྲག་པོའི་གད་རྒྱངས་ཅན། །ཡེ་ཤེས་མེ་ཡི་པ་ཏྲའི་ཁོངས། །རོ་སྟེང་དཔའ་བོའི་འདུག་སྟངས་བཞུགས། །དེ་ཡི་ལུས་དང་གྲིབ་མའི་ཚུལ། །བྷྱོཿ ལས་ནག་མོ་
ཙཎྜི་ཀ །ཞལ་གཅིག་ཕྱག་བཞི་རལ་གྲི་དང༌། །མདུང་གཞུ་འཛིན་ཅིང་གཉིས་པ་ན། །ཏྲི་ཤཱ་ལ་དང་དགྲ་མགོ་འཆང༌། །སྐེམ་སྦེག་དུར་ཁྲོད་མ་མོའི་ཆས། །སྐྲ་གྲོལ་རོ་གདན་བཙན་སྐྱིལ་
གནས༑ །ཕྱོགས་བཞིར་ཧཱུཾ་ཡིག་ནག་པོ་ལས། །གཡས་ན་བདུད་པོ་བྱ་རོག་གདོང༌། །མདུན་དུ་སྲོག་བདག་ཆེན་པོ་སྟེ། །གཡོན་དུ་བདུད་མགོན་བྱ་རོག་གདོང༌། །རྒྱབ་ཏུ་བཙན་མགོན་བྱ་

༄༅། །གདོང་རྣམས། །རྡོ་རྗེའི་མཆུ་རྣོ་ཞལ་གཅིག་རྔམས། །མདོག་ནག་ཕྱག་གཉིས་གྲི་ཐོད་བཟུང་། །ཐོད་རུས་སྦྲལ་བརྒྱན་བརྐྱང་བསྐུམ་གར། །འབར་ཕྲེང་རོ་ཡི་
JTL
གདན་ལ་རོལ། །ཟླ་གམ་གསུམ་གཡས་ཧཱུཾ་ཡིག་ལས། །གནོད་སྦྱིན་བྱ་གདོང་སྐ་མདོག་ལྗང་། །གྲི་གུག་ཐོད་པ་ནོར་གང་བསྣམས། །ཞབས་གཡས་བྲང་བ་གཡོན་པུས་བཙུགས། །གཡོན་
ཕྱོགས་སྲིན་མགོན་བྱ་རོག་གདོང༌། །མགོ་དགུ་མིག་གིས་ཁྱབ་པའི་ལུས། །སྟོད་ནི་སྲིན་གཟུགས་སྨད་སྦྲལ་འཁྱིལ། །ཆུ་སྲིན་རྒྱལ་མཚན་རྭ་གཞུ་འཛིན། །རིན་ཆེན་སྦྲུལ་བརྒྱན་འཇིགས་པའི་
བྱིན༑ །རྒྱབ་ཏུ་ཧྲཱིཿ དཀར་ཡོངས་གྱུར་པ། །ཤ་ཟ་ནག་པོ་སེང་གེའི་གདོང༌། །ཁྲོ་གཏུམ་ལྕགས་ཀྱི་རལ་པ་ཅན། །རལ་གྲི་ཐོད་མཚན་དུར་ཁྲོད་ཆས། །བརྐྱང་བསྐུམ་སྟབས་ཀྱིས་རོ་སྟེང་
གནས༑ །སྒོ་མཚམས་ཤར་ནས་བྷྱོཿ་བརྒྱད་ལས། །བྱ་རྒོད་གདོང་དང་ཁྱུང་གི་གདོང༌། །ཁྭ་དང་འུག་གདོང་གཡོན་ཕྱོགས་བསྐོར། །མེ་ནས་ཕག་དང་ཁྱི་གདོང་དང༌།ྋ །སྤྱང་ཀི་སྟག་གདོང་
གཡས་རིམ་སྟེ། །མ་མོ་བརྒྱད་པོ་གྲི་ཐོད་ཅན། །མཐིང་ནག་རུས་རྒྱན་གར་སྟབས་ཀྱིས། །དབུགས་བྲལ་གདན་ལ་རོལ་པའོ། །ནང་ཁྱམས་ཕྱོགས་མཚམས་སྟེང་འོག་ཏུ། །ར་ལས་རྒྱལ་པོ་༔

སྨོན་པ་ནི། །ཤ་ཟན་བཅུ་སོགས་རོ་ལངས་བརྒྱ། །ཁ་དོག་མཚོན་ཆ་སྣ་ཚོགས་འཆང༌། །ཕྱི་ཁྱམས་ཤར་དུ་ཧཱུཾ་ཡིག་ལས། །མགྱོགས་བྱེད་བརྒྱ་སོགས་ནག་པོ་སྟོང༌། །བྱང་དུ་ཛཾ་ལས་དགྲ་བོ་
ཡི༑ །བླ་འགུགས་སྟོང་སོགས་གནོད་སྦྱིན་ཁྲི། །ནུབ་ཏུ་བྷྱོཿ ལས་འབར་མ་གཏུམ། །འབུམ་སོགས་མ་མོ་ས་ཡའི་སྡེ། །ལྷོ་རུ་ཤ་ལས་ཁྱབ་བྱེད་ནག །བྱ་རྒོད་ཁྲི་སོགས་ཤ་ཟ་འབུམ། །མི་
སྡུག་ཆ་བྱད་མཚོན་ཆའི་ལག །ཤར་སྒོར་ངྷི་ལས་ཡུལ་འཁོར་བསྲུང་། །རབ་དཀར་རྒྱུད་མང་ཤེལ་མདུང་འཛིན། །ལྷོ་སྒོར་བི་ལས་འཕགས་སྐྱེས་པོ། །མདོག་ནག་ཕལ་གྲི་མདུང་ཐུང་
འཛིན༑ །ནུབ་སྒོར་བི་ལས་མིག་མི་བཟང་། །དབང་མདོག་སྦྲལ་ཞག་མདུང་དམར་བསྒྲེང་། །བྱང་སྒོར་བཻ་ལས་རྣམ་ཐོས་བུ། །སེར་པོ་བེ་ཅོན་གསེར་མདུང་སྟེ། །དངུལ་ལྕགས་ཟངས་
གསེར་གོ་ཆ་བརྗིད། །རང་གི་རིགས་སྡེ་དཔག་མེད་འཁོར། །གཞན་ཡང་དུར་ཁྲོད་བརྒྱད་གནས་པ། །ཕྱོགས་དང་ཞིང་སྐྱོང་ལྷ་ཀླུ་བརྒྱད། །གནོད་སྦྱིན་གཟའ་སྐར་འཇིགས་བྱེད་དང༌། །མ་
བདུན་སྲིང་བཞི་འབར་མ་བརྒྱད། །ཕོ་ཉ་དྲུག་ཅུ་རྩ་བཞིའི་ཚོགས། །གཟུགས་ཀྱི་ཞུད་དང་དམོད་པའི་མཚོན། །བརྩེ་མེད་ཤ་ཁྲག་ཟར་རྔམ་པ། །ནག་པོའི་སྡེ་རྣམས་ཚར་གཅོད་པའི། །དཔག་༔

ཝཱ| ༄༅། །མེད་དྲེགས་པའི་འཁོར་གྱིས་བསྐོར།། གཉིས་པ་ནི། ལྷ་ཚོགས་དེ་དག་ཐམས་ཅད་ཀྱི། །གནས་བཞིར་ཨོཾ་ཨཱཿ ཧཱུྃཧཱུཾ་ཧོཿ ས་མཚན། །དེ་ལས་འོད་ཟེར་ལྕགས་ཀྱུ་
Jk
འཕྲོས༑ །ཧཱུཾ། ཆོས་དབྱིངས་ཡེ་ཤེས་ལྔའི་དཀྱིལ་འཁོར། །འོག་མིན་ཆོས་ཀྱི་ཕོ་བྲང་ཆེ། །མ་ག་དྷ་ཡི་བྱང་ཆུབ་སྙིང་། །རྒྱུན་སྟེར་རྣམ་གནོན་ཚུལ་གྱིས་གནས། །དུར་ཁྲོད་རབ་འཇིགས་
བསིལ་བ་ཚལ། །ཆོས་བཟང་སྤྲིན་གྱི་ཡང་རྫོང་སོགས། །རང་བཞིན་གར་བཞུགས་གནས་ནས་འདིར། །དཔལ་མགོན་མ་ཧཱ་ཀཱ་ལ་ནི། །འཁོར་བཅས་དད་པས་སྤྱན་འདྲེན་ན། །སངས་རྒྱས་
J
བསྟན་པ་བསྲུང་བ་དང་། །འགྲོ་ཁམས་བདེ་ལ་འགོད་པ་དང་། །རྣམ་འབྱོར་རེ་བ་སྐོང་སླད་དུ། །རྫུ་འཕྲུལ་ཆེན་པོས་གཤེགས་སུ་གསོལ། །སངས་རྒྱས་ཀུན་གྱི་མཐུ་སྟོབས་བདག །དཔལ་
ལྡན་མགོན་པོ་འཁོར་བཅས་པ། །མ་རུངས་གདུག་པ་འདུལ་བའི་ཕྱིར། །དཀྱིལ་འཁོར་རྟེན་འདིར་བཞུགས་སུ་གསོལ།། དེ་ལ་ཨོཾ་བཛྲ་མ་ཧཱ་ཀཱ་ལ་ས་པ་རི་ཝཱ་ར་ཨཧཱུྃ་པྲ་ཏཱིཙྪ་སྭཱ་ཧཱ། པཱ་
ཝཱ ཏྱཾ༑ པུཥྤ། དྷུཉྫེ། ཨཱ་ལོ་ཀེ གཉཱེ། ནི་ཝཱིདྱ། ཤཔྟས་མཆོད། གསུམ་པ་ནི། ཛཿ ཧཱུྃ་བྃ་ཧོཿ ཐུགས་ཀའི་འོད་ཀྱིས་དབང་གི་ལྷ། །རིགས་ལྔ་སྤྱན་དྲངས་དེ་དག་གིས། །དབང་བསྐུར་༔

བདུད་རྩིས་ལུས་གང་ཞིང་། །དྲི་དག་སྐུ་བཞིའི་ཧེ་རུ་ཀ །རྫོགས་བྱས་སྤྱི་བོར་རིགས་ཀྱི་བདག །འཁོར་ལོའི་མགོན་པོ་བདེ་མཆོག་དང༌། །འཁོར་ལ་ཡེ་ཤེས་མགོན་པོ་ཉིད། །བཞུགས་པ་
རིགས་སུ་ངེས་པར་གྱུར། །ཨོཾ་བཛྲ་མཧཱ་ཀཱ་ལ་ས་མ་ཡ་ཧ་ན་ཧ་ན་ཧཱུྃ་ཕཊ། དམ་བཞག་གོ། མཆོད་རྫས་ཨཾ་སྦྱངས་ཨཱ་ཡིས་རྟོགས། །ཧཱུཾ་གིས་སྦར་བས་དགྱེས་དགུའི་ཚོགས། །མ་ལུས་སྣང་
བའི་ནུས་ལྡན་གྱུར། །ཧཱུཾ། ལྷ་དང་མི་ཡི་ཕུན་ཚོགས་ཀུན། །ཚར་དུ་དངར་བྱས་སྤྱན་གཟིགས་དང༌། །མཆོད་རྫས་ནམ་མཁའི་མཐའ་ཀླས་པ། །མགོན་པོ་འཁོར་དང་བཅས་ལ་འབུལ།
མ་རུངས་གཡུལ་དུ་འཚིར་གཏུབས་པའི། །ལུས་ལས་ལང་ལོང་འབབ་པ་ཡི། །ལྦུ་འཕྲེང་འཁྲུག་པའི་རཀྟ་ཡང་། །དམར་གྱི་ཨཉྙཾ་ཆེན་པོར་བཀོད། །དུག་ཆུ་ཁོལ་མའི་རླངས་སྤྲིན་ནི།
འཇའ་འདྲ་མྱོས་བྱེད་ཞབས་བསིལ་བཤམ། །དབང་པོ་དོན་སྣོད་ཁྲ་ཚོམས་ཅན། །དུར་ཁྲོད་རྫས་ཀྱི་མེ་ཏོག་སྤེལ། །གསུར་ཆེན་སྤོས་ཀྱི་དུད་པ་ཡིས། །བར་སྣང་མུན་པའི་གཏེར་དུ་བཅུག
ཞུན་ཆེན་མར་མེའི་ཚ་ཟེར་གྱིས། །ཉི་ཟླའི་ཡན་ལག་འཆིང་བར་རྩོམ། །ཙནྡན་གླ་རྩི་དུག་ཁྲག་གི །ཞུན་སྦྱར་བྱུག་པ་རྒྱ་མཚོར་བསྐྱིལ། །ཤ་སྣ་སྙིང་སྣ་འབྲུ་ནག་ཁྲག །སྦྲུས་པའི་ཁམ་ཟས་༔

|༄༅ །རི་ལྟར་སྤུངས། །རྐང་གླིང་ཐོད་རྔ་དུང་སིལ་སོགས། །རོལ་སྒྲ་དུས་རླབས་ཀློང་བཞིན་གྲགས། ། ཨ་ལས་པད་སྣོད་རྒྱ་ཆེའི་ནང༌། །དམ་ཚིག་བདུད་རྩིའི་རྒྱ་
མཚོ་ལ། །ཡེ་ཤེས་བདུད་རྩི་གཉིས་མེད་བསྟིམ། །དངོས་གྲུབ་འགུགས་པའི་མཆོད་པ་ཡང༌། །བསྟན་སྲུང་འཁོར་དང་བཅས་ལ་འབུལ། །བཞེས་ནས་ཡིད་བཞིན་འཕྲིན་ལས་མཛོད།
རང་རྫས་མཛེས་པ་ཉིད་ཀྱི་རྫས། །སྟོང་དང་ཤིན་ཏུ་སྟོང་པ་དང༌། །སྟོང་པ་ཆེན་པོའི་རྒྱུ་དེ་ཡིས། །ཐམས་ཅད་སྟོང་པ་མངོན་སུམ་དུ། །བྱས་ལ་བདེ་ཆེན་སྐད་ཅིག་གིས། །རྫོགས་པར་བྱས་
ལ་མཆོད་པར་བྱ།། བཞི་པ་ནི། རང་གི་སྙིང་ཁར་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་མཐིང་ནག་ཡི་གེ་བདུན་པས་བསྐོར་བ། མདུན་བསྐྱེད་གཙོ་བོའི་ཐུགས་ཀར་ཉི་དཀྱིལ་ལ་ས་བོན་ཡི་གེ་བཅུ་
པས་བསྐོར་བ་གསལ་བཏབ། རང་ལྷའི་ཐུགས་ཀ་ནས་འོད་ཟེར་འཕྲོས། མགོན་པོའི་ཐུགས་ཀར་ཕོག སྔགས་ལ་ཐིམ་པས་སྔོན་གྱི་དམ་ཚིག་རྗེས་སུ་དྲན་པས། འོད་ཟེར་ཚུར་འདུ་བ་དང་
༈ ལྷན་ཅིག་ལས་བཞིའི་ཕྲིན་ལས་ཀྱི་དངོས་གྲུབ་ཅི་འདོད་པ་སྦྱིན་པར་མོས་ལས་ཀྱི་བསྒྱུར་ཁ་བྱེད་ན་འོད་ཟེར་དཀར་སེར་དམར་ནག་གི་འཕྲོ་འདུ་ལས་ཕྲིན་ལས་དེ་དང་དེ་འགྲུབ་པར་བསམ་ལ། ཨོཾ་

ཧཿ ཧཱུྃ་ཧཱུྃ་ཕཊ། ཨོཾ་བཛྲ་མ་ཧཱ་ཀཱ་ལ་ཡ་ཧཱུྃ་ཕཊ། ཅེས་པ་སྦྲེལ་ནས་གྲངས་ཀྱི་བསྙེན་པ་འབུམ་ཕྲག་བཅུ་བདུན་བྱའོ། །ཡེ་ཤེས་ཀྱི་འཁོར་རྣམས་ཀྱིས་སྔགས་བཟླས་གྲོགས་བྱེད་པར་བསམ་པས་ཁྱབ་བོ། །ལྔ་པ་
ནི༑ ༦། བདེ་གཤེགས་ཀུན་གྱི་གསང་བའི་བྱིན། །མཆོག་གི་བདེ་བར་རབ་སྡོམ་པའི། །ཁྲག་འཐུང་དཔའ་བོའི་རྣམ་རོལ་བ། །ཡེ་ཤེས་མགོན་པོ་ཁྱེད་ལ་བསྟོད། །རྡོ་རྗེ་སྲིན་པོ་ནག་པོའི་
སྐུ༑ །བདུད་བཞི་འདུལ་མཛད་ཕྱག་དང་ཞབས། །རོལ་པའི་འགྱིང་བག་མཐོང་ཙམ་གྱིས། །དགྲ་བགེགས་སྙིང་རྩ་འཇིག་ལ་བསྟོད། །གསུང་གི་སྔགས་རྒོད་དྲག་པོའི་སྒྲ། །ཆ་ཙམ་ཤུབ་
བུར་བཟླས་པས་ཀྱང༌། །གདུག་པའི་ཡིད་ཅན་རྣམས་ལ་ནི། །དམོད་པའི་མེ་ཆར་འབེབས་ལ་བསྟོད། །ཐུགས་ནི་སྙིང་རྗེས་ཆེར་ཁྲོས་པས། །སྦྱོར་དང་སྒྲོལ་བའི་ཡེ་ཤེས་སྟོབས། །ཆ་ཙམ་
ཁམས་གསུམ་བདག་པོ་ནི། །གཞན་གྱིས་མི་བསྐྲུན་ཁྱོད་ལ་བསྟོད། །ཤེས་རབ་འོད་ཀྱི་རང་བཞིན་ཅན། །མ་མོ་ནག་མོ་མཁའ་འགྲོའི་གཙོ། །རྣམ་སྤྲུལ་སྣ་ཚོགས་འཆང་བ་ཡི། །ཙཎྜི་ཀ་ལ་
བདག་བསྟོད་དོ། །རྫུ་འཕྲུལ་ཆེ་ཞིང་མཐུ་དང་ལྡན། །བྱ་རོག་གདོང་ཅན་འཇིགས་པའི་གཟུགས། །བདུད་བཙན་དྲེགས་པ་ལས་འཁོལ་བའི། །གར་མཛད་རྣམས་ལ་བདག་བསྟོད་དོ།

ཝཱ ༄༅། །གནོད་སྦྱིན་སྡེ་དཔོན་ཆེན་པོ་དང༌། །དུག་གི་སྤུ་གྲི་སྲིན་པོའི་རྒྱལ། །ཤ་ཟ་སེང་གེའི་གདོང་ཅན་ཏེ། །འཕྲིན་ལས་སྣ་ཚོགས་མཛད་ལ་བསྟོད། །སྒོ་མཚམས་ལས་
ཀུན་སྒྲུབ་བྱེད་པའི། །གདོང་ཅན་བརྒྱད་པོ་ཐམས་ཅད་ཀྱང༌། །མཐིང་ནག་གྲི་ཐོད་བརྐྱང་བསྐུམ་གར། །དགྲ་བགེགས་མ་ལུས་འཇོམས་ལ་བསྟོད། །ཕྱོགས་མཚམས་རྣམས་སུ་གནས་པ་
ཡི༑ྋ།རོ་ལངས་བརྒྱ་དང་ནག་པོ་སྟོང་། །ཤ་ཟ་འབུམ་དང་མ་མོའི་སྡེ། །ས་ཡ་གནོད་སྦྱིན་ཁྲི་ལ་བསྟོད། །སྒོ་སྐྱོང་རྒྱལ་པོ་བཞི་དང་ཡང༌། །གཙང་རིགས་མགོན་པོ་མཁའ་འགྲོ་དང༌། །
ཤུགས་འགྲོ་འབར་མ་ཕོ་ཉའི་ཚོགས། །དྲེགས་པའི་དཔུང་ཆེན་ཡོངས་ལ་བསྟོད། །དྲུག་པ་ནི། དེ་ནས་གཏོར་མ་ཨོཾ་སྭ་བྷ་ཝས་སྦྱངས། སྟོང་པའི་ངང་ལས། ཡཾ་ལས་རླུང་རཾ་ལས་མེ། ཀཾ་ལས་
མི་མགོའི་སྒྱེད་པུ་གསུམ་གྱི་སྟེང་དུ། ཨ་ལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བའི་ནང་དུ་གཏོར་རྫས་ཤ་ལྔ་བདུད་རྩི་ལྔ་དང༌། དགྲ་བགེགས་ཐམས་ཅད་འོད་ཟེར་གྱིས་བཀུག་ཅིང་བསྒྲལ་
༈ བའི་ཤ་ཁྲག་དང་གཉིས་སུ་མེད་པར་བདུད་རྩིའི་རྒྱ་མཚོར་གྱུར། ལྷ་རྣམས་ཀྱི་ལྗགས་ཧཱུཾ་ལས་བྱུང་བའི་རྡོ་རྗེ་འོད་ཀྱི་སྦུ་གུ་ཅན་དུ་གྱུར་པས་བདུད་རྩི་དྲངས་ཏེ་གསོལ་བར་གྱུར།། རྡོ་རྗེའི་ཐལ་མོ་ཁ་ཕྱེས་༔

ལ༑ ཨོཾ་བཛྲ་ཀ་ཝུ་ཝ་ཝ་པ་ཤཱ་ཡ་མ་ཧཱ་ཀཱ་ལ་ཨི་དཾ་བ་ལིངྐ་ཁ་ཁ་ཁཱ་ཧི་ཁཱ་ཧི་བཏགས་པས་ཕུལ། འཁོར་ལ་ཤཱ་ས་ན་ལན་བདུན་སོགས་ཀྱིས་ཕུལ། དཔལ་མ་ཧཱ་ཀཱ་ལ་ཁྲག་འཐུང་གི་རྒྱལ་
པོ༑ དམ་ཅན་ཡོངས་ཀྱི་སྟོང་གྲོགས། དམ་ཉམས་ཡོངས་ཀྱི་སྲོག་གཅོད། མནའ་ཟན་ཡོངས་ཀྱི་གཤེད་མ། ལྷ་ཡི་དགེ་བསྙེན་ཆེན་པོ། ལྷ་དམག་ཀུན་གྱི་དབུགས་འབྱིན། ནམ་མཁའི་བུ་
ལྷ་མ་ཡིན་གྱི་བུ་མོ་གློག་མ་སྤྲིན་འདུལ་བར་ཞལ་གྱིས་བཞེས་པ། རྡོ་རྗེ་དུར་ཁྲོད་རོ་ལངས་ཀྱི་བདག་པོ། བདུད་འདུལ་གྱི་དབང་ཕྱུག་ཆེན་པོ། ཡུམ་ཙཎྜི་ཀ ལས་ཀྱི་མགོན་པོ་སྡེ་
བཞི༑ སྤྲལ་པ་ཡང་སྤྲལ་གྱི་ཚོགས་དང་བཅས་པ་ཁྱེད་རྣམས་ལ། དམ་རྫས་རྒྱན་གྱི་གཏོར་མ་འདི་འབུལ་ལོ། །དགྱེས་པར་བཞེས་ལ། སངས་རྒྱས་ཀྱི་བསྟན་པ་སྲུངས། འགྲོ་བའི་ཕན་བདེ་
སྤེལ༑ དམ་ལྡན་རྣལ་འབྱོར་སྐྱོངས། སྡང་བའི་དགྲ་ཐུལ། གནོད་པའི་བགེགས་ཆོམས། བོས་པའི་དུས་ན་སྙན་མ་སྲ། རྦད་པའི་དུས་ན་མཐུ་མ་ཆུང༌། ཉིན་གྱི་དུས་ན་བྱ་ར་
གྱིས༑ མཚན་གྱི་དུས་ན་མེལ་ཚེ་མཛོད། ལེགས་དང་སྤྲོད། ཉེས་དང་བསྣོལ། བསམ་པ་སྒྲུབས། རེ་བ་སྐོངས། བཅོལ་བའི་ཕྲིན་ལས་ཐམས་ཅད་ཡིད་བཞིན་དུ་འགྲུབ་པར་མཛོད་༔

༄ ༅། །ཅིག བདུན་པ་ནི། སླར་མཆོད་བསྟོད་བསྡུས་པ་བྱས། ཡིག་བརྒྱ་བརྗོད། ནོངས་པ་བཤགས། རྟེན་ཡོད་ན་དེ་ལ་བསྟིམ། མེད་ན་ཡེ་ཤེས་པ་བཛྲམུསགཤེགས། དམ་ཚིག་པ་རང་ལ་བསྡུ། རྗེས་
JTL
བསྔོ་བ་སྨོན་ལམ་སོགས་བྱའོ།། ༈ གཉིས་པ་ནང་ལྟར་མགོན་པོ་ཡི་དམ་དུ་བསྒྲུབ་པ་ཞེས་བྱ་སྟེ། སྒྲུབ་ཚུལ་ཁྲག་མཚོ་ཁོལ་མའི་རྒྱུད་ལས། རྣལ་འབྱོར་བདག་ཉིད་ཡེ་ཤེས་པའི། །ཏིང་ངེ་འཛིན་དང་ལྡན་པ་ཡི། །ཞེས་དང༌། མདུན་དུ་
གྲུ་གསུམ་གནས་པ་ཡི། །ནག་པོ་ཆེན་པོ་འཇིགས་པའི་གཟུགས། །ཞེས་མདུན་བསྐྱེད་དང་འབྲེལ་བ་བཤད། སློབ་དཔོན་ཨཱརྻ་དེ་ཝས་བདག་བསྐྱེད་རྐྱང་སྒྲུབ་ཏུ་མཛད་པ་སོགས་བཞེད་ཚུལ་མང་ཞིང༌། དེ་ཡང་གཙོ་རྐྱང་དུ་བསྒྲུབ་པ་
དང་༑ དཀྱིལ་འཁོར་བཅས་སུ་སྒོམ་པ་སོགས་ཅི་རིགས་ལས། འདིར་བདག་བསྐྱེད་གཙོ་རྐྱང་ཁོ་ན་མཛད་པ་ཤས་ཆེ་བས་དེ་ལྟར་གྱི་དབང་དུ་བྱས་ན། དང་པོ་ཕྱོགས་བཅུར་ཞུགས་པའི་བླ་མ་དང་།། ཞེས་སོགས་སྐྱབས་སེམས་སྔོན་
དུ་བཏང་ནས། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱ ཏྨ་ཀོ྅ཧཾ། དོན་དམ་སྟོང་ཉིད་དབྱིངས་ལས་འབྱུང་བརྩེགས་དང་། །རི་རབ་པདྨ་སྣ་ཚོགས་རྡོ་རྗེའི་གཞིར། །གཞོམ་གཞིག་བྲལ་བ་སྲུང་འཁོར
༈ ཡངས་པའི་ནང༌། །དུར་ཁྲོད་ས་གཞི་སྣ་ཚོགས་པདྨ་དང་། །ཉི་མའི་དཀྱིལ་འཁོར་གདན་སྟེང་རང་གི་སེམས། །ཐོག་མཐའ་ཀུན་བྲལ་རྒྱུ་ཡི་མགོན་པོ་ཉིད། །ཧཱུཾ་ཡིག་མཐིང་གྱུར་ལམ་གྱི་ཧེ་རུ་ཋཱ

ཀ །འོད་འཕྲོས་བདུད་དང་བདུད་ཕྱོགས་ཚར་བཅད་ཅིང༌། །འགྲོ་ཀུན་དཔལ་ཆེན་གང་གི་གོ་འཕང་བཞག །རྒྱལ་ཀུན་མཐུ་སྟོབས་གཅིག་བསྡུས་ཚུར་འདུས་ཐིམ།།འབྲས་བུའི་སྐུར་བཞེངས་
རྡོ་རྗེ་ནག་པོ་ཆེ། །ཆོས་སྐུ་མི་འགྱུར་གནག་པའི་ཞལ་གཅིག་ཁྲོ། །དུས་གསུམ་རྣམ་དག་སྤྱན་གསུམ་འབར་ཞིང་གཟིར། །ལྗགས་འགྱུར་མཆེ་གཙིགས་དྲག་པོའི་ཧཱུཾ་སྒྲ་ཅན། །ཤངས་ནས་རླུང་
གཡོ་སྨ་ར་སྨིན་འཁྱོག་འཁྲུག །དབུ་སྐྲ་གྱེན་བརྫེས་ཐོད་སྐམ་རིགས་ལྔའི་མཚན། །སྤྲལ་པའི་ཁྱུང་དང་རིགས་བདག་ནོར་བུས་མཛེས། །འཕྲིན་ལས་བཞི་མཛད་ཕྱག་བཞིའི་དང་པོ་ན། །རྡོ་རྗེ་
གྲི་གུག་ལྷ་མིན་ཐོད་ཁྲག་འཛིན། །འོག་མ་རོ་ལངས་ལྕེ་ཡི་རལ་གྲི་དང༌། །སྐུ་གསུམ་རང་བཞིན་ཁ་ཊཾ་མཚོན་ཆ་བསྣམས། །རུས་པའི་རྒྱན་དྲུག་སྦྲལ་བརྒྱད་མཛེས་པར་འཁྲིལ། །ཁྲག་ཞག་
ཐིག་ལེ་ཟོ་རིས་མགོ་ཕྲེང་དང་། །གླང་ཆེན་ཞིང་ལྤགས་སྟག་གི་ཤམ་ཐབས་གསོལ། །སྦོམ་ཞིང་གསུས་འཕྱང་རགས་པའི་ཡན་ལག་ཅན། །བ་སྤུ་རྡོ་རྗེའི་ཚེར་ལྟར་གཟིངས་པ་ལས། །མཚོན་
ཆ་བསྐལ་པའི་མེ་ལྟར་ཁྲོ་ཚོགས་སྤྲོ། །ཞབས་གཉིས་རྒྱལ་པོ་རོལ་པས་དབང་ཕྱུག་དང་། །ཨུ་མ་བདུད་བཞི་བསྒྲལ་བའི་གདན་ལ་བཞུགས། །དེ་ཡི་པང་ན་ཡུམ་ཆེན་ཙཎྜི་ཀ །སྐུ་མདོག་ནག་

ཝཱ ༄༅། །མོ་དམར་ཟླུམ་སྤྱན་གསུམ་འབར། །ཞལ་གཅིག་མཆེ་གཙིགས་གྲི་གུག་ཐོད་ཁྲག་ཕྱག །སྐྲ་གྲོལ་གཅེར་མོ་ཐོད་སྦྲུལ་ཕྱག་རྒྱ་ལྔ། །འཆང་ཞིང་པདྨའི་གདན་གྱིས་
JTL
ཡབ་ལ་སྦྱོར། །དཔའ་བོ་མཁའ་འགྲོ་དྲེགས་པ་སྡེ་བརྒྱད་ཀུན། །ཟིལ་གྱིས་གནོན་ཅིང་དབང་མཛད་གནས་གསུམ་དུ། །ཨོཾ་ཨཱཿ ཧཱུཾ་མཚན་དེ་ཡི་འོད་འཕྲོ་འདུས། །ཆོས་ཀྱི་དབྱིངས་ནས་སྐུ་དང་
ཡེ་ཤེས་ལྔའི། །བདག་ཉིད་ཡེ་ཤེས་མགོན་པོ་སྤྱན་དྲངས་བྱོན། །ཛཿ ཧཱུྃ་བཾ་ཧོ་དམ་ཚིག་དབྱེར་མེད་བསྟིམ། །སླར་ཡང་འོད་བསྐལ་དབང་ལྷ་བདེ་གཤེགས་ལྔས། །བདུད་རྩིས་དབང་བསྐུར
ལུས་གང་དྲི་མ་དག །རང་རིག་བླ་མ་རིགས་ཀྱི་བདག་པོར་བཞུགས། །རང་ཉིད་ལྷ་ཡི་ཏིང་འཛིན་རྣམ་དག་གིས། །བརྟན་གཡོ་སྣོད་བཅུད་སྣང་བ་མ་ལུས་པ། །འདོད་པའི་ཡོན་ཏན་ལྔ་ཡི་རང་
བཞིན་ལ། །འཛིན་མེད་སྒྱུ་མ་ལྟ་བུར་ལོངས་སྤྱོད་པའི། །མཆོད་པའི་མཆོག་གིས་ཡོངས་སུ་མཉེས་བྱས་མཐར། །ཟིན་དང་མ་ཟིན་སྒྲ་ཡི་ཚོགས་ཐམས་ཅད། །བརྗོད་བྲལ་དབྱིངས་སུ་གྲོལ་བ་
༈ གཞོམ་མེད་ཀྱི། །སྐད་དུ་རྣམ་པར་དག་པས་བདག་ཉིད་ལ། །སྒྲ་བརྙན་ལྟ་བུའི་བསྟོད་པས་བསྟོད་བྱས་ནས། །ཐུགས་ཀར་ཧཱུཾ་མཐར་སྔགས་ཕྲེང་དམར་པོས་བསྐོར། །སླར་ཡང་ཡབ་ཡུམ་

གསང་བརྒྱུད་ཞལ་ནས་ཞལ། །ཐུགས་ཀར་འཁོར་དམིགས་འབུམ་ཕྲག་བཞི་རུ་བཟླས། ། ཨོཾ་བཛྲ་ཀ་ཝུ་ཝ་ཝ་པ་ཤཱ་ཡ་མ་ཧཱ་ཀཱ་ལ་ཡ་ཧཱུྃ་ཧཱུྃ་ཕཊ། མཐར་ནི་སྣོད་བཅུད་ཡུམ་དང་དེ་ཡང་རང༌།
དེ་ཧཱུཾནཱ་དའི་བར་དུ་བསྡུ་བ་དང་།དམིགས་མེད་ཏིང་འཛིན་ལ་བཞག་ཐུན་མཚམས་སུ། །མགོན་པོ་ཕྱག་གཉིས་ང་རྒྱལ་དགེ་བསྔོ་སོགས། །གཏོར་འབུལ་ཕྱི་སྒྲབ་ཇི་བཞིན་བྱ་བ་གཅེས།། ཡང་
མདུན་བསྐྱེད་དང་འབྲེལ་ན། བཟླས་པའི་བར་ཇི་བཞིན་སྔོན་དུ་སོང་ནས། ཕྱི་སྒྲུབ་བསྐྱེད་ཚོགས་ཇི་ལྟ་བ་བྱས། དངོས་གྲུབ་འབྱུང་བའི་རྒྱུད་ཀྱི་དགོངས་པས་བདག་མདུན་རྒྱུད་གཅིག་པ་བྱེད་དེ། དེ་ཡང༌། གྲུ་གསུམ་ཨེ་ཡི་དཀྱིལ་
འཁོར་ནང་། །པདྨ་ཉི་མའི་གདན་སྟེང་དུ། །རང་གི་ཐུགས་ཀ་ནས་བྱུང་བའི། ཧཱུཾ་ཡིག་མཐིང་ནག་ཡོངས་གྱུར་པ། །རྡོ་རྗེ་ནག་པོ་བྱ་རོག་མཚན།། སོགས་ནས་དཀྱུས་ལ་འཇུག བཟླས་པའི་དམིགས་
པ་དམ་ཚིག་གི་བཟླ་བ་བྱ། མདུན་བསྐྱེད་ཀྱི་ཐུགས་ཀར་ཡི་གེ་བདུན་པ་དང་དགུ་པ་གསལ། སྔགས་སྦྲེལ་ནས་བཟླའོ། །གཏོར་མ་བཏང་། མཐར་མདུན་བསྐྱེད་དམ་ཚིག་ཡེ་ཤེས་དབྱེར་མེད་རང་ལ་བསྡུ། བདག་ཉིད་ཉེར་བསྡུ་དམིགས་པ་གོང་
བཞིན་བྱའོ།། ༈ གསུམ་པ་གསང་བ་མགོན་པོ་བླ་མར་སྒྲུབ་པ་ཞེས་བྱ། སྒྲུབ་ཚུལ་གྲི་གུག་བརྩེགས་པའི་རྒྱུད་ཤིན་ཏུ་སྦས་པའི་ཚུལ་གྱིས་བསྟན་ཏེ། ཆུ་སྐྱེས་དབུས་སུ་རྡོ་རྗེ་ནི། །ས་བོན་འོད་འཕྲོས་མི་བཟད་པ། །ཉི་༔

༈ ༄༅། །ཟླ་དྲག་པོ་སྙིང་པོ་ལས། །རོལ་མཚོ་ཕྱོགས་གྱུར་གནས་པ་ཡི།། ཕྱག་བཞེད་ལྟར་སྔ་མ་བཞིན་ཉམས་སུ་བླངས་པའི་རིམ་པ་འདི་ཡིན་ཏེ། སྐྱབས་སེམས་ནས་གཙོ་བོ་བསྐྱེད་པ་གོང་བཞིན་ཨུ་ཇཱ
TL
མ་བདུད་བཞི་བསྒྲལ་བའི་གདན་ལ་བཞུགས། ཞེས་པ་དང་། དེ་ལྟར་གསལ་བའི་ནང་ངྷུ་ཏིའི་ལྟེ་བའི་པདྨར་དཔལ་འཁོར་ལོ་སྡོམ་པ་ལྷན་ཅིག་སྐྱེས་པ། དེའི་འོག་སོར་བཞིར་རང་འདྲ་བའི་དཔལ་ཡེ་ཤེས་ཀྱི
མགོན་པོ། གཡས་ཞེ་སྡང་གི་རྩལ་ལས་ཀྱི་མགོན་པོ་བྱ་རོག་གི་གདོང་ཅན།ྋ མཐིང་ནག་གྲི་ཐོད་བཟུང་བ། གཡོན་འདོད་ཆགས་ཀྱི་རྩལ་ཡུམ་དགའ་བྱེད་དབང་ཕྱུག་མ་ནག་མོ་ཞལ་གཅིག་ཕྱག་
415
བཞི་རལ་གྲི་མདའ་གཞུ་ཏྲི་ཤཱ་དགྲ་མགོ་འཆང་བ། ཐམས་ཅད་སྒྱ་མ་ལྟ་བུའི་སྐར་གྱུར། འཁོར་ལོ་སྡོམ་པའི་ཐུགས་ཀ་ནས་འོད་འཕྲོས། ཡེ་ཤེས་པ་བཀུག་གཉིས་མེད་དུ་བྱས། མགོན་པོའི་
ཐུགས་ཀར་པད་ཉི་ལ་ས་བོན་ཡི་གེ་བཅུ་བདུན་པས་བསྐོར་བ། ལྀགས་ལྡན་གྱི་ཐུགས་ཀར་ས་བོན་ལ་ཡི་གེ་དགུའི་ལྷག་པའི་བཅུ་ཕྲག་གཉིས་ཀྱིས་བསྐོར་བ། ཡུམ་གྱི་ཐུགས་ཀར་ས་བོན་ལ་ཡི་གེ་
༈ བརྒྱད་གཉིས་ཀྱིས་བསྐོར་བ་གསལ་བཏབ། ཞལ་མྱུར་བལྟའི་སྙིང་པོ། ཨོཾ་བཛྲ་ཀ་ཝུ་ཝ་ཝ་པ་ཤཱ་ཡ་མཧཱ་ཀཱ་ལ་ཡ་ཧཱུྃ་ཕཊ། ཅེས་བཟླ་བའི་དུས། སྔགས་ཕྲེང་དམར་པོ་གཡོན་དུ་འཁོར་བ། དེའི་འོད་

ཟེར་གྱིས་ཡེ་ཤེས་པ་དྲེགས་པ་ཕོ་རྒྱུད་མོ་རྒྱུད་རྣམས་སྤྱན་དྲངས་ནས་ལྷ་གསུམ་ལ་བསྟིམ་པ་དང༌། ཡང་འོད་ཟེར་འཕྲོས་པས་ཡེ་ཤེས་དང་འཇིག་རྟེན་གྱི་དྲེགས་པ་ཕོ་མོ་རྣམས་རང་རང་གི་ས་བོན་དུ་
བསྒྱུར༑ དེ་ཁབ་ལེན་གྱིས་ལྕགས་དྲང་བ་ལྟ་བུར་བསྡུས་ནས་རང་གི་ལྷ་གསུམ་གྱི་ཐུགས་ཀའི་སྔགས་ལ་བསྟིམ་ཞིང་སྔགས་ཕྲེང་དྲག་ཏུ་འཁོར་བར་བསམ། ཡང་འོད་ཟེར་གྱིས་རང་རང་གི་སྲོག་
སྙིང་ཐམས་ཅད་རང་ལུས་ཀྱི་ལྷའི་ས་བོན་སྔགས་ཕྲེང་ལ་ཐིམ་པས་དེ་དག་བྲན་དུ་ཁོལ་བར་བསམ་ཞིང་། བཟླས་པ་དྲག་ཏུ་བྱའོ། །ཏིང་འཛིན་གསལ་ཞིང་རྟོག་པ་གཞན་གྱི་རྗེས་སུ་མི་གཡེང་བ་དང༌། སྔགས་དག་པ་
རྣམས་གལ་ཆེ་སྐབས་འགར། མགོན་པོ་སྙིང།ཁར་བྱོན་ནས་གར་མཛད་ཅིང་། སྐུ་དང་འོད་དམར་པོ་སྤྲོས་པས། དུར་ཁྲོད་བརྒྱད་སོགས་ནས་ནག་པོ་འཁོར་བཅས་དབང་དུ་བྱས་ནས་བཀུག་དེ་ལ་ཐིམ་པརབསམ་ནས། ཨོྃ་བཛྲ་ཀ་ཝུ་ཝ་ཝ་པ་
ཤཱ་ཡ་མ་ཧཱ་ཀཱ་ལ་ཡ་ཨ་བེ་ཤ་ཡ་ཨཱཿ ཞེས་བཟླ། ཐུན་བསྡུ་བའི་ཚེ། བྱ་གདོང་དང་ཡུམ་ཡབ་ལ་ཐིམ། དེ་ཡང་དཔལ་འཁོར་ལོ་སྡོམ་པ་ལ་བསྟིམ། དེ་སྙིང་ཁར་བཞུགས་པའི་ཐུགས་ཀའི་ཧཱུཾ་
ལ་ཤེས་པ་གཏད་ནས་སེམས་བཟུང་། དེ་ནས་ལྷ་དེ་ཡས་མས་ནས་ཞུ་བ་སྙིང་ཁའི་ཧཱུཾ། ཧཱུྃ་གི་ཞབས་ཀྱུ་ཧ། དེ་མགོ་བོ། དེ་ཟླ་ཚེས། དེ་ཐིག་ལེ། དེ་ནཱ་ད། དེ་ཡང་རབ་ཏུ་ཕྲ་བ་རྡུལ་དང་

། བྲལ་བ་ཆོས་དབྱིངས་བདེ་བ་ཆེན་པོ་བསམ་གྱིས་མི་ཁྱབ་པ་ལ་འཇུག་པར་བྱའོ།། འདི་ནི་འཕྲིན་ལས་ཐམས་ཅད་ཐོགས་པ་མེད་པར་འགྲུབ་པར་བྱེད་པའི་མན་ངག་སྟེ་ཞིབ་པར་བླ་མའི་ཞལ་
དང་༑ རྗེ་ཕག་གྲུའི་སྐུ་རགས་མ་སོགས་ལས་རྟོགས་པར་བྱའོ། །ཆོས་སྐུ་འགྱུར་མེད་རང་བཞིན་ནག་པོ་ཆེ། །མངོན་དུ་བྱེདཔ་ཟུང་འཇུག་གསང་བའི་སྒོ། །མན་ངག་ཁྲིགས་སུ་བསྡེབས་པའི་དགེ་བ་རྣམས། །འགྲོ་ཀུན་བདུད་བཞིའི་གཡུལ་ལས་
རྒྱལ་ཕྱིར་བསྔོ། །དཔལ་ཡེ་ཤེས་ཀྱི་མགོན་པོ་ཕྱི་ནང་གསང་སྒྲུབ་ཀྱི་ཡི་གེ་འདི་ཡང་། རྡོ་རྗེ་ཐེག་པའི་རྣལ་འབྱོར་ལ་གཞོལ་བ་ཆོས་རྗེ་རྟ་ཚང་པས་བསྐལ་བ་དང་། སྔོན་ནས་བསྙེན་པའི་ཡི་གེ་བཀོད་པ་མང་ནའང་། ཕལ་ཆེར་གབ་སྦས་སུ་བཞུགས་
པས་ལག་ལེན་དུ་ཁྱེར་དཀའ་བ་བཅས། འདི་ཉིད་དོན་དུ་གཉེར་བ་གཞན་དག་ལའང་ཅུང་ཟད་ཕན་པར་སེམས་པས། རྒྱུད་འགྲེལ་དང༌། པཎ་གྲུབ་ཀྱི་ཡིག་སྣ་ཚད་མར་གྱུར་པ་དང་བསྟེན་ཅིང་མན་ངག་གིས་ཀྱང་བརྒྱན་ཏེ་ཁྱེར་བདེ་བར་བྱས་པ་འདི་
ཉིད༑ པཎ་གྲུབ་རྣམ་གཉིས་ཀྱི་དྲིན་ལས་འདི་ཉིད་ཀྱི་བསྒྲུབ་སྐོར་ལ་བློ་སྣ་ཅུང་ཟད་བྱེ་བ་འགྲོ་ཀུན་དགའ་བའི་མིང་ཅན་གྱིས་བྲིས་པ་ཕྱོགས་དུས་ཀུན་ལས་བི་ཛ་ཡནྟུ།། །།སརྦ་མངྒ་ལཾ།། །།
214(B)

BlankPage AsPerOriginalDocument
214(B)

༄༅། །དཔལ་མགོན་ཕྱག་བཞི་པའི་སྒྲུབ་ཡིག་གི་མཐའ་གཅོད་ངེས་པའི་དཔལ་གཏེར་ཞེས་པ་བཞུགས།།

༄༅། །བླ་མ་དང་དཔལ་མགོན་པོ་གཉིས་སུ་མེད་པ་ལ་ཕྱག་འཚལ་ལོ། །འདིར་དཔལ་མགོན་ཕྱག་བཞི་པའི་སྒྲུབ་ཡིག་གི་མཐའ་
གཅོད་ཅུང་ཟད་འགོད་པར་བྱའོ། །དེ་ལ་དཔལ་མགོན་པོའི་ཆོས་སྐོར་བོད་དུ་དར་བར་མཛད་པོ་ལོ་ཙཱ་བ་མཐའ་དད་པའི་ལུགས་མང་པོ་ལས། །འགྲན་གྱི་
དོ་མེད་དཔལ་ཆེན་པོ་རྒ་ལོའི་ལུགས་ཉིད་ཡིན་ཞིང་། དེ་ལ་ཡང་སློབ་མ་སོ་སོའི་ལུགས་ཀྱི་དབྱེ་བ་ལས། དང་པོ་ཐེལ་ལུགས་སུ་གྲགས་པ་ལ་ཡང་ཕག་216
གྲུས་རྒ་ལོའི་སློབ་མ་གཞན་ལ་གསན་པ་སོགས་ཡོད་མོད། དང་པོར་རྒ་ལོས་ཕག་གྲུ་རང་ལ་གནང་བའི་སྐོར་ནི། མན་ངག་ལ། ཀུན་མཁྱེན་ཆེན་པོའི་

རྗ
༄༅། །ཐོ་ཡིག་ཏུ་གསལ་བའི་ཕྱག་བཞི་པའི་སྒྲུབ་ཐབས་ཀླུ་སྒྲུབ་ཀྱིས་མཛད་པ་ནས། ལས་བརྒྱ་གབ་འབྱིན་དང་བཅས་པ་ཡན་ཆད་
ཡིན་ལ། འདི་ལ་ཀླུ་སྒྲུབ་ཀྱིས་མཛད་པའི་སྒྲུབ་ཐབས་ནི་ཕྱི་སྒྲུབ་སྟེ་མདུན་བསྐྱེད་གཙོ་རྐྱང༌། བྱ་རོག་ཅན་གྱི་ནང་སྒྲུབ་ཞེས་བྱ་བ་ཨཱརྻ་དེ་བས་མཛད་པ་
217དང་༑ གསུང་གི་སྙིང་པོའི་སྒྲུབ་ཐབས་ཞེས་པ་རྒ་ལོས་མཛད་པ་གཉིས་ཀར་ཚོགས་ཞིང་དུ་ལྷ་མོ་བརྒྱད་སྐོར་སོགས་ཡྀད་ཀྱང་དངོས་གཞིར་མདུན་བསྐྱེད་
གཙོ་རྐྱང་ངོ༌་། །འདི་གཉིས་ཀ་ནང་སྒྲུབ་བོ། །རྒ་ལོས་མཛད་པའི་མངོན་རྟོགས་ཚིགས་བཅད་ཚིག་ལྷུག་གཉིས་ཀྱི་བཀའ་སྡོད་ཅན་དུ་སྒྲུབ་པ་ཡོད་སྣང་བ་

མགོན་པོ་འདིར་མི་བཞུགས་མོད། དེ་ལྟར་ཡང་ཕྱི་སྒྲུབ་ཏུ་གཏོགས་པ་ཞིག་ཀ་ཡོད་དམ་སྙམ་ཏེ་བརྟག་པར་བྱའོ། །ཀུན་སེང་གིས་མཛད་པའི་རྗེས་གནང་ལ་མགོན་པོ་ཡབ་ཡུམ་ལྷ་མོ་བརྒྱད་སྐོར
ཞིག་གོ །གསང་སྒྲུབ་ནི་སྐུ་རགས་མའི་རྩ་བར་གྱུར་པ་གསང་བ་ཐུགས་ཀྱི་སྒྲབ་པ་ཞེས་བྱ་བ་བསྙེན་སྒྲུབ་ལས་གསུམ་ཀའི་རྩ་བར་གྱུར་པ་རྒ་ལོས་མཛད་པ་དེ་དང་། བསྙེན་སྒྲབ་ལས་སྦྱོར་སོ་སོའི
ཐོ་ཡིག་རྒ་ལོས་གསུང་བཞིན་ཕག་གྲུས་མཛད་པ་རྣམས་གསང་སྒྲུབ་ཏེ། འདིའི་བསྙེན་པ་ལ་རང་མགོན་པོ་གཙོ་རྐྱང་གི་རྩ་གསུམ་ལ་ལྷ་བཞི་སྒོམ་པ་ཡིན་ལ། བསྒྲུབ་པར་ནི་རང་མགོན་པོར་
གསལ་བའི་སྤྱི་མགྲིན་སྙིང་འཁོར་གསུམ་དུ་མགོན་པོ་དཀར་སེར་མཐིང་ག ཕྱི་མ་ལ་སྦྱོར་ཡུམ་དང་། འཁོར་ལས་མགོན། འབར་མ། སེང་གདོང༌།མཁའ་འགྲོ་བརྒྱད་རྣམས་
དང་༑ ལྟེ་འཁོར་ལ་བདེ་མཆོག་ལྷན་སྐྱེས་སྙིང་པོའི་རྣལ་འབྱོར་མ་བཞིས་བསྐོར་བ། གསང་གནས་ཆོས་འབྱུང་ནང་དབུ་མའི་སྣ་རྩེར་མགོན་པོ་དང་། གཡས་གཡོན་གཉིས་ཀྱི་རྩ་ལ་ལས་མགོན་
དང་ཡུམ་དམིགས་ལ། ངག་བཟླས་རླུང་སྦྱོར་དང་བཅས་པ་ཞིག་གོ །ལས་སྦྱོར་ནི་དམིགས་གཞི་དེ་ཉིད་ཀྱི་སྟེང་ནས་བསྒྲུབ་པར་བྱ་བ་ཡིན་ལ། ཡང་རྩ་གསུམ་ལྷ་བཞི་མ་ཙམ་གྱི་སྒོ་ནས་ཀྱང་
218

།རུང་བར་སེམས་ཏེ་དངོས་དོན་དམིགས་གནད་ཙམ་དང་དེ་ཡང་དྲག་པོའི་འཕྲིན་ལས་ཉིད་ཡིན་ལ། དམིགས་པ་གསལ་ཕྱིར་དམིགས་རྟེན་གྱི་འབེན་བཅའ་ན་ཡང་རུང་ཝཱ ༄༅།
k
བར་བཤད་དེ་དེ་རྣམས་གསང་སྒྲུབ་བོ། །དེ་ལ་ཕག་གྲུའི་སྐུ་རགས་མ་ཞེས་པ་ནི་ཐུགས་སྒྲུབ་རྩ་བ། ཐུགས་སྒྲུབ་ཀྱི་འཁོར་ལོར་གབ་པ་མངོན་ཕྱུང་བསྙེན་པའི་ཐོ་ཡིག བསྒྲུབ་པའི་ཐོ་
ཡིག ལས་སྦྱོར་ཐོ་ཡིག ཕག་གྲུའི་ཞུ་ལན་ཉི་ཤུ་ཐམ་པ་རྣམས་སོ། །ཐུགས་སྒྲུབ་རྩ་བའི་རྗེས་སུ་སྲོག་གནད་ཀྱི་ཞལ་གདམས་ཞེས་པ་ཞིག་སྣང་བའང་སྐུ་རགས་མར་གཏོགས་འདྲ་ཡང་སྐུ་
རགས་མའི་རྟགས་མ་ཐེབས་སྣང་ངོ་། །དེ་རྣམས་ཀྱི་ཕྱི་སྒྲབ་སྔགས། ཨོཾ་མཧཱ་ཀཱ་ལ་ཧཱུྃ་ཕཊ། ཅེས་པའོ། འདི་ལ་ཡི་གེ་བདུན་པ་ཅེས་བྱའོ། །ནང་སྒྲབ་ལ། ཨོྃ་བཛྲ་ཀ་ཝུ་ཝ་མ་ཧཱ་ཀཱ་ལ་ཡ་
ཧཱུྃ་ཧཱུྃ་ཕཊ། ཅེས་པ་སྟེ་འཕགས་པ་ལྷས་མཛད་པ་དང་གསུང་གི་སྙིང་པོའི་སྒྲུབ་ཐབས་གཉིས་ཀ་མཐུན་པར་དེ་ལྟར་ཡོད་ལ། གསུང་གི་སྙིང་པོའི་སྒྲབ་ཐབས་སུ་ཡང་སྔགས་འདི་ལས་བརྟགས་པ་
༈ ཡིན་ནམ་སྙམ་མོ། །དེ་དག་ལས་ཕྱི་སྒྲུབ་ཀྱི་མགོན་པོའི་ཕྱག་ན་བཻ་ཙ་དང༌། ནང་སྒྲུབ་གཉིས་ཀར་གྲི་གུག་ཡོད་པའི་ཁྱད་པར་ཡང་ཤེས་དགོས། གསང་སྒྲུབ་བསྙེན་སྔགས་བཅུ་བདུན་པ་

དང་༑ ཨོཾ་མཧཱ་ཀཱ་ལ་ཏྲག་ཤད་ཛཿ ཨོཾ་མཧཱ་ཀཱ་ལ་གུ་ཎ་ཧྲི་ད་ཧཱུཾ། ༀ་མ་ཧཱ་ཀཱ་ལ་སུ་ཏྲི་ཡ་མ་དུ་ཛཿ ཞེས་པ་དང༌། ཨོཾ་ཤྲཱི་ཡ་དེ་ཝི་ཀཱ་ལི་ཀཱ་ལི་མཧཱ་ཀཱ་ལི་ཧཱུཾ་བྷོ་ཛཿ ཞེས་པ་རྣམས་
ཏེ༑ སྔ་མ་ལ་ཡི་གེ་དགུས་ལྷག་པའི་བཅུ་ཕྲག་གཉིས་ཡོད་ཅིང་། ཕྱི་མ་ལ་ཡི་གེ་བརྒྱད་གཉིས་སོ། །བཅུ་བདུན་པ་ནི། ༀ་བཛྲ་ཀ་ཝུ་ཝ་ཝ་པ་ཤཱ་ཡ་མ་ཧཱ་ཀཱ་ལ་ཧཱུྃ་ཧཱུྃ་ཕཊ། ཞེས་པ་འདི་ཏེ་བ་
དང་ཛ་གཉིས་སོ་སོར་ཕྲལ་བའི་དབང་དུ་བྱས་པའོ། །སྒྲབ་པའི་སྐབས། ཨོཾ་བཛྲ་ཀ་ཝུ་ཝ་ཝ་པ་ཤཱ་ཡ། མ་ཧཱ་ཀཱ་ལཱ་ཡ་མ་མ་ཨཱ་ཡུ་པུཙྪིཾ་ཀུ་རུ་ཧོཿ ཞེས་པ་སྤྱི་འཁོར་ལ་དང༌། སྲོག་སྔགས་
ཤཾ་བུར། ཡཀྵ་རཏྣ་སིདྡྷི་ཕ་ལ་ཧཱུྃ་ཛཿབཏགས་པ་མགྲིན་པར་དང་། སྙིང་སྲོག་བཅུ་བདུན་པ་དང་བཅུ་དྲུག་པ་མང་དུ་བཟླ་ཞིང་། ཉེར་དགུ་པའང་ཅུང་ཟད་བཟླ། གསང་བར་བསྙེན་དུས་བཞིན་
བཟླ་བར་གསུངས་སོ། །གསང་སྒྲུབ་ཀྱི་འདི་དག་ཏུ་ཕྱག་མཚན་དང་པོ་ལ་དམིགས་བསལ་རྩ་གཞུང་འདི་དག་ན་མེད་དོ། །རྩ་མིས་མཛད་པའི་སྦྱོར་འཕྲེང་ནི་དེ་ཁོ་ན་ཉིད་ཀྱི་སྒྲུབ་པའོ། །རིགས་
བཞི་མགོན་པོ་སོགས་ཀྱང་ཁོངས་འདིར་ཡོད་དོ། །གནད་ཀྱི་ཆིངས་ནས། བྱ་ཁྱུང་སྒྲུབ་ཐབས་ཞལ་གདམས་དང་བཅས་པའི་བར་རྒ་ལོས་བླ་མ་ཨ་སེང་ལ་གནང་། དེ་ལ་ཕག་གྲུས་གསན་པ་ ླ་

།ཡིན་ལ། འདི་ལ་ཕྱི་ནང་གསང་གསུམ་གྱི་སྒྲབ་ཐབས་ཞལ་ཤེས་ཨ་སེང་གིས་མཛད་པར། རང་ལྷན་སྐྱེས་ཀྱི་མདུན་དུ་མགོན་པོ། གཡས་གཡོན་མདུན་དུ་ལས་0ཉྙ| ༄༅།
JTL
མགོན་གསུམ་བསྐྱེད། སྔགས་ཧེ་རུ་ཀ་དང་མགོན་པོའི་ཡིག་བདུན་དང་། ལས་མགོན་གྱི་སྔགས། ཡང་ན་རང་རྐྱང་དུ་སྒྲུབ་པར་རང་མགོན་པོ། སྤྱི་བོར་ལྷན་སྐྱེས། སྙིང་གར་ཡེ་ཤེས་
པ༑ ལྟེ་བའི་ཟུར་གསུམ་ལ་ལས་མགོན་གསུམ། སྔ་མ་ལ་སྒྲུབ་དུས་སུ་རྒྱལ་ཆེན་སྡེ་བཞི་དང་སྦྲེལ་ན་དཀྱིལ་འཁོར་གྱི་སྒོ་བཞིར་རྒྱལ་ཆེན་བཞི་བསྐྱེད། བསྙེན་སྔགས་ཤམ་དུ་དེ་དག་གི་སྔགས་
འདོགས༑ ཕྱི་མ་ལ་རྒྱལ་པོ་སྡེ་བཞི་བཀུག་ནས་རང་ལ་བསྟིམ། བཟླས་སྔགས་ཧེ་རུ་ཀའི་ཡི་གེ་བདུན་པ་དང་། བཅུ་པ་གཉིས་སྦྲེལ་ལ། ལས་མགོན་གྱི་སྔགས་ཐུན་མོང་བ་གསུམ་འདོགས་
པ་སྔར་བཞིན། ནང་བསྒྲབ་ལ་རང་ཉིད་དཀྱིལ་འཁོར་དབུས་སུ་མགོན་པོར་སྒོམ། པད་འདབ་བརྒྱད་ལ་མཁའ་འགྲོ་མ་བརྒྱད། སྔགས་ཧེ་རུ་ཀ་དང་མགོན་པོའི་བདུན་པ་གཉིས།: བཅུ་གསུམ་
༈ པ་སྦྲེལ། ཌཱ་ཀི་མ་བརྒྱ་དང་། ལས་མགོན་སྙིང་པོ་ཐུན་མོང་མ་ཡིན་པ་ཡང་ངོ་། །གསང་སྒྲབ་ལ། དཀྱིལ་འཁོར་གྱི་དབུས་སུ་མགོན་པོ་གོང་བཞིན་བསྐྱེད་པ་སྦྱོར་ཡུམ་ཕྱག་གཉིས་ཅན། ཌ་

ཀི་མ་བརྒྱད་ཀྱང་གོང་བཞིན། ལས་མགོན། རྩ་འཇིབ་མ། ཤ་ཟ་མ། ཁྲག་འཐུང་མ་བཅས་ཀྱང་ངོ་། །སྔགས་བདེ་མགོན་གྱི་བདུན་པ་གཉིས་དང༌།བཅོ་བརྒྱད་པ། ཡུམ་
སྔགས༑ འཁོར་ལྷ་མོ་བརྒྱད་སྔགས་སོགས་བཟླ་བའི་ཡུམ་སྔགས་དེ་ཁར་གསལ་ལོ། །འདི་དག་ན་ཐོ་ཙམ་ལས་མི་སྣང་ངོ་། །སྒྲུབ་ཐབས་གསེར་ཁུག་མ་ཞེས་པ་ཨ་སེང་གིས་མཛད་
པར༑ རང་ཉིད་མགོན་པོ་སྦྱོར་ཡུམ་བཅས། དེ་མདུན་རྩ་འཇིབ་མ། གཡས་སུ་བྱ་གདོང་། གཡོན་སེང་གདོང་ཅན་མ་བརྒྱད། གཞན་ནག་པོ་སྟོང་། ཤ་ཟ་འབུམ། མ་མོ་བྱེ་བ་དང་
བཅས་པ། སྔགས་ཨོཾ་བཛྲ་ཀ་ཝུ་ཝ་ཝ་པ་མ་ཧཱ་ཀཱ་ལ་ཡ་ཧཱུྃ་ཧཱུྃ་ཕཊ། ཅེས་པའོ། །འདི་ལ་གསང་སྒྲུབ་གསེརཁུག་མ་ཅེས་སྣང་བས་ཕྱིན་ནང་གིས་ཕྱེ་བའི་གསང་སྒྲུབ་ཡིན་པར་ངེས་སོ། །ཞལ་
མྱུར་ལྟའི་ཏིང་འཛིན་གྱི་ཞལ་གདམས་སམ། འཁོར་གཉིས་མ་ཞེས་པར། རང་སྐད་ཅིག་གིས་མགོན་པོ། རྩ་གསུམ་འཁོར་ལོ་བཞི། རྩ་གསུམ་ཡས་སྟེང་ལྷན་སྐྱེས་དང༌། མགོན་པོ་ཡབ་
ཡུམ༑ སྙིང་ཁར་ཕྱག་བཞི་པ་གསལ། མདུན་དུ་མགོན་པོ་བྱ་གདོང་གསུམ། ཌཱ་ཀི་བརྒྱད་སོགས་སྒོམ་ཞིང་སྔགས་བསྙེན་པ་དང་ལས་སྦྱོར་གྱི་སྔགས་ཚན་འགའ་རེ་བཟླ་བར་བཤད་པའི་གཙོ་༔

།ཆེར་གྱི་སྔགས་ནི་ཨོཾ་བཛྲ་ཀཱ་ཝུ་ཝ་པ་མ་ཧཱ་ཀཱ་ལ་ཡ་ཧཱུྃ་ཕཊ་ཞེས་པའོ། །གཏོར་མའི་དགྲ་བསད་སྐབས་རྒྱུན་གཏོར་གྱི་དམིགས་པར། མདུན་དུ་མགོན་པོའི་གཡས་སུ་
k
ལས་མགོན་གསུམ་ལ་ནག་པོ་སྟོང་གིས་བསྐོར་བ། རྒྱབ་ཏུ་ཤ་ཟ་དང་རོ་ལངས་ལ་ཤ་ཟ་འབུམ། གཡོན་དུ་ཙཎྜི་ཀ་ལ་མ་མོ་བྱེ་བ། མདུན་དུ་མཁའ་འགྲོ་དྲུག་ལ་མཁའ་འགྲོ་དཔག་མེད་ཀྱིས་
བསྐོར་བ་བཤད། བཙན་དུག་སྦྲགས་སྒྲབ་ཞེས་པར། བདག་ཉིད་མགོན་པོ། གཡོན་དུ་སྔགས་སྲུང་མཐིང་ནག་ལྕགས་སྤྱང་འཛིན་པ་བསྒོམ་པར་བཤད་དོ། །སྲིང་མོ་བཞི་སྐོར་ཞེས་
Ju
པར༑ མདུན་དུ་མགོན་པོ། ཕྱོགས་བཞི་རེ་ཏི་བཞི། སྔགས། ༀ་མཧཱ་ཀཱ་ལ་ཧ་ན་བཛྲ་ན་ཧཱུྃ་ཕཊ་སྭཱ་ཧཱ། ཨོཾ་ཨཾ་མཾ་ཏྲཾ་རཾ་ཧཱུྃ་ཕཊ་ཞེས་སོ། །ཨ་སེང་ལུགས་དེ་དག་ཕལ་ཆེར་མགོན་པོའི་
ཕྱག་གཡས་དང་པོར་གྲི་གུག་ཡོད་པ་ཤས་ཆེ་ལ་སྐབས་འདིར་བཻ་འབྲས་སྣང་ངོ་། །དེ་ལྟར་ཨ་སེང་ལུགས་ཀྱང་རྒ་ལོས་ཨ་སེང༌། དེ་ལ་ཕག་གྲུས་གསན་ནོ།། ༈ ཡང་ལོ་རྒྱུས་ཞིང་
༈སྐྱོང་ལྷ་ལྔའི་སྒྲུབ་ཐབས་བཅས་ནས། ཁ་ཊཱཾ་གས་སྐུ་གསུང་ཐུགས་ཡེ་ཤེས་ལམ་བྱེད་བར་གསལ་སྟོང་ལུགས་ཏེ། རྒ་ལོས་དེ་ལ་དང་དེས་ཕག་གྲུ་ལའོ། །འདིའི་སྐོར་ལ་ཞིང་སྐྱོང་ལྷ་ལྔའི་སྒྲུབ་བློ

ཐབས་ཞེས་པ་འདིར། མདུན་བསྐྱེད་མགོན་པོ་ཕྱག་དང་པོ་བཻ་འབྲས་འཛིན་པ། གཡས་སུ་བྱ་གདོང་། སྔགས། ཨོཾ་བཛྲ་ཀ་ཝུ་པ་མ་ཧཱ་ཀཱ་ལ་ཡ་ཧཱུྃ་ཕཊ་ཞེས་པ་པར་དང་། བསྒྲུབ་
ནག་པོ་ཕྱག་བཞི་པ་ཅན་གྱི་གཟུགས་བཞིན་འཛིན་པ་ལ་བྱ་བ་སོགས་བཤད་པས་ཞིང་སྐྱོང་ལྷ་ལྔ་ཡང་སྒྲབ་དུས་ལ་དགོངས་སམ་བརྟག འདི་རྡོ་སྐའི་ཐུགས་ཁ་ནས་རྒ་ལོས་སྤྱན་དྲངས་པས་རྡོ་སྐ་མའི་
སྒྲབཐབས་ཟེར་རོ།། ༈ ཚལ་ལུགས་ལ། རྗེས་གནང་དང་དབང་ཆོག་རིན་ཆེན་འཕྲེང་བར་འདྲ་ནས། སྒྲུབ་ཐབས་རྒྱས་པ་ཞང་གདན་ས་པའི་ཟིན་བྲིས་ཀྱི་བར་ཏེ་རྒ་ལོས་ཞང་ལ་བསྩལ་
བ་ཡིན་ལ། དེར་མི་ཐེ་བའི་གོང་དུ་ཐེལ་ལུགས་ལ་སོང་བའི་མགོན་པོའི་ཕྱི་སྒྲུབ་ཀླུ་སྒྲུབ་དང་ནང་སྒྲུབ་ཨཱརྻ་དེ་བས་མཛད་པ་གཉིས་ཀྱང་ཚལ་ལུགས་ལ་ཡོད་དགོས་པར་མངོན་ཏེ། ཐོ་ཡིག་ཏུ་
ཚལ་ལུགས་ལ་གཞུང་དང་པོ་གཉིས་མ་གཏོགས་མེད་པས་ཀྱང་ཡིན། སྟེང་པ་ལུགས་ལའང་གཞུང་དང་པོ་གཉིས་ལས་སྦྱོར་གྱི་གཞུང་གཉིས་ཡོད། གཞན་མེད་ཅེས་དང་། གསན་ཡིག་ཏུའང་
འདི་རྣམས་ལས་རྒྱ་གཞུང་དང་པོ་གཉིས་མངོན་རྟོགས་ཚིག་བཅད་ལྷུག་གཉིས་མ་གཏོགས་གཞན་ལ་མེད་པས་ཕག་གྲུ་ལུགས་ཐུན་མོང་མ་ཡིན་པའོ། །ཞེས་གསུངས་པས་སོ་སྙམ་མོ། །ཚལ་✖

ཨཱ |༄༅། །ལུགས་ཀྱི་རྗེས་གནང་ལ་སྒེར་དུ་མངོན་རྟོགས་མི་སྣང་ཞིང༌། དྲིལ་བུ་པས་མཛད་པར་གྲགས་པའི་རིན་ཆེན་འཕྲེང་འདྲར་དངོས་བསྟན་མདུན་བསྐྱེད་མགོན་པོ་ཡབ་
ཡུམ༑ ལྷ་མོ་བརྒྱད་སྐོར། གསང་བ་གསུང་གི་སྒྲུབ་ཐབས་ལ། མགོན་པོ་ལ་ལྷ་མོ་བརྒྱད་སྐོར། འདི་ལ་ཡུམ་མེད་ཅིང༌། བདག་ཉིད་མགོན་པོར་བསྐྱེད་པ་ཡིན་འདྲའོ། །ཕྱག་དང་པོ་གྲི་
གུག་གོ །སྔགས་ནི། ཨོཾ་བཛྲ་ཀཱ་ཝུ་ཝ་མ་ཧཱ་ཀཱ་ལ་ཡ་ཧཱུྃ་ཧཱུྃ་ཕཊ། ཞེས་དང༌། ལྷ་མོ་རྣམས་སོ་སོ་ལ་སྔགས་རེ་ཡོད་དོ། །ནག་པོ་སྤྱོད་པས་མཛད་པའི་མཁའ་འགྲོ་བརྒྱད་སྐོར་གྱི་ལས་
ཚོགས་ལ་ཡང་ཡུམ་མེད་ཅིང་མདུན་བསྐྱེད་དོ། །ལས་ཀྱི་ནག་པོ་གསང་བའི་སྒྲབ་ཐབས་ཞེས་པ་ནི་བྱ་གདོང་གིའོ། །འདི་ན་མར་བྱ་གདོང་གི་སྒྲབ་ཐབས་ཐོ་རེ་ཡོད་ཅིང༌། །བྱ་གདོང་སྡེ་གསུམ་
སོ་སོར་སྒྲུབ་ཐབས་ཀྱང་ཡོད་དོ། །ཞང་རིན་པོ་ཆེའི་གོང་ཁུག་མ་དབོན་དར་མ་གཞོན་ནུ་ལ་གདམས་པ་ཞེས་བྱ་བར། དབུས་སུ་མགོན་པོ་སྦྱོར་ཡུམ་བཅས་འཁོར་གདོང་ཅན་གསུམ། ཡུམ་
༈ མཁའ་འགྲོ་མ་བཞི། གྲི་གུག་ཅན། རེ་མ་ཏི་བོང་ཞོན་ཕྱག་གཉིས་མ། ལྷ་མོ་བརྒྱད། རྒྱལ་ཆེན་བཞི་དང་ཕྱོགས་སྐྱོང་བཅུ་ཡང་ཡོད་ཅིང་། རྟེན་དཀྱིལ་འཁོར་ལ་རི་རབ་སྟེང་སྲུང་འཁོར་ནང་༔

རིན་པོ་ཆེ་དང་བཅུད་ཀྱི་གཞལ་ཡས་ཁང་གཉིས་རིམ་སོགས་འབྱུང་། སྔགས་ནི་མགོན་པོའི་ཡིག་བདུན་དང་། ཨོྃ་བཛྲ་མཧཱ་ཀཱ་ལ་ཡ་ཧཱུྃ་ཧཱུྃ་ཕཊ། དང༌། ཨོཾ་བཛྲ་ཀཱ་ཝུ་ཝ་མཧཱ་ཀཱ་ལ་ཡ་ཧུཾ་
ཕཊ༑ ཅེས་པ་གཙོ་སྔགས་ཡིན་ལ། འཁོར་སྔགས་མང་དུ་ཡོད་དོ། །འདིའི་དཀྱིལ་འཁོར་བཅའ་བཞིའི་སྐབས་དཀྱིལ་འཁོར་རྡུལ་ཚོན་དུ་བྱས་ནས་གྲུ་བཞི་སྒོ་བཞི་རྟ་བབས་དང་བཅས་
པ༑ དབུས་ཨེ་གྲུ་གསུམ་གཉིས་བརྩེགས་མཐིང་ནག་ལ་རྡོ་རྗེ་གྲི་གུག་ཉི་མ་ལ་གནས་པ་ཞེས་འབྱུང་། ཞང་གི་གདན་ས་པའི་ཟིན་བྲིས་སུ། བསྙེན་པར་མདུན་དུ་མགོན་པོ་གཙོ་རྐྱང་། སྔགས་
བདེ་མགོན་སོ་སོའི་ཡིག་བདུན་སྦྲེལ་མ། སྒྲུབ་པ་ལ་རང་ཉིད་མགོན་པོ། མདུན་དུ་བྱ་གདོང་གསུམ། སྔགས། ཨོཾ་བཛྲ་མཧཱ་ཀཱ་ལ་ཧཱུྃ་ཧཱུྃ་ཕཊ། ཅེས་པ་དང་། ལས་མགོན་གྱི་སྔགས་ཚན་
ནོ༑ །སྒྲུབ་ཆེན་ལ་ལྷ་ཚོགས་སོགས་དེ་ལས་གསལ་ཁ་གཞན་མེད་དེ། དེ་ལྟར་གསུམ་ནི་ཕྱི་སྒྲུབ་བོ། །ནང་སྒྲུབ་འཁོར་ལྷ་མོ་བརྒྱད་ལྡན། སྔགས། ཨོཾ་བཛྲ་ཀཱ་ཝུ་ཝ་མ་ཧཱ་ཀཱ་ལ་ཡ་ཧཱུྃ་ཧཱུྃ་
ཕཊ༑ ཅེས་སོ། །གསང་སྒྲུབ་ལ་ཡུམ་ཙཎྜི་ཀ་དང་ཞལ་སྦྱོར། །ལས་མགོན་གྱི་ཡུམ་ཙ་འཇིབ་མ་དང་ཤ་ཟ་མ་གཉིས་ཀྱང་བསམ་པར་བཤད། མཁའ་གསང་བྱིན་རླབས་ཀྱང་འབྱུང་༔

ཞཱ| ༄ ༅། །ངོ༌། གོང་དུ་ཨ་སེང་དང༌། གསལ་སྟོང་ལུགས་ཀྱི་བར་དུ་བླ་མ་སོགས་པའི་ལུགས་ཡོད་པ་ནི། ཕྱི་གནད་མགོན་པོ་འཇིག་རྟེན་པར་སྒྲུབ་པ་ནས། གསང་བ་
སྲོག་གི་སྒྲུབ་པའི་བར་ཏེ། འདི་ལ་ཕྱི་གནད་མགོན་པོ་འཇིག་རྟེན་པར་སྒྲུབ་པ་དང༌། སྡེ་བརྒྱད་དང་སྡོངས་ནས་ལས་བཀོལ་བསྐུལ་བྱང་གསུམ་ཡོད་འདུག་ཀྱང་དེ་དག་གི་དཔེ་མ་བརྙེད་
པས༑ དང་པོ་དེའི་བཀོད་པ་མ་འཚལ་ཞིང༌། ནང་གནད་ཞིང་སྐྱོང་དུ་སྒྲུབ་པ་ལ་མགོན་པོ་མདུན་བསྐྱེད་ཕྱག་དང་པོ་བཻ་ཏ་འཛིན་པ། འདི་ལས་མགོན་བཞི་སྐོར་ཡིན་པ་ཐོ་ཡིག་ཏུ་བཤད་
མོད༑ སྒྲུབ་ཐབས་རང་དུ་དེ་ཙམ་གསལ་པོ་མེད་པ་འདྲ་སྟེ་ཀླུ་སྒྲུབ་ཀྱིས་ནཱལནྡའི་རྡོ་སྐུ་རྩར་མཛད་པའོ། །འོན་ཀྱང་དེའི་སྤྱི་དོན་དུ་བྱ་གདོང་བཞི་སྐོར་བཤད་པ་ནི་ཤར་དུ་བྱ་གདོང་སྔོན་པོ། ལྷོར
སེར་པོ། ྋནུབ་དམར་པོ། བྱང་དུ་ལྗང་ཁུའོ། སྔགས་ཨོཾ་བཛྲ་ཛྙཱ་ན་ནཱ་ཐ་ཤྲཱི་མ་ཧཱ་ཀཱ་ལ་ཧཱུྃ་ཧཱུྃ་ཕཊ། ཨོཾ་བཛྲ་རཀྵ་མ་ཧཱ་ཀཱ་ལ་ཧཱུྃ་ཧཱུྃཧཱུཾ་ཕཊ། ཨོྃ་བཛྲ་ཀ་ཝུ་པ་མཧཱ་ཀཱ་ལ་ཧཱུྃ་ཧཱུྃ་ཕཊ། ཅེས་པ་
༈རྣམས་སོ། །འདིའི་བར་བུ་གསུམ་སྐོར་དང༌། གསང་གནད་བར་འདིར་རྣམ་སྲས་སྒྲུབ་ཐབས་ཞིག་བེ་བུམ་དུ་ཚུད་འདུག་ཀྱང་། ཐེམ་བྱང་དུ་མི་སྣང་ལ། གཤམ་དུ་སྟེང་ལོས་ཞེས་པའི་མཚན་ ི

ཞིག་ཀྱང་འདུག་པས་འདི་སྐོར་མིན་འདྲའོ། །གསང་གནད་མགོན་པོ་ཡེ་ཤེས་པར་སྒྲུབ་པ་ལ། མགོན་པོ་ཡབ་ཡུམ། ལས་མགོན་གསུམ། ལས་བྱེད་བདུད་གིང༌། མ་མོ་
གསུམ༑ གསང་བའི་ཡུམ་ཙམ་བཤད་པར་མཆན་གྱིས། བད་བདུད་མགོན་གིང་རྒྱལ་ཆེན་བཞི། །མ་མོ་གསུམ་ལ་མཁའ་འགྲོ་བཞི། །རེ་མ་ཏི། མཁའ་འགྲོ་བརྒྱད། གསང་ཡུམ་ལས་
མགོན་གྱི་ཡུམ་དུ་བཤད་པ་ཙམ་སྣང་། འདི་སློབ་དཔོན་ཨ་ཝ་ངྷ་ཏི་པས་མཛད་པ་ཡིན་ཞིང༌། ཁ་ཅིག་འདི་སྐ་རགས་མའི་རྩ་བ་ཡིན་ཟེར་བ་ནི་མ་གོ་བ་ཡིན་གསུངས། སྔགས་ཀྱང་གཞུང་རང་ན་
དམིགས་ཀྱིས་མ་གསལ་ལོ། །དེ་རྣམས་རྒ་ལོས་བླ་མ་སོག་པ་ལ་གནང་ཞིང་དེས་ཕག་གྲུ་ལའོ། །ཚལ་ལུགས་ཞང་གི་གདན་ས་པའི་ཟིན་བྲིས་རྗེས་སུ་ཕག་ཚལ་གཉིས་ཀ་ལ་ཡོད་པ་གསང་བ་
གསུམ་སྒྲུབ། དབང་ཆོག རྐང་བརྒྱད་རྣམས་ཏེ། འདིའི་གསང་བ་གསུམ་གྱི་སྒྲུབ་པ་ནི་ནག་པོ་སྤྱོད་པས་མཛད་པ་ཡིན་ལ། འདི་ལ་མགོན་པོ་སྦྱོར་ཡུམ་བཅས་པ། མགོན་པོའི་ཕྱག་དང་པོ་
གྲི་གུག མཁའ་འགྲོ་མ་བཞི་རྣམས་ཡོད། སྔགས་ༀ་མཧཱ་ཀཱ་ལ་ཡ་ཧཱུྃ་ཧཱུྃ་ཕཊ་དང༌། གཞན་གཙོ་སྔགས་ཁྱད་པར་བ་སྔགས་རིང་གཉིས་ཡོད་ཅིང་འཁོར་སྔགས་ཀྱང་ཡོད། མཚམས་སུ་ཐོད་

།པ་བདུད་རྩིས་བཀང་བ་དང་རྡོ་རྗེ་པདྨ་བྱིན་རླབས་སོགས་བཤད། དཀྱིལ་འཁོར་གྱི་ཆོ་ག་རིན་ཆེན་འཕྲེང་བ་ཞེས་པ་རིན་ཆེན་འབྱུང་གནས་སྦས་པས་མཛད་པ་
15/1/01
འདིར༑ སྐུ་གསུང་ཐུགས་འཁོར་གསུམ་དང་། མཁའ་འགྲོ་བཞི། བུམ་ཐོད། རིགས་གསུམ་མགོན་པོ་ལས་མགོན་བཞི། བཀའ་བརྒྱད། སྒོ་མཚམས་མ། རྡོ་རྗེ་ཕོ་ཉ་མོ་རྣམས། ལྷ་
མོ་བཞི། སྡེ་བརྒྱད་ཕྱོགས་སྐྱོང་རྣམས་གསལ་པོར་བསྟན་པས་མགོན་པོ་ལྷ་མང་གི་ཁུངས་སུ་ཆེས་བཟང་བ་ཡིན་ནོ། །དབང་ཆོག་འདིའི་གཤམ་དུ། དཔལ་ལྡན་དྲིལ་བུ་ཞབས་ཀྱི་བཀའ་དྲིན་
ལས༑ །རྙེད་པའི་ལམ་འདིས་འགྲོ་རྣམས་མཆོག་ཐོབ་ཤོག །ཅེས་འབྱུང་བ་ཡང་རོ་དང་ལྡན་པའི་ཚིག་ཏུ་ངེས་སོ།། ༈ ལྕོག་རོ་ལུགས་ལ། སུམ་དྲིལ་རྒྱན་ཅན་ཞེས་བྱ་བའི་གསང་སྒྲུབ
ཨཱརྻ་དེ་བས་མཛད་པར་བདག་ཉིད་མགོན་པོ་འཁོར་ལྷ་མོ་བརྒྱད་ལྡན་ནམ། ནག་པོ་བརྒྱད་ལྡན་ནོ། །སྔགས་དངོས། ༀ་མཧཱ་ཀཱ་ལ་ཡ་ཧཱུྃ་ཧཱུྃ་ཕཊ། ཞེས་པ་འདི་སྣང་ལ། སྤྱིར་གསུམ་དྲིལ་
༈ རྒྱན་ཅན་ཞེས་པ་སྔགས་ལ་དགོངས་པ་ཡིན་འདྲ་སྟེ། སྔགས་ནི་གསུམ་དྲིལ་རྒྱན་ཅན་ཏེ། །ཞེས་འབྱུང་བས་སོ། །གོང་བཀོད་སྔགས་གཤམ་དུ་ཟླ་རྒྱུ་ནི་ཚེག་བར་བཞི་བཅུ་ཞེ་གསུམ་པ། ཌཱ་ཀི་

ཀུན་གྱི་སྨོད་སྔགས་འདི། །ཞེས་གསུངས་པའི་སྔགས་དེ་ཡིན་ལ། འདི་ལ་རཀྟ་ཞེས་བྱ་བ་གཉིས་སྣང་བའི་རཀ་དང་ཏའི་བར་དུ་ཚེག་བྱས་ན་དེ་ལྟར་འགྲིག་པ་འདྲ་ཞིག་སྣང་སྙམ་མོ། །ལྷ་ཡང་
རྒ་ལོས་མཛད་པའི་དེའི་སྒྲུབ་ཐབས་སུ། རང་མགོན་པོ་ཕྱག་བཞི་པ། ཕྱོགས་མཚམས་བཞིར་ཕྱག་བཞི་པ་བརྒྱད། ཡང་ན་ནག་མོ་གྲི་ཐོད་ཅན་བརྒྱད་བསྐྱེད་པར་བཤད།། ༈ གཡོར་
པོའི་ལུགས་ལ་མགོན་པོ་གཙོ་རྐྱང༌།། ༈ སླངས་ལུགས་ལ་མགོན་པོ་ཡིད་བཞིན་ནོར་བུའི་སྒྲུབ་ཐབས་ཞེས་པ་སློབ་དཔོན་ཡེ་ཤེས་སྤྱན་བཟང་པོས་མཛད་པ་སྟེ། འདི་ལ་མདུན་དུ་མགོན་
པོ༑ གཡས་སུ་ལས་མགོན། གཡོན་དུ་ལྷ་མོ་ཕྱག་བཞི་མ། དེའི་ཕྱོགས་བཞིར་ལྷ་མོ་བཞི་རྣམས།། ༈ ལྷོ་པ་སྤྲེའུ་ཆར་འབེབས་ཀྱི་ལུགས་ལ་མགོན་དམར་རྐང་གླིང་མ་སྟེ། འདི་ལ་
ཕྱོགས་བཞིར་བདུད་བཙན་གནོད་སྦྱིན་གིང་གི་བྱ་གདོང་བཞི་དམར་པོ། མདུན་དུ་ཨེ་ཀ་ཛ་ཊི་དམར་པོ་ཕྱག་བཞི་མ་བོང་བུ་ཆིབས་པ། ནང་ཐུགས་སྒྲུབ་ཏུ་སྒྲུབ་ན་རྩ་གསུམ་གྱི་དབུས་མར་མགོན་
དམར་ཡབ་ཡུམ། གཡས་བྱ་གདོང༌། གཡོན་སེང་གདོང་ཡུམ་བཅས་དམར་པོ་བསྐྱེད་པར་བཤད། སྔགས་སྤྱི་དང་མི་འདྲའོ།། ༈ སྲེགས་བན་ལུགས་ལ། ཁྲག་འཇིབ་མའི་རྒྱ་༔

༄༅ །གཞུང་དུ་ནི། རང་མགོན་པོ་བྱ་རོག་མར་བསྐྱེད་པ་ཙམ་ལས་གསལ་ཁ་མེད། ལས་རིམ་དུ་ནི་རང་མགོན་པོ། དཀྱིལ་འཁོར་གྲུ་གསུམ་དུ་ལས་མགོན་
གསུམ༑ ལིང་གའི་སྟེང་ཁྲག་འཇིབ་མ་ཀངྐའི་གདོང་ཅན་བསྐྱེད་པ་སོགས་ཡོད། འདིའི་སྔགས་ལའང་གསུམ་དྲིལ་རྒྱན་ཅན་ཉིད་ཡོད་ཅིང༌། ལྕོག་རོ་ལུགས་ཀྱི་དེ་དང་མི་མཐུན་པ་ཆེར་
མེད༑ འོན་ཀྱང་འདིར་ཚེག་བར་ལྔ་བཅུ་ལྔ་པ། མཁའ་འགྲོ་ཀུན་གྱི་ཡང་སྙིང་ཡིན་ཞེས་པ་ཡོད་ཅིང་། གོང་མ་ལ་ཚེག་བར་ཞེ་གསུམ་པར་བཤད་ཀྱང༌། དགྲ་བོའི་སྙིང་ལ་ཞེས་དང་ཆེ་གེ་མོའི་
སྙིང་ལ་ཞེས་པའི་ཁྱད་པར་ལྟར་དུ་ཡང་ཟད་ལ། གསུམ་དྲིལ་ནི་འབོད་རྦད་བསད་གསུམ་དྲིལ་དོན་གྱིས་ཡིན་འདྲ་ཞིང་། རྒྱན་ནི་གོང་དུ་མགོན་པོ་ཉིད་ཀྱི་སྙིང་པོ་སྣང་བ་དེ་ཡིན་ནམ་འོན་ཏེ་བརྟག་
གོ༑ ༈ སྟེང་ལོ་ལུགས་ལ་ཕྱི་སྒྲབ། མགོན་པོ་མདུན་བསྐྱེད། སྔགས་ཨཾ་མཧཱ་ཀཱ་ལ་ཡ་ཧཱུྃ་ཕཊ། ཅེས་པའོ། །ནང་སྒྲབ་ལ། མདུན་དུ་མགོན་པོ། སྔགས། ཨོྃ་བཛྲ་ཀ་ཝུ་ཝ་མ་ཧཱ་
༈ཀཱ་ལ་ཧཱུྃ་ཧཱུྃ་ཕཊ། ཅེས་པའོ། །དེ་ལས་ཕྱི་སྒྲུབ་དང་ནང་སྒྲུབ་ཨཱརྻ་དེ་བས་མཛད་པ་ཐོ་ཡིག་ཏུ་མན་ངག་ཀུན་གྱི་དང་པོར་བྱུང་བ་དེ་དག་ལ་བརྟེན་པའོ། །གསང་སྒྲུབ་ལ་རང་མགོན་པོ་ཕྱི་སྒྲུབ་

ལྟར༑ མདུན་དུ་གཞལ་ཡས་ཁང་གྲུ་གསུམ་ལ་བྱ་གདོང་བསྐྱེད་པར་བཤད། འདིའི་སྐབས་བཞི་སྙིང་དྲིལ་བའི་སྔགས་ཀྱང་བཤད་དོ། །དེའི་ཉེ་བསྙེན་གྱི་མངོན་རྟོགས་སུ་ཡང་བདག་མདུན་
གཉིས་ཡོད། ཡང་སྒྲུབ་ཐབས་རྒྱ་མཚོའི་གཤམ་ན་ཡོད་པའི་ཕྱག་བཞི་པའི་སྒྲུབ་ཐབས་སུ་མགོན་པོ་གཙོ་རྐྱང་། འདིའི་ཕྱག་མཚན་ལ། གཡས་པ་རལ་གྲི་དང་ཞུར་པ་སྤ་ལི་ཐོགས་པ་ཞེས་
འབྱུང་བ་གྲི་གུག་ཡིན་ནམ་བརྟག སྔགས་ཨོཾ་ཨཾ་མཾ་ཧཾ་རཾ་ཧཱུྃ་ཕཊ་སྭཱ་ཧཱ་ཞེས་པའོ། །ཕྱག་གཉིས་པའི་སྒྲུབ་ཐབས་སྣང་བ་འདི་ཧཱུཾ་མཛད་དུ་ངེས། སྔགས། ཨོཾ་བཛྲ་མཧཱ་ཀཱ་ལ་ཡ་ཧཱུྃ་ཧཱུྃ་ཕཊ་ཅེས་
སོ༑ །ནག་པོ་ཆེན་པོ་ཡབ་སྲས་ཀྱི་ལས་བྱང་ལ། མདུན་དུ་ཕྱག་བཞི་པ་འཁོར་བཅས་ཆོ་ག་བཞིན་བསྐྱེད་པ་ཙམ་ལས་མ་བཤད། རྣམ་སྲས་ཀྱི་སྒྲུབ་གཏོར་ཆོ་ག་སོགས་ཀྱང་འདིར་ཡོད་
ཅིང་༑ དེའི་རྣམ་སྲས་ལ་ཞི་དྲག་གཉིས་ཡོད་པའི་དྲག་སྒྲུབ་ཀྱང་མཐུར་སྒྲུབ་པའི་དོན་ཡིན་པ་ཙམ་ལས་ཞལ་ཕྱག་སོགས་ཞི་བ་ལས་ཁྱད་པར་གྱི་དམིགས་བསལ་ཆེར་རང་མེད་པ་འདྲའོ། །འདི་
དག་མཛད་པོ་ཛ་ཡ་དེ་ཝའམ་དེ་ཝ་ཀ་ར་ཡིན། གཏོར་ཆོག་རྒྱས་པ་ཙ་མིས་སོ། །འདི་རྗེས་རྟ་བདག་སོ་སོའི་དགོས་སྒྲུབ་ཡོད་པ་ཨ་བྷ་ཡས་མཛད། འདི་མཚམས་དཀར་ཆག་ཏུ་ལྗང་སྔོན་གྱི་ ྤ

| ༄༅། །སྒྲུབ་ཐབས་ཡོད་པར་བཤད་ཀྱང་བེ་བུམ་དུ་མ་བྱུང་བ་དོན་རྣམ་སྲས་ལྗང་སྔོན་ཡིན་འདྲ་ཞིང་། གོང་གི་བླ་མ་སོག་པའི་ལུགས་ཀྱི་ནང་དུ་འདྲེས་པའི་རྣམ་སྲས་སྒྲུབ་
L
ཐབས་རྣམ་སྲས་ལྗང་ཁུ་བེ་ཅོན་དང་ནེའུ་ལེ་བསྣམས་པ་ཞིག་བསྐྱེད་པར་བཤད་པས་འདི་དང་གཉིས་ཡར་མར་འཆུགས་པར་ངེས་སོ། །འདིའི་རྗེས་གིང་དང་རྡོར་ལེགས་དུར་ཁྲོད་མའི་སྒྲུབ་ཐབས་
སོགས་ཡོད་པའི་དུར་ཁྲོད་མ་ནི་ངན་ནེ་མ་ཡིན་པར་སྣང་། ཕོ་སྐོར་ཁྲག་ཐུང་ནག་པོས་མཛད་པར་རང་མགོན་པོ། འཁོར་སྲོག་བདག་མོན་པ་རྡོར་ལེགས་བཙན་འགོང་རྣམས། སྔགས།
བཛྲ་མཧཱ་ཀཱ་ལ་ཡ་ཧཱུྃ་ཕཊ་ཅེས་དང་འཁོར་སྔགས་སྣང་། ཡང་ནག་པོ་ཆེན་པོའི་སྒྲུབ་ཐབས་བྱང་བཟང་གིས་མཛད་པར་ཕྱག་བཞི་པར་མཁའ་འགྲོས་སྐོར་བ་སྣང་ཏེ་འདི་ཡུམ་སྐོར་རོ། །འདིའི
སྔགས༑ ཨོཾ་ཤྲཱི་བཛྲ་མཧཱ་ཀཱ་ལ་ཧཱུྃ་ཧཱུྃ་ཕཊ། ༀ་མཧཱ་ཀཱ་ལ་ཧཱུྃ་ཕཊ་ཅེས་དང་ཤཱ་ན་ཡུམ་སྔགས་ཤམ་བུ་ཅན་སོགས་སྣང་། ར་ཐོད་སྐོར་ནི་ལས་མགོན་དང་འབྲེལ་ཕུལ་ཆེ་བར་སྣང་ལ། འདིའི་
༈ གོ་རིམ་ཐེམ་བྱང་དང་བེ་བུམ་གཉིས་གོ་རིམ་མི་འགྲིག་སྣང་བ་བུམ་དུ་འཁྲུགས་པར་ངེས། དམར་པོ་དགྲ་ཟོར་སྐོར་ལ་རང་ཉིད་ཕྱག་བཞི་པ། མདུན་དུ་དམར་པོ་དགྲ་ཟོར་སྒོམ་པར་བཤད་པ་ནི་བྱ་

གདོང་ཉིད་དེ་སྐུ་མདོག་དམར་ནག་ཆུ་སྲིན་རྒྱལ་མཚན་དང་ལྕགས་སྤྱང་འཛིན་པ་ཞིག་གོ། ༈ རོ་ལིང་ལོ་ཙཱ་བའི་ལུགས་ལ། ཡེ་ཤེས་སྤྱན་ཞེས་བྱ་བ་ཨ་ཙརྻ་སྤྲིན་གྱི་ཤུགས་ཀྱིས་མཛད་པའི་
སྒྲུབ་ཐབས་སུ་མགོན་པོ་ལ་འཁོར་མཁའ་འགྲོ་དྲུག་གིས་སྐོར་བ་སྟེ།དེ་དག་ཀྱང་མཁའ་འགྲོ་བསྲུང་བ་ཞི་བ་མོ། སྟག་མོ་སེང་མགོ་བྱ་རོག་མགོ སྐད་ཅིག་འདས་དང་མ་འདས་དྲུག །ཞེས་
གསུངས་སོ། །སྔགས། ཨོཾ་མཧཱ་ཀཱ་ལ་ཧཱུྃ་ཕཊ་དང་མཁའ་འགྲོ་མའི་སྔགས་བཅས་སོ། །འདི་ལ་ཐོ་ཡིག་ཏུ་ཡེ་ཤེས་སྤྱན་སྒྲུབས་སུ་ཡེ་ཤེས་སྤྱན་ཞེས་སྣང་བ་གང་ཞིག་དག་པ་ཡིན་བརྟག་གོ
དེ་ལྟར་བཤད་པའི་མཁའ་འགྲོ་དྲུག་ཀྱང་རྡོ་རྗེ་མཁའ་འགྲོ་མའི་བསྐང་མདོས་སུ་འབྱུང་བ་ལྟར་ན། མཁའ་འགྲོ་ནག་མོ། ཞི་བྱེད་མ། སྲུང་བྱེད་མ། ཚོར་བསངས། བྱ་རོག་
མགོ འགུགས་བྱེད་སྟག་མགོ་མ། གསོད་བྱེད་སེང་གདོང་མ་རྣམས་ཡིན་པར་ངེས་སོ།། ༈ ཁེ་གད་ལུགས་ལ་རྒྱུད་ཀྱི་ཁྱད་པར་གྱི་གནད་བསྟན་པ་ཞེས་པར་བདག་མདུན་སྒྲུབ་ཚུལ་
སོགས་ཐོ་ཙམ་སྣང་ངོ་། །དེ་ཡང་ཐོ་ཡིག་ཏུ་གཞན་སྒྲུབ་ཐབས་གསུམ་ཡུམ་སྐོར་ཐམས་ཅད་ལ་ཡོད། གསུམ་གྱི་སྟེང་པ་བླ་མ་གཞན་གཉིས་སློབ་མར་གྲགས་སོ། །ཞེས་གསུངས་པས་སྒྲུབ་ཆ

| ༄༅། །ཐབས་གསུམ་པོ་ཁེ་གད་དང་རོ་ལིང་གཉིས་ལ་ངེས་པར་ཡོད་དགོས་མོད། ཐམས་ཅད་ལ་ཞེས་པའི་ཚིག་ཁྱབ་ཆེས་བས། ཁོང་ལ་འདི་ལས་མེད་ཞེས་པའི་དམིགས
བསལ་ཡོད་པ་རྣམས་མ་གཏོགས་གཞན་ཀུན་ལ་ཡོད་དགོས་པ་འདྲའོ། །འོན་ཀྱང་ཞང་ཞུང་པའི་ལུགས་ལ་ཡོད་དགོས་མིན་ཐེ་ཚོམ་སྟེ། ལུགས་འདིའི་གོང་དུ་དེ་ལྟར་གསུངས་པའི་ཕྱིར་སྙམ་
ཎྜཱམོ། །སྒྲུབ་ཐབས་གསུམ་ཡང་སྟེང་ལོའི་ལུགས་ཀྱི་དང་པོར་ཕྱི་ནང་གསང་གསུམ་གྱི་སྒྲུབ་ཐབས་བྱུང་བ་དེ་དག་གམ་དེ་དག་གི་རྩ་བ་ལ་དགོངས་པ་གང་རུང་ལས་ཕལ་ཆེར་ཕྱི་མ་ཉིད་ཡིན་པ་
༈ འདྲའོ༑།འོ་ན་འདིའི་གསང་སྒྲུབ་ཀྱི་རྩ་བ་གང་ཞེ་ན། བླ་མའི་གདམས་ངག་ལ་བརྟེན་ནས་ལེགས་པར་སྦྱར་བ་ཞེས་འབྱུང་བས་སྟེང་ལོའི་བླ་མ་ཨ་བྷ་ཡ་དང་ཙ་མི་གཙོ་བོ་ཡིན་ཕྱིར་དེ་གཉིས་གང་
རུང་དང༌། དེ་ལས་ཀྱང་ཕྱི་མ་ཉིད་ལ་དགོངས་པ་འདྲ་སྟེ། གོང་དུ་ཕག་གྲུ་རང་ལུགས་སྐབས། ལས་ཀྱི་སྦྱོར་བ་ཆེན་པོ་ངེས་པ་དྲུག་གིས་གཏན་ལ་ཕབ་པ་ཙ་མིས་མཛད་ཞེས་སྣང་བ་དེ་རྩ་བར་
༈ གྱུར་པ་ཡིན་འདྲ་སྟེ། འདིའི་ཁ་བྱང་དུ་འང༌། དཔལ་མགོན་བྱ་རོག་ཅན་གྱི་གསང་སྒྲུབ་ཉམས་སུ་བླང་བའི་མངོན་རྟོགས་ངེས་པ་དྲུག་གིས་གཏན་ལ་ཕབ་པ་ཞེས་འབྱུང་བས་སོ། །འོན་ཀྱང་ཞིབ་ ི

མོ་སླར་བརྟག་གོ །ཡུམ་སྐོར་ནི་བྱང་བཟང་གིས་མཛད་པའི་ཡུམ་སྐོར་དེ་ཡིན་ནམ་སྙམ།། ༈ ཞང་ཞུང་ལུགས་ལ། དཀྱིལ་འཁོར་གྱི་ཆོ་ག་རིན་ཆེན་འཕྲེང་འདྲ་ཞེས་པ་ཞེ་སྡང་རིག་པ་
གྲགས་ཀྱིས་མཛད་པར། ཕྱག་བཞི་པ་བེ་ཏ་འཛིན་པ། ཡུམ་ཙཎྜི་ཀ་ཕྱག་བཞི། བྱ་གདོང་གསུམ་གྱི་གཅིག་བདུད་མོ་བྱ་གདོང༌། ཕྱོགས་བཞིར་ལྕགས་སྒྲོག་དྲིལ་འཛིན་པའི་མགོན་པོ་བཞི་
སོགས་སྣང་ལ། དཀྱིལ་འཁོར་གྱི་བཀོད་པ་ཕལ་ཆེར་ཞིག་མགོན་པོ་དགོངས་འདུས་ཆེན་པོའི་ཁུངས་སུ་ཡང་འོང་བར་སྣང་ངོ་། །དེ་རྣམས་ལས་ཕག་གྲུ་དངོས་ཀྱིས་རྒ་ལོ་ལ་གསན་པ་
དང་༑ ཕཱ་གྲུས་རྒ་ལོའི་སློབ་མ་ཨ་སེང་དང་སོག་པ། གསལ་སྟོང་རྣམས་ལ་གསན་པ་ནི་ཕལ་ཆེར་གླིང་ལ་ཆོས་རྗེས་གསན་པའོ། །ཚལ་ལུགས་ནི་ཞང་ཉིད་ལ་ཆོས་རྗེས་སོ། །ལྕོག་རོ་
ལུགས་ནི་རྒ་ལོ། ལྕོག་རོ། རླུང་ཇོ་ཡེ་ཤེས་གཞོནནུ་སེང་གེ གཡོར་ལུགས། དེས་ཇོ་ཡེས། བླང་ལུགས། དེས་མལ་དྲོ་བ། སློབ་དཔོན་བཀྲས་ལྡན། རྒོད་ཚང་པའི་སློབ་མ་ཆོས་
སེང་༑ རྒྱལ་སྲས་བྱང་གླིང་པ། སྤྲེ་ལུགས། དེ་ནས་མལ་དྲོ་བ་མན་སྔར་བཞིན། བསྲེགས་བན་ལུགས། དེ་ནས་ཇོ་ཡེས་མན་སྔར་ལྕོག་རོའི་བཞིན། འདི་རྣམས་ཀུན་གྱི་སྔོན་དུ་རྒ་ལོ་

ཝཱ |༄༅། །དགོས་པས་དེ་ཡན་ཆད་ལོ་ཙཱ་བ་རྒ་ལོ་ཁོ་ནའི་ལུགས་སོ།།སྟེང་ལོ་ལུགས་ནི། སྟེང་པ་ཉིད་ལ་གླིང༌། དེ་ལ་ཆོས་རྗེས་གསན་པ་དང་། ར་ཐོད་ཡང་ན་མར་སྟེང་
J *
ཆག་དགྲ་བཅོམ་སོགས་ནས་བརྒྱུད་པའང་ཡོད། རོ་ལིང་ལུགས། ལོ་ཙཱ་བ་དེ་ནས། དར་མ་སེང་གེ ཇོ་ཡེས། གཞོནནུ་སེང་གེ ཁེ་གད་ལུགས་ཀྱང་། དེ་ནས་ལྷོ་བྲག་པ་དར་
སེང་༑ ཇོ་ཡེས་སོགས་སྔར་བཞིན་ནོ། །ཞེས་ཤེས་པར་བྱའོ། །དེ་ལྟར་དཔལ་མགོན་ཕྱག་བཞི་པའི་སྒྲུབ་ཡིག་གི་མཐའ་གཅོད་ངེས་པའི་དཔལ་སྟེར་ཞེས་པ་རང་ཉིད་ཀྱི་རྟོག་དཔྱོད་སྤེལ་བའི་ས་
བོན་དུ་སྤེལ་བ་རེ་ཞིག་གོ། །།
238(B)

BlankPage AsPerOriginalDocument
238(B)

༄༅། །ཡེ་ཤེས་ཀྱི་མགོན་པོ་ཕྱག་བཞི་པའི་བསྟོད་པ་མདོར་བསྡུས་ཀུན་མཁྱེན་གསུང་གི་ཚིག་དོན་ཅུང་ཟད་བཤདཔ་སྐལ་བཟང་བདུད་རྩི་ཞེས་པའོ།།
239
n

།སངས་རྒྱས་ཐམས་ཅད་ཀྱི་བདག་པོ་ཆེན་པོ་དཔལ་ཧེ་རུ་ཀ་མི་ཕམ་འཇམ་དཔལ་དཔའ་བོའི་ཞབས་ལ་དུས་ཀུན་ཏུ་གུས་པས་
ཕྱག་འཚལ་ལོ། །མཆོག་ཏུ་མི་འགྱུར་རྟག་པའི་རྡོ་རྗེའི་འོད་འཕྲོ་ངག་དབང་ཉི་མས་ཉིན་བྱེད་ཀྱིས། །ཆོས་ཀྱི་བློ་གྲོས་པད་དཀར་བཞད་པའི་ཕུལ་ཅན་
ཆགས་སྤངས་ཆགས་པའི་རྡོ་རྗེའི་རྡུལ། །གང་བ་དེའི་མཐུ་སྲིད་གསུམ་འབྱོར་སྡད་རྣམ་ཀུན་བདུད་སྡེའི་གཤེད་དུ་ཆེ་བའི་དཔལ། །རྡོ་རྗེ་སྲིན་པོ་བསྟན་
སྲུང་ཡོངས་ཀྱི་འཁོར་ལོས་བསྒྱུར་དེར་གུས་པས་ཕྱག་འཚལ་འདུད། །ཀུན་མཁྱཻན་ཡེ་ཤེས་བདེ་ཆེན་རྡོ་རྗེའི་དབྱིངས། །ངེས་པ་དོན་གྱི་ནག་པོ་ཁྱོད་ཉིད་

༄༅། །བས། །འགྲོ་མང་དེ་གྲངས་གསང་གསུམ་དམ་ཅན་སྤྲལ། །ཐམས་ཅད་ཁྱོད་ཀྱི་དུ་མའི་གར་ཁོ་ན། །གསང་ཆེན་སྔགས་
རྒྱུད་རྒྱས་པ་གྱ་ནོམ་ཆོས། །རྒྱ་མཚོ་ལྟ་བུའི་སྙིང་པོར་སྨིན་པའི་བཀའ། །ཀུན་གཟིགས་པད་དཀར་ལེགས་བཤད་ཀྱིས་སྩལ་བ། །དད་གསུམ་རྣམ་པ་
གཉིས་
ཀུན་གྱིས་མཆོད་པར་འོས། །ཉུང་ངུའི་ཚིག་གིས་ལེགས་བཤད་དོན་མང་པོ། །རྣམ་འབྱེད་བསམ་མི་ཁྱབ་པའི་གཏེར་ཆེན་པོ། །ཉིད་དུ་གྲུབ་པས་ཁོ་
བོའི་བློས་མཚོན་མིན། །འོན་ཀྱང་བདག་སྐལ་བཟང་བས་འབད་པར་བྱ། །ཞེས་མཆོད་པར་བརྗོད་པ་དང་འདིར་འབད་སྒྲུབ་པར་བྱ་བའི་ཚིག་ལམ་གྱི་སྒོ་
R

ཡངས་པར་བྱས་ནས་དེ་ཡང་རྡོ་རྗེ་ནག་པོ་ཆེན་པོ་ཁྲོས་པའི་མགོན་པོ་དངོས་གྲུབ་འབྱུང་བའི་རྒྱུད་ལས། བསྟན་པ་འཛིན་སྐྱོང་བསྲུང་བ་གསུམ། །འདི་ནི་ཁྱད་པར་བསྲུང་བ་ཡིན། །ཞེས་
པ་ནི་རྒྱལ་བ་རྣམས་ཀྱི་ཆོས་ལུང་དང་རྟོགས་པའི་བདག་ཉིད་ཅན་ནོ། །འཛིན་པ་ནི་ཀློག་པ་ཐོས་བསམ་དང་། སྤོང་བ་བསམ་གཏན་ནོ། །དེས་ཇི་ལྟར་འཛིན་ཚུལ། ཚུལ་གནས་ཐོས་དང་བསམ་
ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་པའི་ཚུལ་གྱིས་སོ། །སྐྱོང་བ་ནི། བསོད་ནམས་ཀྱི་གཞིས་དགེ་འདུན་བསྡུ་བ་དང་། ཆོས་འཁོར་འཛུགས་པ་དང་། འཆད་པ་དང་། རྩོམ་
པ་དང་། བསམ་གཏན་གྱི་བདེ་བ་ལ་རེག་ཅིང་བརྩོན་པར་བྱེད་འཇུག་པ་དང༌། ཤེས་རབ་ཀྱིས་སྦྱངས་ཏེ་གོང་ནས་གོང་དུ་སྤེལ་བ་དག་གོ །བསྲུང་བ་ནི། ལོ་ཏོག་སེར་བ་ལས་སྐྱོབ་པ་ལྟ་བུ་
རིག་པས་རྩོད་པ་དང་རྒོལ་བ་ངན་པ་ཆོས་བཞིན་དུ་ཚར་གཅོད་པ་དྲག་པོའི་མཐུ་རྣམས་སོ། །དེ་ལས་འདིར་ཕྱི་མའི་དབང་དུ་བྱས་ན། མ་ཧཱ་ཀཱ་ལ་ཡོངས་ཀྱི་དབང་ཕྱུག་བྱ་རོག་མཚན་ཅན་ཞེས་མཐུ་
སྟོབས་ཀྱི་དབང་ཕྱུག་ཆེན་པོ་འདི་ཉིད་ཀྱི་རྒྱུད་རྒྱ་གཞུང་བླ་མའི་མན་ངག་ཐམས་ཅད་ཇི་བཞིན་པར་ཀུན་གཟིགས་པུཎྜ་རི་ཀའི་ཐུགས་ཡེ་ཤེས་ཀྱི་མཁྱེན་ཅིང་གཟིགས་པ་དང༌། ལྷག་པར། སྐལ་ལྡན

༄༅། །ལམ་འདི་འཛིན་པ་གང༌། །ང་ཡི་ལུང་བསྟན་གྱུར་པ་ཡིན། །ཞེས་རྒྱུད་ལས་ལུང་བསྟན་པ་བཞིན། ཀུན་མཁྱེན་རྒྱལ་བའི་དབང་པོ་དེ་ཉིད་ཀྱིས་ལེགས་པར་
དགོངས་པས། དཀྱིལ་འཁོར་གྱི་ཆོ་ག ལས་བྱང་། ལས་མཐའ། སྒྲུབ་པའི་མན་ངག་ཇི་སྙེད་པ་ཞིག་རྡོ་རྗེའི་བཀའ་ཡིས་སྩལ་བའི་ནང་ཚན། རྒྱུན་གྱི་གཏོར་བསྔོས་འཁྱེར་བདེ་བཀྲ་ཤིས་
མཐོང་སྨོན་མཚན་ཉིད་གྲྭ་ཚང་གི་ཁ་ཏོན་དུ་གནང་བ་འདིའི་བསྟོད་པ། ཟབ་བརླིང་ལེགས་བཤད་ཀྱི་ཕུལ་དུ་གྱུར་པ་གང་ཇི་བཞིན་པའི་དགོངས་དོན་ཁོ་བོས་རྟོགས་པ་ག་ལ་ཞིག འོན་ཀྱང་མཚོན་པ་
ཙམ་ཞིག་གླེང་བ་ལ། མགོན་དཀར་རྟག་པའི་རྡོ་རྗེའི་བསྙེན་སྒྲུབ་ཀྱིས་སྒྲབ་འབྲས་ལ་དགོངས་ཏེ་བསྟོད་པ་དང༌། མགོན་པོ་ངག་གི་དབང་ཕྱུག་སྒྲུབ་འབྲས་ལ་དགོངས་ཏེ་བསྟོད་པ། མགོན་
དམར་ལ་བརྟེན་ནས་བསྟོད་པ། མགོན་མཐིང་ཞེ་སྡང་རྡོ་རྗེ་ལ་བརྟེན་ནས་རིགས་བཞིར་བསྟོད་པ་བཞི་ལས། དང་པོ་ནི། ཧེ་རུ་ཀ་ཁྱོད་ཟླ་བ་བདུད་རྩིར་བསྙེན། །གཞོམ་དཀའི་འཆི་བདག་
▪ གཡུལ་ལས་རྣམ་པར་རྒྱལ། །ཞེས་པའི་དོན། ཧེ་རུ་ཀ་ནི། བླ་མ་གོང་མ་དག་གི་གསུང་ལས། ཧེ་རུ་ཀའི་དངོས་བསྟན་གྱི་དོན་ཁྲག་འཐུང་ཞེས་པ་ཡིན་ལ། །དེ་ཡང་འཁོར་བ་ཁྲག་གི་རྒྱ་

མཚོ་འཐུང་ཞིང་། དེའི་དོན་ཡང་སྡུག་བསྔལ་བདེ་བ་ཆེན་པོའི་དབྱིངས་སུ་ཟད་པའོ། །ཞེས་དང༌། སྦས་དོན་མཐར་ཐུག ཧེ་རུ་ཀ་སོགས་ཀྱི་སྒྲ་ལས། རྣམ་ཀུན་མཆོག་ལྡན་གྱི་སྟོང་པ་ཉིད་
བདེ་ཆེན་སྙིང་རྗེ་དབྱེར་མེད་གཉིས་མེད་ཀྱི་ཡེ་ཤེས་ཆེན་པོའི་དོན་དུ། ཧེ་བཛྲ་ལས། ཤྲཱི་ནི་གཉིས་མེད་ཡེ་ཤེས་ཏེ། །ཧེ་ནི་རྒྱུ་སོགས་སྟོང་པ་ཉིད། །རུ་ནི་ཚོགས་དང་བྲལ་བ་སྟེ། །ཀ་ནི་གང་
དུའང་མི་གནས་པའོ། །ཞེས་པའི་ལུང་བཞིན་ཡིན་པར་གསུངས་པས། དེས་ན་དཔལ་ཧེ་རུ་ཀ་རྡོ་རྗེ་སྲིན་པོ་ཁྱོད་ཉིད་ཟླ་བ་ཆུ་ཤེལ་ལྟར་དཀར་བའི་སྐ་ཅན་མགོན་པོ་རྟག་པའི་རྡོ་རྗེའི་རང་བཞིན་འཆི་
མེད་ཡེ་ཤེས་ཀྱི་བདུད་རྩིར་མངའ་བརྙེས་གོ་འཕང་གྲུབ་པ་ཅན་དུ། སྣང་ཚུལ་མཛད་པ་གང་བདག་གིས་བསྙེན་ཅིང་སྒྲུབ་པས། སུས་ཀྱང་གཞོམ་པར་དཀའ་བའི་ལས་ཉོན་འཆི་བདག་གི་གཡུལ་
ཏེ༑ དེ་ལས་རྣམ་པར་རྒྱལ་བའི་མཐུ་ཚེའི་དངོས་གྲུབ་འགྲུབ་པས་སོ། །དེ་ལྟར་ཡང་ཀུན་མཁྱེན་གྱིས། ཚངས་དང་དྲག་པོ་ཡིད་བསྲུབས་ནོར་ལྷའི་བུས། །རྒྱལ་བར་མནུས་འཆི་བདག་གཏུམ་
པོའི་གཡུལ། །རྨེག་མེད་འཇོམས་མཛོད་དཔལ་ལྡན་ཁྲག་འཐུང་རྒྱལ། །བླ་མའི་ཞབས་དང་གཉིས་མེད་དེར་ཕྱག་འཚལ། །ཞེས་འདི་ཉིད་ཀྱི་སྒྲུབ་ཐབས་དང་ཚེ་དབང་འཆི་མེད་སྒྲུབ་པའི་འདོད་

༄༅། །འཇོར་གསུངས་པ་འདི་དང་དོན་གཅིག་གོ །གཉིས་པ་ནི། གསེར་སྦྱངས་འདྲར་འགྲན་བློ་གྲོས་གཏེར་ཀུན་འབྱེད།།ཅེས་པས་མགོན་པོ་འཇམ་དཔལ་རྡོ་རྗེའི་
15/1/01
ཐབས་དང་འབྲས་བུ་བསྟན་ཏེ། གསེར་སྦྱངས་ཀྱིས་བྱས་པའི་དངོས་པོའི་བཞིན་འདྲ་བར་མགོན་པོ་གང་གི་སྐུ་སེར་ཞིང་བརྗིད་པ་ཅན། ཤེས་རབ་ཀྱི་ལྷ་ཀུན་རྒྱན་གྱི་རྣམ་པར་བཞུགས་པའི་བདག་
ཉིད་ངག་གི་དབང་ཕྱུག་བསྙེན་སྒྲུབ་ལས་སྦྱོར་ཚུལ་བཞིན་གྱིས་སྒྲུབ་པས་སློབ་དཔོན་ཨརྻ་དེ་ཝ་སོགས་ལྟར་མཁྱེན་རབ་ངག་གི་དབང་ཕྱུག་དང་འགྲན་བཟོད་པ་སྟེ་མཉམ་པས་ཆོས་ཀུན་ལ་མ་རྨོངས་
པའི་བློ་གྲོས་ཀྱི་གཏེར་ཀུན་ནས་འབྱེད་ཅེས་གྲུབ་འབྲས་བཤད་པའོ། །དེ་ལྟར་ཡང་ཀུན་མཁྱེན་གྱིས་འདིའི་སྒྲུབ་ཐབས་ཀྱི་དབུར། ནང་གི་མུན་པ་མཐར་བྱེད་འོད་སྟོང་ཅན། །འཇམ་པའི་རྡོ་རྗེའི་ཉི་
མ་ལས་གཞན་ཅི། །དེས་ན་རྒྱལ་རྣམས་མཁྱེན་དང་ཡེ་ཤེས་ཀྱི། །སྤྱི་གཟུགས་མགོན་པོ་གང་ལ་བདག་ཕྱག་འཚལ། །ཞེས་བློ་མུན་གསལ་བར་བྱེད་པའི་ཡེ་ཤེས་ཀྱི་ལྷ་མཆོག་གོ །གསུམ་པ་
n ནི༑ བནྡྷ་ཛི་བ་ཀ་ལྟར་ཡང་དག་སྒྲུབ། ཁམས་གསུམ་དབང་པོར་བཅས་པ་བྲན་དུ་འདུ། །མེ་ཏོག་བནྡྷ་ཛི་བ་ཀ་ལྟར་དམར་བའི་སྐུ་ཅན་ཡེ་ཤེས་ཀྱི་མགོན་པོ་ཆགས་པའི་རྡོ་རྗེ་ཡང་དག་པའི་བློ་
245

ཡིས་སྒྲུབ་པར་འདོད་པས་བསྙེན་ཅིང་སྒྲབ་སྟེ་གང་འདོད་པ་ཀུན་ལས་ལ་སྦྱོར་བའི་ནུས་པའི་མཐུས་ཁམས་གསུམ་གྱི་དབང་པོར་བཅས་པ་དབང་དུ་འགྱུར་ཏེ། བྲན་དང་གཡོག་གི་ཚུལ་དུ་ཅི་འདོད་
པར་འདུ་ཞིང་མི་ཟད་པའི་ནོར་ན༌་མཁའི་མཛོད་ལ་མངའ་བརྙེས་པར་འགྱུར་རོ། །དེའི་དོན་ཡང་། སྒྲབ་ཐབས་མན་ངག་ཏུ། བསྙེན་ཅིང་སྒྲུབ་པས་འཇིག་རྟེན་གསུམ་དགུག་ཅིང་། །དབང་དུ་
བྱེད་པའི་ནུས་མཐུ་བསམ་པ་ཡིས། །དཔེ་རུ་མ་ཟིན་ཡུད་ཀྱིས་ལག་པའི་རྩེར། །ཐོབ་འདིས་འདུད་དོ་ཆགས་པའི་རྡོ་རྗེ་ལའོ། །ཞེས་གསུངས་སོ། །བཞི་པ་ནི། འཁྲུགས་པའི་ཆར་སྤྲིན་འདྲར་
ཤེས་ཕས་རྒོལ་སྒྲོལ། །ཡང་ན་བདུད་བཞིའི་གཤེད་མ་ཉིད་དུ་འགྱུར། །ཞེས་པ། གདུལ་དཀའི་འགྲོ་བ་མ་རུངས་པ་རྣམས་ལ་སྙིང་རྗེས་ཆེར་ཁྲོས་ཤིང་འཁྲུགས་པའི་ངང་ཚུལ་མཐིང་ནག་
འཇིགས་སུ་རུང་བའི་གཟུགས་དབྱར་གྱི་ཆར་སྤྲིན་ལངས་པ་དང་འདྲ་བར་སྣང་བ་མགོན་པོ་ཞེ་སྡང་རྡོ་རྗེར་ཤེས་པས་རབ་ཏུ་འབད་པས་བསྙེན་ཅིང་སྒྲབ་ལ་བརྩོན་པས་དྲག་སྔགས་ཀྱི་མཐུ་འགྲུབ་
སྟེ༑ ཕས་ཀྱི་རྒོལ་བ་ངན་པ་སངས་རྒྱས་ཀྱི་བསྟན་པ་དེ་འཛིན་དང་བཅས་པར་འཚེ་ཞིང་སྡང་བ་དག་དྲག་པོ་མངོན་སྤྱོད་ཀྱི་མཐུས་བསད་ཅིང་སྒྲོལ་བའི་འཕྲིན་ལས་ལ་དབང་འབྱོར་བ་དང༌། ཡང་༔

༈༄༅། །ན། དགྲ་བགེགས་ཞེས་བྱ་བ་སོགས་སྣང་སྲིད་ཀྱི་ཆོས་ཀུན་ལོགས་སུ་གྲུབ་པ་མེད་བཞིན་དུ་དངོས་འཛིན་བདེན་ཞེན་གྱིས་བཅིངས་པའི་བག་ཆགས་ཀྱི་རྣམ་འགྱུར་
གནས་སྐབས་བཞིའི་སྒྲིབ་པ། ལུས་ངག་ཡིད་ཡེ་ཤེས་ཀྱི་དྲི་མ་དེ་ཁ་ཉོན་མོངས་པའི་བདུད། ཕུང་པོའི། འཆི་བདག་གི ལྷའི་བུའི་བདུད་བཞི་སྟེ། དེའི་གཤེད་མའམ་འཇོམས་བྱེད་ཀྱི་ལམ་
ཉིད་དུ། ནག་པོ་ཆེན་པོ་འདི་ཉིད་ཀྱི་རྫོགས་རིམ་གོ་རིམ་བཞིན་དུ་འགྱུར་བ་ལས་རླུང་འགོག་པའི་སྦྱོར་བ། འཛག་པ་བཅིངས་པའི་སྦྱོར་བ། བཅུད་ཀྱིས་ལེན་པའི་སྦྱོར་བ། སྒྱུ་འཕྲུལ་གྱི་སྦྱོར་
བ༑ བདུད་བཞི་ཅིག་ཅར་དུ་གཞོམ་པ་བཙན་ཐབས་ཀྱི་སྦྱོར་བ་དང་ལྔའི་དང་པོ། རྡོར་བཟླས་འཁོར་བཅས། གཉིས་པ་བུམ་ཅན་འཁོར་བཅས། གསུམ་པ་རླུང་ཟས་འཁོར་བཅས། བཞི་པ་
རང་བྱིན་རླབས་འཁོར་བཅས། ལྔ་པ་ཕྱག་རྒྱའི་རྣལ་འབྱོར་འཁོར་བཅས་སོ། །དེའི་ཕྱིར་རྫོགས་རིམ་འདི་ཉིད་ལ་བདུད་བཞི་འཇོམས་པའི་མན་ངག་སྦྱོར་བའི་འཕྲེང་བ་ཞེས་ཀུན་མཁྱེན་གྱིས་མཛད་
nཔ༑ དངོས་གཞི་རྒྱ་གཞུང་ཙ་མི་སངས་རྒྱས་གྲགས་ཀྱིས་མཛད་པ་ལ་གོ་བདེར་གནང་བ་ཡིན་པས། ལམ་འདིར་སྒོམ་པར་འཇུག་པར་འདོད་པའི་སྐལ་ལྡན་རྣམས་རྒྱས་པ་དེ་ཉིད་ལས་རྟོགས་པར་

བྱའོ༑ །དེ་ལྟར་བསྟོད་པའི་བདག་གི་འགལ་རྐྱེན་སོལ། །དེ་ལྟར་མགོན་པོ་རིགས་བཞི་བསྙེན་ཅིང་སྒྲུབ་པ་ཡོན་ཏན་གྱི་འབྱུང་གནས་སུ་ཤེས་ཏེ་བསྟོད་པས། གནས་སྐབས་དང་མཐར་ཐུག་གི་
བདག་གི་སྒབ་པའི་བར་ཆད་འགལ་རྐྱེན་སོལ། ཞེས་པས་མཐུན་རྐྱེན་འདོད་པའི་དངོས་གྲུབ་ཐོགས་མེད་དུ་འབྱུང་བ་ཤུགས་ལས་བསྟན་ནོ། །དེ་ནས། ལེགས་བཤད་གྲྭ་འདིར་སོགས་ནི་གོ་
སླའོ༑ །བསྟོད་པ་ཚིག་རྐང་གཉིས་རེ་དང༌། གཅིག་གིས་རིགས་བཞི་སོ་སོའི་སྒྲུབ་ཐབས་དང་མན་ངག་གི་དོན་བསྡུས་ཞིང་འདུའོ། །ཞེས་པ་ཡང་། མཁྱེན་རབ་ཀྱི་དབང་ཕྱུག་པད་དཀར་སྤྲུལ་
སྐུ་རིན་པོ་ཆེའི་གསུང་གིས་བསྟོད་པ་འདིའི་གནས་ལའང་ཟབ་གནད་ཁྱད་པར་ཅན་ཡོད་འདྲ་བས་ཁྱེད་ཀྱིས་བྲི་བར་འོས་ཞེས་གསུང་བ་དང་དུ་བླངས་ཏེ། མི་ཕམ་ཀུན་གཟིགས་ཆོས་ཀྱི་སྣང་
བའམ༑ དཀར་བརྒྱུད་བསྟན་པའི་རྒྱལ་མཚན་གྱིས་རང་བློ་བླུན་པོའི་གོ་ཚོད་བཞིན་བྱམས་ཆེན་ཆོས་གླིང་དུ་བྲིས་པ་དགེ། །།

།བསྟན་སྲུང་མགོན་པོ་དགོངས་འདུས་ལྷ་མང་གི་གཏོར་བསྔོས་རྒྱུན་ཁྱེར་མདོར་བསྡུས་བཞུགས།། ན་མོ་གུ་རུ་མཧཱ་ཀཱ་ལ་མཎྜལ་བྷྱ འདིར་བསྟན་སྲུང་མགོན་པོ་དགོངས་འདུས་ལྷ་མང་གི་གཏོར་
སྒྲོ། བསྔོས་རྒྱན་ཁྱེར་མདོར་བསྡས་ནི། མཆོད་གཏོར་སོགས་ལག་ལེན་བཞིན་བཤམ། སྐྱབས་སེམས་ནས་བདག་བསྐྱེད་བཟླས་པ་སོགས་སྔོན་དུ་སོང་བས།ྋྋ ཨོཾ་ཤུ་ན་ཏ་སོགས་བརྗོད། སྟོང་པ་ཉིད་དུ་གྱུར། སྟོང་པའི་ངང་ལས་
འབྱུང་བཞི་རི་རབ་དང༌། །པདྨ་སྣ་ཚོགས་རྡོ་རྗེའི་གདན་སྟེང་དུ། །ཧཱུཾ་ལས་འོད་འཕྲོས་རྡོ་རྗེའི་རྭ་གུར་དང་། །མཚོན་ཆ་ཡེ་ཤེས་མེ་དཔུང་འབར་བས་དཀྲིགས། །དེ་དབུས་ཨཾ་ལས་རྣམ་སྣང་
རང་བཞིན་གྱི། །གཞལ་མེད་ཁང་མཆོག་དུར་ཁྲོད་བརྒྱད་དང་བཅས། །སྐུ་གསུང་ཐུགས་འཁོར་རིམ་བཞིན་རིན་པོ་ཆེ། །ལྔ་དང་དཀར་དམར་སྔོ་བའི་ནོར་བུ་དང༌། །ཐོད་པ་སྐམ་རྙིང་རློན་
གསུམ་ལས་གྲུབ་པའི། །ཞི་དང་དྲག་པོའི་རྒྱན་ལྡན་གྲུ་བཞི་དང༌། །སྒོ་བཞི་མཚན་ཉིད་ཀུན་རྫོགས་ཞག་དང་ཁྲག །ཀླད་པའི་མཚོ་བཅས་དབུས་སུ་བདེ་ཆེན་འཁོར། །གྲུ་བཞི་གླིང་དགུ་ཟླུམ་
ལྷམང་བསྐོར་ཨེ་དབྱིབས་དབུས། །འདབ་བརྒྱད་པད་ཏི་བཾ་ཆེན་གདན་དང་བཅས། །ལྷ་གནས་ཀུན་ཏུ་ཧཱུཾ་མཐིང་ཡོངས་གྱུར་ལས། །དབུས་སུ་ཡེ་ཤེས་མགོན་པོ་སྐུ་མདོག་ནག །ཕྱག་བཞི

འབྲས་ཐོད་ཁྲག་རལ་གྲི་དང༌། །རྩེ་གསུམ་འཛིན་ཅིང་དྲག་པོའི་ཆ་ལུགས་རྫོགས། །རོལ་སྟབས་པང་དུ་ཡུམ་ཆེན་ཙཎྜི་ཀ །གྲི་ཐོད་འཛིན་འཁྱུད་ཡེ་ཤེས་མེ་དབུས་བཞུགས། །གཡས་གཡོན་
དབྱིངས་སྒྲོལ་འདབ་བཞིར་རེ་ཏི་བཞི། །ཟུར་གསུམ་རིགས་གསུམ་ཟླ་གམ་ཡུམ་ཆེན་གསུམ། །གྲུ་བཞིར་ལས་མགོན་སྡེ་བཞིའི་གཡོན་དུ་ཡུམ། །གླིང་བརྒྱད་མགོན་པོ་བཀའ་བརྒྱད་ཡུམ་དང་
བཅས༑ །སྒོ་མཚམས་བརྒྱད་དུ་གདོང་ཅན་གསུང་འཁོར་ཁྱམས། །ནང་མར་རྡོ་རྗེ་ཕོ་ཉ་དྲུག་ཅུ་བཞི། །ཕྱི་རིམ་ཞིང་སྐྱོང་སོ་གཉིས་སྒོ་སྐྱོང་བཞི། །རང་རང་ཡབ་བཅས་སྐ་ཡི་འཁོར་ལོའི་
ནང་༑ །སྡེ་བརྒྱད་མགོན་པོ་ཡབ་ཡུམ་འཁོར་བཅས་དང༌། །ཕྱི་ཁྱམས་ཕྱོགས་བཅུ་སྐྱོང་བ་སྒོ་བཞི་རུ། །རྒྱལ་ཆེན་བཞི་རྣམས་རང་རིགས་སྡེ་དཔུང་གིས། །ཡོངས་བསྐོར་དཀྱིལ་འཁོར་ཆེན་
པོའི་ཚོགས་གསལ་བའི། །གནས་བཞིར་འབྲུ་བཞི་ཐུགས་ཀའི་འོད་ཟེར་གྱིས། །ལྷ་མོ་བཞི་བསྐལ་སྤྲུལ་པའི་ཚོགས་སྤྲོས་པས། །ཕྱོགས་བཅུ་ཞིང་ནས་དམ་ཅན་རྒྱ་མཚོའི་ཚོགས། །མ་ལུས་
སྤྲིན་ཕུང་གཏིབས་བཞིན་སྤྱན་དྲངས་གྱུར། །ཧཱུཾ། ཆོས་དབྱིངས་འོག་མིན་ཞིང་དང་རྡོ་རྗེའི་གདན། །ནཱ་ལནྡ་སོགས་གནས་དང་དུར་ཁྲོད་བརྒྱད། །ཉེར་བཞིའི་ཡུལ་དང་རང་རང་གནས་✖

༄༅། །མཆོག་ནས། །འཁོར་བཅས་འབོད་ཀྱིས་མ་གཡེལ་ད་ཚུར་བྱོན། །ཨོཾ་བཛྲ་མཧཱ་ཀཱ་ལ་སུ་ཏྲི་ཡ་མ་དུ་ཛཿ འབར་བའི་གདན་བཞུགས་ཕྱི་ནང་གསང་མཆོད་
འབུལ༑ །ཛཿ ཧཱུྃབཾ་ཧོཿ དམ་ཡེ་དབྱེར་མེད་གྱུར། །དབང་ལྷ་སྤྱན་དྲངས་དབང་བསྐུར་གཙོ་བོ་ལ། །བདེ་མཆོག་འཁོར་རྣམས་གཙོ་བོས་དབུ་བརྒྱན་གྱུར། །འཁོར་བཅས་སྔོན་གྱི་དམ་དགོངས་
ལས་མ་གཡེལ། །སྒོ་གསུམ་གུས་པས་འདུད་ཅིང་ཕྱག་འཚལ་ལོ། །ཨོཾ་བཛྲ་མཧཱ་ཀཱ་ལ་ས་མ་ཡ་ཧ་ན་ཧ་ན་ཧཱུྃ་ཕཊ། ཨོཾ་ན་མཿ ཏེ་ཧཱུཾ། ན་མཱ་མི་ཧཱུཾ། ན་མོ་ན་མ་ཧཱུཾ། མཆོད་རྫས་ཐམས་ཅད་
ཨོཾ་གྱིས་རབ་སྦྱངས་ཤིང་། །ཨཱཿ ཡིག་གིས་སྤེལ་ཧཱུཾ་གིས་བདུད་རྩིར་སྦར། །ལས་བཞི་རབ་འབྱམས་དེ་དེའི་རྫས་འཆར་བའི། །བླ་མེད་མཆོད་པའི་སྤྲིན་ཕུང་ཆེན་པོར་གྱུར། །ཧཱུཾ། ཀུན་ཏུ་
བཟང་པོའི་མཆོད་སྤྲིན་རྒྱ་མཚོའི་འཇིང་། །ནམ་མཁའི་མཛོད་ཀྱི་ནོར་བུས་ཡོངས་གང་ཞིང༌། །ཁམས་གསུམ་འགུགས་པའི་འོད་ཕྲེང་གཤིན་རྗེའི་ཁབ། །ཇི་བཞིན་བདུད་སྡེའི་སྙིང་ལ་འཇིགས་
༈ སྐྱེད་འབུལ། །ཨོཾ་བཛྲ་མ་ཧཱ་ཀཱ་ལ་ས་པ་ཝཱ་ར་ཨཉྙཾ་པྲ་ཏིཙྪ་ཧཱུྃ་སྭཱཧཱ། དེ་བཞིན་དུ། པཱཏྱཾ་སོགས་ནས། ཤཔྟ་པྲ་ཏིཙྪ་ཧཱུཾ་སྭཱཧཱ། ཞེས་པའི་བར་གྱིས་འབུལ། ཧཱུཾ། དམ་རྫས་བདུད་རྩི་རཀྟ་བདེ་བའི་ ྤ

མཆོག །ལས་བཞིའི་བཀོད་པ་དང་འཚམས་བ་ལིངྐ། །འབྲུ་གསུམ་སྦྱངས་རྟོགས་སྦར་བས་མཁའ་དབྱིངས་ཀུན། །ཡོངས་གང་དམ་ཅན་རྒྱ་མཚོ་མཉེས་ཕྱིར་འབུལ། །ཨོཾ་བཛྲ་མཧཱ་ཀཱ་ལ་
ས་པ་རི་ཝཱ་ར་ཨ་མྲྀཏ་པཱུ་ཛ་ཁཱ་ཧི། ཨོཾ་བཛྲ་མཧཱ་ལ་ས་པ་རི་ཝཱ་ར་རཀྟ་པཱུ་ཛ་ཁཱ་ཧི། ཨོཾ་མཧཱ་སུ་ཁ་བཛྲ་སཏྭ་ཛཿ ཧཱུྃ བྃ་ཧོཿ སུ་ར་ཏེ་ཧཱུཾ། ཞེས་པ་རྣམས་རེ་རེས་འབུལ། ཨོཾ་མཧཱ་ཀཱ་ལཱ་ཡ་ཤཱ་ས་ན་
ཅེ་ཨེ་ཥ་ཨ་པཉྩིམ་ཀཱ་ལོ་ཨ་ཡཾ། ཨི་དཾ་རཏྣ་ཏྲ་ཡཱ་ཡ་ཨ་པ་ཀ་རི་ཎི། ཡ་དི་པྲ་ཏཱི་ཛྙཱ། སྨ་ར་སི་ཏ་དཱ། ཨི་དཾ་དུ ཊྚཾ་སཏྭ་ན། ཁ་ཁ་ཁཱ་ཧི་ཁཱ་ཧི། མ་ར་མ་ར། གྲྀ ཥྞ་གྲྀཧྞ།
བནྡྷ༑ ཧ་ན་ཧ་ན། ད་ཧ་ད་ཧ། པ་ཙ་པ་ཙ། དི་ན་མེ་ཀེ་ན་ཧཱུྃ་ཕཊ་ཧཱུྃ། ཞེས་ལན་གསུམ་གྱིས་ཐུགས་དཀྱིལ་བ་ལ་འབུལ། ཨོཾ་ཀ་ཀཱ་ཀ་དྷྱ་ན།, བ་བ་བནྡྷ་ན། ཁ་ཁ་ཁ་ད་ན། སརྦ་དུ ཥྚ་ནཾ།
ན་ཧ་ན། གྲཱ་ཏ་ཡ་གྲཱ་ཏ་ཡ་ཨ་མུ་ཀ་སྱ། ཤཱིནྟཾ་ཀུ་རུ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ་ཛཿསྭཱཧཱ། ཞེས་ལན་གསུམ་གྱིས་གསུང་དཀྱིལ་བ་ལ་འབུལ། ཨཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཾ་ཨདྱ་ནུཏྤནྟ་ཏྭ་ཏ་ཨཾ་ཨཱཿ ཧཱུྃ
ཕཊ༑ ཅེས་ལན་གསུམ་གྱིས་སྐུ་དཀྱིལ་བ་ལ་འབུལ། སྤྲོ་ན་འདོད་གསོལ་རྒྱས་པ་དང་། བསྟོདཔ་རྐང་བརྒྱད་ཏིལ་མར་བཅས་འདོད། བསྡུ་ན། དཔལ་མགོན་ལྕམ་དྲལ་བཀའ་སྡོད་ཚོགས་བཅས་ལ། །མཆོད་གཏོར་

།འདི་འབུལ་སྤྱི་དང་བྱེ་བྲག་གི །བསྟན་པ་ཆེར་རྒྱས་བདག་ཅག་འགལ་རྐྱེན་སོལ། །ཞི་སོགས་ལས་དང་དངོས་གྲུབ་རྣམ་གཉིས་སྩོལ། ཅེས་འདོད་དོན་གསོལ། སྤྲོལ་
ན༑ ཧཱུཾ། བདེ་གཤེགས་ཐུགས་རྗེས་སྐུ་སྤྲུལ་པ། །སེམས་ཅན་རྣམས་ལ་མགོན་སྐྱབས་མཛད། །འོག་མིན་གནས་ན་བཞུགས་པ་ལ། །རབ་ཏུ་བཏུད་དེ་ཕྱག་འཚལ་ལོ། །བཅོམ་ལྡན་
འདས་ཀྱི་སྐར་བསྟན་པ། །འདྲེན་པ་འཇིག་རྟེན་མཁའ་འགྲོའི་གཙོ། །དྲག་པོ་མ་རུང་འདུལ་མཛད་པ། །མཧཱ་ཀཱ་ལིར་ཕྱག་འཚལ་བསྟོད། །འཇིག་རྟེན་ལ་གནས་གདུག་པ་འདུལ། །དུར་
ཁྲོད་མ་མོ་རྣམས་ཀྱི་གཙོ། །ལྷ་ཆེན་དྲག་པོའི་སྐར་སྟོན་པ། །འཇིག་རྟེན་མགོན་ལ་ཕྱག་འཚལ་བསྟོད། །ཅེས་དང་། བསྡུ་ན། ཆོས་ཀྱི་དབྱིངས་ནས་བདུད་སྡེར་ཁྲོས་པའི་གཟུགས། །མཧཱ་ཀཱ་
ལ་ཡབ་ཡུམ་སྲས་དང་འཁོར། །དམ་ཅན་རྒྱ་མཚོའི་ཚོགས་བཅས་དཀྱིལ་འཁོར་གྱི། །ལྷ་ཚོགས་ཀུན་ལ་དད་པས་ཕྱག་འཚལ་བསྟོད། །ཅེས་པས་བསྟོད། དེ་ལྟར་མགོན་པོ་དགོངས་འདུས་ལྷ་མང་གི་
༈ གཏོར་བསྔོས་འདི་ཉིད་གྲུབ་དབང་ཀུན་དགའ་མི་འགྱུར་རྡོ་རྗེའི་གསུང་འབུམ་ལས་ཁོལ་དུ་ཕྱུང་པའོ།། །། 254(B)

BlankPage AsPerOriginalDocument
254(B)

༄༅། །མགོན་པོའི་བསྙེན་པའི་ས་བཅད་མུན་པའི་གཤེད་མ་ཞེས་བྱ་བ་བཞུགས་སོ།།
བཅད་

༄༅། །ན་མོ ཤྲཱི་ཤཱཀྱ་རཏྣ་ཡེ ཡེ་ནས་རང་བཞིན་ཆོས་སྐུ་དག་པའི་དབྱིངས། །གསལ་མདངས་འཆར་བ་འགག་མེད་སྙིང་རྗེའི་
རྩལ༑ །ཞི་ཆགས་ཁྲོ་བའི་ལྷ་ཚོགས་ཀུན་གྱི་གཞི། །དང་པོའི་མགོན་པོ་ཐུབ་དབང་བླ་མར་འདུད། །གང་གིས་སྒྱུ་འཕྲུལ་ཁྲོ་བོའི་སྐུར་བཞེངས་པ། །
བདུད་ཀྱི་གཤེད་མ་རྡོར་སྲིན་བྱ་རོག་མཚན། །གང་ལ་བཏུད་དེ་དེ་ཡི་བསྙེན་ཐབས་ཀྱི། །ཆོ་གའི་ས་བཅད་དབྱེ་བ་ཅུང་ཟད་གླེང༌། །གོང་མའི་ཞལ་ལུང་256
ཁུངས་ཐུབ་མཚོ། །རང་བཟོའི་རྙོག་མས་མ་བསླད་པའི། །གསལ་ཞིང་དྭངས་པའི་བདུད་རྩིའི་ཆབ། །སུས་འཐུང་གདུང་སེལ་སྐྱེམས་སུ་བྱ། །དེ་

༄༅། །ཡང་བདུད་ཀྱི་གཡུལ་ལས་རབ་ཏུ་རྒྱལ་བ་ཞེས་བྱ་བ་ཆོས་ཀྱི་རྣམ་གྲངས་ཆེན་པོ་དཔལ་ལྡན་རྒྱུ་སྐར་གྱི་དཀྱིལ་འཁོར་ཆེན་པོའི་
སྲུང་མ་རྡོ་རྗེ་སྲིན་པོ་བྱ་རོག་མིང་ཅན་ཞེས་བྱ་བའི་བསྙེན་ཐབས་ཀྱི་ཆོ་གའི་ས་བཅད་ཅུང་ཟད་བརྗོད་པར་བྱ་བ་ལ་གསུམ་སྟེ། རྒྱུད་ཀྱི་ལུང༌། རིང་ལུགས་
ཀྱི་ཁུངས་དང༌། བསྙེན་ཐབས་དངོས་ཀྱི་ས་བཅད་དང་གསུམ་མོ། །དེ་ཡང་དང་པོ་རྒྱུད་ཀྱི་ཁུངས་ནི། བདག་ཅག་གི་སྟོན་པ་ཐམས་ཅད་མཁྱེན་ཅིང་
གཟིགས་པ་དེ་ཉིད་ཀྱིས་དང་པོ་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་པ་གྲངས་མེད་གསུམ་དུ་ཚོགས་བསགས། མཐར་མངོན་པར་རྫོགས་
བཅད་

པར་སངས་རྒྱས་ནས། གདུལ་བྱ་རིགས་ཅན་གསུམ་ལ་ཆོས་ཀྱི་འཁོར་ལོ་རིམ་པ་གསུམ་དུ་བསྐོར་བར་མཛད་པ་ལས། འདི་རྡོ་རྗེ་ཐེག་པའི་ཆོས་འཁོར། རྡོ་རྗེ་ཐེག་པ་དེ་ལ་ཡང༌། བྱ་བའི་
རྒྱུད༑ སྤྱོད་པའི་རྒྱུད། རྣལ་འབྱོར་རྒྱུད། རྣལ་འབྱོར་བླ་ན་མེད་པའི་རྒྱུད་དང་བཞི་ཡོད་པ་ལས། འདི་རྣལ་འབྱོར་བླ་མེད་ཀྱི་རྒྱུད་ཡིན། རྣལ་འབྱོར་བླ་མེད་རྒྱུད་དེ་ལ་ཡང་། ཐབས་ཤེས་
གཙོ་ཆེ་ཆུང་གི་ཁྱད་པར་ལས། ཕ་རྒྱུད། མ་རྒྱུད། གཉིས་མེད་རྒྱུད་དང་གསུམ་ཡོད་པ་ལས། འདི་མ་རྒྱུད། མ་རྒྱུད་དེ་ལ་ཡང་རིགས་དྲུག་ཆ་མཉམ་དུ་སྟོན་པའི་རྒྱུད། ཧེ་རུ་ཀའི་
རྒྱུད༑ རྣམ་པར་སྣང་མཛད་ཀྱི་རྒྱུད། རིན་ཆེན་འབྱུང་ལྡན་གྱི་རྒྱུད། འོད་དཔག་མེད་ཀྱི་རྒྱུད། དོན་ཡོད་གྲུབ་པའི་རྒྱུད། རྡོ་རྗེ་འཆང་གི་རྒྱུད་དང་བདུན་ཡོད་པ་ལས། འདི་ཧེ་རུ་ཀའི་
རྒྱུད༑ ཧེ་རུ་ཀའི་རྒྱུད་ལ་ཡང་འཁོར་ལོ་བདེ་མཆོག་གི་རྒྱུད། ཀྱཻ་རྡོ་རྗེའི་རྒྱུད། སངས་རྒྱས་ཐོད་པ། མཧཱ་མཱ་ཡ། ཨ་ར་ལིའི་རྒྱུད་དང་ལྔ་ཡོད་པ་ལས། འདི་འཁོར་ལོ་བདེ་མཆོག་གི་རྒྱུད་
ཡིན༑ རྒྱུད་དེ་ལ་རྩ་བའི་རྒྱུད། བཤད་པའི་རྒྱུད། ཆ་མཐུན་གྱི་རྒྱུད་དང་གསུམ་ཡོད་པ་ལས། འདི་ཆ་མཐུན་མགོན་པོ་སྔོན་བྱུང་གི་རྒྱུད་ཡིན་པ་དང་། རྣལ་འབྱོར་མ་རྒྱུད་ཀྱི་ནང་ཚན་དོན་

༄༅། །ཡོད་གྲུབ་པའི་རྒྱུད་ལ། སྒྲོལ་མ་བླ་མེད་ཀྱི་རྒྱུད། ཕུར་པ་རྩ་དུམ་གྱི་རྒྱུད། མགོན་པོ་ནག་པོའི་རྒྱུད་དང་གསུམ་ཡོད་པ་ལས། འདི་མགོན་པོ་ནག་པོའི་རྒྱུད་ཡང་
ཡིན་པ་དང༌། མ་རྒྱུད་ཀྱི་ནང་ཚན་འོད་དཔག་མེད་ཀྱི་རྒྱུད་ལས་འཇིག་རྟེན་མགོན་པོ་ལྔ་བཅུ་པའི་རྒྱུད་དང་། ཁྱད་པར་མགོན་པོ་ཐམས་ཅད་ཀྱི་རྩ་བའི་རྒྱུད་དངོས་གྲུབ་འབྱུང་བ་དང་། ཁྲག་མཚོ་
ཁོལ་མ་སོགས་མགོན་པོའི་རྒྱུད་ཉེར་བཞིར་གྲགས་པ་རྣམས་ལ་བྱེད་པ་ཡིན། རྒྱུད་དེ་རྣམས་ལ་བརྟེན་པའི་མགོན་པོ་སྒྲུབ་ཐབས་རང་རང་གི་གྲུབ་མཐའི་ལུགས་མང་པོ་ཞིག་སྣང་བ་ལས། འདི་རྡོ་
རྗེ་སྲིན་པོ་བྱ་རོག་མཚན་ཅན་ཞལ་གཅིག་ཕྱག་བཞི་པ་གཙོ་བོར་བྱེད་པའི་སྒྲུབ་ཐབས་ཡིན། དེ་ལ་མགོན་པོ་རྙིང་མའི་ལུགས་དང༌། གསར་མའི་ལུགས་གཉིས་བྱུང་བ་ལས། འདི་གསར་མའི་
ལུགས་མགོན་པོའི་རྒྱུད་དངོས་གྲུབ་འབྱུང་བ་དང༌། སྔོན་བྱུང་སོགས་རྒྱུད་རྣམས་མ་ལུས་པ་མཐའ་དག་གཞིར་བྱས་ནས་རིན་ཆེན་འབྱུང་གནས་ཞི་བའི་རྒྱ་གཞུང་རྣམས་ལ་བརྟགས་ནས། ཀུན་
མཁྱེན་རིན་པོ་ཆེ་པད་དཀར་ཞབས་ཀྱིས་མཛད་པའི་མགོན་པོ་ལྷ་མང་ཞེས་པ་དེ་ཡིན་ནོ། །གཉིས་པ་རིང་ལུགས་ཀྱི་ཁུངས་ནི། བདག་ཅག་གི་སྟོན་པ་མཉམ་མེད་ཤཱཀྱའི་རྒྱལ་པོ་དེ་ཉིད་ས་གའི་ཉ་

ལ་ཆོས་ཀྱི་གཡེའི་དགོན་པ་མ་ག་དྷ་རྡོ་རྗེའི་གདན་བྱང་ཆུབ་ཀྱི་སྙིང་པོའི་སྤོ་ཨ་ཤྭཏྠའི་ཤིང་དྲུང་དུ་གཤེགས་པའི་ཚེ། ལམ་དུ་རྩྭ་འཚོང་བཀྲ་ཤིས་ལས་རྨ་བྱའི་མགྲིན་པའི་སྤུ་ལྟ་བུའི་རྩྭ་སྤར་གང་
བླངས་ནས་བྱང་ཆུབ་ཀྱི་སྙིང་པོར་གཤེགས་སོ། །དེར་བྱང་ཆུབ་ཀྱི་ཤིང་སྟོང་བྱུང་ཞིང༌། སེངྒེའི་ཁྲི་སྟོང་བྱུང་བའི་གསུམ་ལ་སྐོར་བ་མཛད་བཞི་པ་ལ་བཞུགས་སོ། །རྩྭའི་སྟན་ལ་བཞུགས་
ནས༑ སྟན་འདིར་བདག་གི་ལུས་འདི་སྐམ་པའམ། །པགས་པ་རུས་པའི་ཚོགས་རྣམས་ཞིག་གྱུར་ཀྱང༌། །བསྐལ་མང་རྙེད་དཀའི་བྱང་ཆུབ་མ་ཐོབ་པར། །སྟན་འདི་ལས་ནི་ལུས་བསྐྱོད་མི་
བྱའོ༑ །ཞེས་དམ་བཅའ་མཛད་དོ། །དེ་ནས་སྲོད་ལ་བདུད་ལས་མ་རྒྱལ་བར་བདག་འཚང་རྒྱ་བར་མི་རིགས་སོ་སྙམ་ནས་བདུད་ཀྱི་དཀྱིལ་འཁོར་འཇོམས་པའི་འོད་ཟེར་བཀྱེ་བས་སྟོང་གསུམ་ཁྱབ་
པར་མཛད་པ་ལས། སེམས་ཅན་དག་པ་བསྐལ་མང་སྤྱད་སྤྱོད་པ། །ཟས་གཙང་སྲས་པོ་རྒྱལ་སྲིད་རབ་སྤངས་ཏེ། །ཕན་བྱེད་བདུད་རྩི་མངོན་པར་འདོད་པས་བྱུང་། །ཤིང་དྲུང་འོངས་ཀྱི་དེ་
རིང་སྒྲིམ་པར་གྱིས། །ཞེས་བྱ་བ་བྱུང་བ་དང་། སྡིག་ཅན་ལ་རྨི་ལམ་ངན་པ་སུམ་ཅུ་རྩ་གཉིས་བྱུང་ནས་སེམས་འཁྲུགས་པར་གྱུར་ཏེ་བདུད་ཀྱི་དམག་དཀྲིགས་ཕྲག་བཅུ་འདུས་ཏེ། ཚུལ་སྣ་༔

༈༄༅། །ཚོགས་ཀྱི་སྒོ་ནས་གནོད་པར་བྱེད་པའི་ཚེ། ཤཱཀྱའི་རྒྱལ་པོ་དེ་ནི་རྟེན་ཅིང་འབྲེལ་འབྱུང་གི་ཆོས་ཐམས་ཅད་དངོས་པོ་མེད་པའི་ངོ་བོ་ཉིད་མངོན་པར་རྟོགས་ཏེ་ནམ་མཁའ་
ལྟ་བུའི་སེམས་དང་ལྡན་པའི་ངང་ནས་རྡོ་རྗེ་སྲིན་པོ་ལ་འཕྲིན་ལས་སྦྲན་པས་བདུད་ཀྱི་ཚོགས་ཐམས་ཅད་ཕམ་པར་མཛད་དོ། །དེ་ནས་གུང་ལ་མཉམ་པར་བཞག ནམ་གྱི་ཆ་སྨད་ལ་མངོན་པར་
རྫོགས་པར་སངས་རྒྱས་སོ། །ཚུལ་འདི་ལ་ཀུན་མཁྱེན་རིན་པོ་ཆེ་པད་དཀར་ཞབས་ཀྱིས་ཀྱང༌། རྩོད་པའི་དུས་སུ་ཤཱཀྱ་ཐུབ། །བྱང་ཆུབ་སྙིང་པོའི་ཤིང་དྲུང་དུ། །རྫོགས་པའི་སངས་རྒྱས་
བསྒྲབ་པ་ལ། །གཡོན་ཅན་བདུད་ཀྱི་གཡུལ་བཤམས་ཚེ། །སེམས་དཔའ་མཆོག་དེས་ཁྱེད་སྦྲན་པས། །བདུད་སྡེ་ཕམ་ནས་ཕྱོགས་བཅུར་བྱེར། །ཐུབ་པ་མངོན་པར་སངས་རྒྱས་གྱུར། །
ཞེས་གསུངས་པ་ཡིན་ནོ། །དེ་ལྟར་མངོན་པར་རྫོགས་པར་སངས་རྒྱས་ནས། བདེན་བཞི། ཕར་ཕྱིན། ལེགས་པར་རྣམ་པར་ཕྱེ་བ་སོགས་གསུངས་ནས། བཀའ་ཐ་མ་ལྷོ་ཕྱོགས་དཔལ་ལྡན་
འབྲས་སྤུངས་སུ་གསང་སྔགས་རྡོ་རྗེ་ཐེག་པའི་ཆོས་འཁོར་བསྐོར་བའི་ཚེ་མགོན་པོ་ལ་མོས་པའི་གདུལ་བྱའི་སྣང་ངོར་སྤྲུལ་པའི་སྐུ་དེ་ཧེ་རུ་ཀ་ལོངས་སྤྱོད་རྫོགས་སྐུའི་སྣང་བརྙན་དུ་བཞེངས་261

ནས༑ མགོན་པོའི་རྒྱུད་རྩ་རྒྱུད་བཤད་རྒྱུད་ལ་སོགས་པའི་རྒྱུད་མཐའ་དག་གསུངས་ནས། མཐར་དཀྱིལ་འཁོར་མ་བསྡུས་པར། མགོན་པོ་ཉིད་དེའི་སྲུང་མར་བཀོད་དོ། །ཁ་ཅིག་གིས་མགོན་
རྒྱུད་དུ་དུར་ཁྲོད་དང་རི་རབ་ཀྱི་ཟོམ་ལ་སོགས་པར་གསུངས་པ་ཡོད་སྙམ་ན། ཡུལ་གཞན་ལ་ཡང་རྡོ་རྗེ་ཐེག་པ་འགའ་རྀ་གསུངས་པ་ཡོད་མོད་ཀྱང་། གསང་སྔགས་མ་ལུས་པ་ཐམས་ཅད་དུས་
གཅིག་ཏུ་གསུངས་སའི་ཡུལ་ནི་འབྲས་སྤུངས་ཁོ་ནར་ཡིན་པས་འགལ་བ་མེད་དོ། །དེ་ནས་རྒྱུད་རྣམས་གསང་བའི་བདག་པོས་བསྡུ་བར་མཛད་ཅིང༌། ཨིནྡྲ་བྷཱུ་ཏི་སོགས་སློབ་དཔོན་མང་པོས་
གདམས་པ་དེ་ཉམས་བཞེས་མཛད་པས་བདུད་ཀྱི་ཚོགས་ཕམ་པར་བྱེད་ཅིང་མཆོག་གི་གོ་འཕང་ཚེ་གཅིག་ལ་མངའ་བརྙེས་ཐོབ་པའི་གྲུབ་ཐོབ་མང་པོ་བྱོན། དེའི་དབང་གིས་རྒྱ་གར་དུ་དར་རྒྱས་བྱུང་
ཞིང་༑ དེ་ནས་རིམ་པར་བོད་དུ་དར་བས་རང་རེ་དཔལ་ལྡན་འབྲུག་པ་ཆོས་རྗེ་རིན་པོ་ཆེའི་སྙན་ལམ་དུ་སོན་པས། རྗེ་དེའི་ཐུགས་དམ་བསྐྱེད་རིམ་གྱི་ལྷ་དགུ་ཡོད་པའི་ནང་ཚན་བསྟན་བསྲུང་བྱ་རོག་
མའི་སྐོར་ཞེས་པ་དེ་ཡིན་ནོ། །དེ་ནས་དབོན་དར་མ་སེངྒེ་སོགས་ལས་རིམ་པར་བརྒྱུད་དེ་རང་ཅག་རྣམས་ཀྱི་བར་དུ་བྱོན་པས། དེ་ནས་ཡང་བསྐལ་པ་ཇི་སྲིད་ཀྱི་འཚོའི་བར་དུ་དར་བའི་སྨོན་ལམ་༔

༄༅། །ཡོད་དོ།།བརྒྱུད་པའི་གོ་རིམ་ནི་སྟོན་པ་གསང་བདག་ཨིནྡྲ་བྷུ་ཏི་སོགས་བརྒྱུད་པའི་གསོལ་འདེབས་སུ་གསལ་བས་འདིར་མ་བཀོད། གསུམ་པ་བསྙེན་ཐབས་དངོས་
ཀྱི་ས་བཅད་ནི། གོང་དུ་བཤད་པའི་སློབ་དཔོན་དེ་དག་གིས་ཉམས་བཞེས་མཛད་པའི་གདམས་པ་བདུད་ཀྱི་གཡུལ་ལས་རབ་ཏུ་རྒྱལ་བར་བྱེད་པའི་བསྙེན་པའི་མན་ངག་ཞེས་བྱ་བའི་ཆོ་ག་ལ། སྒྲུབ
པ་དང་། སྒྲུབ་པ་ཆེན་པོ་དང༌། འཕྲིན་ལས་ལ་སྦྱར་བ་དང་གསུམ་ལས། འདི་སྒྲུབ་པ། དེ་ལ་བསྙེན་པ་དང་། ཉེ་བར་བསྙེན་པ་གཉིས་ལས། འདི་བསྙེན་པའི་སྐབས་ཀྱི་ས་བཅད་
r²
ཡིན༑ དེ་ལ་སྔོན་འགྲོ། དངོས་གཞི། རྗེས་གསུམ་ལས། དང་པོ་སྔོན་འགྲོ་ནི། ཀུན་མཁྱེན་རིན་པོ་ཆེ་པད་དཀར་ཞབས་ཀྱིས་སྡོམ་མཛད་པར། ལྷག་པའི་ལྷར་སྦྱར་བགེགས་གཏོར་
བསྐྲད༑ །ཅེས་གསུངས་པ་ལྷན་སྐྱེས་དཔའ་བོ་གཅིག་པའི་རྣལ་འབྱོར་སྒོམ་པ་ལ་བྱེད་པ་ཡིན་པས། དེའི་ཚུལ་ཅུང་ཟད་བརྗོད་ན། རྒྱུད་ཀྱི་ཁུངས་དང༌། རིང་ལུགས་ཀྱི་ཁུངས་དང་། སྒྲུབ
བཅད་ཐབས་དངོས་ཀྱི་ས་བཅད་དང་གསུམ་མོ། །དང་པོ་རྒྱུད་ཀྱི་ཁུངས་ནི། བདག་ཅག་གི་སྟོན་པ་མཉམ་མེད་ཐུབ་པའི་དབང་པོ་དེ་ཉིད་མངོན་པར་རྫོགས་པར་སངས་རྒྱས་ནས། ཆོས་འཁོར་རིམ་པ་✖

གསུམ་བསྐོར་བ་ལས། འདི་རྡོ་རྗེ་ཐེག་པ་ཡིན། དེ་ལ་རྒྱུད་སྡེ་བཞི་ཡོད་པ་ལས། འདི་བླ་མེད་ཡིན། བླ་མེད་དེ་ལ་ནང་ཚན་གསུམ་ཡོད་པ་ལས། འདི་མ་རྒྱུད་ཡིན། མ་རྒྱུད་དེ་ལའང་
ནང་ཚན་བདུན་ཡོད་པ་ལས། འདི་ཧེ་རུ་ཀའི་རྒྱུད་ཡིན། ྋརྒྱུད་དེ་ལ་ནང་ཚན་ལྔ་ཡོད་པ་ལས། བདེ་མཆོག་གི་རྒྱུད་ཡིན། དེ་ལ་རྩ་རྒྱུད། བཤད་རྒྱུད། ཆ་མཐུན་གྱི་རྒྱུད་དང་གསུམ་
ལས༑ འདི་རྩ་བའི་རྒྱུད་ལ་བརྟེན་པ་ཡིན། རྩ་བའི་རྒྱུད་དེ་ཡང་རྒྱས་པ་གཉིས་བོད་དུ་མ་འགྱུར། བསྡུས་པ་བདེ་མཆོག་ཉུང་ངུ་ཞེས་པ་དེ་ཡིན། རྒྱུད་དེ་ལ་བརྟེན་པའི་སྒྲུབ་ཐབས་རྒྱས་འབྲིང་
བསྡུས་པ་དང་བཞི་ཡོད་པ་ལས། འདི་ཤིན་ཏུ་བསྡུས་པ་ལྷན་སྐྱེས་དཔའ་བོ་གཅིག་ཞེས་པ་དེ་ཡིན། གཉིས་པ་རིང་ལུགས་ཀྱི་ཁུངས་ནི། རྒྱ་གར་བདེ་མཆོག་མཁན་པོ་སློབ་དཔོན་ལོ་དྲིལ་ནག་པོ་
གསུམ་དུ་གྲགས་པ་ལས། འདི་དྲིལ་བུའི་ལུགས། དེ་ནས་རིམ་པར་བརྒྱུད་ནས་ཏིལླི་ནཱ་རོ་མར་མི་ཡབ་སྲས་སོགས་དཀར་རྒྱུད་རིན་པོ་ཆེ་རྗེ་བཙུན་དམ་པ་རྣམས་ཀྱི་ཉམས་བཞེས་སུ་མཛད་པས་
བརྒྱུད་པ་དང་བྱིན་རླབས་ཀྱི་རྒྱུན་གོང་ནས་གོང་དུ་འཕེལ་ཞིང་ད་ལྟའི་བར་དུ་བྱོན་པས། དེ་ནས་ཡང་ཇི་སྲིད་བསྐལ་པའི་བར་དུ་མི་ནུབ་པ་ཡིན་ནོ། །གསུམ་པ་སྒྲུབ་ཐབས་དངོས་ཀྱི་ས་བཅད་

༄༅། །ནི། དཀར་རྒྱུད་རིན་པོ་ཆེ་ལས་བྱུང་བའི་གདམས་པ་མགོན་པོ་བསྙེན་པའི་ཚེ་དགོས་པའི་གོང་གནོན་ཞེས་བྱ་བའི་ཆོ་ག་ལ། སྔོན་འགྲོ །དངོས་གཞི། རྗེས་ཀྱི་བྱ་
བ་གསུམ་ལས། དང་པོ་སྔོན་འགྲོ་ལ་ཐུན་མོང་དང་ཐུན་མོང་མ་ཡིན་པ་གཉིས། དང་པོ་ཐུན་མོང་གི་སྔོན་འགྲོ་ལ་ཡང་། སྐྱབས་འགྲོ་དང་། སེམས་བསྐྱེད་གཉིས་ལས། དང་པོ་སྐྱབས་འགྲོ་
ནི༑ ཕྱོགས་བཅུར་བཞུགས་པའི་བླ་མ་དང༌། ། ནས། ཀུན་ནས་ཡོངས་སུ་སྐྱབས་སུ་གསོལ། །ཞེས་པའི་བར་ལ་བྱེད། གཉིས་པ་སེམས་བསྐྱེད་ནི། ཇི་ལྟར་དུས་གསུམ་ཞེས་པ་
ནས༑ སེམས་ཅན་མྱ་ངན་འདས་ལ་འགོད། །ཅེས་པའི་བར་ལ་བྱེད། སྐྱབས་སེམས་གཉིས་ཀའི་དབྱེ་བ་རྒྱས་པ་གཞན་དུ་ཡོད་པས་འདིར་མ་བྲིས་སོ། །གཉིས་པ་ཐུན་མོང་མ་ཡིན་པའི་སྔོན་
འགྲོ་ལ། བླ་མའི་རྣལ་འབྱོར་དང༌། ཚད་མེད་བཞི་སྒོམ་པ་དང་གཉིས་ལས། དང་པོ་བླ་མའི་རྣལ་འབྱོར་ནི། རང་གི་ཕུང་ཁམས་སྐྱེ་མཆེད་ཅེས་པ་ནས་སྤྱི་བོར་ཐིམ་པར་གྱུར་ཞེས་པའི་བར་ལ་
བྱེད༑ གཉིས་པ་ཚད་མེད་བཞི་ནི་བྱམས་སྙིང་རྗེ་དགའ་བ་བཏང་སྙོམས་བཞི་བྱེད་དོ། །དེས་སྔོན་འགྲོ་ཟིན། གཉིས་པ་དངོས་གཞི་ལ། བསྐྱེད་རིམ་རྫོགས་རིམ། སྤྲོ་བསྡུའི་རྣལ་འབྱོར་དང་༔

གསུམ་ལས། དང་པོ་བསྐྱེད་རིམ་གྱི་རྣལ་འབྱོར་ནི། ཨོཾ་སྭ་བྷ་ཝ་ཞེས་པ་ནས། ཧཱུྂ་ཡིག་སྔོན་པོའི་མཚན་པར་གྱུར་པའི་བར་ལ་བྱེད། གཉིས་པ་རྫོགས་རིམ་གྱི་རྣལ་འབྱོར་ནི། དེ་ནས་སྣང་
སྲིད་སྣོད་བཅུད་ཐམས་ཅད་འོད་དུ་ཞུ་བ་བཅོམ་ལྡན་འདས་མ་ལ་ཐིམ། དེ་ཡབ་ལ་ཐིམ། དེ་རིམ་གྱི་ཞུ་བ་སྙིང་གའི་ཧཱུཾ་ལ་ཐིམ། ཧཱུྂ་ཡང་ཞབས་ཀྱུ་འ་ལ། དེ་ཧ་གཟུགས་ལ། དེ་མགོ་བོ་
ལ༑ དེ་ཟླ་ཚེས་ལ། དེ་ཐིག་ལེ་ལ། དེནཱ་ད་ལ། དེ་ཡང་ཇེ་ཕྲར་གྱུར་པས་དྲན་རིག་གི་ངང་དུ་མཉམ་པར་བཞག་པ་དེའོ། །གསུམ་པ་སྤྲོ་བསྡུས་རྣལ་འབྱོར་ནི། མཉམ་བཞག་དེ་ལས་སྐད་
ཅིག་གི་སྔར་བཞིན་བཞེངས་ནས། ཐུགས་ཀའི་ཧཱུཾ་ལས་འོད་འཕྲོས་ཞེས་པ་ནས་སྔགས་ཇི་ཙམ་བཟླས་པའི་བར་ལ་བྱེད། དམིགས་པ་ནི་གཞུང་དུ་གསལ་ལོ། །སྤྱིར་བསྐྱེད་རིམ་ལ། རྒྱས་པ་
མངལ་སྐྱེས་སྦྱོང་བྱེད། འབྲིང་སྒོང་སྐྱེས་སྦྱོང་བྱེད། བསྡུས་པ་དྲོད་གཤེར་སྐྱེས་སྦྱོང་བྱེད། ཤིན་ཏུ་བསྡུས་པ་བརྫུས་སྐྱེས་སྦྱོང་བྱེད་དང་བཞི་ཡོད་པ་ལས། འདི་བརྫུས་སྐྱེས་སྦྱོང་བྱེད་
ཡིན༑ ལྷ་བསྐྱེད་ཚུལ་ཡང་རྒྱས་པ་མངོན་བྱང་ལྔ་ལས་བསྐྱེད་པ། འབྲིང་པོ་ཆོ་ག་གསུམ་ལས་བསྐྱེད་པ། བསྡུས་པ་སྐད་ཅིག་ལས་བསྐྱེད་པ་དང་གསུམ་ཡོད་པ་ལས། འདི་སྐད་ཅིག་ལས་༔

༄༅། །བསྐྱེད་པ་ཡིན་ཞིང་། སློབ་དཔོན་དྲིལ་བུ་པས། བརྫུས་ཏེ་སྐྱེས་པའི་སེམས་ཅན་བཞིན། །ས་བོན་མེད་པའི་རྣམ་པར་སྒོམ། །ཞེས་གསུངས་པ་བཞིན་ནོ། །དེས་
དེའི་དངོས་གཞི་ཟིན་པའོ། །གསུམ་པ་རྗེས་ཀྱི་བྱ་བ་ནི། བསངས་ཆབ་དང་། བདུད་རྩི་བྱིན་རླབས། བགེགས་བསྐྲད། སྲུང་འཁོར་སྒོམ་པ་བཞི་ལས། དང་པོ་བསངས་ཆབ་བྱིན་རླབས་
ནི༑ སུཾ་བྷ་ནི་སྔགས་ནས་རྣམ་པར་མི་རྟོག་པའི་ཆུར་གྱུར་ཞེས་པའི་བར་ལ་བྱེད། གཉིས་པ་བདུད་རྩི་བྱིན་རླབས་ནི། ཧ་ཧོ་ཧྲི་ལྷན་སྐྱེས་དཀར་པོ་ནས་ཨོཾ་ཨཱཿ ཧཱུཾ་ཞེས་པའི་བར་ལ་བྱེད། གསུམ་
པ་བགེགས་ལ་གཏོར་མ་བྱིན་ནས་བསྐྲད་པ་ནི། འཕགས་པ་དཀོན་མཆོག་གསུམ་ལ་ཕྱག་འཚལ་ལོ་ཞེས་པ་ནས། སུཾ་བྷ་ནི་སྔགས་རྫོགས་པའི་བར་ལ་བྱེད། བཞི་པ་སྲུང་འཁོར་སྒོམ་པ་
ནི༑ བདག་ནི་དཔལ་ཆེན་སྐར་སྒོམ་སྟེ། །ཞེས་པ་ནས། འབར་བ་མེ་ཡི་མཚམས་ལས་མ་འདའ་ཞིག ཅེས་པའི་བར་ལ་བྱེད་དོ། །དེ་ནས་གཞུང་ལ་མེད་ཀྱང་ལྷན་སྐྱེས་ཀྱི་གཏོར་བསྔོས་
རྫོགས་པར་བྱས། དེ་ཡན་གྱིས་སྔོན་འགྲོ་ལྷག་པའི་ལྷ་སྒོམ་པའི་ལེའུ་རྫོགས་སོ། །རྩ་བའི་ས་བཅད་གཉིས་པ་དངོས་གཞི་ནི། ཀུན་མཁྱེན་རིན་པོ་ཆེའི་གསུང་ལུང་སྔ་མའི་འཕྲོར། མདུན་

བསྐྱེད་བྱིན་རླབས་སྤྱན་འདྲེན་མཆོད། །བསྲེ་དབང་རྒྱས་བཏབ་ཕྱག་བྱིན་རླབས། །མཆོད་བཞི་གཏོར་མ་བསྟོད་བཟླས་ཏེ། །བྱིན་རླབས་སྤྱན་འདྲེན་མཆོད་བཤགས་བསྐང༌། །གསེར་སྐྱེམས་
གཟུ་དཔང་འབྲུབ་སོགས་བསྐྱེད། །དགུག་བསྐུལ་སྡིག་བསྒོ་དབྱེ་དང་བསད། །བརྡུང་བཏབ་ཚོགས་རོལ་ལྷག་མའོ། །ཞེས་པ་དེ་ལྟ་བུའི་གོ་རིམ་གྱི་ནང་ཚན་སུམ་ཅུ་ཡོད་པ་ལས། དང་པོ་
མདུན་བསྐྱེད་ཅེས་པ་དེ་ལ་སྣང་སྲིད་དངོས་པོའི་ཆོས་ཐམས་ཅད་ཅི་ཡང་མི་དམིགས་པའི་དབྱིངས་སུ་བཞག་པ། དེའི་ངང་ལས་འབྱུང་བརྩེགས་རི་རབ་པདྨ་དང་བཅས་པའི་སྟེང་སྣ་ཚོགས་རྡོ་རྗེའི་ལྟེ་
བར་ཉི་དཀྱིལ་ལ་ཧཱུྃ་བསྐྱེད་པ། རྡོ་རྗེ་ཉི་མ་ཧཱུཾ་གསུམ་ལས་འཕྲོས་པའི་འོད་ཟེར་རྡོ་རྗེའི་རྭ་གུར་སྒོམ་པ། དེའི་དབུས་སུ་རྟེན་གཞལ་ཡས་ཁང་བསྐྱེད་པ། དེའི་ནང་དུ་བརྟེན་པ་ལྷའི་དཀྱིལ་འཁོར་
སྒོམ་པ་དང་ལྔ་ལས། དང་པོ་དབྱིངས་སུ་བཞག་པ་ནི། ཤཱ་ནྱ་ཏའི་སྔགས་བརྗོད་པ་ལ་བྱེད། གཉིས་པ་འབྱུང་བརྩེགས་སོགས་བསྐྱེད་པ་ནི། ཡཾ་ལས་རླུང་གི་དཀྱིལ་འཁོར་ཞེས་པ་ནས་ཉི་མ་
ལ་ཧཱུཾ་ཞེས་པའི་བར་ལ་བྱེད། གསུམ་པ་རྭ་གུར་སྒོམ་པ་ནི།ྋ དེ་གསུམ་གྱི་འོད་ཟེར་གཅིག་ཏུ་འདྲེས་པ་འཕྲོས་ཞེས་པ་ནས་མེ་ཁ་དོག་ལྔས་ཡོངས་སུ་བསྐོར་ཞེས་པའི་བར་ལ་བྱེད། བཞི་པ་རཱ་༔

༄༅། ། གུར་གྱི་དབུས་སུ་གཞལ་ཡས་ཁང་བསྐྱེད་པ་ལ། སྐུ་དཀྱིལ་གསུང་དཀྱིལ་ཐུགས་དཀྱིལ་དང་གསུམ་ལས། དང་པོ་སྐུ་དཀྱིལ་ནི། ཨཾ་དཀར་པོ་རྣམ་པར་སྣང་
མཛད་ཀྱི་ཞེས་པ་ནས་ནང་ཞག་གི་རྒྱ་མཚོ་ཞེས་པའི་བར་ལ་བྱེད། གཉིས་པ་གསུང་དཀྱིལ་ནི། དེའི་ནང་དུ་ཚུད་ཅིང་ནས་ནང་ཁྲག་གི་རྒྱ་མཚོ་ཞེས་པའི་བར་ལ་བྱེད། གསུམ་པ་ཐུགས་དཀྱིལ་
ནི༑ དེའི་ནང་དུ་ཚུད་ཅིང་ནས་ཟེའུ་འབྲུར་ཞེས་པའི་བར་ལ་བྱེད། ལྔ་པ་ལྷ་ཚོགས་བསྐྱེད་པ་ལ། ས་བོན་བཀོད་པ་དང་། དེ་ལས་ལྷ་བསྐྱེད་པ་གཉིས་ལས། དང་པོ་ནི་ཉི་མའི་གདན་དང་
བརྒྱད་
འཁོར་གནས་ཐམས་ཅད་དུ་ཧཱུཾ་མཐིང་ནག་འབར་བ་རེ་ཞེས་པ་ལ་བྱེད། གཉིས་པ་ལྷ་བསྐྱེད་པ་ལ། ཐུགས་གསུང་སྐའི་ལྷ་བསྐྱེད་པ་གསུམ་ལས། དང་པོ་ཐུགས་དཀྱིལ་བའི་ལྷ་ནི། དབུས་ཀྱི་
ཧཱུཾ་ཡོངས་སུ་གྱུར་པ་ལས་ནས་མཐོང་ན་སྐྱི་ཟིང་བ་ཞེས་པའི་བར་ལ་བྱེད། གཉིས་པ་ནི་གསུང་དཀྱིལ་གྱི་གྲྭ་ནང་མའི་ནས་སྤྲིན་ལྟར་དུ་འཁྲིགས་པ་ཞེས་པའི་བར་ལ་བྱེད། གསུམ་པ་ནི་སྐ་དཀྱིལ་
གྱི་ལྷ་ཁྱམས་ནང་མའི་ནས་སྲིད་པ་གསུམ་པོ་ཟ་བར་ཆས་པ་ཞེས་པའི་བར་ལ་བྱེད་དོ། །གཉིས་པ་བྱིན་རླབས་ནི་དེ་རྣམས་ཀྱི་སྤྱི་བོར་ཨོཾ་ནས་ལྟེ་བར་ཧོཿ ཞེས་པ་ལ་བྱེད། གསུམ་པ་སྤྱན་འདྲེན་པ་ལ་

མདོར་བསྡུས་པ་དང་རྒྱས་པའི་ཚུལ་གཉིས་ལས། དང་པོ་ནི་གཙོ་བོའི་ཧཱུཾ་ལས་འཕྲོས་ཞེས་པ་ནས་བཛྲ་ས་མཱ་ཛཿ ཞེས་པའི་བར་ལ་བྱེད། གཉིས་པ་ལ་ཐུགས་གསུང་སྐུའི་སྤྱན་འདྲེན་གསུམ་
ལས༑ དང་པོ་ཐུགས་དཀྱིལ་བའི་སྤྱན་འདྲེན་ལ་ཆོས་སྐུའི་སྤྱན་འདྲེན། ལོངས་སྐུའི་སྤྱན་འདྲེན། སྤྲུལ་སྐུའི་སྤྱན་འདྲེན། བཀའ་བརྒྱད་མགོན་པོ་སོགས་ཀྱི་སྤྱན་འདྲེན་དང་བཞི་ལས། དང་
པོ་ཆོས་སྐུའི་སྤྱན་འདྲེན་ནི། ཆོས་དབྱིངས་འགྱུར་བ་མེེད་པའི་ཀློང༌། །ནས། མངོན་པར་བཞེངས་ནས་གཤེགས་སུ་གསོལ། །ཞེས་པའི་བར་ལ་བྱེད། གཉིས་པ་ལོངས་སྐུའི་སྤྱན་འདྲེན
ཁམས་གསུམ་ཡོངས་ལས་ནས། ཆུ་ཟླའི་གར་གྱིས་གཤེགས་སུ་གསོལ། །ཞེས་པའི་བར་ལ་བྱེད། གསུམ་པ་སྤྲུལ་སྐུའི་སྤྱན་འདྲེན་ནི། སྟོང་གསུམ་ཆེན་པོའི་ནས།ྋ བྱ་རོག་མིང་
ཅན་གཤེགས་སུ་གསོལ། །ཞེས་པའི་བར་ལ་བྱེད། བཞི་པ་བཀའ་བརྒྱད་སོགས་སྤྱན་འདྲེན་ནི། ནཱ་ལནྡ་དང་ནས། ལེགས་ལྡན་ཐམས་ཅད་གཤེགས་སུ་གསོལ། །ཞེས་པའི་བར་ལ་
བྱེད༑ གཉིས་པ་གསུང་དཀྱིལ་བའི་སྤྱན་འདྲེན་ནི། བྱ་རྒོད་ཕུང་པོ་རི་བོའི་ནས། །ཞིང་སྐྱོང་ཐམས་ཅད་གཤེགས་སུ་གསོལ། །ཞེས་པའི་བར་ལ་བྱེད། གསུམ་པ་སྐུ་དཀྱིལ་བའི་སྤྱན་འདྲེན་ཊྛཾ

༄༅། །ནི། ནམ་མཁའི་དབྱིངས་ཞེས་ནས། མཐུ་སྟོབས་ཆེན་པོ་གཤེགས་སུ་གསོལ། །ཞེས་པའི་བར་ལ་བྱེད། འབོད་སྔགས་བརྗོད་པ་ནི་ཐུགས་གསུང་སྐུའི་ལྷ་མ་
ལུས་པའི་སྤྱན་འདྲེན་ཡིན་ནོ། །བཞི་པ་ལ་བཞུགས་གསོལ་དང་མཆོད་པ་གཉིས་ལས། དང་པོ་ནི། དཔལ་ལྡན་མགོན་པོ་ནག་པོ་ནི། །ཞེས་པའི་ཚིག་རྐང་བཞི་ལ་བྱེད། གཉིས་པ་
ནི༑ ཐུན་མོང་ཁྱད་པར་བླ་ན་མེད། །ཅེས་པའི་ཚིག་རྐང་བཞི་ལ་བྱེད། ལྔ་པ་བསྲེ་བ་ནི། ཛཿ ཧཱུཾ་བཾ་ཧོཿ དམ་ཚིག་པ་དང་གཉིས་སུ་མེད་པར་གྱུར་ཞེས་པའི་བར་ལ་བྱེད། དྲུག་པ་དབང་བསྐུར་
སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས་ཞེས་པ་ནས། ཆུའི་ལྷག་མ་སྤྱི་བོར་འཁྱིལ་བ་ཞེས་པའི་བར་ལ་བྱེད། བདུན་པ་རྒྱས་བཏབ་ནི་གཙོ་བོ་ལ་བདེ་མཆོག་དང་ཞེས་པ་ནས་དབུ་
བརྒྱན་པར་གྱུར་ཅེས་པའི་བར་ལ་བྱེད། བརྒྱད་པ་དམ་ཚིག་བརྗོད་ཅིང་ཕྱག་འཚལ་བ་ནི། ཨོཾ་བཛྲ་མཧཱ་ཀཱ་ལ་ཞེས་པ་ནས་ན་མོ་ན་མ་ཧཱུཾ། ཞེས་པའི་བར་ལ་བྱེད། དགུ་པ་བྱིན་རླབས་
ནི༑ མཆོད་རྫས་ཐམས་ཅད། ཨཾ་སྦྱངས་ནས་འབྱོར་པ་ཐམས་ཅད་པར་གྱུར་ཞེས་པའི་བར་ལ་བྱེད། བཅུ་པ་མཆོད་པ་ལ། ཕྱི་ནང་གསང་བ་དེ་ཁོ་ན་ཉིད་དང་བཞི་ལས། དང་པོ་ཕྱི་མཆོད་ལ་༴

ཡང་ཞི་རྒྱས་དབང་དྲག་བཞི་ཡོད་པའི་དང་པོ་ཞི་བའི་མཆོད་པ་ནི། མཆོད་ཡོན་བསིལ་ཟེར་ནས་མཆོད་པའི་སྤྲིན་དུ་འབུལ་ལོ། །ཞེས་པའི་བར་ལ་བྱེད། གཉིས་པ་རྒྱས་པའི་མཆོད་པ
བརྟན་གཡོ་བཀོད་པ་ནས་མི་ཟད་ནམ་མཁའི་མཛོད་དུ་འབུལ་གྱིས་བཞེས་ཞེས་པའི་བར་ལ་བྱེད། གསུམ་པ་དབང་གི་མཆོད་པ་ནི། མཛེས་སྡག་མཚན་དཔེའི་ནས། མཆོད་པ་དམ་པར་
འབུལ་ཞེས་པའི་བར་ལ་བྱེད། བཞི་པ་དྲག་པོའི་མཆོད་པ་ནི། དགྲ་བོ་མཐར་བྱེད་ནས། རོལ་མོར་འབུལ་ཞེས་པའི་བར་ལ་བྱེད། གཉིས་པ་ནང་གི་མཆོད་པ་ནི། དཔག་བསམ་ཤིང་བཅུད་
ནས༑ ཨ་མྲྀ་ཏ་པཱུ་ཛ་ཁ་ཧི་ཞེས་པའི་བར་ལ་བྱེད། གསུམ་པ་གསང་བའི་མཆོད་པ་ནི་བྱང་ཆུབ་སེམས་འབྱོངས་ནས། རཀྟ་པཱུ་ཛ་ཁ་ཧི་ཞེས་པའི་བར་ལ་བྱེད། བཞི་པ་དེ་ཁོ་ན་ཉིད་ཀྱི་མཆོད་པ་
ནི༑ དབྱིངས་ཕྱུག་ཀུ་མུད་ནས། སུ་ར་ཏེ་མཱཾ་ཞེས་པའི་བར་ལ་བྱེད། བཅུ་གཅིག་པ་གཏོར་མ་ལ། བྱིན་རླབས། གཏོར་མའི་དཀྱིལ་འཁོར་བསྐྱེད་པ། ཐུགས་གསུང་སྐུའི་ལྷ་ལ་རིམ་བཞིན་

༈,།༄༅། །འབྱམས་ཀྱི་མདངས། ནམ་མཁའི་སྣོད་ཆེན་པོར་ཞེས་པ་ནས། རྒྱ་ནམ་མཁའི་མཐའ་ཚུན་ཆད་དུ་བརྡལ་བ་ཅེས་པའི་བར་ལ་བྱེད། གསུམ་པ་གཏོར་མ་འབུལ་བ་
ནི༑ དཔལ་ཡེ་ཤེས་ཀྱི་མགོན་པོ་ནས། འཇིག་རྟེན་སྐྱོང་བ་བཞིའི་ཞེས་པ་ནས། ཐུགས་གསུང་སྐུ་སོ་སོའི་འབུལ་སྔགས་རྫོགས་པ་ལ་བྱེད། བཞི་པ་ལྷའི་མཚན་ནས་བརྗོད་ཅིང་འདོད་དོན་
གསོལ་བ་ནི། དཔལ་མཧཱ་ཀཱ་ལ་ཁྲག་འཐུང་ནས། དངོས་གྲུབ་ཀྱི་མཆོག་སྦྱིན་པར་མཛད་དུ་གསོལ། ཞེས་པའི་བར་ལ་བྱེད། བཅུ་གཉིས་པ་བསྟོད་པ་ལ་ཐུགས་གསུང་སྐྱའི་བསྟོད་པ་དང་
བཅུ་
འདོད་དོན་གསོལ་བ་གཉིས་ལས། དང་པོ་ཐུགས་གསུང་སྐའི་བསྟོད་པ་ནི། ༀ་གྲུབ་པར་གྱུར་གཅིག་ཅེས་པ་ནས། བཙུན་མོ་ནང་མི་མངག་གཞུག་སྡེར་བཅས་པའི་བར་ལ་བྱེད། ཐུགས་
གསུང་སྐུའི་ས་བཅད་མཚམས་གཞུང་དུ་གསལ་བས་སོ། །གཉིས་པ་འདོད་དོན་གསོལ་བ་ནི། མི་ཟད་ནམ་མཁའི་མཛོད་ལ་ལོངས་སྤྱོད་ཕྱིར། །ཞེས་པའི་ཚིག་རྐང་གསུམ་པ་ལ་བྱེད། བཅུ་
གསུམ་པ་བཟླས་པ་ནི། ཉེ་སྙིང༌། སྲོག་སྔགས། ཡུམ་སྙིང་། ལས་སྔགས། རྩ་སྔགས་སོགས་བཟླས་པ་ལ་བྱེད། བཅུ་བཞི་པ་བྱིན་རླབས་ནི་ཚོགས་རྫས་རྣམས་ཨཾ་མ་དག་པ་སྦྱངས་་

ནས་ཁ་སྦྱོར་གྱི་འཁོར་ལོ་གཅིག་ཏུ་སྡོམས་ཞེས་པའི་བར་ལ་བྱེད། བཅོ་ལྔ་པ་སྤྱན་འདྲེན་པ་ནི། ཐུགས་ཟུང་འཇུག་རྒྱལ་བ་ཀུན་གྱི་དངོས། །ནས། མགོན་ཁྱེད་དང་བྱིན་གྱིས་
རློབས༑ །ཞེས་པའི་བར་ལ་བྱེད། བཅུ་དྲུག་པ་མཆོད་པ་ནི། རྗེ་སྲིད་ཞིའི་ཕན་པ་ཐམས་ཅད་དུ། །ནས། བདུད་ཚོགས་ལ་བདུད་དང་ཆོས་པར་གཉེན། །ཞེས་ལེའུ་རྫོགས་པ་ལ་
བྱེད༑ བཅུ་བདུན་པ་བཤགས་པ་ནི། མཧཱ་ཀཱ་ལ་གསན་ཅིང་དགོངས་སུ་གསོལ། །ཞེས་པའི་ཚིག་རྐང་བདུན་ལ་བྱེད། བཅོ་བརྒྱད་པ་བསྐང་བ་ལ། བསྐང་རྫས་སྤྱིར་བཤད་པ་དང་། འབྲུ་
དོན་བྱེ་བྲག་ཏུ་གཉེར་བ་གཉིས་ཡོད་པ་ལས། འདི་འབྲུ་དོན་བྱེ་བྲག་ཏུ་གཉེར་བའི་སྐབས་ཡིན། དེ་ལ་ཐུན་མོང་རྫས་ལ་བརྟེན་ནས་ཐུགས་དམ་བསྐང་བ་དང༌། ཁྱད་པར་ལམ་རིམ་ལ་བརྟེན་ནས་
ཐུགས་དམ་བསྐང་བ་གཉིས་ལས། དང་པོ་ལ་ཕྱི་ཀུན་ཏུ་བཟང་པོའི་རྣམ་སྤྲུལ་གྱིས་བསྐང་བ། ནང་སྒྱུ་འཕྲུལ་རོལ་རྩེད་ཀྱིས་བསྐང་བ། གསང་བ་སྙིང་ཐིག་ནམ་མཁའ་མཛོད་ཀྱིས་བསྐང་བ་དང
གསུམ་ལས། དང་པོ་ཕྱི་ཀུན་བཟང་རྣམ་སྤྲུལ་གྱིས་བསྐང་བ་ལ་འབོད་རྫས་ཀྱིས་བསྐང་བ། བསྟོད་འཕྲེང་གིས་བསྐང་བ། མཆོད་སྤྲིན་གྱིས་བསྐང་བ། གར་འཆམ་གྱིས་བསྐང་བ་དང་བཞི་

༄༅། །ཡོད་པའི། དང་པོ་འབོད་རྫས་ཀྱིས་བསྐང་བ་ནི། དམ་ཅན་འདིར་སྤྱོན་འབོད་རྫས་རླུང་ཆེན་གཡོ། །ཞེས་པའི་ཚིག་རྐང་བཞི་ལ་བྱེད། གཉིས་པ་བསྟོད་འཕྲེང་གི་
བསྐང་བ་ནི། ཆོས་དང་རྗེས་སུ་མཐུན་པའི་ཆོས་སྒྲུབ་ལ། །ཞེས་པའི་ཚིག་རྐང་བཞི་ལ་བྱེད། གསུམ་པ་མཆོད་འཕྲེང་གིས་བསྐང་བ་ནི། གདུགས་ཕྱོགས་བླ་རེ་རྒྱལ་མཚན་འཕན་ཕུར་
གདུགས༑ །ཞེས་པ་ནས། བ་ལིང་ཕོ་བྲང་ཆེན་པོས་ཐུགས་དམ་བསྐང་། །ཞེས་པའི་བར་ལ་བྱེད། བཞི་པ་གར་འཆམ་གྱིས་བསྐང་བ་ནི། དུར་ཁྲོད་ཆས་བརྒྱད་སྦྲལ་བརྒྱད་རུས་རྒྱན་
ལྔ༑ །ཞེས་པའི་ཚིག་རྐང་བཞི་ལ་བྱེད། གཉིས་པ་ནང་སྒྱ་འཕྲུལ་རོལ་རྩེད་ཀྱིས་བསྐང་བ་ནི། ཡས་ཐགས་ལས་ཀྱི་མེ་ལོང་ཆེན་པོ་དེར། །ཞེས་པའི་ཚིག་རྐང་བཞི་ལ་བྱེད། གསུམ་པ་
གསང་བ་སྙིང་ཐིག་ནམ་མཁའ་མཛོད་ཀྱིས་བསྐང་བ་ནི། རྀང་རང་སྲོག་གིས་ལེགས་བསྡམས་བླ་རྡོ་ཡིས། །ཞེས་པའི་ཚིག་རྐང་བཞི་ལ་བྱེད། གཉིས་པ་ཁྱད་པར་ལམ་རིམ་ལ་བརྟེན་ནས་
ཐུགས་དམ་བསྐང་བ་ལ། དྲག་པོ་མཐུས་བསྐང་བ། ཞི་བ་ཆོས་ཀྱིས་བསྐང་བ། ལྷའི་རྣལ་འབྱོར་གྱིས་བསྐང་བ། སྔགས་ཀྱི་དེ་ཉིད་ཀྱིས་བསྐང་བ། ཟབ་མོ་རྫོགས་རིམ་གྱིས་བསྐང་

བ༑ ཕྱི་ནང་སྦྱིན་སྲེག་གིས་བསྐང་བ་དང་དྲུག་ལས། དང་པོ་ནི། གནོད་བྱེད་དགྲ་བོའི་གཤེད་དུ་མངགས་པའི་ཚེ། །ཞེས་པའི་ཚིག་རྐང་བཞིས་བསྟན། གཉིས་པ་ནི། སངས་རྒྱས་བསྟན་
པའི་གཉེར་ཁ་འཛིན་པའི་ཚེ། །ཞེས་པའི་ཚིག་རྐང་བཞི་ལ་བྱེད། གསུམ་པ་ནི། དུག་གསུམ་ནད་ཀྱི་སྨན་པ་མཛད་པའི་ཚེ། །ཞེས་པའི་ཚིག་རྐང་བཞི་ལ་བྱེད། བཞི་པ་ནི། དམ་པ་ཆོས་ཀྱི་
སྲོག་ཤིང་མཛད་པའི་ཚེ། །ཞེས་པའི་ཚིག་རྐང་བཞི་ལ་བྱེད། ལྔ་པ་ནི། བདུད་བཞི་འཇོམས་པའི་དཔའ་བོར་ཞུགས་པའི་ཚེ། །ཞེས་པའི་ཚིག་རྐང་བཞི་ལ་བྱེད། དྲུག་པ་ནི། ཞིང་སྐྱོང་
ལེགས་ལྡན་ཆེན་པོར་སྤྲལ་པའི་ཚེ། །ཞེས་པའི་ཚིག་རྐང་བཞི་ལ་བྱེད། ལེའུ་དེ་དྲུག་ལ་ཁྱད་གཞི་འགོད་པ་དང་། ཁྱད་ཆོས་བཤད་པ་གཉིས་སུ་དབྱེ་བ་ནི། འཇམ་མགོན་བུདྡྷ་བཛྲ་ཡིས་མཛད་
པའི་བསྐང་བའི་གསལ་བྱེད་དུ་སྣང་ངོ་། །བཅུ་དགུ་པ་གསེར་སྐྱེམས་ནི། དགྲ་འདུལ་བའི་གྲོགས་སུ་འོས་པ་ལ་ཟས་ཆང་དྲངས་ནས་རང་ཕྱོགས་སུ་འགུགས་པ་ཡིན་པས། དེ་ནི། བླ་མ་ཡི་
དམ་ཡེ་ཤེས་མཁའ་འགྲོ་མ། །ཞེས་པའི་ཤློ་ཀ་བཞི་ལ་བྱེད། ཉི་ཤུ་པ་གཟུ་དཔང་ནི། དགྲ་ཆེ་གེ་མོ་འདིས་མི་མཚམས་པའི་ལས་འདི་དང་འདི་འདྲ་བྱས་ནས་ཁྱེད་ཀྱི་ཡལ་བར་འདོར་མི་རིགས་

༄༅། །ཞེས་དཔང་དུ་གསོལ་ཞིང་ངར་བླུད་པ་ཡིན་པས། དེ་ནི། སོ་ཐར་རྫིང་ཞུགས་ནས། བདག་གི་རོགས་གྱིས་དགྲ་བོ་བསྒྲལ་བར་མཛོད། །ཅེས་པའི་བར་ལ་
བྱེད༑ ཉེར་གཅིག་པ་བྲུབ་ཁུང་སོགས་བསྐྱེད་ཅེས་པ་སོགས་སྒྲས། ཕུར་པའི་བསྐྱེད་ཆོག བྲུབ་ཁུང་བསྐྱེད་པ། དེའི་ནང་དུ་ལིངྒ་བསྐྱེད་པ་དང་གསུམ་བསྟན་པ་ལས། དང་པོར་ཕུར་པའི་
བསྐྱེད་ཆོག་ལ། དམ་ཚིག་པ་བསྐྱེད་པ། ཡེ་ཤེས་པ་སྤྱན་དྲངས་ནས་གཉིས་མེད་དུ་བསྲེ་བ། དེ་ལ་མཆོད་བསྟོད་ཕུལ་བ་དང་གསུམ་ལས། དང་པོ་དམ་ཚིག་པ་བསྐྱེད་པ་ནི། ཧཱུཾ་ལས་དམ་
ཚིག་གི་ཕུར་པ་ཞེས་པ་ནས། ཕུང་བའི་སྲི་རུ་ལྡང་བ་གཅིག་ཏུ་གྱུར། ཞེས་པའི་བར་ལ་བྱེད། གཉིས་པ་ཡེ་ཤེས་པ་དགུག་ནས་བསྲེ་བ་ནི། ཨོཾ་བཛྲ་མཧཱ་ཀཱ་ལ་སུ་ཏྲི་ཡ་མ་དུ་ཛཿ ཞེས་པ་
ནས༑ ནུས་པ་ཐོགས་པ་མེད་པ་ཞིག་ཏུ་གྱུར་ཞེས་པའི་བར་དུ་བྱེད། གསུམ་པ་མཆོད་བསྟོད་ཕུལ་བ་ནི། སྔགས་མཆོད་དང་བདེ་གཤེགས་ཐུགས་རྗེའི་ཞེས་པའི་ཤློ་ཀ་གསུམ་ལ་བྱེད། གཉིས་
པ་བྲུབ་ཁུང་བསྐྱེད་པ་ནི། ཨེ་ལས་ལྕགས་བསྲེགས་ཀྱི་ཁང་སྒྲོམ་ཞེས་པ་ནས། དུག་གི་རླངས་པ་འཐུལ་བ་གཅིག་ཏུ་གྱུར་ཞེས་པའི་བར་ལ་བྱེད། གསུམ་པ་ལིངྒཱ་བསྐྱེད་པ་ནི། དེའི་ནང་དུ་

དགྲ་བོའི་ཞེས་པ་ནས། མིག་ཤི་མིག་ཏུ་ལྟ་བ་གཅིག་ཏུ་གྱུར་ཞེས་པའི་བར་ལ་བྱེད། ཉེར་གཉིས་པ་དགུག་པ་ནི། ན་མོ་སངས་རྒྱས་ཀྱི་བཀའ་བདེན་པ་དང་ཞེས་པ་ནས། ཨཾ་ཀུ་ཤ་ཛཿ ཞེས་
པའི་བར་ལ་བྱེད། ཉེར་གསུམ་པ་བསྐལ་བ་ནི། ཛཿདམ་ཚིག་ཆེན་པོའི་དུས་ལ་བབ། །ཅེས་པ་ནས་ཨོཾ་མཧཱ་ཀཱ་ལ་ནྜི་ཐུ་ལཾ་ཞེས་པའི་རྦད་སྔགས་རྫོགས་པའི་བར་ལ་བྱེད། ཉེར་བཞི་པ་སྡིག་པ་
བསྒོ་བ་ནི། བསྟན་པ་འཇིག་པར་བྱེད་པ་ཡི། །ཞེས་པ་ནས་སྡིག་ཅན་དགྲ་འདི་མྱུར་དུ་སྤོངས། །ཞེས་པའི་བར་ལ་བྱེད། ཉེར་ལྔ་པ་དབྱེ་བ་ལ། བསྲུང་བའི་ཁ་སྦྱར། བྱིན་རླབས་ཀྱི་ཁ་
སྦྱར༑ རང་བཞིན་གྱི་ཁ་སྦྱར་དང་གསུམ་ལས། ཁ་སྦྱར་དང་པོ་གཉིས་དང་སྐྱོབས་བྱེད་ཀྱི་ལྷ་དབྱེ་བ་ནི། ཛཿ བྱང་ཆུབ་མཆོག་ཏུ་སེམས་བསྐྱེད་ནས། །ཞེས་པ་ནས། ཨོཾ་མཧཱ་ཀཱ་ལ་ཤཀ་
ཕྱེ་ཞེས་པའི་དབྱེ་སྔགས་རྫོགས་པའི་བར་ལ་བྱེད། གསུམ་པ་རང་བཞིན་གྱི་ཁ་སྦྱར་དབྱེ་བ་ནི། འཕྲིན་ལས་མགོན་པོ་ཕུར་པ་ཆེ། །ཞེས་པ་ནས། རྣམ་ཤེས་རྣམ་སྣང་གི་ཐུགས་ཀར་བསྟིམ་པའི་
བར་ལ་བྱེད། ཉེར་དྲུག་པ་བསད་པ་ནི། རང་བཞིན་གྱི་ཁ་སྦྱར་དབྱེ་བ་དང༌། ཛཿརྣམ་ཤེས་ཆོས་ཀྱི་དབྱིངས་བསྒྲལ་ནས། ཞེས་པ་ནས། ༀ་མཧཱ་ཀཱ་ལ་གིངྐ་ར་ཞེས་པའི་བསད་སྔགས་

༄༅། །རྫོགས་པའི་བར་ལ་བྱེད། ཉེར་བདུན་པ་བརྡུང་བ་ནི། གནོད་པར་བྱེད་པའི་དགྲ་བོ་རྣམས། །ཞེས་པའི་ཚིག་རྐང་བཞི་ལ་བྱེད། ཉེར་བརྒྱད་པ་སྟོབས་པ་
ལ༑ བཞེས་རྫས་ཀྱི་རྒྱུ་མཚན་དང་བཅས་སྙན་གསན་ཕབ་པ་དང་། དངོས་གཞི་ཞལ་མཆོད་ཕུལ་བ་གཉིས་ལས། དང་པོ་ནི། དགྲ་བགེགས་གདུག་པ་བསྒྲལ་བའི་ཤ་ཁྲག་རུས། །ཞེས་པའི་
ཚིག་རྐང་བཞི་ལ་བྱེད། གཉིས་པ་ནི། ཛཿཡ༑ དམ་ཉམས་དགྲ་བོ་ལས་ངན་སྡིག་ཅན་འདིའི། །ཞེས་པ་ནས། །འཇིག་རྟེན་སྐྱོང་བ་རྣམས་ཀྱི་ཞལ་དུ་བཏབ། །བཞེས་ཤིག་རོལ་ཞིག་ལྷག་
བཅུ་གསུམ་
མེད་ཁ་རཾ་ཁཱ་ཧི། །ཞེས་པའི་བར་ལ་བྱེད་ལ། ཉེར་དགུ་པ་ཚོགས་ལ་རོལ་བ་ནི། གྲྭ་པ་རྣམས་ལ་བཟའ་བ་དང་བཏུང་བ་རིམ་བཞིན་ཕུལ་ནས། མཆོད་གཡོག་པས་བསྐོར་བ་བྱས་མཆོད་
ཅིང་༑ བསོད་ནམས་འདིས་སེམས་ཅན་ཐམས་ཅད་ཕྱག་རྒྱ་ཆེན་པོའི་ཡེ་ཤེས་ཐོབ་པར་གྱུར་ཅིག ཅེས་གསོལ་བ་གདབ། ཆོ་ག་པས། ཚོགས་ལ་འདོད་ཡོན་ལྔ་ལྡན་དུ་རོལ་བ་ལ་
བྱེད༑ གཉིས་པ་བསྔོ་བ་ནི། མ་རྡོ་རྗེ་བཙུན་མོ་ཁྲོས་པའི་གཟུགས། །ཞེས་པ་ནས་བྷཀྵ་བྷྱ་སྭཱ་ཧཱ་ཞེས་པའི་བར་ལ་བྱེད་དོ། །དེ་ནས་ས་བཅད་དེ་དག་གི་གྲངས་སུ་མེད་ཀྱང་ཐ་མར་གཏོར་མ་

འབུལ་བ་ནི། གཏོར་མགྲོན་སྤྱན་དྲངས་པ། སྨན་རག་གཏོར་གསུམ་ཕུལ་བ། འདོད་དོན་གསོལ་བ། གཏོར་མ་གཤམས་ནས་ཅུང་ཟད་སྨན་ཕུད་ཀྱིས་བཤལ་བ། བསྟན་མ་བཅུ་གཉིས་ལ་
ཕུལ་ནས་འཕྲིན་ལས་བཅོལ་བ་དང་བཞི་ལས། དང་པོ་ནི། ཆོས་ཀྱི་དབྱིངས་ནས་ཁྲོས་ཏེ་འོངས་པའི་ལྷ། །ཞེས་པ་ནས། ཚུར་གཤེགས་ཚུར་གཤེགས་དམ་ཅན་རྒྱ་མཚོའི་ཚོགས། །ཞེས་
པའི་བར་ལ་བྱེད། གཉིས་པ་ནི། གཏིང་ངོགས་གསེར་ཕྱེའི་ཞེས་པའི་བློ་ཀས་སྨན་ཕུལ་བ། ཉམས་པ་བདུན་ལ་ཞེས་པའི་ཤློ་ཀས་རཀྟ་ཕུལ་བ་ལ་བྱེད། ཁྲག་སྣ་མི་ཟད་ཅེས་པའི་ཤློ་ཀས་གཏོར་
མ་ཕུལ་བ་ལ་བྱེད། གསུམ་པ་ནི། རྨད་བྱུང་དགྱེས་པའི་ཞེས་པའི་ཤློ་ཀ་ལ་བྱེད། བཞི་པ་ནི། གང་གིས་མཛེས་པའི་མཚར་བྱས་དེ་དང་དེར། །ཞེས་པའི་ལེའུ་རྫོགས་པ་ལ་བྱེད་དོ།
ཡན་གྱིས་དངོས་གཞི་རྫོགས་པ་ཡིན། རྩ་བའི་ས་བཅད་གསུམ་པ་རྗེས་ཀྱི་ཆོ་ག་ནི། ཀུན་མཁྱེན་རིན་པོ་ཆེའི་གསུང་ལུང་སྔ་མའི་འཕྲོར། མཆོད་བསྟོད་བསྡུ་བསྔོ་བཀྲ་ཤིས་སོ། །ཞེས་པའི་
ནང་ཚན་ལྔ་ཡོད་པ་ལས། དང་པོ་མཆོད་པ་ནི་སྔགས་མཆོད་ལ་བྱེད། གཉིས་པ་བསྟོད་པ་ལ་ཐུགས་གསུང་སྐུའི་བསྟོད་པ་གསུམ་ལས། དང་པོ་ཐུགས་དཀྱིལ་བའི་བསྟོད་པ་ནི། བདེ

།གཤེགས་ཐུགས་རྗེའི་ཞེས་པའི་ཚིག་རྐང་བཞི་ལ་བྱེད། གཉིས་པ་གསུང་དཀྱིལ་བའི་བསྟོད་པ་ནི། བཅོམ་ལྡན་འདས་ཀྱི་སྐུར་བསྟན་པ། །ཞེས་པའི་ཚིག་རྐང་བཞི་
ལ་བྱེད། གསུམ་པ་སྐུ་དཀྱིལ་བའི་བསྟོད་པ་ནི། འཇིག་རྟེན་ལ་གནས་གདུག་པ་འདུལ། །ཞེས་པའི་ཚིག་རྐང་བཞི་ལ་བྱེད། གསུམ་པ་བསྡུ་བ་ནི། ྋབཟོད་གསོལ་བྱས་ནས་རྟེན་ཡོད་ན་དམ
ཚིག་ཡེ་ཤེས་གཉིས་སུ་མེད་པར་དེ་ལ་བསྟིམ། མེད་ན་ཡེ་ཤེས་པ་གཤེགས། དམ་ཚིག་པ་བཛྲ་མུཾ༔ རང་ལ་བསྟིམ་པ་ལ་བྱེད། དེ་ཡང་རྟེན་ཡོད་ན་འདིར་ནི་གཟུགས་དང་ལྷན་ཅིག་ཏུ་སོགས་
བརྗོད་པའི་མཐར་སུ་པྲ་ཏི ཥྛ་བརྗོད་པ་ཡིན། རྟེན་མེད་ན་ཡེ་ཤེས་པ་ལ་དམིགས་ཏེ་ཨཾ་ཁྱེད་ཀྱིས་སོགས་བརྗོད་པའི་མཐར་དམ་ཚིག་པ་ལ་དམིགས་ཏེ། བཛྲ་མུཾ དམ་ཚིག་པ་འོད་དུ་ཞུ་ནས་རང་
ལ་ཐིམ་པར་གྱུར་ཞེས་བརྗོད་པ་ཡིན་ནོ། །ཞེས་བླ་མའི་ཞལ་ལུང་ལས་ཐོས་སོ། །བཞི་པ་བསྔོ་བ་ནི། དགེ་བ་འདི་ཡིས་མྱུར་དུ་བདག །ཅེས་སོགས་བརྗོད་པ་ལ་བྱེད། ལྔ་པ་བཀྲ་ཤིས་
ནི༑ ཨོཾ་བདེ་ལེགས་སོགས་བརྗོད་ཅིང་འབྲས་འབྱུང་དགེ་བའི་ཚིགས་སུ་བཅད་པ་བརྗོད་པ་ལ་བྱེད་དོ། །སུམ་ཅུ་པ་ལྷག་མ་བསྔོ་བ་ལ། བྱིན་རླབས་དང་བསྔོ་བ་གཉིས་ལས། དང་པོ་བྱིན་✖

རླབས་ནི། བྷཾ་ཝཿ སྣོད་ཐོད་པ་དང་བཅུད་ཡེ་ཤེས་ཀྱི་བདུད་རྩི་ཞུ་བར་གྱུར་ཅེས་པ་ལ་བྱེད། །གཙང་ལྷག གཙོག་ལྷག བྱིན་རླབས་དང༌། གཏོར་འབུལ་ཀཱ་རི་ཀའི་སྐབས་སུ་ཕོའི་
གཡས་དང་མོ་གཡོན་དུ་བསྐྱེད་པ་ཡིན་ནོ།། །།

༣
༄༅། །དཔལ་ཡེ་ཤེས་ཀྱི་མགོན་པོའི་སྤྱན་འདྲེན་དང་ཚོགས་ཀྱི་ས་བཅད་འཇིག་རྟེན་ཀླུ་དབང་མའི་ཊཱི ཀ་བཞུགས་སོ།།

༄༅། །གང་ཞིག་ཤེས་བྱ་ཆོས་ཀུན་རྒྱ་མཚོ་མུ་མཐའ་མེད་པའི་ཀློང༌། །སྐྱེ་དགུའི་དབང་པོ་པད་དཀར་རྣམ་དཔྱོད་མཐའ་ཡས་ཀྱི།
ཆ་ཙམ་གྱིས་ཀྱང་ཟེའུ་འབྲུའི་ཚིག་དོན་བདག་བློས་ཅི། །དཔལ་ལྡན་བླ་མའི་གསུང་བཞིན་བྲིས་ནས་བཀྲལ་བར་བགྱི། །ཞེས་མཆོད་བརྗོད་སྔོན་བསུས་
ནས་དཔལ་ཡེ་ཤེས་ཀྱི་མགོན་པོའི་སྤྱན་འདྲེན་པའི་ཊཱིཀ་ཆ་ཙམ་འགོད་པ་ལ། ཆོས་སྐུ་ཡེ་ཤེས་མགོན་པོ། ལོངས་སྐུ་དམ་ཚིག་མགོན་པོ། སྤྲུལ་སྐུ་
ལས་ཀྱི་མགོན་པོ། ཆོས་དབྱིངས་འགྱུར་བ་མེད་པའི་ཀློང་། །ཕ་མཐའ་བརྡལ༴ མ་ལུས་རྒྱལ༴ གསང་བ༴ ཡེ་ཤེས༴ འཇིག་རྟེན༴ རང་

༄༅། བཞིན༴ མངོན་པར༴ ཞེས་པའི་དོན། ཆོས་ཞེས་པ་སྤྱིར་ཤེས་བྱའི་ཆོས་དང་སེམས་ཉོན་མོངས་པའི་ཆོས་ཞེས་གཉིས་
ཡོད་པ་ལས། སྐབས་འདིར་ཤེས་བྱའི་ཆོས་ལ་འཇུག དབྱིངས་ཞེས་པ་ཆོས་ཐམས་ཅད་ཀྱི་རང་བཞིན་ནམ་ངོ་བོ་འགྱུར་བ་མེད་པ་ཆོས་ཐམས་ཅད་སྐྱེ་
འགགས་གནས་གསུམ་གྱི་མཐའ་བྲལ་བའམ་མཚན་མའི་སྤྲོས་པ་ཐམས་ཅད་དང་བྲལ་བ་དེ་ལ་འགྱུར་བ་མེད་པ་ཞེས་བཞག ཀློང་ཞེས་པ་ཡུལ་གྱི་དོན་ལ་285
འཇུག ཕ་མཐའ་བརྡལ་བ་དེ་ཆོས་ཐམས་ཅད་སྐྱེ་འགགས་གནས་གསུམ་གྱི་མཐའ་དང་བྲལ་བར་མཐོང་བས་ན་ཕ་མཐའ་བརྡལ་བའམ་འབྱམས་ཀླས་

པ༑ ཆོས་ཐམས་ཅད་སྐྱེ་འགགས་གནས་གསུམ་གྱི་མཐའ་དང་བྲལ་བར་མཐོང་བའི་ཡུམ་མཆོག་ཏུ་གྱུར་པ་དེ་སུ་ཡིན་ཞེ་ན་ཡུམ་གསང་བ་ཡེ་ཤེས་ཀྱི་མཁའ་འགྲོ་མའམ་རྡོ་རྗེ་བཙུན་མོའི་
བྷ་ག ཡུམ་མཆོག་ཏུ་གྱུར་པ་དེ་ཀ་རང་རྒྱལ་བ་སྲས་དང་བཅས་པ་ཐམས་ཅད་མ་ལུས་པར་བགྲོད་པའི་ཡུམ་མཆོག་ཏུ་གྱུར་བ་དེ་རང་ཡིན། གསང་བ་མཆོག་གི་དགྱེས་པ་ནས་ཞེས་པ་མཆོག་ཏུ་མི་
འགྱུར་བའི་ཐབས་བདེ་བ་ཆེན་པོ་དང་རྣམ་ཀུན་མཆོག་ལྡན་གྱི་ཤེས་རབ་སྟོང་པ་ཉིད་དེ་དབྱེར་མེད་ཟུང་འཇུག་གནས་ལུགས་སྟོང་པ་ཉིད་ཀྱི་ངང་ལས་གསང་བ་མཆོག་གི་དཀྱིལ་འཁོར་དེ་ལ་དུས་ནམ་
ཡང་འགྱུར་བ་མེད་པ་དགྱེས་བཞིན་དུ་བཞུགས་པ་དེ་ལས་ལོངས་སྐུ་འགགས་མེད་མདངས་ཇི་སྙེད་འཆར་ཀྱང་ངོ་བོ་གནས་ལུགས་སྟོང་པ་ཉིད་ལས་གཡོ་བ་མེད་པར་བཞུགས་བཞུགས་པ་ཉིད་དེ་ལ་
གསང་བ་མཆོག་གི་དཀྱིལ་འཁོར་རམ་གཉིས་མེད་ཀྱི་ཡེ་ཤེས་ཟེར་རུང་གཉུག་མའི་སེམས་ཞེས་གང་ཡང་བརྗོད་མོད། ངོ་བོ་གནས་ལུགས་སྟོང་པ་ཉིད་དེ་ལས་བདེ་སྟོང་གཉིས་མེད་ཀྱི་ཡེ་ཤེས་
མགོན་པོ་དེ་རང་སྤྱན་འདྲེན་གྱིས། འཇིག་རྟེན་ལས་མ་འདས་པ་མཐོང་ལམ་མན་ཆད་དང་འཇིག་རྟེན་ལས་འདས་པ་སྦྱོར་ལམ་ཡན་ཆད་ཡིན། ཀུན་རྫོབ་དྲང་དོན་དུ་མ་བརྟག་མ་དཔྱད་པའི་ངོ་ན་

༈ ༄༅། །འདས་མ་འདས་ཟེར་བ་ཐ་དད་པ་ལྟར་སྐུ་གང་དང་གང་སྣང་ཡང་དོན་དམ་ངེས་པའི་དོན་ལ་སོ་སོ་རང་རིག་པའི་ཡེ་ཤེས་འདི་ཡིས་ངོ་བོ་བརྟག་ཤིང་དཔྱད་པའི་ཚེ་ན་འཇིག་
རྟེན་དང་འཇིག་རྟེན་འདས་པ་གཉིས་ཐ་མི་དད་པར་གནས་ལུགས་སྟོང་པ་ཉིད་ཀྱི་རང་བཞིན་ཡིན། འཇིག་བྱེད་ཞེས་པ་མཚན་འཛིན་རྣམ་རྟོག་བག་ཆགས་དང་བཅས་པ་འཇིག་པར་བྱེད་པས་ན་རྡོ་རྗེ་
འཇིག་བྱེད་དང་དཔལ་ཧེ་རུ་ཀ་ཆོས་སྐུ་ཡེ་ཤེས་མགོན་པོ་ཞེས་བརྗོད། ཧེ་ནི་རྒྱུ་སོགས་སྟོང་པ་ཉིད། །རུ་ནི་ཚོགས་དང་བྲལ་བ་སྟེ། །ཀ་ནི་གང་དུའང་མི་གནས་པའོ། །རྣམ་ཐར་སྒོ་གསུམ་
དངོས་པོ་མེད་པ་སྟོང་པ་ཉིད་དང་། མཚན་མ་མེད་པ་སྟོང་པ་ཉིད་དང༌། སྨོན་པ་མེད་པ་སྟོང་པ་ཉིད་དང་གསུམ་མོ་མཚོན་བྱེད་ཡིན། །རྒྱས་པར་འདོད་ན་ལོགས་སུ་གཟིགས་པར་ཞུ། ཆོས་སྐ་ཡེ་ཤེས་མགོན་་
དེ་ཉིད་
གནས་ལུགས་སྟོང་པ་ཉིད་ལས་གཡོ་བ་མེད་པར་བཞུགས་བཞུགས་པ་ཡིན་ཀྱང་རྣལ་འབྱོར་པ་བདག་ཅག་རྣམས་ཚོགས་རྫོགས་པའི་ཕྱིར་དུ་མངོན་པར་བཞེངས་ནས་སྒྲིབ་ཅིང་མཆོད་པའི་དཀྱིལ་
འཁོར་གནས་འདིར་གཤེགས་སུ་གསོལ་ལོ། །ལོངས་སྐུ་དམ་ཚིག་གི་མགོན་པོ་སྤྱན་འདྲེན་ཚུལ་ནི། ཁམས་གསུམ་ནི་འདོད་ཁམས་གཟུགས་ཁམས་གཟུགས་མེད་ཁམས་ཡིན་དེ་ལས་ཡོངས་སུ་

ཆེས་ཆེར་འཕགས་པ་བསམ་གཏན་བཞི་པ་ཡན་ཆད་གཙང་མའི་གནས་ལྔ་ལ་སོགས་པ་བྱང་སེམས་རྣམས་ཀྱི་བགྲོད་ཡུལ་ཡིན་དེ་ལ་འོག་མིན་གྱི་གནས་མཆོག་དམ་པ་དེ་ཉིད་ཉམས་མི་དགའ་བའི་
སྡུག་བསྔལ་གསུམ་དང་བྲལ་བས་ན། ཉམས་དགའ་བ་ཡིན། དེ་ལྟ་བུའི་གནས་མཆོག་དམ་པ་དེའི་ནང་བཞུགས་པའི་འཕགས་པ་ཕྱིར་མི་ལྡོག་པ་རྣམས་གནས་མཆོག་དེ་ལས་དུས་ནམ་ཡང་
འགྱུར་བ་མེད་པ་གཏན་དུ་བཞུགས་པའི་ཡུལ་ཡིན། དེ་རྣམས་སྤྱོད་ཡུལ་འཕགས་པ་ཀུན་ཏུ་བཟང་པོའི་ཏིང་ངེ་འཛིན་གྱི་རྣམ་འཕྲུལ་ལས་ལོངས་སྤྱོད་འཛད་པ་མེད་པའི་འབྱོར་པ་རྒྱས་པའི་གནས་
མཆོག་དེ་ལས་ལོངས་སྐུ་དམ་ཚིག་མགོན་པོ་སྤྱན་འདྲེན་གྱིས། སྐུ་གསང་བ་བསམ་གྱིས་མི་ཁྱབ་པའི་དཀྱིལ་འཁོར། གསུང་གསང་བ་བསམ་གྱིས་མི་ཁྱབ་པའི་དཀྱིལ་འཁོར། ཐུགས་གསང་
བ་བསམ་གྱིས་མི་ཁྱབ་པའི་དཀྱིལ་འཁོར། དཀྱིལ་འཁོར་དེ་རྣམས་བསམ་གྱིས་མི་ཁྱབ་བརྗོད་ཀྱིས་མི་ལང་བ་ཇི་སྙེད་ཡོད་ཀྱང་འདི་སྐབས་ཐུགས་གསུང་སྐུའི་དཀྱིལ་འཁོར་དེ་ལ་དཀྱིལ་འཁོར་ཆེར་
བཞག་པ་ཡིན། གཅིག་པུ་ཞེས་པ་རྣམ་པ་གང་དང་གང་འཆར་ཀྱང་ངོ་བོ་གནས་ལུགས་སྟོང་པ་ཉིད་ཀྱི་ཡེ་ཤེས་དེ་ལས་འདས་པ་ཞིག་མེད་པ་ལ་གཅིག་པུ་ཟེར་བ་ཡིན། དེ་རང་ཡིན་རུང་གདུལ་བྱ་༔

ཎྜ ༄༅། །ཚོགས་རྫོགས་པར་བྱ་བའི་ཕྱིར་དུ་དཔེ་ཆུ་ཟླའི་གར་སྟབས་སུ་སྤྲུལ་པ་རེ་རེ་བསྟན་ཏེ་རྣལ་འབྱོར་བདག་གིས་སྒྲུབ་ཅིང་མཆོད་པའི་གནས་འདི་རུ་གཤེགས་སུ་གསོལ་
།སྤྲུལ་སྐུ་ལས་ཀྱི་མགོན་པོ་སྤྱན་འདྲེན་ཚུལ་ནི། སྟོང་གསུམ་ཆེན་པོ་ནི། ཕྱིའི་ལྕགས་རི་བ་ཚྭ་ཅན་གྱིས་འཁོར་བའི་གླིང་གཞི་གླིང་ཕྲན་ལ་སོགས་པ་ནི་སྟོང་གསུམ་ཡིན། སྟོང་ཆེན་པོ་ནི་
དེ་གསུམ་གྱིས་བསྐོར་བ་ཡིན་མོད། འཇིག་རྟེན་གྱིས་དབུས་ཞེས་པ་ནི་སྟོང་གསུམ་སྟོང་ཆེན་པོའི་དབུས་ནི་རྒྱ་གར་རྡོ་རྗེ་གདན་བྱང་ཆུབ་ཤིང་དང་བཅས་པ་ཡིན། དེ་ལྟ་བུའི་སའི་ལྟེ་བ་དེ་ནང་
བསྐལ་པ་སྟོང་གི་སངས་རྒྱས་འཁྲུངས་ས་ཡིན། དཔའ་བོ་སངས་རྒྱས་ཞེས་པ་ནི་སངས་རྒྱས་ཐམས་ཅད་སངས་རྒྱས་པའི་ས་རྙེད་པ་དེ་ཆོས་སྐྲ་ཡེ་ཤེས་མགོན་པོ་མ་རྟོགས་གཞན་སུ་གང་ཡང་མེད་
པ་ལས་དཔའ་བོ་ཞེས་བཞག་པ་ཡིན། ཆོས་ཀྱི་གཡེ་ཡི་ཞེས་པ་རྡོ་རྗེ་གདན་རང་ཡིན། དེ་ལྟ་བུའི་གནས་མཆོག་དམ་པ་དེ་ལས་སྤྲུལ་སྐུ་ལས་ཀྱི་མགོན་པོ་སྤྱན་འདྲེན་གྱིས། སངས་རྒྱས་ཐམས་
༈ ཅད་ཐུགས་སྟོབས་ཀྱི་བདག་པོ་དེ་ཡང་ཡེ་ཤེས་མགོན་པོ་ཡིན། དམ་པ་ཞེས་པ་ནི་སྔོན་སངས་རྒྱས་ཐམས་ཅད་ཀྱི་སྤྱན་སྔར་ནས་བསྟན་པ་འཛིན་སྐྱོང་སྤེལ་གསུམ་སངས་རྒྱས་ཀྱི་གསུངས་པའི་༔

བཀའ་དམ་པོར་བཅིངས་པས་ན་དམ་པ་ཆོས་ཀྱིས་སྲོག་ཤིང་ཆེར་ཞེས་པ་ནི་དཔེར་ན་རྒྱལ་མཚན་ལྟ་བུ་ཞིག་ལ་སྲོག་ཤིང་ཆག་པ་ན་རྒྱལ་མཚན་དབང་མེད་ལྡིབས་པ་བཞིན་དུ་སངས་རྒྱས་བསྟན་པ་
ཡང་ཡེ་ཤེས་མགོན་པོ་དེ་མེད་ན་བསྟན་པ་འཇིག་པ་ཡིན་མོད། བྱ་རོག་མིང་ཅན་ཞེས་པ་ནི་ཆོས་སྐ་ཡེ་ཤེས་མགོན་པོ་དེ་ཉིད་ལམ་བསླབ་པ་གསུམ་གྱི་ལམ་ལ་སྦྱངས་ནས་རྩ་བྱ་གདོང་མའི་ལམ་ལས་
ཞུགས་པ་ནི་བྱ་རོག་མིང་ཅན་ཞེས་བཞག་པ་ཡིན། དེ་ལྟ་བུའི་སྤྲུལ་སྐུ་ལས་ཀྱི་མགོན་པོ་དེ་ཉིད་སངས་རྒྱས་ཐམས་ཅད་སངས་རྒྱས་སའི་ཡུལ་མཆོག་ཏུ་གྱུར་པ་རྡོ་རྗེ་གདན་གྱི་གནས་མཆོག་དམ་པ་
ནས་རྣལ་འབྱོར་པ་བདག་གིས་སྒྲུབ་ཅིང་མཆོད་པའི་དཀྱིལ་འཁོར་འདིར་གཤེགས་སུ་གསོལ། ནཱ་ལེནྡྲ་ཞེས་པ་རྡོ་རྗེ་གདན་གྱི་ཉེ་འཁོར། ཤྲཱི་དྷ་ན་ལྷོ་ཕྱོགས་དཔལ་ལྡན་འབྲས་སྤུང་གི་མཆོད་རྟེན་
ཡིན༑ པདྨ་གེ་སར་རྒྱས་པའི་ཡུལ་ཞེས་པ་ཆོས་བཟང་སྤྲིན་གྱི་ཡང་རྫོང་ཡིན། བི་ཀྲ་མ་ཤཱི གཙུག་ལག་ཁང་ཟེར་བཞག་པ་ཡིན། ཆོས་ཀྱི་འབྱུང་གནས་ཆེན་པོ་ཞེས་པ་གནས་ལུགས་སྟོང་པ་ཉིད་
དེ་ཡེ་གདོད་མ་ནས་རང་ཆ་རང་ཆས་སུ་ཡོད་པ་ཐམས་ཅད་འབྱུང་བའི་གནས་མཆོག་དམ་པ་དེ་ལས་དུས་གསུམ་གྱི་སངས་རྒྱས་ཐམས་ཅད་ཀྱི་བཀའ་ལ་ཉན་མཁན་གྱི་མགོན་པོ་རྣམས་གདུངས་བའི་

༣ ༄༅། །དབྱངས་ཀྱིས་འབོད་དོ། །དེ་རྣམས་བྱོན་པའི་མཐར་མ་རུངས་བདུད་དང་བདུད་ཀྱི་ཕྱོགས་སུ་གཏོགས་པ་ཐམས་ཅད་སྔངས་ཤིང་སྐྲག་ཏེ་ཐལ་བའི་རྡུལ་བཞིན་དུ་བརླག་
པར་འགྱུར་ཞིང་། ངེས་པའི་དོན་ལ་རང་ཉིད་འཁོར་ལོ་སྡོམ་པའི་ངོ་བོ་རང་ཆས་སུ་གྲུབ་པ་འདི་རྣམ་རྟོག་ཕྲ་རགས་ཐམས་ཅད་ཆོས་སྐུའི་འོད་ཟེར་དུ་འཆར། རྗེས་ཤེས་རྨི་ལམ་སྒྱུ་མ་ཙམ་ཡང་
མེད་པའི་རིག་པའི་ཡེ་ཤེས་ངོ་ཤེས་པའི་ཚེ་ན་རྩ་མདུད་ཐམས་ཅད་རང་སར་གྲོལ་བའི་ཉོན་མོངས་བདུད་བཞི་འཇོམས་པར་བྱེད་པས་ན་འཇོམས་ཤིང༌། དཀར་པོ་སྐྱོང་བ་དགྲ་ལྷའི་རྒྱལ། །ཞེས་
པའི་དོན་བདུད་བཞི་ཉོན་མོངས་ཀྱི་གོས་པའི་དགྲ་བགེགས་ཐམས་ཅད་ཐལ་བའི་རྡུལ་བཞིན་དུ་བརླགས་ཚར་ནས་དཀར་པོ་སངས་རྒྱས་ཀྱི་ཆོས་བཞིན་སྐྱོང་བའི་ཡེ་ཤེས་མགོན་པོ་དེ་ཉིད་ཐམས་ཅད་ཀྱི་
གཡུལ་ངོ་ལས་རྒྱལ་བའི་དགྲ་ལྷ་ཡང་ཡེ་ཤེས་མགོན་པོ་ཡིན། ངེས་དོན་དུ་ཉོན་མོངས་རྣམ་རྟོག་ཐམས་ཅད་རང་སར་ཞི་ནས་རང་ངོ་ཤེས་པའི་ཚེ་ན་ཤེས་བྱའི་ཆོས་ཐམས་ཅད་བདག་ཏུ་འཛིན་པའམ་
༈ བདེན་པར་གྲུབ་སྙམ་པའི་རྣམ་རྟོག་རགས་པ་འདི་རིག་པའི་ཡེ་ཤེས་འདི་ཡིས་ཆོས་ཐམས་ཅད་བདག་མེད་དུ་མངོན་དུ་གྱུར་ནས་རིག་པའི་ཡེ་ཤེས་འདི་ཐམས་ཅད་ཀྱི་དགྲ་ལྷ་དང་འདྲ་བ་ཡིན་དེ་ལ་རྒྱལ་.

པོ་ཞེས་བཞག་པ་ཡིན། ལེགས་ལྡན་ཞེས་པ་དཀྱིལ་འཁོར་འདི་ནང་བཞུགས་པའི་མགོན་པོ་ཐམས་ཅད་རྣལ་འབྱོར་པ་བདག་གིས་སྒྲབ་ཅིང་མཆོད་པའི་དཀྱིལ་འཁོར་དེ་ལ་གཤེགས་སུ་གསོལ་
ལོ༑ །བྱ་རྒོད་ཕུང་པོའི་རི་བོའི་འདབ་ཞེས་པ་རི་དེའི་ཉེ་འདབ་ཞིག་ན་ཌཱ་ཀི་མ་རྣམས་རྟག་ཏུ་ཚོགས་གནས་ཕྱི་དང་ནང་དང་གསང་བ་ཡི། ཕྱིའི་མཁའ་འགྲོ་ནང་གི་མཁའ་འགྲོ་གསང་བའི་མཁའ་
འགྲོ་ཞེས་གསུམ་ཡིན། དབྱེ་ན་ཕྱིའི་མཁའ་འགྲོ་ནི་ཡུལ་ཉེར་བཞི་ལ་གནས་པའི་མཁའ་འགྲོ་ཡིན། ནང་གི་མཁའ་འགྲོ་ནི་རྩ་པཱལླི་ར་མ་ལ་གནས་པའི་མཁའ་འགྲོ་རབ་གཏུམ་མོ་ལ་སོགས་པ་
ཡིན༑ གསང་བའི་མཁའ་འགྲོ་ནི་རྩ་ཐམས་ཅད་འཁོར་ལོ་བསྒྱུར་བའི་ཡེ་ཤེས་འདི་ཡིན་ཞིང་དེ་ཐམས་ཅད་ཡིད་མཁའ་ལ་འགྲོ་བས་ན་མཁའ་འགྲོ་ཞེས་བཞག་པ་ཡིན། སངས་རྒྱས་ཐམས་ཅད་ཀྱི་
ཞིང་ཁམས་སྐྱོང་བའི་ཌཱ་ཀི་རྣམས་བདག་གིས་སྒྲུབ་ཅིང་མཆོད་པའི་དཀྱིལ་འཁོར་ལ་གཤེགས་སུ་གསོལ་ལོ། །ནམ་མཁའི་དབྱིངས་ནས་མར་མཐུ་སྟོབས་ཆེན་པོའི་བར་གོ་སླ་ལ་འདིར་མ་
བརྗོད༑ དོན་ངོ་བོ་ལྷའི་མགོན་པོ་ནས་སྡེ་བརྒྱད་སོགས་རང་སའི་གནས་ནས་སྐྱབས་པའི་ནུས་མཐུ་བསམ་གྱིས་མི་ཁྱབ་གཞན་དོན་ཁོ་ནར་སེམས་བསྐྱེད་པའི་སྟོབས་དང་རྩལ་ཆེན་པོའི་སྒོ་ནས་དཀྱིལ་

།འཁོར་གྱི་གནས་འདིར་གཤེགས་སུ་གསོལ་ལོ། །ཨོཾ་བཛྲ་མཧཱ་ཀཱལ་སུ་ཏྲི་ཡ་མ་དུ་ཛ༔ ཨོཾ་ནི་ཁས་ལེན་པའམ་བཀྲ་ཤིས་པ། བཛྲ་ནི་རྡོ་རྗེ་མཧཱ་ཆེན་པོ། ཀཱ་ལ་
ནག་པོ། སུ་ཏྲི་ནི་ལྕམ་དྲལ། ཡ་མ་དུ་ཛཿནི་ཐུགས་གསུང་སྐའི་དཀྱིལ་འཁོར་གཤེགས་སུ་གསོལ་ལོ། །སྤྱན་དྲངས། བཞུགས་གསོལ་བ་ནི་གདན་དབུལ་ཞིང་ཕྱག་འཚལ་བ་ནི། དཔལ་
ལྡན་མགོན་པོ་ནག་པོ་ནི། །བཀའ་སྡོད༴ སྲིད་པ༴ འདིར་གཤམས༴ བཞུགས་ཞེས་པའི་དོན་ནི་དཔལ་ལྡན་ཡེ་ཤེས་པ་རྟོགས་པས་བདག་གྲོལ་བའི་དཔལ་དང་ཐུགས་རྗེས་གཞན་གྲོལ་གྱི་
དཔལ་གཉིས་དང་ལྡན་པ་དང༌། ལྡན་ཞེས་པ་ཤེས་བྱ་ཇི་ལྟ་བ་དང་ཇི་སྙེད་མཁྱེན་པའི་ཡོན་ཏན་དང་ལྡན་པས་ན་ལྡན། མགོན་པོ་ནི་ཡེ་ཤེས་ཀྱི་མགོན་པོ། ནག་པོ་ནི་འགྱུར་བ་མེད་པའོ།
བཀའ་སྡོད་ཞེས་པ་ཡེ་ཤེས་མགོན་པོའི་ཇི་གསུང་ཉན་པ། མང་པོའི་ཞེས་པ་ཇི་སྙེད་ཡོད་པ། དེ་སུ་ཡིན་ན་ཡེ་ཤེས་མགོན་པོ་མངགས་བཞུགས་ནས་མི་གཉེན་བཙུན་མོ་དང་བཅས་པ་དེ་དག་གི་ཡེ་
བཅད་ཤེས་མགོན་པོའི་འཁོར་དུ་སྐོར་བཞུགས་པའི་སྲིད་པའི་ཕྲ་མེན་མ་མོའི་ཚོགས་དང་བཅས་པ་ཐམས་ཅད་རྣལ་འབྱོར་པ་བདག་གིས་གཤམས་པའི་གདན་མེ་རབ་ཏུ་འབར་བ་དེ་ལ་བཞུགས་སུ་གསོལ་

ལོ༑ །ཡང་ངེས་དོན་ལ། དཔལ་ནི་གཉིས་སུ་མེད་པའི་ཡེ་ཤེས། ལྡན་ནི་ཤེས་བྱའི་ཆོས་ཐམས་ཅད་བདག་མེད་དུ་གྲུབ་པས་ལྡན། མགོན་པོ་ནི་ཀུན་རྫོབ་གདུལ་བྱའི་ཆོས་ཐམས་ཅད་བདེན་
གྲུབ་འཛིན་པའི་འགྲོ་བ་ཐམས་ཅད་ཀྱི་སྐྱབས་དང་མགོན་དུ་གྱུར་པས་མགོན་པོ། ནག་པོ་ནི་གནས་ལུགས་སྟོང་པ་ཉིད་རྐྱེན་གང་གིས་འགྱུར་བ་མེད་པས་ན་ནག་པོ། བཀའ་སྡོད་མང་པོ་ནི་རང་ངོ་
རང་ཤེས་ཀྱི་རིག་པ་རྗེན་པ་འདི་ལ་རྩ་ཐམས་ཅད་དཔའ་མོ་ཁམས་ཐམས་ཅད་དཔའ་བོ་སྐྱེ་མཆེད་ཐམས་ཅད་བྱང་ཆུབ་སེམས་པ། འབྱུང་བ་ལྔ་ཡུམ་ལྔ། དུག་ལྔ་ཡེ་ཤེས་ལྔར་དག་པའི་བཀའ་སྡོད་
དང་མ་མོ་ཐམས་ཅད་རིག་པའི་ཡེ་ཤེས་ཀྱི་ཀློང་དུ་སྐོར་ནས་གཏུམ་མོའི་མེ་རབ་ཏུ་འབར་བའི་གཤམས་པ་དེ་ལ་བདེ་སྟོང་གཉིས་སུ་མེད་པའི་ངོ་བོ་རིག་པའི་ཡེ་ཤེས་དེ་བཞུགས་སུ་གསོལ་ལོ།
གཉིས་པ་མཆོད་པ་འབུལ་བ་ནི། ཐུན་མོང་ཁྱད་པར་བླ་ན་མེད། །ཕྱི་ནང༴ དངོས་དང༴ ནམ་མཁའ༴ ཞེས་པའི་དོན། ཐུན་མོང་གི་མཆོད་པ་ནི། ཉེར་སྤྱོད་ལྔ་དང་འདོད་ཡོན་ལྔ་
འབུལ༑ ཁྱད་པར་གྱི་མཆོད་པ་པདྨ་སྨན་རཀྟ་གཏོར་མ་གསུམ་ཤ་ལྔའམ་བདུད་རྩི་ལྔ་འབུལ་ལོ། །བླ་ན་མེད་པའི་མཆོད་པ་ནི། གནས་ལུགས་སྟོང་པ་ལ་སེམས་ཉིད་སྟོང་པའི་མཆོད་པ་འབུལ་

ཐོ ༄༅། །ལོ། །ཕྱི་ནང་གསང་གསུམ་གྱི་མཆོད་པ་འདི་དངོས་སུ་འབྱོར་བ་དང་ཡིད་ཀྱིས་སྤྲུལ་པའི་མཆོད་པ་འདི་རྣམས་ལྟོས་ཆགས་མེད་པར་ནམ་མཁའ་དང་མཉམ་པ་སྙེད་
ནས་མཆོད་དོ། །གསུམ་པ་དབང་བསྐར་ཁྲུས་གསོལ་བགེགས་བསྐྲད་པ་ནི་གཞུང་ན་གསལ་ལ་འདིར་མ་བཀོད།། ༈ དཔལ་ཡེ་ཤེས་མགོན་པོའི་ཚོགས་ཀྱི་ས་བཅད་བཞུགས་སོ།
གསུམ་ཚན་བརྒྱད་ཀྱིས་གདམས་ཏེ་འཆད་པར་བྱའོ། །ཚོགས་པ་གསུམ། བསགས་པ་གསུམ། གསང་བ་གསུམ། བསྐྱེད་པ་གསུམ། སྦྱངས་བ་གསུམ། ཡུལ་གསུམ། བརླབས་པ་
གསུམ༑ དམ་ཚིག་གསུམ་ཏེ་གསུམ་ཚན་བརྒྱད་དོ། །དང་པོ་ཚོགས་པ་གསུམ་ནི་གང་ཚོགས་ན་དགའ་ལྡན་གྱི་ལྷ་ཚོགས་པ། རྟོགས་ལྡན་གྱི་རྣལ་འབྱོར་ཚོགས་པ། འདོད་ཡོན་ལྔའི་ཚོགས་
ཚོགས་པ། གཉིས་པ་བསགས་པ་གསུམ་ནི། དངོས་གྲུབ་རྙེད་པའི་བླ་མ་བསགས་པ། ལྷ་གྲངས་དང་མཉམ་པའི་མཆེད་ལྕམ་བསགས་པ། འབྱོར་ལྡན་ཡོ་བྱད་ཀྱི་ཚོགས་བསགས་པ་དང་
༈ གསུམ༑ གསུམ་པ་གསང་བ་གསུམ་ནི། དང་པོ་བདག་གསང་བ། གཉིས་པ་མཆེད་ལྕམ་གསང་བ། གསུམ་པ་ཚོགས་རྫས་གསང་བ། བཞི་པ་སྦྱངས་བ་གསུམ་ནི། རཾ་ཡཾ་ཁཾ་གསུམ་295

གྱིས་སྦྱངས་བ། ལྔ་པ་ཡུལ་གསུམ་ནི། དམིགས་རྟེན་ཡུལ་བླ་མ་གཙོ་འཁོར་གསུམ་ཡིན། དྲུག་པ་བསྐྱེད་པ་གསུམ་ནི། རང་ལུས་རྡོ་རྗེ་གསུམ་གྱི་ལྷར་བསྐྱེད་པ་ཡིན། དེ་ལ་དབྱེ་ན་མཆོད་
པའི་དུས། བཤགས་པའི་དུས། བཟློག་པའི་དུས། བཏབ་པའི་དུས། མཆོད་པའི་དུས་སུ་འདོད་ཡོན་ལྔར་བསྐྱེད་ནས་ཕུལ་བ། བཤགས་པའི་དུས་སུ་ཤ་ལྔ་བདུད་རྩི་ལྔར་བསྐྱེད་ནས་ཕུལ་
བ༑ བཟློག་པའི་དུས་སུ་མཚོན་ཆ་ལྔར་བསྐྱེད་ནས་ཕུལ་བ། བཏབ་པའི་དུས་སུ་ཤ་རུས་དོན་སྣོད་ལ་སོགས་པ་ཕུལ་བ། བདུན་པ་བརླབས་པ་གསུམ་ནི། ཨོཾ་ཨཱཿ ཧཱུྃ་གསུམ་གྱིས་བྱིན་གྱིས་
བརླབས་པ་ཡིན། དེ་ལ་དབྱེ་ན་བྱིན་ཞེས་པ་བླ་མའི་ཐུགས་རྒྱུད་ཀྱི་ཡེ་ཤེས་དེ་ལ་བྱིན་ཞེས་བཞག་པ་ཡིན། དཔེར་ན་རྒྱ་མཚོའི་གཏིང་ཟབ་པའི་དཀྱིལ་འཁོར་དེ་ལ་བྱིན་ཟེར་བ་ཡིན། དེ་བཞིན་དུ་
རྒྱ་མཚོ་དེ་ཡང་སྐྱོམ་པའི་དུས་སུ་ཐ་མའི་ཕ་བོང་ཐམས་ཅད་རྒྱ་མཚོའི་ཆུས་བརླབས་པ་བཞིན་དུ་བླ་མའི་ཐུགས་བྱིན་དེ་བདག་རྒྱུད་ཉོན་མོངས་པ་དང་ཚོགས་རྫས་མ་དག་པའི་རྫས་དེ་ཡང་བླ་མའི་ཡེ་
ཤེས་དེས་བརླབས་པའི་ཚེ་ན་ཉོན་མོངས་པ་དང་མ་དག་པའི་རྫས་དེ་དག་ཟག་པ་མེད་པའི་ཡེ་ཤེས་ཀྱི་བདུད་རྩིའི་རང་བཞིན་དུ་གྱུར་པ་ཡིན། བརྒྱད་པ་དམ་ཚིག་གསུམ་གྱི་ནང་ཚན་བཞི་ཡོད་པ་༔

* ༄༅། ། ལས། མི་འབྲལ་བའི་དམ་ཚིག་གསུམ། མི་བྱ་བའི་དམ་ཚིག་གསུམ། མི་སྨྲ་བའི་དམ་ཚིག་གསུམ། མི་བསམ་པའི་དམ་ཚིག་གསུམ། དང་པོ་མི་འབྲལ་བའི་
JIL
དམ་ཚིག་གསུམ་ནི། ལུས་ལྷ་དང་མི་འབྲལ་བ། ངག་སྔགས་དང་མི་འབྲལ་བ། ཡིད་ཏིང་ངེ་འཛིན་དང་མི་འབྲལ་བ། མི་བྱ་བའི་དམ་ཚིག་གསུམ་ནི། ཚོགས་འཁོར་ནང་དུ་རྩོད་པ་མི་བྱ་
བ༑ གཟུང་འཛིན་ཕོ་མོའི་གཏམ་མི་བྱ་བ། དོན་མིན་གྱི་ལས་མི་བྱ་བ། མི་སྨྲ་བའི་དམ་ཚིག་གསུམ་ནི། མང་ཉུང་མི་སྨྲ་བ། ཆེ་ཆུང་མི་སྨྲ་བ། བཟང་ངན་མི་སྨྲ་བ། མི་བསམ་པའི་དམ་
ཚིག་གསུམ་ནི། བཟའ་གི་མི་བསམ་པ། བཏུང་གི་མ་བསམ་པ། ཞིམ་གྱི་མི་བསམ་པའོ། །ལྗོན་ཤིང་ཡིད་འོང་འབྲས་བུ་སྨིན་པའི་དུས། །བདག་བློ་རྨོངས་པའི་མུན་པ་ལ་འབྱེད་ནས།
དཔལ་མགོན་ལྕམ་དྲལ་ནག་པོའི་གསུང་བྲིས་འདི། །འགྲོ་ཀུན་བྱང་ཆུབ་མཆོག་ལ་འགོད་པར་ཤོག །མངྒལཾ༎ ༈ རྩ་བརྒྱད་ཡན་ལག་སྟོང་གི་ངོས་འཛིན་རིག་པ་འཛིན་པ་རྣམས་ལ་ཕྱག་
༈ འཚལ་ལོ། །འདིར་གསང་སྔགས་བླ་མེད་ཀྱི་དཀྱིལ་འཁོར་རྣམས་སུ་མཆོད་པའི་བྱེ་བྲག་སྨན་རག་གཏོར་གསུམ་ཞེས་གྲགས་པའི་ནང་ཚན་སྨན་གྱི་ཁྱད་ཆོས་རྩ་བརྒྱད་ཡན་ལག་སྟོང་གི་བཤད་པའི་297

ཁུངས་གཙོ་ཆེར་གསང་ཆེན་རྙིང་མའི་གཞུང་ལས་དེ་ལྟར་ངོས་འཛིན་ལུགས་ནི། ཕྱིའི་རྩ་བརྒྱད། ནང་གི་རྩ་བརྒྱད། གསང་བའི་རྩ་བརྒྱད་དོ། །དང་པོ་ནི། རྒྱ་གར་ཡུལ་ཕྱོགས་བྷ་ར་ཉེ་བ་
ན༑ གླང་པོ་ཆེ་བྱེ་བར་ཉལ་བའི་གླིང་ན། ཙན་དན་སྦྲུལ་གྱི་སྙིང་པོ་ཞེས་བྱ་བ་དེ་ལ་རྩ་བརྒྱད་ཚང་བར་བྱུང་བ་སྟེ། འདི་ལྟར་རྩ་བ་མུ་ལ་བྷ་དྲྭ། སྡོང་པོ་ཙན་དན་སྨུག་པོ། ཤུན་པགས་ཤིང་
༢
ལོ་མ་བྷ་ཝ་བྷ་དྲྭ། ཡུ་བ་ལི་ཤི མེ་ཏོག་གུར་གུམ། འབྲས་བུ་ཛ་ཏི། ཐང་ཆུ་ག་བུར་བྱུང་བ་དེ་ལྟ་བུའོ། །འདི་ཡང་ཤིང་ཁྱད་པར་ཅན་དེ་ལས་བྱུང་མོད། གཞན་ནི་ཚང་བ་མིན་
སཙ
གོང་གི་དེ་རྣམས་ནི་ཕྱིའི་རྩ་བརྒྱད་ཡིན་ལ། ནང་གི་རྩ་བརྒྱད་ནི་མཆོག་ཚོན་མོ་ལ་ཚང་སྟེ། རྩ་བ་སྙིང༌། སྡོང་པོ་ལུས། ཤུན་པ་ལྤགས་པ། ཡུ་བ་རྐང་ལག མེ་ཏོག་སེན་མོ། ལོ་
མ་སྐྲ་དང་བ་སྤུ། འབྲས་བུ་དབང་པོ་ལྔ། ཐང་ཆུ་རྐང་མར་ཚིལ་བུ་སྟེ་བརྒྱད་དོ། །གསང་བའི་རྩ་བརྒྱད་ནི། ཡབ་ཡུམ་ཐབས་ཤེས་མཁའ་གསང་སྦྱོར་བ་ལ་ཚང་བ་སྟེ། ཡབ་ཀྱི་རྒྱུ་བཞི་
དང་༑ ཡུམ་གྱི་རྐྱེན་བཞིའོ། །དང་པོ་ཐིག་ལེ་བཞུགས་གནས་ཀླད་པ། རྒྱུ་བའི་རྒྱུས་པ་དབུ་མའི་ལམ་ལས་རྒྱུས་པ་ཡིན་གཤེགས་ཤུལ་རྡོ་རྗེ་ཆུ་བནོར་བུའི་རྩེ་མོརའབབས་པ་ཡིན་སྣོད་བྷ་ག་དངབཞིའོ། །

Zཟྭ ༄༅། །གཉིས་པ་པདྨ་རཀྟ་འབྱུང་བའི་རྒྱུ་མཆིན་པ། བཞུགས་གནས་ཆོས་འབྱུང་གི་རྣམ་པ་བུ་སྣོད། རྒྱུ་ལམ་བྷ་ག ལེན་པའི་ས་པདྨའི་ཟེའུ་འབྲུའོ། །ཡན་ལག་Éནི་ཆུ་
ལས་བྱུང་བ། རླུང་གིས་དེད་པ། རྩི་སྨན། རྡོ་སྨན། སྔོ་སྨན། ཤིང་སྨན་གཤོག་པ་ཅན། སྡོང་པོ་ཅན། སྡེར་མོ་ཅན། མཆེ་བ་ཅན་རྣམས་བརྒྱད་བརྒྱའོ།། ༈ འཇིག་རྟེན་ཀླུ་
དབང་མའི་ཊཱི ཀ་བཞུགས་སོ། །རྣམ་པ་ཐམས་ཅད་མཁྱེན་པའི་ལས་མཛད་པ། །ཚོགས་གཉིས་བདེ་བླག་གྲུབ་པའི་མན་ངག་ནི། །ཚིག་གཞུང་དོན་རྒྱས་རྒྱུ་ཆུང་འབྲས་ཆེ་བ། །ཕུན་ཚོགས་རིན་
ཆེན་ཐེམ་སྐས་འདིར་སྤྲོས་སོ། །ཇ་ནི་ཤིང་ཕུན་སུམ་ཚོགས་པའི་བཅུད། དེ་ཉིད་ཟག་པ་མེད་པའི་རྩིས་ཟིན་པའི། ཀུན་ཏུ་བཟང་པོའི་མཆོད་སྤྲིན་ལ་འགྲན་བདོ་བར་དམིགས་པ་ནི། མཆོད་རྫས་
ཤིན་ཏུ་རྒྱ་ཆེ་བའོ། །དེ་ལ་འབུལ་ཡུལ་སྤྱན་དྲངས་པ་ནི། འཇིག་རྟེན་ཀླུ་དབང་གཙུག་ན་ནོར་བུའི་མཆོག །ཞེས་པ་ནི། འཇིག་རྟེན་གསུམ་ཀླུ་དབང་པོའི་གཟུགས་སུ་བཀོད་ཀླུའི་གཙུག་ན་ཡིད་
༈ བཞིན་གྱི་ནོར་བུ་གནས་པའི་གཟུགས་སུ་དཀོན་མཆོག་གསུམ་བཀོད། བསམ་པའི་རེ་བ་ཐམས་ཅད་སྐོང་མཛད་པ། ཞེས་པ་ནི། ནོར་བུ་དེ་རྒྱལ་མཚན་གྱི་རྩེར་བསྒྲེངས་ནས་བྱི་དོར་བྱས་ན་ཡིད་༔་

ལ་ཅི་འདོད་པ་ཆར་བཞིན་འབབ་པ་ལྟར་འཇིག་རྟེན་གསུམ་གྱི་འགྲོ་བ་ཐམས་ཅད་ཀྱི་རེ་བ་སྐོང་བར་མཛད་པ་ཡིན་པས་སོ། །མཚུངས་མེད་བླ་མ་མཆོག་གསུམ་ཡི་དམ་ལྷ། །ཞེས་པའི་དོན་
མཚུངས་མེད་བླ་མ་མཆོག་གསུམ་ནི། དབང་རྒྱུད་མན་ངག་གསུམ་ཐོབ་པའི་བླ་མ། ཡི་དམ་ལྷ་ནི་སངས་རྒྱས་ཞི་ཁྲོ་རབ་འབྱམས་གང་འདུལ་བའི་སྐར་འཆར་བ། རོ་གཅིག་ཏུ་ཆོས་ཀྱི་དབྱིངས་
ཐམས་ཅད་ཁྱབ་པ་དུ་མ་རོ་གཅིག་ཏུ་འདུས་པ། རང་སེམས་ཆོས་སྐུ་དེ་ཡང་འཕྲིན་ལས་བསྒྲབ་པའི་ཕྱིར་མཁའ་འགྲོ་ཆོས་སྐྱོང་དུ་ལངས་པ་ནི། དམ་ཅན་རྒྱ་མཚོའི་ཚོགས་རྣམས་འདིར་གཤེགས
ཤིག །ཅེས་པ་མཆོད་ཡུལ་སྤྱན་དྲངས་ནས། ཕུན་ཚོགས་བསོད་ནམས་སྟོབས་ལས་གྲུབ་པའི་བཅུད་གོང་དུ་སྨོས་པ་ལྟར་འབུལ་རྫས། རྒྱ་ཇ་དྲི་བཟང་མདོག་མཛེས་རོ་བརྒྱ་པ། །ཞེས་པའི་ཇ་
ནི་རྒྱ་ནག་གི་རྒྱལ་པོ་བསོད་ནམས་ཀྱི་དཔལ་ལྡན་པ་ཞིག་ཚད་པའི་སྙུང་གཞི་ལ་ཁང་ཐོག་ཏུ་ལྡིངས་ཁང་བཅས་ནས་བཞུགས་དུས་བྱ་ཚེ་རིང་གི་ཇའི་ཤིང་འདབ་རྒྱལ་པོའི་པང་དུ་འཕངས་པས་དེ་ཞལ་དུ་
མྱོང་བས་ཚད་པའི་སྙུང་གཞི་ལས་གྲོལ། ཤིང་འདབ་དེ་གང་ན་འདུག་པ་རྩད་བཅད་ནས་རྒྱའི་ཡུལ་ཁམས་ཞིག་ཏུ་དེ་བཏབ་པས་ཇའི་ལོ་འདབ་མང་པོ་རྒྱས་པ་ནི། སེར་ནག་ངས་སུ་བྱས་དེ་ལས་

༈ ༄༅། ང་བའི་ཇ་རྣམས་ལ་མཆུ་ཐོགས་མ་ཟེར། སེར་པོའི་རིགས་ལས་རྩེ་མོ་གཏུབས་པས་སེར་རྩེ་ཇ་རན། དེའི་འོག་རྩ་སྔར་ཚེ་རིང་དོན་ལྡན། ད་ལྟར་མངར་ཏང་དུ་
JTL
གྲགས་པས། དེའི་འགབ་ཀྱི་ལོ་མ་སྦོམ་པ་རྣམས་རི་ཤོར་གྲགས་པ་རོ་བཅུད་འདྲ་བ། ནག་པོའི་རིགས་ལས་རྩེ་བཏུད་པ་ནག་རྩེ། དེའི་འོག་ནག་པོ་གཞུང་ལྡན། དེའི་འོག་ནག་པོ་ཕུན་སུམ་
ཚོགས་པ་ནི་ཇ་རྣམས་སོ། །ད་ལྟར་ཡང་འཇིག་རྟེན་དུ་གྲགས་པ་སོགས་རིགས་ཇ་འཕྲལ་དུ་བཟོས་པས་ཕུན་སུམ་ཚོགས་པར་དཀའོ། །དྲི་བཟང་ནི་ཇའི་མདོག་མཛེས་ནི་སྐོལ་དུས་ལེགས་ནའོ། །
རོ་བརྒྱ་ནི། རྩ་བ་བརྒྱད། དེ་ལས་རོ་དྲུག་དྲུག་གིས་ཕྱེས་པས་བཞི་བཅུ་རྩ་བརྒྱད། དེ་ལས་ཞིམ་མི་ཞིམ་གཉིས་སུ་གྱེས་པས་དགུ་བཅུ་རྩ་དྲུག དེའི་སྟེང་དུ་རོ་བཞི་བསྣན་པས་རོ་བརྒྱའོ། ir
ཐམས་ཅད་རྣམ་རྟོག་མེད་པའི་རོ་བཅུད་ཕུན་སུམ་ཚོགས་པར་དམིགས་ནས་འབུལ་བ་ནི། མོས་བློས་མཁའ་ཁྱབ་བདུད་རྩིའི་མཚོར་དམིགས་ནས། །མཆོད་དོ་ཞེས་པ་ནི། ཀུན་རྫོབ་བདེན་པ་སྒྲུབ་
༈ པ་ལས་ཆེན་བརྒྱད་ནི། དབང་། མངོན་སྤྱོད་དང་ནི་དགྲ་ཡི་སྡེ་འཇོམས་དང༌། །དགར་བ་དང་ནི་བསད་དང་དགུག་པ་དང་། །ཞི་དང་རྒྱས་ལ་སོགས་པའོ། །ཞེས་བརྒྱད་དོ། །གྲུབ་པ་

བརྒྱད་ཀྱི་དངོས་གྲུབ་ནི། རལ་གྲི་དང་། མིག་སྨན་དང་། ས་འོག་དང་། མཁའ་སྤྱོད་དང༌། མི་སྣང་བ། རྐང་མགྱོགས། ཚེའི་རིག་འཛིན། མངོན་ཤེས་ཀྱི་རྫུ་འཕྲུལ་སྩལ་དུ་གསོལ་
ཞེས་སྨོན་པའོ། །རྩ་ཚོགས་དྷུངྷུ་ཏིར་དག་པའི་བདེ་སྐྱོང་མར། །རྩ་ཚོགས་ནི། རྩ་སྟོང་ཕྲག་བདུན་བཅུ་རྩ་གཉིས་ཏེ། དེ་བསྡུས་ན། འཁོར་ལོ་དྲུག་གི་རྩ་བརྒྱད་བརྒྱ་ལྔ་བཅུ་རྩ་དྲུག དེ་
བསྡུས་ན་འཁོར་ལོ་བཞིའི་རྩ་བརྒྱ་ཉི་ཤུ དེ་བསྡུས་ན་སུམ་ཅུ་རྩ་གཉིས། དེ་གསུམ་ཡང་ཨ་ཝ་དྷཱུ་ཏིར་དག་པས། རྣམ་པ་ཐམས་ཅད་ཀྱི་མཆོག་དང་ལྡན་པའི་བདེ་བ་ཆེན་པོ་དེ། དོན་སངས་
རྒྱས་ཕྱག་རྒྱ་ཆེན་པོ་དེ་བླ་མའམ་སེམས་ཀྱི་རྡོ་རྗེ་ཡིན་ནོ། །ནཱ་དའི་སྔགས་རྒྱས་ཕུང་ཁམས་སྐྱེ་མཆེད་ཆོས། །ནཱ་དའི་སྔགས་རྒྱས་ཞེས་ནི་ལོངས་སྤྱོད་རྫོགས་པའི་སྐད་གཞོམ་དུ་མེད་པའི་མཚན་ཉིད་
ནཱ་དའི་རང་བཞིན་སྔགས་ཀྱི་ལྷ་ཡིན། ཕུང་ཁམས་སྐྱེ་མཆེད་ནི། གཟུགས། ཚོར་བ། འདུ་ཤེས། འདུ་བྱེད། རྣམ་པར་ཤེས་པ་སྟེ་ལྔ། ཁམས་ནི། ས་ཆུ་མེ་རླུང་ནམ་མཁའི་ཁམས་
ལྔ༑ སྐྱེ་མཆེད་ནི། མིག་རྣ་བ་སྣ་ལྕེ་ལུས་ཡིད་དོ། །ནང་གི་སྐྱེ་མཆེད་དྲུག་གཟུགས་སྒྲ་དྲིརོ་རེག་བྱ་ཆོས་ཁམས། ཕྱིའི་སྐྱེ་མཆེད་དྲུག་སྟེ་བཅུ་གཉིས། ཆོས་དེ་ཐམས་ཅད། དྭངས་མའི་

: |༄༅། །ཁམས་བཞུ་ཟག་མེད་བདུད་རྩིར་འབུལ། །དྭངས་མའི་ཁམས་བཞུ་ནི་རྣམ་བཅས་འོད་གསལ་ཏེ་དོན་མི་ཤིགས་པའི་ཐིག་ལེ་དྲུག་ཕྲ་བའི་རྩ། གཡོ་བའི་རླུང་། བྱང་
ཆུབ་ཀྱི་སེམས་ཏེ། འཁོར་ལོ་དྲུག་གི་ནང་ནས། ཕྲ་མོའི་ལུས་ལྡན་རྩ་ནི་དྲུག །ཞེས་དང༌། གཡོ་བ་རླུང་གི་དཀྱིལ་འཁོར་གནས། །ཞེས་དང༌། ཟླ་བ་ཕྱེད་པའི་ཆ་ལྟ་བུ་ནི། ཞེས་
དང་༑ ཟག་མེད་ནི་སེམས་ཀྱི་རྡོ་རྗེ་ཆོས་ཐམས་ཅད་ཀྱི་སྙིང་པོ་བདུད་རྩི་འབུལ་བ་ནི། དེ་ལྟ་བུར་ཕུལ་ནས། མཆོག་གི་གོ་འཕང་ཐོབ་པའི་དགེ་ལེགས་སྩོལ་ནི། དོན་དམ་བདེན་པ་བསྒྲུབ
སྟེ༑ མཆོག་གི་གོ་འཕང་ཕྱག་རྒྱ་ཆེན་པོ་མཆོག་གི་དངོས་གྲུབ་ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པ་ཐམས་ཅད་ཀྱི་མཆོག་དང་ལྡན་པའོ། །སྒྲ་འཕྲུལ་སྣང་བ་མཛེས་པའི་སྟོང་ཉིད་ལ། །སྟོང་
ཕྱོགས་སྨོས། མི་འགྱུར་སྙིང་རྗེའི་གང་བ་ཆགས་པའི་རོ། །སྙིང་རྗེ་རྟོགས་པའི་ཕྱོགས་སྨོས། ཟུང་འཇུག་ཡེ་ཤེས་བདུད་རྩིར་ལོངས་སྤྱོད་ཀྱི། །སྟོང་ཉིད་སྙིང་རྗེ་ཟུང་འཇུག་སྟེ་དབང་བཞི་པའི་
༈ ཡེ་ཤེས་ལྷན་ཅིག་སྐྱེས་པའི་དགའ་བ་བདུད་རྩིར་ལོངས་སྤྱོད་ཀྱིས། མཆོད་བྱ་མཆོད་བྱེད་མཉམ་པ་ཉིད་དུ་མཆོད། །ཅེས་པ་ནི་འཁོར་གསུམ་ཡོངས་དག་ཟུང་འཇུག་བསྒྲུབ་པ་སྟེ། རྫོགས་པའི་༔

སངས་རྒྱས་མཐར་ཐུག་པའི་སྨོན་ལམ་འདེབས་པའོ། །དོན་ཀུན་མྱུར་འགྲུབ་ཡིད་ཀྱིས་བསྔོ་ཤེས་ན། །ཆོས་ཕུང་བརྒྱད་ཁྲིའི་དོན་ཀུན་འདིར་འདུས་པ། །བློ་ལྡན་རིག་པས་ཞིབ་མོར་མྱང་བྱས་
ན༑ །དོན་ཀུན་ཐམས་ཅད་འགྲུབ་པའི་དགེ་ལེགས་སྩོལ། །ཞེས་སྨྲས་སོ། །རྟ་རྟིང་ཆོས་རྗེ་ཨ་བོ་དྲུང་གི་ཇ་མཆོད་རྒྱས་པ་འདིའང་གོ་དོན་ཧྲུག་ཙམ་དགོས་གསུངས་བ་དང༌། སླར་ཡང་ཕྱག་
བྲིས་མཛད་དེ་ནན་གྱི་དགོས་གསུངས་བ་ལྟར། ཆོས་སྨྲ་བའི་བཙུན་པ་ཀྵ་སུ་རེ་ཤ་མ་རི་བྷ་དྲས་ཚིག་དོན་གོ་བདེར་བྱས་པའོ།། ༈ མི་མཐུན་པའི་ལྤགས་པ་གསུམ་ནི། བྱ་ཁྱུང་དང་སེངྒེ་
དཀར་མོ་མི་མཐུན་དེའི་པགས་པ། སྲམ་དང་ཉ་མི་མཐུན་པའི༴ རུས་སྦལ་དང་གླང་པོ་ཆེ་མི་མཐུན༴ ཕྱོགས་ལས་རྒྱལ་མཚན།། །། ལྷ་མོའི་གཟུངས་ལས་ཟབ་དོན་ཐོག་མར་
འབྲས་བུའི་གསང་བ་མདོར་སྟོན། དེ་ཉིད་གང་ལས་བྱུང་བ་བཞིའི་གསང་བ་མདོ་ཙམ་སྦྱར། སླར་རྒྱས་པར་བཤད་པའོ། །དང་པོ་ཏིལ་མར་གྱིས་བསྐས་ནི་རྗེས་ཆགས་བདེ་བ་ཆེན་པོ་
དང་༑ སྙིང་རྗེ་ཆེན་པོ་ལན་བུ་གཅིག་གྱུར་ནི་སྟོང་ཉིད། རོ་ཉེ་རྣ་ཆ་ཟུང་འཇུག ཆ་ལུགས་མ་ལུས་འཆང་བ་ནི། ལྷ་སྐུ་རྣམ་པ་ཐམས་ཅད་འཁོར་ལོ། རྒྱན་དུ་རྐང་སྒྲོག་ལྕགས་ལས་བྱས་པ་༔

།ནི། སེམས་ཅན་མི་གཏོང་བའི་ཐུགས་རྗེ་ཆེན་པོ་བྱ་གྲུབ་ཡེ་ཤེས། འཕྲིན་ལས་གང་ལས་བྱུང་བའི་རྒྱུའོ། །དེའི་དོན་བསྡུ་བ་ནི། གཅེར་བུ་ནི་ཆོས་སྐུ་གཟུང་འཛིན༄༅།
L
དང་བྲལ་བ། བོང་བུ་གཞོན་པ་ནི་གཟུགས་སྐུ་འགྲོ་བའི་དོན་མཛད་པ་ཡིན། འགྲོ་བ་འདི་ན་རྒྱུ་བ་ནི་འཕྲིན་ལས་གང་འདུལ་དུ་སྤྱོད་པའོ། །གཉིས་པ་ནི་འཁོར་བ་འཇིག་པའི་ཚེ་ན་སོགས་
ཏེ༑ ཁྲག་གིས་མཆེད་པ། ཞག་གིས་སྣང་བ། དུད་པར་འཐུལ་བས་ཐོབ་པ། ནག་མོ་སོགས་ཀྱི་ཐོད་པ་སྟོང་ཉིད་འོད་གསལ་དོན་དམ་གྱི་ལྷ་མོའི་མཚོན་པར་འགྱུར་བའོ། །གསུམ་པ་
ནག་མོ་ནི་གཞི་ལམ་འབྲས་གསུམ་གྱིས་ཆོས་ཉིད་མི་འགྱུར་བ། མི་ཐོད་ཐོགས་པ་ནི་སྙིང་རྗེ་ཆེན་པོ་འགགས་མེད་ཀྱི་ཡེ་ཤེས་རོལ་བའི་ཆ། རྣལ་འབྱོར་གྲུབ་པའི་སྤྱོད་ཡུལ་ཅན་ནི་ཟུང་
འཇུག དུར་ཁྲོད་ན་དགྱེས་པ་ནི་འཕྲིན་ལས། དེའི་བྱེད་ལས་གཡོན་ཅན་མནན་པ་ནི་བདུད་འཇོམས་པ། ནད་དང་འཆི་བ་ནི་འཁོར་བའི་སྡུག་བསྔལ་སྤངས་པ་སྟེ་རང་དོན། མི་ཟད་དྲིལ་སྒྲོག་ནི་
༈ གཞན་དོན། དེ་མན་ནི་དེའི་རྒྱས་བཤད་དེ་རིམ་པར་སྤྲོས་པར་བྱའོ། །གཡུང་མགོན་རྡོ་རྗེས་གསུང་ཟིན་བྲིས་སོ།། ༈ དཔལ་ལྡན་ལྷ་མོའི་བསྙེན་སྐབས་ཀྱི་དམིགས་པ་ཞལ་བཤད་མ་

བཞུགས་སོ། །ལྷ་མོའི་བཟླས་གྲངས་ཁ་སྐོང་རྩི་བར་འབུམ་བཅུ་ཐམ་པ་དམིགས་པ་གཞུང་བཞིན་རྫོགས་ཙམ་སོང་བ་དང་། མན་ངག་ཞལ་བཤད་ལ། མདུན་གྱི་ལྷ་ཚོགས་རྣམས་འོད་དུ་ཞུ་ནས་
གཙོ་མོ་ལ་ཐིམ། གཙོ་མོ་དེ་རླུང་རྒྱུ་བ་དང་མཉམ་དུ་སྣ་བུག་གཡོན་ནས་ཞུགས། ལྟེ་བ་ཆོས་འབྱུང་ཕྱི་ནག་ལ་ནང་དམར་བའི་ནང་དུ་པདྨ་ནག་པོའི་སྟེང་ཉི་མའི་གདན་ལ་གཙོ་མོ་སྲན་འབྲུ་ཙམ་པའི
སྤྱི་བོར་ལྷན་སྐྱེས་བཞུགས་པ་དང༌། དེའི་ཕྱི་ནས་འཁོར་རྣམས་ཡུངས་འབྲུ་བཞིན་གཡས་བསྐོར་དུ་འཁོར་བ་དམིགས་པ་ཡིན། སྐབས་སྐབས་སུ་ལྷན་སྐྱེས་ཀྱི་ཐུགས་ཀ་ནས་འོད་ཟེར་འཕྲོས་གཙོ་
མོ་ལ་ཕོག དེའི་ཐུགས་རྒྱུད་བསྐུལ། གཙོ་མོའི་ཐུགས་ཀ་ནས་འོད་ཟེར་འཕྲོས་འཁོར་རྣམས་ལ་ཕོག དེ་དག་ལས་འོད་ཟེར་འཕྲོས་འཇིག་རྟེན་གྱི་ཁམས་ཀྱི་མ་མོ་མཁའ་འགྲོའི་ནུས་མཐུ་ཐམས་
ཅད་བསྡུས་ཏེ་ལྷན་སྐྱེས་དང་གཙོ་འཁོར་རྣམས་ལ་ཐིམ་པས་གཟི་བརྗིད་དང་ནུས་མཐུ་འབར་བར་བསམ་མོ། །སྔགས་ཚར་ནས་བསྡུ་དུས་འཁོར་རྣམས་གཙོ་མོ་ལ་ཐིམ། གཙོ་མོ་ལྷན་སྐྱེས་ལ་
ཐིམ༑ ྋལྷན་སྐྱེས་ཁོ་རང་གི་སྙིང་ཁའི་ས་བོན་ལ་ཐིམ། དེ་ཡང་འོད་དུ་ཞུ་ནས་རང་ལ་ཐིམ་པར་བསམ་པ་ཡིན། ཚོགས་མཆོད་སྐབས་རླུང་རོ་བསལ་བ་དང་མཉམ་དུ་གཙོ་འཁོར་རྣམས་མདུན་དུ་

༄༅། །ཁྲ་ལྷམ་མེར་འཁོར་བར་བསམ་ནས་ཕུལ་བ། མན་ངག་འདི་ལས་ཟབ་པ་མེད་གསུངས་སོ།། །། བསྙེན་ཚད་འབུམ་བཅུ་བཅོ་ལྔ་བཅུ་བདུན་གང་རུང་
307308(B)

308(B)
BlankPage AsPerOriginalDocument

རྣམ་
ཛ
༄༅། །དཔལ་མཧཱ་ཀ་ལ་གསང་བ་དངོས་གྲུབ་འབྱུང་བའི་དཀྱིལ་འཁོར་གྱི་བསྙེན་པའི་ཡི་གེ་ལ་ཉེ་བར་མཁོ་བའི་གཏོར་འབུལ་
གྱི་ཆོ་གའི་རྣམ་པར་བཤད་པ་ཟབ་དོན་བལྟ་བའི་མིག་ཅེས་བྱ་བ་བཞུགས་སོ།།

༄༅། །ན་མོ་གུ་རུ་ཤྲཱི་ཧེ་རུ་ཀ་མཧཱ་ཀཱ་ལ་ཙ་ཏུདྡྷ་ཛ་མཎྜ་ལེ་བྷྱ སེམས་ཉིད་རིག་པའི་ཤེ་མོང་གིས། །ཀུན་མཁྱེན་ཁྲི་ལ་དབང་
བསྐུར་བ། །རྒྱལ་བའི་བདག་པོ་དཔལ་འབྲུག་པའི། །ཞབས་སེན་ནོར་བུ་གཙུག་ཏུ་བསྙེན། །འཇིགས་པ་རྣམས་ཀྱང་འཇིགས་པར་མཛད་པའི་འཇིགས་
རུང་དཔའ་བོ་ཧེ་རུ་ཀ་དཔལ་དྲག་པོའི་སྐ། །གདུག་པའི་ཤུགས་ཀྱིས་གདུག་པ་ཚར་གཅོད་གདུག་པ་ཀུན་གྱི་གཤེད་མར་གྱུར་པ་ནག་པོ་ཆེའི། །མཆོད་
པའི་ཡི་གེ་ཀུན་བཟང་མཆོད་སྤྲིན་མཆོད་པར་སྤྲོས་ཚེ་དགྱེས་པའི་གད་རྒྱངས་སྒྲོགས་ངེས་སྙམ། །རབ་དགའི་ཡིད་ཀྱི་རབ་ཏུ་དང་བས་རབ་འབྱམས་ངག་

རྣམ་
ཛ
༄༅། །གི་སྒོ་བརྒྱ་འདི་ནི་དབྱེ་བར་སྩོལ། །ཐམས་ཅད་མཁྱེན་ངེས་ཤེས་པ་འཇིག་རྟེན་གསུམ་གྱི་རྣམ་པར་འདྲེན་པ་པུཎྜ་རི་ཀའི་འདབ་
སྟོང་མཚར་དུ་བཞད་པའི་གེ་སར་གྱི་སྙིང་པོ་ལེགས་པར་བཤད་པའི་ཟིལ་མངར་གྱི་བཅུད་དུ་བབས་པ་ལས། རེ་ཞིག་དང་པོ། བདུད་ཀྱི་གཡུལ་ལས་
རབ་ཏུ་རྒྱལ་བར་བྱེད་པའི་བསྙེན་པའི་མན་ངག་གི་གཏོར་མ་འབུལ་བའི་ཆོ་ག་ཚིག་དང་དོན་གྱི་ངེས་པ་ཤིན་ཏུ་ངོ་མཚར་བར་ཤེས་ནས་རང་དང་སྐལ་བ་མཉམ་
པ་འགའ་ལ་ཕན་པའི་བསམ་པས་བྲི་བར་བྱའོ། །འདི་ལ་གཉིས། འཕྲོས་དོན་སྤྱིར་བསྟན་པ། གཞུང་དོན་བྱེ་བྲག་ཏུ་བཤད་པའོ། །དང་པོ་

བདག་ཅག་གི་བླ་མ་འཇིག་རྟེན་གསུམ་གྱི་རྣམ་པར་འདྲེན་པ་མ་ཧཱ་པཎྜི་ཏ་འགྱུར་མེད་ངག་དབང་ནོར་བུའི་ཞལ་མངའ་ནས་ཀྱི་དཔལ་ཡེ་ཤེས་ཀྱི་མགོན་པོ་བསྙེན་པའི་ཡི་གེར། ལྷག་པའི་ལྷར་
སྦྱར་བགེགས་གཏོར་བསྐྲད། །མདུན་བསྐྱེད་བྱིན་རླབས་སྤྱན་འདྲེན་མཆོད། །བསྲེ་དབང་རྒྱས་གདབ་ཕྱག་བྱིན་རླབས། །མཆོད་བཞི་གཏོར་མ་བསྟོད་བཟླས་སླར། །མཆོད་བསྟོད་བསྡུ་བསྔོ་
བཀྲ་ཤིས་སོ། །ཞེས་ཆིངས་བཅུ་དགུས་བསྡུ་བར་མཛད་པའི་ནང་ཚན་ས་བཅད་བཅུ་གསུམ་པ། གཏོར་མ་བྱིན་གྱིས་བརླབས་ཏེ་འབུལ་བའི་ཚུལ་ཚིག་དང་དོན་ཟབ་ཅིང་རྒྱ་ཆེ་བ་ལེགས་པར་བཤད་
པའི་དཔེར་འོས་པ་ཞིག་བཀའ་སྩལ་པ་དེ་ཉིད་རྣམ་པར་དཔྱོད་པ་ཞིབ་མོའི་བློ་ཅན་དག་གིས་བརྟགས་ན་རྨད་དུ་བྱུངབའི་ཟབ་དོན་གྱི་མཛོད་ཆེན་པོར་སྣང་ཡང་། དང་བོའི་ལས་ཅན་དག་གི་ངོར་ཅུང་
ཟད་གོ་དཀའ་བ་ཙམ་དུ་མཐོང་ནས། རང་གི་སྐལ་བ་དང་འཚམ་པར་རྣམ་པར་བཤད་པ་བྱ་བ་ལ་ཞུགས་སོ། ྋ།དེ་ཡང་དབུལ་བྱའི་གཏོར་མ་ངོས་གཟུང་བ་དང་དེ་ཇི་ལྟར་འབུལ་བའི་ཚུལ་གྱི་གཞུང་
དོན་བྱེ་བྲག་ཏུ་བཤད་པ་གཉིས་ལས། དང་པོ་ནི་རྣམ་བཤད་རྡོ་རྗེ་སྙིང་པོ་ལས་ཇི་སྐད་གསུང་པ་བཞིན་སྤྱིར་གཏོར་མའི་ངོ་བོ་ཐབས་དང་ཤེས་རབ་གཉིས་སུ་མེད་པ་ཡིན་ལ། དེ་ལ་དབྱེ་ན་བརྒྱད་དུ་
312

ཝཱ ༄༅། །གསུངས་པ་ལས་འདིར་འབུལ་བར་བྱ་བའི་གཏོར་མ་ནི་ལས་བཞིའི་བྱེ་བྲག་དང་མཐུན་པའི་མཆོད་གཏོར་རོ། །གཉིས་པ་ལ་བྱིན་གྱིས་བརླབས་པ་དང་། འབུལ་བ་
དངོས་གཉིས་ལས། དང་པོ་ནི་བྱ་རོག་གདོང་གི་རྒྱུད་དུ། ༀ་ཨཱཿ ཧཱུྃ། སྦྱངས་དང་སྤེལ་དང་བདུད་རྩིར་བསྒྱར། །ཞེས་གསུངས་པ་ལྟར་ཡི་གེ་གསུམ་བརྗོད་དེ་བྱིན་གྱིས་བརླབས་པ་ཡིན་
ལ༑ དེ་ཡང་ཨཾ་ཡིག་ཏུ་སོང་བས་མ་དག་པ་རྣམས་སྦྱངས། ཨཱཿ ཡིག་ཏུ་སོང་བས་རྟོགས་པ་སྟེ་མང་པོར་སྤེལ། ཧཱུཾ་ཡིག་ཏུ་སོང་བས་སྤར་བ་སྟེ་ཁ་དོག་དྲི་རོ་ནུས་པ་ཕུན་སུམ་ཚོགས་པའི་རང་
བཞིན༑ གཉིས་སུ་མེད་པའི་ཡེ་ཤེས་ཀྱི་ངོ་བོ་བདུད་རྩིའི་རྒྱ་མཚོ་ཆེན་པོར་གྱུར་པར་བསམ་པའོ། །འདི་ཡིག་འབྲུ་གསུམ་སོ་སོའི་བྱེད་ལས་མི་འདྲ་བ་ལྟར་སྣང་ཡང་དོན་དུ་གསུམ་ཀ་སྐུ་གསུང་
ཐུགས་རྡོ་རྗེའི་སྙིང་པོ་མཐར་ཐུག་པ་ཡིན་པས་དྲི་མེད་འོད་ལ་སོགས་པར། ཨ་ཨུ་མ་གསུམ་ལས་ཨཱཿ བསྒྲུབ་པ་དང༌། ཨ་ཨ་རྣམ་བཅད་གསུམ་ལས་ཨཱཿ བསྒྲུབ་པ་དང་། ཧ་ཨཱུ་མ་གསུམ་
༈ ལས་ཧཱུཾ་བསྒྲུབ་པར་མཛད་པའང་སྐུ་གསུང་ཐུགས་གཅིག་པ་མཚོན་པའི་ཕྱིར་ཡིན་ལ། དེ་ཡང་སྔར་བཤད་པ་ལྟར་གཏོར་མའི་ངོ་བོ་ཐབས་ཤེས་དབྱེར་མེད་དམ་སྟོང་ཉིད་སྙིང་རྗེ་དབྱེར་མེད་དུ་གདོད་

ནས་གྲུབ་པ་ནི་སངས་རྒྱས་ཀྱིས་གཟིགས་པ་ཇི་ལྟ་བ་སྟེ། དེ་ཀ་སྐུ་གསུང་ཐུགས་རྡོ་རྗེའི་རང་བཞིན་ཡིན་ཀྱང་གློ་བུར་བའི་དྲི་མས་སྦགས་པ་དེ་ཉིད་ལམ་དུས་སུ་དེ་ལ་དེར་ངོ་ཤེས་པའི་སྒོ་ནས་སྐུ་
གསུང་ཐུགས་དབྱེར་མེད་པའི་ཡེ་ཤེས་ཆེན་པོར་རྒྱས་བཏབ་པས་འབྲས་དུས་སུ་དག་པ་གཉིས་ལྡན་གྱི་སྐ་གསུང་ཐུགས་དབྱེར་མེད་དུ་འགྲུབ་པར་བྱེད་ཅིང་། དེ་ཡང་དངོས་གཞིའི་གནས་ལུགས་དེ་
ཀ་ལས་ངོ་བོ་བཟང་དུ་ཅིར་ཡང་འགྲོར་མེད་པས་གཞི་འབྲས་དབྱེར་མེད་པའི་གནད་གོ་བར་བྱ་དགོས་ཏེ།ྋ འདི་ཉིད་ཀྱི་གནད་རིག་ན་བྱིན་གྱིས་རློབས་པ་ཞེས་བྱའོ། །གཉིས་པ་ནི། དེ་ཡང་གཞུང་
ཚིག་འདི་ཉིད་སྙན་ངག་གི་གཞུང་དང་བསྟུན་ན་སློབ་དཔོན་ཆེན་པོ་དཎྜིས། ལུས་ནི་རེ་ཞིག་འདོད་པ་ཡི། །དོན་གྱི་རྣམ་བཅད་ཚིག་གི་འཕྲེང་། །ཞེས་ངོ་བོ་ངོས་བཟུང་ནས། དེ་ཡང་ཚིགས
བཅད་ལྷག་པ་དང༌། །སྤེལ་མ་རྣམ་གསུམ་ཉིད་དུ་གནས། །ཞེས་དབྱེ་བ་གསུམ་དུ་གསུངས་པའི་ནང་ཚན་གྱི་ལྷག་པ། དེ་ཡང་ལྷོ་ཤར་གྱི་ལམ་སྲོལ་ཐུན་མོང་དུ་འཇུག་པའི་དོན་རྒྱན་གྱི་བྱེ་བྲག་
གཟུགས་ཅན་ནམ་ངོ་བོ་ཉིད་ཀྱི་རྒྱན་དང་སྦྱར་བ་སྟེ། མེ་ལོང་གཞུང་དུ། ཐ་དད་སྣང་མིན་གྱུར་པ་ཡི། །དཔེ་ཉིད་ངོ་བོ་ཅན་འདོད་དབེར། །ཞེས་དཔེ་དང་དཔེ་ཅན་ཐ་མི་དད་པར་གཟུགས་སུ་

ཨཱུ ༄༅། །བཀོད་པའི་མཚན་ཉིད་ཚང་ཞིང༌། བྱེ་བྲག མཛེས་མ་མྱོས་པའི་མཁུར་ཚོས་དམར། །ཞེས་སོགས་དང༌། གཏུམ་མོ་གློ་བུར་ཉིད་དུ་ནི། །ཞེས་སོགས་ཆ་ཤས་
JTU
ཀྱི་གཟུགས་ཅན་དང་དཔེ་གཟུགས་ཀྱང་འདྲེས་པར་མངོན་ལ། སྦྱར་གཞི། མཁའ་ལ་རླུང་བརྟེན་དེ་ལ་ཆུ་ཡི་ཕུང་པོ་བརྟེན། །དེ་ལ་ས་ཆེན་འདི་བརྟེན་དེ་ལ་འགྲོ་བ་བརྟེན། །ཞེས་བཤད་པ་ལྟར་
ནམ་མཁའི་ཁམས་སྟོང་པའི་ཆ་ལ་སྐྱེ་འགྲོའི་ལས་ཀྱི་ནུས་པས་རླུང་ཆུ་སའི་འཁོར་བཞི་དང་། ཁོར་ཡུག་གི་རི་གླིང་བཞི་གསེར་རི་རོལ་མཚོ་ལྷུན་པོ་སོགས་རིམ་པར་ཆགས་པའི་སྣོད་ཀྱི་བཀོད་པ་
དང་སྦྱར་བ་ཡིན་ལ། སྦྱོར་ཚུལ་ནི་འོག་ཏུ་ཤེས་སོ། །དེ་ཡང་ཐོག་མར་དག་པ་རབ་འབྱམས་ཀྱི་མདངས་ནམ་མཁའི་སྣོད་ཆེན་པོ་ཞེས་གསུངས་ཏེ། གཤིས་ཅི་ཡང་མ་ཡིན་པ་དེ་ཉིད་ལ་སྟོང་པ་
ཉིད་ཅེས་བྱ། དེ་ཀ་རང་བཞིན་གྱིས་རྣམ་པར་དག་པ་ཡིན། དེ་ཡང་སྣང་གྲགས་ཀྱི་ཆོས་རྣམས་ལས་འདི་རྣམ་པར་དག་ལ་འདི་མ་དག་ཅེས་ཕྱོགས་རིས་སུ་ཆད་པ་མེད་པར་ཁྱབ་བརྡལ་དུ་འཇུག་
༈ པའི་ཕྱིར་རབ་ཏུ་འབྱམས་པའམ་འབྱམས་ཀླས་པའོ། །དོན་འདི་ལ་དགོངས་ནས་དཔལ་རྒྱལ་བའི་དབང་པོའི་གསུང་ལས། རང་བཞིན་གྱི་མ་གྲུབ་པ་སྟོང་ཉིད་ཀྱི་གཞི། སྣངཙམ་དུ་མི་འགག་པ་ ྨ

རྟེན་འབྲེལ་གྱི་གཞི། ཐ་དད་དུ་མི་གནས་པ་ཟུང་འཇུག་གི་གཞི། ཕྱོགས་ཆ་དང་བྲལ་བ་ཁྱབ་བརྡལ་གྱི་གཞི། ཞེས་གསུངས་པ་ཡིན་ནོ། །སྟོང་པ་ཉིད་དེ་ཡང་དངོས་པོར་གྲུབ་པ་ཞིག་ཡིན་ན་
དེའི་བཤུལ་དུ་གཞན་འབྱུང་བའི་གོ་འགག་སྟེ་དཔེར་ན་ཕ་བོང་ལྟ་བུ། དེ་འདྲའི་དངོས་པོར་གྲུབ་པ་མེད་པའི་རྐྱེན་གྱི་ངོར་བཟང་ངན་ཅི་ཡང་འཆར་དུ་རུང་བའི་གོ་མི་འགག་པས་ན་ནམ་མཁའ་ལྟ་བུ་
སྟེ༑ འཇིག་རྟེན་ནམ་མཁའ་འཇོག་པའི་ཚེ་ལག་པ་ལ་སོགས་པས་མྱུལ་དུས་ཐོགས་པའི་རེག་བྱ་མེདཔ་ཙམ་ཞིག་ལ་ནམ་མཁའ་ཞེས་ཟེར་ལ། དེ་ཀས་གཞན་གྱི་གོ་མི་འགག་པའམ་མི་སྒྲིབ་པར་
སོང་བའི་ཕྱིར་ན། སློབ་དཔོན་ཆེན་པོ་དབྱིག་གཉེན་གྱིས་ཆོས་མངོན་པའི་མཛོད་ལས། དེ་ལ་ནམ་མཁའ་མི་སྒྲིབ་པའོ། །ཞེས་གསུངས་པ། དེས་ན་གང་དུ་ཡང་མ་གྲུབ། བརྗོད་པ་གང་
གིས་ཀྱང་ཐོག་ཏུ་མི་ཕེབས་པའི་རང་བཞིན་དེ་ལ་གཤིས་ནམ་མཁའ་ལྟ་བུ། རྒྱུ་མཚན་དེས་གང་དུའང་འཆར་བཟོད་པ་མེ་ལོང་གི་གཟུགས་བརྙན་ནམ། དེ་ཡང་མེད་བཞིན་དུ་སྣང་བས་གདངས་
མ་ལྟ་བུ་སྟེ། དེ་གཉིས་ཀ་རང་ཅག་གི་བློ་ངོར་ཐ་དད་དུ་སྣང་བ་ཙམ་ལས་དོན་གཅིག་པ་ཉིད་ཡིན་པས། འདི་ཉིད་ཀྱི་རྩ་རྒྱུད་དངོས་གྲུབ་འབྱུང་བར། ཐམས་ཅད་ནམ་མཁའི་མཚན་ཉིད་དེ།

རྣམ་།ནམ་མཁའ་ལ་ནི་མཚན་ཉིད་མེད། །ཁམས་གསུམ་པོ་ནི་མ་ལུས་པ། །འགྲོ་ཀུན་སྒྱུ་མ་ལྟ་བུ་ཡིན། །ཞེས་སོགས་གསུངས་པ་དེའོ། །དེའི་ཕྱིར་ནམ་མཁའི་སྣོད་
ཛ
ཆེན་པོ་ཞེས་གསུངས་ཏེ། དཔེའི་སྐབས་སུ་སྣོད་བཅུད་ཀྱི་དངོས་པོ་འབྱུང་བཞིའི་དཀྱིལ་འཁོར་སོགས་ཐམས་ཅད་ཀྱི་གཞི་ནམ་མཁའ་ལ་བརྟེན་ཅིང་། དེ་ཉིད་ཀྱིས་འབྱུང་བའི་དཀྱིལ་འཁོར་གཞན་
ཐམས་ཅད་ཆགས་པའི་གོ་སྐབས་འབྱེད་པས་ན་རྟེན་དང་བརྟེན་པའི་འབྲེལ་བ་གྲུབ་པས་ན་སྣོད། དེ་བཞིན་དུ་འོག་ཏུ་བཤད་པའི་ཏིང་ངེ་འཛིན་སྔགས་རྒྱའི་རོལ་མོ་ལས་བྱུང་བའི་མཆོད་སྤྲིན་ཐམས་
ཅད་ཀྱང་དེ་ཉིད་ཀྱི་རྩལ་དབྱིངས་དེ་ལས་བྱུང་། གནས་ཀྱང་དེར་གནས། དེ་ཐམས་ཅད་འབྱུང་དུ་རུང་བའི་སྒོ་འབྱེད་མཁན་ནམ་སྐབས་འབྱེད་མཁན་དབྱིངས་གདོད་མའི་གཞི་ཅིར་ཡང་མ་གྲུབ་པ་
དེ་ཀ་ཡིན་པས་སྣོད་ཅེས་བྱའོ། །ཐོགས་བཅས་ཀྱི་དངོས་པོ་ཐམས་ཅད་ནམ་མཁའ་ལ་བརྟེན་པར་ལྟར། ཀུན་རྫོབ་སྣང་ཕྱོགས་སམ་འཁྲུལ་ངོར་བཞག་པའི་སྤྲོས་པ་ཐམས་ཅད་ཀྱང་དོན་དེ་ལས་མི་
༈ འདའ་བས་ན་ཕྱག་གམ་རྒྱ། དེ་ཡང་ཕྱག་རྒྱའི་སྐད་དོད་མུ་དྲ་ཞེས་པ་མི་འདའ་བའི་དོན་ཡིན་པས་སོ། །དེའི་གོང་ན་དེ་ལས་ལྷག་པའི་འབྲས་བུ་གཞན་བཙལ་དུ་མེད་པས་ཆེན་པོ། དེ་ཀ་གཞི་ ེ

འབྲས་དབྱེར་མེད་ཀྱི་དོན་དུ་སོང་བས་ལུགས་འདི་ལ་ཕྱག་རྒྱ་ཆེན་པོའི་སྟེང་ནས་གཞི་ལམ་འབྲས་བུ་ཐམས་ཅད་གཏན་ལ་འབེབས་པའང་ཐོན་ནོ། །གཉིས་སུ་མེད་པའི་ཡེ་ཤེས་དེ་ཀ་མན་ཡིད་ཏྲ་ཡ་
སྐྱོབས་པའི་དོན་གྱིས་སྔགས་ཞེས་བྱ་ལ་དེ་ཉིད་ངེས་དོན་གྱི་དཔལ་ཡེ་ཤེས་མགོན་པོ་ཡང་ཡིན་པས། རྣམ་བཤད་རྡོ་རྗེ་སྙིང་པོར། དཔལ་ཡེ་ཤེས་ཀྱི་མགོན་པོ་ཡང་དོན་གསང་སྔགས་ཀྱི་ངོ་
བོ༑ བརྡ་ཐབས་སུ་དེར་སྣང་བ་ཙམ་སྟེ། ཐུགས་རྗེ་འབྱུང་བར་ཞལ་གཅིག་ཆོས་སྐུ་མི་འགྱུར་བ། །ཞེས་སོགས་དྲངས་པ་དང་། ཡང་འཁྱུད་བྱ་བདེ་བ་ཆེན་པོ་ནི་དཔལ་ནག་པོ་ཆེན་པོ། དེ་ལ་
འཁྱུད་པས་སྟོང་ཉིད་ཡུམ་དུ་གྲུབ་ལ་དེ་ཡང་རྣམ་པར་ཐར་པའི་སྒོ་གསུམ་གྱི་དབྱེ་བས་དབྱིངས་ཡུམ་སྦྱོར་ཡུམ་སྒྲོལ་ཡུམ་གསུམ་དུ་ཤར་ཞིང་འཁྱུད་བྱ་འཁྱུད་བྱེད་དབྱེར་མེད་པས་ཟུང་འཇུག དེ་ཉིད་
རིགས་བཞིའི་དབྱེ་བས་རེ་ཏི་བཞི། སྐུ་གསུང་ཐུགས་ཀྱི་འཕྲིན་ལས་ཀྱི་དབྱེ་བས་སྲས་མཆོག་བཞི་སོགས་དང༌། དེ་ཐམས་ཅད་ཀྱང་སྟོང་ཉིད་སྙིང་རྗེ་ཡ་མ་བྲལ་བར་གདོད་ནས་གནས་པས་ཡབ་
ཡུམ་ལྕམ་དྲལ་དུ་ཤར་བ་སོགས་གསུངས་ཤིང༌། ལས་མཐའ་བསྟན་དགྲ་འཇོམས་པའི་སྤུ་གྲི་ལས་ཀྱང་དཔལ་མགོན་པོའི་དཀྱིལ་འཁོར་ཕོ་རྒྱུད་ཐམས་ཅད་གཙོ་བོ་ཉིད་དང༌། མོ་རྒྱུད་ཐམས་ཅད་

༄༅། །སྦྱོར་ཡུམ་སོགས་ཡུམ་གསུམ་ལས་སྤྲོས་པའི་རྣམ་འགྱུར་དུ་གསུངས་པས་མཆོད་ཡོན་གྱི་མགྲོན། ཐུགས་གསུང་སྐུའི་དཀྱིལ་འཁོར་ཐམས་ཅད་ཀྱང་དེ་ཉིད་ཀྱི་རོལ་
མོར་ངེས་པའི་ཕྱིར་གཞན་དུ། མཆོད་བྱ་མཆོད་བྱེད་མཉམ་པ་ཉིད་དུ་མཆོད། །ཅེས་གསུངས་ཤིང་། འདིའི་གནད་གོ་ནས་ཉམས་སུ་བླང་ན་འོག་ནས་འབྱུང་བའི་མཆོད་པ་ཐམས་ཅད་ཀྱང་
གསུམ་ཡོངས་སུ་དག་པའི་མཆོད་པ་ཆེན་པོ་ཞེས་རྒྱུད་ལས་གསུངས་པ་དེར་འགྱུར་བ་ཡིན་ནོ། །ཕྱི་ནང་གསང་བར་འབྱུང་བའི་དཀྱིལ་འཁོར་གྱི་ཁར་ཞེས་པ་ནི། སྔར་བཤད་པའི་གནད་ཀས་གཞི་
གཅིག་ཉིད་ལྟ་མཁན་སོ་སོའི་དབང་གིས་དག་པ་དང་མ་དག་སྣ་ཚོགས་སུ་འཆར་ཏེ། དངོས་གྲུབ་འབྱུང་བར། བསམ་པ་གང་དང་གང་དག་གིས། །མི་རྣམས་སེམས་དང་མཐུན་པར་འཇུག
དེ་དང་དེ་ཡི་གཟུགས་སྤྲུལ་ཏེ། །སྣ་ཚོགས་གཡོགས་ཏེ་བདེ་བར་བཞུགས། །ཞེས་དང༌། ཀུན་མཁྱེན་འབྲུག་པས། ཡེ་ཤེས་མགོན་ཉིད་སྲིད་དུ་འདྲེ་དང་ཞིར། ལྷ་ཀུན་གཞིར་གྱུར་རྣམ་པ་
༈ སོ་སོའི་མདུན། །རྒྱ་ཆེ་བླ་མེད་མཆོད་པའི་སྤྲིན་ཆེན་པོ། །ཀུན་འབེབས་རྣལ་འབྱོར་མོས་པ་ནམ་མཁའི་མཛོད། །ཅེས་པ་ལྟར་མཆོད་ཡུལ་གྱི་མགྲོན་ཡེ་ཤེས་ཀྱི་མགོན་པོ་ཉིད་སངས་རྒྱས་ནང་

ཕན་ཚུན་ཁོ་ནའི་གཟིགས་ངོར་ཆོས་ཀྱི་སྐུ་དང་། དག་པའི་གནས་སུ་ས་ལ་གནས་པའི་བྱང་སེམས་ཀྱི་ངོར་ལོངས་སྐུ་དང་། མཐུན་མོང་པའི་ལས་དག་པ་རྣམས་ཀྱི་ངོར་སྤྲུལ་པའི་སྐུ་དང༌། ༢
དག་བ་རྣམས་ལ་ལྷ་ཕལ་པ་ཙམ་དང་། ྋཆེས་ཆེར་མ་དག་པ་རྣམས་ཀྱི་ངོར་བདུད་དང་འདྲེར་འཆར་བས། དཔེར་ན་འགྲོ་བའི་མགོན་པོ་གཙང་པས་ལྷོ་བྲག་མཁར་ཆུར་སྒྲབ་པ་ལ་བཞུགས་དུས་ལྷ་
འདྲེས་མཐོ་བཙམས་པའི་ཚེ་མགོན་པོ་ལྕམ་དྲལ་ཡང་དེ་དག་གི་དམག་རོགས་སུ་གཟིགས་ཤིང་། ཕྱིས་དེ་ཐམས་ཅད་ཆོས་སྐྱོང་དུ་ཞལ་བསྒྱར་བས། བཀའ་ལས་བར་ཆད་ཆེ་དུས་སུ་ཆོས་སྐྱོང་
ཡང་བདུད་དུ་བབས། ད་ལྟ་བདུད་ཀྱང་དཔལ་དུ་ཤར་ཞེས་གསུངས་པ་ལྟར་ཡིན་པས། དེ་ཉིད་བསྒྲུབ་པའི་དུས་སུ་ཡང་སྒྲུབ་པ་པོའི་རྒྱུད་ཚོད་དང་བསྟུན་ནས། དང་པོར་ཕྱི་དོན་ཁས་ལེན་པ་བྱེ་
བྲག་ཏུ་སྨྲ་བ་དང་མདོ་སྡེ་པ་རྣམས་ཀྱི་གྲུབ་མཐའ་དང་ཚུལ་མཐུན་པར་ཕྱིར་ཆད་དུ་བསྒྲུབ་པའམ། བཀའ་སྡོད་དྲེགས་པའི་ཚུལ་དུ་བསྒྲབ་པ་ཕྱི་བསྒྲབ།ྋ བར་དུ་ཕྱི་དོན་ཁས་མི་ལེན་པ་རྣམ་རིག་པ་
སེམས་ཙམ་པའི་གྲུབ་མཐའ་དང་མཐུན་པར་ལྷ་རང་སེམས་ཀྱི་སྤྲལ་པར་སྒོམ་པ་ནང་བསྒྲུབ། དབུ་མ་པ་ལ་ཡང་ཚུལ་གཉིས་ཡོད་པའི་སྒྱུ་མ་ལྟ་བུའི་དབུ་མ་པ་དང་མཐུན་པར་རང་རིག་གཅིག་པུ་སྒྱུ་

༄ ༅། །མ་ཙམ་དུ་ཁྱེར་བས་ཕྱི་ནང་གི་འཛིན་པ་བསྲེ་ཞིང་སྒྲུབ་པ་ཆེན་པོ་དང་འབྲེལ་བའི་བསྙེན་པ་སྟེ་གསང་བསྒྲུབ། སྦྱོར་བའི་འཕྲེང་བ་ལས་གསུངས་པའི་བསྐྱེད་རྫོགས་ཟུང་
འབྲེལ་གྱི་རིམ་པ་ལ་བརྟེན་ནས། མཐར་ཐུག་དམིགས་པ་ཐམས་ཅད་ཉེ་བར་ཞི་བའི་ལམ་ངོ་མར་འཇུག་པ་ནི་ཟུང་འཇུག་རབ་ཏུ་མི་གནས་པའི་དབུ་མ་ཆེན་པོ་དང་ཚུལ་མཐུན་པ་སྟེ་དེ་ཁོ་ན་ཉིད་ཀྱི་
བསྒྲུབ་པ་ཞེས་བྱའོ། །དེ་ལྟར་མཆོད་ཡུལ་ཡེ་ཤེས་ཀྱི་མགོན་པོ་ཉིད་ངོ་བོ་མ་འགྱུར་བདག་ཉིད་གཅིག་པུ་དེ་ཀའི་རྣམ་འགྱུར་སྣ་ཚོགས་སུ་སྣང་བ་ལྟར། མཆོད་བྱའི་རྫས་ཀྱང་གཞི་གཅིག་ཉིད་ལ་
རྣལ་འབྱོར་པའི་མོས་པའི་དབང་གིས་ཐ་དད་དུ་སྣང་བ་སྟེ། ཀུན་མཁྱེན་ཆེན་པོས། མདོས་མཆོག་ནམ་མཁའི་མཛོད་དུ། དོན་དམ་དེ་བཞིན་ཉིད་ཀྱི་གདངས། །རྐྱེན་གྱི་ངོ་ན་ཅིར་ཡང་
སྣང་༑ །དྲི་མེད་མེ་ལོང་བྱད་ལྟ་བུ། །བརྟགས་ན་ཀུན་རྫོབ་སྣང་བ་འཇིགས། །དེ་ཕྱིར་མ་བརྟགས་ཉམས་དགའ་བའི། །སྒྱུ་འཕྲུལ་ཆེན་པོའི་ལོངས་སྤྱོད་ནི། །ནམ་མཁའི་མཛོད་རྫས་ངོ་མ་
༈ རྣམས༑ །དེ་རིང་མདོས་ཀྱི་རྫོངས་སུ་འདེབས། །འདི་ལ་ཆད་པ་ཅི་ཡང་མེད། །གང་བཞེད་མདོས་ལས་འབྱུང་བའི་ཕྱིར། །འདི་ལས་ཕུན་ཚོགས་གར་ཡང་མེད། །དེ་ཕྱིར་ཀུན་བཟང་མཆོད་

པའི་སྤྲིན། །སྲིད་ཞུ་མགོན་པོ་ལན་ཆགས་དང་། །སྙིང་རྗེའི་མགྲོན་ཀུན་ཚིམ་ནུས་པས། །འདི་ནི་བསམ་འཕེལ་ནོར་བུ་ལགས། །མི་ཟད་གཏེར་གྱི་བུམ་པའང་སྟེ། །རིན་ཆེན་འབྱུང་བའི་རྒྱ་
མཚོ་དང༌། །དགོས་འདོད་འབྱུང་བའི་དཔག་བསམ་ཤིང་། །དེ་ཕྱིར་འདོད་པའི་ལོངས་སྤྱོད་རྣམས། །ཚང་མར་བདག་གིས་འབུལ་ལགས་སོ། །ཞེས་ཤེས་བྱེད་དང་བཅས་ཏེ་བཀའ་སྩལ་པ་
ཉིད་འདིར་ཡང་ཤེས་པར་བྱ་དགོས་པས། ཕྱི་ལྟར་དུ་བཟའ་བཅའ་ལྡག་གཞིབ་སོགས་བཟང་དགུའི་ཁ་ཟས་ཀྱི་རང་བཞིན། ནང་ལྟར་དུ་དམ་ཉམས་དགྲ་བགེགས་བསྒྲལ་བ་ལས་བྱུང་བ་ཤ་ཁྲག་
རུས་པ་སོགས་དུར་ཁྲོད་ཀྱི་ལོངས་སྤྱོད། གསང་བ་ལྟར་ཤ་ལྔ་བདུད་རྩི་ལྔ་ལ་སོགས་པ་ཐེག་པ་བླ་ན་མེད་པའི་དམ་ཚིག་གི་རྫས་ཐམས་ཅད་པར་འཆར་བའམ། ཡང་ན་ཕྱི་ལྟར་དུ་དགྲ་བགེགས་
བསྒྲལ་བའི་ཤ་ཁྲག་གི་ལོངས་སྤྱོད། ནང་ལྟར་དུ་བདུད་རྩི་ལྔ་དང་སྒྲོན་མ་ལྔའི་རང་བཞིན། གསང་བ་ལྟར་དུ་གཉིས་སུ་མེད་པའི་ཡེ་ཤེས། འཁོར་གསུམ་ཡོངས་སུ་དག་པའི་ངོ་བོར་འབྱམས་
སུ་ཀླས་པ་ནི་ཡེ་ཤེས་ཀྱི་བདུད་རྩི་ཞེས་བྱ་སྟེ། ཨ་མྲྀ་ཏའི་སྒྲ་ནི་འཆི་བ་མེད་པ་ཡིན་ལ། འཆི་བ་མེད་པའམ་འཕོ་བ་མེད་པའི་གནས་མཐར་ཐུག་པ་ཉིད་ནང་རིག་པའི་ཡེ་ཤེས་དེ་ལས་ལོགས་སུ་མ་g

* |༄༅། །དམིགས་པའི་ཕྱིར་རོ། །འདི་ནི་དངོས་བཤམས་ཀྱི་གཏོར་མ་བྱེ་བྲག་ཉིད་དམིགས་པའི་དབང་དུ་བྱས་ལ། ཡང་། སྣང་བ་སྣོད་ཀྱི་འཇིག་རྟེན་གཏོར་གཞོང་
དུ༑ །སྟོང་པ་བཅུད་ཀྱི་འཇིག་རྟེན་གཏོར་མར་བཞེངས། །ཞེས་དང་། མདོར་ན་སྣང་སྲིད་སྣོད་བཅུད་རྫས། །ཐམས་ཅད་གཏོར་མ་བྱིན་གྱིས་བརླབས་ནས། ཞེས་སློབ་དཔོན་ཆེན་པོ་པདྨའི་
ལུང་ལས་འབྱུང་བ་ལྟར། ཕྱི་སྣོད་ཀྱི་འཇིག་རྟེན་གཏོར་གཞོང་། ནང་བཅུད་ཀྱི་སེམས་ཅན་རྣམས་ཀྱི་སྒྱ་ལུས་ཀྱི་ཕུང་པོ་དྭངས་མའི་ཁམས་སུ་ཤར་བ་རྣམས་གཏོར་རྫས། གསང་བ་རྟོག་ཚོགས་
རིག་པའི་འཕྲོ་འདུ་ཇི་སྙེད་པ་ཡེ་ཤེས་ཆེན་པོའི་རྒྱ་ཡན་དུ་ཤར་བ་ནི་གཏོར་རྒྱན་ཏེ། དེ་ལྟར་ཕྱི་ནང་གསང་བའི་འཇུག་སྒོ་གང་དུའ ང་འཆར་བཟོད་དེ་དེ་ཉིད་སྣོད་ཀྱི་འོག་གཞི་ནམ་མཁའི་ཁམས་ལ་
བརྟེན་པའི་རླུང་དཀྱིལ་ཟླ་གམ། དེའི་སྟེང་གི་ཆུ་དཀྱིལ་ཟླུམ་པོ། དེའི་སྟེང་དུ་དབང་ཆེན་གསེར་གྱི་ས་གཞིའམ། ས་དཀྱིལ་དུ་གྲགས་པ་རྣམས་སྟེང་ནས་སྟེང་དུ་གནས་པ་དང་ཆོས་མཚུངས་སུ་
༈ སྦྱར་བའོ། ྋ །དུས་ཀྱི་འཁོར་ལོར་མེ་དཀྱིལ་གྲུ་གསུམ་པ་ཐེ་བའི་དཀྱིལ་འཁོར་བཞི་བཤད་མོད་ཀྱང༌། འདིར་གྲགས་པ་ཆེ་བ་མངོན་པར་ལས་འབྱུང་བ་སྣོད་ཀྱི་ཆགས་ཚུལ་དང་བསྟུན་འབྱུང་བའི་༔

དཀྱིལ་འཁོར་གསུམ་དུ་མཛད་པའོ། །དེ་ལྟ་བུའི་འབྱུང་བའི་དཀྱིལ་འཁོར་གྱི་ཁར་སྣོད་ཀྱི་འཇིག་རྟེན་གཞན་རྣམས་གནས་པའི་བཀོད་པ་དང་མཐུན་པར། དངོས་པོའི་མཆོད་གཙོ་ཆེ་
བའི་དབང་དུ་མཛད་ནས། བདུད་དང་ཞེས་སོགས་གསུངས་ལ། འདི་མན་ཆད་ཀྱི་བརྗོད་དོན་རྣམས་དཔྱོད་ལྡན་རྣམས་ལ་ཧ་ཅང་གི་དཀའ་བ་མ་ཡིན་པས་རགས་པ་ཙམ་མདོར་བསྡུས་ཏེ་བཤད་
ན༑ བདུད་ནི་འདོད་ཁམས་ཀྱི་བདག་པོ་དགའ་རབ་དབང་ཕྱུག་སྡེ་དང་བཅས་པའོ། །དེའི་ཕྱོགས་ནི་དེས་བྱིན་གྱིས་བརླབས་པ་དང་དེའི་རིགས་སུ་གཏོགས་པའི་མི་དང་མི་མ་ཡིན་སྤྱི་དང་། བྱེ་
བྲག་བསྒྲལ་བའི་ཞིང་དུ་གྱུར་བའི་གཟུགས་ཅན་གྱི་སྐྱེ་བོ་རྣམས་ནི་དགྲ་ཞེས་བྱའོ། །དེ་ཡང་སྤྱིར་བསྒྲལ་བའི་ཞིང་དུ་གྱུར་པ་ཐམས་ཅད་བསྡུ་ན་རིགས་བཅུ་སྟེ། འདི་ལ་སྔ་རབས་དང་ཕྱིས་ཀྱི་
མཁས་པ་ཁ་ཅིག་གིས་ངན་སོང་གསུམ་པོ་ངོ་ཐོག་ཞིང་བཅུའི་གྲངས་སུ་འདྲེན་པར་མཛད་མོད། དེ་ལྟར་ན་ཞིང་བཅུ་པོ་གཞི་གཅིག་ཚང་བ་མི་སྲིད་པར་འགྱུར་བའི་ཕྱིར་ཞིང་བཅུ་ཚང་བའི་དགྲ་
བགེགས་ཀྱི། ཞེས་སོགས་མང་དུ་གསུངས་པ་རྣམས་ལ་ཕྱག་སེལ་སྡེབས་གཅིག་ཏུ་འབེབས་དགོས་པར་འགྱུར་ལ་འོ་ན་ཅི་ཞེ་ན། འདི་ཁའི་རྒྱུད་དངོས་གྲུབ་འབྱུང་བར། དཀོན་མཆོག་གསུམ་

ཨཱ| ༄༅། །པོ་སྨོད་པ་དང་། །བླ་མ་ལ་སྡང་བདག་ལ་སྨོད། །དེ་དག་སོགས་ལ་བྱ་བར་བཤད། །ཅེས་དཀོན་མཆོག་གི་དབུ་འཕང་སྨོད་པ། བླ་མའི་སྐུ་ལ་བསྡོ་བ། རྣལ་
འབྱོར་པ་ལ་བརྙས་པ་རྣམས་དངོས་སུ་གསུངས་པའི་སོགས་ཁོང་ནས། སེམས་ཅན་སྤྱི་ལ་འཚེ་བ་དང༌། སྡིག་པའི་ལས་ལ་བརྔམས་པ་དང་། ངན་སོང་གསུམ་ལ་གཞོལ་བར་ངེས་པ་གསུམ་
སོ་སོར་བགྲངས་པ་དང༌། བདུད་ཀྱི་ཕྱོགས་སུ་ལྷུང་བ་དང་། གྲུབ་མཐའ་དང་ལམ་ངན་པར་གོལ་ཞིང་ཞེན་པ་སྟེ། བཅུ་པོ་དེ་དག་གོ་ཞེས་རང་ཅག་གི་བླ་མ་ཐམས་ཅད་གཟིགས་པ་ཆེན་པོ་དེས་
ཐམས་ཅད་རྡོ་རྗེ་སྙིང་པོར་གསུངས་པ་ཉིད་ལེགས་པར་བཤད་པའི་མཆོག་དང་རབ་དང་ཕུལ་དུ་གྱུར་པའི་སྙིང་གཏམ་ཚད་མའོ་སྙམ་དུ་སེམས་སོ། །དེ་ལྟ་བུའི་བསྒྲལ་བའི་ཞིང་དུ་གྱུར་པ་དེ་དག་
བསྒྲལ་བ་ལས་བྱུང་བའི་ཁྲག་ཞག་ཀླད་པའི་རྒྱ་མཚོ། རུས་པའི་གསེར་རི་ལྷ་བ་དང་། ལུས་ཀྱི་དྭངས་བཅུད་ཆུ་བོའི་རོལ་མཚོ། ནང་ཁྲོལ་དབང་པོ་ཡན་ལག་སོགས་སྤུངས་པའི་རི་རབ་རྣམས་
༈ དང་༑ དེ་དག་གི་བར་མཚམས་སོགས་ཐམས་ཅད་དུ། མཐོང་ན་བྲེད་པ་སྟེ་འཇིགས་པར་འགྱུར་བའི་གཟུགས། མི་སྡུག་པ་སྟེ་མི་སྙན་པའི་སྒྲ། ཡ་ང་ཞིང་མི་ཞིམ་པའི་དྲི། ཕྱོགས་བཅུའི་ ེ

བམ་རོ་ཕོ་མོ་ཐམས་ཅད། སིང་ང་ཞེས་པ་ཕྲ་མེན་མའི་རིགས་སུ་གྱུར་པའི་དུར་ཁྲོད་མྱུལ་བའི་ཤ་ཟའི་ཌཱ་ཀི་མ་རྣམས་ཏེ། བམ་རོ་ལེན་པའི་བྱ་བ་བྱེད་པ་མོ་དེ་རྣམས་ཀྱི་ཕྱོགས་དེར་འདོར་
བ༑ ཁྲག་གིས་སྦགས་པའི་ལྤགས་པའི་རེག་བྱ་ཚ་ཞིང་རྩུབ་པ་སོགས་དྲག་པོའི་ལས་དང་མཐུན་པའི་འདོད་པའི་ཡོན་ཏན་རྣམ་པ་ཐམས་ཅད་པར་འཆར་བའོ། །གཞན་ཡང་ཞེས་སོགས་ནི་ལས་
བཞི་བྱེ་བྲག་པ་དང་མཐུན་པའི་གཏོར་མ་སྟེ། ས་འོག་ས་སྟེང་ས་བླའི་འཇིག་རྟེན་གསུམ་ན་མཆོད་པའི་བཟའ་བཏུང་བཅའ་ལྡག་མྱང་གཞིབ་ཀྱི་ཟས་ལས་བསྐྲན་པའི་ཞི་བའི་གཏོར་མ། རི་རབ་ཀྱི་
དབུས་ནས་སུམ་ཅུ་རྩ་གསུམ་པའི་བར་དུ་སྐྱེས་པའི་ཤིང་ཡོངས་འདུ་ས་བརྟོལ་དུ་གྲགས་པ་དང་འཛམ་བུའི་གླིང་འདི་ཉིད་ཀྱི་རི་བོ་གངས་ཅན་དང་ཉེ་བ་མ་དྲོས་པའི་མཚོ་འགྲམ་ན་ཤིང་ཛམྦུ་བྲྀ་ཀྲུ་ཞེས་བྱ་
བ་མཆིས་པ་དེ་དང༌། སྒྲ་མི་སྙན་དང་། རྒྱལ་ཆེན་རིགས་བཞི་པའི་ལྷ་དང་། སུམ་ཅུ་རྩ་གསུམ་ནས་གཞན་འཕྲུལ་དབང་བྱེད་ལ་སོགས་པའི་བར་དུ་མཆིས་པའི་ལྷའི་གནས་ཀྱི་ཤིང༌། གོས་
དང་རྒྱན་རིན་པོ་ཆེ་ལ་སོགས་པ་གང་འདོད་དུ་སྦྱིན་པརནུས་པའི་ཤིང་ལྗོན་པ་རྣམས་ནི་དཔག་བསམ་གྱི་ཤིང་ཞེས་བྱ་སྟེ། དེ་དག་གི་འབྲས་བུ་རོ་བཅུད་ཕུན་སུམ་ཚོགས་པ་ཐམས་ཅད་དང་། སྒྲ་མི་

ཝཱ| ༄༅། །སྙན་སོགས་ན་ཡོད་པའི་མ་སྨོས་མ་བཏབ་པའི་འབྲུ་ལ་སོགས་པ་འབྲུའི་བྱེ་བྲག་རྣམས་དང༌། བི་ཛ་པཱུ་ར་ཀས་ནི་ས་བོན་གྱིས་གང་བ་ཞེས་སྒྲ་དྲང་ཐད་དུ་བསྒྱུར་ན་ཐོབ་
ཀྱང་འདིར་སྨན་ཐམས་ཅད་ཀྱི་རྒྱལ་པོ་ཨ་རུ་ར་རྣམ་པར་རྒྱལ་བ་ཞེས་བྱ་བ་ནད་ཐམས་ཅད་གཞིལ་བར་བྱེད་པའི་མཐུ་དང་ལྡན་པ་སྟེ། དེ་ལ་སོགས་པའི་སྨན་གྱི་རྣམ་པ་ཐམས་ཅད་དང༌། གང་ཟོས
ན་ཚེ་བསྐལ་པར་གནས་ཤིང་རྒས་པ་མེད་པའི་ལང་ཚོ་ལ་སོགས་པའི་དྭངས་མའི་ཡོན་ཏན་བཅུ་བཞི་སྦྱིན་པར་ནུས་པའི་བཅུད་ཀྱི་ཁྱད་པར་ལྷ་ལ་སོགས་པའི་མི་མ་ཡིན་པའི་ཡུལ་ན་ཡོད་པ་
དང་༑ མིའི་ཡུལ་ན་གྲུབ་པ་དང་རིག་སྔགས་འཆང་བ་དག་གི་རྫས་སྔགས་ཏིང་ངེ་འཛིན་གྱིས་བསྒྲབ་པའི་བཅུད་ཀྱི་ལེན་དག་ནི་འཆི་བ་མེད་པའི་བདུད་རྩི་ཞེས་བྱ་སྟེ། དེ་ལ་སོགས་པའི་མཆོག་དང་
རབ་དང་གཙོ་བོར་གྱུར་པ་རྣམས་སྨོས་པས་ཕལ་པ་དག་ཤུགས་ཀྱིས་གོ་བར་འགྱུར་བ་དེ་དག་ནི་རྒྱས་པའི་ལས་དང་རྗེས་སུ་མཐུན་པའི་གཏོར་མ། དབང་དུ་བྱེད་པའི་ལ་དུ་ཞེས་པ་ནི། མདོ་
ལས༑ སྟོན་པ་སེར་སྐྱའི་གྲོང་དུ་གཤེགས་སྟེ་ཡབ་སྲས་མཇལ་བའི་ཚེ་གྲགས་འཛིན་མས་སྟོན་པ་དབང་དུ་བྱ་བའི་ཕྱིར་ཀུན་ཏུ་རྒྱུ་མོ་རིག་སྔགས་ལ་བྱང་བ་ཞིག་གི་གན་དུ་པ་ཎ་ལྔ་བརྒྱ་བསྐུར་ཏེ་སྟོན་ ེ

པ་དབང་དུ་འགྱུར་བའི་རིག་སྔགས་སྦྱོར་དུ་བཅུག་པ་ལས། དེས་རིག་སྔགས་ཀྱིས་བཏབ་པའི་ལ་དུ་བསྐུར་བ་དང་། སྟོན་པ་བཙུན་མོའི་འཁོར་དུ་བཅོས་གསོལ་ཏེ་གཤེགས་པ་ན་སྒྲ་གཅན་འཛིན་
ལ་ལ་དུ་བསྐར་ཏེ་སྟོན་པ་ལ་ཕུལ་ཞིག་པར་བསྒོ་བས། སྟོན་པས་སྒྲ་གཅན་འཛིན་སྟོན་པའི་སྲས་མ་ཡིན་པར་དོགས་པའི་གྲགས་པ་ངན་པ་སེལ་བའི་ཆེད་དུ་སྐུ་ལྔ་བརྒྱར་སྤྲུལ་པ་ལ་སྒྲ་གཅན་འཛིན་
གྱིས་སྟོན་པ་དངོས་ངོ་ཤེས་ཏེ་ལ་དུ་ཕུལ་བ་སྒྲ་གཅན་འཛིན་རང་ལ་ཕྱིར་བསྩལ་བ་དེ་ཟོས་པས་སྟོན་པའི་ཕྱི་བཞིན་དུ་འབྲང་བར་བཤད་པ་སོགས་ལུང་ལས་མང་དུ་འབྱུང་བ་ལྟར། དབང་དུ་བྱེད་པའི་
རིག་སྔགས་ཀྱི་སྦྱོར་བ་ལས་བསྒྲུབ་པའི་ལ་དུ་ཡིན་ལ། རྒྱུ་ནི་མ་ངེས་པ་ཞིག་སྟེ། ཧྭགས་ཀྱི་ལ་དུ་དང་། ཏིལ་གྱི་ལ་དུ་སོགས་སྣ་ཚོགས་པ་བཤད་ཅིང་། ཚོགས་བདག་གི་རྒྱུད་ལས། བག
ཕྱེ་ལ་དཀར་གསུམ་མངར་གསུམ། སྒ། པི་པི་ལིང་། ཕོ་བ་རིས་རྣམས་བསྲེས་པའི་རིལ་བུ་མར་ཁུར་བཙོས་པའམ། བག་ཕྱེ་སྦྲང་རྩི། སྒ། པི་པི་ལིང༌། ན་ལེ་ཤམ། རྒུན་
འབྲུམ༑ སེ་འབྲུ། འུ་སུའི་འབྲུ་རྣམས་བསྡུས་པའི་གོང་བུ་ལ་ལ་དུར་བཤད་པ་སོགས་སྣ་ཚོགས་ཏེ་དེ་ལྟར་རྒྱུ་དབྱིབས་མ་ངེས་པའི་ལ་དུ་སྐྱེ་བོ་གང་ལ་སྦྱིན་པ་ཙམ་གྱིས། དེ་ཉིད་དབང་དུ་བྱེད་✖

ཨཱ| ༄༅། །པའི་ནུས་པ་དང་ལྡན་པ་རྣམས་དང་། དྷ་དྷུ་ར་དང་པོ་སོན་ཆ་ལ་སོགས་པ་མྱོས་བྱེད་ཀྱི་འབྲས་བུ་དང་རྒུན་འབྲུམ་ལ་སོགས་པ་མྱོས་བྱེད་ཀྱི་རྫས་རྣམས་ནི་དབང་གི་
གཏོར་མའོ། །ཉམས་པ་ནི་དམ་ཉམས་པའི་དགྲ་བོ་སྟེ། དེའི་སྲོག་དབུགས་བླ་ཚེ་ཁར་རྗེ་དབང་ཐང་རླུང་རྟ་རྣམས་མཆོད་པའི་རྫས་སུ་སྤེལ་བ་ནི་དྲག་པོའི་ལས་ཀྱི་གཏོར་མའོ། །དེ་ལྟར་ལས་
བཞིའི་བྱེ་བྲག་གིས་ཕྱེ་བའི་གཏོར་མ་རྣམས་མགྲོན་གང་ལ་ཅི་བཞེད་པའི་རྒྱན་དུ་སྤེལ་བ་ནི། རི་རབ་སྟེང་གི་ཆ་ལ་གནམ་གྱི་གོ་ལ་ཞེས་གྲགས་པ་ཁྱིམ་བཅུ་གཉིས་ཀྱི་འཁོར་ལོ་རླང་གི་རང་བཞིན་
དུས་ཚིགས་ཀྱི་དབྱེ་བས་སྒང་གཤོང་དུ་འཁོར་བ་དང་ལས་སོ་སོའི་སྐབས་དེ་དང་དེའི་དབྱེ་བས་དེ་དག་ཏུ་འཆར་བ་ཆོས་མཐུན་པས་དེའི་གཟུགས་སུ་བཀོད་པའོ། །དེ་མན་ཆད་ཀྱི་དོན་ནི་གོ་སླ་ཞིང
ཚེགས་ཆུང་བའི་ཕྱིར་དཀྱུས་སུ་མ་བཀོད་ལ། ཧབ་ཧབ། དུང་དུང་། རྔམ་རྔམ་སོགས་ནི། ཇི་སྐད་དུ། ངོ་མཚར་དང་ནི་རྩོད་པ་དང༌། །ཁྲོ་དང་ཞུམ་དང་ངེས་བཟུང་དང༌། །དད་དང་
༈ དགའ་བ་རྣམས་ལ་ནི། །ཚིག་གཅིག་ལན་གཉིས་བརྗོད་པར་བྱ། །ཞེས་གསུངས་པ་ལྟར་ལྷག་པར་དུ་དགྱེས་ཤིང་ལོངས་སྤྱོད་པར་རིངས་ཤིང་རྔམ་པའི་ཚུལ་གྱིས་རོལ་པར་མོས་དགོས་པ་༔

སྟེ༑ དཀྱིལ་འཁོར་པ་རྣམས་ལ་ཆགས་ཞེན་གྱི་སྲེད་པ་མེད་ཀྱང་རང་ཉིད་ཀྱི་རྣམ་པར་རྟོག་པ་སྦྱོང་བའི་ཆེད་དུ་དེ་ལྟར་བསམ་ན་དངོས་གྲུབ་དང་འཕྲིན་ལས་མྱུར་བའི་རྟེན་འབྲེལ་གྱི་གནད་ཡོང་པ་ནི་
ཆོས་ཐམས་ཅད་སེམས་ཀྱི་ཆོ་འཕྲུལ་དུ་ངེས་པའི་རྒྱུ་མཚན་གྱིས་ཤེས་སོ།། །། བསྟན་བསྲུང་ཀུན་གྱི་ནང་ན་ལྷུན་པོ་ལྟར། །མངོན་མཐོ་འཇིགས་བྱེད་རྒྱལ་པོ་ཧེ་རུ་ཀ །རྡོ་རྗེ་སྲིན་
པོ་མཆོད་པའི་མན་ངག་གི །ལེགས་གསུང་འབུམ་སྡེའི་སྙིང་པོ་དེང་འདིར་བཀྲལ། །ཤེས་བྱའི་ཆོས་ཀུན་ཡེ་ཤེས་གཟིགས་པའི་མེ་ལོང་དུ། །གསལ་བའི་བཅོམ་ལྡན་འཇིག་རྟེན་དབང་པོ་དེ་
ཞབས་ཀྱི། །བཀའ་དྲིན་དྲན་པས་མི་བཟོད་དད་པའི་རླབས་འཁྲུགས་ནས། །ལན་དུ་བཟོ་བའི་མཆོད་སྤྲིན་འདི་སྦྱར་དགྱེས་པར་རིགས། །དགེ་ཚོགས་ནམ་མཁའི་མཐའ་དང་མཉམ་སོང་
བའི༑ །དགེ་ལེགས་མཐུ་དེས་སྐྱེ་བ་ཐམས་ཅད་དུ། །དགེ་བའི་བཤེས་ཀྱི་མགོན་དང་བཅས་པ་རུ། །དགེ་མཚན་མངོན་པར་མཐོ་བའི་རྒྱུར་གྱུར་ཅིག །གཏོར་འབུལ་གྱི་རྣམ་པར་བཤད་པ་ཉུང་
ངུ་འདི་ནི་ཆོས་སྨྲ་བའི་དགེ་བའི་བཤེས་གཉེན་ལྷོ་མོན་ནགས་མའི་ལྗོངས་ཀྱི་པཎྜི་ཏ་ཆེན་པོ་དབང་རྫོང་ནོར་བུའི་ཕོ་བྲང་དུ་གཉུག་མར་བཞུགས་པའི་དགེ་འདུན་གྱི་གནས་བརྟན་བསྟན་འཛིན་ཆོས་ཀྱི་རྒྱལ་

རྣམ་༄༅། །པོའི་ཞལ་སྔ་ནས་དང་། གྲུབ་པའི་སློབ་དཔོན་བཙུན་པ་ཟླ་བའི་མཆེད་ཟླར་འོས་པ་ཕྱི་ནང་གི་རིག་གནས་རྒྱ་མཚོ་ལྟ་བུས་མགྲིན་པ་བརྒྱན་པའི་སྨྲ་བའི་ཁྱུ་མཆོག་སྡོམ་
ཛ
བརྩོན་སྡེ་སྣོད་འཛིན་པ་ངག་དབང་དཔལ་ལྡན་བཟང་པོའི་གསུང་གི་བྱེད་པ་ཕྲ་མོའི་རྒྱུ་རྐྱེན་ལ་བརྟེན་ནས་བོད་ཡུལ་ཁ་བའི་སྨན་ལྗོངས་སུ་འཁོད་པའི་གྲུབ་པའི་མིང་ཅན་ངག་དབང་དགེ་ལེགས་རྒྱ་
མཚོས་རང་གི་བསྟི་གནས་གོང་མའི་གདན་ས་དྲེའུ་ལྷས་ཆོས་འཁོར་གླིང་དུ་སྦྱར་བ་ཤྲཱི་མེ་གྷ་སྭ་ང་སྱ་ཤཱ་ས་ན་དིཀྐཱ་ལ་སརྠེ་ཥུཔུཔྱོད་ཡ་ས་དམ་སྟཱཾ་བྷ་བནྡྷུ་སིདྡྷི། །།
332(B)

BlankPage AsPerOriginalDocument 332(B)

༄༅། །དཔལ་མགོན་པོའི་དངོས་གྲུབ་འབྱུང་བའི་དཀྱིལ་འཁོར་ཆེན་པོའི་མཆོད་འཕྲེང་གི་ཚིགས་སུ་བཅད་པའི་དོན་མདོ་ཙམ་
བཤད་པ་གང་ཤར་དྲང་པོ་ཞེས་བྱ་བ་བཞུགས་སོ།།
A

༄༅། །ཆོས་ཀུན་དེ་ཉིད་མངོན་སུམ་མཛད་པའི་ཞར། །སྲིད་ཞི་ཀུན་ལ་དབང་སྒྱར་རྒྱལ་ཐབས་ཆེར། །ཅི་དགར་ལོངས་སྤྱོད་ངེས་
པ་དོན་ཉིད་ཀྱི། །ཐམས་ཅད་མཁྱེན་དེས་རྣམ་ཀུན་དགེ་ལེགས་སྩོལ། །གང་གསུང་ཟབ་དང་རྒྱ་ཆེའི་ལེགས་བཤད་དོན། །བླུན་རྨོངས་འཁྲུལ་བློའི་
འཇུག་པས་རྟོགས་མིན་ཡང༌། །གོམས་པ་བསྐྱེད་ཕྱིར་ཅུང་ཟད་རྩོལ་བ་འདིར། །ནོངས་པར་གྱུར་ན་མཁས་རྣམས་བཟོད་མཛད་རིགས། །ཞེས་མཆོད་
པར་བརྗོད་ཅིང་བརྩམ་པར་དམ་བཅའ་བ་དང་ལྷན་ཅིག་བཟོད་གསོལ་སྔོན་དུ་བཏང་ནས། རང་ཕྱོགས་ལ་མངོན་པར་ཞེན་པ་དག་གིས་ཟོལ་གྱིས་བསྒྲགས་

༄༅། །པ་ཙམ་མ་ཡིན་པར་ལྷ་དང་བཅས་པའི་འཇིག་རྟེན་ཐམས་ཅད་ཀྱིས་མགྲིན་གཅིག་དབྱངས་གཅིག་ཏུ་ཐམས་ཅད་མཁྱེན་ཅིང་
གཟིགས་པའི་མཚན་སྙན་དར་དིར་དུ་ཕྱོགས་བཅུར་སྒྲོག་པ། ངེས་པ་དོན་གྱི་ཀུན་མཁྱེན་པུ ཎྜ་རཱི་ཀའི་ཞལ་སྔ་ནས་དཔལ་མགོན་པོ་རིགས་ཐམས་ཅད་འདུས་
335པའི་དཀྱིལ་འཁོར་གྱི་མཆོད་འཕྲེང་ཀུན་ཏུ་བཟང་པོའི་མཆོད་པའི་སྤྲིན་ཕུང་ལ་འགྲན་བཟོད་པ་མཛད་པའི་ཐོག་མར་མཆོད་པ་བཞིའི་ཚིག་འཕྲེང་སྤེལ་ལེགས་
སུ་བསྟན་པ་འདི་ཉིད་ཀྱི་བརྗོད་དོན་ཟབ་ཅིང་རྒྱ་ཆེ་བ་ཇི་བཞིན་རྟོགས་པ་ག་ལ་ནུས་ཀྱང་རང་བློ་དང་འཚམས་པ་ཅུང་ཟད་ཙམ་ཞིག་དགྲོལ་བ་ལ་ཞུགས་
n

ན༑ འདི་ལ། ཕྱི། ནང༌། གསང་བ། དེ་ཁོ་ན་ཉིད་ཀྱི་མཆོད་པ་དང་བཞིའི་དང་པོ་ལ། ཞི། རྒྱས། དབང་། དྲག་པོའི་མཆོད་པ་དང་བཞི་ལས། དང་པོ་དཀྱིལ་འཁོར་ཆེན་པོའི་
ཤར་ནས་ཞི་བའི་མཆོད་པ་ནི། མཆོད་ཡོན་བསིལ་ཟེར་སོགས་ཏེ་འདིའི་རྒྱན་ཕལ་ཆེ་བ་ནི་གཟུགས་ཅན་ནམ་ངོ་བོ་ཉིད་ཀྱི་རྒྱན་ལས་བསྡུས་པའི་གཟུགས་ཅན་དུ་འགྱུར་རམ་སྙམ་སྟེ། དཔུང་པ་འཁྲི་
ཤིང་ལག་པ་ནི། །པདྨ་སོར་མོ་ཡལ་འདབ་བོ། །ཞེས་པ་དང་ཚུལ་མཚུངས་པས་སོ་སྙམ་ལ། མཇུག་གི་བློ་ཀ་གཅིག་ནི། གང་ཞིག་དངོས་འགའ་རབ་བཀོད་ནས། །དེའི་བསྒྲུབ་བྱེད་ནུས་པ་
ཅན༑ །དངོས་པོ་གཞན་དག་འགོད་པ་དེ། །དོན་གཞན་བཀོད་པར་ཤེས་པར་བྱ། །ཞེས་པ་སྤྱིའི་མཚན་ཉིད། བྱེ་བྲག་ཏུ། ཆུ་འཛིན་འདི་དག་ལུས་ཅན་གྱི། །ཡོངས་སུ་གདུང་བ་འཕྲོག་པར་
བྱེད༑ །བདག་ཐོབ་མིན་ནམ་ཆེན་པོ་རྣམས། གཞན་གྱི་སྡུག་བསྔལ་ཞི་སླད་དུའོ། །ཞེས་པ་ལྟར་ཁྱད་པར་ལ་གནས་པའི་དོན་གཞན་བཀོད་པར་ཡང་འགྱུར་རམ་སྙམ་སྟེ་འོག་གི་ཚིག་དོན་ལ་
བརྟག་པས་ཤེས་སོ། །དེ་ཡང་ཆུ་གཉིས་སྔོན་དུ་འགྲོ་བའི་ཉེར་སྤྱོད་རོལ་མོ་དང་བཅས་པ་སོགས་ཞི་བའི་ལས་དང་འབྲེལ་བའི་ཕྱིར་ཕྱི་མཆོད་དུ་དགོངས་ནས་འདི་སྐད་ཅེས། མཆོད་པའི་དོན་དུ་༔

@༄༅། །སྤྱན་སྔར་སྦྲེང་བར་བྱ་བའི་མཆོད་ཡོན་ནི་བསིལ་ཟེར་བྱེད་པ་ཟླ་བའི་འོད་ཚོགས་རྣམས་ཞུ་ཞིང་ཁེངས་པའི་ཕུང་པོ་ལ་ག་བུར་གྱི་ངད་དང་ནུས་པར་ལྡན་པ་སྟེ་ཁ་དོག་དཀར་
15/1/01
ཞིང་རེག་བྱ་དང་བྱེད་ལས་བསིལ་བ་མཚོན་པའོ། །ཁྲུས་ཆབ་སྟེ་ཕྱག་ཞབས་བཀྲུ་བའི་རྫས། ཞབས་བསིལ་ནི་ཙན་དན་གྱི་མཆོག་སྦྲུལ་གྱི་སྙིང་པོའི་ཕྱེ་མའི་འདམ་རྫབ་དང་ལྡན་པའི་དག་བྱེད་ཀྱི
རྫིང་བུའོ། །མེ་ཏོག་ནི་འཇའ་ཚོན་ཁ་དོག་སྣ་ཚོགས་པའི་མདངས་རབ་ཏུ་བཀྲ་བ་སྟེ། དེ་ཡང་དཀར་སེར་དམར་སྔོ་ལ་སོགས་པའི་ཁ་དོག་རིགས་མཐུན་པ་སོ་སོར་སྡེབས་ཏེ་ཕོན་པོར་བྱས་
།བདུག་པའི་སྤོས་ནི་ལྷའི་ལྗོན་པ་ཡོངས་འདུ་ས་བརྟོལ་གྱི་དྲུང་ནས་འཐུལ་བའི་ངད་དེ་དྲི་ཞིམ་པ་གཞན་གྱིས་མཚོན་དུ་མེད་པ་རྫི་ཕྱོགས་དང་རྫི་ཕྱོགས་མ་ཡིན་པར་ལྡང་བའོ། །མར་མེ་ནི་ཉིན་
མོར་བྱེད་པ་སྟེ་ཉི་མའི་གཟུགས་བརྙན་གསར་དུ་འོངས་པའོ། །བྱུག་པ་ནི་རེག་ན་བདེ་བས་ཡིད་དུ་འོང་བ་ལྷའི་ཡུལ་གྱི་ཆུ་བོའི་རྒྱུན་ནོ། །ཞལ་ཟས་ནི་འཆི་བ་མེད་པར་བྱེད་པའི་ནུས་པ་ཅན་གྱི་བདུད་
རྩི་མཐའ་དག་གི་རྩེ་མོར་ཐོན་པ་སྟེ་རབ་དང་ཕུལ་དུ་གྱུར་པ། རྩ་བའི་རོ་དྲུག་ལ་ཡན་ལག་གི་དབྱེ་བས་ཕྱེ་བའི་རོའི་མཆོག་བརྒྱ་དང་ལྡན་པའོ། །འདི་ཡན་ཆད་ཀྱི་སྦྱོར་ཚུལ་ནི་དཔེ་དང་དཔེ་ཅན་ཐ་n

མི་དད་པར་དཔེ་ཅན་དེ་དཔེ་གཟུགས་སུ་བཀོད་པ་གཟུགས་ཅན་གྱི་རྒྱན་ལ། བར་གྱི་མཚམས་སྦྱོར་བའི་ཚིག་ཕྲད་རྣམ་དབྱེ་དྲུག་པའི་སྒྲ་རྣམས་ཚིག་བསྡུས་ཀྱི་ཚུལ་གྱིས་བསྡུས་པས་བསྡུས་པའི་
གཟུགས་ཅན་དུ་འབོད་པ་དེའོ། །རོལ་མོ་ནི་སྒྲ་གཅིག་ལ་ཡང་སྙན་འགྱུར་གྱི་ཡན་ལག་འབུམ་དུ་ལྡན་པ། ཐོས་པ་ཙམ་གྱི་རྣ་བར་སྙན་ཅིང་ཡིད་འཇོ་བར་བྱེད་པའི་སྒྲ་སྟེ་འདི་ལ་དཔེ་དོན་གྱི་སྦྱར་
ཚུལ་ལོགས་སུ་མ་མཛད་པས་རང་བཞིན་བརྗོད་པའོ། །མཆོད་རྫས་དེ་དག་རེ་རེའ ང་མཆོད་པའི་ཡོ་བྱད་མ་ལུས་པར་འཆར་བ། རབ་འབྱམས་ཞེས་པ་མང་ཞིང་མཐའ་ཀླས་པའམ་རྒྱ་ཆེ་བའི་དོན་ཏེ་
དེ་ལྟ་བུའི་ནམ་མཁའི་ཁྱོན་རྣམས་ཀུན་ཏུ་གང་ཞིང་མཆོད་པའི་ཡོ་བྱད་ཇི་སྙེད་པ་ཐམས་ཅད་མ་ཚང་བ་མེད་པ་ཚོགས་པས་ཀྱང་གཅིག་གིས་གཅིག་ཕན་ཚུན་གོ་མི་འགེགས་པས་དོག་པ་མ་མཆིས་པ་
སྟེ༑ ཅི་ཞེས་ན་ངོ་མཚར་བའི་བཀོད་པ་འདི་ལྟ་བུ་གཞན་ལ་མི་འབྱུང་གི་བྱང་ཆུབ་སེམས་དཔའ་འཕགས་པ་ཀུན་ཏུ་བཟང་པོའི་རྣམ་པར་འཕྲུལ་པ་ལ་འབྱུང་བས་འདིར་ཡང་ཏིང་ངེ་འཛིན་དང་སྔགས་
དང་ཕྱག་རྒྱའི་འཕྲུལ་ལས་བྱུང་བའི་མཆོད་པའི་སྤྲིན་རྣམས་ཐམས་ཅད་པར་འཆར་བ་འཕགས་པ་ཀུན་ཏུ་བཟང་པོའི་མཆོད་སྤྲིན་དུ་འབུལ་ལོ་ཞེས་པ་ཚིག་རྐང་ཐ་མ་གོང་བཞིན་བསྡུས་པའི་གཟུགས་ཅན་༔

།དུ་སྦྱར་ཀྱང་རུང་ལ་རིགས་བརྗོད་པ་ཐ་མའི་གསལ་བྱེད་སོགས་ཀྱང་ཚང་བར་མངོན་པས་ཡོངས་བསྡོམས་རབ་སྤེལ་གྱི་རྒྱན་ངོ་མཚར་བ་ཞིག་གོ །གཉིས་པ་ལྷོ་ནས་
རྒྱས་པའི་མཆོད་པ་ནི། བརྟན་གཡོ་བཀོད་པ་སོགས་ཏེ་ཁྱད་གཞི་བརྟན་པ་སྣོད་ཀྱི་འཇིག་རྟེན་དང༌། གཡོ་བ་བཅུད་ཀྱི་སེམས་ཅན་ཚོགས་པའི་ཞིང་གི་བཀོད་པ་ཞེས་སྤྱིར་བསྟན་ནས། ཁྱད་ཆོས་
སྣོད་ཀྱི་འཇིག་རྟེན་དེའི་འཁོར་ཡུགས་ལྕགས་རིའི་ནང་གི་བ་ཚྭ་ཅན་གྱི་རྒྱ་མཚོ་དང་གསེར་རིའི་བར་གྱི་རོལ་པའི་མཚོ་བདུན་ལ་སོགས་པ་རྒྱ་མཚོའི་དཀྱིལ་ཏེ་ཁྱོན་ཡངས་ཤིང་རྒྱ་ཆེན་པོ་རྣམས་སུ་ཀླུའི
དབང་པོ་རྣམས་ཀྱི་གཅེས་ནོར་དུ་གཟུང་བའི་རིན་པོ་ཆེ་ཡིད་བཞིན་གྱི་ནོར་བུའི་ཁྱད་པར་ཐམས་ཅད་བཀོད་མཛེས་སུ་ལེགས་པར་བསྟར་ཞེས་པ་སྟེ་རྒྱ་མཚོ་ཆེན་པོའི་ནང་གི་ནོར་བུ་རྣམས་ཀླུས་དབང་དུ་
བྱེད་པའི་ཕྱིར་འབྲེལ་མཚུངས་སུ་སྦྱར་བ་དང་། མཐོ་རིས་ཏེ་ལྷའི་འབྱོར་པ་ལྷན་དུ་ཆགས་པས་སྤྲས་པའི་རྩེ་མོར་ཞེས་པ་རི་རབ་ཀྱི་བང་རིམ་རྣམས་ལ་རྒྱལ་ཆེན་རིགས་བཞི་པའི་ལྷ་རྣམས་གནས་པ་
་རི་རབ་ལ་བརྒྱན་པའི་ཚུལ་དུ་གནས་པ་དང༌། རྩེ་མོར་སུམ་ཅུ་རྩ་གསུམ་པའི་གནས་སུ་ལྷའི་དབང་པོ་བརྒྱ་བྱིན་བཞུགས་པའི་མདུན་སར་པདྨ་ཅན་ལ་སོགས་པའི་འཆི་མེད་ཀྱི་ན་ཆུང་བཀྲ་ཤིས་པའི་
A

རྫས་ཐོགས་པའི་ལྷ་མོ་བརྒྱད་ཀྱི་ཟློས་གར་མིག་གི་དགའ་སྟོན་དུ་སྦྱར་བ་སྟེ། ལྷའི་དབང་པོ་ལྷ་མིན་གཡུལ་རྒྱལ་ཚེ། །བཀྲ་ཤིས་ལྷ་མོ་བརྒྱད་ཀྱི་མཆོད་པ་ལྟར། །ཞེས་པའི་གཏམ་རྒྱུད་དང་སྦྱོར་
བའོ༑ །ལོངས་སྤྱོད་ཟད་མི་ཤེས་པར་འབྱུང་བའི་གཏེར་གྱི་བུམ་པ་བཟང་པོ་དང་། མ་རྨོས་མ་བཏབ་པའི་ལོ་ཏོག་སྙེ་མ་གཡུར་དུ་ཟ་བས་བརྡལ་བ་སྟེ་ཁྱབ་པའི་ས་གཞིར། མཐའ་བཞི་པོ་རྣམ་པར་
གནོན་པ་སྟེ་ཟིལ་གྱིས་གནོན་པའི་འཁོར་ལཽའི་སྒྱར་བའི་རྒྱལ་སྲིད་ཀྱི་འབྱོར་པའམ་གཙོ་བོ་རིན་པོ་ཆེ་སྣ་བདུན་དུ་ཚང་བར་བཤམས་ཞེས་པས་ས་སྟེང་གི་འབྱོར་ལ་མཆོག་རྣམས་ཕྱོགས་མཐུན་དུ་བཀོད་
པ་དང༌། དགོས་རྒུ་ཐམས་ཅད་ཡིད་བཞིན་དུ་འབྱུང་བའི་དཔག་བསམ་ཤིང་གི་ནགས་སུ། འདོད་འཇོའི་བ་ཡི་ཁྱུ་ཚོགས་བག་ཡངས་སུ་རྒྱུ་བ་དང་ཕྱོགས་ཐམས་ཅད་ལས་རྣམ་པར་རྒྱལ་བའི་རྒྱལ་
མཚན་མངོན་མཐར་བསྒྲེང་བའི་སྤྱི་བོར། བསམ་འཕེལ་ཏེ་རེ་བ་ཐམས་ཅད་སྐོང་བའི་ཡིད་བཞིན་གྱི་ནོར་བུའི་མཐུ་སྟོབས་རྔོམ་བརྗིད་དུ་བགྱིད་པ་སྟེ། རྒྱལ་མཚན་གྱི་རྩེར་ནོར་བུ་འཕྱར་བ་ལས
དགོས་འདོད་ཀྱི་ཆར་འབེབས་པའི་དོན་ནོ། །དེ་ལྟར་ན་རྒྱས་པའི་ལས་ལ་ཤིས་པའི་མཆོད་པའི་བྱེ་བྲག་རྣམས་ཚིག་གི་སྦྱོར་བ་སྙན་པའི་སླད་དུ་ཕན་ཚུན་འབྲེལ་ཆགས་པར་རྟེན་དང་བརྟེན་པའི་ཚུལ་དུ་✖

༄༅། །བསྒྲིགས་ནས་མཆོད་པའོ། །གཞན་ཡང་སྲིད་ཞིའི་ཚར་དུ་དངར་བ་ཡི། །ཞེས་སོགས་ནི་མཇུག་བསྡོམས་ཏེ། གོང་དུ་བཤད་པ་དེར་མ་ཟད་གཞན་ཡང་སྲིད་པ་དང་
ཞི་བའི་ཁོངས་སུ་ཚར་དུ་དངར་བ་སྟེ་ངོ་མཚར་དུ་བགྲང་བའམ་སྒྲིགས་པར་འོས་པ་ཡི་ཡོ་བྱད་ལྷ་དང་མིའི་དབང་ཕྱུག་ཆེན་པོ་རྣམས་ལ་འོས་པའི་ལོངས་སྤྱོད་མ་ལུས་པ་ཅི་སྦྱོར་ཀྱང་འཛད་པ་མེད་པས་
མི་ཟད་པ། འཕགས་པ་ནམ་མཁའི་མཛོད་ཀྱི་རྣམ་འཕྲུལ་ཆེན་པོ་ཉིད་དུ་འབུལ་གྱིས་བཞེས་ཤིག་པ་སྟེ་རྒྱན་ནི་རང་བཞིན་བརྗོད་པ་དང་གསལ་བྱེད་ཀྱི་རྒྱན་ཤས་ཆེ་བའོ། །གསུམ་པ་ནུབ་ནས་དབང་
ju
གི་མཆོད་པ་ནི། མཛེས་སྡུག་མཚན་དཔེའི་སོགས་ཏེ་དབང་གི་ལས་ལ་བསྔགས་པའི་མཆོད་རྫས་ཀྱི་གཙོ་བོ་སྒེག་སོགས་བརྒྱད་དང་རིག་མ་བཅུ་དྲུག་སོགས་མཆོད་པའི་ལྷ་མོའི་གཟུགས་སོགས་
ནང་གི་འདོད་ཡོན་དང་སྦྱར་བ་སྟེ། མིག་སྔར་མཛེས་ཤིང་སྙིང་དུ་སྡུག་པའི་གཟུགས་ཀྱི་མཛེས་པ་བུད་མེད་ཀྱི་མཚན་མཆོག་ཏུ་གྱུར་པ་དང་དཔེ་བྱད་དེ་དེ་དག་གང་ལ་ཡོད་པ་དེ་བུད་མེད་ཀྱི་མཆོག་ཏུ་
ངེས་པར་འགྱུར་པའི་རྟགས་སམ་མཆོག་མ་དེ་ལྟ་བུའི་དཔལ་གྱིས་འདོད་ལྡན་མཐའ་དག་གི་ཡིད་འགུགས་པར་བྱེད་པ་མ་དང༌། ལག་ཏུ་རྒྱུད་མངས་བསྒྲེང་བ་ལ་སོགས་པ་རོལ་མོའི་བྱེ་བྲག་ཐོག་པ་✖༣

དང་སྙན་ཞིང་འཇེབས་པའི་ངག་གི་གླུ་སྒྲས་ཡིད་དབང་མེད་དུ་འཆིང་བར་བྱེད་པ་མ་དང༌། ཆགས་པའི་དྲོད་ཀྱིས་རྔུལ་བའི་ཐིག་པ་ཟགས་པའི་དྲིའི་ངད་པ་ཞིམ་པའི་ཁེངས་པ་དང་ལྡན་པའི་མཛའ་བོའི་
བརྟན་པ་ཉམས་ཏེ་དབང་དུ་བྱེད་པ་མ་དང་། དཔེ་ཟླ་བའི་དཀྱིལ་འཁོར་ལས་བདུད་རྩི་འཛག་པ་བཞིན་དུ་རོ་འཛིན་དང་མ་མཆུའི་སྦྲང་རྩི་མངར་བའི་བདུད་རྩི་སྦྱིན་པས་ཡིད་མྱོས་པར་བྱེད་པ་མ་
དང་༑ འཇམ་ཞིང་མཉེན་པའི་ལུས་ཀྱི་རེག་བྱ་སྤྱི་དང་ཁྱད་པར་པདྨ་ཅན་ཏེ་གསང་བའི་ཆུ་སྐྱེས་ཀྱི་ཟེ་བའི་རེག་བྱ་བདེ་དྲོད་ཀྱི་སྟོབས་སུ་འབར་བས་ཀུན་ད་བྱང་ཆུབ་ཀྱི་སེམས་སྤྱི་བོའི་གནས་ནས་
བསྐལ་ཞིང་ལྟུང་བར་བྱེད་པ་མ་སྟེ། མདོར་ན་ལུས་ཅན་སྐྱེ་འགྲོ་རྣམས་ཀྱི་ཡིད་འགུགས་པར་བྱེད་པའི་འདོད་པའི་མེ་ཏོག་གི་མདའ་སྟེ། དཔེར་ན་འདོད་ཁམས་ཀྱི་བདག་པོ་དགའ་རབ་དབང་ཕྱུག་
གམ་བདུད་སྡིག་ཏོ་ཅན་གྱིས་མེ་ཏོག་གི་མདའ་ལྔ་འདོད་ཁམས་ཀྱི་སྐྱེ་འགྲོ་ཐམས་ཅད་ཀྱི་སྙིང་ལ་གནད་དུ་བསྣུན་པས་འདོད་པའི་ཡུལ་ལ་ཀུན་ཏུ་ཆགས་ཤིང་ཞེན་པར་བྱེད་པ་ལྟར། འདིར་ཡང་
མཆོད་ཡུལ་རྣམས་ཀྱི་ཐུགས་ཡིད་དབང་མེད་དུ་འགུགས་པར་བྱེད་པའི་ལས་ཅན་འདོད་ཡོན་གྱི་ལྷ་མོའི་གཟུགས་སྒྲ་དྲི་རོ་རེག་བྱའི་བདེ་བ་འདོད་པའི་མདའ་ལྔ་པོ་དེ་རྣམས་སྔགས་དང་ཕྱག་རྒྱ་དང་ཏིང་✖

།ངེ་འཛིན་གྱི་གཞུ་བསྐལ་ནས་འཕངས་བ་སྟེ་སྔགས་རྒྱ་ཏིང་ངེ་འཛིན་གསུམ་འཛོམ་པའི་ནུས་མཐུ་ལས་སྤྲལ་ཞིང་སྤྲོ་བར་བྱེད་པ་རྣམས། བདེ་བ་ཆེན་པོ་དང་ཐུགས་༄༅།
གསུང་སྐའི་དཀྱིལ་འཁོར་གྱི་འཁོར་ལོར་ཀུན་ཏུ་མཆོད་པ་དམ་པར་ཏེ་མཆོད་པའི་མཆོག་ཏུ་འབུལ་ལོ། །ཞེས་པ་སྟེ་རྒྱན་ངོས་འཛིན་ནི་སྔར་གྱི་རིགས་བསྒྲེས་པས་ཤེས་ལ་འདོད་པའི་མདའ་ལྔ་ལ་
འདྲེན་ཚུལ་མང་ཡང་འདིར་ནི་དཀྱུས་ལྟར་འགུགས་བྱེད། འཆིང་བྱེད། དབང་བྱེད། མྱོས་བྱེད། ལྟུང་བྱེད་རྣམས་ལ་ངོས་འཛིན་པར་གསལ་ལོ། །བཞི་པ་བྱང་ནས་དྲག་པོའི་མཆོད་པ་
ནི༑ དགྲ་བོ་མཐར་བྱེད་སོགས་ཏེ། བསྒྲལ་བར་འོས་པའི་ཞིང་བཅུ་ལ་སོགས་པ་བསྟན་པའི་དགྲ་བོ་རྣམས་མཐར་བྱེད་དེ་འཆི་བདག་གི་འཚུབ་མའམ་རླུང་གི་དཀྲུགས་པར་གྱུར་པའི་ཁྲག་ཞེས་པ་
བསྒྲལ་བའི་རཀྟའམ་བསད་ཁྲག་གི་དོན་ཏེ་དེ་ཉིད་མི་བཟད་པ་སྟེ་ཆེས་ཆེར་བསྒལ་ཞིང་བསྐྱོམས་པའི་རྦ་རླབས་ཀྱི་ཀློ་འཁོར་དྲག་ཏུ་འཁྱིལ་བའི་རལ་པ་གསིགས་པའི་བྱིངས་སམ་ཁྲོད་དུ་མི་རོ་དང་རྟ་རོ་
སོགས་པས་མཚོན་ཏེ་བསད་པའི་རོ་ཚོགས་རྣམ་པ་དུ་མ་ལང་ལོང་དུ་རྒྱུ་བ་ཅན་འདི་ནི། དམར་གྱི་ཨཉྙཾ་སྟེ་རཀྟའི་མཆོད་ཡོན་ཆེན་པོར་ཀུན་ནས་སྒྲེང་ཞིང་དབུལ་བར་བགྱིའོ་ཞེས་པ་སྟེ་རླུང་འཁོར་A

ཞེས་པ་ནི་པར་ཡིག་མ་དག་པའི་སྐྱོན་ནོ། །ནག་པོ་བརྩེགས་པ་དང་ཧ་ལ་ཧ་ལ་སོགས་པ་དུག་གི་རྒྱལ་པོ་རྣམས་བཞུ་ཞིང་སྦྱངས་པའི་ཆུ་བོ། དུག་གི་རླངས་པ་མི་ཟད་པར་འཕྲོ་ཞིང་འཁྲུགས་པས་
དགྲ་བོ་རྣམས་ཡིད་རྨོངས་ཤིང་ལུས་རེངས་པ་དང་། མཐར་སྨྱོ་བ་དང་འབོག་པ་དང་བརྒྱལ་བ་དང་འཆི་བའི་བར་དུ་བྱེད་ནུས་པའི་རྦ་རླབས་ཅན་གྱིས་ས་གསུམ་གྱི་གཙོ་བོ་གདུག་པ་ཅན་མ་ལུས་པ་
ལྷམ་ལྷམས་སུ་བརྫིས་པའི་མགོན་པོ་ཁྱོད་ཀྱི་ཞབས་ཟུང་གང་དེ་རྣམ་པར་བཀྲུ་བར་འགྱིའོ་ཞེས་པ་དུག་ཆུའི་ཞབས་བསིལ་དང༌། མི་རོ་འཁོངས་པ་ལས་བཏོན་པའི་རྒྱུ་མའི་ཐག་པ་ལ། གཡུལ་ངོར་
འཐབ་པའི་ཚེ་སྣ་ཚོགས་པའི་མཚོན་ཆ་བསྣུན་ནས་དགྲ་བོ་རྣམས་བསད་ཅིང་ལུས་གཏུབས་པའི་མགོ་དང་ལག་པ་དང་དབང་པོ་ལྔ་དང་དོན་ལྔ་དང་སྣོད་དྲུག་ལ་སཽགས་པ་དཔྱངས་ཤིང་བརྒྱུས་པ་
མཛོད་
ནི༑ དུར་ཁྲོད་ཆེན་པོའི་མེ་ཏོག་གི་འཕྲེང་བ་སྟེ་དྲག་པོའི་མཆོད་རྫས་ཀྱི་མེ་ཏོག་ཏུ་རྣམ་པར་སྦྲེལ་ལོ། །གང་གི་ངད་པས་དྲེགས་ཅན་གྱི་འབྱུང་པོ་ཐམས་ཅད་དྲི་ཚོར་མ་ཐག་ཏུ་བརྔམས་ནས་ཅ་ཅོས་
འཁོལ་བར་འགྱུར་བ། རབ་ཏུ་འཇིགས་པའི་དུ་བ་ཁམ་ནག་ཏུ་འཚུབ་པའི་སྤྲིན་གྱིས་ཕྱོགས་ཐམས་ཅད་མུན་པས་ཁེབས་པར་གྱུར་པའི་འཐིང་སྟེ་དཀྱིལ་ལམ་རུམ་དུ་མེ་སྟག་དམར་པོ་སྐར་མདའ་ལྟུང་✖

༄༅། ། བ་ལྟར་ཕན་ཚུན་དུ་རྒྱུག་པར་བྱེད་པ། གདུག་པ་སྟེ་དྲི་ང་ཞིང་ཡིད་བསྒྱུར་བར་བྱེད་པའི་དྲི་ཅན་ཤ་ཆེན་གྱི་བསུར་ལ་སོགས་པ་ཐམས་ཅད་མགོན་པོ་ཁྱོད་མཉེས་པའི་
སྤོས་སུ་སྦྱར་རོ། །གང་གི་འོད་ཚོགས་མི་བཟད་པའི་ཟིལ་གྱིས་ཉིན་མོར་བྱེད་པ་སྟེ་ཉི་མའི་འོད་ཀྱང་བསད་པས་རབ་ཏུ་དམར་བའི་ཁྲག་གི་རྒྱུན་ཆེན་པོ་བབས་པ་ཕྱོགས་ཀྱི་བུ་མོའི་གདོང་ལ་འཐུག་
པོར་བྱུག་པར་འདོད་པ་ལྟ་བུ་ཅན། རོ་རས་ཀྱི་སྡོང་བུ་སྦྲང་ཆེན་ཏེ་མིའི་ཞུན་ཆེན་གྱིས་སྦངས་པ་ལ་སྦར་བའི་མར་མེ་འདི་ནི། ཕྱོགས་བཅུ་མ་ལུས་པའི་མུན་པའི་ཁམས་ཐམས་ཅད་འཇོམས་པ་ལ་
མཐར་བྱེད་དེ་འཆི་བདག་གཏུམ་པོ་ཇི་ལྟ་བར་བཏང་ངོ་།།གཡུལ་དུ་ཆས་པའི་གླང་ཆེན་གྱི་གཙོ་བོ་རྣམས་ཀྱི་ཟླ་བོ་སྟེ་ཟླ་གྲོགས་སུ་གླང་པོ་ཉིད་ཀྱི་ཕ་རོལ་པོ་མཐོང་བའི་རྐྱེན་གྱིས་ཞེ་སྡང་གི་མེ་འབར་
བའི་དྲོད་ཀྱིས་ཞུ་ཞིང༌། གླང་པོའི་ཆང་དུ་གྲགས་པའི་མྱོས་བྱེད་མི་བཟད་པ་བླུད་པའི་ཤུགས་ཀྱིས་ཡིད་རྦད་པའི་འགྲམ་པ་ནས་རྔུལ་བའི་རྒྱུན་བཟང་པོ་ཟགས་པའི་ནུས་པ་གོང་བུར་འཁྱིལ་བའི་གི་
༢ ཝང་༑ དྲི་བཟང་པོའི་ངད་པ་འཐུལ་བ་ལ་ངང་གིས་འཁོར་བའི་བུང་བའི་ཚོགས་ཀྱི་གཏེར་འཛིན་པ་གང་དེ་སྦྱངས་པའི་ཆུ་རྒྱུན། སྐུ་དང་ཐུགས་ལ་སིམ་པ་སྟེ་བདེ་བ་བསྐྱེད་པའི་དྲི་ཆབ་ཀྱི་བྱུག་པ་345

མཆོག་ཏུ་སྦྱར་རོ། །ཕྱོགས་རྣམས་ཐམས་ཅད་དཔུང་གི་ཚོགས་ཡན་ལག་བཞི་པའི་སྤྲིན་གྱིས་བཀབ་ནས་སུ། མཚོན་ཆ་གཞན་ཕན་ཚུན་དུ་འཕེན་པའི་གློག་ཕྲན་གཡོ་ཞིང་མདའ་རྣོན་དྲག་ཏུ་ལྟུང་
བའི་ལྕེ་སྟེ་ཐོག་དང་འཁྱུག་གི་མེ་དབབ་པས། བདུད་བཞི་སྡེར་གཏོགས་དང་བཅས་པའི་དཔུང་རྣམས་ཁ་བཏག་པ་སྟེ་ཕམ་ཞིང་བརླག་པར་བྱས་པའི་བླ་ཚེ་སྲོག་དབུགས་ཀྱི་ཞལ་ཟས་རྣམས་
ནི༑ གཡུལ་ངོར་རྒྱལ་བ་སྟེ། གཡུལ་ལས་རྣམ་པར་རྒྱལ་བའི་གཏར་རག་གི་དགའ་སྟོན་ཆེན་པོར་བསྒྲེང་ངོ་། །ནག་པོ་སྡིག་པའི་ལས་ལ་སྤྱོད་པ་སོགས་མ་རུངས་པའི་སེམས་ཅན་བསྒྲལ་བའི་
ཞིང་དུ་གྱུར་པ་རྣམས་ལ་གང་ལ་གང་འཚམས་པའི་བཀའི་ཆད་ལས་བཟོད་པར་དཀའ་བ་ལྷུང་པ་སྟེ་ཐོག་ཏུ་བབས་པས། གཡོན་ཅན་བདུད་སྡིག་ཏོ་ཅན་རང་ཉིད་དང་དེའི་ཕྱོགས་སུ་གཏོགས་པ་
ཐམས་ཅད་དཔའ་འཁུམས་ཤིང་ཅི་བྱ་བ་བརྟོལ་མེད་པར་མྱ་ངན་གྱི་ཁང་བུར་ཞུགས་ཏེ་ངུ་བའི་སྒྲ་དབྱངས་དེ་ནི་དཀར་པོ་ཆོས་ཀྱི་དར་འཕན་ཆེན་པོ་ཕྱོགས་བཅུར་འཕྱར་བ་དང་ལྷན་ཅིག་སྒྲོག་པའི་སྙན་
པའི་རོལ་མོར་འབུལ་ལོ་ཞེས་པ་སྟེ། གཡུལ་ངོར་རང་ཕྱོགས་རྒྱལ་བ་ན་ཕ་རོལ་པོ་ཕམ་སྟེ་ངུ་བ་དང་རང་ཕྱོགས་རྒྱལ་བའི་དར་འཕྱར་བ་ལྷན་ཅིག་ཏུ་འབྱུང་བ་དང་སྦྱར་བའོ། །འདིའི་རྒྱན་ནི་མར་

ཞཱ༄༅། །མེའི་སྐབས་སུ་སེམས་མེད་རབ་རྟོགས་དང༌། གཞན་རྣམས་གཟུགས་ཅན་དང་རང་བཞིན་བརྗོད་པ་སོགས་སྣ་ཚོགས་སུ་སྣང་བ་སོ་སོའི་སྐབས་སུ་ཤེས་པར་བྱའོ།
དེ་ལྟར་ན་ཕྱི་མཆོད་ཀྱི་དབང་གི་མཆོད་པའི་སྐབས་སུ་རིག་མའི་ནང་གི་འདོད་ཡོན་དང་སྦྱར་སྟེ་གསུང་མོད་ཀྱང་ནང་གསང་གི་མཆོད་པར་མི་འགྱུར་པ་ནི་དགོས་པ་སོ་སོར་ཤེས་པར་བྱའོ། །གཉིས་
པ་ནང་གི་མཆོད་པ་ནི། བླ་མེད་སྤྱི་ལ་ནང་མཆོད་དུ་གྲགས་པ་ལྟར་བདུད་རྩི་སྨན་གྱི་མཆོད་པ་སྟེ། དཔག་བསམ་ཤིང་བཅུད་སོགས་སོ། །ཞི་བའི་སྨན་ཕུད་དཔག་བསམ་གྱི་ཤིང་ཞེས་པ་རབ་
བཏགས་ཏེ་ཨེ་དྷོ་ད་ཀའམ་རྒྱ་ཇའི་ཤིང་གི་འདབ་མའི་བཅུད་དང༌། རྒྱས་པའི་སྨན་ཕུད་ཛ་གད་དཔའ་པོའི་བཏུང་བ་སྟེ་མྱོས་བྱེད་བཟང་པོ་གསེར་གྱི་བསྒྲེང་པའི་ཕུད་དང་། དབང་གི་སྨན་ཕུད་པདྨའི་
ཟིལ་མངར་སྟེ་མེ་ཏོག་གི་བཅུད་སྦྲང་རྩི་དང་དེས་མཚོན་པ་བུ་རམ་ལ་སོགས་པ་མངར་བའི་སྐྱེམས་དང་། དམ་རྫས་བདུད་རྩིའི་རྒྱུད་ཆེན་པོ་རྣམས་ལ་གསུངས་པ་ལྟར་གྱི་རྩ་བ་བརྒྱད་ལ་སྐྱོབས་དང་
གྲོགས་ཀྱི་དབྱེ་བས་ཡན་ལག་སྟོང་དུ་སྦྱར་ཏེ་ནུས་ལྡན་དུ་བསྒྲུབ་པའི་དམ་རྫས་བདུད་རྩི་ར་ས་ཡ་ན་ཆོས་སྨན་དུ་སྦྱར་བའི་བཏུང་བ་དང་། དྲག་པོའི་སྨན་ཕུད་སྔོན་ལྷ་དང་ལྷ་མིན་འཐབ་པའི་ཚེ་ལྷ་མིན་✖•

གྱི་ཁྲག་ས་ལ་ལྷུང་བ་ལས་སྐྱེས་པར་གྲགས་པ་སྒོག་སྐྱའི་ལོ་འདབ་སྒོག་སྔོན་དུ་གྲགས་པས་སྦགས་པའི་ཛ་གད་གཡུ་སྐྱེམས་སུ་འབོད་པ་སྟེ། མདོར་ན་དེ་ཐམས་ཅད་ཀྱང་སྦྱངས་རྟོགས་སྦར་བའི་ཆོ་
གས་དྲི་བཟང་ཞིང་རོ་བདའ་ལ་ནུས་པས་ན་བ་གསོ་ཞིང་ཤི་བ་སློང་བ་སོགས་བདུད་རྩིའི་ནུས་ལྡན་དུ་བརླབས་པས་འཆི་མེད་ཀྱི་བདུད་རྩིའི་ཁེངས་པ་འཕྲོག་པ་དེས་མཆོད་ཞེས་པ་དཔེ་རྒྱན་དང་ཡོན་ཏན་
མཐའ་མའི་གསལ་བྱེད་འདྲེས་པའོ། །གསུམ་པ་གསང་བའི་མཆོད་པ་ནི་རཀྟའི་མཆོད་པ་སྟེ། དུག་གསུམ་བསྒྲལ་ཞིང་ཆགས་རྟོགས་བདེ་བ་ཆེན་པོའི་རང་བཞིན་དུ་སྦར་བའི་མཚོན་དོན་ཅན་ཡིན་
པའི་ཕྱིར་རོ། །དེ་ཡང་བྱང་ཆུབ་སེམས་འབྱོངས་སོགས་ཏེ་ཞི་བའི་ལས་དང་འབྲེལ་བ་བྱང་ཆུབ་ཀྱི་སེམས་འབྱོངས་པའི་བརྡའ་ཐབས་ཀྱི་རཀྟའི་མཚོ་དང་མཚན་གྱི་ཁུ་བ་དང་སྦྱར་བའི་འོ་མའི་མཚོ་
དང་༑ རྒྱས་པའི་ལས་ཀྱི་རཀྟ་འདོད་འཇོའི་བ་མོ་ལ་སོགས་པས་མཚོན་པའི་ཞོ་ལ་འབྱུང་བའི་རྩི་ཁྲག་འབྲི་མོག་གམ་དམར་རྩི་གྲགས་པ་བཞུ་སྟེ་བཏབ་པ་ཁམས་དཀར་དམར་གཉིས་འདྲེས་ཀྱི་མཚོན་
པ་དོན་ཐབས་ཤེས་སྦྱོར་བའི་བརྡའ་ཐབས་དང་། དབང་གི་རཀྟ་བུད་མེད་བཟང་མོ་རིགས་མཆོག་གི་མཚན་ཉིད་དང་ལྡན་མ་དང་གཟུགས་འཚོང་མའི་བྷ་གའི་རྡུལ་ཏེ་ཟླ་མཚན་སིན་ངྷུ་ར་ལ་སོགས་པ་

༄༅། །བོངས་བསྐྱེད་པ་དང་། དྲག་པོའི་རཀྟ་ནི་བསྒྲལ་བའི་དམར་ཆེན་ཏེ་དམ་ཉམས་པའི་དགྲ་བོ་ལ་སོགས་པའི་བསད་ཁྲག་རྦ་རུ་འཛག་པ་དེ་མཆོད་དོ་ཞེས་པ་སྟེ་རྫས་ཀྱི་རང་
བཞིན་བརྗོད་པར་གོ་སླའོ། །བཞི་པ་དེ་ཁོ་ན་ཉིད་ཀྱི་མཆོད་པ་ནི། དབྱིངས་ཕྱུག་ཀུ་མུཏ་སོགས་ཏེ་དེ་ཡང་། ཤེས་རབ་སྦྱོར་བའི་ཡུམ་ཆེན་ཙནྜི་ཀ་རྣམ་པར་གཏུམ་པའི་དབང་ཕྱུག་མའི་གསང་བའི་
པདྨའི་ཟེའུ་འབྲུའི་དབུས་ཀྱི་རྩ་ན་ར་ན་སི་ཀ་སྟེ་མིའི་སྣ་ཞེས་བྱ་བ་དབུ་མའི་མས་སྣ་རྡོ་རྗེ་དབྱིངས་ཀྱི་དབང་ཕྱུག་མར་གྲགས་པ་དེ་ཉིད་ཀུ་མུ ཏ་ཀྱི་མེ་ཏོག་རྣམ་པར་རྒོད་པའི་གཟུགས་སུ་བཀོད་པའི་ཟེ་བའི་
རྩེར་ཡབ་ཡུམ་རྗེས་སུ་ཆགས་པའི་རོལ་རྩེད་ཀྱིས་བདེ་བ་བསྐུལ་ཞིང་། བསྲུབ་པ་དང་སྲུབ་པའི་སྦྱོར་བའྀ་ཐབས་དཔལ་ཡེ་ཤེས་ཀྱི་མགོན་པོ་མཧཱ་ཀཱ་ལ་དཀྱིལ་འཁོར་འཁོར་ལོའི་དབང་ཕྱུག་ལྟེ་བའི་
ཙཎྜ་ལི་འབར་བའི་ཞུགས་ཀྱིས་སྤྱི་བོའི་ཧཾ་ཡིག་དཀར་ཆའི་དྭངས་མ་རྡོ་རྗེ་ཟླ་བ་དྲི་མ་མེད་པ་བཞུ་བའི་རྒྱན་བསིལ་ཟེར་བྱེད་པ་སྟེ་ཟླ་བའི་གཟུགས་སུ་བཀོད་པའི་ཟེག་མ་ལྷུང་བ་ལས་སྐུའི་དབུས་སུ་ཡས་
n བབས་ཀྱིས་དགའ་བཞི་ཉམས་སུ་བསྟར་ཞིང་སླར་ཡང་རྟབ་རྟབ་པོ་སྟེ་མྱུར་བ་མྱུར་བར་དེ་མ་ཐག་ཏུ་ཤེས་རབ་ཀྱི་དམར་ཆའི་དྭངས་མ་རྡོ་རྗེ་ཉི་མ་སྣང་བ་ཆེན་པོའི་རྡུལ་དབུ་མའི་མས་སྣར་འོངས་པ་ཉིན་✖

མོར་བྱེད་པའི་འོད་ཀྱི་གཟུགས་སུ་བཀོད་པས་མདུན་བསུས་ནས་དཀར་དམར་ལྷན་ཅིག་ཏུ་འདྲེས་པའི་དྭངས་མ་སླར་ཡང་མས་བརྟེན་པའི་ཚུལ་གྱིས་ནི། དཔལ་ལྡན་དེ་བཞིན་ཉིད་གཤེགས་
ཤིང་༑ །དེ་བཞིན་སླར་ཡང་གཤེགས་པ་ཉིད། །ཅེས་པ་ལྟར་གསང་བ་ནས་རིམ་པར་འཁོར་ལོ་བཞི་པོ་རྣམས་ལ་ལུགས་ལས་ལྡོག་པས་གྱེན་དུ་གཤེགས་ཏེ་མཐར་སྤྱི་བོ་བདེ་ཆེན་གྱི་འཁོར་ལོ་ནམ་
མཁའི་གཟུགས་སུ་བཀོད་པ་ལ་འཛེགས་པ་ལས་བྱུང་བའི་མཆོག་ཏུ་མི་འགྱུར་བའི་བདེ་བ་ཆེན་པོ་རྣམ་ཀུན་མཆོག་ལྡན་གྱི་སྟོང་པ་ཉིད་དང་རོ་གཅིག་པ་དེས་མཆོད་དོ། །ཞེས་པ་སྟེ་དེའི་ཕྱིར། བདེ་
ཆེན་འཁོར་ལོའི་མཁའ་ལ་འཛེགས་དེས་མཆོད།ྋ།ཞེས་པ་བརྗོད་དགོས་ཀྱི་འཛག་དེས་ཞེས་པ་ནི་དོན་མ་གོ་བའི་ཅལ་ཅོལ་གྱི་མ་དག་པ་རྒྱུན་འབྱམས་པའོ། །འདིའི་རྒྱན་ནི་སྔོན་མེད་གཟུགས་ཅན་
མཚར་བ་ཞིག་གོ །སྨྲས་པ། འཕགས་པའི་དགོངས་ཟབ་ནམ་མཁའི་ཁྱོན་རྫོགས་པ། །བློ་ཆུང་ཁབ་ཀྱི་བུ་གར་ཅི་ལྟ་ཆུད། །འོན་ཀྱང་རང་བློ་ཚིམ་བྱེད་ཙམ་འདིས་ཀྱང་། །སྐལ་མཉམ་འགའ་
ལ་ཕན་པར་འགྱུར་སྲིད་སྙམ། །འདིར་འབད་དགེ་བ་དལ་འབབ་ལྷའི་ཆུ་བོ། །གཅིག་ཏུ་དཀར་བའི་ལྦུ་འཕྲེང་ཉེར་བཞད་པ། །གྲགས་མེད་དགེ་ཚོགས་ཉལ་འགྲོར་ལྷན་ཅིག་པས། །ཀུན་✖

@༄༅། །མཁྱེན་ཡེ་ཤེས་རྒྱ་མཚོ་གང་གྱུར་ཅིག། །། ཅེས་བྱ་བ་འདི་ཡང་སྔ་ཐོག་ལྷོ་ལྗོངས་རྒྱལ་པོའི་ཁབ་ཀྱི་ཆོས་གྲྭ་ཆེན་པོའི་དགེ་བའི་བཤེས་གཉེན་སློབ་དཔོན་
སྨྲ་བའི་དབང་ཕྱུག་དང་འབེལ་གཏམ་འགའ་བྱུང་བས་རྐྱེན་བྱས་ཅུང་ཟད་བྲི་བར་འདོད་ཀྱང་ལམ་དུ་ལུས་པ་ལས། ཉེ་ཆར་སྒྲུབ་བརྒྱུད་བསྟན་པའི་སྤྱི་མེས་ཞང་འགྲོ་བའི་མགོན་པོ་བསམ་བཞིན་དུ་
བྱོན་པ་སྐྱབས་མཆོག་ཡར་འབྲོག་སྒྲུབ་སྡེ་མཆོག་སྤྲུལ་དམ་པའི་བཀའི་ཅོད་པཎ་ལྕི་བ་སྤྱི་བོར་ལྷུང་བ་བཞིན་མི་ཤེས་བཞིན་དུ་སྤྱི་བརྟོལ་བསྐྱེད་དེ་དཔལ་འབྲུག་པའི་བཀའ་འབངས་ཀྱི་ཐ་ཤལ་འདུ་ཤེས་
གསུམ་པ་གྲུབ་དབང་གི་མིང་ཅན་གང་དེས་ཡར་འབྲོག་བཙན་ཡུལ་དུ་ཐུན་གཅིག་ལ་ཤར་མར་སུག་བྲིས་སུ་བསྟར་བ་དགེ་ལེགས་སུ་གྱུར་ཅིག །དགེའོ།། །།
༣ 352(B) 351

BlankPage AsPerOriginalDocument
352 (B)

༄༅། །དཔལ་མགོན་པོ་དངོས་གྲུབ་འབྱུང་བའི་དཀྱིལ་འཁོར་ཆེན་པོའི་ཚོགས་མཆོད་ཀཱ་རི་ཀ་མདོ་ཙམ་བཀྲལ་བ་སྲུང་མ་
དགྱེས་པའི་མཆོད་སྤྲིན་ཞེས་བྱ་བ་བི་ཛ་ཧཱ་རཾ།།

༄༅། །ཆོས་རྣམས་ཀུན་ལ་སྒྲིབ་པ་མེད་པས་ཁྱོད། །ཐམས་ཅད་མཁྱེན་པར་རབ་བརྗོད་པདྨ་དཀར། །དཀྱིལ་འཁོར་ཀུན་གཙོ་ཁྲག་
འཐུང་ནག་པོ་ཆེར། །གཉིས་སུ་མེད་ཤེས་དང་བས་ཕྱག་བགྱིའོ། །གང་གསུང་བདུད་ཀྱི་གཡུལ་ལས་རབ་རྒྱལ་བའི། །བསྟན་བསྲུང་རྒྱ་མཚོའི་འཕྲིན་
ལས་བྱང་བུ་དེའི། །ནང་ཚན་ག་ན་ཙཀྲའི་མཆོད་སྤྲིན་གྱི། །ཚིགས་བཅད་རང་བློར་འཚམས་པ་འདིར་དགྲོལ་བྱ། །འདི་དཔལ་མགོན་པོ་དངོས་གྲུབ་
འབྱུང་བའི་རྩ་དཀྱིལ་བསྟན་བསྲུང་ལྷ་མང་གི་འཕྲིན་ལས་ཀྱི་མཇུག་གི་ལྷ་ལས་འབྱུང་བ་ཚོགས་མཆོད་ཀྱི་ཆོ་གའི་དགོངས་དོན་མདོ་ཙམ་སྨོས་ན། ཚོགས་

༄༅། ཀྱི་འཁོར་ལོ་སྤྱིའི་རྣམ་བཞག་དང་གོ་དོན་ལག་ལེན་གྱི་རིམ་པ་ནི་རྒྱས་པར་མ་རྒྱུད་བདེ་དགྱེས་དུས་འཁོར་སོགས་ཀྱི་རྒྱུད་
དང་༑ ཌོམྦྷི་ཧེ་རུ་ཀའི་འདུ་བ་བསྒྲག་པ་དང་དམ་ཚིག་ལྔ་པ་སོགས་རྒྱ་གཞུང་དང༌། ཁྱད་པར་བདེ་མཆོག་བསྟོད་འགྲེལ་སོགས་སེམས་འགྲེལ་སྐོར
དང་༑ འཇམ་དབྱངས་ས་པཎ་དང་བུ་སྟོན་རིན་པོ་ཆེ་སོགས་མཁས་པ་གོང་མའི་ཡིག་ཆ་དང༌། རང་རེའི་ལུགས་འདིར་འཇམ་མགོན་བུདྡྷ་བཛྲས་མཛད་
པའི་ལོངས་སྤྱོད་ཀྱི་དམ་ཚིག་གི་རྣམ་བཤད་སོགས་ལས་ཤེས་པར་བྱ་ལ། འདིར་རྩ་བའི་སྡོམ་ཚིག་ཏུ། རྒྱས་འདོད་བསྟོད་རྗེས་ཚོགས་ལས་ཏེ། །བྱིན་
འགྲེལ་

རླབས་སྤྱན་འདྲེན་མཆོད་བཤགས་བསྐང༌། །ཞེས་སོགས་གསུངས་པའི་ས་བཅད་དང་པོ་གསུམ་གཙོ་བོར་གྱུར་པའི་གཞུང་ཚིག་གི་འབྲུ་གཉེར་བ་ཙམ་ཞིག་བྱས་ན། དང་པོ་བྱིན་གྱིས་བརླབས་པ་
ནི༑ ཕྱག་རྡོར་བསྟོད་འགྲེལ་ལས། སྔར་བཤད་པའི་རིལ་བུས་བསང་གཏོར་བྱས་ལ་དེ་ནས་ལག་པ་གཡོན་པ་དང་ཨཾ་ཡིག་གིས་སྦྱང་བར་བྱའོ། །ལག་པ་གཡས་པ་དང་ཨཱ་ཡིག་གིས་སྤེལ་བར་
བྱའོ༑ །སྙིམ་པ་བཀབ་སྟེ་ཧཱུྃ་ཡིག་གིས་སྦར་བར་བྱའོ། །མཁའ་ལྡིང་གི་ཕྱག་རྒྱ་དང་ཧོཿ༔ཡིག་གིས་བདུད་རྩིར་བྱ་སྟེ། ཞེས་པ་ལྟར་སྔར་བཤད་པའི་རིལ་བུ་ནི་བདུད་རྩི་རིལ་བུ་སྟེ་དེའི་བྱིན་གྱིས་
བརླབས་པའི་ནང་མཆོད་ཀྱིས་བསང་གཏོར་བྱས་ལ། དཔལ་དུས་ཀྱི་འཁོར་ལོར་སྦྱངས་རྟོགས་སྦར་བཞུའི་སྒོ་ནས་དམ་ཚིག་གི་རྫས་བྱིན་གྱིས་རློབ་པའི་སྔགས་རྒྱ་ཏིང་ངེ་འཛིན་རྒྱས་པར་གསུངས་
མོད༑ འདིར་དགོས་དོན་མཚུངས་པ་ལག་ལེན་མདོར་བསྡུས་པའི་ཚུལ་དུ། ལག་པ་གཡོན་པའི་ཐལ་མོ་གདེངས་པ་རྫས་ལ་བསྟན་ཏེ། ངག་ཏུ་ཨཾ་ཞེས་བརྗོད་པས་ཚོགས་རྫས་རྣམས་ཨཾ་ཡིག་
དཀར་པོ་སྐུ་རྡོ་རྗེའི་ས་བོན་དུ་སོང་བས་སྣོད་བཅུད་ཀྱི་མ་དག་པའི་དངོས་པོ་སྦྱངས། ཐལ་མོ་གཡས་པ་གདེངས་ཏེ་ཨཱཿ ཞེས་གསུང་རྡོ་རྗེའི་སྔགས་བརྗོད་པས་རྟོགས་པ་སྟེ་སྣོད་ཐོད་པ་དང་བཅུད་ཤ་
356

། ལྔ་བདུད་རྩི་ལྔའི་རང་བཞིན་རྒྱ་ཁྱོན་ཚད་མེད་པར་མང་པོར་སྤེལ། ཐལ་མོ་གཉིས་ཀའི་སྙིམ་པ་བསྟན་ཏེ་ཧཱུཾ་ཞེས་ཐུགས་རྡོ་རྗེའི་སྔགས་བརྗོད་པས་རྫས་དེ་རྣམས་རོ་༄༅།
གཅིག་ཏུ་ཞུ་ནས་སྦར་བ་སྟེ་ཁ་དོག་ཕུན་སུམ་ཚོགས་པ་རྡོ་རྗེ་གསུམ་གྱི་དག་པར་མཚོན་པའི་དཀར་ལ་དམར་མདངས་ཆགས་པ་འོད་སྔོན་འཕྲོ་བའམ་གསེར་ཞུན་མ་ལྟ་བུ། དྲི་ཕུལ་དུ་བྱུང་བ་སྤོས་དྲི་
གཞན་གྱིས་མི་མཚོན་པ་ལྡང་བ། རོ་ཕུན་སུམ་ཚོགས་པ་ལྷའི་ཞལ་ཟས་ལྟ་བུ་རོ་བརྒྱ་དང་ལྡན་པ། ནུས་པ་ཕུན་སུམ་ཚོགས་པ་བརྟན་པ་སྲོག་མེད་ཀྱི་དངོས་པོ་ཤིང་སྐམ་ལྟ་བུ་ལ་གཏོར་ཡང་དེ་མ་
ཐག་ཏུ་གསོས་ཤིང་ཡལ་ག་མེ་ཏོག་འབྲས་བུ་ཕུན་སུམ་ཚོགས་པར་གྱུར་པ་དང༌། གཡོ་བ་སྲོག་ཅན་མི་ལྟ་བུས་ཟོས་ཤིང་འཐུངས་ན་ན་བ་གསོ་བ་ཤི་བ་སློང་བ། རྒན་པོ་གཞོན་ནུར་འགྱུར་ཞིང་ཚེ་
ཉི་ཟླ་དང་མཉམ་པར་འགྱུར་བ་སོགས་ཀྱིས་ནུས་པ་ཅན་དུ་བྱས མཁའ་ལྡིང་གི་ཕྱག་རྒྱ་བསྟན་ཏེ་ཧོཿ ཞེས་ཡེ་ཤེས་རྡོ་རྗེའི་ས་བོན་བརྗོད་པས་རྣམ་པ་བདུད་རྩི་ལ་ངོ་བོ་ཟག་པ་མེད་པའི་ཡེ་ཤེས་བདེ་
ཪེ
༈ སྟོང་ལྷན་ཅིག་སྐྱེས་པའི་རང་བཞིན་དུ་གྱུར་བར་བསམ་ལ། སྤྲོ་ཞིང་གྲུབ་ན་ཡེ་གེ་བཞི་པོ་ལན་མང་དུ་བཟླས་ཏེ་བྱིན་གྱིས་བརླབ་བོ། །དེ་ཉིད་ཚིགས་བཅད་ཀྱི་སླར་ཡང་གསལ་འདེབས་པའི་ཚུལ་ ེ

དུ༑ ཧཱུཾ༑ དབྱིངས་སྲིད་ཞི་ཀུན་ཏུ་འཆར་བའི་མ། །སོགས་ཏེ། ཆོས་ཐམས་ཅད་ལ་རྟག་ཏུ་ཁྱབ་པའི་དབྱིངས་སམ་ཁམས་བདེ་བར་གཤེགས་པའི་སྙིང་པོ་སེམས་ཉིད་རང་བཞིན་གྱི་འོད་
གསལ་བ་གཉུག་མ་ལྷན་ཅིག་སྐྱེས་པའི་ཡེ་ཤེས་དེ་ཉིད་ནི་རྣམ་འགྱུར་གྱི་ཆ་ཤས་སྲིད་པར་འཁོར་བ་དང་ཞི་བ་མྱང་འདས་ཀྱི་བཀོད་པ་ཀུན་ཏུ་འཆར་བའི་གཞིའ མ་རྩ་བ་ཡིན་པས་མ་ཞེས་བྱ་ལ། དེ་
ཉིད་དོན་དམ་པའི་ཤེས་རབ་ཀྱི་ཕ་རོལ་ཏུ་ཕྱིན་མ་དཔལ་རྡོ་རྗེ་ཡན་ལག་མའམ། རྡོ་རྗེ་བཙུན་མོ་ཞེས་དབྱིངས་ཀྱི་ཡུམ་ཆེན་མ་མོ་ཐམས་ཅད་ཀྱི་སྤྱི་གཞིའི་ངོ་བོ་ཡིན་ཏེ། མངོན་བརྗོད་ལས། དག་
པའི་ཆོས་ཀྱི་སྤྲུལ་པ་ནི། །ཕག་མོའི་གཟུགས་སུ་བསྟན་པ་ཡིན། །ཞེས་དང༌། སྔ་འགྱུར་ཁྲོས་མ་གསང་རྒྱུད་ལས་ཀྱང༌། མ་མོ་སྙིང་པོ་བྱང་ཆུབ་སེམས། །སྙིང་པོ་ཉིད་ལས་གཞན་མ་
ཡིན༑ །སྙིང་པོ་བྱང་ཆུབ་ཡེ་སངས་རྒྱས། །ཐམས་ཅད་དག་པས་མ་མོ་ཡིན། །ལྷུན་གྱིས་གྲུབ་པའི་མ་མོ་ཡིན། །གཉིས་སུ་མེད་པའི་མ་མོ་ཡིན། །རང་ལས་བྱུང་བའི་མ་མོ་ཡིན། །ཡོངས་
ལ་ཁྱབ་པའི་མ་མོ་ཡིན། །ཅིར་ཡང་སྣང་བས་མ་མོ་ཡིན། གང་ཡང་འཆར་བས་མ་མོ་ཡིན། །ཞེས་སོགས་དང་། མ་ནི་སྙིང་པོ་བྱང་ཆུབ་སེམས། །མོ་ནི་རང་བྱུང་ཡེ་ཤེས་ཡིན། །སྙིང་པོ་

༄༅། །བྱང་ཆུབ་སེམས་ལས་ནི། །མ་མོ་གཞན་ལས་བཙལ་མི་རྙེད། །ཅེས་དང༌། སེམས་ལས་ཀུན་བྱུང་ཐམས་ཅད་སེམས། །མ་མོ་བྱང་ཆུབ་སེམས་ཀྱི་རྒྱན།
ཞེས་གསུངས་སོ། །དེ་ལྟར་གནས་ལུགས་དོན་གྱི་མ་མོ་དེ་ཉིད་ཀྱི་རྣམ་འཕྲུལ་ལས་ཤར་བ་སྟེ། རྒྱུད་སྡེ་རྣམས་ལས་དམ་ཚིག་གི་བཟའ་བཏུང་གི་སྣོད་དུ་བཤད་པའི་མཚན་ཉིད་ཀུན་དང་ལྡན་པ་ངོ་
བོ་ཐབས་ཤེས་སམ་བདེ་སྟོང་གཉིས་སུ་བདེ་པའི་ཡེ་ཤེས་ཀྱི་རང་བཞིན་དུ་དག་པའི་མཚོན་བྱེད་ཕྱི་དཀར་ལ་ནང་དམར་བའི་ཀ་པཱ་ལ་སྟེ། ཀ་ནི་ཀཾ་ཡིག་བདེ་བ་ལ་འཇུག་པ་དང་། པཱ་ལ་སྐྱོང་བ་སྟེ་
བདེ་སྐྱོང་གི་སྣོད་ཅེས་བྱའོ། །དེ་ཡང་འགྲོ་བའི་གཙོ་བོ་མི་ཡི་ལུས་ཀྱི་ཆ་ཤས་ལས་རྩེ་མཆོག་ཏུ་གྱུར་པ་མགོ་བོ་ཡིན་པས་ཡན་ལག་མཆོག་ཅེས་གྲགས་ལ། དེའི་ཐོད་པ་ནི་འཇིག་རྟེན་ན་གཙང་ཞིང་
བཟང་བར་གྲགས་པའི་སྣོད་སྟེ་དུང་ཆོས་དང་ཉ་ལྕིབས་ལ་སོགས་པ་གཞན་ལས་མཆོག་ཏུ་གྱུར་པ་སྟེ། བདེ་མཆོག་རྩ་རྒྱུད་ལས། དུང་དང་ཉ་ལྕིབས་མུ་ཏིག་གི །རྒྱུ་མཚན་གསུམ་པོ་འབྱུང་བ་
༈ ཡིན༑ །ཆོས་ཀྱི་སྐུ་ཡི་ལུས་ཅན་གྱི། །ཐོད་པ་ལ་ནི་སུ་ཞིག་སྨོད། །ཅེས་གསུངས་པ་ལྟར་རོ། །སྣོད་དེ་ཡང་རྒྱ་ཁྱོན་བསམ་གྱིས་མི་ཁྱབ་པ་ནམ་མཁའི་ཁྱོན་ཙམ་པ་དེའི་ནང་དུ། ཨ་ར་ལིཾ་ཞེས་

པ་བོད་སྐད་དུ་བསྒྱར་ན་རོལ་པའམ་རོལ་རྩེད་ཀྱི་དགའ་སྟོན་ལ་འཇུག་པས། དམ་ཚིག་དང་ལྡན་པའི་རྣལ་འབྱོར་པའི་ཚོགས་རྣམས་ལྷ་སྔགས་ཡེ་ཤེས་ཀྱི་རྣལ་འབྱོར་ལ་གཞོལ་བས་འདོད་པའི་ཡོན
ཏན་ལ་རོལ་ཞིང་རྩེ་བའི་དགོས་པའི་སླད་དུ་འདུས་པ་ལ། བཟའ་བའི་དམ་ཚིག་མ་ད་ན་དང་བ་ལ་ཤ་ལ་སོགས་པ་ཤ་ལྔ་བདུད་རྩི་ལྔའི་རང་བཞིན་དུ་བལྟས་པའི་འདོད་ཡོན་གྱི་ལོངས་སྤྱོད་མི་ཟད་པ་
སྟེ་ནམ་ཡང་འཛད་པ་མེད་པ་དེ་དག་བྱིན་གྱིས་རློབ་པའི་སྔགས་ཚིག་རྣམ་སྣང་སྣང་མཐའ་མི་བསྐྱོད་པའི་སྐུ་གསུང་ཐུགས་རྡོ་རྗེ་གསུམ་གྱི་ས་བོན་ཧ་ཧོཿ ཧྲཱིཿ གསུམ་པོས་རིམ་པ་བཞིན་མདངས། དྲི་རོ་
ནུས་ངན་པ་སྦྱངས་ནས་ཕུན་སུམ་ཚོགས་པའི་ཁ་དོག་དྲི་རོ་ནུས་པའི་ཚོགས་ཐམས་ཅད་ཀྱི་མཆོག་ཏུ་གྱུར་པ་ནི་རྣམ་འགྱུར་གྱི་བཀོད་པ་གདངས་སམ་སྣང་ཚུལ་ཡིན་པའི་ཕྱིར་ཤེས་རབ་རྣམ་པ་ཀུན་གྱི་
མཆོག་དང་ལྡན་པའི་སྟོང་ཉིད་ཀྱི་ངོ་བོའོ། །དཔྱིད་ཅེས་པ་ནི་མཆོག་གི་ཕུལ་དུ་གྱུར་པའི་དོན་ཏེ། དཔེར་ན་དུས་བཞི་ལས་དཔྱིད་ཀྱི་དུས་ནི་ནམ་ཟླ་དྲོད་པ་ལ་མངོན་དུ་ཕྱོགས་པས་རྩྭ་ཤིང་གི་མྱུ་གུ་
རྣམས་གསར་དུ་ཁ་འབུས་པ་སོགས་དབྱར་གྱི་དགའ་སྟོན་འབྲས་བུ་འབྱུང་བའི་རྟགས་རྣམས་མངོན་དུ་གྱུར་པས་སྐྱེ་བོ་ཐམས་ཅད་སྙིང་དགའ་བར་བྱས་པས་དུས་ཀྱི་མཆོག་ཏུ་གྱུར་པ་ལྟར། གང་

༄༅། །ཡིད་དུ་འོང་ཞིང་མཆོག་ཏུ་གྱུར་པའི་དངོས་པོ་དེ་ཉིད་ཀྱིས་སྐྱེ་བོ་རྣམས་དགའ་མགུ་རང་པར་བྱེད་ནུས་པའི་ཕྱིར་དཔེའི་མིང་གིས་དོན་ལ་བཏགས་པ་སྟེ་འདི་ནི་དེ་དང་དེའི་
དཔྱིད་དུ་གྱུར་པ་ཞེས་འབྱུང་བ་ཐམས་ཅད་ལ་གོ་བར་བྱའོ། །དེས་ན་འདིར་ཡང་སྟོང་ཉིད་ཕལ་པ་བེམ་སྟོང་ངམ་ཆད་སྟོང་གི་དོན་མ་ཡིན་པར་སྟོང་ཉིད་ཀྱི་སྒྲས་བསྙད་པར་བྱ་བ་ཐམས་ཅད་ཀྱི་མཆོག་
རྣམ་ཀུན་མཆོག་ལྡན་གྱི་སྟོང་ཉིད་ཅེས་སྦྱར་རོ། །འདིར་གཞན་དུ་བྱུང་བ་ལྟར་ཧ་ཧོཿ ཧྲཱིཿ འི་དམིགས་པ་ཟུར་དུ་མ་གསུངས་ཀྱང་། གོང་དུ་བཤད་པ་ལྟར་བཞིན་སྔར་བརྗོད་པ་ཉིད་ཀྱི་ནུས་པས་དེ་
ལྟར་འགྱུར་བ་ལ་དགོངས་པ་སྟེ། སྡོམ་འབྱུང་ལས། ཧ་ཧོཿཧྲཱིཿཞེས་བྱ་སྔགས་ཀྱིས། །སྦྱང་བ་དང་ནི་རྟོགས་བྱ་སྟེ། །ཡི་གེ་ཧས་ནི་ཁ་དོག་འཕྲོག །ཧོ་ཡིས་དྲི་ནི་འཇོམས་པ་སྟེ། །ཡི་གེ་
ཧྲཱིཿ ཡིས་ནུས་པའང་བཅོམ། །བདུད་རྩི་རྣམ་པར་བསྟན་པར་བྱ། །ཞེས་སོ། །སྔར་བཤད་པ་ལྟར་ཨོཾ་ཨཱཿ ཧཱུྃ་སྟེ། སྐུ་གསུང་ཐུགས་རྡོ་རྗེའི་ས་བོན་གསུམ་དང་ཤུགས་ལ་ཡེ་ཤེས་རྡོ་རྗེའི་ས་བོན་
࿑ ཧོཿ ཡིག་ཀྱང་འཕངས་པ་སྟེ། དེ་རྣམས་ཀྱིས་སྦྱངས་རྟོགས་སྤར་བཞུ་ཡེ་ཤེས་ཀྱི་བདུད་རྩིའི་ངོ་བོར་བྱས་པ་དེ་བས་ན་གཤིས་སམ་ངོ་བོའི་ཆ་ནས་འཁོར་འདས་ཀུན་གྱི་དཔལ་དུ་གྱུར་པ་མི་འགྱུར་ ྴ

བའི་བདེ་བ་ཆེན་པོའི་གནས་ལུགས་ཀྱི་རང་བཞིན་དུ་གྲུབ་པའོ། །སྡོམ་འབྱུང་ལས། ཨོཾ་ཨཱཿ ཧཱུཾ་ཞེས་བྱ་སྔགས་ཀྱིས། །རྟག་ཏུ་བྱིན་གྱིས་བརླབ་པར་བྱ། །ཞེས་སོ། །དེ་ལྟར་ཤེས་རབ་རྣམ་
ཀུན་མཆོག་ལྡན་གྱི་སྟོང་ཉིད་དང་ཐབས་མི་འགྱུར་བའི་བདེ་བ་ཆེན་པོ་དེ་གཉིས་གདོད་ནས་ཆུ་དང་རླབས་བཞིན་གཤིས་དང་གདངས་སུ་གྲུབ་པས་འབྲལ་མི་ཤེས་པའི་རང་བཞིན་ཅན་ཡིན་པ་ནི་ས་ཧ་ཛ་
ཞེས་པ་ལྷན་ཅིག་སྐྱེས་པའི་དོན་དང་། དེ་ཡིན་པ་ལ་ཡིན་པར་རིག་བྱ་རིག་བྱེད་དབྱེར་མེད་པའི་ཚུལ་གྱིས་ངོ་ཤེས་པ་ནི་སོ་སོ་རང་གི་རིག་པ་ཞེས་བྱ་སྟེ། སོ་སོ་རང་རིག་ཡེ་ཤེས་སྤྱོད་ཡུལ་བ།
ཞེས་པ་དང༌། ཛ་ཡནྡྲས། བལྟ་བྱ་དང་ལྟ་བྱེད་དབྱེར་མེད་པའི། །ངེས་པ་ཞིག་བླ་མའི་དྲིན་ལས་རྙེད། །ཅེས་གསུངས་པ་ལྟར་རོ། །དེ་ལྟ་བུའི་སོ་སོ་རང་རིག་པའི་ཡེ་ཤེས་དེས་ཐབས་ཤེས་
སམ་བདེ་སྟོང་ཁ་སྦྱར་འབྲལ་མི་རུང་རོ་གཅིག་ཏུ་རྣལ་འབྱོར་པ་རང་ཉིད་ཀྱི་བློ་ངོར་ཡང་བསྡམ་མོ་ཞེས་པའོ། །གཉིས་པ་ཚོགས་མགྲོན་སྤྱན་དྲངས་པ་ནི། དམིགས་པ་མཆོད་ཡུལ་གྱི་མགྲོན་
ཐམས་ཅད་མཁའ་ལ་སྤྲིན་རྡོལ་བ་བཞིན་ཚིག་དང་བསྟུན་ནས་ལམ་ལམ་བཞེངས་པ་མོས་དགོས་པ་ལས། བླ་མ་ཡི་དམ། མཁའ་འགྲོ། ཆོས་སྐྱོང་སྤྱན་དྲངས་པ་བཞིའི་དང་པོ། བླ་མའི

༄༅། །ཐུགས་རྡོ་རྗེས་བདེ་སྟོང་ཟུང་དུ་འཇུག་པ་མི་གནས་པའི་མྱང་འདས་ཆེན་པོ་ལྷན་ཅིག་སྐྱེས་པའི་ཡེ་ཤེས་ཀྱི་སྐུ་ནི། ཕྱོགས་བཅུ་དུས་གསུམ་གྱི་རྒྱལ་བ་སྟེ་སངས་རྒྱས་
དཀོན་མཆོག་ཀུན་གྱི་ཆོས་སྐུའི་དངོས་པོ་སྟེ་རང་བཞིན་ནམ་ངོ་བོ་དང་རོ་གཅིག་ཏུ་གྱུར་པ་དང་། བླ་མའི་གསུང་རྡོ་རྗེ་ལོངས་སྤྱོད་རྫོགས་པའི་སྐུ་ནི་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་སོགས་ཆོས་ཀྱི་
འཁོར་ལོ། གཙོ་བོར་གྱུར་པའི་བསྟན་གཡོའི་སྒྲ་སྐད་རྣམ་པ་ཐམས་ཅད་པར་འཆར་བས་དཀོན་མཆོག་དང་། བླ་མའི་སྐུ་རྡོ་རྗེ་རྣམ་པ་ཀུན་ལྡན་ཏེ་སྣ་ཚོགས་གཟུགས་བརྙན་སྤྲུལ་པའི་སྐུ་ནི་ཐེག་པ་
གསུམ་གྱི་འཕགས་པའི་ཚོགས་སྤྱི་དང་ཁྱད་པར་ཐུན་མོང་མ་ཡིན་པའི་ཚོགས་ཀྱི་མཆོག་དཔའ་བོ་རྣལ་འབྱོར་མའི་འཁོར་ལོ་དགེ་འདུན་དཀོན་མཆོག་ཏུ་སྟོན་པ་སྟེ། སྐྱབས་གནས་དཀོན་མཆོག་
གསུམ་པོ་གཅིག་ཏུ་འདུས་པའི་ངོ་བོ་དྲིན་ཅན་རྩ་བའི་བླ་མ་རྗེ་ཉིད། འཁོར་བརྒྱུད་པའི་བླ་མ་ཁྲོམ་འཚོགས་པ་ལྟར་ཉིལ་ལི་ལིས་བསྐོར་ཞིང་། སྐུ་ཆགས་ཆེན་གྱི་ཆ་བྱད་མཛེས་པའི་རུས་རྒྱན་རིན་པོ་
༣་ཆེའི་རྒྱན་ལ་སོགས་པས་སིལ་ཁྲོལ་དུ་བརྒྱན་པ། གསུང་ཐེག་པ་ཆེན་པོའི་ཡང་ཆེན་པོ་གསང་བ་སྔགས་ཀྱི་དོན་སྟོན་པའི་ཆོས་ཀྱི་སྒྲ་དབྱངས་འུར་རུ་རུ། ཐུགས་བདེ་བ་ཆེན་པོས་མྱོས་ཤིང་འགྲོ་

བའི་དོན་སྤྱོད་པ་ལ་དགྱེས་པའི་སྒྱུ་འཕྲུལ་གྱི་གར་སྟབས་སྣ་ཚོགས་ལིང་ངེ་ངེ་བ། ངེད་དམ་བདག་ཅག་དད་ལྡན་གྱི་བུ་སློབ་ཚོགས་པའི་ཚོགས་ཀྱི་འཁོར་ལོའི་དཔོན་ནམ་མགོན་ལ་བྱོན་ཏེ། བཅུད་
དམ་རྫས་བཟའ་བཏུང་གི་བྱེ་བྲག་རྣམས་ལ་བདུད་རྩིར་བསྒྱར་བའི་བྱིན་རླབས་ཞུ་ཞིང་འབྲས་བུ་མཐར་ཐུག་ཕྱག་རྒྱ་ཆེན་པོ་མཆོག་གི་དངོས་གྲུབ་དང་། གནས་སྐབས་ཐུན་མོང་གི་དངོས་གྲུབ་གྲུབ་པ་
ཆེན་པོ་བརྒྱད་དང་ལས་ཆེན་བཅུ་གཉིས་སོགས་ལས་དང་དངོས་གྲུབ་ཀྱི་ཚོགས་ཐམས་ཅད་ད་ལྟ་ཉིད་དུ་སྩོལ་ནས་ཀྱང་། མྱུར་དུ་རིགས་ཀྱི་བསྐྱེད་བྱེད་ཡབ་སྟེ་ཕ་དང་མཚུངས་པར་གང་ལས་རྟོགས་
པ་བྱིན་རླབས་ཀྱི་རྒྱུན་འབྱུང་བའི་བྱེད་པོ་རྩ་བའི་བླ་མ་ཁྱོད་དང་མཚུངས་པར་བྱིན་གྱི་རློབས་ཅེས་པ་སྟེ་ཚིག་རྐང་ཕྱི་མ་རྣམས་ཀྱི་དོན་ཕལ་ཆེར་འོག་མ་རྣམས་ལའང་རིགས་བསྒྲེ་བར་བྱའོ། །གཉིས་པ་
ནི༑ དོན་དམ་ཡེ་ཤེས་ཀྱི་དཀྱིལ་འཁོར་སངས་རྒྱས་ཉག་གཅིག་གི་སྤྱོད་ཡུལ་དང་། གདུལ་བྱ་གཞན་སྣང་དུ་སྟོན་པའི་ཀུན་རྫོབ་གཟུགས་སྐུའི་དཀྱིལ་འཁོར་གཉིས་ཀ་མེ་ཏོག་པདྨའི་གཟུགས་སུ་
བཀོད་པའི་སྙིང་པོ་ཀུན། གྲངས་དང་རིས་སུ་ཆད་པ་མེད་པའི་རྒྱལ་བ་ཡབ་ཡུམ་སྲས་དང་བཙུན་མོ་ཕྱག་བརྙན་དུ་བཅས་པའི་ཟེའུ་འབྲུས་བར་མེད་དུ་གང་བ་ལས་སྒྲུབ་པ་པོར་རང་ཉིད་གང་འདོད་་

༄༅། །པའི་དངོས་གྲུབ་རྣམ་པ་གཉིས་ཀྱི་ཟིལ་དངར་ཅི་དང་ཅི་ཡང་སོ་སོའི་ཡིད་བཞིན་དུ་འབྱུང་བར་མཛད་པ་པོ་ཡི་དམ་དཀྱིལ་འཁོར་གྱི་ལྷ་ཚོགས་སམ་ལྷག་པའི་ལྷ་སྟེ། ཨ་
བྷི་དེ་ཝ་ཏ་ཞེས་པའི་སྒྲ་ལས།རང་གི་ཡིད་ལ་ཡི་དམ་དུ་བཅས་ཏེ་བསྒྲུབ་པར་བྱ་བ་དང༌། ལྷག་པར་མོས་པ་ཆེན་པོས་བསྒོམ་ཞིང་བསྒྲུབ་པར་བྱ་བའི་ལྷ་ཡིན་པས་སོ།།གཙོ་བོ་རང་གི་ལྷག་པའི་
ལྷ་དེ་ལ་འཁོར་ཡི་དམ་གྱི་ལྷ་ཚོགས་གཞན་གྲངས་མེད་ཐམས་ཅད་ཀྱིས་བསྐོར་བ་སྤྱན་འདྲེན་པ་ཡིན་ལ། ཚིག་དོན་ལྷག་མ་སྔར་སྨོས་པ་ལྟར་དང་། མཐར་ཐུག་དངོས་གྲུབ་ཀྱི་རྩ་བ་ཡི་དམ་གྱི་ལྷ་
ཉིད་དང་མཉམ་པར་བྱིན་གྱིས་རློབས་ཤིག་པའོ། །གསུམ་པ་ནི། ནང་ཡེ་ཤེས་ཀྱི་ཉི་མ་སྟེ་དམར་ཆ་རྡུལ་ཨ་ཐུང་ཙནྜ་ལིའི་ཐིག་ལེ་དང་། ཟླ་བ་སྟེ་དཀར་ཆ་བྱང་ཆུབ་ཀྱི་སེམས་ཧཾ་ཡིག་གི་སྒྲས་
མཚོན་པའི་ཐིག་ལེ་སྟེ། དེ་ཉིད་རྣམ་པར་དག་པའི་རྫུ་འམ་འཕྲུལ་ལས་ཤར་བ། བྱེད་ལས་ཀྱི་བཀོད་པ་ཡང་ཕྱི་རོལ་གྱི་ཉི་ཟླ་དང་མཚུངས་པར་སྒྲུབ་པོའི་ཕྱི་ནང་གསང་བའི་བར་གཅོད་ཀྱི་མུན་པ་
ཝཱི་ཀུན་ཕ་མཐར་སེལ་བར་བྱེད་ཅིང༌། མ་ན་ཡིད། ཏྲ་ཡ་སྐྱོབ་པ་ལ་འཇུག་པས་མནྟྲ་སྟེ་སྔགས་ཀྱི་སྒྲ་དོན་དང་མཐུན་པ་ཡིད་ཐ་མལ་པའི་མཚན་འཛིན་གྱི་སྣང་བ་ལས་སྐྱོབ་པར་བྱེད་པའི་ཐབས་ཤེས་

ཟབ་མོའི་རང་བཞིན་བདེ་སྟོང་ལྷན་ཅིག་སྐྱེས་པའི་ཡེ་ཤེས་ཀྱི་སྣང་བ་ཀུན་སྟོན་པ། འཁྱུད་བྱ་ཡུམ་རྡོ་རྗེ་བཙུན་མོ་སྟེ་ཕག་མོ་རིགས་ལྔའི་སྡེ། འཁྱུད་བྱེད་ཡབ་དཔལ་ཧེ་རུ་ཀ་རིགས་ལྔ་དང་དབྱེར
མེད་པར་རོལ་བ་ལ། འཁོར་ཡེ་ཤེས་དང་ལས་ལ་གྲུབ་པའི་གནས་གསུམ་གྱི་དཔའ་བོ་དང་ཌཱ་ཀི་ཞེས་སོགས་དང་། མ་ཡེ་ཤེས་ཀྱི་ཌཱ་ཀི་ཁྱོད་དང་མཉམ་པའི་དངོས་གྲུབ་ཞུ་ཞེས་པའོ། །བཞི་པ་
ནི༑ ཁོང་བདུད་བཞི་ཞེས་པ་ནང་གི་བདུད་བཞི་གནས་སྐབས་བཞིའི་མཚན་ཉིད་ཅན་གྱི་ལུས་ངག་ཡིད་ཡེ་ཤེས་ཀྱི་ཐིག་ལེའི་སྒྲིབ་པ་བཞི་དང་། དེའི་མདངས་ལས་ཤར་བའི་བདུད་བཞི་དངོས་ཉོན་
མོངས་པ་ཕྲ་རགས་གི་ཚོགས་ཉོན་མོངས་པའི་བདུད་དང་། ཉོན་མོངས་པའི་རྒྱ་ལས་བསགས་ཏེ་དེའི་འབྲས་བུར་འགྲུབ་པ་ཟག་བཅས་ཉེར་ལེན་གྱི་ཕུང་པོ་ལྔ་ནི་ཕུང་པོའི་བདུད་དང་། ལས་ཉོན
གྱིས་བསྐྱེད་པའི་འདུས་བྱས་ཐམས་ཅད་སྐད་ཅིག་གིས་འཇིག་ཅིང་མི་རྟག་པ་འཆི་བདག་གི་བདུད་དང་། དེ་ལས་ཐར་པའི་ཐབས་ཆགས་བྲལ་གྱི་ལམ་ལ་འཇུག་པར་འདོད་པ་རྣམས་འཛག་བདེ་ཕལ་
པའི་མཚན་ཉིད་ཅན་གྱི་ཆགས་སྲེད་སོགས་ཕྱིན་ཅི་ལོག་གི་ཕྱོགས་སུ་བློ་བསྒྱུར་བ་གཞན་འཕྲུལ་དབང་བྱེད་ཀྱི་ལྷའི་གཙོ་བོ་འདོད་ཁམས་ཀྱི་བདག་པོ་དགའ་རབ་དབང་ཕྱུག་བཙུན་མོ་བློན་པོར་བཅས་པ་

༼༥༄༅། །དང་དེའི་ཕྱོགས་སུ་གཏོགས་པའི་ནག་ཕྱོགས་ཀྱི་འབྱུང་པོ་གདུག་པ་ཅན་རྣམས་ནི་ལྷའི་བུའི་བདུད་སྡེ་བཅས་པ་སྟེ། འདིར་དངོས་བསྟན་ཕྱི་མ་འདི་གཙོ་ཆེ་ལ། གཞན་
ཡང་རྒྱུད་སྡེ་རྣམས་ལས་བདུད་བཞིའི་མིང་གིས་གསུངས་པ་ཚངས་པ་དབང་པོ་ཉེ་དབང་དྲག་པོ་སྟེ་འཇིག་རྟེན་གྱི་གཙོ་བོ་བཞི་སོགས་ཀྱི་སྡེར་གཏོགས་པའི་གདོན་དང་འབྱུང་པོ་དགེ་བའི་ཕྱོགས་ལ་
བར་དུ་གཅོད་པ་པོ་ཐམས་ཅད་དེ། དེ་དག་གི་གཡུལ་ངོ་བརླག་པར་བྱ་བའི་ཆེད་དུ། དཔལ་རྒྱལ་བ་རྒྱ་མཚོ་ཡབ་ཡུམ་སྲས་དང་བཅས་པ་རྣམས་ཞི་བས་དངོས་སུ་མི་འདུལ་བའི་གདུལ་བྱ་མ་
རུངས་པ་དེ་དག་ལ་ཐུགས་སྙིང་རྗེའི་སྟོབས་ཀྱིས་རྣམ་འགྱུར་འཇིག་རྟེན་གྱི་དྲེགས་པ་མ་ལུས་པས་ཕྱག་མཆོད་ཕུ་དུད་ཀྱི་ཡུལ་དུ་འཛིན་པའི་ལྷ། སྐུའི་བཀོད་པ་མི་ཟད་པ་སྟེ་ཚད་ལས་བརྒལ་བ་ལྟ་
བུར་ཁྲོས་པ། བདུད་དང་བདུད་ཀྱི་ཕྱོགས་དེ་དག་གཞོམ་པ་ལ་མཐུ་སྟོབས་ཐོགས་པ་མེད་པའི་དཔའ་བོའི་སྡེ། དཔལ་ཡེ་ཤེས་མགོན་པོ་མཧཱ་ཀཱ་ལ་ལྕམ་དྲལ་ཏེ་ཡབ་ཡུམ་རྣམས། འཁོར་བཀའ་
Ą སྡོད་དྲེགས་པའི་ཚུལ་འཛིན་པའི་ལྷ་སྲིན། ཞེས་དང་། དཔལ་ཡེ་ཤེས་ཀྱི་མགོན་པོ་ལྕམ་དྲལ་ཁྱེད་དང་མཉམ་པའི་སོགས་སོ། །གསུམ་པ་ཚོགས་དང་མཆོད་པ་འབུལ་ཚུལ་ལ། འབུལ་ཡུལ་✖

གོང་ལྟར་བཞི་ལས། དང་པོ་བླ་མ་ལ་འབུལ་བ་ནི། རྗེ་སྲིད་ཞིའི་སོགས་ཏེ། ཐར་འདོད་ཀྱི་སྐྱེས་བུ་ཐམས་ཅད་ཀྱི། །སྐྱབས་མགོན་དུ་བསྙེན་པར་འོས་པས་རྗེ། །གང་གི་འཕྲིན་ལས་ཀྱི་རོལ་
པ༑ །སྲིད་པ་དང་ཞི་བའི་ཆ་ནས་གདུལ་བྱ་རྣམས་ལ་གང་དང་གང་གིས་ཕན་པ་དེ་དང་དེ་ཐམས་ཅད་དུ་སྟོན་པ་སྟེ། དཔེར་ན་ནམ་མཁའི་ཟླ་བ་གཅིག་གིས་གཟུགས་བརྙན་ཆུ་སྣོད་བྱེ་བ་ཕྲག་བརྒྱར་
གནས་པའི་ཆུ་དྭངས་པ་དང་རྙོག་པ་ཐམས་ཅད་དུ་གཅིག་ཅར་སྟོན་པ་ལྟར་གདུལ་བྱའི་སྐལ་བ་དང་འཚམས་པར་འགོག་མེད་དུ་འཆར་བ། འཁོར་འདས་ཐམས་ཅད་ཀྱི་དབྱིག་གམ་མཆོག་ཏུ་གྱུར་
པས་དཔལ་དང་པོའི་མགོན་པོ་སྟེ་ཁྱབ་བདག་རྡོ་རྗེ་འཆང་ཆེན་པོ་དང་དབྱེར་མ་མཆིས་པ་དཔལ་ལྡན་རྩ་བའི་བླ་མ་རིན་པོ་ཆེ་སྟེ། བརྒྱུད་པ་རིན་པོ་ཆེ་འདིའི་ལུགས་ལ་གང་ལས་གནས་ལུགས་ཟབ་
མོའི་དོན་ངོ་འཕྲོད་པའི་བཀའ་དྲིན་ཐོབ་པ་དེ་ཉིད་གཙོ་བོར་བྱས་པའི་རྒྱལ་བ་རྡོ་རྗེ་འཆང་ནས་བཟུང་རྩ་བའི་བླ་མའི་བར་དུ་བར་མ་ཆད་དུ་བྱོན་པའི་བཀའ་བརྒྱུད་ཀྱི་རྗེ་བཙུན་བླ་མ་རྒྱ་མཚོ་ལྟ་བུ་ཐམས་ཅད་
ལ༑ མི་བདག་གི་ལུས་དང་། དུས་གསུམ་དུ་བསགས་པའི་དགེ་བ་དང་། རང་དབང་བའི་ལོངས་སྤྱོད་ཀྱི་དངོས་པོ་རྣམས་གཅིག་ཏུ་བསྡོམས་ཏེ།ྋ སྔགས་གསང་བ་ཆེན་པོ་སྣོད་མ་ཡིན་པ་ལ་༔

༼༄༅། །གསང་དགོས་ཤིང་། སྔགས་དང་ཕྱག་རྒྱས་དངོས་གྲུབ་འགྲུབ་པའི་གསང་སྔགས་རྡོ་རྗེ་ཐེག་པ་སྟེ་དམ་ཚིག་རྣམས་སམ་བཟའ་བའི་དམ་ཚིག་གི་རྫས་བདུད་རྩི་ལྔ་དང་
སྒྲོན་མ་ལྔ་ལ་སོགས་པའི་རང་བཞིན་དུ་བྱས་པ། ཅི་ཙམ་སྤྱད་ཀྱང་མི་འཛད་པ། གང་འདོད་པའི་དངོས་པོ་ཐམས་ཅད་འབད་མེད་དུ་འབྱུང་བའི་ནམ་མཁའི་མཛོད། འདོད་པའི་ཡོན་ཏན་ལྔའི་
དཔྱིད་དུ་སྦར་ཏེ་འབུལ་ཞིང༌། བདག་དང་སེམས་ཅན་ཐམས་ཅད་བསྒྲུབ་བྱ་བསོད་ནམས་དང་ཡེ་ཤེས་ཚོགས་གཉིས་ཀྱི་ལང་ཚོའི་ཆ་ནས་ཡོངས་སུ་གང་ཞིང་། སྤང་བྱ་ཉོན་མོངས་པ་དང་ཤེས་
བྱའི་སྒྲིབ་པ་གཉིས་ཀྱི་སྤྲིན་ལས་རྣམ་པར་གྲོལ་བའི་མཐུས། དཔལ་ཏེ་རང་དོན་ཕུན་སུམ་ཚོགས་པ་སྤངས་རྟོགས་མཐར་ཕྱིན་པའི་ངོ་བོ་ཉིད་སྐུ་དང་ཡེ་ཤེས་ཆོས་སྐུ་མངོན་དུ་བྱས་ནས་ཀུན་ཏུ་བཟང་21DZA.P
པོ་སྟེ་རྒྱུ་ཕུན་སུམ་ཚོགས་པས་བསྒྲུབ་པའི་འབྲས་བུ་ཕུན་སུམ་ཚོགས་པ་འཁོར་བ་ཇི་སྲིད་མ་སྟོངས་ཀྱི་བར་སེམས་ཅན་གཞན་གྱི་དོན་རྒྱུན་མི་འཆད་པར་མཛད་པ་གཟུགས་སྐུ་འཕྲིན་ལས་དང་བཅས་
བྷཾ པའི་འོད་ཟེར་གྱི་ནམ་མཁའ་ཇི་སྲིད་པའི་ཕྱོགས་དང་དུས་ཐམས་ཅད་དུ་ཁྱབ་པར་འགེངས་པའི་ནུས་པ་ཞུ་ན་དེ་ལྟར་སྩོལ་ཅིག་པ་སྟེ། ཡར་ངོའི་ཟླ་བ་བཅུ་དྲུག་གི་ཆ་ཤས་གང་ཞིང་སྤྲིན་ལས་གྲོལ་བའི་369

འོད་ཀྱི་སྣང་བས་ས་སྟེང་འགེངས་པ་དཔེར་མཛད་པ་སྟེ་སྦྱར་ཚུལ་དཔེ་དང་དཔེ་ཅན་ཐ་མི་དད་པར་དཔེ་ཅན་ཉིད་དཔེའི་གཟུགས་སུ་བཀོད་པ་ངོ་བོ་ཉིད་དམ་གཟུགས་ཅན་གྱི་རྒྱན་ལས་མཐའ་དག་
གཟུགས་ཅན་ཡིན་ལ། ལང་ཚོ་ཞེས་པ་ནི་ཉམས་འདོན་ཕྱིར་ཙམ་དུ་ཟད་ཀྱི་གཟུགས་ཅན་འཕར་མའི་ཚུལ་དུ་བཀོད་པའི་ངེས་པ་མི་སྣང་ངོ༌། །དེ་བཞིན་དུ་འོག་མ་རྣམས་ལའང་ཤེས་པར་བྱ་
སྟེ༑ གདུལ་བྱ་ཞི་བས་འདུལ་བ་རྣམས་ཀྱི་དོན་དུ་རྣམ་འགྱུར་མཐོང་ན་མི་མཐུན་པ་མེད་པར་ཞི་ཞིང་དུལ་ལ་འཛུམ་པ་སོགས་ཞི་བའི་ཉམས་སུ་སྟོན་པ་རྡོ་རྗེ་སེམས་དཔའ་ལྟ་བུ་དང་། གདུག་པ་ཅན་
དང་ཆགས་ཅན་འདུལ་ཕྱིར་ཁྲོ་བོ་དང་ཆགས་པའི་ཉམས་འཛིན་པ་དཔལ་ཧེ་རུ་ཀ་ལ་སོགས་པ་སྟེ་གདུལ་བྱའི་སྐལ་པ་དང་འཚམས་པའི་རྣམ་པ་ཐམས་ཅད་པར་ཡེ་ཤེས་གཅིག་གི་རོལ་པའི་སྒྲ་འཕྲུལ་
གྱི་ཟློས་གར་ལ་ཤར་ནས། རྟེན་དང་བརྟེན་པའི་དཀྱིལ་འཁོར་གྱི་འཁོར་ལོའི་མགོན་པོའམ་གཙོ་བོ་མཛད་པ་སྟེ། དཀྱིལ་འཁོར་གྱི་གཙོ་བོ་ཞེས་སྨོས་པ་ནི་གཙོ་བོར་མཚོན་བྱེད་ཙམ་ཡིན་གྱི་གཞན་
དུ་ལྷན་སྐྱེས་དང་དཔའ་བོ་གཅིག་པ་སོགས་ཀྱང་ཤུགས་ལ་གོ་བར་འགྱུར་ཞིང༌། འཁོར་གྱི་ལྷ་ཚོགས་ཐམས་ཅད་ཀྱང་སྟེ། དེ་ལྟ་བུའི་ཡི་དམ་ཀྱི་ལྷ་ཚོགས་གསང་སྔགས་གསར་རྙིང་གི་རྒྱུད་སྡེ་

༄༅། །བཞིར་གསུངས་པ་རྒྱ་མཚོ་ལྟ་བུ་ལ་ཞེས་དང༌། འཁོར་འདས་ཀྱིས་བསྡས་པའི་ངོ་མཚར་ཏེ་ལེགས་ཚོགས་སམ་ཡ་མཚན་དུ་བགྲང་བའི་ཆོས་ཇི་སྙེད་པ་ངོ་བོ་གཅིག༼
15/1/01
དང་དུ་མའི་སྤྲོས་པ་ལས་གྲོལ་བའི་ཆོས་དབྱིངས་གཉིས་སུ་མེད་པའི་ཀློང་ལས་འགྲོ་བའི་མོས་སམ་དབང་པོ་བཞིན་གཉིས་སུ་སྟེ་ཐ་དད་སོ་སོར་སྟོན་པ་བྱེད་པའི་མགོན་པོ་སྟེ་སྲིད་ཞིའི་ལེགས་ཚོགས་
ཐམས་ཅད་རྒྱལ་བ་སྲས་དང་བཅས་པའི་འཕྲིན་ལས་ཀྱི་འཇུག་པར་ཟད་པས་དེ་ལྟ་བུའི་བྱེད་པོ། སྲས་རྒྱལ་བ་སྟེ་དུས་གསུམ་གྱི་སངས་རྒྱས་རྣམས་གཙོ་བོར་གྱུར་པའི་ཐེག་པ་གསུམ་ཀའི་འཕགས་
པའི་གང་ཟག་ཐམས་ཅད་བསྐྱེད་པའི་ཡུམ་ནི་ཤེས་རབ་ཀྱི་ཕ་རོལ་ཏུ་ཕྱིན་མ་སྟེ། མདོ་སྡུད་པ་ལས། རྒྱལ་བ་འདས་དང་མ་བྱོན་ད་ལྟར་གང་བཞུགས་པ། ྋ།ཀུན་ལམ་ཕ་རོལ་ཕྱིན་མ་འདི་ཡིན་
གཞན་མ་ཡིན། །ཞེས་དང་། སྒྲ་ཅན་འཛིན་གྱི་ཡུམ་ལ་བསྟོད་པར། དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །ཞེས་དང་རྗེ་བཙུན་བྱམས་པས་མངོན་རྟོགས་རྒྱན་དུ། ཉན་ཐོས་བྱང་
༈ ཆུབ་སེམས་དཔའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ་ཕྱག་འཚལ་ལོ། །ཞེས་གསུངས་པ་ལ། ཤེར་ཕྱིན་དེའི་རྣམ་འགྱུར་ཞལ་ཕྱག་གི་རྣམ་པར་བཞེངས་པ་ནི་ཤེས་རབ་ལྷ་མོའི་ཚོགས་་

ཡིན་པས། དཔའ་བོ་དང་ཌཱ་ཀི་ཞེས་སྦྱར་ཏེ། དེ་ཡང་རྣལ་འབྱོར་མ་རྒྱུད་ཀྱི་སྐབས་འདིར་ལྷ་ཡབ་ཡུམ་ངོ་བོ་གཅིག་ཀྱང་། དཔའ་བོ་ནི་ཞར་བྱུང་དུ་འོངས་པ་ཡིན་ལ་གཙོ་བོ་ནི་གནས་གསུམ་གྱི་
རྡོ་རྗེ་ཕོ་ཉ་མོ་ཌཱ་ཀི་ནི་རྣམས་ཡིན་ཏེ་འཁོར་ལོ་སྡོམ་པའི་རྒྱུད་དུ་བྱང་ཕྱོགས་སོ་བདུན་སྦྱར་བའི་དག་པ་མཛད་སྐབས་རྣལ་འབྱོར་མའི་དག་པ་དངོས་སུ་གསུངས་ཏེ་ཡབ་རྣམས་དེའི་ཤུགས་ལ་འཕངས་
པའང་གཙོ་ཆེ་ཆུང་གི་ཁྱད་ཀྱིས་ཡིན་ནོ། །དེ་ལྟ་བུའི་དཔའ་བོ་དང་ཌཱ་ཀི་རྒྱ་མཚོ་ལ་ཞེས་སོགས་དང་། ནག་པོའི་རྩ་ལག་གཡོན་ཅན་བདུད་དང་བདུད་ཀྱི་ཕྱོགས་སུ་གཏོགས་པའི་ཚོགས་རྣམས་ལ་
མཐར་བྱེད་ཀྱི་གཤེད་མ་བདུད་ཉིད་དུ་གྱུར་པ་སྟེ། བདུད་ཀྱི་སྐད་དོད་མཱ་ར་ཞེས་པ་གསོད་བྱེད་ལ་འཇུག་པ་དང་། དཀར་པོའི་ཆོས་བཞིན་དུ་སྤྱོད་པ་མཐའ་དག་ལ་རྟག་ཏུ་ཕན་པར་མཛད་པའི་གཉེན
དུ་གྱུར་པ། རྒྱལ་བ་རྣམས་ཀྱི་ཐུགས་སྙིང་རྗེ་ཆེན་པོའི་ཀློང་ལས་གང་འདུལ་གྱི་རྣམ་པ་ཐམས་ཅད་པར་ཤར་བའི། ཁྲག་འཐུང་གི་རྒྱལ་པོ་སྟེ་མཧཱ་ཀཱ་ལ་བྱ་རོག་གི་མཚན་ཅན། དགའ་མ་སྟེ་
དགྱེས་སྤྱོད་ཀྱི་ཡུམ་རྣམས་དང་བཅས་པའི་གཙོ་བོར་གྱུར་པའི། དམ་ཚིག་ཅན་གྱིས་ཆོས་སྐྱོང་རྒྱ་མཚོ་ལ་ཞེས་སོགས་གོང་བཞིན་སྦྱར་རོ། །གཞུང་དུ་ཚོགས་འཁོར་གྱི་འཕྲོས་འཇུག་ཏུ་བཤད་ ྨ

།པར། སློབ་དཔོན་ལ་སོགས་པ་ལ་བཟའ་བ་གང་འོས་པའི་སྡེར་དུ་འབུལ་ཞིང་ཞེས་པ་རྣལ་འབྱོར་ཕོ་མོ་ལྷ་གྲངས་དང་མཉམ་པའི་ཚོགས་ཀྱི་དཀྱིལ་འཁོར་སོགས་ཡོད་༼༥ ༄༅།
ན་ཚོགས་ཀྱི་གཙོ་བོ་ལ་མིའི་པགས་པ་ཁྲུ་གང་ཙམ་གྱི་སྡེར་དང་། ཤར་གྱི་རྣལ་འབྱོར་མ་རྣམས་ལ་རྟའི་པགས་པའི་སྡེར་དང་། ལྷོའི་ལ་ཁྱིའི་པགས་པ་དང༌། ནུབ་ཀྱི་ལ་གླང་པོའི་པགས་པ་
དང་༑ བྱང་གི་ལ་བ་ལང་དང་། དབང་ལྡན་པ་ལ་མ་ཧེ་དང་། རླུང་ལ་བོང་བུ་དང་། བདེན་བྲལ་བ་ལ་ལྕེ་སྤྱང་དང་མེའི་ལ་རྔ་མོའི་པགས་པའི་སྡེར་དུ་བཟའ་བ་དང༌། རྣལ་འབྱོར་མ་སོ་
བདུན་རང་རང་གི་རིགས་དང་མཐུན་པའི་མི་རོའི་མགོ་ཐོད་དུམ་བུ་གཅིག་པ། གཉིས་པ། གསུམ་པ་སོགས་སུ་བཏུང་བ་དབུལ་བར་ཕྱག་རྡོར་བསྟོད་འགྲེལ་དུ་གསུངས་པ་ལྟར་བྱ་ལ། དེང་སང་
རྗེས་མཐུན་པའི་དཔའ་བོའི་སྟོན་མོ་ཙམ་ལའང་བཟའ་བ་རྣམས་སྡེར་ཞེས་པ་སྡེར་མ་དང༌། བཏུང་བ་རྣམས་པདྨའི་སྣོད་ཅེས་པ་ཀ་པ་ལཱའི་སྣོད་དུ་ཕུལ་ལ། བསྟོད་འགྲེལ་ལས། བསྒྲབ་པ་པོས་
༈བསྐོར་བ་གསུམ་བྱས་ལ། དྲི་དང༌། བདུག་པ་དང༌། མེ་ཏོག་ལ་སོགས་པ་རྣམས་ཀྱིས་མཆོད་ནས་གསོལ་བ་གདབ་པར་བྱ་སྟེ། ཞེས་གསུངས་པ་ལྟར་མཆོད་གཡོག་པས། སློབ་དཔོན་g

ཚོགས་པར་བཅས་པ་ལ་དངོས་སམ་ཡིད་ཀྱི་བསྐོར་བ་གསུམ་བྱས། མཆོད་པས་དངོས་སུ་མཆོད་པའམ་ཡིད་ཀྱིས་སྤྲུལ་མཚོན་བྱེད། ཨོཾ་བཛྲ་གནྠཾ་པྲ་ཏཱི་ཙྪ་ན་མཿདེ་བཞིན་དུ།
པེ༑ པུཥྤ། ནི་ཝི་དྱ། ཤཔྟ་རྣམས་ཀྱིས་མཆོད། བསོད་ནམས་འདི་ཡིས་སེམས་ཅན་ཐམས་ཅད་ཕྱག་རྒྱ་ཆེན་པོའི་ཡེ་ཤེས་ཐོབ་པར་གྱུར་ཅིག ཅེས་གསོལ་བ་གདབ། ཚོགས་འདོད་ཡོན་
ལྔ་ལྡན་དུ་རོལ། ཞེས་གོང་ཏུ་བཤད་པའི་ཚོགས་དཀྱིལ་མཚན་ཉིད་ཚང་བའི་སྐབས་ཡིན་ན་རྣལ་འབྱོར་ཕོ་མོ་རྣམས་ཕན་ཚུན་གཟུགས་ལ་ལྟ་བ་དང་། རྡོ་རྗེའི་གླུ་གར་དང༌། རྗེས་སུ་ཆགས་པའི་
གཏམ་ལ་སོགས་པའི་སྒྲ་སྙན་པ་དང་། དྲིའི་བྱུག་པ་བྱ་ཞིང་ཕན་ཚུན་དྲི་སྣོམ་པ་དང༌། བྱིན་གྱིས་བརླབས་པའི་བཟའ་བཏུང་དང་ཨོཥྛ་དང་ཛི་ཧཱའི་རོ་མྱང་བ་དང་། ཕྱི་དང་ནང་གི་རེག་བྱའི་བདེ་བ་
ཉམས་སུ་བལྟར་ཞིང་ལྷན་ཅིག་སྐྱེས་པ་བསྒོམ་པ་ལ་དགོངས་ཤིང་དཔའ་བོའི་སྟོན་མོ་ལ་སོགས་པ་རྗེས་མཐུན་པའི་སྐབས་འདིར་ནི་ཡིད་རིག་ལ་བརྟེན་པའི་མོས་པ་ཙམ་མོ། །འོན་ཀྱང་རྒྱུད་ལས་
གསུངས་པའི་རྡོ་རྗེའི་གླུ་སོགས་བླང་བ་སྐབས་སུ་བབ་ན་བྱའོ། །ལྷག་མ་བསྡུས་པ་གཙང་ལྷག་དང་བསྲེས། སློབ་དཔོན་གྱིས་འབར་བའི་ཕྱག་རྒྱ་དང་བཅས་ཧཱུཾ་ཞེས་ཆང་གི་ཁ་ཕྲུ་བཏབ།ྋ གཏོར་

༄༅། །ཆོག་རྙིང་པ་སོགས་སུ་གསལ་བ་ལྟར་བྷཾ་ཕེ་ཞེས་སྣོད་བཅུད་བརླབ་ཅིང་མགྲོན་དགུག་པ་ཡང་མི་འགལ་ལ་གཞུང་འདིར་དངོས་སུ་མ་གསུངས་པས་ཡིད་ཀྱིས་མོས་ཀྱང་
ཆོག་གོ །ལྷག་གཏོར་གྱི་གཞུང་ཚིག་དངོས་ཀྱི་དོན་ནི། མ་རྡོ་རྗེ་བཙུན་མོ་ཆོས་སྐུ་ཡེ་ཤེས་ཀྱི་ཌཱ་ཀི་མ་ཉིད་སྙིང་རྗེ་གདུལ་བྱའི་དོན་དུ་ཁྲོས་པའི་གཟུགས་བརྙན། ཡེ་ཤེས་པ་དངོས་ཀྱི་དཀྱིལ་
འཁོར་གྱི་འཁོར་དུ་གནས་པ་དང༌། བྲན་དང་། ཡང་གཡོག་ཕོ་ཉ་འཇིག་རྟེན་པའི་ཚུལ་འཛིན་པ། ལོངས་སྐུ་དམ་ཚིག་དང་སྤྲུལ་སྐུ་ཟ་བྱེད་ཤ་ཟའི་ཌཱ་ཀི་མ། རིགས་དང་རྗེས་སུ་མཐུན་པའི་
མདངས་དཀར་དམར་ལྗང་སྔོ་དང་ཁྲ་བོ་སོགས་སྣ་ཚོགས་པ། ལུས་ལས་གློག་འཁྱུག་ཅིང་མེ་དཔུང་འུར་འུར་དུ་འབར་བ། ངག་བཤུག་པའི་གླུ་དང་ཧཱུྃ་ཕཊ་བྷྱོཿ ཕེ་རུ་ལུ་སོགས་ཀྱི་འཛབ་སྒྲ་དི་རི་
རི༑ ཡིད་སངས་རྒྱས་ཀྱི་བསྟན་པ་བསྟན་འཛིན་སྤྱི་དང་ཁྱད་པར་དམ་ཚིག་ཅན་གྱི་སྒྲིབ་པོ་ལ་དུང་ངེ་ངེ་། ལས་བཞི་རབ་འབྱམས་བསྒྲུབ་ཕྱིར་ས་འོག་ས་བླ་ས་སྟེང་གི་སྲིད་པ་གསུམ་ཀུན་ཏུ་སྐད་
བྷཾ ཅིག་གིས་མྱུལ་བ་ལ་ཐོགས་མེད་དུ་ཤར་ར་ར། འགའ་ཞིག་མཐོ་ནམ་མཁའི་དབྱིངས་ནས་འཇིག་རྟེན་གི་ཁམས་ལ་བྱ་ར་བྱེད་ཅིང་དམ་ཚིག་ཉམས་པའི་སྐྱེ་བོའི་གཤེད་དུ་ཐོག་ལྟར་འབབ་པ། བར་

དུར་ཁྲོད་ཆེན་པོ་བརྒྱད་སོགས་གནས་ཡུལ་དུར་ཁྲོད་ཀུན་ཏུ་རྒྱུ་ཞིང་འཕུར་ནས་བསྟན་པ་དང་བསྟན་འཛིན་ལ་གནོད་པ་བྱེད་པའི་དགྲ་བོ་མཛེ་ནད་ཐོ་ལུམ་འབར་བ་སོགས་ནད་རིགས་སྣ་ཚོགས་པས་
བསད་པའི་རོ་རུ་སྟེ་རོ་ལ་ཟ་བ། དམའ་བ་རྒྱ་མཚོའི་ཀློང་ནས་ཡར་གྱེན་དུ་རྒྱུག་ཅིང༌། མི་དམ་ཉམས་སོགས་བསྒྲལ་བྱར་འོས་པ་ཐོགས་མེད་དུ་བསྒྲལ་ནས་དེ་དག་གི་ཁྲག་ལ་འཐུང་བ། ནད་
རིགས་བཞི་བརྒྱ་རྩ་བཞི་སོགས་ནད་དང་ཡམས་དང་རིམས་ཀུན་གྱི་རྐྱེན་དང་བདག་མོར་གྱུར་པ། སྐྱེས་པ་ཕོ་བྱད་བཞིན་མཚར་པོ་ཀུན་ལ་ཆགས་པས་སྙིང་ལ་འཇུག་ཅིང་སེམས་བསྒྱུར་ཏེ་དབང་བྱེད་
པ༑ སྨན་ཏེ་བུད་མེད་སྒེག་ཅིང་འཆོར་མོ་ཐམས་ཅད་ལ་ཕྲག་དོག་དང་མིག་སེར་གྱི་རྣམ་པས་ཞེ་ཡིས་གནོན་པ་སྟེ་མིག་རུ་ལ་གནོན་པ། གཟུགས་དང་ཆོ་འཕྲུལ་སྣ་ཚོགས་པས་གནས་དབེན་པར་
སྒོམ་པའི་གསང་སྔགས་ཀྱི་སྒྲུབ་པ་པོ་རྣམས་ཀྱི་ཉམས་རྟོགས་ཀྱི་དྲོད་ཚད་རྟོག་ཅིང་མྱུལ་བ་ཁྱེད་རྣམས་དགྱེས་པའི་ལྷག་མའི་གཏོར་མ་རྒྱུད་བཞིན་མ་ནོར་བར་བཤམས་ནས་ཕར་འབུལ་གྱིས། དེའི་
ལན་དུ། ངེད་སྐལ་ལྡན་གྱི་སྔགས་པ་རྣམས་དགའ་བའི་འཕྲིན་ལས་དང་དངོས་གྲུབ་རྣམས་ཚུར་ཞུ་བ་ལགས་སོ། །ཞེས་པ་སྟེ་སྔགས་ཀྱི་དོན་ནི་ལྷག་མའི་གཏོར་མ་ཟ་བ་རྣམས་ལ་ལེགས་སྦྱིན་ཞེས་

༄༅། །པའི་སྔགས་བརྗོད་ཅིང་། ཕྱི་རོལ་ལམ་གྱི་བཞི་མདོ་སོགས་སུ་དོར་རོ་ཞེས་པའོ། །ཉུང་ཞིང་གོ་སླར་སྣང་ཡང་བརྙས་བཅོས་སུ། །མི་རུང་ཟབ་དོན་རྒྱ་མཚོའི་སྦྲང་ཚོགས་
རྩི་ཅན། །ལེགས་གསུངས་མེ་ཏོག་རྣམ་དཔྱོད་ཉི་འོད་ཀྱིས། །ཕྱེ་བའི་དགེ་བ་སེམས་ཅན་ཡོངས་ལ་བསྔོ། །ཞེས་པའང་སྔོན་ནས་རྩོམ་འདོད་མཆིས་པ་ལས་རང་ལོ་ཞེ་བདུན་པ་ལ་རང་གནས་
ཀུན་གྲོལ་གླིང་དུ་བྲིས་པ་སྟེ། ཀུན་དགའ་མི་འགྱུར་རྡོ་རྗེ་ཞེས་འབྲུག་པའི་ལུགས་འཛིན་དུ་རློམ་པའི་བྷུ་སུ་ཀུ་དེའི་གསུང་ལས་སོ། །ཤུ་བྷཾ།།
བཅུ་གསུམ་།།
378(B)

BlankPage AsPerOriginalDocument
378(B)

༄༅། །བསྟན་སྲུང་ཡེ་ཤེས་ཀྱི་མགོན་པོ་ལྷ་མང་གི་ལས་བྱང་གི་སྨད་ལས་གདབ་ཁའི་དམིགས་རིམ་གསལ་བྱེད་འཇིགས་རུང་དུག་གི་རྒྱ་མཚོ་མི་
བཟད་མཚོན་ཆའི་རྦ་ཀློང་འཁྲུགས་པ་ཞེས་བྱ་བ་བཞུགས། ས་མ་ཡ་རྒྱ་རྒྱ་རྒྱ།།

༄༅། །ན་མོ་གུ་རུ་མ་ཧཱ་ཀཱ་ལ་ཡ། འདིར་བསྟན་སྲུང་ལྷ་མང་གི་སྨད་ལས་གདབ་ཁའི་སྐབས་སུ་དགོས་པའི་དམིགས་པ་གང་ཡིན་
ནག་འགྲོས་སུ་བཀོད་པ་ལ། གསེར་སྐྱེམས་ཀྱི་སྐབས་སུ། ཕུད་སྣོད་ཨ་ལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བའི་ནང་དུ་ཕུད་སྐྱེམས་དམ་ཚིག་གི་
བདུད་རྩི་ལྔའི་ངོ་བོར་གནས་པའི་སྟེང་གི་ནམ་མཁར་ༀ་ཨཱཿ ཧཱུྃ་དཀར་དམར་མཐིང་ཁ་བརྩེགས་མར་གནས། དེ་གསུམ་ལས་འོད་འཕྲོས་སངས་རྒྱས་
ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་སྤྱན་དྲངས་ཤིང་། སྣོད་བཅུད་ཀྱི་དྭངས་མ་ཐམས་ཅད་ཀྱང་བདུད་རྩིའི་རྣམ་པར་བཀུག་སྟེ་འབྲུ་གསུམ་ལ་

གདབ་་་་
ཛ
༄༅། །ཐིམ། ཨཾ་འོད་དུ་ཞུ་ནས་འོག་གི་བདུད་རྩིར་ཐིམ་པས་ཁ་དོག་དྲི་རོནུས་པ་སོགས་ངན་པ་དང་ཐ་མལ་གྱི་ཆ་རྣམས་སྦྱང་ཞིང་
དག ཨཱཿ༔འོད་དུ་ཞུ་ནས་ལྷུང་བས་མང་པོར་གྱུར་ཞིང་མཐའ་མེད་དུ་འཕེལ། ཧཱུཾ་འོད་དུ་ཞུ་ནས་ཐིམ་པས་ཁ་དོག་དྲི་རོ་ནུས་པ་བསམ་གྱིས་མི་ཁྱབ་ཅིང་
ཕུན་སུམ་ཚོགས་པར་གྱུར་ཏེ། སྤྱི་ཙམ་དུ་ཁ་དོག་དཀར་ལ་དམར་བའི་མདངས་ཆགས་པའམ་གསེར་ཞུན་མ་ལྟ་བུ་དང་། དམིགས་བསལ་ལས་བཞི་སོ་
སོར་དེ་དང་མཐུན་པའི་ཁ་དོག་ཏུ་བསམ་ཀྱང་རུང་། དྲི་བཟང་པོ་སྤོས་ཀྱི་བྱེ་བྲག་གང་གིས་ཀྱང་མཚོན་དུ་མེད་པ་ལྡང་ཞིང༌། རོ་མཆོག་བརྒྱ་དང་ལྡན་

པ༑ འཐུངས་པ་དང་དྲི་ཚོར་བ་ཙམ་གྱིས་ནད་ཐམས་ཅད་སེལ་ཞིང་། འཆི་བ་སློང་བར་ནུས་པ། སྲོག་མེད་ཀྱི་དངོས་པོ་ཤིང་སྐམ་པ་ལྟ་བུ་ལ་བྱུག་པའམ་སྟོར་ན་དེ་མ་ཐག་ཏུ་ཡལ་ག་ལོ་འདབ་
འབྲས་བུ་གསར་དུ་སྐྱེ་ཞིང་སྲོག་ཅན་མི་ལྟ་བུའི་མྱང་པ་ཙམ་གྱིས་ཚེ་བསྐལ་པར་གནས་པའི་དངོས་གྲུབ་སྟེར་བར་ནུས་པའི་མཐུ་ཕུན་སུམ་ཚོགས་པ། ལུས་སེམས་ཐམས་ཅད་ལ་བདེ་བ་སྟེར་ནུས་
པའི་བདུད་རྩི། ངོ་བོ་བདེ་སྟོང་གཉིས་སུ་མེད་པའི་ཡེ་ཤེས་ཀྱི་རང་བཞིན་ནམ་ཡང་འཛད་པ་མེད་པའི་རང་བཞིན་དུ་གྱུར་པར་བསམ་ལ། གསེར་སྐྱེམས་ཀྱི་རོལ་མོའི་འོག་ཏུ་ཨོཾ་ཨཱཿ ཧཱུྃལན་གསུམ་
བརྗོད་དེ་བརླབས་ལ་འབུལ་བ་ནི། བླ་མ་ཡི་དམ་སོགས་ཏེ། མདུན་གྱི་ནམ་མཁའི་སྟེང་གི་ཆ་ལ་རྩ་བརྒྱུད་ཀྱི་བླ་མ། དེའི་འོག་ཏུ་བདེ་མཆོག་སོགས་ཡི་དམ་མཁའ་འགྲོ་རབ་འབྱམས་གནས་
གསུམ་གྱི་མཁའ་འགྲོ་བཅས་ཏེ་དཀོན་ཅོག་སྲིད་ཞུའི་མགྲོན། དེའི་འོག་གི་ཆར་དབུས་སུ་དཔལ་ཡེ་ཤེས་མགོན་པོ་ཐུགས་གསུང་སྐའི་དཀྱིལ་འཁོར་གྱི་ལྷ་ཚོགས། མཐའ་སྐོར་དུ་བཀའ་སྡོད་
བརྒྱུད་གསུམ་གྱི་དྲེགས་པ་ཡོད་དོ་ཅོག་དང་བཅས་པ་མགོན་པོ་ཡོན་ཏན་གྱི་མགྲོན་དང༌། དེ་རྣམས་ཀྱི་འོག་ཏུ་འགྲོ་བ་རིགས་དྲུག་ལམ་རྒྱུད་ལྔ་སྐྱེ་གནས་བཞིས་བསྡུས་པའི་སེམས་ཅན་ཐམས་ཅད་

༄༅། །གསལ་འདེབས་པ་རིགས་དྲུག་སྙིང་རྗེའི་མགྲོན་དང་། རང་ལ་སྔོན་ནས་ལན་ཆགས་པའི་གནོད་བྱེད་ཀྱིས་གཅོར་བྱས་པའི་བགེགས་སྟོང་ཕྲག་བརྒྱད་ཅུ་སོགས་གནོད་
བགེགས་ལན་ཆགས་ཀྱི་མགྲོན་ཁྲོམ་ཚོགས་སུ་འཁོད་པར་བསམ་ལ། རང་གི་སྙིང་ཁ་ནས་མཆོད་པའི་ལྷ་མོ་རིན་པོ་ཆེའི་ཡོལ་གོ་དང་ཐོད་པ་སོགས་ཐོགས་པ་བསམ་གྱིས་མི་ཁྱབ་པ་སྤྲོས་ཏེ་ཤོ་ལོ་
ཀ་དང་པོའི་སྐབས་སུ་མདུན་གྱི་ཐོད་པའི་བདུད་རྩི་ནས་བཅུས་ཏེ་སྟེང་གི་ནམ་མཁའི་བླ་མ་ཡི་དམ་མཁའ་འགྲོ། དཔལ་ཡེ་ཤེས་ཀྱི་མགོན་པོ་ཡབ་ཡུམ་རྣམས་ཀྱི་ཞལ་དུ་བསྟབས་པས་སོ་སོར་མཉེས་
ཤིང་ཚིམས་ནས་ཟག་མེད་ཀྱི་བདེ་བ་ཆེན་པོ་ཐུགས་བརྒྱུད་ལ་གློ་བུར་དུ་འཁྲུངས་པའི་ཚུལ་མཛད་དེ་མཆོག་ཐུན་མོང་གི་དངོས་གྲུབ་གང་འདོད་དུ་རྩོལ་བ་དང༌། ཁྱད་པར་དྲག་པོའི་འཕྲིན་ལས་སྒྲུབ
པ་ལ་ཐུགས་དགྱེས་ཤིང་མངོན་དུ་ཕྱོགས་པའི་མོས་པ་བྱ། ཤོ་ལོ་ཀ་གཉིས་པའི་སྐབས་སུ། ཐུགས་དཀྱིལ་གྱི་ལྷ་ཚོགས་རྣམས་དང༌། གསུམ་པའི་སྐབས་སུ་གསུང་དཀྱིལ་གྱི་ལྷ་ཚོགས་
དང་༑ བཞི་པའི་སྐབས་སུ་སྐུ་དཀྱིལ་གྱི་ལྷ་ཚོགས་རྣམས་ལ་མཆོད་པས་སོ་སོར་དགྱེས་ཤིང་ཚིམས་ཏེ་འཕྲིན་ལས་སྒྲུབ་པ་ལ་ལྷག་པར་འདུན་པར་གྱུར་པའི་མོས་པ་བྱ། དེ་ཡང་མགྲོན་སོ་སོའི་383

བཞེད་པ་དང་མཐུན་པའི་བཟའ་བཏུང་གནས་མལ་བཞོན་པ་བརྩེ་གྲོགས་དཀོར་ནོར་ལོངས་སྤྱོད་ཕྱི་ནང་གསང་བའི་མཆོད་སྤྲིན་ཅི་འདོད་པ་བདུད་རྩིའི་ཆ་ཤས་ཀྱི་རྡུལ་ཕྲ་རབ་རེ་རེ་ལས་ཀྱང་འབད་མེད་
དུ་འབྱུང་བར་བསམ། བདུད་རྩིའི་ལྷག་མ་དེ་ཉིད་ཕྱོགས་བཅུར་གཏོར་བས་འོག་གི་འགྲོ་དྲུག་ལན་ཆགས་དང་བཅས་མདུན་དུ་སོ་སོའི་རེ་བ་དང་འཚམས་པར་སྔག་བསྔལ་སེལ་ཞིང་བདེ་བ་སྟེར་བའི་
ལོངས་སྤྱོད་འདོད་དགུའི་ཆར་ཆེན་པོ་དབབ་སྟེ་ཚིམས་ཤིང་མགུལན་ཆགས་དང་བུ་ལོན་ཤ་མཁོན་ཐམས་ཅད་བྱང་། གདུག་རྩུབ་ཀྱི་བསམ་སྦྱོར་ཞི། རང་གི་ཚོགས་གཉིས་རླབས་པོ་ཆེ་སྐད་
ཅིག་གིས་རྫོགས་པའི་མོས་པ་བྱ། ལས་སྦྱོར་སྨིན་སློབ་ཀྱི་བསད་ལས་དངོས་དང་འབྲེལ་བའི་ཚེ་འོག་གི་སྡིག་པ་བགོ་བའི་སྐབས་སུ་དགྲ་ཡི་ལན་ཆགས་སྦྱང་བའི་བླ་གླུད་དང་གཏོར་མ་སྦྱིན་པ་
སོགས་གཞུང་རྣམས་སུ་འབྱུང་བ་རྒྱུན་ཁྱེར་གྱི་དམིགས་གནད་ལ་དེ་རྣམས་ཀྱི་དགོས་པ་ཐམས་ཅད་ཀྱང་གསེར་སྐྱེམས་ཀྱི་མགྲོན་རིགས་ཚིམ་པར་བྱེད་པ་འདིའི་ནང་དུ་འདུ་བ་ཡིན་པས་དམིགས་པ་ལ་
ནན་ཏན་བྱའོ། །དེ་ནས་གཟུ་དཔང་གི་ཚེ་རང་དོན་ཁོ་ན་ཁོང་དུ་བཅུག་པའི་ཡིད་བྱེད་ངན་པ་དོར་ཏེ། སེམས་ཅན་ཐམས་ཅད་ལ་དམིགས་པའི་སྙིང་རྗེ་དང་ལྷག་པར་བསྒྲལ་བྱའི་ཡུལ་དེ་ཉིད་ལས་

༄༅། །ངན་ཚབས་ཆེ་བ་བསགས་པས་ངན་སོང་དུ་ལྷུང་བ་རག་ཏུ་མཆིས་པ་ལ་སྙིང་རྗེ་ཆེན་པོ་མི་བཟོད་པས་ཀུན་ནས་བསླངས་ཏེ། ཇི་སྐད་དུ། བུ་ལ་མ་བྱམས་གཤེ་བ་
ལྟར༑ །བཅོས་མའི་ཁྲོ་བྱེད་ཁྱོད་ཀྱི་བཟུང༌། །ཞེས་པ་ལྟར་རྣམ་འགྱུར་དེ་དུས་ཀྱི་ཀུན་སློང་ཞེ་སྡང་དྲག་པོའི་ངར་དང་བཅས་པས་མདུན་གྱི་རྩ་གསུམ་ལྷ་ཚོགས་རྣམས་ལ་གདུང་ཤུགས་དྲག་པོའི་
ཡུས་ཀྱི་བརྣངས་པའི་ར་མདའ་སྒྲོན་ཞིང༌། ཕ་རོལ་གྱི་ཉེས་པ་བསྒྲགས་རང་གི་མ་ཉེས་པའི་གཟུ་དཔང་གསོལ་བ་སྟེ། དེ་ལྟ་བུའི་དམིགས་གནད་དང་ལྡན་པས་ཞེ་སྡང་གི་ངར་མ་ཡལ་བའི་སྒོ་ནས་
འབོད་པ་བྱས་པས་རྩ་གསུམ་ལྷ་ཚོགས་ཐམས་ཅད་ཐུགས་ཞི་བ་ཆོས་ཀྱི་དབྱིངས་ལས་རོལ་པ་སྙིང་རྗེ་ཆེན་པོས་བསྐལ་ཏེ་དྲག་གཏུམ་མི་བཟད་པའི་སྐར་བཞེངས་ན་གདུག་པའི་དགྲ་བགེགས་དེ་དག་ལ་
ལྷག་པར་ཁྲོས་འཁྲུགས་རྔམས་ཤིང༌། དྲག་པོའི་ལས་མཛད་པ་ལ་རིངས་པར་གྱུར་རང་ལ་ཡང་དྲག་པོའི་ལས་བསྒྲབ་པར་གནང་བ་སྩལ་བའི་མོས་པ་བྱ། དེ་ཡང་གསེར་སྐྱེམས་འབུལ་བ་ནི་
དཔེར་ན་རང་དགྲས་གཙེས་ཤིང་ཉམ་ཐག་པར་ཁས་དྲག་ཅིང་དབང་ཆེ་བའི་དཔོན་པོ་ཞིག་ལ་ལྐོག་བརྔན་དང་ཞུ་རྔན་རྔམས་པོ་ཆེ་ཕུལ་ཏེ་སྐྱབས་ཞུ་བ་ལྟ་བུ་ཡིན་ལ། གཟུ་དཔང་ནི། དེ་ལྟར་བརྔན་385

པས་མགུ་བར་གྱུར་པ་ཤེས་ནས་རང་གི་མ་ཉེས་མ་ལན་པ་དང་། དགྲ་དེས་མི་འོས་པ་བྱས་ཚུལ་གྱི་ཞུ་བ་བྱེད་པ་ལྟ་བུ་ཡིན་ནོ།།དེ་ནས་ཕུར་ཐུན་བསྐྱེད་པ་ནི། ཕུར་བུ་སྐད་ཅིག་གིས་མི་དམིགས་
པར་གྱུར་པར་མོས་ཏེ་འཛིན་མེད་སྤྲོས་བྲལ་ལ་བཞག དེའི་ངང་ནས་ཆུ་ལས་ཆུ་བུར་རྡོལ་བའི་ཚུལ་དུ་ཧཱུཾ་མཐིང་ནག་མེ་འབར་བ་གཅིག་ཏུ་གྱུར། དེ་འོད་དུ་ཞུ་བ་ལས། ལས་ཕུར་དམ་ཚིག་གི་
ཕུར་པ་སྐུ་སྟོད་ལས་ཀྱི་མགོན་པོ་འཇིགས་སུ་རུང་བ་མཐིང་ནག་ཐུང་ལ་གེལ་བ་ཁྲོ་བོའི་ཞལ་ཅན། ཕྱག་གཡས་གྲི་གུག་འཕྱར་ཞིང་གཡོན་ཐོད་ཁྲག་དཀུར་བརྟེན་པ་དུར་ཁྲོད་ཀྱི་ཆས་ཀྱིས་བརྒྱན་
པའམ༑ྋ ཡང་ན་བྱ་རོག་གི་གདོང་པ་ཅན་ཁྲོས་པའི་རྐན་སྒྲ་བརྡབས་པས་སྲིད་པ་གསུམ་གཡོ་བར་བྱེད་པ། སྤྱན་གསུམ་མེ་ཕུང་ལྟར་དམར་བ། ཁྲོ་བོའི་ཉམས་དང་ཆ་བྱེད་རྫོགས་ཤིང་མཐོང་བ་
ཙམ་གྱིས་སྲིད་པ་གསུམ་པོ་དངངས་ཤིང་སྐྲག་པར་བྱེད་པ་ལྟེ་བ་མན་ཆད་ཆུ་སྲིན་ཁྲོས་པའི་ཁ་ནས་ཐོན་པའི་གནམ་ལྕགས་ཀྱི་ཕུར་པ་མགར་གྱི་སོལ་མེ་ལྟར་དམར་བ། དབལ་གསུམ་དང་རྩེ་མོ་ཤིན་
ཏུ་རྣོ་བ་རེག་ཚད་ཐལ་བར་རློག་པའི་ནུས་མཐུ་ཅན། ཆུ་སྲིན་གྱི་ཁ་ནས་སྦྲུལ་ཆུན་སྐྱག་ཅིང་འབྲུག་སྒྲ་དང་གློག་སྟོང་འབྱིན་པ། དབལ་གྱི་ཟུར་གསུམ་ནས་མཚོན་ཆའི་ཆར་འབབས། དབལ་གྱི་

ཞཱ༄༅། །ཁོང་གསེང་དུ་ཡེ་ཤེས་མགོན་པོ་ལྕམ་དྲལ་ཞིང་སྐྱོང་མ་མོ་མཁའ་འགྲོ། ཕུར་རྩེའི་ནང་དུ་ལས་བྱེད་དྲེགས་པ་སྡེ་བརྒྱད་དང་བཅས་པ་ཐམས་ཅད་སྲིན་པོ་དམག་ལ་ཆས་
པ་ལྟར་ཟ་ཟ་རྔམས་རྔམས་འཕྱོ་འཕྱོ་ལྟར་ལས་ལ་རྔམས་ཤིང་རིངས་པའི་ཚུལ་གྱིས་བཞུགས་པར་མོས་ཏེ་ཕུར་བུར་བསྐྱེད་པའོ། །ཐུན་རྫས་རྣམས་ཀྱང་མི་དམིགས་པའི་དབྱིངས་སུ་སྦྱངས་ཏེ་དེའི་
ངང་ལས་ལས་ཀྱི་དྲེགས་པ་སྣ་ཚོགས་བཞེངས་པ་ནི། ཕུར་བུའི་མཐའ་བསྐོར་དུ་ཡུངས་ཐུན་རྣམས་ཀྱི་ནག་པོ་སྟེ་ཐུགས་དཀྱིལ་གྱི་མགོན་པོ་མ་ཧཱ་ཀ་ལ་ཕོ་བརྒྱུད་ཀྱི་ཚོགས་རྣམས་ལས་ཀྱི་མགོན་པོར
J
བཞེངས་པ། འཁོར་རོ་ལང་བརྒྱ་དང་ནག་པོ་སྟོང་གི་ཚོགས་བཅས་དྲག་པོའི་ལས་ལ་འཇུག་ཅིང་ཐུན་ཟོར་འཕེན་པ། ཁྲག་ཐུན་ནམ་རློན་ཐུན་ནི་གསུང་དཀྱིལ་བའི་རྡོ་རྗེ་ཕོ་ཉ་མོ་ཞིང་སྐྱོང་དང་བཅས་
པ་མ་མོ་ས་ཡའི་འཁོར་གྱིས་བསྐོར་ཏེ་ཁྲག་ནད་ཀྱི་སྐལ་པ་བྱོ་བ། ཀོང་ཐུན་ནི་མུ་སྟེགས་གུ་ལང་ཆེན་པོ་ཡུམ་བཅས་དཀར་པོའི་ལྷའི་ཚོགས་དང་བཅས་པ་རིག་པ་འཛིན་པ་དྲང་སྲོང་གི་ཚོགས་ཐམས་
ཅད་ཀྱིས་བསྐོར་ཏེ་བདེན་པའི་རྨོད་ཚིགས་རྒྱོབ་ཅིག་སོད་ཅིག་རྡུལ་དུ་རློག་ཅིག་སོགས་དང་རིགས་སྔགས་ཀྱི་སྒྲ་འུར་དིར་དུ་སྒྲོགས་པ། ཚེ་ཐུན་སེང་གདོང་ཡབ་ཡུམ་བདུད་དམག་འབུམ་དང་བཅས་

པས་དགྲ་བོ་ཁྲམ་དང་སྐོས་ཀྱི་བྱང་བུར་འདེབས་པ། མཚོན་ཆ་ལས་གཤིན་ཅིག་ཅར་དམར་པོ་ཡུམ་དང་བློན་པོར་བཅས་པ་མཚོན་ཆའི་ཆར་པ་འབབས་ཤིང༌། ལ་ལ་སྲིད་པའི་མེ་ལོང་ལ
ལྟ༑ ལ་ལ་རྩིས་ཀྱི་རྡེའུ་སྤུང་བ་སོགས་དགེ་སྡིག་ལས་ཤན་འབྱེད་པའི་བྱ་བ་བྱེད་པ། མདའ་ཐུན་ཁྱབ་འཇུག་ཆེན་པོ་མིང་སྲིང་གནམ་སྨན་ཐོག་གི་བུ་ཡུག་སོགས་གཟའ་གདོང་སྡེ་བརྒྱད་བཅས་པ་
སྲིན་པོ་ལང་ཀ་མགྲིན་བཅུ་དང་ལྷ་མིན་ཐག་བཟང་རིས་ལ་སོགས་པས་བསྐོར་བ་གནམ་ས་འཁྲུགས་པའི་ཐོག་སེར་འཕེན་ཞིང་གཟའ་ནད་རྒྱུག་འགྱེལ་གཏོང་བ། དུག་ཐུན་ནཱ་ག་རཀྴ་ཡབ་ཡུམ་ཀླུ་
གཉེན་ས་བདག་བྱེ་བས་བསྐོར་ཏེ་འཇིགས་པའི་གཟུགས་ལས་དུག་གི་ཁ་རླངས་ན་བུན་ལྟར་གཏིབས་པའི་གསེབ་ནས་སྡོམ་སྡིག་སྦལ་སྦྲུལ་སོགས་སྲོག་ཆགས་ཀྱི་རྣམ་པས་གནམ་ས་འགེངས་ཤིང་
མཛེ་རིགས་བཅོ་བརྒྱད་ཆར་དུ་འབེབས་པ། གཙང་ཐུན་བཙན་རྒོད་ཡམ་ཤུད་དམར་པོ་བེག་རྩེ་ཡབ་ཡུམ་ལས་མཁན་རོ་གཤན་འབར་བ་སྤུན་བདུན་སོགས་བཙན་དམག་དུང་ཕྱུར་དང་བཅས་པ་གོ་
ཆས་སྤྲས་ཏེ་མཚོན་ཆའི་ཆར་པ་འབེབས་ཤིང་རྟ་རྨིག་གི་འུར་ཆོམ་གཡོ་བ་ཙམ་དང༌། ཀི་བསོ་ཆ་སྒྲ་དང་བཅས་ཏེ་རྒྱུག་པ། རྡོ་ཐུན་ཞང་བློན་ཆེན་པོ་གནོད་སྦྱིན་གྱི་དམག་ཚོགས་རི་བོ་ཙམ་གྱི་གླང

1 ༄༅། །པོ་ཆེ་དང༌། གླང་པོ་ཆེ་ཙམ་གྱི་རྟ་དང་། ཤིང་ཏ་ལའི་སྡོང་པོ་ཙམ་གྱི་མི་དང༌། ཁང་པ་བརྩེགས་པའི་ཚད་ཙམ་གྱི་ཤིང་རྟ་སོགས་ཡན་ལག་བཞི་པའི་དཔུང་དང་
བཅས་ཤིང་ལུས་བོང་སྲིད་རྩེར་སྙེགས་པས་རི་རབ་དང་གསེར་གྱི་རི་བདུན་དང༌། རི་ཕྲན་དཔག་ཏུ་མེད་པ་སོགས་ཚམ་ཚོམ་མེད་པར་པང་དུ་བླངས་ནས་རྡེག་པ། མི་ཁའི་ཐུན་ཐུགས་ཀྱི་རྒྱལ་པོ་
བརྒྱ་བྱིན་དཔོན་བློན་ཡབ་ཡུམ་བཏགས་ཆགས་དྲེགས་པ་སྡེ་བརྒྱད་འགོང་པོ་སྤུན་དགུ་ཐེའུ་རང་དམར་ནག་སོགས་རྒྱལ་འགོང་དམ་སྲི་འབྱུང་པོ་སྲིད་པ་རྒྱུ་བ་ཡོད་དོ་ཅོག་གིས་བསྐོར་ཏེ་མཚོན་ཆ་དང་2T
ལག་ཆ་སྣ་ཚོགས་པ་སྲིད་དགུ་ཐོགས་ཏེ་ཐན་དང་ལྟས་ངན་ཆོ་འཕྲུལ་མི་རུང་བ་སྣ་དགུ་གཏོང་ཞིང་ཕུང་བྱེད་སྟོང་གི་ཚང་འཆའ་བ་དེ་ཐམས་ཅད་ཀྱང་མི་སྡུག་པའི་གཟུགས་དྲེད་དགུར་བསྒྱུར་བ། མི་
སྙན་པའི་ངག་གིས་དམོད་མོ་དང་རྒྱོབ་སོད་ཅ་ཅོའི་བསོ་སྒྲས་ཁོལ་བ། ཡིད་སྙིང་རྗེ་མེད་པར་གཏུམ་པས་རང་ཤ་ཟ་བ་ཙམ་དུ་གཏུམ་ཞིང་དུས་མ་ཡིན་པའི་དུས་དང་བསྐལ་པ་མ་ཡིན་པའི་བསྐལ་པ་
སྟོང་བ། ཤ་ལ་རྔམས་ཤིང་ཁྲག་ལ་དུང་པ། མཐོང་བ་ཙམ་གྱིས་བརྒྱལ་འབོག་མྱོས་ཤིང་ཁྲག་དྲོན་མོ་སྐྱུགས་པ་ཙམ་དུ་སྲེད་པར་གསལ་བཏབ་སྟེ་དམ་ཚིག་པ་བསྐྱེད། ཨོཾ་བཛྲ་མ་ཧཱ་ཀཱ་ལ་

སོགས་འབོད་སྔགས་བརྗོད་པའི་རྐྱེན་གྱིས་ཆོས་ཀྱི་དབྱིངས་ཤིན་ཏུ་རྣམ་པར་དག་པའི་ཀློང་ནས་ཡེ་ཤེས་ཀྱི་ལྷ་དཔལ་ཆེན་རྡོ་རྗེ་གཞོན་ནུ་དང་དབྱེར་མེད་པའི་དཔལ་ཡེ་ཤེས་ཀྱི་མགོན་པོ་སོགས་འཕྲིན་
ལས་ཕུར་པའི་ལྷ་ཚོགས་དང༌། འཇིག་རྟེན་ལས་ཀྱི་སྣང་བ་ཕྱོགས་བཅུའི་ཞིང་ཁམས་ཀུན་ནས་དྲེགས་པའི་ཚུལ་བཟུང་བའི་དམ་ཅན་ཐམས་ཅད་ཁ་བ་བུ་ཡུག་འཚུབ་པ་ལྟར་གནམ་ས་བར་སྣང་
ཐམས་ཅད་ཟི་ལོང་གིས་བྱུང་སྟེ་དམ་ཚིག་པ་སོ་སོར་ཐིམ་པའི་མོས་པ་བརྟན་པོ་བྱས། མཐར་དྲག་པོའི་ཉེར་སྤྱོད་རྣམས། ༀ་ཀརྨ་མ་ཧཱ་ཀཱ་ལ་སོགས་སྔགས་ཀྱིས་ཕུལ། འདིར་ཀརྨ་མ་ཧཱ་ལ་ས་
ཝཱ་ར་ལས་ཀྱི་མགོན་པོ་འཁོར་དང་བཅས་པ་ཞེས་པ་སྟེ་མཆོད་པ་འབུལ་བའི་ཡུལ་གྱི་གཙོ་བོ་ནི། ཕུར་པ་ལས་ཀྱི་མགོན་པོར་བསྐྱེད་པ་དེ་ཡིན་ལ། དེའི་འཁོར་ནི་ཐུན་གྱི་ལྷ་ཚོགས་རྣམས་ཡིན་
ནོ༑ །སྐབས་འདིར་བདེ་གཤེགས་ཐུགས་རྗེ་མའི་བསྟོད་པ་བྱ་བར་གསུངས་པས། ཕུར་ཐུན་ལ་ཐུགས་གསུང་སྐའི་ལྷ་ཚོགས་ཐམས་ཅད་ཚང་བར་དོན་གྱི་ཚང་བར་དོན་གྱིས་བསྟན་པ་ཡིན་
ཕུར་པ་དང་ཡུང་ཐུན་གྱིས་བདེ་ཆེན་འཁོར་ལོ་ཐུགས་དཀྱིལ་དང་བཅས་པ་དང༌། ཁྲག་ཐུན་གསུང་དཀྱིལ་བ་སོགས་མོ་བརྒྱུད་རྣམས་དང༌། ཀོང་ཐུན་ནས་མི་ཁའི་བར་ལ་སྡེ་བརྒྱད་ ྨ

༼། ༄༅། །དང༌། ཕྱོགས་དང་འཇིག་རྟེན་སྐྱོང་བ་ཡང་དེའི་ཁོངས་སུ་འདུ་བར་དགོངས་པ་ཡིན་པས་སྐུ་དཀྱིལ་གྱི་ལྷ་ཚོགས་ཚང་བས་སོ། །འོན་ཀྱང་འདིའི་ལྷ་ཚོགས་རྣམས་
ཞལ་ཕྱག་ཕྱག་མཚན་བཞུགས་སྟངས་སོགས་དཀྱིལ་འཁོར་དངོས་གཞིའི་སྐབས་ལྟར་ངེས་ཅན་དུ་བསྒོམ་མི་དགོས་ཏེ་ལས་ལ་ཆས་པའི་སྐབས་ཡིན་པས་གོང་དུ་གསལ་བ་ལྟར་སོ་སོའི་ལས་ཀྱི་བྱ་
བར་འཇུག་བཞིན་པ་དམག་ལ་ཆས་པའི་རྣམ་པ་ཅན་དུ་སྒོམ་པ་ཡིན་ནོ། །དེ་ལྟར་ཕུར་ཐུན་གྱི་ལྷ་ཚོགས་རྣམས་ལ་བསྐྱེད་བསྟིམ་མཆོད་བསྟོད་བྱ་བ་འདི་ནི་གོང་གི་སྡོམ་ཚིག་ཏུ་བྲུབ་སོགས་བསྐྱེད་ཅེས་
པའི་ཁོང་ནས་བསྟན་པ་ཡིན་ནོ། །འབྲུབ་ཁུང་བསྐྱེད་པ་དངོས་ནི། འབྲུབ་ཁུང་ཨེ་ལས་ལྕགས་སྲེག་གི་ཁང་སྒྲོམ་ཞེས་སོགས་ཏེ། དེ་ཡང་ས་བོན་ཨེ་ལས་བསྐྱེད་པ་ནི། ཆོས་ཀྱི་དབྱིངས་
མཚོན་པར་བྱེད་པ་སྟེ། འབྲུབ་ཁུང་ཟུར་གསུམ་གྱི་རྣམ་པར་ཐར་པའི་སྒོ་གསུམ་མཚོན་པ་ཡིན་ལ་དེ་ཡང་སྤྱིར་དམ་པ་གོང་མ་མང་པོའི་བཞེད་པས་དངོས་གྲུབ་སྒྲུབ་པའི་ཆོས་འབྱུང་དང་དྲག་པོའི་
ལས་ཀྱི་འབྲུབ་ཁུང་གཉིས་མི་འདྲ་བས་སྔ་མ་ལ་རྩ་བ་ཕྲ་བ་ཐུར་དུ་ཟུག་པ་དང་གདེང་ཀ་ཆེ་བ་གྱེན་དུ་ཕྱོགས་པ་མཚོན་བྱེད་རྩེ་མོ་རང་ལ་སྟོན་པ་དང༌། ཕྱི་མ་ནི་རྩེ་མོ་དགྲ་ཕྱོགས་སུ་སྟོན་པ་མ་གཏོགས་

རང་ལ་མི་སྟོན་ཅིང༌། དེར་མ་ཟད་རྩེ་མོའི་ཐད་དུ་སྒྲབ་གྲོགས་ཆོ་ག་པ་སུའི་ཡང་གདན་མི་འདིང་ཞིང་། གྲལ་མ་ཕོག་པ་བྱེད་ཅེས་གསུངས་པ་ལྟར་གནས་སྐབས་ཕན་གནོད་ཀྱི་བྱེད་ལས་དགོས་
དོན་སོ་སོར་ངེས་པ་ཡིན་པས་དེ་བཞིན་ངེས་པར་དགོས་པ་ཡིན་ལ། དོན་དམ་པའི་ངེས་དོན་གྱི་དབང་དུ་བྱས་ན་ནི་ཆོས་ཐམས་ཅད་ཀྱི་ཆོས་དབྱིངས་སྤྲོས་པའི་མཚན་མ་གང་དུའང་མ་གྲུབ་པའི་ཡེ་
ཤེས་པ་ཆེན་པོའི་ངོ་བོར་གནས་པ་དེ་ཉིད་འཆིང་གྲོལ་ཕན་གནོད་ཐམས་ཅད་མེད་ན་མི་འབྱུང་གི་བྱེད་པོར་དགོངས་པ་ཡིན་པས་སྒྲུབ་རྟེན་གྱི་དཀྱིལ་འཁོར་ལྷའི་གཞལ་ཡས་ཁང་ཆོས་འབྱུང་གི་དབྱིབས་
ཅན་དུ་འབྱུང་བའང་དབྱིངས་དང་ཡེ་ཤེས་དབྱེར་མེད་པ་གདོད་མའི་ཆོས་སྐུ་བདེ་གཤེགས་སྙིང་པོ་དེ་ཉིད་དཀྱིལ་འཁོར་གྱི་འཁོར་ལོར་ཤར་བ་མཚོན་བྱེད་ཡིན་ལ། དྲག་པོའི་འབྲུབ་ཁུང་གི་སྐབས་སུ་
ཡང་དབྱིངས་དེ་ཉིད་རང་ངོ་མ་ཤེས་པའི་དབང་གིས་མ་དག་པའི་སྣང་བ་དུག་གསུམ་གྱི་རང་གཟུགས་སྲིད་པ་ལས་ཀྱི་བཙོན་ཁང་དུ་ཤར་བ་མཚོན་བྱེད་སྟེ་རྟོགས་པ་དང་མ་རྟོགས་པའི་བྱེད་ལས་ཀྱི་
གཞི་གཅིག་ལས་ཕན་གནོད་གཉིས་འབྱུང་བར་སྣང་བ་ཡིན་ནོ། །དོན་ལ་དག་པ་ཡེ་ཤེས་ཀྱི་སྣང་བ་དེ་ཉིད་དངོས་གནས་ལ་གྲུབ་ཅིང་ཅིག་ཤོས་མ་དག་པའི་ལས་སྣང་དེ་ནི་མེད་བཞིན་དུ་སྣང་བའི་ལྩ

# ༄༅། །འཁྲུལ་སྣང་ཡིན་པས་བདེན་རྫུན་གྱི་ཁྱད་པར་ཆེས་ཆེ་མོད། ཀུན་རྫོབ་ཀྱི་སྣང་བ་མ་དག་པའི་རིགས་ལ་ཕན་གནོད་ཀྱི་བྱེད་ལས་དངོས་སུ་བསྐྱེད་པ་པོ་ནི་འཁྲུལ་པའི་སྣང་
16/1/01
བ་དེ་ཉིད་ཀྱིས་བྱེད་པས་གནས་སྐབས་སུ་དེ་གཙོ་ཆེ་ལ་དེ་ཡང་གཞི་ལ་གནས་པ་དེ་ཉིད་རང་ལ་རང་གཤེད་ཀྱི་ཚུལ་དུ་ཕབ་སྟེ་གནས་སྐབས་སུ་དུག་གསུམ་བདུད་གསུམ་བདུད་བཞི་སོགས་གཤེད་དུ་
བསླང་ནས་སྙིགས་མའི་ཕུང་ཁམས་སྒྲོལ་བ་དང༌། དྭངས་མའི་ཤེས་རིག་དེ་ཉིད་དོན་དམ་པའི་རྣམ་ཐར་སྒོ་གསུམ་མམ་རྡོ་རྗེ་གསུམ་གྱི་ཡེ་ཤེས་དང་སྐ་བཞིའི་ངོ་བོར་བཞུགས་པ་གསལ་བཏབ་སྟེ་
གནས་སྤོར་བའི་གནད་གོ་དགོས་པ་ཡིན་ནོ། །དེའི་ཕྱིར་རྟོགས་ན་འབྲུབ་ཁུང་གི་བསྐྱེད་ཆོག་སྐབས་ཟུར་གསུམ་གྱིས་རྣམ་ཐར་སྒོ་གསུམ་མཚོན་པ་དང༌། སྐུ་གསུང་ཐུགས་ཀྱི་ཡེ་ཤེས་མཚོན་ཞིང་
རྒྱ་ཆེ་བ་གཏིང་ཟབ་པ་ཁ་རུབ་པ་དཔག་པའི་ཡུལ་ལས་འདས་པ་སོགས་ཀྱིས་ཆོས་ཀྱི་དབྱིངས་ཟབ་ཅིང་ཕྲ་བ་རྟོགས་དཀའ་བ་དང་བསམ་གྱིས་མི་ཁྱབ་པའི་གནས། ཚོན་ཁ་དོག་མཐིང་ནག་ནི་མི་
འགྱུར་བ་དང༌། གནམ་ལྕགས་ལས་གྲུབ་པ་ནི། ཆོས་དབྱིངས་དེ་ཡང་རྒྱུ་རྐྱེན་ལས་འདས་པ་རྟག་བརྟན་གཡུང་དྲུང་གི་ངོ་བོར་གནས་པ་དང་། ལོག་ན་ཞེ་སྡང་གི་ངོ་བོ་མེ་འབར་བ་དང་། བར་

ན་ང་རྒྱལ་གྱི་བྲག་རི་འཁྲུགས་པ་སོགས་དུག་ལྔའི་རང་གཟུགས་རྣམས་ནི་རྟོགས་ན་ཆོས་དབྱིངས་ཡེ་ཤེས་ལྔའི་ངོ་བོར་གནས་པ་མཚོན་པ་སོགས་ཡིན་ཅིང་མ་རྟོགས་པའི་གནས་བདུད་ཀྱི་
གཤན་ཁང་དམྱལ་བའི་བཙོན་ཁང་སོགས་སུ་མེད་བཞིན་དུ་སྣང་བ་ཡིན་ལ། དེ་ལྟ་བུའི་གནད་ཤེས་པ་དང་ཕུར་བུའི་དབལ་སོགས་ཀྱང་རྟོགས་ན་སྐུ་གསུམ་དང་རྡོ་རྗེ་གསུམ་སོགས་དང༌། མ་
རྟོགས་ན་དུག་གསུམ་དང་ལུས་ངག་ཡིད་གསུམ་རང་ལ་རང་གཤེད་དུ་འབེབས་པ་མཚོན་ནོ། །དེ་ལྟར་གོ་བས་ཁོག་ཕུབ་སྟེ་ཉམས་ལེན་དངོས་སུ་བྱེད་སྐབས་འབྲུབ་ཁུང་སྐད་ཅིག་གིས་སྟོང་པར་
སྦྱངས༑ སྟོང་པའི་ངང་ལས་རང་གི་ཐུགས་ཀ་ནས་ཨེ་མཐིང་ནག་ཆད་མདུན་དུ་འཁོད། དེ་ཡོངས་སུ་གྱུར་པ་ལས་གནམ་ལྕགས་ཀྱི་ཁང་སྒྲོམ་གྲུ་གསུམ་ཁ་ཁྱེར་བང་རིམ་དགུ་དང་ལྡན་
པ༑ ངམ་འཐུག་པ་སྲ་བརྟན་ཅིས་ཀྱང་མི་ཤིག་པ། ལོག་ཐམས་ཅད་མཚོན་ཆ་གཟིང་པ་ལྟ་བུར་ཚ་ལ་རྩུབ་པ། གཏིང་ལོན་རྒྱུ་མེད་པས་ངམ་ནག་ལ་འཇིགས་ཤིང་སྐྱི་གཡའ་བ་མིག་ལྟ་མི་ནུས་
པ༑ གཤིན་རྗེ། བདུད། དམྱལ་སྲུང་གཏུམ་པོ་སྡེ་བརྒྱད་དྲེགས་པ་ཅན་སོགས་སྲོག་གཅོད་ཀྱི་ལས་ལ་རྔམས་པ་ཐམས་ཅད་འདུ་ཞིང་འཚོགས་ལ་སྐྱེ་འགྲོའི་སྲོག་གཅོད་པའི་བཤས་ར་

༈༄༅། །དང༌། ཁྲིམས་ཁང་ཆེན་པོར་གྱུར། གནོད་བྱེད་ཁོ་རང་གི་ལས་ངན་པའི་རྣམ་སྨིན་གྱི་རང་རྒྱུད་ལ་གནས་པ་དུག་ལྔ་གཤེད་དུ་ཕབ་པའི་འཆར་སྒོ་འབྲུབ་ཁུང་གི་ཕྱི་ནང་
གི་ལོག་ཐམས་ཅད་ཞེ་སྡང་གི་རང་གཟུགས་བསྐལ་པའི་མེ་ཕུང་དམར་འུར་འུར་འབར་བ། རྨང་གི་ས་གཞི་དང་ལོག་ཐམས་ཅད་དུ་ང་རྒྱལ་གྱི་རང་གཟུགས་བྲག་རི་མཚོན་ཆ་གཟིངས་པ་ལྟ་བུས
བར་མེད་དུ་གཏམས་པ། གཏིང་ན་འདོད་ཆགས་ཀྱི་རང་གཟུགས་ཁྲོ་ཆུ་ཁོལ་མའི་རང་བཞིན་གྱི་ཆུ་བོ་རྦ་ཀློང་གནམ་དུ་འཕྱོ་བ་དྲག་ཏུ་འཚུབས་པ། ཕྱོགས་མཚམས་སྟེང་འོག་ཀུན་ནས་ཕྲག་དོག་
རང་བཞིན་བསྐལ་པའི་རླུང་དམར་ནག་འཚུབ་མ་འུར་སྒྲ་ས་གཡོ་བ་ཙམ་དང་བཅས་ཏེ་བར་མེད་དུ་ལྡང་བ། བར་སྣང་གི་མཁའ་སྣང་བའི་ཆ་ཤས་མེད་པར་གཏི་མུག་གི་རང་བཞིན་མུན་ནག་དྲག་ཏུ་
འཐིབས་པ་སྟེ། སྔར་གྱི་མེ་ལྕེ་རྣམས་ཀྱིས་ཀྱང་བསྲེགས་པའི་ལས་མ་གཏོགས་སྣང་བའི་བྱ་བ་མི་བྱེད་པས་དེ་དང་གོང་གི་མེ་ལྕེ་འབར་བ་གཉིས་རྣལ་འབྱོར་པའི་མོས་ངོར་མི་འགལ་བར་བྱོས་གང་
ཪེ
བཞག་ཏུ་ཤེས་པར་བྱའོ། །དེ་ལྟ་བུའི་འབྲུབ་ཁུང་དོང་རྒྱ་ཁྱོན་ཚད་མེད་ཅིང་གཏིང་མཐའ་མི་མངོན་པ། ནང་ཡངས་ལ་གཏོས་ཏེ་ཁ་རུབ་པས་ལན་གཅིག་ཆུད་ནས་ཐར་བའི་གོ་སྐབས་མེད་✖

པ༑ སྟེང་ནས་དྲག་པོའི་མཚོན་ཆ་སྲིད་ཚད་ཐམས་ཅད་ཐོག་སེར་གྱི་ཆར་པ་འབབ་པ། འོག་ནས་ནད་རིགས་བཞི་བརྒྱ་རྩ་བཞི་དང་དུག་གི་རང་བཞིན་རླངས་པ་སྔོ་དམར་འཇའ་ཚོན་ལྟ་བུར་བར་
མེད་དུ་འཐུལ་ཞིང་འཁྲིགས་པ། དགྲ་བགེགས་རྣམས་གནས་དེར་ཕྱིན་མ་ཐག་ཏུ་ལྷ་དང་ཕྲལ་ཞིང་གཤེད་དུ་འབེབས་ནུས་པ། གོང་དུ་བདུད་ཀྱི་གཤན་སོགས་བཤད་པས་ནི་ཁ་ཁྱེར་ལ་བཙོན་སྲུང་
གི་ཚུལ་དུ་ལས་བྱེད་དྲེགས་པ་སྡེ་བརྒྱད་ཐམས་ཅད་བདུད་དང་གཤིན་རྗེ་དམྱལ་སྲུང་མི་བསྲུན་པའི་རྣམ་པ་ཅན་གྱི་དམག་དཔུང་འཇིགས་སུ་རུང་བ་རྒྱོབ་སོད་ཅ་ཅོའི་སོ་སྒྲ་འབྲུག་སྟོང་ལྟར་ལྡིར་བ་
མཚོན་ཆ་ཐོགས་ཤིང་གཏུམ་རྔམ་ཤ་ཁྲག་ལ་དུང་པས་སྙིང་རྗེ་མེད་པའི་ལས་གཤན་གྱི་དཔུང་གིས་ཕྱོགས་མཚམས་གོ་སྐབས་མེད་པར་གཏམས་པ་ཡང་སྒོམ་དགོས་པར་བཤད་པ་ཡིན་ནོ། །དེའི་
ནང་དུ་དམིགས་བྱའི་དགྲ་བགེགས་གང་ཡིན་གྱི་རྣམ་ཤེས་དགྲ་ཡིན་ན་ནྀ་ཁཾ་ནག་དང་། བགེགས་ལ་ཏྲི་ལྗང་ཁུའི་རྣམ་པར་གསལ་བཏབ། དེ་ནས་རང་གཞན་སེམས་ཅན་ཐམས་ཅད་ཀྱི་མི་དགེ་བཅུ་
སོགས་ལས་ངན་པ་རྣམས་དང་། འདོད་ཆགས་ཞེ་སྡང་སོགས་ཉོན་མོངས་པ་རྣམས་དང་། འཁོར་བ་ཐོག་མ་མེད་ནས་བསགས་པའི་སྡིག་སྒྲིབ་ཐམས་ཅད་རྣམ་པ་གཟུགས་གྲུབ་རྡུལ་འཚུབ་དུ་རླུང་✖

:༄༅ །གི་རྣམ་པ་ཅན་དུ་གྱུར་ཏེ་སྦུར་མ་རླུང་གིས་བསྐྱོད་པ་ལྟར་སྟེང་འོག་ཕྱོགས་མཚམས་ཐམས་ཅད་ནས་བུན་ལོང་གིས་བྱུང་སྟེ་དེ་ལ་ཐིམ་པས་དེ་ཉིད་གྲོགས་ཀྱི་གཟུགས་ཕུང་
༣ ཁམས་སྐྱེ་མཆེད་ཡོངས་སུ་རྫོགས་པའི་རྣམ་པར་གྱུར་པར་མོས་ཏེ། ལུས་གཅེར་བུ་རིད་པ་སྟེ་སྐེམ་ཤིང་རྗུད་པ། ལུས་རྨ་ཤུའི་ཕྲེང་བས་ཁྱབ་པ་སྟོབས་དང་བྲལ་བ། ཉམ་ཐག་ཅིང་སྒྱིད་ལུག་
པའི་རྣམ་པ་ཅན། མདོག་སྔོ་ནག་གམ་ཐལ་སྐྱ། དྲན་པ་ཉམས་ཤིང་རྨོངས་ཏེ་འཐིབ་པ། ལུས་འགུལ་སྤྱོད་དང་བྲལ་བས་རེངས་པ། ཡན་ལག་བཞི་ལ་ལྕགས་སྒྲོག་གིས་བསྡམས་པ་སྐྲ་
གཟིངས་ཤིང་སྒྱིད་པ་ཕྲ་བ། མིག་རྣ་བ་སྣ་ཁ་བཤང་གཅིའི་ལམ་སྟེ་བུ་ག་དགུ་ནས་ཁྲག་འཛག་པ། མིག་གི་ཨ་འབྲས་གྱེན་དུ་ལོག་སྟེ་ཤི་མིག་ཏུ་ལྟ་བ་མདོར་ན་ཉམ་ཐག་ཅིང་སྡུག་བསྔལ་གྱིས་
གཟིར་བ་ངུ་ཞིང་སྨྲེ་ངག་སྒྲོགས་ལ་ཡིད་ཀྱིས་སྒྲ་འབྱིན་པའི་རྣམ་པ་ཅན་དུ་བསྒོམ་མོ། །དེ་ནས་བདེན་བདར་དགུག་གཞུག་བྱ་བ་ནི། དེ་ཡང་སྤྱིར་གཤིན་པོའི་དོན་དུ་རྣམ་ཤེས་དགུག་པ་སོགས་ཕན་
ད་ཀྱི་རིགས་དང་དྲག་པོའི་ལས་ཀྱི་སྐབས་འདི་གཉིས་ཀ་གནས་སྐབས་སུ་ཕན་གནོད་ཀྱི་ཁྱད་པར་གྱི་དགོས་པ་ཐ་དད་ཙམ་ལས་འགུག་ཚུལ་ཁྱད་པར་ཕྱོགས་འདྲ་བ་ཡིན་ནོ། །རྫས་དང་སྔགས་དང་

ཕྱག་རྒྱ་དང་ཏིང་ངེ་འཛིན་དང་བདེན་པའི་སྟོབས་བརྗོད་པ་རྣམས་ཕྲུག་ཅིག་ཏུ་བྱ་བ་ཡིན་ནོ། །དེ་ཡང་སྐབས་འདིར་མཚོན་ན་རྣམ་ཤེས་ཆགས་པའི་རྟེན་ལིངྒ་མིང་རུས་འཁོར་ལོར་རྫས་སྔགས་སོགས་
མཚན་ཉིད་ཚང་བ་དང་རོལ་མོ་བཤུག་གླ་དར་ནག་གི་གཡབ་མོོ་གུ་གུལ་ཤ་ཆེན་གྱི་དུད་པ་སོགས་རྫས་ཀྱི་གནད། སྤྱི་ཙམ་དུ་དགུག་གཞུག་གི་གཤམ་གྱི་སྔགས་དང་རྦད་སྔགས་བཟླ་བ་དང་
དམིགས་བསལ་བླ་འགུགས་ཀྱི་སྔགས་བཟླས་སོགས་སྔགས་ཀྱི་གནད། བདེན་བརྗོད་སྐབས་འདོད་རྒྱལ་གྱི་ཕྱག་རྒྱ་ཞེས་པ་ལག་གཉིས་སྡིག་མཛུབ་རྒྱབ་བསྣོལ་གཡས་སྟེང་དང་གཡོན་འོག་ཏུ
བྱས་པའི་མཐེའུ་ཆུང་སྦྲེལ་ཞིང་མཛུབ་མོ་སོ་སོར་བརྐྱང་བ་ནི་འགུགས་པའི་ཕྱག་རྒྱ་སྤྱི་འགྲོ་དང་བྱེ་བྲག་ཚིག་སོ་སོ་དང་བསྟན་ཏེ་དགུག་བཅིངས་བསྡོམས་མྱོས་ཀྱི་ཕྱག་རྒྱ་བྱེད་པ་ནི་ཕྱག་རྒྱའི་གནད་
དོ༑ །དམིགས་པ་རང་ཡི་དམ་དུ་གསལ་བའི་ཐུགས་ཀ་དང་ཕྱག་གཉིས་ལྕགས་ཀྱུའི་ཕྱག་རྒྱའམ་འདོད་རྒྱལ་གྱི་ཕྱག་རྒྱ་བཅས་པའི་མཛུབ་རྩེར་ཛཿདམར་པོ་རེ་རེས་མཚན་པ། དེ་ལས་འོད་ཟེར
དམར་པོ་ཚ་ཞིང་རྩུབ་པ་རྩེ་མོ་ལྕགས་ཀྱུ་ལྟར་རྣོ་ཞིང་གུག་པ་ཞིག་སྤྲོས་ཏེ་བསྒྲལ་བྱའི་དགྲ་བགེགས་གང་ཡིན་དེ་གནས་པའི་ཕྱོགས་སུ་སོང་། དེའི་སྣ་བུག་ནས་ཞུགས་སྙིང་ནང་ནས་རྣམ་ཤེས་ཀྱི་ངོ་༔

༄༅། །བོ་ནྲྀའམ་ཏྲི་ཞིག་ཏུ་གནས་པ་དེ་ལ་བཏབ་སྟེ་འཐེན་པས་དམར་ནར་གྱིས་བྱུང་ཁོ་ཡི་སྣ་བུག་ནས་ཚུར་དྲངས་ཏེ་འབྲུབ་ཁུང་གི་རྟེན་ལ་ཐིམ་པར་བསམ་ཞིང་། སྤྲོ་ན་ལུས
གཟུགས་དབྱིབས་ངག་ནྀ་ཏྲི་སོགས་ཡི་གེ སེམས་འོད་ཀྱི་ཐིག་ལེའི་རྣམ་པར་འགུགས་པའང་བཤད་དོ། །འདི་ནི་ཏིང་ངེ་འཛིན་གྱིས་དགུག་པའམ་དམིགས་པའི་འཕྲོ་འདུས་དགུག་པའོ།
ལྟར་ཚུལ་དེ་རྣམས་ཚང་བའི་སྒོ་ནས་བདེན་པའི་སྟོབས་བརྗོད་པས་དགུག་སྟེ། ན་མོ་སངས་རྒྱས་ཀྱི་སོགས་བརྗོད་པའོ། །དེ་ཡང་བདེན་སྟོབས་བརྗོད་པའི་རིགས་ཐམས་ཅད་ལ་འདྲ་སྟེ། དཀོན་
མཆོག་གསུམ་སོགས་ཡུལ་ཁྱད་པར་ཅན་དེ་རྣམས་ཀྱི་སྐུ་གསུང་ཐུགས་ཀྱི་ཡོན་ཏན་ཁྱད་པར་ཅན་ཡོད་ཚུལ་དྲན་པ་དང་། འཇིག་རྟེན་གྱི་ལྷ་དང་ཕྱི་རོལ་པའི་དྲང་སྲོང་མངོན་ཤེས་ཅན་འཁོར་བ་ལས་
མ་འཕགས་པ་རྣམས་ཀྱི་བདེན་ཚིག་ཀྱང་བྱེད། སྐབས་སུ་མི་བསླུ་ན་སངས་རྒྱས་བྱང་སེམས་ཀྱི་རྡོ་རྗེའི་གསུང་ལ་ནམ་ཡང་འགྱུར་ལྡོག་ཅི་ལ་སྲིད་སྙམ་པ་དེ་དག་གི་བཀའ་བསླུ་བ་མེད་པ་ལ་ཡིད་
ཆེས་ཀྱི་ངེས་པ་བརྟན་པོ་རྙེད་པ་ཞིག་དང་ལས་འབྲས་ཀྱི་རྣམ་བཞག་ལ་ངེས་པ་འདྲོངས་པ་ཞིག་དང༌། ཆོས་ཐམས་ཅད་བདེན་སྟོང་སྒྱུ་མ་ལྟ་བུར་ངེས་པས་ཀུན་རྫོབ་རྟེན་འབྲེལ་གྱི་རྣམ་བཞག་བསླུ་༔

མེད་འཐད་ལྡན་དུ་འབྱུང་བ་ལ་མྱོང་ཐོག་ནས་ངེས་པ་འདྲོངས་ན་རབ་སྟེ་ཐ་ན་གོ་ཡུལ་ཙམ་གྱི་སྒོ་ནས་ཀྱང་ཡིད་ཆེས་དང་ལྡན་པ་གལ་ཆེ་ཞིང་དེ་ལྟར་ཡོད་ན་ངེས་པ་འགྲུབ་པ་ཡིན་ཅིང་། དེ་ལྟ་བུའི་རྒྱུ་
མཚན་རྟོགས་པའི་ངེས་པ་འདྲོངས་མེད་ཀྱང་སངས་རྒྱས་ཀྱི་བཀའ་ཡིན་ཕྱིན་བདེན་ངེས་སྙམ་པའི་ཐེ་ཚོམ་མེད་པའི་དད་པ་བརྟན་པོ་ཡོད་ཕྱིན་དཔེ་འཐུས་ཏེ། འཇིགས་བྱེད་ཀྱི་རྒྱུད་རྟོགས་པ་གསུམ་པ་
ལས༑ ཡང་ན་བླུན་པོ་དད་པ་བརྟན། །དེ་ལ་སྦྱོར་བའི་དངོས་གྲུབ་ཉེ། །རྟོག་ཤིང་དཔྱོད་པའི་རྟོག་གེ་པ། །དེ་ལ་སྦྱོར་བའི་དངོས་གྲུབ་རིང་། །ཞེས་དང་། ནམ་མཁའ་མེད་པར་གྱུར་ན་
ཡང་༑ །སྔགས་ཀྱི་དངོས་གྲུབ་མེད་མི་སྲིད། །ལྷ་དང་དྲང་སྲོང་གིས་བཤད་པའི། །རིགས་སྔགས་བསླུ་བ་མི་སྲིད་ན། །འདོད་ཆགས་བྲལ་བས་བཤད་པ་ཡི། །གསང་སྔགས་སྦྱོར་བས་
བསླུ་བ་ནི། །མ་བྱུང་འབྱུང་བར་མི་འགྱུར་རོ། །ཞེས་ཀྱང་གསུངས་ཏེ་ཚིག་འདི་རྒྱུད་ཚིག་ངོ་མ་ཞལ་གསལ་ཞིང་ཁུངས་དང་ལྡན་པ་ཡིན་པས་ཡིད་ཆེས་འདྲེན་པ་ལ་ཤིན་ཏུ་མཁོ་བར་དགོངས་ནས་
སྔ་འགྱུར་གྱི་རིག་འཛིན་གོང་མ་མང་པོས་བདེན་བརྗོད་ཀྱི་གོང་དུ་ཚར་རེ་ངེས་པར་བརྗོད་པར་མཛད་པ་ཕྱག་བཞེས་སུ་སྣང་ངོ་། །དེས་ནི་སྐབས་འདིར་ཡང་དེ་ལྟ་བུའི་དོན་དྲན་པའི་སྒོ་ནས་དཀོན་༔

1 ༄༅། །མཆོག་གསུམ་གྱི་བཀའ་བསླུ་བ་མེད་པ་དང༌། སྒོས་སུ་དཔལ་ཡེ་ཤེས་ཀྱི་མགོན་པོ་ལྕམ་དྲལ་འཁོར་དང་བཅས་པའི་སྐུ་གསུང་ཐུགས་ལས་བྱུང་བའི་རིགས་སྔགས་
རྗ དང་༑ ལས་བྱེད་དྲེགས་པ་སྡེ་བརྒྱད་ཀྱི་ཚུལ་འཛིན་རྣམས་ཀྱི་སྲོག་གི་སྙིང་པོའི་ངོ་བོ་ཕན་གནོད་ཀྱི་ལས་བྱེད་པའི་རིགས་སྔགས་རྣམས་ཀྱང་ལས་དེ་དང་དེ་ལ་བསླུ་བ་མེད་པར་དངོས་པོའི་གཤིས་ལ་
གྲུབ་ཅིང༌། བཅོམ་ལྡན་དཔལ་ཆེན་པོས་བྱིན་གྱིས་བརླབས་པ་ཡིན་པས་བདེན་པའི་ཚིག་ཏུ་གོ་བའོ། །དེ་ཡང་སྤྱིར་བདེན་པའི་སྟོབས་བརྗོད་པ་ཞེས་པའི་གོ་དོན་ནི་དོན་དམ་པའི་འཇིག་རྟེན་ཀུན་རྫོབ་
ཏུ་བདེན་པ་དོན་གཅིག་ལ་ཚད་བཙུགས་ནས་དམོད་བོར་བ་སྟེ། དཔེར་ན། སྔོན་བདག་ཅག་གི་སྟོན་པ་དྲང་སྲོང་བཟོད་པ་སྨྲ་བར་གྱུར་པའི་ཚེ་རྒྱལ་པོས་ཡན་ལག་དང་ཉིང་ལག་བཅད་པ་ན་ཁོང་ཁྲོ་
བའི་ཐུགས་སྐད་ཅིག་ཙམ་ཡང་མ་འཁྲུངས་ཤིང༌། དེ་ནས་རྒྱལ་པོའི་འཁོར་རྣམས་དྲང་སྲོང་གི་དམོད་པས་སྐྲག་ཏེ་དྲང་སྲོང་བཟོད་པ་སྨྲ་བའི་དྲུང་དུ་ཕྱིན་ནས་ཁྱེད་རྒྱལ་པོ་ལ་ཐུགས་ཁྲོ་བ་མི་མཛད་
པར་བཟོད་མཛོད་ཅིག་སྨྲས་པས། ཁོ་བོ་ནི་རྒྱལ་པོ་ལ་ནམ་ཡང་འཛིན་པ་མེད་དོ་གསུངས་པས་དེ་རྣམས་ཀྱིས་ཁྱོད་ཀྱི་སྐུ་ལུས་རྣམས་རྒྱལ་པོས་འདི་ལྟར་བཅད་ནས་ད་ཐུགས་ལ་འཁོན་འཛིན་མེད་༔

གསུངས་ཀྱང་ཇི་ལྟར་ཡིད་ཆེས་ཞུས་པས། ངའི་སེམས་རྒྱལ་པོ་ཁྲོ་བ་དང་། འཁོན་འཛིན་དུ་བྱེད་པ་སྐད་ཅིག་ཀྱང་མ་སྐྱེས་པ་ད་ལྟ་ངས་གང་ལབ་པ་ལྟར་བདེན་ཐག་ཆོད་པ་ཡིན་ན། བདེན་པ་
དེའི་མཐུས་ངའི་ལུས་ཀྱི་ཡན་ལག་དང་ཉིང་ལག་རྣམས་སྔར་བཞིན་སོས་པར་གྱུར་ཅིག ཅེས་གསུངས་པས་དེ་མ་ཐག་ཕྱག་ཞབས་རྣམས་སྔར་བཞིན་སྐྱོན་མེད་དུ་སོས་པར་གསུངས་པ་ལྟ་བུ་ཡིན་ལ་
དེ་ལྟ་བུར་འདོད་དོན་རླབས་པོ་ཆེ་དངོས་གནས་ལ་ཚིག་ཙམ་གྱིས་འཕྲལ་དུ་སྒྲུབ་པ་རང་ནི་དཀའ་ཐུབ་དང་ཚུལ་ཁྲིམས་དང་ཏིང་ངེ་འཛིན་དང་རིགས་ཀྱི་མཐུ་ནུས་ཆེན་པོ་དང་ལྡན་པ་སོགས་ཀྱི་ངག་གི་
བདེན་ཚིག་གྲུབ་པ་རྣམས་ལ་མ་གཏོགས་དེང་སང་རང་རེ་ཕལ་པ་རྣམས་ལ་མི་འབྱུང་ཡང༌། རྗེས་སུ་མཐུན་པའི་སྒོ་ནས་རང་རེས་ཀྱང་སངས་རྒྱས་ཀྱི་བཀའ་བསླུ་བ་མེད་པ་ལ་ཡིད་ཆེས་ཀྱི་མོས་པ་
བརྟན་པོ་བྱས་ནས་བདེན་པའི་སྟོབས་ཡང་ཡང་བརྗོད་ན་དེ་མྱུར་དུ་འགྲུབ་པའི་ཁྱད་པར་ཆེན་པོ་ཡོད་པར་ཤེས་པར་བྱའོ། །དེས་ན་བདེན་བརྗོད་ཀྱི་སྐབས་འདིར། ལྕགས་ཀྱུ་ཅན་གྱི་སྙིང་ནས་དྲངས་
སོ༑ །ཞེས་སོགས་ཀྱི་དོན་ཡང་དངོས་སུ་ལྕགས་ཀྱུ་ཞགས་པ་སོགས་ཀྱི་བཀུག་པའི་དམིགས་པ། དེ་ལྟར་བྱེད་དགོས་པའི་ངེས་པ་མེད་དོ། །བདེན་པ་འདིས་སྟོབས་ཀྱིས་དགྲ་བགེགས་གང་ཡིན་

༄༅། །པ་དེ་ས་ཕྱོགས་གང་དུ་གནས་ཀྱང་ལྕགས་ཀྱུ་ཅན་གྱི་ཕོ་ཉ་རྣམས་ཀྱི་འགུགས་པར་གྱུར་ཅིག ཅེས་སོགས་དམོད་བོར་བ་ཡིན་ནོ། །དེ་ལྟར་བདེན་སྟོབས་བརྗོད་པ་ཅི་
རིགས་ཤུགས་བསྐྱེད་ལ་ཐེ་ཚོམ་མེད་པའི་དཔའ་གདེང་དང་བཅས་ཏེ་ལན་གསུམ་སོགས་སུ་བརྗོད་དོ། །མཐར་འགུགས་པའི་སྔགས་དང་རོལ་མོའི་འཚམས་རྔམ་གྲོ་གའི་ཅི་སྒྲ་བཤུག་པའི་འབོད་སྒྲ་
ཤ་ཆེན་དང་གུ་གུལ་གྱི་དུད་པ་དར་ནག་གི་གཡབ་མོ་སོགས་ཀྱང་བྱའོ། །དེ་ནས་ཕོ་ཉའི་སྟོབས་ཀྱིས་འགུགས་པ་ནི། དམ་ཅན་སྤྱིར་བསྐུལ་བ་དང་ཕོ་ཉ་དགོས་སུ་བསྐལ་བ་གཉིས་ལས་དང་པོ་
ནི༑ ཛཿདམ་ཚིག་ཆེན་པོ་སོགས་ཏེ་ཚིག་ཕལ་ཆེར་གོ་སླ་ལ་ཤོ་ལོ་ཀ་གཅིག་གིས་གཙོ་བོ་བསྐུལ་བ་དང་། དེ་ནས་ཚིག་རྐང་གཅིག་གིས་ཐུགས་དཀྱིལ་བ་དང༌། དེ་ནས་གཅིག་གིས་གསུང་
དཀྱིལ་བ་དང་། དེ་ནས་གཅིག་གིས་སྐུ་དཀྱིལ་བ་དང་། དེ་མན་སྤྱིར་བསྐལ་བའོ། །དེ་དུས་ཀྱི་ཏིང་ངེ་འཛིན་ནི་རང་ལྷར་གསལ་བའི་སྙིང་ག་ནས་འོད་ཟེར་ཚ་ཞིང་རྩུབ་པ་སྤྲོས། མདུན་བསྐྱེད་
༈ མགོན་པོའི་ཐུགས་ཀར་ཕོག་པས་ཐུགས་རྒྱུད་བསྐུལ་ཏེ་དགྲ་བགེགས་གང་ཡིན་དེ་ལ་ལྷག་པར་ཁྲོས་འཁྲུགས་སྐུ་ལས་འོད་ཟེར་མཐིང་ནག་མེ་ལྕེ་ལྟ་བུར་ཚ་བ་སྤྲོས། འཁོར་རྣམས་ལ་ཕོག་པས་ནང་

མ་ནང་མ་ལས་འོད་ཟེར་སྔར་བཞིན་སྤྲོས་ཕྱི་མ་ཕྱི་མ་བསྐུལ་ཏེ་སོ་སོའི་སྐུ་ལ་སྤྲལ་པའི་ཕོ་ཉ་གནམ་ས་གང་བ་སྤྲོས་ཤིང་ལྷག་པར་གཙོ་བོའི་འོད་ཟེར་རེ་ཏི་བཞི་ལ་ཕོག་པས་དེ་བཞིའི་སྐུ་ལས་རང་འདྲའི་
ལྷ་མོ་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་ཐོགས་པ་དང་། གཞན་ཡང་ཁྲོ་བོ་ཁྲོ་མོ་དམ་ཅན་རྒྱ་མཚོ་ལྷ་སྲིན་དྲེགས་པ་ཕྱག་རྒྱ་སྣ་ཚོགས་ཐོགས་པ་གནམ་སའི་ཁྱོན་གང་བ་སྤོས་ཏེ་དགྲ་བོ་གནས་
པའི་ཕྱོགས་དེར་དམག་ཆས་ལྟར་སོང་། ལྕགས་ཀྱུ་མ་རྣམས་ཀྱིས་དགྲ་བོའི་སྙིང་དཀར་ནག་མཚམས་ནས་ལྕགས་ཀྱུས་བཏབ་ཏེ་བཀུག ཞགས་པ་མ་རྣམས་ཀྱིས་རྡོ་རྗེའི་ཞགས་པས་སྐེ་ནས་སྔ་
ཐག་ཕྱི་ཐག་གི་ཚུལ་དུ་དྲངས། ལྕགས་སྒྲོག་མ་རྣམས་ཀྱི་ཡན་ལག་བཞི་ཀ་ལྕགས་སུ་བཅུག་སྟེ་བསྡམས། དྲིལ་བུ་མ་རྣམས་ཀྱིས་དྲིལ་བུས་སྒྲ་དྲག་པོས་སྙིང་འགས་པ་ཙམ་གྱིས་དངངས་སྐྲག་
བརྒྱལ་འབོག་མྱོས་ཤིང་རྨོངས་པར་བྱས་ཏེ། ཡམ་ལས་རླུང་དཀྱིལ་ལྗང་གུ་འུར་སྒྲ་དང་བཅས་ཏེ་དྲག་ཏུ་སྡང་བའི་སྟེང་དུ་གན་རྐྱལ་དུ་བཞག་པས་ཡེར་གྱིས་བཏེགས་པའམ། ཡང་ན་ལས་ཀྱི་
རླུང་དམར་དྲག་པོས་རྒྱབ་ནས་འཕུལ་ཏེ་དབང་མེད་དུ་དེད།ྋ གདོང་དུ་མུན་ནག་དྲག་པོ་གཏིབས་ཏེ་གར་འགྲོ་མི་ཤེས་ཤིང་ཕྱོགས་འཁྲུག་པ་ལྟར་གྱུར་པར་བསམ། རྣམ་པ་གཅིག་ཏུ་ན་འཇིགས་་

ཟླ ༄༅། །པའི་མུན་ནག་གི་མདུན་བསུས་པ་ཞེས་པའི་དོན་ཡང་འཇིགས་སྐྲག་ཆེ་དྲག་ནས་འཐོམས་ཏེ་ཅི་བྱའི་བརྟོལ་དང་བྲལ་ནས་མུན་པ་ནག་ཚུབ་ཚུབ་བྱས་པའི་དོན་ཡིན་པས་མུན་
M
ནག་རང་དེའི་གདོང་དུ་བསྒོམ་དགོས་པའི་ཐ་སྙད་མེད་ལ་ལས་ཀྱི་རླུང་དམར་ཡང་ཁོ་རང་གི་ཚེ་སྔོན་མའི་མྱོང་ངེས་ཀྱི་ལས་ལྡོག་ཏུ་མེད་པས་དབང་མེད་དུ་དེད་དེ་འབྲུབ་ཁུང་དུ་ཆུད་པའི་དོན་ཡིན་མོད་
ཀྱི༑ དམིགས་པ་སྒོམ་ཚུལ་ལ་ཡང་གོང་དུ་བཤད་པ་ལྟར་བྱས་ན་གསལ་བདེ་བའི་གནད་ཡོད་པ་དང་གོང་མ་མང་པོའི་གསུང་དང་ཕྱག་བཞེས་ལས་ཀྱང་དེ་ལྟར་འབྱུང་ངོ་། །གང་ལྟར་ཡང་ལས་
བྱེད་དྲེགས་པའི་དམག་ཚོགས་བསམ་གྱིས་མི་ཁྱབ་པས་སྔོན་ནས་འཁྲིང་རྗེས་ནས་འདེད་ཅིང་འཁོར་ལོ་བེ་ཅོན་སོགས་མཚོན་ཆའི་རིགས་དང་རྡོ་རྗེའི་ཐོག་སེར་མེ་དཔུང་སྐམ་ཐུན་མཚོན་ཆ་རློན་ཐུན་
ཁྲག་ནད་ཀྱི་ཆར་པ་སོགས་ཀྱིས་གཟིར་ཞིང་བརྡེག་ལ་སྡིག་བཞིན་པར་གཤེད་མས་བཙོན་ཁྲིད་པ་བཞིན་དུ་དཔག་ཆེན་གྱི་མདའ་འཕངས་པ་ལྟར། བྱུང་སྟེ་མདུན་གྱི་ལིངྒའི་རྟེན་ལ་ཆུ་ལ་ཆུ་བཞག་པ་
ལྟར་ཐིམ་པར་བསམ་མོ། །ལས་མཁན་རྣམས་ཀྱི་དུས་ལ་བབ་སོགས་ནི་ཕོ་ཉ་དགོས་བསྐུལ་ཞེས་བྱ་སྟེ། འདི་དུས་ཡི་དམ་དུ་གསལ་བ་དང་མདུན་གྱི་མགོན་པོ་གཉིས་ཀའི་ཐུགས་ཀ་ནས་འོད་ཟེར་

སྤྲོས་པས་དཀྱིལ་འཁོར་གྱི་ལྷ་ཚོགས་ཀྱི་ཁྲོད་ནས་རང་གང་འདོད་ཀྱི་སྲུང་མ་ལས་བྱེད་ཀྱི་ཕོ་ཉ་དམིགས་སུ་གསལ་བ་དེ་ལ་ཕོག་སྟེ་ཐུགས་རྒྱུད་བསྐུལ་བས་དེ་ལས་སྤྲུལ་པའི་ཕོ་ཉ་གོང་བཞིན་སྤྲོ་བ་
སོགས་གཞན་ཐམས་ཅད་སྔ་མ་ཇི་ལྟ་བ་བཞིན་ནོ། །སྨིན་སློབ་ཀྱི་སྐབས་སུ་ཡིན་ན་འདིར་རྦད་སྔགས་ཀྱང་རྦད་རྟགས་མ་བྱུང་གི་བར་དུ་ནན་ཏན་བཟླ་དགོས་ཤིང༌། བཤད་སྒོམ་གྱི་སྐབས་སུ་ཡང་
ཚར་ཁ་ཤས་རོལ་འོག་ཏུ་བཟླའོ། །དེ་ནས་སྡིག་པ་བསྒོ་བ་ནི། དགྲ་ཁོའི་མི་འོས་པའི་བྱ་བ་དངོས་སུ་བསྟན་ནས་དགྲའི་ལྷ་སྤྲུལ་རྣམས་ལ་བཀའ་བསྒོས་ཏེ་དབྱེན་འཇུག་པ་སྟེ་གཞུང་དུ་བཤད་པ་
ལྟར༑ འབྲུབ་ཁུང་གི་ཁ་ཁྱེར་གྱི་ཐད་ཀྱི་ནམ་མཁར་དགྲ་དམིགས་བསལ་ཡིན་ན་ཁོ་རང་གི་བླ་མ་སློབ་དཔོན་ཕ་མ་སོགས་བཀའ་དྲིན་ཆེ་བའི་ཡུལ་གཉེན་ཉེ་ཚན་རྣམས་དང༌། གཞན་ཡང་སངས་
རྒྱས་བྱང་སེམས་ཡི་དམ་མཁའ་འགྲོ་ཆོས་སྐྱོང་བསམ་གྱིས་མི་ཁྱབ་པར་བཞུགས་པར་བསམ། དེ་ནས་འབྲུབ་ཁུང་ནང་གི་ལིང་ག་གནོད་བྱེད་དགྲ་བོ་དངོས་སུ་གསལ་བ་དེ་ཉིད་ཁོ་རང་གི་ལས་ངན་
པས་བསྐལ་ཏེ་གློ་བུར་དུ་སྣང་བ་ལོག་ནས་ཡུལ་དེ་རྣམས་ལ་ཁོང་ཁྲོ་དྲག་པོ་སྐྱེས་ཏེ་ལག་ཏུ་མཚོན་ཆ་སྣ་ཚོགས་པ་ཐོག་ནས་དེ་རྣམས་ཐམས་ཅད་བསད་ཅིང་བཀྲོངས་པར་བསམས་ལ། ཁོས་ཉེས་པ་

གདབ་༄༅། །འདི་ལྟ་བུ་བྱས་སོ་ཞེས་ངོ་བཤེར་བྱ་བའི་ཚུལ་དུ། ཧཱུཾ། བསྟན་པ་འཇིག་པར་བྱེད་པ་ཡིས། །སོགས་བརྗོད་དོ། །འདི་ལ་ཞིབ་ཏུ་ཕྱེ་ན་འཇིག་རྟེན་དང་འཇིག་རྟེན་
ཛ་ལས་འདས་པའི་ལྷ་ལ་དབྱེན་འཇུག་པ་གཉིས་ཡོད་དོ། །དེ་ཡང་། ཁོའི་ལུས་ལ་ཞུགས་ནས་བྱིན་གྱིས་བརླབས་པ་དང་བསྲུང་སྐྱོབས་མཛད་པའི་ཡེ་ཤེས་ཀྱི་ལྷ་རྣམས་ལ་རང་གི་སྙིང་ག་ནས་སྤྲུལ་
པའི་ཁྲོ་བོ་ཁྲོ་མོ་དཔག་ཏུ་མེད་པར་སྤྲོས་ཏེ་དེ་རྣམས་ཀྱི་ཁོའི་སྐྱོབས་བྱེད་ཡེ་ཤེས་ཀྱི་ལྷ་རྣམས་ལ་ཕྱི་ནང་གསང་བའི་མཆོད་པས་མཆོད་དེ་གསོལ་བ་འདི་ལྟར་འདེབས་པར་བསམ། རྣམ་པར་མི་རྟོག་
ཐུགས་རྗེའི་བདག །ལུས་ངན་འདི་ལ་མ་ཞུགས་ཤིག །མཁའ་དབྱིངས་ཆོས་སྐུའི་ཀློང་དཀྱིལ་དུ། །ལྷ་དང་བཅས་ཏེ་གཤེགས་སུ་གསོལ། །ཞེས་པའམ། ཡང་ན། སྡིག་ཅན་ལས་ངན་
སེམས་ཅན་འདི། །མནར་མེད་རྒྱུ་ལ་གནས་པ་ནི། །བརྩེ་བས་བདག་ཅག་བཟློག་བྱེད་པས། །ཁྱེད་ཀྱིས་བསྲུངས་བ་བཏང་དུ་གསོལ། །ཞེས་ཞུས་པས། དེ་རྣམས་ཀྱང་དགྲ་བོ་དེ་རེ་ཞིག་
བསྐྱབ་བྱའི་ཡུལ་མ་ཡིན་པར་གཟིགས་ནས་ཐུགས་རྗེའི་འཇུག་པ་བཏང་སྙོམས་སུ་མཛད་དེ་རང་བཞིན་ཆོས་སྐུའི་ཀློང་དུ་གཤེགས་པར་བསམ། དེ་ནས་འཇིག་རྟེན་པའི་ལྷ་རྣམས་ལ་རང་རང་དང་

མཐུན་པའི་རྫས་དངོས་བཤམས་ཡིད་སྤྲལ་བསམ་གྱི་མི་ཁྱབ་པ་སྦྱིན་ཏེ་མགུ་ཞིང་ཚིམ་པར་གྱུར་པ་ལ་དམ་ཉམས་པའི་དགྲ་བོ་འདིས་ཉམས་པ་འདི་དང་འདི་ལྟ་བུ་བྱས་སོ་ཞེས་བསྒྲགས་ཏེ།ཁོ་ཉེས་
པ་འདི་ལྟ་བུ་བྱེད་བཞིན་པར་བཞག་ན་སླར་དམྱལ་བའི་སྡུག་བསྔལ་དཔག་ཏུ་མེད་པ་མྱོང་དགོས་པ་འདུག་པས་ངས་སྙིང་རྗེས་ཀུན་ནས་བསླངས་ཏེ་བསྒྲལ་ནས་གནས་སྤར། གཟུགས་ཕུང་གི་ཤ་
ཁྲག་རུས་པས་འདས་མ་འདས་ཀྱི་ལྷ་རྣམས་མཆོད་པ་བྱེད་རྒྱུ་ཡིན། དེ་ལྟར་བྱས་ན་ཁོའི་ཚོགས་རྫོགས་ཤིང་སྒྲིབ་པ་བྱང་སྟེ། ཁོ་ཡང་ངེས་པར་འཚང་རྒྱ་བར་འགྱུར་བས་འདི་ལ་ཁྱེད་རང་རྣམས་
སྙིང་རྗེ་གོ་ལོག་གི་གཅེས་སྤྲས་དང་སྲུང་སྐྱོབས་མ་མཛད་པར་ཡལ་བར་ཐོང་ཞིག་ཅེས་བསྒོས་པས་དེ་རྣམས་ཀྱང་རང་གི་བཀའ་བསྒོ་བ་ལ་འདུན་པར་གྱུར་ཏེ། ཁོ་ལ་ལྷག་པར་མི་དགྱེས་ཤིང་ཁྲོས་
ཏེ་བདུད་དུ་བབས་པར་བསམ་མོ། །དེ་ཡང་ལྷ་སྲུང་དང་དབྱེ་བ་ལ། རང་གི་ལྷ་སྲུང་དང་དབྱེན་འཇུག་པ་དང༌། ཁོ་རང་གི་ལྷ་སྲུང་དང་དབྱེན་འཇུག་པ་གཉིས་ཡོད་པའི། སྔ་མ་གཟུ་དཔང་གི་
སྐབས་སུ་སོང༌། ཕྱི་མ་ད་ལྟའི་འདི་ཡིན་ལ། ཚེ་བདག་ཁྲོ་བཅུ་སོགས་སྔ་འགྱུར་གྱི་གཤིན་རྗེའི་གཞུང་མང་པོ་དང་དྲག་སྔགས་སྐོར་གཞན་ལས་ཀྱང་ལྷ་དབྱེའི་སྐབས་སུ་ཁྱོད་ཐབ་ལྷ་གཉན་ལ་༔

ཟ ༄༅། །སྐྱབས་འཚོལ་ན། ཐབ་ལྷ་གཉན་གྱིས་ཁྱོད་མི་སྐྱོབས། །སྒྱེད་པུ་སྒ་མེད་རྟ་ལྟར་མཛེས། །བྱེའུ་མཇུག་མེད་ཐབ་ཏུ་སྐྱུར། །ཐབ་ལྷ་གཉན་ལ་དོ་བསྡོས་པས།
L ཞེས་སོགས་དགྲ་བོ་ཁོ་རང་གི་ལྷ་སྲུང་ལ་དོ་བསྡོས་ལུགས་བཤད་ནས་ལྷ་མིའི་བར་དུ་དབྱེན་འཇུག་ཚུལ་གསུངས་པ་ལྟར་ཡིན། གོང་གི་སྡིག་པ་བསྒོ་བའི་དམིགས་པ་ཐོག་མ་དེ་ནི་རྒྱུན་དུ་བྱེད་པ་
བསྡུས་པའི་ལུགས་ཡིན་ལ། ལས་སྦྱོར་སྨིན་སློབ་ལྟ་བུ་རྒྱས་པའི་སྐབས་སུ་དགྲ་བོའི་ལིངྒ་ལ་རང་ཉིད་ཐུབ་པར་བསྒོམ་སྟེ་བཀའི་པོ་ཏི་རྒྱབ་ཏུ་ཁུར་ནས་བསྐོར་བ་བྱེད་པ་དང༌། ཕྱག་འཚལ་བ་
སོགས་ཁོའི་བསོད་ནམས་ཉམས་པར་བྱེད་པའི་ཐབས་མང་དུ་གསུངས་ཤིང་། དགྲའི་ལན་ཆགས་སྦྱངས་བའི་ཆེད་དུ་བླ་གླུད་གཏོར་མ་སྦྱིན་པ་དང༌། ཁོའི་ལྷ་སྲུང་ངོ་ཤེས་སོ་སོའི་སྒེར་གསོལ་
དང་སྤྱིར་བཏང་ལ་འགོ་བའི་ལྷ་ལྔ་སྤྱིར་མཆོད་པ་སོགས་དྲག་སྔགས་ཀྱི་གཞུང་རྣམས་སུ་གསུངས་མོད། ད་ལྟའི་ལས་སྦྱོར་འདྲ་འབག་ཙམ་གྱི་ལག་ལེན་སྐབས་དཀྱུས་སུ་བྲིས་པ་འདི་ཁས་ཆོག་
གོ །དེ་ནས་ལྷ་དབྱེ་བ་དངོས་ནི། དེ་ཡང་དྲག་པོའི་ལས་ཀྱི་གཙོ་བོ་ཁ་སྦྱར་དབྱེ་བ་ཡིན་ལ། ཇི་སྐད་དུ། ཉམས་པ་བདུན་ལ་ཁ་སྦྱར་གསུམ་ཕྱེ་ནས། །ཞེས་གསུངས་པའི་ཁ་སྦྱར་གསུམ་༔

ནི༑ བསྲུང་བའི་ཁ་སྦྱར། བྱིན་རླབས་ཀྱི་ཁ་སྦྱར། རང་བཞིན་གྱི་ཁ་སྦྱར་གསུམ་པོ་ཡིན་ལ། དེའི་བསྲུང་བའི་ཁ་སྦྱར་ཞེས་པ་ནི། སྐྱོབ་བྱེད་འདས་མ་འདས་ཀྱི་ལྷ་སྲུང་གི་སྐྱབས་
དང་༑ བླ་མ་དང་བན་བོན་སྔགས་པ་སོགས་ནུས་ལྡན་གྱི་བསྲུང་འཁོར་སྐྱབས་འོག་ཏུ་ཚུད་པ་དང་། ཁོ་རང་གི་བསྲུང་འཁོར་བསྒོམ་པ་སོགས་དང༌། རྫས་སྔགས་འཁོར་ལོ་སོགས་ཀྱི་བསྲུང་བ་
ལུས་ལ་བཅངས་པ་རྣམས་ཡིན་པས། དེ་རྣམས་མ་ཕྲལ་ན་དེས་སྐྱབས་ནས་བསྒྲལ་བར་མི་ནུས་པས་སོ། །བྱིན་རླབས་ཀྱི་ཁ་སྦྱར་ནི། ཚེ་རབ་སྔོན་དང་འདི་ཉིད་ལ་བླ་མ་ཡི་དམ་ཆོས་སྲུང་གནས་
རྟེན་ཁྱད་པར་ཅན་སོགས་ལ་ཕྱག་དབང་ཞབས་དབང་བྱིན་རླབས་སོགས་ཞུས་པ་དང་། དབང་བསྐར་བ། སྡོམ་པ་ཕོག་པ། ཐ་ན་བྱིན་རླབས་ཅན་གྱི་སྤྱན་ཅེར་གྱིས་གཟིགས་པ་ཚུན་ཆད་ཀྱིས་
རྒྱུད་ལ་བྱིན་རླབས་ཞུགས་པར་འགྱུར་བ་རྣམས་དང་ཁོ་རང་གི་ལྷ་བསྒོམས་པ་སྔགས་བཟླས་པ་ཏིང་ངེ་འཛིན་ལ་མཉམ་པར་བཞག་པ། བཀའ་ཀློག་པ་སྡོམ་པ་བསྲུང་བ་སོགས་ཀྱིས་མཐུ་བྱིན་ལས་
བྱུང་བའི་སྒོ་གསུམ་གྱི་ནུས་པ་ཐམས་ཅད་དེ། དེ་རྣམས་དང་ཕྲལ་དགོས་པའོ། །རང་བཞིན་གྱི་ཁ་སྦྱར་ནི་སྔོན་ལས་ཀྱི་འཇིག་རྟེན་འདིར་སྡོད་ཡུན་ཇི་ཙམ་འཕངས་པའི་ཚེའི་འཕེན་པ་དང་ལས་ཀྱི་

ཟླ ༄༅། །རྣམ་སྨིན་མ་ཟད་པ་སྟེ། ཚེ་དང་ལས་མ་ཟད་ན་འཆི་མི་ནུས་པས་སོ། །དེས་ན་ཁ་སྦྱར་ཞེས་པ་ནི་ཕན་ཚུན་དུ་འབྲེལ་ཞིང་རྟེན་དང་བརྟེན་པའི་ཚུལ་དུ་གནས་ནས་སྐྱོབ་
ཅིང་ཕན་འདོགས་པར་བྱེད་པའི་དོན་ཡིན་ལ་དེ་དག་སོ་སོར་ཕྱེ་བས་སྣུམ་ཟད་པའམ། སྡོང་བུ་སྐྱུར་ན། མར་མེ་འཆི་བ་དང་། བུད་ཤིང་རེ་རེ་ནས་ཕྱིར་དོར་ན་མེ་མི་འཆི་བའི་དབང་མེད་པ་བཞིན་
ནོ༑ །དེ་ཡང་སྲུང་བ་དང་བྱིན་རླབས་ཀྱི་ཁ་སྦྱར་གཉིས་འབྱེད་པ་ལ་གནམ་གྱི་འཇུ་ཐག་གཅོད་པ་ཞེས་བྱ་སྟེ། བྲག་གཡང་གཟར་པོ་ལ་ཐག་པ་བཏང་ནས་དེ་ལ་མིས་འཇུས་པའི་ཚེ་ཐག་པའི་ལག་འཇུ་
མ་ཤོར་བར་ལ་གཡང་དུ་མི་ལྷུང་ཞིང་ཐག་པ་ཆད་ན་གཡང་དུ་འབྲུལ་བ་ལྟར། སྐྱབས་ཡུལ་གོང་མ་རྣམས་ཀྱིས་ཐུགས་རྗེ་དང་ནུས་མཐུ་སྐྱོབས་པའི་འབྲེལ་ཡོད་པ་དེ་འདིས་དངོས་སུ་གཅོད་པ་ཡིན་
པས་དེ་སྐད་ཅེས་བྱའོ། །རང་བཞིན་གྱི་ཁ་སྦྱར་དབྱེ་བ་ནི་ལས་ཀྱི་རྣམ་སྨིན་དང་འབྲེལ་བས། སའི་རྟེན་ཕུར་འབྱིན་པ་ཞེས་བྱ་སྟེ། ཚེ་གནས་པའི་གཞི་རྟེན་དང་རྩ་བ་དེ་ཡིན་པས་ཤིང་སྡོང་པོའམ་
ལ་ཕུག་ལྟ་བུ་རྩ་བ་ནས་ཕྱུང་བ་བཞིན་ནམ། གུར་གྱི་ཆོན་ཐག་ཕུར་པ་ལ་བཏོད་ནས་ཡོད་པའི་ཕུར་པ་བཏོན་ན་གུར་དབང་མེད་དུ་ལྡིབ་པ་བཞིན་ནོ། །དེས་ན་གནམ་གྱི་འཇུ་ཐག་གཅོད་ཐུབ་པའི་རྒྱུ་

རྐྱེན་སྔར་ནས་ཁོ་རང་གིས་ཉེས་པ་བྱས་པའི་ས་བོན་ཡོད་པའི་ཁར་སྐབས་འདིར་གོང་དུ་སྡིག་བསྒོ་བའི་སྐབས་སུ་བསྟན་པའི་དམིགས་པ་དེས་དངོས་སུ་སྐྱབས་ཡུལ་རྣམས་དང་འབྲེལ་ཐག་བཅད་པའི་
མོས་པ་བྱ་བ་ཡིན་ལ། འོ་ན་སངས་རྒྱས་བྱང་སེམས་རྣམས་ཀྱི་སེམས་ཅན་ཡལ་བར་འདོར་བ་སྲིད་དམ་སྙམ་ན་མ་ཡིན་ཏེ་གནས་སྐབས་དེར་ཐབས་གཞན་མེད་པས་དེ་ཉིད་འདུལ་བའི་ཐབས་སུ་
དགོངས་ནས་ཡལ་བར་དོར་བ་ལྟར་བསྟན་པ་མ་གཏོགས་དོན་ལ་ཐུགས་རྗེས་དོར་བ་ག་ལ་ཡིན་ཏེ། དེ་ཉིད་རྗེས་སུ་འཛིན་པའི་མཆོག་ཏུ་གྱུར་པ་ཡིན་པས་སོ། །དེ་ཡང་རང་རྒྱུད་མ་དག་ཅིང་སྒྲིབ་
པས་སྦགས་པ་དེའི་དེ་སྲིད་དུ་སངས་རྒྱས་བྱང་སེམས་ཡི་དམ་རྣམས་ཀྱང་མི་མཉེས་ཤིང་རྒྱབ་ཀྱི་ཕྱོགས་པ་ལྟར་སྣང་བ་དང༌། དམ་ཚིག་ཉམས་ཤིང་མི་དགེ་བ་སྤྱོད་པ་དེས་ཡི་དམ་ལྷ་ལ་མཆོད་པ་
སོགས་ཕུལ་ཀྱང་མི་བཞེས་ཤིང་བསྲུང་སྐྱོབས་མི་མཛད་པ་ལྟར་སྟོན་པ་དང་། རང་སྣང་གི་འཆར་སྒོ་རྟེན་གྱི་ཆོས་ཉིད་ལས་གྲུབ་པ་ཡིན་ཏེ། བདེ་མཆོག་རྩ་རྒྱུད་ལས། དམ་ཚིག་ཉམས་ཤིང་
ངན་སྤྱོད་དེ། །བྲམ་ཟེ་གསོད་པར་ཐེ་ཚོམ་མེད། །བསླུས་གྱུར་ངན་པའི་བདག་ཉིད་དེ། །མཁའ་འགྲོ་མ་ཡི་ཟོས་གྱུར་ཀྱང༌། །དེ་ལ་ང་ནི་སྐྱོབ་མི་བྱེད། །ཅེས་དང༌། སློབ་དཔོན་པོ་ཛྙཱ་ན་བོ་

༼སྐ ༄༅། །དྷིས། སྤོས་དང་མེ་ཏོག་ལ་སོགས་པ་ཕུལ་ཡང་བཞེས་སུ་མི་གནང་སྟེ། ཞེས་གསུངས་པ་ལྟར་རོ། །དེ་ལྟར་གོ་བས་ཁོག་ཕུབ་ནས་ད་ནི་དཀྱུས་ལ་འཇུག་
སྟེ༑ གོང་གི་འཕྲོ་ལས་ལྷ་དང་དབྱེ་བ་དངོས་ནི། ཛཿབྱང་ཆུབ་མཆོག་ཏུ་སེམས་བསྐྱེད་ནས། །སོགས་ཏེ། དེ་ཡང་དངོས་སུ་ལག་ལེན་སྨིན་སློབ་ཀྱི་སྐབས་སུ་ལྷ་དབྱེའོ། །རྫས་དུད་མན་
ངག་བཞིན་སྦྱར་བས་གནས་ཁང་གཞན་དུ་འདུག་ཅིང་རྒྱུན་ཁྱེར་བཤར་སྒོམ་ལ་གུ་གུལ་ནག་པོའི་དུད་པས་བདུག་པ་དང་། བྱ་འུག་གི་སྒྲོས་མཚན་པའི་བདུད་མདའ་མཐིང་ནག་སྟོང་དམར་ཡ་བདུད་
མ་བདུད་ཀྱི་ངོ་བོར་མོས་པས་ཟོར་མདས་དབྱེ་བའི་སྟངས་ཀ་དང་བཅས་ཏེ་བྱ་ཞིང་། ཚིག་གོ་དོན་ནི་བསྒྲལ་བྱའི་ཡུལ་དེ་ཉིད་ལ་སྙིང་རྗེ་ཆེན་པོའི་ཀུན་ནས་བསླངས་ཏེ་རྣམ་ཤེས་ཡེ་ཤེས་སུ་གནས་
སྤར་ནས་བྱང་ཆུབ་མཆོག་ལ་འགོད་ནུས་པའི་ཕྱིར་དུ་སེམས་བསྐྱེད་དོ། །གནས་སྐབས་སུ་དུས་ཀྱི་ཀུན་སློང་སྙིང་རྗེས་བསྐྱོད་པའི་ཞེ་སྡང་དྲག་པོ་ཁྲོས་ཏེ་བསྒྲལ་བར་འདོད་ན། བདུད་འདུལ་གྱི་ཁྲོ་
༈ བོ་རྣམས་ཀྱིས་མཐུ་དང་དཔུང་བསྐྱེད་ལ་ཁ་སྦྱར་དབྱེ་བའི་གྲོགས་མཛད་པར་བསྐུལ་བ་སྟེ། དམིགས་པ་རང་ཡི་དམ་དུ་གསལ་བའི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་བསྐུལ་མགོན་པོ་

གཙོ་འཁོར་དྲག་པོར་ཁྲོས་པའི་ཐུགས་ཀ་ནས་སྤྲལ་པའི་ཁྲོ་བོ་འཇིགས་སུ་རུང་བ་དང་ཕོ་ཉ་བྱ་རོག་དང་འུག་པ་རྟ་གཡག་གམ་རྟ་དང་མ་ཧེ་སོགས་མི་མཐུན་པའི་སྲོག་ཆགས་ཀྱི་མགོ་བརྙན་དང་། སྤ
གྲིའི་གཤོག་པ་ཅན་ལུས་ལས་དྲི་ངན་འཐུལ་ཞིང་ལག་ན་མཚོན་ཆ་སྣ་ཚོགས་ཐོག་པ། ངག་མི་སྙན་པའི་དམོད་མོ་དང་ཕྲ་མ་ལ་དགའ་བ། ཡིད་རྔམས་ཤིང་ཁྲོས་པས་མི་མཐུན་འབྱེད་པ་ལ་དགའ་
བ༑ འཁོར་དུ་རླུང་ལྷ་ཡབ་ཡུམ་སྲས་མིང་སྲིང་འགོང་པོ་སྤུན་དགུ་གནམ་ཐེ་རང་དཀར་པོ་མི་ཁའི་བུ་མོ། །དུད་འགྲོ་བཅུ་ལྷ་འདྲེ་ཉེར་ལྔ་སོགས་འབྱེད་བྱེད་ཀྱི་ཕོ་ཉས་བསྐོར་བ་བསམ་གྱིས་མི་ཁྱབ་
པ་སྤྲོས་ཏེ་དེ་རྣམས་ཀྱི་དགྲ་བོའི་ལུས་ཀྱི་མཐའ་བསྐོར་དུ་རང་གཞན་གྱིས་བསྒོམས་པའི་བསྲུང་བའི་གུར་ཁང་ཡོད་པ་རྣམས་མཚོན་ཆས་སིལ་གྱིས་བཤིག ཚེ་སྔ་ཕྱིའི་ལས་ཀྱི་འདུ་བྱས་པའི་ལུས་ཀྱི་
གཟི་བརྗིད་ནུས་པ་ཐམས་ཅད་དཔེར་ན་རུས་སྦལ་གྱི་ཆུ་དང་འོ་མ་འདྲེས་ནས་ཡོད་པའི་ཆུ་བཞག་འོ་མ་འཐུང་བ་ལྟར། འོད་ཟེར་དེས་འུབ་ཀྱིས་བསྡུས་ཏེ་རང་གི་ལུས་ལ་སིབ་ཀྱིས་ཐིམ། རང་ཡི་
དམ་དུ་གསལ་བའི་མགྲིན་པ་ནས་གསུང་གི་འོད་ཟེར་དམར་བོ་འཕྲོས་ཁོའི་ངག་ལ་ཞུགས་པས་ངག་བྱིན་རླབས་ཀྱི་དུས་བསྟིམ་པ། དེ་རང་གི་བཟླས་བརྗོད་བྱེད་རྩོལ་གྱི་མཐུ་ལས་བྱུང་བ། ཚེ་སྔ་

༄༅། །ཕྱིའི་ལས་ཀྱི་འདུ་བྱས་ངག་གི་གཟི་བྱིནནུས་པ་ཐམས་ཅད་སྔར་ལྟར་བསྡུས་ནས་རང་གི་མགྲིན་པར་ཐིམ། ཡང་རང་གི་ཐུགས་ཀ་ནས་འོད་ཟེར་སྔོན་པོ་འཕྲོས། དེ་ཎྜH4
ཁོའི་ཡིད་ལ་ཞུགས་པས་དབང་བྱིན་རླབས་ཀྱི་དུས་བསྟིམས་པ་དེ། རང་གི་ཏིང་ངེ་འཛིན་གྱི་བསྒོམས་པའི་ཤུགས་དེས་སྔ་ཕྱིའི་ལས་ཀྱི་འདུ་བྱས་པའི་ཡིད་ཀྱི་ནུས་པ་ཅི་ཡོད་པ་ཐམས་ཅད་འུབ་ཀྱིས་
དྲངས་ཏེ་རང་གི་སྙིང་ཁར་ཐིམ། རང་གི་ལུས་ངག་ཡིད་གསུམ་གཟི་བྱིན་ནུས་པ་བྱིན་རླབས་འབར། ཁོའི་ལུས་སོལ་སྡོང་གོག་པོ་ལྟར་སྐྲག་མེད་ནག་ཧྲུལ་གྱིས་སོང་བར་བསམ། དེ་ནས་གོང་
གི་ལས་བྱེད་ཕོ་ཉ་རྣམས་ཀྱིས་ཁོའི་སྟེང་གི་བར་སྣང་ལ་འཐབ་འཛིངས་ཀྱི་རྣམ་པ་མང་དུ་བྱེད་ཅིང་ལུས་ལས་རྨོངས་བྱེད་རེང་བྱེད་མྱོས་བྱེད་ཀྱི་དུག་རླངས་མེ་ལྕེའི་ཕྲེང་བ་སྤྲོས་པ་ཁོའི་ལུས་ལ་ཞུགས་
པས༑ ཁོའི་སྙིང་ཁའི་དྲྀ་ལས་སྲོག་ལྷ་མི་དཀར་སྐྱེས་པ་གོ་ཞུབཅན་གྱི་རྣམ་པ་མདུང་ཞགས་འཛིན་པ་འཁོར་གསུམ་བཏགས་ཤིང་རྟ་ནག་ལ་ཞོན་པ་སྤྲལ་པ་མི་དཀར་རྟ་དཀར་མང་པོས་བསྐོར་བ་
དང་༑ ལྷན་སྐྱེས་པའི་ལྷ་མི་དཀར་ཆས་བཟང་གི་རྣམ་པ་ཅན་དུ་བྲོས་ནས་འགྲོ་བ་དང༌། ཕྲག་པ་གཡས་ནས་ཕོ་ལྷ་དཀར་པོ་སྐྱེས་དར་མའི་རྣམ་པ་ཐོར་ཅོག་ཅན་རྟ་ངང་པ་ཞོན་ཞིང་བེར་སྔོན་པོ་གྱོན་415

པ་སྤྲུལ་པ་ཕ་སྤུན་དང་སྐྱེས་པ་འཁོར་གསུམ་བཏགས་པ་མང་པོས་བསྐོར་བའི་རྣམ་པ་དང་། ཕ་མེས་དང་དབང་ཐང་གི་ལྷ་མི་དཀར་ཆས་བཟང་གི་རྣམ་པ་མང་པོ་འབྲོས་པ་དང་། ཕྲག་པ་གཡོན་
ནས་ཞང་ལྷ་སྐྱེས་དར་མའི་རྣམ་པ་སྤྲལ་པ་བྱ་གོ་བོ་དང་ཞང་བློན་ཞེས་པ་དྲུང་འཁོར་གྱི་ཆས་བྱེད་མང་པོས་བསྐོར་བའི་རྣམ་པ་ཅན་དང་། མ་ལྷ་དང་མོ་ལྷ་སྨན་བཙུན་མཛེས་མ་མང་པོས་སྤྲལ་པ་དགྲ
བོ་ཁོ་རང་གི་མ་སྲུ་མོ་ན་ཆུང་རྒྱན་བཟང་མའི་འཁོར་དང་ཤ་བའི་ཁྱུ་བསྐོར་བའི་རྣམ་པ་དང་། མཆན་ཁུང་གཡས་ནས་དགྲ་ལྷ་སྐྱེས་དར་མའི་ཆ་བྱེད་མདུང་ཞགས་འཛིན་ཅིང་འཁོར་གསུམ་བཏགས་
པ་རྟ་དཀར་ལ་ཞོན་པ་སྤྲུལ་པ་དགེ་བཤེས་དང་མི་དཀར་ཞུབ་ཅན་ཁྲ་སྤྱང་གཡག་རྒོད་མང་པོས་བསྐོར་བའི་རྣམ་པ་འབྲོས་པ་དང༌། གཞན་ཡང་ལུས་ཆ་ཤས་སྟེང་འོག་ཕྱོགས་མཚམས་ཐམས་ཅད་
ནས་རིག་འཛིན་དབང་ལྷ་བན་སྐྱོང་བོན་སྐྱོང་ཆོས་སྲུང་སོགས་སྐྱོབ་པའི་ལྷ་སྲུང་ཐམས་ཅད་རང་གི་ཆ་ལུགས་དང་སྤྲུལ་པ་སྣ་ཚོགས་དང་བཅས་ཐོན་ཏེ་རི་དྭགས་རྙི་ཆད་པ་ལྟར་ཕྱི་མིག་ཀྱང་མི་ལྟ་བར་
ཁ་མེད་མིག་མེད་དུ་གད་འཕྱང་གཡང་འཕྱང་གི་ཚུལ་དུ་བྲོས་ཏེ་སྲན་ཕུང་ལ་རྡོ་བརྒྱབ་པའམ་བྱ་ཁྱུ་འུར་རྡོས་དེད་པ་ལྟར་འུར་དིང་འགྲོགས་ཏེ་གར་སོང་ཆ་མེད་དུ་ཡལ་བས་དགྲ་བོ་ལོང་བ་ཐང་དཀྱིལ་

༄༅། །དུ་བསྐྱར་བ་ལྟར་སྐྱབས་མེད་མགོན་མེད་ཉམ་ཐག་པའི་ཚུལ་དུ་གནས་པར་བསམ་ཞིང་དབྱེ་སྔགས་དྲག་ཏུ་བཟླ་བ་དང་ལྷན་ཅིག་ཟོར་མདའ་གཉིས་ཀྱིས་བྱབ་ཅིང་ཕན་ཚུན་
དུ་དབྱེ་བའི་སྟངས་ཀ་ཅི་རིག་པ་བྱའོ། །དེ་ནས་གདབ་ཁ་དངོས་སམ་རང་བཞིན་གྱི་ཁ་སྦྱར་དབྱེ་བ་ལ་ཕུར་བུ་བསྐལ་བ་ནི། ཧཱུཾ། འཕྲིན་ལས་མགོན་པོ་ཕུར་པ་ཆེ། །སོགས་བརྗོད་ཅིང་ཕུར་
བསྐོར་བྱ་བ་སྟེ། དེ་ཡང་རང་བསྲུང་བའི་ཆེད་དུ་ཀླད་ལ་གཡོན་སྐོར་ལན་གསུམ། རང་ལ་མི་ལྡོག་པའི་ཆེད་དུ་སྐེད་པ་ལ་གཡས་སྐོར་ལན་གསུམ་བྱས་རྗེས་རྙིང་མའི་བཀའ་བརྒྱད་གསང་རྫོགས་
སོགས་སུ་དེ་རྗེས་གཟིར་བའི་ཕྱིར་མདུན་དུ་ལན་གསུམ་དྲིལ། ཕོ་རྒྱུད་གཟིར་བའི་ཕྱིར་གཡས་སུ་ཚམ་རྔམས་ལན་གསུམ། དབང་དུ་བསྡུ་ཕྱིར་མདུན་དུ་ལན་གསུམ་དྲིལ། མོ་རྒྱུད་གཟིར་བའི་
ཕྱིར་གཡོན་དུ་ཚམ་རྔམས་ལན་གསུམ་བྱས་རྗེས་སྙིང་གར་འདེབས་པར་བཤད་པ་ལྟར་དེ་ཐམས་ཅད་བྱས་ཀྱང་མི་རུང་བ་མ་མཆིས་ཤིང་ལེགས་སམ་སྙམ་མོ། ཕྱག་ལེན་ལ་སྔ་མ་གཉིས་ཙམ་མཛད་
༈ དེ་གང་ལྟར་ཡང་དམིགས་པ་ནི། དེ་ཡང་དགྲ་བོ་སྒྲོལ་བ་ལ་གསལ་བ་གསུམ་དང་ལྡན་པ་དགོས་པས་མི་ལྡོག་པའི་རང་ལྷར་གསལ་བ། མི་སྡུག་པའི་ཆེད་དུ་ཕུར་བུ་ལས་ཀྱི་མགོན་པོ་སྲས་ ི་

མཆོག་བཛྲ་ཀཱི་ལ་ཡར་གསལ་བ། མི་འབྱམས་པའི་ཕྱིར་དུ་ལིངྒ་དགྲ་བོ་དངོས་སུ་གསལ་བ་གསུམ། ལྟ་བ་སྟོང་ཉིད་ཕྱག་རྒྱ་ཆེན་པོའི་གནས་ལུགས་རྟོགས་པ་གྱད་ཀྱི་ལྷ། རང་ལྷར་གསལ་བ་
གཉེན་པོ་ཡེ་ཤེས་ཀྱི་ལྷ། ཐུགས་ལས་སྤྲལ་པའི་ཕོ་ཉ་ལས་བྱེད་ཀྱི་ལྷ་གསུམ་དང་ལྡན་པ། རང་བཞིན་གྱིས་སྒྲོལ་བའི་ལྟ་བ། ཏིང་ངེ་འཛིན་གྱིས་སྒྲོལ་བའི་སྒོམ་པ། དབང་པོ་ཡུལ་དུས་ཀྱིས་
སྒྲོལ་བའི་སྤྱོད་པ། སྔོན་བྱུང་གི་རྗེས་སུ་འཇུག་པའི་གདམས་ངག་རྣམས་ལ། མཁས་པ་སྟེ་མཁས་པ་བཞི། སྐྱེ་མེད་ཀ་དག་གི་རང་ངོ་འཕྲོད་པ་ལྟ་བའི་རྫོང་། ལྷན་གྲུབ་འགག་མེད་ཀྱི་རང་
རྩལ་རིག་པ་སྒོམ་པའི་འཕྲང་། ཚོགས་དྲུག་ཤུགས་འབྱུང་རང་གྲོལ་དུ་ཤར་བ་སྤྱོད་པའི་སྲོག་སྟེ་རྫོང་འཕྲང་སྲོག་གསུམ་གྱིས་ཟིན་པའི་སྒོ་ནས། མདུན་དུ་གསལ་བའི་དགྲ་བོ་དེ་ཉིད་འཕྲལ་དུ་མ་
བསྒྲལ་ན་ལས་ངན་ཚབས་པོ་ཆེ་བསགས་པས་ངན་སོང་དུ་ལྷུང་བར་མཐོང་སྟེ། དེ་མ་བཟོད་པའི་དབང་གིས་སྙིང་རྗེ་ཆེན་པོ་བཟོད་མེད་དུ་སྐྱེ་བ་རྒྱུའི་དུས་ཀྱི་ཀུན་སློང་དུ་དགོས་པ་ནི་ཚད་མེད་སྙི་རྗེའི
ཕུར་པ། བསྒྲལ་བྱ་དགྲ་བོ་སྒྲོལ་བྱེད་རང་ཉིད། ཇི་ལྟར་སྒྲོལ་བའི་ཚུལ། བསྒྲལ་བ་སྟེ་འཁོར་གསུམ་བདེན་མེད་སྒྱ་མའི་ཡོ་ལང་ལྟ་བུར་ཤེས་པའི་སྒོ་ནས་འཛིན་མེད་རིགས་པའི་ངར་དང་ལྡན་པ་

༄༅། །ནི་རིག་པ་ཡེ་ཤེས་ཕུར་པ། ལག་ཏུ་བཟུང་བའི་ཕུར་བུ་དེ་ཉིད་མཚན་མ་རྫས་ཀྱི་ཕུར་བུ། དེ་ཉིད་སྔར་བསྐྱེད་ཅིང་བསྒྲུབས་ཟིན་པ་ཡིན་མོད་ཀྱང་སྐབས་འདིར་ཡང་
སྐྱར་གྱི་ཚུལ་དུ་གསལ་གདབ་སྟེ། དེ་ཡང་རང་ཉིད་ཡི་དམ་བདེ་མཆོག་ལྷན་སྐྱེས་སུ་གསལ་བའི་ཕྱག་གཡས་ཀྱི་སོར་མོ་ལྔ་མཐེ་བོང་ནས་རིམ་བཞིན། ཨོཾ་ཧཱུྃ་ཏྲཾ་ཧྲཱིཿ ཨཱཿ ལས་མགོན་དཀར་རྟག་
པའི་རྡོ་རྗེ། མགོན་མཐིང་ཞེ་སྡང་རྡོ་རྗེ། མགོན་སེར་འཇམ་པའི་རྡོ་རྗེ། མགོན་དམར་ཆགས་པའི་རྡོ་རྗེ། མགོན་ལྗང་འཕྲིན་ལས་རྡོ་རྗེ་སྟེ་རྒྱལ་བ་རིགས་ལྔའི་རང་བཞིན་མགོན་པོ་ཡབ་ལྟར་
གསལ་བ་དང་། གཡོན་གྱི་སོར་མོ་ལྔ་ལ་རིམ་བཞིན། མཱུ་ལཱྀ་ནཱཾ་པཾ་ཏྲཾ་ལས་ཞི་བྱེད་དཀར་མོ་སྐུ་ཡི་ཡུམ། འགུགས་བྱེད་མཐིང་ཁ་ཐུགས་ཀྱི་ཡུམ། བྱ་རོག་སྔོན་པོ་ཡོན་ཏན་གྱི་ཡུམ། བསྲུང
བྱེད་དམར་མོ་གསུང་གི་ཡུམ། སྒྲོལ་བྱེད་ལྗང་ཁུ་འཕྲིན་ལས་ཀྱི་ཡུཾ་སྟེ། སྤྱན་མ་དབྱིངས་ཕྱུག་མཱ་མ་ཀི་གོས་དཀར་སྒྲོལ་མ་རྣམས་དང་དབྱེར་མེད་པའི་ཡུམ་ལྔའི་ངོ་བོར་མོས། སོར་མོ་བསྣོལ་
༈ ཐབས་སུ་སྦྱར་བས་མགོན་པོ་ཡབ་ཡུམ་ལྔ་རྗེས་སུ་ཆགས་པས་བསྐུལ་ཏེ་སོ་སོའི་མཁའ་གསང་མཉམ་པར་སྦྱོར་བའི་ཀློང་ནས་བྱང་ཆུབ་སེམས་ཀྱི་གོང་བུ་གཅིག་ཏུ་འདྲིལ་བ་ཧཱུཾ་མཐིང་ནག་ཏུ་རྫོགས་པ་

ཡོངས་སུ་གྱུར་པ་ལས་སྲས་མཆོག་བཛྲ་ཀཱི་ལ་ཡ་ལས་ཀྱི་མགོན་པོ་བྱ་རོག་གི་གདོང་ཅན་གོང་གི་ཕུར་བསྐྱེད་དུ་བཤད་པ་ཇི་ལྟ་བར་གསལ་འདེབས་པ་ནི་སྦྱོར་མཚམས་བྱང་སེམས་ཀྱི་ཕུར་པ་ཞེས་
བྱའོ༑ །དེ་ལྟར་བསམ་པའི་སྒོ་ནས་ཕུར་སྐོར་བྱས་རྗེས། དྲིལ་བས་བདུད་སྡེ་དཔའ་འཁུམས་ཤིང་ཞེས་པའི་ཚིག་དང་བསྟུན་ཏེ་ལག་གཉིས་ཐལ་བར་དུ་བསྒྲིལ་བས་ཕུར་བུ་ལས་བྱུང་འོད་ཀྱི་རྒྱལ་
བ་སྲས་བཅས་ཀྱི་བྱིན་རླབས་ཐམས་ཅད་འོད་ཟེར་གྱི་ཚུལ་དུ་བཀུག་པ་ཕུར་བུར་ཐིམ་པས་གཟི་བྱིན་ཉི་མ་འབུམ་ལྟར་འབར་བར་གྱུར་ཏེ་སྐུ་འགྱིངས་པ་ཙམ་གྱིས་སྲིད་གསུམ་སྒྲོལ་བར་ནུས་
པ༑ གསུང་སྒྲག་པ་ཙམ་གྱིས་ལས་ཉོན་དག་པར་བྱེད་པ། ཐུགས་གཡོས་པ་ཙམ་གྱིས་བདེ་ཆེན་གྱི་གནས་སུ་སྒྲོལ་བར་ནུས་པའི་རང་བཞིན་ཅན་དུ་གྱུར་པར་བསམ་ཏེ་གཟི་བྱིན་བསྐྱེད་པའོ། །དེ་
ནས་བསྒྲལ་བ་དངོས་ལ་བདུད་བཞི་གཤེད་དུ་བསླང་བ། ཏིང་ངེ་འཛིན་ཁ་སྦྱར་དབྱེ་བ། ཚེ་ལུང་། ཁྲུས་ལུང་། ཐུན་གྱིས་བསད་པ། བརྡུང་བ་རྣམས་སུ་ཡོད་པ་ལས། དང་པོ་བདུད་བཞི་
གཤེད་དུ་བསླང་བ་ནི། དེ་ཡང་རང་རེ་འགྲོ་བ་ཐམས་ཅད་ལ་འཁོར་བ་ཐོག་མ་མེད་ནས་ད་ལྟའི་བར་དུ་རྒྱུད་ལ་ཡོད་པའི་གནས་སྐབས་བཞིའི་སྒྲིབ་པ་མི་ཤིག་པའི་ཐིག་ལེ། བཞི་དང་ལྷན་གཅིག་ཏུ་

1 ༄༅། གནས་བཞིར་གནས་ཏེ་དེ་ཉིད་མ་དག་པའི་གནས་སྐབས་སུ་བདུད་བཞིའི་ས་བོན་ནི་རང་བཞིན་དུ་གནས་པས་གཤེད་དུ་བབས་ན་རང་སྲོག་གཅོད་པར་བྱེད་ཅིང༌། ལམ་
དུས་སུ་རྣལ་འབྱོར་པའི་སྟོབས་ཀྱིས་སྒྲིབ་བྲལ་དུ་བྱས་ན་བདུད་བཞི་ལས་རྒྱལ་ཏེ་སྐུ་བཞི་དང་རྡོ་རྗེ་མངོན་དུ་བྱེད་པའི་ནུས་པ་རང་ཆས་སུ་མཆིས་པ་ཡིན་ལ། དེ་ཉིད་འདིར་གཤེད་དུ་བསླང་ནས་རང་
སྲོག་རང་གིས་གཅོད་པར་བྱེད་པ་ཡིན་ཏེ། དམིགས་པའི་གནད་ཁྱད་པར་བ་འདི་ནི། གསང་ཆེན་རྙིང་མའི་གཤེད་སྐོར་གྱི་ནང་ཚན་ལྕགས་སྡིག་གི་ཨུར་མོ་གྱང་འགྱེལ་དང་། གཤིན་རྗེ་གཤེད་
ཁྲོ་ཆུ་དུག་གདོང་ནག་པོའི་མན་ངག་ལས་འབྱུང་བ་དང་མཐུན་པར་གསུངས་པའོ། །དེ་ཡང་ཕུར་བུའི་རྩེ་ལས་འོད་ཟེར་མཐིང་ནག་མགར་གྱི་ཚྭ་ཚྭ་ལྟ་བུ་འཕྲོས་ཏེ་དགྲ་བོའི་སྤྱི་བོར་ཞུགས་པ་སྨིན
མཚམས་ནས་ཅུང་ཟད་གྱེན་དུ་སོང་བ་སྤྱི་བོའི་རྩ་འཁོར་གྱི་ཐད་ན་ལྷའི་བུའི་བདུད་ཀྱི་རང་གཟུགས་བུང་བས་མེ་ཏོག་འཇིབ་པ་འདྲ་བ་ཐོག་མ་ནས་རང་ཆས་སུ་ཡོད་པ་དེ་ལ་ཕོག བདུད་དེ་ཡོད་ཀྱིས་
དངངས་ཤིང་སྐྲག་སྟེ་རྟ་འགྲོགས་ཅན་འུར་ལངས་པ་ལྟར་ཅི་དྲག་མཚང་རླག་གི་ཚུལ་དུ་ཁོ་རང་གནས་ས་ཚངས་པའི་གཙུག་ཐག་ཅེས་པ་རྩ་རྦད་ཀྱིས་བཅད། དེའི་ཉེ་འཁོར་རྣམས་ཀྱང་ཕར་དབྲལ་་

ཚུར་དབྲལ་ཏེ་དགྲ་བོའི་ཀླད་པ་ཞོ་ལྟར་ལུག དེ་བཞིན་དུ་ཡང་འོད་འཕྲོས་མགྲིན་པར་ཞུགས་པས་མགྲིན་པའི་རྩ་གནས་སུ་ཉོན་མོངས་པའི་བདུད་སྡིག་པ་དམར་པོ་བྲག་ལ་འཛེག་པ་འདྲ་བ་དེ་ལ་
ཕོག བདུད་དེ་ཡོད་ཀྱིས་དངངས་སྐྲག་སྟེ་སྨྲོ་བའི་ཚུལ་དུ་ཁྲོས་ནས་མགྲིན་པའི་རྩ་ཆུང་རྦད་ཀྱིས་བཅད་པས་ཁོག་ཁྲག་ཐམས་ཅད་ཁ་ན་ལྷད་ལྷད་སྐྱགས་པར་བསམ། ཡང་འོད་འཕྲོས་ཏེ་ཕར་ཕོག་
པས་ལྟེ་བའི་རྩ་འཁོར་ན་གནས་པའི་ཕུང་པོའི་བདུད་སྡོམ་ཁ་བརྒྱད་ཚང་ན་ཉལ་བ་ལྟ་བུ་ཡོད་པ་ལ་འོད་དེས་རེག་པས་དངངས་སྐྲག་མྱོས་ཏེ་ལྟེ་བའི་རྩ་འཁོར་ཐམས་ཅད་རྦད་ཀྱིས་བཅད་ཁོག་ཁྲག
ཐམས་ཅད་ཕྱིར་ལུད་པར་བསམ། ཡང་འོད་འཕྲོས་སྙིང་གར་ཞུགས། སྙིང་ཁའི་རྩ་འཁོར་གྱི་ཐད་ན་འཆི་བདག་གི་བདུད་གྱད་སྟོབས་པོ་ཆེ་ལྟ་བུའམ་ལྕགས་སྡིག་མགོ་དགུ་རྭ་བསྒྲད་པ་འདྲ་བ་
ཡོད་པ་ལ་ཕོག་པས། དེ་སྐྲག་དངངས་མྱོས་ཏེ་སྲོག་རྩ་རྦད་ཀྱིས་བཅད་དེ་ཁོའི་བུ་ག་དགུ་ནས་ཁྲག་འཛག་པར་བསམ་པ་ནི་བདུད་བཞི་གཤེད་དུ་བསླངས་བའོ། །དེ་ནས་ཁོའི་སྙིང་དཀྱིལ་ན་ཁྲག་གི་
དྭངས་མ་བྱིའུ་ལན་པའི་མགོ་བོ་ཙམ་པ་དེའི་ནང་དུ་འོད་ཀྱི་གུར་ཁང་གི་ནང་དུ་ཁམས་ལྔ་ཚོགས་པའི་དྭངས་མ་རྣམ་པར་ཤེས་པའི་ངོ་བོ་ནྀ་དམར་སེར་རཾ་ཏྲི་ལྗང་ཁ་མར་མེ་འཆི་ཁ་མ་ལྟ་བུ་སྔོ་སྐེམས་

བྷཱ』 ༄༅། །སྐེམས་པ་དེའི་གདན་གཞི་ལྟ་བུར་ཚེ་རྟེན་ཨ་དཀར་པོའི་འོད་ཀྱི་རང་བཞིན་ཅན་ལམ་ལམ་གསལ་གདབ། དེ་ནས་གོང་གི་བདུད་བཞི་གཤེད་དུ་བསླངས་བའི་རྐྱེན་གྱིས་
ཁོའི་འདུ་བ་བཞི་འཁྲུགས་རབ་ཏུ་འཁྲུགས་ནས། ཁོའི་ཕྱིའི་སྐྱེ་མཆེད་ཡུལ་སྣང་གི་འཆར་སྒོ་རྣམས་རིམ་གྱིས་ནུབ་ཏེ་རྟེན་གྱི་ནུས་པ་ཉམས་པས་ནང་མིག་སོགས་ལ་ཐིམ། དེ་ཉིད་ཀྱང་ཁམས་
བཞིའི་དྭངས་མར་འདུས་ཏེ། སའི་དྭངས་མ་ཆུ་ལ། ཆུའི་དྭངས་མ་མེ། མེའི་དྭངས་མ་རླུང་ལ་འདུས་ཏེ་སྔ་མ་སྔ་མའི་ནུས་པ་ཉམས་ཏེ་ཕྱི་མ་ཕྱི་མ་ལུས། རླུང་གི་དྭངས་མ་སྙིང་ལ་འདུས་ནས་
གནས་པ་ལ་འབྱུང་བ་སྔ་མ་རྣམས་ཀྱིས་ནུས་པ་ཕྲ་མོ་མི་གསལ་བའི་ཚུལ་དུ་ཡོད་པ་དེ་ཕུར་པའི་རྩེ་སྙིང་དཀར་ནག་མཚམས་སུ་དྲིལ་ཞིང་བཏབ་ཏེ་དྲག་ཏུ་གཟིར་བས་རླུང་གི་དྭངས་མ་དེ་སྟོར། ཆུའི་
དྭངས་མ་སྐམ། ཁྲག་གི་དྭངས་མ་ཡལ། ཚེ་རྟེན་ཨ་དང་རྣམ་ཤེས་རྲིའམ་ཏྲི་རྐྱང་པ་ལུས། དེ་ནས་ཚེ་ལུང་ནི་དེ་གཉིས་པོར་ཕུར་པའི་དབལ་གྱི་རྩེར་ཧཱུཾ་མཐིང་ནག་ཅིག་གསལ་བཏབ་པ་དེས་རྡོ་
ཁབ་ལེན་ལ་ལྕགས་འབྱར་བ་ལྟར་ཙན་གྱིས་བླངས་ནས་རྩེ་ལ་ཡེ་རེ་ཡོད་པ་སྟེ། ཕུར་རྩེ་རང་ལ་བསྟན་ཏེ་ཚུར་དེངས་ཙམ་བྱས་པས་ཚེ་རྟེན་ཨ་དཀར་པོའི་འོད་ཀྱི་རང་བཞིན་ཅན་དེ་ཚུར་རྒྱང་གིས་

འཕངས་ནས་རང་གི་ཐུགས་སྲོག་ཧཱུཾ་ལ་ཐིམ་པས་རང་གི་ཚེའི་སྣོན་མར་ཐོབ་ཅིང་ཚེ་བསོད་དཔལ་དང་གཟི་བརྗིད་རྒྱས། དེ་ནས་ཁྲུས་ལུང་ནི་ལྲྀའམ་ཏྲི་དེ་ཕཊ་ཅེས་བརྗོད་པས་ཕུར་པའི་དབལ་གྱི་རྩེ་
ནས་ཁོང་གསེང་དུ་ཡར་ཞུགས། ཁོང་གསེང་གི་མགོན་པོ་ཡབ་ཡུམ་དམ་ཅན་རྒྱ་མཚོའི་སྦྱོར་མཚམས་དང་ཐུགས་ཀ་ནས་བབས་པའི་བདུད་རྩིས་བཀྲུས་དཀར་སངས་ཀྱིས་སོང་སྡིག་སྒྲིབ་ཐམས་
ཅད་སྦྱངས། ཐུགས་ཀ་ནས་སྤྲོས་པའི་ཡེ་ཤེས་ཀྱི་མེ་ལྕེས་གཞོབ་ཐུལ་གྱིས་བསྲེགས་པས་མ་དག་པའི་དངོས་པོ་སྦྱངས། ཧཱུཾ་མཐིང་ནག་གཅིག་ཏུ་གྱུར་པ་ཕུར་བུའི་རྒྱ་མདུད་ཀྱི་མགོར་དམིགས་པ་
ལས་མགོན་གྱི་དབུ་གཙུག་ནས་ཐོན་ཏེ་འོག་མིན་དུ་ལོངས་སྐུའི་ཞིང་དུ་རྣམ་པར་སྣང་མཛད་ཀྱི་ཐུགས་ཀར་ཐིམ་པས་དབྱེར་མེད་དུ་སངས་རྒྱས་པར་བསམ་མོ། །དེ་ལྟར་དམིགས་གནད་དང་ལྡན་
པས་ཕུར་བུ་བསྒྲིལ་ཞིང་གནས་ལྔར་གདབ་སྟེ་དེ་ཡང་འདིའི་གནས་ལྔའི་གོང་མ་འགའ་ཞིག་ཐོག་མར་བླ་གནས་གདབ། དེ་རྗེས་སྤྱི་མགྲིན་ལྟེ་སྙིང་བཞིར་གདབ་པ་ཡིན་ཞེས་གསུངས་པ་ཡང་དྲག་
སྔགས་སྤྱི་སྡོམ་དང་མཐུན་ཞིང་ཤིན་ཏུ་ལེགས་མོད། འོན་ཀྱང་འདི་ཁའི་ཚིག་རིགས་དང་བསྟུན་གོང་གི་གནས་བཞིར་བདུད་བཞི་གཤེད་འབེབས་ཀྱི་དམིགས་པ་དང་ལྷན་ཅིག་བཏབ་རྗེས།

1 ༄༅། །ཡང་ཏིང་ངེ་འཛིན་གྱིས་ཁ་སྦྱར་དབྱེ་བའི་དམིགས་པ་དང་ལྷན་གཅིག་སྙིང་གར་བརྡེག་པ་ཡན་འདྲ་སྙམ་སྟེ་རྣམ་དཔྱོད་ཅན་གྱི་དཔུང་བརྟག་པར་མཛོད་ཅིག དེ་དག་ནི་
བསྒྲལ་བ་དངོས་ཏེ་མཐའ་རྟེན་དུ་ཐུན་རྫས་བརྡེག་པ་ནི། ཛཿརྣམ་ཤེས་ཆོས་ཀྱི་དབྱིངས་བསྒྲལ་ནས་སོགས་ཏེ་དེ་ཡང་དཔལ་རྒ་ལོའི་གསུང་རྒྱུན་འགྲོ་མགོན་ཕག་གྲུས་ཟིན་བྲིས་སུ་མཛད་པའི་མགོན
པོའི་གསང་བཐུགས་སྒྲབ་ཀྱི་རྣལ་འབྱོར་གྱི་ཐོ་ཡིག་ལས་ཐུན་གྱི་སྐབས་འདིར་འདི་སྐད་ཅེས་འབྱུང་སྟེ། འདིར་བསད་ཟིན་ནས་ཐུན་བྲབ་པ་དགོས་པ་མེད་པ་ལྟ་བུ་མི་ལྟ་སྟེ། དང་པོ་བླ་བཀུག་པ་དེ་
ལ་ཡིན་ལ། ཕྱི་མ་ནི་འཚོ་བའི་ཕུང་པོ་ཁོ་ན་བླ་སྟེ་འཇིག་རྟེན་ན་བླ་ཆད་ནས་འདི་ཙམ་སོང་ཟེར་བ་ལྟར་བླ་ཆད་པ་དང་ཚེ་ཟད་པ་གནད་གཅིག འོན་ཀྱང་ལས་མ་ཟད་པས་དེའི་ལྷག་ནི་འཚོ་བ་ཁོ་ནར་
སྣང་བས་སོ། །བླ་ཡང་འགྱུར་བ་མེད་པའམ་སེམས་དེ་མ་ཡིན། དེ་གཞན་དུ་གཡོ་བ་དེ་ཡིན། དེ་འགུགས་ནུས། བསྒྲལ་ནུས། སྔོན་མ་སྟོང་པ་ཉིད་དེ་ལ་དགུག་པ་དང་བསྒྲལ་དུ་མེད་པ་
ཡིན་ནོ། གཞན་དུ་གཡོ་བ་དེ་ནི་རྒྱུ་རྐྱེན་ལ་ལྟོས་པ་ཡིན་པས་རྒྱུ་ཟད་ན་མེད་པར་འགྱུར་རྒྱུ་སླར་བསྣན་ན་འཕེལ་བར་འགྱུར་བ་ཡིན་ནོ། །ཞེས་གསུངས་པའི་དོན་གྱི་ཁོག་ཕུབ་ནས་དམིགས་པ་དངོས་

གཞི་དམིགས་པ། སྔར་ཐུན་གྱི་བསྐྱེད་ཆོག་ཏུ་གསལ་བ་ལྟར་ཐུན་རྫས་བཅུ་དྲེགས་པའི་དམག་དཔུང་ལས་ལ་ཆས་པར་གསལ་བ་ཚིག་དང་བསྟུན་ཏེ་རིམ་བཞིན་བཏབ་པས་ནད་མཚོན་དུག་གི་བུ་
ཡུག་འཚུབས་པས་གཟུགས་ཕུང་དུམ་བུར་བརླག་ཅིང་དྲེགས་པའི་དམག་ཚོགས་རྣམས་དབང་པོའི་སྒོར་ཞུགས་ཏེ་ཤ་ཁྲག་རུས་པ་ནང་ཁྲོལ་ཐམས་ཅད་དུམ་བུ་དུམ་བུར་དམར་འདུར་གྱིས་བཏང་བས་
སྙིགས་མའི་ཕུང་ཁམས་རྡུལ་དུ་བརླག་པར་བསམས་ལ་མཐར་བསད་སྔགས་བརྗོད། བརྡུང་བ་ནི། ཧཱུཾ། གནོད་པར་བྱེད་པའི་སོགས་ཏེ། གཏུན་ཁུང་ཁྲོ་མོ་ཡུམ་གྱི་བྷ་ག་མཁའ་ཀློང་ཡངས་
པའི་ཆོས་འབྱུང་དུ། གཏུན་ཤིང་ངམ་རྡོ་རྗེ་ཐོ་བ་ཁྲོ་བོ་ཡབ་ཀྱི་རྡོ་རྗེས་དགྲ་བོའི་ཕུང་ཁམས་མི་དམིགས་ཆོས་ཀྱི་དབྱིངས་སུ་རྒྱས་བཏབ་པར་མོས་ལ་བརྡུངས་བར་བྱའོ། །བསྟབ་པ་ནི། སླར་ཡང་
དགྲ་བོའི་དུག་གསུམ་ལས་ཉོན་གྱི་ཕུང་པོ་ཐམས་ཅད་འདོད་ཆགས་ཁྲག ཏི་མུག་ཤ ཞེ་སྡང་རུས་པར་བསྟིམས་པ། དུག་གསུམ་ཤ་ཁྲག་གི་རི་བོ་རྒྱ་མཚོ་ཆེན་པོར་གྱུར་པ་ཐོད་པ་ཡངས་ཤིང
རྒྱ་ཆེ་བར་བླུགས་ཏེ་ཨོཾ་ཨཱཿ ཧཱུྃ་གིས་བདུད་རྩིར་སྦར་བ་དཀྱིལ་འཁོར་གྱི་ལྷ་ཚོགས་རྣམས་ཞལ་གནམ་ས་ལྟར་གདངས། མཆེ་བ་གངས་རི་ལྟར་གཙིགས། ལྗགས་གློག་ལྟར་འཁྱུག་པས་ཤ་ཚོལ་

ཟླ༄༅། །ཁྲག་ཚོལ་དུ་ཧབ་དིར་གྱིས་གསོལ་བས་མཉེས་ཤིང་ཚིམ་པར་བསམ་ལ། ཧཱུཾ། དགྲ་བགེགས་གདུག་པ་སོགས་ཤོ་ལོ་ཀ་གཅིག་གིས་སྤྱིར་བཏབ་པ་དང་།
ཡ༑ དམ་ཉམས་དགྲ་བོ་སོགས་ནི་སྒོས་སུ་བསྟབ་པ་སྟེ་འདི་ནི་ཚོགས་ཐ་མའི་སྐོང་དང༌། དངོས་གྲུབ་འབྱུང་རྒྱུད་དུ། མ་ཉམས་གྲིར་ཤིའི་བམ་བླངས་ལ། །མ་ཏྲཾ་རུ་ཏྲ་བསྟིམས་ནས་སུ།
ཉེར་མགོ་བོ་ལྷོ་ནུབ་མཚམས་སུ་བསྟན། །རྐང་པ་བྱང་ཤར་མཚམས་སུ་བསྟན། །གན་རྐྱལ་བཞག་ལ་བསྒྲལ་བར་བྱ། །དེ་ཡི་ཤ་དང་ཁྲག་དང་ནི། །ལྤགས་པ་ཚིལ་བུ་རྐང་མར་བཅས། །ཀླད་པ་
ཀླད་རྒྱ་ཞག་དང་ནི། །དབང་པོ་ལྔ་དང་དོན་སྙིང་ལ། །རུས་པའི་བྱེ་བྲག་ཐམས་ཅད་ཀྱིས། །ཡེ་ཤེས་ནག་པོ་ཆེན་པོ་དང༌། །དཔལ་ལྡན་ལྷ་མོ་རེ་མ་ཏི། །ལས་ཀྱི་མགོན་པོ་འཁོར་དང་
བཅས༑ ཕོ་ཉ་བྲན་གཡོག་དུར་ཁྲོད་གནས། །ཌཱ་ཀིའི་ཚོགས་ཀྱི་ཐུགས་དམ་བསྐང་། །དེ་ཡི་ཤ་ཡི་ཚོགས་རྣམས་ཀྱིས། །ནག་པོ་སྟོང་གི་ཐུགས་དམ་བསྐང་། །དེ་ཡི་ཁྲག་དང་ཆུ་སེར་
ཪེ༈ གྱིས༑ །མ་མོ་བྱེ་བའི་ཐུགས་དམ་བསྐང་། །དེ་ཡི་ཆུ་རྒྱས་རུས་པ་རྐང་། །ཤ་ཟ་འབུམ་གྱི་ཐུགས་དམ་བསྐང་། །མཁའ་འགྲོ་ལྔ་དང་ལྷ་མོ་བརྒྱད། །དེ་ཡི་འཕྲིན་ལས་མགོན་པོ་དང༌།ྋ །ཤ་ ེ་

ཟ་འཁོར་དང་བཅས་ལ་འབུལ། །ཞེས་བམ་བསྐང་གསུངས་པ་འདིར་བསྡུས་པའི་དབང་དུ་བྱས་པ་སྟེ། བམ་དངོས་སུ་ཤ་ཁྲག་གིས་མཆོད་པ་ནི་དགྲ་བགེགས་ཤིན་ཏུ་མི་བསྲུན་ན་བྱ་
བར་རྒྱུད་ཀྱི་ལུང་སྔོན་མའི་འཕྲོས་སུ། ཕུང་པོ་བསྟན་ལ་སྡང་ཞིང་འཆི།ྋ །བསྒྲུབ་ལ་གནོད་ན་ལས་འདི་བྱ། །གཞན་དུ་བྱས་ན་བརླག་པར་འགྱུར། །ཞེས་དང༌། དེ་དང་མཐུན་པར་ཀུན་
མཁྱེན་ཆེན་པོས་ལས་མཐའ་བསྟན་དགྲ་འཇོམས་པའི་སྤུ་གྲིར་ཡང་། ཤིན་ཏུ་མི་བསྲུན་ན་བམ་ལིང་ཚབ་བམ་ལ་བྱེད་ཅིང་སོགས་གསུངས་སོ། །ཡང་གོང་གི་འཕྲོས་སུ་རྒྱུད་ལས། དེ་ཡི་ཤ་ལ
སྦྱིན་བསྲེག་བྱ། །ཚིལ་ནི་ཞུན་ཆེན་མར་མེ་དང་། །ཀླད་རྒྱས་ཐོད་པའི་རྔ་ལྤགས་བྱ། །ལྤགས་པ་ཚོགས་ཀྱི་གདན་དུ་བྱ། །བསྲེག་པའི་རུས་པས་ཚ་ཚ་བྱ། །འདིས་ནི་མགོན་པོའི་འཁོར་
ཚོགས་བཅས། །མཉེས་པར་འགྱུར་ཞིང་ཐུགས་དམ་བསྐང་། །ཞེས་གསུངས་སོ། །དེ་ལྟར་ན་ལན་གཅིག་དུག་གསུམ་ཉོན་མོངས་ཐམས་ཅད་སྦྱངས་ཟིན་ནས་སླར་བསྒྲལ་རྒྱ་བསྟིམ་རྒྱ་མེད་
སྙམ་མི་བྱ་སྟེ། རང་རེས་ཡིད་ཀྱིས་བསམ་ངན་ཕྲལ་བ་ལ་ཁོའི་ལས་ཉོན་དངོས་གནས་ལ་དག་འགྲོ་བ་ཡང་ག་ལ་སྲིད། ཡང་ཡང་མོས་པ་དེ་ལྟར་བྱས་པས་ཁོའི་སྒྲིབ་པ་སྦྱངས་བ་སོགས་ཀྱི་༔

ཟླ ༄༅། །དགོས་པའི་ཁྱད་པར་གཟིགས་ནས་གསུངས་པ་སྟེ། དཔེར་ན་གཤིན་དོན་དུ་སྦྱངས་བ་བྱེད་དུས་ཁྲུས་གསོལ་གྱི་སྐབས་སུ་སྡིག་སྒྲིབ་ཐམས་ཅད་རྩ་བ་ནས་དག་པར་
བསམ་དགོས་ལ། ཡང་དེ་རྗེས་སུ་བྱེ་ཡུངས་སོགས་ཀྱི་བྲབ་པ་དང་གནས་སྤོར་བ་སོགས་དགོས་པ་བཞིན་ནོ། །དེ་ལ་གུ་དོག་རྐུབ་བཙུམས་གྱི་ཨ་འཐས་མི་བྱ་བར་ད་ལྟ་གསང་སྔགས་མོས་པ་
ལམ་བྱེད་གཙོ་ཆེ་བས་ཐེ་ཚོམ་མེད་པར་ནན་ཏན་གྱི་ངེས་པར་བསྐྱེད་པར་བྱའོ། །དེ་ལྟར་ན་ཀུན་མཁྱེན་འབྲུག་པས་མཛད་པའི་དཔལ་ཡེ་ཤེས་མགོན་པོ་ལྷ་མང་ཀྱི་བསྙེན་སྒྲབ་ལས་སྦྱོར་གང་ལའང་
དགོས་པའི་སྨད་ལས་ཀྱི་རིམ་པའི་གོ་དོན་རང་གིས་གང་ཤེས་ཅི་ཞིབ་ཏུ་བཤད་ཟིན་ཏེ། དེང་སང་ངན་སྔགས་སད་སུད་ཆུང་ཆུང་འདྲ་ལས་བྱེད་པ་ཚོས་འདི་ཚོར་གཟིགས་ལོང་མི་འདུག་པས་སྐྱོན་ཆེ་
བ་ཡོང་དོན་མི་འདུག་རུང་དམིགས་པའི་ཟབ་གནད་ཐམས་ཅད་ཐང་མལ་བརྡལ་ཏེ་བྲིས་པ་ཡིན་པས་སུ་བྱུང་ལ་མི་སྟོན་པའི་བཀའ་རྒྱས་བཏབ་བོ། །ཞེས་བསྟན་སྲུང་ལྷ་མང་གི་གདབ་ཁའི་དམིགས་
གནད་ལྷུག་བཀྲོལ་ནག་པོ་འགྲོ་ཤེས་སུ་བྲིས་པ་འདི་ཉིད་ནི་དྲིན་ཅན་རྩ་བའི་བླ་མ་རྣམས་ཀྱི་ཞལ་གྱི་བདུད་རྩི་ཅུང་ཟད་མྱོང་བ་དང་སྔོན་བྱོན་ཚད་མར་གྱུར་པའི་དམ་པའི་ཞལ་ལུང་རྒྱུད་གཞུང་མན་ངག་༔

གི་ཁུངས་དང་དྲག་སྔགས་སྤྱི་སྡོམ་སོགས་ལ་ལེགས་པར་བརྟགས་ཏེ་སྔགས་ཆུང་འགྲོ་འདུལ་རྡོ་རྗེས་བྲིས་པའོ། །འདིར་སྨྲས་པ། རཀྴའི་བགྲང་ཕྲེང་བྱུ་རུའི་རྒྱན་མཛེས་མགུལ་དང་ཕྱག་གི་
པདྨོའི་འཁྲི་ཤིང་མཚར་བྱས་ཤིང༌། །ཕུད་ཀྱིས་མྱོས་ཤིང་ཁོང་ཁྲོས་རྦད་པའི་སྤྱན་མིག་གྲུ་གསུམ་རྒན་མོའི་དཔལ་ལ་འཁུ། །ཆང་དང་རྩམ་པའི་རལ་མས་སྦགས་པའི་སྨ་རའི་མཚོན་རྩེ་དྲག་པོར་
གཟིང་པ་འཇིགས་འཇིགས་ལྟའི། །སྔགས་ནག་ཧཱུྃ་ཤི་ཕཊ་འགྱེལ་མང་ཡང་བསྒྲལ་འདྲེན་ཟབ་མོའི་གནད་འགག་ཤེས་པ་བརྒྱལ་ལ་འགའ། །སྦོང་སྦོང་གནམ་ལ་འཕར་བའི་ལུས་འགྱུར་དང་།
ཧྲིག་ཧྲིག་ཕྱོགས་བཅུར་གཟིགས་པའི་ལྟ་སྟངས་དང༌། །རལ་རལ་རྔ་གོག་བརྡུང་བའི་ལག་ཤེད་ཀྱི། །གྲུབ་འབྲས་ཏི་གུ་གང་དུ་ཟད་མིན་ནམ། །དེ་མཐོང་རྟོག་གེ་པ་དང་བླུན་སྒོམ་ལ། །ཧཱུཾ་ཧཱུྃ་
ཕཊ་ཕཊ་ཆོས་འདི་གཉེར་མེད་ཀྱང༌། །བསྟན་པའི་རྒྱུན་དང་སྐལ་མཉམ་འགའ་ཞིག་ལ། །ཕན་སྲིད་སྙམ་དུ་དང་བས་འདི་བྲིས་སོ། །ཞེས་ཀྱང་སྨྲས་སོ།། །།

༄༅། །དཔལ་ཡེ་ཤེས་ཀྱི་མགོན་པོ་ཕྱག་བཞི་པའི་བཟློག་བསད་དྲག་པོའི་ལས་མཐའ་བུང་བ་ཁྲག་འཐུང་བཞུགས་སོ།།
431

༄༅། ། ཨོཾ་ན་མཿ ཤྲཱི་མ་ཧཱ་ཀཱ་ལ་གུ་རུ ཤྩ་མཎྜལེ་བྷྱ འདིར་དཔལ་ནག་པོ་ཆེན་པོ་ཕྱག་བཞི་པའི་ལྕམ་དྲལ་ལ་བརྟེན་ནས་བྱད་མ་རང་གཤེད་དུ་དབབ་པའི་
སྦྱོར་བ་བཤད་པར་བྱ་སྟེ། བདེ་བའི་སྟན་ལ་སྙིང་རྗེ་ཆེན་པོའི་ཤུགས་དྲག་པོར་ཁྲོས་པས་གདུག་པ་ཅན་ཐམས་ཅད་བསྒྲལ་ཏེ་བླ་ན་མེད་པའི་བྱང་ཆུབ་ལ་འགོད་པར་འདོད་པས་འདི་ལྟར་བརྗོད་ཅིང་དོན་
སེམས་པར་བྱའོ། །སངས་རྒྱས་ཆོས་དང་ཚོགས་མཆོག་ལྷག་པའི་ལྷ། །ཀུན་འདུས་ཧེ་རུ་ཀ་དཔལ་ནག་པོ་ཆེར། །སྐྱབས་སུ་ཉེར་མཆི་བདུད་སྡེ་གཡུལ་ངོ་
ལས༑ །རྒྱལ་ཕྱིར་རིགས་སྔགས་མཆོག་འདི་བསྒྲུབ་པར་བགྱི།། ལན་གསུམ། ༀ་སྭཱ་བྷཱ་ཝ་སོགས་བརྗོད། འཁོར་འདས་ཆོས་ཀུན་མི་དམིགས་སྟོང་པའི་

༄༅། །ངང༌། །འགག་མེད་སྙིང་རྗེའི་རྩལ་ཤར་རང་རིག་པ། །ཟུང་འཇུག་ངོ་བོ་ཧཱུཾ་ཡིག་མཐིང་ནག་ལས། །འོད་འཕྲོས་གདུག་པ་
ཅན་རྣམས་ཚར་བཅད་བཏུལ། །དྲེགས་པའི་རྗེ་བཙུན་ཀུན་གྱི་སྲོག་བསྡུས་ཏེ། །ཐིམ་པས་ཡོངས་གྱུར་དཔལ་ཆེན་ཁྲག་འཐུང་རྒྱལ། །མ་ཧཱ་ཀཱ་ལ་རྡོ་རྗེ་
སྲིན་པོའི་སྐུ། །མཐིང་ནག་རབ་འཇིགས་རྔམས་ཤིང་འཚེར་བའི་མདངས། །བ་སྤུའི་ཁུང་ནས་ཁྲོ་ཆུང་རྡོ་རྗེའི་རྡུལ། །གྲངས་མེད་སྤྲོས་ཤིང་མཚོན་ཆའི་
ཆར་པ་འབེེབས། །རབ་ཁྲོས་སྤྱན་གསུམ་མེ་ཕུང་ལྟར་དམར་ཞིང༌། །དྲག་པོའི་ཞལ་གདངས་རོ་འཛིན་གློག་དམར་འཁྱུགས། །ཧ་ཧ་ཧཱུཾ་ཕཊ་གད་

རྒྱངས་གསང་མཐོན་པོས། །རི་རབ་འགུལ་ཞིང་རྒྱ་མཚོ་འཁྲུག་ཅིང་སྐྱོད། །ས་གཞི་ལྡེག་ཆོམ་སྣང་སྲིད་དྲེགས་པ་ཀུན། །འདར་དངངས་འབོག་བརྒྱལ་སྐྲག་ཅིང་མྱོས་པར་བྱེད། །ཟླ་ཚེས་ལྟ་
བུའི་མཆེ་བ་རྣམ་པར་གཙིགས། །སྨར་སྨིན་ཨག་ཚོམ་དབུ་སྐྲ་མེ་ལྟར་འབར། །སྦོམ་ཐུང་གསུས་པ་འཕྱང་ཞིང་གེལ་བའི་ཉམས། །དཔལ་གྱི་ཡོ་བྱད་ཀླུ་རིགས་སྦྲུལ་ཆུན་བརྒྱད། །ཕྱག་རྒྱ་
རྣམ་དྲུག་དཔའ་བོའི་ཆས་ཀྱིས་བརྒྱན། །ཞབས་གཉིས་རྐྱང་བསྐམ་བརྗིད་པའི་རོལ་སྟབས་ཀྱིས། ། ཡེ་ཤེས་མེ་ཕུང་གནམ་ལྕགས་ཐོག་སེར་དང༌། །དུས་མཐའི་རླུང་ནག་འཚུབ་པའི་དབུས་ན་
བཞུགས༑ །ཕྱག་བཞི་གཡས་ཀྱི་དང་པོ་གནམ་ལྕགས་ཀྱི། །འཁོར་ལོ་རྩིབས་སྟོང་རྣོ་དབལ་དྲག་བསྐོར་བས། །ཕོ་བརྒྱུད་བྱད་མ་ལྷ་སྲུང་དང་བཅས་ཀུན། །རྒྱལ་འབོག་མྱོས་ཤིང་རྡུལ་དུ་
བརླགས་པར་བྱེད། །ཕྱག་གཡོན་དང་པོ་ཟངས་འཁོར་རྩིབས་སྟོང་པ། །དྲག་ཏུ་འཁོར་བས་མོ་བརྒྱུད་བྱད་མ་དང་། །ལྷ་སྲུང་ཚོགས་རྣམས་དུམ་བུར་འཐོར་འཐོར་གཏོང༌། །རང་གཤེད་རང་
ལ་འབེབས་པའི་བྱ་བ་བྱེད། །ཐ་མའི་ཕྱག་གཉིས་གཡས་གཡོན་ཉི་ཟླ་ཡི། །དཀྱིལ་འཁོར་གྱིས་མཚན་ཐལ་མོ་རབ་ཏུ་བརྡེབ། །ཕལ་རྒོལ་བྱད་སྟེམས་རིགས་སྔགས་མཁན་རྣམས་ཀྱིས།

༄༅། །གཏོང་བའི་རྦོད་གཏོང་ལྷ་སྲུང་རྦད་འདྲེའི་ཚོགས། །བུང་བ་ནག་པོའི་རྣམ་པར་བྱུང་བ་རྣམས། །ཐལ་མོའི་བར་དུ་བཅར་བ་ཉི་མའི་མེས། །བསྲེགས་ཤིང་རྡུལ་དུ་
བརླགས་ཏེ་ཟླ་བའི་ཆུས། །སྤྲུལ་པས་འཇིམ་པར་བསྒྲུབས་པ་དེ་དག་ལས། །སླར་ཡང་རབ་འཇིགས་བུང་བའི་གཟུགས་སུ་གྱུར། །ལྷ་སྲིན་སྡེ་བརྒྱད་དམག་ཚོགས་མཐའ་ཡས་པ། །རམདར་
སྦྲན་ཏེ་བྱད་མ་དེ་ཉིད་ལ། །ཁྲོས་འཁྲུགས་རྔམ་པས་བ་སྤུའི་སྒོ་རྣམས་དང་། །བུ་ག་དགུ་སོགས་ལུས་ཀྱི་ཆ་ཀུན་ནས། །ཞུགས་ཏེ་ཤ་ཟོས་ཁྲག་རྔུབས་དབང་པོ་བསྣབས། །ཤ་རུས་འབུ་ཡིས་
གཞིབ་ལྟར་ལྷག་མེད་དུ། །ཧབ་དིར་ཟོས་པས་ཤུལ་མེད་བརླག་པར་འགྱུར། །ཨཻཙཙ། ཨོཾ་ཨཱཿ ཧཱུཾ། ཧཱུྃཧཱུྃ ཧཱུྃ། ཨུ་ཨུ་ཨུ། ཨེ་ཨེ་ཨེ། ཨ་ཨ་ཨ། ཨཾ་ཧྲི་ཧ་ཧ་ཧུཾ་ཧཱུྃ་ཕཊཿ
བཛྲ་ཀ་ཝུ་ཝ་ཝ་པ་ཤ་ཡ་མ་ཧཱ་ཀཱ་ལ་ཡ་ཧུཾ་ཧཱུྃ་ཕཊཿ ཨུ་ནེ་ཨུ་ནེ་ཨུ་ནེ། ཨུ་ཨུ་ཨུ། ཀཱ་པ་ཡེ། མུ་ཀ་ཡེ། ཨ་པ་ཡེ། ཧྲི་ད་ཡེ། སིང་ང་ཡེ། བྱ་ཏ་ཡེ། དུ་རུ་ཡེ། བྱ་ཙ་ཡེ། ཨ་
༈ ཡ་མ་དུ་རུ་ཙ་ཤ་ན་རཀྵ། ཡ་མ་ཧེ་དུན་ཙ་མཎྜི་ཤག ཨེ་རག་ག་དྷེ་བི་ཤ མོ་ཧ་མ་མ་ཨི་རི། ཨ་ཨ་ཨ། ཨུ་ནེ་ཨུ་ནེ་ཨུ་ནེ། དུ་ནེ་དུ་ནེ་དུ་ནེ། ལི་ལི་ལི། ཨི་ཨི་ཨི། རྨེ་ཁྲག་

སྦུད༑ སྙིང་ཁྲག་རྦུད། སྙིང་ལ་འཐིབས། ཤག་ཏིག་ཁས། མཱ་ར་ཡ་ཕཊ་རྦད། བྱད་མ་ལྷ་སྲུང་དང་བཅས་པ་སརྦ་མཱ་ར་ཡ་མྱག་ག་ཐཾ་རིལ་རྦད། རཀྟ་འཐིབས། ཙིཏྟ་ཁས། ཏྲི་
མྱགས་རྦད་སོད། ཨུ་ནན་ཨུ་ནན་ཨུ་ནན། ནྟཾ་བྷ་ཡེ། ཀ་པ་ཡེ། བཛྲ་ཡཀྵ་ཡཀྵ། ཨུ་ཨུ་ཨུ། དུན་དུན་དུན། ཧྲི་ཧྲི་ཧྲི། སིང་ས་རུ་མུན། ས་མ་ཡ་ཐཾ་རིལ། ཨ་ཀྲོ་ཧྲི་སྲི་རཀྵ་ས་
མ་ཡ། ཙཎྜ་རོ་ཥ་ཎ། བྱད་མ་ལྷ་སྲུང་དང་བཅས་པ་མྱགས་ཐུམ་རིལ། ཏྲིག་ནན་སྦུར་ཡ་ནན། ཨེ་ཧུར་ཐཾ་ཛཿ ཁང་ཤག་རོ་མྱགས་མུ་ཏིག་རྦད་ཡ། རྦད་འདྲེ་བྱད་མ་ལ་བྲེང་ཤག་བྷོ་
བཟློག ཅེས་ཅི་ནུས་སུ་བཟླས་མཐར་བདེན་སྟོབས་བརྗོད་ཅིང་དམོད་པ་གདབ་པ་ནི། ན་མོ། རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་རྒྱས་
ཀྱི༴ ཆོས་ཀྱི༴ དགེ་འདུན༴ ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི༴ གནས་གསུམ་གྱི་དཔའ་བོ་དང་མཁའ་འགྲོ་མ་རྣམས་ཀྱི༴ དཔལ་ལྡན་ཁྲག་འཐུང་གི་རྒྱལ་པོ་བྱ་རོག་མིང་ཅན་
ཡབ་ཡུམ་གྱི༴ ནག་པོ་ཆེན་པོ་ལྕམ་དྲལ་ཞིང་སྐྱོང་མ་མོ་མཁའ་འགྲོའི་ཚོགས་ཀྱི༴ ལྷ་མ་སྲིན་དྲེགས་པ་སྡེ་བརྒྱད་བཀའ་སྡོད་དམ་ཅན་རྒྱ་མཚོའི༴ གསང་སྔགས་དང་རིག་སྔགས་དང་གཟུངས་

༄ ༅། །སྔགས་དང་སྙིང་པོ་དང་ཕྱག་རྒྱ་དང་ཏིང་ངེ་འཛིན་ཆོ་ག་དང་བཅས་པའི་བདེན་པ་དང༌། ཆོས་ཀྱི་དབྱིངས་རྣམ་པར་དག་ཅིང་བསམ་གྱིས་མི་ཁྱབ་པའི་བདེན་པ་
” དང་༑ ཀུན་རྫོབ་རྒྱུ་འབྲས་བསླུ་བ་མེད་པའི༴ བདེན་པ་ཆེན་པོའི་བྱིན་གྱིས་བརླབས་ཀྱིས་སུ་གང་དག་བདག་ཅག་དཔོན་སློབ་རྒྱུ་སྦྱོར་སྦྱིན་པའི་བདག་པོ་རྩ་ལག་དང་བཅས་པ་ལ་སྡང་བ་
དང་༑ སྡང་བའི་སེམས་དང་ལྡན་པ་རྣམས་དང༌། གདུག་པ་དང༌། གདུག་པའི་སེམས་དང་ལྡན་པ་རྣམས་དང༌། བསམ་པ་ངན་པ་དང་སྦྱོར་བ་རྩུབ་མོར་སྟོན་པར་བྱེད་ཅིང་དགྲ་བགེགས་བྱད་
མ་སྡེ་དང་བཅས་པ་དང་། དེ་དག་གི་རྒྱབ་རྟེན་དང་ཕྱོགས་འཛིན་པར་བྱེད་པོ་ཐམས་ཅད་ཀྱི་ལུས་བཅིངས་པར་བགྱིའོ། །ངག་བཅིངས་པར་བགྱིའོ། །ཡིད་བཅིངས་པར་བགྱིའོ། །མཐུ་བརླག་
པར་གྱུར་ཅིག སྟོབས་བརླག་པར་གྱུར་ཅིག རྫུ་འཕྲུལ་བརླག་པར་གྱུར་ཅིག དེ་བསྒྲུབས་པའི་སྔགས་ཀྱིས་དེ་ཉིད་བརླག་པར་གྱུར་ཅིག དེས་བསྒྲུབ་པའི་རྫས་དང་འཁྲུལ་འཁོར་གྱིས་དེ་ཉིད་
༈ འཇོམས་པར་གྱུར་ཅིག དེས་བསྒྲབ་པའི་ལྷ་འདྲེས་དེ་ཉིད་ཀྱི་ཤ་ལ་ཟ་ཞིང་ཁྲག་ལ་འཐུང་བར་གྱུར་ཅིག བདག་ཅག་ལ་གནོད་བྱེད་དགྲ་བགེགས་གདུག་པ་ཅན་འདི་དག་ལ་དེ་རྣམས་ཉིད་ཀྱི་བླ་མ་

ང་ཡི་དམ་དང་སྲུང་མ་རྣམས་རང་གཤེད་དུ་འབབ་པར་གྱུར་ཅིག དེ་རྣམས་ཉིད་ཀྱི་སྲུང་བ་དང༌། ཟློག་པ་དང་དྲག་པོའི་ལས་བྱས་པ་ཐམས་ཅད་རང་གཤེད་དུ་འབབ་པར་གྱུར་ཅིག དེ་རྣམས་
ཉིད་ཀྱིས་བཟླས་བརྗོད་དང་བསམ་གཏན་དང་རིམ་གྲོ་དང་དགེ་བའི་ལས་བགྱིས་པ་ཐམས་ཅད་ཀྱང་དེ་རྣམས་ཉིད་ལ་རང་གཤེད་དུ་འབབ་པར་གྱུར་ཅིག སྲིད་པ་གསུམ་གྱི་ནད་དང་དུག་དང་མཚོན་
ཆ་དང་ཉོན་མོངས་པ་དང་ལས་ངན་པ་དང་སྡུག་བསྔལ་ཐམས་ཅད་དགྲ་བགེགས་བྱད་མ་འདི་རྣམས་ཀྱི་སྟེང་དུ་རྣམ་པར་སྨིན་ཅིང་འབབ་པར་གྱུར་ཅིག ཁ་ཁ་ཁཱ་ཧི་ཁཱ་ཧི་མཱ་ར་མཱ་ར་གྲྀཧྣ་གྲྀཧྣ་བྷནྡྷ་བྷནྡྷ་
ཧ་ན་ཧ་ན་ད་ཧ་ད་ཧ་པ་ཙ་པ་ཙ་ཉི་མ་གཅིག་ལ་སོད་པར་མཛོད་ཅིག་ཧཱུཾ་ཕཊཿ བྷསྨིན་ཀུ་རུ་ཡ་ཧཱུྃ་ཕཊཿ སརྦ་ནི་ཝཱ་ར་ཎཱ་ཡ་ཧཱུཾ་ཕཊཿ ཅེས་ཐལ་མོ་བརྡབ་བོ།། བདག་ཅག་དཔོན་སློབ་སྦྱིན་པའི་བདག་
པོ་དང་བསམ་སྦྱོར་མཐུན་ཅིང་དག་པ་རྣམས་ཀྱི་ཚེ་ལ་བར་དུ་གཅོད་པ་ཐམས་ཅད་ཕྱིར་བཟློག་པར་གྱུར་ཅིག ལོངས་སྤྱོད་ལ་བར་དུ་གཅོད་པ་ཐམས་ཅད་ཕྱིར་བཟློག་པར་གྱུར་ཅིགདབང་ཐང་ལ་
བར་དུ་གཅོད་པ་ཐམས་ཅད་ཕྱིར་བཟློག་པར་གྱུར་ཅིག བསམ་པའི་དོན་འགྲུབ་པ་ལ་བར་དུ་གཅོད་པ་ཕྱིར་བཟློག་པར་གྱུར་ཅིག དམ་པའི་ཆོས་བཞིན་སྤྱོད་པ་ལ༴ གནས་སྐབས་དང་མཐར་༔

ཎྜཱ |༄༅། །ཐུག་གི་བར་དུ་གཅོད་པ་ཐམས་ཅད་ཕྱིར༴ སྔོན་གྱི་ལས་ལས་གྱུར་པ་དང་། འཕྲལ་གྱིས་རྐྱེན་ལས་གྱུར་པའི་ཕྱི་ནང་གསང་གསུམ་གྱི་བར་ཆད་ཐམས་ཅད༴ ཆོས་
ཀྱི་དབྱིངས་སྟོང་པ་ཉིད་དང་སྙིང་རྗེ་ཆེན་པོ་མཉམ་པ་གཉིས་སུ་མེད་ཅིང་གཉིས་སུ་བྱར་མེད་པའི་ཀློང་དུ་མི་མཐུན་པའི་ཕྱོགས་ཐམས་ཅད་ཕྱིར་བཟློག་པར་གྱུར་ཅིག མེད་པར་གྱུར་ཅིག མི་གནས་
པར་གྱུར་ཅིག ཐལ་མོ། ཁྲོ་བོ་འབར་བའི་ཚོགས་རྣམས་ཀྱིས། །ལུས་ངག་ཐལ་བའི་རྡུལ་དུ་བརློག །རྣམ་ཤེས་ཆོས་ཀྱི་དབྱིངས་སུ་སྒྲོལ། །བགེགས་དང་ལོག་པར་འདྲེན་པ་རྣམས། །
གདུལ་དཀའ་འདུལ་བའི་དཔའ་བོ་ནི། །ཤིན་ཏུ་གཏུམ་པའི་ཁྲོ་གཟུགས་ཀྱིས། །མ་རུངས་པ་རྣམས་ཚར་གཅོད་ཤོག། གཞན་ཡང་བསྔོ་སྨོན་བཀྲ་ཤིས་ཅི་རིགས་པར་བྱའོ། །ཞེས་པའང་ཀུན་མཁྱེན་ཆེན་པོའི་
གསུངས་ཇི་ལྟ་བ་ལ་འཇུག་པ་དེ་ཕྱིར་ཚིགས་བཅད་དུ་བསྡེབས་ཏེ་ཅུང་ཟད་ཁ་བསྐང་བ་འགྲོ་འདུལ་བ་རྡོ་རྗེའི་སུག་ལས་སོ། །གཏོར་རྒྱག་སྐབས་བུང་བ་ཁྲག་འཐུང་གི་སྔགས་ཀྱི་ཤམ་བུར་མཐུ་ཆེན་རྗེའི་བཞེད་པ་ནི། ༀ་མ་ཧཱ་ཀཱ་ལ་རཀྵ་དགྲ་
༈ བོའི་ཙིཏྟ་ལ་དུན་དུན་རྦད། ནག་མོ་ནག་མོ་དགྲ་བོའི་ཙིཏྟ་ལ་རྦད། ཁ་ལ་ཕྱུང་ཡཾ་རྦད། མ་རག་ཤ་མ་རག་ཤ་དགྲ་བོའི་སྲོག་རྩ་ལ་རྦད། །སརྦ་མངྒ་ལཾ།། །། 440(B)

BlankPage AsPerOriginalDocument
440(B)

1219
JTL
༄༅། །དཔལ་ཡེ་ཤེས་ཀྱི་མགོན་པོ་ལྷ་མངས་ཀྱི་ལས་མཐའ་སྲི་གནོན་གྱི་མན་ངག་རྡོ་རྗེ་རི་དབང་ཞེས་བྱ་བ་བཞུགས་སོ།།

༄༅། །བླ་མ་ཧེ་རུ་ཀ་དཔལ་ལ། །བཏུད་ནས་ནག་པོ་ཆེན་པོ་ཡི། །འཕྲིན་ལས་རྡོ་རྗེའི་རི་དབང་གིས། །དམ་སྲི་གནོན་པའི་ཆོ་ག་
བྲི༑ །འདིར་དཔལ་ཡེ་ཤེས་ཀྱི་མགོན་པོ་གསང་བ་གསུམ་གྱི་དངོས་གྲུབ་འབྱུང་བའི་དཀྱིལ་འཁོར་ཆེན་པོའི་ལས་མཐའ་སྲི་ཅན་འབྱུང་པོ་མནན་པའི་ལས་
ཁྲིགས་ཁྱེར་བདེ་སྙིང་པོར་དྲིལ་ཏེ་བཤད་པ་ལ་གཉིས། སྲི་རིགས་སྤྱིར་གནོན་པ་དང་། སྒྲུབ་པའི་སྔོན་དུ་དམ་སྲི་གནོན་ཚུལ་བྱེ་བྲག་ཏུ་བཤད་པའོ།
དང་པོ་ནི། དབང་ཐོབ་ཅིང་དམ་ཚིག་དང་ལྡན་པ་ལྷ་བསྙེན་ལས་རུང་དུ་ཐེམ་པའི་སྔགས་པས་ཇི་ལྟར་བྱ་བའི་ཚུལ་ལ་བཅའ་གཤོམ་དང་། ངག་འདོན་

1219
Jས
།གཉིས་ཀྱི་དང་པོ་ནི། གང་དུ་བྱ་བའི་གནས་དེར་བདག་བསྐྱེད་ཡེ་ཤེས་མགོན་པོ་ཉིད་ལ་བྱེད་ཚེ་མདུན་བསྐྱེད་ལོགས་སུ་མི་
དགོས་པས་མགོན་པོའི་མཆོད་གཏོར་ཁོ་ནས་འཐུས་ཤིང་། བདག་བསྐྱེད་གཞན་བྱེད་ཚེ་ཡི་དམ་གྱི་གཏོར་མ་ཡོད་ན་དེ་དང་མགོན་པོའི་མཆོད་གཏོར་འཁོར་
མང་ཤ་ཁྲག་གིས་བརྒྱན་པ་དང༌། སྒེར་མགྲོན་གྱི་སྲུང་མའི་གཏོར་མ་ཉེར་སྤྱོད་སྨན་རཀ་དང་བཅས་པ་སྟེགས་མཐོ་སར་བསྒྲིགས་པའི་རྒྱབ་མདུན་ཉེ་
ལོགས་ཅི་བདེ་བར་མཉྫི་ཁར་ཟོར་གཏོར་དམར་པོ་དྲག་རྒྱན་ཅན་ནམ་རྒྱན་མེད་འཚེ་ཡུངས་རྩང་གིས་བརྗིད་པ། བསད་ཤ་དང་འགྲུབ་ན་རྒྱུ་རློན་གྱི་ལྡིང་སྐོར་

སོགས་རྔམ་པར་སྤྲས་པ་དྲག་པོའི་སྣོད་དུ་བཤམས་པ་ཐུན་རེ་བཞིན་འབུལ་རྒྱུའི་ཐུན་གཏོར་གྲུ་གསུམ་གཅིག་ཀྱང་རྨང་གི་ལོགས་གསུམ་དུ་མཐེབ་ཀྱུས་མཚན་པ་དམར་རྒྱན་ཅན་དེ་དག་གི་ཉེ་ལོགས་ཅི་
བདེ་བའི་ས་ལ་འཕྱར་ནག་གི་གདན་ནམ་གྲུ་བཞི་བཏིང་བའི་ཁར་དུར་རྡོའི་སྒྱེད་བུ་གསུམ་སྒྲོམ་གྱི་སྟེང་དུ་ལྕགས་སླང་བུག་རྡོལ་མེད་པ་བྱེ་མས་བཀང་བའི་དབུས་སུ་སྲི་ཁུང་གྲུ་གསུམ་ཐུར་དུ་བྲུ་བའམ་
རྫ་ཤིང་ལྕགས་སོགས་ལས་གྲུབ་པའི་འབྲུབ་ཁུང་གང་རུང་བཅུག་ཡང་རུང་ཇི་ལྟར་ཡང་མི་ཁྱི་ར་ཕག་རྣམས་ཀྱི་ཁྲག་དང་དུག་སྣ་དྲེག་ནག་སྦྱར་བས་འབྲུབ་ཁུང་གི་ནང་ནག་པོར་བྱུག་ཅིང་ཆག་ཆག་
བཏབ༑ མགོན་པོའི་སྲི་གནོན་གྱི་རྒྱ་གཞུང་དུ་ཁམ་ལ་རཱུ་པ་བྱས་པའི་སྙིང་ཁར་ཤོག་ལིང་འཇུག་པར་གསུངས་ཀྱང་གནོན་ཐོད་དུ་འཇུག་སྟབས་མི་བདེ་བས་ཤོག་ལིང་ཁོ་ན་ལེགས་ཤིང་འབྲི་ཚུལ་ཟུར་
དུ་ཡོད་པ་ལྟར་ལེགས་པར་བྲིས་འབྱུང་ཁྲུས་སོགས་བྱས་ལ། སྲིའི་འབོད་སྔགས་མང་དུ་བཟླས་པའི་དུག་ཁྲག་གིས་བྱུགས་ཏེ་མཐའ་ནས་རོ་སྒོང་གི་ཚུལ་དུ་ཅུང་ཟད་བསྒོངས་ཤིང་སྙིང་ཁའི་ས་བོན
མཐོང་བར་བྱས་པ་ཚོན་སྐུད་ཀྱིས་ཅུང་ཟད་བཅིངས་གན་རྐྱལ་མགོ་མཇུག་ལྡོག་པའི་ཚུལ་དུ་མགོ་བོ་རང་ལ་གཏད་དེ་འབྲུབ་ཁུང་དུ་བཅུག སྲི་རིགས་མང་པོ་སྡེབས་སུ་གནོན་དགོས་ཀྱང་ལིངྒ་ལྷན་

།ཅིག་ཏུ་བཅུག་པས་ཆོག འབྲུབ་ཁུང་གི་ཁ་ཁྱེར་ལ། སེ་བ་སྐྱེར་བ་འམ་བུ་གསུམ་གྱི་རྩང་ཟུར་གསུམ་གཅུས་ལོགས་སུ་བཞོགས་པ་ཁྲག་གིས་བྱུགས་ཏེ་སྲིན་མོ་༄༅།
JTL
འགྲོས་སུ་བཙུགས། སྤྲོ་ན་འབྲུབ་ཁུང་གི་ཕྱིའི་གྲྭ་གསུམ་དུ་ཐོད་གནོན་ར་ཁྱི་ཕག་གསུམ་གྱི་ཐོད་ཚལ་དང༌། འཇིམ་པ་གཙང་མར་དེ་གསུམ་གྱི་གཟུགས་ཉམས་དོད་པར་བཟོས་པ་དང༌། ར་རུ་
ལུག་རུ། གནོན་ཐོད་སྲི་རིགས་དང་བསྟན་པའི་རྒྱལ་སྲི་གཡག་དཀར་གྱི་ཐོད་པ། ཕོ་སྲིར་ཤ་ཁྱི། མོ་སྲིར་ཁྱི་མོ་ནག་མོ། དུར་སྲིར་ཝ་མོ། འཕུང་སྲིར་རྔ་མོང་། དགྲ་སྲིར་སྤྱང་ཀི ཉེ་
སྲིར་སྒོ་ཁྱི། གོད་སྲིར་ཕག་པ། ཆུང་སྲིར་སྲེ་མོང་རྣམས་ཀྱི་ཐོད་པ་དགོས་པས་སྐབས་གང་ཡིན་གྱི་ཐོད་པའི་དཔྲལ་བར་རྒན་སྲི་ནན་གཞོན་སྲི་ནན། འགྲམ་པ་གཡས་ལ་ཕོ་སྲི་ནན། གཡོན་
ལ་མོ་སྲི་ནན། ཁ་ལ་ཆུང་སྲི་ནན་ཞེས་དུག་ཁྲག་གིས་བྲིས་པ་རྣམས་རིང་ཆ་„སྐུད་པ་ཡིན་ནམ་སྙམ་སྣ་ལྔས་ཅུང་ཟད་དཀྲིས་པ་འབྲུབ་ཁུང་གི་ཁའི་ཕྱི་རོལ་བཀོད་པའི་སྟེང་ནས་རེ་ནག་གིས་གུར་
ཕུབ༑ ཐུན་འཕང་དུས་མདུན་ངོས་སུ་སྒོ་སལ་ཆོ་ག་པ་དང་། རྒྱུན་དུ་བཅད་དེ་མཆོད་མེ་དང་ཟླ་བའི་འོད་ནང་དུ་མི་འགྲོ་བར་བྱས་ལ་བཞག ཐོད་ངན་ར་ལྡོང་སོགས་སུ་ལྕགས་ཕྱེ་ཟངས་ཕྱེ་མི་

བསད་ཀྱི་རྦབ་རྡོའི་ཕྱེ་མ་ཡུངས་དཀར་ནག་ཀེ་ཚེ་ཤིང་ཚེ་བྲའོ་སྦང་མ་རམ་བུ། འཕུང་ས་དང་བཀྲ་མི་ཤིས་པའི་ས་སྣ་ཆུ་མིག་གཉན་པོའི་ཆུ། དུག་སྣ་ཁྲག་སྣ་རྣམས་གང་འཛོམ་སྤེལ་ཏེ་བླུགས་པའི་
ཁ་རྔ་མ་ནག་པོས་བཀབ་པའི་ཐུན་རྫས་དང༌། མི་བསད་ཀྱི་གྲི། འོག་ཏུ་རྡོ་རྗེ་རྒྱ་གྲམ་དང་སྟེང་དུ་རི་རབ་གླིང་བཞི་བྲིས་པའི་རོ་གཡམ་མནན་དོང་ཁེབས་པ། ཚོན་སྐུད་སྣ་ལྔ། ལ་ཆ་བཅུད་མེད་
གཙང་མ། རོ་སྐྲ། ཡུག་སྐྲ། འཕུང་རེ། སྐྱེ་ཚེ། ཚྭ། བ་ཚྭ། བུལ་ཏོག ས་ཚོན་སྣ་ལྔ། མི་ཁའི་རྫས། ར་སྤུ་དཀར་ནག་གཞུ་ཕྱིར་སློག་གི་སྐུད་པ། ཕ་ཤིང་མ་ཤིང་གི་བྱང་
བུ༑ གུ་གུལ་ནག་པོ། ཕུར་ཐུན་མཆོད་བཅས། རྡོར་དྲིལ་རོལ་ཅན་གཡབ་དར། གསེར་སྐྱེམས་ཀྱི་ཆས་སོགས་འོག་ཏུ་དགོས་པའི་ཡོ་བྱད་ཐམས་ཅད་ཚོགས་པར་བྱའོ། །གཉིས་པ་ཆོ་ག་
དངོས་ལ་འཇུག་པ་ནི། བདག་སྐྱེད་ཡེ་ཤེས་མགོན་པོ་ལྷ་མངས་ཀྱི་མངོན་རྟོགས་རྒྱས་པའམ་མ་ལྕོགས་ཚེ་ཁོ་བོས་སྦྱར་བའི་རྒྱུན་ཁྱེར་ཉུང་འདུས་སུ་ཡོད་པ་ལྟར་བཟླས་པའི་བར་བྱ་བའམ། ཡང་
ན་བདག་བསྐྱེད་ཡི་དམ་གྱི་མངོན་རྟོགས་བཟླས་བཅས་སྔོན་དུ་འགྲོ་བས་མདུན་བསྐྱེད་རྒྱས་བསྡུས་ཅི་རིགས་པ་བཟླས་པ་དང་བཅས་པ་བྱས་རྗེས་སྒེར་གསོལ་གྱི་རིགས་ཡོད་ན་བྱ། གསེར་༔

229 ༄༅། །སྐྱེམས། གཟུ་དཔང༌། ཕུར་ཐུན་བསྐྱེད་ཆོག་གི་བར་དཀྱུས་ལྟར་དང༌། འབྲུབ་བསྐྱེད་ཀྱི་སྐབས་འོག་ནས་ནད་དང་དུག་གི་རླངས་པ་འཐུལ་བ། དེའི་ནང་དུ་
JTL
གནོད་བྱེད་བགེགས་ཀྱི་རྣམ་པར་ཤེས་པ་ཏྲི་ལྗང་ཁ་གནས་པ། སེམས་ཅན་ཐམས་ཅད་ཀྱི་ལས་ངན་སྡིག་སྒྲིབ་ཐམས་ཅད་སྦུར་མ་རླུང་གིས་བསྐྱོད་པ་ལྟར་ལངས་ནས་འུབས་ཀྱིས་དེ་ལ་ཐིམ་པས་དེ་
ཉིད་གནོད་བྱེད་ཀྱི་བགེགས་སྲི་ཅན་འབྱུང་པོ་ལུས་གཅེར་བུ་རིད་པ། དྲན་པ་ཉམས་པ། ནས། བདེན་བརྗོད་ཀྱི་བར་དཀྱུས་བཞིན་ལ། བདེན་པ་ཆེན་པོ་འདིའི་བྱིན་གྱིས་བརླབས་
ཐཱ,
ཀྱིས༑ བདག་ཅག་དཔོན་སློབ་རྒྱུ་སྦྱོར་སྦྱིན་པའི་བདག་པོ་འཁོར་དང་བཅས་པ་ལ་གནོད་ཅིང་འཚེ་བར་བྱེད་པའི་དུར་སྲི། འཕུང་སྲི། གོད་སྲི། ཆེ་སྲི། ཆུང་སྲི། དར་སྲི། དགྲ་
སྲི༑ ཕོ་སྲི། མོ་སྲི། རྒན་སྲི། གཞོན་སྲི། ན་སྲི། གྲི་སྲི་ལ་སོགས་པ་སྲི་ཅན་འབྱུང་པོ་ཐམས་ཅད་མཐོ་སྲིད་པའི་རྩེ་མོ་ནས། དམའ་རླུང་གི་གཞི་ཡན། གར་གནས་གར་བྲོས་
ཀྱང་༑ ལྕགས་ཀྱུ་ཅན་གྱི་སྙིང་ནས་བཟུང་ཞེས་སོགས། ནས་སྐད་ཅིག་ཡུད་ཙམ་གྱིས་དཀར་བྱང་དུ་བྲིས་པ་འདི་ལ་ཁུག་ཅིག སྲི་ཅན་འབྱུང་པོ་ཏྲི་ཨཾ་ཀུ་ཤ་ཨཱ་ཀརྵ་ཡ་ཛཿ ཛཿ ཞེས་གཡབ་དཪ་ཤུ་

ར་ཚིལ་དང་མི་རྟའི་རྐང་གི་གསུར་དུད་རོལ་མོའི་ཚམ་རྔམ་དམིགས་གནད་མ་ཡེངས་པ་དང་བཅས་དགུ་གཞུག་ཚར་གསུམ་གྱིས་རྗེས་སུ། ཛཿདམ་ཚིག་ཆེན་པོའི་དུས་ལ་བབས།
སོགས་དམ་ཅན་སྤྱི་བསྐལ་དང་ཕོ་ཉ་དཀྱུས་ལྟར་བཏང་བའི། མྱུར་དུ་བསྒྲལ་བའི་ལས་མཛོད་ཅིག་གི་མཐར། ཨོཾ་མ་ཧཱ་ཀཱ་ལ་ནྀ་ཐུམས་ལཾ། སོགས་རྦོད་སྔགས་ཚར་གསུམ་མམ་བདུན་ཅི་
རིགས་རོལ་འོག་ཏུ་བཟླས་རྗེས། ཉེས་པ་བསྒྲག་པ་ནི། ཧཱུཾ༑ དམ་སྲི་བྱ་བའི་སྡིག་ཅན་ཁྱོད། །དང་པོ་ཞེ་སྡང་ཕ་ཡིས་བསྐྱེད། །བར་དུ་དྲི་ཟ་གཏི་མུག་འཁོར། །ཐ་མར་འདོད་ཆགས་མ་ཡི་
མངལ༑ །ལས་ཀྱི་ལྟེ་བའི་དཀྱིལ་ནས་ཆགས། །གཟུགས་ཕུང་རྫོགས་ནས་མངལ་ནས་ཐོན། །ཐལ་བའི་མདོག་ལ་སྐྲ་ཟིང་སྐྱེས། །ལྟས་ངན་རྟགས་སུ་ཡ་སོ་སྐྱེས། །ཚེ་རབས་སྔ་མའི་ལན་
ཆགས་ཀྱིས། །ད་ལྟ་དམ་སྲི་ཉིད་དུ་གྱུར། །སངས་རྒྱས་བསྟན་པ་འཇིག་པར་བྱེད། །གསང་བའི་དཀྱིལ་འཁོར་གཉན་པོ་བཤིག །དཀོན་མཆོག་གསུམ་གྱི་སྐུ་དགྲར་གྱུར། །ཕོ་ཉ་ལྕགས་
ཀྱུས་མི་འགུགས་སུ། །ངན་སོང་གནས་སུ་འཁྱམས་ལ་དགའ། །རྒྱབ་བརྟེན་དབང་དུ་མི་བསྡུ་རུ། །སྡིག་པའི་གྲོགས་པོས་གཏོང་མ་ཕོད། །ཕྱག་རྒྱ་དྲ་བས་མི་བཅིང་དུ། །ཁྱོད་ཀྱི་ལུས་

129 །སེམས་སྡོད་མི་ཉན། །ལིངྒའི་རྟེན་ལ་མི་བསྟིམ་དུ། །བག་ཆགས་ངན་པར་རྟེན་མ་བྱུང༌། །རྣོན་པོ་རྩང་གིས་མི་བསྐོར་དུ། །དམ་སྲི་འཕུང་སྲི་འགྲོས་ལ་༄༅།
དགའ༑ །ཡེ་ཤེས་ཕུར་བུས་མི་འདེབས་སུ། །ངན་སོང་གནས་སུ་གཞོལ་ལ་དགའ། །ཤེས་རབ་རལ་གྲིས་མི་གཏུབ་ཏུ། །གཏི་མུག་མུན་པར་འཁྱམས་པར་འགྱུར། །ཐུན་རྫས་རྣམས་ཀྱིས་
མི་བྲབ་ཏུ། །ལུས་སེམས་རྡུལ་དུ་འགྲོ་མ་ཉན། །དུག་ཆུ་འཁོལ་མས་མི་སྦྱང་དུ། །ཡེ་ནས་ཉོན་མོངས་དུག་གིས་གཟིར། །ཁྲོ་བོའི་ཞལ་དུ་མི་བཏབ་ཏུ། །གཟུགས་ཕུང་ཤ་ཁྲག་རུལ་བའི་
རྒྱུ༑ །དེ་ནས་བཀའ་ལ་མི་གདགས་སུ། ཕྱིན་ཆད་ངན་སྤྱོད་དགག་པར་བྱེད། །ཧཱུཾ གནོད་པར་བྱེད་པའི་དམ་སྲི་ཁྱོད། །གྲུ་གསུམ་མཐིང་ནག་འབར་བ་ཡི། །ལྕགས་ཀྱི་མཁར་སོ་སྒོ་མེད་
དུ༑ །བརྗེད་ཀྱི་དོགས་ནས་འཁོར་ལོར་བཅས། །ནོར་གྱི་དོགས་ནས་མིང་རུས་བྲིས། །ཤོར་གྱི་དོགས་ནས་ལྕགས་སྒྲོག་བཅུག །རང་དབང་མེད་པར་འདིར་ཁུག་ཅིག །ཛཿ ཧཱུྃབཾ་ཧོཿ ཞེས་
བརྗོད་ལ་སླར་ཡང་བདེན་བརྗོད་སྔར་ལྟར་རམ། བསྡུ་ན། ན་མོ། དཀོན་མཆོག་གསུམ་གྱི་བཀའ་བདེན་པ་དང་། ཡི་དམ་ཞི་ཁྲོ་རབ་འབྱམས་གནས་གསུམ་མཁའ་འགྲོ་རྒྱ་མཚོར་བཅས་པའི་

བཀའ་བདེན་པ་དང༌། དཔལ་ལྡན་ཁྲག་འཐུང་གི་རྒྱལ་པོ་བྱ་རོག་མིང་ཅན་ཡབ་ཡུམ་ཐུགས་གསུང་སྐུའི་དཀྱིལ་འཁོར་གྱི་ལྷ་ཚོགས་ཕོ་ཉར་བཅས་པའི་བཀའ་བདེན་པ་དང་། བདེན་པ་ཆེན་པོ་
འདིའི་བྱིན་གྱིས་བརླབ་ཀྱིས། རྒྱུ་སྦྱོར་ཡོན་མཆོད་འཁོར་དང་བཅས་པ་ལ་གནོད་པར་བྱེད་པའི་སྲི་ཅན་འབྱུང་པོ་སྡེ་དང་བཅས་པ་ཐམས་ཅད་གང་དུ་གནས་ཀྱང་སྐད་ཅིག་ཡུད་ཙམ་གྱིས་དམིགས་པའི་
རྟེན་འདི་ལ་ཁུག་ཅིག སྲི་ཅན་འབྱུང་པོ་ཨ་ཀར་ཡ་ཛཿ ཛཿ ཞེས་དྲག་རོལ་གཡབ་དར་གསུར་དུད་ཤུ་སྒྲ་དང་བཅས་དམིགས་པ་མ་ཡེངས་པའི་དགུག་གཞུག་བརྒྱ་ནས་ཉེར་གཅིག་གིས་བར་གྱིས་
མཐའ་བརྟེན་པ་བགྱིས་རྗེས། ཨོཾ་སརྦ་ན་ཏྲི་ནི་ཧཱུྃ་ཛཿ ནི་ཏྲི་ནི་ཧཱུྃ་ཛཿ སུ་ཏྲི་ནི་ཧཱུཾ་ཛཿ ཤན་ཏྲི་ནི་ཧཱུཾ་ཛཿ ཀ་ཏྲི་ནི་ཧཱུཾ་ཛཿ གྲུ་གུཾ་ཛཿ ཛཿ ཞེས་པ་རྐྱང་པའམ། སྤྲོ་ན་འབྱུང་བ་རིན་ཆེན་
འདུས་ལས་གསུངས་པའི་བོད་སྔགས། ཨོཾ་སརྦ་ན་ཏྲི་ནི་ཛཿ ཤོག ནི་ཏྲི་ནི་ཛཿ ཤོག སུ་ཏྲི་ནི་ཛཿ ཤོག ཤནྟི་ནི་ཛཿ ཤོག ཀ་ཏྲི་ནི་ཛཿ ཤོག ཅེས་པ་ཡང་ཅི་རིགས་པར་སྐབས་འདི་ཉིད་དུ་
ཆིག་སྒྲིལ་དུ་བཟླ་བ་ལ་འབད། ཐུན་གྲོལ་ཁར་གུ་གུལ་ནག་པོའི་དུད་པས་འབྲུབ་ཁུང་གི་ལིངྒ་བདུག་ཅིང་། ཨོཾ་བཛྲ་མཧཱ་ཀཱ་ལ་གིངྐ་ར་སོགས་བསད་སྔགས་ཁ་ཤས་ཀྱི་མཐར། ཨོཾ་སརྦ་ན་ཏྲི་ནི་

།རྦད་ནན། ནི་ཏྲི་ནི་རྦད་ནན། སུ་ཏྲི་ནི་རྦད་ནན། ཤནྟཱི་ནི་རྦད་ནན། ཀ་ཏྲི་ནི་རྦད་ནན། གྲུ་གྲུ་རྦད་ནན། ཞེས་བསད་མནན་གྱི་སྔགས་ཇི་ཙམ་འོས་པ་རྩེ་གཅིག་
ས
ཏུ་བཟླ་སྟེ་ཐུན་རྫས་ལ་མཆིལ་མ་མ་ཤོར་བར་ལག་པའི་རྩ་རྒྱུད་ལ་བདར་སྟེ་ཕུས་བཏབ་ལ་སྔགས་དེ་ཉིད་འདྲེན་བཞིན་དུ་གུར་གྱི་སྒོ་གསལ་སྟེ་ལིངྒའི་སྙིང་ཁར་ཐུན་འཕངས་ཅི་འོས་བྱ། ཐུན་གཏོར་
ལ་ཕུལ་ཁྲག་སྦྲན་གོང་བཞིན་དགུག་གཞུག་ཚར་གཅིག་གིས་དམིགས་བྱ་བསྟིམ། བྱིན་གྱིས་རླབས་པའི་སྨན་རཀ་སྦྲན། གཏོར་སྣོད་ཨ་ལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བའི་ནང་དུ་
གཏོར་རྫས་རྣམས་དགྲ་བགེགས་བསྒྲལ་བའི་ཤ་ཁྲག་གི་ཕུང་པོ་ཆེན་པོར་གྱུར། ཨོཾ་ཨཱཿ ཧཱུྃ། ལན་གསུམ་གྱིས་རླབས། ཡང་ན། ཨོཾ་གྱིས་རབ་སྦྱངས་སོགས་བརྗོད་ཀྱང་རུང་ཞིང་ལེགས་
སོ༑ །ཤཱ་ས་ན་དང༌། ཀ་ཀ་སོགས་དང་། ཨ་ཀ་རོས་ཕུལ་མཐར། ཧཱུཾ༑ ཁྲག་སྣ་མི་ཟད་བརླན་ཆགས་ཞག་གིས་སྦྲན། །ངོས་བཞི་ཤ་ཡི་བརྩིགས་པའི་དམར་གྱུར་པ། །རུས་པ་ཁ་ཟས་
ཀུན་གྱི་བ་ལིང། །དགའ་སྟོན་ཆེན་པོའི་སླད་དུ་འབུལ་བར་བགྱི། །རྨད་བྱུང་དགྱེས་པ་སོགས་ཀྱི་མཐར། སླར་ཡང་གཏོར་མ་དེ་ཉིད་དྲེགས་པའི་དམག་ཚོགས་སུ་གསལ་བཏབ་ཧྥེ

སྟེ༑ ཧཱུཾ༑ སྲིད་པའི་ཁྲམ་ཁ་སོགས་ཀྱི་ཟོར་དུ་འཕངས། དྲག་རོལ་དང་བཅས་བཟློག་སྔགས་ཟབ་མོའི་རིགས་རྣམས་བཟླ། ཤུལ་དུ་དེ་མ་ཐག་ཐུན་གཏོར་གསར་པ་བཤམས་ལ་སྨན་རཀ་
སྦྲན༑ བཏང་རག་གི་མཆོད་བསྟོད་བཟོད་གསོལ་མགོན་པོའི་བདག་བསྐྱེད་རྐྱང་པར་བརྟེན་པ་ཡིན་ན་བསྡུ་ཆོག་བསྔོ་སྨོན་ཤིས་བརྗོད་སོགས་མདོར་བསྡུས་བྱས་ལ་ཐུན་གྲོལ། དེ་ལྟ་བུས་ཐུན་
མ་
ལབཞིར་བཅད་དེ་ཆོ་གའི་ཁྲིགས་དེ་ཁོ་ནར་བྱ་ཞིང་ཐུན་རྗེས་མའི་མཐར་ཚོགས་མཆོད་བསྐང་བཤགས་རྒྱས་པར་བྱ་ཞིང༌། མཇུག་གི་ཆོ་ག་ཡང་མཐའ་རྒྱས་སུ་བྱའོ། །འོན་ཀྱང་ཐུན་བར་པ་རྣམས་ལ་
འདོན་ཆ་ཧ་ཅང་རྒྱས་པ་མི་ལྕོགས་ན་གསེར་སྐྱེམས་ཀྱི་རྗེས་སུ་གཟུ་དཔང་དང་ཕུར་ཐུན་བསྐྱེད་ཆོག་དོར་ལ་འབྲུབ་ཁུང་བསྐྱེད་ཆོག་གོང་ལྟར་དང་། དགུག་གཞུག་རྒྱས་པ་ཚར་གཅིག དམ་ཅན་
བསྐལ་བ་ཉེས་པ་བསྒྲག་པ་རྣམས་བྱས་རྗེས་དགུག་གཞུག་བསྡུས་པ་མན་ཆད་སྔར་བཞིན་བྱ་བའམ། དེ་ཡང་མ་ལྕོགས་ན་གསེར་སྐྱེམས་བཏང་རྗེས། ཕཊ། མདུན་དུ་ཨེ་ལས་འབྲུབ་ཁུང་
གནམ་ལྕགས་ཀྱི་ཁང་སྒྲོམ་གྲུ་གསུམ་པར་ཏྲི་ལས་སྲི་ཅན་འབྱུང་པོ་རིད་ཅིང་ཉམས་ཐག་པར་གནོད་བྱེད་ཐམས་ཅད་འདུས་པའི་ངོ་བོར་གྱུར། ཛཿ དམ་ཚིག་ཆེན་པོ། ནས་བསད་རྟགས་དོན་ ུ

i༄༅། །སྙིང་འཁྱེར་ལ་ཤོག་གི་བར་དང༌། ཧཱུཾ༑ དམ་སྲི་བྱ་བའི་སྡིག་ཅན་ཁྱོད། །ནས་ཐུན་གཏོར་འཕངས་པའི་བར་གོང་བཞིན་བྱས་ལ། བར་གྱི་འབྲུབ་བསྐྱེད་དང
W �
དགུག་གཞུག་རྒྱས་པ་རྣམས་བཞག་ཀྱང་རུང༌། ཇི་ལྟར་ཡང་རྒྱལ་སྲིར་གཡག་དཀར་པོ། ཕོ་སྲིར་བྱ་ཁྱི་དཀར་པོ། མི་སྲིར་ཁྱི་མོ་ནག་མོ། དུར་སྲིར་ཝ་མོ་ཁ་ནག འཕུང་སྲིར་རྔ
མོང་༑ དགྲ་སྲིར་སྤྱང་ཀི་སྔོན་མོ། ཉེ་སྲིར་སྒོ་ཁྱི་རྒྱ་བོ། གོད་སྲིར་ཕག་པ། ཆུང་སྲིར་སྲེ་མོང་སོགས་དངོས་ཉམས་རྨི་ལམ་དུ་ཁུག་རྟགས་མ་བྱུང་བར་དུ་རིམ་པ་དེ་ཁོ་ན་ལྟར་འབད་པར
བདུན་
བྱའོ༑ །དེ་ལྟར་རྟགས་ཀྱི་ངེས་པ་མཐོང་ནས་སྲི་བྲབ་ཅིང་བསད་པ་ནི། གཞུང་དང་སྒེར་གསོལ་གསེར་སྐྱེམས་གཟུ་དཔང་འབྲུབ་བསྐྱེད་ཡན་གོང་ལྟར་ལ་དགུག་གཞུག་རྒྱས་པ་ཚར་གསུམ་མམ་
གཅིག་དང་ཕོ་ཉ་བསྐུལ་བའི་མཇུག་གི་མྱུར་དུ་བསྒྲལ་བའི་ལས་མཛོད་ཅིག་གི་བར་རྦད་སྔགས་དང་བཅས་པ་སོང་རྗེས་རོལ་མོ་བཞག་ལ་སྲིའི་འབོད་སྔགས་དུམ་པ་བཟླས་རྗེས་ལིངྒ་གུ་གུལ་
བདུག རང་ཉིད་མགོན་པོར་གོང་དུ་བདག་བསྐྱེད་ལྷན་སྐྱེས་ལྟ་བུ་ཡི་དམ་དང་མདུན་བསྐྱེད་མགོན་པོར་བསྐྱེད་ཡོད་ཚེ་བདག་ཉིད་ལྷར་གསལ་ཐུགས་ལས་འོད་འཕྲོས་ཏེ་མདུན་དུ་བཞུགས་པའི་མགོན་པོའི་ཐུགས་ཀར་ཕོག ཐུགས་རྒྱུད་བསྐུལ་བས་དེ་453

ཐུགས་ཀ་ནས་ཞེས་བསྒྱུར་དགོས་སོ། །ཚ་ཞིང་རྩུབ་པས་སོགས་སོ་གསལ་བའི་ཐུགས་ཀ་ནས། །བདག་ཉིད་ལྷར་བསལ་ཐུགས་ལས་འོད་འཕྲོས་ཏེ། །མདུན་དུ་བཞུགས་པའི་མགོན་པོའི་ཐུགས་ཀར་ཕོག
ཐུགས་རྒྱུད་བསྐུལ་བས་དེ་ཡི་ཐུགས་ཀ་ནས། །ཚ་ཞིང་རྩུབ་པའི་འོད་འཕྲོས་འཁོར་ཚོགས་བསྐུལ། །བྱ་རྒོད་ཤ་ལ་རུབ་བཞིན་དྲེགས་པའི་ཚོགས། །སྤྲིན་ལྟར་གཏིབས་པ་གནོད་བྱེད་སྲི་ངན་
གྱི༑ །ཤ་རུས་ནང་ཁྲོལ་མཚོན་ཆས་དུམ་བུར་བཏུབ། །ཧབ་དིར་ཟོས་པས་ལྷག་མ་མེད་པར་གྱུར། །ཞེས་དམིགས་པ་གསལ་བཏབ་ལ། འབོད་སྔགས་དབྱེ་སྔགས་ཚར་གཅིག་གིས་
མཐར༑ ༀ་མཧཱ་ཀཱ་ལ་གིང་ཀ་ར་སོགས་བསད་སྔགས་བརྒྱ་རྩ་ཙམ་མམ་ཉེར་གཅིག་ཙམ་དང་། ཨཾ་སརྦ་ན་ཏྲི་ནི་རྦད་ནན་མཱ་ར་ཡ་སོད། ནི་ཏྲི་ནི་རྦད༴ སུ་ཏྲི་ནི་རྦད༴ ཤནྟཱི་ནི་རྦད་
ནན༴ ཀ་ཏྲི་ནི་རྦད་ནན༴ གྲུ་གུཾ་རྦད་ནན་མཱ་ར་ཡ་སོད། ཅེས་པ་དང་། འབྱུང་བ་རིན་ཆེན་ཀུན་འདུས་ལས་གསུངས་པའི་བསད་སྔགས། སོད་སོད་མཱ་ར་ཡ་སོད། རཀྵི་སོད། སྲི་ཏྲི་
སོད༑ ར་ར་སོད། ཐུ་ཐུ་སོད། འདྲིལ་འདྲིལ་སོད། ཞུ་ཏྲི་སོད། དམ་སྲི་མཱ་ར་ཡ་སོད། དམ་སྲི་མཱ་ར་ན་བྷིང་བྷིང་། དམ་སྲི་མཱ་ར་ན་རྨུགས་རྨུགས། དམ་སྲི་མཱ་ར་ན་ཧལ་✖

129 ༄༅། །ཧལ། དམ་སྲི་མཱ་རན་དུན་དུན། དམ་སྲི་མཱ་ར་ན་མྱོས་མྱོས། དམ་སྲི་མཱ་རན་མྱོས་ཤིང་དབང་དུ་བྱོས། ཐཾ་རིལ་ལི་ཧཱུཾ་ཕཊ། ཅེས་པའི་བསད་སྔགས་ཀྱང་སྦྲན་
M
བཟླས་པའི་མཐར་སྔར་བཞིན་ཐུན་རྫས་ལ་ཕུས་བཏབ་ཏེ། ཧཱུཾ༑ དམ་སྲི་བྱ་བའི་སྡིག་ཅན་ཁྱོད། །ནས་ཕྱིན་ཆད་ངན་སྤྱོད་དགག་པར་བྱེད། ཅེས་པའི་མཐར་རྦད་ཐུམ་རིལ་རི། ༀ་མཧཱ་ཀཱ་ལ་
གིངྐ་ར་སོགས་གོང་གི་བསད་སྔགས་རྣམས་སྦྲེལ་བའི་མཇུག་ཏུ་རིལ་ཤག་སྲོག་ཁྱེར་བྩོ་ཏྲིག་མྱགས་ཀ་པ་ཡེ། ཞེས་བཏགས་པ་བཟླ་ཞིང་ལིངྒ་ལ་ཐུན་གྱི་གཤེད་ཐོན་པར་བྲབ། མི་བསད་ཀྱི་གྲིས་
བྱབ་པའི་ཚུལ་བྱ། ཐུན་གཏོར་དགུག་གཞུག་རླབས་འབུལ་མན་ཆད་སྔར་ལྟར་རོ། །དེ་ལྟ་བུས་ཐུན་བཞིར་བཅད་དེ་དངོས་ཉམས་རྨི་ལམ་དུ་ཤ་ཁྲག་དམར་ཉོག་འབྱུང་བ་སོགས་བསད་རྟགས་མ་
མཐོང་གི་བར་རམ་ཅི་རིགས་པའི་བར་འབད་རྗེས། མནན་པ་ནི། ཧབ་དིར་ཟོས་པས་ལྷག་མ་མེད་པར་གྱུར། ཞེས་པ་ཡན་ཆད་གོང་གི་བསད་པའི་སྐབས་ལྟར་བསད་སྔགས་ཅུང་ཟད་བཟླས་
རྗེས༑ ཧཱུཾ༑ དམ་སྲི་བྱ་བའི་སྡིག་ཅན་ཁྱོད། །སོགས་ཀྱི་མཐར་ཐུན་བརྡེག་པ་སྔར་བཞིན་བྱས་ནས། རང་ཉིད་འདི་ལ་བདག་བསྐྱེད་ཡི་དམ་གཞན་ལ་བྱས་སྐབས། རང་ཉིད་ལྷར་གསལ་ཐུགས་ལས་འོད་འཕྲོས་ཏེ།

མདུན་གྱི་མགོན་པོའི་ཐུགས་ཁར་ཕོག་པ་ཡིས། །ཐུགས་བསྐུལ་སྐུ་ལས་འོད་ཟེར་གྲངས་མེད་སྤྲོས། །འཁོར་ཚོགས་དམ་ཅན་རྒྱ་མཚོའི་རྒྱུད་བསྐུལ་བས། །སོགས་བསྒྱུར་བས་འབྲུབ་བོ་གཙོ་བོའི་ཐུགས་ལས་འོད་འཕྲོས་ཏེ། དང༌། བདག་
ཉིད་ལྷར་གསལ་ཐུགས་ལས་འོད་འཕྲོས་ཏེ། །མདུན་གྱི་མགོན་པོའི་ཐུགས་ཀར་ཕོག་པ་ཡིས། །ཐུགས་རྒྱུད་བསྐུལ་བས་འོད་ཟེར་གྲངས་མེད་འཕྲོས། །འཁོར་ཚོགས་དམ་ཅན་རྒྱ་མཚོའི་ཚོགས
བསྐུལ་བ། །ཀུན་ཀྱང་རྔམ་ཁྲོས་གནོད་བྱེད་སྲི་ངན་གྱིས། །གནས་ལྔར་རྡོ་རྗེ་རྒྱ་གྲམ་རབ་ལྕི་བས། །རྒྱས་བཏབ་རི་རབ་ཆེན་པོའི་འོག་ཏུ་མནན། །ཡན་ལག་ཚིགས་ཀུན་རྡོ་རྗེའི་གཟེར་གྱིས་
བསྡམས༑ །དབང་ཆེན་གསེར་གྱི་ས་གཞིར་བསྒྲགས་པ་ཡིས། །ནམ་ཡང་མཐར་མེད་གཡོ་འགུལ་བྲལ་པར་གྱུར། །གཞི་སྙིང་ཚར་གཅིག་གི་མགོ་དྲངས་ཏེ། ། ༀ་མཧཱ་ཀཱ་ལ་སརྦ་ཤཱ་ཏྲཱན་
བིནྣཾ༑ སྲི་ཅན་འབྱུང་པོའི་རཱུ་པ། དཧ་དཧ། པ༷་ཙ་པ་ཙ། ཚིནྡྷ་ཚིནྡྲ། བྷིནྡྷུ་བྷིནྡྷ། ནྟཾ་བྷ་ཡ་སྟཱཾ་བྷ་ཡ། མོ་ཧ་ཡ་མོ་ཧ་ཡ། མཱ་ར་ཡ་མཱ་ར་ཡ། མནྡྷ་ཡ་མནྡྷ་ཡ། ནན་ནན་
ཕཊ༑ ཅེས་པ་བརྒྱའམ་ཉེར་གཅིག་གི་མཐར། ༀ་སརྦ་ན་ཏྲི་ནི་རྦད་ནན། ནི་ཏྲི་ནི་རྦད་ནན། སུ་ཏྲི་ནི་རྦད་ནན། ཤནྟཱི་ནི་རྦད་ནན། ཀ་ཏྲི་ནི་རྦད་ནན། གྲུ་གུཾ་རྦད་ནན། །མྷཾ་བྷ་ཡ་ལཾ

129 ༄༅། །ནན། ཞེས་ཅི་ནུས་སུ་བཟླ་ཞིང༌། སྤྲོ་ན། རྒྱལ་སྲི་གཾ་གཾ་རུབ་རུབ་ནན། ཕོ་སྲི་ཀུ་རུ་ཕྱེ་མ་ཡ་ནན། མོ་སྲི་ཀུ་རུ་ཐལ་ཐལ་ནན། དུར་སྲི་ཕུ་རུ་ཐལ་ཐལ་
ནན༑ འཕུང་སྲི་ཀུ་རུ་ཐལ་ཐལ་ནན། དགྲ་སྲི་བུ་རིལ་ཐལ་ཐལ་ནན། ཉེ་སྲི་དུལ་དུལ་ནན། གོད་སྲི་ཀེ་རི་ཀེ་རི་ནན། ཆུང་སྲི་ཀུ་རུ་ཀུ་རུ་ནན། ཞེས་པ་ཡང་བཟླ་ཞིང་ཐུན་ལ་སྔགས་རྡེག་
སྔགས་དེ་ཉིད་བཟླ་བཞིན་དུ་བྲབ་པ་ཡང་སྔར་ལྟར་བྱ། ཐུན་གཏོར་དགུག་རླབས་འབུལ་བ་སྔར་བཞིན་བྱ་བ་སོགས་གཞན་གོང་དང་འདྲའོ། །དེ་ལྟར་ཉམས་སུ་ལེན་ཚུལ་སྒྲབ་ཞག་བདུན་ཕྲག་
གཅིག་ལ་དཔེ་མཚོན་ན། ཐོག་མའི་ཉིན་གཉིས་ཀྱི་རིང་འབོད་སྔགས་ཆིག་དྲིལ། དེ་རྗེས་ཉིན་གསུམ་བསད་སྔགས་གཙོ་བོར་འདོན། མཇུག་གི་ཉིན་གཉིས་མནན་སྔགས་གཙོ་བོར་བྱས་ཏེ་བཟླ་
དགོས་པ་དེས་རིགས་མཚོན་ཏེ་ཤེས་པར་བྱ་ལ་དེ་ལྟ་བུས་སྒྲུབ་ཞག་གཅིག་ཙམ་བྱེད་འཐེམས་པའི་ཉིན་རྗེས་མར་བབ་པ་ན། བཟླ་བྱའི་སྔགས་རྣམས་ཅུང་ཟད་ཉུང་ཙམ་དང་བཅས་ཐུན་གཏོར་འཕངས་
༈ བ་ཡན་ཆད་གོང་ལྟར་གྲུབ་རྗེས། ཚོགས་བྱིན་རླབས་ནས་བསྐང་བའི་བར་བཏང་མཐར། འབྲུབ་ཁུང་གི་ལིངྒ་རང་གི་དྲི་མ་མ་ཕོག་པར་སྟོན་ལ། རྡོ་རྗེ་སློབ་དཔོན་གྱི་མདུན་དུ་ལྕགས་སླང་ཡན་ ེ

པ་སྔར་བཞིན་བཀོད་པའི་སྟེང་དུ་ཟན་ལིང་ཞིག་ཀྱང་བཤམས་ལ། གསེར་སྐྱེམས། གཟུ་དཔང་། ཕུར་ཐུན་བསྐྱེད་ཆོག འབྲུབ་བསྐྱེད་དགུག་གཞུག་རྒྱས་པ་ཚར་གསུམ་གྱི་རོལ་འོག་ཏུ་སྲིའི་
འབོད་སྔགས་བཟླ་ཞིང་ཕོ་ཉ་བསྐལ་བ་ཉེས་པ་བསྒྲགས་པ་རྣམས་སྔར་ལྟར་བྱས་ལ། ཕྱིན་ཆད་ངན་སྤྱོད་དགག་པར་བྱེད་ཀྱི་མཇུག་ཏུ། ཧཱུཾ༑ འཕྲིན་ལས་མགོན་པོ་ཕུར་པ་ཆེ་སོགས་གྱེར་ཞིང་
གཞུང་ལྟར་གྱི་དམིགས་གནད་ཚོ་ཁྲུས་ཀྱི་དགོངས་པ་དང་ལྡན་པས་ཟན་ལིང་བསྒྲལ་ཏེ་ཤོག་ལིང་ཚུལ་ཙམ་བྱས། ཛཿརྣམ་ཤེས་ཆོས་ཀྱི་དབྱིངས་བསྒྲལ། ནས། སོགས་ཀྱི་གཞུང་ལྟར་ཐུན་
རྫས་རིམ་བཞིན་བརྡེག་པའི་རྫོགས་མཐར་རོལ་མོ་རིང་ཙམ་དང་བཅས་གོང་གི་གསང་སྔགས་བཟླ་ཞིང་ཐུན་རྫས་ཕྱེ་མས་བྲབས། ཧཱུཾ༑ གནོད་པར་བྱེད་པའི་དགྲ་བོ་རྣམས་སོགས་ཀྱིས་ཐོ་བས་
བརྡུང་༑ ཟན་ལིང་གི་ལིང་རོར་སྨན་རཀ་སྦྲན་ཏེ་ཞལ་བཏབ་བྱ། ཚོགས་ལྷག་བཏང་། ཚོན་སྐུད་སེར་པོར། བཛྲ་ཏི་རི་བི་རི་ཕུད། དམར་པོར་ཁ་ལ་རཀྵ་རྦད། སྔོན་པོ་ལ། དནྟི་རྦད་སུ་
རྦད༑ དཀར་པོ་ལ། ལ་ཤི་ཁ་དུ་འབྱུང་བ་ཏིག་ནན། ནག་པོ་ལ། ཟླ་ཤེ་པ་ཤ་སོད། ཧཱུྃྋ ས་ཚོན་ལྔའི་སེར་པོ་ལ། བཛྲ་ཏ་རི་བི་ཕཊ། དམར་པོ་ལ། མ་ཧཱ་ས་རེ་ན་ག་ཧཱུཾ། སྔོན་པོ་

།ལ། སད་ཏི་སད་ཤི་སད་ཧཱུཾ། དཀར་པོ་མོ་ཁ་ལ་རཀྵ་རྦད་ཧཱུཾ། ནག་པོ་ལ། དུན་པ་ཏི་ཐིམ་ན་འབྱུང་བ་ཧཱུཾ། དུར་གཡམ་ལ་ནཱ་ག་ཁྲེ་མཱ་ར་ཡ་སོད། ཆུ་129 ༄༅།
ལ༑ བྱི་ཏ་ས་ཉན་རུ་མུག་ཐུམ་རིལ་ཛཿ ཞེས་པ་རྣམས་མཆིལ་མ་ཤོར་བར་བརྒྱ་རྩ་རེ་བཟླས་ལ་སོ་སོར་ཕུས་བཏབ། ལིངྒ་བཏོན་ལ་དུག་ཁྲག་གི་གནས་ལྔར་ཁྲམ་རིས་བཏབ་ཏེ་ལྟེབ་ལུགས་
གསུམ་པོ་གང་རུང་བྱས་པའི་བར་མཚམས་སུ་ཐུན་རྫས་བླུག་ཚོན་སྐད་སྣ་ལྔས་རྒྱ་གྲམ་དུ་བཅིངས། ཧཱུཾ༑ དམ་སྲི་བྱ་བའི་སྡིག་ཅན་ཁྱོད། །སྔོན་གྱི་སྡིག་བྱས་འབྲས་བུ་ཡིས། །ད་ལྟ་དཀར་
པོའི་ཆོས་ལ་གནག །དེ་ཕྱིར་རེ་བ་ནག་པོས་དྲིལ། །ཞེས་བརྗོད་ལ་རེ་བས་ཅུང་ཟད་དྲིལ། །སྔར་བཤད་པའི་སྐབས་གང་ཡིན་གྱི་སྲི་དང་བསྟུན་པའི་སྣོད་ཐོད་ནང་དུ་བཅུག་ལ་མ་ཁེངས་པའི་འཕྲོ་
རྣམས་ཐུན་རྫས་དང༌། ཚྭ། བ་ཚྭ། བུལ་ཏོག་རྣམས་ཀྱིས་བཀང་། བལ་ཚོན་དང་འཇིམ་པས་བཀག་པའི་ཁར་རྡོ་རྗེ་རྒྱ་གྲམ་བྲིས་པས་རྒྱས་བཏབ། ཡ་འགལ་དང་མ་འགལ་ཆ་འགྲིག་ཡོད་
༣ ན་སྒྲིགས་པ་ཕ་ཤིང་མ་ཤིང་གི་བྱང་བུའི་ཐེམ་དུ་བཅུག བཛྲ་ཀརྨ་ཧ་ན་ཧ་ན། བཛྲ་བཛྲ། ཞེས་བརྗོད། དེ་ནས་ཐོད་པ་དེ་ལྕགས་མཁར་སྒོ་མེད་དུ་བསམ་ལ་སླར་ཡང་ཕུང་རེས་སྒྲིལ། ཚོན་

སྐུད་དང་ར་སྤུ་དཀར་ནག་གི་སྐུད་པས་ཕྱིར་ལོགས་སུ་བསྡམས། འབྲུབ་ཁུང་ཁའི་རྩང་རྣམས་ཀྱིས་རྒྱ་གྲམ་དུ་གཟུགས་ལ་ཕར་འཆུག་ཚུར་འཆུག་མི་ཡོང་བ་བྱས། སྲི་གཞུང་ལས། རྒྱལ་སྲི་
གངས་དཀར་གྱི་སྟོངས་ཕོ་སྲི་རི་བོའི་རྩེ། མོ་སྲི་རྒྱ་མཚོའི་གཏིང༌། དུར་སྲི་དུར་ཁྲོད། འཕུང་སྲི་གྲོག་པོའི་ཕུགས། དགྲ་སྲི་ལ་བཙས་འོག ཉེ་སྲི་ཐེམ་པའི་འོག གོད་སྲི་ར་བའི་
ཕུགས༑ ཆུང་སྲི་མལ་འོག་ཏུ་མནན་པར་གསུངས་པས་སྐབས་གང་ཡིན་གྱིས་གནས་དེར་བསྐྱོད་ལ་གསེར་སྐྱེམས་དང་། ལོང་སྐབས་དང་གོ་ཡུལ་འགྲིག་ན་ལྟོ་ཕྱེའི་ཐིག་བཏབ་དེའི་ལུས་ལ་མི་
གནོད་པའི་གནས་དང་། ལོང་མེད་པའམ་མི་བདེ་ན་ཆོས་ཐམས་ཅད་སྟོང་པ་ཉིད་དུ་མོས་པས་ས་དམིགས་སུ་དོང་གྲུ་སུམ་ཁྲུ་དོ་བྲུས་པའི་ཁ་རེ་བ་ནག་པོའི་ཁེབས་ཀྱིས་གཡོགས་ལ་བཞག་གོ །དེ་
ནས་མནན་པ་དངོས་ནི་གསེར་སྐྱེམས་སྔོན་དུ་འགྲོ་བས་ཟོར་གཏོར་ལ་ཤ་ཟན་རཀྟ་སྦྲན་དགུག་གཞུག་ལན་གསུམ་ནས། རྟེན་ལགས་སོའི་བར་ཐུན་གཏོར་ལྟར་བྱས་རྗེས། སྔོན་ཚེ་རྫོགས་པ་
སོགས་ཆད་ཐོ་བསྒྲག །ཧཱུཾཧཱུཾ སྔོན་གྱི་བསྐལ་པའི་དང་པོ་ལ། ནས། ཐབས་སོགས་སྦྱར་བ་ཐམས་ཅད་བཟློག་པའི་བར་བཟློག་གཞུང་བཏང་རྗེས་སྤྲོ་ན་སྔགས་པ་བདུད་ཆས་སུ་ཞུགས་ལ་སླར་

129 །ཡང་གསེར་སྐྱེམས་སྔོན་དུ་འགྲོ་བས་སྒོ་དབྱེ་བསྡུས་པ་ནི། ཧཱུཾ༑ ཕྱོགས་བཞི་མཚམས་བརྒྱད་སྟེང་འོག་ན། །གནས་པའི་ལྷ་སྲིན་སྡེ་བརྒྱད་ཚོགས། །གསེར་རྩྭ༄༅།
སྐྱེམས་མཆོད་པ་འདི་བཞེས་ལ། །རིག་འཛིན་བདག་གི་བཀའ་ལ་ཉོན། །ཁྲག་ཐུང་རོལ་པའི་གཏོར་ཟོར་འདི། །ལྷ་སྲིན་ཚོགས་ལ་འཕེན་སྙམ་སྟེ། །དཀར་པོའི་ཕྱོགས་ལ་མི་འཕེན་ནོ། །
ཁྱེད་རྣམས་རང་རང་གནས་ལ་གཤེགས། །རྣལ་འབྱོར་ཟོར་འཕེན་གང་དུ་འཕེན། །སྡང་དགྲ་གནོད་བགེགས་ཕྱོགས་སུ་འཕེན། །ཕྱོགས་དེར་གནས་པའི་གཞི་བདག་རྣམས། །སྐྲ་ཟུར་དབུ་
སྨོད་ཞབས་བསྡས་ལ། །དོ་ནུབ་ཟོར་གྱི་ཟོར་ལམ་ཕྱེ། །འཁོར་བཅས་དྲག་པོའི་དམག་སྣ་དྲོངས། །སྡང་དགྲ་གནོད་བགེགས་ཕྱོགས་སུ་འཕྱེ། །དཔའ་བའི་འཁྲུལ་འཁོར་དེར་ཤོམས་ཤིག
ཅེས་རིག་པ་ངར་དང་ལྡན་པས་བརྗོད། ཟོར་ལམ་འཐེན། རོལ་མོ་དང་བཅས་སྔར་གྱི་ལྕགས་སླང་སྲི་ཁུང་དང་བཅས་པའི་ནང་དུ་མནན་ཆས་རྣམས་བཅུག་ལ། གསེར་སྐྱེམས་དང་ཟོར་གཏོར་
༈ སོགས་མནན་ཆས་ཚང་མ་ཁྱེར་དེ་གང་དུ་བྱ་བའི་དོང་གི་འགྲམ་དུ་ཕྱིན་ལ་ཟོར་གཏོར་སྟེགས་ལ་བཀོད། རྡོ་རྗེ་སློབ་དཔོན་རང་ཉིད་ཐེབས་ཕྱོགས་ལ་ཁ་ལྟས་ཏེ་གསེར་སྐྱེམས་སྔོན་དུ་འགྲོ་བས་མི་

བསད་ཀྱི་གྲི་འཕྱར་བ་དོང་གི་ཁར་བསྣུན་ཅིང་། རང་ཉིད་མགོན་པོ་གསལ་རང་ཉིད་གོང་གནོན་ཡི་དམ་དུ་གསལ་བའི་ཚེ། སྐབས་འདིར་མགོན་པོར་བསྒྱུར་བའི་མོས་པ་བྱས་དགོས་སོ་བའི་ཕྱག་གཡས་ཀྱི། །འབར་བའི་
རལ་གྲི་ས་ལ་བསྣན་པ་ཡིས། །མདུན་གྱི་ས་གཞི་ལིངས་ཀྱི་གས་པའི་ནང༌། །མཐའ་ཡི་རྒྱ་མཚོ་སྔོ་མེར་གསལ་བར་གྱུར། །དེ་དབུས་ལས་མགོན་འཆི་བདག་གཤིན་རྗེའི་རྒྱལ། །རབ་
འཇིགས་མ་ཧེའི་གདོང་ཅན་ཡར་ལ་བཞེངས། །ཁ་གདངས་གནམ་སར་བསྒྲད་ཅིང་ལྗགས་གློག་འཁྱུག །ཚེམས་དང་མཆེ་བ་གངས་རི་ལྟ་བུར་གཙིགས། །སྤྱན་གཉིས་ཉི་མ་ཟླ་བ་ལྟ་བུར་
གསལ༑ །ལག་གཡས་རི་རབ་ལྷུན་པོ་མཁའ་ལ་འདེགས། །གཡོན་པ་རྒྱ་མཚོ་བསྐྱོད་ཅིང་གཏིང་ནས་དཀྲུག །ཞབས་གཉིས་རྩོམ་ཆེན་རླུང་གི་དཀྱིལ་འཁོར་གནོན། །འཁོར་ཚོགས་ཀླུ་གཉན་
ས་བདག་ལྟོ་འཕྱེ་དང༌། །གཤིན་རྗེའི་དམག་ཚོགས་གྲངས་མེད་དཔུང་དང་བཅས། །འུར་ཆེམ་སྒྲ་ཡིས་ས་གཞི་ལྡེག་ཅིང་འཁྱོམས། ྋ །འཇིགས་རུང་ཆོ་འཕྲུལ་ཆེན་པོས་འདིར་གཤེགས་
ཤིག །ཅེས་བརྗོད་ཅིང་བསམ་ལ་མནན་དོང་གི་ཁེབས་གསལ་སྟེ་སླར་ཡང་ལིངྒ་ལ་བདེན་བརྗོད་དགུག་གཞུག་སྔར་བཞིན་བྱས་ནས་མཐར་ཉེས་པ་བསྒྲག་ཚར་གཅིག་བྱས་ལ་དབྱངས་རོལ་དང་

129 ༄༅། །བཅས། ཧཱུཾ འབྱུང་བ་རྟེན་བཞིའི་རྔམས་འོག་ནས། །སོགས་ནས་ནམ་ཡང་གཏོང་བར་མ་བྱེད་ཅིག །ཅེས་པའི་མཐར་རོལ་མོའི་འོག་ཏུ་གོང་གི་མནན་སྔགས་
k
དང་སྲི་སྔགས་ཀྱི་བྷཾ་བྷ་ཡ་ནན་གྱི་མཐར། བཅིངས་ཆིངས་དམ་སྲི་ཕོ་མོ་ནན། ཆེ་སྲི་ཆུང་སྲི་ནན། ཕྲལ་གྱི་བར་དུ་གཅོད་པ་ཐམས་ཅད་ནན། ཕུགས་ཀྱི་སྲི་ལ་ཟ་བ་ཐམས་ཅད་ནན། གནོད་
བྱེད་འབྱུང་པོ་ཐམས་ཅད་ནན། ཞེས་པ་དང་། རྒྱལ་སྲི་གམ་གམ་རུབ་རུབ་སོགས་བཟླ་བཞིན་དུ་ལིངྒ་མནན་དོང་དུ་སྐྱུར་ལ། དམོད་མོ་ཐལ་བརྡེག་བྱ། ར་རུ་ལུག་རུ། ར་ཁྱི་ཕག་གསུམ་གྱི་
ཐོད་ཚལ་དང༌། གཟུགས་འགྲོས་བཅས་དོང་དུ་སྐྱུར་ལ། ལས་ཀྱི་རྡོ་རྗེས་བྲོ་སྒོམ་བཏང༌། གནམ་སར་བགྲད་པའི་འཆི་བདག་ཞལ་ནང་དུ། །གནོད་པར་བྱེད་པའི་སྲི་རིགས་འབྱུང་པོའི་
ཚོགས༑ །མ་ལུས་སྡེ་དང་བཅས་པ་འདི་དག་རྣམས། །ཟས་སུ་བཏབ་པོ་གཏད་དོ་ན་ཏྲི་ཛ ཁར་ཆུད་ལྟོ་བ་སྲིད་པའི་ཁྱམས་ཁང་དུ། །གཤིན་རྗེའི་དམག་ཚོགས་དྲེགས་པའི་དཔུང་ཀུན་
༈ གྱིས༑ །ཧབ་དིར་བླངས་ཏེ་ཐར་མེད་བསྐལ་པའི་བར། །ནམ་ཡང་ཐར་མེད་མནན་པའི་རྒྱས་ཐོབ་ཅིག །ཀུན་ཀྱང་དགའ་བཞིན་རང་གནས་རྒྱ་མཚོའི་གཏིང༌། །རླུང་གི་འཁོར་ལོའི་ཡར་སྟེང་

གཤིན་རྗེའི་གྲོང༌། །རིམ་བདུན་ས་འོག་མུན་པའི་གླིང་ཆེན་པོར། །ཕྱི་མིག་མི་ལྟ་མགུ་ཞིང་སོང་བར་གྱུར། །ཞེས་བརྗོད་ཅིང་བསམ་སྔར་གྱི་ལྕགས་སླང་གི་བྱེ་མ་ཁ་སྦུབ་སྟེ་བླག་པའི་ཁར་རོ་
གཡམ་རྡོ་རྗེ་རྒྱ་གྲམ་བྲིས་པས་བཀབ། སླར་ཡང་བྱེ་མས་གཡོགས། ཐལ་གྱི་འདག་པ་དང་། ཚྭ། བ་ཚྭ། བུལ་ཏོག ས་ཚོན་སྣ་ལྔ། ཆུ་མེ་ཕུང་། རླུང་གཡཾབ་ཀྱི་རླུང་། མི་ཁའི་
རྫས་རྣམས་བླུག་སྟེང་ས་རྡོས་ལྕིབས་ཏེ་འཁོད་སྙོམས་ཤིང་མི་མངོན་པར་བྱས་ལ་མཆེད་རྣམས་བྲོ་ར་གྲུ་གསུམ་དུ་བྱས་ལག་པ་བསྣོལ་པའི་མཐེའུ་ཆུང་སྦྲེལ་བའམ། སློབ་དཔོན་གཅིག་པུས་མནན་
སྟངས་དང་བཅས། ཧཱུཾ སྟོང་གསུམ་སྟོང་གི་འཇིག་རྟེན་ན། །སོགས་ནས། རྡོ་རྗེ་བྲོ་རྡུང་ཁྲིགས་སེ་ཁྲིགས། ༀ་ལཾ། ཨཱཿལཾ། ཧཱུཾ་ལཾ། ནྟཾ་བྷ་ཡ་ནན། ཞེས་བྲོ་བརྡུང་། སླར
ཡང་༑ ཧཱུཾ༑ སྲིད་པའི་ཁྲམ་ཁ་སོགས་ཀྱིས་བསྐུལ་ཏེ་དམར་གཏོར་མནན་སྟེང་དུ་འཕངས། ཧཱུཾ༑ བདག་ཉིད་དཔལ་ཆེན་སོགས་ཀྱི་སྲུང་འཁོར་སྒོམས། ཕྱི་མིག་མི་ལྟ་བར་ལོག་ལ་སྒྲབ་
ཁང་གི་སྒོ་དྲུང་དུ། གཏོང་གཞོང་ཕུད་ཀྱིས་བཤལ་བ། ཨོཾ་ཨཱཿ ཧཱུྃ་གི་བྱིན་གྱིས་བརླབས། ཧཱུྃ གང་གིས་མཛེས་པས་སོགས་ཀྱི་བསྟན་མ་བརྐྱངས། གཏོར་གཞོང་ཁ་སྦུབ་ལ་སླར་ཡང་བྲོ་༔

»༄༅། །བརྡུང་། ནང་དུ་ལོག་ལ་གཏང་རག་གི་མངའ་གསོལ་དང་སྣོད་བཟང་པོར་ཚེ་ཆང་བུར་སྦྲང་གི་སྤགས་པ་བཤམས་ལ། མདའ་དར་གཡབ་ཅིང་། ཧཱུཾ༑ ཤར་གྱི་
ལྷ་མོ་རྡོ་རྗེ་ལྕགས་ཀྱུ་མ་སོགས་ཀྱི་ཚེ་འགུགས་ཤིང་བདུད་རྩི་ནས་ལོངས་སྤྱོད། གཏང་རག་གི་མཆོད་བསྟོད། ཡིག་བརྒྱ་ནོངས་བཤགས་མདུན་བསྐྱེད་ཡོད་ན་དང་མེད་ཚེ་སྒེར་མགྲོན་གྱི་ལྷ་
རྣམས་གཤེགས་ཤིང་བདག་བསྐྱེད་བསྡུ་བ་དགེ་བ་བསྔོ་སྨོན་ཤིས་བརྗོད་ཀྱིས་མཐའ་རྒྱས་སུ་བྱའོ།། གཉིས་པ་སྒྲབ་པའི་སྔོན་དུ་དམ་སྲི་གནོན་ཚུལ་བྱེ་བྲག་ཏུ་བཤད་པ་ནི། སྨིན་སློབ་ནུས་ལྡན་དུ་
བསྒྲུབ་པའི་དབང་དུ་བྱེད་ཚེ་ལིངྒའི་ཁྱད་པར་ཟུར་དུ་གསལ་བ་ལྟར་ལས་གཞན་མ་ཆོ་གའི་གཞུང་སྤོང་ལག་ལེན་གྱི་རིམ་པ་རྣམས་གོང་དུ་བཤད་པ་བཞིན་དང་། དམིགས་བྱ་བསྐྱེད་པའི་ཚེ་དེ་ཉིད་
གནོད་བྱེད་ཀྱི་བགེགས་དམ་སྲི་འབྱུང་པོ་ལུས་གཅེར་བུ་རིད་པ། མགོ་བོ་བཞི་པའི་དབུས་མི་མགོ །གཡས་གཡོན་རྟ་དང་སྤྲེའུ། སྟེང་མ་བྱ་མགོ་ཅན། རྐང་ལག་བྱ་སྡེར་དུ་ཡོད་པ། མགྲིན་
པ་དང་སྐེད་པ་ཕྲ་ཞིང་ལྟོ་བ་འཕྱང་བ། དྲན་པ་ཉམས་པ་སོགས་དཀྱུས་བཞིན་དང་དགུག་གཞུག་གི་ཚེ་ཚིག་བསྒྱུར་སོགས་སྒྲུབ་པ་ཆེན་པོའི་སྔོན་འགྲོ་ངག་འདོན་དུ་བཤད་ཟིན་པ་ལྟར་གྱིས་

འཐུས༑ དངོས་གཞིའི་འགུགས་སྔགས་བསད་སྔགས་མནན་སྔགས་ཐམས་ཅད་རྩ་བའི་གཞུང་འདི་ཁའི་ལུགས་རྣམས་མ་གཏོགས་འབྱུང་བ་རིན་ཆེན་ཀུན་འདུས་ནས་ཁ་བསྐང་བའི་སྔགས་རྣམས་
མི་དགོས། དམ་སྲི་བྱ་བའི་སྡིག་ཅན་ཁྱོད། །སོགས་ཀྱང་སྒྲབ་པ་ཆེན་པོའི་སྐབས་ཁོ་ན་ལས། འདི་བཤད་པ་ལྟར་གྱི་ཚིག་བསྒྱར་མི་དགོས། ཁུགས་རྟགས་བྱིས་པ་སྤྱང་ཀི་ར་དང་སྤྲེའུ་རྟ་
དམར་བུད་མེད་ཐལ་སྐྱ། བྱ་སོགས་བྱུང་ཚེ་འགྲུབ་ཅིང༌། མནན་ཐོད་ཀྱང་སྤྱང་ཀི་ཝ་ཁྱི་གང་རྙེད་ཀྱི་ཐོད་པར་བཞག མནན་ཡུལ་སྒྲུབ་ཁང་གི་ཐེམ་འོག་གམ། མཆོད་རྟེན། ལྷ་ཁང་གི་ཐེམ་
འོག ལམ་རྒྱ་གྲམ་གང་རུང་དུ་མནན་ནོ། །དེ་ཙམ་གྱི་ཁྱད་པར་མ་གཏོགས་གོང་གི་རིགས་འགྲེས་ཤེས་ཤིང་། སྨིན་སློབ་མིན་པའྀ་སྒྲབ་པ་ཆེན་པོའི་སྔོན་འགྲོའི་ས་ཁོངས་འཛིན་བྱེད་ལྟ་བུ་ལས་
སྦྱོར་འདི་འདྲ་འབག་ཙམ་ལ་ནི་རྒྱུན་གྱི་ལག་ལེན་མཐོང་བརྒྱུད་དང་ངག་འདོན་སྒྲུབ་མཆོད་ཀྱི་ཡིག་ཆར་བཀོད་པ་ཁོ་ནས་བདེ་བླག་ཏུ་ཤེས་པར་འགྱུར་རོ། །དེ་ལྟར་ན་བསྟན་སྲུང་ཡེ་ཤེས་ཀྱི་མགོན་
པོ་རིགས་བསྡུས་དངོས་གྲུབ་འབྱུང་བའི་དཀྱིལ་འཁོར་གྱི་ལས་མཐའ་ལ་བརྟེན་ནས་སྲི་གནོན་གྱི་རིམ་པ་ཇི་ལྟར་བྱ་བའི་ཆོག་ཁྲིགས་ཉུང་གསལ་གོ་བདེར་བཀོད་པ་འདི་ཡང་། རང་རེའི་ཀུན་མཁྱེན་

139 ༄ ༅། །ཆེན་པོ་གསུང་ལེགས་བཤད་ཀྱི་རྒྱ་མཚོ་ཆེན་པོ་འདི་ལྟ་བུའི་ཞབས་ཏོག་ཏུ་འགྱུར་རེའི་རློམས་པས། རྩ་བའི་གཞུང་དཔལ་མགོན་འཕགས་པ་ཀླུ་གྲུབ་ཞབས་ཀྱིས་མཛད་ཎྜ
པར་གྲགས་པའི་མགོན་པོའི་ལས་བརྒྱར་འབོད་པའི་ནང་ཚན་ཕན་བྱ་གསེར་གྱི་འཕྲེང་བ་ལས་གསུངས་པ་ཁུངས་སུ་བཟུང༌། ལག་ལེན་གྱི་ཁྱད་པར་རྣམས་གསང་སྔགས་རྙིང་མའི་སྲི་གནོན་གྱི་
རིགས་སྤྱི་དང་ཁྱད་པར་བླ་མ་དགོངས་འདུས་ལས་བཤད་པའི་སྲི་གནོན་ཅོག་བརྡུང་ནག་པོ་དང་རྩིས་བརྒྱུད་འབྱུང་བ་རིན་ཆེན་ཀུན་འདུས་ལས་གསུངས་པའི་མན་ངག་བླ་མ་དམ་པའི་ཞལ་ལུང་ཕྱག་
བཞེས་ཉམས་པ་མེད་པའི་ལུགས་ཞིབ་མོར་དཔྱད་ཅིང་སྙིང་པོ་ལེགས་བསྡུས་སུ་བགྱིས་ཏེ་ཁ་བསྐང༌། ྋངག་འདོན་གྱི་ཆ་ལག་མེད་དུ་མི་རུང་བ་ཁ་གཅིག་གསར་དུ་བསྒྲིགས། གཞན་མ་ཤེས་བྱ་
ཐམས་ཅད་མཁྱེན་ཅིང་གཟིགས་པའི་བདག་ཉིད་སྟོན་པའི་རྒྱལ་ཚབ་པུཎྜ་རི་ཀའི་ལེགས་བཤད་ཀྱི་ཟིལ་མངར་རྡོ་རྗེའི་གསུང་གསང་ཁོ་ན་གཙོ་བོར་བཟུང་སྟེ་གསང་སྔགས་གསར་རྙིང་གི་མན་ངག་དུ་མ་
ཁྱབ་བདག་རྡོ་རྗེ་འཆང་དབང་རྣམས་ཀྱི་བཀའ་དྲིན་ལས་ཐོས་ཤིང་མཐོང་བས་ཕྱོགས་འདིར་ཅུང་ཟད་མགྲིན་པ་འདེགས་ནུས་སྤོབས་པ་ཅན་སྔགས་ནག་འགྲོ་འདུལ་རྡོ་རྗེ་ཀུན་དགའ་མི་འགྱུར་རྡོ་རྗེ་ཞེས་467

དཔལ་ལྡན་འབྲུག་པའི་རིང་ལུགས་པ་དེས་སྦྱར་བ་བདུད་སྡེ་ཆམ་ལ་འབེབས་པའི་རྒྱུར་གྱུར་ཅིག །སརྦ་མངྒ་ལཾ།། །།

༄༅། །སྲི་མནན་གྱི་སྔགས་བཞུགས་པ་ལགས་སོ།།

༅། ། ཨོཾ་བཛྲ་མཧཱ་ཀཱ་ལ་སུ་ཏྲི་ཡ་མ་དུ་ཛཿ འབོདཔ། ༀ་མཧཱ་ཀཱ་ལ་ནཱི་ཐུ་ལཾ་ཐུ་རིལ་རྦད་སུ་ཞྲི་ཛཿ ཆེ་གེ་མོའི་ཙིཏྟ་ལ་ཡ་ཏྲག་རཀྵ་༄༅།
ཡ་ཐཾ་རིལ་རྦད། ཙིཏྟ་ཁ་རནྫ་ཛཿནཱི་ཛཿ ཙིཏྟ་ལ་ཡ་ཐུ་རིལ་རྦད། ནྲ་ཤག་ཤག་ཆེ་གེ་མོའི་ཙིཏྟ་ལ་ཡ། རྦདཔ། མཧཱ་ཀཱ་ལ་གིངྐར་གིངྐར། སྲོག་ལ་
ཡ༑ སྙིང་ལ་ཡ། རུ་རུ་ཙ་ལ་ཡ། མཧཱ་ཀཱ་ལ་ཧཱུཾ་བྷྱོཿ། མཧཱ་ཀཱ་ལ་སྙིང་ཁྲག་འཇིབས་འཇིབས། ཆོད་ཆོད། སྲོག་རྩ་ཆོད། ô་རིལ་
སྦུད༑ བསདཔ། མཧཱ་ཀཱ་ལ་ཤག་ཕྱེ་ཤག་ཕྱེ་མ་མ་ཏྲག་རུ་ཊ་མཱ་ར་ཡ་ཕཊ། དབྱེ་བ། བཞི་སྙིང་གཅིག་ཏུ་སྒྲིལ་བ་དྲག་པོའི་སྔགས་རྒོད་དོ།། ༀ་མཧཱ་ཀཱ་ལ་སརྦ་ཤ་

༄༅། །ཏྲཱན། ཆེ་གེ་མོ་རཱུ་པ་ད་ཧ་ད་ཧ། པ་ཙ་པ་ཙ། ཚིནྡྲ་ཚིནྡ། བྷིནྡ་བྷིནྡ། སྟམྦྷ་ཡ་སྟམྦྷ་ཡ། མོ་ཧ་ཡ་མོ་ཧ་ཡ། མཱ་ར་
ཡ་མཱ་ར་ཡ། མརྡ་ཡ་མརྡ་ཡཾ། ནན་ནན་ཧཱུྃ་ཧཱུྃ་ཕཊ། མནན་གཏད་ཀྱི་སྔགས། ཨོཾ་མཧཱ་ཀཱ་ལཱ་ཡ་སརྦ་ཤ་ཏྲཱ་ན་རཱུ་པ་ད་ཧ་ད་ཧ། པ་ཙ་པ་ཙ། དྷི་ན་ཆེ་གེ་
མོ་མཱ་ར་ཡ་ཧཱུྃ་ཧཱུྃ་ཕཊ། ཛྭ་ལ་རཾ་མཱ་ར་ཡ་ཆེ་གེ་མོའི་སྲོག་ལ་རཾ་རཾ། མེ་ལ་སྲེག་པའི་སྔགས་སོ།། ༀ་ལོག་ཏྲཾ་པཱ་ལ་ནན། ས་ག་པཱ་ཤ་ནན། ནཱ་ག་དུ་དུ་
ནན༑ མ་མཾ་མ་མཾ། ཙིར་ཙར་ཙིར་ཙར། བཾ་རུ་ལུ་བཾ་རུ་ལུ། རྦད་ཏྲ་ཀོ་ཤ་ཡ་རྦད་ཏྲ་གོ་ཤ་ཡ། ཧོ་ར་ན་ཧོ་ར་ན། གནོད་བྱེད་ཙི་དུ་གསོད། ལུས་

གཤིག་ལྷུ་རུ་གཏུབས། ཧ་ལ་པ་ཏ་ནན། འཁོར་བ་དུལ། ཀ་པ་ཙི་ཀ་པ་ཙི། གནོད་བྱེད་འབྱུང་པོ་ཕོ་མོ་མཱ་ར་ཡ་ནན། བགེགས་ཀྱི་མཐུ་དང་རྫུ་འཕྲུལ་ལྷ་དང་བཅས་པ་སརྦ་ཝཱཀ་ཨུརྻ་ཝ་ནི་
ཧཱུྃ་པཾ་ཧཱུཾ་བྷ་ཡ་ནན། ཞེས་པ་དང་། ལངྐ་ལངྐ། དུ་ར་དུ་ར། ཧབ་ཤ་ཧབ་ཤ གནོད་བྱེད་ཕོ་མོ་སྐྱུར་ཤིག་སྐྱུར་ཤིག ཁ་ཐཾ་ཁ་ཐཾ། མཆུ་ཆིངས་མཆུ་ཆིངས། བནྡྷ་བནྡྷ་ཡེ་རྦད་ནནཾ་ཧཾ་ཤཾ་
ཏྲི་རུ་ཏི་བི་ཏི་ཤ་ཤ་རྦད་ནན། ཏྲིའུ་ཏྲིའུ་རུ་ཏི་ཁ་ཤ་ཏྲིའུ་ཛར་ཏྲི་ཡ་རྦད་ནན། དུ་ཏྲི་ཏྲི་རྦད་ཡ། ཏྲི་ན་མཱ་ར་ཡ་རྦད་ནན། རཾ་མ་བཾ་རིལ་རུ་ཏི་བེ་ཏེ་ཤ་རྦད་ནན། སརྦ་ན་རི་ཏྲི་ཎི་རྦད་ནན། ནི་སུ་
ཏྲི་ནི་རྦད་ནན། ཤནྜི་ཎི་རྦད་ནན། ཀ་ཏྲི་ཎི་རྦད་ནན། བྲཱི་བྲཱི་དམ་སྲི་ཕོ་མོའི་སྲོག་ལ་ཏྲི་མཱ་ར་ཡ་རྦད་ནན། གནོད་བྱེད་འབྱུང་པོ་ཕོ་མོ་ལ་ཨ་ཀ་སྙིང་དུ་ནན། ཏྲི་དུ་ནན། ཛཿཏྲི་ནན། སྙིང
གཟེར་གུར་ནན། ཀཱ་ཡ་ཝཱཀ་ཙིཏྟ་ནན། གནོད་བྱེད་འབྱུང་པོ་ཕོ་མོའི་ལུས་ངག་ཡིད་གསུམ་ཧཱུྃ་ལཾ་པཾ་སྟམྦྷ་ཡ་ནན། བི་བ་ཏ་ག་ནྟཾ་བྷ་ཡ་ནན། ཏྲི་ཛཿ ཏྲི་ཧྲི་མཱ་ར་ཡ་སུ་ཏྲི་ཡ་བྷ། ད་ར་ཎི་ཛ་ཏེ་ད་
ར་ཎི་ཛཿགནོད་བྱེད་འབྱུང་པོ་ཕོ་མོ་ཆིངས་ཆིངས། པཀྵ་པཀྵ། རཀྵ་རཀྵ་ཧཱུཾ་གནོད་བྱེད་རེངས་རེངས། གྲྀཧྞ་གྲྀ ཧྞ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། གནོད་བྱེད་མཱ་ར་ཡ་རྦད་

༈ ༄༅། །ནན། འཁུམས་ཤིག་ཁྲག་སྐྱགས་ཤིག་ནན། ཆིངསཆིངས་དམ་སྲི་ཕོ་མོ་ནན། ཆེ་སྲི་ཆུང་སྲི་ནན། དུར་སྲི་ཕུང་སྲི་ནན། ཕུགས་ཀྱི་སྲིད་ལ་ཟ་བ་ནན། སུ་
ཏྲི་ནི་རྦད་ནན། ཤནྟི་ནི་རྦད་ནན། ཀ་ཏྲི་ནི་རྦད་ནན། གྲུ་གྲུ་རྦད་ནན། ནྟཾ་བྷ་ཡ་ལཾ་ནན། རྒྱས་སྲི་གཾ་གཾ་རུབ་རུབ་ནན། ཕོ་སྲི་ཀུ་རུ་ཕྱེ་མ་ཡ་ནན། མོ་སྲི་ཀུ་རུ་ཐལ་ཐལ་ནན། དུར་སྲི་ཕུ་
རུ་ཐལ་ཐལ་ནན། འཕུང་སྲི་ཀུ་རུ་ཐལ་ཐལ་ནན། དགྲ་སྲི་བུ་རིལ་ཐལ་ཐལ་ནན། ཉེ་སྲི་དུལ་དུལ་ནན། གོད་སྲི་ཀེ་རི་ཀེ་རི་ནན། ཆུང་སྲི་ཀུ་རུ་ཀུ་རུ་ནན། ཚར་གསུམ་གྱིས་ཐུན་
བརྡེག ཉིན་ཐ་མའི་མཇུག་གི་བསྒྲལ་ལས་རྒྱས་པའི་དགུག་གཞུག་གི་རོལ་མོའི་འོག་ཏུ། ཨོཾ་སརྦ་ན་ཏྲི་ནི་ཧཱྃ་ཛཿནས། ཀ་ཏྲི་ནི་ཛཿ ཤོག་གི་བར་སྲིའི་འབོད་སྔགས་ཚན་པ་གཉིས་པོ་བཟླ་
ཞིང་༑ མྱུར་དུ་བསྒྲལ་བའི་ལས་མཛོད་ཅིག་གི་གཤམ་བུ་རྦད་སྔགས་དགྲ་བགེགས་ཀྱི་ཙིཏྟ་ལ་ཡ་ཞེས་པའི་ཚབ་ཏུ་སྲི་ཅན་འབྱུང་པོ་ཞེས་བསྒྱར་ཏེ་གོང་དུ་བཤད་པ་ལྟར་རོལ་མོའི་འོག་ཏུ་བཟླ། མི
༈ ཁའི་ཐུན་གྱི་མཐར། རྦད་ཐཾ་རིལ་ལི་ཨོཾ་མཧཱ་ཀཱ་ལ་གིངྐ་ར་སོགས་དང་། ཨཾཨོཾ་སརྦ་ན་ཏྲི་ནི་རྦད་ནན་མཱ་ར་ཡ་སོད་སོགས་དང༌། སོད་སཽད་མཱ་ར་ཡ་སོད། སོགས་ནས། ཏྲིག་མྱགས་ཀ་པ་

ཡེའི་བར་སྔར་བཞིན་སྦྲེལ་རོལ་འོག་ཏུ་བཟླ་ཞིང་ཐུན་རྫས་ཕྱེ་མས་བྲབ། མནན་པ་དངོས་གཞིའི་སྐབས་འབྱུང་བ་རྟེན་བཞིའི་ཚིག་རྫོགས་རྗེས། ནམ་ཡང་གཏོང་བར་མ་བྱེད་ཅིག་གི་མཇུག་
ཏུ༑ ༀ་མཧཱ་ཀཱ་ལ་ཤ་ཏྲཱན་བིགཾ་སོགས་ནས། ཆུང་སྲི་ཀུ་རུ་ཀུ་རུ་ནན་གྱི་བར་མནན་སྔགས་གསུམ་སྦྲེལ་གོང་ལྟར་རོལ་འོག་ཏུ་བཟླ་དགོས་སོ། །མངྒ་ལཾ།།
།། ༈ མགོན་
མངས་སྲི་གནོན་འགུགས་དྲག་སོགས་ཐུན་གཏོར་ཟོར་འཕང་བའི་རིགས་མཐའ་དག་གི་དགུག་གཞུག་སྐབས་རང་ཡི་དམ་གང་ལ་བརྟེན་ནས་ཟོར་འཕང་བའི་ཡི་དམ་དེར་བསྐྱེད་དེ་གསལ་བའི་ཐུགས་
ཀའི་འོད་ཟེར་གྱི་དམིགས་བྱ་གཏོར་མའི་སྟེང་དུ་བཀུག་སྟེ་སྤྱི་བོ་ཚུགས་སུ་གནས་པ་ལ། སླར་ཡང་ཤངས་བུག་གཡས་གཡོན་ནས་ཛཿདམར་ནག་གཉིས་སྐར་མདའ་ཆད་པ་ལྟར་སྤྲོས་ཏེ་གཏོར་མའི་
སྟེང་གི་དམིགས་བྱའི་བཤང་ལམ་ནས་ཞུགས། ཁོང་པར་སླེབ་པ་ན། ལྕགས་ཟངས་ཀྱི་མཚོན་གྱི་འཁོར་ལོ་གཉིས་སུ་སོང་། དེ་གཉིས་གཡོན་དུ་བསྣོལ་མར་འཁོར་ཞིང་ཆེར་འཕེལ་བས་ཤ་
རུས་ནང་ཁྲོལ་ཐམས་ཅད་དུམ་བུར་གཏུབས་དམར་ཉུར་གྱིས་བཏང་བ་གཏོར་མའི་སྟེང་དུ་བབས་པས་ཤ་ཁྲག་དོན་སྙིང་ལ་སོགས་པའི་རང་བཞིན་དམར་ཆེན་གཏོར་མའི་རྒྱ་མཚོ་ཆེན་པོར་གྱུར་པས་

སྨཱ༄༅། །བསམས་ལ་སྨན་རཀ་སྦྲན། ཨཾ་གྱིས་རབ་སྦྱངས་སོགས་སོ་སོའི་གཞུང་གང་ཡིན་དེའི་བྱིན་བརླབས་བྱ་བ་ཡིན་ནོ། །དེ་ནས་སོ་སོའི་གཏོར་སྔགས་ཀྱིས་
ཕུལ༑ འདོད་དོན་གསོལ་རྗེས་སླར་ཡང་ཟོར་རྫས་སུ་བསྒྱུར་ཏེ་གསལ་འདེབས་པ་ནི། ཟོར་གཏོར་ལྕགས་སམ་བྷནྡྷུའི་སྣོད་རང་བཞིན་ལྷུན་གྱིས་གྲུབ་པའི་དྲག་པོ་ཨེའི་གཞལ་ཡས་སུ། རྩ་བར་
འདོད་ཆགས་ཁྲག་མཚོ་འཁོལ་བ། འོག་ཏུ་གཏི་མུག་གི་མུན་པ་འཐིབས་པ། རྩེ་མོར་མཚོན་ཆའི་བུ་ཡུག་འཚུབ་པ། སྐེད་པའི་ཐད་ཀྱི་ནང།ཁོངས་སུ་ཡི་དམ་གང་ཡིན་ནམ། མགོན་པོ་ལྟ་བུར་
མཚོན་ན་དཔལ་ཡེ་ཤེས་མགོན་པོའམ་ལས་མགོན་གང་རུང་དུ་གཙོ་བོར་བསྐྱེད་པའི་དམ་ཅན་རྒྱ་མཚོ་ཐམས་ཅད་སྲིན་པོ་དམག་ལ་ཆས་པ་ལྟར་ལས་ལ་རྔམས་པའི་ཚུལ་དུ་བཞུགས་པར་བསྐྱེད་ལ་
བཟློག་གཞུང་ཟོར་བསྐུལ་དང་བཅས་ཏེ་ཟོར་ལས་དམིགས་བྱ་གསལ་བའི་སྟེང་དུ་འཕང་བ་ཡིན་གསུངས། །མངྒ་ལཾ།། །། ༈ ཕྱིའི་ཡིག་མགོ་ལིངྐའི་མགོ་བོའི་ཐད་ནས་འཛུགས་
༈ པར་ཡང་བཤད་ཅིང་། དེ་དག་གང་ལྟར་བྱས་ཀྱང་དོན་ལ་ཆེར་མི་འགལ་མོད། རང་ལུགས་འདི་གཉིས་ལས་ལུགས་དང་པོ་དེ་རང་ལ་གཙོ་བོར་བྱའོ། །དེ་ཕྱིའི་མཐའ་བསྐོར་དུ་ཁྲམ་རིས་ཉེར་

གཅིག་གམ་ཇི་ཙམ་འོས་པའི་གཡས་གཡོན་སྟེང་འོག་གི་ཁོངས་སུ་ཛཿ ཡིག་མགོ་བོ་ནང་བསྟན་གྱིས་མཚན་པ་ཛཿ ཁྲམ་དུ་གྲགས་པ་བྲི། འདི་ལ་ཡང་གཡས་གཡོན་སྟེང་འོག་བཞི་ཀར་ཛཿརྐྱང་པ་བྲི་
བ་དང་། གཡས་གཡོན་གྱི་ཁུངས་སུ་ཛཿརེ་དང་སྟེང་དུ་ལམ་འོག་ཏུ་ནན། བྲི་བའི་སྲོལ་ཞིག་ཀྱང་སྣང་བས་སྤྱིར་གང་བདེ་བྱས་ཆོག་པར་སེམས་མོད། ཕལ་ཆེར་སྔོན་མ་ལྟར་བྱའོ། །དེ་ལྟར་
གནས་ཡིག་ཐམས་ཅད་ཀྱང་དབུ་ཅན་ཚེག་མེད་ཆད་ལྷག་བྲིས་བསུབས་ནག་འདལ་སྡེབ་ནོར་ཡིག་སྤུངས་སོགས་མ་ཤོར་བ། ཡིག་བར་ཧ་ཅང་ཡངས་དྲག་པ་དང༌། དོག་དྲགས་ནས་འབྲེལ་བ
དང་ཟུབ་པ་སོགས་མ་ཡིན་པ་རུང་བར་བྲིས། ཡང་ན་སྔགས་རྣམས་དབུ་ཅན་དང་། དམོད་མོ་རྣམས་དབུ་མེད་བྲིས་ཀྱང་ཆོགགལ་ཏེ་བྲིས་བསུབས་སོགས་ཐལ་བ་བྱུང་ཚེ། ལོང་ཡོད་ན་གཞི་
ནས་སྤོ་བ་ལེགས་ཤིང་། ལོང་མེད་པའམ་མ་འབྱོར་ན་གང་ནོར་སའི་ཐད་དུ་སྟག་གི་སྡེར་མོས་འབྲད་པའི་སྟངས་ཀ་བགྱིས་ཏེ་ཤོག་བུ་དང་སྐྱོ་མ་གཙང་མས་ཤོག་ལྷན་ཆེ་ཆུང་འཚམས་པ་བཏབ་པའི་
སྟེང་དུ་བྲིས་པས་ཆོག་ཅེས་གསུངས། དེ་ལྟར་ལེགས་པར་བྲིས་ཟིན་ནས། སྲིའི་མིང་རྣམས་ལ་རྒྱ་ཚོས་གཙང་མ་རྒྱ་མདའ་འཐེན། ལིངྒ་དངོས་ལ་ཚོན་གཙང་མས་ཁ་དོག་བསྒྱར་ཏེ་ཉམས་དོད་

#| ༄༅། །པ་དང་ཁྲམ་རིས་རྣམས་དམར་པོར་བྱ། ཟན་གཙང་མས་ཤོག་ལིང་གི་ཕྱི་ནང་ཐམས་ཅད་དྲིལ་ཕྱིས་ལེགས་པོ་རྒྱབ། དེ་ནས་འབྱུང་ཁྲུས་བྱ་བ་ནི། སྒོ་ཕྱིར་ཁྱེར་ལ་
སས་བྱུགས། ཆུ་གཙང་འཐོར་བའམ། སྣོད་ཆུས་བཀང་བའི་ནང་དུ་ཡུད་ཙམ་ཤར་ནས། ཚེར་མ་ཅན་གྱི་མེའམ་མིས་མ་འགོམས་པའི་རྩྭ་སྒྲོན་གྱི་མེ་ལ་བཤུར། སྐམ་ཐག་མ་ཆོད་བར་བླ་གབ
མེད་པར་རླུང་ལ་འཕྱར་ནམ་མཁའ་གཡེངས། དེ་རྣམས་བྱེད་དུས་རིམ་པ་ལྟར་སས་བྱུགས་དུས། ཨོཾ་མ་མ་སུ་སུ་ཏང་ཏང་ཡེ་སྭཱཧཱ། ཞེས་དང༌། ཆུ་ལ་ཤར་དུས། ༀ་མ་མ་བཾ་བཾ་ཡེ་
j
སྭཱཧཱ༑ ཞེས་དང་མེ་ལ་བཤུར་སྐབས། ཨོཾ་མ་མ་རཾ་རཾ་ཡེ་སྭཱཧཱ། དར་རླུང་ལ་འཕྱར་དུས། ཨོཾ་མ་མ་ཡཾ་ཡཾ་ཡེ་སྭཱ ཧཱ། ཞེས་དང་ནམ་མཁར་གཡེངས་དུས། ཨོྃ་བཛྲ་ཁ་ཞུད་ཁ་ཞུད་ཡེ་
སྭཱཧཱ༑ ཞེས་པ་རྣམས་ལན་བདུན་བདུན་ཙམ་རེ་བཟླའོ། །དེ་དག་གི་སྐབས་སྔ་ཕྱི་ཚང་མར་རང་དང་འཁོར་གཡོག་ཟླ་གྲོགས་སོགས་ལྟོས་པ་ཚང་མའི་མཆིལ་སྣབས་ཁ་རླངས་རྡུལ་ནག་གོས་དང་
༈ ལག་པའི་དྲེག་པ་སོགས་དྲི་མའི་རིགས་ཅུང་ཟད་ཙམ་ཡང་མ་ཤོར་བར་ནན་ཏན་བྱའོ། །དུག་ཁྲག་གཙང་མར་རང་ལྷའི་ང་རྒྱལ་དང་ལྡན་པས་སྲིའི་འབོད་སྔགས་གོང་དུ་བསྟན་པའི། ཨོཾ་སརྦ་ན་ཏྲི་༴

ནི་ཧཱུྃ་ཛཿ ཞེས་ནས་ཀ་ཏྲི་ནི་ཛཿ ཤོག ཅེས་པའི་བར་བརྒྱ་སྟོང་ཅི་རིགས་སུ་བཟླས་ཏེ་མཆིལ་མ་ཤོར་བར་ཕུས་འདེབས་པའམ། ཡང་ན་དེ་ལ་ཡིད་ཀྱིས་དམིགས་ནས་བཟླས་པ་བྱས་པས་ཀྱང་གོ་ཆོད་
པས་དངོས་སུ་ཕུ་བཏབ་པ་རང་ལ་ཡང་མི་ལྟོས་སོ། །དེ་ལྟར་སྲིའི་འབོད་སྔགས་ཀྱིས་ངར་བསྐྱེད་པའི་དུག་ཁྲག་གིས་ཡི་གེ་རྣམས་ལ་མ་ཟུབ་པར་བྱུག་ཅིང་། བླ་སྲོག་ཆགས་པའི་མོས་པ་བརྟན་པོ་
བྱའོ༑ །དེ་ནས་ལིངྒའི་མཐའ་ནས་སྒོངས་ཏེ་ཚོན་སྐུད་ཀྱིས་བཅིང་བ་སོགས་ཆབས་སུ་གཞུག་ཅིང་འབྲུབ་དོང་དུ་བརྩལ་བར་བྱའོ། །དེ་དག་ནི་སྲི་གནོན་སྤྱི་འགྲོ་ལིངྒ་འབྲི་ཚུལ་
ལོ༑༑ །། ༈ གཉིས་པ་བྱེ་བྲག་པ་བསྙེན་བསྒྲུབ་བསྒྲུབ་ཆེན་གྱི་སྔོན་རོལ་བར་ཆད་གཟིར་མནན་བྱ་བའི་སྐབས་སུ་དགོས་པའི་དམ་སྲིའི་ལིངྒ་འབྲི་ཚུལ་ནི། ད་ལྟ་དཀྱུས་སུ་བཤད་
མ་ཐག་པའི་སྤྱི་འཆིངས་རྣམས་བློ་ལ་ལེགས་པར་བཞག་ནས་ཁྱད་པར་གྱི་རིམ་པ་འདི་བཞིན་ཤེས་པར་བྱ་སྟེ། ལིངྒའི་གཟུགས་དབྱིབས་གཞན་གོང་ལྟར་ལ། མགོ་གསུམ་གྱི་དབུས་མི་
མགོ གཡས་རྟ་མགོ་དམར་པོ། གཡོན་སྤྲེའུ་མགོ་དཀར་པོའི་གདོང་དམར། སྟེང་མ་བྱ་མགོ་ནག་པོའི་སྔོན་མོ། རྐང་ལག་སེན་མོ་རྣམས་བྱ་སྡེར་གྱི་རྣམ་ཅན་དུ་བྲི། སྙིང་ཁའི་ཏྲིའི་མཐའི་

# ༄༅། །བསྐོར་གྱི་འབོད་སྔགས་དང་དམོད་མོའི་ཚབ་ཏུ། སྙབ་པ་ལག་རིངས་ཏྲི་ཛཿནན། ཡཾ་ཤུད་དམར་པོ་ཏྲི་ཛཿནན། ཐེའུ་རང་སྟོང་སྡེ་ཏྲི་ཛཿནན། སྲིན་མོ་སྤུན་དགུ་ཏྲི་
ཛ་ཛཿནན༑ འགོང་པོ་སྤུན་དགུ་ཏྲི་ཛཿནན། གནོད་བྱེད་འབྱུང་པོ་ཏིཿ ཛཿནན། མཱ་ར་ཡ་རྦད་ནན། བསྒྲུབ་པ་ལ་བར་དུ་གཅོད་པའི་སྒྱབ་འདྲེ་འབྱུང་པོའི་ལུས་ངག་ཡིད་གསུམ་མཐུ་སྟོབས་ནུས་པ་
ཐམས་ཅད་ནྟཾ་བྷ་ཡ་ལཾ་ནན། ཞེས་པ་བྲི། ཕྱིའི་ཡི་གེ་ལ་ཡང་འབྲི་ཚུལ་གོང་ལྟར་ལ། ཨོཾ་བཛྲ་མཧཱ་ཀཱ་ལ་སུ་ཏྲི་ཡ་མ་དུ་ཛཿ ཨོཾ་བཛྲ་མཧཱ་ཀཱ་ལ་ཏྲི་ཐུམས་ལམ་སོགས་བཞི་སྙིང་རྫོགས་པར་
བྲིས༑ མཐར་གོང་གི་ཡཾ་ཤུད་དམར་པོ་ནས། རྦད་ནན་གྱི་བར་དང་། ༀ་མཧཱ་མགོན་པོའི་མནན་སྔགས་འདི་གོང་གི་སྲི་རིགས་སྤྱི་འགྲོའི་ལིངྒའི་མཐར་ཡང་བྲིས་ན་ཤིན་ཏུ་ལེགས་མོད། སྔགས་མང་པོ་མགོ་འཁྲུག་པའི་རྒྱུར་གྱུ་
དོགས་སྤྱི་འགྲོ་དེ་ཙམ་ལས་མ་བྲིས་པ་ལ་སོགས་སོ་ཀཱ་ལ་གནོད་བྱེད་དམ་སྲི་འབྱུང་པོ་རུ་པ་ད་ཧ་ད་ཧ། པ་ཙ་པ་ཙ། ཚིནྡྷ་ཚིནྡྷ། བྷིནྡྷ་བྷིནྡྲ། བྷཾ་བྷ་ཡ་སྟཱཾ་བྷ་ཡ། མོ་ཧ་ཡ་མོ་ཧ་ཡ། མཱ་ར་ཡ་མཱ་ར་
ཪེ
༈ ཡ༑ མཱདྷྱ་ཡ་མཱཎྷ་ཡ། ནན་ནན། ཧཱུྃ་ཧཱུྃ་ཕཊ། བསྒྲུབ་པ་ལ་བར་དུ་གཅོད་པའི་དམ་སྲི་སྡེ་ལྔ་སོགས་གནོད་བྱེད་སྒབ་འདྲེ་འབྱུང་པོ་སྡེ་དང་རིགས་སུ་བཅས་པའི་ལུས་ངག་ཡིད་གསུམ་ཁར་རྗེ་

དབང་ཐང་རྫུ་འཕྲུལ་མཐུ་སྟོབས་ནུས་པ་ཐམས་ཅད་ནམ་ཡང་ལྡང་བ་མེད་པར་བསྐལ་པའི་བར་དུ་ཧཱུཾ་བྷ་ཡ་ལཾ་ནན་ཞེས་པ་ལྟ་བུ་བྲི། དེ་བས་སྤྲོ་ཞིང་ཤེས་ན་ཀི་ཀང་སོགས་སུ་འབྱུང་བའི་དམོད་པ་
རྒྱས་པ་གཞན་ནས་ཀྱང་ཁ་བསྐང་དུ་རུང་མོད། ལེགས་པར་མི་ཤེས་ན་འདི་ཙམ་གྱིས་ཀྱང་ཆོག་ཤེས་པར་བྱའོ། །དུག་ཁྲག་གི་ནུས་པ་བསྐྱེད་པའི་སྔགས་ཀྱང་སྲིའི་འབོད་སྔགས་སྤྱི་འགྲོ་ཅུང་ཟད་
བཟླས་རྗེས་གོང་དུ་བཤད་པའི་ཡཾ་ཤུད་དམར་པོ་ཏྲི་ཛཿནན། ཞེས་པ་ནས་མཱ་ར་ཡ་རྦད་ནན་གྱི་བར་གང་མང་བཟླས་པས་བསྒྲབ་དགོས་སོ། །གཞན་ཐམས་ཅད་སྔར་བཤད་པ་ལས་རྗེས་སུ་དཔགས་
ཏེ་ཤེས་པར་བྱའོ། །དེ་ལྟར་འདི་ནི་དྲག་སྔགས་ཀྱི་ལག་ལེན་སྤྱི་འགྲོའི་ཁྲིགས་ལ་རང་བྱན་ཆུད་པ་དག་ལ་མི་དགོས་ཤིང༌། བན་བོན་སྔགས་པ་སྟོང་ཟོབ་ཀྱི་འུད་གོག་ཅན་ལ་མི་མཁོ་
ཡང་༑ བདག་དང་བདག་འདྲ་བའི་རིགས་ལ་ཉེར་མཁོ་མཐོང་ནས་ལག་ལེན་སྨར་མ་གབ་སྦས་མེད་པར་བྲིས་པ་སྟེ་འདི་ནི་ད་ལྟའི་དུས་ཀྱི་སྔགས་པ་ཤེས་པར་འབྲིང་ཡན་ཆད་ཀྱིས་ལག་ཏུ་བླངས་
ཆོག་མ་ཡིན་ལ། མིག་ཕུག་ལུང་བརྒྱུས་ཀྱང་ཤར་ནུབ་ཀྱི་ཕྱོགས་མགོ་མི་ཕྱེད་པའི་རིགས་ཅན་དག་ལ་ནི་ཅི་ཞིག་བྱ་སྟེ་དོན་མེད་དོ། །དེ་ལྟར་འདི་ནི་གནངས་ཆུང་མོད། །བརྙས་མི་རུང་བ་ཤེས་

གནད་༄༅། །ནས་སུ། །ཡིག་ཆུང་གསལ་པོར་བྲིས་པའི་དགེས། །བདུད་བཞིའི་གཡུལ་ལས་རྒྱས་པར་ཤོག །ཅེས་པ་སྔར་བརྩམས་པའི་སྲི་གནོན་གྱི་ཆ་ལག་ཚང་ཕྱིར་
ཛ སྤེལ་བ་གཡུང་མགོན་རྡོ་རྗེས་སོ།། །།
482(B)

482(B)
BlankPage AsPerOriginalDocument

29
༄༅། །དཔལ་ཡེ་ཤེས་ཀྱི་མགོན་པོ་ལྷ་མངས་ཀྱི་སྒོ་ནས་སྲི་རིགས་མནན་པའི་ངག་འདོན་ཁོ་ན་ཆུ་འབབས་སུ་བཀོད་པ་
ཤིན་ཏུ་གསལ་ཞིང་གོ་བདེ་བ་བཞུགས་སོ།།

༄༅། །བསྟན་བསྲུང་ཡེ་ཤེས་མགོན་པོ་ལྷ་མངས་ཀྱི་སྒོ་ནས་སྲི་གནོན་བྱ་ཚུལ་གྱི་གཤོམས་དང་ལག་ལེན་སོགས་ཁོ་བོས་བརྩམས་པའི་
མནན་གཞུང་ནག་འགྲོས་མ་དང་མཐོང་རྒྱད་ལས་ཤེས་དགོས་པས་ངག་འདོན་ཁོ་ན་བཀོད་པ་ནི། ཕྱོགས་བཅུར་བཞུགས་པ་སོགས་སྐྱབས་སེམས་ནས་
འབར་བ་མེ་ཡི་མཚམས་ལས་མ་འདའ་ཞིག་གི་བར་གོང་གནོན་སྔགས་བྱང་དཀྱུས་བཞིན་དང་། མདུན་བསྐྱེད་མངོན་རྟོགས་ཆོས་བསྟོད་རྒྱས་བསྡུས་ལོང་
སྐབས་དང་བསྟུན་དགོས་ཀྱང་ཧ་ཅང་རྒྱས་པ་ནི་འོག་གི་ཆོ་ག་དངོས་དང་བཟླས་པའི་གྲངས་ལ་གནོད་པས་རྒྱུན་ལྡན་གྱི་གཏོར་བསྔོ་ལྟར་རམ་དེ་ལ་མཆོད་

༄༅། །བསྟོད་ཅུང་ཟད་བསྣན་ཀྱང་འཐུས། གང་ལྟར་བསྟོད་པའི་རྗེས་སུ་བཟླས་པ་བྱེད་དགོས་པ་ལས། སྙིང་པོ་ཉེ་སྙིང་སྲོག་
སྔགས་གསུམ་གང་མང་དང་། གཞན་རྣམས་ཚར་གསུམ་ཙམ་གྱི་མཐར་བཞི་སྙིང་གཅིག་དྲིལ་ཉེར་གཅིག་ཙམ་བཟླས་མཐར་ཡིག་བརྒྱ་བརྗོད། སྒེར
གཉིས་
485གསོལ་དགོས་རིགས་རྣམས་བཏང་སྟེ་སྲི་གནོན་དངོས་ལ་འཇུག་པ་ནི། ཧཱུཾ། བླ་མ་ཡི་དམ་ནས་གསེར་སྐྱེམས་གཟུ་དཔང་། ཕུར་ཐུན་བསྐྱེད་པའི་བར་
དང་༑ འབྲུབ་ཁུང་བསྐྱེད་ཆོག་གི་མགོ་རྣམས་འདྲ་བ་ལ། འོག་ནས་ནད་དང་དུག་གི་རླངས་པ་འཐུལ་བ། དེའི་ནང་དུ་གནོད་བྱེད་བགེགས་ཀྱི་རྣམ་པར་

ཤེས་པ་ཏྲི་ལྗང་ཁ་གནས་པ། སེམས་ཅན་ཐམས་ཅད་ཀྱི་ལས་ངན་སྡིག་སྒྲིབ་ཐམས་ཅད་ལྦུར་མ་རླུང་གིས་བསྐྱོད་པ་ལྟར་ལངས་ནས་འུབ་ཀྱིས་དེ་ལ་ཐིམ་པས། དེ་ཉིད་གནོད་བྱེད་ཀྱི་བགེགས་སྲི་
ཅན་འབྱུང་པོ་ལུས་གཅེར་བུ་རིད་པ་སོགས་དཀྱུས་བཞིན་དང་། བདེན་བརྗོད་སྐབས། བདེན་པ་ཆེན་པོ་འདིའི་བྱིན་གྱིས་བརླབས་ཀྱི། བདག་ཅག་དཔོན་སློབ་ཡོན་མཆོད་འཁོར་དང་བཅས་པ་ལ་
གནོད་ཅིང་འཚེ་བར་བྱེད་པའི་འཕུང་སྲི་གོད་སྲི་དགྲ་སྲི་ལ་སོགས་པ་སྲི་ཅན་འབྱུང་པོ་ཐམས་ཅད་མཐོ་སྲིད་པའི་རྩེ་མོ་ནས་དམའ་རླུང་གི་གཞི་ཡན། སོགས་ནས། དཀར་བྱང་དུ་བྲིས་པ་འདི་
ལ༑ ཁུག་ཅིག་སྲི་ཅན་འབྱུང་པོ་ཏྲི་ཨངྐུ་ཤ་ཛཿ ཛཿ ཚར་གསུམ་དང་། ཛཿདམ་ཚིག་ཆེན་པོ་ནས་མྱུར་དུ་བསྒྲལ་བའི་ལས་མཛོད་ཅིག །རོལ་མོའི་འོག་ཏུ་རྦད་སྔགས་ཚར་གསུམ་བདུན་ཅི་རིགས་
བཟླས་རྗེས་ཉེས་པ་བསྒྲགས་པ་ནི། ཧཱུཾ། དམ་སྲི་བྱ་མའི་སྡིག་ཅན་ཁྱོད། །ནས། ཕྱིན་ཆད་ངན་སྤྱོད་བགག་པར་བྱེད། །དང༌། ཧཱུཾ། གནོད་པར་བྱེད་པའི་དམ་སྲི་ཁྱོད། །སོགས་
ནས༑ རང་དབང་མེད་པར་འདིར་ཁུག་ཅིག །ཛཿ ཧཱུཾ་བཾ་ཧོཿ ཞེས་བརྗོད་ལ་དགུག་གཞུག་བསྡུས་པ་ནི། ན་མོ་དཀོན་མཆོག་གསུམ་གྱི་བཀའ་བདེན་པ་དང༌། ཞེས་སོགས་ནས་དམིགས་པའི་ ༷

༄༅། །རྟེན་འདི་ལ་ཁུག་ཅིག སྲི་ཅན་འབྱུང་པོ་ཏྲི་ཨངྐུ་ཤ་ཛཿ ཛཿ ཅེས་པའི་མཐར་དྲག་རོལ་དང་བཅས་པའི་དགུག་གཞུག་ཉུང་མཐའ་ཉེར་གཅིག་ནས་མང་མཐའ་བརྒྱའི་བར་
ལོང་དང་བསྟུན་པ་བྱས་རྗེས་རོལ་མོ་བཞག་ལ་སྨྲ་བ་བཅད་དེ་སྲིའི་འབོད་སྔགས་བཟླ་བ་ནི། ཨོཾ་སརྦ་ན་ཏྲི་ནི་ཧཱུྃ་ཛཿནས། གྲུ་གུཾ་ཛཿཛཿསུམ་བརྒྱ། ཨོཾ་སརྦ་ན་ཏྲི་ནི་ཛཿ ཤོག་ནས། མ་ཏྲི་ནི་ཛཿ
ཤོག །ཅེས་བརྒྱ་རྩ་ཙམ་བཟླས་མཐར་ཐུན་འཇོག་ཁར་ལིངྒ་གུ་གུལ་གྱིས་བདུག ༀ་མཧཱ་ཀ་ལ་གིངྐར་སོགས་བསད་སྔགས་ཚར་བདུན་དང་། ཨཾ་སརྦ་ག་ཏྲི་རྦད་ནན། གྲུ་གུཾ་རྦད་ནན་ཞེས་
ༀ་ཉེར་གཅིག་བཟླས་ཏེ་ལག་པའི་རྩ་རྒྱུད་ལ་བདར་ཏེ་ཐུན་རྫས་ལ་མཆིལ་མ་མ་ཤོར་བར་ཕུས་འདེབས། ཐུན་བསྐོར་གྲུབ་བསྟུན་རྡོ་རྗེ་སློབ་དཔོན་གྱིས་ལིངྒ་ཐུན་བརྡེག་པ་དང་སྦྲགས་མང་མས། ཨཽ་
མཧཱ་ཀ་ལ་གིངྐར་ནས་ཐཾ་རིལ་རྦད་ཀྱི་བར་དང་། ཨོཾ་སརྦ་ན་ཏྲི་ནི་རྦད་ནན་སོགས་སྦྲེལ་བ་ཚར་གསུམ་བརྗོད། ཐུན་གཏོར་ལ་རཀྟ་སྦྲན། གོང་བཞིན་དགུག་གཞུག་བསྡུས་པ་ཚར་གཅིག་གི་རྗེས་
*སུ༑ ཨོཾ་གྱིས་རབ་སྦྱངས་སོགས་ནས། དམ་ཅན་རྒྱ་མཚོར་འབུལ་ལོ་ཁ་རཾ་ཁཱ་ཧི། ཞེས་པ་ཨོཾ་མཧཱ་ཀཱ་ལཱ་ཡ། ཤ་ས་ན་སོགས་ལན་གསུམ། ཨཾ་ཀ་ཀ་ཀཱ་དྷྱ་ན་སོགས་ལན་གསུམ། ཨོཾ་

ཨ་ཀཱ་རོ་ལན་གསུམ་གྱིས་ཕུལ་རྗེས། ཧཱུཾ། ཁྲག་སྣ་མི་ཟད་རླན་ཆགས་ཞག་གིས་བྲན་ནས། རྟེན་ལགས་སོ། །ཞེས་པའི་ཤློ་ཀ་གཉིས་སོང་རྗེས་དྲག་རོལ་དང་བཅས། སྲིད་པའི་ཁྲམ་ཁ
སོགས་ཀྱི་ཟོར་དུ་བསྒྱར་ཏེ་འཕང་མ་ར་ཡའི་དྲག་བརྡུངས་དང་ཏྲིག་ཁྲོ་སོགས་བཟློག་སྔགས་ཀྱི་རིགས་ཤེས་ཚད་བཟླ། མདུན་བསྐྱེད་ལ་བཏང་རག་གི་མཆོད་བསྟོད་ཡིག་བརྒྱ། བཟོད
གསོལ༑ བདག་དང་འགྲོ་ལ་ཐུགས་བརྩེའི་ཕྱིར་སོགས་བཞུགས་གསོལ། བསྔོ་སྨོན་ཤིས་བརྗོད་བྱས་ལ་ཐུན་གྲོལ་དེ་ལྟ་བུས་ཐུན་བཞིར་བཅད་པའི་རྗེས་མ་གསུམ་ལ་གོང་བཞིན་མདུན་བསྐྱེད་
ཤུནྱ་ཏ་མན་ཆད་སྔར་ལྟར་བྱ་བའམ། བསྡུ་ན་སྟོང་པའི་ངང་ལས། སྐ་གསུང་ཐུགས་གསུམ་གྱི་སོགས་རྒྱལ་དབང་དམ་པས་མཛད་པའི་གཏོར་བསྔོས་བསྔས་པ་ལྟར་ལ་མཆོད་པའི་སྐབས་
སུ༑ གཤིན་རྗེའི་ཁབ་ཀྱི་འབྱོར་པ་ལྡན་དེས་མཆོད། །ཨོཾ་བཛྲ་མཧཱ་ཀ་ལཾ་ས་པ་རི་ཝ་ར་ཨཉྙཾ་པྲ་ཏཱིཙྪ་སོགས་ནས་སུ་ར་ཏེ་སྟེ། ཨོཾ་གྱི་རབ་སྦྱངས་སོགས་ཀྱིས་མཐར་ཤ་ས་ན་དང་ཀ་ཀ་སོགས
དང་༑ ཨ་ཀ་རོས་ཕུལ། བདག་ཅག་འཁོར་དང་སོགས་ཀྱི་མཐར། བདེ་གཤེགས་ཐུགས་རྗེས་བསྟོད། བཟླས་པ་ཡང་འགྲུབ་ན་སྔགས་བྱང་དཀྱུས་བཞིན་དང་མ་འགྲུབ་ཚེ་སྙིང་པོ་ཉེ་སྙིང་༔

།སྲོག་སྔགས་བརྒྱ་རྩས་ཉུང་མཐའ་བྱས་པ་དང༌། ༀ་ཧཱུྃ་ཤྲཱི་ཡ་སོགས་དང༌། ཨོཾ་མ་ཧཱ་ཀ་ལ་གུ་ཎ་ཧྲི་ད་སོགས་དང༌། ཤཱ་ས་ན་དང༌། ཨོཾ་ཀ་ཀ་སོགས་༄༅།
ༀ དང་༑ ༀ་མ་ཧཱ་དེ་ཝ་ཧཱུྃ་མན་ཆད་སྔར་བཞིན་བྱས་ཏེ་གཞན་རྣམས་བོར་ཀྱང་རུང་ངོ་།ྋ དེ་རྗེས་གསེར་སྐྱེམས་ནས་ཐུན་གཏོར་མིན་ཀྱང་སྤྲོ་ན་སྔར་བཞིན་བྱ་བའམ། བསྡུ་ན། གསེར་
སྐྱེམས༑ འབྲུབ་བསྐྱེད། དགུག་གཞུག་རྒྱས་པ་ཚར་གཅིག དམ་ཅན་བསྐུལ་བ་ཉེས་པ་བསྒྲགས་པ་རྣམས་སོང་རྗེས་དགུ་གཞུག་བསྡུས་པ་མན་ཆད་སྔར་ལྟར་བྱ་ཞིང་། ཤིན་ཏུ་བསྡུས་
ན༑ གསེར་སྐྱེམས། ཕཊ། མདུན་དུ་འབྲུབ་ཁུང་གནམ་ལྕགས་ཀྱི་སོགས་ནས། གནོད་བྱེད་ཐམས་ཅད་འདུས་པའི་ངོ་བོར་གྱུར་ཅེས་པའི་མཐར། ཛཿདམ་ཚིག་ཆེན་པོའི་ནས། བསད་
རྟགས་དོན་སྙིང་། ཁྱེར་ལ་ཤོག་གི་བར་དང༌། ཧཱུཾ། དམ་སྲི་བྱ་བའི་སྡིག་ཅན་ཁྱོད། །མན་ཆད་སྔར་བཞིན་བགྱིས་ཏེ་ཆོ་ག་རྒྱས་པའི་སྤྲོས་པ་ཐམས་ཅད་བོར་ཀྱང་རུང་སྟེ་སྐབས་འདིར་དགུག་
ཟླ
༣ གཞུག་དང་སྲིའི་འབོད་སྔགས་བཟླ་བ་ཉིད་ཐུན་གྱི་ཉམས་ལེན་གྱི་གཙོ་བོར་བྱེད་དགོས་པས་སོ། །དགོང་མོའི་ཐུན་གྱི་མཐར་ཚོགས་མཆོད་བསྐང་བཤགས་སོགས་ཀྱང་རྒྱས་པར་བྱའོ། །དེ་ལྟ་བུས་༔

རབ་ཏུ་ཁུག་རྟགས་དངོས་ཉམས་རྨི་ལམ་དུ་གསལ་བའམ་ཐ་མ་སྒྲབ་ཞག་བདུན་མ་ལྟ་བུའི་སྐབས་སུ་ཞག་གཉིས་སོགས་སོང་རྗེས་སྲི་བྲབ་ཅིང་བསད་པ་ནི། སྐྱབས་སེམས་བདག་བསྐྱེད། གཞུང་
དངོས་གཞི་བཟླས་པ་སྒེར་གསོལ་གསེར་སྐྱེམས་གཟུ་དཔང་ཕུར་ཐུན་འབྲུབ་བསྐྱེད་དགུ་གཞུག་ཚར་གཅིག་གམ་གསུམ་གང་རིགས། དམ་ཅན་བསྐལ་བའི་མྱུར་དུ་བསྒྲལ་བའི་ལས་མཛོད་ཅིག་གི་
མཐར་རྦད་སྔགས་ཀྱི་བར་སོང་རྗེས། སྲིའི་འབོད་སྔགས། སྔར་བཤད་པ་དེ་ཅུང་ཟད་བཟླས་རྗེས་ལིངྒ་གུ་གུལ་གྱིས་བདུག་ལ། རང་ཉིད་ལྷར་གསལ་ཐུགས་ལས་འོད་འཕྲོས་ཏེ། མདུན་དུ་
ངོས་
བཞུགས་པའི་མགོན་པོའི་ཐུགས་ཀར་ཕོག ཐུགས་རྒྱུད་བསྐུལ་བས་དེ་ཡི་ཐུགས་ཀ་ནས། སོགས་ནས། ཧབ་དིར་ཟོས་པས་ལྷག་མ་མེད་པར་གྱུར། ཅེས་དམིགས་པ་གསལ་བཏབ་
མཛོད་
ཆེན་ལ༑ འབོད་སྔགས། དབྱེ་སྔགས། རྦད་སྔགས་གསུམ་ཚར་གཅིག་གིས་མགོ་དྲངས་ནས། ཨོཾ་མཧཱ་ཀ་ལ་གིངྐ་ར་སོགས་ཉེར་གཅིག ཨོཾ་སརྦ་ན་ཏྲི་ནི་རྦད་ནན་མཱ་ར་ཡ་སོད། ཅེས་པ་
ནས༑ གྲུ་གུཾ་རྦད་ནན་མཱ་ར་ཡ་སོད། ཅེས་པ་བརྒྱ་རྩ། སོད་སོད་མཱ་ར་ཡ་སོད། རཀྴ་སོད། སོགས་ནས། ཐུམ་རིལ་ཧཱུྃ་ཕཊ། ཅེས་པ་ཚར་བདུན་བཟླས་རྗེས་སྔར་བཞིན་ཐུན་བསྐོར་ཏེ་༔

༄ ༅། །ཕུས་བཏབ། ཧཱུཾ། དམ་སྲི་བྱ་བའི་སྡིག་ཅན་ཁྱོད། །ནས་ཕྱིན་ཆད་ངན་སྤྱོད་བགག་པར་བྱེད་ཀྱི་བར་སོང་རྗེས་ཐུན་བརྡེག་པ་དང་སྦྲགས། རྦད་ཐུམ་རིལ
67 ༀ་མཧཱ་ཀ་ལ་གིངྐ་ར་སོགས་དང༌། ཨོཾ་སརྦ་ན་ཏྲི་ནི་རྦད་ནན་མཱ་ར་ཡ་སོད་སོགས་དང་། སོད་སོད་མཱ་ར་ཡ་སོད་སོགས་ནས་ཐུམ་རིལ་ལི་ཧཱུྃ་ཕཊ་ཀྱི་བར་གོང་གི་སྔགས་གསུམ་སྦྲེལ་བའི་
མཐར༑ རིལ་ཤག་སྲོག་ཁྱེར་བྷྱོཿ། ཏྲིག་མྱག་ཀ་པ་ཡེ་ཞེས་བཏགས་པ་ཚར་གསུམ་བརྗོད། ཐུན་གཏོར་ལ་དགུག་གཞུག་བྱ་བ་མན་ཆད་སྔར་ལྟར་རོ། །ཐུན་རྗེས་རྣམས་ལ་བསྡུ་ཚུལ་ཡང་སྔར་
དང་འདྲ་བ་ཡིན་ནོ། །དེ་ལྟར་བུས་བསད་རྟགས་མ་འབྱུང་བར་རམ་ཡང་ཞག་གསུམ་སོགས་སོང་རྗེས་མནན་པ་ལ་འཇུག་པ་ནི་གཞན་ཐམས་ཅད་གོང་ལྟར་ལ། ཧབ་དིར་ཟོས་པས་ལྷག་མ་མེད་
པར་གྱུར་གྱི་རྗེས་སུ་བསད་སྔགས་རྣམས་ཉུང་ཙམ་ལས་བཟླ་མི་དགོས། ཧཱུཾ། དམ་སྲི་བྱ་བའི་སྡིག་ཅན་ཁྱོད། །ནས་ཐུན་པའི་བར་གོང་མ་ལྟར་བྱས་ལ། རང་ཉིད་ལྷར་གསལ་ཐུགས་ལས་
འོད་འཕྲོས་ཏེ། །མདུན་གྱི་མགོན་པོའི་ཐུགས་ཀར་ཕོག་པ་ཡིས། །ཐུགས་བསྐུལ་སྐུ་ལས་འོད་ཟེར་གྲངས་མེད་འཕྲོས། །ནས། ནམ་ཡང་མཐར་མེད་གཡོ་མགུལ་བྲལ་བར་གྱུར། །བཞི་

སྙིང་ཚར་གཅིག་གི་མགོ་དྲངས་ཏེ། ༀ་མ་ཧཱ་ཀ་ལ་སརྦ་ཤ་ཏྲཾ་བིགྷཾ། སྲི་ཅན་འབྱུང་པོའི་རཱུ་པ་སོགས་ནས། ནན་ནན་ཧཱུྃ་ཧཱུྃ་ཕཊ། ཉེར་གཅིག་དང་། ཨོཾ་སརྦ་ན་ཏྲི་ནི་རྦད་ནན་ནས་ནྟཾ་བྷ་ཡ་ལཾ་
ནན༑ ཅེས་པ་བརྒྱ་རྩ་ཙམ་དང༌། རྒྱུས་སྲི་གཾ་གཾ་རུབ་རུབ་ནན་སོགས་ནས། ཆུང་སྲི་ཀུ་རུ་ཀུ་རུ་ནན་ཞེས་པ་བདུན་ཙམ་བཟླས་རྗེས་ཐུན་བསྐོར་བྱས་ནས་སློབ་དཔོན་གྱིས་ལིངྒ་ཐུན་གྱི་བྲབ་པ་དང་
ལྷན་ཅིག་ཚོགས་པ་བྱིངས་ཀྱིས། ཨོཾ་མ་ཧཱ་ཀ་ལ་སརྦ་ཤ་ཏྲཾ་ནས་ཆུང་སྲི་ཀུ་རུ་ཀུ་རུ་ནན་གྱི་བར་སྔགས་ཡོངས་རྫོགས་སྦྲེལ་བ་ཚར་གསུམ་བརྗོད། ཐུན་གཏོར་བྱིན་གྱིས་བརླབས་པ་མན་ཆད་སྔར་
ལྟར་དང་ཆོ་གའི་ཁྲིགས་གཞན་ཐམས་ཅད་ཀྱང་སྔ་མ་ཇི་བཞིན་བྱའོ། །དེ་ལྟར་འགུག་པ་ལ་ཞག་གཉིས། བྲབ་ཅིང་བསད་པ་ལ་ཞག་གསུམ། མནན་པ་ལ་ཞག་གཉིས་ཏེ་བདུན་རྫོགས་པའི་ཉིན་ཐ་
མའི་ཐུན་རྗེས་མར་བབ་པ་ན་ཆོག་ཁྲིགས་གོང་བཤད་ལྟར་གྱི་སྒོ་ནས་སྔགས་བཟླ་རྒྱུ་རྣམས་ཉུང་ཙམ་རེ་བཟླས་པའི་ཐུན་གཏོར་འཕང་བ་ཡན་ཆད་རྫོགས་པར་བྱས་ལ། དེ་རྗེས་ཚོགས་བྱིན་བརླབས་
བསྐང་བའི་བར་བྱས་རྗེས་ཤོག་ལིང་དང་ཟན་ལིང་སློབ་དཔོན་གྱི་མདུན་དུ་བཀོད།ྋ སླར་ཡང་གསེར་སྐྱེམས་ནས་བཟུང་གདབ་ལས་རྒྱས་པ་ཚིག་སྒྱུར་རྒྱུ་མ་བརྗེད་པའི་སྒོ་ནས་དཀྱུས་ལྟར་ལ་དགུག་༔

༄༅། །གཞུག་ཆེར་གསུམ་གྱི་རོལ་འོག་ཏུ་སྲིའི་འབོད་སྔགས་བཟླ་ཕོ་ཉ་བསྐུལ་བ་དང་དམ་སྲི་བྱ་བའི་ནས། ཕྱིན་ཆད་ངན་སྤྱོད་དགག་པར་བྱེད། །ཅེས་པའི་
མཐར༑ ཧཱུཾ། འཕྲིན་ལས་མགོན་པོ་སོགས་སྦྲེལ་ཏེ་བརྡུང་བའི་གཞུང་བྱ་བ་ལས་ཐུན་བྱིང་རྫོགས་མཚམས་དེར་རོལ་མོ་རིང་ཙམ་གྱི་འོག་ཏུ་གོང་གི་སྲིའི་བསད་སྔགས་རིང་ཐུང་རྣམས་བཟླ་ཞིང་
ཐུན་རྫས་ཕྱེ་མས་བྲབ། དེ་རྗེས་བརྡུང་བ་དང་ཟན་ལིང་གི་ལིང་རོར་བསྟབ་པ་གཞུངབཞིན་བྱ་ཚོགས་ལྷག་བཏང་སྟེ་ཚོགས་གསེང་། བར་འདིར་སློབ་དཔོན་དང་ལས་རྡོར་གྱིས་མནན་ཆས་རྣམས་
ལེགས་པར་བྱས་གྲུབ་པ་ན། སློབ་དཔོན་དང་ཆོ་ག་པ་རྣམས་རོལ་མོ་དང་བཅས་ཏེ་སྒོ་དྲུང་ལྟ་བུར་སོང་ཟོར་གཏོར་ཕྱིར་དཔགས་པ་སྟེགས་ལ་བཀོད། . གསེར་སྐྱེམས་སྔོན་དུ་འགྲོ་བས། ཟོར་
གཏོར་ལ་ཤ་ཟན་རཀྟ་སྦྲན། དགུག་གཞུག་རྒྱས་བསྡུས་གང་རིགས་ཀྱི་མཐར་དམིགས་པའི་རྟེན་འདི་ལ་ཁུག་ཅིག་ཅེས་སྦྱར་ཚར་གཅིག་གི་རྗེས་སུ། ཨོཾ་གྱིས་རབ་སྦྱངས་སོགས་ནས་རྟེན་ལགས་
ལྟེ་བར་གྱི་ཐུན་གཏོར་བཞིན་འབུལ། ཧཱུཾ། སྔོན་ཚེ་རྫོགས་པའི་སངས་རྒྱས་ཀྱིས་སོགས་ཆད་ཐོ་དང་། ཧཱུཾ། སྔོན་གྱི་བསྐལ་པའི་དང་པོ་ལ་སོགས་ནས་འཐབ་སོགས་སྦྱར་བ་ཐམས་ཅད་

བཟློག་གི་བར་བཏང་རྗེས། སླར་ཡང་གསེར་སྐྱེམས་སྔོན་དུ་འགྲོ་བའམ་མེད་ཀྱང་རུང་སྒོ་དབྱེ་བསྡུས་པ་ནི། ཧཱུཾ། ཕྱོགས་བཞི་མཚམས་བརྒྱད་སྟེང་འོག་ན། །སོགས་ནས་དཔའ་བའི་འཁྲུལ་
འཁོར་དེར་ཤོམས་ཤིག །ཅེས་བརྗོད། ཟོར་ལམ་ཐེན། རོལ་མོ་དང་བཅས་གསེར་སྐྱེམས་ཟོར་གཏོར་མནན་ཆས་ཚང་བ་ཁྱེར་ཏེ་མནན་དོང་གི་རྩར་ཕྱིན་ལ། གསེར་སྐྱེམས་བཏང་
རྗེས༑ རང་ཉིད་མགོན་པོར་གསལ་བའི་ཕྱག་གཡས་ཀྱི་སོགས་ནས། འཇིགས་རུང་ཆོ་འཕྲུལ་ཆེན་པོས་འདིར་གཤེགས་ཤིག ཅེས་བརྗོད་པ་མནན་དོང་གི་ཁེབས་གསལ། སླར་ཡང་ལིངྒ་ལ་
དགུག་གཞུག་རྒྱས་པ་ཚར་གཅིག་སྔར་ལྟར་དང༌། ཧཱུཾ། དམ་སྲི་བྱ་བའི་སྡིག་ཅན་ཁྱོད། །ནས། ངན་སྤྱོད་དགག་པར་བྱེད་ཀྱི་བར་བྱས་ནས་ལིངྒ་སློབ་དཔོན་གྱི་ལག་ཏུ་ཐོགས་
ནས༑ ཧཱུྂ། འབྱུང་བ་རྟེན་གཞིའི་རྔམས་འོག་ནས་ཞེས་སོགས་ནས། ནམ་ཡང་གཏོང་བར་མ་བྱེད་ཅིག །ཅེས་པའི་མཐར་རོལ་མོ་རིང་ཙམ་བྱེད་རིང་སློབ་དཔོན་གྱིས་མནན་སྔགས་རྣམས་
རྫོགས་པར་བཟླ་བཞིན་ལིངྒ་དོང་དུ་སྐྱུར། གནམ་སར་བགྲད་པའི་འཆི་བདག་ཞལ་ནང་དུ། །སོགས་ནས། ཕྱི་མིག་མི་ལྟ་མགུ་ཞིང་སོང་བར་གྱུར། །ཅེས་བརྗོད་དེ་ལྕགས་སླང་གི་བྱེ་མ་རོ་༔

༄༅། །གཡམ། ས་ཚོན། ས་ཆུ་མེ་རླུང་སོགས་ཀྱི་རྒྱས་བཏབ་སྟེ། སས་སྒྲིབ་ལ་མཆེད་ཐམས་ཅད་དམ་སློབ་དཔོན་གཅིག་པུས་ཀྱང་རུང་སྟེ་བྲོ་བརྡུང
ཞིང་༑ ཧཱུྂ ། སྟོང་གསུམ་སྟོང་གི་འཇིག་རྟེན་ནས་རྡོ་རྗེ་བྲོ་བརྡུང་ཁྲིགས་སེ་ཁྲིགས། །ཨོཾ་ལཾ་ཨཱཿ ལཾ་ཧཱུཾ་ལཾ། ནྟཾ་བྷ་ཡ་ལཾ་ནན། ཅེས་བྲོ་བརྡུང་བྱས། སླར་ཡང་། ཧཱུཾ། སྲིད་པའི་ཁྲམ་ཁ་
སོགས་ཀྱིས་བསྐལ་ཏེ་མནན་སྟེང་དུ་ཟོར་གཏོར་འཕང་། ཁ་ཕྱིར་ལོག་སྟེ། ཧཱུཾ། བདག་ཉིད་དཔལ་ཆེན་སོགས་བསྲུང་འཁོར་བསྒོམ། ཕྱི་མིག་མི་ལྟ་བར་ལོག་ལ་བསྒྲུབ་ཁང་གི་སྒོ་དྲུང་དུ་
གཞོང་ཕུད་ཀྱིས་བཤལ་བར། ཨོཾ་ཨཱཿ ཧཱུཾ། ལན་གསུམ་གྱིས་བརླབས་ལ། གང་གིས་མཛེས་པ་སོགས་བསྟན་མ་བརྐྱང༌། གཏོར་གཞོང་ཁ་སྦུབ་སྟེ་སླར་ཡང་བྲོ་བརྡུང་། ནང་དུ་ལོག་ལ་
བཏང་རག་གིས་མཆོད་བསྟོད་མངའ་གསོལ་བྱས་རྗེས། ཚེ་འགུག་པ་ནི། ཧཱུཾ། ཤར་གྱི་ལྷ་མོ་རྡོ་རྗེ་ལྕགས་ཀྱུ་མ་སོགས་ཀྱི་མཐར། ཨཾ་ཨ་མཱ་ར་ཎི་ཛི་ཝནྟི་ཞེས་དང་། ཨོཾ་བཛྲ་ཀ་ཝུ་ཝ་
སོགས་ཀྱི་མཐར་ཨ་ཡུ་ཛཿ ཛཿ ཞེས་སྤོས་རོལ་དང་བཅས་མདའ་དར་གཡབ།ྋ ཚེ་རྫས་ལ་ལོངས་སྤྱོད། མཆོད་པ་དང་གཏོར་མ་ཁ་གསོས། མཆོད་རྫས་ཐམས་ཅད་ཨཾ་སྦྱངས་སོགས་

བརླབས༑ མཆོད་ཡོན་བསིལ་ཟེར་སོགས་སྔགས་བཅས་ཀྱིས་མཆོད། བདེ་གཤེགས་ཐུགས་རྗེས་བསྟོད། ཡིག་བརྒྱ། བཟོད་གསོལ། བརྟན་བཞུགས་སམ་གཤེགས་གསོལ། བསྔོ་
སྨོན་ཤིས་བརྗོད་སོགས་མཇུག་གི་ཆོ་ག་རྣམས་སྤྱི་ལྟར་བྱ་བ་ཡིན་ནོ། །དེ་ལྟར་ངག་འདོན་ཆུ་འབབ་ཀླགས་ཆོག་ཏུ་བཀོད་པ་འདི་ཡང་སྔར་བརྩམས་མནན་ལས་ལས་བཏུས་ཏེ་དཔལ་འབྲུག་པའི་རིང་
ལུགས་པ་ཀུན་དགའ་མི་འགྱུར་རྡོ་རྗེས་ཕྲལ་དུ་བྲིས་སོ། །འདིས་ཀྱང་ནགས་ཕྱོགས་བདུད་སྡེའི་གཡུལ་ངོ་ལན་བརྒྱར་བཅོམ་ནས་སྙིང་པོའི་བསྟན་པ་སྲིད་མཐར་རྒྱས་པའི་རྒྱུར་གྱུར་ཅིག །མངྒ་ལཾ་
བྷ་ཝནྟུ།། །། མགོན་པོའི་ལས་བརྒྱ་ལས་སྲིའི་འབོད་རྦད་མནན་དབྱེ་སོགས་ཀྱི་སྔགས་རྣམས་བཞུགས་སོ།། ཉིན་དང་པོ་གཉིས་ལ་སྲིའི་འབོད་སྔགས་ནི། མགོན་པོའི་ལས་
བརྒྱ་ལས་གསུངས་པའི་འབོད་སྔགས་ཨཾ་སརྦ་ན་ཏྲི་ནི་ཧཱུྃ་ཛཿནི་ཏྲི་ནི་ཧཱུྃ་ཛཿསུ་ཏྲི་ནི་ཧཱུྃ་ཛཿ ཤནྜི་ནི་ཧཱུྃ་ཛཿ ཀ་ཏྲི་ནི་ཧཱུྃ་ཛཿགུཾ་གུཾ་ཛཿ ཛཿ གསུམ་བརྒྱ། ཐུན་འཇོག་ཁར་འབྱུང་བ་རིན་ཆེན་ཀུན་འདུས་ལས་གསུངས་པའི་སྲིའི་འབོད་
སྔགས་,ཨཾ་སརྦ་ན་ཏྲི་ནི་ཛཿ ཤོག ནི་ཏྲི་ནི་ཛཿ ཤོག སུ་ཏྲི་ནི་ཛཿ ཤོག ཤནྟཱི་ནི་ཛཿ ཤོག ཀ་ཏྲི་ནི་ཛཿ ཤོག བརྒྱ་ཐམ་པ། ༀ་མ་ཧཱ་ཀཱ་ལ་གིངྐ་ར་གིངྐ་ར། སྲོག་ལ་ཡ། སྙིང་ལ་

༄༅། །ཡ། རུ་རུ་ཙ་ལ་ཡ། མ་ཧཱ་ཀ་ལ་ཧཱུཾ་བྷྱོཿ། མ་ཧཱ་ཀ་ལ་སྙིང་ཁྲག་འཇིབས་འཇིབས། ཆོད་ཆོད་སྲོག་རྩ་ཆོད། ཐུམ་རིལ་རྦད། ཚར་བདུན། ཨོཾ་སརྦ་ན་ཏྲི་ནི་
” རྦད་ནན། ནི་ཏྲི་ནི་རྦད་ནན། སུ་ཏྲི་ནི་རྦད་ནན། ཤནྟི་ནི་རྦད་ནན། ཀ་ཏྲི་ནི་རྦད་ནན། གྲུ་གྲུ་རྦད་ནན། ཅེས་ཉེར་གཅིག་བཟླས་ཏེ་ཐུན་ལ་ཕུ་འདེབས། སྲིའི་བསད་མན་གྱི་སྔགས་མགོན་པོའི་ལས་བརྒྱ་ལས་གསུངས་
པའོ་ལིངྒར་རྡོ་རྗེ་སློབ་དཔོན་གྱིས་ཐུན་བརྡེག་ཅིང། ༀ་མ་ཧཱ་ཀཱ་ལ་གིངྐ་ར་ནས་གོང་ལྟར་ཐུམ་རིལ་རྦད། ཨོཾ་སརྦ་ན་ཏྲི་ནི་རྦད་ནན་ནས་གྲུ་གུཾ་རྦད་ནན། ཚར་གསུམ་བཟླ། ཉིན་བར་པ་གསུམ་
ལ༑ མགོན་པོའི་ལས་སྔགས་བཞི་སྙིང་དུ་གྲགས་པའི་འབོད་སྔགས་ཨོཾ་བཛྲ་མ་ཧཱ་ཀཱ་ལ་སུ་ཏྲི་ཡ་མ་དུ་ཛཿ རྦད་སྔགས་ཨོཾ་མ་ཧཱ་ཀཱ་ལ་རྲི་ཐུམ་ལམ་ཐུམ་རིལ་རྦད། སུ་ནི་ཛཿསྲི་ཅན་འབྱུང་པོའི་ཙིཏྟ་ལ་
ཡ༑ ཏྲཀ་རཀྴ་ཡ། ཐུམ་རིལ་རྦད། ཙིཏྟ་ཁ་རཀ་ཛཿན྄ཛཿ ཙིཏྟ་ལ་ཡ་ཐུམ་རིས་རྦད། ནྲྀ་ཤག་ཤག སྲི་ཅན་འབྱུང་པོའི་ཙིཏྟ་ལ་ཡ། དབྱེ་སྔགས་ཨོཾ་མ་ཧཱ་ཀ་ལ་ཤཀ་ཕྱེ་ཤག་ཕྱེ་མ་མ་ཏྲཀ་རུ་
* དྲ་མཱ་ར་ཡ་ཕཊ། ཚར་གཅིག བསད་སྔགས་ༀ་མཧཱ་ཀ་ལ་གིངྐར་གིངྐར་སོགས་ཉེར་གཅིག མགོན་པོའི་ལས་བརྒྱ་ལས་གསུངས་པའི་སྲིའི་བསད་སྔགས་ཨོཾ་སརྦ་ན་ཏྲི་ན་རྦད་ནན་མཱ་ར་ཡ་སོད། ནི་ཏྲི་ནི་

རྦད་ནན། སུ་ཏྲི་ནི་རྦད་ནན། ཤནྟི་ནི་རྦད་ནན། ཀ་ཏྲི་ནི་རྦད་ནན། གྲུ་གྲུ་རྦད་ནན་མཱ་ར་ཡ་སོད། བརྒྱ་རྩ་བཟླ། སོད་སོད་མཱ་ར་ཡ་སོད། རཀྴ་སོད། སྲི་ཏི་སོད། ར་ར་སོད།
ཐུ་སོད། འདྲིལ་འདྲིལ་སོད། ཞུད་སྲི་སོད། དམ་སྲི་མཱ་ར་ཡ་སོད། དམ་སྲི་མཱ་ར་ཡ་ན་བྷིང་བྱིང། དམ་སྲི་མཱ་ར་ཡ་ན་རྒྱུག་རྒྱུག དཾ་སྲི་མཱ་ར་ཡ་ན་ཧལ་ཧལ། དམ་སྲི་མཱ་ར་ཡ་ན་དུན་
དུན༑ དམ་སྲི་མཱ་ར་ཡ་ན་མྱོས་མྱོས། དམ་སྲི་མཱ་ར་ན་མྱོས་ཤིང་དབང་དུ་བྱོས། ཐུ་རིལ་ལི་ཧཱུཾ་ཕཊ། འདི་ཡན་བསད་སྔགས་སོ། །རིལ་ཤག་རིལ་ཤག་སོགས་སྔགས་ཚན་གཉིས་པོ་འདི་ཐུན་གྱི་སྔགས་
བརྡེག་ཡིན་ནོ་སྲོག་ཁྱེར་བྷོ་ཏྲིག་མྱག་ཀ་པ་ཡེ། ཚར་གསུམ་བཟླ། ཉིན་ཐ་མ་གཉིས་ལ་གོང་གི་སྔགས་དེ་རྣམས་སོ་སོའི་ཐད་དུ་ཅུང་ཙམ་བཟླས་ནས། བཟླ་རྒྱུའི་གཙོ་བོ་ནི་ཨཾ་བཛྲ་མ་ཧཱ་ཀ་ལ་སུ་ཏྲི་ཡ་མ་
དུ་ཛཿ ཨྃ་མ་ཧཱ་ཀ་ལ་ནྲྀ་ཐུ་ལཾ་སོགས་ནས། སྲི་ཅན་འབྱུང་པོའི་ཙིཏྟ་ལ་ཡ། ༀ་མཧཱ་ཀ་ལ་ཤཀ་ཕྱེ་སོགས་དང་། ཨོཾ་མ་ཧཱ་ཀ་ལ་གིངྐ་ར་སོགས་ནས་ཐུམ་རིལ་རྦད་ཀྱི་བར་བཞི་སྙིང་གཅིག་
སོང་རྗེས་མནན་སྔགས་དངོས་ནི། མགོན་པོའི་སྔགས་རྩ་བ་ཨོཾ་མཧཱ་ཀཱ་ལ་སརྦ་ཤ་ཏྲཾ་བིགཾ་སྲི་ཅན་འབྱུང་པོའི་རཱུ་པ་ད་ཧ་ད་ཧ། པ་ཙ་པ་ཙ། ཚིནྡྷ་ཚིནྡྲ། བྷིནྡ་བྷིནྡ། ནྟཾ་བྷ་ཡ་ནྟཾ་བྷ་ཡ། མོ་ཧ་ཡ་

༄༅། །མོ་ཧ་ཡ། མཱ་ར་ཡ་མཱ་ར་ཡ། མནྡྷ་ཡ་མཎྷ་ཡ། ནན་ནན་ཧཱུྃ་ཧཱུྃ་ཕཊ། ཨོཾ་སརྦ་ན་ཏྲི་ནི་རྦད་ནན། སུ་ཏྲི་ནི་རྦད་ནན། ཤནྟི་རྦད་ནན། ཀ་ཏྲི་ནི་རྦད་ནན།
གྲུ་རྦད་ནན། སཾ་བྷ་ཡ་ལཾ་ནན། རྒྱལ་སྲི་གཾ་གཾ་རུབ་རུབ་ནན། ཕོ་སྲི་ཀུ་རུ་ཕྱེ་མ་ཡ་ནན། མོ་སྲི་ཀུ་རུ་ཐལ་ཐལ་ནན། དུར་སྲི་ཕུ་རུ་ཐལ་ཐལ་ནན། འཕུང་སྲི་ཀུ་རུ་ཐལ་ཐལ་ནན། དགྲ་སྲི་
བུ་རིལ་ཐལ་ཐལ་ནན། ཉེ་སྲི་དུལ་དུལ་ནན། གོད་སྲི་ཀེ་རི་ཀེ་རི་ནན། ཆུང་སྲི་ཀུ་རུ་ཀུ་རུ་ནན། ཚར་གསུམ་གྱི་ཐུན་བརྡེག ཉིན་ཐ་མའི་མཇུག་གི་བསྒྲལ་ལས་རྒྱས་པའི་དགུག་གཞུག་གི་
ༀ རོལ་མོའི་འོག་ཏུ། ཨོཾ་སརྦ་ན་ཏྲི་ནི་ཧཱུྃ་ཛཿནས་ཀ་ཏྲི་ནི་ཧཱུྃ་ཛཿ ཤོག་གི་བར་སྲིའི་འབོད་སྔགས་ཚན་པ་གཉིས་པོ་བཟླ་ཞིང་། མྱུར་དུ་བསྒྲལ་བའི་ལས་མཛོད་ཅིག་གི་གཤམ་དུ་རྦད་སྔགས་དགྲ་
བགེགས་ཀྱི་ཙིཏྟ་ལ་ཞེས་པའི་ཚབ་ཏུ་སྲི་ཅན་འབྱུང་པོ་ཞེས་བསྒྱར་ཏེ་གོང་དུ་བཤད་པ་ལྟར་རོལ་མོའི་འོག་ཏུ་བཟླ། མི་ཁའི་ཐུན་གྱི་རྦད་ཐུམ་རིལ་ལི་ཨཾ་མ་ཧཱ་ཀཱ་ལ་གིངྒ་ར་སོགས་དང༌། ཨོཾ་སརྦ་ན་
ཏྲི་ནི་རྦད་ནན་མཱ་ར་ཡ་སོད་སོགས་དང་། སོད་སོད་མཱ་ར་ཡ་སོད་ནས་ཏྲི ཀ་མྱཀ་ཀ་པ་ཡེའི་བར་སྔར་བཞིན་སྦྲེལ་རོལ་འོག་ཏུ་བཟླ་ཞིང་ཐུན་རྫས་ཕྱེ་མས་བྲབ། མནན་པ་དངོས་ཀྱི་སྐབས་འབྱུང་བ་༔

རྟེན་བཞིའི་ཚིག་རྫོགས་རྗེས། ནམ་ཡང་གཏོང་བར་མ་བྱེད་ཅིག་གི་འཇུག་ཏུ། ཨོཾ་མ་ཧཱ་ཀ་ལ་ཤ་ཏྲཾ་བིགྷཾ་སོགས་ནས། ཆུང་སྲི་ཀུ་རུ་ཀུ་རུ་ནན་གྱི་བར་མནན་སྔགས་གསུམ་སྦྲེལ་གོང་ལྟར་འོག་
ཏུ་བཟླ་དགོས་སོ།། །།མངྒ་ལཾ༎ །།

༄༅། །གསངབ་དངོས་གྲུབ་འབྱུང་བའི་དཀྱིལ་འཁོར་ཆེན་པོའི་རྟེན་འབུལ་གྱི་ཀཱ་རི་ཀ་ཉེར་བཞི་པའི་ཚིག་དོན་མདོ་ཙམ་
བཤད་པ་རྡོ་རྗེའི་རྒྱུད་མངས་ཞེས་བྱ་བ་བཞུགས་སོ།།

།རྒྱལ་བ་ཀུན་གྱི་མཐུ་སྟོབས་བྱིན། །གཅིག་བསྡུས་རྡོ་རྗེ་སྲིན་པོའི་སྐུ། །ཡོངས་བཞེངས་འཇིགས་མཛད་ནག་པོ་ཆེ། །བླ་༄༅།
མར་མཆོག་ཏུ་ངེས་པས་འདུད། །གསང་བ་ཆེན་པོའི་རིགས་གཅིག་པུར། ྋ།སྒྱུ་འཕྲུལ་དྲ་བའི་འཁོར་ལོར་ཀུན། །སྡོམ་མཛད་དངོས་གྲུབ་ཆེར་འབྱུང
བའི༑ །དཀྱིལ་འཁོར་རྒྱལ་པོ་འདི་རྨད་བྱུང༌། །གང་འདིས་མཉེས་བྱེད་རྟེན་རྫས་ཀྱི། །མཆོད་སྤྲིན་རྒྱ་མཚོ་སྤྲོ་བའི་ཚུལ། །དབྱངས་བདུན་རྫོགས་པ་
ཀ་མ་ཀའི། ཚིག་དོན་མདོ་ཙམ་དབྱེ་བར་སྤྲོ། །དེ་ཡང་སྟོན་པ་རྡོ་རྗེ་འཆང་ཉིད་ཀྱིས་དཔལ་མཧཱ་ཀཱ་ལ་གསང་བ་དངོས་གྲུབ་འབྱུང་བའི་རྒྱུད་ཀྱི་ལེའུ་ཐ་

༄༅། །མར། སྐལ་ལྡན་ལམ་འདི་འཛིན་པ་གང་། །ང་ཡིས་ལུང་བསྟན་གྱུར་པ་ཡིན། །ཞེས་ལུང་བསྟན་པ་ལྟར་རྗེ་ཉིད་ཀྱིས་
ཀྱང་༑ དེ་ཚེ་ལྔ་བརྒྱ་ཐ་མའི་རྫིང༌། །མགོན་པོའི་བསྟན་པའི་ཉི་འོད་ལྷུང༌། །དེ་ཡང་རྒྱལ་བའི་ལུང་བསྟན་ལོ། །དེས་ན་ཁོ་བོ་མིན་པ་སུ། །ཞེས་
ཞལ་གྱིས་འཆེས་པའི་ཤེས་བྱ་ཇི་ལྟ་བ་དང་ཇི་སྙེད་པ་མཐའ་དག་ལ་ལྐོག་ཏུ་མ་གྱུར་པའི་ཡེ་ཤེས་ཀྱི་གཟིགས་པ་ལ་མངའ་དབང་འབྱོར་བས་རྒྱལ་བའི་ཆོས་
ཚུལ་རྒྱ་མཚོ་ཀུན་གྱི་བདག་པོར་གྱུར་པ། ཐམས་ཅད་མཁྱེན་ངེས་བླ་མ་མི་ཕམ་པདྨ་དཀར་པོ་ཕྱོགས་ཐམས་ཅད་ལས་རྣམ་པར་རྒྱལ་བའི་སྡེའི་ཞལ་སྔ་ནས་

ཀྱི་བསྟན་སྲུང་རིགས་འདུས་དངོས་གྲུབ་འབྱུང་བའི་དཀྱིལ་འཁོར་གྱི་ཆོ་གའི་ཡན་ལག་རྟེན་འབུལ་གྱི་ཀཱ་རི་ཀ་ཉེར་བཞི་བརྗོད་བྱེད་ཀྱི་ཚིག་རྒྱན་ཕུན་སུམ་ཚོགས་པས་ལེགས་པའི་དཔེར་འོས་ཤིང་
བརྗོད་བྱ་དོན་ཟབ་མོའི་གནད་འགགས་མ་ལུས་པ་ཚིག་འབྲུ་རེ་རེས་སྟོན་པར་ནུས་པའི་ལེགས་བཤད་ཀྱི་གཏེར་ཆེན་པོ་མཛད་པ་འདི་ཉིད་ཀྱི་ཚིག་དོན་ཇི་བཞིན་དུ་འབྱེད་པར་ནུས་པ་ནི་མཁས་གྲུབ་ཀྱི་
ཡོན་ཏན་གཉིས་ཀ་དང་ལྡན་པ་དག་ལས་བདག་ཅག་ལྟ་བུས་རྨོངས་བརྟུལ་གྱིས་ག་ལ་ཞིག འོན་ཀྱང་སྐལ་བ་བཟང་པོའི་བག་ཆགས་བཞག་པའི་སླད་དུ་རང་གི་བློ་ནུས་དང་འཚམས་པར་རག་རིམ་
མདོ་ཙམ་ཞིག་སྨྲ་བར་བྱ་བ་ལ་གཉིས་ཏེ། ཐོག་མར་གླེང་བསླང་བའི་སྒོ་ཟུར་ཙམ་བསྟན་པ་དང་། ཚིག་དོན་དངོས་མཐར་ཆགས་སུ་བཤད་པའོ། །དང་པོ་ནི། དཔལ་མགོན་པོའི་རྩ་བའི་རྒྱུ་
དངོས་གྲུབ་འབྱུང་བའི་ལེའུ་བཅོ་ལྔ་པ་ལས། རྟ་ནག་ལུག་ནག་གཡག་རོག་ལ། །མགུལ་དུ་སྙིང་པོ་བྲིས་ལ་བཏགས། །དེ་ཡི་ངོ་བོ་ལེགས་ཕུལ་ལ། །ཕྱི་ཡི་རྟེན་དུ་བྱ་བར་བཤད། །ཅེས་
སོགས་དང་། ྋ བཤད་རྒྱུད་གསོད་བྱེད་སྲོག་གི་སྤུ་གྲི་ཞེས་ལེའུ་གསུམ་པ་ལས། ཕྱི་རྟེན་གཡག་རོག་ལུག་དག་གི །མགུལ་དུ་སྲོག་སྔགས་འཁོར་ལོ་གདགས། །ར་ལ་དར་ནག་རྒྱལ་མཚན་
504

༄༅། །བཏགས། །ལུས་ལ་དར་སྣས་བརྒྱན་བྱས་ནས། །གཏོར་མ་འབུལ་ཞིང་ལྷ་ལ་བཏགས། །ཞེས་སོགས་དང༌། གྲི་གུག་བརྩེགས་པའི་རྒྱུད་ཀྱི་ལེའུ་གསུམ་པ་
ལས༑ ཕྱི་རྟེན་ལུག་དང་གཡག་དང་ཁྱི། །ནང་རྟེན་བྱ་རོག་རྒྱལ་མཚན་དང་། །གསང་རྟེན་གྲི་སྙིང་ནང་དུ་ནི། །གསེར་གྱི་སྔགས་བྲིས་འཁོར་ལོ་བཅས། །དར་ནག་དང་བཅས་ལུས་ལ་
བཅང་༑ །ཞེས་དང༌། ལས་གསང་བའི་རྒྱུད་ལེའུ་གསུམ་པ་ལས། ལུག་ནག་སྤྱི་དཀར་ལྟེ་དཀར་ལ། །འཁོར་ལོ་རིམ་གསུམ་སྔགས་ཀྱིས་བྲིས། །དབང་བསྐུར་རབ་གནས་བྱས་ནས་
ནི༑ །ལུག་གི་སྐེ་ལ་རབ་ཏུ་བརྒྱན། །ཟངས་སམ་དངུལ་གྱི་བྱང་བུ་ལ། །རྐང་པ་བརྒྱད་པའི་སྔགས་བྲིས་ལ། །རྔ་མ་དར་ནག་ལྔ་དང་བཅས། །རྭ་དང་དཔུང་པར་བཏགས་བྱས་ལ། །ཞེས་
སོགས་དང་། ལས་རྒྱུད་དྲག་པོ་མཚོན་ཆ་བསྣོལ་བའི་ལེའུ་ལྔ་པ་ལས། ཕྱི་ནང་གསང་བའི་རྟེན་རྣམས་ནི། །ཕྱི་རྟེན་ལུག་ནག་ཁྱི་ནག་དང་། །གཡག་ནག་དག་གི་མགུལ་དུ་ཡང་། །སྙིང་པོ་
བྲིས་ལ་རྟེན་དུ་གཞུགྋ །ཅེས་དང༌། རྒྱ་བོད་ཀྱི་དགོངས་འགྲེལ་དག་ལས་ཀྱང་དེ་དང་མཚུངས་པ་མང་དུ་གསུངས་པ་ལྟར་དཔལ་ཕག་མོ་གྲུ་པས་མགོན་པོའི་གནད་འཐེམས་ཀྱི་ཞལ་གདམས་ ྨ

གཅེས་བརྒྱད་དུ་གྲགས་པར། རྟེན་གསུམ་བཅའ་ཐབས་མི་ཤེས་པར། །ནག་པོ་ཆེན་པོ་བསྒྲུབ་འདོད་པ། །རྟེན་པའི་མཁར་མེད་དམག་དཔུང་འདྲ། །དེ་ཕྱིར་རྟེན་གསུམ་གཅེས་པར་འདོད།
ཅེས་ཡེ་ཤེས་ཀྱི་མགོན་པོ་འདི་ཉིད་བསྒྲུབ་པའི་ཚེ་ཕྱི་ནང་གསང་བའི་རྟེན་ཚུལ་བཞིན་དུ་བཅའ་བ་མེད་མི་རུང་དུ་གསུངས་པ་ལྟར། མཐུ་ཆེན་རྡོ་རྗེ་འཛིན་པ་ཆོས་ཀྱི་མགོན་པོའི་ཞལ་སྔ་ནས་རྗེ་འབྲུག་
ཆེན་ངག་དབང་ཆོས་ཀྱི་རྒྱལ་པོ་དང་སྔགས་འཆང་སྐུ་སྲུང་བ་ཆེན་པོ་སོགས་ཀྱི་ཞལ་རྒྱུན་ཕྱག་བཞེས་འཁྲུལ་མེད་ཀྱི་རྟེན་གསུམ་བཅའ་བའི་ཡིག་ཆ་གསལ་རྒྱས་སུ་མཛད་ཅིང་། ཀུན་མཁྱེན་ཆེན་པོ་
པད་དཀར་ཞབས་ཀྱིས་ཀྱང་བསྟན་སྲུང་ལྷ་མངས་འདི་ཉིད་ཀྱི་བསྒྲུབ་པ་ཆེན་པོའི་སྐབས་ཀྱི་ས་བཅད་མདོར་བསྟན་དུ། རྟེན་འཛུགས་ཞེས་དང་། རྒྱས་བཤད་སྐབས། ཕྱི་རྟེན་གཡག་རྟ་ལུག་ཁྱི་
ནག་འཛུགས་སོ། །ཞེས་གསུངས་པ་ལྟར་དམ་ཅན་སྲུང་མའི་དབང་པོ་འདི་དག་ཚུལ་བཞིན་དུ་འཁོར་བ་ལ་མན་ངག་གི་གནད་དང་ལྡན་པའི་རྟེན་རྫས་བཅའ་བ་ཤིན་ཏུ་གལ་ཆེ་སྟེ། བླ་རྡོ་བཅང་
མཁས་ན་འདབ་ཆགས་རྙིས་བཟུང་བ་བཞིན་དུ་འཁོར་ཞེས་གསང་ཆེན་རྙིང་མ་རྣམས་སུ་གྲགས་པ་བཞིན་ནོ། །དེ་ལ་རྟེན་རྫས་བཅའ་ཐབས་དངོས་གཞན་དུ་ཤེས་པར་བྱ། འདིར་ཕྱི་རྟེན་སྲོག

།ཆགས་གཟུངས་རྟེན་གྱི་རིམ་པ་ཐོག་མར་འཛུགས་པའི་སྐབས་དང་བཙུགས་ཟིན་འབུལ་བ་སོགས་ཀྱི་སྐབས་སུ་ཉེ་བར་མཁོ་བའི་རྟེན་འབུལ་ཀཱ་རི་ཀ་སྟེ་བྱས་
པ༑ ཤློ་ཀ་ཉེར་བཞི་པ་འདི་ཉིད་འཆད་པར་བྱེད་པ་ཡིན་ལ། དེ་ལ་སྲོག་ཆགས་རྟེན་འདི་རྣམས་ལ་གཟུངས་རྟེན་ཞེས་གྲགས་པ་ནི། སྐྱེས་བུའི་ལུས་ལ་སྲོག་གི་དབང་པོ་གནས་པར་བྱེད་པའི་རྟེན
ཚེ་དང་མདངས་དང་སྟོབས་ལ་སོགས་པ་དང་དེ་དག་གི་རྟེན་དུ་གྱུར་པའི་ལུས་ཀྱི་དྭངས་མ་རྣམས་ལ་ལུས་ཞེས་འབོད་པ་ལྟར་འདིར་ཡང་སྲུང་མ་ཁྱད་པར་ཅན་རྣམས་འཁོར་ཞིང་ཆགས་པ་དང་གནས་
པའི་རྟེན་དུ་གྱུར་པ་དང༌། ལྷ་ཞལ་གྱི་ངོ་སོ་མཐོ་བས་མཐུ་སྟོབས་དང་ནུས་པ་རྒྱས་པར་བྱས་ཏེ་འཕྲིན་ལས་རྣམ་བཞི་བདེ་བླག་ཏུ་བསྒྲབ་པར་མཛད་པའི་རྟེན་ཐུན་མོང་མ་ཡིན་པ་ཡིན་པས་དེ་སྐད་ཅེས་
བཏགས་པ་སྟེ། དམ་པ་ཚད་ལྡན་དག་གི་གསུང་རྣམས་ལ་སྲུང་མའི་ཕྱི་རྟེན་འདི་དག་འཛུགས་པ་ལ་ཟུང་གསོ་བ་ཞེས་པའི་ཐ་སྙད་ཀྱང་མཛད་པ་ཡིན་ནོ། །གཉིས་པ་ཚིག་དོན་དངོས་མཐར་ཆགས་
སུ་བཤད་པ་ལ་གཉིས། སྔོན་དུ་འགྲོ་བའི་ཡེ་ཤེས་ལྷ་དང་མཁོན་གཅུགས་སྦྱངས་པའི་སླད་དུ་ཉམས་ཆགས་བཤགས་པ་དང༌། རྟེན་རྫས་འབུལ་བ་དངོས་བཤད་པའོ། །དང་པོ་ལ་བཤད་པ་༔

དངོས་དང༌། ཞར་བྱུང་དམ་ཚིག་གི་གནད་ནས་བསྐུལ་ཞིང་འཕྲིན་ལས་ཀྱི་གཉེར་གཏད་པ་དང་གཉིས་སོ། །དེའི་དང་པོ་ལའང་བཤགས་ཡུལ་ངོས་བཟུང་བ་དང་། བཤགས་པའི་རྒྱུ་མཚན་
བཤགས་ཚུལ་དང༌།ྋ དོན་དམ་པར་བཤག་བྱ་བཤགས་བྱེད་དང་བྲལ་བའི་ངེས་གསང་བསྟན་པ་དང་བཞིའི་དང་པོ་ནི། སྒྱུ་འཕྲུལ་རྡོ་རྗེའི་གར་མཛད་ནག་པོ་ཆེ། །ཞེས་པ་ནས། བསྒྲགས་པ་
མིན་གྱིས་ཀུན་གྱི་བློར་མི་འཆོལ། །ཞེས་པའི་བར་གྱིས་བསྟན་ཏེ། དེ་ཡང་ཇི་ལྟར་སྒྲ་མ་མཁན་གྱིས་རྡེའུ་དང་། ཤིང་བུ་ལ་སོགས་པའི་གཞི་ལ་རྫས་སྔགས་ཀྱི་མཐུས་སྐྱེ་བོའི་མིག་བསླད་པར་
བྱས་པས་རྟ་དང་གླང་པོ་ལ་སོགས་མིག་འཕྲུལ་གྱི་བཀོད་པ་མཐའ་ཀླས་པ་བསྟན་ཏེ་སྐྱེ་དགུ་རྣམས་ངོ་མཚར་སྐྱེད་པར་བྱེད་པ་དེ་བཞིན་དུ། འདིར་རྡོ་རྗེ་ཞེས་པ་ནི་དམིགས་པ་དང་བཅས་པའི་ཤེས་
རབ་རྣམ་པ་ཐམས་ཅད་ཀྱི་མཆོག་དང་ལྡན་པ་སྟོང་པ་ཉིད་ཡིན་ལ། དེ་ཉིད་ཆོས་ཀྱི་དབྱིངས་ཀུན་ཏུ་འགྲོ་བའི་ཚུལ་གྱིས་སྲིད་ཞི་ཀུན་དག་པ་དང་མ་དག་པའི་རྣམ་འགྱུར་གྱི་བཀོད་པ་ཇི་སྙེད་པ་གཅིག་
ལས་དུ་མར་སྟོན་པར་མཛད་པ་སྟེ། དཔལ་བདེ་མཆོག་གི་བཤད་པའི་རྒྱུད་མངོན་བརྗོད་བླ་མ་ལས། འགྲོ་བ་འདི་ཀུན་སངས་རྒྱས་ལྔ་བདག་ཉིད། །གར་མཁན་དག་དང་རི་མོ་བཟང་ལྟར་༔

༄༅། །གནས། །གང་དུ་བདེ་ཆེན་ཞེས་བྱ་གཅིག་པུ་ཉིད། །གཅིག་པུའི་ཉམས་ཀྱིས་དུ་མའི་གར་མཛད་དོ། །ཞེས་དང་། མངོན་བརྗོད་བླ་མའི་རྒྱུད་ཀྱི་ལེའུ་དྲུག་པ་
ལས༑ གང་ཞིག་སྔར་ནི་བཤད་པ་ཉིད། །དཀྱིལ་འཁོར་ལུས་ནི་ཡིན་པར་བཤད། །དེ་ནི་སྒོ་དགུ་དག་ཏུ་འགྱུར། །དེ་ལ་ལྟེ་བའི་འཁོར་ལོ་ཆེ། །ཐམས་ཅད་མཁྱེན་པར་ཞེས་བྱར་བཤད།
རྡོ་རྗེ་ཅན་ནི་དེར་བཞུགས་པ། །ཆ་མེད་ཆ་ནི་རྣམ་སྤངས་པ། །ལུས་ཅན་རྣམས་ཀྱི་ནང་ན་རོལ། །ལུས་ལས་འདས་ཤིང་གོས་པ་མེད། །ལ་ལར་གཟུགས་ཅན་དག་ཏུ་བཞུགས། །ལ་ལར་སྣ་
r²
དང་ངག་དག་དང༌། །ལ་ལར་རྣ་བ་སྒྲ་དག་དང༌། །ལ་ལར་རྡོ་རྗེ་དྲི་ཆེན་ཆུ། །ལ་ལར་ཚོར་བ་བཅས་པའི་སེམས། །ལ་ལར་སྐོམ་དང་ལ་ལར་བཀྲེས། །ལ་ལར་ཁྲོ་དང་ལ་ལར་ཞི། །ཞེས་
པ་ནས། ལ་ལར་ཁྲག་དང་པགས་པར་འགྱུར། །ལ་ལར་མྱ་ངན་གདུང་བ་དང་། །ལ་ལར་བསྲེག་པའི་མེ་དག་ཡིན། །ལ་ལར་མཐོ་རིས་སྐྱེས་པ་སྟེ། །རྣམ་པར་འཕྲུལ་པ་འདི་ལྟ་བུ། །
ཐམས་ཅད་བདག་ཉིད་བཞུགས་འདི་ལ། །ལྷ་གང་ཆ་ནི་རྣམ་སྤངས་པ། །དེའི་སྒྱུ་འཕྲུལ་སྣ་ཚོགས་སྟེ། །ཞེས་པའི་བར་དུ་རྒྱ་ཆེར་གསུངས་པ་དག་སྟེ། དེ་ཡང་རྒྱུད་ལས། རྡོ་རྗེ་མི་ཕྱེད་ཅེས་༔

བྱར་བརྗོད། །ཅེས་པ་ལྟར་སྤྱིར་རྡོ་རྗེའི་སྒྲ་དོན་དུ་མ་ལ་འཇུག་པ་ལས་འདིར་གཤིས་འགྱུར་བ་མེད་པའི་གདངས་སྟོང་པ་ཉིད་ཀྱི་རྩལ་རྣམ་པ་ཀུན་ཏུ་འཕྲུལ་བ་བརྟན་གཡོ་ཀུན་དང་དབྱེར་མི་ཕྱེད་པ་དེ་
ཉིད་གོ་བར་བྱ་སྟེ། དེ་ཡང་གར་མཁན་གཅིག་གིས་འབག་དང་ཆས་གོས་ལག་ཆ་སོགས་དུ་མར་བསྒྱར་ཏེ་གར་སྣ་ཚོགས་པ་སྟོན་པ་ན་གར་མཁན་གྱི་ངོས་ན་གཅིག་ཡིན་ཀྱང་རྣམ་འགྱུར་ལུས་ངག་
དང་ཆས་གོས་ཀྱི་བཀོད་པའི་ངོས་ནས་དུ་མར་འཆར་བ་དང་ཚུལ་མཚུངས་པའི་ཕྱིར་གར་མཛད་ཅེས་སྨོས་སོ། །ནག་པོ་ནི། དམིགས་པ་མེད་པའི་བདེ་བ་ཆེན་པོའམ། ཐབས་མཆོག་ཏུ་མི་
འགྱུར་བའི་བདེ་ཆེན་ཞེས་གྲགས་པ་སྟེ། སེམས་ཉིད་ཀྱི་གཤིས་ལུགས་ནམ་ཡང་འགྱུར་བ་མི་སྟོན་ཅིང་སྡུག་བསྔལ་ཐམས་ཅད་ཟད་པས་དོན་དམ་པའི་བདེ་བ་ཆེན་པོར་བཞག་པ་དེ་ཉིད་ཡིན་
ལ༑ རྒྱུད་ལས། སངས་རྒྱས་རྣམས་ནི་བྱུང་གྱུར་ཏམ། །མ་བྱུང་ན་ཡང་རྣམ་ཀུན་ཏུ། །བསམ་མི་ཁྱབ་པའི་ཆོས་ཉིད་ནི། །འཕེལ་འགྲིབ་སྤངས་པར་གནས་པ་ཡིན། །ཞེས་དང་། རྗེ་
བཙུན་བྱམས་མགོན་གྱིས་ཐེག་པ་ཆེན་པོའི་རྒྱུད་བླ་མའི་བསྟན་བཅོས་སོགས་སུ་ཡང་དེ་དང་འདྲ་བར་གསུངས་ཏེ། འདི་ཉིད་ཐོག་མཐའ་བར་གྱི་གནས་སྐབས་སམ་སངས་རྒྱས་དང་སེམས་ཅན་གང་

།གི་སྐབས་སུ་ཡང་ངོ་བོ་འགྱུར་བ་མེད་ཅིང་བཅོས་བསླད་ཀྱི་གོ་སྐབས་དང་བྲལ་བར་རྟག་ཏུ་གནས་པའི་ཕྱིར་ནག་པོའི་དཔེས་བསྙད་པ་སྟེ། འཇིག་རྟེན་ནའང་རྔ་མ་ནག་༄༅།
པོའི་ཚོས་ཞེས་གྲགས་པ་ལྟར་ཡེ་ནས་ཁ་དོག་ནག་པོ་ནི་གཞན་གྱིས་བསྒྱུར་དུ་མི་བཏུབ་པ་དང་འདྲ་བ་ཡིན་ནོ། །ཆེ་ཞེས་པ་ནི་རྣམ་ཀུན་མཆོག་ལྡན་གྱི་སྟོང་པ་དང་འགྱུར་བ་མེད་པའི་བདེ་ཆེན་ནམ་
ཐབས་ཤེས་རབ་གཉིས་སུ་མེད་པ་དེ་ཉིད་ནི་གཞི་འབྲས་རང་བཞིན་དབྱེར་མེད་འཁོར་འདས་ཐམས་ཅད་ཀྱི་སྙིང་པོའམ་དབྱིག་ཏུ་གྱུར་པ་སྟེ་བདེ་གཤེགས་སྙིང་པོ་ཞེས་མདོ་སྔགས་ཀུན་ལ་གྲགས་པའི་
སྒྲ་བོ་ཆེ་ཡོད་པ་དེ་ཡིན་ལ། སྤྱིར་སྙིང་པོའི་སྐད་དོད་ལ་རྣམ་གྲངས་དུ་མར་མཆིས་ཀྱང་འདིར་ཧྲི་ད་ཡ་ཞེས་པ་གཅེས་པའམ་སྙིང་དུ་སྡུག་པའམ་འཕངས་པའི་དོན་ཏེ་གཞན་ཐམས་ཅད་ལས་མཆོག་ཏུ་
གྱུར་པའི་དོན་གྱིས་ཆེན་པོ་ཞེས་བྱ་སྟེ་གཞི་འཁོར་འདས་ཀྱི་ཆོས་ཐམས་ཅད་དེ་ལས་བྱུང༌། ལམ་རྣམ་བྱང་ས་ལམ་གྱི་ཆོས་ཐམས་ཅད་དེའི་མདངས་འོད་ཡིན། འབྲས་བུ་སངས་རྒྱས་ཀྱི་ས་དངོས་
རང་དེ་ཉིད་ཡིན་ཅིང་ལོགས་སུ་བཙལ་དུ་མེད་པའི་ཕྱིར། འདའ་ཀ་ཡེ་ཤེས་ཀྱི་མདོ་ལས། སེམས་རྟོགས་ན་སངས་རྒྱས་ཡིན་པས་ན་སངས་རྒྱས་གཞན་དུ་མི་རྩོལ་བའི་འདུ་ཤེས་རབ་ཏུ་བསྒོམ་

པར་བྱའོ། །ཞེས་དང༌། བརྒྱུད་པ་རིན་པོ་ཆེ་འདི་ཉིད་ཀྱི་སྤྱི་མེས་དཔལ་ཟླ་འོད་གཞོན་ནུས། ཨེ་མ་རིན་ཆེན་སེམས་ཀྱི་ཀློང་། །རྒྱུ་ཡི་དུས་ན་འབྲས་བུ་དངོས། །ཞེས་དང་། རྣལ་འབྱོར་
དབང་ཕྱུག་གླིང་གིས། གཞི་འབྲས་རང་བཞིན་དབྱེར་མེད་གཞི་ཡིན་ལ། །དེ་ལྟར་མ་རྟོགས་རྟོགས་བྱེད་ལམ་ཡིན་ནོ། །རྟོགས་ན་གཅིག་པུ་འབྲས་བུའི་ཆོས་ཉིད་དོ། །ཞེས་དང་མཉམ་མེད་
རྒྱལ་བ་རྒོད་ཚང་པས། སྐྱེ་བོ་ཙ་ནའི་ཤེས་པ་དེ། །ཆོས་ཀྱི་སྐུ་རུ་འདུག་པ་ལས། །བླ་མས་བསྟན་པར་མི་དགོས་པར། །རང་གི་ཤེས་སུ་གཤའ་བ་ལ། །ཞེས་གསུངས་པ་རྣམས་དང་མཐུན་
པར་ཤེས་པར་བྱའོ། །འདི་ནི་གསང་སྔགས་སྔ་འགྱུར་གྱི་ཕྱོགས་ལ་སློབ་དཔོན་ཆེན་པོ་པདྨའི་གསུང་རྣམས་སུ་ཡང་། གཞི་ནི་ལྷུན་གྱིས་གྲུབ་པ་ལ། །ལམ་ནི་དངོས་སུ་སྣང་བ་ཤར། །འབྲས་
བུ་གཞི་ལ་རྫོགས་པར་མཛོད། །ཅེས་གསལ་པོར་གསུངས་ཤིང་། གཞི་ལམ་འབྲས་བུ་གསུམ་ཐམས་ཅད་ཟུང་འཇུག་ལས་མི་འདའ་བས་ཐམས་ཅད་ཀྱི་བདག་པོར་ཟུང་འཇུག་ཡིན་པའི་ཕྱིར་ཐབས་
ཤེས་གཉིས་མེད་ཟུང་འཇུག་གི་ལམ་འདི་ལ་ཆེན་པོ་ཞེས་བྱ་སྟེ། ཕྱག་རྒྱ་ཆེན་པོ། རྫོགས་པ་ཆེན་པོ། དབུ་མ་ཆེན་པོ་སོགས་ཀྱི་སྐབས་ཐམས་ཅད་དུ་ཡང་ཆེན་པོའི་དོན་འདི་ལས་མི་འདའ་g

༄༅། །ལ། སྐབས་འདིར་ནག་པོ་ཆེན་པོ་ཞེས་པའི་དོན་ཡང་འདི་ཁོ་ན་སྟེ། སྙན་རྒྱུད་རྡོ་རྗེ་ཚིག་རྐང་གི་ཕྱག་ཆེན་ཡེ་ཤེས་གསལ་བྱེད་ལས། ཆེན་པོ་ཟུང་འཇུག་སྒྲོན་མེ་
བལྟམས་པ་ལས། །གཞན་གྱིས་མ་ཡིན་རང་གྲོལ་ཆོས་སྐའོ། །ཞེས་གསུངས་སོ། །ཉིད་དང་སྦྱོར་ཕྱིར་ཤེས་རབ་ཡུམ་འབྲི་མཁན། །ཞེས་པ་ནི་དོན་དུ་ལྷ་ཡབ་དང་ཡུམ་འཁྱུད་བྱ་ཁྱུད་བྱེད་ཀྱི་
བརྡས་བསྙད་པ་ནི་གོང་གི་ཐབས་ཤེས་དེ་ཉིད་ཀྱི་རྣམ་འགྱུར་རམ་རང་གཟུགས་ཡིན་པས་ཆུ་དང་ཆུ་རླབས་བཞིན་ངོ་བོ་དབྱེ་བ་མེད་དེ། དཔལ་ཟླ་འོད་གཞོན་ནུས། སེམས་ཉིད་ལྷན་ཅིག་སྐྱེས་པ་
ཆོས་ཀྱི་སྐ། །སྣང་བ་ལྷན་ཅིག་སྐྱེས་པ་ཆོས་སྐུའི་འོད། །དེ་ཕྱིར་སྣང་སེམས་གཉིས་མེད་ལྷན་ཅིག་སྐྱེས། །ཞེས་གསུངས། འོན་ཀྱང་གཤིས་འགྱུར་བ་མེད་པ་དེ་ཉིད་གདངས་གསལ་ལ་གོ་མ་
འགགས་པར་འཆར་བ་དེ་དཔེར་ན་ཉི་མ་དང་དེའི་འོད་བཞིན་དུ་ལྷུན་གྱིས་གྲུབ་པའི་ཕྱིར་འབྲལ་མི་ཤེས་པ་ཡིན་ལ། གདངས་དེ་ཡང་གཤིས་ཁོ་རང་གི་བྱེད་པས་གྲུབ་པ་སྟེ། གཤིས་ལུགས་གདོད་
མའི་མགོན་པོ་དེ་ཉིད་དང་གཉིས་སུ་མེད་པར་སྦྱོར་བ་སྟེ་གནས་ཚུལ་དང་སྣང་ཚུལ་ལམ་གཤིས་དང་གདངས་ཐབས་ཤེས་རབ་ངོ་བོ་གཅིག་པས་འབྲལ་མི་རུང་དུ་སྦྱོར་བའི་རྒྱུ་མཚན་དེའི་ཕྱིར་ཤེས་

རབ་ཅེས་ཡུམ་དུ་བཞག་པའི་དམིགས་བཅས་རྣམ་ཀུན་མཆོག་ལྡན་གྱི་སྟོང་ཉིད་དེ་ཡང་གཙོ་བོ་གཤིས་མི་འགྱུར་བའི་བདེ་ཆེན་ཉིད་ཀྱིས་བྲིས་པའི་བཀོད་པ་སྟེ། གཤིས་ལུགས་དེའི་གདངས་ལས་
ཤར་བ་ཡིན་པས་འབྲི་མཁན་ཞེས་སྨོས་པའོ། །དེ་ལྟར་རྩ་བའི་གནས་ལུགས་དེ་སྨོས་པས་རྣམ་འགྱུར་ཞལ་ཕྱག་གི་རྣམ་པ་ཅན་གྱི་ལྷའི་བཀོད་པ་རྣམ་ཀྱང་ཞར་ལ་ཤེས་པར་འགྱུར་ཏེ། གཤིས་
ལུགས་མི་འགྱུར་བའི་བདེ་ཆེན་དཔལ་ནག་པོ་ཆེན་པོའི་སྐུར་སྣང་བ་དེ་ཉིད་སྐྱེ་བོ་ཕལ་པ་དག་དབང་པོ་གཉིས་སྦྱོར་འདོད་པ་ལ་སྲེད་པས་རང་རང་གི་ཡིད་དུ་འབབ་པའི་མཛའ་ན་མོ་གཞན་དག་གྱ་གྱུའི་
ཐབས་སྣ་ཚོགས་པས་གྲོགས་སུ་འགུགས་པ་ལྟ་བུའི་རང་དང་རྒྱུད་ཐ་དད་པ་མ་ཡིན་པར་འཁྱུད་བྱེད་ཡེ་ཤེས་མགོན་པོ་ཉིད་ཀྱི་ཡེ་ཤེས་རང་སྣང་གི་རྩལ་ལས་འཁྱུད་བྱ་ཡུམ་དབྱིངས་སྦྱོར་སྒྲོལ་ཡུམ
སོགས་རྣམ་ཀྱང་ཤར་བ་ཡིན་པས་ཡུམ་རྣམས་སུ་འབྲི་བའམ་འགོད་པ་སྟེ་སྤྲུལ་མཁན་ནམ་སྤྲུལ་པ་པོ་ནི་ཡབ་རང་ཡིན་ཞེས་པའི་དོན། དེ་ལྟར་གཙོ་བོ་ཡབ་ཡུམ་གྱི་ཚུལ་བཀོད་ནས། ད་ནི་འཁོར་
གྱི་ལྷ་ཚོགས་གཞན་རྣམས་ཀྱི་འཆར་ཚུལ་སྟོན་པར་བཞེད་དེ། གང་མོས་དེ་ཀའི་ལས་ཁས་འདུལ་མཛད་པ། །འགྲོ་མང་དེ་གྲངས་ཁྱོད་ཀྱི་གསང་བ་གསུམ། །དམ་ཅན་རྒྱ་མཚོ་འདི་ཀུན་དེ་

༄༅། །ཁའོ། །ཞེས་གསུངས་ཏེ། དེ་ཡང་སངས་རྒྱས་རྣམས་ནི་སྔོན་སློབ་པ་ལམ་གྱི་གནས་སྐབས་ནས་བསྒྲུབ་བྱ་གཞན་དོན་འབའ་ཞིག་ལ་དམིགས་ཏེ་གོ་འཕང་དེ་བསྒྲུབ་
པ་ཡིན་ལ། གཞན་དོན་དེ་ཡང་གཙོ་བོ་གཟུགས་སྐུ་ལ་བརྟེན་ནས་འགྲུབ་པས་ཐེག་པ་ཆེན་པོའི་ལམ་འདིར་མདོ་ཕྱོགས་སུའང་གཙོ་བོར་གཟུགས་སྐུ་སྒྲུབ་བྱེད་བསོད་ནམས་ཀྱི་ཚོགས་ལ་རྩལ་དུ་
བཏོན་ནས་གསུངས་ཤིང༌། སྔགས་སུའང་དོན་དམ་འོད་གསལ་གྱི་ལམ་རིམ་གཅིག་ཆོག་ཡིན་མོད་ཀྱང་། ཀུན་རྫོབ་སྒྱུ་མའི་ལམ་རིམ་ལོགས་སུ་གསུང་བ་ནི་དེ་ལ་གལ་ཆེ་ཆེའམ་གཅེས་གཅེས་
སུ་མཛད་པ་སྟེ་གལ་པོ་ཆེ་ལ་ཡང་སྐྱོར་གྱི་དཔེ་ཡིན་ལ། དེའི་ཕྱིར་བསྒྲུབ་བྱ་སེམས་ཅན་མཐའ་ཡས་པའི་དོན་བསྒྲུབ་ཕྱིར་སྒྲུབ་བྱེད་དེ་དག་གི་མོས་དབང་བསམ་པའི་རྗེས་འཇུག་ཏུ་སྐུ་གསུང་ཐུགས་
ཀྱི་བཀོད་པ་ཡང་དེ་དང་འཚམས་པས་འདུལ་དགོས་ཤིང༌། སེམས་ཅན་རྣམས་ཀྱི་མོས་པ་དང་བསམ་པའི་རིགས་ཐ་དད་པས་དེ་བཞིན་གཤེགས་པ་བདག་གི་སྟོན་པ་ཤཱཀྱའི་རྒྱལ་པོ་དེ་ཉིད་ཞལ་
བཞུགས་དུས་སུ་ཡང་ཉན་ཐོས་ཀྱིས་འདུལ་བ་སངས་རྒྱས་ཀྱིས་དངོས་སུ་འདུལ་བ་མི་ནུས་པ་དང༌། དེ་གོ་ལྡོག་པ་དང༌། ཉན་ཐོས་རང་གིས་འདུལ་བ་ལའང་རྫུ་འཕྲུལ་གྱིས་འདུལ་བ་དང་སྤྱོད་ ྴ

ལམ་གྱིས་འདུལ་བའི་ཚུལ་ཐ་དད་པར་བཤད་པས་མདོར་ན་སངས་རྒྱས་འབའ་ཞིག་གི་ཁྱད་ཆོས་ནི་གདུལ་བྱའི་སྔོན་གྱི་གནས་སྐབས་ཇི་ལྟ་བ་བཞིན་དུ་མཁྱེན་པའི་སྒོ་ནས་ཚེ་འདིར་གང་ལ་མོས་པ་དེ་
ཁའི་ཚུལ་དང་མཐུན་པའི་ལས་ཁ་དེ་དང་དེ་མཛད་པའི་སྐར་བཞེངས་ཏེ། གདུལ་བྱའི་སེམས་རྒྱུད་འདུལ་བར་མཛད་པ་ཞེས་སྦྱར་རོ། །དེའི་ཕྱིར་འགྲོ་བ་ནམ་མཁའི་མཐའ་དང་མཉམ་པར་ཆེར་
མང་ཞིང་དེ་དག་ལ་སེམས་རྒྱུད་དང་མོས་པ་མི་འདྲ་བ་རེ་རེ་ཡོད་པས་དེའི་གྲངས་དང་མཉམ་པའི་མགོན་པོ་ཁྱོད་ཀྱི་སྐུ་གསུང་ཐུགས་ཀྱི་གསང་བ་གསུམ་པོའང་དེ་ཁ་དང་མཚུངས་པར་སྟོན་པར་མཛད་
པ་ཡིན་ཏེ། གདུལ་བྱའི་ཡུལ་དང་འཚམས་པར་འདུལ་བྱེད་ཀྱི་སྤྲུལ་པ་སྟོན་པ་ཆོས་ཉིད་ཡིན་པའི་ཕྱིར་རོ། །དམ་ཅན་རྒྱ་མཚོ་འདི་ཀུན་དེ་ཁའོ། །ཞེས་པ་ནི། སྟོན་པ་བཅོམ་ལྡན་འདས་སྲས་
དང་སློབ་མར་བཅས་པའི་སྤྱན་སྔར་རྡོ་རྗེའི་དམ་མནོས་ཏེ་བསྟན་པ་བསྲུང་ཞིང་སྐྱོང་བར་ཞལ་གྱིས་འཆེས་པའི་དམ་ཚིག་ཅན་གྱི་སྲུང་མ་འཁོར་དང་བཅས་པ་འདི་ཐམས་ཅད་ཀྱང་དཔལ་ཆེན་པོ་མཧཱ་ཀཱ་
ལ་ཉིད་ཀྱི་ཡེ་ཤེས་ཀྱི་རོལ་པ་སྟེ། ཆོས་སྐྱོང་སྲུང་མའི་སྒྲུབ་སྐོར་དང་ལོ་རྒྱུས་རྣམ་པར་ཐར་པ་གྲངས་ཀྱིས་མི་ཆོད་པ་གཞན་སོ་སོའི་ངོས་ཁུངས་ཕར་ཞོག མགོན་པོ་དགོངས་འདུས་འདི་ཉིད་ཀྱི་

༄༅། །དབང་དུ་བྱས་ཀྱང༌། བདེ་བ་ཆེན་པོའི་ཐུགས་གསུང་སྐུའི་དཀྱིལ་འཁོར་གྱི་རོལ་པ་ཇི་སྙེད་འདི་ཉིད་ཀྱི་དབང་དུ་བྱས་ན། དཔལ་ཧེ་རུ་ཀ་བདེ་མཆོག་རྩ་བའི་རྒྱུད་ཀྱི
ལེའུ་ཉེར་བརྒྱད་པ་ལས། བ་ལང་ཤ་དང་རྟ་ཤ་དང་། །ཁྱི་ཤ་དག་དང་བྱ་དག་གིས། །དཀྱིལ་འཁོར་གྲུ་གསུམ་བྱས་ན་ནི། སངས་རྒྱས་དག་ཀྱང་ངེས་པར་འཇིག །ཕྱག་རྒྱ་སྔགས་དང་ཡང་
དག་ལྡན། །དཔའ་བོ་རྣམས་ཀྱི་ཟས་དེ་བཞིན། །ཤྲཱི་ཧེ་རུ་ཀ་སྤྲུལ་པ་བྱ། །ཞེས་སོགས་དང༌། ལེའུ་ཉེར་དགུ་པ་ལས། ཕོ་ཉའི་མཚན་ཉིད་ངེས་བྱ་བ། །སོགས་དང༌། ཁྱད་པར་
དུ༑ མིང་པོ་དང་ནི་ཕ་དང་ཡང་། །བདག་པོ་ཉིད་དུ་སྐད་ཅིག་མཐོང་། །ཞེས་དང་། ལྕེ་སྦོམ་མིག་ནི་དམར་སེར་ཡང་། །རྩུབ་ཅིང་སྤུ་ནི་དམར་སེར་ཡིན། །ཞེས་དང༌། ཕོ་ཉ་མ་སོགས་
གོ་འཕང་བཅས། །མཁའ་འགྲོ་མ་མཆོག་ཀུན་གྱི་གཞི། །ཞེས་དང་། རྒྱུ་དང་མི་རྒྱུའི་འཇིག་རྟེན་གསུམ། །རྣལ་འབྱོར་གྲོལ་བའི་འབྲས་རབ་སྟེར། །ཞེས་དང་། ཡུལ་ཕྱོགས་གང་ན་
གནས་གྱུར་པ། །རིག་ངན་ཀླ་ཀློ་ཡིན་ན་ཡང༌། །ཡུལ་དེ་ཡོངས་སུ་དག་པ་དེ། །སེམས་ཅན་ཡོངས་སུ་བཟུང་བའི་རྒྱུར། །དེ་རུ་ན་ནིང་རྟ་གར་གནས། །ཞེས་གསུངས་པ་རྣམས་ཀྱིས་ ེ

གསལ་པོར་བསྟན་པ་ཀུན་མཁྱེན་ཆེན་པོ་སྲས་དང་བཅས་པས་རྡོ་རྗེའི་ཚིག་གིས་གསལ་པོར་གསུངས་ཏེ། དེ་ཡང་བ་ལང་ཤ་དང་ཞེས་པས་བ་གླང་ནི་བླུན་ཞིང་གཏི་མུག་པའི་བྱོལ་སོང་གི་གཙོ་བོར་
གྱུར་པ་དང་འདྲ་བར་བླུན་རྨོངས་འཇིག་རྟེན་ཐ་མལ་པའི་ཁྲོད་དུ་དྲེགས་པ་རང་ག་པའི་ཚུལ་གྱིས་སྡེ་བརྒྱད་དུ་སྟོན་པ་སྐུ་དཀྱིལ། རྟ་ནི་བྱོལ་སོང་གི་ཁྲོད་ན་མགྱོགས་ཤིང་མྱུར་བར་གྲགས་པ་
བཞིན༑ མགྱོགས་བྱེད་ཕོ་ཉ་དེ་ལ་བྱ། ཞེས་གསུངས་པ་ལྟར་གསང་སྔགས་བླ་མེད་པ་སྤྱི་དང་ཁྱད་པར་མ་རྒྱུད་པ་རྣམས་ཀྱིས་ལམ་མྱུར་བར་དེས་བགྲོད་པ་ཐམས་ཅད་ཞིང་སྐྱོང་གི་ཕོ་ཉ་རྣམས་ལ་
རགས་ལས་པའི་ཕྱིར། ཡུལ་ཉེར་བཞིའི་ཞིང་སྐྱོང་གི་ཕོ་ཉ་མོ་སོགས་གསུང་དཀྱིལ། ཁྱི་ལ་ཁ་ཟས་བཟང་ངན་ཐམས་ཅད་ལ་གཙང་རྨེ་མེད་པར་སྤྱོད་པ་ལྟར་ཐུགས་རྣམ་པར་མི་རྟོག་པའི་ཡེ་ཤེས་
* གཉིས་འཛིན་གྱི་མཚན་རྟོག་དང་བྲལ་བའི་རང་གཟུགས་ཡེ་ཤེས་སྤྱིའི་ལྷའི་འཁོར་ལོར་ཤར་བ་སྟེ་ཐུགས་དཀྱིལ། བྱ་ནི་འདབ་གཤོག་གི་བགྲོད་པས་མཁའ་ལ་འཕུར་ལྡིང་རང་དབང་དུ་སྤྱོད་པ་ལྟར་
ཡེ་ཤེས་བདེ་བ་ཆེན་པོ་ཀུན་ཏུ་སྤྱོད་ཅིང་རྒྱུ་བའི་ཕྱིར་བདེ་ཆེན་གྱི་འཁོར་ལོ་སྟེ་དཀྱིལ་འཁོར་གྱི་བཀོད་པ་རྣམས་གསལ་པོར་བསྟན་ནས། དཀྱིལ་འཁོར་གྲུ་གསུམ་ཞེས་པས་དབུས་ཀྱི་མཎྜལ་གྱི་གཙོ་

༄ ༅། །བོ་སྟོན་པ་ཡང་ཡིན་མོད་ཀྱིས། གཙོ་བོར་དེ་ཐམས་ཅད་ཀྱང་གྲུ་གསུམ་གྱིས་མཚོན་པའི་རྣམ་ཐར་སྒོ་གསུམ་གྱིས་སྟོང་ཉིད་རྣམ་ཀུན་མཆོག་ལྡན་དང་། དཀྱིལ་འཁོར་
༈ ནི༑ དཀྱིལ་འཁོར་ནི་སྙིང་པོ་ཞེས་བརྗོད་དེ། ལེན་པར་བྱེད་པ་འཁོར་ལོ་ཉིད། །ཅེས་པ་ལྟར་སྙིང་པོའི་ཆོས་ཉིད་མི་འགྱུར་བའི་བདེ་བ་ཆེན་པོ་སེམས་ཉིད་དོན་དམ་པའི་གནས་ལུགས་ཕྱག་རྒྱ་ཆེན་
པོ་མཚོན་པར་བྱེད་པ་སྟེ། ཐུགས་ཟུང་འཇུག་ཆེན་པོ་དེ་ཉིད་ཐབས་ཤེས་དབྱེར་མེད་ཀྱི་འཕྲུལ་ལས། ཕྱག་རྒྱ་ཞེས་པ་སྐྲ་ལྷའི་རྣམ་རོལ་ཇི་སྙེད་པ་དང་། སྔགས་ཀྱི་བརྡས་གསང་སྔགས་རིགས་
སྔགས་གཟུངས་སྔགས་སྙིང་པོ་ཉེ་སྙིང་རྩ་སྔགས་འབོད་རྦད་གསད་གསུམ་ལ་སོགས་པ་ཇི་སྙེད་པ་སྤྲུལ་ཞིང་། དཔའ་བོ་ཞེས་པ་ཞི་རྒྱས་དབང་དྲག་གི་ལས་རབ་འབྱམས་འགྲུབ་པ་ལནུས་པ་ཐོགས་
པ་མེད་པ་དང་། ཟས་ཀྱིས་མཚོན་ཏེ་སྤྱོད་ལམ་འདུག་སྟངས་སོགས་རྣམ་འགྱུར་སྣ་ཚོགས་པ་དེ་དག་ཀྱང་གནས་སྐབས་བསྒྲུབ་བྱ་གདུལ་བྱའི་བསམ་ངོ་དང་བསྟུན་ཏེ་ལས་དེ་དང་དེ་བསྒྲུབ་པའི་ཚུལ་
དང་གནས་སྐབས་དེ་བཞིན་དུ་བསྟན་ཞིང་ངོ་བོ་རྩ་བའི་གཤིས་ལུགས་ཐབས་ཤེས་ཟུང་དུ་འཇུག་པའི་གནས་ལུགས་དེ་བཞིན་ཉིད་ལས་མི་འདའ་བའི་ཉམས་ལེན་དང་མི་འབྲལ་བར་བསྒྲུབ་དགོས་ཞེས་

བསྟན་ནོ། །དེ་དག་ཀྱང་རྣམ་འགྱུར་ཅིར་སྟོན་ཡང་གཞི་ལམ་འབྲས་བུའི་གནས་སྐབས་ཐམས་ཅད་དུ། ཤྲཱི་ནི་གཉིས་མེད་ཡེ་ཤེས་ཏེ། །ཧེ་ནི་རྒྱུ་སོགས་སྟོང་པ་ཉིད། །རུ་ནི་ཚོགས་དང་བྲལ་བ་
སྟེ༑ །ཀ་ནི་གང་དུའང་མི་གནས་པའོ། །ཞེས་བཤད་པ་ལྟར་གྱི་འབྲུ་བཞིའི་དོན་ལས་མི་འདའ་བའི་དཔལ་ཧེ་རུ་ཀའི་ཡེ་ཤེས་ཆེན་པོའི་ངང་ལས་མི་འདའོ་ཞེས་པའི་དོན་ཉིད་དེ། ལྷག་པར་ཕོ་ཉའི་
མཚན་ཉིད་སོགས་ཀྱི་གསུང་དཀྱིལ་དང་། རྒྱུ་དང་མི་རྒྱུ་སོགས་ཀྱི། སྐུ་དཀྱིལ་འཇིག་རྟེན་པ་ལྟར་སྣང་བ་རྣམས་ཀྱང་ངོ་བོ་ཡེ་ཤེས་པ་ཡིན་པ་དང་། དེ་ལས་རྣལ་འབྱོར་སྟེ་ཐུན་མོང་གི་ལས་དང་
དངོས་གྲུབ་རྣམས་དང་། གྲོལ་བ་སྟེ་མཆོག་གི་དངོས་གྲུབ་ཀྱང་སྟེར་བའི་ཚུལ་གསུང་སྟེ་ཞིབ་པར་ཀུན་མཁྱེན་ཆེན་པོ་ཉིད་ཀྱིས་བདེ་མཆོག་རྩ་རྒྱུད་རྣམ་བཤད་མཁའ་འགྲོ་དགའ་བ་རྒྱུད་སྡེའི་སྙིང་པོ་
དང་༑ འཇམ་མགོན་བུདྡྷ་བཛྲ་གྱིས་གསང་བ་དངོས་གྲུབ་འབྱུང་བའི་རྒྱུད་ཀྱི་ཁོག་ཕུག་འཇིག་བྲལ་སེངྒེའི་ང་རོར་གསུངས་པ་ལས་ཤེས་པར་བྱའོ། །དེས་ན་དམ་ཅན་རྒྱ་མཚོ་ལས་དང་ཡེ་ཤེས་པའི་
ཚུལ་འཛིན་པ་འདི་ཀུན་ཀྱང་ངོ་བོ་དཔལ་ཆེན་པོ་ཧེ་རུ་ཀ་མཧཱ་ཀཱ་ལ་དེ་ཁའོ་ཞེས་པའི་དོན་དུ་གོཤེས་དགོས་སོ། . །དེ་ཕྱིར་གཙོ་འཁོར་གཅིག་དང་ཐ་དད་པ། །འགལ་མེད་བསམ་གཏན་རྡོ་རྗེའི་པྲ་སེ་

༄༅། །ནས། །བསྒྲག་པ་མིན་གྱིས་ཀུན་གྱི་བློར་མི་འཆེལ། །ཞེས་པ་ནི་རྒྱུ་མཚན་གོང་དུ་བཤད་པ་དེའི་ཕྱིར་ན་གཤིས་ལུགས་སམ་རང་བཞིན་ཕྱག་རྒྱ་ཆེན་པོའི་ངང་དུ་གཙོ་
བོ་ཡེ་ཤེས་པ་དང༌། འཁོར་གྱི་དྲེགས་པ་འདས་མ་འདས་ཀྱི་ཚུལ་བཟུང་བ་ཐམས་ཅད་རེས་འགའ་གཅིག་དང་རེས་འགའ་ཐ་དད་དུ་སྟོན་པ་ཐམས་ཅད་གནས་ཚུལ་ཤེས་པས་བལྟས་ན་འགལ་བ་མེད་
པ་ཆུ་དང་རླབས་སམ། མར་མེ་དང་དེའི་འོད་དམ། རི་མོ་མཁན་གཅིག་གིས་བྲིས་པའི་རི་མོ་སྣ་ཚོགས་པ་དང༌། གར་མཁན་གཅིག་ལ་གར་གྱི་རྣམ་འགྱུར་ཐ་དད་པ་དང་། སྒྱུ་མ་མཁན་
གཅིག་གིས་སྒྲ་མའི་བཀོད་པ་སྣ་ཚོགས་བསྟན་པ་སོ་སོར་སྣང་ཡང་རྩ་བའི་བྱེད་པོ་གཅིག་ཏུ་ཆུབ་པའམ་འགལ་བ་མེད་པ་སྟེ། དེ་ཇི་བཞིན་དུ་རྟོགས་པ་ནི་བསམ་གཏན་ཏེ་གནས་ལུགས་ཀྱི་དོན་ལ་བློ་
ཁ་ཕྱོགས་ཏེ་སེམས་རྩེ་གཅིག་པ་ཐོབ་པའི་རྣལ་འབྱོར་ཅན་གྱི་བློ་ངོར་ཇི་བཞིན་གཏན་ལ་ཕེབས་པ། དཔེར་ན་རིག་སྔགས་གྲུབ་པའི་སྐྱེས་བུ་དག་གིས་མེ་ལོང་དང་མར་མེ་དང་ཆུ་དང་མཐེ་བོང་ལ་
སོགས་པ་བརྒྱད་ཀྱི་གཞིར་རྫས་སྔགས་ཏིང་ངེ་འཛིན་གྱི་འཕྲུལ་པྲ་སེ་ནའི་གཟུགས་བརྙན་ཕབ་པ་ན་ལྐོག་གྱུར་གྱི་དོན་མཐའ་དག་ཤེས་པར་འགྱུར་བ་དེ་གང་ཟག་གཞན་གྱི། བློར་མི་ཆུད་པ་དང་འདྲ་

བས་ཚུལ་དེ་དག་ཇི་གཞིན་ཤེས་པའི་སྐྱེས་བུ་རྣམས་ཀྱིས་འདི་དང་འདིའོ་ཞེས་བསྒྲག་ན་ངོ་ཤེས་པར་འགྱུར་གྱི། གཞན་དག་ཚིག་དང་རྨོངས་ཞེན་ཙམ་གྱིས་རྗེས་སུ་ཡི་རང་བྱེད་པ་ཙམ་སྲིད་པ་ལས་
ཡང་དག་པའི་ངེས་ཤེས་རྙེད་པ་ཤིན་ཏུ་དཀའ་ཚུལ་འདི་ལྟ་བུ་རང་ཅག་སོ་སྐྱེ་ཐ་མལ་པ་ལམ་དུ་མ་ཞུགས་པ་དག་གི་བློར་མི་འཆེལ་བས་བློར་མི་ཤོངས་ཞེས་པའི་དོན་ནོ། །ཚུལ་འདི་ཉིད་སྟོན་པར་
བཞེད་ནས། ཀུན་མཁྱེན་ཆེན་པོ་ཉིད་ཀྱིས་གཞན་ཡང་། སྒྱུ་འཕྲུལ་སྣ་ཚོགས་གཟུགས་བརྙན་ལ། །སྐུ་ཡི་རྡོ་རྗེ་ཞེས་སུ་བཏགས། །གཞོམ་མེད་སྐད་ནི་ཐམས་ཅད་པར། །གསུང་གི་རྡོ་རྗེ་ཉིད་
དུ་བཞག །ལྷན་སྐྱེས་རྣམ་པ་མ་ལུས་པ། །ཐུགས་ཀྱི་རྡོ་རྗེར་འཚལ་བའི་ཕྱིར། །དེ་ནི་འགྲོ་བའི་ཁམས་རྗེས་འབྲང་། །ནམ་མཁའི་ཕ་མཐས་མཚོན་པ་ཙམ། །གཞན་པས་གསང་བ་བསྙད་མི་
བཟོད༑ །ཅེས་གསུངས་སོ། །གཉིས་པ་བཤགས་པའི་རྒྱུ་མཚན་བསྟན་པ་ནི། དེས་ན་ཁྱོད་དང་རང་སེམས་རྒྱུ་མི་རྒྱུ། །མཉམ་ཉིད་ཡིན་པ་སྔོན་ཆད་མ་འཚལ་བ། །དེ་ནི་བདག་གིས་ཉེས་པ་
ཁོ་ནར་ཟད། །ཞེས་པ་སྟེ་གཞན་ཡང༌། དེ་ཕྱིར་བསམ་མི་ཁྱབ་པ་སྟེ། །མི་ཟད་རྒྱན་གྱི་འཁོར་ལོའི་མཛོད། ྋ།ཆོས་རྣམ་ཀུན་གྱི་རང་བཞིན་ཏེ། །རང་གི་སེམས་དང་གཉིས་མེད་པར།

༄༅། །བཞུགས་ཀྱང་དམན་པས་མ་རྙེད་པས། །བླ་མ་དཀོན་མཆོག་ཡི་དམ་ལྷ། །མཁའ་འགྲོ་མ་དང་ཆོས་སྐྱོང་ཆེ། །འཇིག་རྟེན་པ་ཞེས་རིགས་སུ་འབྱེད། །བློ་གྲོས་
ཆེན་པོ་དེ་དག་ནི། །གཅིག་དང་ཐ་དད་གར་མི་འཛིན། །ཞེས་གསུངས་པ་ལྟར། གོང་དུ་བཤད་པའི་རྒྱུ་མཚན་དེའི་ཕྱིར་ན་བཤགས་ཡུལ་མགོན་པོ་ཁྱོད་དང་བཤགས་མཁན་སྒྲུབ་པ་པོ་རང་གི་
སེམས་དང༌། དེར་མ་ཟད་རྒྱུ་བ་ནང་བཅུད་ཀྱི་སྐྱེ་འགྲོ་དང་མི་རྒྱུ་བ་ཕྱི་སྣོད་ཀྱི་འཇིག་རྟེན་སོགས་ཐམས་ཅད་ཀྱང་དོན་དམ་པའི་དབྱིངས་སུ་མཉམ་པ་ཉིད་དེ་རོ་གཅིག་ཡིན་པའི་ཚུལ་ལམ་གནས་
ལུགས་འདི་སྔོན་ཆད་བདག་གིས་མ་འཚལ་བ་སྟེ་མ་གོ་བའི་མ་རིག་པ་དེ་ནི་བདག་རང་ཉིད་ཀྱི་ཉེས་པ་ཁོ་ནར་ཟད་དེ་བཤགས་ཡུལ་གྱི་སྐྱབས་གནས་རྣམས་ལ་ཁག་ཡོད་པ་མ་ཡིན་ནོ། །དེ་ལྟར་ཆོས་
ཐམས་ཅད་ཀྱི་གནས་ལུགས་སྤྲོས་བྲལ་དེ་བཞིན་ཉིད་དེ་ཇི་བཞིན་དུ་མ་རྟོགས་པའི་དབང་གིས་རྒྱུ་ལས་དང་ཉོན་མོངས་པ་དང༌། འབྲས་བུ་འཁོར་བའི་སྡུག་བསྔལ་རྣམ་པ་སྣ་ཚོགས་པ་རྒྱུན་མ་ཆད་
པར་ཉམས་སུ་མྱོང་བ་ཐམས་ཅད་ཀྱང་རང་གི་ཉེས་པ་རང་ཉིད་ལ་འཁོར་བ་སྟེ་ཐོག་མ་མེད་པ་ནས་སྡུག་ཏུ་འཇུག་པའི་གཟུགས་ཕུང་གི་རྩ་བ་མ་རིག་པ་འདི་ཡིན་པར་ཤེས་པར་བྱའོ། །གསུམ་པ་523

བཤགས་པའི་ཚུལ་དངོས་ནི། སོ་སོ་རང་རིག་ཉིད་དུ་ད་བཤགས་སོ། །ཞེས་པ་སྟེ། དེ་ཡང་ཉེས་པ་ཐམས་ཅད་ཀྱི་རྩ་བ་གནས་ལུགས་ཇི་བཞིན་མ་རིག་པ་དེ་ཉིད་ལ་ཀུན་རྫོབ་ཏུ་འགྱོད་ཚངས་
དྲག་པོའི་སྒོ་ནས་འཐོལ་ཞིང་བཤགས་པ་དང་། དོན་དམ་པར་བཤགས་བྱ་བཤགས་བྱེད་དང་བྲལ་བའི་གཤིས་ལུགས། གདོད་མའི་དབྱིངས་སུ་སོ་སོ་རང་རིག་པའི་གནད་ཀྱིས་ཁོང་གྲོལ་བས་
ལྷུག་པར་འཇོག་པ་ནི་བཤགས་པའི་མཆོག་སྟེ། དྲང་པོར་འདུག་ལ་དྲང་པོར་ལྟོས། །འདི་ནི་འགྱོད་ཚངས་མཆོག་ཞེས་བྱ། །ཞེས་གསུངས་པ་ལྟར་རོ། །བཞི་པ་དོན་དམ་པར་བཤགས་བྱ་
བཤགས་བྱེད་དང་བྲལ་བའི་ངེས་པ་བཤད་པ་ནི། ཚངས་པར་འགྱུར་མོད་འཁོར་གསུམ་དག་པའི་ངང༌། །དག་པ་དེ་ཉིད་སྟོང་པ་ཉིད་ལགས་ན། །གང་ལ་སྟོང་ཉིད་རུང་དེར་དངོས་རུང་
བའི༑ །རྟེན་ཅིང་འབྲེལ་འབྱུང་རིག་པའི་དཔྱིད་འདི་ཀས། །མ་བརྟག་ངོས་ན་མཆོད་བྱ་མཆོད་བྱེད་བདེན། །བརྟགས་པའི་ངོ་ན་ཅི་ཡང་མ་གྲུབ་པས། །ཀུན་རྫོབ་ཐབས་དང་དོན་དམ་ཐབས་བྱུང་
དུ༑ །ཁྱེར་ཤེས་ལམ་གྱི་སྙིང་པོ་ད་ཞུགས་ཕྱིར། །ཞེས་པ་སྟེ། དེ་ལྟར་སོ་སོ་རང་རིག་གི་གནད་ཀྱིས་མ་བཅོས་སོ་མར་འཇོག་ཤེས་ན་སྡིག་སྒྲིབ་ཉེས་ལྟུང་ཐམས་ཅད་གཞི་མེད་རྩ་བྲལ་དུ་དག་✖

༄༅། །ཅིང་ཚངས་པར་འགྱུར་མོད། དེའི་རྒྱུ་མཚན་འཁོར་གསུམ་ཡོངས་སུ་དག་པ་སྟེ།སྡིག་སྒྲིབ་གསོག་པ་པོ་དང་བསག་བྱེད་ཉེས་པ་དང་གསག་ཡུལ་ཏེ་གསུམ་ཀ་
འཁྲུལ་ངོར་སྣང་བ་ཙམ་ལས་དོན་དམ་པར་ཡོད་མ་མྱོང་ཞིང་བསགས་པའི་འབྲས་བུ་སྡུག་བསྔལ་མྱོང་བ་ཡང་འཁྲུལ་རྟོག་གི་འཆར་སྒོ་ཙམ་དུ་ཟད་པས་མཉམ་ཉིད་དག་པ་ཆེན་པོའི་ངང་ངམ་ཚུལ་དེ་ནི་
གདོད་མའི་གཤིས་ལུགས་ཡིན་ནོ། །འདིར་དིང་སང་དཔེ་ལྷོ་སྤར་བོད་སྤར་ཕལ་ཆེར་ལ་ཁམས་གསུམ་ཞེས་འདུག་ཀྱང་ཚིག་གི་འབྲེལ་བརྟགས་ན་གོང་བཞིན་འཐད་པར་གོའོ། །དེ་ལྟར་ན་སྤྲོས་
བཅུ་གསུམ་
པ་ཐམས་ཅད་ཀ་ནས་དག་པའི་གཤིས་དེ་ཉིད་ནི་ཆོས་ཐམས་ཅད་ཀྱི་གནས་ལུགས་སྟོང་པ་ཉིད་ཅེས་སྒྲ་བོ་ཆེ་དེར་ལགས་ལ། སྟོང་ཉིད་དེ་ཡང་ཅི་མེད་ཅང་མེད་ཀྱི་ཆད་པའི་སྟོང་རྐྱང་ག་ལ་ཞིག་
སྟེ༑ འགག་མེད་ཀྱི་རྩལ་རྣམ་པ་ཐམས་ཅད་པར་འཆར་བས་སྣང་སྟོང་ཟུང་དུ་འཇུག་པའི་མཚན་ཉིད་ཅན་ནོ། །དེ་ཡང་དཔལ་མགོན་འཕགས་པ་ཀླུ་སྒྲུབ་ཀྱིས། གང་ལ་སྟོང་པ་ཉིད་རུང་བ། །དེ་
ལ་ཐམས་ཅད་རུང་བ་ཡིན། །ཞེས་གསུངས་པ་ལྟར། ཀུན་རྫོབ་ཀྱི་འདི་ཐམས་ཅད་རང་རང་ངོ་བོས་སྟོང་པ་ཉིད་དུ་གྲུབ་ཏུ་རུང་བའི་རྒྱུ་མཚན་གྱི་གནས་སྐབས་དེ་དང་དེར་ལས་དང་འབྲས་བུ་ལ་

སོགས་པ་རྒྱུ་འབྲས་དངོས་པོའི་འབྲེལ་པ་ཐམས་ཅད་ཀྱང་འཐད་ཅིང་རུང་བ་ཡིན་ཏེ། གང་ཕྱིར་སྟོང་བ་མ་ཡིན་པའི། །ཆོས་འགའ་ཡོད་པ་མ་ཡིན་པ། །དེ་ཕྱིར་རྟེན་འབྱུང་མ་ཡིན་པའི། །ཆོས་
འགའ་ཡོད་པ་མ་ཡིན་ནོ། །ཞེས་དང༌། གང་ཕྱིར་སྟོང་དང་རྟེན་འབྱུང་དག །དབུ་མའི་ལམ་དུ་དོན་གཅིག་པར། །གསུང་མཆོག་མཚུངས་པ་མེད་པ་ཡི། །ཐུབ་དབང་དེ་ལ་ཕྱག་འཚལ་
ལོ༑ །ཞེས་གསུངས་པ་ལྟར། ཀུན་རྫོབ་རྟེན་འབྱུང་ཕྲ་ཞིང་ཕྲ་བའང་མི་བསླུ་བའི་རྟགས་ཀྱིས་དོན་དམ་རང་བཞིན་སྤྲོས་བྲལ་དུ་གཏན་ལ་འབེབས་པའི་རིག་པ་ཐམས་ཅད་ཀྱི་དཔྱིད་དེ་སྙིང་པོ་མཆོག་
ཏུ་གྱུར་པ་རྟེན་འབྲེལ་གྱི་རིག་པ་ཞེས་བྱ་བ་ཡིན་ཏེ། མགོན་པོ་ཀླུ་སྒྲུབ་ཀྱིས། རྟེན་ཅིང་འབྲེལ་བར་འབྱུང་འདི་རྒྱལ་བ་ཡི། །གསུང་གི་མཛོད་ཀྱི་གཅེས་པ་ཟབ་མོ་སྟེ། །ཞེས་སོགས་རྒྱ་ཆེར་
བསྔགས་ཤིང་། གང་གི་རྟེན་ཅིང་འབྲེལ་བར་འབྱུང༌། །ཞེས་སོགས་ཟབ་མོ་དབུ་མའི་གཞུང་རྩ་བའི་མཆོད་བརྗོད་རྣམས་སུ་ཡང་སྟོང་པ་དང་རྟེན་འབྱུང་དོན་གཅིག་ཏུ་གསུང་བའི་སྒོ་ནས་རྒྱལ་བ་
ལ་བསྔགས་པ་མཛད་དོ། །དེ་ལྟར་ཆོས་ཅན་ཀུན་རྫོབ་ཀྱི་རྒྱུ་འབྲས་བསླུ་མེད་དུ་ངེས་པས་དོན་དམ་སྤྲོས་བྲལ་གྱི་དོན་ལ་ངེས་པ་བསྐྱེད་པ་སྟེ་སྟོང་དང་རྟེན་འབྱུང་འགལ་མེད་དོན་གཅིག་པའི་གནད་

༄༅། །འདི་ཀས། མ་བརྟག་ཤིང་མ་དཔྱད་པའི་ངོར་ཡང་དག་ཀུན་རྫོབ་ཏུ་མཆོད་བྱ་སྟེ་མཆོད་པའི་ཡུལ་གྱི་མགྲོན་དང༌། མཆོད་བྱེད་སྒྲུབ་པོ་སོགས་ཀྱང་བདེན་པ་ལྟར་སྣང་
ཞིང་རང་རང་གི་བྱ་བ་རྣམས་ཀྱང་མི་བསླུ་བར་བྱེད་ལ། དོན་དམ་དཔྱོད་བྱེད་རིག་པས་ཚུལ་བཞིན་དུ་བརྟགས་པའི་བློ་ངོ་ན་དེ་དག་ཅི་ཡང་མ་གྲུབ་སྟེ་གཉིད་སད་པའི་མི་ལ་རྨི་ལམ་མི་སྣང་བ་བཞིན་
ནོ༑ །དེ་ལྟར་ན་ཀུན་རྫོབ་བདེན་པའི་ཚུལ་ཇི་བཞིན་རིག་པ་ལ་བརྟེན་ནས་དོན་དམ་བདེན་པ་ཁོང་དུ་ཆུད་པར་འགྱུར་བས་ཀུན་རྫོབ་ཐབས་དང་དོན་དམ་ཐབས་བྱུང་དུ་གསུངས་ཏེ། དཔལ་ལྡན་ཟླ་
བས་དབུ་མ་འཇུག་པར། ཀུན་རྫོབ་བདེན་པ་ཐབས་སུ་གྱུར་པ་དང༌། །དོན་དམ་བདེན་པ་ཐབས་བྱང་གྱུར་བ་སྟེ། །བདེན་གཉིས་རྣམ་དབྱེ་གང་གིས་མི་ཤེས་པ། །དེ་ནི་རྣམ་རྟོག་ལོག་པའི་ལམ་
ངན་ཞུགས། ཞེས་གསུངས་པ་ལྟར། གཞི་དབུ་མ་བདེན་གཉིས་ཟུང་འཇུག་ཏུ་འཁྱེར་ཤེས་པ་ནི་ཐེག་པ་ཐུན་མོང་དངཐུན་མོང་མ་ཡིན་པ་ཀུན་གྱི་ལམ་གྱི་སྙིང་པོ་སྟེ། ལམ་དེ་ལ་ད་ནི་ཞུགས་པའི་
ཕྱིར་སྡིག་སྒྲིབ་བཤག་བྱ་དང་བཤགས་བྱེད་དང་མཆོད་བྱ་མཆོད་བྱེད་ལ་སོགས་པ་ཐམས་ཅད་དོན་ལ་འགལ་བ་མེད་ཀྱང་ཀུན་རྫོབ་ཏུ་མི་འགལ་བ་སྒྱུ་མ་ལྟ་བུར་ཤེས་པར་བྱའོ། །ཞེས་པའི་དོན་

།གཉིས་པ་ཞར་བྱུང་དམ་ཚིག་གི་གནད་ནས་བསྐལ་ཞིང་ལས་ཀྱི་གཉེར་གཏད་པ་ནི། ཁྱེད་རྣམས་གསང་བ་ཆེན་པོ་རིག་པའི་ལྷ། །ཞེས་པ་ནས། མ་ཚོར་མ་རིག་ཁྱེད་ཀྱིས་བཟོད་
འོས༑ །ཞེས་པའི་བར་ཏེ། དེ་ཡང་དཔལ་ཡེ་ཤེས་ཀྱི་མགོན་པོ་སོགས་དམ་ཅན། སྲུང་མའི་དབང་པོ་ཁྱེད་རྣམས་ནི། གསང་བ་ཆེན་པོ་སྟེ་ར་ཧ་སྱ་ཞེས་པའི་སྒྲ་ལས་སྣོད་མ་ཡིན་པ་དང་སྐལ་
དམན་པ་དག་གི་སྤྱོད་ཡུལ་དུ་མ་གྱུར་པས་ཡེ་གསང་ཐབས་ཀྱིས་ཆོད་པའི་ཕྱིར་མཆོག་ཏུ་གསང་བ་ཐེག་པ་བླ་ན་མེད་པའི་བདེ་སྟོང་གཉིས་མེད་ཀྱི་ཡེ་ཤེས་མཐར་ཐུག་ཕྱག་རྒྱ་ཆེན་པོ་མཆོག་གི་དངོས་
གྲུབ་ཟུང་འཇུག་གི་སྐུ་དངོས་དང་རྗེས་སུ་མཐུན་པ་རྣམས་ཏེ། དེ་ཉིད་དོན་དམ་པའི་གནས་ལུགས་ཇི་བཞིན་དུ་རིག་པའི་ཡེ་ཤེས་ཀྱི་རང་བཞིན་ཡིན་པའི་ཕྱིར་རིག་པ་ཞེས་བྱ་ལ། དེའི་རྣམ་འགྱུར་
རྣམ་པ་ཐམས་ཅད་པའི་དཀྱིལ་འཁོར་གྱི་འཁོར་ལོར་འཆར་བ་དེ་ཡང་ལས་དང་པོ་པའི་སྐབས་སུ་རྡོ་རྗེའི་ལུས་ལ་གནད་དུ་བསྣུན་པའི་ཐབས་མཁས་ཀྱི་ཁྱད་པར་ལ་བརྟེན་ནས་བྱུང་བའི་ཕྱིར་ལྷ་ཞེས་བྱ་
སྟེ༑ ལྷའི་སྐད་འདོད་དེ་ཝ་ཞེས་པའི་ཡི་གེ་འཕྱིས་བསྣན་གྱི་ངེས་པས་དེ་ཏ་བྷ་ཝ་ལུས་ལས་བྱུང་བའི་དོན་དུ་འགྱུར་པའི་ཕྱིར་རོ། །དེ་ཡང་དཀྱིལ་འཁོར་འདི་ཉིད་དུ་བཞུགས་པའི་བསྟན་སྲུང་ཡེ་་

།ཤེས་པ་དངོས་ཀྱི་ཚུལ་འཛིན་པ་རྣམས་ཀྱི་གོ་འཕང་དེ་ཉིད་མངོན་དུ་མཛད་པར་བསྙོན་དུ་མེད་ལ། རྣམ་འགྱུར་འཇིག་རྟེན་པའི་ཚུལ་བཟུང་བ་རྣམས་ཀྱང་གོང་དུ་སྨོས་པ་༄༅།
བཞིན་དེའི་རིགས་སུ་གནས་པའི་ཕྱིར་སྒྲ་གཅིག་གི་སྨོས་སོ། །དངོས་གྲུབ་ཀྱི་རྩ་བ་ཡི་དམ་ཞེས་གྲགས་པ་ལྟར་ཡི་དམ་ཉིད་ཆོས་སྐྱོང་གི་རྣམ་པར་བཞེངས་པ་ཡིན་པས་མཆོག་ཐུན་གི་དངོས་གྲུབ་ཅི་
འདོད་པ་ཀུན་གྱི་འབྱུང་གནས་དམ་པར་ལྷུན་གྱིས་གྲུབ་ལ། བསྒྲུབ་པོ་བདག་ནི་རིགས་གསང་སྔགས་ཀྱི་ལྷ་དེ་ཉིད་བསྒྲུབ་པར་དམ་བཅས་ཤིང་ད་ལྟ་དེ་མངོན་དུ་མ་གྱུར་ཀྱང་དེ་ཉིད་སྤྱོད་ཚུལ་ཞུགས་
པས་ལྷག་པའི་ལྷ་ཉེ་བའི་དོན་དུ་བསྙེན་པ་དང༌། ཉེ་བར་གྱུར་པའི་དོན་གྱིས་འབྲས་བུ་ཐོབ་པར་བྱ་བའི་ཕྱིར་བསྒྲུབ་པའི་ཚུལ་གྱིས་ཁྱེད་ཅག་ལ་སློང་བར་འོས་པའི་རེ་བའི་འབྲས་བུ་མཆོག་ཐུན་གྱི་
དངོས་གྲུབ་ཞུ་མཁན་ཏེ། གཞུང་གཞན་དུ། ལས་དང་ཐུགས་རྗེས་མཐུན་པ་ཡིན། །ཞེས་པར་ལྟར་གསོལ་བ་འདེབས་པའི་ཡུལ་ཁྱད་པར་ཅན་གྱི་ཡོན་ཏན་དང་གསོལ་བ་འདེབས་པ་པོའི་ལྷག
༈ པའི་བསམ་པ་ཕྱོགས་གཅིག་ཏུ་མཐུན་པའི་དོན་ནོ། །དེ་བཞིན་དུ་ཁྱེད་རྣམས་ནི་ཕྲ་རགས་ཀྱི་བདུད་བཞིའི་གཡུལ་ལས་རྒྱལ་བས་རྒྱལ་བ་ཞེས་མཚན་དུ་གསོལ་བ་སངས་རྒྱས་ཀུན་གྱི་འཕྲིན་ལས་ཀྱི་

བྱེད་པ་པོར་ཆེད་དུ་ཞེས་པ་སྟེ། འཕྲིན་ལས་ཀྱི་རྩ་བ་མཁའ་འགྲོ་ཆོས་སྐྱོང་ཞེས་གྲགས་པ་ལྟར་དོན་ལ་དེ་བཞིན་གཤེགས་པའི་སྐུའི་རྣམ་འགྱུར་གང་དུ་བསྟན་ཀྱང་འགྲོ་ལ་ཕན་བདེ་འབའ་ཞིག་རྩོལ་བ་
བྱེད་པ་ཅན་ཡིན་མོད། འཇིག་རྟེན་གྱི་བརྡ་ལ་ཁབ་ཚེམ་བུར་མངགས་པའི་དཔེ་བཞིན་རྒྱལ་བསྟན་བསྲུང་ཞིང་དེ་འཛིན་གྱི་སྐྱེས་བུར་བར་ཆད་བསྲུང་ཞིང་བཟློག་པ་དང་མཐུན་རྐྱེན་ལས་བཞི་གང་བསྒོ་
བ་རྡོ་རྗེའི་དམ་ཚིག་རྗེས་སུ་དྲན་པས་ཡུལ་དུས་གར་ཡང་ཐོགས་མེད་དུ་བསྒྲུབ་པར་ཆེད་དུ་མངགས་པ་སྲུང་མ་དམ་ཅན་རྒྱ་མཚོའི་ཚོགས་རྣམས་ཡིན་ལ།བདག་ནི་རྒྱལ་བ་དེ་དག་གི་རིགས་སུ་སྐྱེས་
པ་སྟེ་ཐེག་པ་ཆེན་པོར་རིགས་སད་ཅིང་འདིའི་ལམ་དུ་ཞུགས་པས་རིགས་ཀྱི་བུར་གྱུར་པ་ལགས་ཏེ། ཅི་འདོད་པའི་འཕྲིན་ལས་ཐམས་ཅད་རིགས་ཀྱི་བུས་ཕ་ལ་སོགས་པ་བཞིན་དུ་འཛེམ་པ་མེད་པར་
ཁྱོད་ལ་འཆོལ་བ་པོ་ལ་སོགས་ཏེ། ཁྱེད་རྣམས་ནི་ཐུབ་པ་སངས་རྒྱས་བཅོམ་ལྡན་འདས་ཀྱི་བསྟན་པ་ལུང་དང་རྟོགས་པའི་བདག་ཉིད་ཅན་འཛིན་པ་དང་སྐྱོང་བ་དང་ཁྱད་པར་དུ་སྲུང་མ་ཆེན་པོར་གྱུར་
པ་སྟེ། དཔལ་དངོས་གྲུབ་འབྱུང་བའི་རྒྱུད་ཉིད་ལས། བསྟན་པ་འཛིན་སྐྱོང་བསྲུང་བ་གསུམ། །འདི་ནི་ཁྱད་པར་བསྲུང་བ་ཡིན། །ཞེས་དང་། དེའི་དོན་འགྲེལ་པ་ན་ཐམས་ཅད་མཁྱེན་པ་པུཎྜ་

།རཱི་ཀས། བསྟན་པ་ནི་རྒྱལ་བ་རྣམས་ཀྱི་ཆོས་ལུང་དང་རྟོགས་པའོ། །འཛིན་པ་ནི་ཀློག་པ་ཐོས་བསམ་དང་སྤོང་བ་བསམ་གཏན་ནོ། །དེ་ཇི་ལྟར་འཛིན་པའི་ཚུལ་༄༅།
ནི༑ ཚུལ་གནས་ཐོས་དང་བསམ་ལྡན་པས། །བསྒོམ་པ་ལ་ནི་རབ་ཏུ་སྦྱོར། །ཞེས་པའི་ཚུལ་གྱིས་སོ། །སྐྱོང་བ་ནི། བསོད་ནམས་ཀྱི་གཞི་དགེ་འདུན་བསྡུ་བ་དང་། ཆོས་འཁོར་འཛུགས་
པ་དང་། འཆད་པ་དང་། རྩོམ་པ་དང་། བསམ་གཏན་གྱི་བདེ་བ་ལ་རེག་པར་བྱེད་དུ་འཇུག་པ་དང་། ཤེས་རབ་ཀྱིས་སྦྱངས་ནས་གོང་ནས་གོང་དུ་སྤེལ་བ་དག་གོ །བསྲུང་བ་ནི། ལོ་ཏོག་
སེར་བ་ལས་སྐྱོབ་པ་ལྟ་བུ་རིག་པས་རྩོད་པ་དང་། ཕས་ཀྱི་རྒོལ་བ་ངན་པ་ཆོས་བཞིན་དུ་བཅད་པའི་མཐུ་དག་གོ །དེ་ལས་འདི་ཕྱི་མའི་དབང་དུ་མཛད་དོ། །ཞེས་གསུངས་པ་ལྟར་བསྟན་པ་འཛིན་
སྐྱོང་སྤེལ་བ་ལ་བར་དུ་གཅོད་པ་བསྲུང་དགོས་པས་སྲུང་མ་ཆེན་མོ་འདི་དག་ཚུལ་བཞིན་དུ་བསྙེན་པ། དུས་ཀྱི་མཐའ་འདིར་ཤིན་ཏུ་གལ་ཆེ་བ་ཡིན་ཏེ། དོན་དེ་ལ་དགོངས་ནས་གདབ་ལས་ཀྱི་གཟུ་
དཔང་དུའང་། སོ་ཐར་རྫིང་ཞུགས་ཐོས་བསམ་རྒྱ་མཚོ་ནས། །ཞེས་པ་ནས། དགེ་འདུན་བསྡུས་ཏེ་ཀློག་པའི་ཆོས་སྡེ་བཙུགས། །ཞེས་སོགས་ཀྱི་བར་གྱིས་བསྟན་པ་འཛིན་སྐྱོང་སྤེལ་བའི་བྱ་བ་

ལ་གེགས་མེད་པར་བྱེད་པ་ལ་བསྲུང་མ་ར་མདའ་སྦྲན་དགོས་པར་བསྟན་ཅིང༌། རང་གི་བག་མེད་སྤྱོད་ལ་མི་འཚེར་བ། །གཞན་གྱིས་བསྒྲལ་འོས་ནག་པོའི་མཐུས་བསད་ཅེས། །སྨོས་ཕྱིར་
བསྒྲགས་པ་བརྟག་ན་གླེང་ཡུལ་དེ། །ཐུབ་པའི་ལུགས་ལས་མ་འགོངས་བསྟོད་པར་སོང༌། །ཞེས་དང༌། རྒྱུད་ལས། དུས་ནི་བསྐལ་བ་བཟངཔོ་ཡི། །རྫོགས་ལྡན་ཐ་མར་གྱུར་པ་ཡི།
དཔག་མེད་དུས་ལ་འདས་ནས་ནི། །གསུམ་ལྡན་དང་ནི་གཉིས་ལྡན་ནས། །རྩོད་པའི་དུས་ཀྱི་རིམ་པ་ལ། །བཅོམ་ལྡན་ཚེ་ལོ་བརྒྱ་པའི་དུས། །དེ་ཡི་བསྟན་པའི་སྙིགས་མ་ཡི། །ལྔ་བརྒྱ་ཐ་
མའི་དུས་ཀྱི་མཐར། །ཤིན་ཏུ་གདུག་ཅིང་རྩུབ་པ་ཡི། །མི་བསྲུན་པ་ཡི་དུས་ཀྱི་ཚེ། །དེ་ཚེ་མགོན་པོའི་བསྟན་པ་འབྱུང༌། །ཞེས་པའི་དོན་འགྲེལ་བའི་ཚེ་རྣམ་བཤད་རྡོ་རྗེའི་སྙིང་པོར། དེ་ཡང་
བསྟན་པ་འཛིན་སྐྱོང་བསྲུང་བ་གསུམ་ལས་ཕྱི་མ་གཙོ་བོར་གྱུར་པ་ནི་འདིར་མགོན་པོའི་བསྟན་པའོ། །དེ་སྤྱོད་པའི་དུས་ནི་ད་ལྟའི་དུས་མན་ཆད་དེ། མ་རུངས་པ་མང་པོས་བསྟན་པ་ཉམས་དམས་
གང་ཐུབ་བྱེད་པ་ནི་མིག་ལམ་ན་མངོན་གསུམ་མོ། །དེ་དག་ལ་སྙིང་རྗེས་གསད་ན་ཁོང་ཚོའི་དོན་ཆེན་པོར་འགྱུར་རོ་ཞེས་དགོངས་སོ། །ཞེས་གསལ་བར་གསུངས་སོ། །དེ་ལྟར་བསྟན་པའི་སྲུང་✖

།མ་ཆེན་པོ་དེ་དག་ནི་དེང་སང་དུས་ཀྱི་མཐའ་འདིར་རྒྱལ་བའི་བསྟན་པ་ཉམས་དམས་ཏེ་རྒྱལ་མཚན་ལ་སོགས་པའི་སྲོག་ཤིང་འགྱེལ་བར་མཚུངས་པར་འདི་དག་འཕྲིན་༄༅།
ལས་རྣམ་པ་བཞིའི་སྒོ་ནས་སློང་བ་ལ་མངགས་པ་ཡིན་ལ་བདག་ནི་བསྲུང་བྱའི་བསྟན་པ་དེ་འཛིན་པ་དང་སྐྱོང་བ་ལ་བསྐོས་པའི་སྐྱེས་བུ་སྟེ། བསྟན་པའི་གཞི་ཚུལ་ཁྲིམས་ལ་གནས་པས་རྒྱལ་བའི་
བསྟན་པ་ལུང་གི་ཆོས་བཤད་པ་དང་། རྟོགས་པའི་བསྟན་པ་བསྒྲབ་པའི་སྒོ་ནས་འཛིན་པ་དང་དེ་དར་བའི་ཆེད་དུ་དགེ་འདུན་གྱི་ཆོས་གཞི་གསར་དུ་འཛུགས་པ་དང༌། ཉམས་པ་གསོ་བ་དང་གཞི་
བཅུ་བདུན་
ཚུལ་གནས་ཀློག་སྤོང་གི་ལས་ལ་འགོད་པ་སོགས་ལ་འབད་པ་པོའོ། །ཁྱོད་ནི་རྣལ་འབྱོར་པ་སྟེ་གཤིས་ལུགས་བཅོས་སླད་མེད་པའི་དེ་བཞིན་ཉིད་ལ་སེམས་འབྱོར་བས་རྣལ་འབྱོར་པའི་སྒྲས་བསྙད་
པ་རྣམས་ཀྱི་འགལ་རྐྱེན་བར་གཅོད་རྩོམ་པའི་དགྲ་བོ་མཐའ་དག་འདུལ་བའི་ལྷར་གྱུར་པ་སྟེ། འཇིག་རྟེན་ན་ཆེས་ཆེར་དྲེགས་ཤིང་རློམ་པས་བསྒྱིངས་པའི་དབང་ཕྱུག་གམ། མགོན་པོ་ལེགས་ལྡན་
ནམ་བཅོམ་ལྡན་དུ་གྲགས་པའི་ཚངས་པ་བརྒྱ་བྱིན་དབང་ཕྱུག་ཁྱབ་འཇུག་ལ་སོགས་པ་ལྷ་ཆེན་པོ་རྣམས་དང་། ལྷ་ཆེན་པོ་གཙུག་ན་ཟླ་བ་ཉིད་དམ་དེའི་སྲས་ཀྱི་ཚུལ་བཟུང་བའི་རྣམ་འགྱུར་ལེགས་

ལྡན་མཧཱ་ཀཱ་ལའི་བཀོད་པ་ཇི་སྙེད་པ་དང་། དེ་དག་གི་བྲན་དང་ཡང་བྲན་མངག་གཞུག་ཏུ་གྱུར་པའི་དྲེགས་བྱེད་ཡོངས་ཀྱི་དམག་དཔོན་ནམ་སྡེ་དཔོན་ནོ། །ཚུལ་འདི་དག་ནི་བདེ་མཆོག་གི་ཆོས་
སྐོར་རྣམས་དང༌། སྤུ་གྲི་ཀླད་གཟེར་ནག་པོ་དངོས་གྲུབ་འབྱུང་བའི་བཤད་རྒྱུད། ཐུགས་རྗེ་འབྱུང་བའི་རྒྱུད་སོགས་ལས་གསལ་བར་བསྟན་ཅིང་། ཞྭ་ལྟར་འཇིག་རྟེན་ཡས་མཐར་མགོན་པོའི་
ཚོགས༑ ཞེས་སོགས་ཀུན་མཁྱེན་ཆེན་པོ་ཉིད་ཀྱི་གསུང་བྱང་རྒྱས་པར་བཤད་དོ། །བདག་ནི་བླ་མ་དང་དཀྱིལ་འཁོར་དཔང་པོར་བཞག་སྟེ་ཁས་བླང་བའི་དམ་ཚིག་དང་སྡོམ་པ་རྒྱལ་བས་གསུངས་
པ་གང་ཡིན་པ་རྣམས་སྲོག་བཞིན་དུ་བསྲུང་བའི་དམ་བཅའ་དང་ལྡན་པའི་རྣལ་འབྱོར་པ་སྟེ། བསྟན་དང་སེམས་ཅན་སྤྱི་དང་རྣལ་འབྱོར་སྒོས་སུ་སྡང་ཞིང་གནོད་པར་བྱེད་པའི་དགྲ་བོ་ཞིང་བཅུ་ཚང་བ་
མཐའ་དག་ལ་ཁྱེད་ཅག་གི་དམག་དཔུང་བསྐུལ་ཞིང་རྦད་པར་བྱེད་པ་པོའོ། །ཞེས་ཕན་ཚུན་འོས་ཤིང་རིགས་པའི་འབྲེལ་སྦྱར་བའོ། །དེ་ཕྱིར་ཁྱོད་དགྱེས་སྲོག་དང་བསྡོས་ནས་བསྒྲུབ། །ཅེས་
སོགས་ལ་རྒྱུ་མཚན་དེ་དག་གི་ཕྱིར་ན་བསྟན་སྲུང་ཆེན་པོ་ཁྱེད་ཅག་མཉེས་པའི་དམ་རྫས་དང་སྤྱོད་ལམ་བགྱི་བ་ཇི་སྙེད་པ་བདག་གི་སྲོག་དང་བསྡོས་ནས་བསྒྲུབ་ལ། བདག་གི་ཇི་ལྟར་བསྒོ་བ་དེའང་✖

༄༅། མྱུར་དུ་བསྒྲུབ་པར་འཚལ་ཏེ། དེ་སྐད་དམ་དེ་ལྟར་མ་མཛད་ན་སྔོན་རྒྱལ་བས་དམ་ཚིག་རྡོ་རྗེ་སྤྱི་བོར་བཞག་ཅིང༌། ཆོས་བྱེད་ཀྱི་སྐྱེས་བུ་ཚུལ་བཞིན་སྤྱོད་པ་ཐམས་
ཅད་བསྲུང་ཞིང་སྐྱོང་བའི་ཐ་ཚིག་བསྒོས་ཏེ་དམ་ཚིག་གི་ཆུ་ལྗགས་ལ་བླད་ཆོས་བྱེད་ཀྱི་བསྒྲབ་པ་པོ་ཕན་ཚུན་དམ་ཚིག་གཅིག་ཏུ་སྦྲེལ་བ་ལས་འདས་པར་མི་འགྱུར་རམ། འོན་ཏེ་འདས་ཀྱང་ཇི་སྟེ་
ཞིག་ན། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་འདས་ན་སྲེག་པར་བྱེད། །དམ་ཚིག་བསྲུང་ན་དངོས་གྲུབ་ནི། །རྡོ་རྗེ་བདུད་རྩིའི་ཆུ་འདིས་འགྲུབ། །ཅེས་ཏེ་བདུད་རྩིའི་གཞི་གཅིག་ཉིད་
ལ་དམ་ཚིག་བསྲུང་བ་རྣམས་ལ་དངོས་གྲུབ་དང་། མ་བསྲུང་བ་རྣམས་ལ་སྲེག་པར་བྱེད་པའི་དུག་ཏུ་གྱུར་བའི་ཕྱིར་རྡོ་རྗེའི་བདུད་རྩིའི་ཆུ་ནི་ལན་གཅིག་འཐུང་ཕྱིན་ཆད་གང་དམ་ཚིག་ལས་འགལ་བ་
དེ་དག་ལ་མགོ་བོ་ཨརྫ་ཀའི་དོག་པ་བཞིན་དུ་འགས་པར་འགྱུར་བ་ཡིན་པས་དེའི་དམ་བསྒྲག་པའོ། །ཁྱོད་ནི་ཡེ་ཤེས་སྤྱན་ལྡན་སོགས་ཀྱི། སྲུང་མ་ཁྱེད་ཅག་ནི་ཡེ་ཤེས་ཀྱི་སྤྱན་དང་ལྡན་པ་སྟེ་བླང་
ང་གྱི་གནས་ཚུལ་བཞིན་གཟིགས་ཤིང་མངོན་དུ་གྱུར་ཕྱིར་དམ་ཚིག་གི་གནད་ལས་སྐད་ཅིག་ཀྱང་འདའ་བར་མི་སྤྱོད་ལ། བདག་ཅག་གིས་གནས་ཚུལ་མ་རིག་ཅིང་རྨོངས་པའི་དབང་དུ་གྱུར་པས་

ཡང་ནས་ཡང་དུ་དམ་ཚིག་ཉམས་ཤིང་འགལ་བར་གྱུརཔ་སྲིད་ཅིང༌། སྲིད་པ་མ་ཟད་ཆུ་བོའི་རྒྱུན་བཞིན་རྟག་པར་དམ་ཚིག་ཉམས་པའི་གནས་སྐབས་ཀྱང་མང་ངོ་། །དེ་དག་ཀྱང་མི་ཤེས་པ་རང་
ཤྲཱྀ བག་མེད་པ་དང་ལེ་ལོའི་དབང་དུ་གྱུར་པས་ཕལ་ཆེར་ཉམས་པ་ཚོར་བ་མེད་པར་ཤེས་ཤིང་། དེ་དག་གི་ཚེ་ཚོར་ན་ཤེས་བཞིན་དུ་ཁྱད་དུ་མི་གསོད་པར་འགྱོད་ཚངས་དྲག་པོས་བཤགས་པ་ཅིས་མི་
བགྱིད་དེ་བགྱིད་པ་གཞིར་བཅས་ལ། གལ་ཏེ་མ་ཚོར་བའམ་མ་རིག་པར་གྱུར་ན་ཁྱེད་ཅག་ཡེ་ཤེས་སྤྱན་ལྡན་རྣམས་ཀྱིས་བཟོད་པར་མཛད་འོས་སོ། །ཞེས་པ་འདིའི་དཔེ་སྤར་མ་རྣམས་སུ་མ་ཚོར་
མ་རིག་ཁྱེས་ཀྱང་བཟོད་པར་འོས་པ་ནི་ཡིག་རྒྱུན་མ་དག་པར་རྒྱུན་འབྱམས་པ་སྟེ་ཁྱོད་ཀྱི་ཞེས་པ་མ་གཏོགས་ཁྱེས་ཞེས་བསྟན་བཅོས་རྣམས་གང་དུ་ཡང་ཚིག་ཕྲད་འདི་བཞིན་མི་འབྱུང་བས་ཡུལ་སྐད་
ངན་པ་ལ་མངོན་པར་ཞེན་པའི་འཁྲུལ་གཞི་རྒྱུན་འབྱམས་སུ་གདོན་མི་ཟའོ། །འདི་ཡན་ཆད་ཕལ་ཆེར་ནི། དཔེ་གཟུགས་ཅན་དང་རང་བཞིན་བརྗོད་པ་རང་ཤས་ཆེ་བའི་རྒྱན་ཏེ་ངེས་དོན་ལ་གཙོ་བོར་
སྦྱར་བ་སྣང་བས་རྒྱན་གྱི་ངོས་འཛིན་ཆེད་དུ་མ་བྲིས་སོ། །རྩ་བའི་ས་བཅད་གཉིས་པ་རྟེན་རྫས་འབུལ་བ་དངོས་བཤད་པ་ལ། རྟེན་རྫས་སྤྱིའི་རང་བཞིན་བཤད་པས་སྙན་བསྙོད་པ་དང་། བྱེ་བྲག་

༄༅། །སོ་སོའི་ཆེ་བའི་ཡོན་ཏན་བརྗོད་དེ་འབུལ་བ་དང༌། ཐུན་མོང་གི་ཆེ་བའི་ཡོན་ཏན་བརྗོད་དེ་འབུལ་བ་དང༌། མཇུག་འདོད་པའི་དོན་ལ་གསོལ་བ་གདབ་པ་དང་
འབུལ་
བཞི༑ དང་པོ་ནི། བསོད་ནམས་སྟོབས་ལས་འོངས་པའི་ཕུན་ཚོགས་ནོར། །ཞེས་སོགས་ཤློ་ཀ་གཅིག་སྟེ། དེ་ཡང་བདག་གིར་བྱེད་པའི་སྔོན་བསགས་ཀྱི་བསོད་ནམས་བཟང་པོའི་སྟོབས་
སམ་མཐུ་དཔལ་ལས་འོངས་པའི་ཕུན་སུམ་ཚོགས་པའི་ནོར་གྱི་དབྱིག་ཅེས་བརྗོད་གཞི་སྤྱིར་བསྟན་ནས། ཁྱད་པར་ནི། སྔགས་དྲུག་ཕྱག་རྒྱ་དྲུག་གིས་མི་ཟདཅིང༌། །སོ་སོའི་ཐུགས་ལ་ཅི་བཞེད་
བཅུ་དགུ་
དེ་ཁོ་ནར། །འཆར་བྱས། ཞེས་པ་སྟེ་ཕར་ཕྱིན་ཐེག་པའི་རང་ལམ་ལ་ཞུགས་པའི་བྱང་སེམས་ཆེན་པོ་རྣམ་འཕྲུལ་མཐའ་ཡས་པ་ལས་དབང་འབྱོར་པ་རྣམས་མ་གཏོགས་གཞན་ལས་དང་པོ་པ་དག་
གིས་བསྐལ་པ་འབུམ་ཕྲག་དུ་མར་འབད་ཀྱང་རྫོགས་པར་དཀའ་བའི་བསོད་ནམས་ཀྱི་ཚོགས་སྔགས་ཀྱི་ལམ་འདིས་དུས་ཐུང་ངུ་ལའང་ཚེགས་ཆུང་ངུས་རྫོགས་པར་འགྱུར་པའི་ཐབས་མཁས་ཀྱི་ཁྱད་
པར་གཙོ་བོར་གྱུར་པ་ནི་སྔགས་དང་ཕྱག་རྒྱ་ཏིང་ངེ་འཛིན་གྱི་མཐུ་སྟེ། སྔགས་ཀྱི་མཐུས་སངས་རྒྱས་སོགས་ཡར་མར་གྱི་མགྲོན་རྣམས་མངོན་སུམ་དུ་བཞུགས་པ་ལ་མཆོད་པ་དང་དངོས་སུ་བཞེས་ ེ

ཤིང་ཐོབ་པར་འགྱུར་བས་ལོངས་སུ་སྤྱོད་པ་ལས་བྱུང་བའི་བསོད་ནམས་ཡོདཔ་དང་ཆུ་ཐིག་གཅིག་ཙམ་ཕུལ་ཞིང་སྦྱིན་པ་ལའང་གངྒཱའི་བྱེ་མ་སྙེད་ཀྱི་ཕན་ཡོན་བྱུང་བ་དང༌། རྫས་གཅིག་ལའང་སོ་
སོ་གང་མོས་པའི་འདོད་པའི་ཡོན་ཏན་ཟད་མི་ཤེས་པར་འཆར་བ་ལ་སོགས་པ་རིགས་སྔགས་ཀྱི་མཐུ་བསམ་གྱིས་མི་ཁྱབ་པ་ལས་བྱུང་བ་ཡིན་པས་ཐེག་པ་གཞན་ལ་མེད་པའི་ཐབས་མང་བ་དང་དཀའ་
བ་མེད་པ་སྟེ། སློབ་དཔོན་སྡེ་སྣོད་གསུམ་གྱི་འཕྲེང་བས་མཛད་པའི་ཚུལ་གསུམ་སྒྲོན་མེ་ལས། དོན་གཅིག་ན་ཡང་མ་རྨོངས་དང་། །ཐབས་མང་དཀའ་བ་མེད་པ་དང་། །དབང་པོ་རྣོན་པོའི་
དབང་བྱས་པ། །སྔགས་ཀྱི་ཐེག་པ་ཁྱད་པར་འཕགས། །ཞེས་གསུངས་པ་ཡིན་ནོ། །དེ་ཡང་སྔགས་རྒྱ་ཏིང་ངེ་འཛིན་དྲུག་གི་སྒོ་ནས་སྦྱངས་སྤེལ་བསྒྱར་ཐོབ་ཚིམ་ཞིང་དབང་དུ་བྱེད་པ་གསང་
སྔགས་གསར་རྙིང་གཉིས་ཀར་གྲགས་ཆེ་ཞིང་གསར་མ་ཕྱོགས་ལ་ཅུང་ཟད་འདྲ་མིན་གཞན་ཡང་ཡོད་མོད། ད་ལྟ་གསར་རྙིང་ཐུན་མོང་དུ་གྲགས་པ་འདིའི་ཁུངས་བྱ་བའི་རྒྱུད་ཀྱི་སྤྱི་རྒྱུད་སོ་སོ་ལས་
གསུངས་ཚུལ་སྔོན་བྱོན་མཁས་གྲུབ་དུ་མའི་གསུང་དུ་སྣང་མོད་ད་ལྟ་ཡོངས་གྲགས་བོད་དུ་འགྱུར་བའི་རྒྱུད་འདི་དག་ན་སྒྲ་ཇི་བཞིན་མཐའ་གཅིག་ཏུ་བཞུགས་པའི་ངེས་པ་མི་སྣང་ཡང་། རྒྱལ་བས་

༄༅། །རྒྱུད་སྡེ་ནས་གསུངས་ཤིང་འཕགས་བོད་ཀྱི་མཁས་གྲུབ་གོང་འོག་ཚད་ལྡན་རྣམས་ཀྱི་ཕྱག་བཞེས་སུ་མཛད་པ་ལ་བསྙོན་དུ་མེད་པ་སྟེ། དེ་ཡང་ཆོས་ཉིད་རྣམ་པར་དག་
པའི་སྔགས་དང་ཕྱག་རྒྱ་ཏིང་ངེ་འཛིན་གྱིས་རྫས་ཀྱི་མ་དག་པ་རྣམས་སྟོང་ཉིད་དུ་སྦྱོང་བ་དང་། ནམ་མཁའ་མཛོད་ཀྱིས་འདོད་ཡོན་ཟད་མི་ཤེས་པ་རྒྱ་ཆེར་སྤེལ་བ་དང༌། བདུད་རྩིའི་ཐབས་སྦྱོར་
རམ་ཐལ་སྦྱོར་གྱིས་རྫས་རྣམས་བདུད་རྩིར་བྱེད་པ་དང༌། རྒྱ་ཆེན་ཤུགས་ལྡན་འོད་ཀྱིས་རྫས་རྣམས་མཆོད་སྦྱིན་གྱི་མགྲོན་སོ་སོའི་ཡིད་ལ་གང་འདོད་དུ་བསྒྱུར་བ་དང༌། ཡེ་ཤེས་སྐར་མདས་མགྲོན་
རྣམས་རྫས་ལ་འཐབ་རྩོད་དང༌། རྒྱལ་ཕམ་མེད་པར་ལོངས་སུ་སྤྱོད་པ་དང་། དབང་བསྒྱུར་འཁོར་ལོས་མགྲོན་རྣམས་སྒྲུབ་པ་པོའི་དབང་དུ་གྱུར་ཏེ་འདོད་པའི་འཕྲིན་ལས་སྒྲུབ་པར་བྱེད་པའི་བྱེད་
ལས་ཅན་ཡིན་ཏེ་རེ་རེ་བཞིན་ཡང་སྔགས་རྒྱ་ཏིང་ངེ་འཛིན་གསུམ་ཚོགས་པའི་སྒོ་ནས་བྱིན་གྱིས་རླབས་པའི་དུས་ནམ་ཡང་མི་འཛད་ཅིང་འབུལ་ཡུལ་སོ་སོའི་ཐུགས་ལ་གང་དང་ཅི་བཞེས་པ་དེ་ཁོ་ནར་
འཆར་བ་བྱེད་པ་སྟེ། དེ་ཡང་རྟེན་རྫས་རེ་རེ་ལའང་མགྲོན་རྣམས་ཀྱི་དབང་པོ་དྲུག་གི་སྤྱོད་ཡུལ་དུ་སྨན་པའི་བདུད་རྩིར་འགྱུར་བས། སྤྱན་གྱི་ཡུལ་དུ་གཟུགས་མཛེས་པ། སྙན་གྱི་ཡུལ་དུ་སྒྲ་སྙན་

པ་སོགས་གང་ལ་གང་མཁོ་བ་དེ་དང་དེར་ཤར་བའོ། །ཐུགས་དམ་དེས་བསྐང་གཟིགས་མོར་ཞུ། ཞེས་པ་ནི། དེ་ལྟར་རང་རང་དམ་རྫས་ཅི་བཞེད་རྣམ་པ་ཐམས་ཅད་པར་ཤར་བ་འདིས་ཐུགས་
ཀྱི་དགྱེས་པ་ཡོངས་སུ་གང་སྟེ་སྔོན་ཚེ་རྒྱལ་བའི་སྤྱན་སྔར་དམ་ཅན་རང་རང་གིས་ཁས་བླངས་ཤིང་བྲོ་བོར་བའི་ཐུགས་དམ་བཞིན་སྒྲབ་པ་པོའི་འཕྲིན་ལས་བསྒྲབ་པ་ལ་གཡེལ་བ་མེད་པ་དང་སྒྲབ་པ་པོ་
རང་ཉིད་ཀྱིས་མི་ཤེས་བག་མེད་ལེ་ལོའི་དབང་གིས་སྲུང་མ་རྣམས་ཀྱི་ཐུགས་དང་འགལ་ཞིང་དམ་ཚིག་ཉམས་ཆག་ཏུ་གྱུར་པ་ཐམས་ཅད་ཀྱང་འདིར་གསོལ་ཤིང་ཁ་བསྐང་བར་བགྱིད་ན་ཐུགས་དགྱེས་
ཤིང་བརྩེ་བའི་སྤྱན་རས་ཀྱི་གཟིགས་མོ་མཛོད་ཅེས་ཞུ་ཞིང་སྙན་བསྙོད་པའོ། །འདི་ནི་སྙན་ངག་གི་གཞུང་དང་བསྟུན་ན། དངོས་པོ་རྣམས་ཀྱི་རང་བཞིན་དང་། །གནས་སྐབས་སྣ་ཚོགས་དངོས་
གསལ་བྱེད། །དེ་ནི་རང་བཞིན་བརྗོད་པ་དང༌། །དང་པོའི་རྒྱན་ཡིན་རིགས་སོགས་དཔེར། །ཞེས་དངོས་པོའི་རང་བཞིན་སྒྲོ་བསྐུར་དང་བྲལ་བར་བརྗོད་པ་ནི་རང་བཞིན་བརྗོད་པའི་རྒྱན་ཏེ་དེ་ལ་
བཞི་ལས་རྫས་དང་བྱ་བ་ཡོན་ཏན་གསུམ་འདྲེས་པའི་སྤེལ་ཚུལ་ངོ་མཚར་ཆེ་བ་ཞིག་གོ །གཉིས་པ་བྱེ་བྲག་སོ་སོའི་བཤད་པ་ལ་བཅུ་ལས། དང་པོ་ནི། ཁྲབ་རྨོག་བགོས་པའི་ལུས་ཀྱི་ལྕགས་

༄༅། །རིའི་བརྗིད། །ཞེས་སོགས་ཏེ། འདི་ནི་དོན་དུ་རྟེན་རྫས་ཀྱི་སྐྱེས་པ་དཔའ་བོ་གོ་ཞུབ་ཅན་རྣམས་འབུལ་བའི་ཚིག་སྟེ་སྲ་ཞིང་བཙན་པས་ཕས་རྒོལ་བའི་མཚོན་རྣོན་སྟོང་
གིས་ཀྱང་གླག་མི་རྙེད་པའི་ལྕགས་ཟངས་ནོར་བུ་སོགས་རིན་པོ་ཆེའི་བསེའི་ཡ་ལད་སོགས་ལུས་དང་མགོ་བོར་གྱོན་འོས་པའི་ཁྲབ་རྨོག་བགོས་པ་སྟེ་གྱོན་པའི་ལུས་ཀྱིས་ཕྱི་ལྕགས་རི་འཁོར་ཡུག་གི་
གཟི་བརྗིད་དང་བཙན་ཆ་ཟིལ་གྱི་གནོན་ནུས་པ་དང༌། རྣམ་པར་བཀྲ་བའི་ཕུབ་ཆེན་དང་པིར་ཕུག་སོགས་རྔ་མའི་ཆུན་པོ་ཁ་དོག་སྣ་ཚོགས་པ་དང་དར་གྱིས་ཕང་ཕུང་དུ་མཛེས་པ་རྒྱབ་མདུན་དུ་ཐོགས་
པས་དབྱར་དུས་ཀྱི་འཇའ་ཚོན་རབ་ཏུ་བཀྲ་བའི་མདོག་དང་བཀྲག་མདངས་ཀྱང་གཉའ་གནོན་པ་དང༌། དགྲ་སྡེའི་ཕྱོགས་ཐམས་ཅད་ལས་རྣམ་པར་རྒྱལ་བའི་རུ་མཚོན་ལྷབ་ལྷུབ་ཏུ་འཕྱར་
ཞིང་༑ འཁོར་གསུམ་རལ་གྲི་སོགས་སྟག་ཤར་དཔའ་བོའི་ཆས་རྔམས་ཤིང་འཇིགས་པས་ལུས་ལ་སྤྲས་པའི་ཞུད་ཀྱིས་ཤ་ཟ་སྲིན་པོའི་དཔུང་ཚོགས་རྣམས་ཀྱང་དངངས་ཤིང་སྐྲག་པས་གནོན་པར་
བྱེད་པ་དང་། དཔུང་གི་ཚོགས་ཡན་ལག་བཞི་པའི་བཀོད་པ་རྒྱ་ཆེན་པོ་མཐོང་བ་ཙམ་གྱིས་དགྲ་བོ་ཐམས་ཅད་སྙིང་འདར་བར་བྱེད་ཅིང་། མི་ཟད་པའི་མཚོན་ཆའི་འཁྲུལ་འཁོར་བཤམས་པས་ཕས་་

ཀྱི་རྒོལ་བ་མཐའ་དག་ཕྱེ་མར་འཐག་ཅིང་ཟིལ་གྱིས་གནོན་པར་བྱེད་པ་དང༌། དེ་ཡང་གྲངས་བྱེ་བ་ནི་མང་བའི་མཚོན་བྱེད་ཙམ་སྟེ་སྔགས་རྒྱ་ཏིང་ངེ་འཛིན་གྱི་མཐུས་གངྒཱའི་རྡུལ་སྙེད་དུའང་འཆར་བ་དེ་
ལྟ་བུ་གྲལ་ལམ་འཕྲེང་དུ་བསྒྲིགས་སོ། །ཞེས་པ་སྟེ། འདིའི་ཚིག་རྐང་གོང་མ་རྣམས་ཀྱི་མཐར་བརྗིད། བཀྲག ཁ་ཞེས་སོགས་ཙམ་ལས་དངོས་སུ་མི་འབྱུང་བ་ཡང་། ཐམས་ཅད་ཀྱི་མཐར་
དཔུང་བས་དགྲ་རྣམས་གནོན་པ་ཞེས་འབྱུང་བའི་གནོན་པའི་ཚིག་རྒྱན་འདི་གོང་མ་ཐམས་ཅད་ཀྱི་མཐར་སྦྱར་རྒྱུ་ཡིན་ལ། རྒྱན་ནི་མེ་ལོང་གཞུང་ནས། རིག་དང་བྱ་བ་ཡོན་ཏན་རྫས། །ཚིག་
གཅིག་ལ་ནི་གནས་པ་ཡི། །གལ་ཏེ་ངག་ཀུན་ལ་ཕན་ན། །འདི་ནི་གསལ་བྱེད་དུ་བརྗོད་དཔེར། །ཞེས་བཤད་པའི་གསལ་བྱེད་ཀྱི་རྒྱན་ལ་བཅུ་གཉིས་ཡོད་པའི་ནང་ཚན། ཁྱོད་ཀྱི་ཨུཏྤལ་རྣ་བ་
ལ༑ །འདོད་པའི་མདའ་ནི་མདའ་སྟན་ལ། །ངས་ཀྱང་སེམས་ནི་འཆི་བ་ལ། །གསུམ་པོ་འདི་ནི་མཉམ་དུ་བྱས། །ཞེས་པ་ལྟར་བྱ་བ་བརྗོད་པའི་གསལ་བྱེད་དང་། དོན་གྱི་ཆ་གཙོ་བོར་བྱས་ན་
ཉམས་ལྡན་ལས་འཇིགས་རུང་གི་རྒྱན་ཡང་འདྲེས་པར་མངོན་ནོ། །གཉིས་པ་ནི། འཇིག་རྟེན་མཐར་བྱེད་སོགས་ཏེ་སྣོད་ཀྱི་འཇིག་རྟེན་འདི་ཉིད་མཐར་བྱེད་པ་སྟེ་འཇིག་རྟེན་པའི་བསྐལ་པ་མངོན་དུ་

༄༅། །གྱུར་པའི་ཚེ་ན་དང་པོ་མེ་དང༌། བར་དུ་ཆུས་འཇིག་ཅིང་། མཐར་ཆུའི་ཕུང་པོ་ཡང་རླུང་གིས་གཏོར་ཞིང་མི་སྣང་བར་བྱེད་པའི་རླུང་གི་བསྐལ་པ་འབྱུང་སྟེ། ཆོས་ཇཱ
མངོན་པ་མཛོད་ལས། མེ་ཡིས་བདུན་ནོ་ཆུ་ཡིས་གཅིག །མཇུག་ཏུ་རླུང་གིས་འཇིག་པ་ཡིན། །ཞེས་གསུངས་པའི་འཇིག་རྟེན་མཐར་བྱེད་ཀྱི་རླུང་དེ་ནི་རླུང་གཞན་མ་མཐའ་དག་གི་སྟོབས་དང་
རེག་པ་མཐའ་དག་ཟིལ་གྱིས་གནོན་པ་སྟེ་དེའི་གཤོག་པ་ཅན་ཞེས་མགྱོགས་པའི་མཚོན་དཔེར་མཛད་པ་ཡིན་ལ། དཔལ་ལྷ་མོའི་རྒྱུད་གཞུང་ཡིག་རྙིང་མང་པོར་དྲེལ་རྟ་རྐང་གསུམ་ཞེས་བཤད་པ་
ཡང་༑ མྱུར་མགྱོགས་ཀྱི་རྩལ། །རྫུ་འཕྲུལ་གྱི་ཤུགས། རླུང་གི་གཤོག་པ་གསུམ་དང་ལྡན་པ་ལ་གསུངས་པ་དང་ཚུལ་མཚུངས་སོ། །དེ་མགྱོགས་པའི་བང་ངམ་གསར་འགྲོས་ཀྱིས་མི་ཕལ་
པའི་དབུགས་ཐེངས་གཅིག་གི་རིང་ལ་ཕྱི་ལྕགས་རིའི་འཁོར་ཡུག་ཆེན་པོའི་ཤར་མཐའ་ནས་ནུབ་མཐའི་བར་དུ་རྙོག་པར་ནུས་ཙམ་གྱི་མྱུར་བུལ་དང་ལྡན་པ། ཇི་ལྟ་འཁོར་ལོས་བསྒྱར་བའི་རྒྱལ་པོའི་
རྟ་མཆོག་རིན་པོ་ཆེ་དང་མཚུངས་པའི་རྟའི་རྒྱལ་པོ་ཅང་ཤེས་མཆོག་ཏུ་གྱུར་པ་མིག་སྨན་ལྟར་ནག་པོའི་མདོག་ཅན་གངྒཱའི་རྡུལ་གྲངས་དང་མཉམ་པ་སྤྱན་ལམ་དུ་བསྟན་ནོ། །ཞེས་པ་སྟེ། རྒྱན་543

ནི༑ ཁྱད་པར་གྱི་ནི་བརྗོད་འདོད་གང༌། །འཇིག་རྟེན་མིག་ལ་བརྒལ་གྱུར་པ། །ཕུལ་དུ་བྱུང་བར་བརྗོད་པ་འདི། །རྒྱན་གྱི་དམ་པ་ཡིན་ཏེ་དཔེར། །ཞེས་པ་ལྟར་འཇིག་རྟེན་གྱི་དངོས་པོ་སྤྱིའི་
གནས་ཚོད་ལས་བརྒལ་ཏེ་འུད་ཚོར་བརྗོད་པ་ཕུལ་བྱུང་གི་རྒྱན་ལ་རིགས་བཞི་ལས། མ་ལི་ཀ་ཡི་ཕྲེང་ཚོགས་ཅན། །ལུས་ཀུན་ཁྱབ་པའི་ཙན་དན་གཤེར། །དཀར་བའི་གོས་ཅན་སྔོན་འགྲོ་
མ༑ །ཟླ་བའི་འོད་དང་མཚོན་མ་ཡིན། །ཞེས་པ་ལྟར་ཁྱད་འཕགས་ཕུལ་བྱུང་དུ་འདོད་པའམ། ཡང་ན་ཕུལ་བྱུང་སྤྱི་ལས་འདི་ཤུགས་ཆེ་བར་སྣང་བས། ཀུན་མཁྱེན་གྱི་གསུངས། འུད་ཆེར་
སྒྲ་འདི་ཤར་ཕྱོགས་ཚིག་རྒྱན་ཞེས། ཞེས་དང་མེ་ལོང་གཞུང་ལས། འདི་ནི་ཧ་ཅང་བརྗོད་པས་ན། །གཽ་ཌཱ་པ་ལ་མཛེས་པར་བརྗོད། །ཅེས་པ་ལྟར་ལས་རྣམ་པར་བཅད་པ་ལེའུ་དང་པོར་བཤད་
པའི་ཤར་ཕྱོགས་གཽ་ཌ་པའི་མཛེས་པ་བསྔགས་པ་ལ་སྦྱར་བའི་ཁྱད་པར་ལྟ་བུར་ངོས་བཟུང་ཀྱང་ཆོག་སྙམ་མོ། །གསུམ་པ་ནི། རྭ་བརྡར་མེ་འཕྲོ་ངར་བའི་རླངས་པ་འཚུབས། །ཅེས་སོགས་
ཏེ༑ གནམ་ལྕགས་རང་བཞིན་ལྟར་རྣོ་ལ་སྲ་ཞིང་བརྡར་བ་ལས་མེ་འོད་ཀྱི་ཚ་ཚ་འཕྲོ་ཞིང་། ཞེ་སྡང་དྲག་པོས་ངར་བའི་སྐད་འབྱིན་པའི་ཁ་རླངས་ཀྱི་འཚུབ་མ་དྲག་པོ་ན་བུན་ལྟར་གཏིབས་པ་འཕྲོ་༔

༄༅། །བས་གནམ་སའི་ཁྱོན་གང་བ། རྨིག་པ་ས་ལ་བརྡབས་པའི་ཐུག་ཆོམ་གྱི་འུར་སྒྲ་དྲག་པོ་དང་མཇུག་མའི་རྔ་ཡབ་གྱེན་དུ་བསླང་ཞིང་སྤྲག་པའི་རླུང་ཆེན་པོ་བསྐལ་པའི
འཐོར་རླུང་ལྟར་འཁྲུགས་པ་སྟེ། མེ་འོད་འཕྲོ་བ་དང་རླངས་པ་འཚུབས་པ་དང༌། ཐུག་ཆོམ་གྱི་སྒྲ་དང༌། དུས་རླུང་འཚུབས་པ་འདི་དག་གི་རྒྱུས་འཇིགས་སུ་རུང་བའི་གནམ་ལྕགས་ཀྱི་ཐོག་
མདའ་དྲག་པོ་འབབ་པའི་དུས་ངོ་མར་གྱུར་པ་ཅན། ཁྱུ་མཆོག་ཆེན་པོ་སྟེ་གཡག་རྒོད་རོག་པོ་སྤྲིན་ནག་ཆད་པ་ལྟ་བུའི་ཁྱུ་ཡང་ཆེས་མང་པོར་གཉེར་བ་སྟེ། སའི་དྲེགས་པ་གཉེར་བ་བཞིན་དུ་ཆགས་
པའི་དོན་ནོ། །དེའི་རྒྱན་ནི། ཐ་དད་སྣང་མིན་གྱུར་པ་ཡི། །དཔེ་ཉིད་ངོ་བོ་ཅན་འདོད་དཔེར། །ཞེས་དཔེ་དང་དཔེ་ཅན་ཐ་མི་དད་པའི་ཚུལ་དུ་བརྗོད་པ་གཟུགས་ཅན་ནམ་ངོ་བོ་ཅན་གྱི་རྒྱན་ཞེས་བྱ་
བའི་ནང་གསེས་ཉི་ཤུ་ཡོད་པ་ལས་བཅུ་གསུམ་པ། ཁྱོད་ནི་ཟབ་པས་རྒྱ་མཚོ་སྟེ། །བརླིང་པ་ཉིད་ཀྱིས་རི་བོ་དང༌། །འཇིག་རྟེན་རྣམས་ལ་འདོད་པ་ནི། །སྟེར་ཕྱིར་དཔག་བསམ་རྐང་འཐུང་
༈ ངོ་༑ །འདི་ནི་ཟབ་པ་ལ་སོགས་པའི། །རྒྱུ་རྣམས་དག་གིས་རྒྱ་མཚོ་རི། །དཔག་བསམ་ཤིང་ཡང་བྱེད་པས་ནི། །འདི་ནི་རྒྱུ་ཡི་གཟུགས་ཅན་ནོ། །ཞེས་པའི་དོན་དང་མཐུན་པའི་རྒྱུའི་གཟུགས་

ཅན་གྱི་མཚན་ཉིད་ཚང་བའོ། །བཞི་པ་ནི། ཟུར་ཕུད་གཤིག་པའི་རལ་པས་ལུས་གནག་ཅིང་། །སོགས་ཏེ། ལམ་གསུམ་དུ་འབབ་པར་བྱེད་པའི་ལྷའི་ཆུ་བོ་གངྒཱ་ཡང་ལྷའི་ལོ་བྱེ་བ་ཕྲག་དུ་མར་
ཀུན་ཏུ་འཕྱན་པར་བྱེད་པའི་རིང་ཁྱོད་ཀྱི་ཟུར་ཕུད་ཐོད་དུ་བཅིངས་པ་ལྷུག་པོར་གཤིག་པའི་རལ་པས་ལུས་ཀྱི་ཁྱོན་ཁྱབ་པས་གནག་པར་གྱུར་ཅིང༌། ནག་པོ་བརྩེགས་པའི་དུག་འབར་བའི་གཟུགས་
ཅན་ཅི་དགར་མེད་པས་རྨ་བྱའི་མགྲིན་པ་ལྟར་སྔོ་བར་གྱུར་པའི་མགུལ་པའི་མདོག་གི་ཆ་ཤས་དེ་དག་ནས་མི་སྣང་བར་གྱུར་ཏེ་པ་ཏྲའི་གཟུགས་གཉིས་སུ་བྱས་ནས་རྣ་བའི་གོང་དུ་འཁྲིལ་བ་ནི་རྭ་གཉིས་
དེ་བཞིན་དུ་རྒྱ་མཚོ་ཆེན་པོ་ལས་བྱུང་བ་ཟླ་བའི་དཀྱིལ་འཁོར་གང་གི་ཐོད་དུ་བཅིངས་པ་དེ་ནི་དེང་སང་སྤྱི་བའི་སྤུ་མདོག་དཀར་བའི་རྣམ་པ་ཅན་དུ་གྱུར་པའམ་སོང་བ་བལ་གྱི་ལོངས་སྤྱོད་ལ་
སོགས་པ་འདོད་དགུའི་འབྱོར་པ་ཅི་ཡང་སྦྱིན་པར་བྱེད་པའི་དབང་ཕྱུག་ཆེན་པོ་ལུག་གི་ཁྱུ་ཡང་ཆེས་ཆེར་བརྡལ་ལོ་ཞེས་པ་སྟེ། རྒྱན་ནི། སེམས་ལྡན་དག་གམ་གཅིག་ཤོས་ཀྱི། །རྣམ་པ་གཞན་
དུ་གནས་པའི་ཚུལ། །གང་དུ་རྣམ་གཞན་རབ་རྟོག་པ། །དེ་ནི་རབ་རྟོག་ཏུ་རིག་དཔེར། །ཞེས་པ་ལྟར་སྤྱིར་རབ་རྟོག་གི་རྒྱན་དང་། སྒོས་སུ་དེའི་ནང་ཚན། འདི་ནི་བདག་གི་རིང་བ་དག །

༄༅། །འགོག་བྱེད་རྣ་བའི་རྒྱན་ཞེས་ཏེ། །ཁྱོད་ཀྱི་མིག་གིས་རྣ་བ་ཡི། །ཨུཏྤལ་དག་ལ་འགོངས་པ་འདྲ། །ཞེས་པའི་དཔེར་བརྗོད་པའི་མཚན་ཉིད་ཚང་བ་སེམས་མེད་རབ་
རྟོག་གི་རིགས་སུ་གནས་པ་སྟེ་བརྗོད་ཚུལ་ཅུང་ཟད་མི་འདྲ་བ་ནི་འཇུག་ཏུ། ཞེས། འདི་ཡང་ངོ་བོ་རབ་རྟོག་གི །མཚན་ཉིད་ལྡན་པ་ཤིན་ཏུ་མང་། །ཞེས་པ་ལྟར་རྒྱན་འདི་མཚར་ཆེ་བས་ཀུན་ལ་
འཇུག་པའི་ཕྱིར་དངོས་དང་འདྲ་མི་འདྲ་བ་མང་བས་གུ་དོག་གི་རྣམ་རྟོག་མི་བྱའོ། །ལྔ་པ་ནི། ལུས་སྤུ་གཞོལ་སོགས་ཏེ་ཤིན་ཏུ་གནག་པའི་ལུས་ཀྱི་སྤུ་གཞོལ་རིང་ཞིང་འཐུག་པ་ནི་སྲོད་དུས་ཀྱི་མུན
ནག་སྟུག་པོ་འཇིགས་པ་དང་། མགྲིན་པ་དང་བྲང་གི་ཕྱོགས་སུ་དཀར་པོའི་རི་མོ་གསུམ་གྱིས་འཁྱོགས་འགྲོས་སུ་བྲིས་པ་ནི་དཀར་ཕུང་ངམ་དཀར་གོང་གསུམ་འཁྱོགས་སུ་གྲགས་པ་དགུང་གི་བླ་རེ་
མཛེས་པར་བྱེད་པའི་དགུ་ཚིག་ཀྱི་ལམ་འཁྱོག་པོར་འཁྲུལ་པར་སྐྱེས་ནས། མཚན་མོ་རྒྱུ་བ་ཤ་ཟ་འབྱུང་པོའི་ཚོགས་རྣམས་དབང་མེད་དུ་འཁོར་ཞིང་རང་རང་གི་རྩེ་དགའི་ཁྲི་ཤིང་དུ་བསམ་པས་
༈ དགའ་ཞིང་མགུ་བར་བྱེད་པའི་རྭ་སྐྱེས་མི་ཟད་པ་སྟེ་མང་བའི་ཚོགས་ཞེས་སྦྱར་བའོ། །འདིའི་རྒྱན་ནི།ྋ གོང་ལྟར་རབ་རྟོག་གམ་རབ་བཏགས་ཀྱི་རྒྱན་ལས། ཉིན་གུང་ཉི་མས་གདུང་བ་ཡི། 547

གླང་པོ་དག་ནི་མཚོར་འཇུག་པ། །ཉི་མའི་ཕྱོགས་གྱུར་པདྨ་རྣམས། །གཞོམ་པར་འདོད་པ་ཡིན་ནམ་སྙམ། །ཁྲུས་དང་བཏུང་དང་པད་རྩ་དག །གཞོམ་ཕྱིར་ལག་ལྡན་མཚོར་འཇུག་པ། །དེ
ནི་ཁོན་ལན་གླན་ཕྱིར་ཞེས། །སྙན་ངག་མཁན་གྱིས་རབ་བཏགས་བརྗོད། །ཞེས་པའི་སེམས་ལྡན་རབ་རྟོག་གི་རིགས་ཏེ་འདི་ལ་གཞན་དུ་ན། ལུས་ཕྲ་ཁྱོད་གདོང་རི་བོང་ཅན། །ཞེས་བཏགས་
ཁྱོད་གདོང་སེམས་པ་ཡིས། །ཟླ་བ་ཡི་ཡང་རྗེས་སུ་བསྙེགས། །ཞེས་འདི་རྨོངས་པའི་དཔེ་རུ་བཤད། །ཅེས་པའི་དཔེ་རྒྱན་གྱི་མཚན་ཉིད་ཀྱང་འདྲ་བ་ཞིག་བྱུང་མོད། གཟུགས་ཅན་དཔེ་ཡི་རྣམ་
རྟོག་དག །མཐའ་ཡོད་མ་ཡིན་དེ་ཡི་ཕྱིར། །ཞེས་པ་ལྟར་མཛད་པ་པོའི་དགོངས་གཞི་མ་ལོན་པས་དཔྱད་དཀའ་ལ། རེ་ཞིག་སྔ་མ་ཤས་ཆེ་བའི་དབང་དུ་བྱས་ནས་དེའི་ཁོངས་སུ་བསྡུ་བར་
བྱའོ༑ །དྲུག་པ་ནི། ཀླུ་ཡི་དུག་སྦགས་གཤིན་རྗེའི་མཚོན་རྣོན་པོ། །སོགས་ཏེ། གང་གི་རྨུགས་ཤིང་ཟོས་ནས་ཡུན་རིང་པོར་གནོད་པར་བྱེད་པ་གདུག་པ་ཀླུ་རྣམས་ཀྱི་ཁའི་དུག་གི་སྦགས་
ཤིང་༑ རྣོ་ཞིང་ངར་བས་སྲོག་འཕྲོག་པ་གཤིན་རྗེའི་ལག་གི་མཚོན་རྣོན་པོའི་དབལ་ཅན་གྱི་མཆེ་བ་ཁར་བསྲེལ་བའམ་ཐོགས་པ། ཟུག་པ་སྟེ་ཕ་རོལ་པོ་ལ་ཞེ་སྡང་བའི་སྐད་འབྱིན་པའི་སྒྲ་ཐོས་པ་ཙམ་

༄༅། །གྱིས་ཀྱང་སྙིང་འབྱིན་པར་བྱེད་ནུས་པ། གཞན་ལུས་སྲོག་ཟ་བར་བྱེད་པའི་སྲིན་པོ་ཆེན་པོ་གཟུགས་གཞན་དུ་བསྒྱུར་བ་སྟེ་ཤྭ་ནའི་གཟུགས་འཛིན་པ་ཁྱི་ནག་དོམ་བུ་སྙིང་
དཀར་སྟོང་གསུམ་གང་བ་ཙམ་སྟེ་གྲངས་མང་པོར་སྤེལ་བའོ། །འདི་ནི། ཐ་དད་རྒྱན་རྣམས་བསྲེས་པ་ནི། །སྤེལ་མ་དག་ཏུ་བརྗོད་པ་སྟེ།ྋ །ཞེས་པ་ལྟར་ཕུལ་བྱུང་དང་དཔེའི་རྣམ་གྲངས་འགའ་
ཞིག་སོགས་རྒྱན་ཆེས་མཚར་བ་དག་འདུས་པ་སྟེ། འཁྱོགས་པོར་བརྗོད་པ་ཐམས་ཅད་ལ། །ཕལ་ཆེར་སྦྱར་བས་དཔལ་རྒྱས་བྱེད། །ཅེས་བསྔགས་པ་ལྟར་སྤེལ་ལེགས་སུ་བལྟར་བའོ།
བདུན་པ་ནི། ལྡིང་ཞིང་སོགས་ཏེ། ཕ་མཐའ་བྲལ་བའི་མཁའ་དབྱིངས་མཐོན་པོར་ལྡིང་ཞིང་སླར་ཡང་གང་དུ་འབབ་པར་འདོད་པའི་ས་དེར་གཞུངས་ནས། ཞིང་བཅུའི་དགྲ་བོ་གང་དུ་གནས་པའི་
སྤྱི་བོ་ལ་རྡོ་རྗེ་ཕ་ལམ་ལྟར་ཐོགས་པ་མེད་པར་ཕས་རྒོལ་འཇོམས་པའི་བྱེད་ལས་ཀྱི་གཏུམ་པའི་སྒྲས་བསྙད་པའི་སྡེར་མོ་ལྕགས་ཀྱུའི་རྩེ་མོ་རྣོ་ཞིང་གུག་པས་དྲག་པོར་བསྣན་པར་བྱེད་པ། གནམ་གྱི་
ངོས་སུ་རྒྱུ་ཞིང་གཞན་གྱི་སྲོག་འཕྲོག་གི་གཤན་པ། བྱ་ནག་བྱེ་བ་ས་ཡའི་གྲངས་ཀྱིས་མཚོན་པ་མཐའ་ཀླས་པས་ཐུགས་དམ་བསྐང་ཞེས་པ་སྟེ། རྒྱན་ནི་རང་བཞིན་བརྗོད་པ་དང༌། ཆོས་དཔེ་ཆ་ ྂ

ཤས་གཟུགས་ཅན་རྣམས་བསྲེས་པར་ཤུགས་ཀྱི་གོ་ནུས་སོ། །བརྒྱད་པ་ནི། མུ་ཏིག་སོགས་ཏེ་དཀར་ཞིང་འཚེར་བའི་མུ་ཏིག་གི་ཐོད་དཔྲལ་ཐད་དུ་གྲགས་པ་དང་། རྡོའི་རྒྱལ་པོ་ཞེས་བརྗོད་པ་གྲུ་
དཀར་དམར་སྤུག་སོགས་གཡུ་བཟང་པོའི་རྣ་ཆ་ཨ་སྒོར་དུ་བོད་པ་དང་། སྦུར་ལེན་བཟང་པོ་བྱུ་རུ་དང་སྤེལ་བ་སོགས་ཀྱི་སྐེ་ཡི་ཕྱོགས་མཛེས་པར་བྱེད་པའི་རྒྱན་ཆ་ཡི་བར་དག་ཏུ་བཞིན་རས་མཚར་
ཞིང་ལྟ་ན་སྡུག་པ་ཆགས་ལྡན་གྱི་སྐྱེ་བོ་ཀུན་ལ་ངོམ་ཞིང༌། ལང་ཚོ་ལ་བབ་པའི་རང་རྟགས་སྟོན་ཞིང་ནུ་འབུར་དཔལ་གྱི་མྱོས་བུམ་ལྟར་མཐོ་ཞིང་རྒྱས་པ་དང༌། རོ་སྨད་དེ་འདོམས་གྱི་ཆའི་ཞིང་
བརླའི་འཁྲི་ཤིང་དང་བཅས་པ་རབ་ཏུ་རྒྱས་ཤིང་ཆེ་བའི་མཛེས་པ་དག་གི་བར་དུ། སྐེད་སྐབས་ཤིན་ཏུ་ཕྲ་བས་གཏོར་བ་ལྟར་གྱུར་པ་དེ་འཚོལ་བ་ལ། སྟོད་ཀྱི་གོས་ལྗང་ཁུ་དང་སྨད་གོས་ཁྲ་བོ་ཐིག་
རིས་ཀྱིས་བཀྲམ་པ་དང་། རིན་ཐང་བྲལ་བའི་མཐོང་མཛེས་པར་བྱེད་པའི་ནོར་བུའི་དོ་ཤལ་དག་ཆེད་དུ་འོངས་པ་འདྲ་བའི་ན་ཆུང་མའི་ཚོགས་ཀྱི་ཁྲོམ་ཆེན་པོ་བལྟར་རོ། །ཞེས་པ་སེམས་མེད་རབ་
རྟོག་གི་རྒྱན་ནོ། །དགུ་པ་ནི། རྨིག་པའི་སོགས་ཏེ། རྨིག་པའི་འདེགས་འཇོག་གི་གོམ་སྟབས་རེ་ལ་རིའི་རྒྱལ་པོ་རི་རབ་གསེར་གྱི་རི་བདུན་གྱི་འཁོར་དང་བཅས་པ་དང་། གླིང་བཞིའི་ཁྱོན་དང་

༄༅། །ཕྱི་རོལ་བ་ཚྭ་ཅན་གྱི་མཚོ་རྣམས་འགོམས་པར་ནུས་པ་དེ་དག་གི་དགྲར་གྱུར་པ་དང༌། ལུས་སྟོབས་ཀྱི་ཞོ་ཤས་ལྷུན་པོ་རི་རབ་ཀྱང་འདེགས་པར་དཀའ་བ་མེད་པས་ཡང་
བར་བྱེད་པས་ན། འདི་ཅི་ཞིག་ཕལ་པའི་མགྲིན་བཟང་བོང་བུ་དག་གི་བུར་གྱུར་པ་ནི་མ་ཡིན་ཏེ། ལྷའི་དབང་པོའི་གཞོན་པ་གཉིས་འཐུང་དབང་པོ་ས་སྲུང་གི་ཚ་བོར་གྱུར་པ་ཞིག་གོ་ཞེས་སྙན་ངག་
མཁན་རྣམས་བསྔགས་པར་བྱེད་པའི་གཞིར་གྱུར་པ་དྲེའུའི་ཚོགས་ཀྱིས་ས་གཞི་ཐམས་ཅད་བཀང་དོ་ཞེས་པ་འདི་ཡང་ཕུལ་བྱུང་དང་སེམས་ལྡན་རབ་རྟོག་སོགས་འདྲེས་པའི་རབ་སྤེལ་ངོ་མཚར་
༴ བའོ༑ །བཅུ་པ་ནི། ཐུབ་པའི་དགྲ་བསད་ཅེས་སོགས་ཏེ། ཐུབ་སྟེ་གཏུམ་པས་སྡང་བའི་དགྲ་སྡེ་བསད་ནས་དེ་ཡིས་ཁྲག་གིས་ལུས་ལ་བྱུག་པས་དམར་བ་དང་། དེའི་ཀླད་པས་གདོང་གཤེར་
བས་དཀར་བར་གྱུར་པ། མིག་འཛུམ་ཙམ་གྱིས་ཡུན་རེ་ལའང་གང་བསམ་གྱི་ཡུལ་གར་ཡང་སླེབ་པ་སྟེ་ཕྱིན་པར་ནུས་པ། སྒྲ་སྒྲོག་དབང་པོའི་མ་ཎ་སྲིན་པོའི་རྒྱལ་པོ་ལངྐ་མགྲིན་བཅུའི་དུང་མཁན་
ཞེས་བཏགས་པ་ལས་དོན་དུ་དེའི་གཅེས་ནོར་དཔལ་ལྡན་ལྷ་མོ་རེ་མ་ཏིའི་གཞོན་པར་གྱུར་པ་དེ་དངོས། མགྲིན་བཟང་ངམ་བོང་བུའི་ཚོགས་དཔག་ཏུ་མེད་པ་ཕུལ་ལོ། །ཞེས་པ་སེམས་ལྡན་རབ་

རྟོག་དང༌། ཁྱད་འཕགས་ཕུལ་བྱུང་དཔེ་རྒྱན་སོགས་འདྲེས་པའི་རབ་ཏུ་སྤེལ་ལོ། །རྩ་བའི་ས་བཅད་གསུམ་པ་ཐུན་མོང་གི་ཡོན་ཏན་བརྗོད་ཏེ་འབུལ་བ་ནི། རེ་རེའང་སོགས་ཏེ། དེ་ལྟར་རྟེན་
རྫས་རེ་རེའང་མཐའ་གཅིག་ཏུ་མ་སྤང་བར་མཆོད་ཡུལ་གྱི་མགྲོན་སོ་སོ་ལ་གང་ལ་གང་དགྱེས་པའི་སྲོག་ཆགས་དེ་དང་དེར་འཆར་བ། ཡིད་སྲུབས་ཏེ་འདོད་པའི་ལྷའི་བྱེད་ལས་འདོད་པ་ལ་ཆགས་
ཤིང་ཞེན་པ་དག་གི་ལོངས་སྤྱོད་དབང་པོ་ལྔའི་ཤེས་ཡུལ་གཟུགས་སྒྲ་དྲི་རོ་རེག་བྱ་ཕུན་སུམ་ཚོགས་པ་ཀུན་གྱི་གཟུགས་འཛིན་ལ། ལྷག་པར་དྲག་པོ་མངོན་སྤྱོད་ཀྱི་ལས་བསྒྲབ་པའི་ཆེད་དུ་ཨེ་
དབྱིངས་ཆོས་འབྱུང་གྲུ་གསུམ་པའི་དབྱིབས་ཀྱི་དོ་རར་བྱས་པ་འདི་ཉིད་འབུལ་བགྱིད་ན་ཞེས་པའོ། །བཞི་པ་མཇུག་འདོད་པའི་དོན་ལ་གསོལ་བ་གདབ་ཅིང་འཕྲིན་ལས་བཅོལ་བ་ནི། དཔལ་རྡོ་རྗེ་
ནག་པོ་ཆེན་པོ་དཔོན་གཡོག་འབངས་འཁོར་དང་བཅས་པ་རྣམས་བསྟན་པའི་དགྲ་བོ་སྒྲོལ་བ་ལ་རིངས་པར་ཆས་པའི་དྲག་པོའི་ཟློས་གར་གྱི་འགྱུར་བ་འབུམ་ཕྲག་འདིའི་དབུས་སུ་དགྱེས་པའི་གཟིགས་
མོ་དང་ལྷན་ཅིག་རྩེན་པར་མཛོད་ལ། ཤར་དང་ལྷོ་སོགས་ཀྱི་ཕྱོགས་དང༌། ད་ལྟ་བ་དང་མ་འོངས་པ་སོགས་དུས་དང་། བདེ་སྡུག་ལེགས་ཉེས་སོགས་ཀྱི་རྣམ་པ་ཐམས་ཅད་དུ་གནས་སྐབས་ཅི་

༄ ༅། །གྱུར་ཀྱང་སྐལ་བ་དང་འཚམས་པར་བདག་ཅག་གི་རེ་བ་ཅི་འདོད་པ་ཐམས་ཅད་བསྐོང་བ་དང་། ལུས་ཅན་ཀུན་གྱི་ཕན་བདེའི་གཞི་གཅིག་པུ་ཐུབ་པའི་བསྟན་པ་དེ་འཛིན་ཎྜ
དང་བཅས་པ་མཆོག་ཏུ་རྒྱས་པར་མཛོད་ཅིག་པར་གསོལ་ཞིང་སྨོན་པའོ། །འདི་ནི་ཡོན་ཏན་གྱི་རང་བཞིན་བརྗོད་པ་དང་བྱ་བའི་རང་བཞིན་བརྗོད་པ་དང་ཤིས་བརྗོད་ཀྱི་རྒྱན་སོགས་བསྲེས་པའི་རབ་
སྤེལ་དུ་མངོན་ཏེ། དགའ་མ་ཡི་ནི་རེག་པ་འདི། །སོགས་དང་མཚུངས་པའི་ཚིག་རྐང་དང་པོ་གཉིས། མགྲིན་པའི་ནང་ནས་སྙན་སྒྲོགས་ཤིང་། །ཞེས་སོགས་དང་མཚུངས་པའི་རྐང་པ་གསུམ་
པ་དང༌། ས་བཅད་འོག་མའི་ཚིག་རྐང་ལྷག་མ་ནི། མངོན་པར་འདོད་པའི་དངོས་པོ་ལ། །སྨོན་པ་ཤིས་པ་བརྗོད་དེ་དཔེར། །ངག་གི་སྤྱོད་ཡུལ་མ་ཡིན་པའི། །སྣང་བ་དམ་པས་ཁྱོད་ལ་
སྲུངས༑ །ཞེས་པའི་དོན་ཚང་བའི་ཕྱིར་རོ། །དེ་ལྟར་རྟེན་འབུལ་གྱི་ཀཱ་རི་ཀ་ཉེར་བཞི་པའི་བརྗོད་དོན་རགས་པ་རང་བློས་ཇི་ཙམ་སྤོབས་པ་དེ་ཙམ་བཤད་ཟིན་པ་ཁོ་ནའོ། །ཟབ་གསང་བརྗོད་འདས་
༈ ལེགས་གསུངས་མཁའ་དབྱིངས་སུ། །བྱིས་རྨོངས་སྦྲང་བུའི་གཤོག་རིས་བྲིས་པ་གང༌། །མཁས་དང་གྲུབ་རྣམས་ག་ཞའི་རྒྱུར་ཆེ་མོད། །ལྷག་པའི་བསམ་པ་དག་ལ་ཁྲེལ་མི་འོས། །ཤེས་

བ
པར་བྱ་བའི་ཡུལ་ཀུན་མཁྱེན་རབ་ཀྱི། །མེ་ལོང་དྭངས་པའི་ངོགས་སུ་ཉེར་རྫོགས་པའི། །སྟོན་པ་མཆོག་དང་དེའི་བསྟན་སྲིད་ཞུའི་ཤས། །བགྱི་བའི་མོས་པ་ངན་ངོམ་འདི་བསྐྲན་ཏོ།།གཉིས་
སྐྱེམས་ལེགས་པར་བཤད་པའི་ཆུ་གཏེར་ལས། །འདིར་སྣང་དབུ་མའི་མཐིལ་ལ་དོན་གཉེར་བ། །བླུན་རྨོངས་སྐོམ་པས་ངལ་བའི་མགྲིན་པའི་ལམ། །དབུག་འབྱིན་མཛད་ལ་རྒྱལ་བའང་མི་
བསྙེལ་ལམ། །འོན་ཅང་ཟབ་དང་རྒྱ་ཆེའི་ཕྱོགས་འགྲོས་འོས། །མཁས་དབང་ཀླུ་ཡི་ཟས་ཅན་བགྲོད་པའི་ཤུལ། །རྨོངས་བརྟུལ་འདབ་ཆགས་ཕྲ་མོའང་བསྙེགས་འདི་ཀོ །དོན་མེད་མ་ཡིན་
ཀུན་ལ་ཕན་པར་སྨོན། །ཐུབ་དབང་སྲས་དང་བཅས་པའི་སྤྱན་ལམ་དུ། །རྡོ་རྗེའི་བཀའ་གསང་དམ་ཚིག་ཉེར་མནོས་པ། །སྲུང་མའི་དབང་པོ་མཆོག་རྣམས་དགྱེས་བསྐྱེད་པའི། །མཆོད་སྤྲིན་
སྤྲོས་པའི་བསྟན་པའི་ཁུར་ལོང་ཞིང་། །མདོ་དང་རྒྱུད་སྡེའི་ངེས་གསང་བདུད་རྩིའི་རོ། །སྙིང་པོར་འཁྲིལ་ལས་ཉམས་བརྒྱད་འགྱུར་བག་གི །མཁས་མང་ངག་གི་འདོད་འཇོ་དབྱངས་ཅན་
མ༑ །ལེགས་བཤད་རྒྱུད་མངས་རིང་དུ་བསྒྲེང་གྱུར་ཅིག །བཀྲ་ཤིས་གང་ཞིག་བདེ་ཆེན་ཐུགས་གསུང་སྐུའི། །འཁོར་ལོ་དཔྱིད་དུ་འབར་བའི་གཟི་བྱིན་གྱིས། །བདུད་སྡེའི་དཔུང་པ་གཞོམ་

།མཁས་ནག་པོ་ཆེའི། །བསྟན་པ་ཕྱོགས་དུས་ཀུན་ཏུ་ཁྱབ་གྱུར་ཅིག །དེ་ལྟར་གསང་བ་དངོས་གྲུབ་བྱུང་བའི་རྒྱུད་བདུད་ཀྱི་གཡུལ་ལས་རབ་ཏུ་རྒྱལ་བར་བྱེད་པའི་
ཆོས་ཀྱི་རྣམ་གྲངས་ཆེན་པོའི་སྡེ་ཚན་དམ་ཅན་རྒྱ་མཚོ་རྟེན་རྫས་ཀྱིས་མཉེས་པར་བྱེད་པའི་ཀཱ་རི་ཀ་སྟོན་པའི་རྒྱལ་ཚབ་ཐམས་ཅད་གཟིགས་པ་པུཎྜ་རི་ཀའི་ལེགས་བཤད་ཀྱི་ཟིལ་དངར་གསར་པ་གང་
དེ༑ རྣམ་པར་སྤྱོད་པའི་མཆུ་ཡིས་ཅུང་ཟད་མྱངས་ཏེ་གཞན་ལ་འབྱེད་པའི་བྷྲ་མ་ར། བོད་ཡུལ་ལྷོ་རྒྱུད་ཀྱི་ཆར་སྐྱེས་པའི་རྨོངས་པ་འདུ་ཤེས་གསུམ་པ་ཀུན་དགའ་མི་འགྱུར་རྡོ་རྗེས་རང་ལོ་ཞེ་གཉིས་
པ་ལ་གཡར་ཁྲལ་དུ་འཚལ་བ་སྟེ། རང་རེ་དམ་པའི་གསུང་ཟབ་ལེགས་པར་བཤད་པའི་གཏེར་ཆེན་པོ་འདི་དག་ལ་སྐྱེ་བ་ཀུན་ཏུ་བག་ཆགས་བཞག་པའི་རྟེན་འབྱུང་ཙམ་དུ་བས་ཀྱི་དུས་ཀྱི་དབང་གིས་
གཞན་དག་ལ་རྒྱ་ཆེར་ཕན་པར་འགྱུར་པའི་རེ་བ་ཅི་ཞིག་མཆིས་མོད་འགལ་འཁྲུལ་ནོངས་པ་བརྒྱུད་ནས་བརྒྱུད་མར་འབྱུང་བ་བྱིས་བློའི་སྐྱོན་དུ་ཟད་ན། དམ་པ་མཆོག་དང་མཁྱེན་སྤྱན་ལྡན་པ་སྲུང་
མའི་ཚོགས་དང་བཅས་པས་བཟོད་པར་བཞེད་ཤིང་ནོངས་པ་འཆོས་སུ་གསོལ་ལ། རྣམ་པར་དཀར་བ་ཅུང་ཟད་མཆིས་ན་གསང་བ་ཆེན་པོའི་རིང་ལུགས་ཕྱོགས་བརྒྱར་རྒྱས་པའི་ཡོན་དུ་བསྔོ་བར་ ྂ

སྨོན་པས་དེ་དེ་བཞིན་དུ་འགྲུབ་པར་གྱུར་ཅིག་གུ ཐ་སྙད་མཁན་པོས་ཟབ་དོན་ག་ལ་ཤེས། །བླུན་རྨོངས་སྤྱི་བརྟོལ་ཅན་རྣམས་རིགས་ལ་རྨོངས། །གཉིས་ཀའི་བྲོ་བ་ཆ་ཙམ་མྱོང་བའི་ཕྱིར།
ཅུང་ཟད་སྨྲས་འདི་གཞན་ལ་ཕན་གྱུར་ཅིག །སརྦ་མངྒཾལ།། །། མཱ་ར་ཡུདྡྷེ་བྷྱཿབི་ཛ་ཡནྟུ་མཧཱ་སུ་ཁ་སིདྡྷི་རསྟུ། འདི་ས་བཅད་རྣམས་ཐོག་མར་ལྕགས་སྦྲུལ་ཟླ་ཚེས་ཀྱི་
ནུབ༑ ནམ་ཕྱེད་ན་ཐོལ་བྱུང་དུ་བློར་ཤར་བ་ཡིན་ཡི་གེར་འགོད་འདོད་པ་ན་ཤོག་བུ་མ་རྙེད་པར་འཚོལ་བར་ཕྱིན་པར། བདག་གི་གཅེན་པོ་རྗེ་རས་ཆེན་རིན་པོ་ཆེའི་ཕྱག་དཔེའི་གྲལ་ཤོག་སྟོང་འགའ་
ཤས་རྙེད་པ་ཁྱེར་ཡོངས་བའི་མགོ་ཤོག་གི་དཀྱིལ་དེར་གསང་བ་ཞེས་སྔར་ནས་བྲིས་པ་ཞིག་འདུག་པ་རྟེན་འབྲེལ་ལེགས་པར་བསམ་ཏེ་དེ་དང་སྦྲེལ་ནས་དངོས་གྲུབ་འབྱུང་བའི་ཞེས་སོགས་ཀྱི་ཁ་ཡིག་
བྲིས་ཤིང་རྩོམ་པ་དངོས་གཞི་རྣམས་ཀྱང་མཚན་ལ་བྲིས་པ་རྩོམ་བདེ་བ་དང༌། བར་སྐབས་དེ་ཡིས་ན་ཁྱོད་རང་སོགས་ཀྱི་མཚམས་སུ་འཕྲོ་ལུས་པ་ཆུ་རྟ་ཟླ་དྲུག་གི་ནང་འབྲི་འདོད་བློ་བུར་གྱིས་ཚེས་
ཉེར་བརྒྱད་ཀྱི་ནུབ་རྫོགས་པར་བགྱིས་པ་གཞན་ལས་མཚར་བ་དེ་རེ་ཞིག་བརྩམས་ཚར་འཕྲལ་དྲེའུ་ལྷས་འདུས་པ་ཡོངས་ལ་ལུང་བགྱིས་བློ་བདེ་བར་བྱུང་ངོ༌།། །།

༄༅། །བསྐང་བའི་གསལ་བྱེད་དམ་ཅན་རྒྱ་མཚོ་མཉེས་པའི་རྦ་རླབས་ཞེས་བྱ་བ་ཞུགས་སོ།།
557

༄༅། །བི་ཛ་ཡནྟུ། རྒྱལ་བ་ཡོངས་ཀྱི་མཐུ་སྟོབས་གཟུགས་ཅན་བཞིན། །གཏུམ་དྲག་རྦ་ཀློང་འཁྲུགས་པའི་གར་སྟབས་ཀྱིས།
ས་གསུམ་རྣམ་གནོན་དཔའ་བོ་ཧེ་རུ་ཀ །བླ་མ་མཆོག་དང་དབྱེར་མེད་ལ་བཏུད་ནས། །རྒྱུད་ལུང་མཁས་པས་བཀྲ་བའི་བཅུད་བདའ་བ། །པད་དཀར་
འདབ་མའི་སྙིང་པོར་རྗེས་ཆགས་གང༌། །བདག་བློ་རྐང་པ་དྲུག་པས་གཞིབས་ལས་སླར། །སྦྲང་རྩིའི་རྒྱུན་བཟང་གཞན་ལའང་བགོ་བཤར་འགྱེད། །དེ་558
ཡང་༑ དཔལ་རྡོ་རྗེ་ནག་པོ་ཆེན་པོ་ཁྲོས་པའི་མགོན་པོ་གསང་བ་དངོས་གྲུབ་འབྱུང་བ་ཞེས་བྱ་བའི་རྒྱུད་ཀྱི་རྒྱལ་པོ་ལས། བསྟན་པ་འཛིན་སྐྱོང་སྲུང་བ་

༄༅། །གསུམ། །འདི་ནི་ཁྱད་པར་བསྲུང་བ་ཡིན། །ཞེས་གསུངས་ཏེ། སྟོན་པ་དེ་བཞིན་གཤེགས་པ་རྣམས་ཀྱི་བསྟན་པ་ནི་
གཉིས་ཏེ། ལུང་དང་མངོན་པར་རྟོགས་པའོ། །དེ་ལྟར་ཡང༌། མཛོད་ཀྱི་ཚིག་ལེའུར་བྱས་ལ་ལས། སྟོན་པའི་དམ་ཆོས་རྣམ་གཉིས་ཏེ། །ལུང་
དང་རྟོགས་པའི་བདག་ཉིད་དོ། །ཞེས་དང༌། དེ་འཛིན་པ་པོའང་གཉིས་ཏེ། ལུང་འཕྲོར། དེ་འཛིན་བྱེད་པ་སྨྲ་བྱེད་དང༌། །སྒྲུབ་པར་བྱེད་པ་ཁོ་559
ནའོ༑ །ཞེས་དང་། ཇི་ལྟར་འཛིན་པའི་ཚུལ་ཡང་། དེ་ཉིད་ལས། ཚུལ་གནས་ཐོས་དང་བསམ་ལྡན་པས། །སྒོམས་པ་ལ་ནི་རབ་ཏུ་སྦྱོར། །ཞེས་

བཤད་པའི་གོ་རིམ་བཞིན་དུའོ། །སྐྱོང་བ་ནི། བསོད་ནམས་ཀྱི་གཞིས་དགེ་འདུན་བསྡུ་བ་དང༌། ཆོས་འཁོར་འཛུགས་པ་དང༌། འཆད་པ་དང༌། རྩོམ་པ་དང་། བསམ་གཏན་ཀྱི་བདེ་བ་ལ་
འབྲུག་རེག་པར་སྤྱོད་པ་དང༌། ཤེས་རབ་ཀྱིས་སྦྱངས་ནས་གོང་ནས་གོང་དུ་སྤེལ་བ་དག་གོ ྋ།བསྲུང་བ་ནི་ལོ་ཏོག་སེར་བ་ལས་སྐྱོབ་པ་བཞིན་དུ་རིགས་པས་བརྩད་དེ་སྨྲ་ངན་འཇོམས་པ་དང་། ཕྱིར་
ལུགས་རྒོལ་བ་མི་སྲུན་པ་རྣམས་ཆོས་བཞིན་དུ་ཚར་གཅོད་པ་དྲག་པོའི་མཐུ་རྣམས་སོ། །དེ་དག་ལས་འདིར་ཕྱི་མའི་དབང་དུ་མཛད་ནས། ཡེ་ཤེས་དང་། ལས་དང༌། མ་མོ་དང༌། དྲེགས་བྱེད་ཀྱི་
ཆོས་
ཚོགས་ཐམས་ཅད་ལ་མངའ་དབང་དུ་མཛད་པའི་འཁོར་ལོ་བསྒྱུར་བ་མ་ཧཱ་ཀཱ་ལ་ཙ་ཏུརྦྷ་ཛ་ཞེས་གྲགས་པའི་ང་རོ་མངོན་པར་མཐོ་བའི་དཀྱིལ་འཁོར་ལས་རིམ། ལས་བྱང༌། ལས་མཛོད་
ཆེན་མཐའ༑ གཏོར་མདོས་སོགས་ཚིག་ཚོགས་རྒྱ་ཆེ་ལ་བརྗོད་དོན་དཔངས་མཐོ་བ། སྙིང་པོ་ཡང་སྙིང་དུ་འདྲིལ་བས་ན། མཁས་པས་བསྔགས་པར་འོས་པ་མང་ཞིག་མཆིས་པ་ནི་ཀུན་མཁྱེན་པདྨ་
མོ་
དཀར་པོའི་ལེགས་བཤད་རྨ་མེད་པའོ། །དེ་དག་མཛེས་པར་བྱེད་པའི་རྒྱན་ལྟ་བུ་ནི། དམ་ཅན་རྒྱ་མཚོའི་ཐུགས་དམ་བསྐང་ཞིང་དམ་ཚིག་གསོ་བའི་ཐབས་ཀྱི་སྒོ། བརྗོད་དོན་ནོར་བུའི་སྒོ་༔

༄༅། །གླེགས། ཚིག་རྒྱན་རིན་པོ་ཆེའི་ཐེམ་སྐས་ཀྱིས་སྤྱད་པ་འདི་ཉིད་ཡིན་པར་མཐོང་ནས། འབྱེད་བྱེད་ཀྱི་ལྡེ་མིག་འཛིན་པའི་སྤོབས་པ་སྐྱེས་སོ། །འདི་ལ
གཉིས༑ བསྐང་རྫས་སྤྱིར་བཤད་པ་དང་། འབྲུ་དོན་བྱེ་བྲག་ཏུ་གཉེར་བའོ། །དང་པོ་ནི། འགྲོ་མགོན་ཕག་གྲུས་གཅེས་པ་བརྒྱད་ཀྱི་རྩ་བར། དཔལ་ལྡན་ནག་པོ་ཆེན་པོ་ཡི། །བསྙེན་སྒྲུབ་
ལས་ལ་སྦྱར་བའི་གནད། །བརྟེན་པའི་དམ་རྫས་མ་ཚོགས་པར། །ནག་པོ་ཆེན་པོ་བསྒྲུབ་འདོད་པ། །བརྟེན་པའི་མཁར་མེད་དམག་དཔུང་འདྲ། །དེ་ཕྱིར་རྟེན་གསུམ་གཅེས་པར་འདོད།
ཅེས་གསུངས་ཏེ། དང་པོར་ཕྱི་ནང་གསང་བའི་རྟེན་བཅའ་བ་ནི་གནད་ཀྱི་དམ་པའོ། །དེའི་ཚུལ་ནི། །མགོན་པོའི་རྒྱུད་རྣམས་སུ་མཐའ་གཅིག་ཏུ་མ་ངེས་པའི་རྟེན་བཅའ་ཐབས། བླ་རྡོ་བསྲེལ་
ཐབས༑ རྫས་ཡས་བསག་ཐབས། མཐུན་རྫས་སྤེལ་ཐབས་སོགས་ཇི་སྙེད་པ་བཤད་པ་བཞིན་རང་རང་གི་ཐད་དང༌། ཁྱད་པར་བླ་རྡོའི་སྐབས་སུ་བཤད་པར་བྱའོ། །གཞན་ཡང་། གནད་
བརྒྱད། ཆིངས་བརྒྱད། གེགས་བརྒྱད། ·བླ་རྡོ་བརྒྱད། འཆོང་བརྒྱད། ལས་ཚོགས་བརྒྱད། ཆ་ལག་བརྒྱད། མཐའ་བརྒྱད་དེ་བརྒྱད་ཚན་བརྒྱད་ཀྱི་སྐྱ་དབར་ནས་འདྲེན་ཤེས་ན་འདི་ལ་

མཁས་པ་ཡིན་ནོ། །གཉིས་པ་འབྲུ་དོན་བྱེ་བྲག་ཏུ་གཉེར་བ་ལ་གཉིས་ཏེ། ཐུན་མོང་རྫས་ལ་བརྟེན་ནས་ཐུགས་དམ་བསྐང་བ་དང་། ཁྱད་པར་ལམ་རིམ་ལ་བརྟེན་ནས་ཐུགས་དམ་བསྐང་བའོ།
དང་པོ་ལ་གསུམ་སྟེ། ཕྱི་ཀུན་བཟང་རྣམ་སྤྲུལ་གྱི་བསྐང་བ། ནང་སྒྱ་འཕྲུལ་རོལ་རྩེད་ཀྱི་བསྐང་བ། གསང་བ་སྙིང་ཐིག་ནམ་མཁའ་མཛོད་ཀྱི་བསྐང་བའོ། །དང་པོ་ལ་བཞི་སྟེ། འབོད་རྫས་
ཀྱིས་བསྐང་བ། བསྟོད་འཕྲེང་གིས་བསྐང་བ། མཆོད་སྤྲིན་གྱིས་བསྐང་བ། གར་འཆམས་ཀྱིས་བསྐང་བའོ། །དང་པོ་ནི། ཐོག་མར་ཐུགས་དམ་བསྐང་བའི་མགྲོན་ངོས་གཟུངས་བའི་ཆེད་
དུ་དམ་ཅན་འདིར་སྨྱོན་ཅེས་སྨོས་ལ། དེ་ཡང་ངེས་དོན་མཐར་ཐུག་ནི་བསམ་བརྗོད་ཀྱི་ཡུལ་ལས་རིང་དུ་འདས་མོད། རྣམ་གྲངས་པའི་ངེས་དོན་ལྟར་ན། དཔལ་མགོན་པོ་འཁོར་དང་བཅས་པ་
ཡང་༑ གཉིས་མེད་ཡེ་ཤེས་ཆེན་པོའི་རྣམ་འགྱུར་ཆུ་ཟླའི་གར་སྟབས་སུ་ཤར་བས་ན། དམ་ཚིག་ཆེན་པོ་དེ་ཉིད་རིག །ཅེས་པའི་དོན་དུ་སྣང་ཞིང་། དྲང་བའི་དོན་དུའང་། རྫོགས་པའི་སངས་
རྒྱས་སྲས་བཅས་དང་། བསྟན་འཛིན་གྱི་སྐྱེས་ཆེན་རྣམས་ལས་དམ་ཚིག་གི་བགོ་སྐལ་ནོད་ལ་མ་ཉམས་པའི་ཕྱིར་ན་དམ་ཅན། དེ་དག་ནི་ཆོས་ཀྱི་དབྱིངས། འོག་མིན་ཆེན་པོ། གདོད་ནས་གྲུབ་

།པའི་དུར་ཁྲོད། གཙུག་ལག་ཁང་དང་མཆོད་རྟེན་གྱི་གནས། རྒྱལ་བསྟན་གར་གནས་ཀྱི་ཡུལ་སོགས་ནས་རང་གཞན་གྱི་དོན་དུ་བསྟན་པ་རིན་པོ་ཆེ་འཛིན་སྐྱོང་བསྲུང༄༅།
བའི་གནས་འདིར་སྤྱོན་ཅིག་ཅེས་མགྲོན་དུ་གཉེར་བའོ། །ཚུལ་ཇི་ལྟ་བུས་ཤེ་ན། འབོད་རྫས་རླུང་ཆེན་གཡོ། ཞེས་ཏེ། འདི་ཉིད་ཀྱི་སྤོས་སྦྱོར་ལས་འབྱུང་བའི་རྫས་བཅུ་བསྲེག་པའི་དུད་
པའམ༑ བསུར་ཆེན་གཏུལ་བ་དང་ལྷན་ཅིག་ཧསྟ་གཡབ་པའོ། །དེ་ནི་ཁྲག་མཚོ་ཁོལ་མའི་རྒྱུད་ལས། མི་རྒོད་གཏུམ་པོ་ཙོ་ར་ཡི། །ལག་གཡས་དཀྱིལ་དུ་འཁོར་ལོ་ནི། །རྩིབས་ལྔའི་ཡིག་
འབྲུ་ཁ་དོག་ལྔ། །སོར་མོ་ལ་ནི་མཚན་སྔགས་དགོད། །མགུལ་པར་སྤེལ་ཚིག་དབང་སྡུད་བྲི། །གྲིར་ཤིའི་ལག་སོར་དར་ལྔ་ལྔ། ཞེས་སོགས་གསུངས་པའི་ཡིག་འབྲུ་ལྔ་ནི་བྷ་པཾ་སཾ་བཾ་གྷཾ་དང་
ལྔ༑ མཚན་སྔགས་ནི་ཆོས་སྐྱོང་གིའོ། །སྤེལ་ཚིག་ནི་སྐབས་དང་སྦྱར་བའོ། །ཡང་ན། བྲག་ནག་བྱང་བསྟན་ལ་སྐྱེས་པའི་མདའ་སྙུག་ཚིགས་གསུམ་པ་ལ་རྒོད་ཀྱི་རྩེ་སྒྲོ་དང༌། མི་བསད་
༈ པའི་གྲི་ལྕགས་ལས་བྱས་པའི་མདེའུ་བཀྱོན། དར་ནག་ལ་གྲི་ཁྲག་གིས་འབོད་སྔགས་བྲིས་པ་ནི་གཡབ་དར་ཏེ། ཆར་སྤྲིན་གཡོབ་པའི་རླུང་ཆེན་གཡོ་བ་དང་མཚུངས་པའོ། །དབྱངས་སྙན་རོལ་

སྒྲ་ཁོལ་བའི་མཆོད་སྤྲིན་འཐིབས། །དྲི་ཟའི་རྒྱུད་མང་ཞེས་བྱ་བའི་དབྱངས་ཡིག་ལས་ཕྱིན་ཆད་མི་འདའ་བར་གདམས་པའི་ལྷ་དང་འདེགས་འཇོག་ཚང་བའི་དབྱངས་སྙན། དཀྲོལ་འབུད་བརྡུང་བ་
སོགས་ཀྱི་བྱེད་པ་ལས་བྱུང་བའི་རོལ་མོའི་འབྲུག་སྒྲ་མི་བཟད་པས་ཕྱོགས་ཀྱི་འཁོར་ལོ་ཁོལ་བའི་ཆར་གྱི་སྤྲིན་སྔོན་སྟུག་པོར་འཐིབས་པ། དམ་ཚིག་གིས་བརྣངས་གདུང་བའི་གྲུ་ཆར་སོགས། །
རང་གཞན་གྱི་དོན་ལས་མ་ཉམ་པའི་དམ་ཚིག་གིས་བརྣངས་པ་སྟེ་ཡུས་ཀྱི་གདུང་བ་དྲག་པོའི་ནི་གྲུ་ཆར་གྱི་རྣམ་པ། སོགས་ཁོངས་ནས་ཆོས་སྐྱོང་འདུལ་བའི་དམ་རྫས་གཞན་མ་ལུས་པའང་
བསགས་པས་ཐུགས་དམ་བསྐང་ཞེས་བྱ་སྟེ་ཚེག་བར་ཐ་མ་གསུམ་ཚིགས་སུ་བཅད་པ་སོ་སོའི་མཐར་སྦྱར་རོ། །འདི་ནི་སྙན་ངག་གི་གཞུང་ལྟར་ན། གཟུགས་ཅན་ནམ་ངོ་བོ་ཉིད་ཀྱི་རྒྱན་ཏེ་མེ་ལོང་
གཞུང་ལས། ཐ་དད་སྣང་མིན་གྱུར་པ་ཡི། །དཔེ་ཉིད་ངོ་བོ་ཉིད་འདོད་དཔེར། །ཞེས་དཔེ་དང་དཔེ་ཅན་ཐ་མི་དད་པར་གཟུགས་སུ་བཀོད་པའི་མཚན་ཉིད་འདི་ལ་ཚང་བ་གང་ཞིག་ལ། བྱེ་
བྲག གཏུམ་མོ་གློ་བུར་ཉིད་དུ་ནི། །ཁྱོད་གདོང་མཆུ་ཡི་ཡལ་འདབ་གཡོ། །རྡུལ་གྱི་ཆུ་ཡི་ཐིགས་པ་ཡི། །དོག་པ་མུ་ཏིག་འོད་ཅན་འཛིན། །འདིར་ནི་རྔུལ་ཆུ་དོག་པར་བྱས། །མཆུ་ཡང་

༄༅། །ཡལ་འདབ་ཉིད་བྱས་ཀྱི། །གདོང་ནི་རྣམ་པ་གཞན་མ་བྱས། །དེ་ཕྱིར་ཆ་ཤས་གཟུགས་ཅན་ནོ། ཞེས་བཤད་པ་བཞིན། འདིར་སྤྱོན་ཅེས་ཆ་ཤས་ཅན་ནམ་ཁྱད་
གཞི་དེ་དག་གི་གཟུགས་སུ་ཡང་མ་བཀོད། ཆ་ཤས་སམ་ཁྱད་ཆོས་རྣམས་དེ་དང་དེའི་གཟུགས་སུ་བཀོད་པ་འདིས་ན་ཆ་ཤས་ཀྱི་གཟུགས་སོ། ༡ །གཉིས་པ་ནི། ཆོས་དང་རྗེས་སུ་མཐུན་པའི་
ཆོས་སྒྲུབ་ལ། །ཞེས་པའི་ཆོས་ནི་གང༌། དེ་དང་རྗེས་སུ་མཐུན་པ་སྒྲུབ་པ་ནི་ཅི་ཞེ་ན། སྤྱིར་བཏང་ལ། རྣམ་བཤད་རིགས་པར། ཆོས་ནི་ཤེས་བྱ་ལམ་དང་ནི། །སོགས་དོན་བཅུ་ལ་འཇུག་
J
པར་བཤད་པ་ལས་གང་དང་སྦྱར་ཀྱང་མི་འགལ་མོད། རེ་ཞིག་འདིར་ནི་མྱང་འདས་རྗེས་སུ་འབྲེལ་བ་དང་སྦྱོར་ལ། དེ་ཡང༌། ཆོས་རྗེས་དྲན་གྱི་མདོར། དམ་པའི་ཆོས་ནི་ཐོག་མར་དགེ་
བ༑ བར་དུ་དགེ་བ། ཐ་མར་དགེ་བ། དོན་བཟང་པོ། ཚིག་འབྲུ་བཟང་པོ། མ་འདྲེས་པ། ཡོངས་སུ་རྫོགས་པ། ཡོངས་སུ་དག་པ། ཡོངས་སུ་བྱང་བ་ཞེས་དོན་ཚན་དགུར་བཤད་པ་
འདི་ལ་རྒྱལ་ཚབ་བྱམས་པས། དད་དང་དགའ་དང་བློ་རྣམས་ཀྱི། །རྒྱུ་ཕྱིར་ཆོས་ནི་དགེ་བ་ཡིན། །དོན་རྣམ་གཉིས་ལྡན་གཟུང་སླ་ཞིང༌། །ཡོན་ཏན་བཞི་ལྡན་ཚངས་སྤྱོད་ལྡན། །ཞེས་དགུས་

བཤད༑ ཕྱི་མ་བཞི་ཡང་། གཞན་དང་ཐུན་མོང་མ་ཡིན་ལྡན་པ་དང་། །ཁམས་གསུམ་ཉོན་མོངས་རྣམ་སྤོང་རྫོགས་བྱེད་དང་། །ངོ་བོ་ཉིད་དག་དྲི་མས་དག་པ་སྟེ། །ཚངས་སྤྱོད་ཡོན་ཏན་བཞི་
ལྡན་ཡིན་པར་གསུངས། ཞེས་སོ། །དེ་དག་ནི་ཚིག་དོན་གཉིས་ཀའི་དབང་དུ་བྱས་ཀྱི། །དོན་འབའ་ཞིག་པ་ལྟར་ན། ཆོས་ནི་མྱ་ངན་ལས་འདས་པ་ལ་རྗེས་སུ་དམིགས་པའི་རིམ་པ་སྟེ་ཐེག་
གསུམ་སོ་སོའི་ལམ་མོ། །དེ་དང་རྗེས་སུ་མཐུན་པར་བསྒྲུབ་པ་ནི། མགོན་པོ་ཀླུ་སྒྲུབ་ཀྱིས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་ལགས་པར་གསུངས། །
ཞེས་དཔེ་དང་བཅས་པ་དང༌། མཛོད་ལས། ཚུལ་གནས་ཞེས་དང་པོས་སྨོས་པ་དེའི་ཐོག་ནས། མང་དུ་ཐོས་པའི་ཤེས་རབ་ཀྱིས་རང་དང་གཞན་གྱི་གྲུབ་མཐའ་རྒྱ་མཚོའི་ཕ་རོལ་ཏུ་
བརྒལ༑ བསམ་པའི་ཤེས་རབ་ཀྱིས་ཤེས་བྱ་རང་སྤྱིའི་མཚན་ཉིད་རབ་འབྱམས་ཁོང་དུ་ཆུད་པར་བྱས། སྒོམ་བྱུང་རྣམ་པར་མི་རྟོག་པའི་ཡེ་ཤེས་ཀྱིས་དེ་ཁོ་ན་ཉིད་མངོན་དུ་བྱེད་པའོ། །དགྱེས་
ནས་འཁོར་བ་དེ་ཙམ་གཞན་དག་གིས། །ཅི་ལྟར་མཆོད་ལའང་མི་མཛད་དེས་མགུ་ནས། །བསྟོད་བཀུར་བསྔགས་པ་ཕྱག་གིས་ཐུགས་དམ་བསྐང༌། །ཆོས་བཞིན་སྤྱོད་པ་དེ་ལ་ཆོས་སྐྱོང་བ་

༄༅། །རྣམས་དགྱེས་ནས། དེའི་ལུས་ལ་གྲིབ་མ་བཞིན་དུ་འཁོར་ཞིང་ཅི་བསྒོ་བའི་འཕྲིན་ལས་སྒྲབ་པའི་བརྩེ་གདུང་དེ་ཙམ། ཆོས་དང་མི་མཐུན་པར་སྤྱོད་པ་གཞན་དག་
བསྐང་
༜གིས་ཅི་ལྟར་རིགས་པའི་ཐབས་ཚུལ་གྱིས་མཆོད་པའི་ལས་ལ་བརྩོན་ཀྱང་སྟོངས་གྲོགས་མི་མཛད་པ་ནི་དམ་པའི་ངང་ཚུལ་དུ་ཁུམས་པ་དེས་བདག་ཡིད་མགུ་ཞིང་རངས་པའི་རྒྱུ་དང་རྐྱེན་བྱས་ཏེ་
ཁུངས་ནས་བསྟོད། མོས་པར་བཀུར། ཡོན་ཏན་ལ་བསྔགས། སྤྱི་བོས་བཏུད་པའི་བསྟི་སྟངས་དང་ལྷན་ཅིག་ཕྱག་བགྱིའོ། །འདི་ནི་བསྐང་རྫས་ཀྱི་མཆོག་ཏུ་སྣང་སྟེ། དུས་ཀྱིས་བསླད་པའི་
དབང་ལས། བྱས་པ་མི་བཟོ་ལ། ཆོས་མིན་སྤྱོད་པ་ལ་དགྱེས་པའི་ཆེར་རློམས་ཕལ་ལ་འཐིང་སླད་དུ་གྲུབ་པའི་ཕྱིར་རོ། །འདིའི་རྒྱན་ནི། དངོས་པོ་རྣམས་ཀྱི་རང་བཞིན་དང༌། །གནས་
སྐབས་སྣ་ཚོགས་དངོས་གསལ་བྱེད། །དེ་ནི་རང་བཞིན་བརྗོད་པ་སྟེ། །དང་པོའི་རྒྱན་ཡིན་རིགས་སོགས་དཔེར། ཞེས་པའི་མཚན་ཉིད་འདི་ལ་ཚང་བས་རང་བཞིན་བརྗོད་པའི་རྒྱན། དེའི་བྱེ་
༈བྲག མགྲིན་པའི་ནང་ནས་སྙན་སྒྲོགས་ཤིང་། །ཞེས་སོགས་ཀྱི་དཔེ་བཞིན་སྒྲུབ་ཅེས་དང་། དགྱེས་ཞེས་དང་། འཁོར་བ་ཞེས་པ་ཚིག་དང་ལྡན་པས་བྱ་བའི་རྒྱན་ནམ། ཡང་ན། དགའ་མ་

ཡིས་ནི་རེག་བྱ་འདིས། །ཞེས་སོགས་ཀྱི་དཔེ་བཞིན། ཆོས་ལྡན་དགྱེས། དེའི་ལྡོག་ཟླ་ཆོས་མིན་ལ་མི་དགྱེས་པ་ནི་ཡོན་ཏན་གྱི་མཆོག་ཏུ་གྱུར་པས་ན་ཡོན་ཏན་གྱི་རྒྱན་ཀྱང་དོན་གྱིས་ཡིན་
ནོ༑ ༢ །གསུམ་པ་ནི། གཅེས་བརྒྱད་ལས། མཆོད་པའི་རྫས་རྣམས་མ་ཚོགས་པར། །ནག་པོ་ཆེན་པོ་མཉེས་འདོད་པ། །མི་བཀྲེན་ཁ་སྦྱང་མཁན་དང་འདྲ། །དེ་ཕྱིར་མཆོད་རྫས་གཅེས་
པར་འདོད། ཅེས་གསུངས་པས་མཆོད་རྫས་ཚང་བར་བཤམས་དགོས་ལ། དེ་ཡང་ཐོག་མར་སྤྱན་གཟིགས་ཀྱི་བཀོད་པའི་དབང་དུ་བྱས་ནས། གདུགས་ཕྱོགས་བླ་རེ་རྒྱལ་མཚན་འཕན་ཕུར་
གདུགས༑ །ཞེས་སྨོས་ཏེ། གདུགས་ཞེས་པ་བརྟེན་པ་ཉི་མའི་མིང་རྟེན་ནམ་མཁའ་ལ་གདགས་པ་ཡིན་ལ། དོན་དུ་སྟེང་གི་ནམ་མཁའི་ཕྱོགས་ལ་ཞེས་པའོ། །བླ་ནི་སྟེང་། དེའི་རྒྱན་དུ་བྲིས་
པའི་ཕྱིར་བླ་རེ། ཕྱོགས་ལས་རྣམ་པར་རྒྱལ་པ་མཚོན་པའི་སྲོག་ཆགས་བཞིའི་གཟུགས་ཀྱིས་བཀྲ་བའི་རྒྱལ་མཚན། ལྕེ་གསུམ་ཁུགས་སུ་འཁྱོག་པའི་འཕན་ཏེ་བ་དན། ཨ་ཀ་རུ་དང༌། སིཧྥ་
དང་༑ ག་པུར་ལ་སོགས་དྲི་བསུང་ཞིམ་པོའི་སྤོས་ཀྱི་ཕྱེ་མའི་ཕུར་མ་ལ་མེ་ཏོག་གི་འཕྲེང་བ་དཔྱངས་པ། ཏོག་དང་རྩིབས་མ་དང་། ཤམ་བུ་དང་། ཡུ་བ་དང་ལྡན་ཅིང་། རིན་པོ་ཆེ་སྣ་ཚོགས་

བསྐང་༄༅། །ཀྱིས་སྤྲས་པའི་གདུགས་གཡས་སུ་འཁོར་བ། གདུགས་ཕྱི་མ་རྟེན་གྱི་མིང་བརྟེན་པ་ལ་ཆགས་པ་ཡིན་པས་སྔ་ཕྱི་སྐབས་ཕྱེད་པར་བྱའོ། །བར་སྣང་ལྡ་ལྡི་ལྷབ་ལྷུབ་
མདའ་དར་བར་སྣང་གི་སྟོང་ཆ་ལ་རིན་པོ་ཆེའི་འཕྲེང་བ་དང་མེ་ཏོག་གི་ལྡ་ལྡི། ཁ་དོག་སྣ་ཚོགས་པའི་དར་གྱི་ལྷབ་ལྷུབ། སྣ་ལྔ་པའི་མདའ་དར་མ་ཉམས་པ། བར། གཞུ་ཅན་འདོད་དགུར་
འཆར་བའི་དབང་པོའི་གཞུ། །བསྐང་ཆེད་ཕན་ཚུན་སྦྲེལ་བས་ཐུགས་དམ་བསྐང་། །སྟེང་དང་བར་སྣང་གི་ཕྱོགས་སུ་བཀོད་པའི་མཆོད་རྫས་རིམ་པ་གཉིས་ཀྱི་བར་མཚམས་སྦྱོར་བའི་དར་སྣའི་
བདུན་
འཕན་ཕུར་དང་། དར་དཔྱངས་དང༌། དྲྭ་བ་དང་དྲྭ་ཕྱེད་དང༌། མེ་ལོང་དང༌། གཡེར་ཁ་དང༌། དྲིལ་བུ་དང་། ཞི་རྒྱས་དབང་དྲག་གི་ལས་སོ་སོ་དང་མཐུན་པའི་མཆོད་པ། སྨན་
ཕུད༑ རཀྟ། ལས་མཐུན་གྱི་མཆོད་གཏོར་སོགས་ཏེ། མདོར་ན། གཞུ་ཅན་ནི་འདོད་པའི་དབང་ཕྱུག་གི་མིང་། ཟག་པ་དང་བཅས་པའི་འདོད་པའི་ཡོན་ཏན་འཇིག་རྟེན་ན་ཡོད་དགུའམ་སྲིད་
༈དགུ་ཐམས་ཅད་ཆགས་ལྡན་གྱི་ངོར་འཆར་བའི་གཞི་ནི་དེའོ། །དེས་སྤྲུལ་པའི་མཆོད་རྫས་ནི་དབང་པོ་བརྒྱ་བྱིན་གྱི་གཞུ་སྟེ་འཇའ་ཚོན་མཚར་པོ་ལྟ་བུ། བཀོད་པས་ཁྱད་པར་དུ་བྱས་པའི་མཆོད་རྫས་༔

དེ་རྣམས་ཆོས་སྲུངས་ཀྱི་ཐུགས་དམ་གཉན་པོ་བསྐང་བའི་ཆེད་དུ། ཕན་ཚུན་བར་མ་ཆད་པར་འབྲེལ་ཆགས་སུ་ལུ་གུ་རྒྱུད་ཀྱི་རྣམ་པར་སྦྲེལ་བས་ཞེས་པའི་དོན་ནོ། འདིའི་རྒྱན་ནི། རྫས་ཀྱི་རང་
བཞིན་བརྗོད་པ་སྟེ། །མགྲིན་སྔོན་ལག་ན་ཐོད་པ་ནི། །ཞེས་སོགས་ཀྱི་དཔེར་བརྗོད་འདི་ལ་གནས་པའི་ཕྱིར་རོ། ༣ །གཞན་ཡང་། རྔམ་རྔམ་གཤིན་རྗེའི་མཛོད་རྫས་དགྲ་ཆའི་སྡེ། གསོད་
པའི་ལས་ལ་དགའ་བའི་དཔེར་གཤིན་རྗེ་བཀོད། དེའི་གན་མཛོད་ཀྱི་རྫས་རྣམས་ཀྱི་གཙོ་བོ་ནི། རྔམ་ཞིང་རྔམ་པར་སྲེལ་བའི། རལ་གྲི། ཆུ་གྲི། སྤུ་གྲི། དགྲ་སྟ། ཤཀྟི། གྲི་
གུག གྲི་འཁྱོག མདའ། མདའ་བོ་ཆེ། མདའ་ཐུང་། མདུང་རིང༌། མདུང་ཐུང་སོགས་ཕ་རོལ་གསོད་གཅོད་ཀྱི་ལས་ལ་ཉེ་བར་མཁོ་བའི་དགྲ་ཆ་སྟེ་མཚོན་ཆ་སྣ་ཚོགས་པའི་སྡེ་ཞེས་པ་
མང་བའི་དོན། ཤུགས་ལ་ཁྲབ་རྨོག་ཕུབ་སོགས་གོ་ཆའི་རིགས་ཀྱང་མཚོན་པར་ནུས་ཏེ། མ་བརྗོད་ན་ཡང་འདོད་པ་ནི། །སྐབས་ལས་རྟོགས་པར་འགྱུར་བ་ཡིན། ཞེས་རིགས་པའི་གཞུང་
ལས་བཤད་པ་ལྟར་རོ། །མཚར་མཚར་འདོགས་པར་རིངས་པའི་རྒྱན་ཆ་དང༌། ངོ་མཚར་ཞིང་མཚར་བས་ལུས་ལ་རིངས་པ་སྟེ་མྱུར་ཞིང་མྱུར་བར་འདོགས་པར་འདོད་པའི་རྒྱན། རིན་པོ་ཆེའི་༔

༄༅། །རྣ་ཆ། མགུལ་རྒྱན། གདུ་བུ། སྐེ་རགས། དོ་ཤལ་སོགས་རྒྱན་དང༌། གཞའ་ཚོན་གྱི་རྗེས་སུ་འགྲོ་བའི་གོས་ཀྱི་ཁྱད་པར་དག་ཀྱང་སྟེ་རྒྱན་ཆའོ། །ལྷག་
ལྷག་རྔོམ་བརྗིད་འོས་པའི་ནོར་སྣ་སོགས། གཞན་གྱི་མིག་སྔར་འོད་ཀྱི་འཕྲེང་བ་ལྷག་ལྷག་འབྱིན་པའི་ནོར་བུ་རིན་པོ་ཆེ་སྟེ་དབྱིག་གི་དབང་པོ་རྣམས་དང༌། ཕལ་པའི་རིན་པོ་ཆེ་སྣ་བདུན་
དང་༑ ལྷ་ཀླུ་མིའི་བསོད་ནམས་ལས་གྲུབ་པའི་ནོར་སྣའི་རིགས་སོགས་གཞན་ལ་རྔོམ་བརྗིད་དུ་འོས་པ་ནི་དཀོར་ཆའོ། །ཕུང་ཕུང་བཀོད་པ་རྒྱ་མཚོས། དགྲ་ཆ། རྒྱན་ཆ། དཀོར་ཆ་དེ་དག་
ཀྱང་ཉུང་ངུ་དང་ངན་ངོན་ཙམ་མ་ཡིན་པར་ཅི་དང་ཅི་འདོད་པ་ཕུང་པོ་ཆེན་པོར་སྤངས་པས་ན་ཕུང་ཕུང་བཀོད་པ། འདིའི་རྒྱ་མཚོ་ནི་དཔེའམ་གཟུགས་སུ་བཀོད་པ་མ་ཡིན་གྱི་མང་བའི་དོན་དུ་གཟུང་
ངོ་༑ །འདི་ཉིད་ཀྱི་རྒྱན་ནི། སྒྲའི་རྒྱན་གྱི་ཟུང་ལྡན་སྐབས། །བར་མ་ཆོད་དང་བར་ཆོད་དག །ཡི་གེ་ཚོགས་པ་བསྐོར་བ་ནི། །ཟུང་ལྡན། ཞེས་མཚན་ཉིད་དང༌། དེ་རྐང་པ་ཡི། དང་པོ་
བར་ཐ་སྤྱོད་ཡུལ་ཅན་ཅེས་སོགས་དབྱེ་བ་བཤད་པའི་ནང་ནས་འདི་ནི་རྐང་པ་བཞི་ཀའི་དང་པོ་ལ་ཡོད་པ་བར་མ་ཆོད་པའི་ཟུང་ལྡན་ནོ། །ཡང་གལ་ཏེ་སྐྱོན་སེལ་དུ། དོན་ཉམས་དོན་འགལ་དོན་

གཅིག་པ། །ཞེས་པའི་དོན་གཅིག་པའི་སྐབས་སུ། དོན་ཉིད་དམ་ནི་སྒྲ་ལ་ཡང༌། །ཁྱད་པར་མེད་པ་སྔར་བརྗོད་པ། །གལ་ཏེ་སླར་ཡང་རབ་སྒྲགས་པ། །དེ་ནི་དོན་གཅིག་པར་འདོད་
དཔེར༑ །ཞེས་ཏེ། རྔམ་རྔམ། མཚར་མཚར། ལྷག་ལྷག ཕུང་ཕུང་ཞེས་པ་ལྟ་བུ་སྐྱོན་དུ་བཤད་པའི་སྐབས་དང་འདིར་ནི་མཛེས་བྱེད་ཀྱི་རྒྱན་དུ་བཤད་པ་ཇི་ལྟར་མི་འགལ་ཞེ་ན། སྤྱིར
བཏང་ལ་དེ་ལྟར་ཡིན་པ་བདེན་མོད། མ་ངེས་པའི་དམིགས་བསལ་དུ། །རྗེས་སུ་བརྩེ་སོགས་ཁྱད་པར་ལས། །གལ་ཏེ་འགའ་ཞིག་བརྗོད་འདོད་ནི། །ཡང་བརྗོད་ལ་ཡང་སྐྱོན་མེད་དེ། །འདི་
ནི་རྒྱན་དུ་རིགས་པ་ཡིན། །ཅེས་བཤད་དེ། ཡུལ་ལྟ་བུ་ལ་རྗེས་སུ་བརྩེ་བ་དང༌། སོགས་ཁོངས་ནས་ཁྲོ་བ་དང་། ངོ་མཚར་བ་དང་། དགའ་བ་ལ་སོགས་པ་ཁྱད་འཕགས་ཀྱི་གཏམ་གླེང་བ
ལ་འགལ་བ་དེ་འདྲའི་དྲིས་མ་གོས་ཏེ། བརྒྱད་སྟོང་འགྲེལ་ཆེན་གྱི་ལེགས་སོ་ལེགས་སོ་ཞེས་པའི་སྐབས་སུ། ངོ་མཚར་དང་ནི་རྩོད་པ་དང༌། །ཁྲོ་དང་ཞུམ་དང་ངེས་གཟུང་དང༌། །དད་དང་
དགའ་བ་རྣམས་ལ་ནི། །ཚིག་གཅིག་ལན་གཉིས་བརྗོད་པ་ཡིན། །ཞེས་གསུངས་པའི་དོན་ཁོང་དུ་ཆུད་པར་བྱའོ། །མཆོད་རྫས་ཀྱི་བཀོད་པ། གཞན་ཡང་། སྣ་ཚོགས་གཡང་གཞིའི་

༄༅། །རྒྱལ་མཚན། སེང་གེ་སྟག་གཟིག་དོམ་དྲེད་སོགས་མཆེ་སྡེར་གྱི་སྟོབས་ཅན། གླང་པོ་ཁྱུ་མཆོག་མ་ཧེ་གཡག་རྒོད་སོགས་ཤུགས་ཀྱི་སྟོབས་ཅན། མི་སྲིན་པོ་ལྷ་
མིན་འབྱུང་པོ་སོགས་སེམས་ཀྱི་སྟོབས་ཅན་ཏེ། སྲོག་ཆགས་ཆེ་བར་གྲགས་པ་སྣ་ཚོགས་ཀྱི་པགས་པ་མ་ཉམ་པའི་གཡང་གཞིའི་རྒྱལ་མཚན་ཆེས་མཐོ་བ་དེ་ཉིད། ཆོས་འབྱུང་དུ། སྲུབས་
མཐོང་ཕྲག་དོག་གིས་རྦད། ཆོས་འབྱུང་ནི་ནམ་མཁའི་མཐོངས་ཀྱི་བྷ་ག དེར་རྒྱལ་མཚན་བསྐྱོད་ཅིང་བསྒལ་བས་སྲུབ་པ་མཐོང་བ་ལས། སྐྱེས་བུ་གང་དག་མི་བཟོད་པའི་ཕྲག་དོག་དྲག་པོས་
རྦད་པའི་ཀུན་སློང་གིས། རུ་མཚོན་རྩེ། མཐོར་བསྙེགས་སྔོ་བསངས་མ་ལ་བསྣན་ལ་ཁད། །འཕྱར་དར་ལག་པས་བཟློག་འདྲས་ཞེས་སྨོས་ཏེ། །རྣོ་ངར་ཕུལ་དུ་ཕྱུང་བའི་རུ་མཚོན་རྩེ་མོ་
གཅིག་པ་དང་གསུམ་པ་དང་ལྔ་པ་སོགས་ཀྱི་རྩེ་ལ་མེ་ལྕེ་འབར་བཞིན་དུ་སྟེང་ཕྱོགས་ཀྱི་གོ་སྐབས་མཐོན་པོར་བསྙེགས་ཏེ། །གཞན་ལ་གཡེམ་པ་མོ་སྔོ་བསངས་ནམ་མཁའི་མཛེས་མ་མཐིང་འོད་
ལང་ཚོ་ཅན་ཀྱི་ལྟོ་བ་ལ་བསྣུན་ལ་ཁད་པ་དེའི་ཚེ། །རུ་མཚོན་གྱི་རྒྱན་དུ་དཔྱངས་པའི་འཕྱར་དར་གྱི་ལག་པ་རྣམས་རླུང་གི་བསྐྱོད་པས་དྲག་པོར་གཡོ་པ་ནི། །དེ་ལྟ་བུའི་གཟུ་ལུམ་གྱིས་མ་བསྣུན་

ཅིག་ཅེས་བྱ་བ། །དེ་ལས་བཟློག་པ་འདྲ་ཞེས་རབ་བཏགས་གསལ་བྱེད་ཀྱི་སྒྲ་དང་བཅས་ཏེ་སྙན་ངག་མཁན་གྱིས་སྒྲོ་བཏགས་ཡིན་གྱི། །དོན་དུ་ན། སྲོག་ཆགས་སྣ་ཚོགས་པའི་དང་
འཕྱར་དར་གྱི་འཕྲེང་བ་འབུལ་བའོ། །རྒྱན་ནི། སེམས་ལྡན་དག་གམ་ཅིག་ཤོས་ཀྱི། །རྣམ་པ་གཞན་དུ་གནས་པའི་ཚུལ། །གང་དུ་རྣམ་གཞན་རབ་རྟོག་པ། །དེ་ནི་རབ་རྟོག་ཏུ་རིག་
འབྲུག་
ལུགས་དཔེར༑ ཞེས་དེའི་མཚན་ཉིད་དང་ཕྱེ་བ་བཤད་པ་ལས། འདི་ནི་སེམས་མེད་ཀྱི་རབ་རྟོག དེ་ཡང་། འདི་ནི་བདག་གི་རིང་བ་དག །འགོག་བྱེད་རྣ་བའི་རྒྱན་ཞེས་ཏེ། །ཁྱོད་ཀྱི་མིག་གི་རྣ་བ་
ཆོས་
ཡི༑ །ཨུཏྤལ་དག་ལ་དགོངས་པ་འདྲ། ཞེས་པ་དང་ཕལ་ཆེར་མཐུན་མོད། །འོན་ཀྱང་རྐང་པ་དང་པོར་གཟུགས་སུ་བཀོད་པ་ཞིག་སྣང་བ་ནི། ཅེས་འདི་ཡང་ངོ་རབ་རྟོག་གི །མཚན་ཉིད་
མཛོད་
ཆེན་ལྡན་པ་ཤིན་ཏུ་མང༌། །ཞེས་ཡང་ངོའི་སྒྲས་རབ་བཏགས་འདི་ཉིད་ཤིན་ཏུ་ལེགས་པའི་རྒྱན་ཡིན་པས་རྒྱན་གཞན་མང་པོ་དང་སྦྱོར་བར་བཤད་པ་ལས་འདིར་ཡང་ཡན་ལག་གཅིག་པའི་གཟུགས་དང་
མོ་
ལྷན་ཅིག་པའོ། ༥ །ཡང་མཆོད་རྫས་ཟུངས་སུ་འབུལ་བ་ནི། ནམ་མཁའི་འདབ་ཆགས་འཕུར་དགུས་མུན་པར་གཏིབས། ནམ་མཁའི་ཁྱོན་ཡངས་ཤིང་རྒྱ་ཆེ་བར། ཁྱུང་ནག བྱ་་

༄༅། །རོག ཀངྐ། བྱ་གླག་སོགས་གཞན་ཤ་གཟན་མཆུ་གུག་གི་རིགས། ཤང་ཤང༌། རྨ་བྱ། ནེ་ཙོ། ཀ་ལ་པིངྐ་སོགས་འགུམ་གཟན་མཆུ་ཟླམ་གྱི
རིགས༑ ཁྲུང་ཁྲུང༌། ངང་ངུར། ཆུ་སྐྱར། བཞད་སོག་འདམ་གཟན་མཆུ་ལེབ་ཀྱི་རིགས་ཏེ། སྲིད་པའི་འདབ་ཆགས་བྱ་རིགས་འཕུར་དགུ་ཐམས་ཅད་འདབ་མ་བརྐྱངས་ཏེ་རང་རང་གི་རྩལ་
གྱིས་ནམ་མཁའ་ལ་འཕུར་ཞིང་ལྡིང་བའི་གྲིབ་མའི་སྣམ་བག་གིས་ཉི་ཟླའི་འོད་ཟེར་འབྱིན་པའི་གོ་སྐབས་ཀྱང་ཕྲོགས་པས་མུན་པ་མི་བཟད་པར་གཏིབས་པ་དང་། ས་གཞི་རྨིག་ཆགས་རྣམས་ཀྱིས་
རྫིངས་པའི། དེ་བཞིན་དུ་ས་གཞིའི་ཁྱོན་ཆེན་པོ་འདི་ཉིད། གླང་ཆེན། ཨེ་ནྱ་ཡ། ཀྲྀཥྞ་སཱ་ར། འབྲི་གཡག ར་ལུག རྟ་བོང་། མཛོ་གླང་སོགས་འཇིག་རྟེན་ན་སྲིད་དོ་འཚལ་གྱི་རྨིག་
ཆགས་ཐམས་ཅད་ཀྱིས་རྫིངས་པ་སྟེ་གང་བ་དང༌། ཁར། མི་བཟད་སྡེར་ཆགས་ཁྱུ་ཆེན་བརྡལ་ནས་སུ། །གོང་དུ་སྨོས་པའི་སྲོག་ཆགས་དེ་སྙེད་ཀྱི་གྲངས་ཀྱི་སྟེང་ངམ་ཁར་བསྣན་རྒྱུ་ལ། ཤ་
༈ར་བྷ། སེང་གེ སྟག གཟིག ལྕེ་སྤྱང་། ཁྱི་ནག་སོགས་སྡེར་འཕྲེང་གི་མཚོན་ཆ་ངོམ་པའི་སྡེར་ཆགས་ཐམས་ཅད་དང་། ཤུགས་ལས་ཆུ་སྲིན། རུ་སྦལ། ཉ་སྦལ་སོགས་ཆུཪ་

གནས༑ སྡིག་སྦྲུལ། གྲོག་སྦུར། འཕྱི་བ་སོགས་ཁུང་བུར་འཛུལ་བ་དག་གིས་མཚོན་ནས་རྐང་མངས་དང་། རྐང་བཞི་པ་དང་། རྐང་གཉིས་པ་དང༌། རྐང་མེད་ཀྱི་བར་གྱི་སྲོག་
ཀྱི་རིགས་ཐམས་ཅད་འཛོམས་པའི་ཁྱུ་ཆེན་པོས་ནམ་མཁའི་དང་། བར་སྣང་དང་། ས་གཞི་ཐམས་ཅད་ཁྱབ་པར་བརྡལ་ཏེ། སོ་སོའི་རྟེན་དུ་ཕུལ་བས་ཐུགས་དམ་བསྐང་། དེ་དག་ལས་དཔལ་
གྱི་མགོན་པོ་འཁོར་བཅས་སོ་སོའི་ཐུགས་ལ་གང་དང་ཅི་བཞེད་པ་དེ་ཉིད་རྟེན་དུ་འཛུགས་སོ་ཞེས་སྦྲེལ་ལོ། །རྒྱན་ནི། སྲོག་ཆགས་ཇི་སྙེད་པ་དེ་ཐམས་ཅད་རྫས་སུ་གཅིག་པས་ན་རང་བཞིན་གྱི་
རྫས་བརྗོད་དང༌། གཏིབས་རྫིངས། བརྡལ། ཕུལ། ཞེས་པའི་བྱ་ཚིག་གི་ནུས་པས་བྱ་བའི་རང་བཞིན་བརྗོད་ཀྱང་འདྲེས་པར་མངོན་ནོ། ༦ །བཤད་པའི་རྒྱུད་སྡོམ་པ་འབྱུང་བ་
མཛོད་
ལས༑ ཆང་དང་གཏོར་མ་མེད་པར་ནི། །ལས་རྣམས་ཐམས་ཅད་འགྲུབ་མི་འགྱུར། །ཞེས་དང༌། དངོས་གྲུབ་འབྱུང་བར། དམ་ཚིག་ལྡན་པའི་སྔགས་པ་ཡིས། །སྒྲུབ་པའི་རྫས་རྣམས
ཁྱད་པར་ལས། །འབྲུ་ནག་གཏོར་མ་རབ་ཏུ་ཤིས། །ཞེས་གསུངས་པ་ལྟར་གཏོར་མ་གཙོ་བོར་དགོས་ལ། དེ་ལ་བརྒྱད་དུ་དབྱེ་བའི་ཕྱི་མ་བསྐང་གཏོར་གྱི་དབང་དུ་མཛད་ནས། སྣ་ཚོགས་གཟི་

༄༅། །མདངས་ལྷུན་དུ་ཆགས་པའི་ཚེ། །ཞེས་སྨོས་ཏེ། རྒྱུ་བཟང་པོ་ལས་སྦྲུས་པའི་གཏོར་མ་འོད་ཟེར་སྣ་ཚོགས་པའི་གཟི་མདངས་དང་བཀོད་པ་ལྷུན་དུ་ཆགས་པའི་ཚེ་
ཞེས་རི་རབ་ལྷུན་པོའི་གཟུགས་སུ་བཀོད། རྒྱུ་མཚན་འདི་ལ་བརྟེན་ནས་ཙ་མིའི་གཞུང་བཞིན་བསྐང་གཏོར་རི་རབ་མ་བང་རིམ་བཞི་ལྡན་དུ་བྱེད་པའང་འཐོན། དཀར་དམར་ཟླ་ཉི་ཏོག་ཏུ་ཆས་གྱུར
ཅིང་༑ །སྣོད་ཀྱི་འཇིག་རྟེན་གཏོར་སྣོད། བཅུད་ཀྱི་སེམས་ཅན་གཏོར་རྫས། དཀར་དམར་གྱི་སྣང་བ་གཏོར་རྒྱན་ཅེས་ཟེར་བའི་སྐབས་བཞིན་སྦྱར་ཀྱང་ལོས་འོང་མོད། འདིར་ནི་བཀར་པོ་མར་
གྱི་རྒྱན། དམར་པོ་ཤའི་རྒྱན། དེ་གཉིས་ཟླ་བ་དང་ཉི་མའི་གཟུགས་སུ་བགོད་པ་ནི་ཁ་དོག་དང་། བྱེད་ལས་དང༌། དགོས་ནུས་མཚུངས་པ་ལ་དགོངས་པའོ། །དེ་ཡང་གཏོར་མའི་ཏོག་ཅེས་
པ་རྩེ་རྒྱན་ལ་ཉི་ཟླའི་དབྱིབས་འཆོས་པའི་ཕྱག་ལེན་ཁུངས་དང་འབྲེལ་ལ། ཡང་ན། ཀེ་ཏུ་ཞེས་པ་ཏོག་དང་རྒྱལ་མཚན་གཉིས་ཀ་ལ་འཇུག་པས་མར་ལ་སྣ་ཚོགས་པའི་བཟོ་འཆོས་པ་དང༌། ཤ་
གསར་པའི་རྒྱལ་མཚན་འཛུགས་པའང་འདིས་བསྟན་ཏོ་ཅེས་སྨྲས་ན་ཀླན་ཀ་ཅི། གང་ལྟར་ཡང༌། རི་རབ་ལྷུན་དུ་ཆགས་པ་མཐོང་མ་ཐག དེའི་ཏོག་ཏུ་འོས་པ་ནི་བདག་ཅག་གཉིས་འབའ་ཞིག་

གོ་སྙམ་རང་གི་ངང་གིས་ཆས་པ་གྱུར་ཅིང༌། གོང་དུ་སྨོས་པའི་མཐུན་རྫས་ཐམས་ཅད་ཀྱང་རྒྱུ་སྐར་དང་རྒྱུ་སྐར་གྱི་རྗེས་སུ་འབྲེལ་བའི་སྐར་མའི་ཚོགས་མཐའ་ཡས་པའི་གཟུགས་ཀྱིས་མཛེས་པར་
4 བྱེད་པའི་རྒྱན་དུ་བྱས་པ་སྟེ་ལྷུན་པོ་ལ་འཁྱུད་དོ། །ཞེས་ཅུང་ཟད་འཁྱོག་པོར་བརྗོད་པ་ལྟར་སྣང་ཡང་ངོ་བོ་ནི་མཐའ་དག་གཟུགས་ཅན་ཏེ། སོར་མོ་དམར་བའི་འདབ་འཕྲེང་དང༌། །སེན་མོའི་འོད་
ཀྱི་གེ་སར་ཅན། །ཁྱོད་ཀྱི་ཞབས་ཀྱི་ཆུ་སྐྱེས་ནི། །ས་སྐྱོང་རྣམས་ཀྱི་སྤྱི་བོར་འཛིན། ཅེས་པའི་དཔེ་དང་མཐུན་ནོ། གཏོར་མ་ལ་འདུ་ཤེས་བཞི་ལྡན་དགོས་པ་ལས། སྒྲུབ་དུས་ཁང་པར་བལྟ་
བའི་དབང་དུ་མཛད་ནས། བ་ལིང་ཕོ་བྲང་ཆེན་པོས་ཐུགས་དམ་བསྐང་། །ཞེས་གསུངས་ཏེ། དངོས་གྲུབ་འབྱུང་བའི་རྒྱུད་ལས། སྣ་ཚོགས་འབྲུ་ནག་དབལ་བྱས་པའི། །གཏོར་མ་མི་ཤས་
བརྒྱན་པ་འདི། །ཕོ་བྲང་རྟེན་དང་བརྟེན་པར་བཅས། །ནང་གི་རྟེན་དུ་སློབ་པའོ། །ཞེས་གསུངས་པའི་བརྗོད་བྱའོ། ༧ །བཞི་པ་ནི། དཔའ་བོའི་རིམ་པ་དང་རང་བྱིན་གྱིས་བརླབ་པའི་རིམ་
པ་གཉིས་ལས་དང་པོ་དང་འབྲེལ་བ་གར་འཆམས་འཆད་པའི་ཕྱིར། དུར་ཆས། དུར་ཁྲོད་ཆས་བརྒྱད་སྦྲུལ་བརྒྱད་རུས་རྒྱན་ལྔ། ཞེས་གསུངས་ཏེ། དཔའ་བོ་དང་རྣལ་འབྱོར་མ་རྣམས་བརྟུལ་༔

༄༅། །ཞུགས་ཀྱི་སྤྱོད་པའི་དོན་དུ་དུར་ཁྲོད་དུ་རྒྱུ་བ་དང༌། དཔལ་གྱི་མགོན་པོ་ལྕམ་དྲལ་དུར་ཁྲོད་ཀྱི་ཕོ་བྲང་དུ་དགྱེས་དགུར་རོལ་པའི་ཆས་བརྒྱད་བགྲང་ཚུལ་ལ་མི་མཐུན་པ་
འགའ་སྣང་ཡང༌། འདིར་ནི། སྟོད་ཀྱི་བགོ་བ་གླང་ལྤགས། སྨད་དུ་བགོ་རྒྱུསྟག་ལྤགས། སྐེད་པར་དཀྲི་པའི་མི་ལྤགས། དཔྲལ་བར་ཁྲག་གི་ཐིག་ལེ། དེ་དང་འཁུར་བ་གཉིས་སུ་ཞག་
གི་སོར་རིས། སྨིན་མཚམས་སུ་ཐལ་ཆེན་གྱི་ཚོམ་བུ། མགོ་བོར་འཆིང་རྒྱུའི་ཐོད་སྐམ་གྱི་ཅོད་པན། མགུལ་པར་དཔྱང་རྒྱུའི་ཐོད་རློན་གྱི་དོ་ཤལ་དང་བརྒྱད། སྦྲུལ་བརྒྱད་ནི་མཐའ་ཡས་ལ་
སོགས་པ་ཀླུ་ཆེན་པོ་བརྒྱད་སྦྲུལ་གདུག་པ་ཅན་གྱི་རྣམ་པར་བྱ་ཏེ་ལུས་ཀྱི་ཆ་ཤས་སོ་སོའི་གདགས་རྒྱུ། རུས་རྒྱན་ལྔ། རུས་པའི་འཁོར་ལོ། རྣ་ཆ། མགུལ་རྒྱན། གདུ་བུ། སྐ་
རགས༑ ཤུགས་ལས་རྡོར་དྲིལ། ཅང་ཏེའུ་ཁཊཾ་ག་སོགས་ཏེ་དེ་དག་ནི་གར་གྱི་ཆས་སོ། མ་མོའི་ཆས་ཀ་ཕོད་ཀ་ནག་པོའི་ཞྭ། དཔལ་ཆེན་མོའི་རྣམ་པར་འཕྲུལ་པའི་མ་མོ་རྣམས་དགྲ་དང་
༈ བགེགས་ཀྱི་སྲོག་ལ་རྔམ་པའི་ཆས་ཏེ། བཞིན་ནག་ལ་མིག་གསུམ་དམར་བས་ཡོན་པོར་བལྟ་བ། མི་སྡུག་པའི་ཁ་མཇུག་མཐུར་དུ་འཕྱང་བ་ལས་རྣོ་འཁྱོག་གི་མཆེ་བ་རིང་པོར་གཙིགས་པའི་འདྲ་

འབག་འཇིགས་སུ་རུང་བ། སྐྲ་དང་ནུ་མ་རིང་དུ་འཕྱང་ཞིང་ཁྲག་རྒྱུན་འབབ་པའི་བྷ་ག་བགྲད་ཅིང་། མདུན་མ་སུམས་པའི་གོས་ནག་ལྷུག་གྱོན་བྱས་པ་རྒྱུ་མའི་ཐག་པས་བཅིངས་པའི་ནལ་བུའི་རོ་
ཕྲག་པའམ་རྒྱབ་ཏུ་ཁུར་བ་སོགས་དངོས་ཉམས་ཅན་གྱི་འདྲ་ཅོག་ནི་མ་མོའི་ཆས་ཀའོ། །དར་རས་ལས་བྱས་པའི་ཕོད་ཀ་ཆ་ལག་དང་བཅས་པ། མུན་པའི་འཁོར་ལོ་ལྟ་བུར་མདོག་ནག་པའི་
ཞྭ༑ ཤུགས་ལས་བྷཉྫ་སྐྲ་ཅན་དང་སྲོག་ཕུར་དུ་བཤད་པའི་ཕུར་བུ་སོགས་དང་། སྟག་གཟིག་དོམ་རལ་མ་རལ་གདོང་བརྙན་དང་། སྟག་རལ་ཞེས་པ་ཅི་རིགས་ཀྱི་བསམ་པ་ལ་ལྟག་ལྤགས་རལ་
པའི་ཕྱང་ཕྱང་ལ་ཟེར་བར་འདུག་སྙམ་ཀྱང་མ་ཡིན། རལ་གུ་ཞེས་སོགས་ཀྱི་མིང་ཡིན་ལ། དེའི་རྒྱུ་སྟག་ལྤགས་ལས་བྱས་པའི་ལྟག་རལ། དེ་བཞིན་དུ་གཟིག་དང་དོམ་ལའང་འགྲེའོ། །མ་
རལ་ནི་མ་མོ་རལ་པ་ཞེས་སྔགས་རྙིང་མར་ཚད་དབྱིབས་སོགས་བཤད་པ་དེའོ། །གདོང་བརྙན་ནི། ྋབྱ་གདོང་། ཁྱི་གདོང་ཞེས་སོགས་ལྷ་སོ་སོའི་ལུས་ལ་གདོང་པའི་གཟུགས་བརྙན་དེ་དེའི་འདྲ་
འབག སོགས་ཁོངས་ནས་འཆམས་ལ་ཉེར་མཁོའི་ཡོ་བྱད་ཐམས་ཅད་ཀྱང་བསྡུས་སོ། །ཆས་བཅུག་འཆམས་ཀྱི་གཟིགས་མོས་ཞེས་ཏེ། དེ་དང་དེའི་ཆས་སུ་བཅུག་ནས་རྔམ་སྟབས་དང

བསྐང་༄༅། །འཆམས་སྟབས་སུ་བསྟུན་པའི་སེང་དང་འགྱིང་དང་ལྡེམ་ཆགས་པས་མཚོན་ཆ་འཕྱར་བ་དང་། འཕེན་པའི་སྟངས་ཀ་དང༌། གཡས་འགྱིང་དང་གཡོན་རོལ་ལ་
སོགས་པའི་སྟང་སྟབས་སྣ་ཚོགས་སྤྱན་གྱི་གཟིགས་མོར་སྤྲོ་བར་བྱའོ། །རྒྱན་ནི་རྫས་ཀྱི་རང་བཞིན་བརྗོད་པ་དེ་གོ་བདེའོ། ༨ །གཉིས་པ་ནང་སྒྱ་འཕྲུལ་རོལ་རྩེད་ཀྱིས་བསྐང་བ་ལ་གཉིས་
ཏེ༑ མདོས་ཀྱི་རྣམ་པར་བཞག་པ་དང་ལག་ལེན་ནོ། །དང་པོ་ནི། ཀུན་མཁྱེན་པད་དཀར་ཞབས་ཀྱིས་མདོས་བཤད་འཕྲུལ་གྱི་མེ་ལོང་ཞེས་བྱ་བར། མདོས་ཀྱི་ངོ་བོ། ངེས་ཚིག དབྱེ་
བཅུ་གསུམ་
བ༑ བྱིན་གྱིས་བརླབས་ཤིང་བསྔོ་བ་བཞིར་མཛད་པའི་དང་པོ། སྣ་ཚོགས་སུ་སྣང་བ་ཐབས་ཀྱི་ཡེ་ཤེས་དེ་དག་ཅིར་ཡང་མ་གྲུབ་པ་ནི་སྟོང་པ་ཉིད་དེ། དེ་གཉིས་གཉིས་སུ་མི་ཕྱེད་པའོ། །ཞེས་
གསུངས་པའི་དོན་དེ་ཀ་འདིར། ཡས་ཐགས་ལས་ཀྱི་མེ་ལོང་ཆེན་པོ་དེར། །སྣང་ཞིང་སྲིད་གཟུགས་ནས། །གཤིས་ལུགས་བདེན་མིན་བསྒྱར་ལ་རྫུན་མིན་གླུད། །ཅེས་གསུངས་སོ། །ངེས་
ཚིག་ནི། དེ་ཉིད་གླུད་རྫས་ཆེན་པོར་བྱས་པ་ལ་མདོས་ཏེ་ཡས་ཐགས། ཡང་། ཟན་ལ་གཟུགས་སྣ་ཚོགས་སུ་བཀོད་པས་ཡས་དང༌། སྣལ་མ་བྲན་པ་ལ་ཐགས་སུ་བྱས་པས་ཡས་

ཐགས༑ ཡང་། སློབ་དཔོན་ཆེན་པོས། མདོས་པ་སེལ་བར་ཡང་གསུངས་ཏེ། དེའི་ཚེ་རྣལ་འབྱོར་པ་ལ་མདོས་པ་ཉམས་ཆག སྦྱིན་བདག་ལ་མདོས་པ་ཆགས་ཆེ་ཉམས་ང་། དགྲ་བོ་ལ་
མདོས་པ་བྱད་མ་མཁན་གྱིས་བྱད་དུ་བཅུག་པ། དེ་ཆོ་ག་མཁན་པོས་ཐབས་ཀྱིས་སེལ་བས་ན་མདོས་སོ། །ཞེས་གསུངས། དབྱེ་བ་ལ། ཕོ་མདོས། མོ་མདོས། རེ་རེ་ལའང་སྤྱི་མདོས་
དང་སྒོས་མདོས་གཉིས་གཉིས། སྒོས་མདོས་ལ་སུམ་བརྒྱ་དྲུག་ཅུ། སྤྱི་མདོས་ལ་མ་ཧཱ་ཤནྟི་དང༌། སརྦ་རཱུ་པ་གཉིས། དང་པོ་ལ་ཕྱི་ནང་གསང་བ་གསུམ། ཕྱི་མ་ལ་ཕྱི་ནང་གཉིས་རྣམས་
ལས༑ འདིར་སྲིད་པ་ཕོ་མདོས། དེའོ་ནང་ནས་དཔལ་ཡེ་ཤེས་ཀྱི་མགོན་པོ་ཆེན་པོའི་མདོས་ཏེ། དངོས་གྲུབ་འབྱུང་བ་ལས། རི་རབ་ཀྱི་གཟུགས་ལ་སྣ་ཚོགས་པའི་གཟུགས་བརྙན་བཀོད་དེ་
འཕྲིན་ལས་སེམས་པ་དང་བཅས་པའི་ཕྱག་རྒྱས་བཏབ་ན་གཡུལ་ཆེན་པོ་དེ་ལས་རྣམ་པར་རྒྱལ་བར་བྱེད་དོ། ཅེས་པས་གཡུལ་བཟློག་སོགས་དང་། ཡང་། དཔག་བསམ་གྱི་ཤིང་ལྗོན་པའི་ཚུལ་
དུ་བྱས་ལ། ཨ་ཤྭ་ཀའམ་མི་དྲ་ཀའི་ཤིང་ལ་བརྟེན་ནས་ཐབས་དང་ལྡན་པས་ནི་ཡུལ་ཕྱོགས་དེ་ཡོངས་སུ་རྒྱས་པའི་གནས་ཐོབ་པར་འགྱུར་རོ། །ཞེས་གསུངས་པས་རྟེན་མདོས་སོགས་བཤད་

༄༅། ། དོ། །དེ་ཡང་སྤྱིར་སྒྲུབ་མདོས་དང་། རྟེན་མདོས་དང་། མཆོད་མདོས་དང་། བསྐང་མདོས་དང་། སྲིད་པ་གཡུལ་བཟློག་དང་། བྱོལ་བཟློག་དང་། རཱ ཀྴ་
དགྲ་མདོས་ལ་སོགས་པ་དུ་མར་བྱེད་པ་དང༌། མདོས་ཀྱི་བཅས་གཅིག་ལ་ཀུན་ཚང་བར་བྱེད་པའོ། །ཞེས་གསུངས་ལ། ས་བཅད་བཞི་པ་འོག་ཏུ་འཆད་དོ། །དེ་ལྟར་མཐའ་དཔྱད་ནས་གཞུང་
དོན་ལ་འཇུག་སྟེ། ཡས་ཐགས་ཀྱི་བཅས་གཞི་དེ་ནི་སྐྱེ་འགྲོར་གྱུར་པ་མཐའ་དག་གི་ལས་ཀྱི་མེ་ལོང་ཆེན་པོ་ཡིན་ཏེ། སྣང་ཞིང་སྲིད་པའི་གཟུགས་སོ་ཅོག་ཐམས་ཅད་འགག་མེད་དུ་སྣང་ནུས་པའི་
ཕྱིར་རོ། །ཇི་ལྟར་ཨར་མའི་ཚིག་གུ་ཙམ་གྱི་ཆུ་སྣོད་ཆུང་ངུའི་ནང་དུའང་དཔག་ཚད་ལྔ་བཅུ་པའམ་ཟླ་བརྙན་འཆར་བར་བཟོད་པ་བཞིན་དུ། སྣང་སྲིད་ཇི་སྙེད་པའི་གཟུགས་བརྙན་གྱི་བཀོད་པ་ཐམས་
ཅད་མ་ཉམས་པར་འཆར་བའི་མདོས་འདི་ལྟ་བུ་གཟིགས་པ་ན། འདི་ནི་གཤིས་དོན་དམ་དུ་བདེན་པར་གྲུབ་པ་མེད་དེ་དོན་ལ་མེད་པའི་ཕྱིར་དང༌། བསྒྱར་བ་སྟེ་དེའི་རྣམ་འགྱུར་རམ་མདངས་ཀུན་
རྫོབ་ཏུ་རྫུན་པ་ཡང་མ་ཡིན་ཏེ་དོན་བྱེད་ནུས་པའི་ཕྱིར་སྒྱུ་འཕྲུལ་དྲྭ་བའི་རོལ་རྩེད་དུ་བསྒྱུར་བའི་གར་ཏེ། རྒྱུད་ལས། རང་བཞིན་གདོད་ནས་མ་སྐྱེས་པ། །རྫུན་མིན་བདེན་མིན་དེ་བཞིན་དུ།

ཐམས་ཅད་ཆུ་ཡི་ཟླ་བ་ལྟར། །འདོད་པས་རྣལ་འབྱོར་མས་ཤེས་ཀྱིས། །ཞེས་དང༌། འཕྲུལ་གྱི་མེ་ལོང་དུ། སྒྱུ་མའི་འཇིག་རྟེན་མཐུན་ཞུགས་པའི། །སྒྱ་མ་ཆེན་པོའི་དཀྱིལ་འཁོར་ལ།
ཞེསྒྱུ་མའི་མཆོད་པ་སྦྱར་མཁས་པའི། །སྒྱུ་མ་མཁན་རྣམས་ཕྱག་བྱའི་འོས། །ཞེས་དང༌། དངོས་གྲུབ་འབྱུང་བ་ལས། སྟོབས་ནི་ཆོས་རྣམས་ཐམས་ཅད་ལ༑ སྒྱུ་མ་ལྟ་བུར་ཤེས་པ་དང་།
ཡང་དག་བདེན་པའི་སྟོབས་ཀྱིས་ནི།ྋ །རང་བཞིན་མེད་པར་རྟོགས་པ་འབྱུང༌། །ཞེས་ཀྱང་གསུངས་སོ། །དེ་ལྟར་རྟེན་ཅིང་འབྲེལ་པར་འབྱུང་བའི་མདོས་སམ་གླུད་འདི་དང་འདི་འདྲ་
བ༑ ལོངས་ཞུའི་སྨྲེང་དང་བཅས་པས། ཞེས་ཏེ། ཆོ་ག་བཞིན་དུ་བྱིན་གྱིས་བརླབས་ལ། སྙན་གསན་དབབ་པ་དང་། སྤྱན་དྲང་བ་སོགས་ལས་བརྩམས་ཏེ། འདི་ལྟ་བུའི་ཡོ་བྱདཅི་འདོད་
ལོངས་ཤིག་ཅེས་ཞུ་བའི་སྨྲེང་གསོལ་བ་སྟེ་མོལ་ལབ་གཏོང་བ་བཞིན་གོ་ཞིང་རིག་པར་ངོ་སྤྲོད་པ་དང་བཅས་པས་ཞེས་སྦྲེལ་ཏོ།།འོ་ན་སྐབས་འདིར་མདོས་ནང་གི་བསྐང་རྫས་སུ་བྱས་པ་
དང་༑ མདོས་ཆོག་ཏུ་གསང་བ་མདོས་ལ་སྤྱན་འདྲེན་ནོ། །ཞེས་བཤད་པ་ཇི་ལྟར་མི་འགལ་ཞེན། མི་འགལ་ཏེ། རྣམ་བཤད་རྡོ་རྗེའི་སྙིང་པོར། གསང་བ་མདོས་ཞེས་འབྱུང་བའི་གསང་བ་ནི་

༄༅། །སྔགས་ཀྱི་དམ་རྫས་ཡིན་པ་ལ་དགོངས་སོ། །ཞེས་གསུངས་པས་སོ། །འདིའི་རྒྱན་ནི། ཇི་སྐད་དུ། གདོང་པའི་འདམ་སྐྱེས་སྨིན་འཁྱོག་ཅིང༌། །རྔུལ་གྱི་ཆུ་ནི་
ཟགས་པ་དང༌། །མིག་དག་ཀུན་ཏུ་དམར་བ་འདི། །མྱོས་པའི་གནས་སྐབས་གསལ་བར་བྱེད། །འདིར་ནི་གདོང་པའི་ཆ་ཤས་དག །རྣམ་འགྱུར་མ་བྱས་གདོང་པ་ཉིད། །པདྨར་བཀོད་བྱས་
དེས་ན་འདི། །ཆ་ཤས་ཅན་གྱི་གཟུགས་ཅན་ནོ། །ཞེས་པ་ལྟར་ཏེ། ཁྱད་གཞི་ཡས་ཐགས་མེ་ལོང་གི་གཟུགས་སུ་བཀོད་ལ། ཁྱད་ཆོས་རྣམས་གཟུགས་སུ་མ་བྱས་པས་ན་ཆ་ཤས་ཅན་གྱི་
གཟུགས་ཅན་དུ་འདོད་དགོས་སོ། ༩ །གསུམ་པ་གསང་བ་སྙིང་ཐིག་ནམ་མཁའ་མཛོད་ཀྱི་བསྐང་བ་ནི། དམ་ཅན་ཆགས་པའི་མཁར་རྟེན་ཡིན་པས་ན་བླ་རྡོ་འདི་ནི་གསང་བ་སྙིང་གི་ཐིག་
ལེ༑ ཅི་འདོད་པའི་རེ་བ་འཕྲལ་དུ་འགེངས་པས་ནམ་མཁའི་མཛོད་དུའང་བརྗོད་དོ། །གཞུང་དོན་འདི་འཆད་པ་ལ། སྙན་ངག་ཆེན་པོ་སྦྱོར་ཚུལ་གྱི་སྐབས་སུ། སྔོན་བྱུང་གཏམ་ལས་གྱུར་
༈ པའམ༑ ཅིག་ཤོས་ལེགས་པ་ལ་བརྟེན་པ། ཞེས་རྣམ་པ་གཉིས་སུ་བཤད་པའི་དང་པོ་ནི་རྒྱུད་ཀྱི་གླེང་གཞིས་སྟོན་ལ། དེ་ཡང༌། བླ་མ་མཁས་པའི་གསུང་ལས། ཛམྦུའི་གླིང་ཡོན་ཏན་གྱི་

རྒྱལ་མཚན་འདི་ཆགས་ནས་ཡུན་མི་རིང་བ་ན་གསུང་བ་དེ་ནི་རྫོགས་ལྡན་གྱི་དུས་སུ་སྣང་ཞིང༌། དེ་ལ་ཤེས་བྱེད་རྣམ་དག་ཡོད་པ་གཞིར་བཅས་ཏེ། དམ་པ་རྣམས་ལ་མ་བཏགས་པའི་སྤྱོད་པ་ནམ་
ཡང་མི་མངའ་བས་སོ། །འོན་ཀྱང་བཤད་པའི་རྒྱད་མཁའ་འགྲོ་རྒྱ་མཚོ་ལས། རྩོད་པའི་དུས་ཀྱི་ས་ནང་དུ། །བཅོམ་ལྡན་འདས་མཐའ་ཡས་པས་འདི་གསུངས། །ཞེས་བཤད་པའི་ལུང་དང་མི་
འགལ་བའི་ལུང་རིགས་འཐད་ལྡན་འགོད་ཤེས་པ་ཡོད་ན་ལེགས་ཀྱི་སྨོས་ཤིག གང་ལྟར་ཡང༌། དབང་ཕྱུག་ཆེན་པོ་འཁོར་བཅས་བཏུལ་ནས་རྒྱུད་གསུངས་པའི་ལོ་རྒྱུས་ལ། དབང་ཕྱུག་མ་ཧཱ་
དེ་ཝ་ལ་སྐུ་བཞི་དང་ཆུང་མ་བཞི་ཡོད་པར་ལྷན་ཅིག་སྤྱོད་པའི་ཚེ། ནམ་མཁའ་ནས་ལྷ་བཞི་དང་དྲི་ཟ་བཞི་འོངས་ནས་ཛམྦུའི་གླིང་གི་པཱུ་ལིར་མ་ལ་ཡཾ་སོགས་བརྒྱད་གཟུངས་བས་མཁའ་སྤྱོད་ཀྱི་ཡུལ་
བརྒྱད་དུ་གྲགས། ས་སྟེང་ནས་གནོད་སྦྱིན་བཞི་དང་སྲིན་པོ་བཞི་བྱུང་ནས་ཀཱ་མ་རུ་པ་སོགས་བརྒྱད་གཟུང་བས་ས་སྤྱོད་ཀྱི་ཡུལ་བརྒྱད་དུ་གྲགས། ས་འོག་ནས་ཀླུ་བཞི་དང་ལྷ་མ་ཡིན་བཞི་བྱུང་
ནས་པྲེ་ཏ་པཱུ་རི་ལ་སོགས་བརྒྱད་གཟུང་བས་ས་འོག་སྤྱོད་ཀྱི་ཡུལ་བརྒྱད་དུ་གྲགས། མིའམ་ཅི་མོ་བཞི་དང་ཕྲ་མེན་གྱི་མ་མོ་བཞིས་གཏུམ་དྲག་ལ་སོགས་པའི་དུར་ཁྲོད་བརྒྱད་བཟུང་ངོ་། །དེ་དག་

བསྐང་༄༅། །སྲིད་པ་གསུམ་ལ་དབང་བྱེད་པར་འདོད་ནས་དབང་ཕྱུག་སྤྱན་དྲངས་ཏེ་མཆོད་པར་འདོད་པ་ལས། དབང་ཕྱུག་ལྷ་མོ་ཨུ་མ་དང་རྟག་ཏུ་འཁྱུད་ཅིང་རོལ་པས་མཆོད་
ཡུལ་དུ་འགྲོ་མ་ཁོམ་པར། དེའི་སྤྲུལ་པ་རྡོའི་ལིངྒ་ཕོ་མཚན་གྱི་མགོ་བོ་ལྟ་བུ་ལ་སོགས་ཉེར་བཞི་སྤྲལ་ནས་ཡུལ་རེ་རེར་རྟེན་དུ་བཞག་པ་དེེ་ལ་མཆོད་ཅིང་བཀུར་བསྟི་བྱེད་དོ། །ཞེས་པ་འདི་ཙམ་
ཞིག་སྦྱར་གཞིར་མཁོ་བས་བྲིས་ལ།ྋལྷག་མ་རེ་ཞིག་བཏང་སྙོམས་སོ། །སྦྱོར་ཚུལ་ནི། རང་རང་སྲོག་གིས་ལེགས་བསྡམས་བླ་རྡོ་ཡི། །གཽ་རཱིར་འཁྱུད་པས་འབྲལ་བར་མ་ཕོད་པས། །སྐྲ་བཅུ་དྲུག་
གཟུགས་གླེགས་བམ་ཕྱག་མཚན་བརྙན་པོའི་རྟགས། །ཅི་དགའ་བཞིན་དུ་སྤེལ་བས། ཞེས་གསུངས་ཏེ། ཕྱི་ནང་གི་རྟེན་ནི་ཅི་རིགས་པ་གོང་དུ་བཀོད་ཟིན་མོད། འདིར་ནི་སྲོག་གི་འཁོར་ལོ་
བསྟན་ཏེ། དེ་ཡང་ལྕམ་དྲལ་སྤྱི་དང་བྱེ་བྲག་མགོན་པོ་ཡུམ་བློན་སྤྲལ་འཁོར་དང༌། རང་རང་སྲོག་གི་སྔགས་ཀྱིས་ལེགས་པར་བསྡམས་པའི་འཁོར་ལོ་གཟེར་སྡེམ་ལས་ཇི་སྐད་བཤད་པ་བཞིན་
༈ལྷག་ཆད་མེད་པར་ལྷའི་ལྟོ་བར་བྲིས། རྫས་བྱུགས། རབ་ཏུ་གནས་པར་བྱས་པ་ལག་ལེན་བཞིན་དྲིལ་ལ་སྐྱེས་པ་དར་མའི་གྲི་སྙིང་གི་རྩ་སྦུབས་སུ་གཞུག་པའི་བླ་རྡོ་དེ་རང་གི་ལུས་ལ་བཅང་587

བའམ༑ ཆོས་སྐྱོང་གི་ལྡེར་སོའི་སྙིང་པོར་བཞུགས་པ་ལྟ་བུའམ། ཡང་ན། དངོས་གྲུབ་འབྱུང་བ་ལས། ནག་པོའི་རས་སམ་དར་ལ་ཡང་། །ཏིང་འཛིན་སྔགས་དང་བཅས་པ་ཡི། །ནག་པོ་
ཞལ་གཅིག་ཕྱག་བཞི་པ། །བྲིས་པ་ཉིན་གཅིག་གིས་རྫོགས་ནས། །བར་ཆད་མེད་པར་ལུས་ལ་འཆང་། །གསང་རྟེན་ལུས་ལ་བཅང་བའོ། །ཞེས་བྲིས་སྐ་ཉིན་གང་ཙམ་ལུས་ལ་འཆང་བ་ཡང་
བཤད་དོ། །དེ་ལྟ་བུ་ནི་གཽ་རཱི་ཞེས་པ་བོད་སྐད་དུ་དཀར་མོ། དོན་དུ་དབང་ཕྱུག་གི་ཆུང་མར་གྱུར་པའི་ལྷ་མོ་ཨུ་མའི་གཟུགས་སུ་བཀོད། དེ་ལ་དུས་བཞིར་ལྷ་ཆེན་པོ་འཁྱུད་པས་བྲེལ་ཞིང་འབྲལ་
བར་མ་ཕོད་པས། དེའི་ཚབ་ཏུ་སྤྲུལ་པའི་ལིངྒའམ་རྟགས་བྱིན་པའི་དོན་དུ་མགོན་པོ་ལྕམ་དྲལ་གྱི་སྐུ་གཟུགས། སྲོག་སྔགས། རྒྱུད་དང་སྒྲུབ་སྐོར་གྱི་གླེགས་བམ་ཕྱག་མཚན། འཕྲེང་
བ༑ དགང་བླུགས་སོགས་དངོས་སམ་གཟུགས་ཀྱི་བརྙན་པོའི་རྟགས་མཚན་ཅི་དགའ་བ་བཞིན་དུ་འབད་པས་སྤེལ་བས་ཞེས་སྦྱར་རོ། །པར་ཡིག་ཏུ། བླ་རྡོ་ཡིས། ཞེས་བྱེད་ཚིག་སྦྱར་བ་འདི་
ལྟར་ན། གང་གི་གཟུགས་དང་ཡང་མ་སྦྱར་པའི་བླ་རྡོས་གཽ་རཱི་ལ་འཁྱུད་པ་འདྲ་ཞིག་ཏུ་ཨེ་འགྲོ་བརྟག་དགོས་ལ། དོན་དུ་ནི་དབང་ཕྱུག་གཽ་རཱིར་འབྲལ་མ་ཕོད་པ་ལྟར། མགོན་པོ་བླ་རྡོ་ལ་ཆགས་

བསྐང་༄༅། །པས་མ་ཁོམ་པའི་སྐུ་ཚབ་ཏུ་སྐུ་གཟུགས་སོགས་ཀྱི་རྟེན་བསྲེལ་བ་ཡིན་གྲང་། གང་ལྟར་ཡང་དགོས་འདོད་འབྱུང་བའི་རྒྱུད་དང༌། དངོས་འབྱུང་སོགས་ལས་སྐུ
གསུང་ཐུགས་ཀྱི་རྟེན་རྒྱས་པར་བཤད་པའི་མཐར། སྐྱེས་པ་གྲིར་ཤིའི་ཐོད་འཕྲེང་ནི། །ཡོན་ཏན་ལྡན་ཕྱིར་རྟག་ཏུ་སྦ། །མི་བསད་མཚོན་ལས་བྱས་པ་ཡི། །རྡོ་རྗེ་གྲི་གུག་ཧཱུྃ་བྲིས་པ། །འཕྲིན་
ལས་བྱེད་པའི་ཁྱད་པར་རོ། །ཞེས་སོགས་མང་དུ་བཤད་ཀྱང་ཡི་གེ་མང་བས་ཐམས་ཅད་མ་བྲིས་ལ། རྒྱན་ནི། སྦྱར་བ་གཟུགས་གཅིག་ལྡན་པའི་ཚིག །དུ་མའི་དོན་ཅན་ཉིད་དུ་འདོད།
བཅུ་བདུན་
ཅེས་དང༌། ཐ་དད་སྣང་མིན་གྱུར་པ་ཡི། །དཔེ་གཉིས་ངོ་བོ་ཉིད་འདོད་དཔེར། །ཞེས་པའི་རྒྱན་ཚིག་སྦྱོར་གཅིག་གི་སྟེང་དུ་ཚང་བ་འདི་ནི་སྦྱར་བའི་གཟུགས་ཅན་ཏེ། གྲོགས་མོ་ཁྱོད་ཀྱི་གདོང་
པད་ནི། །རཱ་ཛ་ཧཾ་སས་ཉེར་སྤྱད་འོས། །དྲི་ཞིམ་བུང་བས་དོན་གཉེར་འོས། །ཅེས་པ་སྦྱར་བའི་གཟུགས་ཅན་ནོ། །ཞེས་པའི་དོན་དང་མཐུན་པ་ཉིད་དོ། ༡༠ །རྩ་བའི་ས་བཅད་གཉིས་
༈ པ༑ྋཁྱད་པར་ལམ་རིམ་ལ་བརྟེན་ནས་ཐུགས་དམ་བསྐང་བ་ལ་དྲུག་སྟེ། དྲག་པོ་མཐུས་བསྐང་བ། ”ཞི་བ་ཆོས་ཀྱིས་བསྐང་བ།ལྷའི་རྣལ་འབྱོར་ཀྱིས་བསྐང་བ། སྔགས་ཀྱི་དེ་ཉིད་ཀྱིས་<

བསྐང་བ། ཟབ་མོའི་རྫོགས་རིམ་གྱིས་བསྐང་བ། ཕྱི་ནང་སྦྱིན་སྲེག་གིས་བསྐང་བའོ། །དང་པོ་ལ་གཉིས་ཏེ། ཁྱད་གཞི་འགོད་པ་དང༌། ཁྱད་ཆོས་བཤད་པའོ། །དང་པོ་ལ་གཉིས་
ཏེ༑ སྤྱི་དང་བྱེ་བྲག་གོ །དང་པོ་ནི། དངོས་གྲུབ་འབྱུང་བ་ལས། ཁྱད་པར་ཡེ་ཤེས་བླ་མེད་པ། །དམ་ཚིག་མགོན་པོ་སྒྲབ་པ་ཡི། །དམ་ཚིག་འདི་ནི་རྨད་པོ་ཆེ། །བདེ་བར་གཤེགས་པའི་
ལམ་སྦྱོང་མཛད། །ཅེས་འབྱུང་སྟེ། བདེ་བར་གཤེགས་པའི་ལམ་སྦྱོང་བའི་ཚུལ་ལ་གཉིས་ཀྱི་དང་པོ་མཐུ་དང་ཕྱི་མ་ཆོས། དེ་ལྟར་དུ་སྤྱོད་པ་པོའང་བསྟན་འཛིན་གྱི་དམ་པར་ལུང་བསྟན་པ
པུཎྜ་རཱི་ཀའི་ཟིལ་དངར་ལས། །བསྟན་པའི་ཕྱིར་དུ་ནག་པོའི་མཐུ་སྒྲབ་ཅིང་། །རང་དོན་དཀར་པོའི་ཆོས་ལས་མི་འདའ་བའི། །སྔགས་པ་དེ་འདྲ་མུ་སྟེགས་ནང་འདུག་ཀྱང༌། །སངས
རྒྱས་བསྟན་ལ་གཅེས་པའི་མིག་འབྲས་ཡིན། །ཞེས་གསུངས། དེའི་ཅིག་ཤོས་ཀྱང་། ཟོང་སྒྲུབ་ཚོང་རྫས་ནག་པོའི་མཐུས་བྱེད་ཅིང༌། །ཚེ་འདིའི་ཆགས་སྡང་ཁོང་དུ་འཚངས་གྱུར་པའི།
སྔགས་པ་དེ་འདྲ་བསྟན་འཛིན་ཁྲོད་འདུག་ཀྱང༌། །ནག་པོ་བདུད་ཀྱི་བང་ཆེན་དང་པོ་ཡིན། །ཅེས་བཀའ་སྩལ་པ་བཞིན། དེང་སང་ལྟ་བུ་དུས་ངན་གྱི་ལང་ཚོ་དར་ལ་བབ་པའི་སྐབས་འདིར་

༄༅། །ནི། ཡོན་ཉུང་དུ་ཙམ་དང༌། བུ་སྨད་གསོ་བའི་ཟོང་རྫས་སྒྲུབ་པའི་ཆེད་དམ། གཞན་གྱི་དཔལ་ཅུང་ཟད་ཙམ་ཡང་མིག་སྔར་མི་ཤོང་བའི་ཕྲག་དོག་གིས། བསྒྲལ
འདྲེན་བྱ་བའི་ནུས་པ་མེད་བཞིན་དུ་སྡིག་ལྟུང་ཁྱད་དུ་བསད་དེ། འཁོར་ལོ་ཆང་ཆུང་ལ་སྐྱབས་སུ་འཚལ། རྫས་ངན་དང་སྔགས་ངན་ལ་བློ་གཏད་པའི་མནན་སྲེག་དབྱེ་བསྐྲད་སོགས་ཀྱི་ལས་སྦྱོར
གྱི་བསྟན་པ་དར་བ་འདིའང་ལུང་དུ་བསྟན་པར་མཛད་དེ་ཤིན་ཏུ་མད་པ་ཉིད་དོ། །དེ་བས་ན། སངས་རྒྱས་ཀྱི་བསྟན་པ་དང་སྤྱི་སྒོས་ཀྱི་དམ་ཚིག་ཡིད་ཡུལ་དུའང་མི་གནས་བཞིན་དུ་རང་འདོད་ཁར་
འཚངས་ཀྱི་ལས་སྦྱོར་ལ་གཞོལ་བ་ནི་སྔགས་པའི་གཟུགས་བརྙན་བླན་པོ་དགའ་བར་བྱེད་པའི་ཚུལ་འཆོས་པའོ། དེའི་ཕྱིར་མཐུའི་བསྟན་པ་བསྲུང་ཞིང་ཆོས་ཀྱི་འཁོར་བ་དགག་དགོས་པས་དང་པོ་དེ་
གཉིས་གསུངས་ལ། དེ་ལ་སྒོ་གསུམ་ལྷ་སྔགས་ཏིང་ངེ་འཛིན་གྱི་ལས་སུ་རུང་བ་ཞིག་དགོས་པར་དགོངས་ནས་བར་མ་གསུམ་གསུངས། དེ་འགྲུབ་པའང་ཕྱི་ནང་གི་སྲེག་བླུགས་ལ་རག་ལུས་
པས་ཐ་མ་གསུངས་པར་མངོན་ལ། འདིའི་ཡེ་ཤེས་བླ་མེད་སོགས་ནི་རྫོགས་རིམ་གྱིས་ཡེ་ཤེས་མགོན་པོར་སྒྲུབ་ཅིང་། སྦྱིན་བསྲེག་གིས་ཞིང་སྐྱོང་དམ་ཚིག་མགོན་པོར་སྒྲུབ་པའོ། །གཉིས་པ་

བྱེ་བྲག་གི་རྒྱུ་མཚན་དུས་ངེས་འགོད་པ་ནི། གནོད་བྱེད་དགྲ་བོའི་གཤེད་དུ་མངགས་པའི་ཚེ། །སྙིགས་མའི་སྐྱེ་བོ་ཤིན་ཏུ་མི་སྲུན་པས་ཞི་བས་འདུལ་བར་མི་སྤྱོད་པ་སྤྱི་དང་། ཁྱད་
པར༑ དཀོན་མཆོག་གསུམ་པོ་དམོད་པ་དང་། །བླ་མ་ལ་སྡང་བདག་ལ་དམོད། དེ་དག་སོགས་ལ་བྱ་བར་བཤད། །ཅེས་གསུངས་པའི་སོགས་ཁོངས་ནས། སངས་རྒྱས་བསྟན་ལ་གནོད་
པ་དང༌། །སེམས་ཅན་ཡོངས་ལ་འཚེ་བ་དང༌། །སྡིག་པའི་ལས་ལ་རྔམས་པ་དང༌། །ངན་སོང་གསུམ་ལ་གཞོལ་བ་དང༌། །ཞེས་སོགས་བསྒྲལ་བའི་ཞིང་དུ་འོས་པ་རྣམས་ཀྱི་སྡིག་པའི་རྒྱུན་
བཅད་ནས་ཡང་དག་པའི་གོ་འཕང་ལ་བཞག་པར་བྱ་བའི་ལྷག་བསམ་སྙིང་རྗེའི་མ་མས་བསྐྲན་པ་ནི་མེད་མི་རུང་བའི་ཡན་ལག་དང་པོ། འོན་ཀྱང་། གནོད་བྱེད་ཀྱི་དགྲ་བོའི་གཤེད་དམ་གཉེན་པོར་
མངགས་པའི་རྒྱུ་མཚན་གྱིས་ལས་ལ་སྦྱོར་བའི་ཚེ་ཀུན་སློང་ཞེ་སྡང་དུ་དགོས་སོ། །འོ་ན་སྙིང་རྗེ་དང་ཞེ་སྡང་མི་འགལ་ལམ་སྙམ་ན། འདིར་མི་འགལ་ཏེ། དཔེར་ན། བུ་གཡང་ལ་འཆོར་བ་
མས་མི་བཟོད་པའི་སྙིང་རྗེ་དང༌། དེ་དགག་ཕྱིར་ཞེ་སྡང་གི་ཁྲོས་ཏེ་ཐལ་ལྕག་བརྡེག་ཅིང་རྩུབ་ཚིག་གིས་སྤྱོས་པ་མི་འགལ་བ་བཞིན་ནོ། །དེའི་ཕྱིར། སྙིང་རྗེས་ཁྲོས་ནས་བསྒྲལ་བར་འདོད། ། སྣྲུ

བསྐང་༄༅། །ཅེས་པའང་དོན་ལ་གནས་སོ། །གཉིས་པ་ལག་ལེན་བསྟན་པ་ལ་གཉིས་ཏེ། སྤྱི་དང་ཁྱད་པར་རོ། དང་པོ་ནི། ལས་མཐར། བསྲུང་དང་བཟློག་དང་བསད་
པའི་མཐའ། །འཕང་དང་སྲེག་དང་མནན་པས་བསྡུ། ཞེས་གསུངས་ཏེ། ལས་ཀྱི་དངོས་གཞི་བསྲུང་བ་དང༌། བཟློག་པ་དང༌། བསད་པ་གསུམ། མཐའ་བརྟེན་ལ། འཕང་
བ༑ སྲེག་པ། མནན་པ་གསུམ་སྟེ་དྲུག ལས་དེི་དྲུག་བྱེད་པ་པོའི་གང་ཟག་ནི། རྒྱུད་ལས། སྒྲུབ་པ་པོ་ནི་རྣམ་པ་གསུམ། །ཧེ་རུ་ཀ་དཔལ་རྣལ་འབྱོར་མ། །དག་ཅིང་སྦྱངས་ཏེ་ཏིང་
བཅུ་དགུ་
འཛིན་གསལ། །རིམ་པ་གོ་འཕང་ཐོབ་པ་སྟེ། །ཞེས་པས་རབ་ལྟ་བ་སྐྱབས་ཀྱི་ལྷ་དང་ལྡན་པ་དེ་ལ་དྲེགས་པ་རྣམས་ཡིད་བཞིན་གྱི་ནོར་བུ་ལྟར་བཀུར་ཞིང་མཆོད་པ་དང་། འབྲིང་ཏིང་ངེ་འཛིན
གྱིས་ལྷ་འཆུན་པ་དེ་ལ་ཇོ་བོ་ལྟར་བཀུར་ཞིང་བཀའ་ཉན་པ་དང་། ཐ་མ་རྩལ་གསུམ་བསྙེན་པས་འཆུན་པ་དེས་ཅི་བསྒོ་བའི་ལས་བྱེད་ཅིང་འཕྲིག་མི་ནུས་པ་གསུམ་པོ་ཅི་རིགས་པ་དགོས་གྱི། རཀྴའི་
༈ འཕྲེང་བ། ཐུན་རུ། ཕུར་བུ་གསུམ་འབྱོར་བ་ཙམ་གྱིས་ནི་མ་ཡིན་ནོ། གནས་གང་དུ་བྱ་ན། རྒྱུད་ལས། གནས་ནི་ཁྱད་པར་འབྱུང་བ་ཡང་། །བསྙེན་པའི་དུས་དང་སྒྲུབ་པ་དང་། །ལས་

ལ་སྦྱར་བའི་དུས་ཤེས་པས། །ཡིད་འོང་དབེན་དང་དུར་ཁྲོད་སོགས། བསམ་གཏན་འཕེལ་དང་ཁྱད་པར་རོ། །ཞེས་བསྙེན་སྒྲབ་ལས་སྦྱོར་སོ་སོར་བསྔགས་པའི་གནས་སུ་དང་། ཁྱད་པར་
རོ༑ །ཞེས་ལས་གང་དང་གང་ལ་བསྔགས་པའི་གནས་མ་ཡིན་པ་གཞན་དུ་སྒྲུབས་ཀྱང་མི་འགྲུབ་པའི་ཤེས་བྱེད་དུ་རྣམ་བཤད་རྡོ་རྗེའི་སྙིང་པོར་སློབ་དཔོན་པདྨའི་ལུང་དྲངས་པར། སྡེ་གནས་སྦྱིན
སྲེག་བྱས་མལ་དུ། སེར་བ་བསྒྲབ་ན་མི་ཐོན་ཞུད། །དབང་བསྐུར་ཚེ་སྒྲབ་བྱས་མལ་དུ། །ཐུན་ཕྲན་བསྒྲུབ་ན་མི་ཐོན་ཞུད། །མཆོད་རྟེན་ཚ་ཚ་བཤིག་པ་དང་། །སྟོང་ཉིད་གསུང་ཀླགས་མལ་
ཉིད་དུ། །ལྟས་ངན་བསྒྲུབ་ན་མི་ཐོན་ཞུད། །ཕུང་བཤུལ་བསད་བཅད་གཡུལ་བཀྱེའི་སར། །མངོན་ཤེས་བསྒྲུབ་ན་མི་ཐོན་ཞུད། །དུག་སྦྲུལ་ས་རལ་ཤག་ཕུང་བཤུལ། །ནོར་བསྒྲུབ་བྱས་ན་
མི་ཐོན་ཞུད། །ཅེས་གསུངས་པ་ལྟ་བུས་མཚོན་ནོ། །སྤྱིར་ཡེ་ཤེས་པའི་རྩལ་གསུམ་གྱི་བསྙེན་པ་རྫོགས་ནས། ྋ༸ སྒོས་སུ་ལས་བྱེད་གང་ལ་བྱེད་ཀྱང་སྒྲུབ་པའི་སྔོན་དུ་བསྙེན་པ་ཁ་གསོ་བ་ནི་གནད་
དུ་ཆེའོ། །གསང་གནད་ཀྱི་སྐབས་སུ་རྡོ་རྗེའི་སྙིང་པོ་ན། མཐུ་གཏད་ཀྱི་ལས་གང་བྱེད་ནའང༌། རྟེན་གྱི་ལས་ཁྱིམ། གནད་ཀྱི་སྲོག་ཁྱིམ་བཏགས་ཆགས་ཀྱི་རྫས་ཁྱིམ། རྟོགས་པའི་ལྟ་༔་

༄༅། །ཁྱིམ། སྲིད་པའི་གཏེར་ཁྱིམ། རྫུ་འཕྲུལ་གྱི་སྤྲ་ཁྱིམ་རྣམས་ཀྱི་དོན་གོ་ཤིང་ཤེས་དགོས་ཏེ། དེ་དག་ཏུ་སྡེ་བརྒྱད་ཀྱི་གནས་ལུགས། སྲོག ལས། སྡེ་བརྒྱད་
དུ་འབྱེད་པའི་རྒྱུ་མཚན། སྒྲུབ་པའི་ཐབས་རྣམས་སྟོན་པ་ཡིན་ནོ། །ཞེས་གསུངས་པ་ལས། ཁོ་བོས་ནི་སྲིད་པའི་གཏེར་ཁྱིམ་ཙམ་མཐོང་ཞིང་ལུང་ཡང་ཐོབ་མོད། ལྷག་མ་རྣམས་ཀྱི་དཔེ་མ་
འབྱོར་བས་སླར་བཙལ་ཏེ་བལྟ་དགོས་པ་ཡོད་དོ། གཞན་ཡང་གསང་བའི་གནད་ཀྱི་དོན་ཡིན་པས་ན་ཆོས་སྐྱོང་སྙིང་ཐིག་གང་ལ་བྱེད་པ་དེ་གསང་ནས་གཞན་ལ་ཁ་གཡོལ་དགོས་ཏེ། དཔེར་
ན༑ གཟའ་ཆོས་སྐྱོང་གི་གཙོ་བོར་བསྟེན་གྱི་ཡོད་ན། གིང་ངམ་བཙན་ལ་ཁ་གཡར་བའམ། ཡང་ན་མི་བསྟེན་པ་ལྟར་འཆོས་སོ། །དཀྱིལ་འཁོར་གང་དུ་ལས་སྒྲབ་པ་ཞེ་ན། བདེ་མཆོག་རྩ་
བའི་རྒྱུད་ཀྱི་ལེའུ་ཉེར་བདུན་བརྒྱད་གཉིས་སུ་མདོ་ཙམ་གསུངས་པའི་དོན། མགོན་པོའི་རྒྱུད་དངོས་གྲུབ་འབྱུང་བའི་དང༌། ཁྲག་མཚོ་ཁོལ་མ་དང༌། གྲི་གུག་བརྩེགས་པ་སོགས་སུ་རྒྱས་པར་
༈འབྱུང་ཞིང༌། གྲུབ་པའི་སློབ་དཔོན་སྤྱོད་མཛད་ཞབས་དང༌། རཏྣ་ཨཱ་ཀ་ར་ཤནྟི་པས་མཛད་པའི་ཡི་གེ་བླ་མའི་མན་ངག་གིས་བརྒྱན་པའི་དངོས་གྲུབ་འབྱུང་བའི་དཀྱིལ་འཁོར་ཆེན་པོའི་བཅའ་གཞི་

རྒྱས་པ་དེ་ཉིད་སྔོན་དུ་བཏང་། དེ་ནས། ལས་མཐར། སྒྲབ་པའི་དཀྱིལ་འཁོར་ཆེན་པོའི་གཡོན་ལོགས་སུ། ཞེས་གསུངས་ཏེ། དེ་ནི་ལས་དཀྱིལ་ལོ། །དེའི་ཁུངས་ནི། གྲི་གུག
བརྩེགས་པར། ཕྱག་བཞི་པ་དང་ཕྱག་གཉིས་པ། །ནག་པོ་དུ་མའི་གཙོ་བོར་འགྱུར། །ཞེས་གསུངས་པ་ལས་ཕྱག་གཉིས་པ་གཙོ་བོའི་དཀྱིལ་འཁོར་ཡིན་ནོ། །འོ་ན་ལས་དཀྱིལ་གྱི་གཙོ་བོའི་ལྷ་
གནས་སུ་ལས་མགོན་ཕྱག་གཉིས་པ་འགོད་དམ་ཞེ་ན་མ་ཡིན་ཏེ། སྒྲབ་དཀྱིལ་རྒྱལ་པོའི་ཕོ་བྲང་ལྟ་བུ་དང་། ལས་དཀྱིལ་དགྲ་ཐོག་ཏུ་ཆས་པའི་སྒར་ལྟ་བུ་ཡིན་པ་ལས། དཔེར་ན་དཀྱིལ་སྒར་དུ་
རྒྱལ་པོ་བཞུགས་ཀྱང༌། གཡུལ་གྱི་བྱ་བ་ལ་དམག་དཔོན་གཙོ་ཞིང་དབང་ཆེ་བ་ལ་བསམས་ནས་གཙོ་བོ་ཞེས་འདིར་སྨོས་པས་སྐྱོན་མི་འཇུག་གོ །འདི་ནི་ཞང་ཞུང་ལོ་ཙཱ་བ་འཇམ་དཔལ་གྲགས་
པས་བསྒྱུར་བའི་རྒྱ་གཞུང་མགོན་པོད་དུ་བཞུགས་པ་དེ་ལས་ཤེས་པར་བྱ་ཞིང༌། བཅས་དང་ལག་ལེན་སྨར་མ་ནི་ལས་མཐའ་བསྟན་དགྲ་འཇོམས་པའི་སྤུ་གྲི་ལས་སོ། །གཉིས་པ་ཁྱད་པར་
ནི༑ བསྲུང་བའི་གོ་བགོས་བཟློག་པའི་བཀོད་བཤམས་ནས། བསད་པའི་གཡུལ་ཞུགས་མནན་སྲེག་འཕང་ལ་སོགས། ཞེས་པ་ནི། དཔེ་དང་དཔེ་ཅན་འདིའི་ཁུངས་ནི། དཔལ་རྒ་ལོ་དང་✖

༄༅། །ཕག་གྲུའི་ཞུས་ལན་ཉི་ཤུ་པ་ལས་འབྱུང་སྟེ། དེ་ཉིད་ལས། རྒྱལ་པོ་དཔུང་ཡན་ལག་བཞི་པ་དགྲ་དང་འཛིང་པ་ལ། ཐོག་མར་གོ་བགོ་བ་ལྟ་བུར་རང་བཙན་ཆས་སུ་
གཞུག་པའི་བསྲུང་བ་དམག་དཔོན་མྱོང་བ་ཅན་གྱིས་བཀོད་པ་བཤམས་པ་ལྟ་བུར་ཟློག་པ་ཡང་ཟློག་ཉིང་བཟློག་བསྟན། བཀོད་པ་གྲུབ་ནས་གཡུལ་ངོར་འཇུག་པ་ལྟ་བུར་བསད་པའི་ལས། གཡུལ་
དུ་མདའ་གྲི་མདུང་སོགས་མཚོན་ཆ་སྣ་ཚོགས་པ་འཕང་བ་བཞིན་དུ་ངག་མནན་པ་ལས་སྣ་ཚོགས་པ་དང་། ལས་གཞུག་གི་འཕང་སྲེག་མནན་སོགས་བཤད་པ་ཡིན་ནོ། ཞེས་གསུངས་པ་ལྟར་
འགོད་པར་མཛད་པའོ། །དེ་ལས་དང་པོ་བསྲུང་བཟློག་ཏིང་ངེ་འཛིན་མི་གཅིག་པ་མང་དུ་བཤད་མོད་ཀྱང༌། ལས་མཐར་བཤད་པའི་དང་པོ་བསྲུང་བའི་མཁར་བཅའ་བ་དང༌། གཉིས་པ་བཟློག
པའི་དཔུང་བཤོམས་པ་ནི་ཟབ་ཡང་དག་པ་ཡིན་ཅིང་། ཡིག་ཆར་གསལ་བས་ཟུར་དུ་བྲི་མ་དགོས་སོ། །ལས་ཀྱི་དངོས་གཞི་བསད་པ་ལ། གཅེས་བརྒྱད་ལས། གནད་ལྔ་གཟེར་ལྔ་མ་ཤེས་
༈ པར༑ །ནག་པོ་ལས་ལ་འཁོར་འདོད་པ། །རྟ་རྒོད་སྲབ་མེད་བཞོན་པ་འདྲ། །དེ་ཕྱིར་གནད་གཟེར་གཅེས་པར་འདོད། ཅེས་པའི་གནད་ལྔ་ནི། མི་འགྱུར་བ་རྒྱབ་རྟེན་གྱི་གནད། བསྐུལ་བ་

འཕྲིན་ལས་ཀྱི། རང་དབང་མེད་པ་དོན་གྱི། ལས་བྱེད་སྟོབས་ཀྱི། དམོད་པ་དུག་སྔགས་ཀྱི་གནད་དང་ལྔ། གཟེར་ལྔ་ནི། རྣལ་འབྱོར་པ་དམིགས་པའི་གཟེར། ཡེ་ཤེས་པ་མགོན
གསང་བ་ཡུམ་གྱི། ལས་མགོན་སྲོག་གི དགྲ་བོའི་སྲོག་གི་གཟེར་ཏེ་ལྔའོ། །མཧཱ་ཀཱ་ལ་དགྲ་གཤེད་དུ་བཀོལ་བར་འདོད་པ་དག་གིས་གནས་གཟེར་དེ་རྣམས་དང་། གཞན་
ཡང་༑ འཕྲུལ་འཁོར་གཟེར་ཐབས་མི་ཤེས་པར། །ནག་པོ་ལས་ལ་སྦྱོར་འདོད་པ། །རྒྱུས་མེད་རི་དྭགས་འདེད་པ་འདྲ། །དེ་ཕྱིར་གཟེར་ཐབས་གཅེས་པར་འདོད། །ཅེས་འཁོར་ལོ། །
རྫས༑ སྔགས་སྦྱོར་སོགས་ཀྱིས་འཕྲུལ་དུ་བསྐོར་བ་ལ་མཁས་པར་བྱ་བ་ཙམ་ནི་སྔགས་ལ་གཞོལ་བའི་རྡོ་རྗེ་འཛིན་པ་དག་ལ་དགོངས་ཤིང༌། བསམ་གཏན་ལ་གཞོལ་བ་དག་གི་དབང་དུ་བྱས་
ནས༑ དགྱེས་རྡོར་འབུམ་ལྔ་ལས། བཟླས་བརྗོད་མ་ཡིན་བགྲང་འཕྲེང་མིན། སྦྱིན་སྲེག་སྔགས་དང་མཆོད་པས་མིན། །ལས་རྣམས་ཐམས་ཅད་རྣལ་འབྱོར་པས། །བསམ་གཏན་ཙམ་གྱི་
འགྲུབ་པར་འགྱུར། །ཞེས་དང༌། དེ་དང་མཐུན་པའི་ལུང་མང་དུ་ཡོད་དོ། །སྤྱིར་གྱི་བསད་པ་ལ། བཞི་སྙིང་སྦས་པ་སྲོག་གཟེར་ནག་པོའི་རྒྱུད་དུ། སྤུ་གྲིས་བསད་དང་ཐུན་གྱིས་བསད།

༄༅། །སྙིང་གཟེར་དང་ནི་རེག་གཅོད་དང༌། །ལྟོ་དཀྲུགས་དང་ནི་སྲོག་ཏིག་དང་། །འབྱུང་དཀྲུགས་དང་ནི་སྲོག་ཟེར་གྱིས། །བཞི་སྙིང་བསད་པ་རྣམ་པ་བརྒྱད་ནི། ལྷ་
དང་སྔགས་དང་དམ་རྫས་དང༌། །དུག་དང་ཐུན་དང་འཁོར་ལོ་དང༌། །གཏོར་མ་སྦྱིན་སྲེག་བཞི་བཞི་ཡི། །སྙིང་པོ་དྲག་ཏུ་དྲིལ་ལ་བསད། །ཞེས་དང་། དེའི་བཞི་སྙིང་གིས་བསད་པ་བརྒྱད་
རྒྱུད་དེར། གཏོར་མས་བསད་དང་སྦྱིན་སྲེག་དང༌། །ཟོར་གྱིས་བསད་དང་མདོས་ཀྱིས་བསད། །མནན་པས་བསད་དང་ལྟས་ངན་དང་། །བཟློག་པས་བསད་དང་ཐུན་གྱིས་བསད། །
ཅེས་གསུངས། དེ་དག་ལས་འདིར་ནི་བཞི་སྙིང་གིས་བསད་པ་གཙོ་ཆེ་སྟེ། བཞི་སྙིང་ཞེས་པ་ཡང་འབོད་རྦད་བསད་དབྱེ་བཞིའི་སྔགས་ལ་ཟེར་ལ། དེ་དང་སྦྱར་བའི་ལས་ཀྱི་རྣམ་གཞག་འདིར་
སྟོན་པས་སོ། །དེ་ལ། ཇི་ལྟ་ཇི་སྙེད་ཀྱིས་བསྡུས་པའི་ཤེས་བྱ་སྤྱི་དང་། བྱེ་བྲག་དྲག་སྔགས་ཀྱི་གཏིང་ཕྱིན་པར་གཟིགས་པའི་སྔགས་པ་ནག་པོ་ངག་དབང་ནོར་བུའི་ཞལ་སྔ་ནས་ཀྱིས་སྡོམས་སུ་
༈ མཛདཔར། གསེར་སྐྱེམས་གཟུ་དཔང་བྲུབ་སོགས་བསྐྱེད། །དགུག་བསྐུལ་སྡིག་སྒོ་དབྱེ་དང་བསད། །བརྡུང་བསྟབ། ཅེས་གསུངས་པའི་གསེར་སྐྱེམས་ནི། དགྲ་འདུལ་བའི་གྲོགས་སུ་༔

འོས་པ་ལ་ཟས་ཆང་དྲངས་ནས་རང་ཕྱོགས་སུ་འགུགས་པ། གཟུ་དཔང་གིས། དགྲ་ཆེ་གེ་མོ་འདིས་མི་འཚམ་པའི་ལས་འདི་དང་འདི་འདྲ་བྱས་ན་ཁྱོད་ཀྱིས་ཡལ་བར་འདོར་མི་རིགས་ཞེས་དཔང་
དུ་གསོལ་ཞིང་ངར་ལྡད་པ། གདབ་ཕུར་ལས་མགོན་དུ་བསྐྱེད། ཡེ་ཤེས་པ་དགུག་བསྟིམ། མཆོད་བསྟོད། ཐུན་རྫསནུས་ལྡན་དུ་སྒྲུབ་པ་ནི་དགྲ་གཞོམ་པའི་ཐབས་བཤམ་པ། བྲུབ་ཁུང་
བསྐྱེད་པ་ནི་དགྲ་འཆིང་ཞིང་གསོད་པའི་ཁང་པ་བརྩིགས་པ། དགྲའི་བླ་རྡོ་ཡིན་པས་དམིགས་རྟེན་དུ་ལིངྒ་བཤམས་པ། བདེན་བརྡར་གྱིས་རྣམ་ཤེས་བཀུག་ནས་བསྟིམ་པ་འདི་ཡན་ཁུགས་རྟགས་
མ་བྱུང་བར་དུ་བྱ།དེའི་བར་བར་དུ་དམ་ཅན་སྤྱི་དང་བྱེ་བྲག་ལས་བྱེད་དུ་མངགས་པ་རྣམས་བསྐུལ་དགོས། དེ་ཡང་། བྱུང་ཁུངས་སྐྱེ་རྒྱུད་ནས་བསྐུལ་བ། མཚང་ཚིག་གནད་ནས་བསྐུལ་
བ༑ ཆེ་བརྗོད་བསྟོད་པས་བསྐུལ་བ། ཕྱག་རྒྱ་གསལ་འདེབས་ཀྱིས་བསྐུལ་བ། མཐའ་ཚིག་གདུང་ཤུགས་ཀྱིས་བསྐུལ་བ་སྟེ་བསྐུལ་ལུགས་ལྔ། བསྙེན་སྒྲུབ་མ་འཐེམ་པར་བསྐལ་ཡང་ལས་
བྱེད་དཀའ། འཐེམས་ནས་མ་བསྐུལ་ན་རང་ལ་འཚེ་ཞིང་འཁོར་ལ་གཟན་པས་དགྲ་ལ་བསྐུལ། སྒོས་དགྲ་མེད་ན་བསྟན་པའི་སྤྱི་དགྲ་ལ་ངེས་པར་བསྐུལ་དགོས་སོ། བསྐུལ་བ་ཞེས་བྱ་བ་ནི་རྦད་༔

།པའི་མིང་སྟེ་དགྲ་གསོད་པར་མངགས་པའོ། །དེའི་ཕྱིར། གཅེས་བརྒྱད་ལས། རྦད་པའི་མན་ངག་མི་ཤེས་པར། །ནག་པོ་ལས་ལ་སྦྱོར་འདོད་པ། །ཁྱི་སྙིང་ཕྲུ་༄༅།
བར་ཆགས་པ་འདྲ། །དེ་ཕྱིར་རྦད་ཐབས་གཅེས་པར་འདོད། །ཅེས་སོ། །སྡིག་པ་བསྒོ་བ་ནི། དགྲའི་བསོད་ནམས་ཉམས་པར་བྱེད་ཐབས་ཏེ། འགོམ་འཇོག་གི་འཁོར་ལོ་གདབ་པ་དང་
དགོས་ནུས་མཚུངས་སོ། །གཅེས་བརྒྱད་ལས། དགྲ་བོ་ལྷ་དབྲལ་མི་ཤེས་པར། །ནག་པོ་ཆེན་པོ་རྦད་འདོད་པ། །བྱ་འཕུར་ཁྱི་ཡི་འདེད་པ་འདྲ། །དེ་ཕྱིར་ལྷ་དབྲལ་གཅེས་པར་འདོད།
ཅེས་འབྱུང་བབས་ལྷ་དང་དབྱེ་བ་གལ་ཆེ། དེ་ཡང་རྒྱུད་སྡེ་རྣམས་ལས། ཁ་སྦྱར་གསུམ་བཤད་པ་ནི་བསྲུང་བ་དང་བྱིན་བརླབས་དང་རང་བཞིན་གྱི་ཁ་སྦྱར་ཡིན་ལ། དེའི་དང་པོ་ནི། ཁོ་རང་
གིས་བསྒོམས་པའི་བསྲུང་བ་ལུས་ལ་བཏགས་པ་ལྟ་བུ། གཉིས་པ་ནི་བླ་མ་དཀོན་མཆོག་གི་རྟེན་ཁྱད་པར་ཅན་གྱིས་བརླབས་པ་ལྟ་བུ། གསུམ་པ་ནི་ལས་ཀྱི་རྗེས་སུ་འགྲོ་བའི་ཚེ་རྟེན་གྱི་རྩ་
གཟུགས་སོགས་ལས། ལྷ་དབྱེའི་སྐབས་འདི་དང་པོ་གཉིས་ཏེ། གསུམ་པ་བསད་པ་དངོས་ཀྱི་སྐབས་སུའོ། །བསྲུང་བ་ནུས་མེད་དུ་བྱེད་པ་དང༌། ཕོ་ལྷ་དགྲ་ལྷ་མོ་ལྷ་ཡུལ་ལྷ་ཞང་ལྷ་དང་༔

འབྱེད་པའི་སྔགས་རྫས་ཏིང་ངེ་འཛིན་མང་དུ་བཤད་པ་ལས་ཇི་ལྟར་རིགས་པ་བྱའོ། །རང་བཞིན་གྱི་ཁ་སྦྱར་འབྱེད་པ་ནི། གདབ་ཕུར་གནས་བཞིར་བསྣུན་ཅིང༌། བདུད་བཞི་རང་གཤེད་དུ་
ཕབ༑ གཟུགས་ཕུང་གི་འབྱུང་ལྔའི་དྭངས་མ་རིམ་གྱིས་ཐིམ་མཐར་ཡལ། ཚེ་རྟེན་ཨ་རང་ལ་ཐིམ། རྣམ་ཤེས་དྲིའི་རྣམ་པ་ཕུར་པའི་གོང་ནས་ཞུགས། ྋལས་ངན་བཀྲུས་ཤིང་སྦྱངས་རྒྱ་མདུད་
ནས་འཐོན་ཏེ་རྣམ་པར་སྣང་མཛད་ཀྱི་ཐུགས་ཀར་ཐིམ་པར་མོས། གནདའདི་ལ། གནམ་གྱི་འཇུ་ཐག་ཡས་ནས་ཆོད། །ས་ཡི་རྟེན་ཕུར་མས་ནས་ཕུད། །ཅེས་པའི་དང་པོ་ཡེ་ཤེས་ཀྱི་སྐྱབས་
སོགས་དང་འཕྲལ་བ་ཚེ་ལུང་། གཉིས་པ། རྣམ་སྨིན་དང་དབྲལ་བ་ས་ཡི་རྟེན་ཕུར་འབྱིན་པ་སྟེ་ཁྲུས་ལུང་ངོ་། །ཚུལ་དེ་འདྲ་ཞིག་མ་ཤེས་ན་སྐྱོན་འདི་ཡོད་དེ། གཅེས་བརྒྱད་ལས། བསད་
པའི་མན་ངག་མི་ཤེས་པར། །ནག་པོའི་འཕྲིན་ལས་རྫོགས་འདོད་པ། །གོ་ཆ་མེད་པའི་དཔའ་བོ་འདྲ། །དེ་ཕྱིར་བསད་ཐབས་གཅེས་པར་འདོད། །ཅེས་པ་དེར་འགྱུར་རོ། །གདབ་ལས་ཀྱི་ཆོ་
ག་ལ་ལར། བསད་པའི་གནས་སྤོར་མ་གྲུབ་གོང་དུ་ཐུན་བརྡེག་པའང་ཡོད་མོད་ཀྱི། འདིར་ནི། རྣམ་ཤེས་ཆོས་ཀྱི་དབྱིངས་བསྒྲལ་ནས། །ཕོ་ཉ་ཁྲོས་པའི་མཚོན་ཆ་ནི། །རྡོ་རྗེ་མེ་འདྲས་རྣམ་༔

།པར་གཟིར། །ལུས་ངག་རྡུལ་དུ་བརླག་པར་བྱ། །ཞེས་ཕྱིས་ནས་བྱ་བར་གསལ་ལ། དེ་ནས་གཏུན་ཁུང་དུ་བརྡུང་པ་དང་། མཐར་བསྟབ་པའི་བར་རོ།
ཡང་འབོད་རྟགས་མ་བྱུང་བར་དུ་འབོད་སྔགས་ཡན་དང་།ྋ བྱུང་ནས་དགྲ་བོ་ཁུགས་རྟགས་མ་བྱུང་བར་དུ་རྦད་སྔགས། བྱུང་ནས་སྡིག་བསྒོ་དང་ལྷ་དབྱེའི་སྔགས་ལ་འབད། དེའི་རྟགས་བྱུང་
ནས་རང་བཞིན་གྱི་ཁ་སྦྱར་ཕྱེ། ཐུན་བརྡེག་ཅིང་གསང་སྔགས་ལ་འབུང་བ་སོགས་རང་རང་གི་ཐད་སོ་སོར་རུས་འདོན་པ་ནི་གསད་པའི་ལས་ཀྱི་ཆོ་གའོ། །དེ་ནས་ལས་ཀྱི་མཐའ་རྟེན་གསུམ་གྱི་
དང་པོ་འཕང་བ་ལ། དཔལ་ཆེན་ནྭ་ལོའི་དངོས་སློབ་ཅོག་རོ་ཆོས་རྒྱལ་པས་མཛད་པའི་གཏོར་ཆེན་ལ། ལྷ་སྔགས་ཀྱི་འགྱུར་བ་དང་བསྟུན་པའི་རྒྱས་བསྡུས་ཅུང་ཟད་སྣང་ཡང༌། དོན་དུ་དགོས་
ནུས་གཅིག་པས་འདིའི་བཅས་དང་ཆོ་ག་ཡིག་རིགས་ལས་འབྱུང་བ་བཞིན་སྒྲུབས་པའི་མཐར། ཆད་ཐོ་བསྒྲག གཙོ་འཁོར་བསྐུལསྒོ་དབྱེ། ལམ་བསྟན། བཟློག་བསྒྱུར། ཟོར་བཅུ་
བརྡེག གཏོར་ཆེན་འཕང་བར་བྱའོ། །ལས་འཇུག་གཉིས་པ་སྲེག་ཧོམ་ནི། རྒྱུད་ལས། དུག་གི་ཚེར་མ་སྤུན་དགུ་ལ། །དྲག་པོའི་ཧོམ་ནག་ཟུར་གསུམ་བྱ། །སྔགས་བྱང་ལིངྒ་རྩ་བརྒྱད་༔

བྲིས༑ །ཞེས་སོགས་ཀྱིས་བསྟན་ཏེ། གདུག་པ་ཅན་གྱི་ཤིང་ལས་ཧོམ་གྲུ་གསུམ་བྱས་པར་མེ་དྲག་པོ་སྤར། དེར་འཇིག་རྟེན་པའི་མེ་ལྷ་ཁྲོས་པའི་ལྟོ་བར་དམ་ཅན་རྣམས་ཞལ་གདངས་པ་ལ་སྲེག་
ལིང་འབུལ་བའོ། །གསུམ་པ་མནན་པ་ནི། དངོས་གྲུབ་འབྱུང་བ་ལས་གསུངས་པ་བཞིན། ནཱ་ག་རཀྴ་ཡབ་ཡུམ་གྱི་འཁོར་ལོ་ཁ་སྦྱར་བའི་བར་དུ་དགྲ་བོའི་མནན་ལིང་མནན་པར་འོས་པའི་སར་
ཤཅ
མནན་རྫས་དང་བཅས་ནས་གཞུག རོ་གཡམ་ལ་དུག་ཁྲག་གིས་རྡོ་རྗེ་རྒྱ་གྲམ་བྲིས་པས་ཁ་བཅད། མནན་སྔགས་དང་བཅས་ཏེ་ལས་ཀྱི་གཤིན་རྗེ་ལ་གཏད་དེ་བྲོ་བརྡུང་བར་བྱའོ། །དྲག་པོ་ནག་
པོ་མཐུ་ཡིས་ཐུགས་དམ་བསྐང་། འདི་ལྟ་བུ་ནི་ལས་བཞིའི་ནང་ནས་དྲག་པོ། ངོ་བོ་རྣམ་པར་དཀར་ཡང་གནས་སྐབས་གསོད་སྦྱོར་གྱི་ལས་ཡིན་པས་ནག་པོའི་མཐུ་ཡིས་ཞེས་སྦྱར་ལ། རྒྱས་
པར་ནི་ཐོད་ནག་ལ་བརྟེན་ནས་དགྲ་བསད་པ་ཞེས་བྱ་བ་སྲོག་གཟེར་ནག་པོས་བསད་པ་སྟེ་ཙ་མིའི་ལས་སྦྱོར་ཆེན་མོ་ངེས་དྲུག་མ་དང་བཅས་པ་ལས་རྟོགས་པར་བྱ་ཞིང༌། གཞན་ཡང༌། ཐོག་དང་
སེར་བ་དབབ་པ་དང༌། །ཞེས་སོགས་ལས་ཕྲན་བསམ་གྱིས་མི་ཁྱབ་པས་དགྲ་བགེགས་གཞོམ་པར་བྱ་བ་ནི་བསྟན་པ་དང་སེམས་ཅན་ལ་ཕན་ཕྱིར་ཁོ་ནའོ། །འདིའི་རྒྱན་ནི། བབས་ཀྱི་བརྗོད་༔

༄༅། །བྱ། ཉམས་བརྒྱད་ཀྱི་ནང་ཚན་དྲག་ཤུལ་དང་འཇིགས་རུང་གི་ཉམས་ལ་སྦྱར་ན་སྐབས་སུ་བབ་ལ། སྦྱོར་ཚུལ་གཟུགས་ཅན་དུ་མཛད། དེ་ཡང་། གཟུགས་ཅན་
དཔེ་ཡི་རྣམ་རྟོག་ནི།།མཐའ་ཡོད་མ་ཡིན་དེ་ཡི་ཕྱིར། །བློ་ལྡན་རྣམས་ལ་ཕྱོགས་ཙམ་བསྟན། །མ་བརྗོད་རྗེས་སུ་དཔག་པར་བྱ།།ཞེས་དཔེ་གཟུགས་གཉིས་ལས་འདིར་དཔེ་མ་བརྗོད་པ་ཡང་
རྗེས་སུ་དཔག་པར་བྱའོ་ཞེས་ཁ་འཕངས་པ་ལ་དགོངས་སམ། མཚུངས་པ་སྒྲ་ཡིས་བརྗོད་བྱའི་ཕྱིར། །མཉམ་ཉིད་དཔེ་དེ་ཇི་ལྟར་ན། །སྐྱེད་ཚལ་འཕྲེང་འདི་བུ་མོ་བཞིན། །མཛེས་ལྡན་སཱ་ལ་ཀཱ་
ན་ན། །ཅེས་པ་དང་འདྲ་བར་མནན་སྲེག་འཕང་སོགས་ཀྱི་སྒྲས་དཔེ་དོན་གཉིས་ཀ་གོ་བར་ནུས་པས་མཉམ་ཉིད་ཀྱི་རྒྱན་ཡང་ཚང་། དེས་ན། ཐ་དད་རྒྱན་རྣམས་བསྲེས་པས་ན། སྤེལ་མ་དག་
ཏུ་བརྗོད་པ་སྟེ། །ཞེས་བྱ་བ་དང་མཐུན་པའི་རབ་སྤེལ་གྱི་རྒྱན་ངོ་མཚར་བ་ཞིག་གོ ༡༡ །གཉིས་པ་ཞི་བ་ཆོས་ཀྱིས་བསྐང་བ་གཉིས་ཏེ། ཁྱད་བཞི་འགོད་པ་དང༌། ཁྱད་ཆོས་བཤད་པའོ།
༈ དང་པོ་ནི། སངས་རྒྱས་བསྟན་པའི་གཉེར་ཁ་འཛིན་པའི་ཚེ། །རྫོགས་པའི་སངས་རྒྱས་ཀྱི་བསྟན་པ་ལུང་རྟོགས་ཀྱིས་བསྡུས་པ་འདི་ཉིད་དྲག་པོ་མཐུས་བསྲུང་ཚུལ་བཤད་པའི་རྗེས་ལ། ཞི་བ་

ཆོས་ཀྱིས་བསྲུང་ཚུལ་དང་འཛིན་ཅིང་སྐྱོང་བའི་ཚུལ་གྱི་སྒོ་ནས་ཀྱང་བསྟན་པའི་གཉེར་ཁ་འཛིན་པའི་ཚེ་ཞེས་གསུངས་པ་བདེན་ན། བསྟན་འཛིན་དུ་ཁས་བླངས་ནས། བསྟན་པ་འཛིན་སྐྱོང་བསྲུང་
བ་གང་རུང་རེ་ཙམ་ཡང་མི་བྱེད་པ་དག་ནི་ཅི་ཡིན་བརྗོད་པར་དཀའོ། །གཉིས་པ་ལ། ལམ་གོལ་སུན་དབྱུང་བ། རྒྱུ་འབྲས་ལ་ཡིད་ཆེས་པ། སྡིག་པ་སྤོང་བ། དགེ་བ་སྒྲུབ་པ། རང་
སེམས་འདུལ་བ་རྣམས་རིམ་པ་བཞིན། ལམ་གོལ་སུན་ཕྱུང་། ཞེས་སོགས་ཏེ། འཇིག་རྟེན་གྱི་ལྷ་ཆེན་པོ་གསུམ་གྱི་རྗེས་སུ་ཞུགས་པའི་མུ་སྟེགས་བྱེད་རྟག་ཆད་དུ་སྨྲབ་རྣམས་དང་། དེ་དང་
གྲུབ་པའི་མཐའ་མི་གཅིག་ཀྱང་། ཕྱི་ནང་གཉིས་སུ་བཞག་པའི་ཕྱི་པར་བསྡུ་འོས་པ་ཀླ་ཀློ་སྟག་གཟིག་པ་དང་། བོད་ཡུལ་དུ་གྲགས་པའི་བོན་ལ་སོགས་པ་ནི་ལམ་གོལ་བ་སྟེ་ཡང་དག་པའི་ལམ་
ལས་ཕྱི་རོལ་ཏུ་གྱུར་པའི་ཕྱིར་རོ། །ལམ་གོལ་བ་ལ་ཞུགས་པའི་གང་ཟག་དེ་དག་རིགས་པའི་མཚོན་ཆས་ཚར་གཅོད་པའི་མཐུ་ནུས་ཡོད་བཞིན་དུ་བཏང་སྙོམས་པར་འཇོག་ན་དེ་ཡང་བསྟན་པ་དང་
སེམས་ཅན་གྱི་དོན་ལ་སེམས་ཁུར་ཆུང་པའི་ངན་རྟགས་སུ་འདུག་གི དེ་ལྟར་མ་ཡིན་པར་བསྟན་འགྲོའི་དོན་ལ་འབད་པ་ལྷུར་ལེན་པ་ནི་བྱང་ཆུབ་སེམས་དཔའ་རྣམས་ཀྱི་རྣམ་པར་ཐར་པ་ཕུལ་དུ་བྱུང་

* ༄༅། །བ་ཡིན་པ་ལ་དགོངས་ནས་བྱམས་མགོན་གྱིས། མགོ་ལསེམས་ཅན་ཁུར་ཆེན་ཁྱེར་བ་ཡི། །སེམས་དཔའ་མཆོག་ནི་དལ་གྱི་འགྲོས་མི་མཛེས། །བདག་གཞན་སྣ་
ཚོགས་འཆིང་བས་རབ་བཅིངས་པས། །བརྩོན་འགྲུས་རྒྱ་འགྱུར་དུ་ནི་བྱ་བར་རིགས། །ཞེས་གསུངས་པ་ལྟ་བུའོ། །སྔོན་གྱི་དུས་འཕགས་པ་ཤཱ་རིའི་བུས་ཀུན་ཏུ་རྒྱུ་འཆང་བ་རིགས་པས་ཚར་
བཅད་པ་དང༌། རྒྱ་གར་བའི་པཎ་ཆེན་མང་པོས་མུ་སྟེགས་བྱེད་ཁ་བཏགས་པ་དཔེར་བཞག་ནས་ཕ་རོལ་ཡང་དག་པའི་ལམ་ལ་བཟུང་པའི་སླད་དུ་སུན་དབྱུང་བར་བྱ་ཡི།ྋཕྲག་དོག་དང་ངན་སེམས་
ཀྱིས་ཀུན་ནས་བླངས་ནས་ནི་མ་ཡིན་ཏེ། དུས་འཁོར་ནང་ལེར་མུ་སྟེགས་སོགས་ཀྱི་འདོད་པ་བཤད་པ་ཐམས་ཅད་དེ་བཞིན་གཤེགས་པའི་ཐབས་མཁས་སུ་གསུངས་པའི་མཐར། གང་ཡིན་དེ་ཕྱིར་
རང་གཞན་རིགས་སུ་གྱུར་པའི་ཆོས་ནི་འགའ་ཡང་རྣལ་འབྱོར་པ་ཡི་སུན་མི་དབྱུང༌། །ཞེས་གསུངས་སོ། དེ་ལྟ་བས་ན། དབུ་ཚད་ལ་སོགས་པའི་བསྟན་བཅོས་ཆེན་པོ་དག་ལས་འབྱུང་བའི་
༈ རིགས་ཚུལ་དང་། ལྷག་པར་ནང་ལེའི་ལྟ་བ་བརྟག་པའི་མདོར་བསྡུས། སྤྱན་རས་གཟིགས་ཀྱི་དོན་དམ་བསྙེན་པ། འཇམ་པའི་དབྱངས་ཀྱི་རང་གི་ལྟ་བའི་འདོད་པ་མདོར་བསྟན་སོགས་ལས་༔

བརྩམས་ཏེའོ། །དེ་ཡང༌། ཕྱི་ནང་གཉིས་འཇིག་རྟེན་ཀུན་རྫོབ་ཀྱི་བརྡའ་དང་ཐ་སྙད་སྣང་ཚུལ་སོགས་ལ་མི་མཐུན་པ་ཤས་ཆུང་ཤིང་། ཤེས་བྱ་ཇི་སྙེད་པའི་ཕྱོགས་ལ་འདོད་པས་སྦྱར་བ་འགའ་རེ་
མ་གཏོགས་ཕལ་ཆེར་མཐུན་མོད་ཀྱང༌། ཇི་ལྟ་བའི་ཕྱོགས་ལ་རྟག་མི་རྟག་དང་བདག་ཡོད་མེད་སོགས་འདོད་པ་མི་གཅིག་པ་མང་བའི་ཕྱིར་ཚར་བཅད་རྒྱུའི་གཙོ་བོ་ནི་དེ་ཉིད་ཡིན་པར་རིག་པར་བྱ་
དགོས་སོ། །རྒྱུ་འབྲས་ཡིད་ཆེས་པས། དེ་ལྟར་ལམ་གོལ་བ་དང་མ་གོལ་བ་ཡང་དག་པའི་གཏན་ཚིགས་ཀྱི་ངེས་པ་ལས་དྲངས་པའི་མཐུས། རྒྱུ་དང་འབྲས་བུའི་ཚུལ་ལ་ནམ་ཡང་བསླུ་མེད་ཀྱི་
ཡིད་ཆེས་གཏིང་ནས་འཆར་ལ། ཡིད་ཆེས་དེས་ཀུན་ནས་བླངས་པའི། སྡིག་སྤོང་དགེ་སྒྲུབ། ཞེས་པ། སྡིག་པ་མི་དགེ་བའི་ཕྱོགས་ཀྱི་རིགས་དང་སྡེ་ཚན་ཐམས་ཅད་དུག་བཞིན་དུ་སྤོང་བ་
དང་༑ དགེ་བའི་ལས་ལམ་བཅུ་པོ་འཁོར་བཅས་སྨན་བཞིན་དུ་སྒྲུབ་ཅིང་བསྟེན་པ་ལ་པད་མཚོར་ངང་པ་འཇུག་པ་བཞིན་དུ་སྤྲོ་བར་འགྱུར་ལ། ཡིད་ཆེས་ཀྱི་ངེས་བ་མ་སྙེད་བཞིན་དུ་སྤོང་སྒྲབ་ཀྱི་
སྦྱོར་བ་བསྟེན་ཀྱང་དོན་ཆེན་པོའི་རྒྱུར་མི་འགྱུར་རོ་ཞེས་སྟོན་པ་ལ། ཤེས་སྤྲིང་ལས། གལ་ཏེ་མཐོ་རིས་ཐར་པ་མངོན་བཞེད་ན། །ཡང་དག་ལྟ་ལ་གོམས་པ་དག་ཏུ་མཛོད། །གང་ཟག་ལོག

1 ༄༅། །པར་ལྟ་བས་ལེགས་སྤྱད་ཀྱང་། །ཐམས་ཅད་རྣམ་པར་སྨིན་པ་མི་ཟད་ལྡན། །ཅེས་གསུངས་པའི་ཡང་དག་པའི་ལྟ་བ་ནི་བཤད་མ་ཐག་པའི་ཡིད་ཆེས་ཀྱི་བློ་དེའོ།
སྤོང་ལེན་དེ་ཙམ་གྱིས་མི་ཆོག་པས། ལུང་དེའི་ཚིག་ཟུར་གྱིས་བསྟན་དོན། ཐར་པ་ཞེས་བྱ་བའི་གོ་འཕང་དོན་དུ་གཉེར་བ་ཞིག་གི་དབང་དུ་མཛད་ནས། རང་གི་སེམས་འདུལ་བ། ཞེས་སྨོས་
ཏེ༑ འཕགས་པ་དཀོན་མཆོག་སྤྲིན་ལས། སེམས་ནི་ཆོས་ཐམས་ཅད་ཀྱི་སྔོན་དུ་འགྲོ་བ་སྟེ། སེམས་ཡོངས་སུ་ཤེས་ན་ཆོས་ཐམས་ཅད་ཡོངས་སུ་ཤེས་པར་འགྱུར་རོ། །ཞེས་གསུངས། དེ་
ཡང་སྤྱོད་འཇུག་ལས། འདི་ལྟར་མཐོང་ཐོས་ཤེས་པ་དག །འདིར་ནི་དགག་པར་བྱ་མིན་ཏེ། །འདིར་ནི་སྡུག་བསྔལ་རྒྱུར་གྱུར་པའི། །བདེན་པར་བལྟ་བ་འགོག་བྱ་ཡིན། །ཅེས་པ་
ལྟར༑ ཕྱིན་ཅི་ལོག་གཞིར་འཛིན་པའི་སེམས་འདི་ཉིད་འཁོར་འདས་ཐམས་ཅད་ཀྱི་བྱེད་པོར་མཐོང་བས་ན་འདི་འདུལ་བའི་ཐབས་ལ་འབད་པ་བརྒྱ་ཕྲག་བརྩམ་པར་རིགས་ལ། དེ་ཡང་རྐང་ལྷམ་གྱི་
༈ དཔེ་བཞིན་འདི་ཉིད་དྲན་པ་དང་ཤེས་བཞིན་གྱིས་ལེགས་པར་འདུལ།ྋའདུལ་ཚུལ་ནི་ཞི་གནས་དང་ལྷག་མཐོང་གིས་ཏེ། སྤྱོད་འཇུག་ཏུ། ཞི་གནས་རབ་ཏུ་གནས་པའི་ལྷག་མཐོང་གིས། །ཉོན་༔

མོངས་རྣམ་པར་འཇོམས་པར་ཤེས་བྱས་ནས། །ཞེས་གསུངས། དེ་གཉིས་ཀྱང་། མདོ་སྡེ་རྒྱན་ལས། ཡང་དག་གནས་པ་ལ་བརྟེན་ནས། །སེམས་ལ་སེམས་ནི་འཇོག་ཕྱིར་དང་། །ཆོས་
རབ་རྣམ་པར་འབྱེད་པའི་ཕྱིར། །ཞི་གནས་དང་ནི་ལྷག་མཐོང་བརྗོད། །ཅེས་གསུངས་པ་ལྟར་རོ། །དེ་ལྟར་དྲན་ཤེས་བག་ཡོད་ཀྱི་ལམ་ཡང་དག་པ་ལ་ཞུགས་ནས་རིམ་གྱིས་བྱང་ཆུབ་ཀྱི་སྙིང་
པོའི་སྤོ་ལ་འཛེག་པར་འགྱུར་རོ། །ཞི་བ་དཀར་པོ་ཆོས་ཀྱིས། འདི་ནི་བསམ་སྦྱོར་དང་དགོས་ནུས་ཐམས་ཅད་ཀྱི་ཆ་ནས་ཞི་ཞིང་དཀར་བས་ན་དེ་སྐད་དུ་གསུངས་སོ། །ཚིག་བཅད་འདིའི་རྒྱན་ནི་
རང་བཞིན་ལས་བྱ་བ་བརྗོད་པར་གསལ་ལོ། ༡༢ །གསུམ་པ་ལྷའི་རྣལ་འབྱོར་གྱིས་བསྐང་བ་ལ་གཉིས་ཏེ། ཁྱད་གཞི་འགོད་པ་དང༌། ཁྱད་ཆོས་བཤད་པའོ། །དང་པོ་ནི། དངོས་གྲུབ་
འབྱུང་བ་ལས། ཡང་དག་བླ་མ་བསྟེན་པར་བྱ། །འདིར་ནི་བྱང་ཆུབ་སེམས་ཀྱི་ནི། །བསྙེན་པ་ཉེ་བར་བསྙེན་པ་དང༌། །སྒྲུབ་པ་སྒྲུབ་པ་ཆེན་པོ་ཡི། །ཁྱད་པར་རིམ་པ་རྟགས་དང་དུས།
ལས་ལ་སྦྱོར་བ་ཤེས་པར་བྱ། །ཞེས་གསུངས་པའི་གཞུང་དོན་ལྟར། སྒྲུབ་པ། སྒྲུབ་ཆེན། ལས་སྦྱོར་གསུམ་གྱི་དང་པོ་ལ་བསྙེན་པ་ཉེ་བསྙེན་གཉིས། དེའི་དང་པོ་ནི། ཕྱི་སྒྲུབ་ཡིན་

༄༅། །ཏེ། རྒྱུད་དུ། བསྙེན་པའི་དུས་སུ་རང་ལྷ་ནི། །ཧེ་རུ་ཀར་ནི་གནས་པ་ཡི། །མདུན་དུ་བཀའ་སྡོད་དམ་ཚིག་ནི། །མགོན་པོ་ཕྱག་བཞི་སྒོམ་པར་བྱ། །ཞེས་གོང་
གནོན་བདེ་མཆོག་ཏུ་གསལ་བའི་མདུན་དུ་ས་བོན་དྭངས་མའི་ཧཱུཾ་ལས་མགོན་པོ་གཙོ་འཁོར་བ་སྐྱེད་པ་སྟེ། དེ་ནི་ཕྱིར་ཆད་ཀྱི་སྣང་བ་ལྟ་བུ་ཡིན་པས་ཕྱི་སྒྲུབ་བམ། བཀའ་སྡོད་དུ་སྒྲུབ་
པའམ༑ དྲེགས་པ་ལྟར་སྒྲུབ་པ་ཞེས་བྱ་སྟེ་ད་ལྟའི་གཞུང་ཆོག་བཞིན་ནོ། །ཕྱི་མ་ཉེ་བསྙེན་ནི། རྒྱུད་ལས། ཉེ་བར་བསྙེན་པའི་དུས་སུ་ནི། །བདག་ཉིད་ཧེ་རུ་ཀ་ལས་ནི། །ཧཱུཾ་བྱུང་མདུན་དུ་
སྤྲོས་པ་ལས། །བསྐྱེད་ཅིང་མཐར་ནི་ཉེ་བར་བསྡུ། །ཞེས་གསུངས་ཏེ། གོང་བཞིན་ཕྱིར་ཆད་མ་ཡིན་པར་རང་སེམས་ཀྱི་རྣམ་འགྱུར་དུ་བསྟན་པས་ཉེ་བར་བསྙེན་པའི་དོན་རིང་པ་མ་ཡིན་པར་ནང་
སྒྲུབ༑ མཐར་ནི་ཉེ་བར་བསྡུ། ཞེས་པ་སྤྱོད་དྀན་ལྟར་བཤད་ན་རྗེས་ཆོག་གི་ཉེར་བསྡུ་བསྟན་ཀྱང༌། སྒོས་མཐར་ཐུག་ལྟར་ན་ཞལ་མྱུར་བ་ལྟའི་གནད་བསྟན་པས་རང་སེམས་མགོན་པོར་རྟོགས་
༈ པའི་ཐབས་སོ། །སྒྲུབ་པ་ཆེན་པོ་ནི། དཀྱིལ་འཁོར་གྱི་ལས་རིམ་རྒྱས་པའི་སྒོ་ནས་སྒྲུབ་ཅིང་མཆོད་པ་དང༌། བདག་ཉིད་འཇུག་ཅིང་དབང་ལེན་པ་དང་། དབང་གི་གཞན་སྨིན་པར་བྱ་

ཞིང་༑ བརྟག་པའི་རྡོ་རྗེ་ལ་སོགས་པས་ལས་རབ་འབྱམས་དང་། རལ་གྲི་དང་རིལ་བུ་ལ་སོགས་པའི་གྲུབ་པ་བརྒྱད་སྒྲུབ་པའི་ཕྱིར་ལོའམ་ཟླའམ་ཞག་མང་པོར་སྦྲེལ་བ། དེང་སང་གསང་
སྔགས་རྙིང་མ་བ་དག་གིས་མཛད་པའི་སྒྲུབ་ཆེན་དངཆ་འདྲ་བ་ཞིག་གོ །ལས་སྦྱོར་ནི་གོང་དུ་བཤད་པས་མཚན་ནོ། དེ་ལྟར་སྤྱིར་བཤད་པའི་དགོས་པ་ནི། བསྐྱེད་རིམ་གྱི་རྣམ་གྲངས་དེ་དག་སྤྱི་
སྒྲུབ་དང་སྒོས་སྒྲུབ་གང་གི་སྒོ་ནས་སྒྲུབ་པར་བྱེད་ཀྱང༌། དོན་དུ་གཉེར་བྱ་ནི་མ་ངེས་ཏེ། ལས་དང་། ཐུན་མོང་དང༌། མཆོག་ལ་དམིགས་པ་གང་ཡང་སྲིད་པའི་ཕྱིར། འདིར་ནི་མཆོག་དོན་
དུ་གཉེར་བ་དག་གི་དབང་དུ་བྱས་ནས། དུག་གསུམ་ནད་ཀྱི་སྨན་པར་མཛད་པའི་ཚེ། །ཞེས་སྨོས་ཏེ། ཕྱི་བརྟན་གཡོ་བཅོས་མའི་དུག ནང་ཆགས་སྡང་རྨོངས་པའི་དུག གསང་བ་ལས་ཉོན་
རྟོག་པའི་དུག་རྣམས་ནད་ཐམས་ཅད་ཀྱི་རྩ་བ། གདོན་ཐམས་ཅད་ཀྱི་འབྱུང་ཁུངས། བགེགས་ཐམས་ཅད་ཀྱི་སྤྱི་མེས་ཡིན་ལ། དེ་དག་གིས་བྱིན་གྱིས་བརླབས་པའི་གང་ཟག་ནི་ནད་པ། དེ་
གསོ་བའི་ཐབས་ནི་སྨན། དེ་སྦྱོར་བ་པོ་ནི་སྨན་པ། དེ་ལྟར་མཛད་པའི་དུས་ནི་དེའི་ཚེའོ། གཉིས་པ་ཁྱད་ཆོས་བཤད་པ་ནི། བསྐྱེད་པའི་རིམ་གསལ་དག་དྲན་ང་རྒྱལ་གྱིས། མགོན་པོ་དཔའ་

།བོ་གཅིག་པའམ། ཡུམ་ཅན་ནམ། དཀྱིལ་འཁོར་རྒྱས་པ་གང་བསྒོམ་ན་ཡང་བསྐྱེད་རིམ་གྱི་རྣམ་པ་གསལ་བ་གལ་ཆེ་སྟེ། དམིགས་པ་ལ་གསལ་སྣང་ཐོན་པ་༄༅།
དངོས་གྲུབ་ཀྱི་རྩ་བ་དང་པོ་ཡིན་པའི་ཕྱིར་རོ། །གསལ་བ་ལ་སློབ་པའི་ཐབས་ནི་ཤེས་པ་ལ་གྲུང་ཆ་བཏོན། སྤྱི་མི་གསལ་ན་སྤྱི་དང་། བྱེ་བྲག་མི་གསལ་ན་བྱེ་བྲག་གསལ་ཡང་ཡང་འདེབས་
ལ༑ བློ་གྲོས་ཡོངས་སུ་མ་སྨིན་པའི་ལས་དང་པོ་པས་ནི་དམིགས་རྟེན་གྱི་བྲིས་སྐུ་སོགས་ལ་བརྟེན་པར་ཡང་གསུངས་སོ། །རྣམ་པ་གསལ་ཡང་། རྣམ་དག་དྲན་པའི་ཐབས་ཀྱིས་མ་ཟིན་པའི་
བསྐྱེད་རིམ་ནི་གྱ་ནོམ་ལྷར་ཞེན་ཡིན་པས་སྲིད་ཞི་གང་གི་གྲོགས་སུ་འགྲོ་ཐེངས་དཀའ་ལ། རྣམ་དག་དྲན་པ་ནི་སྲིད་པ་གཅོད་པའི་ཐབས་ངོ་མ་ཞིག་གོ །དེའི་ཕྱིར། ཀྱེེ་རྡོ་རྗེར། ངེས་པར་
དངོས་པོ་ཐམས་ཅད་ཀྱི། །དག་པ་དེ་བཞིན་ཉིད་དུ་བརྗོད། །ཅེས་ཆོས་ཉིད་དེ་བཞིན་ཉིད་ཀྱི་དག་པ་སྟེ། ཤཱུ་ནྱ་ཏཱ་འམ། སྭ་བྷཱ་ཝའི་སྔགས་དོན་ནོ། །ཕྱིས་ནས་རེ་རེའི་དབྱེ་བ་ཡིས། །ལྷ་
༈ རྣམས་ཀྱིས་ནི་བརྗོད་པར་བྱ། །ཞེས་ཆོས་ཅན་ལྷ་སོ་སོའི་དག་པ། རང་རིག་བདག་ཉིད་དག་པ་སྟེ། །དག་པཾ་གཞན་གྱི་རྣམ་གྲོལ་མིན། །ཞེས་སོགས་ནི་སོ་སོ་རང་རིག་གི་དག་པ། དེ་ལྟར་

ན་དག་པ་གསུམ་གྱིས་ཟིན་པའི་བསྐྱེད་རིམ་ནི་མཆོག་སྒྲུབ་པའི་བསྐྱེད་རིམ། དེའི་སྟེང་དུ་ང་རྒྱལ་བརྟན་པ་ཞིག་དགོས་ཏེ། དེ་ནི་ཨཏྨ་ཀོ྅ཧཾ་ཞེས་པའི་སྒྲ་ལས་དྲངས་པའོ། །དེ་གསུམ་གྱི་བར་
པའི་དབང་དུ་བྱས་ནས། རྒྱུད་དུ། དམ་ཚིག་གསང་བ་རྨད་དུ་བྱུང་། རྒྱལ་བ་རིན་ཆེན་འབར་བའི་གཙོ། །ཕྱོགས་དུས་མེད་པར་རང་བྱུང་བ། །ཆོས་འབྱུང་ཕོ་བྲང་དཀྱིལ་འཁོར་དུ། །
རིགས་ཀྱི་ཡོན་ཏན་ལྡན་པར་ནི། །ནམ་མཁའི་རྒྱ་མཚོ་འབྲས་ལྡན་པ། །ཕུན་སུམ་ཚོགས་པ་ལྷུན་གྱིས་གྲུབ། །ཞེས་དཀྱིལ་འཁོར་བསྤྱིའི་དང་། །ཞལ་གཅིག་ཆོས་སྐུ་མི་འགྱུར་དག །ཕྱག་
བཞི་འཕྲིན་ལས་བཞི་མཛད་པ། །ཞེས་སོགས་དང་། དགོས་འདོད་འབྱུང་བར། གྲི་གུག་ཉོན་མོངས་གཅོད་པར་བྱེད། །ཐོད་པ་སྟོང་ཉིད་དོན་དམ་པ། །ཤེས་རབ་རལ་གྲིས་མཚོན་པ
སྟེ༑ །ཁཊཾ་སྐུ་གསུམ་ངོ་བོ་གཅིག །ཞེས་སོགས་དང་། མི་ཕྱེད་ལྷན་གཅིག་སྐྱེས་པའི་རྒྱལ། །ཕོ་བྲང་གསང་བའི་གཞལ་ཡས་ཁང༌། །ཞེས་པ་ལ་སོགས་པས་རྟེན་དང་བརྟེན་པར་བཅས་
པའི་དག་པ་བསྟན་ཏོ། །དེ་ལྟར་རྣམ་པ་གསལ་བ། རྣམ་དག་དྲན་པ། ང་རྒྱལ་བརྟན་པ་གསུམ་གྱིས། །ཐ་མལ་སྣང་ཞེན་ན་བའི་སྐབས་ཕྲལ་ནས། གཏི་མུག་ལས་བྱུང་བའི་སྒོ་གསུམ་ཐ་

༄༅། །མལ་དུ་རྟོག་པ་དང་། ཞེ་སྡང་ལས་བྱུང་བའི་མ་དག་པའི་སྣང་བ་དང་། འདོད་ཆགས་ལས་བྱུང་བའི་དེར་ཞེན་གྱི་ཆ་དེ། ནད་རིགས་གསུམ་གྱིས་ན་བའི་སྐབས་མི་
བསྲུན་པ་དང་ཕྲལ་ནས། རང་བྱིན་རླབས་གསོ་ཕྱག་རྒྱས། རང་བྱིན་གྱིས་བརླབ་པ་ནི་བསྐྱེད་རིམ་དང་ཟུང་དུ་འཇུག་རྒྱུའི་རྫོགས་རིམ་སྒྱུ་མ་སྟེ། བཤད་རྒྱུད་གུར་ལས། ཡན་ལག་དྲུག་སྒོམ་
དེ་ལ་ནི། །སླར་ཡང་རང་བྱིན་རླབས་པ་ནི། །བྱིན་གྱིས་བརླབ་པར་བྱ་བ་ཡིན། །རྗེས་མཐུན་ཆོ་གའི་རིམ་པ་འདིས། །ཕྱིས་ནས་མཚོན་མ་མཚོན་པར་བྱ། །དང་པོ་སྤྲིན་གྱིས་རྣམ་པ་སྟེ། །
སུམ་ཅུ་
ཞེས་སོགས་དང༌། དྲི་མ་མེད་པའི་འོད་ལས། །རང་བྱིན་བརླབ་པ་ཞེས་བྱ་སྟོང་པ་ལས། །ཁམས་གསུམ་པོ་ནི་མཐོང་བར་འགྱུར་བའི་མཚན། །ཅེས་གསུངས་ཏེ། སྣང་བཅས་སྟོང་ཉིད་ལ་
དགོངས་སོ། །དེ་མི་ཉམས་ཤིང་གོང་འཕེལ་དུ་གསོས་ན་ཨ་འཐས་སུ་སྣང་བའི་འཁོར་བ་འཇིག་པས་ན་འདི་ལས་མི་འདའ་བའི་ཕྱག་རྒྱས་ཞེས་པའམ། ཡང་ན། རང་བྱིན་གྱིས་བརླབ་པའི་
༈ བོགས་འདོན་དུ་ཀུན་ཏུ་བཟང་པོའི་སྤྱོད་པ་སོགས་ལ་འཇུག་པར་བཤད་ལ། དེར་ནི་ལེགས་པར་སྦྱངས་པའི་ཕྱག་རྒྱ་ལ་ལོངས་སྤྱོད་པ་ཡིན་ཏེ། ཕྱག་རྒྱའི་སྦྱོར་བ་འདི་ཡིས་ནི། །ས་གསུམ་བདེ་

བ་ཆེན་པོ་བསྒྱུར། །ཞེས་པའི་ས་གསུམ་ནི་ལུས་ངག་ཡིད་གསུམ། བདེ་བ་ཆེན་པོར་བསྒྱུར་པ་ནི་སྒྱུ་མ་ལྟ་བུའི་འཁོར་ལོར་རོ། །དེའི་ཕྱིར། སྒོ་གསུམ་ནུས་མཐུར་ལྡན་པ་ཡིས། །གསང་བ་
༈ གསུམ་གྱི་རྡོ་རྗེར་སྒྲབ། །ཞེས་ཀྱང་གསུངས་སོ། །རྒྱན་ནི། རང་བཞིན་བརྗོད་པའི་བྱ་བ་དང་སྦྱར་བར་གསལ་ལོ། ༡༣ །བཞི་པ་སྔགས་ཀྱི་དེ་ཉིད་ཀྱིས་བསྐང་བ་ལ་གཉིས་ཏེ། ཁྱད་གཞི་
འགོད་པ་དང༌། ཁྱད་ཆོས་བཤད་པའོ། །དང་པོ་ནི། ལྷའི་རྣལ་འབྱོར་དེ་དང་ལྡན་པའི་སྒོ་ནས་སྔགས་ཀྱི་བཟླས་བརྗོད་དགོས་པའི་དབང་དུ་བྱས་ནས། དེ་མ་ཐག་ཏུ། དམ་པ་ཆོས་ཀྱི་སྲོག་
ཤིང་མཛད་པའི་ཚེ། །ཞེས་སྨོས་ཏེ། དམ་པའི་ཆོས་ལ་ལུང་རྟོགས་གཉིས་ལས་འདིར་ནི་ལུང་གི་ཆོས་ཏེ། མིང་ཚིག་ཡི་གེ་གསུམ་ལས་སྒྲབས་པའི་སྔགས་ཀྱི་དེ་ཉིད་ཡིན་པས་སོ། །དེ་རྣམ
པ་གཞན་དུ་འཆར་ཡང་ངོ་བོ་མི་འགྱུར་བའི་ཕྱིར་སྲོག་ཤིང༌། དེ་ནི་གནད་འདི་ཉིད་ལ་རག་ལུས་ལ། དེ་ལྟ་བུའི་སྒོ་ནས་འཕྲུལ་དུ་བསྐོར་བའི་ལས་སྦྱོར་མཛད་པའི་ཚེ་ཞེས་པའོ། །གཉིས་པ་ལ་
གཉིས་ཏེ། རྒྱུ་མཚན་འགོད་པ་དང༌། མན་ངག་བསྟན་པའོ། །དང་པོ་ནི། སློབ་དཔོན་ཆེན་པོ་རྟ་དབྱངས་ཞབས་ཀྱིས་མཛད་པའི་ཆོས་སྐྱོང་ཕྱག་བཞི་པའི་སྔགས་བསྡེབ་སྔགས་ཀྱི་མན་ངག་

༄༅། ། གསང་བའི་གཞུང་དུ། བསྙེན་དང་སྒྲུབ་པ་ལས་སྦྱོར་སོགས། །སྤྱིར་ན་སྒྲུབ་པ་གང་བྱེད་ཀྱང༌། །མན་ངག་མེད་པའི་སྔགས་པ་ཀུན། བསྒྲུབས་ཀྱང་ནུས་པ་
བརྟུལ་བར་འགྱུར། །དེ་ལས་མན་ངག་འདི་ལྟར་བསྟེན། །ཞེས་གསུངས། དེ་ཡང༌། རྒྱུ་དང་རྐྱེན་དང་བསྐུལ་བ་ཡིས། །གསང་སྔགས་བཟླས་པ་མངོན་པར་ཕྱེ། །ཞེས་ཏེ། གླེགས་
བམ་དུ་བཀོད་པ་ཙམ་ལ་སྙིང་པོར་མི་འཛིན་པར་མན་ངག་ལས་འབྱུང་བའི་རྣམ་དག་མང་དུ་ཤེས་དགོས་པར་བསྟན་པའོ། །གཉིས་པ་ནི། དགྲ་དང་གྲོགས་བརྩིས་རྣལ་བཟློག་དཀྲུག་དབྱུང་
བསྡེབ༑ རྒྱུད་ལས། འདི་དག་ལས་དང་སྐྱེ་བོ་ལས། །སྒྲིབ་པ་ཐུན་མོང་ལྷ་ཡི་ཆ། །དངོས་དང་བརྒྱུད་པས་ལུང་བསྟན་པས། །སྲོག་དང་སྲོག་མ་ཡིན་པ་སྟེ། །ཞེས་འབྱུང་བའི་ཁམས་ཀྱི་
དབྱེ་བས་ཕན་ཚུན་གྱི་ཡི་གེ་དགྲ་གྲོགས་བཏང་སྙོམས་པར་འགྱུར་པས། མན་ངག་གསང་བར། སྡེ་ཚན་བརྒྱད་ཀྱི་ཁམས་དབྱེ་བས། །དགྲ་གྲོགས་ཐ་མལ་ཉིད་གྱུར་པ། །ཞེས་གསུངས་པའི་
སྡེ་ཚན་བརྒྱད་ནི། དབྱངས་ཀྱི་སྡེའི་ཐོག་མ་ཨ། གསལ་བྱེད་ལས་སྡེ་པ་ལྔའི་ཐོག་མ་ཀ་ཙ་ཊ་ཏ་པ། མཐར་གནས་ཀྱི་ཡ། དྲོ་བའི་ཤ་སྟེ་བརྒྱད་ཀྱིས་མཚོན་ནས་དབྱངས་གསལ་གྱི་ཡི་གེ་

ཐམས་ཅད་གོ་བར་བྱའོ། །དེ་རྣམས་ཀྱི་ཁམས་ཀྱང་། ཨ་ཀུ་ཧ་ཀ་ནམ་མཁའི་ཁམས། །ཞེས་སོགས་ཀྱིས་འབྱུང་ཆེན་དང༌། སྡེ་པ་སོ་སོའི་དང་པོ་རྣམས་ས། ཞེས་སོགས་འབྱུང་བ་ཆུང
བའི་བརྩི་ལུགས་དེ་ཡང་། ས་གྲོགས་ཆུ་ཡིན་ཆུ་གྲོགས་ས། །མེ་གྲོགས་རླུང་ཡིན་རླུང་གྲོགས་མེ། །ནམ་མཁའ་ཀུན་གྱི་གྲོགས་ཡིན་ཏེ། །ཀུན་ཀྱང་ནམ་མཁའི་གྲོགས་སུ་འགྱུར། །ཞེས་
གྲོགས་ཀྱི་བརྩི་ཚུལ་དང་། རླུང་གཤེད་ས་ཡིན་ས་གཤེད་མེ། །མེ་གཤེད་ཆུ་ཡིན་ཆུ་གཤེད་རླུང༌། །ཞེས་དགྲའི་བརྩི་ཚུལ། དེ་བཞིན་དུ་རླུང་གི་ཐ་མལ་ལམ་བཏང་སྙོམས་ཆུ་ཡིན་པ་སོགས་
ཀྱང་ཤེས་པར་བྱས་ལ་ཕན་ཚུན་བསྡེབ་ཚུལ་ནི། སྔགས་ཀྱི་ཀློག་ཐབས་འགའ་ཞིག་ཏུ། ཨོཾ་ངང་ན་མོ་ཏདྱ་ཐཱ། །སྤངས་པའི་སྔགས་ཀྱི་ཐོག་མ་དང་། །རང་གི་མིང་ཐོག་བརྩི་བར་བྱ། །ཞེས་
པ་ལས་སྐབས་འདིར་ཨོཾ་སྤོང་དགོས་པའི་ཁུངས་མཐོང་མོད་ཀྱང༌། གཞན་གཉིས་སྤོང་བའི་ཤེས་བྱེད་ལ་བརྟག་དགོས་ཤིང་། དེ་སྤངས་པའི་སྔགས་ཀྱི་ཐོག་མའི་ཡི་གེའི་ཁམས་དང་། རང་གི་
མིང་ཡིག་དང་པོའི་ཁམས་བརྩི་བ་འབྱུང་ཆེན་ལ་དང་། རང་སྐྱེས་པའི་ཏསྐ་ལའི་དུས་སྦྱོར་གྱི་སྐྱེས་སྐར་གྱི་ཁམས་དང་། སྔགས་ཀྱི་ཡི་གེ་དང་པོའི་ཁམས་བརྩི་བ་འབྱུང་ཆུང་གི་དབང་དུ་བྱས་པ་

༄༅། །ཡིན། བརྩིས་པའི་དགོས་པ་ཡང༌། གསལ་བྱེད་དགྲར་གྱུར་ནད་མང་ཞིང༌། །དབྱངས་ཡིག་དགྲར་གྱུར་སྲོག་དང་འབྲལ། །བཏང་སྙོམས་གྱུར་ན་ནུས་པ་
མེད༑ །ཅེས་སྐྱོན་དང༌། དེའི་ལོག་ཕྱོགས་གྲོགས་སུ་འགྲོ་ཚུལ་ཤེས་པའི་ཕྱིར་དུ་སྟེ། དེས་ན་དགྲ་གྲོགས་བརྩི་བ་གཅེས། །ཞེས་པས་སོ། །ཞར་ལ་སྲོག་བཞིའི་ཐ་སྙད་ཀྱང་རྣམ་པར་བཞག་
སྟེ༑ རྒྱུད་ལས། གཅིག་ལས་དུ་མའི་ངོ་བོ་ཅན། །འཇིག་རྟེན་པ་དང་ཡེ་ཤེས་ཆེ། །མི་འགྱུར་བ་དང་དགུག་པ་དང་། །ལས་རྣམས་བྱེད་པའི་གྲོགས་གྱུར་པའོ། །གསང་སྔགས་འཁོར་ལོ་
༈ འདི་དག་ནི། །བྱེ་བྲག་རྣལ་འབྱོར་པས་ཤེས་བྱ། །ཞེས་པས་མི་འགྱུར་བའི་དྭངས་མའི་སྲོག ྋགནས་སྲོག་གམ་འཁྲུལ་སྲོག མིང་སྲོག་གམ་གདགས་སྲོག སྲོག་སྔགས་སམ་འགྲན་སྲོག་
གོ །དེ་ལྟར་ངེས་པར་བྱས་ནས། མན་ངག་གསང་བར། རྣལ་མར་བཟླས་པ་ཕྱི་སྒྲབ་སྟེ། །རྣལ་འབྱོར་ཀུན་གྱི་བསྙེན་པ་བྱ། །བཟློག་ནས་བཟླས་པ་ནང་སྒྲབ་སྟེ། །རྣལ་འབྱོར་པ་ཡིས་
སྒྲུབ་པར་གཟུང་། །དཀྲུག་དང་དབྱུང་བསྣན་གསང་སྒྲུབ་སྟེ། །མཁའ་འགྲོའི་གཟུགས་ཕུང་རྡུལ་དུ་བཤིག དེ་ན་ལས་སྦྱོར་བརྡུགས་མི་སྲིད། །ཅེས་འབྱུང་བའི་རྣལ་མ་ཞེས་པ་གླེགས་བམ་

ལས་ཇི་ལྟར་འབྱུང་བ་བཞིན་དཀྱུས་སུ་བཟླ་བ། བཟློག་ནས་བཟླ་བ་ལ་བཤད་བཟློག །ཚེག་བཟློག འབྲུ་བཟློག་སོགས། དཀྲུགས་ནས་བཟླ་པ་ལ། རྣལ་དཀྲུག བཟློག་དཀྲུག སྤྲེལ
དཀྲུག སྟོད་དཀྲུག སྨད་དཀྲུག་སོགས། དབྱུང་བ་ནི་ལས་སོ་སོའི་སྔགས་ཀྱི་དུག་སྤང་བ་སྟེ། དཔེར་ན་བསྙེན་སྔགས་ལ་རྦད་དང་ཐུན་དང་ཡཱ་གསུམ་སྤང་བ་དང༌། བཟློག་དུས་ཧཱུཾ་ཧཱུཾ་
སྤངས་པ་ལྟ་བུ་དང་། རང་ལ་གནོད་པའི་ཁམས་དང་ལྡན་པའི་ཡི་གེ་སྤོང་བ། བསྡེབ་པ་ནི་བསྣོན་པའི་མིང་སྟེ། བསྙེན་དུས་དུང་དུང་བྲེང་བྲེང་ཛཿ ཛཿགློ་བུར་དུ་གཞུག དེ་བཞིན་བཟློག་དུས་
བྷོ་བྷོ་ཐུན་ཐུན་ཡཱ་ཡཱ་གདགས། ལས་སྦྱོར་ལ་ནྀ་ཛཿམཱ་ར་ཡ། སྲོག་ལ་ཧུར་ཐུམ་སོགས་སྤུ་གྲི་གདགས་པའམ་དགྲ་ལ་གནོད་པའི་ཡི་གེ་འཇུག་པ་ལྟ་བུའོ། །འདིར། མཁའ་འགྲོའི་གཟུགས་
ལྷ་ཕུང་བཤིག་པ་ཞེས་བཤད་པའི་དོན་ནི། དཔེར་ན་བྷཾ་ལྟ་བུ་ལ། བ། ཧ། ར། ཨུ། མ་རྣམས་ཕྲལ་ཏེ་བཟློག་པ་དང་དཀྲུག་པ་སོགས་གང་རུང་བྱེད་པའོ། །གཅེས་བརྒྱད་ལས། གབ་
པའི་འབྲུ་གསུམ་མི་ཤེས་པར། །ནག་པོ་ཆེན་པོ་སྒྲུབ་འདོད་པ། །བྱིས་པ་འཇའ་ཚོན་འདེད་པ་འདྲ། །དེ་ཕྱིར་འབྲུ་གསུམ་གཅེས་པར་འདོད། །ཅེས་གསུངས་ཏེ། མགོན་པོའི་སྔགས་ཡི་གེ་

༄༅། །བདུན་པ་དང་བཅུ་པ་ཕྱི་སྒྲུབ་ལ་དང་། བཅུ་གཉིས་པ་སོགས་ནང་སྒྲུབ་ལ་དང་། བཅུ་བདུན་པ་གསང་སྒྲུབ་ལ་གཙོ་བོར་བཤད་པ་དེ་ལས་གབ་པའི་འབྲུ་གསུམ་ནི་ཝཝ་
པ་ཤ། དེ་དང་ལྡན་པའི་བཅུ་བདུན་པ་ནི་ཁྲག་མཚོ་ཁོལ་མར། ས་བོན་རོལ་མཚོ་ཕྱོགས་གྱུར་གནས། །ཞེས་པ་དེའོ། །དེ་ལྟ་བས་ན། འཕྲུལ་བསྐོར་སྒྲ་ཚུལ་བསམ་གྱིས་མི་ཁྱབ་པའི། །
ཞེས་གསུངས་ཏེ། མན་ངག་གསང་བའི་འགྲེལ་པ་ཁེ་གད་ལོ་ཙཱ་བ་འཁོར་ལོ་གྲགས་ཀྱིས་མཛད་པར། མན་ངག་གི་རྣམ་གྲངས་བཅོ་ལྔ་སོགས་བཤད་པ་དང༌། ནག་རྩིས་དང་མཐུན་པའི་གཤེད་
འབེབས་ཙ་མིའི་མཛད་པ་མགོན་པོད་ན་བཞུགས་པ་དང་། སྔགས་བསྡེབ་གཞན་ལས། རླུང་གཤེད་ས་ཡི་འཁོར་ལོ་སོགས་གཤེད་འབེབས་ཀྱི་མན་ངག་ཇི་སྙེད་པས་འཕྲུལ་དུ་བསྐོར་བའི་སྒྲ་ཚུལ་
ཏེ་སྔགས་ཀྱི་གནད་བསམ་གྱིས་མི་ཁྱབ་བརྗོད་ཀྱིས་མི་ལང་བའི་ཐབས་ལ་མཁས་པའི་སྔགས་པས། ལས་གང་ལའང་མ་བརྡུགས་པར། ཆོས་ཀྱི་གཎྜི་བརྡུངས་པས་ཞེས་སྦྲེལ་ཏེ། འདིར་ཆོས་
ཀྱི་གཎྜི་ནི་ཆོས་ཀྱི་སྒྲ་དབྱངས། དེ་བསྐུལ་བ་ནིབརྡུངས་པ་སྟེ། སྒྲ་དེས་སངས་རྒྱས་ཀྱི་བསྟན་པ་རིན་པོ་ཆེའི་མི་མཐུན་ཕྱོགས་ཡོངས་རྫོགས་ཐལ་བར་འཐག་པས་ན། སྔོན་གྱི་གཏམ་བརྒྱུད་

ལས༑ ལྷ་དང་ཀླུ་དང་གནོད་སྦྱིན་གྱིས་བསྟོད་པའི། །དཀོན་མཆོག་གསུམ་གྱི་གཎྜི་འདི་བརྡུངས་པས། །མུ་སྟེགས་འཆལ་བའི་མགོ་བོ་ཚལ་པར་འགེམས། །ཞེས་པ་དང་དོན་མཐུན་ནོ།
སྔགས་བཟླ་ལུགས་ནི། བསྙེན་དུས་ཆུ་བོའི་རྒྱུན་འབབ་ལྟ་བུ། སྒྲུབ་པ་དྲག་ལ་མི་བསྲུན་པ་རི་གཟར་གྱི་རྦབ་ལྟ་བུ་སོགས་སྐབས་དང་སྦྱར་ནས་ཤེས་པར་བྱའོ། །བོད་ཀྱི་བླ་མ་ལ་ལའི་གསུང་
ལས༑ སྔགས་བསྡེབ་ཞེས་པ་རྙིང་མ་བའི་ཚྭ་ཤོར་ཡིན་གྱི། གསང་སྔགས་གསར་མ་ལ་དེ་འདྲའི་བརྡའ་དང་ཐ་སྙད་མེད་ཅེས་གསུང་པ་ཐོས་མོད། རྩ་རྒྱུད་བརྟག་གཉིས་སུ། སྔགས་ཐམས་
ཅད་ཀྱི་རྐང་པ་དང་པོར་ཨཾ་གྱི་རྣམ་པ་དང་། མཐར་སྭཱ་ཧཱ་དང་ཧཱུྃ་ཕཊ་ཀྱི་རྣམ་པའི་ནང་དུ་གཞུག་གོ །ཞེས་དང་། གལ་ཏེ་ཆར་མི་འབབ་ན་སྔགས་འདི་བཟློག་ལ་བཟླས་ཏེ་ཆར་འབབ་པོ། །ཞེས་
དང་༑ རྡོ་རྗེ་སྙིང་པོའི་འགྲེལ་པར། ༀ་ཨ་ཀ་ཙ་ཊ་ཏ་པ་ཡ་ཤ་སྭཱ་ཧཱ། ཞེས་པ་དྲང་བའི་དོན་གྱིས་སོ། །ངེས་པའི་དོན་དུ་ནི། ཨ་ཀུ་ཧ་རྣམ་པར་བཅད་བྱ་ཞེས་པ་ནས། སྔགས་བཏུ་བའི་
ལེའུ་བླ་མའི་མན་ངག་ལས་ཤེས་པར་བྱའོ། །ཞེས་པའི་བར་གྱིས་སྔགས་བསྡེབ་རྒྱས་པར་བསྟན་ལ། མན་ངག་དེ་དང་བྲལ་བའི་བཟླས་བརྗོད་ནི་འབྲས་བུ་རྙེད་དཀའ་བས་ཉོན་མོངས་པར་འགྱུར་༔

༄༅། གླེགས་བམ་ལ་ནི་ཀློག་པའི་སྔགས། །མན་ངག་རྣམ་པར་སྤངས་རྣམས་ཀྱིས། །སྒྲུབ་པར་རབ་ཏུ་བྱེད་པའི་མི། །དེ་རྣམས་ས་ལ་ཉོན་མོངས་སོ། ། ཞེས་
གསུངས་ནས། དོན་དུ། རང་ཚུགས་སུ་བཏང་བ། ཐེམས་སུ་སྟིམ་པ། འཕྲུལ་དུ་བསྐོར་བ་གསུམ་གྱིས་ལག་ལེན་དུ་བསྟན་ཏོ། །གཞན་ཡང་དེ་རིགས་མང་དུ་བཤད་པས་ན། ཕྱོགས་
གཅིག་ངོ་ཤེས་ཀྱི་ཁྱད་གསོད་དེ། །ཆོས་སྤོངས་གི་སྒྲབ་ཐབས་ཅིག་མ་ལགས་སམ། །ཞེས་གསུངས་པ་དེ་འདྲ་དང་དུ་བཞེས་པར་མི་རིགས་སམ་སྙམ་མོ། །འདིའི་རྒྱན་ནི་རང་བཞིན་ལས་བྱ་བ་
བརྗོད་པའོ། ༡༤ །ལྔ་པ་ཟབ་མོའི་རྫོགས་རིམ་གྱིས་བསྐང་བ་ལ་གཉིས་ཏེ། ཁྱད་གཞི་འགོད་པ་དང་། ཁྱད་ཆོས་བཤད་པའོ། །དང་པོ་ནི། སྔགས་ཀྱི་ཚུལ་དེ་ཡང་རྫོགས་རིམ་གྱི་ལྟ་སྒོམ་
ཟབ་མོའི་རྩིས་མ་ཟིན་ན་དེང་སང་གི་སྔགས་འཆང་ཅི་རིགས་པའི་རྣམ་ཐར་བཞིན་ཚེ་འདི་པར་འགྱུར་དུཉེ་བས་ན་རྫོགས་རིམ་གྱི་གནད་ཤེས་པ་ནི་གལ་པོ་ཆེར་སྣང་ངོ་། དེའི་ཕྱིར། བདུད་བཞི་
༈ འཇོམས་པའི་དཔའ་བོར་བཞུགས་པའི་ཚེ། །ཞེས་གསུངས་ཏེ། བདུད་བཞི་ནི་འཕོ་བའི་བག་ཆགས་ཀྱི་རྣམ་འགྱུར་གནས་སྐབས་བཞིའི་སྒྲིབ་པར་ལོངས་པའི་ལུས་ངག་ཡིད་དང་ཡེ་ཤེས་ཀྱི་དྲི་

མ༑ དེ་ཀ་ཉོན་མོངས་པའི། ཕུང་པོའི། འཆི་བདག་གི ལྷའི་བུའི་བདུད་དང་བཞིའོ། །དེ་དག་འཇོམས་པར་བྱེད་པའི་ལམ་ཡང༌། ལས་འགོག་པའི་སྦྱོར་
ã བ༑ འཛག་པ་བཅིང་པའི་སྦྱོར་བ། བཅུད་ཀྱིས་ལེན་པའི་སྦྱོར་བ། སྒྱུ་འཕྲུལ་གྱི་སྦྱོར་བ། བདུད་བཞི་ཅིག་ཅར་དུ་གཞོམ་པའི་བཙན་ཐབས་ཀྱི་སྦྱོར་བ་དང་ལྔའི་དང་པོ་རྡོར་བཟླས་འཁོར་
བཅས༑ གཉིས་པ་བུམ་ཅན་འཁོར་བཅས། གསུམ་པ་རླུང་ཟས་འཁོར་བཅས། བཞི་པ་རང་བྱིན་བརླབ་འཁོར་བཅས། ལྔ་པ་ཕྱག་རྒྱའི་རྣལ་འབྱོར་འཁོར་བཅས་སོ། །དེའི་གནད་ཀྱིས་
རྫོགས་རིམ་འདི་ལ་བདུད་བཞི་འཇོམས་པའི་མན་ངག་སྦྱོར་བའི་འཕྲེང་བ་ཞེས་བྱ་སྟེ་བརྗོད་བྱའི་མིང་རྗོད་བྱེད་ལའང་འཇུག་པའོ། །འདི་ཉིད་ཀྱི་གཞུང་ཙ་མི་ལོ་ཙཱ་བ་སངས་རྒྱས་གྲགས་པས་མཛད་པ་
ཡིན་ཏེ། བླ་མ་སྣ་ཚོགས་པའི་མན་ངག་ནི། མཁས་པ་སངས་རྒྱས་གྲགས་པས་བྱས། །ཞེས་སོ། །གཞུང་འདི་ཤིན་ཏུ་གོ་དཀའ་བར་བརྟེན། ཕྱག་བཞི་པའི་རྫོགས་རིམ་ཡིན་པར་ཅུང་མ་
དགོངས་པའི་སྐྱོན་གྱི་ཙཱ་མིའི་སྦྱོར་དྲུག་ཟེར་བའང་བྱུང་སྣང་ངོ་། །གཉིས་པ་ནི། དེ་ལྟར་དཔེ་དོན་འབྲེལ་མཚུངས་ཀྱི་རྫོགས་རིམ་གྱི་སྙིང་པོ་ནི་ཟུང་འཇུག དེ་ལའང་མང་དུ་ཡོད་ཀྱང་འདིར་རིག་

༄༅། །སྟོང་ཟུང་འཇུག་སྟེ། རིག་པའི་རལ་གྲིས་བདེན་པའི་སྲོག་བཅད་ཅིང་། །སྟོང་ཉིད་མདུང་རྩེར་སྣ་ཚོགས་རོ་འཐོར་བ། །དཔལ་མཆོག་དང་པོའི་སྐྱེས་བུས། །ཞེས་
པས་སོ། །དོན་གྱིས་ན་འདིར་གཞོམ་བྱ་དང་གཞོམ་བྱེད་ཐ་དད་དུ་དབྱེར་མེད་ནའང༌། ཚིག་སྦྱོར་འགོད་ཁྱེར་ལ། གཞོམ་བྱ་བདུད་བཞི། འཇོམས་བྱེད་རང་བཞིན་ཤེས་པའི་དཔའ་
བོས༑ འཇོམས་ཚུལ་མ་རིག་པ་ལས་ལོག་པའི་རིག་པའི་ཡེ་ཤེས་ཀྱི་རལ་གྲིས། མི་བདེན་པ་ལ་བདེན་པར་བལྟ་བ་ཕྱིན་ཅི་ལོག་གི་བློ་ངན་པའི་སྲོག་རྩ་བཅད་ཅིང་། གཞི་ལམ་འབྲས་བུའི་གནས་
སྐབསཐམས་ཅད་དུ་མ་གྲུབ་པས་རང་བཞིན་གྱིས་སྟོང་པ་ཉིད་ཀྱི་མདུང་གི་རྩེར། སྣ་ཚོགས་པའི་དངོས་སྣང་ཤི་བའི་རོ་འཐོར་བ་སྟེ་དམིགས་མེད་དུ་ཐིམ་པའམ་ཡལ་བ། དེ་ནི་རང་བཞིན་མེད་
པའི་རང་བཞིན་ཡིན་པས་ཡོ་ག་ལས། ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་ཏུ་བཟང་པོ་ཀུན་བདག་ཉིད། །རྡོ་རྗེ་བསྙེམས་ཚུལ་བདག་པོའི་
བདག །བཅོམ་ལྡན་འདས་དཔལ་མཆོག་དང་པོའི་སྐྱེས་བུའོ། །ཞེས་གསུངས་པ་ལྟར་རོ། །རྒྱན་ནི་མཐའ་དག་གཟུགས་ཅན་ལེགས་པའི་འོས་པ་ཞིག་ཡིན་པར་སྣང་ངོ་། ༡༥ །དྲུག་པ་ཕྱི་

ནང་སྦྱིན་སྲེག་གིས་བསྐང་བ་ལ་གཉིས་ཏེ། ཁྱད་གཞི་འགོད་པ་དང་། ཁྱད་ཆོས་བཤད་པའོ། །དང་པོ་ནི། ཞིང་སྐྱོང་ལེགས་ལྡན་ཆེན་པོར་སྤྲུལ་པའི་ཚེ། །འདི་ནི་ཕྱི་ལྟར་ན་དྲག་པོའི་སྦྱིན་
སྲེག ནང་དུ་གཏུམ་མོ་ཕྲ་ཐིག་གི་རྣལ་འབྱོར་ཏེ། དེ་ཡང་ཕྱིར་ཤར་ལྷོའི་ཞིང་སྐྱོང་ནག་པོ་རྩི་མདོག་སྟེ་དྲང་སྲོང་མེ་ལྷའི་རྣམ་འགྱུར། དེ་ལ་ལེགས་ལྡན་ཡང་ཟེར་ཏེ། སྤྱིར་ལེགས་ལྡན་ཅེས་པ་
ལྷ་ཆེན་ཕལ་ཆེར་གྱི་སྙན་མིང་ཡིན་པ་ལས་འདིར་ཚངས་པ་ཡིན་པའི་དབང་དུ་བྱས་ནས། ལེགས་ལྡན་ཆེན་པོ་ཚངས་པའི་དྲན་གྱི་ཞེས་སོགས་གསུངས་ལ། ནང་ལྟར་ན། ཞིང་རྣམས་སྐྱོང་བར་
མཛད་པ་ཁྱོད་ཀྱིས་འགྲོ་བ་མ་ལུས་པ་རྣམས་ཡུན་རིང་བསྐྱང་དུ་གསོལ་ཞེས་མཧཱ་ཀཱ་ལ་ཉིད་ཞིང་སྐྱོང་དུ་གསུངས་པ་དང་། ཡེ་ཤེས་མགོན་པོ་སྤྱིའི་མིང་ལ་ལེགས་ལྡན་དུ་བོད་ཀྱང་འདིར་ནི་སྒོས་སུ་
འཇུག་པས་ཕྱག་བཞི་པའི་མཚན་ཏེ། ཆེན་པོར་སྤྲལ་པའི་ཚེ། ཞེས་གཙོ་བོའི་མིང་ནས་བརྗོད་པའི་ཕྱིར་རོ། །སྤྲུལ་པ་ནི་ལས་ལ་འཇུག་པའི་ཕྱིར་ཏེ་སྲེག་བླུགས་བདག་གི་བྱེད་པའི་ཚེ་ཞེས་
པའོ༑ །གཉིས་པ་ལ་གསུམ་སྟེ། སྤྱིར་བཤད།ྋ བྱེ་བྲག་ཏུ་དབྱེ། དགོས་དོན་བསྡུ་བའོ། དང་པོ་ནི། ཕྱི་ནང་སྲེག་བླུགས། ཞེས་པའི་དོན། ཕྱི་ནང་གསང་བ་དེ་ཁོ་ན་ཉིད་ཀྱི་སྦྱིན་སྲེག་

༄༅། །བཤད་པའི་སྐབས་ཡོད་ཀྱང་། འདིར་ནི་ཕྱི་མ་གཉིས་ནང་གི་སྲེག་བླུགས་སུ་བསྡུས་ནས་གཉིས། སྲེག་བླུགས་ནི་ཧོ་མའི་མིང་ངོ་། །གཉིས་པ་ལ་གཉིས་ཏེ། ཕྱི་
དང་ནང་གིའོ། །དང་པོ་ནི། འོག་ཞལ་ཧོ་མར་དང་། ཕྱུགས་བསད་ཁྲག་གི་སྟེང་གི་ཞལ་བཀང་ནས། སྦྱིན་སྲེག་གི་སྐབས་སུ། ལྷ་ཀུན་ཞལ་ནི་མེ་ཡིན་ལ། །ཞེས་སྲེག་བླུགས་འབུལ་
ཡུལ་གྱི་མེ་དེ་ཀ་ལ་ཞལ་གྱི་ཐ་སྙད་བྱེད། དེ་ལས་འོག་ཞལ་ནི་ཕྱི་ལྟར་ན་དྲག་པོའི་ཐབ་ཁུང་གི་མེ་ལྷ་རླུང་ཞེས་བྱ་བ་ཤིན་ཏུ་གཏུམ་པའི་ཉམས་ཅན་དེ་ཉིད་ཞལ་ཤིན་ཏུ་གདངས་པར་དགྲ་ལིང་ལ་
སོགས་པ་དྲག་པོ་ལ་འོས་པའི་ཧོ་མ་སྟེ་སྲེག་རྫས་སྟོབ་པ་དང༌། ཕྱུགས་ནི་ཕྱིར་སྡིག་ཅན་དགྲའི་མིང་སྟེ། རྒྱུད་དུ། ཇི་ལྟར་ཕྱུགས་ཀྱི་གཟུགས་མཐོང་ནས། །ཁྲག་ནི་སྐྱུག་པ་ཉིད་དང་
ཡང་༑ །འདར་ཞིང་མགོ་སྐྱེས་གྲོལ་བ་དང༌། །ཁ་ནི་འོག་ཏུ་རྣམ་པར་སྒོམ། །ཞེས་པས་སོ། །དེ་བསད་པའྀ་ཁྲག་གིས་སྟེང་གི་ཞལ་བཀང་ནས་ཞེས་པའི་སྟེང་གི་ཞལ་གང་ཞེ་ན་མེ་ལྷ་མགོན་
༈ པོར་བསྒྱུར་པའི་ཞལ་ཏེ། སྟེང་ནི་བླ། དེ་ནི་སྔར་གྱི་འཇིག་རྟེན་པའི་མེ་ལྷ་དེ་ལས་གོང་དུའམ་མཆོག་ཏུ་གྱུར་པའི་དོན་དུ་འཆད་དགོས་སོ། །གཉིས་པ་ནི། འོག་ཞལ་ཞེས་པ་ནི། དངོས་གྲུབ་

འབྱུང་བར། འབར་འཕྲེང་རྒྱ་མཚོ་དཀྲུག་པར་བྱ། །ཞེས་སོགས་ཀྱི་དོན་ཏེ། གསང་འཁོར་ལྟེ་བར་བསྡུས་པའི་རྩ་གསུམ་འདུས་མདོའི་ཨ་ཤད་ཀྱི་མེ་ལ། ཧོ་མར་ཞེས་པ་བདུད་རྩི་བྱང་ཆུབ་ཀྱི་
སེམས་ཞུ་བའི་སྲེག་རྫས་སྟོབ་པ་སྟེ། དེ་ཡང༌། དེའི་རྐྱེན་གྱིས་དྷཱ་ཏཱི་རུ། །རླུང་རྣམས་ཚུད་པར་འགྱུར་པ་ཡིས། །སྲོག་ཐུར་གོང་བུར་གྱུར་པའི་མེས། །ཐིག་ལེའི་ཚོགས་པ་གསང་བར་
འགོག །ཅེས་གསུངས་པ་དང་གནད་གཅིག་སྟེ་ཐིག་ལེའི་རྣལ་འབྱོར། དོན་དུ་ཡས་བརྟན་ཏེ་འཇིག་རྟེན་པའི་དགའ་བཞིའོ། །འདིར་ཕྱུགས་ནི་ནང་གི་སྐྱེ་བ་བདུན་པ་སྟེ་བྱང་སེམས་དཀར་
དམར༑ དེ་བསད་པའི་ཁྲག་ནི་ཤེས་རབ་ཀྱི་དམར་ཆ་དང་ལྷན་ཅིག་པའི་ཟླ་བ་སྟེ་སམྦུ་ཊིར་ཉི་ཟླ་གཉིས་ཀ་དམར་པོར་བཤད་པའི་སྐབས་དང་མཐུན། སྟེང་གི་ཞལ་ནི་བདེ་ཆེན་གྱི་འཁོར་ལོའི་ཧཾ
ཡིག་ལ་ཞུགས་པ་ནི་བཀང་བའི་དོན་ཏེ། དེ་ནི་ཕྲ་མོའི་རྣལ་འབྱོར། མས་བརྟན་པའི་དགའ་བཞི་འདས་ལམ་མོ། །གསུམ་པ་དགོས་དོན་བསྡུ་བ་ནི། ཚངས་པའི་སྲིན་པོར་བསྙེན་པས་ཐུགས
དམ་བསྐང༌། བྲཧྨ་ཞེས་པ་ཚངས་པ་དང་དེའི་རྗེས་སུ་སློབ་པའི་བྲམ་ཟེ་གཉིས་ལ་འཇུག་སྟེ་འདྲ་འབྲེལ་གཉིས་ཀ་རྒྱུ་མཚན་དུ་བྱས་པའོ། །དེ་ལས་འདིར། ཚངས་པའི་སྲིན་པོ་ཞེས་པ་ནི་དྲང་དོན་ཆུ

།གྱི་དབང་དུ་བྱས་ནས་ལ་ལར་འཇིག་རྟེན་གྱི་མེས་པོ་ཚངས་པ་དེ་ཉིད་སྲིན་པོ་འཇིགས་སུ་རུང་བའི་ཆ་བྱད་དུ་སྤྲལ་ནས་སྦྱིན་སྲེག་གི་ཐབ་ཁུང་མེ་འབར་བའི་ནང་དུ་གར་༄༅།
བསྒྱུར་བ་ལ་བཤད་པ་བཞིན་འདིར་ཡང་མི་འགལ་མོད། འོན་ཀྱང་དྲག་པོའི་མེ་ལྷ་ལ་ཚངས་པའི་སྲིན་པོར་བཤད་པའི་ཕྱོགས་འདི་ཉིད་དོན་དང་འབྱོར་པས་ལེགས་ལ། ངེས་པའི་དོན་ལྟར་
ན༑ ཚངས་པ་སྒྲིབ་བྲལ་སངས་རྒྱས་ཉིད། །ཅེས་གསུངས་ཏེ། ཚངས་པ་ནི་རྟོགས་པ་ཕུན་ཚོགས། སྒྲིབ་བྲལ་ནི་སྤངས་པ་ཕུན་སུམ་ཚོགས་པ་སྟེ་དོན་དུ་སྤང་རྟོགས་མཐར་ཕྱིན་གྱི་སངས་
རྒྱས་ཧེ་རུ་ཀ་རྡོ་རྗེ་སྲིན་པོའི་གོ་འཕང༌། དེ་བསྙེན་པའི་ཚུལ་ནི་ཕྱི་ནང་གི་སྲེག་བླུགས་ཕུལ་བས་དེ་ཉིད་མངོན་དུ་བྱེད་པ་ནི་ཐུགས་དམ་བསྐང་ཞེས་པའི་དོན་དུ་ཤེས་པར་བྱའོ། །རྒྱན་ནི། སྦྱར་བ་
གཟུགས་གཅིག་ལྡན་པའི་ཚིག །དུ་མའི་དོན་ཅན་ཉིད་དུ་འདོད། །ཅེས་པ་ཉིད་ཚང་བས་ན་སྦྱར་རྒྱན། དེ་ཚིག་ཐ་དད་མིན་པ་དང༌། །ཐ་དད་ཚིག་འདྲ་རྣམ་པ་གཉིས། །ཞེས་པའི་དབྱེ་བ་དང་
༈ པོ་ལྟར་དང༌། དཔེར་བརྗོད། ས་འཛིན་ཀརྚ་ཀ་མང་ཞིང༌། །གཟི་བརྗིད་ལྡན་པ་ངེས་པར་དར། །མཁས་པ་སྐྱེ་དགུའི་བདག་བྱུང་སྟེ། །རྗེ་བོ་ནུས་པ་འཛིན་ཡང་དེ། །ཞེས་འགལ་མེད་ཀྱི་

སྦྱར་བ་འདི་ལྟ་བུའི་མཚན་ཉིད་ཚང་ལ། དེ་བས་ཀྱང་སྦྱོར་ཚུལ་ལྷག་པའི་ལེགས་བཤད་མཁས་པས་བསྔགས་པར་འོས་པ་ཡིན་ནོ། ༡༦ །དཔལ་གྱི་རྒྱུད་འགྲེལ་སྒྲུབ་སྐོར་མན་ངག་དོན།
ཐམས་ཅད་འདིར་ཆུད་འདི་ཡིས་ཀུན་འབྱེད་པའི། །སྒྱུ་འཕྲུལ་ཕྱག་རྒྱས་བཏབ་པ་ནམ་མཁའི་མཛོད། །རྒྱལ་བའི་དགོངས་ཟབ་ནོར་བུས་ཡོངས་སུ་གང་། །དེ་ལས་ཅི་འདོད་ལེན་ན་རྣམ་དཔྱོད་
ཀྱི༑ །ལག་པ་རྐྱོང་ཞིག་རེ་བ་འབྲས་ལྡན་འགྱུར། །ལེགས་ཉེས་འབྱེད་མི་ཤེས་ལ་ཉེར་མཁོ་མེད། །དེ་བས་བ་གླང་ཁྱུ་དང་འགྲོགས་པ་ཟབ། །ཚིག་དོན་གསལ་བཤད་ལེགས་བཤད་ཡར་ངོའི་
མཐུས༑ །པཎ་གྲུབ་དགོངས་པའི་ཆ་རྫོགས་ཐུབ་བསྟན་གྱི། །ཟླ་རྒྱས་དཀར་པོའི་འོད་སྣང་མཐའ་ཡས་པས། །ཕན་བདེའི་ཀུ་མུ ཏ་ཚལ་ཆེན་འབྱིན་གྱུར་ཅིག །ཅེས་བྱ་བ་ནི། ལུགས་འདི་ལ་
རྒྱུ་མེད་དུ་སྡང་བ་དག་གིས་དབྱེན་སྤྱོས་པའི་བློ་འདྲིད་ཀྱིས། རང་ལུགས་ཅོལ་ཆུང་འགའ་ཡང་སོམ་ཉིའི་རྒྱ་ལ་འཐུམས་པ་མཐོང་ཞིང་ཐོས་ལ། ཁ་ཅིག་མཁས་པའི་ལེགས་བཤད་བརྟགས་ཀྱིན་
མཚར་བ་དང་གཞན་གྱི་ཚིག་ཉོག་མགོ་མཉམ་དུ་སྤྱོད་པའི་ངང་ཚུལ་ངན་པ་ལ་སྐྱོ་ནས། བསྐང་བའི་ཚིག་བཅད་བཅུ་དྲུག་པོ་འདི་ཉིད་དུ་མགོན་པོའི་གླེགས་བམ་གྱི་བརྗོད་དོན་ཐམས་ཅད་དངོས་

༄༅། ཤུགས་ཅི་རིགས་པར་འདུས་སོ་ཞེས་སྨྲ་བར་འདོད་ནས་ཡུན་རིང་ཡང་བཏང་སྙོམས་སུ་ལུས། སླར་དགེ་སློང་དགེ་བའི་བཤེས་གཉེན་དཔལ་རྒྱལ་མཚན་ཅན་གྱིས་
གསལ་བཏབ་ནས་ན་ཚོད་ལྡནགྱི་ལོ། ཆོ་འཕྲུལ་ཆེན་པོའི་དུས་སྟོན་ལ་བྱ་བྲལ་བ་སངས་རྒྱས་རྡོ་རྗེའི་ཤྲཱི་ཟུར་ཕུག་དཔལ་གྱི་དགོན་པར་བྲིས་པ་བདུད་སྡེ་ལས་རྣམ་པར་རྒྱལ་བའི་རྒྱལ་མཚན་སྲིད་རྩེའི་
བར་དུ་བསྒྲེང་བའི་རྒྱུར་ཡོངས་སུ་བསྔོ་བར་བགྱིའོ།། །། ༈ སྤར་བྱང་སྨོན་ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་
གྱིས༑ །མ་རིག་མུན་སྟུག་གདུང་བ་གཏན་བཅོམ་ནས། །རྣམ་མཁྱེན་ཉམས་དགའི་གྲོང་གི་དཔལ་སྤྱོད་ཤོག །ལེགས་བྱས་སྣང་བའི་ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་
ཉེར་དྲངས་པས། །མཁྱེན་གཉིས་འོད་སྟོང་འབར་བའི་ཕྲིན་ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་རྨད། །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་
རྒུ་འཇོ་བའི་བསམ་འཕེལ་དབང་། །དད་གསུམ་རྒྱལ་མཚན་ཏོག་ཏུ་ལེགས་བཀོད་པས། །ཐུབ་བསྟན་རྣམ་པར་རྒྱལ་བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་རྡུལ་བརྩེགས་

སྤོར༑ །ཟབ་དོན་ཆོས་མཛོད་རྣམ་རྒྱལ་གནྡྷོ་ལར། །འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་ཟབ་དུནྡྷ་བྷིའི་སྒྲ་དབྱངས། །ཆོས་སྐུའི་རིང་བསྲེལ་ཟད་
མེད་སྲིད་མཐའི་བར། · །མི་ཟད་འཇོ་བའི་རྣམ་དཀར་ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་ཀྱང་དབང་བཅུའི་དཔལ་སྤྱོད་རྒྱུར་གྱུར་ཅིག། །།
ཅེས་མཆོག་གཟིགས་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན། །མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོ་
ཡིས༑ །གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། །དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་ཅེས་བྱ་འདི། །ངག་དབང་ཚོགས་གཉིས་རྒྱ་
མཚོས་ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་བསྐྲུན་ཞིང་། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་རྒྱལ་བའི་བསྟན་རྣམས་ཕྱོགས་བཅུ་ཡི། །ཡངས་
པའི་འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་བས་སྐུ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་མཛོད་ཅིག། །། ཅེས་རྫ་པད་སྙིང་དགོན་བཤད་

།སྒྲུབ་ཆོས་འཁོར་གླིང་གི་གྲལ་མཐའ་པ་ཤཱ ཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།།།། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།
634 (B)

BlankPage AsPerOriginalDocument
634(B)

