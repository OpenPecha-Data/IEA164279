༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2695
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogsgnyisrgyamtsho, ed.
Descriptor
OriginalPublication
Place [kathmandu]
Publisher
drukpakagyuheritageproject
Date
[200?]
TotalVolumes 101
CurrentVolume(ofTotal) 38
NumberofTBRCIntroductoryPages ༡
NumberofIntroductoryPages ་
NumberofTextPages 666
TBRC ScanningInformation ScannedbyM/sSatluj SitiEnterprises, 63-FSujanSinghPark,
NewDelhi,India,fortheTibetanBuddhistResourceCenter, 115
5thAve. 7thFloor,NewYork, NY 10003USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

༣| ༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ཉི༽པའི་ནང་བཞུགས་པ་ལ། དྷོ་ཧཱའི་ཡིག་སྣ་དེ་ཉིད་
གསལ་བ་ལ་ལྡེབ། ༤༩ 1-98 ཕྱག་རྒྱ་ཆེན་པོ་གནས་ལུགས་དྲི་མེད་ཅེས་བྱ་བ་ཆོས་རྗེ་རས་པའི་གདམས་ངག་ལ་ལྡེབ། ༩ 99-116 རྣལ་འབྱོར་བཞིའི་ཞལ་གདམས་ཆོས་རྗེ་འགྲོ་
༧
མགོན་གྱི་མཛད་པ་ལ་ལྡེབ། ༥ 117-126 ཞུ་གསེར་སྒོམ་གྱི་ལན་རྣལ་འབྱོར་བཞིའི་གདམས་པ་དང་བཅས་པ་ལ་ལྡེབ། 127-140 རྣལ་འབྱོར་བཞིའི་ཞལ་གདམས་ཐུགས་ཀྱི་
22NYI.K
རྡོ་རྗེ་ལ་གནང་བ་ལ་ལྡེབ། ༧ 141-154 དཔལ་ལྡན་འབྲུག་པའི་ཤོག་བསྒྲིལ་གྱི་ཞལ་གདམས་ལ་ལྡེབ། 155-161 རྣལ་འབྱོར་བཞིའི་ངོས་འཛིན་གྱི་སྐྱེ་ལུགས་རྒྱལ་བ་རྒོད་
ཚངས་པས་མཛད་པའི་ཚིགས་བཅད་མ་ལ་ལྡེབ། 162-170 རྗེ་རྒོད་ཚང་པའི་ཞལ་གདམས་ཐུགས་ཀྱི་ཉིང་ཁུ་ཞེས་བྱ་བ་ལ་ལྡེབ། ༢༠ 171-210 རྗེ་རྒོད་ཚང་པའི་གསུང་
3 སྒྲོས༑ སྦྱོར་དངོས་རྗེས་གསུམ་གྱི་ཞལ་གདམས་ལ་ལྡེབ། 211-226 རྒྱལ་བ་རྒོད་ཚང་པས་མཛད་པའི་སྒོམ་ལྕགས་ཀྱུ་མ་ལ་ལྡེབ། 227-234 རྗེ་རྒོད་ཚང་པའི་དམ་ ེ

བཅའི་ཞལ་གདམས་དང༌། རྣལ་འབྱོར་བཞིའི་ཞིབ་ཏིག་ལ་ལྡེབ། ༥ 235-244 རྗེ་རྒོད་ཚང་པའི་རྣལ་འབྱོར་བཞིའི་ཟབ་འགྲེལ་ལ་ལྡེབ། ༡༣ 245-270 རྗེ་རྒོད་ཚང་པའི་
གདམས་པ་རིན་པོ་ཆེའི་ཟ་མ་ཏོག་བཀོད་པའི་འགྲེལ་པ་རིན་ཆེན་གསལ་བའི་སྒྲོན་མེ་ལ་ལྡེབ། ༡༤ 271-298 ཞུས་ལན་ཉི་མའི་སྙིང་པོ་ཞེས་བྱ་བ་རྗེ་རྒོད་ཚང་པ་ལ་སྤྲང་ལོང་རྫོང་ཁ་བས་
ཞུས་པ་ཚིག་དོན་གསལ་བའི་སྒྲོན་མ་ལ་ལྡེབ། ༤༠ 299-378 ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་ལ་ལྡེབ། ༡༧ 379-412 ཁོར་ཡུག་མའི་ཁྲིད་དཔེ་ལ་ལྡེབ། ༡༢ 413-
436 ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་གྱི་ཐོན་ཆོས་ལ་ལྡེབ། ༡༦ 437-488 ཕྱག་རྒྱ་ཆེན་པོ་རྣལ་འབྱོར་བཞིའི་རིམ་པ་སྙིང་པོ་དོན་གྱི་གཏེར་མཛོད་ཅེས་བྱ་བ་ལ་ལྡེབ། ༢༧ 489.
542 རྣལ་འབྱོར་བཞི་རིམ་གྱི་ཟིན་བྲིས་སྤྱན་སྔ་རིན་ལྡན་གྱིས་མཛད་པ་ལ་ལྡེབ། ༡༢ 543-566 རྣལ་འབྱོར་བཞི་གསུམ་བཅུ་གཉིས་གསལ་བར་བྱེད་པ་ཉི་མའི་འོད་ཟེར་ཞེས་བྱ་བ་རྒྱལ་བ་
རྒོད་ཚང་མགོན་པོ་རྡོ་རྗེས་མཛད་པ་ལ་ལྡེབ། ༡༠ 567-586 ཕྱག་རྒྱ་ཆེན་པོའི་སྔོན་འགྲོའི་ཁྲིད་ཡིག་གི་ས་བཅད་དང་རྩ་ཚིག་ཟུར་ཁོལ་དུ་ཕྱུང་ནས་དྲན་ཐོར་བཀོད་པ་ལ་༔

༄༅། །ལྡེབ། ༤༠ 587-666 དཀར་ཆག་ལ་ལྡེབ། ༢ བཅས་བསྡོམས། ༣༣༥ བཞུགས།། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།
4(B)

4(B)
BlankPageAsPerOriginalDocument

༄༅། །དྷོ་ཧཱའི་ཡིག་སྣ་དེ་ཉིད་གསལ་བ་ཞེས་བྱ་བ་བཞུགས་སོ།།

༄༅། །དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །གང་ཞིག་ཁམས་གསུམ་མ་ལུས་ཀུན་དུ་ཁྱབ་པ་ཆོས་སྐའི་སྡོང་པོ་ལ།
སྙིང་རྗེའི་མེ་ཏོག་ཡོན་ཏན་ཚོགས་ཀྱིས་བརྒྱན་པའི་ལོངས་སྤྱོད་རྔོ་གས་སྐ་དང༌། །གཞན་ཕན་མཆོག་གི་འབྲས་བུ་རྒྱ་ཆེར་འབྱུང་བའི་སྤྲསྤྲུལ་པའི་སྐུར་བརྗོད་
པ༑ །དཔལ་ལྡན་བླ་མ་རྡོ་རྗེ་སེམས་དཔའི་རང་བཞིན་དེ་ཡིས་འགྲོ་ཀུན་རྒྱལ་གྱུར་ཅིག །འདིར་ནི་ཀུན་ལ་རང་བཞིན་དེ་ཉིད་བརྟན་ཕྱིར་རྣལ་འབྱོར་དབང་
ཕྱུག་མཆོག །དཔལ་ལྡན་མདའ་སྣུན་ཆེན་པོའི་རྟོགས་པའི་འདོད་འཇོ་ཇི་བཞིན་སྒྲ་ཡིས་ཐོས། །དེ་ཉིད་གསལ་བར་སྣང་ཡང་འདབ་གཤོག་མི་ལྡན་མཁའ་

༄༅། །ལ་མི་སྤྱོད་ལྟར། །བླ་མའི་དྲིན་གྱིས་རྟོགས་པའི་ཡེ་ཤེས་མི་ལྡན་ཟབ་མོའི་དོན་མི་ལྡན། །དེ་ཕྱིར་དཔལ་ལྡན་བླ་མ་བཏུད་དེ་
དེ་ཉིད་ལས་བྱུང་ཡེ་ཤེས་མཆོག །ཉི་མའི་དཀྱིལ་འཁོར་ལྟ་བུས་མདོར་བསྡུས་རྣམ་པར་ཕྱེ་སྟེ་གསལ་བར་བཤད། །གུས་ལྡན་སློབ་མའི་ཚོགས་ཀྱིས་
རྒྱས་བཏབ་སྒོ་རྣམས་རིམ་བཞིན་ལེགས་ཕྱེ་ལ། །དགོས་འདོད་ཀུན་འབྱུང་སྙིང་གའི་ནོར་མཆོག་ལོང་ལ་དོན་གཉིས་སྒྲབས་ཤིག་ཀྱེ། །རྣལ་འབྱོར་གྱི་
དབང་ཕྱུག་ས་ར་ཧ་ཆེན་པོ། རྟོགས་པ་མགུར་དུ་བཞེངས་པ། དོ་ཧ་མཛོད་ཀྱིས་གླུ་འདི་ལ་བཤད་ལུགས་ཀྱི་བྱེ་བྲག་མང་དུ་སྣང་ཡང༌། རྣལ་འབྱོར་

ཆེན་པོའི་དགོངས་པའི་དོན་བླ་མ་བརྒྱུད་པའི་རིམ་པ་ལས་བྱུང་བའི་དབང་དུ་བྱས་ན། མངོན་པར་རྟོགས་པ་ལམ་གྱི་རིམ་པ་མཐར་ཐུག་འབྲས་བུ་དང་བཅས་པ་ཚང་ལ་མ་ནོར་བ་ཅིག་གཞུང་འདིས་
སྟོན་པར་བྱེད་པ་ཡིན་ཏེ། དེ་ཡང་བསྡུས་པའི་དོན་དྲུག་དང་། རྣམ་པར་ཕྱེ་བའི་ཆོས་ཚན་བཞི་བཅུ་རྩ་གཉིས་ཀྱིས་འཆད་དོ། །དེ་ཡང་འདི་སྐད་དུ་སྟོན་པ་ཡིན་ཏེ། རྣལ་འབྱོར་དབང་ཕྱུག་ཆེན་
པོ་ཡི། །དགོངས་པའི་དོན་ནི་མདོར་བསྡུས་ན། །ཞེན་པ་བཏང་དང་བླ་མ་བསྟེན། །ཉམས་བླངས་རྟོགས་པའི་འཆར་ཚུལ་དང་། །སྐྱོང་ཐབས་འབྲས་བུའི་འཆར་ཚུལ་ཏེ། །རྣམ་པ་དྲུག་གིས་
ཡང་དག་བཤད། །ཅེས་འབྱུང་བས།ྋདང་པོར་ཞེན་པ་བཏང་བ་ནི། གཞུང་འདི་ཉིད་ལས། གང་ལ་ཞེན་པ་ཡོད་ན་དེ་ཡང་ཐོང་། །ཞེས་གསུངས་པའི་ཕྱིར། ཞེན་པ་བཏང་བའི་ཆོས་བཅུ་
སྟེ༑ མུ་སྟེགས་པ་དང་མཚན་ཉིད་དང༌། །སྔགས་དང་སྟོང་པའི་ཞི་གནས་དང༌། །མཆོད་དང་བཟླས་བརྗོད་དཀའ་ཐུབ་དང༌། །འདོད་ཡོན་ཐ་སྙད་ཕྱོགས་རེ་བ། །བཅུ་ནི་ཞེན་པ་བཏང་བའི་
ཆོས༑ །ཞེས་འབྱུང་བས། དང་པོར་ཕྱི་པ་མུ་སྟེགས་པའི་ཞེན་པ་བཏང་བ་ནི། དེ་ཉིད་མི་ཤེས་བྲམ་ཟེ་ནི། །ཞེས་པ་ལ་སོགས་པས་སྟོན་པ་སྟེ། དེ་ཉིད་ཅེས་པ་ནི་ཆོས་ཐམས་ཅད་ཀྱི་དེ་ཁོ་ན་

༄༅། །ཉིད་དེ་ཤེས་པར་བྱ་བའི་ཡུལ་རྟོགས་པར་བྱ་བའི་དོན། བསྒྲུབ་བྱ་དོན་གྱི་སྙིང་པོའོ། །དེ་མི་ཤེས་པའི་གང་ཟག་གང་ཞེ་ན། བྲམ་ཟེ་ནི་ཞེས་པ་སྟེ་དེས་མཚོན་པས་སོ་
སོ་སྐྱེ་བོའི་ཆོས་ཐམས་ཅད་ཀྱི་ན་རིག་བྱེད་བཞི་དག་འདོན་ཞེས་པ་ནི་བྲམ་ཟེའི་ཆོས་ཏེ། ངེས་བརྗོད་དང་། ལྟ་བ་སྟོན་པའི་ངེས་བརྗོད་མཆོད་སྦྱིན་དང་།དམོད་མོ་དང་ལྷ་མོ་མཆོད་སྦྱིན་དང༌། སྙན་
ངག་དང་ཚེ་སྲིང་བ་དེ་ཀླུའི་བསྟན་བཅོས་བརྩམས་པ་དང་བུད་མེད་ཀྱི་མངལ་མཆོདཔ་ལ་སྲིད་བསྲུང་བའི་རིག་བྱེད་དེ་གྱི་ན་ཙམ་ཡིན་ཞེས་པའོ། །ས་སྤྱི་བྱེ་བྲག་ཆུ་ཀུ་ཤའི་དག་བྱེད་དང་། ཞེས་པ་
I’IANI0
ལུས་དག་པར་བྱེད་པ་ས། ངག་དག་པར་བྱེད་པ་ཆུ། ཡིད་དག་པར་བྱེད་པ་ཀུ་ཤ། རང་བཞིན་དག་པར་བྱེད་པ་ཚངས་པའི་སྐུད་པའོ། །ཁྱིམ་ན་གནས་ཤིང་མེ་ལ་བསྲེག །ཅེས་པ་
ནི༑ དག་བྱེད་ཀྱི་བྱེ་བྲག་སྦྱིན་སྲེག་བྱེད་པའོ། །དོན་མེད་སྦྱིན་སྲེག་བྱེད་པ་ནི། །དུ་བས་མིག་ལ་གནོད་པར་ཟད། །ཞེས་པ་ནི། གོང་གི་རིག་བྱེད་དང་དག་བྱེད་ཐམས་ཅད་ལ་འབད་རྩོལ་བྱས་
ཀྱང་༑ དེ་ཉིད་མི་ཤེས་ངལ་བ་དོན་མེད་དུ་སོང་ཞེས་པའི་དོན་ཏོ། །དབྱུག་གུ་སྤྱོད་ལམ་དབྱུག་གསུམ་ལེགས་ལྡན་གཟུགས། །ཞེས་པ་ནི། དཀའ་ཐུབ་ཀྱི་རིགས་ཏེ་དབྱུག་གུ་རྩེ་གཅིག་པ་:

དང་༑ རྩེ་གཉིས་པ་དང་། རྩེ་གསུམ་པ་ལ། དབང་ཕྱུག་ཆེན་པོ་འམ་ལེགས་ལྡན་གྱི་བྷ་ག་དང་ལིང་ག་བཏགས། རྔ་ཕུང་དང་དར་ལ་སོགས་པས་བརྒྱན་ནས། དེའི་སྟེང་དུ་ལྕེབས་པའོ།
གཞན་ཡང་། མེ་ལྔ་བརྟེན་པ་ལ་སོགས་པ་དཀའ་ཐུབ་ཀྱི་རིགས་མི་འདྲ་བ་མང་དུ་ཡོད་པས། ཐ་དད་པ་དང་ཞེས་པའོ། །ལྟ་བ་ཡང་རྟག་ཆད་ལ་སོགས་པ་ཐ་དད་ཅིང༌། དེ་སྟོན་པའི་ལྷ་ཡང་ཐ་
དད་པས། ངང་པས་བསྟན་པ་དག་ཅེས་པས་ཏེ། ངང་པ་དང་འུག་པ་དང་ཉི་མ་དང་ཟླ་བ་ལ་སོགས་པ་ལ་འདྲི་བའོ། །ལྷ་དེས་ཆོས་ཉིད་སྟོན་པ་ཡིན་ནམ་ཞེ་ན། ཆོས་དང་ཆོས་མིན་མི་ཤེས་
པར་མཉམ་ཞིང༌། འགྲོ་བ་རྣམས་ནི་རྫུན་པ་ཉིད་དུ་གོལ། ཞེས་པ་སྟེ། དེ་དང་དེ་ཡི་རྗེས་སུ་འཇུག་པས་ཐམས་ཅད་ལ་འཕོས་པའི་ལམ་དུ་གོལ་ཞེས་པའོ། །མི་རུས་ཐལ་བ་ལུས་ལ་བྱུག་ནས་
སུ༑ །ཞེས་པ་ནི། མི་རུས་ཀྱི་ཐལ་བ་ལྕི་བ་ས་ལ་མ་ལྷུང་བ་དང་སྦྱར་ནས་བྱུགས་པའོ། །མགོ་ལ་རལ་པའི་ཁུར་བུ་ཁུར་བར་བྱེད། །ཅེས་པ་ནི། དེའི་གསེབ་ཏུ་རྟེན་སྦེད་པའོ། །ཁྱིམ་དུ་
མར་མེ་བཏང་ནས་གནས། །མཚམས་སུ་འདུག་ནས་དྲིལ་བུ་དཀྲོལ། །སྐྱིལ་ཀྲུང་བཅས་ནས་མིག་བཙུམ་སྟེ། །ཞེས་པ་ནི་སྒོམ་པའི་སྤྱོད་ལམ་མོ། །རྣ་བར་ཤུབ་ཤུབ་སྐྱེ་བོ་སླུ་བར་བྱེད།

།ཅེས་པ་ནི། གདམས་ངག་འདེབས་པའི་དུས་སུ། ཁྱབ་འཇུག་གི་སྒྲ་ཨ་ཧཾ་ཞེས་བྱ་བ་ཐོབ་བྱ་ཐར་པ་ཐོབ་བོ་ཞེས་བརྗོད་ནས་སློབ་མ་རང་རང་གི་སྙིང་ཁར་གཏོང་དུ༄༅།
” བཅུག་ནས། རང་གི་ཨ་ཧཾ་ཞེས་བརྗོད་པའམ། ཡང་ན་ཁྱབ་འཇུག་དང་དབང་ཕྱུག་ཆེན་པོ་ཁོ་རང་གདམས་ངག་སྟོན་པའོ། །ཁྱོ་མེད་སྐྲ་མེད་འདྲ་གཞན་ལ་སྟོན་ཞེས་པ་ནི། ཐབས་དང་ཤེས་
རབ་གང་ཡང་མེད་པའི་དོན་སྟོན་པའོ། །དབང་རྣམས་བསྐྱར་ཅིང་སློབ་མའི་ཡོན་རྣམས་ལེན། ཅེས་པ་ནི། ཆོ་གའི་བྱེ་བྲག་མེ་ལྔ་བསྟེན་པ་ལ་སོགས་པ་ཅིག་བྱས་ན་ལུས་ལྕིད་ཆུང་ངུ་སོང་བ་དང་
ཡོན་ཏན་ལེན་པའོ། །སེན་མོ་རིང་ཞིང་ལུས་ལ་དྲི་མས་གཡོགས་ཞེས་པ་ནི། འཇིག་རྟེན་པ་དང་སངས་རྒྱས་པའི་སྤྱོད་པ་ལས་བཟློག་པའོ། །གོས་དང་བྲལ་ཞིང་སྐྲ་ནི་འབལ་བར་བྱེད། ཅེས་
པ་ནི། གཅེར་བུ་བྱས་ནས་སྐྲ་དང་ཁ་སྤུ་ལ་སོགས་པ་འཐོགས་པའོ། །ནམ་མཁའི་ཡིད་ཅན་གནོད་བྱེད་ལམ་གྱི་གཟུགས། ཞེས་པ་ནི། ལུས་འབྱུང་བ་བཞི་ལས་བྱུང་བས་རྣམ་ཤེས་ཙམ་ནམ་
༈ མཁའ་ལ་སྤྲིན་དེངས་པ་བཞིན་བྱུང་ནས་འབྱུང་བ་བཞི་ལ་ཐིམ་སེམས་ནམ་མཁའ་ལ་དེངས་པར་འདོད་པའོ། །མཛེས་མ་མ་ཤི་ཙ་ན་ཅི་དགར་སྤྱོད། །ཤི་ནས་དེ་ཡི་སྤྱོད་ཡུལ་མིན། །མེ་ཤིའི་ཐལ་ཕྱེ

བ་བཞིན་སོང་ནས། །སླར་སྐྱེ་བ་དག་ག་ལ་སྲིད། །ཅེས་ཟེར་ཏེ། ལས་དགེ་སྡིག་མེད་ཚེ་སྔ་ཕྱི་མེད། ཅེས་པ་དེ་རང་ལ་གནོད་པ་བྱེད་པ་སྟེ། ལམ་གྱི་གཟུགས་བརྙན་ཡིན་ཞེས་པའོ།
ཐར་པའི་ཆེད་དུ་བདག་ཉིད་འགྲོ་བྱེད་སླུ། ཞེས་པ་ནི། ཐར་པའི་ཆེད་དུ་ལམ་དེ་ལྟ་བུ་ལ་ཞུགས་ན་སླུའོ། །ཞེས་སོ། །གཅེར་བུ་གལ་ཏེ་གྲོལ་འགྱུར་ན། །ཁྱི་དང་ཝ་སོགས་ཅིས་མི་གྲོལ།
ཅེས་པ་ནི། གང་གི་གོས་དང་བྲལ་ཞིང་ཞེས་པའི་སྤྱོད་པ་ལ་འགལ་བའོ། །སྤུ་བཏོགས་པས་ནི་གྲོལ་འགྱུར་ཞེས་པ་ནི། གོང་གི་སྐྲ་ནི་འབལ་བར་བྱེད་ཅེས་པ་ལ་འགལ་བའོ། །འཇུག་སྤུ་སློང་
བས་གྲོལ་ན་ནི། །རྨ་བྱ་གཡག་སོགས་གྲོལ་བར་འགྱུར། །ཞེས་པ་ནི་རྨ་བྱ་དང་གཡག་གི་བརྟུལ་ཞུགས་བྱེད་པ་ལ་འགལ་བའོ། །ལངས་ཏེ་ཟ་བས་གྲོལ་ན་ནི། །རྟ་དང་གླང་པོ་ཙི་ཕྱིར་
མིན༑ །ཞེས་པ་ནི། ཟས་ཟ་བའི་ཚེ་ཡར་ལངས་ནས་ཟ་ཞིང་ཕྱིན་ཅི་ལོག་ལ་བརྩོན་འགྲུས་བྱེད་པ་ལ་འགལ་བའོ། །མདའ་སྣུན་ན་རེ་ཞེས་པ་ནི། ས་ར་ཧ་ཞེས་པ་ནི་བོད་སྐད་དུ་བསྒྱུར་བ་
སྟེ༑ ས་ར་ཧ་ཞེས་པ་ནི་མདའ་དང་། །ཧ་ཧ་ཏ་ཞེས་པ་ནི་སྣུན་པའོ། །ནམ་མཁའི་ཡིད་ཅན་ཞེས་པ་ནི་གང་གི་དེ་ལྟ་བུ་ལྟ་བ་དེ་ལ་ཞེས་པས་སོ། །ཐར་པ་ནམ་ཡང་ཡོད་མ་ཡིན། ཞེས་པ་

༄༅། །ནི། དེ་ལྟ་བུའི་ལམ་ལ་བསྐལ་པ་དཔག་ཏུ་མེད་པར་དཀའ་བ་སྤྱད་ཀྱང་ཐོབ་བྱ་མི་ཐོབ་ཅེས་པས་ཏེ། ཞེན་པ་བཏང་བའི་ཆོས་དང་པོའོ།། ད་ནི་རྒྱུ་མཚན་ཉིད་ཀྱི་
ཐེག་པ་ལ་ཞེན་པ་བཏང་བར་བསྟན་པ་ནི། བདེ་བ་དེ་ཉིད་དང་ནི་བྲལ་གྱུར་ཅིང་། །ཞེས་པ་ལ་སོགས་པས་བསྟན་ཏེ། དེ་ཡང་བདེ་བ་ལ་གསུམ་ལས། གནས་སྐབས་ཀྱི་བདེ་བ་ལས་མཐར་
ཐུག་གི་བདེ་བ་ལས་རྒྱ་འདོད་ཡོན་བསྟེན་པའི་བདེ་བ་དང་། ལམ་ཉམས་སུ་བླངས་པའི་བདེ་བ་དང་། འབྲས་བུ་ཟག་པ་མེད་པའི་བདེ་བ་དང་བྲལ་བའོ། །ལུས་ཀྱི་དཀའ་ཐུབ་འབའ་ཞིག་ཙམ་ལྡན་
J
པས༑ ཞེས་པ་ནི། སེམས་འདུལ་བར་བྱེད་པའི་ཐབས་མེད་པར། ལུས་འབའ་ཞིག་འདུལ་བར་བྱེད་པ་ནི། དགེ་སློང་སྦུར་མ་ཕྱིས་སྐྱེལ་བའི་གཏམ་རྒྱུད་དང་འདྲའོ། །དགེ་ཚུལ་ཞེས་པ་ནི་
རྩ་བ་བཞི་ཡན་ལག་དྲུག་བཅས་བཅུ་འཁོར་དང་བཅས་པ་བསྲུང་བའོ། །དགེ་སློང་ཞེས་པ་ནི་ཁྲིམས་ཉིས་བརྒྱ་ལྔ་བཅུ་རྩ་གསུམ་བསྲུང་བའོ། །གནས་བརྟན་ཞེས་པ་ནི། སྡེ་པ་སྟེ། དཔེ་མཚོན
༈ ན༑ ཕལ་ཆེན་པ་དང་། མང་པོས་བཀུར་བ་དང་། ཐམས་ཅད་ཡོད་པར་སྨྲ་བའི་སྡེ་པ་དང་བཞི་ལ། སེན་དྷ་རྣམས་ནི་དེ་ལྟར་རབ་ཏུ་བྱུང་ནས་ཞེས་པའོ། །ཁ་ཅིག་མདོ་སྡེ་འཆད་པར་བྱེད་ཅིང་

འདུག་ཅེས་པ་ནི། ཐེག་པ་ཆུང་ངུའི་མདོ་སྡེ་འཆད་ཅིང་ཉན་ཐོས་དང་རང་རྒྱལ་གྱི་གྲུབ་མཐའ་འཛིན་པའོ། །ལ་ལ་རོ་གཅིག་སེམས་ཀྱི་ཚུལ་འཛིན་མཐོང་ཞེས་པ་ནི། སེམས་ཙམ་རྣམ་བཅས་རྣམ་
མེད་ཀྱི་གྲུབ་མཐའ་འཛིན་པའོ། །ཁ་ཅིག་ཐེག་ཆེན་དེ་ལ་རྒྱུ་བྱེད་ཅིང་ཞེས་པ་ནི། ཐེག་པ་ཆེན་པོའི་མདོ་སྡེའི་རྗེས་སུ་འབྲང་ནས། རྒྱུ་ཕ་རོལ་ཏུ་ཕྱིན་པ་དྲུག་ལ་བསྐལ་པ་དཔག་ཏུ་མེད་པ་གསུམ་དུ་
ཚོགས་གསོག་པར་འདོད་པའོ། །དེ་ནི་གཞུང་ལུགས་ཚད་མའི་སྟོན་པ་ཡིན་ཞེས་པ་ནི། སངས་རྒྱས་ཀྱི་གསུངས་པའི་གཞུང་དེའི་འབྲས་བུ་མི་བསླུ་བའོ། །དེས་མི་བསླུ་ཡང་དུས་ཡུན་རིང་པོར་
དཀའ་བ་སྤྱད་དགོས་པས་ན། །ཞེན་པ་བཏང་བའི་ཆོས་གཉིས་པའོ།། ༈ ད་ནི་འབྲས་བུ་སྔགས་ཀྱི་ཐེག་པ་ལ་ཞེན་པ་བཏང་བར་སྟོན་པ་ནི། གཞན་ཡང་དཀྱིལ་འཁོར་འཁོར་ལོ་མ་ལུས་
བསྒོམ༑ ཞེས་པ་སྟེ། བསྐྱེད་པའི་རིམ་པ་རྐྱང་བ་བསྒོམ་པའམ། ལྷ་ལ་དངོས་པོར་ཞེན་པའོ། །ཁ་ཅིག་ཞི་བའི་དོན་འཆད་པ་ཞུགས་ཞེས་པ་ནི། དབང་བཞི་པའི་དོན་མཚན་ཉིད་པ་ལྟར་
བཤད་པས་གཏན་ལ་ཕེབས་པར་འདོད་པ་དང༌། རྒྱུད་སྡེ་བཞིའི་དོན་འཆད་པས་རྟོགས་པར་འགྱུར་རོ་ཞེས་ཟེར་རོ། །ལ་ལ་ནམ་མཁའི་ཁམས་ལ་རྟོག་པར་སྣང༌། ཞེས་པ་ནི། ཆོས་ཉིད་ནམ

།མཁའ་ལྟ་བུ་ཡིན་ནོ་ཞེས་དེ་ལ་རྟོག་པར་བྱེད་པའོ། །གཞན་དག་སྟོང་ཉིད་ལྟ་བར་བྱེད་པ་སྟེ། ཞེས་པ་ནི། སྣང་བ་བཀག་ནས་སྟོང་ཉིད་དེ་ལྟ་བར་འདོད་པའོ།༄༅།
ཕལ་ཆེར་མི་མཐུན་ཕྱོགས་ལ་ཞུགས་པ་ཡིན་ཞེས་པ་ནི། གོང་གི་བཞི་པོ་ཐམས་ཅད་ལ་སྦྱར་བར་བྱ་ཞིང་། རྟོགས་ལྡན་གྱི་བླ་མ་དམ་པས་མ་ཟིན་པའི་སྔགས་ཀྱི་གཞུང་རྐྱང་པ་ཤེས་པས་ཀྱང་ཐར་
པ་མི་ཐོབ་ཅེས་པའི་དོན་ཏེ། ཞེན་པ་བཏང་བའི་ཆོས་གསུམ་པའོ།། ༈ ད་ནི་སྟོང་པ་ཉིད་ཀྱི་ཞི་གནས་ལ་ཞེན་པ་བཏང་བ་སྟོན་ཏེ། ལྷན་ཅིག་སྐྱེས་བྲལ་གཞན་གང་གིས། །ཞེས་པ་
ནི༑ དཔེར་ན་མེ་དང་ཚ་བ་ལྷན་ཅིག་ཏུ་སྐྱེས་པ་ལས། ཚ་བ་དང་བྲལ་བའི་མེས་མེའི་དོན་བྱེད་མི་ནུས་པ་ལྟར། འགྲོ་བ་ཐམས་ཅད་དང་ཆོས་ཉིད་དོན་དམ་པ་ལྷན་ཅིག་ཏུ་སྐྱེས་དོན་མ་རྟོགས་
པར༑ ཉོན་མོངས་པ་དང༌། རྣམ་པར་རྟོག་པ་ཞི་ཙམ་པ་དེའི་ངང་ལ་བསྐལ་པ་མང་པོར་གནས་ཀྱང་། དོན་དམ་པའི་བདེན་པ་མི་མཐོང་བས། མྱ་ངན་ནས་གང་བསྒོམ་བྱེད་པ། །དེ་དག་
འགའ་ཡང་དོན་དམ་ནི། །གཅིག་ལྷན་སྐྱེས་པའི་དོན་མ་གྲུབ་པས་འཚང་མི་རྒྱའོ་ཤོས་གྲུབ་པར་མི་འགྱུར་རོ། །ཞེས་པའོ། གང་ཞིག་གང་ལ་མོས་པར་གྱུར་པ་དེས་ཞེས་པ་ནི་བསམ་གཏན་དང་

པོ་ནས་སྲིད་པའི་རྩེ་མོའི་སེམས་སྒོམ་པའི་བར་དུ་གང་གང་ལ་མོས་པ་ལ་སྒོམ་པར་བྱེད་པས་ཏེ།ལྷན་ཅིག་སྐྱེས་པ་དང་བྲལ་བའི་ཕྱིར། བསམ་གཏན་གནས་པས་ཐར་པ་ཐོབ་བམ་ཅི། ཞེས་པ་
མི་ཐོབ་ཅེས་པའོ། །ཅི་སྟེ་ཞེ་ན་འོག་གི་བསམ་གཏན་རྫུན་པས་ཐར་པ་ཐོབ་པ་ཡིན་ནོ། །ཞེས་པ་ནི། ཞི་གནས་ལ་སོགས་པའི་བསམ་གཏན་བསྒོམས་པའི་ཉམས་བདེ་གསལ་མི་རྟོག་པའི་
ཉམས་ལ་ཞེན་ན། ཐར་པ་མི་ཐོབ་ཅི་སྟེ་ཞེ་ན། སྒྱ་འཕྲུལ་དྲྭ་བ་ཇི་ལྟར་པང་དུ་འཁྱུད། ཅེས་པ་སྟེ། དྲང་སྲོང་མེའི་བུ་དང་མེ་ལྕེའི་བུ་རྫུ་འཕྲུལ་དང་ལྡན་པ་ཡང་བུད་མེད་ལ་རེག་པས་རྫུ་འཕྲུལ་
ཉམས་པ་བཞིན་ནོ། ཞེན་པ་བཏང་བའི་ཆོས་བཞི་པའོ།། ༈ ད་ནི་ལྷ་ལ་མཆོད་པ་ཕུལ་བ་ལ་ཞེན་པ་བཏང་བ་སྟོན་ཏེ། མར་མེ་ཅི་དགོས་ལྷ་བཤོས་དེ་ཅི་དགོས། ཞེས་པ་ནི། གཉུག་མའི་
གནས་ལུགས་རྟོགས་པར་བྱེད་པ་ལ་མར་མེ་ལ་སོགས་པ། ཕྱིའི་མཆོད་པ་ལ་རག་མ་ལས་ཞེས་པའོ། །འོ་ན་ལྷ་ལ་མཆོད་པ་ལ་དགོས་པ་མེད་པར་འགྱུར་རོ་ཞེ་ན། སངས་རྒྱས་པའི་བརྒྱད་པའི་
རྒྱུར་འགྲོ་བ་ཙམ་ལས། དངོས་ཀྱི་རྒྱུར་མི་འགྲོ་བས། འོག་གི་ལྷ་ལ་མཆོད་པ་ཁྲི་རབ་བྱིན་བྱས་ཀྱང་། །ཞེས་པ་དེ་དང་དེར་འབྲེལ་བ་སྟེ། ལྷ་ལ་མཆོད་པ་དཔག་ཏུ་མེད་པ་ཕུལ་ཏེ་དེའི་འབྲས་

ཀ ༄༅། །བུ་ལ་ཞེན་ན་ཞེས་པའོ། །བདག་ཉིད་འཆིང་འགྱུར་ཞེས་པ་ནི་བདེ་འགྲོའི་གནས་སུ་འཆིང་བར་འགྱུར་བས། དེ་ཡིས་ཅི་ཞིག་བྱ་ཞེས་སོ། །དེ་འདྲས་ཞེས་པ་ནི་
འདུས་བྱས་ཀྱི་དགེ་བའོ། །འཁོར་བ་འདི་ནི་ཆད་མིན་ཏེ། གཉུག་མའི་རང་བཞིན་མི་རྟོག་རྒལ་མི་ནུས་ཞེས་པ་ནི། གཉུག་མའི་རང་བཞིན་མ་རྟོགས་ན་འཁོར་བའི་ཕ་རོལ་ཏུ་རྒལ་མི་ནུས་ཞེས་པ་
སྟེ༑ ཞེན་པ་བཏང་བའི་ཆོས་ལྔ་པའོ།། ༈ ད་ནི་བཟླས་བརྗོད་དང་ཁ་ཏོན་གྱི་ཞེན་པ་གཏོང་བ་སྟོན་ཏེ། དེ་ལ་ཅི་བྱ་གསང་སྔགས་རྟེན་པ་ཅི་ཞིག་དགོས་ཞེས་པ་སྟེ། གཉུག་མའི་དོན་
རྟོགས་པར་བྱེད་པ་ལ། གསང་སྔགས་ཀྱི་བཟླས་པ་དང་། ཀློག་པ་དང་ཁ་ཏོན་ལ་སོགས་པ་ལ་རག་མ་ལས་པས་མི་དགོས་པས་ཞེས་པ་སྟེ། ཞེན་པ་བཏང་བའི་ཆོས་དྲུག་པའོ། །ད་ནི་ཁྲུས་
དང་དཀའ་ཐུབ་ཀྱི་ཞེན་པ་བཏང་བ་སྟོན་ཏེ། འབབ་སྟེགས་འགྲོ་བ་དང་ཞེས་པ་སྟེ་ཁྲུས་བྱེད་པའི་ས་ཝ་ཏི་རྒྱལ་པོ་རྣམས་ལ་གསེར་གྱི་ཝ་ཏི། བློན་པོ་ལ་ཟངས། དམངས་ལ་ཐུན་མོང་ལ་སོགས་
༆ པ་འགྲོ་མི་དགོས་ཞེས་པ་སྟེ། དཀའ་ཐུབ་ཅི་དགོས་ཞེས་པ་སྟེ། སྙུང་བར་གནས་པར་མི་དགོས་ཞེས་པའོ། །ཆུ་ལ་ཞུགས་པས་ཐར་པ་ཐོབ་བམ་ཅི་ཞེས་པ་ནི། དེ་ལྟ་བུའི་སྤྱོད་པས་དོན་ཡོད་

ཞགས་པ་འདོན་པ་ལ་སོགས་པའོ་ཐར་པ་མི་ཐོབ་ཅེས་པ་སྟེ། ཞེན་པ་བཏང་བའི་ཆོས་བདུན་པའོ།། ༈ ད་ནི་ཡུལ་འདོད་ཡོན་ལ་ཞེན་པ་བཏང་བ་སྟོན་ཏེ། འོག་གི་འདི་ནི་ཟླ་བའི་རྒྱ་མཚོ་ཉིད་
དང་ནི་ཞེས་པ་སྟེ། ཟླ་བ་ཉའི་ནུབ་མོ་མཚོའི་དེའི་ཆུ་ཟླ་བ་གཅིག་ཏུ་འདྲེས་ཏེ་ཆུ་ཐམས་ཅད་འོ་མ་ལྟ་བུར་དཀར་མེར་གྱིས་འགྲོ་བའི་མཚོའི་དེའོ། འདི་ན་གང་གའི་རྒྱ་མཚོ་ཉིད་དང་ནི། །ཞེས་པ་
འདི་ནི་གང་གཱའི་ཆུ། དེ་ལ་ཆུ་ཐམས་ཅད་འདུས་པས་སྟོན་གྱི་ཆུ་ཡིན་ནོ་ཞེས། དེ་ཉིད་ལ་ལྕེབ་པའམ་མཆོད་པ་འབུལ་བའམ། ཁྲུས་བྱས་པས་གྲོལ་བར་འདོད་པའོ། །ཞེས་སོ། སྲ་ཡ་ག་ཡ་
བི༑ ཞེས་པ་གྲོང་ཁྱེར་གྱི་མིང་སྟེ། དེ་གཉིས་ཀྱི་བར་གྱི་ཆུ་དེས་གཙང་མི་གཙང་ཐམས་ཅད་ཁྱེར་བས་ན་ཡོན་ཏན་ཅན་གྱི་ཆུ་ཡིན་པས་ཁྲུས་ལ་སོགས་པ་བྱས་པས་གྲོལ་བར་འདོད་པའོ། །དེ་ནས་
ཟླ་བ་དང་གསལ་བྱེད་ཉིད་ཅེས་པ་ནི། གོང་གི་ཆུའི་ཡོན་ཏན་ཟླ་བ་གསལ་བའམ། དེའི་ནུབ་མོ་ཆུ་དེ་ལྟ་བུ་ལ་ལྕེབས་པས་ལས་ལས་གྲོལ་བར་འདོད་པ་དེ་ཁྲུས་དང་དཀའ་ཐུབ་ཀྱང་ཡིན་ལ། མུ་
སྟེགས་པའི་ཡུལ་ཡང་ཡིན་ཏེ་དེ་ལྟ་བུས་མི་གྲོལ་བའོ། །ཞིང་ཀུན་གནས་དང་སོགས་པ་ཞེས་པ་ནི། གནས་དང་ཉེ་བའི་ལ་སོགས་པ་ཡུལ་ཉི་ཤུ་རྩ་བཞི་སྟེ། སངས་རྒྱས་པའི་ཡུལ་ལོ། །ཕྱིན

།ཏེ་བལྟས་པས་རྟོག་པ་གང་སྨྲ་བ། ཅེས་པ་ནི། ཡུལ་དེ་རྣམས་སུ་ཕྱིན་ཏེ་ཁྲུས་སམ་དཀའ་ཐུབ་ལ་སོགས་པ་བྱས་ན་གྲོལ་བར་འགྱུར་རོ་ཞེས་སྨྲ་སྟེ། དེས་མི་གྲོལ་
ཞེས་པའོ། ལུས་དང་འདྲ་བའི་གནས་མཆོག་གཞན་ན་མེད། །ཅེས་པ་ནི། ལུས་ལས་ལྷག་པའི་གནས་གཞན་མེད། གོང་གི་གནས་དེ་རྣམས་ཀྱི་ཞེན་པ་ཐོང་ཞེས་པའོ། །དགེ་བ་དང?་ཡིས་
ངེས་པར་ཡང་དག་མཐོང་། ཞེས་པ་ནི། ལུས་འདི་ཉིད་ལ་བརྟེན་པ་ཡུལ་གཞན་དུ་བགྲོད་མ་དགོས་པར་གཉུག་མ་དོན་དམ་པའི་དགེ་བ་ཡིས་མཐོང་ཞེས། འོ་ན་ཡུལ་དེ་རྣམས་སུ་བགྲོད་མ་
དགོས་ན། ནང་གི་ཡུལ་འདོད་ཡོན་ལྔ་པོ་འདི་ཅི་ལྟར་བརྟེན་ཞེ་ན། འོག་གི་ཐག་པ་ནག་པོ་དུག་སྦྲུལ་བཞིན། །མཐོང་བ་ཙམ་གྱིས་སྔངས་པར་འགྱུར་ཞེས་པ་ནི། དཔེར་ན་ཐག་པ་ནག་པོ་ལ་
མིག་འཁྲུལ་བའི་སྟོབས་ཀྱིས། དུག་སྦྲུལ་དུ་མཐོང་བ་དང༌། དེས་བཟུང་གིས་དོགས་པས་སྔངས་པ་ལྟར། གྲོགས་དག་ཅེས་པ་ནི་བོས་པའོ། །སྐྱེ་བོ་དམ་པ་ཞེས་པས་སོ་སོ་སྐྱེ་བོའི་དུས་
༈ སུའོ༑ །ཡུལ་གཉིས་སྐྱོན་གྱིས་བཅིངས་པར་འགྱུར་ཞེས་པ་ནི། ཕྱི་ཡུལ་ཉི་ཤུ་རྩ་བཞི་ལ་སོགས་པ་དང་། ནང་འདོད་པའི་ཡོན་ཏན་ལྔའམ་ཡང་ན་ཕྱི་དབང་པོའི་ཡུལ་དང་ཏིང་ངེ་འཛིན་གྱི་ཡུལ་

གཉིས་ལ་བརྟེན་ནས་གྲོལ་དུ་རེ་བ་དང༌། བཅིངས་ཀྱི་དོགས་པས་དང་བཅས་པས་ཏེ། རེ་དོགས་ཀྱི་བཅིངས་པའོ། །དེ་བས་ན། ཡུལ་ལ་ཞེན་པས། ཞེས་པ་ནི། གོང་གི་ཡུལ་གཉིས་
ལའོ༑ །འཆིང་བར་མ་བྱེད་ཅིག །ཅེས་པ་ནི་ཞེན་པའི་སྐྱོན་གྱིས་ཁམས་གསུམ་དུ་འཆིང་བས་ན་ཞེན་པར་མ་བྱེད་ཅེས་པའི་དོན་ཏོ། །ཀྱེ་ཧོ་རྨོངས་པ་མདའ་སྣན་གྱིས་སྨྲས་པ་ནི་ཞེས་པ་ནི། སོ་
སོ་སྐྱེ་བོ་རྣམས་ལ་བོས་ཏེ་གསུངས་པའོ། །ཇི་སྐད་གསུངས་ཞེ་ན། ཉ་དང༌། ཞེས་པ་ལྕེ་རོས་བཅིངས་པའི་དཔེའོ། །ཕྱེ་ལེབ་ནི་མིག་གཟུགས་ཀྱིས་བཅིངས་པའི་དཔེའོ། །གླང་
ཆེན༑ ཞེས་པ་ལུས་རེག་བྱས་བཅིངས་པའི་དཔེའོ། །བུང་བ་དང་། ཞེས་པ་སྣ་དྲིས་བཅིངས་པའི་དཔེའོ། །འདིར་ནི་རི་དྭགས་བཞིན་བལྟ་བར་བྱས་སོ། །ཞེས་པ་ནི། རྣ་བ་སྒྲས་བཅིངས་
པའི་སྐྱོན་ཏེ། སྐྱོན་དེ་རྣམས་ཤེས་པར་བྱོས་ལ་ཞེན་པ་མ་བྱེད་ཅེས་པའོ། །ཞེན་པ་གཏོང་བའི་ཆོས་བརྒྱད་པའོ།། ༈ ད་ནི་ཐ་སྙད་ཚིག་གི་ཞེན་པ་སྟོན་པ་ནི།བཏང་བ་གོང་གི་ཀྱེ་ལགས་
ཞེས་པ་ཏེ་ཐ་སྙད་ཀྱི་ཚིག་ལ་ཆགས་ཞེན་རྣམས་ལ་བོས་པའོ། །གང་སྨྲས་རྫུན་པས་ཞེས་པ་ནི། ཅི་ལྟར་ཟབ་པའི་ཆོས་ཚིག་གཅིག་སྨྲས་ཀྱང་རྫུན་ཡིན་ཞེས་པའོ། །འོ་ན་ཆོས་བསྟན་པ་ལ་དགོས་

།པ་མེད་པར་འགྱུར་རོ་ཞེ་ན། རྫུན་གྱི་རྫུན་དུ་ཤེས་པའི་དགོས་པ་དང༌། རྫུན་གྱིས་རྫུན་སྤོངས་བའི་དགོས་པ་ཡོད་དོ། །ལོང་བ་དེ་བོར་ལ་ཞེས་པ་ནི། མཛུབ་མོས་༄༅།
ཟླ་བ་མཚོན་པའི་དུས་སུ་མཛུབ་མོའི་རྩེ་མོས་ཟླ་བ་མི་མཐོང་ཞེས་པས། ལོང་བ་དེ་བོར་ལ་ཟླ་བ་ལ་ལྟོས་ཞེས་པ་དང་འདྲ་བར། ཐ་སྙད་ཀྱི་དོན་མཚོན་པའི་དུས་སུ་ཡང་། ཐ་སྙད་ལོང་བ་དང་འདྲ་
བར་དེ་བོར་ལ་ཡེ་ཤེས་ཀྱི་ཚིག་གིས་དོན་དམ་པ་ལ་ལྟོས་ཞེས་པའོ། །གང་ལ་ཞེན་པ་ཡོད་ན་དེ་ཡང་ཐོང༌། །ཞེས་པའོ། སྤྱིར་གང་ལ་ཞེན་ཀྱང་འཆིང་བས་དེ་ཡང་ཐོང་ཞེས་པའོ། །སྒོས་ཐ་
སྙད་ཚིག་ལ་ཞེན་པ་ཐོང་ཞེས་ཏེ། ཞེན་པ་བཏང་བའི་ཆོས་དགུ་པའོ།། ༈ ད་ནི་ཕྱོགས་རེ་བ་ཐམས་ཅད་ཀྱི་ཞེན་པ་བཏང་བ་སྟོན་ཏེ། གོང་གི སྙིང་རྗེ་དང་བྲལ་སྟོང་པ་ཉིད་ཞུགས་གང་
ཞེས་པ་སྟེ། ཐབས་མེདཤེས་རབ་རྐྱང་པའོ། །དེས་ནི་ལམ་མཆོག་རྙེད་པ་མ་ཡིན་ནོ། །ཞེས་པ་སྟེ། དེ་ཐེག་པ་ཆེན་པོའི་ལམ་མ་ཡིན་ཏེ། ཐེག་པ་འོག་མར་ལྟུང་བས་འབྲས་བུ་སྐུ་གསུམ་མི་
༈ ཐོབ་ཅེས་པའོ། །འོན་ཏེ་སྙིང་རྗེ་འབའ་ཞིག་བསྒོམ་པས་ཀྱང་ཞེས་པ་ནི། ཤེས་རབ་མེད་པའི་ཐབས་རྐྱང་པ་དེས། འཁོར་བ་འདིར་གནས་ཐར་པ་ཐོབ་མི་འགྱུར་ཅྀས་པའོ། །འོ་ན་ཐབས་ཤེས་

རབ་ཕྱོགས་རེ་བས་ཐར་པ་མི་ཐོབ་ན། བདེ་བ་གསལ་བ་མི་རྟོག་པའི་ཉམས་སུ་མྱོང་བ་ཕྱོགས་རེ་བས་ཐོབ་བམ་ཞེ་ན་མི་ཐོབ་སྟེ། འོག་གི་གལ་ཏེ་ཡིད་དུ་འོང་བ་ལ་མཉམ་པའི་སེམས་ཞེས་སྟོན་པ་
སྟེ༑ བདེའོ་སྙམ་པ་ལ་སོགས་པའི་ཞེན་པ་སྟེ། སྙིང་ལ་གཅེས་པར་བྱས་ནས་ནི། ཞེས་པ་སྟེ། དེ་ལྟ་བུའི་ཉམས་ཤོར་གྱིས་དོགས་ནས་གཅེས་སྤྲས་སུ་བྱེད་པའོ། །ཏིལ་གྱི་ཤུན་པ་ཙམ་གྱི་
ཟུག་རྔུས་ཀྱང་ཞེས་པ་ནི་དཔེ་སྟེ། མིག་ཏུ་རྡུལ་ཕྲ་མོ་ཙམ་གྱིས་ཀྱང་སྡུག་བསྔལ་ཞིང་མཆི་མ་འབྱུང་བར་བྱེད་པ་བཞིན། ཉམས་མྱོང་ལ་སོགས་པ་ཕྲ་ཞིང་ཕྲ་བ་ལ་ཞེན་ཀྱང་འཁོར་བར་ལྟུང་
བས༑ ནམ་ཡང་སྡུག་བསྔལ་འབའ་ཞིག་བྱེད་པར་ཟད་ཅེས་པའོ། །འོ་ན་ཉམས་དེས་གཉུག་མའི་དོན་རྟོགས་པ་མ་ཡིན་ནམ་ཞེ་ན། དེ་ལྟ་ཡིན་ཏེ། ཞེས་པ་ནི་ཉམས་སུ་མྱོང་བ་དེ་ལམ་གྱི་རྟགས་
ཙམ་ཡིན་ཏེ་ཞེས་པའམ། ཀུན་རྫོབ་འཇིག་པ་དང་བཅས་པ་ཡིན་ཏེ་ཞེས་པའོ། །དེ་ལྟ་མ་ཡིན་ནོ་ཞེས་པ་ནི། བདེ་བ་ལ་སོགས་པའི་ཉམས་དེ་ལྟ་བུ་རྟོགས་པ་མ་ཡིན་ནོ་ཞེས་པའམ། མི་འཇིགས་
པ་མ་ཡིན་ནོ་ཞེས་པའོ། གྲོགས་པོ་ཕག་དང་གླང་པོ་སྟོབས་ཞེས་པ་ནི་དཔེ་སྟེ། གཟུགས་ཕྱོགས་རེ་ཙམ་འདྲ་བའི་ཕྱིར་ཕག་ལ་གླང་པོའི་ཕྲུ་གུར་མཐོང་སྟེ། བསྐལ་པའི་བར་དུ་གསོས་ཀྱང་གླང་

༄༅། །པོ་མི་འགྱུར་བ་ལྟར། དེ་ཉིད་ལ་སངས་རྒྱས་ཀྱི་དགོངས་པར་མཐོང་ནས་ཞེན་པ་བྱས་ཀྱང་སངས་རྒྱས་པར་མི་འགྱུར་རོ། །གླང་པོ་ཇི་ལྟར་ཉམས་དམས་ཀྱང་ཕག་ཏུ་
མི་འགྱུར་བ་ལྟར། རྟོགས་པའི་ཡེ་ཤེས་ཤར་ནས་ལས་དང་ཉོན་མོངས་པའི་དབང་གིས་འཁོར་བར་ལྟུང་བར་མི་འགྱུར་རོ། །དེ་བས་ན་ཉམས་སུ་མྱོང་བ་དང་། གོ་བ་དང༌། གདམས་ངག་
དང་༑ ཡོན་ཏན་ཕྱོགས་རེ་བ་གང་ལ་ཡང་ཞེན་པར་མི་བྱ་སྟེ། ཞེན་པ་བཏང་བའི་ཆོས་བཅུ་པ་སྟེ། དེ་རྣམས་ནི་ཞེན་པ་བཏང་བའི་ཆོས་བཅུ་ཞེས་བྱའོ།། ༈ ད་ནི་བླ་མ་བསྟེན་པར་བྱེད་
པའི་ཆོས་ལ་ལྔ་སྟོན་ཏེ། དེ་ལྟར་ཞེན་པ་ཐམས་ཅད་བཏང་ནས་བླ་མ་བསྟེན་པར་བྱ་སྟེ། དེ་ཡང་འདི་ཉིད་ལས། འོན་ཀྱང་གཅིག་ཏུ་བླ་མའི་ཞལ་ལས་ལྟོས་པ་ཡིན་ཅེས་འབྱུང་བས། དེ་ལ་ཡང་
ཆོས་ལྔ་སྟེ། བླ་མ་ལ་ལྟོས་མཚན་ཉིད་དང༌། །བསྟེན་པའི་ཐབས་དང་ཕན་ཡོན་དང༌། །མ་བསྟེན་པ་ཡི་ཉེས་པ་སྟེ། །ལྔ་ནི་བླ་མ་བསྟེན་པའི་ཆོས། ཞེས་འབྱུང་བས། ྋ དང་པོར་སངས་རྒྱས་
ཡིག་
ཀྱི་དགོངས་པ། བླ་མ་ལ་རག་ལས་པར་བསྟན་པ་ནི། གང་གིས། དེས་མི་མཚོན་པའི་ལྟ་བ་གཞན་ན་ཡོད་མིན་ཏེ། ཞེས་པ་སྟེ། འགྲོ་བ་ཐམས་ཅད་དང་ལྷན་ཅིག་ཏུ་སྐྱེས་པ་གཉུག་མའི་དོན་

དེ་ཉིད་མ་ཡིན་པའི་མཚོན་བྱ་མེད་ཅེས་པའོ། །འོན་ཀྱང་གཅིག་ཏུ་བླ་མའི་ཞལ་ལས་ལྟོས་པ་ཡིན། ཞེས་པ་ནི། བླ་མས་མ་མཚོན་བར་དུ་དེ་ཉིད་མི་རྟོགས་པར་བསྟན་པ་སྟེ། བླ་མ་བསྟེན་པའི་
ཆོས་དང་པོའོ།། ༈ བླ་མ་རིན་པོ་ཆེའི་བཞེད་པ་ནི། ལུང་དཔག་ཏུ་མེད་པ་ནས་གསུངས། གསང་བ་འདུས་པ་ལས། སངས་རྒྱས་སྟོང་རྩ་གཉིས་ཞེས་སོ། །ཡེ་ཤེས་གྲུབ་པ་
ལས༑ སྐྱ་བ་འཛིན་པ་མེད་པ་ཡིས། ཅེས་དང༌། སྡུད་པ་ལས། བླ་མ་མཁས་པ་རྣམས་ལ་རྟག་ཏུ་བརྟེན་པར་བྱོས། །ད་ནི་བླ་མའི་མཚན་ཉིད་བསྟན་པ་ནི། བླ་མ་ཇི་ལྟ་བུ་ཞིག་ལ་བརྟེན་
ན༑ འོག་གི ལས་ཟིན་པ་ཡི་སྐྱེས་བུ་ཡི། །དྲུང་དུ་སེམས་ཐག་བཅད་པར་བྱ། །ཞེས་པས་ཏེ། བླ་མ་དེས་ཀྱང་ཞེན་པ་བཏང་ནས་བླ་མ་བསྟེན་པ་ཉམས་སུ་བླངས་ནས་རྟོགས་པ་ཤར་བ་དེ་
ཉིད་བསྐྱངས་ཏེ་མཉམ་རྗེས་མེད་པར་བརྟན་པ་ཐོབ་པར་ལས་ཟིན་པ་ཞེས་བྱ་སྟེ། དེ་ལྟ་བུའི་སྐྱེས་བུའི་དྲུང་དུ་བདག་ཉིད་ཀྱིས་ཀྱང་དེ་ལྟར་བྱ་སྟེ། སེམས་ཀྱི་སྒྲོ་འདོགས་བཅད་པར་བྱས་སོ་ཞེས་པ་
སྟེ༑ བླ་མ་བསྟེན་པའི་ཆོས་གཉིས་པའོ། །དེ་ནི་བླ་མས་གདམས་ངག་ཇི་ལྟར་བསྟན་པའི་ཐབས་བསྟན་པ་ནི། རང་དང་ལྷན་གཅིག་ཏུ་སྐྱེས་པ་གཉུག་མའི་རང་བཞིན་ཏེ། ཤེས་བྱའི་ཡུལ་མ་

༄༅། །ཡིན་པས། འོག་གི གཉུག་མའི་རང་བཞིན་སུས་ཀྱང་མཚོན་དུ་མེད་ཅེས་པའོ། །འོ་ན་དེ་ཉིད་ཇི་ལྟར་རྟོགས་པར་བྱ་ཞེ་ན། སེམས་ཀྱི་རྩ་བ་མི་མཚོན་ཞེས་
པས༑ སེམས་ཀྱི་རྩ་བ་མཚོན་དུ་མེད་དེ། སེམས་ཀྱི་རྣམ་པ་ལ་བརྟེན་ནས་རྟོགས་པའི་ཐབས་སྟོན་པ་ནི། ལྷན་ཅིག་སྐྱེས་པ་རྣམ་གསུམ་གྱིས་ཞེས་པ་སྟེ། གློ་བུར་གྱི་ལུས་འདི་དང་། སྟོང་པ་
ཉིད་ལྷན་ཅིག་ཏུ་སྐྱེས། ལྷན་ཅིག་ཏུ་ཐིམ་པས། ལྷན་ཅིག་ཏུ་སྐྱེས་པའི་ལུས་སྟོང་པ་ཉིད་དོ། །དེས་ན་སྣང་བའི་དངོས་པོ་འདི་ཐམས་ཅད་དང༌། སྟོང་པ་ཉིད་འབྲལ་མ་མྱོང་བར་ཤེས་པར་
བྱའོ༑ ། གློ་བུར་གྱི་ངག་འདི་དང་བརྗོད་དུ་མེད་པ་ལྷན་ཅིག་སྐྱེས་པ། ལྷན་ཅིག་ཏུ་སྐྱེས་པའི་ངག་ཏུ་བརྗོད་དུ་མེད་པའོ། ། གློ་བུར་གྱི་ཡིད་འདི་དང་སྐྱེ་བ་མེད་པ་ལྷན་ཅིག་ཏུ་སྐྱེས་པས། ལྷན་ཅིག་
སྐྱེས་པའི་ཡིད་སྐྱེ་བ་མེད་པའོ། །དེ་ནི་དཔེར་ན་མེ་དང་ཚ་བ་ལྷན་ཅིག་ཏུ་སྐྱེས། བཤེར་བ་ལྷན་ཅིག་ཏུ་སྐྱེས། ཆབ་རོམ་དང་ཆུ་ལྷན་ཅིག་ཏུ་སྐྱེས་ཀྱང་དེའི་རྩ་བ་མི་རྙེད་པས། གང་ལས་དེ་སྐྱེས་
ཡིག་
གང་དུ་ནུབ། གང་དུ་གནས་གྱུར་གསལ་བར་མི་ཤེས་སོ། །ཆབ་རོམ་དེ་ཆུའི་ནང་ནས་སྐྱེས། གང་དུ་ནུབ་དང་གང་དུ་གནས་མི་ཤེས་པ་ལྟར། དངོས་པོའི་ཆོས་འདི་ཐམས་ཅད་སྟོང་པ་ཉིད་ཀྱི་

གང་ནས་སྐྱེས། གང་དུ་ནུབ གང་དུ་གནས་མི་ཤེས་པ་ལྟར་ཆོས་ཐམས་ཅད་རྩ་བ་དང་བྲལ་བར་རྟོགས་པའོ། །རྩ་བ་བྲལ་བ་དེ་ཉིད་གང་ཤེས་པ། །ཞེས་ལྷན་ཅིག་སྐྱེས་པ་གསུམ་གྱིས་ཤེས་
པའོ༑ །བླ་མའི་མན་ངག་ཐོབ་པ་དེ་ཡིས་ཆོག །ཅེས་པ་ནི་ཆོས་ཐམས་ཅད་ཀྱི་རྩ་བ་དང་བྲལ་པར་བསྟན་པའི་དུས་སུ་སྒྲོ་འདོགས་ནང་ནས་ཆོད་ནས། བླ་མ་ཐམས་ཅད་རྩོམ་?དང་བྲལ་ན་དཔེ་དེས་
ཆོག་ཅེས་པ་སྟེ། ཐོས་བསམ་ལ་སོགས་པ་མི་དགོས་ཞེས་པའོ། །རྩ་བྲལ་དུ་རྟོགས་ཀྱང་འཁོར་བའི་སྣང་བ་འདི་མི་འགག་པར་འདུག་པ་ཞེ་ན། འཁོར་བའི་རང་བཞིན་སེམས་ཀྱི་ངོ་བོ་ཉིད་ཡིན་
ཞེས༑ རྨོངས་རྣམས་མདའ་སྣུན་གྱིས་སྨྲས་ཙེན་ནེར་ཤེས་པར་གྱིས། །ཞེས་པ་ནི། དཔེར་ན་ཆབ་རོམ་ཙེན་ནེར་ཆུར་ཤེས་པ་དང་འདྲ་བར། འཁོར་བ་དང་མྱ་ངན་ལས་འདས་པའི་ཆོས་ཐམས་
ཅད་སེམས་ཀྱི་ངོ་བོ་སྤྲོས་པ་ཐམས་ཅད་དང་བྲལ་བའི་རང་བཞིན་དུ་ཤེས་པར་བྱས་སོ། །ཞེས་པའོ། །གཉུག་མའི་རང་བཞིན་ཚིག་གིས་མ་བརྗོད་ཀྱང་། །ཞེས་པ་ནི། དོན་དེ་ཉིད་བརྗོད་དུ་མེད་
པའི་རང་བཞིན་ཡིན་ཡང་། སློབ་མ་ལ་མཚོན་དུ་བཏུབ་པས། སློབ་དཔོན་མན་ངག་མིག་གིས་མཐོང་བར་འགྱུར། །ཞེས་པ་སྟེ། དབང་བཞི་གསུམ་གྱི་དུས་སུ། ལྷན་ཅིག་སྐྱེས་པའི་དགའ་

༄༅། །བ་ཡེ་ཤེས་ཀྱི་མིག་གིས་མཐོང་བའམ། བནྡྷུའི་དུས་སམ། ལྷན་ཅིག་སྐྱེས་པ་ངང་གིས་སྟོན་པའི་དུས་སུ་མཐོང་བའོ། །ཆོས་དང་ཆོས་མིན་མཉམ་ནས་ཟོས་པ་
ཡི༑ །ཞེས་པ་ནི། རབ་བསྟན་པ་དང་རྟོགས་པ་དུས་མཉམ་དུ་འཆར། ྋ འབྲིང་ཉམས་སུ་བླངས་པས་འཆར། ཐ་མ་བར་དོར་འཆར་བའི་དུས་སུ། འཁོར་འདས་ཀྱི་ཆོས་ཐམས་ཅད་གཉུག་
མའི་ངང་དུ་ཟོས་པས་རོ་ཅིག་ཏུ་གྱུར་པའོ། །འདི་ལ་ཉེས་པ་རྡུལ་ཙམ་ཡོད་མ་ལགས། ཞེས་པ་ནི། བག་ཆགས་ཀྱི་ས་བོན་གྱི་དགོས་པ་མེད་པས། རྣམ་སྨིན་གྱི་ཉེས་པ་རྡུལ་ཙམ་ཡང་མེད་ཅེས
པའོ༑ །འོ་ན་གདམས་ངག་དེ་ལྟ་བུ་དེ་ལ་ཡིད་མ་ཆེས་པའི་གང་ཟག་དེ་ཇི་ལྟར་འགྱུར་ཞེ་ན། འོག་གི གང་ཞིག་བླ་མའི་མན་ངག་བདུད་རྩིའི་ཆུ། །གདུང་སེལ་བསིལ་བ་ངོམས་པར་མི་འཐུང་
པར༑ །ཞེས་པས་དེའི་སྐྱོན་བརྟགས་ཏེ། སེམས་སྐྱེ་ཤི་མེད་པའི་དོན་སྟོན་པས་བདུད་རྩིའི་ཆུ། འཁོར་བ་ཚ་གདུང་སེལ་བར་བྱེད་པ་གཞག་ནས་ཚིག་གི་རྗེས་འབྲངས་པའོ། །དེ་ནི་ཞེས་པ་ནི་
༈གང་ཟག་དེའོ། །བསྟན་བཅོས་དོན་མང་ཞེས་པ་ནི།ྋ སྒྲ་དང་ཚད་མ་ལ་སོགས་པའི་ཐ་སྙད་ཀྱི་རྗེས་སུ་འབྲངས་ནས་དོན་མང་པོ་འཚོལ་བའོ། །མྱ་ངམ་གྱི་ཐང་ལ་སྐོམ་པས་གདུངས་ཏེ་ཤི་བར་

ཟད༑ ཞེས་པ་ནི་དཔེའོ། །གོང་གི གཉུག་མའི་རང་བཞིན་ཚིག་གིས་མི་བརྗོད་ཀྱང་།།ཞེས་པ་དེའི་དོན་ལ་དྲིས་པ། བླ་མས་བསྟན་པ་བརྗོད་མིན་ནི། །སློབ་མས་གོ་བ་མ་ཡིན་ཏེ། །ལྷན་
ཅིག་སྐྱེས་པ་བདུད་རྩིའི་རོ། །གང་གིས་ཇི་ལྟར་བསྟན་པར་བྱ། །ཞེས་དྲིས་པ་ལས། གང་གིས་ཚད་མར་འཛིན་པའི་དབང་གིས་སུ། །ཞེས་པ་ནི་ལན་ཏེ། བླ་མ་ཚད་མར་འཛིན་པ་ནི་སངས་
རྒྱས་དངོས་སུ་མཐོང་བའོ། །བརྡའམ་དབང་ཚད་མར་འཛིན་པ་ནི་མ་རིག་པའི་མུན་པ་སེལ་བའི་ཟླ་བའམ། ཉི་མའི་འོད་ཟེར་ལྟར་མཐོང་བའོ། །གདམས་ངག་གང་ལ་ཚད་མར་འཛིན་པ་ནི་བདུད་
རྩི་ལྟར་མཐོང་བའོ། །དེ་ལྟར་མཐོང་བའི་དབང་གིས་ཡོན་ལ∶་མི་སྐྱེ་བའི་དབང་ཡོད་པས། བླུན་པོ་བྱེ་བྲག་རྙེད་པ་དེ། །ཞེས་པ་སྟེ། བླུན་པོ་ནི་ལས་དང་པོ་པ་ཡིན་ལ། དབང་པོའི་བྱེ་བྲག་གི་
ཡོན་ཏན་གྱི་འཆར་དུས་ནི་གོང་དུ་བཤད་ཟིན་ཏོ། །དེ་ཚེ་གདོལ་པའི་ཁྱིམ་དུ་རོལ། །འོན་ཀྱང་དྲི་མས་མ་གོས་སོ། །ཞེས་པ་ནི། བླ་མ་དམ་པས་ཟིན་པའི་སྐྱེས་བུ་དེ། །འཁོར་བ་གདོལ་པའི་
ཁྱིམ་དང་འདྲ་བ་ན་རོལ་ཀྱང༌། དེ་ཡིས་དྲི་མས་མི་གོས་ཞེས་པའི་དོན་ཏོ། །དེ་ལྟར་དབང་དང༌། བརྡ་དང༌། ངག་གིས་སྒོ་ནས་སྟོན་པར་བྱེད་པ་སྟེ། བླ་མ་བསྟེན་པའི་ཆོས་གསུམ་པའོ།
24

།ད་ནི་བླ་མ་བསྟེན་པའི་ཕན་ཡོན་སྟོན་པ་ནི། གོང་གི བླ་མས་སྨྲས་པ་གང་གི་སྙིང་ཞུགས་པ་ཞེས་པ་ནི། བླ་མའི་རྟོགས་པ་སློབ་མའི་རྒྱུད་ལ་འཕོ་བ་སྟེ། བསྟན་༄༅།
པའི་དུས་སམ། ཉམས་སུ་བླངས་པའི་སྟོབས་ཀྱིས་འཕོ་བའོ། །ལག་པའི་མཐིལ་དུ་གནས་པའི་གཏེར་མཐོང་འདྲ། །ཞེས་པ་ནི་དཔེ་སྟེ། སྤྱིའི་རྣམ་པ་ཙམ་ཡིན་གྱི་བླ་མ་བསྟེན་པའི་སྨོན་ལམ་
གྱིས་དོན་རང་གི་མཚན་ཉིད་དུ་རྟོགས་པའི་དཔེའོ། །དོན་ཇི་ལྟར་མཐོང་ཞེ་ན། འོག་གི། དངོས་པོར་སྐྱེས་པ་མཁའ་ལྟར་རབ་ཞི་ན། ཞེས་པས་ཏེ། དངོས་པོ་འདི་དག་ཐམས་ཅད་ནི། ལྷན་
བཅུ་གསུམ་
ཅིག་སྐྱེས་པ་སྟོང་པ་ཉིད་ཀྱི་ངང་དུ་ནམ་མཁར་སྤྲིན་དག་པ་བཞིན་དུ་ཞེ་ན། ཞེས་པའོ། །དངོས་པོ་རྣམ་སྤངས་ཕྱི་ནས་ཅི་ཞིག་སྐྱེ་སྟེ། སྐྱེ་བ་མེད་ཅེས་པའོ། །འོ་ན་དངོས་པོ་རྣམས་སྤང་སྟེ་སྐྱེ་བ་
མེད་པ་འདི་གློ་བུར་དུ་བྱུང་བ་ཡིན་ནམ་ཞེ་ན། གདོད་ནས་སྐྱེ་མེད་རང་བཞིན་ཡིན་པ་ལ། དེ་རིང་དཔལ་ལྡན་བླ་མ་མགོན་པོས་བསྟན་པས་རྟོགས། ཞེས་པ་སྟེ། སྐྱེ་མེད་དུ་གནས་པ་ལ་ཚོགས་
༈ དྲུག་གི་ཡུལ་རྟོག་པ་གློ་བུར་དུ་ཤར་ཞེས་པའོ། །འོ་ན་དངོས་པོའི་རྣམ་རྟོག་འདི་དགག་བྱའམ་སྤང་བྱར་འདོད་དམ། ཞེ་ན། མ་རྟོགས་པ་རྟོགས་པར་བྱེད་པའི་དུས་སུ་རྟོག་པ་སྔ་མ་ནི་འགགས་ཕྱི་

མ་མ་སྐྱེས་པའི་མཚམས་དེར་རྟོགས་པར་བྱེད་དོ། །དེ་རྟོགས་པ་དང་དགག་སྒྲུབ་དང་བྲལ་བར་སྟོན་པ་ནི། མཐོང་དང་ཐོས་དང་དྲན་པ་དང༌། ཟས་སྣོམ་འཁྱམས་དང་འགྲོ་དང་འདུག་པ་
དང་༑ ཅོལ་ཅོལ་གཏམ་དང་ལན་སྨྲར་གྱུར་པ་ལ། སེམས་སོ་ཞེས་ནི་གཅིག་གིས་རྣམ་པ་ལས་མི་བསྐྱོད་པ་ཅེས་པ་སྟེ། རྣམ་རྟོག་དང་སེམས་ཉིད་ཆུ་དང་ཆུ་བུར་ལྟ་བུ་སྟེ། ཚོགས་དྲུག་གི་
རྟོག་པ་ཇི་ཙམ་ཞིག་སྐྱེས་ཀྱང་སེམས་ཉིད་ལས་མ་གཡོས་ཞེས་པ་སྟེ། བླ་མ་བསྟེན་པའི་ཆོས་བཞི་པའོ། །ད་ནི་བླ་མས་མ་མཚོན་པའི་ཉེས་པ་སྟོན་པ་སྟེ། གོང་གི གཉུག་མའི་རང་བཞིན་བྱིས་
ལ་མ་མཚོན་པར། །འཁྲུལ་པས་བྱིས་པ་བསླུ་ཞེས་མདའ་སྣུན་སྨྲ་ཞེས་པ་སྟེ། འགྲོ་བ་ཐམས་ཅད་ལ་གཉུག་མའི་རང་བཞིན་བྲལ་མ་མྱོང་བར་གནས་ཀྱང་། བླ་མས་མ་མཚོན་པར་འཁྲུལ་པའི་
སྣང་བས་བྱིས་པ་སོ་སོའི་སྐྱེ་བོ་རྣམས་བསླུས་ཞེས་པའོ། བསམ་གཏན་མེད་ཅིང་རབ་ཏུ་བྱུང་བ་མེད་ཅེས་པ་ནི། བླ་མ་སྣ་ཚོགས་གཅིག་དགོས་སོ་བླ་མས་མ་མཚོན་པར་བསམ་གཏན་དང་རབ་ཏུ་
བྱུང་བའི་སྤྱོད་པས་གྲོལ་བར་མེད་ཅེས་པའོ། །ཁྱིམ་ན་གནས་ཤིང་ཆུང་མ་དག་དང་ལྷན་ཅིག་ཏུ། །ཞེས་པ་ནི་ཁྱིམ་སྤྱོད་པའོ། །གང་ཞིག་ཡུལ་གྱིས་དགའ་བས་བཅིངས་པས་མི་གྲོལ། ཞེས་པ་

། ནི། དབང་པོ་ལྔའི་དགའ་བ་ལ་ཞེན་པས་ཁམས་གསུམ་དུ་འཆིང་བ་ལས་མི་གྲོལ་ཞེས་པའོ། །མདའ་བསྣུན་ངས་ནི་དེ་ཉིད་ཡོངས་སུ་ཤེས་པ་མིན་ཞེས་སྨྲ། ཞེས་པ་༄༅།
༧ ནི༑ བླ་མས་མ་མཚོན་ན་ཇི་ལྟར་བྱས་ཀྱང་མི་རྟོགས་པའོ། །བླ་མས་གཉུག་མའི་རང་བཞིན་དེ་ཉིད་མ་མཚོན་ཡང་། བསམ་གཏན་བཞི་ལ་སོགས་པ་སྒོམ་པས་གྲོལ་ལོ་ཞེ་ན། གལ་ཏེ་མངོན་དུ་
གྱུར་ན་བསམ་གཏན་ཅི། །ཞེས་པ་ནི། གཉུག་མ་མངོན་དུ་གྱུར་ན་བསམ་གཏན་མི་དགོས་ལ། །གལ་ཏེ་ལྐོག་ཏུ་གྱུར་ན་མུན་ལ་མཇལ། །ཞེས་པ་ནི། གཉུག་མ་མ་རྟོགས་པའི་བསམ་གཏན་
གྱིས༑ གཟུགས་ཁམས་སུ་སྐྱེ་བར་འགྱུར་གྱི། དོན་མུན་པ་ལ་འདོམ་གྱིས་མཇལ་བ་དང་འདྲ་ཞེས་པའོ། །ལྷན་ཅིག་སྐྱེས་པའི་རང་བཞིན་དེ་ཉིད་ནི། །ཞེས་པས་དོན་དེའོ། །དངོས
དང་༑ ཞེས་པ་ནི་སྣང་བ་དེ་འཁོར་བའོ། །དངོས་པོ་མེད་ཅེས་པ་ནི། སྟོང་པ་དེ་མྱ་ངན་འདས་པའོ། །མ་ཡིན་ཏེ་ཞེས་པ་ནི་གང་ཡང་མ་ཡིན་ལ་གོང་དུ་མི་གནས་པའོ། །མདའ་སྣུན་འོ་དོད་
༈ རྟག་ཏུ་འབོད་པར་བྱེད། །ཞེས་པ་ནི་རྟོགས་པའི་གླུའོ། །གང་ཞིག་བླངས་ནས་ཞེས་པ་ནི་མི་ལུས་རིན་པོ་ཆེ་འདིའོ། །སྐྱེ་ཤིའི་གནས་གྱུར་པ་ཞེས་པ་ནི། གཟུགས་ཀྱི་ཁམས་ནའང་མི་གནས་མི

ཚོར་བའི་ཁམས་ནའང་མི་གནས་གཟུགས་ལས་གཞན་ནའང་མི་གནས་དཔེ་འདྲའོདང་པོ་སྐྱེ་བར་དུ་གནས་ཐ་མ་འཆི་བར་གྱུར་པའོ། །དེ་ཉིད་བླངས་ནས་བདེ་ཆེན་མཆོག་སྒྲུབ་པ་ཞེས་པ་ནི། ལུས་
དེ་ཉིད་བླངས་ནས་བདེ་བ་དང་མཆོག་སྒྲུབ་ཏུ་ཡོད་དོ་ཅེས་པ་འོ་འདོད་འབོད་པའོ། གླུ་འབོད་ན། སྐད་གསངས་མཐོན་པོས་མདའ་སྣན་སྨྲ་བྱེད་ཀྱང་། ཞེས་པ་ནི། ཐམས་ཅད་ཀྱིས་གོ་ཞིང་ཐོས་
པར་བྱེད་པའི་ཕྱིར། སྦ་གསང་མེད་པར་བོས་ཀྱང་ཞེས་པའོ། །བྱོལ་སོང་འཇིག་རྟེན་མི་གོ་ཇི་ལྟར་བྱ། །ཞེས་པ་ནི། ཐུགས་རྗེ་སྐྱེས་པའི་ཚིག་གོ །བསམ་གཏན་བྲལ་བས་ཅི་ཞིག་བསམ་དུ་
ཡོད༑ ཅེས་པ་ནི། ཞི་གནས་སྒོམ་པ་རྣམས་ལ་བོས་པའོ། །བརྗོད་དུ་མེད་གང་ཇི་ལྟར་བཤད་དུ་ཡོད། །ཅེས་པ་ནི། ཐ་སྙད་བཤད་པ་རྣམས་ལ་བོས་པའོ། །སྲིད་པའི་གསེར་ཚོང་འོད་
དཔལ་ཚོང་དཔོན་གྱི་བུ་འཇིགས་སྦྱིན་ཕྱག་རྒྱས་འགྲོ་བ་མ་ལུས་བསླུས་ཞེས་པ་ནི། རི་དྭགས་སྨིག་རྒྱུས་བསླུས་པ་ལྟར་ཐ་སྙད་ལ་སོགས་པས་བསླུས་པའོ། །རང་བཞིན་གཉུག་མ་སུས་ཀྱང་
བླངས་པ་མེད། དེ་ཉིད་བློའི་ཡུལ་དུ་བསྒོམས་ཤིང༌། བཤད་པས་རྟོགས་པ་མེད་ཅེས་པའོ། །རྒྱུད་གཞིའི་རྒྱུད་ཐབས་ཀྱི་རྒྱུད་འབྲས་བུའི་རྒྱུད་དོ་མེད་ཅེས་པ་ནི་གཉུག་མའི་ས་ལ་རྒྱུད་སྡེ་གསུམ་

༼༄༅། །མམ་བཞིའི་ཐ་སྙད་མེད་པའོ། །སྔགས་མེད་ཅེས་པ་ནི། བཟླས་བརྗོད་དམ་ཡིག་འབྲུ་མེད་པའོ། །བསམ་བྱ་མེད་ཅེས་པ་ནི། དམིགས་པའི་ཡུལ་རྩ་དང་རླུང་དང་
ཐིག་ལེ་དང་འཁོར་ལ་སོགས་པ་མེད་པའོ། །བསམ་གཏན་མེད་ཅེས་པ་ནི་དེ་རྣམས་ལ་དམིགས་པར་བྱེད་པའི་གང་ཟག་མེད་པའོ། །དེ་ཀུན་རང་ཡིད་འཁྲུལ་པར་བྱེད་པའི་རྒྱུ་ཞེས་པ་ནི། དཔེར་
ན་ཆུ་སྙོགས་ན་སྙོགས་མ་ལྡང་བ་ལྟར། རྒྱུད་སྡེ་ལ་སོགས་པའི་ཉན་བཤད་དང༌། བསྒོམ་བྱ་བསྒོམ་བྱེད་ལ་སོགས་པ་རྟོག་པས་སེམས་དཀྲུགས་པས། ཡིད་འཁྲུལ་པར་བྱེད་པ་རྒྱུ་སེམས་ཐང་
ཆད་པར་བྱེད་པའི་རྐྱེན་ཡིན་ནོ། །ཞེས་པའོ། རང་བཞིན་དག་པའི་སེམས་ལ་བསམ་གཏན་དག་གིས་མ་སླད་དེ། ཞེས་པ་ནི། སེམས་རང་བཞིན་གྱིས་དག་པ་ཆུ་དྭངས་པ་དང་འདྲ་བ་
ལ༑ བསམ་སྒོམ་ལ་སོགས་པས་ཆུ་སྙོག་པ་ལྟར་མི་བཏང་། ཞེས་པའོ། །བདག་ཉིད་བདེ་ལ་གནས་ཤིང་གདུང་བར་མ་བྱེད་ཅིག་ཅེས་པ་ནི། བླ་མ་དམ་པས་མ་ཟིན་པའི་བདེ་བ་ལ་སོགས་པའི་
ཉམས་ཕྱོགས་རེ་བ་ལ་གནས་ཤིང༌། དེ་ཉིད་ཤོར་གྱིས་དོགས་པས་ཡིད་གདུང་བར་མ་བྱེད་ཅིག་ཅེས་པས་ཏེ། བླ་མ་བསྟེན་པའི་ཆོས་ལྔ་པའོ། །དེ་རྣམས་ནི་བླ་མ་བསྟེན་པའི་ཆོས་ལྔ་ཞེས་

བྱའོ།། ༈ ད་ནི་ཉམས་སུ་བླང་བའི་ཆོས་སྟོན་ཏེ། དེ་ཡང་དང་པོར་ཞེན་པ་བཏང༌། གཉིས་པ་བླ་མ་བསྟེན་ནས་ཉམས་སུ་བླང་བ་ཡང་། འདི་ཉིད་ལས། བླ་མའི་ལུང་ལ་བསྒྲིམས་
ཏེ་གུས་འབད་ན། །ཞེས་འབྱུང་བ་ནི། དེ་ལའང་ཆོས་བདུན་ཏེ། ཟུང་འཇུག་དབུགས་འབྱུང་གནས་དང་ནི། གཉུག་མར་བཞག་དང་། བཅོས་སྐྱོན་དང་། བཅིངས་གྲོལ་ཁྱད་པར། སྤྱོད་
ལམ་དང་། ཉམས་མྱོང་གཞན་ལ་གསང་བ་སྟེ། བདུན་ནི་ཉམས་སུ་བླང་བའི་ཆོས་ཞེས་འབྱུང་བས། དང་པོར་ཐབས་དང་ཤེས་རབ་ཟུང་འཇུག་ཐེག་པ་ཆེན་པོའི་ཆོས་ཐམས་ཅད་འདི་ཡི་ཚིག་ཏུ་
གསུངས་ཏུ་ཉམས་སུ་བླང་བ་བསྟན་ཏེ། དེ་ཡང་གོང་གི གང་ཡང་གཉིས་པོར་སྦྱོར་བརནུས་པ་དེས། ཞེས་པ་སྟེ། གོང་དུ་བསྟན་པ་ལྟར་ཕྱོགས་རེ་བ་གང་ཡང་ཐེག་པ་ཆེན་པོའི་ལམ་དུ་མི་
འགྲོ་བས། སྟོང་ཉིད་སྙིང་རྗེ་ཞེས་བྱ། ཐབས་ཤེས་རབ་ཅེས་ཀྱང་བྱ། བསྐྱེད་རིམ་དང་ནི་རྫོགས་རིམ་ཞེས་ཀྱང་བྱ་སྟེ། ཟུང་འཇུག་ཏུ་ཉམས་སུ་ལེན་པའོ། །དེ་ལ་ཡོན་ཏན་དང་ཕན་ཡོན་
འཁོར་བར་མི་གནས་མྱ་ངན་འདས་མི་གནས་ཞེས་པ་ནི། དེའི་འབྲས་བུ་མི་གནས་པའི་མྱ་ངན་ལས་འདས་པ་ཐོབ་མགོན་པོ་བྱམས་པའི་ཞལ་ནས། མངོན་རྟོགས་རྒྱན་ལས། སྙིང་རྗེའི་ཞི་ལ་མི་

༄༅། ། གནས་དང་། །ཞེས་པ་ལ་སོགས་པའོ་ཅེས་པ་སྟེ། ཤེས་རབ་སྟོང་པ་ཉིད་ཀྱི་དོན་རྟོགས་འཁོར་བའི་མཐའ་ལ་མི་གནས་པའོ།།ཐབས་སྙིང་རྗེ་ཆེན་པོ་དང་ལྡན་པ་མྱ་
ངན་ལས་འདས་པ་ཐོབ་ཅེས་པས་ཏེ། ཤེས་རབ་སྟོང་པ་ཉིད་ཀྱི་དོན་རྟོགས་པའོ། །འཁོར་བའི་མཐའ་ལ་མི་གནས་པའོ། །ཐབས་སྙིང་རྗེ་ཆེན་པོ་དང་ལྡན་པས་མྱ་ངན་ལས་འདས་པའི་མཐའ་ལ་
མི་གནས་པ་སྟེ། ཉམས་སུ་ལེན་པའི་ཆོས་དང་པོའོ། །ད་ནི་ཆགས་ལམ་ཉམས་སུ་ལེན། དབུག་དབྱུང་བ་སྟོན་པ་ནི། འོག་གི ཟ་ཞིང་འཐུང་ལ་གཉིས་སྤྱོད་འདིས་དགའ་ཞིང་། ཞེས་པ་
རྒྱུ་ཀུན་རྫོབ་བྱང་ཆུབ་ཀྱི་སེམས་སྤེལ་བའི་ཕྱིར། ཤ་ལ་སོགས་པ་ཟས་ཀྱི་རྣམ་པ་ཟ་ཞིང་། ཆང་ལ་སོགས་པ་སྐོམ་གྱི་རྣམ་པ་འཐུང་བའོ། །གཉིས་སྤྱོད་ཀྱིས་ཞེས་པ་ནི་ཕྱག་རྒྱ་མཚན་ཉིད་
དང་ལྡན་པ་དང༌། གཉིས་འདུ་ཤེས་གསུམ་ལྡན་གྱི་སྒོ་ནས་མཁའ་གསང་བྱིན་གྱིས་བརླབས་ཏེ་སྙོམས་པར་ཞུགས་པའོ། །དགའ་ཞིང་ཞེས་པ་ནི། དེ་བསྟབ་པ་དང་བསྟབ་པའི་སྦྱོར་བ་བྱས་པ་
ལས༑ དགའ་བ་བཞིའི་རྣམ་རྟོག་འགག་ལུགས་རིམ་པ་ཡེ་ཤེས་སྐྱེ་ལུགས་གཉིས་སོ་ཇི་ལྟ་བ་བཞིན་དུ་སྐྱེ་བ་སྟེ་བླ་མའི་མན་ངག་གིས་ངོས་བཟུང་ཞིང་བསྐྱོད་པའོ། །རྟག་ཏུ་ཡང་དང་ཡང་དུ་འཁོར་

ལོ་འགེངས་ཤིང༌། ཞེས་པ་སྟེ། ཡས་མར་འབེབས་པའི་ཚུལ་གྱིས་འཁོར་ལོ་རྣམས་འགེངས་པ་དང་། མས་ཡར་གཤེགས་སུ་གསོལ་བའི་ཚུལ་གྱིས་འཁོར་ལོ་འགེངས་ཤིང༌། དེའི་དུས་སུ་
སེམས་དཔའ་ཆེན་པོའི་རོས་འགེངས་པའོ། །ཆོས་འདི་ལྟ་བུས་འཇིག་རྟེན་ཕ་རོལ་འགྲུབ་འགྱུར་ཏེ། ཞེས་པ་ནི། ཆགས་ལམ་གྱི་ཆོས་འདི་ལྟ་བུས་འཇིག་རྟེན་ཕ་རོལ་གྱི་དོན་གྲུབ་པར་འགྱུར་གྱི་
ཞེས་པའོ། །རྨོངས་པའི་འཇིག་རྟེན་མགོ་བོ་རྡོག་པས་མནན་ནས་སོང་ཞེས་པ་ནི། ལམ་དེ་ལྟ་བུ་བསྟན་པས་དབང་མ་རྫོགས་ཤིང་གདམས་ངག་མེད་པའི་སྐྱོན་བསྟན་པ་ནི་རྨོངས་པ་རྣམས་ཀྱིས་རྟེན་
ན༑ བསྐལ་པ་མང་པོར་འཁོར་བ་ལས་མི་ཐར་བས། ཁམས་གསུམ་འཁོར་བའི་མགོ་བོ་རྡོག་པས་གནན་ནས་སོང་ཞེས་པའོ། །གང་དུ། ཞེས་པ་ནི་དེ་ལྟར་བསྒོམ་པའི་དུས་སུའོ། །རླུང་
དང་ནི་ཞེས་པ་ནི་རྣམ་པར་ཤེས་པ་ཞེན་པའོ། །སེམས་ནི་མི་རྒྱུ་ཞིང་ཞེས་པ་ནི་རྣམ་པར་ཤེས་པ་མི་རྒྱུ་བའོ། །ཉི་མ་ཟླ་བ་འཇུག་པ་མེད་པར་གྱུར་པ་ཞེས་པ་ནི། ཉི་མ་གཡས་པ་ཐབས་ཀྱི་རྩའི་
འི་རླུང་
འཇུག་པ་མེད་པས་བཟུང་བའི་རྟོག་པ་འགག་ཟླ་བ་གཡོན་པ་ཤེས་རབ་ཀྱི་རླུང་འཇུག་པ་མེད་པས་ནང་འཛིན་པའི་རྟོག་པ་འགགས་པའོ། །མི་ཤེས་པ་དག་གནས་དེར་སེམས་ནི་དབུག་ཕྱུང་ཞིག་ཅེས་

།པ་ནི། གཉུག་མའི་དོན་མི་ཤེས་པ་དག་གཟུང་འཛིན་གྱི་རྣམ་རྟོག་འགགས་པའི་གནས་དེར་ངལ་བས་སོ། །ཞེས་པའོ། །མདའ་སྣུན་གྱིས་ནི་མན་ངག་ཐམས་ཅད་༄༅།
བསྟན་ནས་སོང་ཞེས་པ་ནི། ཆགས་ལམ་གྱིས་མན་ངག་ཉམས་མྱོང་དང་བཅས་པ་བསྟན་ནས་ཆོས་ཀྱི་དབྱིངས་སུ་སོང་ཞེས་པའོ།། ལས་རྒྱ་ཡི་དུས་གཉིས་སུ་མི་བྱ་གཅིག་ཏུ་བྱ་བ་སྟེ། །ཞེས་པ་
ནི་ཚིགས་སུ་བཅད་པ་འདི་ལ། ལམ་དང་སྦྱར་བ་དང་། འབྲས་བུ་སྦྱར་ཏེ་བཤད་པ་གཉིས་ལས། དང་པོ་ལམ་དང་སྦྱར་ན་གཉིས་སུ་ལས་རྒྱ་ཡི་དུས་སུ་མི་བྱ། ཞེས་པ་ནི་རླུང་གཡས་གཡོན་
དུ་ཞུགས་པས་སེམས་གཟུང་འཛིན་དུ་སྣང་བས་དེ་མི་བྱ་ཞེས་པའོ། །གཅིག་ཏུ་བྱ་བ་སྟེ། ཞེས་པ་ནི། རླུང་དྷཱ་ཏཱིར་བཅུག་ལ་སེམས་གཟུང་འཛིན་སྤངས་བའི་ངང་ལ་བཞག་པར་བྱ་ཞེས་པའོ།
རིགས་ལ་བྱེ་བྲག་དག་ཏུ་མ་བྱེད་པར། ཞེས་པ་ནི་རླུང་ཐམས་ཅད་དྷུ་ཏིར་ཚུད་པའི་དུས་སུ་རིགས་གཅིག་ཏུ་གྱུར་པའོ། །ཁམས་གསུམ་མ་ལུས་འདི་དག་ཐམས་ཅད་ནི། ཞེས་པ་སྟེ། ཕྱི་གཟུང་
༈ བའི་བར་བྱ་ཡུལ་དང་ནང་འཛིན་པའི་བར་བྱ་རྟོག་པ་ཐམས་ཅད་དོ། ྋ།འདོད་ཆགས་ཆེན་པོ་གཅིག་ཏུ་ཁ་དོག་བསྒྱུར་ཅིག་དང༌། ཞེས་པ་ནི། ཐམས་ཅད་བདེ་བ་ཆེན་པོར་འཆར་བར་གྱིས་ཤིག

ཅེས་པའོ། །འབྲས་བུ་དང་སྦྱར་ན་དེ་ལྟར་ཉམས་སུ་བླངས་པས་འབྲས་བུ་ཐོབ་པའི་ཡུལ་གཉིས་སུ་མི་བྱ་གཅིག་ཏུ་བྱ་བ་སྟེ། ཞེས་པ་ནི་འཁོར་འདས་གཉིས་ཟུང་འཇུག་ཏུ་བྱ་བའོ། །རིགས་ལ་བྱེ་
བྲག་ཏུ་མ་བྱེད་པར་ཞེས་པ་ནི། རིགས་ལྔ་ལ་སོགས་པ་ཐ་དད་དུ་མ་བལྟ་ཞེས་པའོ། །ཁམས་གསུམ་མ་ལུས་འདི་དག་ཐམས་ཅད་ནི། །ཞེས་པ་སྟེ། སེམས་ཅན་གྱི་དུས་སུ་ཁམས་གསུམ་དུ་
སྣང་བ་འདི་ཐམས་ཅད་ཅེས་པའོ། འདོད་ཆགས་ཆེན་པོ་ཅིག་ཏུ་ཁ་དོག་བསྒྱར་ཅིག་དང༌། ཞེས་པ་ནི། སངས་རྒྱས་པའི་དུས་སུ་ཟག་མེད་བདེ་བ་ཆེན་པོའི་སྐར་འཆར་བར་གྱིས་དང༌། ཞེས་པ་
ཉམས་སུ་བླངས་པའི་ཆོས་གཉིས་པའོ། །ད་ནི་གཉུག་མ་ཕྱག་རྒྱ་ཆེན་པོའི་ངང་ལ་བཞག་པ་སྟོན་ཏེ། དེ་ཡང་འོག་གི དངོས་དང་དངོས་མེད་བདེ་བར་གཤེགས་པ་འཆིང་བ་སྟེ། །ཞེས་
པ་ནི། དངོས་པོ་དང་མཚན་མར་སྣང་བ་བསྒོམས་པ་དང་། དེ་ཉིད་སྤངས་ཏེ་སྟོང་ཉིད་བསྒོམ་པ་གཉིས་ཀའང་ཁམས་གསུམ་དུ་འཆིང་བ་ཡིན་ཞེས་པའོ། །སྲིད་དང་མཉམ་མེད་ཐ་དད་མ་བྱེད་
པར་ཞེས་པ་ནི། མ་རྟོགས་ན་འཁོར་བ་ལས་རྟོགས་ན་མྱ་ངན་ལས་འདས་པ་ཡིན་པས་སོ་སོར་མ་བྱས། ཞེས་པའམ། གཉུག་མ་ཡིད་ནི་གཅིག་ཏུ་གཏོད་དང་རྣལ་འབྱོར་ཞེས་པ་ནི་སེམས་ཉིད་མ་

༄༅། །བཅོས་པར་འཇོག་དགོས་པའོ། །ཆུ་ལ་ཆུ་བཞག་བཞིན་དུ་ཤེས་པར་བྱས་སོ་ཞེས་པ་ནི། སེམས་མ་བཅོས་པར་བཞག་པའི་དུས་སུ་སེམས་ཉིད་དང་ཆོས་ཉིད་ཐ་མི་
དད་པ་ཆུ་ལ་ཆུ་བཞག་པ་འདྲ་བ་ཞེས་པའོ། །བླ་མ་དམ་པའི་བཀའ་ཡིན་བདེན་པར་ཡིད་ཆེས་པ་ཞེས་པ་ནི། བླ་མའི་བཀའ་བཞིན་ཉམས་སུ་བླངས་ནས་ངེས་ཤེས་སྐྱེས་པའི་དོན་ཏེ་ང་ཡིས་བརྗོད་དུ་
ཡོད་མ་ཡིན་ཞེས་མདའ་སྣུན་སྨྲ་ཞེས་པའོ། །གདོད་ནས་དག་པ་ནམ་མཁའི་རང་བཞིན་ལ་ཞེས་པ་ནི། གཉུག་མ་དེ་ལྟ་བུ་ལ་ཞེས་པའོ། །བལྟས་ཤིང་བལྟས་ཤིང་མཐོང་བ་འགག་པར་གྱུར་ཞེས་
༈ པ་ནི། དོན་དེ་ཉིད་ལ་བརྟན་པ་ཐོབ་ཅིང་དངོས་པོའི་སྣང་བ་རང་འགགས་ལ་འགྲོ་ཞེས་པའོ། །དེ་ལྟ་བུ་ཉིད་དུས་སུ་འགགས་པར་འགྱུར་ཞེས་པ་ནི་རྟོགས་པའི་དུས་སུ་འཁྲུགས་པའི་སྣང་བ་འགག་
ཞེས་པའོ། །དེ་ལྟ་བུའི་རྟོགས་པ་དེ་དུས་ནམ་འཆར་བར་འགྱུར་ཞེ་ན།ནམ་འཆར་ཆ་མེད་དེ་བླ་མའི་བྱིན་རླབས་ནམ་ཞུགས་པ་དང་འཆར་རོ། འོག་གི གཉུག་མའི་ཡིད་ནི་ཞེས་པས་སྟོན་པས་
ཏེ༑ གཉུག་མའི་ཡིད་ནི་ཐམས་ཅད་གང་ཚེ་སྦྱངས་གྱུར་པ། །ཞེས་པ་ནི། མ་བཅོས་བཞག་ན་དུས་ཐམས་ཅད་དུ་གཉུག་མའི་ཡིད་སྦྱོང་བའོ། །དེ་ཚེ་བླ་མའི་ཡོན་ཏན་སྙིང་ལ་འཇུག་པར་✖

འགྱུར༑ །ཞེས་པ་ནི། བླ་མ་ལ་གསོལ་བ་འདེབས་ཤིང་སེམས་མ་བཅོས་པར་བཞག་པས་དུས་ནམ་ཞིག་ན་ཇི་ཞིག་ལྟར། བླ་མའི་རྟོགས་པ་སློབ་མའི་རྒྱུད་ལ་འཕོས་པ་དང་འཆར་རོ།། རྟོགས་
རྒྱུ་མེད་པའི་ཚུལ་གྱིས་འདི་ལྟར་རྟོགས་ན་མདའ་སྣུན་གླུ་ལེན་ཏེ། །ཞེས་པ་ནི། རྟོགས་ནས་རྟོགས་པའི་གླུ་གཞན་ལ་གླུར་བླངས་ཞེས་པའོ། །སྔགས་དང་རྒྱུད་རྣམས་གཅིག་ཀྱང་མ་མཐོང་ངོ་
ཞེས་པ་ནི། དོན་དམ་རྟོགས་པར་བྱེད་པ་ལ་སྔགས་དང་རྒྱུད་ལ་སོགས་ཏེ་ཐ་དད་ཀྱི་ཆོས་མ་མཐོང་འོ་ན་སངས་རྒྱས་ཀྱི་ལྷའི་ཆོས་གསུངས་པ་དང་ཆོས་དེ་མེད་པར་འགྱུར་ཞེ་ན་གང་ཟག་འདྲེན་པར་
བྱེད་པའོ། །ལར་རྟོགས་པ་ཤར་ནས་བདུད་རྩིར་འགྲོ་བ་ལྟ་བུ་ཞེས་པ་སྟེ། ཉམས་སུ་ལེན་པའི་ཆོས་གསུམ་པའོ། །ད་ནི་བཅོས་མའི་སྐྱོན་བསྟན་པ་ནི། གཞུང་ལ་ལ་ནས་བསམ་གཏན་གཞི་ལ་
སྙོམས་པར་མ་བཞག་པར། ཆོས་ཉིད་མི་མཐོང་བ་བསྟན་པ་དང༌། ལ་ལ་དག་ཐ་སྙད་ཀྱི་རིག་པས་གཏན་ལ་མ་ཕབ་པར་མི་རྟོགས་ཞེས་སྟོན་པ་ལ། དེ་ཐམས་ཅད་བཅོས་མའི་ལམ་ཡིན་པས་
ལམ་ཉེ་བ་མ་ཡིན་ཞེས་སྟོན་པ་ནི། གོང་གི་གཉུག་མའི་ཡིད་ལ་སྐྱོན་གྱིས་བུས་པ་བསླུས་ཞེས་པ་སྟེ། ཡིད་གཉུག་མ་ཡེ་ནས་གནས་པ་ལ་རྟོག་དང་སྤྱོད་པ་ལ་སོགས་པའི་བསམ་གཏན་གྱིས་བསྒོམ་

༄༅། །དགོས་སོ་ཞེས། སྒོམ་པའི་སྐྱོན་གྱིས་བྱིས་པ་རྣམས་བསླུས་ཏེ་འཁོར་བར་བཅིངས་ཞེས་པའི་དོན་ཏོ། །སྐྱེ་བོ་མ་ལུས་ལྷག་པར་སུན་འབྱིན་ཅིང་། །ཞེས་པ་ནི། སོ་
སོ་སྐྱེ་བོ་རྣམས་ཀྱི་གྲུབ་མཐའ་ཐམས་ཅད་རིག་པས་སུན་འབྱིན་པའོ། །ང་རྒྱལ་སྐྱོན་གྱིས་དེ་ཉིད་མཚོན་མི་ནུས་ཞེས་པ་ནི། རང་གི་གྲུབ་མཐའ་ལ་ང་རྒྱལ་དུ་བྱས་ནས། གཞན་གྱི་གྲུབ་མཐའ་
ཐམས་ཅད་སུན་འབྱིན་ཕྱུང་བ་དེ་ཉིད་མཚོན་མི་ནུས་ཞེས་པའོ། །འཇིག་རྟེན་མ་ལུས་བསམ་གཏན་གྱིས་རྨོངས་འགྱུར་ཞེས་པ་ནི། འཇིག་རྟེན་པའི་ལམ་ཞི་གནས་སྒོམ་པ་ཐམས་ཅད་ནི་ཡིད་རྨོངས་
པར་འགྱུར་ཏེ། མ་རིག་པའི་མུན་པ་མ་སངས་ཞེས་པའོ། །ཡང་གཞུང་ལ་ལ་ནས་གདམས་ངག་གི་གཙོ་བོར་རླུང་། དེ་ཡང་བཅོས་མའི་ལམ་ཡིན་ཏེ་ཉེ་བ་མ་ཡིན་ཞེས་པ་སྟོན་པ་ནི། འོག་གི་
རླུང་བཅིངས་པ་ལ་རང་ཉིད་མ་སེམས་ཀྱི། ཞེས་པ་སྟེ། དེ་ལྟ་བུ་ལ་མ་སོམས་གཅིག་ཅེས་པའོ། །ཤིང་གི་རྣལ་འབྱོར་སྣ་རྩེར་མ་འདུག་ཅིག་ཅེས་པ་ནི། ཤིང་བཙན་སྟབས་སུ་བཀུག་ཀྱང་སྔ་
༈ སོར་འགྲོ་བ་ལྟར། རླུང་བཅིངས་པའི་དུས་སུ་དམིགས་པ་སྣ་རྩེ་ལ་འདུག་ཀྱང༌། དེ་ཉིད་དང་བྲལ་ཙམ་ན་སེམས་རྟོག་པ་ལ་སྔ་སོར་འཕྲོ་བའོ། །ཨེ་མའོ་མ་ཡིན་ཅེས་པ་ནི། དེ་ལམ་ཉེ་བ་མ་

ཡིན་པས། ལྷན་ཅིག་སྐྱེས་པ་མཆོག་ཆགས་བྱོས། ཞེས་སོ། །སྲིད་པའི་སྣ་རྩེར་འཆིང་བ་ཡོངས་སུ་སྤངས་ཞེས་པ་ནི། རྩ་རླུང་གི་ཐིག་ལེ་དམིགས་པ་ལ་སེམས་མི་བཟུང་དེ་ལ་སྐྱོན་རང་ཅི་
ཡོད་ན་ཞེས་པའོ། །འདི་ན་ཡིད་འདུས་པ་ལས་རླུང་གི་རླབས་ཞེས་པ་ནི། དེར་བསྒྲིམ་སྟེ་བསྒོམས་པས་དེར་ཡིད་འདུས་པ་ལ་རླུང་གིས་བསྐྱོད་དེ་སྐྱོན་འབྱུང་བའོ།། སྤྱིར་རླུང་གི་སེམས་འཛིན་
པ་དང་། སེམས་ཀྱི་རླུང་འཛིན་པ་གཉིས་ལས་སེམས་ཀྱི་རླུང་འཛིན་པའོ། དེ་བཙུགས་ནུས་ན་གཡོས་ཤིང་ཕྱར་ལ་ཤིན་ཏུ་མི་སྲུན་འགྱུར་ཞེས་པ་ནི། ལུས་འདར་བ་དང་འཕར་བ་ལ་སོགས་པ་
དང་སེམས་རྟོག་པ་སྣ་ཚོགས་སུ་འཆར་ཞིང་སྤྱོད་ལམ་ཤིན་ཏུ་མི་སྲུན་པར་འགྱུར་བའོ། །ལྷན་ཅིག་སྐྱེས་པའི་རང་བཞིན་རྟོགས་གྱུར་ན། །ཞེས་པ་ནི། གཉུག་མར་བཞག་པས་དེ་རྟོགས་
ན༑ ཞེས་པའོ། །དེ་ཡིས་བདག་ཉིད་བརྟན་པར་གྱུར་པ་ཡིན་ཞེས་པ་ནི། གཉུག་མའི་རང་ས་ཟིན་པས་འཕོ་འགྱུར་མེད་པའོ། །གང་ཚེ་ཡིད་ནི་ཉེ་བར་འགགས་གྱུར་ན། །ཅེས་པ་
སེམས་ཀྱིས་རླུང་འཛིན་པའི་མན་ངག་སྟེ། རྟོག་པ་དབྱིངས་སུ་ཡལ་བའོ། །ལུས་ཀྱི་འཆིང་བ་རྣམ་པར་འཆར་བར་འགྱུར་ཞེས་པ་ནི། དེའི་དུས་སུ་རང་འགགས་ལ་འགྲོ་བའོ། །དེ་ཡང་

༄༅། །ཕྱི་རྟགས་སུ་ལུས་ཡོད་མི་ཚོར། ནང་རྟགས་སུ་དབུགས་རྒྱུ་བ་མི་ཚོར། གསང་རྟགས་སེམས་སྤྲོས་པ་དང་བྲལ་བའི་དུས་ན། གང་ཚེ་ལྷན་ཅིག་སྐྱེས་དང་རོ་མཉམ་
པས༑ །ཞེས་པ་ནི། དེའི་ཡོན་ཏན་དེ། ཐམས་ཅད་དེའི་ངང་དུ་རོ་གཅིག་པའོ།། རང་རྟོགས་པའི་དུས་སུ་འཁོར་བ་གདོལ་པ་མྱ་ངན་ལས་འདས་པ་དེ་ཚེ་དམན་པའི་རིགས་དང་བྲམ་ཟེ་མེད་ཅེས་
པ་ནི། དེའི་དུས་སུ་འཁོར་བ་དང་མྱ་ངན་ལས་འདས་པ་དབྱེར་མི་ཕྱེད་ཅེས་པའི་དོན་ཏོ།། རླུང་ཕྱི་ནང་གསང་བ་གསུམ་གྱི་འགགས་ཡང་གཞུང་ལ་ལ་ན་རྩ་དང་ཐིག་ལེ་བསྒོམ་པ་མན་ངག་གི་གཙོ་
བོར་འདོད་ལ། དེ་ཡང་བཅོས་མའི་ལམ་ཡིན་པས་ལམ་ཉེ་བ་མ་ཡིན་ཞེས་སྟན་པ་ནི། འོག་གི་འདབ་ལྡན་པད་མ་སྡོང་པོ་གེ་སར་གྱིས་དབུས་ན་ཞེས་པ་སྟེ། འཁོར་ལོ་བཞིའི་རྩ་པད་མའི་འདབ་
མ་དང་འདྲ་བ་དེའི་རྩ་ཕྲན་གེ་སར་ལྟ་བུའི་དབུས། ངྷུ་ཏིའི་དངོས་པོ་ལྟར་གནས་པའོ། །ཤིན་ཏུ་ཕྲ་བའི་རྣལ་མ་དྲི་དང་ཁ་དོག་ཡང་དག་ལྡན་ཞེས་པ་ནི། སྤྱི་བོའི་ཧམ་ལས་བྱང་ཆུབ་ཀྱི་སེམས་དར་
༈ དཀར་གྱི་སྐུད་པ་ལྟ་བུ། དགའ་མཆོག་བདེ་བའི་གསེེང་རྟགས་ལྡན་པ་དབང་པོའི་སྤྱོད་ཡུལ་དུ་དཀར་ནར་ལ་འབེབས་པའོ། །བྱེ་བྲག་འོངས་ཤིང་རྨོངས་ལ་མྱ་ངན་གྱི། །ཞེས་པ་ནི། དེ་ལས་

ཉམས་སུ་མྱོང་བ་བདེ་བའི་བྱེ་བྲག་འབྱུང་ཞིང་དེ་ཤོར་གྱི་དོགས་པས་མྱ་ངན་བྱེད་པའོ། །གདུང་བས་འབྲས་བུ་མེད་པར་མ་བྱེད་ཅིག་ཅེས་པ་ནི། འཕྲལ་དུ་ཡིད་གདུངས་བར་བྱེད་ཅིང་ཕུགས་སུ་
ཐར་བའི་འབྲས་བུ་མེད་པར་མ་བྱེད་ཅིག །དེ་ཚེ་འཁོར་བ་གདོལ་པ་དམན་པའི་རིགས་དང་བྲམ་ཟེ་མེད་ཅེས་པ་ནི། དེའི་དུས་སུ་འཁོར་བ་དང་མྱ་ངན་ལས་འདས་པ་དབྱེར་མི་ཕྱེད་པའི་དོན་ཏོ།
གང་དུ་ཚངས་པ་དང་གཅིག་ཁྱབ་འཇུག་དང་གཉིས་མིག་གསུམ་དང་གསུམ་འཇིག་རྟེན་མ་ལུས་གཞིར་གྱུར་པ། ཞེས་པ་ནི། འདི་ལ་གཉིས་ཏེ་མུ་སྟེགས་པ་དང་ནང་པ་གཉིས་སོ་མུ་སྟེགས་པའི་
ལྷ་དེ་གསུམ་འཇིག་རྟེན་གྱི་གཞིར་འདོད་པའོ། །རིགས་མེད་དེ་མཆོད་ན་ལས་ཀྱི་མཐའི་ཚོགས་ཟད་པར་འགྱུར་ཞེས་པ་ནི། ལྷ་དེ་གསུམ་དབྱེར་མེད་དུ་མཆོད་ན་ལས་འཛད་ཅེས་ཟེར་རོ་འདིར་ནི་
བཅོས་མའི་ལམ་ཐམས་ཅད་སྤངས་ཏེ་གཉུག་མར་བཞག་པའི་ཕན་ཡོན་བསྟན་ཏེ་གཉུག་མའི་ངང་ལ་བཞག་པའི་དུས་གང་དུ་ཞེས་སོ། །ཚངས་པ་ནི་གཏི་མུག་གོ །ཁྱབ་འཇུག་ནི་ཞེ་སྡང་ངོ་། །
མིག་གསུམ་ནི་དྲག་པོ་སྟེ་འདོད་ཆགས་སོ། །འཇིག་རྟེན་མ་ལུས་གཞིར་གྱུར་པ་ནི་དུག་གསུམ་པོ་དེའོ། །རིགས་མེད་གཉུག་མའི་ངང་ལ་གང་ཡང་མེད་པའོ། །དེ་ལ་མཆོད་ན་ནི་མཆོད་བྱ་དང་

།མཆོད་བྱེད་གཉིས་སུ་མེད་པ་དེ་ཁོ་ནའི་མཆོད་པས་མཆོད་ན་ཞེས་པའོ། །ལས་ཀྱི་མཐའི་ཚོགས་ནི་ཚེ་རབས་ཐོག་མ་མེད་པ་ནས་བསགས་པའོ། །ཡང་དག་ཟད་པར་༄༅།
འགྱུར་ཞེས་པ་ནི། རྟོགས་པའི་སྐད་ཅིག་མ་ལ་བག་ལ་ཉལ་དང་བཅས་པ་དྲུངས་ནས་འབྱིན་པའོ། །ཀྱེ་ཧོ་བུ་ཉོན་ཅེས་པ་ནི་སློབ་མ་བོས་པའོ། །རྩོད་པའི་རོ་ནི་ཡང་དག་དགའ་བར་གནས་ཤེས་
པའོ༑ །ཞེས་པ་ནི། རྒོལ་ཕྱིར་རྒོལ་རྩོད་པའི་དུས་སུ་གྲུབ་མཐའ་སྐྱོན་མེད་ཅིག་བཞག་ནས་དེ་སངས་རྒྱས་ཀྱི་དགོངས་པར་འདོད་པའོ། །འགྲོ་བ་འཆད་ཅིང་ཞེས་པ་ནི་བརྟན་གཡོའི་མཚན་ཉིད་
༈ དོ༑ །འདོན་པ་ནི། བཟླས་བརྗོད་དེ་ཁ་ཏོན་དང་ཀློགས་པའོ། །ལ་སོགས་པས་ཅེས་པ་ནི་མཚན་མའི་ཆོས་སྤྱོད་གཞན་བྱེད་པའོ། །ལྟ་ཤེས་པར་ནུས་མ་ཡིན་ནི་མི་རྟོགས་པའོ། །ཀྱེ་ཧོ་བུ་ཞེས་
པ་ནི་བོས་པའོ། །དེ་ཉིད་སྣ་ཚོགས་ཀྱི། ཞེས་པ་ནི། གོང་གི་དེ་རྣམས་ཀྱི་ཞེས་པའོ། །རོ་འདི་བརྟེན་པར་གྱུར་པ་མ་ཡིན་ཏེ་ཞེས་པ་ནི་དོན་ཏེ་དེ་ནི་རྟོག་པ་སྤངས་པ་ཡིན་ཞེས་པའོ། །འགྲོ་བ་ཉེ
༈ བར་སྐྱེ་བ་ཉིད་བཞིན་ནོ་ཞེས་པ་ནི། འགྲོ་བ་རྣམས་ཀྱི་བློ་ལ་རྟོག་པ་འབའ་ཞིག་ཉེ་བར་སྐྱེ་བའི་ཕྱིར་རོ་ཞེས་པའོ། །བློ་ནི་རྣམ་འགགས་ཡིད་ནི་ཕམ་གྱུར་པ་ཞེས་པ་ནི། རྟོགས་པ་སྐྱེས་པའི་བློ་ནི་

འགགས་ཏེ་སྐྱེ་བའི་གཞི་འམ་རྩ་བ་ནི་གཞི་རྩ་ཆོད་ནས་ཡིད་ཕམ་ན་ཞེས་པ་གོང་དུ་མངོན་པའི་ང་རྒྱལ་འཆད་པ་ནི། ཞེས་པ་ནི། ཐ་སྙད་དང་བསམ་སྒོམ་ལ་སོགས་པའི་ང་རྒྱལ་རྩ་བ་ནས་ཆད་
པའོ༑ །དེ་ཉིད་སྒྱ་མའི་རང་བཞིན་མཆོག་ཏུ་རྟོགས་པ་སྟེ། ཞེས་པ་ནི། འཁོར་བ་དང་མྱ་ངན་ལས་འདས་པ་ཐམས་ཅད་སྒྱུ་མར་རྟོགས་ཏེ་རེ་དོགས་དང་བྲལ་བའོ། །དེ་ལ་བསམ་གཏན་འཆིང་
བ་དཔེ་ནི་ཅི་བྱར་ཡོད་ཅེས་པ་ནི། དེ་ལྟར་རྟོགས་པ་ལ་གཟུགས་དང་གཟུགས་མེད་དུ་འཆིང་བའི་བསམ་གཏན་དེས་ཅི་བྱར་ཡོད་དེ་དགོས་པ་མེད་པས་བཅོས་མའི་ལམ་ཐམས་ཅད་སྤངས་ཞེས་པ་
སྟེ༑ ཉམས་སུ་བླངས་པའི་ཆོས་བཞི་པའོ། །དེ་ནི་བཅིངས་གྲོལ་གྱི་ཁྱད་པར་སྟོན་པ་ནི། གོང་གི འགྲོ་རྣམས་ལས་ཀྱི་བཅིངས་གྱུར་ཏེ་ཞེས་པས་སྟོན་པས་ཏེ། འགྲོ་བ་ཐམས་ཅད་དགེ་བའི་
ལས་ཀྱིས་མཐོ་རིས། མི་དགེ་བའི་ལས་ཀྱིས་ངན་སོང་། རྣམ་པར་མི་གཡོ་བའི་ལས་ཀྱིས་ཁམས་གོང་མ་གཉིས་སུ་བཅིངས་ཞེས་པས་ན་ངའོ། །ལས་ལས་གྲོལ་ན་ཡིད་ནི་ཐར་པ་ཡིན་ཅེས་པ་
ནི༑ ལས་དེའི་རྩ་བ་ཆད་ན་ལས་གསོག་པས་མི་ལུས་མི་ལེན་ཏེ། འཁོར་བ་ལས་ཐར་ཞེས་པའོ། །རང་རྒྱུད་གྲོལ་ན་ངེས་པར་གཞན་མེད་ཞེས་པ་ནི། སྒྲོལ་རྒྱུའི་ཆོས་གཞན་མེད་པའོ། །

།མཆོག་གི་མྱ་ངན་འདས་པ་ཐོབ་པར་འགྱུར་ཞེས་པ་ནི། མི་གནས་པའི་མྱ་ངན་ལས་འདས་པ་ཕུང་པོ་ལྷག་བཅས་ལྷག་མེད་ཀྱི་ཚུལ་གྱིས་ཐོབ་པས་ཏེ། ལྷག་མེད་ནི་སྐྱེ་༄༅།
བ་འདི་ཉིད་ལ་ཐོབ་པའོ། །ལྷག་བཅས་ནི་བར་དོར་ཐོབ་ནས་འཚང་རྒྱ་པའོ། །སེམས་ཉིད་གཅིག་པུ་ཀུན་གྱི་ས་བོན་དེ། །ཞེས་པ་ནི་འཁོར་འདས་ཀྱི་ཆོས་ཐམས་ཅད་དེ་ལས་འབྱུང་ཞེས་པའོ། །
གང་ལ་སྲིད་དང་མྱ་ངན་འདས་འཕྲོ་བ། །འདོད་པའི་འབྲས་བུ་སྟེར་བར་བྱེད་པ་ཡི། །ཞེས་པ་ནི། རང་གང་འདོད་པའི་འབྲས་བུ་སེམས་ཀྱིས་སྟེར་བ་ཡིད་བཞིན་ནོར་འདྲའི་སེམས་ལ་ཕྱག་
༈ འཚལ་ལོ། །ཞེས་པ་ནི་དགོས་འདོད་ཐམས་ཅད་དེ་ལས་འབྱུང་བས་ཡིད་བཞིན་ནོར་བུ་དེ་ལ་ཕྱག་འཚལ་ལོ། །ཞེས་པ་སྟེ། གང་རྟོགས་པ་དེས་ཕྱག་འཚལ་ཅེས་པའི་དོན་ཏོ། །སེམས་
བཅིངས་པས་འཆིང་འགྱུར་ཏེ། ཞེས་པ་ནི་ལས་ཀྱིས་འཆིང་ནའང་སེམས་དེ་ཉིད་འཆིང་ཞེས་པའོ། །དེ་ཉིད་གྲོལ་ན་ཐེ་ཚོམ་མེད་ཅེས་པ་ནི། གྲོལ་ནའང་སེམས་དེ་ཉིད་མ་ཡིན་པ་གཞན་གྲོལ་རྒྱུ་
༈ མེད་ཅེས་པའོ། །བླུན་པོ་གང་གིས་འཆིང་བར་འགྱུར་བ་ནི་ཞེས་པ་ནི། རྟོགས་པ་ལ་ཡང་དག་ཏུ་བཟུང་བས་བཅིངས་པའོ། །མཁས་པ་དེ་ཡིས་མྱུར་དུ་གྲོལ། །ཞེས་པ་ནི། རྟོག་པ་དེ་ཉིད་ ཱ

སློབ་དཔོན་དུ་ཤེས་ན་གྲོལ་ཞེས་པའོ། །སེམས་ནི་ནམ་མཁའ་འདྲ་བར་བཟུང་བྱ་སྟེ། ནམ་མཁའི་རང་བཞིན་དུ་སེམས་ཉིད་བཟུང་བར་བྱ་ཞེས་པ་ནི། སེམས་དང་ནམ་མཁའ་དབྱེར་མེད་དུ་ངོས་
བཟུང་ལ་རྟོག་པར་གྱིས་ཞེས་པའོ། །ཡིད་དེ་ཡིད་མིན་བྱེད་འགྱུར་ན། ཞེས་པ་ནི། ནམ་མཁའ་ལྟར་ངོས་འཛིན་པའི་ཡིད་དེ་ཡང་དབྱིངས་སུ་དག་སྟེ། མེད་པར་གྱུར་ན་ཞེས་པའོ། །དཔེར་ན་
བླ་མེད་ཐོབ་པར་འགྱུར་ཅེས་པ་ནི། འབྲས་བུ་གོང་ན་མེད་པ་ཐོབ་པར་འགྱུར་ཅེས་པའོ། །མཁའ་འདྲ་བྱས་ན་རླུང་ནི་རྣམ་པར་འཆིང་ཞེས་པ་ནི། སེམས་ནམ་མཁའ་ལྟར་དག་ན་རླུང་རང་བཞིན་
གྱིས་འཆིང་བ་འགྱུར་ཞེས་པའོ། །མཉམ་ཉིད་ཡོངས་སུ་ཤེས་པར་རབ་ཏུ་ཐིམ། ཞེས་པ་ནི། དེའི་ངང་དུ་འཁོར་འདས་མཉམ་པ་ཉིད་དུ་ཤེས་པས་ཤེས་བྱེད་ཀྱི་ཤེས་པ་ཡང་དེའི་ངང་དུ་ཐིམ་པར་
འགྱུར༑ ཅེས་པ་མདའ་སྣུན་གྱིས་སྨྲས་ནམ་ཞིག་ནུས་ལྡན་ན། ཞེས་པ་ནི། དེ་ལྟར་རྟོགས་པའི་ནུས་པ་དང་ལྡན་པ་ཞེས་པའོ། །མི་རྟག་གཡོ་བ་མྱུར་དུ་སྤང་བར་འགྱུར་ཞེས་པ་ནི། སེམས་
འགྱུར་བ་མེད་པའི་དོན་རྟོགས་པའོ། །དེ་ལྟ་བུའི་རྟོག་པ་དེ་མ་འགགས་པར་མི་འཆར་ལ། རྟོག་པ་ཡང་འབྱུང་བ་བཞིའི་རླུང་མ་འགག་པར་མི་འགག་པས། ཇི་ལྟར་འགག་པ་ན། རླུང་དང་

ཀ༄༅། །ཞེས་པས་སྟོན་པ་སྟེ། དེ་ཡང་དངོས་པོའི་གནས་ལུགས་རྟོགས་པ་དང་སྦྱར་བ་འཆི་ཀ་མའི་དུས་དང་སྦྱར་བའོ། །ད་ལྟའི་རྟོགས་པ་དང་སྦྱར་ནའོ། །རླུང་དང་མེ་
དང་དབང་ཆེན་འགགས་པ་ན་ཞེས་པ་ནི། ཤེས་པ་གཉུག་མར་གཞག་ཅིང་བླ་མའི་བྱིན་རླབས་འཇུག་པའི་དུས་སུ། དབང་ཆེན་ཞེས་པ་ནི་སའི་རླུང་ངོ་། །འགགས་པ་ནི་ཞེས་པ་ཀུན་ལ་སྦྱར་
ཏེ༑ དེའི་དུས་སུ་རྟོག་པ་རགས་པ་འགགས་པ་དང་། སྤྱིའི་ཡུལ་ལ་མེའི་རླུང་འགག་པས་དུ་བའི་ཉམས་འབྱུང་ངོ་། །དེའི་རྗེས་ལ་ཆུའི་རླུང་འགགས་པས་ནི་གཞུང་ན་མི་བཞུགས་ཀྱང་ཤུགས་
ཀྱིས་གསལ་ཏེ། དེའི་དུས་སྨིག་རྒྱུ་ལྟ་བུའི་སྣང་བ་འབྱུང་ངོ༌། །མེ་དང་ཞེས་པས་མེ་རླུང་འགགས་པས་སྲིན་བུ་མེ་ཁྱེར་ལྟ་བུའི་སྣང་བ་འབྱུང་ངོ་། །རླུང་དང་ཞེས་པས་རླུང་གི་རླུང་འགགས་པས་
མར་མེ་ལྟ་བུའི་སྣང་བ་འབྱུང་ངོ་། །བདུད་རྩི་རྒྱུ་བའི་དུས་སུ་རླུང་ནི་སེམས་ལ་འཇུག་ཞེས་པ་ནི། འབྱུང་བ་བཞིའི་རླུང་འགགས་ནས། བྱང་ཆུབ་ཀྱི་སེམས་དྷུ་ཏཱིར་རྒྱུ་བའི་དུས་སུ། རླུང་རྣམ་
པར་ཤེས་པ་ལ་ཐིམ་པའོ། །ནམ་ཞིག་སྦྱོར་བ་བཞི་གནས་གཅིག་ལ་ནི་ཞུགས་པས་ནས། ཞེས་པ་ནི། ྋ གོང་བཞིན་དུ་གཅིག་ལ་གཅིག་འགགས་པའི་ཐིམ་པའོ། །བདེ་ཆེན་མཆོག་ནི་ནམ་མཁའི་མི

ཁམས་སུ་མི་ཤོང༌། ཞེས་པ་ནི། ཟག་པ་མེད་པའི་བདེ་བ་ནམ་མཁའ་སྤྲིན་དག་པ་ལྟ་བུའི་རྟོགས་པ་འཆར་བ་དེ་ཉིད་མཉམ་རྗེས་མེད་པར་བརྟན་པ་དང་ཕུང་པོ་ལྷག་མ་མེད་པའི་དབྱིངས་སུ་ཡོངས་
སུ་མྱ་ངན་ལས་འདའ་བའོ། །འཆི་ཁའི་དུས་དང་སྦྱར་ན། རླུང་དང་མེ་དང་དབང་ཆེན་འགགས་པས་ན་ཞེས་པ་ནི། ས་ཆུ་ལ་ཐིམ་པས་ལུས་བཟུང་མི་ཐུབ་པའོ། །ཆུ་མེ་ལ་ཐིམ་པས་ཁ་སྣ་སྐམ་
པའོ༑ །མེ་རླུང་ལ་ཐིམ་པས་དྲོད་ཕྱིར་ཡལ་ནས་འགྲོ་བའོ། །རླུང་རྣམ་པར་ཤེས་པ་ལ་ཐིམ་པས་དབུགས་རྒྱུ་བ་ཆད་པའོ། །བདུད་རྩི་རྒྱུ་བའི་དུས་སུ་རླུང་ནི་སེམས་ལ་འཇུག་ཅེས་པ་ནི། དེའི
དུས་སུ་སྤྱི་བོའིི་ཧཾ་བྱང་ཆུབ་ཀྱི་རང་བཞིན་དང་། ལྟེ་བའི་ཨཾ་གཏུམ་མོ་དྲོད་ཀྱི་རང་བཞིན་གཉིས་ཀར་འཕྲད་པའི་དུས་སུ། རླུང་རྣམ་པར་ཤེས་པ་ལ་ཐིམ་པའོ། །ནམ་ཞིག་འབྱུང་བཞི་གནས་
གཅིག་ལ་ཞུགས་པ་ནི་ཞེས་པ་ནི། འབྱུང་བ་བཞི་གཅིག་ལ་གཅིག་ཐིམ་ནས་རླུང་ཡང་རྣམ་པར་ཤེས་པ་ལ་ཐིམ་པས་ལུས་དང་སེམས་བྲལ་ནས། སེམས་ནམ་མཁའ་ལ་དག་པའི་དུས་ན་ཞེས་
པའོ༑ །བདེ་ཆེན་མཆོག་ནི་ནམ་མཁའི་ཁམས་སུ་མི་ཤོང་ངོ༌། །ཞེས་པ་ནི།ྋ སངས་རྒྱས་ཀྱི་དགོངས་པ་ཟག་པ་མེད་པའི་བདེ་བ་ནམ་མཁའ་ལྟ་བུ་གཅིག་སེམས་ཅན་ཐམས་ཅད་ལ་དེའི་དུས་སུ་

།འཆར་ཏེ། མ་རྟོགས་པའི་སེམས་ཅན་རྣམས་ཀྱིས་དེ་ངོ་མ་ཤེས་པས། རྨི་ལམ་འབྱུང་བའི་ཚུལ་དུ་བར་དོའི་སྣང་བ་བྱུང་ནས་འཁོར་བར་འཁྱམས་པའོ། །རྟོགས་པ་༄༅།
རྣམས་ཀྱིས་དེ་ངོ་ཤེས་ནས་འཚང་རྒྱ་བ་སྟེ་ཕུང་པོ་ལྷག་བཅས་ཀྱི་ཚུལ་གྱིས་ཡོངས་སུ་མྱ་ངན་ལས་འདའ་བའོ། །ཁྱིམ་ནས་དེའི་གཏམ་སྨྲས་ཀྱང་ཞེས་པ་ནི། སོ་སོའི་ཁྱིམ་ན་དེ་ལྟ་བུའི་གཏམ་སྨྲས་
ཀྱང་ཞེས་པའོ། །བདེ་ཆེན་གནས་ཀྱི་ཡོངས་སུ་ཤེས་པ་མེད་ཅེས་པ་ནི། དང་པོར་ཞེན་པ་མ་བཏང་བ། གཉིས་པ་བླ་མ་མ་བསྟེན་པ། གསུམ་པར་ཉམས་སུ་མ་བླངས་པས་མ་རྟོགས་ཅེས་
པའོ༑ །འགྲོ་ཀུན་བསམ་པས་སུན་འབྱིན་མདའ་སྣུན་སྨྲ་ཞེས་པ་ནི། བསམ་པའི་རྟོག་སྤྱོད་ཀྱི་གྲུབ་མཐའ་ངན་པ་སུན་ཕྱུང་ནས་བཟང་པོར་འཛིན་པར་འདོད་པས་མ་རྟོགས་པའོ། །བསམ་གྱིས་མི་
ཁྱབ་སྒྲུབ་པ་གང་ཡང་མེད་ཅེས་པ་ནི། བསམ་པ་དང་རྟོགས་སྤྱོད་བློས་མ་མཐོང་པས་ཞེས་པའོ། །སྲོག་ཆགས་ཐམས་ཅད་ཀུན་ལ་ཡང་། །དེ་ཉིད་ཡོད་དེ་རྟོགས་པ་མེད་ཅེས་པ་ནི། ཐམས་
ཅད་ལ་རང་ཆས་སུ་གནས་ཀྱང་མ་རྟོགས་པས་འཁོར་བར་འཁྱམས་ཞེས་པའོ། །ཐམས་ཅད་རོ་མཉམ་པ་རང་བཞིན་པས་ཞེས་པ་ནི་འཁོར་འདས་ཐམས་ཅད་དོ། །བསམ་ཡས་ཡེ་ཤེས་བླ་མེད་པའོ་

ཞེས་པ་ནི། དེ་ལྟར་རྟོགས་པ་དེ་བསམ་གྱི་མི་ཁྱབ་པའི་ཡེ་ཤེས་ཡིན་བྱ་བའོ། །ཁར་སང་དེ་རིང་སང་དང་གཞན་ཅེས་པ་ནི། འཇིག་རྟེན་པའམ་ལམ་དུ་ཞུགས་པ་རྣམས་ཀྱིས་སྔར་བྱ་བ་འདི་
བྱས༑ ད་ལྟ་འདི་བྱ། ཕྱིས་འདི་ལྟར་བྱས་ལ་ཞེས་པའོ། །དོན་རྣམས་ཕུན་སུམ་ཚོགས་པར་སྐྱེ་བོ་འདོད་པ་ནི་ཚེ་འདིའི་དགེ་བའི་དོན་ཕུན་སུམ་ཚོགས་པ་གཅིག་སྒྲབས་ལ་སྡོད་བྱ་དགོས་སྙམ་
པའོ༑ །དེ་སྒྲབ་བམ་ཞེ་ན། ཀྱེ་ཧོ་བཞིན་བཟང་སྙིམ་པ་ཆུས་བཀང་བ། །འཛག་པ་བཞིན་དུ་ཉམས་པ་མ་མཐོང་ངོ་ཞེས་པས། མི་གྲུབ་པར་སྟོན་ཏེ། དཔེར་ན་སྙིམ་པ་ཆུས་བཀང་བའི་ནང་དུ་
བཞིན་ལྟ་བར་འདོད་པས། བཞིན་གྱི་གཟུགས་བརྙན་ལ་ཡེངས་ཀྱི་བར་དུ་ཆུ་ཟད་པ་མ་ཚོར་བ་ལྟར། བྱ་བ་ཕུན་སུམ་ཚོགས་པ་ལ་ཡེངས་ཀྱི་བར་དུ་ཚེ་ཟད་ནས་འཆི་བ་མ་ཚོར་བའོ། །བྱ་བ་བྱེད་
དང་༑ ཞེས་པ་ནི། སྦྱིན་པ་དང༌། ཚུལ་ཁྲིམས་ལ་སོགས་པ་དང་ཉན་པ་དང་བཤད་པ་དང་འབྲི་བ་དང་ཀློག་པ་ལ་སོགས་པ། འདུས་བྱས་ཀྱི་དགེ་བའི་བྱ་བ་བྱེད་པའོ། །བྱ་བ་མི་བྱེད་པ་ཞེས་
པ་ནི། འདུས་བྱས་ཀྱི་དགེ་བ་བྱ་བ་གཅིག་ཀྱང་མི་བྱེད་པ་སྟེ། དེ་གཉིས་ཀ་ཡང་ཞེས་པའོ། །ངེས་པར་རྟོགས་ན་འཆིང་དང་གྲོལ་བ་མེད། ཅེས་པ་ནི། བླ་མའི་བྱིན་རླབས་དེ་རྟོགས་པའི་དུས་

༄༅། །སུ། དགེ་བའི་ལས་བྱས་པས་གྲོལ་བ་མེད་ལ། དེ་མ་བྱས་ཤེས་སྡིག་པའི་ལས་ཀྱང་བཅིངས་པ་མེད་ཅེས་པའོ། ། ཡི་གེ་མེད་པར་འཆད་པ་ཡིག་འདོད་པ། ཞེས་
པ་ནི། དོན་ཡི་གེ་མེད་པ་ལ་ཚིག་དང་ཡི་གེར་བཤད་པའི་ཉན་པས་གྲོལ་བར་འགྱུར་རམ་སྙམ་མོ། །གང་ཞིག་རྣལ་འབྱོར་བརྒྱ་ལ་འགའ་ཡིས་མཚོན། ཞེས་པ་ནི། གང་ཟག་གི་རིགས་འགའ་
རེ་ལ་མཚོན་བྱེད་ཀྱི་ཐབས་དེ་ལྟ་བུས་གྲོལ་བ་ཡང་ཡོད་ཞེས་པའོ། །འཇུར་བུར་བཅིངས་པའི་སེམས་འདི་ནི། ཞེས་པ་ནི། ཐ་སྙད་དམ་དམིགས་པའི་བསམ་སྒོམ་ལ་སེམས་ཤིན་ཏུ་བསྒྲིམས་པའི་
༈ སེམས་འདི་ནི་ཞེས་པའོ། །གློད་ན་གྲོལ་བར་ཐེ་ཚོམ་མེད་ཅེས་པ་ནི། དེ་ཐམས་ཅད་བློ་ཡིས་བཏང་ནས་མ་བཅོས་པའི་ངང་ལ་བཞག་ན་གྲོལ་ཞེས་པའོ། །གློད་ན་སེམས་ཡུལ་ལ་འཕྲོས་ནས་
ཡུལ་གྱིས་དངོས་པོས་མི་འཆིང་ངམ་ཞེ་ན། དངོས་པོ་གང་གིས་རྨོངས་པ་འཆིང་ཞེས་པ་སྟེ། དེ་ལ་ཡང་དག་ཏུ་ཞེ་ན་འཆིང་བའོ། །མཁས་རྣམས་དེ་ཡིས་རྣམ་པར་གྲོལ་ཞེས་པ་ནི། དེ་ཉིད་རྒྱ་
ཡིག་
འམ་གྲོགས་སློབ་དཔོན་དུ་ཤེས་ན་གྲོལ་བའོ། །བཅིང་པ་དག་ནི་ཕྱོགས་བཅུར་འགྲོ་བ་རྩོལ། ཞེས་པ་ནི། སེམས་བཟུང་ན་འཕྲོ་བ་འོ། མཐོང་བར་གྱུར་ན་མི་གཡོ་བརྟན་པར་གནས། ཞེས་པ་

ནི༑ རྟོག་པའི་བདག་འཛིན་མཐོང་ན་གཉུག་མའི་རང་ས་ཟིན་ཏེ་འགྱུར་བ་མེད་པར་གནས་ཞེས་པའོ། །གོ་ཟློག་རྔ་མོང་ལྟ་བུ་གྲོགས་དག་བདག་གིས་རྟོགས་ཞེས་པ་ནི། དཔེར་ན་རྔ་མོང་བཟུང་ན་
འབྲོས་ལ་བཏང་ན་སྡོད་པ་དང་འདྲ་ཞེས་སོ། །བུ་ཁྱེད་རྣམས་ཀྱང་དེ་ལྟར་རང་ལ་འཆར་ཏེ་ལྟོས་ཤིག་ཞེས་པ་ནི། རང་གི་ཉམས་ལ་ཚུར་ལྟོས་ཤིག་ཅེས་པའོ། །ཀྱེ་ལགས་དབང་པོ་ལྟོས་ཤིག་
དང་ཞེས་པ་ནི། དབང་པོ་ལྔས་སེམས་ལ་ལྟོས་དང་ཞེས་པའོ། །འདི་ལས་ངས་ནི་མི་རྟོགས་སོ། །ཞེས་པ་ནི། སེམས་དེ་གཟུགས་ལ་སོགས་པའི་ཡུལ་ལྔར་མ་གྲུབ་པས་མི་རྟོགས་ཞེས་པ་
སྟེ༑ ཉམས་སུ་ལེན་པའི་ཆོས་ལྔ་པའོ།། ༈ ད་ནི་སྤྱོད་ལམ་བརྟེན་པའི་ཐབས་བསྟན་པ་ནི། དེ་ཡང་འོག་གི་གང་ཚེ་སློངས་ན་སྲང་ཁའི་ཁམ་ཕོར་གྱི་ཞེས་པས་སྟོན་ཏེ། ཞེན་འཛིན་
ཐམས་ཅད་བྲལ་བས་སློང་མོའི་སྤྱོད་པ་བྱེད་པའི་དུས་སུ་ཟས་ཀྱི་སྣོད་ཙམ་ཡང་མི་འཛིན་པའོ། །འཇིག་རྟེན་གྱི་གྲགས་པ་ཉམས་སོ་ཞེས་པ་ནི། བདག་ནི་རྒྱལ་པོ་ཡིན་ན་སླད་མར་ཅི་བྱར་ཡོད་ཅེས་པ
སྟེ༑ བདག་གི་སེམས་སྐུ་གསུམ་གྱི་རྒྱལ་པོས་ཁམས་གསུམ་དབང་གྱུར་པའི་རྒྱལ་པོ་ཡིན་ན་འཇིག་རྟེན་གྱི་གྲགས་པ་དུ་མ་དཔེ་ཅི་བྱར་ཡོད་ཅེས་པའམ། བདག་མི་ཟད་པའི་གཏེར་ལལ་སྤྱོད་པའི་

།རྒྱལ་པོར་གྱུར་པ་ཆགས་ཞེན་གྱི་འཛིན་པ་དེས་ཅི་བྱར་ཡོད་ཅེས་པའོ། །དབྱེ་བ་རྣམ་པར་སྤངས་ནས་དེ་ཉིད་གནས་པ་ལ། ཞེས་པ་ནི། འཁོར་འདས་གཉིས་མེད་
སེམས་ཉིད་གཉུག་མའི་རང་བཞིན་དུ་གནས་ཞེས་པའོ། །དེའི་གནས་ལུགས་ཇི་ལྟར་གནས་ཞེ་ན། རང་བཞིན་མི་གཡོ་བཏང་སྙོམས་སོ། །ལྷུན་གྱིས་གྲུབ་ཅེས་པ་སྟེ། སེམས་ཉིད་གཉུག་མའི་
རང་བཞིན་དེ་ཉིད་སྐྱོན་གང་གིས་ཀྱང་མི་བསྐྱོད་པས་མི་གཡོ་བའི་ཚུལ་དུ་གནས་པ་དང༌། དེ་ཉིད་ཀྱིས་འཁོར་འདས་ལ་བླང་དོར་དང་དགག་སྒྲུབ་མི་བྱེད་པས་བཏང་སྙོམས་ཀྱི་ཚུལ་དུ་གནས་པ་
ཉེར་
དྲུག་དང་༑ དེ་ཉིད་རྒྱུ་རྐྱེན་གྱིས་མ་བསྐྱེད་པ་ལྷུན་གྱིས་གྲུབ་པའི་ཚུལ་དུ་གནས་པའོ། །དོན་དེ་ལྟ་བུ་ལ་གནས་པའི་རྣལ་འབྱོར་པ་དེ། མྱ་ངན་ལས་འདས་པ་ལ་གནས་སྲིད་པར་མཛེས་ཞེས་པ་
ནི༑ གྲོལ་བ་གཞན་གྱིས་ཡིད་དུ་འོང་བའོ། །ནད་གཞན་དག་ལ་སྨན་གཞན་བཏང་མི་བྱ་ཞེས་པ་ནི། དཔེར་ན་རྐང་པ་ན་བ་ལ་མགོ་བོ་ན་བའི་སྨན་མི་གཏོང་བ་ལྟ་བུར་སྟོན་པ་ནི། བསམ་དང་
བསམ་བྱ་རབ་ཏུ་སྤོངས་ནས་སུ་ཞེས་པ་སྟེ། གཉུག་མ་ཆོས་གསུམ་ལྡན་དུ་གནས་པ་ལ་བཅོས་མའི་བསམ་སྒོམ་གྱིས་མི་རྟོགས་པས། བསྒོམ་བྱ་སྒོམ་བྱེད་ཀྱི་རྟོགས་པ་སྤངས་ལ་ཞེས་པའོ།

ལྟ་བུ་ཆུང་བཞིན་དུ་གནས་པར་བྱ་ཞེས་པ་ནི། ཤེས་པ་མ་བཅོས་པའི་ངང་ལ་ཚོགས་དྲུག་ལྷུག་པར་འཇོག་པའོ། །བླ་མའི་ལུང་ལ་བསྒྲིམ་སྟེ་གུས་འབད་པར་ཞེས་པ་ནི། དུས་རྟག་ཏུ་བླ་མ་ལ་
སངས་རྒྱས་ཀྱི་འདུ་ཤེས་གཞག་ནས་གསོལ་བ་འདེབས་ཤིང་ཉམས་སུ་ལེན་པའོ། །ལྷན་ཅིག་སྐྱེས་པ་འབྱུང་བར་ཐེ་ཚོམ་མེད་པ་ནི། རྟོགས་པ་འཆར་བའོ། །དེ་ཇི་ལྟར་ཁ་དོག་ཡོན་ཏན་ཡི་གེ་
དཔེ་བྲལ་བ་ཞེས་པའོ། །དཀར་པོ་ལ་སོགས་པའི་ཁ་དོག་དང་བྲལ། རྟགས་དང་མཚན་མ་ལ་སོགས་པའི་ཡོན་ཏན་དང་བྲལ། ཚིག་དང་ཡི་གེ་ལ་སོགས་ཏེ་བརྗོད་པ་ཐམས་ཅད་དང་
བྲལ༑ མཚོན་པའི་དཔེ་དང་བྲལ། སྨྲ་རུ་མི་བཏུབ་བདག་གི་གྱི་ན་མཚོན་ཞེས་པའོ། །གཞོན་ནུ་མའི་བདེ་བ་སྙིང་ལ་ཞེན་པ་བཞིན་ཞེས་པ་ནི། སྐྱེས་པ་དང་བུད་མེད་གཞོན་ནུ་གཉིས་སྙོམས་པར་
* ཞུགས་པའི་བདེ་ལ་བསྟན་ཏུ་མི་བཏུབ་པ་བཞིན། དབང་ཕྱུག་དམ་པ་དེ་ནི་སུ་ལ་ཡང་བསྟན་ནུས་སམ་ཞེས་སོ། །དངོས་དང་དངོས་མེད་ཡོངས་སུ་བཅད་པ་དང་། ཞེས་པ་ནི། དེ་གཉིས་སུ་
འཛིན་པའི་རྟོག་བཅས་དེ་གཉུག་མར་གནས་པའོ། །འགྲོ་བ་མ་ལུས་རབ་ཐིམ་འགྱུར་ཞེས་པ་ནི། དེ་ཉིད་ཆོས་ཐམས་ཅད་ཀྱི་སྐྱེ་གནས་ལ་ཐིམ་པ་ཡིན་ཞེས་པའོ། །གང་ཚེ་ཡིད་ནི་མི་གཡོ་རང་

༄༅། །གནས་བརྟན་པ་དེར། །དེ་ཚེ་འཁོར་བའི་དངོས་པོ་ལས་ནི་རབ་གྲོལ་འགྱུར་ཞེས་པ་ནི། ཡིད་གཉུག་མའི་ལམ་དུ་ཚུད་པ་དང་འཁོར་བ་དངོས་པོ་ནི་རྟོག་པ་རང་གྲོལ་
ལ་འགྲོ་ཞེས་པའོ། །གང་ཚེ་བདག་གཞན་ཡོངས་སུ་ཤེས་མེད་ན། ཞེས་པ་ནི། གཟུང་འཛིན་གྱི་རྟོག་པ་དང་བྲལ་ན་ཞེས་པའོ། །དེ་ཚེ་བླ་མའི་ལུས་ནི་ཐོབ་པར་འགྱུར་ཞེས་པ་ནི། དེ་ཚེ་བླ་
༈མའི་རྟོགས་པ་སློབ་མའི་རྒྱུད་ལ་འཕོ་བར་འགྱུར་བའོ། །དེ་ལྟར་བསྟན་པ་ཉིད་ལ་ངེས་པ་མ་འཁྲུལ་བར་ཞེས་པ་ནི། དང་པོར་ཞེན་པ་བཏང་བའི་ཐབས་ནས་འབྲས་བུ་མ་ཤར་གྱི་བར་དུ་མ་འཁྲུལ
བར་ཤེས་པར་བྱེད་པའོ། ྋ།རང་གི་རང་ལེགས་པར་ཤེས་པར་བྱས་ནས་ནི། ཞེས་པ་ནི། སེམས་ཀྱི་སེམས་ལ་བལྟས་ནས་སྒྲོ་འདོགས་བཅད་པའོ། །རྡུལ་མིན་རྡུལ་བྲལ་མ་ཡིན་སེམས་ཀྱང་
མིན༑ ཞེས་པ་ནི། ཉན་ཐོས་རྡུལ་ཕྲ་རབ་རྫས་སུ་གྲུབ་པར་འདོད་པ་དང་། རང་རྒྱལ་གཟུང་བའི་རྟོག་པ་འགགས་པར་འདོད་པ་དང༌། སེམས་ཙམ་པ་ཐམས་ཅད་རང་གི་སེམས་ཙམ་དུ་འདོད་
པ་ཐམས་ཅད་ཀྱང་གཉུག་མའི་དོན་མ་ཡིན་ཞེས་པའོ། །དངོས་པོ་དེ་དག་གདོད་ནས་རྟག་ཏུ་ཞེན་པ་མེད། ཅེས་པ་ནི། དངོས་པོའི་གྲུབ་མཐའ་དེ་དག་གིས་གཉུག་མ་ལ་དུས་རྟག་ཏུ་ཞེན་པ་མེད་

གོས་པ་མེད་དོ། །གང་དང་ཡང་མ་འདྲེས་པར་གནས་ཞེས་པའོ། །མདའ་སྣུན་གྱིས་སྨྲས་དེ་ཙམ་ཞིག་ཏུ་ཟད་ཅེས་པ་ནི། ངས་དེ་ཙམ་ལས་བརྗོད་དུ་མ་བཏུབ་ཅེས་པའོ། །ཀྱེ་ཧོ་མ་ལུས་དྲི་མེད་
དོན་དམ་ཤེས་པར་བྱོས། །ཞེས་པ་ནི་མ་རྟོགས་བར་དུ་དངོས་པོ་གང་ལ་ཡང་ཞེན་པར་མི་བྱའོ། །རྟོགས་པར་གྱུར་ནས་ནི་འཁོར་འདས་མ་ལུས་པ་ཐམས་ཅད་དོན་དམ་པར་ཤེས་པར་གྱིས་ཞེས་
པའོ༑ །ཁྱིམ་ན་ཡོད་ན་ཕྱི་རོལ་སོང་ནས་འཚོལ། ཞེས་པ་ནི། སངས་རྒྱས་རང་ལ་ཡོད་པ་གཞན་ནས་ཚིག་དང་ཐ་སྙད་ཀྱི་རྗེས་སུ་འབྲང་ནས་འཚོལ་ཞེས་པའོ། །ཁྱིམ་བདག་མཐོང་ནས་ཁྱིམ་
མཚེས་དག་ལ་འདྲི་ཞེས་པ་ནི། རྟོགས་པ་ཤར་ནས་ཐུན་མོང་གི་རྟགས་དང་མཚན་མ་ལ་འདྲི་ཞེས་པའོ། །མདའ་སྣུན་གྱིས་སྨྲས་བདག་ཉིད་ཤེས་པར་བྱས་སོ་ཞེས་པ་ནི། དེ་རྣམས་ཤེས་པར་
གྱིས་ཞེས་པའོ། །བླུན་པོའི་བསམ་གཏན་བསམ་བྱ་བཟླས་བརྗོད་མིན། ཞེས་པ་ནི། བླ་མ་དམ་པས་མ་ཟིན་ན་འབད་རྩོལ་བྱས་ཀྱང་དོན་མི་འབྱུང་ཞེས་པའོ། །གང་ཚེ་བླ་མས་བསྟན་ཅིང་ཐམས
ཅད་བདེན་པར་ཤེས་བྱས་ཀྱང༌། ཞེས་པ་ནི། བླ་མ་བསྟེན་ཅིང་གདམས་ངག་ཐམས་ཅད་ཚིག་ཏུ་ཤེས་པར་བྱས་ཀྱང༌། ཞེས་བདག་གིས་ཡོངས་སུ་བརྟགས་པས་མ་རྟོགས་ཐར་པ་ཐོབ་བམ་ཞེས་

༄༅། །པ་ནི། གདམས་ངག་ལས་སོ་སོར་རྟོགས་པའི་ཤེས་རབ་ཀྱིས་དཔྱད་པའོ། །ཡུལ་རྣམས་བགྲོད་ཅིང་གདུང་བས་ཉེས་བྱས་ཀྱང་། ཞེས་པ་ནི། ཉི་ཤུ་རྩ་བཞི་ལ་
སོགས་པ་བགྲོད་ཅིང་དཀའ་ཐུབ་བྱེད་པ་དང་། དབང་པོ་ལྔ་ཡུལ་ལྔ་ལ་བགྲོད་ཅིང་ཐོས་བསམ་ལ་སོགས་པ་བྱས་ཀྱང་ཞེས་པའོ། །ལྷན་ཅིག་སྐྱེས་པ་མི་རྙེད་སྡིག་པ་འཛིན་ཞེས་པ་ནི། རྟོགས་པ་
མ་ཤར་གྱི་སྟེང་དུ་དེའི་ང་རྒྱལ་གྱི་འཁོར་བ་འཆིང་པའོ། །ཡུལ་རྣམས་བརྟེན་པས་ཡུལ་གྱིས་མི་གོས་ཏེ། ཞེས་པ་ནི། བླ་མས་ཟིན་པའི་རྣལ་འབྱོར་པས་ཡུལ་འདོད་ཡོན་ལྔ་ལ་སྤྱད་ཀྱང་དེའི་སྐྱོན་
གྱིས་མི་གོས་ཏེ། ཞེས་པའོ། །ཨུཏྤལ་འདབ་མ་ཆུ་ཡིས་མི་རེག་བཞིན། ཞེས་པ་ནི་དཔེའོ། །འོ་ན་ཉོན་མོངས་པས་ཀྱང་མི་གནོད་དམ་ཞེ་ན། རྒྱུ་མཚན་ཉིད་ཀྱི་ཐེག་པ་ཕྱིའི་དཀོན་མཆོག་
གསུམ་ལ་སྐྱབས་སུ་འགྲོ་ཞིང་། བྱང་ཆུབ་མཆོག་ཏུ་སེམས་བསྐྱེད་ནས་ཕ་རོལ་ཏུ་ཕྱིན་པ་དྲུག་ལ་སྤྱད་དེ། བསྐལ་པ་གྲངས་མེད་པ་གསུམ་ན་སངས་རྒྱས་པར་འདོད་པ་ནི་? དྷུ་རུ་རའི་མེ་ཏོག་དང
༈ འདྲ་བ་སྟེ། དེའི་ས་བོན་ལ་སྦྲང་བྱུག་ན་དོ་གཅིག་ལས་སང་ཕོད་དཀར། དེ་ནས་ཇེ་དཀར་ཇེ་དཀར་ལ་འབྲས་བུ་ལ་མེ་ཏོག་དང་མེ་ཏོག་དུས་ནམ་ཞིག་དཀར་པོར་སྨིན་པས་དེ་ལ་ཉོན་མོངས་པ་སྤང་

བྱར་འདོད་པའོ། །འབྲས་བུ་གསང་སྔགས་ཀྱི་ཐེག་པ་ནང་གི་དཀོན་མཆོག་གསུམ་ལ་སྐྱབས་སུ་འགྲོ་ཞིང་སྨིན་གྲོལ་གཉིས་ཀྱི་ལམ་ལ་ཚུལ་བཞིན་དུ་ཞུགས་ཏེ། ཚེ་འདི་ལ་འཚང་རྒྱ་བར་འདོད་པ་
ནི་མན་དུ་ལུ་ཀའི་མེ་ཏོག་དང་འདྲ་བའོ། །འདི་ལ་ནི་ཉོན་མོངས་པ་ལམ་དུ་བླང་སྟེ། གང་ལྟར་རྣལ་འབྱོར་རྩ་བ་སྐྱབས་སུ་འགྲོ་ཞེས་པ་ནི་དང་པོ་ཞེན་པ་ཐམས་ཅད་བཏང་ནས། བླ་མ་བསྟེན་ཅིང་
ཉམས་སུ་ལེན་པའི་དུས་སུ། ཡོན་ཏན་ཐམས་ཅད་ཀྱི་རྩ་བ་བླ་མ་དཀོན་མཆོག་གསུམ་གྱི་རང་བཞིན་དུ་མཐོང་ནས། སྐྱབས་སུ་འགྲོ་ཞིང་ཉམས་སུ་ལེན་པའི་དུས་ན། དང་པོ་ནི་ཐབས་ཀྱིས་མི་
འཆིང་བའི་དུག་སྔགས་ཅན་དུག་གིས་གང་ལ་ཚུགས་པ་ཞེས་པ་དང༌། གཉིས་པ་རྟོགས་པ་ཤར་ནས་དེ་ཉིད་སྐྱོང་བའི་དུས་ན། ཆོས་ཐམས་ཅད་ཀྱི་རྩ་བ་རང་གི་སེམས་དཀོན་མཆོག་གསུམ་གྱི་
རང་བཞིན་དུ་མཐོང་ནས། སྐྱབས་སུ་འགྲོ་བའི་དུས་ན། དེ་ཡང་དང་པོ་ཐབས་ཀྱི་སྟོབས་ཀྱིས་མི་འཆིང་མ་ཡིན་ལ། གཉིས་པ་ནི་རྟོགས་པའི་ཡེ་ཤེས་གཉེན་པོའི་སྟོབས་ཀྱིས་མི་འཆིང་བ
སྟེ༑ དཔེར་ན། དུག་གི་སྔགས་ཆེན་ལ་དུག་གིས་ག་ལ་ཚུགས། ཞེས་པ་སྟེ། མི་ཚུགས་པའི་སྟེང་དུ། རང་གཞན་གྱི་གཉེན་པོར་འགྲོ་བ་བཞིན་ཉོན་མོངས་པས་མི་ཚུགས་པའི་སྟེང་དུ་ཡེ་

ཤེས་གོང་ནས་གོང་དུ་འཕེལ་བའི་གྲོགས་སུ་འགྲོ་བ་སྟེ། ཉམས་སུ་ལེན་པའི་ཆོས་དྲུག་པའོ། །ད་ནི་གསང་ཞིང་ཉམས་སུ་བླང་བ་སྟོན་ཏེ། དེ་ཡང་འོག་གི་ཀ་ལ་༄༅།
ཀུ་ཀྲ་སྨོས་སུ་མི་རུང་སྟེ། ཞེས་པས་སྟོན་པས་ཏེ། ཀ་ལ་ཀུ་ཀྲ་ཞེས་པ་ནི་ཉམས་མྱོང་དང་རྟོགས་པ་གསར་བུའི་དུས་སུ། གསང་ཞིང་སྒྲབ་ན་འདོད་པ་ཐམས་ཅད་འབྱུང་བ་ཡིན་ལ། མ་གསང་
ན་རྒྱལ་པོའི་ཆད་པ་ལ་སོགས་པ། སྡུག་བསྔལ་གྱི་རྒྱུར་འགྱུར་བ་ལྟར། ཉམས་མྱོང་དང་རྟོགས་པ་ཡང་གསང་ཤིང་བསྒྲུབས་ན་དངོས་གྲུབ་ཐམས་ཅད་འབྱུང་བ་ཡིན་ལ་མ་གསང་ན་མཁའ་འགྲོ་
མའི་ཆད་པ་ལ་སོགས་པས་བར་ཆད་ཀྱི་རྒྱུར་འགྱུར་བ་དང༌། ཡང་ན་དོན་དམ་དེ་ཉིད་ཚིག་ཏུ་མ་བརྗོད་ན་རྟོགས་པ་ནང་ནས་འཆར་བར་འགྱུར་གྱིས། བརྗོད་ན་ཐ་སྙད་ཀྱི་རྗེས་སུ་བློས་འབྲངས་ཏེ་
འཆར་བར་མི་འགྱུར་བས་སྨོས་སུ་མི་རུང་བས་སོ། །རང་བཞིན་ནམ་མཁའ་མཉམ་པ་ཡིད་ཀྱི་འཛིན་པ་ཡིན་ཞེས་པ་ནི་སེམས་ཀྱི་རང་བཞིན་ནམ་མཁའ་དང་མཉམ་པ་དེ་གཉུག་མའི་ཡིད་ཀྱིས་བཟུང་
༈ ཞིང་ཉམས་སུ་ལེན་པའོ། །ཡིན་དང་མིན་མིན་བྱེད་འགྱུར་ན་ཞེས་པ་ནི། ནམ་མཁའ་ལྟར་འཛིན་པའི་ཡིད་དེ་ཡིད་ཀྱང་དབྱིངས་སུ་ཡལ་ཏེ་མེད་པར་གྱུར་ན་ཞེས་པ་སྟེ། རང་བཞིན་ལྷན་ཅིག་སྐྱེས་

པ་མཆོག་ཏུ་འཛིན། །ཞེས་པ་ནི་ཚིག་དེ་ཁོ་ན་ལྷན་ཅིག་སྐྱེས་པ་ཡིན་ཞེས་པའོ། །ཁྱིམ་དང་ཁྱིམ་ན་དེ་ཉིད་བརྗོད་པ་སྟེ། །ཞེས་པ་ནི། སོ་སོའི་ཁྱིམ་ན་དེའི་ཚིག་བརྗོད་ཀྱང་ཞེས་པའོ། །བདེ་
ཆེན་གནས་ནི་ཡོངས་སུ་ཤེས་མ་ཡིན། ཞེས་པ་ནི། བརྗོད་པ་དེ་རྣམས་ཀྱི་དོན་ཞེས་པའོ། །འགྲོ་ཀུན་སེམས་ཁྲལ་ཁུར་བར་མདའ་བསྣུན་སྨྲ། །ཞེས་པ་ནི། འགྲོ་བ་ཐམས་ཅད་སྡུག་བསྔལ་
གྱི་སེམས་ཁྲལ་ཁུར་ནས་རིགས་དྲུག་གི་གྲོང་ནས་གྲོང་དུ་འགྲོ་ཞེས་པའོ། །དེ་ནི་བསམ་མེད་སུས་ཀྱང་རྟོགས་མ་ཡིན། ཞེས་པ་ནི། དོན་བློའི་སྤྱོད་ལས་འདས་པ་དེ་ཉིད་བློའི་ཡུལ་དུ་མི་རྟོགས་
ཞེས་པའོ། །བདེ་བས་ཡན་ལག་ཡོངས་སུ་སྤངས་པས་ན། །ཞེས་པ་ནི།ལུས་ཀྱི་འཁོར་ལོའམ་དྲུག་ཏུ། ཡན་ལག་རྩའི་འདབ་མ་དང་ཞེས་པ་ལ་སོགས་པ་སེམས་འཛིན་པའི་དམིགས་པ་དེ་
ཡོངས་སུ་སྤོངས་ཞེས་སོ། །བསྒོམ་དང་མི་བསྒོམ་དབྱེར་མེད་བདག་གིས་མཐོང་ཞེས་པ་ནི། གཉུག་མ་འབྲལ་བ་མེད་པའི་དོན་ནས་སངས་མཐོང་ཞེས་པའོ། །ཡུལ་གྱིས་མཚོན་པའི་ལ་?སོགས་
དག་གསལ་བར་བྱེད། ཅེས་པ་ནི། དམིགས་པ་གཙོ་བོར་བྱེད་པ་གཞན་དག་གི་ལུགས་ཀྱིས། ཡུལ་ལ་སེམས་འཛིན་པར་བྱེད་པ་ཞེས་པའོ། །དེ་ཉིད་བསམ་པས་རྣམ་རྟོག་རང་བཞིན་

།འགགས་པར་འགྱུར་ཞེས་པའོ། །གལ་ཏེ་སེམས་ཀྱིས་སེམས་ནི་མཚོན་དུ་འགྲོ་ཞེས་པ་ནི། རྟོག་པ་འགགས་པའི་དུས་སུ་སེམས་ཀྱི་སེམས་ལ་བལྟས་པས། སྤོས་༄༅།
པ་ཐམས་ཅད་བྲལ་བར་རྟོགས་ན། དེ་ཉིད་མཚོན་བྱེད་དུ་འགྲོ་བ་སྟེ་ཞེས་པའོ། །རྟོག་དང་ཡིད་ནི་བརྟེན་པར་བྱས། །ཞེས་པ་ནི། རྣམ་རྟོག་དབྱིངས་སུ་ཡལ་བས་རྐྱེན་གཞན་གྱིས་མི་གཡོ་ཞེས་
པའོ༑ །ཇི་ལྟར་ལན་ཚྭ་ཆུ་ལ་ཐིམ་པ་ལྟར། །ཞེས་པ་ནི་དཔེའོ།རྗེ་བླ་མའི་བྱིན་རླབས་ཞུགས་པའི་དུས་སུ་རྣམ་རྟོག་ཆོས་ཉིད་དུ་ཐིམ་པའོ། དེ་ལྟར་སེམས་ལ་ཐིམ་གྱུར། ཞེས་པ་ནི། རྟོགས་
པའི་སེམས་དེའི་རང་བཞིན་ཆོས་ཉིད་དུ་ཐིམ་པར་འགྱུར་ཅེས་པའོ། །དེ་ཚེ་བདག་དང་གཞན་ནི་མཉམ་པར་མཐོང༌། །ཞེས་པ་ནི། འཛིན་པ་ཐམས་ཅད་ཆོས་ཉིད་དུ་མཐོང་ཞེས་པའོ། །འབད་དེ་
བསམ་གཏན་བྱས་པས་ཅི་བྱར་ཡོད་ཅེས་པ་ནི། གཉུག་མའི་དོན་རྟོགས་ནས་བཅོས་མའི་བསམ་སྒོམ་ལ་འབད་རྩོལ་བྱ་མི་དགོས་ཞི་གནས་ཀྱི་བསམ་བསྒོམ་ལ་རྩོལ་གྲུབ། ཞེས་པ་སྟེ། ཉམས་
༈ སུ་ལེན་པའོ། །དེ་རྣམས་ནི་ཉམས་སུ་ལེན་པའི་ཆོས་ཞེས་བྱའོ།། ༈ ད་ནི་རྟོགས་པ་ཤར་བའི་ཆོས་སྟོན་ཏེ། དེ་ལྟར་ཉམས་སུ་བླང་པ་ལས་རྟོགས་པ་འཆར་བ་སྟེ། རྟོགས་དང་སྒྲོ་

འདོགས་ཆོད། ལྷན་ཅིག་སྐྱེས་དང་མི་ཟད་སྟེར། །དགག་སྒྲུབ་མེད་དང་རིན་ཆེན་དང་། །ཆོས་ཀུན་འབྱུང་བ་རྟེན་འབྲེལ་དང༌། །ས་ལམ་བགྲོད་དང་ཁྱད་པར་དང་། །མུན་སེལ་དངོས་གྲུབ་
མཆོག་ཐོབ་དང༌། །བཅུ་གཉིས་རྟོག་པ་ཤར་བའི་ཚད། །ཅེས་འབྱུང་བས། དང་པོ་ཆོས་ཐམས་ཅད་དུ་མ་རོ་གཅིག་ཏུ་རྟོགས་པར་བསྟན་པ་ནི། གོང་གི རྟོགས་པར་གྱུར་ན་ཐམས་ཅད་དེ་
ཡིན་ཏེ། །ཞེས་པ་ནི། དེ་ཡང་དཔེར་ན། ཞུ་བར་གྱུར་ན་ཆབ་རོམ་ཐམས་ཅད་ཆུ་ཡིན་ཏེ། ཞེས་པ་ལྟ་བུའོ། །གཞན་ཞིག་སུས་ཀྱང་ཤེས་མི་འགྱུར། །ཅེས་པ་ནི། ཆབ་རོམ་དེ་ཆུ་མ་ཡིན་
པའི་དངོས་པོ་གཞན་ཞིག་སུས་ཀྱང་མི་ཤེས་པ་ལྟར་འཁོར་འདས་ཀྱི་ཆོས་འདི་ཐམས་ཅད་ལ་རྟོགས་པའི་ཡེ་ཤེས་དེས་མངོན་དུ་བྱས་པའི་ཆོས་མ་གཏོགས་དངོས་པོ་གཞན་སངས་རྒྱས་ཀྱིས་ཀྱང
མཁྱེན་པར་མི་འགྱུར་རོ། །ཞེས་པའོ། ཀློག་པ་དེ་ཡིན་འཛིན་དང་སྒོམ་པ་དེ་ཡིན་ཏེ། ཞེས་པ་ནི། ནང་པའི་ཐོས་བསམ་ལ་སོགས་པ་ཐམས་ཅད་ཀྱང་དེ་ཉིད་རྟོགས་ཐབས་ཡིན་ལ་ཞེས་
པའོ༑ །བསྟན་བཅོས་སྙིང་ལ་འཆད་པ་དེ་ཡིན་ནོ། །ཞེས་པ་ནི། ཕྱི་པ་མུ་སྟེགས་ཀྱི་སྟོན་པ་བཞི་ལ་སོགས་པས་བཤད་པ་བསྟན་བཅོས་དང་དཀའ་ཐུབ་ལ་སོགས་པ་ཐམས་ཅད་ཀྱང་། དེ་ཉིད་༔

༄༅། །རྟོགས་པ་ཡིན་ནོ་ཞེས་པ་སྟེ། རྟོགས་པ་ཤར་བའི་ཆོས་དང་པོའོ། །ད་ནི་རྟོགས་པ་ཤར་བས་ཕྱི་ནང་གི་སྒྲོ་འདོགས་ཆོད་པར་བསྟན་པ་ནི། གང་གི་དེར་ནི་ཐོག་མ་
བར་མཐའ་མེད་ཅེས་པ་སྟེ། རྟོགས་པ་ལྷག་གི་ཤར་བས་འདས་པའི་དུས་མི་དམིགས་པས་ཐོག་མའི་མཐའ་ཆོད་པའོ། །མ་འོངས་པའི་དུས་སུ་མི་དམིགས་པས་མཐའ་མའི་མཐའ་ཆོད། ད་ལྟར་
བྱུང་བའི་དུས་སུ་མི་དམིགས་པས་བར་གྱི་མཐའ་ཆོད་པའོ། །དུས་གསུམ་མཉམ་པ་ཉིད་སྲིད་མིན་མྱ་ངན་འདས་པ་མིན། ཞེས་པ་ནི། འཁོར་འདས་ཀྱི་མཐའ་ལ་མི་གནས་པའོ། །བདེ་བ་ཆེན་
པོའི་མཆོག་འདི་ལ་ཞེས་པ་ནི། འཁོར་འདས་འདམ་གྱིས་མ་གོས་པའོ། །བདག་དང་གཞན་དུ་ཡོད་མ་ཡིན། །ཞེས་པ་ནི། གཉིས་པ་ཐམས་ཅད་དང་བྲལ་བ་སྟེ་ནང་གི་སྒྲོ་འདོགས་ཆོད་
པའོ༑ །མདུན་དང་རྒྱབ་དང་ཕྱོགས་བཅུ་རུ། །ཞེས་པ་ནི་བལྟས་པའོ། །གང་གང་མཐོང་བ་དེ་ཉིད་ཅེས་པ་ནི་མཐོང་བ་དང་ཐོས་པ་དེ་ཐམས་ཅད་དེ་ཉིད་དུ་ཤར་བའོ། །དེ་རིང་ཉིད་དུ་མགོན་པོ་ང་
ཡིག་
ལ་ནི། །དཔལ་ས་ར་ཧ་ལྟར་རྟོགས་པའི་དུས་དེ་ཉིད་དུ་གང་ཟག་དེའི་འཁྲུལ་པ་ཆད་ཅེས་པའོ། །ང་ནི་སུ་ལའང་དྲི་བར་མི་བྱའོ། །ཞེས་པ་ནི། ཐེ་ཚོམ་མེད་པས་ཏེ་ཕྱི་ནང་སྒྲོ་འདོགས་ཆོད་

པའོ༑ ད་ནི་དེ་ཉིད་ལྷན་ཅིག་སྐྱེས་པའི་ཡེ་ཤེས་སུ་བསྟན་པ་ནི་རྟོགས་པ་ཤར་བ་ནུབ་འགྱུར་ཅིང་། ཞེས་པ་སྟེ། དབང་པོ་ལྔའི་རྟོག་པ་དབྱིངས་སུ་ཡལ་དེར་ནུབ་པའོ། །རང་གི་ངོ་བོ་ཉམས་པར་འགྱུར་ཞེས་
པ་ནི། སེམས་རང་གི་ངོ་བོ་ཡང་ཉམས་ཏེ་དག་པའོ། །གྲོགས་དག་དེ་ནི་ལྷན་ཅིག་ཏུ་འདུས། ཞེས་པ་ནི། བོས་ཏེ་ངོ་སྤྲོད་པའོ། །བླ་མའི་ཞལ་ལས་གསལ་བར་དྲིས། །ཞེས་པ་ནི་ཐེ་ཚོམ་
མེད་པར་རོ། དོན་གང་འདྲི་ན་„ས་དེ་ནི་གར་བྱུང་གར་དེངས། དྲིས་པས་ཏེ། དེའི་ལན་དུ། ས་?སྟེ་པ་འདི་ན་ཞེས་པ་ནི། ད་ལྟའོ། །དུས་འདིའོ། །ཡན་ལག་ཐམས་ཅད་གནས་ཞེས་པ་
ནི༑ ཡིད་ཀྱི་ཡན་ལག་ལྔའི་རྣམ་པར་ཤེས་པ་དང་། །རླུང་གི་ཡན་ལག་གིས་ཡུལ་སྣ་ཚོགས་འཛིན་པ་འདི་ད་ལྟ་གནས་ཞེས་པ་སྟེ། དེ་ཡང་རྟོགས་པ་ཤར་བའི་དུས་ན་ནི། ནམ་མཁའི་སྤྲིན་
བཞིན་རང་དག་ལ་སོང་¸ཡིད་དང་རླུང་གཉིས་ཀ་སྟེ་མེད་པའོ། །དེ་ནི་རྨོངས་པས་མཚམས་སུ་ཡོངས་ཤེས་བྱ། ཞེས་པ་ནི། ད་ལྟའི་དུས་ལ་བརྟེན་ནས་རྟོགས་མ་རྟོགས་དེས་འཁོར་འདས་ཀྱི་སོ་
མཚམས་ཡིན་ཞེས་པའོ། །གཏི་མུག་རྒྱ་མཚོའི་ཆད་པ་གང་ཤེས་པ་ཞེས་པ་ནི། གཏི་མུག་འཁོར་བའི་རྒྱ་མཚོའི་རྒྱུ་ཡིན་ལ། དེ་ཉིད་གཏིང་མཐའ་མེད་པའི་རྒྱ་མཚོ་སྟེ། དེ་ཉིད་རྟོགས་པའི་དུས་

༄༅། །ན་བསྐལ་པའི་„ལས་དང་ཉོན་མོངས་པ་ཆད་པས། ཆད་པ་གང་ཆད་ཞེས་པ་ཞེས་སོ། །འདི་ནི་བདེ་ཆེན་མཆོག་ཡིན་ཏེ་ཞེས་པ་ནི། རྒྱ་མཚོའི་ཆད་པ་དེ་ཁོ་ནའོ།.ན་བ་བདེ་བ་
ཆེན་པོས་ར་ཧའི་བསྟན་ནས་འགྲོ་ཞེས་པ་དེ་རྟོགས་པར་བྱེད་པའི་ཐབས་བསྟན་ནས་དེའི་ངང་དུ་འགྲོ་ཞེས་པའོ། །ཀྱེེ་ཧོ་འདི་ནི་རང་རིག་སྟེ་ཞེས་པ་ནི། དེའི་དོན་རང་གིས་རྟོགས་པའི་ཡེ་ཤེས་
གཅིག་ནང་ནས་འཆར་གྱིས་གཞན་གྱིས་དངོས་སུ་བསྟན་དུ་མེད་ཅེས་པའོ། །མ་འཁྲུལ་པ་མ་བྱེད་ཅིག་ཅེས་པ་ནི། གོ་བའམ་ཉམས་མྱོང་དང་རྟོགས་པ་གཉིས་མ་འཁྲུལ་ཤེས་པར་གྱིས། ཞེས་པ་
སྟེ༑ རྟོགས་པ་ཤར་བའི་ཆོས་གསུམ་པའོ། །ད་ནི་དེ་ཉིད་མི་ཟད་པའི་གཏེར་དུ་བསྟན་པ་ནི་མིག་ནི་མི་འཛུམ་སེམས་འགོག་པ་དང་ཞེས་པ་སྟེ། མིག་ནི་མི་འཛུམ་ཞེས་སྣང་བ་མི་འགོག་པ་སྟེ་སྒོམ་
དུ་མེད་ཅེས་པའོ། སེམས་འགོག་དང༌། །རླུང་འགོག་པ་ནི་དཔལ་ལྡན་བླ་མས་རྟོགས་ཞེས་པ་ནི། སེམས་རྣམ་རྟོག་ཏུ་ཡལ་བ་དང་། རླུང་རང་འགག་ལ་སོང་བའི་དུས་སུ། གཉུག་མའི་ངོ་
༈བོ་དཔལ་ལྡན་བླ་མའི་དྲིན་གྱིས་རྟོགས་ཟིན་ཞེས་པའོ། །གང་ཚེ་རླུང་རྒྱུ་དེ་ནི་མི་གཡོ་སྟེ། ད་རུང་རྣམ་པར་རྟོགས་པ་རྒྱུ་ཡང་གཉུག་མ་འགྱུར་བ་མ་རྟོགས་པས་ཞེས་པའོ། །འཆི་བའི་ཚེ་ན་རྣལ་

འབྱོར་མ་ངས་ཅི་བྱ་ཡོད་ཅེས་པ་ནི། འཆི་ཀ་མའི་གདམས་ངག་དང་ཡི་དམ་ལྷའི་སུན་མ་ལ་སོགས་པས་ཅི་བྱ་སྟེ་མི་དགོས་ཅེས་པའོ། །ཇི་སྲིད་དབང་པོའི་ཡུལ་གྱི་གྲོང་ལ་འཇུག་པ་ན་ཞེས་པ་
ནི༑ ད་ལྟ་རླུང་གི་སྟོབས་ཀྱིས་དབང་པོ་ལྔ་ཡུལ་ལྔའི་གྲོང་ཁྱེར་ལྟུང་བའི་ཚེ་ན་ཞེས་པའོ། །དེ་སྲིད་རང་ཉིད་ལས་མེད་རབ་ཏུ་རྒྱས་ཞེས་པ་ནི། གཉུག་མ་རང་མ་ཡིན་པ་གཞན་མེད་དེ་དེ་ཉིད་
སྟོབས་ཀྱིས་སྣ་ཚོགས་སུ་ཤར་བ་ཡིན་ཞེས་པའོ། །ཁྱེད་ཅག་ད་ལྟ་ཅི་བྱེད་རང་གར་འགྲོ་སེམས་དང་ཀྱཻ་ཞེས་པ་ནི་ད་ལྟ་རྟོགས་པ་བསྟན་ནས་ཤི་བའི་དུས་སུ་གར་འགྲོ་སོམས་དང་ཞེས་པ་བོས་
པའོ༑ །ད་ནི་ཤིན་ཏུ་དཀའ་བའི་དོན་ལ་འཇུག་ཅེས་པ་ནི། མཐར་ཐུག་ཟབ་མོའི་དོན་ཡིན་པས་ཤིན་ཏུ་དཀའ་ཞེས་པའོ། གང་ཞིག་ལ་གནས་པ་ནི་ཞེས་པ་དོན་རང་ལ་གནས་པ་ཞེས་པ་ནི་འབྲལ་མ་
མྱོང་ཡང་མ་རྟོགས་ཞེས་པའོ། །མཁས་པ་ཐམས་ཅད་བསྟན་བཅོས་འཆད་པ་ཡིས་ཞེས་པ་ནི། སྒྲ་དང་ཚད་མ་ལ་མཁས་པས་ཚིག་དང་ཐ་སྙད་བཤད་ཀྱང་ཞེས་པའོ། །ལུས་ལ་སངས་རྒྱས་ཡོད་
པར་མ་ཤེས་སོ། །ཞེས་པ་ནི་བཤད་ཀྱང་དོན་མེད་ཅེས་པའོ། །གླང་ཆེན་ལོད་ནས་སེམས་ཚགས་ཚུད་པ་ལྟར་ཞེས་པ་ནི། གླང་པོ་ཆེའི་ནོར་གྱིས་དབུལ་བའི་སྡུག་བསྔལ་སེལ་མ་ནུས་པའི་སྟེང་

༄༅། །དུ་འཚོ་སྐྱོང་གི་སྡུག་བསྔལ་བ་ལ་དེ་ཉིད་ལོད་བ་དང་དེའི་དྲིན་གྱིས་དབུལ་བའི་སྡུག་བསྔལ་སེལ་ཅིང་འཚོ་སྐྱོང་མི་དགོས་པས། བློ་བདེ་ལྷན་གྱིས་འགྲོ་བ་ལྟར། ཐ་
སྙད་ཀྱི་ཉན་བཤད་ཀྱིས་འཁོར་བའི་སྡུག་བསྔལ་སེལ་མ་ནུས་པའི་སྟེང་དུ། དེ་ཉིད་སེམས་པ་ལ་སོགས་པས་སྡུག་བསྔལ་བ་ལས། དེ་ཉིད་ཀྱི་ཞེན་པ་བཏང་སྟེ་བླ་མ་བསྟེན་ཅིང་ཉམས་སུ་བླངས་
པས༑ བརྗོད་དུ་མེད་པའི་དོན་རྟོགས་པ་དང༌། དེས་འཁོར་བའི་སྡུག་བསྔལ་སེལ་ཅིང་བསམ་པའི་རྟོག་དཔྱོད་མ་དགོས་པས་བློ་བདེ་ལྡན་གྱིས་འགྲོ་བས། དེར་ནི་འགྲོ་འོང་བཅད་ན་དལ་བ་སྟེ་
ཞེས་པའོ། །འདི་ལྟར་རྟོགས་ན་གང་དུའང་དྲི་བ་མེད། ཅེས་པ་སྒྲོ་འདོགས་ཆོད་པའོ། །མཁས་པ་ངོ་ཚ་མེད་པས་དེ་མ་རྟོགས་ཞེས་པ་ནི། དོན་མེད་པར་ཚིག་ལ་ང་རྒྱལ་བྱེད་པ་རྣམས་མ་
རྟོགས་ཞེས་པའོ། གསོན་པ་གང་ཞིག་རྣམ་པར་མ་གྱུར་པའོ། །ཞེས་པ་ནི་མོ་གཤམ་ཀྱི་བུ་ལྟ་བུའོ། །ད་ནི་རྒས་ཤིང་འཆི་བར་གྱུར་རམ་ཅི། ཞེས་པ་ནི་མ་གྱུར་པ་སྟེ་དཔེའོ། །བླ་མས་བསྟན་
༈ པའི་དྲི་མེད་བློ་གྲོས་ནི་ཞེས་པ་ནི། དོན་དེ་བླ་མའི་དྲིན་གྱིས་རྟོགས་པའི་ཡེ་ཤེས་དེས་མངོན་དུ་བྱས་པའི་གཉུག་མའི་དོན་ཏེ། དང་པོ་སྐྱེ་མ་མྱོང་བས་ཐ་མ་མི་སྲིད་པའོ། །དེ་ཉིད་གཏེར་ཡིན་གཞན་

པ་གང་ཡིན་ལོ། ཞེས་པ་ནི། སྐྱེ་འགག་མེད་པའི་དོན་དེ་མི་ཟད་པའི་གཏེར་ཡིན་གཞན་པ་གང་ཡིན་གཏེར་ཡིན། མ་ཡིན་ཅེས་པས་ཏེ། རྟོགས་པ་ཤར་བའི་ཆོས་བཞི་པའོ། །ད་ནི་ཆོས་ཉིད་
རྟོགས་ནས་འཁོར་འདས་ལ་དགག་སྒྲུབ་མེད་པར་བསྟན་པ་ནི། འོག་གི་གང་ཞིག་སེམས་ལས་རྣམ་འཕྲོས་པ། ཞེས་པ་སྟེ། སེམས་ལས་བྱུང་བའི་རྣམ་པར་རྟོག་པ་དེ་སྲིད་མགོན་པོའི་རང་
བཞིན་ཏེ། ཞེས་པ་ནི། སེམས་ཀྱི་ངོ་བོ་ཆོས་སྐུའི་རང་བཞིན་ཏེ་ཞེས་སོ། །ཆུ་དང་རླབས་དང་གཞན་ཡིན་ནམ་ཞེས་པ་ནི་དཔེའོ། །སྲིད་དང་མཉམ་ཉིད་ནམ་མཁའི་རང་བཞིན་ནོ། །ཞེས་པ་
འཁོར་འདས་སྣ་ཚོགས་སུ་སྣང་ཡང་ཐམས་ཅད་ནམ་མཁའི་རང་བཞིན་ནོ་ཞེས་པའོ། །གང་ཞིག་བསྟན་དེ་གང་ཐོས་པ། ཞེས་པ་ནི། འཚང་རྒྱ་བའི་ཐབས་གང་ཞིག་བླ་མས་བསྟན་ཏེ་སློབ་
མས་ཉམས་སུ་བླངས་པའི་དགོས་པ་གང་ཡིན་དམ་པར་སྐྱོལ་བ་ན། ཞེས་པ་ནི། ཉམས་སུ་བླངས་པའི་དགོངས་པ་རྟོགས་པ་ཤར་བའོ། །ཉི་ཟེར་སྡུག་པའི་རྡུལ་བཞིན་བརླག་ཅེས་པ་ནི། ཉི་
ཟེར་གྱི་རྡུལ་གྲིཁ་མར་བརླགས་པ་ལྟར་རྟོགས་པའི་རྡུལ་ཆོས་ཀྱི་དབྱིངས་སུ་ཡལ་བས། སྙིང་ཁ་ཉིད་དུ་ནུབ་པར་འགྱུར་བ་ཡིན་ཞེས་སོ། །ཇི་ལྟར་ཆུ་ལ་ཆུ་བཞག་ན། །ཞེས་པ་ནི། དཔེར་ན་རྒྱ་

༄༄༅། །མཚོའི་ཆུ་འདིར་ཀླུང་ཕྱོགས་མཚམས་ཀྱི་ཆུ་འབབ་ཀྱང་ཞེས་པའོ། །དེ་ཉིད་ཆུ་རུ་རོ་མཉམ་འགྱུར། །ཞེས་པ་ནི། ཆུ་དེ་དག་ཐམས་ཅད་ལ་བྱེ་བྲག་གམ་ཐ་དད་མེད་
༧” པ་ལྟར། སེམས་ཀྱི་རྣམ་རྟོག་ཐམས་ཅད་སེམས་ཉིད་ཀྱི་ངང་དུ་ཡལ་ཡང་ཐ་དད་བྱེ་བྲག་མེད་པས། སྐྱོན་དང་ཡོན་ཏན་སེམས་ལས་མེད། །མགོན་པོ་སུས་ཀྱང་མཐོང་མ་འགྱུར། །ཞེས་པ་
སྟེ༑ ངན་རྟོག་གི་སྐྱོན་དང་བཟང་རྟོག་གི་ཡོན་ཏན་ཐམས་ཅད་སྟོང་པ་ཉིད་ཀྱི་ངང་དུ་མཐོང་བ་མ་གྱུར་ཏེ་ཞེས་པ་སྟེ། རྟོགས་པ་ཤར་བའི་ཆོས་ལྔ་པའོ། །ད་ནི་ཆོས་ཉིད་ཀྱི་དོན་རྟོགས་པས་བདག་
གཞན་གྱི་དགོས་འདོད་འབྱུང་བར་བསྟན་པ་ནི། འོག་གི་ཇི་ལྟར་ཡིད་བཞིན་ནོར་བུའི་དགོས་པ་བཞིན། ཞེས་པས་ཏེ། དེ་ལས་བདག་གཞན་གྱི་དགོས་འདོད་འབྱུང་བ་ལྟར་ཞེས་པའོ། །འཁྲུལ་
པ་ཞིག་པའི་མཁས་པ་ངོ་མཚར་ཆེ། ཞེས་པ་ནི། འཁྲུལ་པའི་སྣང་བ་ཐམས་ཅད་དབྱིངས་སུ་ཡལ་བས། བདག་གི་དོན་གྲུབ་པ་ལ། བདག་བརྒལ་ནས་སེམས་ཅན་མ་རྒལ་བ་ཐམས་ཅད་
བརྒལ་བར་བྱེད་པ་དང་། བདག་གྲོལ་ནས་སེམས་ཅན་མ་གྲོལ་བ་ཐམས་ཅད་སྒྲོལ་བ་དང་། བདག་དབུགས་ཕྱུང་ནས་སེམས་ཅན་དབུགས་མ་ཕྱུང་བ་ཐམས་ཅད་དབུགས་ཕྱུང་བ་དང༌། བདག་

ཡོངས་སུ་མྱ་ངན་ལས་འདས་ནས་སེམས་ཅན་ཡོངས་སུ་མྱ་ངན་ལས་མ་འདས་པ་ཐམས་ཅད་ཡོངས་སུ་མྱ་ངན་ལས་འདའ་བར་བྱེད་པའི་ཐབས་ལ་མཁས་པ་ནི་འཁྲུལ་པ་ཞིག་པའི་མཁས་པ་ཞེས་བྱ་སྟེ་
ངོ་མཚར་ཆེ་ཅེས་པའོ། །རང་ལ་རང་གི་བདེ་བ་ཆེན་པོའི་བག་ཆགས་གཟུགས། ཞེས་པ་ནི། རང་གི་སེམས་ལ་རང་གི་རིག་པས་བདེ་བ་ཆེན་པོ་ཡེ་ནས་གནས་པ་དེ་མཐོང་བས་བག་ཆགས་འབྲུག་
ལུགས་གཟུགས་ཞེས་པའོ། །ཐམས་ཅད་དེ་ཚེ་མཁའ་མཉམ་བྱེད་པར་འགྱུར། ཞེས་པ་ནི། དེ་ལྟ་བུའི་རྟོགས་ལྡན་གྱི་རྣལ་འབྱོར་པ་དེས་ཆོས་ཐམས་ཅད་ནམ་མཁའ་དང་མཉམ་པར་བྱེད་པའམ། དེའི་
ཆོས་
གདུལ་བྱ་ཐམས་ཅད་ཀྱང་རྟོགས་པ་ནམ་མཁའ་དང་མཉམ་པར་བྱེད་པས་ཏེ། རྟོགས་པ་འཆར་བའི་ཆོས་དྲུག་པའོ། །ད་ནི་དོན་དེ་ཉིད་ཆོས་ཀྱི་འབྱུང་གནས་སུ་བསྟན་པ་ནི། འོག་གི ལྷན་ཅིག་
མཛོད་
ཆེན་ལ་ནི་ལུང་རྣམས་མང་པོ་མཐོང་ཞེས་པ་ནི། ཆོས་ཉིད་དོན་དམ་པ་གཅིག་གི་རང་བཞིན་ལ་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ལ་སོགས་པ་འབྱུང་བའོ། །རང་འདོད་པ་ཡིས་མང་པོ་གསལ་བར་
མོ་
སྣང་ཞེས་པ་ནི། མུ་སྟེགས་པ་ལ་སོགས་པས་རང་རང་གི་འདོད་པའི་གྲུབ་མཐའི་བྱེ་བྲག་མང་པོ་སྣང་བ་སྟེ། གླང་པོ་ཆེ་སར་བརྡབ་པའི་གཏམ་རྒྱུད་དང་འདྲའོ། །མགོན་པོ་བདག་ཉིད་གཅིག་པུ་

།གཞན་རྣམས་འགལ་ཞེས་པ་ནི། རྟོགས་པའི་ཡེ་ཤེས་དེས་མངོན་དུ་བྱས་པའི་དོན་དེ་ཉིད་མ་ཡིན་པ་བློའི་གྲུབ་མཐའ་ཐམས་ཅད་རྫུན་དུ་སོང་ཞེས་པ་ཁྱིམ་དང་ཁྱིམ་ན་༄༅།
ཕ་མཐའ་དེ་གྲུབ་པའོ། །ཞེས་པ་ནི། སོ་སོའི་ཁྱིམ་ན་རང་གི་བློ་ངོ་ལ་གྲུབ་མཐའི་བྱེ་བྲག་ཐམས་ཅད་གྲུབ་པ་ལྟར་སྣང་བའོ། །གཅིག་ཟོས་པས་ནི་གཞན་ཀུན་ཚིམ་ཅེས་པ་ནི། འདི་སྣང་བའི་
ཆོས་ཐམས་ཅད་སེམས་གཅིག་པུ་འདིའི་ཆོ་འཕྲུལ་ཡིན་པས། དེ་ཉིད་སེམས་ཉིད་ཀྱི་དབྱིངས་སུ་ཟོས་པས་གཞན་ཐམས་ཅད་ཚིམ་སྟེ་མེད་པར་འགྱུར་རོ་ཞེས་པའོ། །ཕྱི་རོལ་སོང་ནས་ཁྱིམ་བདག་
འཚོལ་ཞེས་པ་དཔེ་དེ་བཞིན་དུ། ཆོས་ཐམས་ཅད་ཀྱི་བདག་པོ་རང་ནང་དུ་བཞག་ནས་ཐ་སྙད་ཀྱི་རྗེས་སུ་འབྲང་ནས། དོན་ཕྱིར་འཚོལ་བའོ། །འོན་ཀྱང་མ་མཐོང་ཕྱིན་ཀྱང་མེད་ཅེས་པ་ནི། དེ་
ལྟ་བུའི་གང་ཟག་གིས་དོན་ནང་དུ་འོང་ཡང་མི་མཐོང་ཕྱིར་བཙལ་ཀྱང་མི་རྙེད་ཅེས་པའོ། །འདུག་སར་གྱུར་ཀྱང་ངོ་མ་ཤེས་པའོ། །འོ་ན་དོན་དེ་ཇི་ལྟར་ཞེ་ན། རྦ་རླབས་མེད་པའི་དབང་ཕྱུག་
༔ མཆོག རྙོག་པ་མེད་པའི་བསམ་གཏན་གྱུར་ཞེས་པ་སྟེ། དཔེར་ན་རྦ་རླབས་ཀྱི་རྙོག་པ་དང་བྲལ་བའི་ཆུ་བོ་ལྟར། ཡེ་ནས་རང་གིས་རྣམ་པར་དག་པར་གནས་པ་དེ་རྟོགས་ན་གཡོ་བ་མེད་པའི་

བསམ་གཏན་དུ་འགྱུར་ཞེས་པའོ། །ཆུ་དང་མར་མེ་རང་གསལ་གཅིག་པུ་ཞོག་ཅེས་པ་ནི། ཆུ་བོ་ནི་ཆོས་གསུམ་དང་ལྡན་པ་སྟེ། ཆུ་བོའི་རང་བཞིན་རྒྱུན་མི་ཆད་པ་དང་། དེའི་ངང་དུ་ཆུ་བྲན་ཇི་
སྙེད་ཅིག་བབས་ཀྱང་དབྱེར་མི་ཕྱེད་པ་དང་། དེས་གཞན་གྱི་དྲི་མ་ཐམས་ཅད་དག་པར་བྱེད་ཅིང་རང་གི་དག་བྱེད་གཞན་ལ་མ་ལྟོས་པ་ལྟར། གཉུག་མ་ལྷན་ཅིག་སྐྱེས་པའི་རང་བཞིན་དེ་ཡང་གདོད་
མ་ནས་རྒྱུན་མི་འཆད་པར་གནས་པ་དང་། དེའི་ངང་དུ་རྣམ་རྟོག་ཇི་རྙེད་པ་གཅིག་ཡལ་ཀྱང་དབྱེར་མི་ཕྱེད་པ་དང་། དེ་ཉིད་རྟོགས་ན་ཉོན་མོངས་པ་དང་ཤེས་བྱའི་དྲི་མ་ཐམས་ཅད་དག་པར་བྱེད་ཅིང་
དག་བྱེད་གཞན་ལ་མི་ལྟོས་པ་དེ་བཞིན་དུ་ཞོག་ཅེས་པ་དང༌། མར་མེ་ཡང་ཆོས་གསུམ་དང་ལྡན་པ་སྟེ། རང་བཞིན་གསལ་བ་གསལ་བྱེད་གཞན་ལ་མ་ལྟོས་པར་དེས་མུན་པའི་ཚོགས་ཐམས་ཅད་
སེལ་བ་ལྟར། སེམས་ཀྱི་ངོ་བོ་དེ་ཡང་རང་བཞིན་གསལ་བ་དང་དེ་རྟོགས་ན་གསལ་བྱེད་གཞན་ལ་མི་ལྟོས་དང༌། དེས་མ་རིག་པའི་མུན་པ་སེལ་བས་དེ་བཞིན་ཞོག་ཅེས་པའོ། །འགྲོ་ལ་དེ་ཡིས
མི་བདེན་མི་འདོར་རོ། །ཞེས་པ་ནི་དེ་ལྟར་རྟོགས་པའི་རྣལ་འབྱོར་པས་རྣམ་རྟོག་འཁོར་འདས་ལ་བླང་དོར་བྲལ་བར་བཞག་པའོ། །གང་ཡང་སྔ་ན་མེད་པའི་སྒེག་མོ་དང་འཕྲད་ནས་ཞེས་པ་ ྗ

།ནི། རྟོགས་པ་གཞི་རྩ་བྲལ་བ་ལ་སྐྱེ་བ་བསྟེན་པ་སྟེ། རྨི་ལམ་དུ་སྔོན་མེད་པའི་བུད་མེད་གཅིག་དང་ཕྲད་དེ། སྙོམས་པར་སྦྱོར་དང་བུ་དང་བུ་མོ་ལ་སོགས་པ་རྨིས་༄༅།
ན༑ དེ་ཡོད་དམ་ཞེ་ན་སད་པའི་དུས་ན་མེད་དོ། །མེད་དམ་ཞེ་ན་དེ་ཉིད་ཀྱི་དུས་ན་སྣང་བ་ལྟར། རྟོག་པ་འདི་ཡང་ཡོད་དམ་ཞེ་ན་རང་བཞིན་མེད་དོ། །མེད་དམ་ཞེ་ན་སྐྱེ་བ་ལྟར་སྣང་
སེམས་ནི་གཞི་མེད་པ་ལ་རྟེན། ཞེས་པ་ནི་སྒེག་མོ་གཞི་དང་རྩ་བ་མེད་པ་ལས་སེམས་ཀྱི་བག་ཆགས་ཙམ་ལ་རྟེན་ནས་འབྱུང་བ་ལྟར། རྟོག་པ་དེ་ཡང་གཞི་རྩ་བ་མེད་པ་ལ་རྐྱེན་གྱིས་སྐྱེ་བ་
ཆུའི་ཆུ་བུར་དང་འདྲའོ་རང་གི་གཟུགས་དང་ཐ་དད་མ་ལྟ་ཅིག ཅེས་པའོ། །སྒེག་མོ་རང་གི་གཟུགས་ལས་ཐ་དད་མེད་པ་ལྟར། རྟོགས་པའི་དབང་གིས་འདི་ལྟར་སྣང་བ་འདི་ཐམས་ཅད་
ཀྱང་རང་གི་སེམས་ལས་ཐ་དད་མེད་དོ། །དཔེར་ན་རྨི་ལམ་གྱི་བུད་མེད་ལྟར་འཁྲུལ་པའི་ངོ་བོ་ལ་སྣང་ངོ་། །སད་པའི་དུས་ན་མེད་པ་ལྟར། རྟོགས་པའི་དུས་ན་མེད་དེ་ནམ་མཁའ་དྲི་མ་མེད་པ་
༈ བཞིན་ནོ། །དེ་ལྟར་སངས་རྒྱས་རང་ལ་གཏོད་པ་ཡིན་ནོ། །ཞེས་པ་ནི། སངས་རྒྱས་རང་གི་ལག་པར་གཏད་པ་དང་འདྲ་ཞེས་པའོ། །གང་ཚེ་ལུས་དང་ངག་ཡིད་དབྱེར་མེད་པ། །ཞེས་པ་ནི་

གཉུག་མ་སེམས་ཀྱི་ངོ་བོ་དེའི་ངང་ནས་དབྱེར་མེད་པར་གནས་པའོ། །ལྷན་ཅིག་སྐྱེས་པའི་རང་བཞིན་དེ་ཚེ་མཛེས་པ་ཞེས་པ་ནི་དེ་ཁོ་ན་ལྷན་ཅིག་སྐྱེས་པའི་ལུས་ངག་ཡིད་གསུམ་རྟོགས་པ་ཞེས་
བྱའོ༑ །ཁྱིམ་བདག་ཟོས་ནས་ཁྱིམ་བདག་མོ་ལོངས་སྤྱོད་ཅེས་པ་ནི། ཆོས་ཐམས་ཅད་ཀྱི་བདག་པོ་དབྱིངས་སུ་ཟོས་ནས་ཆོས་ཐམས་ཅད་ལ་ལོངས་སྤྱོད་ཅེས་པ་སྟེ་སྲིན་པོ་ཏི་ན་ལྟ་བུ་འོ། །རྟོགས་
པ་དབྱིངས་སུ་ཟོས་ནས་མི་རྟོག་པ་ལ་ལོངས་སྤྱོད་པའོ། །དགག་སྒྲུབ་བླང་དོར་མེད་པར་དེ་ཉིད་དུ་སྤྱད་ཅེས་པའོ། །དེས་བག་ཆགས་མི་དགོད་དམ་ཞེ་ན་མི་དགོད་པར་སྟོན་པ་སྟེ། ཡུལ་ནི་གང་
ཡང་མཐོང་སྟེ་སྤྱད་པར་བྱ། །ཞེས་པ་ནི། ཡུལ་ཐམས་ཅད་མི་རྟོགས་པའི་ངང་དུ་སྤྱོད་པར་བྱ་ཞེས་པའོ། །ང་ཡིས་རྩེད་མོ་བྱས་པ་ལ་ཞེན་པ་ནི་སྒྱ་མ་མཁན་གྱིས་ཡུལ་སྣ་ཚོགས་ཀྱི་རྩེད་མོ་བྱས་
པའོ༑ །བྱིས་པ་རྣམས་ནི་ཤ་ཐང་ཆད། །ཅེས་པ་ནི། རྒྱལ་བུ་ལ་སོགས་པས་བདེན་པར་མཐོང་ནས་ཤ་ཐང་ཆད་པ་ལྟར། རང་གི་སེམས་ཀྱྀ་ཡུལ་ལྔ་ལ་སོགས་པའི་རྣམ་འཕྲུལ་རྩེད་མོ་སྣ་
ཚོགས་པ་ལ། བྱིས་པ་སོ་སོའི་སྐྱེ་བོ་མ་རྟོགས་པ་རྣམས། དགག་སྒྲུབ་བླང་དོར་གྱི་སྡུག་བསྔལ་གྱིས་ཤ་ཐང་ཆད་ཅེས་པའོ། །ཨ་མ་གཞན་ནས་བུ་དེ་སྐྱེ་མི་འགྱུར། །ཞེས་པ་ནི། སེམས་ཀྱི་

།ངོ་བོ་སྟོང་པ་ཉིད་དེ་མ་ཡིན་པ་རྣམ་རྟོག་གི་སྣང་བ་འདི་དག་འབྱུང་བར་མི་འགྱུར་ཞེས་པའོ། །དེའི་ཕྱིར་རྣལ་འབྱོར་སྤྱོད་པ་དེ་དང་བྲལ་ཞེས་པ་ནི། རྟོག་པའི་སྣང་བ་༄ ༅།
འདི་དག་སེམས་ལས་བྱུང་ཞིང་སེམས་ལ་ཐིམ་པ་ནི་རྟོགས་པའི་ཕྱིར། །རྣལ་འབྱོར་པས་ནི་ཇི་ལྟར་སྤྱད་ཀྱང་འཁོར་བར་མི་འགྱུར་བས་དེ་དང་བྲལ་ཅེས་པ་སྟེ། རྟོགས་པ་ཤར་བའི་ཆོས་བདུན་
པའོ༑ །ད་ནི་དེ་ཉིད་རྟེན་འབྲེལ་ཕུན་སུམ་ཚོགས་པ་ལས་རྟོགས་པར་བསྟན་པ་ནི། བདག་པོ་ཟ་ཞིང་རང་བཞིན་མཛེས། །ཞེས་པས་ཏེ། སྨིན་ལམ་གྲོལ་ལམ་གང་གི་དུས་ཡིན་ཡང་མཁའ་
གསང་བྱིན་གྱིས་རླབས་ནས་སྙོམས་པར་ཞུགས་པའི་དུས་ན་ཆོས་ཐམས་ཅད་བདག་ཏུ་འཛིན་པའི་ཡིད་ལ་བདག་པོ་ཟེར། བདེ་སྟོང་གཉིས་མེད་ཉམས་སུ་མྱོང་བའི་ངང་དུ་ཟ་ཞིང་། རང་བཞིན་
མཛེས་པས་དེ་ལ་ཆགས་པས་མིག་གིས་བལྟ་ཞིང་སེམས་འཛིན་པའོ། །ཆགས་པའི་གང་བའི་སེམས་དེ་ཉིད་ཅེས་པ་ནི། རྟོག་པ་ཐམས་ཅད་བདེ་བ་ལ་འདུས་པས་སེམས་བདེ་བས་གང་བས་
དགའ་བ་དང་མཆོག་དགའི་དུས་སོ། །ཆགས་དང་ཆགས་བྲལ་ཐམས་ཅད་སྤང་ནས་གཉུག་མར་ཞུགས། ཞེས་པ་ནི། མཆོག་དགའ་དང་དགའ་བྲལ་གྱི་རྟོགས་པ་སྤང་ནས་དེ་གཉིས་ཀྱི་

མཚམས་སུ་ལྷན་ཅིག་སྐྱེས་པའི་དགའ་བ། གཉུག་མའི་ངང་དུ་ཞུགས་པའོ། །སེམས་ཉམས་པས་ན་རྣལ་འབྱོར་མ་ངས་མཐོང་། ཞེས་པ་ནི། སེམས་རང་གི་ངོ་བོ་ཡང་ངོས་བཟུང་མེད་པར་
དག་པའི་དུས་ན། དོན་གྱི་རྣལ་འབྱོར་མཐོང་བས་ཏེ་བདེན་པ་མཐོང་བའོ། །ཟ་ཞིང་འཐུང་ལ་བསམ་དུ་མེད་ཅེས་པ་ནི་དེ་ནི་ཟས་སྐོམ་གྱི་བྱ་བ་མ་གཏོགས་པ་སྒོམ་དུ་མེད་ཅེས་པའོ། །གྲོགས་མོ་
འདི་ནི། ཞེས་པ་རྒྱུན་དུ་མི་འབྲལ་བར་འགྲོགས་པའི་རྣལ་འབྱོར་མ་འདི་ནི་ཞེས་པའོ། །སེམས་ལ་གང་སྣང་བ་ནི། སེམས་ལ་ཇི་སྣང་ཞེ་ན་ཞེས་པའོ། །ཕྱི་རོལ་སེམས་ཀྱི་མཚོན་དུ་མེད་པ་
བདག་གིས་མཐོང་ཞེས་པ་ནི། བསམ་བརྗོད་ཀྱི་ཡུལ་ལས་འདས་པ། གང་གིས་ཀྱང་མཚོན་མི་ནུས་པ་དེའི་དོན་དེ་བདག་གིས་མཐོང་བས་སོ། །སྒྱ་མའི་རྣལ་འབྱོར་མ་ནི་དཔེ་དང་བྲལ་བ་
སྟེ༑ ཞེས་པ་ནི། འཁོར་འདས་ཀྱི་ཆོས་ཐམས་ཅད་སྒྱུ་མར་རྟོགས་པས་རེ་དོགས་དགག་སྒྲུབས་ཀྱི་བློ་དང་བྲལ་བའི་དོན་དེ་དེས་ཀྱང་མཚོན་དུ་མ་བཏུབ་ཅེས་པའོ། །ས་གསུམ་གང་དུའང་དྲི་མེད་
མི་གནས་མི་འབྱུང་སྟེ། ཞེས་པ་ནི། དེ་ལྟ་བུའི་དོན་དྲི་མ་མེད་པའི་སྙིང་པོ་དེ་ཁམས་གསུམ་ན་མི་གནས་ཤིང་ཁམས་གསུམ་ན་མི་འབྱུང་སྟེ། ཞེས་པ་ནི། འོ་ན་གང་གིས་ཀྱང་རྟོགས་པར་མི་

༄༅། །འགྱུར་རོ་ཞེ་ན། རྟེན་འབྲེལ་ཚོགས་ན་རྟོགས་པའི་དཔེ་ནི། མེ་ནི་སྤྲ་བ་ཉིད་ལ་རྐྱེན་གྱིས་འབར་ཞེས་པ་ནི། ཉི་མ་སྤྲིན་གྱིས་མ་སྒྲིབ་པ་མེ་ཤེལ་གས་ཆགས་མེད་པ་
དང་༑ སྤྲ་བ་རླན་མེད་པ་དང་གསུམ་འཛོམ་ན་གློ་བུར་དུ་མེ་འབྱུང་བ་འགྱུར་བ་དང་། ཟླ་བ་ཆུ་འཛག་ནོར་བུ་དབང་མེད་ཅེས་པ་ནི། ཟླ་བ་གཟས་མ་ཟིན་ཆུ་ཤེལ་གས་ཆགས་མེད་པ་དང་། སྣོད་
བུ་ག་རྡོལ་མེད་པ་གསུམ་འཛོམ་ན། ཆུ་རང་དབང་མེད་པ་འཛག་པ་ལྟར། གདམས་ངག་དང་ལྡན་པའི་བླ་མ་དང་། ཚད་དང་ལྡན་པའི་དཔའ་བོ་དང༌། མཚན་དང་ལྡན་པའི་ཕྱག་རྒྱ་མ་གསུམ་
འཛོམས་ན། རྟོགས་པ་རང་དབང་མེད་པར་འཆར་བར་འགྱུར་ཞེས་པའོ། །ཆགས་པ་དང་བྲལ་བའི་གང་ཟག་རྣམས་ལ་ནི། བླ་མ་དང་། སློབ་མ་དང༌། གདམས་ངག་དང་གསུམ་འཛོམས་
ན་རྟོགས་པ་འཆར་བར་འགྱུར་ཞེས་པའོ། །ཐབས་ཀྱི་རྒྱལ་སྲིད་ཀུན་ལ་དབང་སྒྱུར་བ། ཞེས་པ་ནི། ཐབས་རྟེན་ཅིང་འབྲེལ་བ་འབྱུང་བ་ལྷན་ཅིག་ཏུ་ཚོགས་ན་ཁམས་གསུམ་གྱི་རྒྱལ་སྲིད་ལ་སྐུ་
༈ གསུམ་གྱིས་དབང་བསྒྱུར་བའོ། །སེམས་ཉིད་དེ་ནི་གྲུབ་པའི་རྣལ་འབྱོར་མའོ།ྋ །ཞེས་པ་ནི། རྟོགས་པའི་དུས་ན་ལྷུན་གྲུབ་ཀྱི་འབྲས་བུ་རང་ཆས་སུ་གནས་ཞེས་པའོ། །ལྷན་ཅིག་སྐྱེས་པའྀ་

སྡོམ་པ་ཤེས་པར་བྱ། ཞེས་པ་ནི། དེ་ཉིད་བྲལ་མ་མྱོང་བ་ལྟར་གནས་པའོ། །ཞེས་པའོ། །རྟོགས་པ་ཤར་བའི་ཆོས་བརྒྱད་པའོ། །དེ་ནི་ས་ལམ་རྟོགས་པའི་ཡེ་ཤེས་ཀྱིས་བགྲོད་པར་བསྟན་
པ་ནི། ཡི་གེ་པ་ཡིས་འགྲོ་བ་མ་ལུས་པ། །ཡི་གེ་མེད་པ་ཅིག་ཀྱང་མེད། ཅེས་པ་ནི་འགྲོ་བ་ཐམས་ཅད་ཚིག་དང་ཡི་གེའོ། །རྗེས་སུ་འབྲངས་ཏེ། ཡི་གེ་མེད་པའི་དོན་རྟོགས་པ་གཅིག་ཀྱང་
མེད་ཅེས་པའོ། །ཇི་སྲིད་ཡི་གེ་མེད་གྱུར་པ་དེ་སྲིད་ཡི་གེ་རབ་ཏུ་ཤེས་ཞེས་པ་ནི་ཡི་གེ་མེད་པའི་དོན་རྟོགས་ན་ཡི་གེ་ཐམས་ཅད་ལ་མཁས་པ་ཡིན་ཞེས་སོ། །སྣག་ཚ་རྙེད་པས་ཀླག་ཏུ་མེད་ཅེས་པ་
ནི༑ སྣག་ཚའི་ནང་དུ་ཡི་གེ་གྲུབ་པ་མེད་ཀྱང་ཡི་གེ་ཐམས་ཅད་དེ་ལས་བྱུང་བ་ལྟར། ཡི་གེ་མེད་དོན་དེ་ལ་ཅི་ཡང་བརྗོད་དུ་མེད་ཀྱང་ཐ་སྙད་ཐམས་ཅད་དེ་ལས་བྱུང་བས་མིང་དང་ཡི་གེའི་རྒྱའི་གཙོ་
བོ་ཡིན་ཅེས་པས་སོ། །རིག་བྱེད་དོན་མེད་འདོན་པ་ཉམས་ཞེས་པ་ནི། བྲམ་ཟེ་མ་ཡིན་པས་རིག་བྱེད་སྟོན་ཀྱང་དོན་མེད་པ་ལྟར། ཡི་གེ་མེད་པའི་དོན་མ་རྟོགས་པར་ཡི་གེའི་ཐ་སྙད་བཤད་ཀྱང་
དོན་མེད་ཅེས་པའོ། །དམ་པ་སོམས་དང་གཅིག་ཤོས་མི་ཤེས་ན་ཞེས་པ་ནི། དོན་ཤེས་བྱའི་ཡུལ་ལས་འདས་པ་དེ་ཐ་སྙད་བཤད་པས་ཤེས་པར་འགྱུར་རམ་སོམས་དང་ཞེས་བོས་ཏེ་གསུངས་
76

༄༅། །པའོ། །གང་ནས་ཤར་ཅིང་གང་དུ་ནུབ་ཅེས་པ་ནི། ཐ་སྙད་བློའི་རྟོག་པ་དེ་ཐམས་ཅད་དང་པོ་གང་ནས་ཤར་བར་དུ་གང་དུ་གནས་ཐ་མ་གང་དུ་ནུབ་ཅེས་པའོ།
ལྟར་ཕྱི་རོལ་དེ་བཞིན་ནང་། ཞེས་པ་ནི། རྟོགས་པའི་གཞི་རྩ་ཆོད་པས་སེམས་དེ་ཕྱི་རོལ་དུ་བལྟས་པས་ཀྱང་སྤྲོས་པ་ཐམས་ཅད་དང་བྲལ། ནང་དུ་བལྟས་པས་སྤྲོས་པ་ཐམས་ཅད་བྲལ་བར་
མཐོང་བས་བདེན་པ་ཞེས་བྱ་སྟེ། དེ་ལ་དགའ་བ་ཁྱད་པར་ཅན་གྱི་ཉམས་སྐྱེ་བས་ས་དང་པོ་རབ་ཏུ་དགའ་བ་ཞེས་བྱའོ། །དེ་ཉིད་རྟོགས་པ་ཤར་བའི་ཆོས་བཅུ་གཉིས་ཀྱི་ངོ་སྤྲོད་ནས། ཉོན་མོངས་
པའི་དྲི་མ་ཐམས་ཅད་དང་བྲལ་བ་ནི་ས་གཉིས་པ་དྲི་མ་མེད་པ་ཞེས་བྱའོ། །དྲི་མ་མེད་པ་དེ་ཉིད་འོད་གསལ་བར་འདུག་པས་གསུམ་པ་འོད་བྱེད་པ་ཞེས་བྱའོ། །དེ་ཉིད་ཀྱང་སའི་ཆོས་ལྔ་སྐྱོངས་པ་ལ་
སངས་རྒྱས་ཀྱི་ཡོན་ཏན་གྱི་མྱུ་གུ་ཇི་ལྟ་བ་བཞིན་སྐྱེ་བ་ནི་བཞི་པ་འོད་འཕྲོ་བ་ཞེས་བྱའོ། །རྟོགས་པ་དེས་དངོས་པོའི་བག་ཆགས་སྦྱངས་དཀའ་བ་ཐམས་ཅད་སྦྱོངས་བར་བྱེད་པ་ནི་ལྔ་པ་སྦྱངས་དཀའ་
༈ བ་ཞེས་བྱའོ། །དེ་ལྟར་སས་དངོས་པོ་ཐམས་ཅད་ནམ་མཁའི་དཀྱིལ་ལྟ་བུར་མངོན་དུ་གྱུར་པ་ནི། དྲུག་པ་མངོན་དུ་གྱུརཔ་ཞེས་བྱའོ། །དེ་ལྟར་བསྐྱངས་པ་སས་དམིགས་མེད་ཀྱི་ཐུགས་རྗེའི་

ཤུགས་ལས་སྐྱེས་པས་ཐེག་པ་དམན་པའི་ས་ལས་རིང་དུ་སོང་བས་རིང་དུ་སོང་བ་ཞེས་བྱའོ། །དེའི་དུས་ན་རང་ལ་ཞེན་འདོད་ཏིལ་གྱི་འབྲུ་ཙམ་ཡང་མེད་ཅིང༌། དེ་རྟོགས་པས་མི་བསྐྱོད་པས་
བརྒྱད་པ་མི་གཡོ་བ་ཞེས་བྱའོ། །ཤེས་བྱ་ཐམས་ཅད་ལ་མ་རྨོངས་ཤིང་ཤེས་བྱ་རབ་ཕུལ་དུ་ཕྱིན་པས་ལེགས་པའི་བློ་གྲོས་ཞེས་བྱའོ། །སངས་རྒྱས་ཀྱི་ཡོན་ཏན་ཐམས་ཅད་ནམ་མཁའི་སྤྲིན་ལྟ་བུར་འབྲུག་
ལུགས་འཁྲིགས་པས་བཅུ་པ་ཆོས་ཀྱི་སྤྲིན་ཞེས་བྱའོ། །དེ་ཉིད་མཉམ་རྗེས་མེད་པར་བཅུ་ཅིག་ཀུན་ཏུ་འོད་ཀྱི་ས་ཞེས་བྱའོ། །དེ་ནས་འགྲོ་དོན་བྱས་ཀྱང་སྐྱོན་གྱི་མ་གོས་པས་བཅུ་གཉིས་མ་ཆགས་པདྨ་ཅན་
ཆོས་
གྱི་ས་ཞེས་པའོ། །སྐུ་གསུམ་གྱི་ཡོན་ཏན་ཇི་ལྟ་བ་བཞིན་རྫོགས་པར་འབྱུང་བ་ནི། བཅུ་གསུམ་ཡི་གེའི་འཁོར་ལོ་ཚོགས་ཆེན་གྱི་ས་ཞེས་བྱའོ། །དེ་ཡང་ངོ་བོ་དད་ཅིང་གདམས་ངག་གིས་མ་གོས་
མཛོད་
ཆེན་པ་ནི། བཅུ་བཞི་བདེ་བ་ཆེན་པོའི་ས་ཞེས་བྱའོ། །དེ་ལྟར་རྟོགས་པ་ཤར་བ་ཙམ་གྱིས་ས་དེ་རྣམས་གནོན་པར་འགྱུར་བ་ཐེ་ཚོམ་མེད་པ་ནི། དཔེར་ན་ཚེས་གསུམ་གྱི་ཟླ་བ་གཅིག་བྱུང་ན་དེ་ནས་ཉའི་
མོ་
བར་གང་བ་ནི་ཐེ་ཚོམ་མེད་པས་བཅུ་བཞི་པའི་ས་ལ་ངེས་པར་གནས་ཞེས་པའོ། །ལུས་མེད་ལུས་ནི་སྦས་པ་ནི། དོན་དེ་ཉིད་དངོས་པོ་གང་དུ་ཡང་མ་གྲུབ་པས་རྣམ་སྨིན་གྱི་ལུས་འདི་ལ་སྦས་པ་

༄༅། །ལྟར་སྣང་བའོ། །གང་གིས་དེ་ཤེས་དེ་ཡིས་གྲོལ་བར་འགྱུར་ཅེས་པ་ནི་དོན་དེ་ཉིད་ཤེས་པ་ཙམ་གྱིས་རྒྱུད་གྲོལ་བར་འགྱུར་ཅེས། ས་དང་པོ་ལ་གནས་པར་འགྱུར་རོ་
ཞེས་པའི་དོན་ཏེ་རྟོགས་པ་ཤར་བའི་ཆོས་དགུ་པའོ། །ད་ནི་ཟག་བཅས་ཟག་མེད་ཀྱི་ཁྱད་པར་བསྟན་པ་ནི། སྒྲུབ་ཡིག་བཞི་ལ་སྟོན་ཞེས་པ་སྟེ། དང་པོ་ཕྱིའི་སིདྡྷི་ཧཱུྃ་ཧཱུྃ་ཞེས་པས་སྟོན་པ་སྟེ། བོད་
སྐད་དུ་གྲུབ་པར་གྱུར་ཅིག་ཅེས་པ་སྨོན་ལམ་གྱི་ཡི་གེ་བཞི་ལ་བསླབ་སྟེ་དང་པོ་རིག་བྱེད་པའི་ནང་པ་ལ་ཞུགས་པའི་དུས་ན། ཨེ་ཝཾ་མ་ཡ་ཞེས་བྱ་བས་ཆོས་ཐམས་ཅད་ཀྱི་ཐོག་མར་ཞུགས་པས་དེ་ལ་
བསླབ་ཅིང་། དེ་ནས་ཆོས་ཀྱི་ཐ་སྙད་ལ་བསླབ་ཅེས་པའོ། །ཁུ་བ་འཐུང་བས་ང་ནི་བརྗོད་མ་གྱུར་ཞེས་པ་ནི། ཡི་གེ་མེད་པའི་དོན་རྟོག་པས། ཡི་གེའི་ཐ་སྙད་བརྗོད་ཅེས་པ་ནི། གང་གི་ཡི་གེ་
གཅིག་ཤེས་པ་ཞེས་པ་ནི། དོན་དམ་པ་སྐྱེ་བ་མེད་པའི་ཡི་གེའོ། །དེའི་མིང་ནི་མི་ཤེས་སོ་ཞེས་པ་ནི། དོན་དེ་ཉིད་བརྗོད་དུ་མ་བཏུབ་པརོ། ནགས་ཁྲོད་གསུམ་ན་ཡི་གེ་གཅིག་ཅེས་པ་
༈ནི༑ སྒྱུ་མ་ལུས་ཀྱི་རྐྱེན་བརྗོད་པ་ངག་གི་རྐྱེན། རྟོགས་པ་ཡིད་ཀྱི་སྐྱེ་བ་དེ་གསུམ་དང་བྲལ་ན་དོན་དམ་པའི་ཡི་གེ་གཅིག་པོ་དེ་ཡིན་ཞེས་པའོ། །ཟག་མེད་གསུམ་གྱིས་དབུས་ན་ལྷ་ཞེས་པ་ལུས་

ཟག་པ་མེད་པ་སྟོང་པ་ཉིད། ངག་ཟག་པ་མེད་པ་བརྗོད་དུ་མེད་པ། ཡིད་ཟག་པ་མེད་པ་སྐྱེ་བ་མེད་པ་སྟེ། དེ་གསུམ་དབྱེར་མེད་པ་དེ་ཁོ་ན་དོན་དམ་པའི་ལྷ་ཡིན་ཞེས་པའོ། །གང་ཞིག་གསུམ་
ལ་ཟག་པས་ཡིན། ཟག་པ་དང་བཅས་པའི་ལུས་ངག་ཡིད་གསུམ་ལས་བྱུང་བའི་ཡོན་ཏན་ཡིན་ནོ། །གདོལ་པའི་རིག་བྱེད་དེ་བཞིན་ནོ། ཞེས་པ་ནི། གདོལ་པའི་རིག་བྱེད་སྟོན་པ་ནི་བྲམ་ཟེར་
མི་འགྱུར་བ་ལྟར། ཟག་མེད་ཀྱི་དོན་རྟོགས་ན་ཟག་བཅས་ཀྱི་ཡོན་ཏན་ཇི་ལྟར་ངོ་མཚར་ཆེ་ཡང་འཇིགས་པའོ། །མ་ལུས་རང་བཞིན་གང་གིས་མ་ཤེས་པ་ཞེས་པ་ནི། འཁོར་བ་པ་ཐམས་ཅད་ལྷན་
ཅིག་སྐྱེས་པའི་རང་བཞིན་དུ་མ་ཤེས་པས་ཟག་བཅས་ལུས་ཀྱི་བདེ་བ་ཕྱོགས་རེ་བ་སངས་རྒྱས་ཀྱི་དགོངས་པར་འདོད་པ་འཁྲུལ་བས། ཀུན་ཏུ་རུའི་སྐབས་སུ་བདེ་ཆེན་སྒྲུབ་པ་ནི་ཅེས་པའོ། ཇི་ལྟ་
འཁྲུལ་ཞེ་ན། ཇི་ལྟར་སྐོམ་པས་སྨིག་རྒྱུ་སྙེགས་པ་བཞིན་ཞེས་པ་སྟེ། རི་དྭགས་ཀྱིས་སྨིག་རྒྱུ་སྙེགས་ཤིང་རིང་དུ་འགྲོ་བའོ། །སྐོམ་ནས་འཆི་ཡང་ནམ་མཁའི་ཆུ་རྙེད་དམ་ཞེས་པ་སྟེ་རི་དྭགས་དེ་
འཆི་ཡང་ཆུ་མི་རྙེད་པ་དེའི་དཔེའོ། །རྡོ་རྗེ་པདྨ་གཉིས་ཀྱི་བར་གནས་པ་ཞེས་པ་ནི། དེ་བཞིན་དུ་ལས་ཀྱི་ཕྱག་རྒྱ་དང་གཉིས་སྙོམས་པར་འཇུག་པའོ། །བདེ་བ་གང་གིས་རྣམ་པར་རོལ་པ་

༄༅། །ནི། ཞེས་པ་ནི། དེའི་དུས་ཀྱི་ཉམས་དེ་ལ་དོན་དུ་འདོད་པའོ། །ཅི་སྟེ་དེ་བརྟེན་ནུས་པ་མེད་པ་ནི་ཞེས་པ་སྟེ། དེའི་དུས་ཀྱི་བདེ་བ་རྒྱུན་དུ་བརྟེན་མི་ནུས་པས་ཉི་ཚེ་
བར་སོང་སྟེ་འཇིགས་པ་དང་བཅས་པའོ། །ས་གསུམ་གང་དུ་རྫོགས་སུ་རེ་བ་ལགས་ཞེས་པ་སྟེ། ཁམས་གསུམ་གྱི་སེམས་ཅན་གྱི་དོན་རྫོགས་པར་གང་གིས་བྱེད་པར་འགྱུར་ཞེས་པའོ། །ཡང་
ན་ཐབས་གྱི་བདེ་བ་སྐད་ཅིག་པ་ནི། སྦྱོར་བའི་ཐབས་ཐ་མལ་བྱུང་བའི་བདེ་བ་སྐད་ཅིག་མ་ལས་ཉམས་སུ་མྱོང་བའི་ཕྱིར་དང་ཞེས་པའོ། །ཡང་ན་དེ་ཉིད་གཉིས་སུ་འགྱུར་བ་སྟེ། ཞེས་པ་ནི།
བརྟེན་པའི་དུས་ན་ཡོད་ལ་མ་བརྟེན་པའི་དུས་སུ་མི་འབྱུང་བའི་ཕྱིར་ཟག་བཅས་རོ་འཇིགས་པ་དང་བཅས་པ་ཡིན་ནོ་ཞེས་པའོ། །བླ་མའི་དྲིན་གྱིས་སླར་ཡང་ནི་ཞེས་པ་ནི། གང་དུ་བརྟེན་པ་ལྟར་
འབེལ་གསལ་འཛོམ་ན་ཞེས་པའོ། །བརྒྱ་ལ་འགའ་ཡིས་ཤེས་པར་འགྱུར་ཞེས་པ་ནི། གང་ཟག་གྱིས་རྟོགས་པར་འགྱུར་བས། རྟོགས་པ་ཤར་བའི་ཆོས་བཅུ་པའོ། །དེ་ནི་རྟོགས་པའི་ཡེ་ཤེས་
༈ ཤར་ནས་མ་རིག་པའི་མུན་པ་སེལ་བར་བསྟན་པ་ནི། གྲོགས་དག་ཟབ་མོ་དང་ནི་རྒྱ་ཆེ་བ་ཞེས་བྱ་བ་ནི་རྒྱ་མཚོ་ལྟར་ཟབ་ཅིང་དེ་བོས་ནས་སྟོན་པའོ། །གཞན་མེད་བདག་ཉིད་མ་ཡིན་ཏེ། ཞེས་པ་

ནི༑ དཔེར་ན་མེ་དང་ཉི་མ་དང་མེ་ཤེལ་ལ་ཡང་མེ་ཕྲ་བ་དག་ཀྱང་མེ་མ་ཡིན་ཏེ་ཞེས་པ་ལྟ་བུའོ། །ལྷན་ཅིག་སྐྱེས་དགའི་བཞི་པའི་དུས་སུ་ཞེས་པ་ནི་རྟེན་འབྲེལ་གསུམ་འཛོམས་ན་གློ་བུར་དུ་འབྱུང་བ་
ལྟར༑ ལྷན་ཅིག་སྐྱེས་པའི་དགའ་བ་སྐྱེ་བའོ། །གཉུག་མ་ཉམས་སུ་མྱོང་བས་ཤེས་ཞེས་པའོ། །དེའི་དུས་སུ་བུ་རམ་ལྕེ་ལ་བཞག་པ་ལས། ཚིག་ཙམ་མ་ཡིན་པའི་དོན་གཅིག་ཉམས་སུ་
མུན་ནག་ཆེན་པོ་ཟླ་བའི་ནོར་བུ་ནི། ཇི་ལྟར་འཆར་བའི་བྱེད་པ་བཞིན་ཞེས་པ་ནི། དེས་དེ་ཟླ་བའམ་ཉི་མ་ཤང་མ་ཐག་མུན་པ་སེལ་བའོ། །མཆོག་ཏུ་བདེ་ཆེན་སྐད་ཅིག་གཅིག་ལ་ནི་ཞེས་
པ་ནི། རྟོགས་པ་ཤར་བ་སྟེ་མཚན་ཉིད་ཐམས་ཅད་དང་བྲལ་བའི་སྐད་ཅིག་མ་ལ་ཞེས་པའོ། །བསམ་པའི་སྡིག་པ་མ་ལུས་ཕམ་པར་བྱེད་ཅེས་པའོ། །ཅེས་པ་ནི་དེའི་དུས་སུ་ལས་དང་ཉོན་མོངས
པའི་དྲི་མ་ཐམས་ཅད་རྩ་བ་དྲུང་ནས་འབྱིན་པའོ། །སྡུག་བསྔལ་སྣང་བྱེད་ནུབ་པ་ན་ཞེས་ཚད་པས་གདུངས་པའི་སེམས་ཅན་རྣམས་ལ་ཉི་མ་ནུབ་པ་དང་སྡུག་བསྔལ་དང་བྲལ་ཞེས་པའོ། །སྐར་མའི་
བདག་པོ་གཟའ་དང་མཉམ་དུ་ཤར་ཞེས་པ་ནི། ཉའི་ནུབ་མོ་སྐར་མ་དང་དེའི་བདག་པོ་ཟླ་བ་དང་། གཟའ་དང་གསུམ་དུ་འཆར་བའོ། །གནས་པས་སྤྲུལ་པ་སྤྲལ་ཅེས་པ་ནི། ཉི་མ་དང་འདྲ་བའི་

།ལས་དང་ཉོན་མོངས་པའི་སྣང་བ་འདི་ནུབ་པ་དང༌། གཉུག་མ་ཆོས་སྐུའི་རང་བཞིན་ནམ་མཁའ་ལྟར་གནས་པ་ལས། །ཟླ་བ་དང་འདྲ་བའི་ལོངས་སྐུ་དང་གཟའ་སྐར
འི་སྤྲུལ་སྐུ་འབྱུང་བས་སྤྲུལ་པས་སྤྲུལ་པ་ཞེས་པའོ།།དེ་ནི་དཀྱིལ་འཁོར་འཁོར་ལོ་དམ་པའོ།ྋ །ཅེས་པ་ནི། འབྲས་བུའི་དཀྱིལ་ཀྱི་འཁོར་ལོ་ཞེས་བྱ་སྟེ། རྒྱས་པར་ནི་འབྲས་བུའི་སྐབས་
སུ་འཆད་དོ། །རྟོགས་པ་ཤར་བའི་ཆོས་བཅུ་གཅིག་པའོ། །ད་ནི་རྟོགས་པ་ཤར་ནས་མཆོག་གི་དངོས་གྲུབ་ཐོབ་པར་བསྟན་པ་ནི། ཀྱེ་ཧོ་རྨོངས་པའི་སེམས་ཀྱིས་སེམས་ལ་རྟོག་ན་ནི་ཞེས་པ་
ནི༑ སེམས་ཀྱི་རྣམ་པ་རྣམ་རྟོག་གི་སེམས་ཀྱི་ངོ་བོ་ཆོས་སྐུར་རྟོགས་ན་ཞེས་པའོ། །ལྟ་བ་ངན་པ་ཐམས་ཅད་ལས་གྲོལ་འགྱུར། ཞེས་པ་ནི། གྲུབ་མཐའ་ངན་པའི་རྟོག་པ་ཐམས་ཅད་དགག་མི་
དགོས་པར་རང་གྲོལ་དུ་འགྲོ་ཞེས་པའོ། །མཆོག་ཏུ་བདེ་བ་ཆེན་པོའི་དབང་གིས་ན་ཞེས་པ་ནི། དེ་ཉིད་ཟག་པ་མེད་པའི་བདེ་བ་སངས་རྒྱས་ཀྱི་དགོངས་པ་ཡིན་ཞེས་པའོ། །དེ་ལ་གནས་ན་དངོས་
༈ གྲུབ་དམ་པའོ། །ཞེས་པ་ནི། དེ་ལ་བརྟན་པ་ཐོབ་ན་མཆོག་གིས་དངོས་གྲུབ་ཐོབ་པ་སྟེ། རྟོགས་པ་ཤར་བའི་ཆོས་བཅུ་གཉིས་པའོ། །དེ་རྣམས་ནི་བརྟན་པ་ཤར་བའི་ཆོས་བཅུ་གཉིས་ཞེས་

བྱའོ༑ །ད་ནི་དེ་སྐྱོང་པའི་ཆོས་སྟོན་ཏེ། དེ་ལྟར་རྟོགས་པ་ཤར་བའི་ཆོས་བཅུ་གཉིས་ལ་འོ་ན་དེ་ཉིད་སྐྱོང་བར་བྱེད་པ་སྟེ། དེ་ཡང་སྟོང་ཉིད་གླང་ཆེན་ལྟ་བུ་དང༌། དབྱེར་མེད་པ་དང༌། ངེས
མེད་གནས། མ་བརྟན་བར་དུ་སྐྱོངས་བ་སྟེ། ལྟ་བ་སྐྱོངས་བའི་ཆོས་འབྱུང་བས། དེ་ཡང་དང་པོར་དུས་རྟག་ཏུ་སྐྱོངས་སྟོང་པ་ཉིད་དུ་བསྐྱང་བར་བསྟན་པ་ནི། གང་གི་ཡུལ་ནི་རྣམ་དག་པ་
བསྟེན་བྱ་མིན་ཞེས་པ་སྟེ། ཡུལ་དག་རང་བཞིན་གྱིས་རྣམ་པར་དག་པར་རྟོགས་ན་དང་པོར་རང་རྒྱུད་པར་རྟེན་པར་མི་བྱ་ཞེས་པའོ། །སྟོང་པ་འབའ་ཞིག་གིས་ནི་སྤྱད་པར་བྱ་ཞེས་པ་ནི། དུས་
རྟག་ཏུའོ། །ཇི་ལྟར་གཟིངས་ལས་འཕུར་བའི་བྱ་རོག་བཞིན་ཞེས་པ་ནི་དཔེའོ། །བསྐོར་ཞིང་བསྐོར་ཞིང་སླར་ཡང་དེ་རུ་འབབ་ཞེས་པ་ནི། བྱ་རོག་ལ་འགྲོ་ས་གཞན་མེད་པར་ལྟར། རྟོག་པ་
ཡུལ་ལ་འཐོར་ཡང་འགྲོ་ས་གཞན་མེད་དེ་སླར་ཡང་སེམས་ཉིད་ཀྱི་སྟེང་དུ་འབབ་ཅེས་པའོ། །འོ་ན་ཡུལ་གྱི་སྣང་བས་གནོད་པར་མི་འགྱུར་རམ་ཞེ་ན། འོག་གི་རྨོངས་པ་དག་ལ་གཉེན་པོ་གང་ཡང་
མེད་ཅེས་པ་སྟེ། མ་རྟོགས་བར་དུ་རྟོག་པ་ཡང་བའི་གཉེན་པོ་གང་ཡང་མེད་པས་གནོད་ཅེས་པའོ། །ནགས་ལ་མཆེད་པའི་མེ་ལྕེ་བཞིན་ཞེས་པ་ནི་དཔེ་སྟེ། དེ་ཡང་རྟོགས་པ་གསར་བུའི་དུས་ན་

༄༅། །མར་མེ་རླུང་ཆུང་བས་ཀྱང་གསོད་པ་ལྟར་གནོད་པར་འགྱུར་བས། དེ་ལ་སློབ་དཔོན་དང་གྲོགས་དང་གནས་དང་རི་ཁྲོད་ལ་སོགས་པ་བརྟེན་པར་བྱ་རྟོགས་པ་ཆེར་བརྟན་པ་རྣམས་
ལ་ནི་ནགས་ལ་མེ་མཆེད་པའི་དུས་ན་རླུང་གྲོགས་སུ་འགྱུར་བ་ལྟར་མི་གནོད་པའོ། །གདོང་དུ་བབ་པའི་འདི་ལྟར་སྣང་བ་ཀུན་ཞེས་པ་ནི། ཡུལ་ལྔའི་སྣང་བ་ཀུན་ཞེས་པའོ། །ཁྱོད་ཀྱི་རྩ་བ་སྟོང
ཉིད་དང་ལྷན་ཅིག་བྱོས་ཞེས་པ་ནི། ཡུལ་ལྔའི་སྣང་བའི་རྩ་བ་སྟོང་པ་ཉིད་དང་ལྷན་ཅིག་ཏུ་སྐྱེས་པ་ཡིན་པས། འབྲལ་མ་མྱོང་བར་ཤེས་པར་བྱོས་ཞེས་པ་སྟེ། དེ་ཉིད་སྐྱོང་བའི་ཆོས་དང་པོའོ། །
ད་ནི་རྟོགས་པའི་སེམས་གླང་པོ་ཆེ་ཡན་པ་ལྟར་བསྐྱང་བ་ནི། འོག་གི་སེམས་ཀྱི་གླང་པོ་ཡན་དུ་བཅུག་ཅེས་པ་སྟེ། རྟོགས་པ་བརྟན་ནས་ཞེས་པའོ། །ད་ནི་བདག་ཉིད་ལ་དྲིས་ཤིག་ཅེས་པ་
ཡུལ་ལ་ཡན་ན་ཡུལ་གྱི་ཉེས་པ། གནོད་དམ་མི་གནོད་ལྟོས་ཞེས་གླང་པོ་ཆེ་དེ་གང་ལྟར་སོང་ཡང་འགྲོ་ས་མེད་ན། དེའི་འགྲམ་དུ་རང་དགར་བཞག་པས་ཆོག་པ་ལྟ་བུར་བསྟན་པ་
ནི༑ ནམ་མཁའི་རི་བ་ཆུ་འཐུང་དང་ཞེས་པའོ། །སེམས་ཀྱི་ངོ་བོ་ནམ་མཁའ་ལྟར་རྒྱ་ཆེ་བའི་ངང་དུ་ཇི་ལྟར་སོང་ཡང་རི་བོ་ལྟར་འགྱུར་བ་མེད་ཅིང་ཆུ་བོ་ལྟར་རྒྱུན་ཆད་མེད་ཞེས་པའོ། །དེའི་

འགྲམ་དུ་ཞོག་ཅིག་རང་དགར་བར་ཞེས་པ་ནི། རྣམ་རྟོག་དང་འཁོར་འདས་ལ་དགག་སྒྲུབ་བླང་དོར་དང་བྲལ་བར་འཇོག་པའོ། །ཡུལ་གྱི་གླང་པོ་དབང་པོའི་ལག་པས་བླངས་ནས་སུ་ཞེས་པ་
ནི༑ ནགས་ཀྱི་གླང་པོ་མ་ཡིན་ཏེ་ཡུལ་ཀྱི་གླང་པོ་དབང་དུ་བྱེད་པའི་མི་དེས་ལྕགས་ཀྱུ་ལག་ཏུ་བླངས་ཏེ་དཔྲལ་བར་བཏབ་པའོ། །ཇི་ལྟར་གསོད་པ་རང་དབང་སྣང་བར་འགྱུར་ཅེས་པ་ནི། ལྕགས་
ཀྱུ་བ་དེ་གསོད་ཀྱང་དབང་ཡོད་པའོ། །རྣལ་འབྱོར་པ་ནི་གླང་པོ་སྐྱོངས། སོ་སོ་སྐྱེ་བོའི་སེམས་མ་ཡིན་ཏེ་རྟོགས་ལྡན་གྱིས་རྣལ་འབྱོར་པས་སེམས་ལ་རང་དབང་ཐོབ་པའོ། །དེ་ཉིད་ནས་ནི་ལྡོག་
པར་འགྱུར་བ་ཡིན་ཞེས་པ་ནི། རྟོགས་པ་ཡུལ་ལ་འཕྲོས་ཀྱང་འགྲོ་ས་མེད་པས་དེའི་ངང་དུ་ལྡོག་པའོ། །དེ་ཉིད་སྐྱོངས་པའི་ཆོས་གཉིས་པའོ། །ད་ནི་འཁོར་འདས་དབྱེར་མེད་ཀྱི་ངང་ལ་སེམས་
གྷི ཟུག་རྔུ་དང་བྲལ་བར་བཞག་པ་ནི། གང་ཞིག་འཁོར་བ་དེ་ནི་མྱ་ངན་འདས་པར་ངེས་ཞེས་པ་ནི། མ་རྟོགས་པའི་དུས་སུ་འཁོར་བ། སྣང་བ་དེ་རྟོགས་པའི་དུས་ན་མྱ་ངན་ལས་འདས་པར་ངེས་
པའོ༑ །དབྱེ་བ་གཞན་དུ་སེམས་པ་མ་ཡིན་ཏེ་ཞེས་པ་ནི། ངོ་བོ་གཅིག་པའི་ཕྱིར་ཀུན་རྫོབ་དོན་དམ་ལ་སོགས་པའི་དབྱེ་བ་ཡིད་ལ་སེམས་པ་མ་ཡིན་པའོ། །རང་བཞིན་གཅིག་གིས་དབྱེ་བ་རྣམ་

 ོ །།༄ན །པར་སྤངས་ཞེས་པ་ནི། མིང་གི་གདགས་བྱ་སོ་སོར་སྤངས་ཀྱང་ངོ་བོའམ་རང་བཞིན་གཅིག་པའི་ཕྱིར་དབྱེར་མེད་དོ་ཞེས་པའོ། །དྲི་མ་མེད་པར་ང་ཡི་རབ་ཏུ་རྟོགས་
ཞེས་པ་ནི། གཉིས་སུ་འཛིན་པ་ཐམས་ཅད་ཀྱི་སྐྱོན་ནམ་དྲི་མར་གྱུར་པ་སྟེ། འཁོར་འདས་ཟུང་འཇུག་ཏུ་རབ་ཏུ་རྟོགས་ཅེས་པའོ། །ཡིད་ཀྱི་དེ་ཉིད་དམིགས་དང་བཅས་ཞེས་པ་ནི། དངོས་པོ་
མཚན་མ་ཡིད་ལ་བྱེད་པ་སྟེ་འཁོར་བའི་མཐའོ། །དམིགས་མེད་སྟོང་པ་ཉིད་ཡིན་ན་ེས་པ་ནི། དེ་ཉིད་བཀག་ནས་སྟོང་པ་ཉིད་དུ་སྒོམ་པ་སྟེ་མྱ་ངན་ལས་འདས་པའི་མཐའོ། །གཉིས་པ་སྐྱོན་ཏེ་
ཞེས་པ་ནི། འཁོར་འདས་ཀྱི་མཐར་ལྟུང་བ་སྟེ་དྲི་མའོ། །རྣལ་འབྱོར་གང་ཞིག་སྒོམས་པ་ཡིན་ཞེས་པ་ནི། གང་དུ་སྒོམ་དུ་མེད་ཅེས་པའོ། །སྒོམ་བྱ་དམིགས་བཅས་དམིགས་མེད་དེ་ཞེས་པ་
ནི༑ དེ་གང་ཡང་ཡིད་ལ་མ་བྱས་པའི་དུས་སུ་ཞེས་པའོ། །བདེ་བའི་རྣམ་པའི་རང་བཞིན་ནོ་ཞེས་པ་ནི། དེ་གཉིས་ཀྱི་སྐྱོན་གྱིས་མ་གོས་པ་ནི་བདེ་བ་ཆེན་པོ་ཞེས་བྱ་སྟེ་ཐམས་ཅད་དང་བྲལ་
༈ བའོ༑ །རབ་ཏུ་བླ་མེད་རང་འབྱུང་བ་ཞེས་པ་ནི། དེ་ཁོ་ན་ལས་གོང་ན་མེད་ཅེས་བྱ་བའམ། རང་བྱུང་གི་ཡེ་ཤེས་ཞེས་བྱའོ། །དེ་གང་ནས་འབྱུང་ཞེ་ན་བླ་མའི་དུས་ཐབས་བསྟན་པ་ཞེས་ཞེས་པ་

ནི་བསྟན་པའི་དྲིན་གྱིས་བླ་མ་སངས་རྒྱས་དངོས་སུ་མཐོང་བས་འབྱུང་ངོ་ཞེས་པའོ། །དེ་ཉིད་བསྐྱངས་པའི་ཆོས་གསུམ་པའོ། །དེ་ནི་ངེས་མེད་ཀྱི་གནས་སུ་བསྐྱངས་བ་སྟོན་པ་ནི། ནགས་སུ་མ་
འགྲོ་ཁྱིམ་པར་ཞེས་པ་ནི་དེ་ལྟར་རྟོགས་པའི་རྣལ་འབྱོར་པ་དེས་རྩོལ་སྒྲུབ་དང་? བརྟན་པ་དང་འགལ་ལོ་ཞེ་ན། གཞན་དུ་ནི་སྤྱོད་པའི་བྱེ་བྲག་ངེས་པ་དང་བཅས་པས་ནགས་སུ་ཡང་འགྲོ། ཆགས་
ཞེན་དང་བཅས་པས་ཁྱིམ་དུ་ཡང་མི་འདུག་ཅེས་པའོ། །འོ་ན་ཆོས་གཞན་ནས་བཤད་པའི་གནས་བརྟན་པ་དང་། གནས་བརྟན་པ་དང་འགལ་ལོ་ཞེ་ན། གཞན་བྱེ་བྲག་ངེས་པ་དང་བཅས་པར་
བསྟན་ཏེ། དེ་ལ་ཡང་བྱེ་བྲག་མི་འདྲ་བ་མང་པོ་སྣང་ངོ་། །འདིར་ནི་ཞེ་འདོད་ཐམས་ཅད་བློ་ཡིས་བཏང་སྟེ། གནས་དང་གྲོགས་དང་ཁ་ཟས་དང་དུས་དང་སྤྱོད་པ་ཐམས་ཅད་ངེས་མེད་དུ་སྤྱོད་པ་
༈སྟེ༑ དེའི་ཕྱིར་རྣལ་འབྱོར་ལྟ་བུ་ཞེས་གོང་དུ་བཤད་པ་བཞིན་ནོ། །གང་ཡང་ད་རུང་ཡིད་ཀྱི་རང་ངོ་ཤེས་ན་ཞེས་པ་ནི། གནས་དང་གྲོགས་ལ་སོགས་ཏེ་སྣང་བ་འདི་ཐམས་ཅད་དེ་ཉིད་དུ་ཤེས་
(q)པས་ན་ཞེས་པའོ། །མ་ལུས་རྒྱུན་དུ་བྱང་ཆུབ་རྟོགས་པས་ན་ཞེས་པ་ནི། འཁོར་འདས་གཉིས་སུ་མ་མཐོང་ངོ་ཞེས་པའོ། །ཡིད་ཀྱི་དྲི་མ་དག་ནས་ལྷན་ཅིག་སྐྱེས་པ་སྟེ་ཞེས་པ་ནི། དེ་ལྟར་88

།གཉིས་འཛིན་གྱི་དྲི་མ་དག་པ་སྟེ་དེ་ཁོ་ན་ལྷན་ཅིག་སྐྱེས་པས་ཏེ། དེའི་ཚེ་མི་མཐུན་ཕྱོགས་ཀྱིས་ཅེས་པ་ནི། ཐམས་ཅད་ལྷན་ཅིག་སྐྱེས་པ་གཅིག་གི་རང་བཞིན་དུ་གྱུར་༄ ༅།
ཙམ་ན། གསེར་གླིང་ནས་ར་གན་མི་རྙེད་པ་ལྟ་བུའམ་ནམ་མཁའ་ལ་ཅི་ཡིས་ཀྱང་མི་གོས་པ་ལྟར། བདུད་ཀྱི་བར་ཆད་ཞེས་བྱ་བ་ལ་སོགས་པ་གང་གིས་ཀྱང་གླགས་མི་རྙེད་པའོ། །ཇི་ལྟར་རྒྱ་
མཚོ་དང་བར་གྱུར་པ་ལ། །ཆུ་བུར་ཆུ་ཉིད་ཡིན་ཏེ་དེ་བཞིན་ཐིམ་པར་འགྱུར་ཞེས་པ་ནི། དེ་གལ་ཏེ་བྱུང་ཡང་དེ་རང་ལས་དེ་རང་ལ་ཐིམ་པས་གནོད་པར་མི་འགྱུར་ཞེས་པའོ། །ནགས་དང་ཁྱིམ་
ན་བྱང་ཆུབ་གནས་པ་མེད་ཅེས་པ་ནི། དུས་དེ་ཙམ་ན་གནས་ལ་སོགས་ཏེ་ཕྱི་རོལ་གྱི་ཡུལ་ལ་བྱང་ཆུབ་རག་མ་ལས་ཞེས་པའོ། །དེ་ལྟར་དབྱེ་བ་ཡོངས་ཤེས་པ་ནི། མི་མཐུན་པའི་རྐྱེན་གྱིས་
གླགས་རྙེད་མི་རྙེད་ཀྱི་དབྱེ་བ་ཤེས་ནས་ཞེས་པའོ། །དྲི་མ་མེད་པའི་ཡེ་ཤེས་ཀྱི་རང་བཞིན་གྱིས་ཞེས་པ་ནི། གཉིས་འཛིན་གྱི་རྟོག་པ་མེད་པས་ཞེས་པའོ། །མ་ལུས་མི་རྟོགས་པ་རུ་བསྟན་པ་
ནི༑ གཉིས་འཛིན་གྱི་སྣང་བ་ཐམས་ཅད་ཟུང་འཇུག་ཏུ་བསྟན་པར་གྱིས་ཞེས་པ་སྟེ། དེ་ཉིད་བསྐྱངས་པའི་ཆོས་བཞི་པའོ། །ད་ནི་མཉམ་རྗེས་མེད་པར་མ་བརྟན་གྱི་བར་དུ་བསྐྱང་བར་བསྟན་པ་ ྨ

ནི༑ དེ་ནི་བདག་ཡིན་གཞན་པ་སྟེ། གལ་ཏེ་བདག་གཞན་དུ་འཛིན་པ་བྱུང་ན་ཞེས་པའོ། །དབྱེ་བ་དེ་ཉིད་བྱ་ཞེས་པ་ནི། བདག་གཞན་ནམ། བསྒོམ་བྱ་སྒོམ་བྱེད་དང༌། མཉམ་བཞག་རྗེས་
ཐོབ་སྦྱང་གཞི་སྦྱོང་བྱེད་ལ་སོགས་པ་ཐམས་ཅད་དང་བྲལ་བར་བྱ་ཞེས་པའོ། །འོན་ཀྱང་བདག་ཉིད་རྣམ་པར་གྲོལ་བའོ་ཞེས་པ་ནི་མེད་པ་ནས། དངོས་འཛིན་གྱི་བག་ཆགས་ལ་གོམས་པའི་སྟོབས་
ཀྱིས་དེ་ལྟ་བུའི་རྟོགས་པ་བྱུང་ཡང་འཆིང་མི་ནུས་ཏེ། རྟོགས་པ་ཤར་བའི་དུས་ན་བདག་ཉིད་འཁོར་བ་ལས་གྲོལ་བའོ་ཞེས་པའོ། །འོ་ན་གཞན་གྲོལ་རྒྱུ་ཡོད་དམཞེ་ན་མེད་པས། བདག་དང་
གཞན་དུ་འཁྲུལ་བར་མ་བྱེད་དང་ཞེས་ཏེ། དེའི་དུས་ན་གཞན་གྲོལ་རྒྱུའི་སེམས་ཅན་ནི་གཅིག་ཀྱང་མེད་དེ། དེ་ཡང་དཔེར་ན་སྐྱེས་བུ་ཞིག་གིས་རྨི་ལམ་དུ་སེམས་ཅན་མང་པོ་དང་ལྷན་ཅིག་ཏུ་སྡུག་
བསྔལ་ཆེན་པོ་ཉམས་སུ་མྱོང་བ་ལས། གཉིད་སད་པ་དང་གཞན་སྡུག་བསྔལ་ལས་གྲོལ་རྒྱུའི་སེམས་ཅན་གཅིག་ཀྱང་མེད་པ་བཞིན་ནོ། །མ་ལུས་རྒྱུན་དུ་གནས་པའི་སངས་རྒྱས་ཏེ་ཞེས་པ་
སེམས་ཅན་མ་ལུས་པ་ནི་ཡེ་ནས་སངས་རྒྱས་ཀྱི་རང་བཞིན་དུ་གནས་ཞེས་པའོ། །སེམས་ཀྱི་རང་བཞིན་ཉིད་ཀྱིས་དག་པས་ན་ཞེས་པ་ནི། སེམས་ཀྱི་རང་བཞིན་ཡེ་ནས་ཆོས་སྐུར་གནས་

༄༅། །ཞེས་པའོ། །དེ་ཉིད་དྲི་མེད་མཆོག་གི་གོ་འཕང་ངོ་ཞེས་པ་ནི། གཉིས་འཛིན་གྱི་རྟོག་པ་སྐད་ཅིག་ཙམ་ཡང་མེད་པ་ཉིད་འབྲས་བུའི་གོ་འཕང་ངོ་ཞེས་པ་སྟེ། དེ་ཉིད་
བསྐྱངས་པའི་ཆོས་ལྔ་པའོ། །དེ་རྣམས་ནི་དེ་ཉིད་བསྐྱངས་པའི་ཆོས་ལྔ་པ་ཞེས་བྱའོ།། ༈ ད་ནི་འབྲས་བུའི་འཆར་ཚུལ་བསྟན་པ་ནི། དེ་ཉིད་བསྐྱངས་ཏེ་མཐར་ཕྱིན་པ་ལས་འབྲས
བུ་འཆར་བ་སྟེ། དེ་ཡང་སྐུ་གསུམ་རང་བཞིན་རྒྱུ་དང་ནི། འཕྲིན་ལས་གསུམ་ནི་འབྲས་བུ་སྟེ། ཞེས་འབྱུང་བས། དང་པོ་སྐུ་གསུམ་གྱི་འཆར་ཚུལ་བསྟན་པ་ནི། གཉིས་མེད་སེམས་ཀྱི་སྡོང་
པོ་དམ་པ་ནི་ཞེས་པ་སྟེ། འཁོར་བ་དང་མྱ་ངན་ལས་འདས་པ་གཉིས་སུ་མེད་པའི་སེམས་དེ་ཁོ་ན་ལས། ཡོན་ཏན་ཐམས་ཅད་འབྱུང་བས་སྡོང་པོ་ཞེས་བྱའོ། །ཁམས་གསུམ་ཀུན་ཏུ་མ་ལུས་ཁྱབ
པར་སོང་ཞེས་པ་ནི། སེམས་ཀྱི་ངོ་བོ་སྤྲོས་པ་ཐམས་ཅད་དང་བྲལ་བའི་ཆོས་སྐ་ནམ་མཁའི་གར་ཁྱབ་པ་ཐམས་ཅད་དུ་ཁྱབ་པ་སྟེ།ྋ རང་དོན་ཕུན་སུམ་ཚོགས་པའི་སངས་རྒྱས་ཞེས་བྱའོ། །སྙིང་
༈ རྗེའི་མེ་ཏོག་གཞན་ཕན་འབྲས་བུར་འཛིན་ཞེས་པ་ནི། དཔེར་ན་བཟང་ཤིང་གི་སྡོང་པོ་ལས་མེ་ཏོག་དང་འབྲས་བུ་འབྱུང་བ་དང་འདྲ་བ་ནི་གཟུགས་སྐུ་རྣམ་པ་གཉིས་སོ། །མིང་ནི་མཆོག་ཏུ་གཞན་ལ་

ཕན་པའོ་ཞེས་པ་ནི། དེའི་མིང་གཞན་དོན་ཕུན་སུམ་ཚོགས་པའི་སངས་རྒྱས་ཞེས་བྱའོ། །འོ་ན་དོན་བྱ་བའི་སེམས་ཅན་མེད་པར་གང་དུ་བཤད་ཟིན་ན། གཟུགས་སྐུ་རྣམ་པ་གཉིས་ཀྱིས་སུའི་དོན་
བྱེད་དེ་གཉིས་གང་ལ་སྣང་ཞེ་ན། སྤྱིར་ཐེག་པ་ཆེན་པོའི་འབྲས་བུ་ནི་མི་གནས་པའི་མྱ་ངན་ལས་འདས་པ་སྟེ། ཆོས་སྐུ་རང་གི་ངོ་བོ་ལ་དོན་བྱ་བའི་ཡུལ་སེམས་ཅན་ཀྱང་མེད། དོན་བྱེད་པའི་
གཟུགས་སྐུ་ཡང་མེད་དེ། དཔེར་ན་ནམ་མཁའ་དྲི་མ་མེད་པ་དག་པ་བཞིན་སྤྲོས་པ་ཐམས་ཅད་བྲལ་བས་ན་འཁོར་བ་ལ་མི་གནས་པ་ཞེས་བྱའོ། །དེའི་ངང་ངམ་ཤུགས་ལས་བྱུང་བ་ནི་དཔེར་ན་ནམ་
མཁའ་ལ་ཉི་ཟླ་དང་སྤྲིན་དང་ཆར་ལ་སོགས་པ་འབྱུང་བས། ལོ་ཏོག་དང་རྩི་བཅུད་ལ་སོགས་པ་རྒྱས་པར་བྱེད་པ་ལྟར། ས་ལ་གནས་པའི་བྱང་ཆུབ་སེམས་དཔའ་རྣམས་ལ་ནི་ལོངས་སྤྱོད་རྫོགས་
པའི་སྐུར་སྣང་ལ། དེས་དོན་བྱེད་པའོ། །སེམས་ཅན་མོས་སྤྱོད་སེམས་དཔའ་རྣམས་ལ་སྤྲུལ་པའི་སྐུར་སྣང་བ་ལ་དེས་དོན་བྱེད་པས་ན་མྱ་ངན་ལས་འདས་པ་ལ་མི་གནས་པའོ། །དེའི་ཕྱིར་ཆོས་
སྐུ་ནམ་མཁའ་དང་མཉམ་པས་ན་གཟུགས་སྐུའི་སྣང་བ་ཡང་ནམ་མཁའ་དང་མཉམ་པའི་གདུལ་བྱའི་སེམས་ཅན་ཡང་ནམ་མཁའ་དང་མཉམ་པ་སྟེ། འཕེལ་བ་མེད་ཅིང་འགྲིབ་པ་མེད་པའོ།

༄༅། །བས་ན་དོན་བྱ་བ་དང་བྱེད་པ་ནི་རྨི་ལམ་སྒྱུ་མ་ལྟ་བུར་སྣང་གི་ཡང་དག་པར་མེད་པར་ཤེས་པར་བྱ། དེ་བས་ན་སྟོང་པའི་སྡོང་པོ་དམ་པ་མེ་ཏོག་རྒྱས་ཞེས་པ་སྟེ། སྡོང་
པོ་ལ་མེ་ཏོག་རྒྱས་པར་བྱའོ་སྙམ་པའི་རྟོག་པ་མེད་ཀྱང་ཤུགས་ལས་བྱུང་བ་ལྟར། སྙིང་རྗེ་རྣམ་པ་སྣ་ཚོགས་དུ་མར་ལྡན་ཞེས་པ་ནི། ཆོས་སྐུ་ལ་གཟུགས་སྐུ་བསྐྱེད་དོ། །སྙམ་པའི་རྟོག་པ་མེད་
ཀྱང་ཤུགས་ལས་འབྱུང་བའོ། །ལྷུན་གྱིས་གྲུབ་པ་ཕྱི་མའི་འབྲས་བུ་ནི། འབད་རྩོལ་མི་དགོས་པར་ལྷུན་གྲུབ་ཀྱིས་ཚུལ་དུ་འཆར་བ་སྟེ། དེ་ལས་འོངས་པའི་འགྲོ་བ་རྣམས་ཀྱི་འབྲས་བུ་སྟེ་ཞེས་
པའོ༑ །བདེ་བ་འདི་ནི་གཞན་པའི་སེམས་མིན་ནོ་ཞེས་གདུལ་བྱ་རང་རང་གི་སེམས་ཀྱི་སྣང་བ་ཡིན་གྱི་གཞན་གྲུབ་པ་མེད་དོ། །ཞེས་པ་སྟེ། འབྲས་བུའི་ཆོས་དང་པོའོ། །ད་ནི་དེའི་རྒྱུའི་ཁྱད་
པར་བསྟན་པ་ནི། སྟོང་པའི་སྡོང་པོ་དམ་པ་སྙིང་རྗེ་མིན་ཞེས་པ་ནི་སྙིང་རྗེ་དང་བྲལ་བའི་སྟོང་པ་ཉིད་གཅིག་པུའོ། །གང་ལ་སླར་སྤང་རྩ་བ་ལོ་འདབ་མེད་ཅེས་པ་ནི། རྩ་བ་ཆོས་སྐ་དང་ལྀ་འདབ་
གཟུགས་སྐུ་མི་འབྱུང་བའོ། །དེ་ལ་དམིགས་པར་བྱེད་པ་གང་ཡིན་ན། སྙིང་རྗེ་འབའ་ཞིག་ལ་དམིགས་པས་ཀྱང་ཞེས་པའོ། །དེར་ལྟུང་བས་ནི་ཡན་ལག་ཆག་པར་འགྱུར་ཞེས་པ་ནི། འཁོར

བ་ལྟུང་བས་སྐུ་གསུམ་གྱི་ཡན་ལག་ཆག་པས་སྐུ་གསུམ་གྱི་སྐུ་དང་སྟོང་ཉིད་ཀྱི་ཟུང་འཇུག་ཏུ་སྒོམ་པ་ཡིན་ན། འཁོར་བ་དང་མྱ་ངན་ལས་འདས་པའི་རྒྱུ་གང་ཡིན་ཞེ་ན་ས་བོན་གཅིག་ལ་སྡོང་པོ་
གཉིས་ཞེས་པ་ནི། རྒྱུའི་ས་བོན་སེམས་ཉིད་གཅིག་པུ་ལས།ྋ སྡོང་པོ་འཁོར་འདས་གཉིས་སུ་བྱུང་བའོ། །རྒྱུ་མཚན་དེ་ལས་འབྲས་བུ་གང་གི་ཞེས་པ་ནི། ས་བོན་བྱུང་བའི་ཕྱིར། འཁོར་
འདས་གཉིས་ཀ་ཡང་འབྲས་བུ་ཆོས་སྐུར་གཅིག་པའོ། །དེ་ཡང་དབྱེར་མེད་གང་སེམས་པ་ཞེས་པ་ནི། འཁོར་འདས་དབྱེར་མེད་དུ་གང་གི་རྟོགས་པ་དེས་ཞེས་པའོ། །སེམས་མྱང་འདས་གང་
ལམ་གྱི་དུས་ནས་སྣང་བ་མ་བསྒོམ་པས་འཁོར་བའི་མཐའ་ལས་གྲོལ་སྟོང་པ་མ་བསྒོམ་པས་མྱ་ངན་ལས་འདས་པའི་མཐའ་ལས་གྲོལ་བ་དང་། འབྲས་བུ་ཆོས་སྐུར་སངས་རྒྱས་པས་འཁོར་བའི་
མཐའ་ལས་གྲོལ་ཅིང་གཞན་དོན་གཟུགས་སྐུ་གཉིས་ཤུགས་ལས་བྱུང་བས་མྱ་ངན་ལས་འདས་པའི་མཐའ་ལས་གྲོལ་བ་སྟེ། འབྲས་བུའི་ཆོས་གཉིས་པའོ། །འབྲས་བུའི་ཕྲིན་ལས་གཞན་དོན་
འབྱུང་བར་བསྟན་པ་ནི། གང་ཞིག་འདོད་པ་ཅན་གྱི་སྐྱེ་བོ་འོང་བའི་ཚེ། ཞེས་པ་སྟེ་དཔེར་ན་རྒྱལ་པོ་རྒྱལ་སྲིད་བཟུང་ནས་འབངས་ཐམས་ཅད་སྐྱོང་བ་བཞིན། གང་འདིའི་ཡོ་བྱད་ཐམས་ཅད་

།གཏོང་བ་ཁས་བླངས་པའི་དྲུང་དུ། ཀུན་ཏུ་རྒྱུ་ལ་སོགས་པ་དེ་ལྟ་བུའི་གཏམ་ཐོས་ཏེ་འོང་བའི་ཚེ་ཞེས་སོ། །དེ་ནི་རེ་བ་མེད་ན་གལ་ཏེ་འགྲོ་ན་ནི་ཞེས་པ་ནི། རྒྱལ་པོ་༄༅།
ཡོ་བྱད་མེད་པའམ། ཞེས་གལ་ཏེ་ཡོད་པས་མེད་པ་འགལ་བར་འགྱུར་ཏེ། སློང་མོ་བ་ལ་ཅི་ཡང་མ་ཡིན་པས་རེ་བ་ཆད་དེ་སྟོང་པ་སླར་ལོག་སྟེ་འགྲོ་ན་ནི་ཞེས་པའོ། །ཕྱི་སྒོར་བོར་བའི་ཁ་ཕོར་
སློང་ནས་སུ་ཞེས་པའི་ཚིག་ཁ་ཤས་ཆད་པ་འདྲ་དོན་ཀྱང་མི་བྱེད་ལ། བཅས་པའི་དོན་དང་ཡང་འགལ་བར་འགྱུར་ན་རྒྱལ་པོའི་རྒྱལ་ས་མ་ཟིན་པས། དམངས་སུ་བབས་ཏེ་ཁ་ཕོར་ཟས་ལྷག་དང་བཅས་
པ་བླངས་ཏེ་ལོངས་སྤྱོད་ཅིང་ཞེས་པའོ། །དེ་བས་བསྡད་པ་རུང་། ཞེས་པ་ནི། བཙུན་མོ་ལ་སོགས་ཏེ་སློང་མོ་བྱེད་ཅིང་བསྡད་པ་རུང་ཞེས་པ་སྟེ་དཔེའོ། །དཔེ་དེ་བཞིན་ཐེག་པ་ཆེན་པོའི་སྒོར་
ཞུགས་ནས་མ་ནམ་མཁའ་དང་མཉམ་པའི་སེམས་ཅན་ཐམས་ཅད་སྐྱོང་ཞིང་བཏང་བར་བྱའོ་ཞེས་ཁས་བླངས་ནས་འགྲོ་བ་ལ་ཕན་འདོགས་སུ་ཡོད་པའི་ཚེ་རང་དོན་འབའ་ཞིག་བསྒྲབས་ནས། གཞན་
ལ་ཕན་པའི་དོན་མི་བྱེད་ཅེས་པ་སྟེ། གཞན་དོན་བློས་སྤངས་ཏེ་འདོད་པ་པོ་ལ་སྦྱིན་པ་མི་གཏོང་བར་ཞེས་པ་ནི་སྙིང་རྗེ་མེད་ཅིང་སྨོན་ལམ་མི་འདེབས་པ་དང༌། འགྲོ་བ་གཞན་བསྡུ་བ་བཞི་ལ་སོགས་

པས་མི་སྡུད་ཅིང་སྨིན་པར་མི་བྱེད་པའོ། །འདི་ནི་འཁོར་ཞེས་པ་ནི། འཁོར་བར་གནས་པའི་སེམས་ཅན་རྣམས་ལ་ཕན་པའི་འབྲས་བུ་དེ་གང་ཡིན་ནོ་ཞེས་པ་སྟེ། ཉན་ཐོས་སམ་རང་སངས་རྒྱས་
སུ་ལྟུང་༸ དོན་ཞེས་པའོ། །དེ་བས་ཞེས་པ་ནི། སྙིང་རྗེ་དང་བྲལ་བས་ཆོས་སྐུར་འཚང་མི་རྒྱུ། གཞན་དོན་གཟུགས་སྐུར་མི་འབྱུང་བ་ཞེས་པའོ། །བདག་གི་བོར་བར་བྱས་ན་རུང་ཞེས་པ་
ནི༑ྋ བདག་གི་ཞེ་འདོད་བོར་ནས་འཁོར་བར་ལྟུང་བར་རུང་ངོ་། །འབྲས་བུའི་ཆོས་དེ་རྣམས་ནི་འབྲས་བུ་འཆར་བའི་ཆོས་ཞེས་བྱའོ། །དེ་ལྟར་ཆོས་ཚན་བཞི་བཅུ་རྩ་གཉིས་ཀྱི་བཤད་པས་
རྣམ་པ་བཞི་བཅུ་རྩ་གཉིས་ཀྱི་ཡང་ཞེས་པ་ལ་སོགས་གསོལ་བ་སྡེ་ཚན་སློབ་མའི་ངོར། གཞུང་གིས་གཞུང་ཉིད་བཅིངས་ཏེ་ཡི་གེ་ཉུང་ངུ་ཡིས། །ཟབ་ཅིང་རྒྱ་ཆེའི་དོན་ཉིད་ཉི་ལྟར་གསལ་བར་
བྱས༑ །བྱིན་བརླབ་སྙིང་གི་དཀྱིལ་དུ་ཆོངས། །དཔལ་ལྡན་བླ་མའི་ཚོགས་བཅས་དཔའ་བོ་མཁའ་འགྲོའི་ཚོགས། །ཀུན་གྱིས་འདི་ལ་གཟིགས་ཤིང་འདིར་འཇུག་བྱིན་གྱིས་རློབས། །བདག་གི་
དགེ་བའི་ཚོགས་ཀྱི་འགྲོ་བ་མ་ལུས་མཆོག་གི་དངོས་གྲུབ་ཚེ་འདིར་ཐོབ་པར་ཤོག །རྣལ་འབྱོར་གྱི་དབང་ཕྱུག་ཆེན་པོ་དཔལ་ས་ར་ཧ་ཆེན་པོའི་ཞལ་སྔ་ནས་མཛད་པ། དོ་ཧ་མཛོད་ཀྱི་གླུའི་རྣམ་པར་

།བཤད་པ༑ དེ་ཉིད་གསལ་བ་སྣ་ཕུ་ཆོས་ལུང་གི་རི་ཁྲོད། བཀྲ་ཤིས་དགེ་གླིང་གི་དགོན་པར། སྡོམ་བུའི་རྣལ་འབྱོར་གླིང་རས་པས། སློབ་མ་དམ་པ་རྣམས་ཀྱི་༄༅།
དོན་དུ་སྦྱར་བའོ།། །།བཀྲ་ཤིས་ཤོག། །།¸འདི་ལ་སོགས་པ་གླིང་རས་ཀྱི་གསུང་རྣམས་མ་དཔེ་ཤིན་ཏུ་མི་དག་པའི་དབང་གིས་ཞུས་དག་ཡག་པོ་ཐུབ་མ་སོང་བས་དེ་ལུགས་ཐུགས་དགོངས་སུ་བཞག་ནས་རྗེས་སོརམ་དཔེ་ཡག་པོ་བརྙེད་
ན་དཔེ་སྡུར་བྱེད་རོགས་ཞུ།། ཞེས་ཞུས་དག་པས།།
98 (B)

98 (B)BlankPageAsPerOriginalDocument

གནས་
ལུགས་
ཉི
༄༅། །ཕྱག་རྒྱ་ཆེན་པོ་གནས་ལུགས་དྲི་མེད་ཅེས་བྱ་བ་ཆོས་རྗེ་རས་པའི་གདམས་ངག་བཞུགས།།
གཅིག་
དྲི་
མེད་

༄༅། །ན་མོ་རཏྣ་གུ་རུ། དག་པ་གཉིས་ལྡན་དྲི་མ་མེད། །མཁྱེན་པ་གཉིས་ལྡན་ཆོས་ཀྱི་སྐུ། །དོན་གཉིས་ལྡན་པའི་རི་ན་པོ་
ཆེ༑ །སངས་རྒྱས་གླིང་རས་པ་རས་པ་ཉིད་ལ་འདུད། །རྟེན་གྱི་གང་ཟག་དད་པ་དང་ལྡན་པ་ལ་ཡིན་ལུགས་ཕྱག་རྒྱ་ཆེན་པོ་གནས་ལུགས་དྲི་མེད་འོད་
གསལ་ནི། རྣམ་དག་སྙིང་པོའི་དོན་རང་ལ་ཡོད་པ་ངོ་སྤྲད་པ་ནི། གཏོར་མ་བཏང་། མཎྜལ་ཕུལ་ལ། སེམས་ཅན་ཐམས་ཅད་ཀྱི་དོན་དུ་བསྒོམ་ཁྲིད་
ཞུ་སྙམ་དུ་བསམས་ལ་སེམས་བསྐྱེད། དེའི་རྗེས་ལ་བླ་མ་སྤྱི་བོར་བསྒོམ། སྤྱི་བོའི་བླ་མ་དེ་ལ་ཡི་དམ་དང་བླ་མ་གཞན་ཡང་ཐིམ་པར་བསམ། རྟེན་ངོ་

༄༅། །མཚར་ཅན་ཐམས་ཅད་དང་ཆོས་མཛད་ངོ་མཚར་ཅན་ཐམས་ཅད་ཀྱང་ཐིམ་པར་བསྒོམས་ལ། མ་ནམ་མཁའ་དང་མཉམ་པའི་
སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཞེས་བླ་མ་ལ་སངས་རྒྱས་ཆོས་ཀྱི་སྐུ་དངོས་ཡིན་སྙམ་པའི་མོས་གུས་ཞེ་ཐག་པ་
སྙིང་རུས་པའི་གཏིང་ནས་མཆི་མ་ཐུལ་ཐུལ་བའི་གསོལ་བ་གདབ་བོ། །དེ་ནས་བླ་མ་དེ་རང་གི་སྤྱི་བོར་ཐིམ་ནས་རང་དང་བླ་མ་དབྱེར་མེད་འདྲེས་པར་
བསམ༑ ལས་ངན་སྡིག་སྒྲིབ་དང་ནད་གདོན་ཐམས་ཅད་དག་པར་བསྒོམ། དེ་ནས་སེམས་མ་བཅོས་པའི་ངང་ལ་འབོལ་ལེ་ཤིག་གེ་ཞོག བསྒོམ་ཞེས་

པ་གཞན་གྱི་བསྒོམ་རྒྱུ་ཅི་ཡང་མེད་པས། ཆོས་སྐུ་མ་བསྒོམ། སྟོང་ཉིད་མ་བསྒོམ། སངས་རྒྱས་མ་བསྒོམ། དེ་ལ་སོགས་ཏེ་རང་གྲོལ་མ་བསྒོམ། ཕྱོགས་མེད་དང༌། རང་གྲོལ་
དང་༑ བདེ་བ་དང་། གསལ་བ་དང༌། མི་རྟོག་པ་དང༌། དབྱེར་མེད་པ་དང་། ཡོད་མེད་དང་། ཡིན་མིན་ལ་སོགས་པ་ཅི་ཡང་མ་བསྒོམ། དེ་བཞིན་དུ་དྲན་པས་ཀྱང་ཅི་ཡང་མི་
གཟུང༌༑ གཟུང་བའི་བསྒོམ་ཐམས་ཙད་བློས་བྱས་ཡིན། འདུས་བྱས་ཡིན་པས་བསྒོམ་རྒྱུ་མེད། བསྒོམ་མེད། བསྒོམ་མཁན་མེད། དེ་ལྟར་ཡང་རྟག་གཉིས་ལས། བསྒོམ་མེད་བསྒོམ་པ་
པོ་ཡང་མེད། །ཅེས་པས། འཁྲུལ་པའི་མནོ་བསམ་ཅི་ལ་ཡང་མི་བཏང༌། ཁ་སྨྲས་གླེང་གཞི། བུ་ལོན་འབྲེལ་ཆགས། བུན་སྐྱེད་འཇལ་ལེན། བེའུ་ལུག་གསོ་སྐྱོང་། ཞིང་ཆུ་རྨོ་
སློགའབྲུ་འབམ་སྐྱེད་ལ་སོགས་པ་འཁྲུལ་པའི་བསམ་པ་ཅི་ཡང་མི་བཏང༌། སེམས་ཞེས་བྱ། རིག་པ་ཞེས་བྱ། རིག་རིག་ཏུར་ཏུར་པོ་ཡར་གྱུ་མ་གྱུ། ཕར་ཝལ་ཚུར་ཝལ་འདི་ལ་བསྒོམ་
རྒྱུའམ༑ བྱ་རྒྱུ་ཅིག་འདུག་ན་སེམས་བྲེལ་བ་བྱ་བ་ཡིན་པས། སེམས་རིག་རིག་ཏུར་ཏུར་པོ་དེ་དལ་བར་བཞག རང་ལུགས་སུ་བཞག མ་བཅོས་པར་བཞག ཤེས་པ་ལྷོད་དེ་ཤིག་གེ་༔

༄༅། །ཞོག ཤེས་པ་འབོལ་ལེ་ཤིག་གེ་ཞོག དེ་ལྟར་བཞག་པ་ཙམ་གྱིས་མནོ་བསམ་གཏན་དུ་མི་སྐྱེ་བ་མ་ཡིན་ཏེ། རྟོག་པ་ཐོལ་ཐོལ་བ་ནམ་ཡེངས་པ་དང་། དུམ་རེ་སྐྱེ་
ཡིན་འདུག་ཀྱང༌། རྟོག་པ་གང་སྐྱེས་དེ་རང་ལུགས་སུ་བཞག དེ་ཀ་ལྟར་བཞག ལྷོད་དེ་ཤིག་གེ་བཞག དེའི་ཚེ་ལས་དང་བྱ་བ་སྤང་། མཚམས་བཅད་སྨྲ་བཅད་བྱས་ལ་གནག་པ་ཤིན་ཏུ་
ཆེ་བར་བྱས་ལ་བསྐྱང༌། སྡོད་ལུགས་ལ་ངེས་པ་མེད་དེ་གང་བདེར་བསྡད་པས་ཆོག འདུ་འཛི་སྤང་བ་ཁོ་ན་གལ་ཆེ། དེ་ལ་གཏན་པ་ཐོབ་ནས་མིག་འབྲས་མི་འགུལ་ཙམ་བྱས་པས། ཕྱམ་ཕྱམ་
འགྲོ་ཡི་འདུག་པ་དང་། ད་ཉམས་ལེན་གྱི་དངོས་གཞི་དེ་ཡིན་པས། དེ་ལ་སྣག་པ་བསྐྱེད་ཅིག་བྱ། དེ་ཡང་གཞན་གྱིས་བལྟ་རུ་མེད། སེམས་ཀྱིས་སེམས་ལ་བལྟ་བ་ཡིན། རིག་པས་རིག་པ་
ལ་བལྟ་བ་ཡིན་པས། རིག་པའི་ངོ་བོ་དེ་ལ་ཅེར་གྱིས་ལྟོས་ལ། སེམས་བྱ་བའི་རིག་རིག་ཏུར་ཏུར་པོ་དེ་དང་པོ་འདི་ནས་བྱུང་བྱ་བའི་བྱུང་སའམ། འདི་ནས་སྐྱེས་བྱ་བའི་སྐྱེས་སའམ། བྱུང་
༈ ཁུངས་སམ། བྱུང་ས་ཅིག་འདུག་གམ་མི་འདུག་ལྟོས་ཤིག ད་ལྟ་འདི་འདྲ་ཅིག་འདུག་བྱ་བའི་མཐོང་རྒྱུའམ། དངོས་པོར་གྲུབ་པ་ཅིག་འདུག་གམ་མི་འདུག་ལྟོས་ཤིག སེམས་ལ་ཁ་དོག་ཇི་

འདྲ་ཅིག་འདུག སེམས་ལ་གཟུགས་ཇི་འདྲ་ཅིག་འདུག ཧྲིལ་གྱིས་དྲིལ་བས་སེམས་དེ་ལ་བལྟས་པའི་དུས་ན་མཐོང་རྒྱུའི་དངོས་པོ་ཅི་འདུག སེམས་དེ་དངོས་མེད་སྟོང་སངས་སུ་འདུག་
གམ༑ ཅུག་འདུག་དྲིས་ལ་བརྡར་ཤ་བཅད། དེ་ནས་ཉི་མ་རེ་ལ་ཆོས་ཐུན་རེ་རེའམ་གཉིས་ལ་སོགས་པ་བྱས་ལ་གསལ་གདབ་དྲི་བརྡ་བྱ། ཉམས་ལེན་ལ་སྣག་པ་ཆེར་བྱའོ། །དེ་ལྟར་དྲིས་པས་
སེམས་ལ་དངོས་པོ་ཅི་ཡང་མི་འདུག་སྟེ། མེད་བྱས་ཀྱང་འགྱུ་ཡིན་གདའ་ཟེར་ནས་འགྱུ་བ་དེ་ལ་མ་བདེ་ནས་འདུག་ན། ད་ཡུལ་ལྟ་བུའམ་གཞན་དུ་མནོ་བསམ་ཐོང་ཅིག་བྱ། ད་མནོ་བསམ་འགྱུ་
བ་དེ་རང་ལ་ཅེར་གྱིས་ལྟོས་ལ་འགྱུ་བ་དེ་ལ་དངོས་པོར་གྲུབ་པ་ཅི་འདུག ཁ་དོག་ཇི་འདྲ་འདུག གཟུགས་ཇི་འདྲ་ཅིག་འདུག་ལྟོས་ཤིག་བྱས། འགྱུ་བ་དེ་ཆད་པ་མི་ཆད་པ་ཡིན། འགྱུ་བདོ་
བའི་དུས་ན་ངོས་བཟུང་གྲུབ་པ་ཅི་འདུག་དྲིས་ལ་བརྡར་ཤ་བཅད། སེམས་ལ་ངོས་གཟུངས་སམ། དངོས་པོར་གྲུབ་པ་ཅིག་ཡོད་ན་བལྟས་པས་མཐོང་ནས་འོང༌། བཙལ་བས་རྙེད་ནས་འོང་
བས༑ སེམས་དེ་མེད་པར་གོ་བར་འདུག་གམ་མི་འདུག་དྲི། སེམས་དངོས་མེད་རྩ་བ་ཆོད་པར་འདུག་གམ་དྲི། ཐག་མ་ཆོད་པར་འདུག་ན་ཕྱི་རོལ་དུ་མཐོ་ཆུང་ལྟ་བུའི་རྫས་ལ་སེམས་སྤྲོས་

༄༅། །ལ། ད་ཁྱོད་ཀྱི་སེམས་ཕྱིར་ལ་འཕྲོས་ནས་འཐོན་པ་ཡིན་པས། འདི་དབང་པོའི་མངོན་སུམ་དུ་ཕབ་པ་ཡིན། ད་ཁྱོད་རང་གི་སེམས་ཡོད་ན་འདིར་འཕྲོས་ནས་ཡོད་
པས༑ ད་རྫས་དང་རང་རེའི་བར་དུ་ལྟོས་ལ། དངོས་པོར་གྲུབ་པ་ཅི་འདུག་དྲིས་ལ་བརྡར་ཤ་བཅད། དེར་སེམས་ལ་ངོས་གཟུང་ངམ་དངོས་པོར་གྲུབ་པ་གཏན་ནས་མི་གདའ། སེམས་བྱ་བ་
རང་མི་གདའ། འགྱུ་བ་འགྱུ་ཡིན་འདུག་ཀྱང་འགྱུ་རྡོ་བའི་དུས་ཉིད་ན། དངོས་མེད་སྟོང་སངས་སུ་གདའོ་ཟེར་བ་དང་། འོ་ན་རང་གི་སེམས་མེད་པར་ཤེས་ཀྱི་སྟེང་ལ་ལུས་གཏན་ལ་དབབ་མི་
དགོས༑ དང་པོ་ཡང་ལུས་དང་སྦྲགས་ནས་འོངས་པ་མེད། ལུས་འདི་ཕ་མའི་ཁུ་ཁྲག་ལས་བློ་བུར་དུ་བྱུང་བ་ཡིན། དེ་ཡང་བརྟག་གཉིས་ལས། བཽ་ལ་ཀ་ཀོ་ལ་སྦྱར་བས། །རེག་པ་སྲ་བའི་
བག་ཆགས་ཉིད། །ས་ནི་དེ་ལས་སྐྱེ་བར་འགྱུར། །ཞེས་པ་ལ་སོགས་པ་གསུངས་སོ། །ཐ་མ་འཆི་བའི་དུས་སུ་ཡང་ལུས་དང་སྦྲགས་ནས་འགྲོ་བ་མིན་ཏེ། རོ་གོག་ཅིག་སྐྱར་ནས་འགྲོ་བ་ཡིན་
༈ པས་ལུས་གཏན་ལ་དབབ་མི་དགོས། མིང་འདི་ཡང་གཏན་ལ་དབབ་མི་དགོས་བཞག་པས་ཆོག དང་པོ་ཡང་མིང་དང་སྦྲགས་ནས་འོངས་པ་མེད། མིང་འདི་ཕ་མས་བློ་བུར་དུ་བཏགས་པ་105

ཡིན༑ ཐ་མ་འཆི་བའི་དུས་སུ་སྦྲགས་ནས་འགྲོ་བ་མེད་པས་མིང་ཡང་གཏན་ལ་དབབ་མི་དགོས། ལུས་མ་གཏོགས། མིང་མ་གཏོགས་པའི་རིག་པ་རྐྱང་དེད་དུ་གཏན་ལ་ཕོབ་ལ། རིག་པ་
སེམས་ཀྱི་ངོ་བོ་དེ་རང་ལ་གྲུབ་པ་ཅི་འདུག རིག་པའི་ངོ་བོ་དེ་རང་འདུག་གམ་མི་འདུག་དྲིས་ལ་བརྡར་ཤ་བཅད། དེར་རང་སེམས་གཏན་ནས་མི་འདུག་གོ །རང་མེད་པར་རྟོགས་སོ་ཞེས་ཟེར་
བ་དང་། རང་ཡོད་ན་དམྱལ་བར་འགྲོ་རྒྱུ་དེ་ཀ་ཡིན་ལ། ད་རང་མེད་ཀྱི་རྟིང་ལ་ངོ་བོ་དེ་ལ་དམྱལ་བར་འགྲོ་རྒྱུའམ། འགྲོ་མཁན་རང་འདུག་གམ་མི་འདུག སངས་རྒྱ་རྒྱུའམ་རྒྱ་མཁན་རང་
འདུག་གམ་མི་འདུག འཁོར་བར་འཁྱམ་རྒྱུའམ་འཁྱམ་མཁན་འདུག་གམ་མི་འདུག་ཅེས་དྲིས་ལ་བརྡར་ཤ་བཅད། ཐེ་ཚོམ་འདུག་གམ་མི་འདུག གཞན་ལ་དྲི་དགོས་པ་འདུག་གམ་མི་འདུག་
སྟེ༑ དེ་སྐད་དྲིས་པས་འཁོར་བར་འཁྱམ་མཁན་མི་གདའོ། །སངས་ལ་རྒྱ་རྒྱུ་མི་གདའ། དམྱལ་བར་འགྲོ་རྒྱུ་མི་གདའོ་ཟེར་བ་ནས་རང་མེད་པར་ཐག་མ་ཆོད་བར་དུ་དྲིས་ལ་བརྡར་ཤ་བཅད་
དོ༑ །རང་མེད་པར་ཐག་ཆོད་པ་དེ་ཀུན་གྱི་རྩ་བ་ཡིན། ཡིན་པར་གང་ནས་བཤད་ན། གསང་སྙིང་ལས། རྩ་བ་མེད་པའི་སེམས་ཉིད་ནི། །ཆོས་རྣམས་ཀུན་གྱི་རྩ་བ་ཡིན། །ཞེས་པས་༔

།གསལ་ལོ། །རང་སེམས་མེད་པ་ལ་མེད་པར་ཐག་མ་ཆོད་ན་ཐམས་ཅད་ཉུང་མའི་གཡོས་ཡིན་གྲོགས་མེད། དེ་མ་གོ་ན་རྩ་བ་འཆུག་པ་ཡིན་པས་དེ་ལ་ནན་ཏན་ཆེར་༄༅།
བྱའོ༑ །ད་རང་མེད་པར་ཤེས་ཀྱི་རྟིང་ལ་འཁོར་བར་འཁྱམས་མཁན་མེད་པར་ཤེས་ཐག་ཆོད་ཐེ་ཚོམ་མི་འདུག་ན། ཉམས་ལེན་གྱི་དངོས་གཞི་དེ་ཡང་རང་ལ་ཅེར་གྱིས་བལྟས་ལ་རང་མི་འདུག་
པའི་ངང་ལ་རང་ལུགས་སུ་དེ་ལྟར་བཞག་ལ། དེ་ལ་སྣག་པ་ཤིན་ཏུ་ཆེ་བར་བྱས་ལ་ཉམས་སུ་བླང་ངོ་། །ད་ལུས་ངོ་སྤྲད་པ་ནི། རྨི་ལམ་ན་འཁྲུག་པ་འཐབ་ཀྱིས་རྨི་བ་དང༌། ཐགས་བཏག་ཀྱི་
Ju
རྨི་བ་ལ་སོགས་པ་རྨི་བརྡོ་བའི་དུས་ཉིད་ན་དེ་ཉིད་བྱས་པ་རང་ཡིན་ནམ། རང་གི་ཤེས་པ་འཁྲུལ་བ་ཡིན་དྲི། རྨི་ལམ་ན་ལྟད་མོ་བལྟས་པ་དང༌། དམྱལ་བའི་ཟངས་མོ་ཆེར་བཙོས་པ་
དང་༑ གཡང་ལ་ལྷུང་གི་རྨི་བ་དང་། .ཆུས་འཁྱེར་བ་དང་། མེས་བསྲེག་པ་དང་། རྦབ་ཏུ་འདྲིལ་བ་དང་། མི་དང་འཐབ་པ་དང་། དགའ་བ་དང་འཕྲད་པ་དང་། དེ་ལ་སོགས་པ་ལས་
༈ དང་བྱ་བ་ལ་སོགས་པ་གང་བྱས་རྨི་ཡང་། རྨི་ལམ་རྨི་བའི་བར་དེ་རུ་ཆོས་བྱས་ཀྱིན་བྱེད་མྱོང་བ་རང་ཡིན་ནམ། རྨི་ལམ་རྨི་བའི་དུས་ན་ངོ་བོ་ལ་བྱས་པ་མེད་ཀྱང་རང་གི་ཤེས་པ་འཁྲུལ་ནས་བྱས་

པ་སྙམ་བྱེད་པ་དེ་འཁྲུལ་པ་ཡིན་ནམ་མིན་དྲིས་ལ་བརྡར་ཤ་བཅད། ངོ་བོ་ལ་རང་མེད་པས་བྱེད་མཁན་མེད་པ་བྱས་པ་སྙམ་བྱེད་པ་དེ་འཁྲུལ་པ་ཡིན་ནམ་མིན་དྲི། རྨི་ལམ་ན་དམྱལ་བར་བསྲེག་པ་
སྙམ་བྱེད་པ་དེ་རང་གི་ཤེས་པ་འཁྲུལ་བ་ཡིན། ངོ་བོ་ལ་གང་ཡང་བྱེད་མྱོང་བ་མེད་རང་མེད་པའི་གནད་ཀས་ཟེར་བ་དང་། འོ ། རྨི་ལམ་གྱི་དུས་ན་ཡང་ལུས་གཏན་ནས་མེད་དེ། ཡོད་པ་སྙམ་
བྱེད་པ་དེ་ཡོད། ཉིན་མོ་ཡང་ལུས་ཡོད་པ་སྙམ་བྱེད་པ་མིན་པའི་ལུས་རང་ཡོད་པ་འདུག་གམ་མི་འདུག མེད་ཀྱང་ཡོད་པ་སྙམ་བྱེད་པའི་སྙམ་བྱེད་ཙམ་དུ་རྨི་ལམ་གྱི་དུས་དང་། ད་ལྟའི་ལུས་
གཉིས་ཅིག་པར་འདུག་གམ་མི་འདུག རྨི་ལམ་གྱི་ལུས་དང་ད་ལྟའི་ལུས་གཉིས་ཁྱད་ཡོད་དམ་མེད། རྨི་ལམ་གྱི་སྣང་བ་དང་ད་ལྟའི་སྣང་བ་ལ་ཁྱད་ཡོད་དམ་མེད་དྲིས་ལ་བརྡར་ཤ་བཅད། དེར་
རྨི་ལམ་གྱི་ལུས་དང་ཉིན་མོའི་ལུས་གཉིས་ཀ་རང་གི་ཤེས་པ་འཁྲུལ་བ་ཡིན། ངོ་བོ་གཏན་ནས་མེད། རྨི་ལམ་གྱི་སྣང་བ་དང་ཉིན་མོའི་སྣང་བ་གཉིས་ཀ་ཤེས་པ་འཁྲུལ་བ་ཡིན། ངོ་བོ་ལ་གཏིང་
རྩ་བ་ཡུལ་གསུམ་གཏིང་ཁུང་ཡེ་གདོད་མ་ནས་ཡོད་མ་མྱོང་། ཡོད་མི་སྲིད། མི་ཟེར་བར་དུ་དྲིས་ལ་བརྡར་ཤ་བཅད། དེར་ལུས་མེད་སེམས་མེད་དུ་གོ་ནས་འདུག་པ་དང་། གེགས་བསལ་བ་

།ནི། སངས་རྒྱས་ཡོད་དོ་སྙམ་པའི་བསམ་པ་ཐོང་ཞིག ད་རེས་རང་ལ་ལྟོས་ལ་ཅི་འདུག་ལྟོས་ཤིག དེར་སངས་རྒྱས་ཡོད་དོ་སྙམ་པ་དེ་རང་གི་རྣམ་རྟོག་གིས༄༅།
བཟུང་བར་འདུག་གམ་མི་འདུག རྣམ་རྟོག་ལ་རང་བཞིན་ཅི་འདུག སངས་རྒྱས་ཡོད་སྙམ་པ་དེ་རྣམ་རྟོག་ཏུ་འདུག་གམ་མི་འདུག རྣམ་རྟོག་དག་པས་སངས་རྒྱས་དག་གམ་མ་དག་བརྡར་ཤ་
བཅད་ལ་དྲི། དེས་འདྲེས་ནས་རྟག་ཆད་དུ་འཛིན་པ་དང་། དམྱལ་བ་ཡོད་སྙམ་པ་དང་། ཡི་དྭགས་ཡོད་སྙམ་པ་དང་། སེམས་ཅན་ཡོད་པར་འཛིན་པ་དང༌། སངས་རྒྱས་ཡོད་པར་འཛིན་པ་
དང་༑ དེ་ལ་སོགས་ཏེ་ཡོད་མེད་དང༌། བདེན་བརྫུན་དང༌། བདེ་སྡུག་དང་། ཡིན་མིན་ལ་སོགས་པ་འགྱུ་བྱེད་གང་བྱུང་ཡང་རྣམ་རྟོག་རྒྱུན་པ་དེས་བཟུང་བའམ་བྱས་པར་འདུག་གམ་མི་
འདུག དེ་ཚོ་ལ་དངོས་པོར་གྲུབ་པ་འདུག་གམ་མི་འདུག་དྲི། རྣམ་རྟོག་གི་འགྱུ་བྱེད་དེ་རང་ལ་བལྟས་པས་དེ་རང་ལ་ངོས་གཟུང་གྲུབ་པ་ཅི་ཡང་མི་གདའོ་ཟེར་བ་དང་། འོ་འཁོར་འདས་སུ་འཛིན་
༈ མཁན་དག་པས། ཐམས་ཅད་རང་གིས་བྱས་པར་ཤེས་སམ་མ་ཤེས་དྲི། བྱེད་མཁན་དག་པས་ཐམས་ཅད་དག་གམ་མ་དག་དྲིས་ལ་བརྡར་ཤ་བཅད། དེ་ཚོ་ཐམས་ཅད་རང་གི་སེམས་ཀྱིས་བྱས་

པར་འདུག ངོ་བོ་ལ་གང་ཡང་མི་འདུག་ཟེར་བ་དང་། དེ་ནས་གཏོར་དབང་བསྐུར། ཆོས་སྒོ་ཕྱེ་ལ་ཚིག་གིས་ངོ་སྤྲད་པ་ལ་གསུམ་སྟེ། ཡིན་ལུགས་ངོ་སྤྲད་པ་དང་། འཁྲུལ་ལུགས་ངོ་སྤྲད་
པ་དང་། འཁྲུལ་པ་ལྡོག་པའི་དུས་ངོ་སྤྲད་པའོ། །དང་པོ་ཡིན་ལུགས་ངོ་སྤྲོད་པ་ནི། ངོ་བོ་ལ་ཅེར་གྱིས་ལྟོས་ལ་རང་འདུག་གམ་མི་འདུག་ལྟོས་ཤིག་བྱས་ལ། ངོ་བོ་དེ་ལ་བལྟར་གཞུག འོ་
ཡིན་ལུགས་ལ་རང་བྱ་བ་གཏིང་རྩ་བ་ཡུལ་གསུམ་གཏིང་ཁུང་ཡེ་གདོད་མ་ནས་ཡོད་མ་མྱོང་། ཡོད་མི་སྲིད། གཏན་ནས་མེད་པ་ཡིན། དེ་ཅིས་ཤེས་ན་བལྟས་པའི་དུས་ན་ཅི་ཡང་མ་མཐོང་བ་
ཡིན༑ མ་མཐོང་བ་དེ་མེད་པས་མ་མཐོང་བ་ཡིན། ཡོད་ན་བལྟས་པས་མཐོང་ནས་འོང་། རྩལ་བས་རྙེད་ནས་འོང་། མ་མཐོང་བ་དེ་མེད་པའི་རྟགས་ཡིན། ཅི་ཡང་མེད་པའི་རྟགས་སུ་ཅི་
ཡང་མ་མཐོང་བ་ཡིན། ཕར་ཕྱིན་ལས། སེམས་ནི་དུས་གསུམ་གྱི་སངས་རྒྱས་ཀྱིས་ཀྱང་མ་གཟིགས་མི་གཟིགས་གཟིགས་པར་མི་འགྱུར་རོ། །ཞེས་སོ། །དེ་དོན་དམ་ཆོས་སྐར་སངས་རྒྱས་
པ་བྱ་བ་ཡིན། ཡིན་ལུགས་རྣམ་པར་དག་པ་དེ་ལ་ལས་དགེ་བ་བྱས་པས་ཕན་མ་བཏགས། སྡིག་པ་བྱས་པས་གནོད་པ་མ་བསྐྱལ་ཏེ། དཔེར་ན་བར་སྣང་སྟོང་པ་ལ་ཆུ་མི་ཆགས་པ་དང་༴

༄༅། །འདྲའོ། །ངོ་བོ་དེ་ལ་ལས་དཀར་ནག་གིས་ཕན་གནོད་མེད། དགེ་སྡིག་བྱེད་མཁན་རང་ཡེ་གདོད་མ་ནས་མེད། དཔེར་ན་ནམ་མཁའ་སྟོང་པ་ལ་ཆུ་སྐུད་མཁན་རང་
མེད་པ་བཞིན་ནོ། །དེ་སེམས་ཅན་ཐམས་ཅད་ལ་མཉམ་པོར་གནས་པ་ཡིན། དེ་ལྟར་ཤེས་པས་སངས་རྒྱས་པ་ཡིན། རང་ངོ་མ་ཤེས་པས་འཁོར་བར་འཁྱམས་པ་ཡིན། ངོ་ཤེས་མ་ཤེས་ཀྱི་
ཁྱད་ལས་མེད། དེས་གནས་ལུགས་ངོ་སྤྲད་པའོ། །འཁྲུལ་ལུགས་ངོ་སྤྲད་པ་ནི། ཡུལ་ལྟ་བུའི་གཞན་དུ་བསམ་པ་གྱུ་བཅིག་ཐོང་ཅིག་བྱ། དེ་འཁྲུལ་ལུགས་ཡིན་ཏེ། འགྱུ་བ་དེ་དངོས་མེད་
དུ་མ་ཤེས་པས་སྔར་ཕན་ཆད་ལུས་དེས་བླངས། འཁོར་བར་དེས་འཁྱམས། ལས་དེས་བསགས། བདེ་སྡུག་དེས་མྱོང་། གཞན་དོན་ཅིག་བྱེད་ན་ཡང་དེས་བྱེད་པ་ཡིན། དེ་ལུགས་
ཡིན༑ དེས་འདྲེས་ནས་བསམ་པའི་རྟོག་པ་འགྱུ་བྱེད་མ་ཤར་ན་མ་ཤར། ཤར་ན་ཤར་ཚད་འཁྲུལ་པ་ཡིན། འཁྲུལ་པ་ཡིན་པར་ཅིས་ཤེས་ན། ངོ་བོ་ལ་འགྱུ་བྱེད་མེད་པས་མ་འགྲུས་པར་
༈ འགྱུས་པ་སྙམ་བྱེད། མ་འཕྲོས་པར་འཕྲོས་པ་སྙམ་བྱེད། མ་སོང་བར་སོང་བ་སྙམ་བྱེད་པ་དེ་ཀ་སྙམ་བྱེད་ཀྱི་ཤེས་པ་འཁྲུལ་པ་བྱ་བ་ཡིན། འགྱུ་བ་དེ་ཀ་འཁྲུལ་པའི་ཤེས་པ་བན་བུན་བྱ་བ་

ཡིན༑ དེ་ཀ་སྙམ་བྱེད་ཀྱི་ཤེས་པ་གྱ་གྱུ་བྱ་བ་ཡིན། དེས་འདྲེས་ནས་རྣམ་རྟོག་ལ་བཟང་ངན་མེད། ཤར་ཚད་འགྱུས་ཚད་འཁྲུལ་པ་ཡིན། མཚན་བརྗོད་ལས། སྣ་ཚོགས་གཟུགས་ཅན་ཡིད་
ལས་སྐྱེས། །ཞེས་པས་སོ། །དེས་འཁྲུལ་ལུགས་ངོ་སྤྲོད་པའོ། །ད་འཁྲུལ་པ་ལྡོག་པའི་དུས་ངོ་སྤྲད་པ་ནི། ཡང་མནོ་བསམ་ཅིག་ཐོང་ཅིག་བྱ། དེ་ལ་ངོ་བོ་གྲུབ་པ་འདུག་གམ་མི་འདུག་
ལྟོས་ཤིག འོ་སྔར་ཕན་ཆད་རང་མེད་པར་མ་ཤེས། འགྱུ་བ་དངོས་མེད་དུ་མ་ཤེས་པས་འགྱུ་བ་དེས་ལུས་བླངས། འགྱུ་བ་དེས་འཁོར་བར་འཁྱམས། ད་རང་མེད་པར་ཤེས་པས་འགྱུ་བ་
དངོས་མེད་ངོས་བཟུང་དང་བྲལ་བར་ཤེས་པས་འཁོར་བར་འཁྱམས་པའི་ས་བོན་རུལ། ལུས་ལེན་པའི་རྩ་བ་ཆད་པ་ཡིན། འགྱུ་བ་འགྱུ་ཡིན་འདུག་ཀྱང་འགྱུ་བརྡོ་བའི་དུས་ཉིད་ན་འགྱུ་བ་ལ་ངོས་
བཟུང་གྲུབ་པ་ཅི་ཡང་མེད་པར་ཤེས་པས་ལུས་འདོད་ཀྱང་མི་མྱོང་ངོ་། །འོ་ན་གཞན་དོན་དུ་ལུས་འཇུག་ལེན་སྙམ་ན། ད་ལྟའི་དུས་སུ་དགེ་བ་ཕྲ་མོ་ཅི་བྱས་ཀྱི་རྗེས་ལ་འགྲོ་དོན་གྲུབ་པར་གྱུར་ཅིག་
ཅེས་པའི་སྨོན་ལམ་གདབ། རང་འཆི་ཀར་གཞན་དོན་ཁྱད་པར་ཅན་ནུས་པའི་ལུས་བླང་སྙམ་པའི་འདུན་པ་དྲག་པོ་བཏང་། ལ་ལ་ན་རེ་ཐོད་པ་མགོ་ལ་མི་འགེལ་བའི་རྣལ་འབྱོར་པ་ཡིན་ཟེར་

༄༅། །ཏེ། སྔར་ཐོད་པ་བཀལ་ནས། ད་འགེལ་མི་འགེལ་གྱི་སྒྲ་འཇུག་པ་ཡིན། ངོ་བོ་དེ་འཁོར་བར་འཁྱམས་ནས་ཐོད་པ་མགོ་ལ་བཀལ་བ་མེད། ད་ལྟ་ཡང་འགེལ་མ་
མྱོང་༑ ད་ཡང་འགེལ་མ་སྲིད། གྲུབ་ཐོབ་ཆེན་པོའི་ཞལ་ནས། སྐྱེ་མ་མྱོང་སྐྱེ་མི་སྲིད། སྐྱེ་བའི་མཁན་པོ་མེད་གསུང་། རྟོགས་མ་མྱོང༌། རྟོགས་མི་སྲིད། རྟོགས་པའི་མཁན་པོ་མེད་
གསུང་༑ བརྟག་གཉིས་ལས་ཀྱང༌། བདག་ཀྱང་མེད་ལ་གཞན་ཡང་མེད། །ཅེས་གསུངས། དེས་འཁྲུལ་པ་ལྡོག་པའི་དུས་ངོ་སྤྲོད་པའོ། རྩ་བ་དྲིལ་བས་ངོ་བོ་རང་མེད་ལུས་མེད་སེམས་
མེད་པ་ཡིན། དེ་ལྟར་ཡང་ཕར་ཕྱིན་ལས། གཟུགས་ནས་རྣམ་པ་ཐམས་ཅད་མཁྱེན་པའི་བར་དུ་ཡང་མེད་ཞེས་གསུངས་སོ། །འཁྲུལ་ལུགས་ལ་རང་མེད་པར་ཡོད་པ་སྙམ་བྱེད། ལུས་མེད་
པར་ཡོད་པ་སྙམ་བྱེད། སེམས་མེད་པར་ཡོད་པ་སྙམ་བྱེད་པའོ། །ལུས་སེམས་མེད་པ་མེད་པར་ཤེས་པ་འཁྲུལ་པ་ལྡོག་པའི་དུས་བསྟན་པའོ། བསྒོམ་བདག་པོ་ལ་གཏད་པ་ནི། བསྒོམ་བླ་མ
༈ ལ་ཆོས་སྐུའི་འདུ་ཤེས་མ་སྐྱེད་པའི་སྒོམ་ཐམས་ཅད་མགོ་མེད་ཡིན། །ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆིའོ། །བླ་མ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆིའོ། བླ་མ་ཐུགས་རྗེ་སྤྲུལ་པའི་སྐུལ་སྐྱབས་

སུ་མཆིའོ། བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཞེས་གསོལ་བ་གདབ་བོ་གྱི་བོགས་འདོན་གསོལ་འདེབས་ལ་ཆོལ། བསྒོམ་གྱི་བདག་པོ་ཞེན་ལོག་„འཁོར་བའི་ཆོས་ལ་ཞེན་པ་མ་ལོག་པའི་ཆོས་ཐམས་ཅད་མགོ་མེད་བྱ་བ་
ཡིན་ལ་ཆོལ། བསྒོམ་གྱི་བྱ་ར་རང་མེད་པའི་ངང་ནས་མ་ཡེངས་པར་བྱ་དྲན་པ་ལ་ཆོལ། བསྒོམ་¸རང་མེད་པ་ལ་ཡོད་པར་བཟུང་བའི་སེམས་ཅན་འདི་རྣམས་སྙིང་རེ་རྗེ་སྙམ་དུ་སྒོམ་གྱི་ཕྲིན་ལས་སྙིང་རྗེ་ལ་ཆོལ། བསྒོམ་¸མི་
ཆོས་ཀྱི་ངོ་ཚའི་སྟེང་དུ་ལྷ་ཆོས་ཀྱི་ངོ་ཚ་བསྣན་ནོ་གྱི་གཡང་ལུག་ངོ་ཚ་ལ་ཆོལ། བསྒོམ་གྱི་དངོས་གཞི་རང་མི་འདུག་པའི་ངང་ལ་ཞོག དེ་ཙུག་དེ་ལྟར་རང་ལུགས་སུ་གནས་པ་དེ་ལས་བོགས་དབྱུང་རྒྱུ་མེད་
དོ༑ །དེ་ནས་རྣལ་འབྱོར་བཞི་ཚར་གཅིག་བཤད་དོ། །དེ་ནས་ལྟ་བ་རྟོགས་སམ་མ་རྟོགས་བཟློག་བསྒོམ་བྱས་པས་གསལ་བས་ནང་ན་རང་མེད་པ་ལ་ཡོད་པར་མ་བཟུང་ན་ཕྱིའི་ལྷ་འདྲེ་མ་གྲུབ་
སྟེ༑ ལྷ་འདྲེ་ཡོད་པར་འཛིན་པ་འཁྲུལ་པ་ཡིན་པས། དེས་ན་ལྟ་བ་བདེན་འཛིན་དང་བྲལ་བ། བསྒོམ་པ་ཡིད་ལ་མི་བྱེད་པ། སྤྱོད་པ་རོ་སྙོམས་ནུས་པ། འབྲས་བུ་རེ་དོགས་ཀྱི་གཡང་ས་ཆོད
པར་བྱས་ལ། གང་གཉན་སའམ་འཇིགས་སར་ཕྱིན་ལ་དགེ་སྦྱོར་གྱིས་ལུས་སྲོག་ཐེད་ལ་བོར་ལ་བདེན་འཛིན་ཞིག་གམ་མ་ཞིག་བལྟའོ། །བདེན་འཛིན་ཞིག་ན་དེས་ཆོག མ་ཞིག་པར་འདུག་ན་

།རང་མེད་པའི་ངང་ལ་མ་ཡེངས་པར་བྱའོ། །བསྒོམ་ཁྲིད་སྐལ་ལྡན་འགའ་ལ་ཡིན་ལུགས་གསལ་བར་སྟོན་པའི་ཉི་མ་ཞེས་བྱ་བ་གནས་ལུགས་དྲི་མེད་ཆོས་རྗེ་འགྲོ་༄༅།
མགོན་གྱི་གདམས་པ་རྫོགས་སོ། །ཨཱི༎ །།
116 (B)

BlankPageAs PerOriginalDocument
116(B)

༄༅། །རྣལ་འབྱོར་བཞིའི་ཞལ་གདམས་ཆོས་རྗེ་འགྲོ་མགོན་གྱི་མཛད་པ་བཞུགས།།

༄༅། །བླ་མ་དམ་པ་རིན་པོ་ཆེ་རྣམས་ལ་ཕྱག་འཚལ་ལོ། རྗེ་སྒམ་པོ་པའི་ཐུགས་ཀྱི་དགོངས་པ། ཞལ་གྱི་གདམས་པ། ཕྱག་རྒྱ་
ཆེན་པོ་དོན་གྱི་བརྒྱུད་པ། གང་ཟག་གཅིག་ལམ་དུ་འཇུག་པ་ལ་འདི་ཚོ་དགོས་གསུང་སྐད། དེ་ལ་ཤོར་ས་བཞིར་མ་ཤོར། གོལ་ས་གསུམ་དུ་མ་གོལ་
བར་ཉམས་སུ་བླངས་པས། འཆར་ལུགས་གསུམ་གྱིས་མཚམས་སྦྱར་ནས་རྣལ་འབྱོར་བཞིའི་རིམ་པ་སྐྱེའོ། །དེ་ལ་ཤོར་ས་བཞི་ནི། སྟོང་པ་ཉིད་ཤེས་
བྱའི་གཤིས་ལ་ཤོར་བ། ལམ་དུ། གཉེན་པོར། སྟོང་པ་ཉིད་རྒྱས་འདེབས་སུ་ཤོར་བའོ། །དེ་ལ་དང་པོ་ནི། ཟབ་དོན་གྱི་ཆོས་ཉན་པས་གནས་

༄༅། ལུགས་ཀྱི་དོན་དེ་འདྲ་བ་ཅིག་ལ་ཟེར་བར་འདུག་སྙམ་པ་དེའོ། །ལམ་དུ་ཤོར་བ་ནི། ད་ལྟ་སྟོང་ཉིད་བསྒོམས་ནས་ཕྱིས་
འབྲས་བུ་ཐོབ་ཏུ་རེ་བའོ། །གཉེན་པོར་ཤོར་བ་ནི། འདོད་ཆགས་ཀྱི་གཉེན་པོར་མི་སྡུག་པ་བསྒོམ་པའམ། ཡང་ན་ཞེ་སྡང་སྐྱེས་པའི་དུས་སུ་སྐྱེས་
གཉིས་
པ༑ གནས་པ། ཐ་མ་གར་འགྲོ་བལྟས་ནས་མ་རྙེད་པའི་ངང་ལ་འཇོག་པའོ། །རྒྱས་འདེབས་སུ་ཤོར་བ་ནི། སྦྱིན་པའི་དངོས་པོ་ཅིག་བཏང་ནས་
འཁོར་གསུམ་མི་དམིགས་པས་རྒྱས་འདེབས་པའོ། །ཤོར་ས་བཞིར་མ་ཤོར་བར་ཉམས་སུ་འཇུག་ལེན་ན་གཏུམ་མོ་བསྒོམ་གསུང་སྐད། ལར་ཡང་

རྫོགས་ཆེན་པ་ཤེས་བྱ་གཤིས་ཐོག་ཏུ་ཤོར། གསང་སྔགས་པ་ཉམས་ཐོག་ཏུ་ཤོར། མཚན་ཉིད་པ་བློ་ཐོག་ཏུ་ཤོར་ཞེས་གསུང༌། གོལ་ས་གསུམ་ནི། བདེ་བའི་ཉམས་ཀྱིས་འདོད་
ཁམས༑ གསལ་བའི་ཉམས་ཀྱིས་གཟུགས་ཁམས། མི་རྟོག་པའི་ཉམས་ཀྱིས་གཟུགས་མེད་པའི་ཁམས་སུ་གོལ་བས་ཉམས་ལ་མ་ཆགས་པར་བསྒོམ་མོ། །དེ་ལྟར་ཤོར་སར་མ་ཤོར། གོལ་
སར་མ་གོལ་བར་ཉམས་སུ་བླངས་པས་སྐྱེ་ལུགས་རྣམ་པ་གསུམ་ནི། ཉམས་དང་རྟོགས་པ་གཉིས་ཀ་ལ་འབྱུང་སྟེ། རབ་ལ་ཅིག་ཅར་དུ་འཆར་བ་ནི། ཡུལ་རི་བྲག་སྤྲིན་མེད་པའི་ནམ་མཁའ་ལ་
ཉི་མ་ཤར་བ་དང་འདྲ་སྟེ་འདུག་ས་གཅིག་ཏུ་སྒྲོ་འདོགས་ཆོད་ནས་དུས་གསུམ་སངས་རྒྱས་བྱོན་ཡང་ཐེ་ཚོམ་མི་ཟ་བར་བློའི་དཔྱོད་པ་ཤིན་ཏུ་ཆེ་བ་ཤེས་བྱ་ཐམས་ཅད་ལ་ཆགས་ཐོགས་མེད་པར་འགྲོ་
བའོ༑ །འབྲིང་ལ་ཐོད་རྒལ་དུ་འཆར་བ་སྤྲིན་བར་གྱི་ཉི་མ་དང་འདྲ་སྟེ་རེས་རྟོགས་པ་ལྷག་གེར་འཆར། རེས་ཉམས་ཀྱིས་གྲིབ་རྩེར་འགྲིབས་ནས་འཕར་འབུག་ཤིན་ཏུ་ཆེ་བས་ཐེ་ཚོམ་སྐྱེ། བླ་མ་
བརྟེན་ཅིང་གསོལ་བ་གདབ་པ་ཞེས་སོ། །ཐ་མ་ལ་རིམ་གྱིས་འཆར་བ་ནི། ཡུལ་ངན་གྱི་ཉི་མ་ཁད་ཤོར་དང་འདྲ་སྟེ་ཉམས་དང་རྟོགས་པ་ཤན་མ་ཕྱེད་བར་དུ་བླ་མ་བརྟེན། རི་ཁྲོད་འགྲིམ་ཆུ་བོའི་

།རྒྱུན་བཞིན་བསྒོམས་པས་ཉམས་དང་རྟོགས་པ་དྭངས་སྙིགས་ཕྱེད་ནས་འོང་སྟེ། དེ་ལ་ས་ཚིགས་དང་དུས་ཚོད་འདིར་སྐྱེས་བྱ་བ་མེད་དེ་ལ་གང་ཟག་གི་རིགས་ཀྱང་ཞལ་༄༅།
ཉི
གཉིས་ཏེ། ཚན་གཅིག་དྲི་མཻ་དགོས་པར་ཐག་ཆོད་པ་འོང་། ཚན་གཅིག་གིས་ངོ་མི་ཤེས་སོ། །དེ་ལྟར་སྐྱེ་ལུགས་གསུམ་གྱིས་མཚམས་སྦྱར་ནས་རྣལ་འབྱོར་བཞིའི་འཆར་ལུགས་ནི།
གཅིག་གི་རྣལ་འབྱོར་¸དང་པོ་མཎྜལ་དང་ཚོགས་བསོག་པ་ཚོགས་ལམ་ནི། ཤེས་པ་གསལ་ལ་མཐའ་དབུས་མེད་པ་ནམ་མཁའ་ལྟ་བུ་.སྦྱོར་ལམ་མཐོང༌། ཉམས་རྟོགས་བྱེ་བྲག་མ་ཕྱེད་ངོ་བོ་ཅུང་ཞིག་མཐོང་
བས་རྟོགས་པ་ཡིན་ནམ་སྙམ་ལྡོག་འགྱུར་ཆེ་བས་ཉམས་སུ་གོ །སྤྲོས་བྲལ་གྱི་རྣལ་འབྱོར་ནི། དེ་ཉིད་བསྐྱངས་པ་ལས་རང་སེམས་སྤྲོས་བྲལ་བསམ་བརྗོད་ཀྱི་ཡུལ་མཐོང་ལམ་ལས་འདས་པ་
འགག་མེད་པར་རྟོགས་པའོ། །དེ་ཉིད་ལ་བརྟན་པ་ཐོབ་ནས་དོན་དམ་བསྒོམ་ལམ་པ་རང་ལ་ཀུན་རྫོབ་གཉིས་ཆུ་ལ་ཆུ་བཞག་པ་བཞིན་འདྲེ། སྣང་བ་ཐམས་ཅད་བསྒོམ་དུ་ཤར་བ་ནི་རོ་གཅིག་གོ །
མཉམ་བཞག་རྗེས་ཐོབ་མེད། མཐར་སྤྱོད་ལམ། དྲན་པས་ཟིན་མ་¸ས་བཅུ་གཅིག་པའོ་ཟིན་མེད། གཉིད་ལོག་དང་མ་ལོག་ཁྱད་མེད་པ་ནི་བསྒོམ་མེད་དོ། །དེ་ལ་རྗེ་ཕག་མོ་གྲུ་པས་གསུམ་གསུམ་དུ་

སྟེ༑ རྩེ་གཅིག་དང་པོ་ཤེས་པ་གསལ་སིང་ངེ་བ་བསྒོམས་ཚད་དུ་འོང༌། ཉམས་ཀྱི་མཐོ་དམན་ནི་ཆེ། འབྲིང་སེམས་ནམ་མཁའ་ལྟར་དག་ནས་ཇི་ལྟར་བསྒོམས་པ་ལྟར་འོང་། རེས་མ་
བསྒོམས་ཀྱང་འོང༌། དྲན་པས་ཟིན་ན་རྒྱུན་དུ་འོང༌། རབ་ནི་གཉིད་དུ་སོང་ཡང་འོང༌། རྟོག་པ་སྐྱེས་ཚད་ཉམས་ཀྱི་ངང་དུ་ཐིམ་ནས་རྟོག་པས་མི་གནོད་པར་འདུག་ན་མཉམ་བཞག་རྗེས་ཐོབ་མེད་
པ་ཡིན། སྒོམ་མེད་ཀྱི་རྣལ་འབྱོར་ལ་སླེབ་སྙམ་པ་འཆར་ཏེ། དེ་ནི་ཉམས་རྟོག་པར་ཤོར་བ་བྱ་བ་ཡིན་རྗེ་སྒོམཚུལ་གྱི་ཞལ་ནས་འཆི་ཀར་མི་སྟོངས་པ་སྙིང་ཚིམ་གསུང་གསུང༌། དེ་ཙམ་ན་འཇིག་༝ཆོས་བརྒྱད་ཀྱི་
རྟེན་གྱི་ཞེན་པ་ལྡོག །འདོད་པའི་ཡོན་ཏན་ལས་ཡིད་དབྱུང༌། གཅིག་པུ་དབེན་པར་སྡོད་སྙིང་འདོད། བླ་མ་ལ་སངས་རྒྱས་ཀྱི་འདུ་ཤེས་སྐྱེ། དེའི་ཉམས་བསྐྱང་ཡུན་རིང་ན་མངོན་ཤེས་དང་
ནུས་པ་རྫུ་འཕྲུལ་སྟོན་ནུས་པ་འབྱུང་ངོ་།། འཇིག་རྟེན་པའི་ལམ། དེ་ནས་བླ་མ་ལ་གསོལ་བ་གདབ་ཅིང་བསྒོམས་པས་རྟོགས་པ་འཆར་ཏེ། དེ་ལ་ཡང་སྤྲོས་བྲལ་དང་པོའི་སེམས་སྐྱེ་འགག་དང་བྲལ་
བར་རྟོགས།ྋ འབྲིང་རྩ་བ་དང་བྲལ་བར་རྟོགས། རབ་ཕྱི་ནང་གི་སྒྲོ་འདོགས་ཐམས་ཅད་ཆོད་འོང་ངོ་། །སྤྲོས་བྲལ་ཤར་བ་དང་རྩེ་གཅིག་གི་ཉམས་ཞིག་འགྲོ་བས། བློ་ཆུང་བ་རྣམས་བསྒོམ་

།ཤོར་སྙམ་ནས་ཉམས་ཚོལ་ཏེ། དེ་ནི་རྟོགས་པ་ཉམས་སུ་ཤོར་བ་བྱ་བ་ཡིན་འཆི་ཀར་སྟོངས་གསུང་ཡང་ཡིད་མ་ཆེས་ཐེ་ཚོམ་ཟོས་པས་མི་སྟོངས་སྙིང་རྗེ་གསུང་གསུང༌། རྩ་ལྟུང་དགུ་པ་༄༅།
ཡང་དེ་ལ་འཕོག་གོ །སྤྲོས་བྲལ་ཤར་བ་དང་འཁོར་བར་འཁྱམ་མཁན་མི་འདུག་པ་སྙམ་ནས་དགའ་བ་ཁྱད་པར་ཅན་སྐྱེ། སྔོན་གྱི་སྦྱངས་པ་ཆེ་ཆུང་གིས་གང་ཟག་རིགས་མ་ངེས་པས་འགའ་ཞིག་
ལ་སྤྲོས་བྲལ་དང་པོ་རང་ནས་དྲན་པས་བཟུང་མི་དགོས་པ་ལ་ལ་ལ་བཟུང་དགོས་པ་ཡང་འོང༌། རེས་སེམས་ཅན་ཐམས་ཅད་སངས་རྒྱས་སུ་མཐོང༌། རེས་འདི་མ་རྟོགས་པའི་སེམས་ཅན་འདི་
ཟླ
མས་སྙིང་རེ་རྗེ་ན་སྙམ་པ་མ་བཅོས་པའི་སྙིང་རྗེ་གཤའ་མ་སྐྱེས། གང་ཟག་གི་རིགས་མ་ངེས་པ་ལ་ལ་ཅི་བྱས་ཀྱང་ཆོག་སྙམ་ནས་འཇིག་རྟེན་ཆོས་བརྒྱད་ལ་དགར་འགྲོ། ལ་ལ་ཞེན་པ་ལོག་ནས་
རི་ཁྲོད་འགྲིམ། ལ་ལ་སངས་རྒྱས་ཀྱི་བྱ་བ་རླབས་པོ་ཆེ་ལ་འཇུག་སྟེ། དེ་ལ་སོགས་པ་སྤྱོད་ལམ་མི་གཅིག་གོ །སྔོན་གྱི་སྦྱངས་སྟོབས་དང་རྟེན་འབྲེལ་གྱི་གནད་ཀྱིས་འགྲོ་བ་ལ་ཕན་ཐོགས་ཆེ་
ཆུང་འོང་ངོ༌། །སེམས་ལ་བསྒོམ་རྒྱུ་མ་རྙེད་པས་སྒོམ་མེད་ཡང་ཡིན་སྙམ་པའི་ང་རྒྱལ་སྐྱེའོ། །དེའི་དུས་རྗེ་སྣ་ཕུ་པའི་ཞལ་ནས། དེ་ཁོ་ན་ཉིད་ལ་རྨོངས་པའི་མ་རིག་པ་སངས་ཀྱང་ལས་རྒྱུ་

འབྲས་ལ་རྨོངས་པའི་མ་རིག་པ་མ་སངས་པས་ལས་རྒྱུ་འབྲས་ལ་འདོར་ལེན་བྱ། ཇི་ལྟ་བ་མཁྱེན་པའི་སངས་རྒྱས་མཐོང་ཡང་ཇི་སྙེད་པ་མཁྱེན་པའི་སངས་རྒྱས་མ་མཐོང་བས་སྒོམ་སྲན་བསྐྱེད་
གསུང་ངོ༌། །སྤྲོས་བྲལ་བསྐྱངས་པ་ལས་རོ་གཅིག་དང་པོ་ནི། འཁོར་འདས་གཅིག་ཏུ་འདྲེས་ནས་སེམས་ཅན་ཐམས་ཅད་གསད་ཀྱང་སྡིག་པ་འབྱུང་རྒྱུ་མི་འདུག །མཚམས་མེད་ལྔའི་ལས་ཀྱིས་
ཀྱང་མ་གོས་སྙམ་ནས་ཀྱང་དགེ་སྡིག་འཆོལ་བར་སྤྱོད་ཉེན་ཆེ། འཇིག་རྟེན་པའི་ཡང་དག་པའི་ལྟ་བ་རྟོགས་དགོས་གསུང༌། དེ་ཙམ་ན་རྣམ་རྟོག་བསྒོམ་དུ་ཤར་བས་གཉིད་འོད་གསལ་དུ་ཚུད་
འགྲོ༑ ད་ཅི་བྱས་ཀྱང་སྒོམ་ལ་རྒྱུན་ཆད་མེད་པས་བསྒོམ་མེད་རང་ཡིན་སྙམ་པ་འབྱུང༌། འབྲིང་གཟུང་འཛིན་གྱི་རྩ་བ་རྦད་ཀྱི་འཆད་དོ། །རབ་སྣང་ཞིང་སྲིད་པའི་ཆོས་ཐམས་ཅད་སྐྱེ་མེད་ཀྱི་ངང་
དུ་ཞི་ནས་འགྲོ། སེམས་ཅན་ཐམས་ཅད་ཀྱང་ཆོས་ཀྱི་སྐུར་མཐོང་སྟེ་སུས་སུའི་དོན་བྱ། སེམས་ཅན་འཁོར་བ་ནས་བསྒྲལ་རྒྱུ་མི་འདུག་པ་སྙམ་པ་འབྱུང་སྟེ། དེ་ཙམ་ན་སྙིང་རྗེ་བསྒོམ་ཞིང་སྨོན་
ལམ་གདབ། དམིགས་པ་མེད་པའི་སྙིང་རྗེས་གང་ལ་གང་ཕན་གྱི་ལས་འབྲེལ་བཞག །བྱང་ཆུབ་སེམས་དཔའི་སྤྱོད་པ་རླབས་ཅི་ཆེར་སྤྱོད། དེ་ཙམ་ན་ཡང་སྣང་བ་སྒྱུ་མ་ཙམ་ཞིག་མ་འགགས་

ཟེེ |༄ ༅། ། སོ། །ཡང་མཉམ་བཞག་རྗེས་ཐོབ་ནི་སྤྲོས་བྲལ་རང་ནས་མེད་ལ། དང་པོ་དངོས་པོར་འཛིན་པའི་ལྷག་མ་སྒྱུ་མ་ཙམ་ཞིག་ནི་རོ་གཅིག་མན་ཆད་ལ་ཡོད་དོ། དེ་ནས་
ཆུ་བོ་རྒྱུན་གྱི་རྣལ་འབྱོར་ནི། བསྒོམ་མེད་དང་པོ་ལ་བསྒོམ་བྱ་སྒོམ་བྱེད་གཉིས་ཀྱི་རྟོག་པ་དང་བྲལ། འབྲིང་ལྷུན་གྲུབ་ཀྱི་རང་ས་ཙིར་གྱིས་ཟིན། རབ་འོད་གསལ་གཉིས་པོ་དང་གཅིག་ཏུ་འདྲེས་
ཏེ་ཆོས་སྐུའི་སའོ། །ལར་རྗེ་སྒམ་པོ་པའི་བཞེད་པས། ལྟ་བ་གོ་ཡུལ་དུ་མ་ཤོར་བ། བསྒོམ་པ་སེམས་འཛིན་ལ་མ་ལུས་པ། འབྲས་བུ་ཕྱི་དུས་ལ་མི་རེ་བ་ཆོས་ཀྱི་ཆེ་བ་ལགས་སོ། །དེ་ལ་ངོ་
བོ་མཐོང་མ་མཐོང་། རྣམ་རྟོག་སྒོམ་དུ་ཤར་མ་ཤར། རྩལ་རྫོགས་མ་ཉོན་མོངས་པ་དང་དངོས་པོའི་ཆོས་ཐམས་ཅད་ཟིལ་གྱིས་གནོནརྫོགས། ཡོན་ཏན་སྐྱེས་མ་མངོན་ཤེས་ནུས་པ་རྫུ་འཕྲུལ་གྱི་བྱིན་རླབས་ཀྱིས་གཞན་སྣང
ཐུལ་ན་སྐྱེས། ཀུན་རྫོབ་ལ་དུས་གསུམ་གཅིག་ཏུ་རྟོགས་ན་རྟེན་འབྲེལ་བསྒྲིག་ཤེས་ན་བྱན་ཚུད་མ་ཚུད། གཟུགས་སྐུའི་ས་བོན་ཐེབས་..ཀུན་རྫོབ་བྱང་ཆུབ་སེམས་འབྱོངས་ན་མ་ཐེབས་སོ།།རྣལ་འབྱོར་བཞིའི་རིམ་པ། དུས་
གསུམ་སངས་རྒྱས་ཀྱི་གཤེགས་ཤུལ། རྗེ་གོང་མ་རྣམས་ཀྱི་ཐུགས་དགོངས། རྣལ་འབྱོརཔ་རྣམས་ཀྱི་གསུང་། རྣལ་འབྱོར་བཞི་ཡི་གདམ་ངག་གིས་གང་ཟག་གི་ཚོད་འཛིན་སྤྲང་པོ་རྒྱ་རས་ཀྱི་ཡི་དམ་རྫོགས་སོ། །མངྒ་ལཾ།།

BlankPageAs PerOriginalDocument

༄༅། །ཞུ་གསེར་སྒོམ་གྱི་ལན་རྣལ་འབྱོར་བཞིའི་གདམས་པ་དང་བཅས་པ་བཞུགས་སོ།།

༄༅། །ཨོཾ་སྭ་སྟི། རྗེ་རིན་པོ་ཆེ་རྒྱ་རས་པའི་སྤྱན་སྔར་ཞུ་བ། རྣལ་འབྱོར་བཞི་དེ་ངོ་རེ་རེ་བཞིན་དུ་འཛིན་ནམ། དགེ་སྦྱོར་ཅི་འདྲ་
རེ་བདོག རྩེ་གཅིག་སྤྲོས་བྲལ་ལ་སོགས་པ་རིམ་པ་བཞིན་དུ་ཁྱད་པར་ཅིས་འབྱེད། རིམ་པ་བཞིན་དུ་མཉམ་རྗེས་ཀྱི་ཁྱད་པར་ཇི་ལྟར་འབྱེད། རེ་རེ་ལ་
ཡོན་ཏན་ཅི་འོང༌།ྋ ཕྱི་རྟགས་ན་ཅིའི་ཕྱིར། རྣལ་འབྱོར་བཞི་རེ་ལ་ཤི་ན་བར་དོ་དང་སྐྱེ་བ་ཕྱི་མ་ལ་ལུས་ལེན་དགོས་སམ་ལ་སོགས་པ་ཇི་ལྟར་འོང༌། ས་128
ལམ་དང་རྣལ་འབྱོར་བཞི་བསྟུན་ན་ཇི་ལྟར་འོང༌། མཚན་ཉིད་པ་ས་ལམ་ལ་རྟགས་བཤད། ད་ལྟ་བསྒོམ་ཆེན་པ་ལ་རྟགས་ཡོད་དམ་མེད། ཡོད་ན་ཇི་

༄ ༅། །ལྟར་ངོས་འཛིན། མེད་ན་མཚན་ཉིད་པ་ལ་ཡོད། ད་ལྟའི་སྒོམ་ཆེན་པ་ལ་མེད་པའི་རྒྱུ་མཚན་ཅི། སྒོམ་ཆེན་པའི་ཉམས་
དང་རྟོགས་པར་ངོས་འཛིན་ན་ཇི་ལྟར་བྱེད། སྒོམ་ཆེན་པ་ལ་ཉམས་ཡོད་པ་ལ་རྟོགས་པ་མེད་པ་ཡོད་དམ་མེད། རྟོགས་པ་ཡོད་ལ་ཉམས་མེད་པ་ཡོད་དམ་
མེད༑ སྔགས་མཚན་ཉིད་ལམ་ཉེ་རིང་འོང་བ་རྒྱུ་མཚན་ཅི་ཡིན། མཚན་ཉིད་པ་ས་བདུན་མན་ཆད་ལ་ཉན་ཐོས་ལ་ལྡོག་པ་ཡོད་པར་བཤད། ད་ལྟའི་སྒོམ
ཆེན་པ་ཉན་ཐོས་ལ་ལྡོག ་་པ་ཡོད་དམ་མེད། ྋ སྒོམ་ཆེན་པ་ལ་དགེ་སྦྱོར་ཅི་འདྲ་བ་ཞིག་ཡོད་ན་འཁོར་འདས་ཀྱི་ཤན་ཕྱེད་པ་ལགས། ྋམཚན་ཉིད་པ་དུག་

གསུམ་སྤོང་བར་བཤད། སྔགས་ཀྱི་ཆགས་ལམ་གྱི་རིམ་པ་དང་། མཐུ་བྱེད་པ་ལ་ཞེ་སྡང་བསྐྱེད་པར་གསུངས། དེ་ཀུན་ཇི་ལྟར་འོང། དེ་ལྟར་ཞུ་བ་ཀུན་གནད་ཀ་རྒྱུ་མཚན་དང་བཅས་པ་ད་
རེས་ཁོང་རྣམས་ལ་བསྐར་བ་ཞུ། གསང་བ་དང་བཀའ་རྒྱ་ཡང་མཛད་པར་ཞུ། ཁྱེད་རང་མིན་པ་བསྐར་བ་སུས་ཀྱང་མི་ཤེས་པ་མཛོད་པར་ཞུ། ཐུགས་ལ་གདགས་པར་ཞུ། ཐུགས་ལ་
གདགས་པར་ཞུ། ཐུགས་ལ་གདགས་པར་ཞུ། གཞན་ཡི་གེ་གཅིག་པོའི་ནང་དུ་ཞུས་པ་ཀུན་ཡང་ཐུགས་ལ་གདགས་པར་ཞུ། ཁོང་རྣམས་རླུང་ཇོ་ཡེས་དཔོན་གཡོག་ཕྱིར་བྱོན་ཡང་འདི་ན་དགོན་པ་
མཛད་ནས་གཞན་གྱི་ཡང་མཆོད་གནས་བྱེད་པ་འདི་ན་བཞུགས་པའི་ཞལ་ཏ་ཡང་མཛད་པར་ཞུ།¸ཞེས་དཔོན་གསེར་བས་ཞུ་བ་བསྐུར་བའི་ལན་དུ།། ༈ རྣལ་འབྱོར་བཞིའི་གདམས་པ་ཤན་འབྱེད་བཅུ་གསུམ་པ་ལམ་དང་སྦྱར་བ་ཞུ་
ལན་བཞུགས་སོ།། ཆོས་རྗེ་འགྲོ་བའི་མགོན་རྗེ་གྲུབ་ཐོབ་ཆེན་པོ་སྣ་ཕུ་པ་པོ་ལ། །སྒོ་གསུམ་.ལུས་ངག་ཡིད་གསུམ་ཐམས་ཅད་ཀྱིས་མ་ཡེངས་པའི་སྒོ་ནས་ཕྱག་བཙལ་ཏེ་གུས་པས་ཕྱག་བཙལ་ནས། །མཚན་དཔོན་གསེར་བ་
བརྗོད་པར་དཀའ་བའི་མི་ཆེན་གྱིས། །ཞུས་པའི་རྒྱ་རས་བདག་གིས་དོན་ལ་ལན་འདི་གསོལ། །རྣལ་འབྱོར་བཞི་པོ་ངོས་འཛིན་ནས། །དགེ་སྦྱོར་བྱེད་ལུགས་བསྟན་པ་ནི། །བཞེད་ལུགས་བསམ་

༄༅། །ལས་འདས་ལགས་ཀྱང༌། །བདག་གིས་འདོད་པ་འདི་ལྟར་༞སྤྲོ་བའི་སྐབས་སུ་ལགས །ངོས་འཛིན་བཞི་པོ་འོག་ཏུ་འཆད། །གསོལ་བ་¸རྣལ་འབྱོར་བཞིཀ་ལ་འདེབས་པ
ྋ རྟག་ཏུ་དགོས །རྩེ་གཅིག་དུས་སུ་སོང་ཙམ་ན། །ཉམས་མྱོང་གཞིག་ཅིང་སྒོམ་དཀར་ནག་ལས་སྤང་བླང་བྱ་མེད་བསྒོམ། །གཉིས་དགག་སྒྲུབ་བསྡུས་ཆོས་རྣམས་བསྲེས་ཤིང་བསྒོམ། །རོ་གཅིག་
གིས་བཞིའི་འདུག་ཚུལ་བསྟན་པ་རྣམ་འབྱོར་ནོན་ཙམ་ན། །འགྲོ་དོན་ས་བོན་འདི་རུ་གདབ། །རང་ལ་བརྩི་རྒྱུ་མི་བདོག་ཀྱང༌། །མི་བདེན་བཞིན་དུ་རྟེན་འབྲེལ་སྒྲིགས། །དེ་ལ་གཞན་གྱི་བློར་མི་
ཤོང་༑ །ཞིང་ས་རུ་ཅིག་ཀྱང་བཟང་.བཟང་ངན་མེད་ན་སྒོམ་མེད་ཡིན་ངན་ཡོད། །ཇི་སྙེད་སངས་རྒྱས་འདི་རུ་བཙལ། །ས་བོན་མ་བཏབ་འབྲས་བུ་དཀའ། །ལ་ལ་རྒྱུ་འབྲས་རྟོག་པས་བཅིངས། །ལ་
ལ་སྟོང་པ་ཕྱོགས་རེར་སོང་། །སྒོམ་མེད་དམའ་ཤོས་རོ་ཅིག་འདྲ། །དགེ་སྦྱོར་བྱེད་ལུགས་གཅིག་པ་¸ཡེངས་པ་མེད་པར་ཡིན། །བསྒོམ་མེད་རབ་ནི་སངས་རྒྱས་པ། །བྱ་རྩོལ་ཐམས་ཅད་བྲལ་བ་
ཡིན༑ །གཉིས་པ་བསྒོམ་གྱི་ཁྱད་པར་ནི། །རྩེ་གཅིག་ཉམས་ཀྱི་མཐོ་དམན་ཡིན། །འཇིག་རྟེན་ལམ་ཡིན་ལས་རྣམས་སོག སེམས་ཀྱི་སྤྲོས་བྲལ་ཕ་ཡུལ་མཐོང་བ་ཡིན། །ཕལ་ཆེར་བསྒོམ་ལ་

རེས་འཇོག་བྱེད། །རོ་གཅིག་སྣང་བ་སྒོམ་དུ་ཤར། །ཁོར་ཡུག་མ་རུ་སོང་བ་ཡིན། །བསྒོམ་མེད་ཆོས་སྐུའི་གདན་ས་ཡིན། །ཕལ་ཆེར་བསྒོམ་མེད་བཏང་¸སེམས་ལ་བསྒོམ་རྒྱུ་མེད་པས་བསྒོམ་མེད་དུ་
འདོད་པ་ཡང་ཡོད་བར་ཡོད། །གསུམ་པ་མཉམ་རྗེས་བསྟན་པ་ནི། །རྩེ་གཅིག་དུས་ན་མཉམ་རྗེས་ཡོད། །གང་ཟག་རིགས་ཀྱང་མ་ངེས་པས། །ལ་ལ་ཉམས་མྱོང་བསྟུན་པར་འོང༌། །ལ་ལ་
ཉམས་མྱོང་རེ་འཇོག་བྱེད། །སྤྲོས་བྲལ་སྒོམ་མེད་འབྲིང་གི་བར། །དངོས་འཛིན་ལྷག་མ་སྒྱུ་མར་སྣང༌། །བསྒོམ་མེད་རབ་ལ་སྣང་སྒྱུ་མེད། །བཞི་པ་རྟགས་དང་ཡོན་ཏན་ནི། །རྩེ་གཅིག་
བསྐྱང་ཡུན་རིང་ལགས་ན། །འདོད་ཡོན་ཞེན་པ་དབང་མེད་ལྡོག །མངོན་ཤེས་རྫུ་འཕྲུལ་ལྀ་སོགས་པ། །དྲང་སྲོང་ཡོན་ཏན་ཆ་ཤསྀ་འོང་སྟེ་རེས་ལ་ཆེ་ཆུང་ཆུང་ཡོད་ཙམ། །སྤྲོས་བྲལ་རྟོགས་པ་
བསྐྱངས་པ་ན། །རྫུན་སྣང་ངེས་མེད་ལྟད་མོར་ཆེ། །སྦྱང་སྟོབས་དབང་པོ་རྣོ་རྟུལ་གྱིས། །སེམས་དཔའི་དེ་ལ་ཡང་ཆེ་ཆུང་ཡོད་ཡོན་ཏན་ཆ་ཤས་འབྱུང་། །ཞེན་མེད་སྙིང་རྗེ་འཆར་ཐང་ཡིན། །རོ་
གཅིག་བསྐྱང་ཡུན་རིང་ལགས་ན། །སངས་རྒྱས་„སྣང་བ་ཞིང་ཁམས་སུ་མཐོང་བས་ལྟད་མོར་ཆེ། །འགྲེང་ལོག་སྤྱི་གཙུག་གར་སོང་ཡང༌། ྋ།རྒྱལ་པོ་གདན་ལས་ཆོས་སྐུའི་ངང་ལས་གཡོས་པ་

༄༅། །མེད། །རྒྱུ་རྐྱེན་རྟེན་འབྲེལ་ཤར་ཚེ་ལ། །ཉི་མའི་གུང་ལ་ཟ་འོག་བཀྲམ། །སངས་རྒྱས་ཡོན་ཏན་ཆ་ཤས་ཕྱོགས་རེ་མཐུན་ཙམ་ཙམ། །འགྲོ་དོན་དཔག་ཏུ་མེད་པ་
འབྱུང་༑ །བསྒོམ་མེད་རབ་ཏུ་སོང་ཙ་ན། །མཛད་པ་མཐར་འདོན་¸འགྲོ་དོན་དཔག་མེད་ཡོན་ཏན་འབྱུང༌། །སྤྱི་ཡི་བབ་ཙམ་བསྟན་པ་ཡིན། །ལྔ་པ་བར་དོ་བསྟན་པ་ནི། །རྩེ་གཅིག་ལ་བར་དོ་རྣམས་
ཀྱང་འབྱུང༌། །སྤྲོས་བྲལ་རྣལ་འབྱོར་ཡན་ཆད་ལ། །རྗེ་སྣ་ཕུ་བ་ཡིན་གོང་མ་བར་དོ་མི་འབྱུང་གསུངས། །གདམས་པས་བསྒྱུར་ནས་མི་འོང་དགོས། །ལས་ཀྱི་དབང་གིས་.ལུས་ལེན་ཡང་རང་
དབང་ཡོད་པར་ལེན་སྐྱེ་མི་ལེན། །བསྒོམ་པ་བདག་པོ་བྱེད་པའི་ཚེ། །རང་དབང་ཡོད་པ་ཅི་འདོད་རྒྱུ། །བསྒོམ་མེད་ལོག་པ་བྱེད་པའི་ཚེ། །བདུད་ཀྱི་ཞགས་པས་རྟོགས་པ་སྐྱེས་ནས་བསྒོམ་དུ་མེད་པ་དམ་པ་
ཡིན་པ་ལ་ཆགས་སྡང་བསྒོམས་པས་གར་འགྲོ་ཆ་མེད་ཐེབས་པ་ཡིན། །དེ་ལ་ཁ་ཚོན་བདག་མི་གཅོད། །དྲུག་པ་ས་ལམ་བསྟན་པ་ནི། །ས་སོགས་ལམ་ལ་དགོས་མེད་ཀྱང་། །འོན་ཀྱང་བསྟན་ན་འདི་ལྟར་
༈ འདོད༑ །མཎྜལ་འབུལ་བ་ཚོགས་ཀྱི་ལམ། །ཉམས་མྱོང་སྐྱེས་པ་སྦྱོར་བའི་ལམ། །སྤྲོས་དང་བྲལ་བ་མཐོང་བའི་ལམ། །རྟོགས་པ་སྐྱེས་པ་བསྒོམ་པའི་ལམ། །རོ་གཅིག་པ་ནི་ས་བརྒྱད་

པ༑ །བསྒོམ་མེད་བཅུ་གཅིག་མཐར་ཕྱིན་ལམ། །བདུན་པ་རྟགས་མཚན་བསྟན་པ་ནི། །ཉན་ཐོས་རྒྱན་ཅན་རྒྱན་མེད་གཉིས། །བྱང་སེམས་གྲགས་ཅན་གྲགས་མེད་གཉིས། །སྔགས་ལ་
གསང་སྤྱོད་ཚོགས་སྤྱོད་གཉིས། །ཡོན་ཏན་བཤད་ཚོད་བསྟན་བསྟུན་གཉིས། །ས་ལམ་ཡོན་ཏན་དགོངས་ཅན་མ། །བསྒོམ་ཆེན་སྦྱངས་སྟོབས་ཆེ་ཆུང་གཉིས། །རྫུ་འཕྲུལ་ཡོད་མེད་སྣ་ཚོགས་
དང་༑ །འགྲོ་དོན་འགྲུབ་དང་མི་འགྲུབ་འབྱུང་། །ལར་འགྲོ་དོན་བྱེད་ན་རྟེན་འབྲེལ་དགོས། །ཡོན་ཏན་རྫུ་འཕྲུལ་སྒྲབ་པ་ལ། །འཇིག་རྟེན་ལམ་ལ་འབད་¸འཇིག་རྟེན་ཉམས་དང་སྙིང་རྗེ་དང་ཡི་དམ་ལ་སོགས་
པའི་རྩོལ་དགོས། །སྒོམ་སྐྱེས་ཟེར་ན་ཡོན་ཏན་ཁོང་གཞན་མ་ཀུན་འདྲི། །ལམ་བློ་ཆོད་ལ་ས་ལམ་མགྱོགས། །རྡོ་རྗེ་གདན་དུ་འགྲོ་བ་ལ། །མང་ཡུལ་སྐོར་དང་གྲུ་མོ་གཅོད། །ལམ་མི་ཅིག་པས་
རྟགས་མི་ཅིག །སྒྲ་ལུས་བསྒོམ་དང་གཏུམ་མོ་བསྒོམ། །རྟགས་དང་ཡོན་ཏན་ག་ན་འདྲ། །ཁྱེད་ཀྱང་བཟོད་པ་ཐོབ་དུས་སུ། །རྩ་ནང་རླུང་སེམས་གང་ཚུད་འདོད། །བསྒོམ་ལ་ཕྱི་རྟགས་
ངེས་པ་མེད། །རྒྱལ་དང་རྒྱལ་སྲས་རྣམས་ལ་ཡང༌། །འཕྲིན་ལས་ཁྱད་པར་སོ་སོར་མདོ་ལས་གསུངས། །བརྒྱད་པ་ཉམས་རྟོགས་བསྟན་སངས་རྒྱས་ལ་ཡང་ཞིང་ཁམས་མང་པོ་བཤད་པ་ནི། །ཉམས་

༄༅། །དང་རྟོགས་པ་གོ་བ་གསུམ། །ཤན་མ་ཕྱེད་པས་ཐམས་ཅད་སྡུག །བརྟགས་དཔྱད་བྱས་པ་གོ་བ་ཡིན། །བདེ་གསལ་མཐོ་དམན་ཉམས་མྱོང་ཡིན། །གནས་
ལུགས་ངོ་ཤེས་རྟོགས་པ་ཡིན། །ཉམས་དང་རྟོགས་པ་ཤན་འབྱེད་འདི། །རྗེ་སྒམ་པོ་པ་ཡི་གནད་ཆེན་ཡིན། །དགུ་པ་ཉམས་རྟོགས་འབྲེལ་བསྟན་པ། །ཉམས་ཡོད་རྟོགས་མེད་ནམ་ཡང་
མང་༑ །རྟོགས་ཡོད་ཉམས་ཅན་ཉམས་མེད་གཉིས། །རྩ་རླུང་སྟོབས་ལས་བྱུང་བ་ཡིན། །གཅིག་པུར་སྡོད་ན་ཉམས་དགོས་ཏེ། །ཤན་མ་ཕྱེད་ན་ཨ་ཏི་ཁ། །བཅུ་པ་སྔགས་དང་མཚན་ཉིད་
JP
ཁྱད་པར་ནི། །སྔགས་དང་མཚན་ཉིད་ལམ་ཐག་ནི། །ལྟ་བ་དག་ལ་ཁྱད་མེད་ཀྱང༌། །ཐབས་ཀྱི་སྟོབས་ལས་བྱུང་བར་འདོད། །བཅུ་གཅིག་ཕྱིར་ལྡོག་ཕྱིར་མི་ལྡོག །གསང་སྔགས་དབང་
གིས་གནད་ཀ་འདིས། །ཉན་ཐོས་དངོས་ལ་མི་ལྡོག་ཀྱང༌། །ཞེན་མེད་སྙིང་རྗེ་མ་འབྱོངས་ན། །རྟོགས་པའི་རྦད་ཁམ་ཆེ་ལགས་ཀྱང་། །ཞི་བ་ཕྱོགས་གཅིག་འབྲས་བུར་སོང་། །ཉན་ཐོས་
ཕྱོགས་མཐུན་བྱ་བ་ཡིན། །དོན་གཉིས་ལྡན་པའི་སངས་རྒྱས་མིན། །དེས་ན་རྒྱུ་རྐྱེན་རྟེན་འབྲེལ་བསྒྲིགས། །རྟེན་འབྲེལ་རང་གི་རྟེན་འབྲེལ་འཆུག །རང་དོན་རྟེན་འབྲེལ་བརྩི་བ་ཚོ།། དར་གྱི་

སྲིན་བུ་དར་གྱིས་འཆིང་《རྟོག་པའི་སྲིན་བུ་དར་གྱིས་བཅིངས། །ལྟར་སྣང་ཙམ་དུ་གཞན་དོན་བརྩི། །བཅུ་གཉིས་འཁོར་འདས་ཤན་འབྱེད་འདི། །ཉམས་རྟོགས་ཤན་འབྱེད་རྣལ་འབྱོར་པ། །ཚེ་
འདིའི་དབང་དུ་མ་བཏང་བར། །ཆགས་སྡང་མ་བསྒོམ་རྟོག་པ་སྐྱོངས། །བདེན་འཛིན་ཤེས་པ་ལོག་པ་ན། །བཙན་ལམ་ཕོ་ཉ་མན་ངག་ལམ། །ཕྱིའི་རྟགས་ལ་ལྟོས་མི་དགོས། །འཁོར་བར་
འཁྱམས་ན་དཀོན་མཆོག་སྤང༌། །ཞེན་མེད་རྟོགས་པ་སྙིང་རྗེར་ལྡན། །དོན་གཉིས་ལྡན་པར་ཁ་ཚོན་ཆོད། །བཅུ་གསུམ་དོན་གཉིས་ལྡན་པའི་སངས་རྒྱས་སུ་རབ་ཏུ་གསུམ། འབྲིངཚོགས་འཁོར། ཐ་མ་ཟས་ཀྱི་རྣལ་
འབྱོར་རོ་ཉོན་མོངས་ལམ་འཁྱེར་འདི། །དུག་གསུམ་ཉོན་མོངས་ལམ་འཁྱེར་ནི། །དུག་གསུམ་མི་སྤོང་ལམ་འཁྱེར་བ། །ཁེ་ཡང་ཆེ་སྟེ་ཉེན་ཡང་ཆེ། །དུག་ལ་ལྡོག་བསྒོམ་རྣམ་ཞེ་སྡང་ལ་མངོན་སྤྱོད་
གསུམ་གྱིས། །ཐབས་ཀྱི་ལམ་དུ་སློངས་པ་ན། །དགྲ་བོ་སྲིད་དུ་ཆོད་པ་ཡིན། །ལྟས་ངན་གཡང་དུ་ལོན་པ་ཡིན། །བདུད་པོ་ལྷ་རུ་ཞུགས་པ་ཡིན། །དུག་ལྔ་ཡེ་ཤེས་ཡིན་པ་རང༌། །ཆོས་
པ་ཕལ་ཆེར་མཐུན་ལགས་ཏེ། །ལམ་དུ་འཁྱེར་བའི་ཐབས་མ་རྙེད། །རྙེད་པས་ལམ་དུ་ལོན་པ་དཀོན། །ཐབས་ཀྱི་ལམ་འཁྱེར་རྣམ་གསུམ་ལས། །རབ་ཏིང་ངེ་འཛིན་གྱི་བཀུག་ནས་རྟེན་པའི་ཡོན་ཏན་ནི

ཟ༄༅། །ཀྱི་ཉོན་མོངས་ལམ་འཁྱེར་ནི། །ཆགས་ལམ་རིག་མ་བསྟེན་པ་ཡང༌། །ལྷ་དང་མི་ཡི་བུ་མོ་ལ། །རབ་ཀྱིས་སྣང་བ་དབང་དུ་སྡུད། །འབྲིང་གིས་སྣང་བ་བདེ་བར་
གསེར་
འཆར༑ །ཐ་མ་སྲིད་པ་མི་འཕེལ་ཙམ། །དེ་ཡང་རང་ཆགས་ལམ་དང་ལ་དགེ་སྦྱོར་དང༌། །མཚམས་ནི་བཅད་ནས་བྱ་དགོས་ཏེ། །མིག་སེར་དམ་ཚིག་ཞེ་སྡང་མ་སྤོངས་པའི། །མངལ་སྒོ་
ཁེགས་པར་ག་ལ་སྲིད། །གསང་བ་སྤྱོད་པའི་ཆོས་ལུགས་ནི། །ལམ་དུ་སློངས་པ་འགའ་རེ་ཙམ། །ཞེ་སྡང་ཅན་ལ་མངོན་སྤྱོད་ལས། །བསྟན་ལ་སྡང་བའི་གང་ཟག་ལ། །མཱ་ར་ཡ་ཡི་ལས་
བྱ་བ། །ཁོ་ཡི་ལས་དབང་མི་གཙོ་བ། །སྲོག་འཕྲོག་ནུས་དང་གསད་གསོ་ནུས། །ངན་སོང་གནས་ནས་འདོན་པ་དང་། །བདག་གིས་གདུལ་བྱར་སྨོན་ལམ་འདེབས། །དེ་ཚོ་ལྡན་ན་ཕོ་ཉའི་
ལམ༑ །གང་ཟག་དེ་འདྲ་འགའ་རེ་ཙམ། །གཏི་མུག་ལམ་དུ་སློང་བ་ལ། །འདུ་འཛིའི་གཡེང་བ་ཀུན་སྤངས་ཏེ། །བྷུ་སུ་ཀུ་ཡི་སྤྱོད་པ་བྱ། །སེམས་མཚན་མའི་འཇུར་བུས་མ་བཅིངས
པར༑ །འོད་གསལ་ངང་ལ་གནས་པ་ན། །ལམ་བློ་ཆོད་པ་ཞེས་བྱ་བ་ཡིན། །དེ་ཡི་དམ་ཚིག་བསྟན་པ་ནི། །མཚན་མོ་རྨུགས་དང་འཁྲུལ་པ་དང་། །ཉིན་པར་གཡེང་བ་སྤངས་ལགས་

ནས༑།རྒྱུན་ཆད་མེད་པའི་བསམ་གཏན་འཚལ། །དེས་ན་རྒྱ་ལ་འགའ་རེ་ཙམ། །དུག་གསུམ་ཟློག་བསྒོམ་རྣམ་གསུམ་ལ། །དམ་ཚིག་རྣམས་སོ་ཐུབ་པར་དཀའ། །རྒྱ་ཡི་རོ་སྙོམས་སྐོར་
དང་མཚུངས། །མེ་གསེབ་མཆོངས་ནས་མ་ཚིག་དགོས། །འབྲིང་གི་འདོད་ཡོན་ལམ་འཁྱེར་ནི། །རྫས་དང་ཡོ་བྱད་ལ་བརྟེན་ནས། །ཚོགས་ཀྱི་འཁོར་ལོས་མཆོད་པ་ནི། །ལྟུང་བ་སྦྱོང་དང་
བར་ཆད་སེལ། །ཚོགས་རྫོགས་པ་དང་མཁའ་འགྲོ་སྡུད། །ཡོན་ཏན་བསམ་མི་ཁྱབ་ལགས་ཏེ། །དེ་ཡི་ཚིག་དོན་གང་ཞེ་ན། །བླ་མས་བྱིན་གྱིས་བརླབས་པ་དང་། །སློབ་མས་ཆོ་ག་ཤེས་པ་
དང་༑ །མཆེད་དང་ལྕམ་དྲལ་གཙང་བ་དང༌། །ཡོ་བྱད་ཕུན་སུམ་ཚོགས་པ་དང་། །གནས་དུས་གཉིས་དུར་ཁྲོད་དང་རུས་བཟང་བ་པོ་འཛོམ་པ་དང་། །གླུ་དང་གར་གྱིས་མཆོད་པ་དང༌། །གསང་
ཐུབ་མིས་མ་ཚོར་བ་དང༌། །ཉམས་དགའ་ཉམས་འཕེལ་བྲོད་པ་སྐྱེ། །ཟ་ལ་དགའ་དང་ཤེས་པ་འགྱུར། །མཁའ་འགྲོའི་བཀའ་ཆད་ཕོག་པར་མཆི། །དམ་ཚིག་བདུན་པོ་ཐུབ་ལགས་ན། ་
བརྒྱ་རྩ་བརྒྱད་དུ་འགྲུབ་ལགས་ན། །འཁོར་དང་ལོངས་སྤྱོད་ཕུན་སུམ་ཚོགས། །ཐ་མ་ཕྲན་ཟས་གོས་ལ་སོགས་ཚེགས་ལམ་མེད་པའི་འདོད་ཡོན་འཁྱེར་ནི། །རང་ཉིད་ཡི་དམ་ལྷར་ཤེས་ནས། །བ་

།སྤུའི་ཁུང་བུ་ཚུན་ཆད་དུ། །དེ་བཞིན་གཤེགས་པའི་ཚོགས་ཀྱིས་དགང་། །དེ་ལ་མཆོད་པ་འབུལ་བ་ནི། །ནོར་ཆེན་འཛིན་ན་སྤྱན་གཟིགས་ཡིན། །འབུམ་རིའི་ན་
བཟའ་ལྷ་ཡི་གོས། །ཟས་བཟང་ངན་ཐམས་ཅད་ལྷ་ཡི་བཤོས། །ཟས་ཀྱི་རྣལ་འབྱོར་མ་ལྡན་¸གསང་སྔགས་པ་ཟས་ཟ་དུས་སུ་ན། །ཉན་ཐོས་ཕྱི་དྲོའི་ཁ་ཟས་འདྲ། །རང་བཞིན་¸མིག་གིས་འདོད་ཡོན་ཅི་
མཐོང་ཡང༌། །བདག་གཞན་ལྷ་དང་ལྷ་མོ་ལ། །མཆོད་པ་མི་འབུལ་ཉེས་པ་ཕོག །དེ་ལྟར་བྱེད་པའི་གང་ཟག་ཅིར་སྣང་ཚོགས་སུ་འབུལ་བ་གིས། །མཆོད་པ་བཤམས་རུང་མ་བཤམས་རུང༌།
འདུན་པ་བཏང་རུང་མ་བཏང་རུང་། །བསོད་ནམས་ཚོགས་ཆེན་རྒྱུན་མི་ཆད། །དམ་ཚིག་དྲན་འཛིན་མ་ཡེངས་དགོས། །ཐ་མ་འཆི་བའི་དུས་བྱུང་ན། །རབ་¸འོད་གསལ་འབྲིང་¸སྒྱུ་ལུས་ཐ་མ་བསྐྱེད་
རིམ་གསུམ་གྱི་འཕོ་བ་དགོས། །ལམ་ཐ་མལ་མ་ཚུད་བྱོལ་སོང་ཡང༌། །ཕྲེད་ཉལ་རིང་མོས་„ཉལ་ཐབས་འཕོ་བ་ལམ་ངན་སྒོག །དེས་ན་ཐབས་ལམ་ཁྱད་པར་འཕགས། །གདོང་མི་འདྲ་བས་
༈ བསམ་མི་གོང་གི་བདག་གི་འདོད་པ་འབྲེལ་བ་འདྲ། །དེ་ཡིས་སྤྱོད་ལམ་མི་གཅིག་གོ །ཞུས་ལ་ཞུ་བའི་ལན་བཏབ་པ། །བཅུ་གསུམ་ཚིག་གི་སྡེབས་སྦྱོར་ཡིན། །རྟེན་འབྲེལ་ཐབས་ལ་མཁས་པ་

ཡིས༑ །དགེ་བ་ཁེབས་ཆེན་བརྩི་བ་དགོས།།གཅིག་པོ་ཚིག་གི་གནད་གདམས་ངག་དེ་གལ་ཆེ་ཆེན་ཡིན། །གཙང་པ་རྒྱ་རས་པས་དཔོན་གསེར་པ་ལ་སྤྲིངས་པ་རྫོགས་སོ། །འགྲོ་བ་ལ་ཕན་ཐོགས་
པར་གྱུར་ཅིག །སརྦ་མངྒ་ལཾ།། །།

༄༅། །རྣལ་འབྱོར་བཞིའི་ཞལ་གདམས་ཐུགས་ཀྱི་རྡོ་རྗེ་ལ་གནང་བ་བཞུགས་སོ།།

།བླ་མ་དམ་པ་རྣམས་ལ་ཕྱག་འཚལ་ལོ། ཕྱག་རྒྱ་ཆེན་པོ་རྣལ་འབྱོར་བཞིའི་གདམ་པ་ལ་གཉིས་ཏེ། བརྒྱུད་པའི་རིམ་པ
དང་༑ གདམས་པ་དངོས་སོ། །དང་པོ་ནི་རྡོ་རྗེ་འཆང་ནས་རྗེ་སྣ་ཕུ་པ་ཡན་ཆོད་དོ། །གདམས་པ་དངོས་ནི། ཚེ་འདི་ཉིད་ལ་མཆོག་གི་དངོས་གྲུབ་
འདོད་པའི་གང་ཟག་གིས། བླ་མ་རྟོགས་པ་དང་ལྡན་པ་བྱང་སེམས་རྣམ་གཉིས་འདྲེས་པ་གཅིག་བཙལ། བླ་མ་ལ་སངས་རྒྱས་དངོས་ཀྱི་འདུ་ཤེས་བྱ་ཞིང་
དད་གུས་དང་མོས་པ་རྒྱུན་མི་ཆད་པར་བྱ། དབང་པོ་རབ་ཀྱི་རྟེན་གྱི་གང་ཟག་གིས་མོས་གུས་ཙམ་ལ་རང་གི་དོན་གྲུབ་ནས་འོང༌། དབང་པོ་འབྲིང་གིས་

༄༅། །མཎྜལ་དང་ཡི་གེ་བརྒྱ་པའི་བསྙེན་པ་ཟླ་བ་ཕྱེད་ཙམ་ཡན་ཆད་བྱ་སྟེ། སྡིག་པ་དག་པའི་རྟགས་སྐྱག་པ་དང༌། འཁྲུ་བ་
དང་༑ གོས་དཀར་པོ་གྱོན་པ་དང༌། ལུས་ལ་ཁྲག་མང་པོ་ཕྱུང་བ་དང་། རིའི་རྒྱལ་པོ་རི་རབ་ཀྱི་ཁར་ཕྱིན་ནས་རང་གི་སྟེང་དུ་ཉི་མའི་དལ་ཤར་བ་
དང་༑ ནམ་མཁའ་ལ་སྐས་བཙུགས་ནས་འགྲོ་བ་ལ་སོགས་པ་མང་དུ་འབྱུང་། དེའི་དུས་སུ་ཞི་གནས་ཀྱི་ཉམས་ཞག་གསུམ་དུ་བཙལ། དེ་ནས་བླ་མ་
ལ་སངས་རྒྱས་ཀྱི་འདུ་ཤེས་ཞག་གསུམ་གྱི་བར་དུ་གཞུག དེའི་རྗེས་ལ་ལྷན་ཅིག་སྐྱེས་སྦྱོར་རམ་ཕྱག་རྒྱ་ཆེན་པོ་བཏབ་པས། ཅིག་ཅར་བའི་རྟེན་གྱི་གང་

ཟག་ནི་སྒོམ་མེད་རང་དུ་འགྲོ་བ་ཡང་ཡོད། ཐོད་རྒལ་བའི་རྟེན་གྱི་གང་ཟག་གིས་རེས་རང་གི་སེམས་ཆོས་སྐུར་ཡང་གོ རེས་ཉམས་མེད་པ་ཙུག་འགྲོ་བ་ཡང་འོང་། འདིའི་རྟོགས་པ་གཤའ་མ་
བར་དོར་འཆར་སྒམ་པོ་པས་གསུང་། རིམ་གྱིས་པ་ལ་དང་པོ་རྩེ་གཅིག དེ་ནས་སྤྲོས་བྲལ། དེ་ནས་རོ་གཅིག དེ་ནས་སྒོམ་མེད་འཆར་ཏེ། རྩེ་གཅིག་ལ་ཡང་ཉམས་བཟང་ངན་གསུམ་དུ་
འོང་ཏེ། བཏབ་པ་ཙམ་གྱིས་གསལ་མེར་གྱིས་འོང་ལ། གསལ་བ་དེ་ཡང་རེས་བཟང་རེས་ངན་ན་རྩེ་གཅིག་ཐ་མ། གསལ་བ་རྒྱུན་ཆད་མེད་ན་རྩེ་གཅིག་འབྲིང་། གསལ་སྟོང་ཟུང་དུ་ཆུད་ནས་
འདི་བས་བཟང་བ་བླ་མ་དང་སངས་རྒྱས་ལ་ཡང་མེད་སྙམ་པ་རྩེ་གཅིག་རབ་བོ། །སྤྱིར་རྩེ་གཅིག་གི་དུས་སུ་ཤེས་པ་བརླན་དང་བྲལ་བའི་དུས་སུ་ང་ལ་བསྒོམ་མེད་པ་རང་ཡིན་ནམ་སྙམ་པ་ཡང་འོང་
༈ངོ་༑ །རབ་ལ་ཡང་འདི་བས་བཟང་བ་ལོགས་ན་མེད་སྙམ་པ་འོང་ངོ༌། །རྩེ་གཅིག་རབ་ལ་ཡང་ཅིག་ཅར་དང་ཐོད་རྒལ་དང་རིམ་གྱིས་པ་གསུམ། ཅིག་ཅར་དུ་སྐྱེས་ན་གསལ་སྟོང་གི་ཉམས་ལ་
འཕེལ་འགྲིབ་ཡེ་མེད་པ་ཡང་འོང༌། ཐོད་རྒལ་དུ་སྐྱེས་ན་མཐོ་དམན་ཤིན་ཏུ་ཆེ། རིམ་གྱིས་པ་སྒོམ་ཡུན་རིང་ཞིང་བླ་མ་ལ་མོས་གུས་ཆེ་ན་མྱུར་དུ་ཅིག་ཅར་བར་འགྱུར། སྤྱིར་རིམ་གྱིས་པ་དང་
144

།ཐོད་རྒལ་བ་གཉིས་ཀ་ཡང་ཉམས་མ་རྫོགས་པ་དང༌། ཉམས་མི་བརྟན་པ་ཡིན་པས། བླ་མ་ལ་མོས་གུས་གཤའ་མ་ཅིག་སྐྱེས་ན་ཅིག་ཅར་དུ་འགྲོ་བ་ལ་ཚེགས་
མེད༑ མོས་གུས་མཐོ་དམན་ཡོད་ན་ཉམས་མཐོ་དམན་དུ་འོང་། རྩེ་གཅིག་ལས་བོགས་མ་ཐོན་ན་གདོན་པར་བྱ་སྟེ། ཞེན་པ་གསུམ་བཏང་བ་ནི། མདུན་གྱི་ནམ་མཁའ་ལ་དུས་གསུམ་གྱི་བླ་མ་
རྣམས་བསམས་ཏེ། རང་གི་ལུས་དངོས་སུ་ཅི་ནས་ཀྱང་བཏང་སྟེ་ནང་གཏོར་བྱའོ། །ལོངས་སྤྱོད་དང་བཏང་སྙོམས་སུ་བཏང་བ་ནི། དགེ་འདུན་ལ་ཚོགས་བསག དཀོན་མཆོག་ལ་
མཆོད༑ ཁ་འབར་མའི་གཏོར་མ་མང་དུ་བཏང་ངོ་། །ཏིང་ངེ་འཛིན་ལ་ཞེན་པ་བཏང་བ་ནི། ཉམས་བཟང་བ་ལ་དགའ་བ་སྤང་། ངན་པ་ལ་མི་དགའ་བ་སྤང་ཞིང་རྟོག་པ་མི་དགག གསོལ་བ་
མང་དུ་བཏབ་ཅིང་ཟབ་པའི་ཚིགས་བཅད་དང་ཁོ་རང་གི་ཉམས་བསྟུན་པས་ཇི་ཞིག་ལྟར་ལ་སྤྲོས་བྲལ་གྱི་རྟོགས་པ་སྐྱེ། སྤྲོས་བྲལ་ལ་ཡང་རབ་འབྲིང་གསུམ་དུ་སྐྱེ་སྟེ། རབ་ནི་དམྱལ་བར་འགྲོ་རྒྱུ་
མེད༑ སངས་རྒྱས་ལ་ཐོབ་རྒྱུ་མེད། ཆོས་སྐུ་དངོས་འདི་ཡིན་སྙམ་ཞིང་དབང་མེད་དུ་བླ་མ་ལ་སངས་རྒྱས་ཀྱི་འདུ་ཤེས་སྐྱེ། ཆོས་ཉིད་ཀྱི་དོན་དང་གདམས་ངག་གིས་ངའི་སྒོམ་འདི་ལ་མི་སླེབ་

སྙམ་པ་འོང་། འཇིག་རྟེན་གྱི་ཆོས་ལ་བློ་ཤིན་ཏུ་ལྡོག ཐ་ན་རང་གི་གདམ་ངག་ལ་ཞེན་པ་ཆུང་བ་གདམ་ངག་ཐམས་ཅད་ཀྱི་རྩ་བ་བླ་མའི་མོས་གུས་བསྒོམས་པ་ཁ་ཡར་གྱིས་ཆོག་ཨང་སྙམ་པ་
འོང་༑ གཉིད་ཀྱི་དུས་སུ་ཡང་རང་གི་སེམས་རྟོགས་པ་དེ་ཤར་ནས་འོང་། སྤྲོས་བྲལ་འབྲིང་སྐྱེས་ཙམ་ན་དམྱལ་བར་འགྲོ་རྒྱུ་མེད། སངས་རྒྱས་ལ་ཐོབ་རྒྱ་མེད་སྙམ་པ་རེས་འོང་རེས་མི་
འོང་༑ སེམས་སྐྱེ་བ་མེད་པར་རྟག་ཏུ་ཤེས་ཤིང་སྒོམ་འདི་ཀ་རང་གིས་ཆོག་སྙམ་པ་ཅུང་མེད། ཉམས་ལ་མཐོ་དམན་དུམ་རེ་འོང་། བླ་མ་ལ་སངས་རྒྱས་ཀྱི་འདུ་ཤེས་སྐབས་སུ་འོང་། ཕྱི་རོལ་
བདུད་ཀྱི་བར་ཆད་ཀྱིས་བླ་མ་དང་གྲོགས་ལ་ཐེ་ཚོམ་ཟ་བ་འོང་། རེས་ཉམས་ངན་པའི་དུས་སུ་སྒོམ་རང་ལ་ཐེ་ཚོམ་ཟ། ཆོས་འདི་ཇི་ལྟར་ཡིན་སྙམ་པ་ཡང་འོང་། དེ་དུས་སུ་བླ་མ་དམ་པ་གཅིག་
དང་མ་བྲལ་བར་བྱས་ཤིང་རང་གི་རྟོགས་པ་བོགས་འདོན་དགོས་ཏེ། སྡུག་བསྔལ་ཅན་ལ་སྙིང་རྗེ་ཤིན་ཏུ་བསྐྱེད། ཆོས་ཟབ་ཟབ་བལྟ། ཉན་གླེང་སླང་བྱེད། བླ་མ་ལ་ཡང་མོས་གུས་བཅོས་མ་
ཚུན་ཆད་ཀྱིས་བསྐྱེད། མཎྜལ་བྱས་ཤིང་གསོལ་བ་རྒྱུན་དུ་བཏབ་པས་སྤྲོས་བྲལ་ཡན་ཆད་མཐར་ཐུག་ཏུ་འགྱུར་རོ། །བླ་མས་ཁོའི་སེམས་ཆོད་ཆེ་བར་རེ་ནས། འདི་དཀར་པོ་ཅིག་ཐུབ་

༄༅། །ཡིན། མཐར་ཐུག་པའི་ཆོས་འདི་ཉིད་ཡིན། འདི་ལས་ཟབ་པའི་ཆོས་གཞན་མེད། སྤང་བྱ་སྤང་རྒྱུ་མེད། རྣལ་འབྱོར་པ་ལུས་རྒྱ་ཡིན། དཔེ་རྒྱ་གཉིས་དང་སྦྱར་
ཞིང་ཁོང་ལ་བསྟན་པས་ངེས་ཤེས་ཆེར་འགྲོ། དབང་པོ་འབྲིང་ཡིན་པས་ཕྱི་རོལ་གྱི་བདུད་འཇུག་དོགས་ཡོད། ང་རང་ལ་འོ་ན་འདིས་ཆོག་པ་ཡིན་སྙམ་པ་དང༌། བླ་མ་ཡང་མི་དགོས་སྙམ་ནས་
མོས་གུས་ལོག་པ་དང༌། རྒྱུ་འབྲས་ལ་ཡང་མི་འཛེམ། སྙིང་རྗེ་དང་དད་པ་ཡང་ཇེ་ཆུང་ལ་འགྲོ་ན་ནག་པོ་ཁ་འབྱམས་སུ་འགྲོ་བའི་དོགས་ཀྱང་ཡོད། དེ་ལྟར་སོང་ན་རྟོགས་པ་ལ་བོགས་ཀྱང་མི་
ཐོན༑ སྐུར་པ་བ་ཡང་མང་། རང་རེ་ཡང་ཉེས་པ་ལ་འཇུག བདུད་ཀྱི་ལྕགས་ཀྱུས་ཟིན་དོགས་ཡོད་པས་བླ་མ་དམ་པའི་གདམ་ངག་སྨན་བཞིན་དུ་བཏུང་ངོ༌། །སྤྲོས་བྲལ་ཐ་མ་ནི། སེམས་
རང་ངོ་ཤེས་ཙམ་ན་རྟོག་པ་མ་གྲུབ་པར་ཤེས། མྱོང་བ་ནང་དུ་མ་གྲུབ་པར་མི་ཤེས་རང་གི་སེམས་ལ་ངེས་ཤེས་བག་ཙམ་དུ་ཐོབ་ཀྱང༌། ཆོས་ཟབ་པ་དང་རྒྱ་ཆེ་བ་ལ་བལྟས་པས་མི་གོ རང་གི་
སེམས་ངོ་ཤེས་ཀྱང་བསྒོམ་མཐར་ཐུག་ཏུ་མི་གོ བྱིས་པ་ཆུང་ངུས་ཟླ་བའི་དལ་མཐོང་བ་དང་འདྲ། འདིའི་དུས་སུ་བླ་མ་དང་འབྲལ་བའི་ཐབས་མེད། བོགས་འདོན་པར་བྱེད་པ་ནི། ཞེན་པ་

རྣམ་པ་གསུམ་བཏང༌། རང་གི་ལུས་ལོངས་སྤྱོད་གཉེན་འདུན་གསུམ་ལ་ལྟོས་པ་མེད་པར་བྱ། བླ་མ་དང་གདམ་ངག་རིན་པོ་ཆེ་དང་། རང་གི་རྟོགས་པ་གསུམ་ལ་ཡང་དང་ཡང་དུ་ངེས་ཤེས་
༅ ཁྱད་པར་ཅན་བསྐྱེད། སྨྲ་བ་བཅད་པའམ། དབེན་པར་བསྡད། གསོལ་བ་དྲག་པོ་གདབ། དེ་ལྟར་བྱས་ན་སྐད་ཅིག་གིས་བོགས་ཐོན་ནོ། །སྤྲོས་བྲལ་རང་ལ་ཡང་ཅིག་ཅར་དང་། ཐོད་
རྒལ་དང་། རིམ་གྱིས་པ་དང་གསུམ་དུ་གནས་ཏེ། ཅིག་ཅར་བ་ནི་དང་པོ་རང་ནས་སྤྲོས་བྲལ་མཐར་ཐུག་པ་འཆར། ཐོད་རྒལ་བ་ནི་རེས་མཐོ། རེས་དམའ། རིམ་གྱིས་པ་ནི་རིམ་པས་
འཆར་རོ། །རོ་གཅིག་རབ་ཀྱི་དུས་སུ་འཁོར་བ་དང་མྱ་ངན་ལས་འདས་པའི་ཆོས་མཉམ་པ་ཉིད་དུ་རྟོགས། སྣང་བ་དང་སེམས་གཅིག་ཏུ་འདྲེས། དོན་དམ་པའི་བདེན་པ་གོ མངོན་པར་ཤེས་
པ་ལ་སོགས་པ་ཡང་འོང་། རང་གི་ཡི་དམ་གྱིས་དངོས་སམ་རྨི་ལམ་དུ་ལུང་སྟོན་པ་ཡང་འོང༌། ཕྲག་དོག་རྩ་བ་ནས་ཞི་རོ་གཅིག་འབྲིང་པོའི་དུས་སུ་སྣང་བ་ཉིད་དང་སེམས་གཅིག་ཏུ་
ངེས༑ ལུས་དང་སེམས་དང་སྣང་བ་གསུམ་གཅིག་ཏུ་འདྲེས་པའི་ཉམས་ཀྱང་སྐྱེ། སྣང་བ་ཉིད་ཀྱང་རྒྱ་མཚོ་ཆེན་པོའི་ངང་ན་ཤིང་རྩི་ནགས་ཚལ་སྣང་བ་ཐམས་ཅད་ཆུར་རོ་གཅིག་པ་དེ་བཞིན་དུ་༔

༄ ༅། །སེམས་ཉིད་ཀྱི་ངང་འབའ་ཞིག་ཏུ་ཐིམ། ཕྱི་རོལ་གྱི་གདུལ་བྱ་མོས་གུས་ཅན་རྣམས་ལ་ཕན་པ་དང་གནོད་མི་མཐུན་པ་དང་རང་གཞན་པ་ཡང་འབྱུང༌། སྒོམ་འདི་བས་ལྷག་པ་
བླ་མ་ལ་ཡང་མེད་སྙམ་པ་ཡང་འབྱུང་། དེའི་དུས་སུ་སེམས་ཅན་ཡང་རང་། བླ་མ་ཡང་རང་། སྙིང་རྗེ་བྱ་ས་མེད་སྙམ་པའི་བདུད་འོང་དོགས་ཡོད། བླ་མ་ལ་མོས་གུས་བྱ་ས་ལོགས་ན་མེད་
རང་གི་སེམས་སུ་འདུག་སྙམ་པ་ཡང་འོང་། དེ་ལ་དགོངས་ནས་བླ་མ་ཆེན་པོས་ཀྱང༌། གཞན་ཕན་གྱི་སྙིང་རྗེ་ཞེན་མེད་དེ། །ཐབས་ཀྱི་མཆོག་ཏུ་ཙིར་ཏེ་ཟུང། །ཞེས་པ་དང་། རང་སེམས་
སངས་རྒྱས་ལྟར་རྟོགས་ཀྱང༌། །རྡོ་རྗེ་སློབ་དཔོན་སྤང་མི་བྱ་ཞེས་པའོ། །འདི་ལ་བླ་མར་མོས་གུས་བྱ། སེམས་ཅན་ལ་སྙིང་རྗེ་སྐྱེད། དབེན་པར་བསྡད་འདས་མ་འོངས་ཀྱི་དོན་དྲན་པ་ཡང་
སྣང་བ་ཐུགས་ཕྲད་ཙམ་བྱ། རེས་ཚོགས་སུ་བསྡད། རེས་དབེན་པར་བསྡད། ཕྱི་ལ་རི་རྡོལ་སོགས་དམིགས་པ་དྲག་ཏུ་གཏད། ནང་དུ་སེམས་ལ་ཡང་བལྟ། བལྟ་མཁན་ལ་ཡང་བལྟ། དེ་
༈ ལྟར་བྱས་ན་མཚོ་ལ་ཁ་བ་བབ་པའམ། ནགས་སྟུག་པོ་ལ་མེ་ཤོར་བའམ། དུག་ལྔ་སྨན་དུ་འགྱུར་བའམ། རྒྱ་མཚོ་ཆེན་པོའི་རླབས་ཞི་བ་བཞིན་དུ་རབ་ཏུ་འགྲོ་བ་ལ་ཚེགས་མེད། རོ་གཅིག་ཐ་

མ་ནི། རང་གི་ལུས་སེམས་སྣང་བ་གསུམ་དབྱེར་ཡེ་མི་ཕྱེད། རེས་སེམས་སུ་འདུག་པ་ཙུག་འདུག རེས་དབྱེར་མི་ཕྱེད་པ་ལ་ངེས་པ་མེད་རི་ལ་སོགས་པ་སྲ་འཁྲེགས་ཅན་དུ་ཡང་
སྣང་༑ ཕྲག་དོག་ཡོང་མི་ནུས། ལས་རྒྱུ་འབྲས་ལ་མི་འཛེམ། སྔོན་གྱི་ཤེས་པ་དང་ད་ལྟར་གྱི་ཤེས་པ་གཉིས་ལ་ཁྱད་མེད་སྙམ་པ་ཡང་རེས་འོང༌། ཆོས་བྱེད་པ་ལ་ལྐོག་མི་ཐུབ། རེས་
ཁམས་བལྟས་ཙམ་ན་མཐར་ཐུག་འདི་རང་ཡིན་སྙམ་པའི་ཉམས་སྐྱེ། བོགས་འདོན་པར་བྱེད་པ་ཡིན་ན་ཁྱད་པར་དུ་ཡང་སྣང་བ་ལ་ཕྱིར་གཏད་ཅིང་ཨེན་རེ་བསྒོམ། སྤྱིར་ནམ་མཁའ་གསུམ་འདྲེས་
པ་ཡང་བསྒོམ། ཐིག་ལེའི་རྣལ་འབྱོར་བསྒོམ།༞ལས་རྒྱ་འབར་འཛག བླ་མ་ལ་མོས་གུས་ཁྱད་པར་དུ་སྐྱེས། ཚོགས་སོག་པའི་རིགས་ཐམས་ཅད་བྱ། དྲན་པས་དྲན་པ་རང་ལ་ཅེ་རེ་
བཟུང་༑ མཆོག་ཏུ་འགྲོ་བ་ལ་ཚེགས་མེད་དོ། །བསྒོམ་དུ་མེད་པའི་རྣལ་འབྱོར་ལ་བཞི་སྟེ། ཐ་མ་ནི་མཉམ་རྗེས་མེད་པར་འོང་སྟེ་བསྒོམ་མི་དགོས་པས་བསྒོམ་མེད་དོ། །བསྒོམས་པས་ཤེས་པ་
རྩ་བ་ནས་ཆོད་པའི་དུས་སུ་བསྒོམ་མཁན་རང་ཡང་མ་གྲུབ། བསྒོམ་ཡང་མ་གྲུབ་པས་བསྒོམ་བྱ་སྒོམ་བྱེད་དང་བྲལ་བ་ཡང་བསྒོམ་མེད་དོ། །བསྒོམས་པའི་འོད་གསལ་དང༌། ཤི་བའི་འོད་

༄༅། །གསལ་གཉིས་གཅིག་ཏུ་གྱུར་ཏེ་ནམ་མཁའ་ལ་སྤྲིན་དེངས་པའམ། ཆུའི་རླབས་ཞི་བ་བཞིན་དུ་འོད་གསལ་གཉིས་གཅིག་ཏུ་གྱུར་ཞིང་ཆོས་སྐུ་འབའ་ཞིག་ཏུ་གྱུར་པ་ནི་ཇཱ
ཐུགས་
མཐར་ཐུག་པའི་བསྒོམ་མེད་དོ། །སྤྲོས་བྲལ་སྐྱེས་པ་ཡན་ཆད་ལ་མཚམས་མེད་པའི་ལས་དང་རྩ་ལྟུང་མ་བྱུང་ན་དེ་ཉིད་དུ་སངས་རྒྱས་ནས་བར་དོའི་སྣང་བའི་དོད་ལ་གཟུགས་སྐུ་གཉིས་ཀྱི་སྣང་བ་
ཤར་ནས་སེམས་ཅན་གྱི་དོན་བྱེད་པའོ། །ཚེ་འདིར་འཆར་བའི་སྒོམ་མེད་མཐར་ཐུག་ནི། རང་སེམས་སངས་རྒྱས་ལྟར་ལྷན་གྱིས་གོ་ནས་སྤང་བྱ་སྤང་དུ་མེད། གཉེན་པོ་རྟེན་དུ་མེད་པར༑ ད་བྱ་
རྒྱུ་དང་བྲལ། བྱ་སེམས་དང་བྲལ། ཤི་མ་ཤི་མེད་སྙམ་པའི་ངེས་ཤེས་གཏིང་ནས་གོ་སྟེ། མཉམ་རྗེས་མེད་པ་དེ་ངེས་ཤེས་ལྷང་གིས་སྐྱེས་ནས་གཞན་སྣང་ལ་མཁའ་འགྲོ་མས་བསྐོ་
བའམ༑ ལུས་དུ་མར་མཐོང་བའམ། མོས་གུས་ཅན་གྱི་རྟེན་གྱི་གང་ཟག་ལ་སངས་རྒྱས་རང་གི་སྣང་བར་ཤར་ནས་ཀྱང་འོང་། ངག་ཅི་སྨྲས་པ་ཐམས་ཅད་ཆོས་སུ་ཡང་འགྲོ། ལུས་སྤྱོད་པ་ཅི་
བྱེད་ཀྱང་སེམས་ཅན་དད་ནུས། གནས་གར་བསྡད་ཀྱང་བྱིན་རླབས་སྐྱེ། གྲོགས་མེད་པར་གཅིག་པུར་བསྡད་ཀྱང་ལུང་པ་གར་ཕྱིན་པ་ཐམས་ཅད་དུ་འཇིགས་པ་མེད། རེས་བྱིས་པའི་སྤྱོད་པ་

བྱེད༑ རེས་འཇིག་རྟེན་འདི་ལ་དགའ་སྙམ་པའི་བསམ་པ་ཡང་གཞན་ལ་འོང་། དོན་མདོར་བསྡུ་ན་བྱང་སེམས་གཉིས་དང་མ་བྲལ་བའོ། །སྤྱིར་བསྒོམ་མེད་མཐར་ཕྱིན་པ་ལ་སེམས་ཅན་ལ་སྙིང་
རྗེ་རང་ཤུགས་ཀྱིས་སྐྱེ། ལས་རྒྱུ་འབྲས་མངོན་སུམ་དུ་འགྱུར། ཚིག་ཐམས་ཅད་སྐྱེ་མེད་ཀྱི་དོན་དུ་སྟོན། གང་ལ་ཡང་ཞེན་པ་མེད། གཙང་ཙོག་གི་རྣམ་པར་རྟོག་པ་ཆུང་། གསང་བའི་
གནས་བསྟན་ཡང་ངོ་ཚ་རྒྱུ་མེད་སྙམ་པའི་སེམས་སྐྱེ། དཔའ་བོ་དང་མཁའ་འགྲོ་ཐམས་ཅད་ཀྱིས་མཆོད་པ་འབུལ་ཞིང་སེམས་ཅན་གྱི་དོན་བྱེད་པའི་གྲོགས་བྱེད། བདག་སྐྱེ་བ་གཅིག་གིས་ཐོགས་
པ་ཡིན་ཨང་སྙམ་པའི་ངེས་ཤེས་ཁྱད་པར་ཅན་སྐྱེ། སེམས་ཅན་ཐམས་ཅད་ཀྱི་ཡིད་བཞིན་གྱི་ནོར་བུ་རིན་པོ་ཆེར་འགྱུར་རོ། །བླ་མ་རྗེ་བཙུན་ཐུགས་རྗེ་དང་རྟོགས་པ་མཉམ་དུ་འདྲེས་པའི་ཞལ་གྱི་
དལ་ན་ཡོད་པའི་ཉམས་ཀྱི་གདམ་ངག བླ་མ་གོང་མ་རྣམས་ཀྱི་སྙན་ནས་སྙན་དུ་བརྒྱུད་པ་དང༌། ཉིད་ཀྱི་ཐུགས་ལ་འཁྲུངས་པའི་ཉམས་མྱོང་རྣམས། ཆུ་སྣོད་གཅིག་ནས་གཅིག་ཏུ་བྱོ་བ་བཞིན་དུ་
རྡོ་རྗེའི་རིགས་ཀྱི་རྣལ་འབྱོར་པ་ཐུགས་ཀྱི་རྡོ་རྗེ་ལ་གནང་བའོ། །སྠི།། ཡང་བླ་མ་རྗེ་བཙུན་གྱི་ཞལ་ནས། རྩེ་གཅིག་སྐྱེས་ནས་འཇིག་རྟེན་ཆོས་བརྒྱད་མི་སྐྱེ། སྤྲོས་བྲལ་སྐྱེས་ནས་སྔར་

༄༅། །གྱི་ཆོས་ཐམས་ཅད་ཕྱི་ཤུན་དུ་འགྲོ། རོ་གཅིག་སྐྱེས་ནས་ཕྲག་དོག་འོང་མི་སྲིད། བསྒོམ་མེད་སྐྱེས་ནས་བྱ་བྱེད་དང་འབྲལ་ལོ། །དེ་ཚོ་ཕྱི་རྟགས་ཡིན་ནོ་
ཡང་ཆོས་རྗེ་འགྲོ་མགོན་གྱི་ཞལ་ནས། ཉམས་དང་རྟོགས་པ་གཉིས་འདྲ་འདྲ་གཉིས་ནོར་ར་རེ་གསུང་ན། དང་པོ་རྩེ་གཅིག་གི་ཉམས་ནི་གཉིས་ཏེ། ཤེས་པ་གསལ་
གསུང༌༑ །མིི།།
སིང་ངེ་བ་དེ་ངོ་བོ། མཐོ་དམན་དུ་བྱུང་ན་ད་རུང་མི་བརྟན། མཐོ་དམན་ཆུང་ན་བག་དྲག སྤྱིར་རྩེ་གཅིག་ཉམས་ཡིན་རྟོགས་པ་མིན་གསུང་། སྤྲོས་བྲལ་ལ་ནང་ནས་ཀྱང་ཨེན་ཅིག་སྐྱེ་མེད་དུ་
ཤེས་པ་ལ། བླ་མས་བསྟན་པ་དེ་ནང་ནས་ཀྱང་སྣང་བ་བསྡུ་བ་དང༌། འདི་ཡིན་པར་བྱུང་སྙམ་ནས་རང་སེམས་ངོ་ཤེས་པ་དེ་ཉམས་ཡིན། ཤེས་པ་ཁོ་རང་གིས་ཁོ་རང་རང་བཞིན་མེད་པར་
ལྷངས་ཀྱིས་རྟོགས་པ་དེ་རྟོགས་པ་ཡིན། རོ་གཅིག་གི་རང་ལུས་ཕྱིའི་སྣང་བ་རང་གི་སེམས་གསུམ་རང་བཞིན་མེད་པ་ཡིན་སྙམ་པ་དེ་རོ་གཅིག་གི་ཉམས་ཡིན། ཕྱི་རོལ་གྱི་སྣང་བ་འདི་མེ་ལོང་ནང་
གི་གཟུགས་བརྙན་ནམ་ཆུ་ནང་གི་གཟུགས་བརྙན་བཞིན་དུ་སོ་སོར་སྣང་ཡང་གཅིག་ཏུ་ལྷངས་ཀྱིས་རྟོགས་པ་དེ་རོ་གཅིག་གི་རྟོགས་པ་ཡིན་ནོ། །ནན་ཏར་ན་བསྒོམ་བྱ་བསྒོམ་བྱེད་མི་འདུག་སྙམ་པ་

ཤར་བ་དེ་བསྒོམ་མེད་ཀྱི་ཉམས་ཡིན། ཤེས་པ་ཁོ་རང་གི་ཁོ་རང་བསྒོམ་བྱེད་དང་བྲལ་བར་ལྷངས་ཀྱིས་རྟོགས་པ་དེ་རྟོགས་པ་ཡིན་གསུང་ངོ་། །ཉམས་དང་རྟོགས་པ་གཉིས་གཉིས་སུ་གནས་པ་དེ་
མ་ནོར་བ་གལ་ཆེ། མཉམ་བཞག་རྗེས་ཐོབ་མེད་ན་བསྒོམ་མེད་ཀྱི་རྣལ་འབྱོར་ཡིན། སྣང་སེམས་གཉིས་སུ་མེད་ན་བསྒོམ་མེད་ཀྱི་རྣལ་འབྱོར་ཡིན། འོད་གསལ་གཉིས་འདྲེས་ན་སྒོམ་མེད་ཀྱི་
རྣལ་འབྱོར་ཡིན། བསྒོམ་བྱ་སྒོམ་བྱེད་མེད་ན་བསྒོམ་མེད་ཀྱི་རྣལ་འབྱོར་ཡིན། བསྒོམ་མེད་སྐྱེས་ནས་རྒྱ་གསུམ་དང་བྲལ་ནས་སངས་རྒྱའོ། །རྣལ་འབྱོར་བཞིའི་གདམས་པ་རྒྱ་རས་པས་བཀོད་
པ་རྫོགས་སོ། །བདེ་ལེགས་ཀྱི་ཁྱབ་པར་གྱུར་ཅིག །བཀྲ་ཤིས།། །།

༄༅། །དཔལ་ལྡན་འབྲུག་པའི་ཤོག་བསྒྲིལ་གྱི་ཞལ་གདམས་བཞུགས་སོ།།

༄༅། །ན་མོ་གུ་རུ། མོས་གུས་ཀྱི་རྟེན་འབྲེལ་ཤོག་དྲིལ་གྱི་ཁྲིད་ཆུང་འདི་ལ། རྒྱ་ཤོག་སྔོན་པོའམ། དཀར་པོ་གང་རུང་སྲབ་མོ་
ཞེང་དུ་སོར་གཅིག་ཙམ་ལ་དམ་རྫས་ལྔ་ཕྲག་གཅིག་བཏབ་པའི་སྟེང་དུ་སྤྲིན་ཆུས་མནན་ལ་དབུར། བླ་མའི་གདུང་རུས་སམ། བྱིན་རླབས་ཀྱི་གདུང་རུས་
མང་པོ་བཏབ་པའི་རབ་གསེར། འབྲིང་འཚལ། ཐ་མ་རྒྱ་སྣག་གིས། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་ཞེས་
དབུར་ཚར་གཅིག་བཅུག་ནས་བླ་མའི་མཚན་འབུམ་ཅི་མང་གི་མཇུག་ཏུ་དེ་ཀུན་ལ་སྐྱབས་སུ་མཆིའོ་གདགས། ཡང་མ་ནམ་མཁའ་དང་མཉམ་པའི་སེམས་

༠
།ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ་ཞེས་པ་ཅི་མང་དང༌། ཞབས་སུ་དབྱངས་གསལ་སྭ་ཧཱ་༄༅།
བཏགས་པ་ཚར་གཅིག་རྣམས་དབུ་ཅན་དུ་བྲིས་ནས། བསང་སྦྱང་བསྐྱེད་བསྟིམ། རྒྱས་གདབ་སོགས་རབ་གནས་མང་དུ་བྱས་ལ། ཤ་དར་དམར་པོས་
དྲིལ་ལ་མེ་ཏོག་གཏོར། དར་རམ་སྐད་པའམ་ཀོ་བ་སྲབ་མོས་གཏུམ་ལ། ཡང་མེ་ཏོག་གཏོར་ནས། སངས་རྒྱས་མ་ཐོབ་ཀྱི་བར་དུ་བླ་མ་ལ་རྒྱལ་བའི་
བཀའ་རབ་འབྱམས་ཞུ་ཞིང་། ཐེག་པ་ཆེན་པོའི་ཆོས་ཀྱི་སྒྲ་དང་སྐད་ཅིག་ཀྱང་མི་འབྲལ་བའི་ཕྱིར་སྣ་ཕུག་གཉིས་སུ་རྒྱུན་དུ་གུས་པས་བཅང་ངོ་། །ཉལ་

བའི་ཚེ་ན་ཡང་བླ་མ་དཀོན་མཆོག་ལ་སྔས་གཏོད་ཅིང་བློ་འགེལ་བའི་འདུན་པ་མང་དུ་བསྐྱེད་ཅིང་། སྤྱོད་ལམ་རྣམ་བཞི་ཀུན་དུ་ཡང་དགའ་ཞིང་སྤྲོ་བའི་ངེས་ཤེས་དང༌། སྨོན་ལམ་རྒྱུན་ཆད་མེད་
པར་འདེབས་སོ། །ལམ་ཚེགས་ཆུང་ཞིང་རྒྱུ་འབྲས་སུ་ཆེ་བའི་མན་ངག་འདི་ནི་ཆོས་རྗེ་འགྲོ་མགོན་གྱི་གསུང་བཞིན་དུ་ལྡོམ་བུ་བ་ནཱ་ཐ་བཛྲ་གྱིས་དཔལ་ལྷོ་བྲག་མཁར་ཆུར་བཀོད་པའི་དགེ་བས་མ་
སེམས་ཅན་ཐམས་ཅད་ཀྱིས་རྣམ་མཁྱེན་མྱུར་དུ་ཐོབ་པར་གྱུར་ཅིག །སྒྲི།༎ ༈ སྦུབས་རའི་བཤད་པ། ན་མོ་གུ་རུ། ཆོས་རྗེ་འགྲོ་མགོན་དེ་ཉིད་ཀྱིས། ལྷོ་བྲག་མཁར་ཆུར་བཞུགས་པའི་དུས་
སུ༑ ཡི་དམ་གྱི་བསྙེན་པ་མཛད་པས་དངོས་སུ་གྲུབ་ནས་མིག་ལ་འོད་ཟེར་འཕྲོས་པས་སེམས་ཅན་མང་པོ་བརྒྱལ་བ་དག་གཟིགས་ནས། ཐབས་དང་ཤེས་རབ་དུ་མ་མཛད་དེ། མཛོ་རོག་གི་
མཇུག་མ་ཞིག་ཡོད་པ་བླངས་ནས་མིག་ལ་བཀབ་ཏེ་སེམས་ཅན་རྣམས་བདེ་བར་སྒྲོད་པ་མཐོང་། དུས་ལན་གཅིག་གི་ཚེ་ན་ཁམས་ཀྱི་ས་ཆ་ན་མར་བྱོན་པས། སྣ་རི་བྱ་བའི་བོན་པོའི་དགོན་པ་ཡོད་
པས་དེར་བྱོན་པས། བོན་པོ་གཅིག་ན་རེ། རྣལ་འབྱོར་པ་ཁྱེད་ཟོག་པོ་ཅིག་ཡིན་ངེས་ཟེར་དུ་བྱུང་བ་ལ། དེར་ཅི་ལྟ་བུ་གཅིག་འདུག་གསུངས་པས། རྔ་མ་བཅད་ནས་མགོ་བོའི་རྒྱན་བྱེད་པ་ཟོག་
158

།པོ་མིན་པ་སུ་ཡིས་བྱེད་ཟེར། དེའི་དུས་སུ་མགུར་འདི་གསུངས་སོ། །ངས་ཏིང་འཛིན་བསྒོམས་པའི་ཐུན་བར་ལ། །ཡི་དམ་ལྷ་ཡི་བསྙེན་པ་བྱས། །ཡི་དམ་
དངོས་སུ་གྲུབ་པ་དེས། །མིག་གི་འོད་ཟེར་འཕྲོས་པ་ལས། །སེམས་ཅན་མང་པོ་བརྒྱལ་བ་མཐོང་། །ཐབས་དང་ཤེས་རབ་ཟུང་དུ་སྡེབས། །རིག་པ་མཁས་པས་ཉམས་སུ་བླངས། །མིག་ལ་
བཀབ་པ་ཙམ་གྱིས་ཀྱང༌། །སེམས་ཅན་བདེ་བར་བཞུགས་པ་མཐོང་། །དེ་དོན་ཁྱོད་ཀྱིས་གོ་མ་གོ །དེ་དོན་ཁྱོད་ཀྱིས་མ་གོ་ན། །འདི་དོན་བཤད་ཀྱིས་ལེགས་པར་ཉོན། །ཁ་དོག་སྒྱུར་དུ་མེད་
གསུམ་
པ་འདི། །ཆོས་ཉིད་འགྱུར་བ་མེད་པའི་རྟགས། །རེ་མིག་སྟོང་རྩ་བརྒྱད་ཅུ་ཡོད། །སངས་རྒྱས་སྟོང་རྩ་ཡོད་པའི་རྟགས། །ཡུལ་ཉི་ཤུ་རྩ་བཞིས་བརྒྱན་པ་འདི། །མཁའ་འགྲོ་དབང་དུ་སྡུད་
པའི་རྟགས། །གནས་མཆོག་སུམ་ཅུ་དག་དང་ལྡན། །གནས་རྣམས་རིམ་གྱིས་བསྒྲོད་པའི་རྟགས། །དུར་ཁྲོད་བརྒྱད་ཀྱིས་སྤྲས་པ་འདི། །ཁམས་གསུམ་ཟིལ་གྱིས་གནོན་པའི་རྟགས། །
སྤྱན་གསུམ་དབུ་ལ་བསྟན་པ་འདི། །ཡེ་ཤེས་ནང་ནས་འཆར་བའི་རྟགས། །སྣེ་མོ་ནང་དུ་བཀུག་པ་འདི། །བློ་སྣ་ནང་དུ་ཁུགས་པའི་རྟགས། །ཁ་བུར་རྒོད་ལྤགས་བྱས་པ་འདི། །འཁོར་.

འདས་སོ་མཚམས་ཕྱེད་པའི་རྟགས། །རྒྱ་མོའི་དར་ལུང་བྱས་པ་འདི། །རྣམ་རྟོག་ཕྲ་རགས་ཕྱེད་པའི་རྟགས། །ལུང་གི་སྣེ་མོ་ནར་བ་དེ། །བཀའ་བརྒྱུད་བསྟན་པ་དར་བའི་རྟགས། །དོན་གོ་
བར་གདའི་སྣང་ཤེས་པ། །ཅེས་པའི་མགུར་དེ་ལྟར་གསུངས་པས། ཁོང་དེ་མ་ཐག་ཏུ་དད་པ་ལྷག་པར་སྐྱེས་ནས་བོན་ཆོས་ལས་ལོག་ཏེ་དམ་པའི་ཆོས་ཉམས་སུ་བླངས་པས་གྲུབ་པ་ཐོབ་པའི་གང་
ཟག་ཁྱད་པར་ཅན་གཅིག་བྱུང་བར་གདའོ། །སྠི།། ༈ རྟེན་འབྲེལ་ཞྭའི་ཞལ་གདམས། ན་མོ་གུ་རུ། མོས་གུས་བྱིན་རླབས་ཀྱི་རྟེན་འབྲེལ་ཞྭའི་ཁྲིད་ཀྱི་རིམ་པ་འདི་ལ་ཐབས་ཤེས་ཡ་མ་བྲལ་བའི་
ཕྱིར་ཉིས་བརྩེགས་ལ་བཟོ་དང་བྱིན་རླབས་ནི། རྨོག་ཚངས་འདྲ་བའི་ཕྱི་ཐུམས་ཀྱི་རྒྱུ་ནི་གོས་ཆེན་དར་རས་ཐེར་མ་གང་རུང་ལ། ཞི་རྒྱས་མཚོན་པའི་ཕྱིར་ཁ་དོག་དཀར་པོའམ་སེར་པོ། ནང་གི་
རྒྱུ་ནི་སྲིན་སྣམ་བུ་ཕྱིང་བ་གང་རུང་ལ་སྣང་བ་དབང་དུ་སྡུད་པའི་ཕྱིར་ཁ་དོག་དམར་པོ། ཆོས་ཕུང་བརྒྱད་ཁྲི་བཞི་སྟོང་མཚོན་པའི་ཕྱིར་ཕྱི་ཤུན་སུམ་བལྟབ་ཅི་མངཆོས་སྐོར་དུའོ། །ཆོས་སྐ་ཐིག་ལེ་
ཉག་གཅིག་མཚོན་པའི་ཕྱིར། སྤྱི་བོར་བུག་པ་མཐེའུ་ཆུང་ངམ་མདའ་སྒུག་ཤོང་བ་ཙམ་ལ་ཡོན་ཏན་ཐམས་ཅད་ནང་དུ་སྦེད་པའི་ཕྱིར་ཐུམས་ཕྱི་མས་ནང་དུ་བསྒྲིལ་བའི་སྟེང་དུ་སྐུ་གསུམ་གྱི་གཟེར་༔

།ཐེབས་པའི་ཕྱིར་སྟེང་ཚེམ་ཞིབ་ལ་དམ་དུ་བྱས་ལ་བསང་སྦྱང་། རྩ་བའི་བླ་མར་བསྐྱེད། ཕྱོགས་བཅུ་དུས་གསུམ་གྱི་བླ་མ་རྒྱལ་སྲས་ཐམས་ཅད་བསྟིམ་ནས་ཀུན་
འདུས་པའི་བདག་ཉིད་ལ་ཕྱི་ནང་གསང་གསུམ་གྱིས་མཆོད། ཆོས་ཕྱག་གཉིས་ཀྱི་དུས་མ་ཡིན་པ་འབྲལ་མེད་དུ་གྱོན་ནོ། །འགོང་ཡུགས་སོགས་བག་མེད་པའི་གནས་ཀུན་སྤངས་ནས་བླ་མར་
བསྒོམ་མོ། །ཁོ་བོ་རྒྱ་རས་པའི་ཞྭ་ཁྲིད་བསྡུས་པ། མགོན་པོ་རྡོ་རྗེ་ལ་གདམས་པ་ཀུན་ལ་སྤེལ་བའི་གནས་མ་ཡིན་ནོ། །མངྒ་ལཾ།། །།
162 (B)

162(B)
BlankPageAsPerOriginalDocument

༄༅། །རྣལ་འབྱོར་བཞིའི་ངོས་འཛིན་གྱི་སྐྱེ་ལུགས་རྒྱལ་བ་རྒོད་ཚངས་པས་མཛད་པའི་ཚིགས་བཅད་མ་བཞུགས་སོ།།

༄ ༅། །ཀུན་མཁྱེན་དཔལ་ལྡན་འགྲོ་མགོན་ལ། །ལུས་ངག་དང་བས་ཕྱག་བཙལ་ནས། །རྣལ་འབྱོར་རྣམ་པ་བཞི་པོ་ཡིས། །ངོས་
འཛིན་སྐྱེ་ལུགས་འདི་ལྟ་སྟེ། །ཚོགས་བསགས་སྒྲིབ་པ་སྦྱངས་ལགས་ནས། །རྗེ་ལ་གསོལ་བ་རྒྱུན་ཏུ་གདབ། །མ་བཅོས་སོ་མར་བཞག་པ་
ཡིས༑ །རྩེ་གཅིག་རབ་ནི་སྐྱེས་པ་ན། །མངོན་རྒྱུ་རྟོག་པ་ཐམས་ཅད་འགགས། །དྭངས་གསལ་སྟོན་ཀའི་ཉི་ཕྱེད་འདྲ། །ཚོར་བ་ཟུག་གཟེར་བདེ་བར་
འཆར༑ །ལུས་འདི་ཡོད་དུ་མི་ཚོར་དང༌། །དབུགས་ནི་འགྲོ་འོང་མི་འདུག་སྙམ། །དཀྲག་མདངས་མཚར་ཞིང་ཡིད་དུ་འོང་། །ཕྱི་ཡི་སྣང་བ་བན་བུན་

ཚིགས་
༄༅། །བཞིན། །བུན་ནེ་ལོང་ངེ་འབོལ་ལེ་ཙམ། །འདོད་ཡོན་ཞེན་པ་དབང་མེད་བཟློག །རྗེ་ལ་སངས་རྒྱས་འདུ་ཤེས་
སྐྱེ༑ །ཉིན་མཚན་གསལ་སྟོང་རྒྱུན་ཆད་མེད། །དེ་ཉིད་བསྐྱང་ཡུན་རིང་བ་ན། །ཟག་བཅས་མངོན་ཤེས་སྣ་ཚོགས་དང་། །འཇིག་རྟེན་ལམ་གྱི་ཡོན་
ཏན་འབྱུང༌། །ཕ་རོལ་ཕྱིན་པ་སྦྱོར་ལམ་ཟེར། །དེ་ནི་རྩེ་གཅིག་རབ་ཀྱི་ཉམས། །རྗེ་ལ་གསོལ་བ་གཏབ་ལགས་ནས། །ཉམས་ལ་མ་ཆགས་སྒོམ་
ལགས་པས། །སྤྲོས་བྲལ་རྣལ་འབྱོར་སྐྱེས་ཙ་ན། །ཉམས་མྱོང་ན་བུན་མཁའ་ལ་ཡལ། །ཤེས་པ་ཐ་མལ་ཁྲེས་ཀྱི་སོང་། །རང་སེམས་སྐྱེ་འགག་མེད་

པ་ཤར། །སྣ་ཚོགས་འགྱུ་བ་ངོ་བོས་སྟོང༌། །སྟོང་པ་མ་འགགས་ཅིར་ཡང་ཤར། །གང་ལྟར་ཤར་ཡང་རང་བཞིན་མེད། །ཆུ་ཟླ་ལྟ་བུ་ཉམས་སུ་མྱོང༌། །ཕྱི་རོལ་སྣང་བ་སེམས་སུ་
ཤེས༑ །སྒྱུ་མ་ལྟ་བུར་བདེན་ཞེན་མེད། །འཁོར་འདས་གཉིས་ལ་དགག་སྒྲུབ་མེད། །བདེ་སྡུག་གཉིས་ལ་སྤང་བླང་མེད། །སྐྱེ་བོ་ཙ་ནའི་ཤེས་པ་དེ། །ཆོས་ཀྱི་སྐུ་རུ་འདུག་པ་ལ། །བླ་མས་
བསྟན་ཡང་མ་དགོས་པར། །རང་གི་ཤེས་སུ་གཤའ་བ་ལ། །སྙམ་པ་ཡང་ནས་ཡང་དུ་འོང་། །འོན་ཀྱང་བླ་མ་དྲིན་རེ་ཆེ། །སྙིང་ནས་མོས་གུས་ཤུགས་ལས་སྐྱེ། །འགྲོ་བ་སེམས་ཅན་
ཐམས་ཅད་ཀྱིས། །རང་སེམས་ཆོས་སྐུར་འདུག་པ་ལ། །རང་ངོ་མ་ཤེས་སྙིང་རེ་རྗེ། །སྙམ་པ་མ་བཅོས་ཤུགས་ལ་སྐྱེ། །ཅིར་སྣང་གཞི་རྩ་མེད་པ་ལ། །འཁོར་བར་འཁྱམས་མཁན་མི་
འདུག་གིས། །སྙམ་ནས་དགའ་བ་ཡང་ཡང་སྐྱེ། །བློ་བདེ་མལ་དུ་ལྷུན་གྱིས་ཚུད། །ངེས་དོན་ཟབ་མོ་གང་ལྟས་གོ །དོན་འདི་ཉིད་སྐྱངས་པ་མ་རྟོགས་པ། །དཔེ་ཆས་དགོས་པ་མི་འདུག་
གོ །སྙམ་ནས་ཐ་སྙད་ཞེན་པ་ལྡོག །ལར་འཁོར་འདས་ཆོས་རྣམས་མ་ལུས་པ། །སྣང་ལ་རང་བཞིན་མེད་པར་རྟོགས། །ཉམས་མྱོང་འཁོར་ཡུག་མར་སོང་བས། །སྤྲོས་བྲལ་རྣལ་འབྱོར་ ེ༷

།ཟེར་བ་ཡིན། །ཕ་རོལ་ཕྱིན་པ་མཐོང་ལམ་ཟེར། །དེར་ཁོ་ན་ཉིད་རྨོངས་པའི་མ་རིག་སྤངས། །རྒྱུ་འབྲས་མ་རིག་མ་སྤངས་པས། །རྗེ་ལ་གསོལ་བ་རྟག་ཏུ་༄༅།
གདབ༑ །གང་ཤར་རྐྱེན་གྱི་ཐོག་ཏུ་བསྒོམ། །རོ་གཅིག་རྣལ་འབྱོར་སྐྱེས་ཙ་ན། །གཉིས་བསྡུས་ཆོས་རྣམས་གཅིག་ཏུ་འདྲེས། །སྣང་བ་དང་ནི་སྟོང་པ་དང༌། །བསྐྱེད་རིམ་དང་ནི་རྫོགས་རིམ་
དང་༑ །ཐབས་ཤེས་ཀུན་རྫོབ་དོན་དམ་དང༌། །བཟུང་བ་དང་ནི་འཛིན་པ་དང༌། རྟེན་འབྲེལ་སྟོང་པ་སྐུ་གཉིས་དང༌། །ཇི་ལྟར་ཇི་སྙེད་མཁྱེན་ལ་སོགས། །ཐམས་ཅད་དབྱེར་མེད་གཅིག་ཏུ་
འདྲེས༑ །ཉམས་མྱོང་གནས་ཆ་སྐད་ཅིག་མེད། །མཐོ་དམན་བག་ཆགས་སྣ་ཚོགས་སློང༌། །དགེ་སྡིག་འབྲས་བུ་མྱུར་དུ་སྨིན། །སྐྱོན་ཡོན་སྣང་བ་གང་བྱུང་ཡང༌། །གཉིས་འཛིན་མེད་པར་
རྗེན་པར་ཤར། །གཞི་ཡི་འདུག་ཚུལ་མངོན་དུ་གྱུར། །ཉིན་མཚན་འཁོར་ཡུག་གཅིག་ཏུ་འདྲེས། །འཇིག་རྟེན་ཆོས་བརྒྱད་མགོ་བོ་སྙོམས། །སྐད་ཅིག་རྒྱུ་རྐྱེན་རྟེན་འབྲེལ་ཤེས། །སངས་
བཅདམ་༈ རྒྱས་ཞིང་ཁམས་མཐོང་ཞེས་གསུངས། །རོ་གཅིག་རབ་ཀྱི་སྐྱེ་ལུགས་ཡིན། །ཕ་རོལ་ཕྱིན་པ་སྒོམ་ལམ་ཟེར། །འབྲལ་མེད་མོས་གུས་ངང་ཉིད་ནས། །ཆུ་བོའི་རྒྱུན་བཞིན་སྐྱངས་ལགས་

ནས༑ །སྒོམ་མེད་ཆེན་པོ་སྐྱེས་ཙ་ན། །ཕྲ་མོའི་འཛིན་རྟོག་ཉོན་སྒྲིབ་ཟད། །དེ་སྤོང་གཉེན་པོ་ཤེས་སྒྲིབ་ཡིན། །སྒོམ་བྱ་ཉོན་མོངས་སྒྲིབ་པ་ཡིན། །སྒོམ་བྱེད་ཤེས་བྱའི་སྒྲིབ་བ་ཡིན། །སྒྲིབ་
གཉིས་དག་པ་སྒོམ་མེད་ཡིན། །རོ་གཅིག་ཡང་དག་དྲན་པ་དགོས། །སྒོམ་མེད་དྲན་འཛིན་རྩོལ་བ་བྲལ། །རྩ་ཆད་ལྷུན་གྱིས་གྲུབ་པ་ཡིན། །མཐར་ཐུག་ཆོས་སྐུ་ཐོབ་པ་ཡིན། །སྒྲིབ་གཉིས་
དག་པའི་སྐད་ཅིག་ལ། །མཁྱེན་པའི་ཡེ་ཤེས་མ་ལུས་ཤར། །ཟག་མེད་རྫུ་འཕྲུལ་མ་ལུས་སྟོན། །གཞན་དོན་འཕྲིན་ལས་དཔག་མེད་རྒྱས། །འགྲོ་ཀུན་ཐར་པའི་གྲོང་དུ་སྐྱེལ། །ཕར་ཕྱིན་
མཐར་ཕྱིན་ལམ་ཞེས་ཟེར། །འདིར་ནི་སྒོམ་མེད་ཆེན་པོ་ཟེར། །འདི་བཀོད་དགེ་བའི་རྩ་བ་ཡིས། །མཁའ་མཉམ་སེམས་ཅན་མ་ལུས་པ། ། ས་ལམ་ཡོན་ཏན་འདིར་རྫོགས་ནས། །ཚེ་གཅིག་
སངས་རྒྱས་ཐོབ་པར་ཤོག། །སྒྲི་།མ་རིག་པ་སྤུན་བཞི་ལ། ཀུན་ཏུ་བརྟག་པའི་མ་རིག་པ་དང༌། ལྷན་ཅིག་སྐྱེས་པའི་མ་རིག་པ་དང༌། དེ་ཁོ་ན་ཉིད་ལ་རྨོངས་པའི་མ་རིག་པ་དང་། ལས་སྒྱུ་འབྲས་ལ་རྨོངས་པའི་མ་རིག་
པའོ༑ །བཞི་པོ་ཡང་གཉིས་སུ་འདུས་སྟེ། ཀུན་བརྟགས་དང་དེ་ཁོ་ན་ཉིད་ལ་རྨོངས་པ་གཉིས། སྤྲོས་བྲལ་དུ་སྤོང་ལ། ལྷན་སྐྱེས་དང་ལས་རྒྱུ་འབྲས་ལ་རྨོངས་པ་གཉིས་སྒོམ་མེད་འབྲིང་མན་ཆད་དུ་སྤོང་། ཉོན་ཤེས་གཉིས་ཀྱང་སྤང་བྱ་རགས་མི་

།རགས་མ་གཏོག་གཅིག་སྟེ། ཉོན་སྒྲིབ་སྤྲོས་བྲལ་དུ་སྤོང་ལ། ཤེས་སྒྲིབ་སྒོམ་མེད་འབྲིང་དུ་སྤོངས་སོ། །མངྒ་ལཾ།༄ ༅།ཚིགས་
རྣལ་འབྱོར་བཞི ངོ་བོ་མཐོང་མ་མཐོང་། རྩལ་རྫོགས་མ་རྫོགས། ཡོན་ཏན་སྐྱེ་མ་སྐྱེ། ལམ་ལྔ་ས་བཅུའི་གནས་ཚོད།
རྩེ་གཅིག ངོ་བོ་མཐོང་ནས་སྒོམ་ཤེས་ན་ངོ་བོ་མཐོང༌། སྐྱོངས་ཡུན་རིང་ན་འཆར། ཐུང་ན་ངེས་པ་མེད། ཚོགས་ལམ་བཞི་གསུམ་བཅུ་གཉིས་སྦྱོར་ལམ་ངེས་
སྔོན་རྒྱུའི་རྟོག་པ་འགགས་ཏེ་རྟོག་མེད་ལ། རྩལ་རྫོགས་ན་བླ་མ་ལ་སངས་རྒྱས་ཀྱི་འདུ་ཤེས་སྐྱེ་། ཡོན་ཏན་སྐྱེ་ན་འཁོར་བ་ལ་ཞེན་པ་ཟློག ། འབྱེད་ཆ་བཞི།

སྤྲོས་བྲལ སེམས་ཀྱི་ངོ་བོ་སྐྱེ་འགག་མེད་པར་རྟོགས་ཏེ། རྩལ་རྫོགས་ན་འཁོར་འདས་ཀྱི་ཆོས་རྣམས་སྣང་ལ་རང་ཡོན་ཏན་སྐྱེ་ན་ཐ་སྙད་ལ་ཞེན་པ་ཟློག ། མཐོང་ལམ་བྱང་ཆུབ་ཀྱི་ཡན་ལག་བདུན་པ་ས་དང་པོ་
བློ་ལས་འདས་ན་མཐོང་། བཞིན་མེད་པ་རྟོགས།
རབ་ཏུ་དགའ་ཐོབ།
རོ་གཅིག འཁོར་འདས་ལ་སོགས་པའི་གཉིས་བསྡུས་ཐམས་ཅད་| རྩལ་རྫོགས་ན་འཇིག་རྟེན་ཆོས་བརྒྱད་མགོ་བོ་སྙོམས། ཡོན་ཏན་སྐྱེས་ན་རྟེན་འབྲེལ་མཐའ་དག་འཆར། སྒོམ་ཁམ་ལྟར་འཕགས་ལམ་ཡན་ལག་བརྒྱད་ས་
རོ་གཅིག་དུ་རྟོགས་ན་ངོ་བོ་མཐོང༌།
དགུ་པ་ཐོབ།
སྒོམ་མེད ངེས་ཤེས་ལ་སོགས་པའི་དྲན་འཛིན་རྩོལ་བ་དང་བྲལ་རྩལ་རྫོགས་ན་སྣང་བ་བདེན་འཛིན་བཟློག སྒོམ་མེད་འབྲིང་ནས་ཟག་མེད་ཀྱི་རྫུ་འཕྲུལ་ཡ་མ་ཟུང་མཐར་ཕྱིན་ལམ་ལ་ས་བཅུ་གཅིག་ཀུན་ཏུ་འོད་གནོན་
ནས་ཆོས་ཉིད་ཟད་སར་སྐྱོལ་ན་མཐོང་། སྟོན་ནུས། འོང༌།

༄༅། །རྗེ་རྒོད་ཚང་པའི་ཞལ་གདམས་ཐུགས་ཀྱི་ཉིང་ཁུ་ཞེས་བྱ་བ་བཞུགས་སོ།།

༄༅། །ན་མོ་རཏྣ་གུ་རུ། མཉམ་མེད་ཀྱི་རྒྱལ་བ་རྒོད་ཚང་པའི་ཞལ་ནས། དཔོན་ཆེན་པོ་འདི་བཞིན་ཐུགས་ལ་ཞོགས་དང་། སྤྱིར་
འདུས་བྱས་ཐམས་ཅད་མི་རྟག་པ་ཡིན་པས། ཅིས་ཀྱང་མི་རྟག་འཆི་བ་ཡིན། །ཚེ་འདིའི་འདུན་མ་ལིངས་ཀྱི་བཤོལ། །ཤི་ནས་ཀྱང་མུ་སྟེགས་རྒྱང་
172འཕེན་པ་བཞིན་བརླག་ནས་མི་འགྲོ། ལས་དཀར་ནག་རྗེས་སུ་འབྲང་བ་ཡིན་པས། སྡིག་པ་ཕྲ་ཞིང་ཕྲ་བ་ནས་སྤོང༌། དགེ་བ་ཕྲ་ཞིང་ཕྲ་བ་ནས་
སྤེལ༑ ཐེག་ཆེན་ལམ་གྱི་རྩ་བ་ཡིན་པས། བྱམས་པ་དང་སྙིང་རྗེ་བྱང་ཆུབ་ཀྱི་སེམས་དང་མ་བྲལ་བར་གྱིས། དངོས་གྲུབ་ཀྱི་རྩ་བ་ཡིན་པས། རང་

ཐུགས་
༄༅། །མོས་པའི་བླ་མ་དམ་པ་དེ་ལ། སངས་རྒྱས་ཀྱི་འདུ་ཤེས་དང་མ་བྲལ་བས་རྒྱུན་ཆད་མེད་པར་གསོལ་བ་ཐོབས། ཚོགས་
དྲུག་གི་སྣང་བ་གང་ཤར་བ་དེ་ལ། བདེན་པར་མ་འཛིན་པར་བཅས་བཅོས་མེད་པར་སོ་མར་ཞོགས་དང་།ྋ གཟུང་འཛིན་གྱི་མདུད་པ་རང་སར་གྲོལ་ནས་
འགྲོ་ཡིས། ཅི་བྱེད་སེམས་བསྐྱེད་དང་བསྔོ་བས་བཟུང་དང༌། གཞན་སྣང་གཟུགས་སྐུ་བྱུང་ནས་འཕྲིན་ལས་རྒྱུན་ཆད་མེད་ཅིང་ལྷུན་གྱིས་གྲུབ་པ་
འབྱུང་༑ ཉམས་སུ་ལེན་པ་ལ་གདམས་ངག་དེས་ཆོག་གསུངས། སྟེང་འགྲོར་སྒྲུབ་པ་པོ་རྣམས་ལ་ཞལ་ཏར་གསུངས་པ། སྤྱིར་སྣང་བ་སྣ་ཚོགས་སུ་

ཤར་བ་འདི་རང་གི་སེམས་ཡིན། སྣང་བ་དང་སྟོང་པ་གཉིས་སུ་མེད་པར་ཡེ་ནས་གནས་པ་ཡིན་པས། ཤེས་པ་ནང་དུ་བཟུང་ནས་བསྡད་མི་དགོས། དེ་ཡང་མིག་ཡུལ་དུ་གཟུགས་སུ་སྣང་བའི་
དུས་སུ། གཟུགས་སུ་སྣང་བ་དེ་ཀ་རང་གི་སེམས་ཡིན། གཟུགས་སུ་སྣང་བ་དང་སྟོང་པ་གཉིས་སུ་མེད་པ་ཡིན། གཟུགས་ཐོག་རང་དུ་འཛིན་མེད་དུ་ལྷན་བཞག་པས། གཟུགས་རང་སར་
གྲོལ་ནས་འགྲོ། དེ་བཞིན་དུ་སྒོ་ལྔ་ཡུལ་ཐོག་རང་དུ་འཛིན་པ་མེད་པར་ལྷན་བཞག་པས་རང་སར་གྲོལ་ནས་འགྲོ། ཡིད་འགྱུ་ན་ཡང་འགྱུ་ཐོག་རང་དུ་བཞག་པས་རང་སར་གྲོལ་ནས་འགྲོ་བ་
ཡིན༑ ད་ནང་ཤེས་པའི་ཐོག་ཏུ་མི་སྒོམ་པར་ཕྱི་ཚོགས་དྲུག་ཡུལ་གྱི་ཐོག་ཏུ་འཛིན་པ་མེད་པར་བཞག་པས། ཚོགས་དྲུག་བསྒོམ་དུ་ཤར་ནས་བོགས་རྒྱངས་ཀྱིས་ཐོན་ཡོང་བ་ཡིན། མཚམས་
བཅད་པ་ཡིན་སྙམ་པའི་རྟོག་པས་ཀྱང་མ་བཅིངས་པ་ཞིག་དགོས་པ་ཡིན། རང་ཕར་མ་བལྟ། གཞན་གྱིས་མཐོང་ཀྱང་རྟོག་པར་མ་བཟུང་བས་ཆོག་ཡིན། ལར་ཀྱང་ཤེས་པ་ལ་གང་གནོད་པའི་
ཐོག་ཏུ་བསྒོམ་པ་ཡིན། ན་ན་ནད་ཀྱི་ཐོག་ཏུ་བསྒོམ། ལྟོགས་ན་ལྟོགས་ཐོག་ཏུ་བསྒོམ། གྲང་ན་གྲང་ཐོག མི་དགའ་ན་མི་དགའ་བའི་ཐོག་ཏུ་བསྒོམས་པས། རྐྱེན་ཐམས་ཅད་སྒོམ་དུ་ཤར་
174

།ནས་འོང་བ་ཡིན། ཅིས་ཏེ་ན་རྐྱེན་ཐམས་ཅད་རང་གི་སེམས་ཡིན་པའི་ཕྱིར་རོ། །སེམས་ལས་ལོགས་པའི་ཆོས་སྐྲ་མེད། དེ་ལྟར་བསྒོམས་པས་བོགས་མི་ཡོང་
བའི་ཁ་ཐབས་མེད་པ་ཡིན་གྱི། སེམས་ཉིད་ངོ་བོ་ཉིད་ཀྱི་སྟོང་པ་ལ་ཆེད་དུ་བསྒོམ་རྒྱུ་མེད་དེ། མི་བསྒོམ་མ་ཡེངས་པ་ཞིག་མེད་ཐབས་མེད་པ་ལགས་སོ། །སྟེང་འགྲོར་སློབ་དཔོན་ཤེར་གཞོན་པ
གཉིས་ལ་གསུངས་པ། ན་མོ༑ རྗེས་འཇུག་བྱིན་གྱིས་བརླབ་ཏུ་གསོལ། ཁྱེད་དཔོན་གཉིས་གསོན་དང༌། གནས་སྐབས་དང་མཐར་ཐུག་གིས་ཡོན་ཏན་དང་འཕྲིན་ལས་ཐམས་ཅད་ཀྱི་རྟེན་
གསུམ་
འབྲེལ་བླ་མ་ལ་བསྒྲིགས་པས། ད་ལྟ་དཀར་བརྒྱུད་འདི་ལ་མོས་གུས་ཀྱི་རྟེན་འབྲེལ་ཤུགས་ལས་བྱུང་བ་དེ། རྗེནཱ་རོ་པཎ་ཆེན་གྱིས་བཀའ་དྲིན་ཡིན། ད་དུང་ཡང་འགྲོ་དོན་ཕུན་སུམ་ཚོགས་པ་
ཞིག་བྱེད་པ་ལ་ང་རྟེན་འབྲེལ་བླ་མ་བསྟེན་པའི་དུས་སུ་བསྒྲིགས། ཞབས་ཏོག་ཀྱང་གཅིག་གིས་མི་འོང་། ཐད་ཀ་ཐད་ཀར་བྱེད་དགོས། ཉེ་གནས་ཀྱང་མི་བྱ་བའི་ཁ་ཐབས་མེད། རང་གི་བླ་མ་
བླློལ་ཞབས་ཏོག་ཕུན་སུམ་ཚོགས་པ་བྱས་པས། རང་ལ་ཡང་སློབ་མས་ཞབས་ཏོག་མི་བྱ་བའི་ཁ་ཐབས་མེད། དེས་ན་བསྟན་པ་དར་ཞིང་རྒྱས་ལ་ཟམ་མི་ཆོད་པའི་གནད་ཀ་དེ་ཡིན་པས། ཁྱེད་སྤུན་

གཉིས་ཉེ་གནས་བྱེད་པ་ཐུགས་ལ་བཏགས། ངའི་ཉེ་གནས་གླ་བ་ཡིན་གྱིས། ཅིས་ཏེ་ན་ཡོད་པར་གྱུར་ན་ལྷག་པའི་ནོར་རྫས་ལ་ཅངཆེས་ཏེ། ང་རང་གི་འཕྲལ་གྱི་ཟས་གོས་སྟེར་ཀྱང་དགའ་བ
ལས་མེད། མེད་ན་ལྟོགས་རིར་ཤི་ཡང་ངེད་ཕ་སྤད་ཀྱི་རོ་སྙོམས་པས་དུཿ ཁ་མེད། ང་ལ་ཞེ་འདོད་མེད་པས་ཁྱེད་རང་ཅི་བྱེད་བྱེད་བྱས་པས་ཆོག དེའི་ཕྱིར་བླ་མ་ལ་ཡིན། ད་ནང་ཤེས་པའི་
ཐོག་ཏུ་མ་བསྒོམ་པར་ཚོགས་དྲུག་ཡུལ་བསྲེ། ཡུལ་ཅིར་སྣང་ཡང་ཡུལ་སེམས་སྣང་སྟོང་དབྱེར་མེད་དུ་ཤེས་པས། ཡུལ་ཐོག་ཏུ་མི་བསྒོམ། འཛིན་པ་དེ་ལ་མ་ཡེངས་ཙམ་གྱི་དྲན་པ་རྒྱུན་དུ་
བརྟེན༑ ཡུལ་སེམས་འདྲེས་པའི་རོ་གཅིག་ཏུ་འགྲོ་བ་ལ་ཚེགས་མེད་གསུང་། ཐུགས་ལ་བཏགས་པའི་ཞལ་གདམས་ལགས་སོ། །སྟེང་འགྲོར་སློབ་དཔོན་ཤེར་གཞོན་སྤུན་གཉིས་ལ་གསུངས་
པ༑ རིན་པོ་ཆེ་ལ་ན་མོ། སྤུན་གཉིས་པོ་ཉེ་གནས་འདི་འགྲོ་དོན་ཡིནཔས། འཕྲིན་ལས་བཞིའི་ལག་ལེན་འདི་ལྟར་བྱེད་དོ། །མཆོང་བ་དང༌། རྒྱུག་པ་དང་། གཞན་མི་དད་པའི་སྤྱོད་པ་མི་
བྱེད་པར། མཛེས་ཤིང་ཡིད་དུ་འོང་བ་དེ་ལུས་ཞི་བ། ཚིག་རྩུབ། ཟུར་ཟ། སྒྲོ་སྐུར་མི་བྱེད་པར། འཇམ་ཞིང་སྙན་པར་སྨྲ་བ་དེ་ངག་ཞི་བ། ཚགས་སྡང་གཉིས་དང་བྲལ་ཞིང་ཡོན་ཏན་ལ་

༄༅། །ང་རྒྱལ་མི་བྱེད་པ་དེ་ཡིད་ཞི་བ། རང་དེ་ལྟར་ཉམས་སུ་ལེན། གཞན་ལ་ཡང་དེ་ལྟར་སྟོན་པ་དེ་ཞི་བའི་འཕྲིན་ལས་ཡིན། ལྟོ་གོས་ཆོས་གསུམ་སྟེར་བ་
དང་༑ ཁོང་ལ་ཡོན་ཏན་གང་འདུག་པ་དེའི་ཆེ་བ་བརྗོད་པ་དང་། ཆེ་བསྟོད་བག་རེ་བྱས་པས། རྟ་བཟང་པོ་ལ་འཇུར་བ་བཙུགས་འགྲོ། དེ་རྒྱས་པའི་ལས་ཡིན། བཟང་ངན་འབྲིང་གསུམ་སྤྱི་
བོར་ཁུར་བས། ཐམས་ཅད་བྱམས་པས་དབང་དུ་འདུ། ཟས་ནོར་ཕྱིར་སྟེར་བས་དབང་དུ་འདུ། དབང་བཞི་བསྒོམས་པས་བདེ་གསལ་མི་རྟོག་པའི་ཉམས་སྐྱེ་བས་དབང་དུ་འདུ། བསྒོམས་
པས་འབྱུང་བ་བཞི་དང་ཉོན་མོངས་པ་ལྔ་དབང་དུ་འདུ་ལ། ཏིང་ངེ་འཛིན་རྒྱུན་ཆད་མེད་པར་སྐྱོང་བས་དབང་དུ་འདུ། གནད་ཆེན་གྱི་གདམས་ངག་བསྒོམ་དུ་བཅུག་པས་ངེས་ཤེས་སྐྱེས་ནས་དབང་
དུ་འདུ། ཆིག་ཆོག་མའི་སྟེང་ནས་སྣང་སེམས་བསྲེས་ཀྱིན་བསྒོམ་པས་དབང་དུ་འདུ། གཞན་ཡང་མོས་གུས་ཀྱིས་བླ་མ་དབང་དུ་འདུ། མི་རྟོག་པས་རྟོགས་པ་དབང་དུ་འདུ། སྙིང་རྗེས་
རཱྀ སེམས་ཅན་འདུ། སྦྱིན་པས་ལོངས་སྤྱོད་འདུ། ཉམས་ལེན་གྱིས་གདམས་ངག་འདུ། དམ་ཚིག་གིས་མཁའ་འགྲོ་དབང་དུ་འདུ། བརྩེ་གདུང་གིས་མཆེད་གྲོགས་འདུ། དམ་ཚིག་དབང་

གིས་འཕྲིན་ལས་ཡིན། གོང་མ་གསུམ་གྱིས་མ་ཐུལ་བའི་ལོག་ལྟ་ཅན་དེ་ལ། སྙིང་རྗེ་ཆེན་པོའི་ཀུན་སློང་གིས་དངོས་སུ་བཀའ་སྐྱོན་བརྡུང་ཐག་གིས་ཚར་གཅད། ལྐོག་ཏུ་ཆིག་ཆོག་གནད་དུ་
བསྣུན༑དེས་ཐུལ་ནས་ཡོང་། འཕྲིན་ལས་བཞིའི་ལག་ལེན། སྤུན་གཉིས་ཉེ་གནས་བྱེད་པའི་བྱ་དགའ་ཡིན། གཞན་ལ་གསང་གསུངས། སྟེང་འགྲོར་སློབ་དཔོན་དད་རྒྱལ་ལ་གནང་
བ༑ རྗེའི་གསུང་གིས། དམ་བཅའ་དང་དགེ་སྦྱོར་ལ་ཐང་ལྷོད་མ་ཤོར་བ་བྱས་ནས། ཉིན་མཚན་དུས་སུ་ཉམས་ལེན་ལ་འབད་རྩོལ་བཏོན་པས། བོགས་མ་ཚོར་བར་ཡོང་བ་ཡིན། བོགས་
ཐོན་པོ་གཅིག་འདོད་པ་དེ་གེགས་ཡིན་གྱི་དེ་ཞོག གསོལ་བ་འདེབས་པ་དང་ཕྱག་རྒྱ་ཆེན་པོ་བསྒོམ་པ་གཅིག་ཡིན་པས། ལུས་ཡི་དམ་དུ་བསྒོམས་པས་དེ་ཡང་རང་གི་སེམས་ཡིན། སྣང་ལ་
རང་བཞིན་མེད། གསོལ་འདེབས་ཀྱི་ངག་གྲགས་སྟོང་དབྱེར་མེད་དུ་འདུག་པ་དེ་ཀ་ལ་ཕྱག་རྒྱ་ཆེན་པོ་ཟེར་བ་ཡིན་པས། དམིགས་པ་གསལ་གསལ་པོ་ཞིག་མ་འདོད་པར་འཛིན་མེད་དུ་གསོལ་བ་
ལྷོད་དེ་ཐོབ། ཟུང་འཇུག་བྱ་བ་དེ་ཀ་ཡིན། ལོགས་སུ་མཉམ་པར་བཞག་བཞག་པོ་ཞིག་ལ་འདོད་ན། དེ་སེམས་འཛིན་དམིགས་གཏད་བྱ་བ་ཡིན། དེ་ཕྱག་རྒྱ་ཆེན་པོ་མིན། ལས་དང་པོ་པ་ ྃ

།འཁྲིད་ཙ་ན་དེ་བཙུགས་བྱེད་པ་ཡིན། རྟོགས་པ་ཤར་ནས་བདེ་སྡུག་གི་སྣང་བ་ཅི་ཤར་བ་དང༌། རྣམ་རྟོག་གང་འགྱུས་ཀྱང༌། ཁོ་རང་སྐྱེ་མེད་དུ་ངོ་ཤེས་༄༅།
པས༑ འཛིན་མེད་དུ་བཞག་པ་ལས་བསྒོམ་རྒྱུ་མེད་དོ། །འཛིན་མེད་མ་ཡེངས་ཙམ་དེ་ལ་རྒྱུན་ཆད་མེད་པ་ཞིག་འཚལ། སྙིང་རྗེ་ལ་ཡུལ་སེམས་ཅན་གྱི་དུཿ ཁ་རྒྱུ་འབྲས་དང་བཅས་པ་ཡང་ཡང་
བསམ༑ ཆེད་དུ་དུང་དུང་པ་བསྒོམ། སྙིང་རྗེ་ཆེན་པོ་སྐྱེ་བར་བྱིན་གྱིས་བརླབ་ཏུ་གསོལ་ཞེས་གསོལ་བ་དུང་དུང་གདབ་བོ་གསུངས། ན་མོ༑ ཕྱག་རྒྱ་ཆེན་པོའི་རྟོགས་པ་སློབ་དཔོན་ཇི་ལྟར་
2
གསུངས་པ་བཞིན་དེ་ཀ་ལགས་སོ། །མ་བསྒོམ་པ་འབྲལ་བ་མེད་པ་དེ་ཉམས་མྱོང་ཡིན། མཐུན་རྐྱེན་དང་འགལ་རྐྱེན་སྣ་ཚོགས་སུ་འཆར་བ་དེ་བོགས་འདོན་སྤྱོད་པ་ཡིན། རྗེས་སྣང་ཕྲ་ཞིང་ཕྲ་བ་
དག་པ་དེ་ལྷུན་གྲུབ་འབྲས་བུ་ཡིན། ལར་རྩོལ་མེད་མ་ཡེངས་ཙམ་དེ་ལ་ཡང་དག་པའི་དྲན་པ་ཟེར་བ་ཡིན་པས། དེ་དང་མ་བྲལ་བ་གལ་ཆེ་བ་ལགས་སོ་ཕྱི་ནང་གསང་གསུམ་གྱི་རྟེན་འབྲེལ་བློས་
ä བྱས་ནས་བསྒྲིགས་པ་ཡིན་ནོ། །འོ་ན༑ སེམས་བཟོ་མ་བྱས་པའི་བློ་འདས་རྟོག་པ་དང་འགལ་ཞིང་། བློའི་རྣམ་རྟོག་ཏུ་མི་འགྲོའམ་ཞེ་ན། མི་འགྲོ་སྟེ། སྐྱེ་མེད་བློ་འདས་ཀྱི་རྟོགས་པ་

དེ༑ འགག་མེད་བློས་བྱས་ཀྱི་རྟེན་འབྲེལ་དུ་རང་ཤར་བས། བློ་འདས་དང་བློས་བྱས་ཀྱི་རྟེན་འབྲེལ་དུ་རང་ཤར་བས་བློ་འདས་དང་བློས་བྱས་ཀྱི་དབྱེ་བ་མེད་དོ། །ཀུན་རྫོབ་དང་དོན་དམ་དབྱེ་བ་
མེད༑ བསྐྱེད་རྫོགས་དབྱེར་མེད། སྟོང་ཉིད་སྙིང་རྗེ་དབྱེ་བ་མེད་པ་དེ་ལ། གཉིས་མེད་རྟེན་འབྲེལ་ཟེར་བ་ཡིན། དེ་རོ་གཅིག་གི་རྟོགས་པ་ཡིན། རྒྱུ་འབྲས་རགས་པ་ཚོ་གོ དགེ་སྡིག་ལ་
འདོར་ལེན་ཤེས། ཆོས་ལ་ངོ་ལྐོག་མེད། ད་ཕན་ཆད་སྐྱོན་དག་ཡོན་ཏན་རྫོགས་པའི་རྟེན་འབྲེལ་སྒྲིག་ཤེས། གཉིས་འཛིན་གྱི་རྟོག་པ་དྭངས་ཀྱིན་དྭངས་ཀྱིན་རྟེན་འབྲེལ་རྒྱ་ཇེ་ཆེ་ཇེ་ཆེ་འཆར་བ་
ཡིན་གསུངས། རོ་གཅིག་གི་རྟོགས་པ་ཤར་ནས་བསྒོམ་བློས་བྱས་ཀྱི་ཆོག་པ་ཡིན། བསྐྱེད་རིམ་གྱིས་ཆོག་པ་ཡིན། ཀུན་རྫོབ་ཀྱིས་ཆོག་པ་ཡིན། རྟེན་འབྲེལ་གཅིག་པུ་བསྒྲིགས་པས་ཆོག་པ་
ཡིན༑ ཅི་ཏེ་ན་བྱས་པས་གཉིས་མེད་ལྷན་ཅིག་སྐྱེས་པ་རྟོགས་པའི་གནད་ཀྱིས་སོ། །རྟེན་འབྲེལ་ལག་ལེན་འདུས་ན། ཚེ་འདི་བློ་ཡིས་བཏང་། མོས་གུས་གསོལ་དུ་སོང་། སྡོམ་གསུམ་དམ་
ཚིག་གཙང༌། སྐུ་གསུང་ཐུགས་སུ་གསལ། བྱང་ཆུབ་སེམས་གསུམ་སྟེན། དག་སྣང་ཕྱོགས་མེད་སྦྱོང་། ཐམས་ཅད་སྤྱི་བོར་ཁུར། རང་གི་ཡོན་ཏན་སྦེད། གཞན་གྱི་ཡོན་ཏན་

༄༅། །བརྗོད། སྒྲུབ་པ་རྒྱུན་ཆད་མེད། བརྩམས་པ་མཐའ་རུ་ཐོན། སྐྱོན་དག་ཡོན་ཏན་རྫོགས་ནས་འཆི་བ་ལགས། བསྒྲུབ་པ་བྱེད་པ་གལ་ཆེ། གལ་ཆེ། གལ་བྷཱུ
སྒྲུབ་པ་མཐའ་རུ་སྐྱོལ་དོན་གཉིས་སངས་རྒྱས་ཤོག །མཁས་བཙུན་ལ་གསུངས་པ།། ༈ རྒྱལ་བ་རྒོད་ཚང་པའི་ཐུགས་དམ་ལག་ལེན་ཡིན།། མགོན་པོ་བླ་མ་རིན་པོ་ཆེ། །གཉིས་སྣང་གི་
བག་ཆགས་མཐའ་དག་ཟད། །གཉིས་མེད་ཀྱི་ཡེ་ཤེས་མ་ལུས་རྒྱས། །ཚེ་འདིར་རྫོགས་སངས་རྒྱས་པར་གསོལ། །ཚེ་འདི་རྟོག་པ་ངན་གོམས་ཆེ། །གཉེན་པོ་དམ་བཅའ་འདི་གསུམ་
བྱེད༑ །ལུས་ངག་ཡིད་ཀྱི་དམ་བཅའ་ལ། །ལུས་ཀྱི་སྒོ་ནས་རི་ཁྲོད་དུ་མཚམས་འདག་སྦྱར་གྱིས་གཞི་བཟུང་ནས། བག་མེད་ཀྱིས་ཀུན་ནས་བླངས་པའི། གཞན་མ་དད་པའི་སྤྱོད་པ་མི་བྱེད་
དོ༑ །ངག་གི་སྒོ་ནས་བསྙེན་པ་དང་གསོལ་འདེབས་ཀྱིས་གཞི་བཟུང་ནས། འདོད་གཏམ་ཕྱོགས་གཏམ་ལོང་གཏམ་མི་ལབ་བོ། །ཡིད་ཀྱི་སྒོ་ནས་བྱང་ཆུབ་ཀྱི་སེམས་དང་། མོས་གུས་ཀྱི་གཞི་
བླློབཟུང་ནས། འཁྲུལ་རྟོག་སྐད་ཅིག་མ་གསུམ་དུ་མི་སྤེལ་བར་དམ་བཅའོ། །བླ་མ་དཀོན་མཆོག་རིན་པོ་ཆེ། །དམ་བཅའ་མི་ཉམས་བྱིན་གྱིས་རློབས། །དེ་ལས་བྱུང་བའི་དགེ་བ་ཡིས། །འགྲོ་181

ཀུན་བླ་མེད་བྱང་ཆུབ་ཤོག །སངས་རྒྱ་བའི་ཆོས་གཅིག་མི་བྱེད་ན་མི་བྱེད། བྱེད་ན་དམ་བཅའ་འདི་གསུམ་ལ་མེད་ཐབས་མེད་བཟུང་གསུངས། དཔལ་བདེ་ཆེན་སྟེང་དུ་ཁྱི་ལོའི་མགོ་ལ་མཛད་
པའོ༑ །ཐུགས་དམ་བཅུ་གཉིས་ཀྱི་དང་པོ་བླ་མ་ལ་སངས་རྒྱས་ཀྱི་འདུ་ཤེས་མི་འབྲལ་བ་དང་གཅིག བཟང་ངན་འབྲིང་གསུམ་སྤྱི་བོར་འཁུར་བ་དང་གཉིས། ཆོས་པའི་སྐྱོན་ལ་མི་ལྟ་བར་ཡོན་
ཏན་ཕྱོགས་བཅུར་སྒྲོག་པ་དང་གསུམ། གནོདཔ་སྐྱེལ་བའི་ལན་དུ་ཕན་འདོགས་པ་དང་བཞི། ལུས་ལོངས་སྤྱོད་བདག་ཏུ་མི་འཛིན་པ་དང་ལྔ། གནམ་ས་བླ་ལོག་འགྱུར་ཀྱང་དུཿ ཁ་མི་བྱེད་པ་
དང་དྲུག དགེ་སྦྱོར་བདུན་པ་ཐུན་བཞིར་བྱེད་པ་དང་བདུན། བླ་མ་སྒྲུབ་པ་དགེ་སྦྱོར་གྱི་གཙོ་བོར་བྱེད་པ་དང་བརྒྱད། བདག་གཞན་བརྗེ་བར་བསྒོམ་པ་དང་དགུ དེའི་ཡན་ལག་ཏུ་བདག་གི་
བདེ་བ་གཞན་ལ་སྟེར་བ་དང་བཅུ། འཁོར་བ་མ་སྟོངས་བར་དུ་འགྲོ་དོན་བྱེད་པ་དམ་བཅའ་བ་དང་བཅུ་གཅིག དེའི་ཡན་ལག་ཏུ་ཚོགས་གཉིས་བསགས་པ་ལ་བསླབ་པ་དང་བཅུ་གཉིས་སོ། །
ཉིན་རེ་བཞིན་དུ་བསམ་པར་བྱའོ། །ཅེས་གསུངས་སོ། །ཡང་འདི་སྟེང་འགྲོར་གནས་བརྟན་རིན་རྒྱལ་ལ་གསུངས་པ། རྗེ་རིན་པོ་ཆེ་ལ་ཕྱག་འཚལ་ལོ། །མོས་གུས་ཀྱི་གངས་དཀར་མ་ཆགས་

༄༅། །ན། །བྱིན་རླབས་ཀྱི་ཆུ་རྒྱུན་ག་ལ་འབྱུང༌། །བདག་འཛིན་གྱི་རྒྱ་མཚོ་མ་སྐམ་ན། །རྟེན་འབྲེལ་གྱི་གཟུགས་བརྙན་ག་ལ་འཆར། །ནོར་རྫས་ལ་ཞེན་པ་མ་ལོག་
ན༑ །དགོས་འདོད་ཀྱི་ལོངས་སྤྱོད་ག་ལ་འབྱུང༌། །བཟོད་མེད་ཀྱི་སྙིང་རྗེ་མ་འབྱོངས་ན། །འགྲོ་བ་གཞན་དོན་ག་ལ་འབྱུང་། །ཚིག་བཞི་པོ་འདི་༝འདིའི་རྩ་ཚིག་འདི་རྒོད་ཚང་དུ་མཁའ་འགྲོ་མས་
གསུངས༑ བཤད་པ་འདི་སྟེང་འགྲོར་ལས་ཆོས་སུ་གསུངས་པའྀ་རྨི་ལམ་དུ་བྱུང་བའི་གདམས་ངག་ལགས། དང་པོ་དཔེར་ན་ཕུ་ལ་གངས་མེད་ན། མདའ་རུ་ཆུ་མི་འབབ། དེར་ལོ་ཐོག་མི་སྐྱེ་བས་ཡུལ་བཟུང་
དུ་མ་བཏུབ། དེ་བཞིན་དུ་མོས་གུས་མེད་ན་ཐུགས་ཡིད་མི་འདྲེ། དེར་བྱིན་རླབས་མི་འཇུག མོས་གུས་ཀྱིས་ཐུགས་ཡིད་གཅིག་ཏུ་གྱུར་ནས། ཡོན་ཏན་མཐའ་དག་སྐྱེ་བས། དུས་རྒྱུན་དུ་བླ་
མ་ལ་གསོལ་བ་ཐོབ། གཉིས་པ་བདག་འཛིན་མ་བཏང་ན། ནོར་མཁྱེན་པ་གཉིས་ཀྱི་རྟེན་འབྲེལ་མི་འཆར་བས། བདག་འཛིན་ཐམས་ཅད་གཏང་འཚལ། བདག་འཛིན་བསྡུས་ན་མི་ཆོས་ལྷ་
རཱྀ ཆོས་གཉིས་ཡིན། དང་པོ་མིང་རུས་ནོར་རྫས། ལུས། ཡུལ་དེ་ཚོའི་བདག་འཛིན་གཏང་འཚལ། གཉིས་པ་ལྟ་བ་སྒོམ་པ་སྤྱོད་པ་འབྲས་བུའི་བདག་འཛིན་གཏང་འཚལ། ྋབདག་འཛིན་དེ་

རྣམས་བཏང་བས། བློ་འདས་ཕྱག་རྒྱ་ཆེན་པོ་བྱ་བ། སྐྱོན་ཡོན་གཉིས་ཀྱི་མ་གོས་པ་དེ་ཤུགས་ལས་ཤར་ནས་འོང་། དེར་བཟང་རྟོག་ངན་རྟོག་གཉིས་ཀྱི་མ་གོས་པའི་བློ་བྲལ་གྱི་ཤེས་པ་དེ་རྒྱུན་དུ་
བསྐྱངས་པས། རྒྱ་འབྲས་ཤེས་པ། རྟག་ཤེས་པ། ཆེ་བ་ཤེས་པ་བྱ་བ་གསུམ། རྒྱ་མཚོ་དྭངས་པ་ལ་གཟུགས་བརྙན་ཤར་བ་ལྟར་ཚུར་འཆར། གསུམ་པ་ཕུན་སུམ་མ་ཚོགས་ཅིང་དབུལ་བ་
ཐམས་ཅད་སེར་སྣའི་ལག་རྗེས་ཡིན་པས། ནོར་རྫས་དང་ལོངས་སྤྱོད་ཀུན། སྐྱུག་ནད་ཅན་གྱི་སྔས་སུ་ཟས་བཞག་པ་བཞིན་དུ། ཞེན་པ་ལོག་གེ་ཟློག་ནས། བླ་མ་དཀོན་མཆོག་མཆོད་
ན༑ དགོས་འདོད་ཕུན་སུམ་ཚོགས་ནས་མཆིའོ། །བཞི་པ་ནི་མ་རྒན་སེམས་ཅན་རྒྱུ་ཉོན་མོངས་པས་མནར་ཅིང༌། འབྲས་བུ་དུཿ ཁས་མནར་བ་ལ་ཡང་ཡང་བསམ་ནས། བཟོད་གླགས་མེད་
པའི་སྙིང་རྗེ་དུས་ཙམ་ན། ལུས་ངག་ཡིད་གསུམ་སེམས་ཅན་གྱི་དོན་རང་དབང་མེད་པར་བྱེད་དུ་འགྲོ་བ་གཅིག་འོང༌། དེར་གཞན་དོན་རྩོལ་མེད་དུ་འབྱུང༌། དེ་ཀ་བཞིན་ཐུགས་ལ་བཞག་པར་
ཞུ༑ ད་ཕན་ཆད་ཀྱང་བཀའ་དྲིན་གྱི་བླ་མའི་དྲུང་དུ་བཞུགས། དགེ་སྦྱོར་འཕེལ་བ་ཡིན་ནོ།། ཝཱ སྟེང་འགྲོར་ཐུགས་སྐྱོ་བ་སྐྱེས་ནས། དགོན་པ་ལ་སོགས་ཐམས་ཅད་བདག་ཏུ་མ་བཟུང་བར། སྤོང་ཐག་

༄༅། །མཛད་པའི་དུས་སུ་གསུངས་སོ།། ཨོཾ་སྭསྟི། མཁན་པོས་དབུ་མཛད་པ་རྣམས་ལ་ཞུ་བ། བདག་འདི་ནས་ས་འཕོ་སྙམ་པ་དེ། སྤྱིར་ལས་སྟོད་པ་ལ་སྐྱག་ལོག་པ་མ་
ལགས༑ སྒོས་ཡོན་བདག་བུ་སློབ་རྣམས་ལ་སྐྱག་ལོག་པ་མ་ལགས། ད་མཁན་པོས་དབུ་མཛད་ཡོན་བདག་བུ་སློབ། ལར་ལས་སྟོད་ཀྱི་ལྷ་འདྲེ་མི་གསུམ་ཐུགས་ལ་བཏགས། ཡུལ་ལས་
སྟོད་ཀྱི་སྣོད་བཅུད་ཐམས་ཅད་བདག་ལ་དགའ། ྋདང་སྤྲོ་ཆགས་ནས་ལྡོག་པས། བདག་འདི་ནས་འགྲོ་ཡང་རྟེན་འབྲེལ་མ་འཆུགས་པར་ལྡོག་གོ །བདག་འགྲོ་དགོས་པའི་དོན། སྤྱིར་ཡང་
སྒོམ་ཆེན་པས་བློས་ཆུང་བྱེད་པ་འདི། ལམ་གྱི་གེགས་ཆེ་བར་གོ སྒོས་སྤྲང་པོ་བདག་ལ་ཡོན་ཏན་གྱི་ཆ་གང་ཡང་མེད་པར་སློབ་དཔོན་བྱེད་པ་འདི་དཔེ་མེད་ཁྲིམས་སམ་མེད་པར་གོཡར་བླ་
མའི་ཐུགས་དགོངས་མ་རྫོགས། མཁའ་འགྲོ་ཆོས་སྐྱོང་གི་ཐུགས་ཀྱིས་ཁྲེལ། རང་གཞན་ཐམས་ཅད་བསླུ་བར་འདུག་པས། ཚེའི་ལྷག་མ་འདི་ལ་འདུག་བྱེད་པ་ལགས། ལར་སྔོན་གྱི་སྦྱངས་
རཱྀ པ་ཆུང་བས། བསྒོམས་ཀྱང་ཡོན་ཏན་མི་སྐྱེ་བར་འདུག་སྟེ། རྗེ་གོང་མའི་རྣམ་ཐར་བསྙེགས་ནས། རྒས་ཀྱིན་རི་ཁྲོད་ཇེ་མཐོ་ཇེ་མཐོ་ལ་འགྲོ་བས། མཁན་པོ་རིན་པོ་ཆེས་ཀྱང་སྒྲུབ་པ་ལ་བར་ ྗ

ཆད་མེད་པར་བྱིན་གྱིས་བརླབ་ཏུ་གསོལ། དགོན་པ་འདིའི་ངོས་ནས་རང་གིས་བསམ་པ་རྣམ་པར་དག་པས་འབུལ། མཁན་པོས་བཞེས་ནས་ཐུགས་ལ་བཏགས་ནས། ཕན་ཆེན་ཐུགས་ལ་གང་
འོས་མཛད་པ་ཞུ། བདག་ལ་འཁྲིས་མེད་པ་ལགས། དབྱར་ཟླ་བ་གསུམ་འདི་ཀར་སྡོད་པ་ལགས་སོ། །མཁན་པོས་ཀྱང་ཡང་བཞུགས་པ་དེ་ཀ་ནན་ལྟར་དགའོ། །ཐུགས་ལ་བཏགས་སོ། །
བསོད་ནམས་དངོས་པོ་རྒྱ་ཆེན་གང་བསགས་པས། །མཁན་སློབ་སྐུ་ཚེ་འཕྲིན་ལས་རྒྱས། །སྒོམ་སྒོམ་སྒྲུབ་པ་མཐར་སྐྱོལ་ནས། །མཁའ་མཉམ་འགྲོ་ཀུན་སངས་རྒྱས་ཤོག །བར་འབྲོག་ན་
བཞུགས་དུས་སློབ་མ་རྣམས་ཀྱིས་སྟེང་འགྲོར་གདན་འདྲེན་བྱུང་བ་རྣམས་ལ་སྤྲིངས་སོ།། །། ཨོཾ་སྭསྟི། འཁོར་འདས་དཔལ་མགོན་ཆོས་རྗེ་ལ། །སྙིང་ནས་གུས་པས་ཕྱག་འཚལ་
ལོ༑ །གོང་མའི་བཞུགས་གནས་རི་ཁྲོད་ནས། །ཡོན་སློབ་རྣམས་ལ་འདི་སྐད་སྤྲིངས། །ད་ལོ་སང་ཕོད་གཉིས་པོ་འདི། །དགེ་སྦྱོར་གང་འཕེལ་རི་ཁྲོད་བྱེད། །གཞན་གྱིས་བསྙེན་བཀུར་
བདག་མི་ལེན། །ལྟོགས་པར་འཆི་ཡང་མི་ནུས་ན། །རྒྱལ་བས་སྣང་བའི་བསོད་སྙོམས་བྱེད། །མཁའ་འགྲོའི་བཀའ་ཆད་འཇིགས་པས་ན། །ཁས་བླངས་དམ་བཅའ་མཐའ་རུ་འདོན། །ནང་

ཨཱུ |༄༅། ། གི་རྟེན་འབྲེལ་སྒྲིག་པ་ན། །བཀྲ་ཤིས་སྟེང་འགྲོའི་དགོན་པ་དེར། །འབོད་ཀྱང་མི་དགོས་བདག་རང་འོང༌། །ཡོན་བདག་སློབ་མ་རྣམས་དང་ཡང༌། །སྙིང་ལ་
འདོད་པས་མཇལ་ན་དགའ། །མཚན་ཉིད་ལྡན་པར་མ་གྱུར་བར། །བློས་ཆུང་བྱེད་སྙིང་མི་འདོད་པས། །དེ་ཕྱིར་སྒྲུབ་པ་བྱེད་པ་ཡིན། །ཞབས་ཏོག་འབུལ་བ་རྣམ་གཞག་རྣམས། །ཞལ་
རྣམས་ཤིན་ཏུ་ངོ་མཚར་ཆེ། །བདག་ལ་རྟེན་འབྲེལ་སྒྲིག་ཏུ་མེད། །ཁོ་བོ་འཇིག་རྟེན་བློས་བཏང་ལ། །སྤྱན་འདྲེན་ཕར་བསུ་མི་འཚལ་བགྱི། །ཆོས་བརྒྱད་ཡོ་ལང་མི་དགོས་སོ། །ཞལ་རྣམས་
མི་འབྱོན་བཞུགས་པར་ཞུ། །བཀྲ་ཤིས་བདེ་ལེགས་འབྱུང་བར་ཤོག །སྐྱེ་བོ་སྤྱི་མཐུན་ལས་ངན་བསགས་པ་ཡིས། །མཐའ་མི་ཧོར་གྱིས་གནོད་ཅིང་འཚེ། །སྣ་འདྲེན་མི་དགེའི་ལས་ལ་
སྤྱོད༑ །རྣམ་སྨིན་འཕྲལ་འོང་ཨ་ཙ་མ། །སྙིགས་མའྀ་སེམས་ཅན་སྙིང་རེ་རྗེ། །ཆོས་མིན་སྟོངས་པར་མི་གདའ་ན། །དམ་ཆོས་གཤའ་མར་མི་བྱེད་རེ། །མ་རིག་མུན་པ་མི་སེལ་རེ།
ä འདོད་བསྲེ་དུག་སྦྱོར་མི་འབོར་རེ། །ཞེ་སྡང་མེ་ཆེན་མི་གསོད་རེ། །ཕྲག་དོག་ཚེར་ཕུང་མི་འཇོམས་རེ། །ང་རྒྱལ་རི་བོ་མི་སྒྱེལ་རེ། །སྤྲང་པོ་དམན་ས་མི་འཛིན་རེ། །ཐམས་ཅད་སྤྱི་བོར་མི་

འཁུར་རེ། །དག་སྣང་ཕྱོགས་མེད་མི་སྦྱོང་རེ།།ཉེས་ལྟུང་ཕྲ་ལ་མི་འཛེམས་རེ། །བླ་མའི་གསུང་བཞིན་མི་སྒྲུབ་རེ། །གོང་མའི་རྗེས་སུ་མི་འཇུག་རེ། །མི་ཚེ་རི་ཁྲོད་མི་འགྲིམ་རེ། །ཚེ་འདི་
བློ་ཡིས་མི་གཏོང་རེ། །ཆོས་བརྒྱད་ཆུ་ལ་མི་འབོར་རེ། ྋ།མཉམ་ཉིད་བྱམས་པ་མི་བསྒོམ་རེ། །ཡེངས་མེད་བརྩོན་འགྲུས་མི་རྩོམ་རེ། །ཉམས་མྱོང་རྟོགས་པ་མི་སྐྱོང་རེ། །དོན་གཉིས་སངས་
རྒྱས་མི་སྒྲབ་རེ། །དམ་བཅའ་དོན་དང་ལྡན་གྱུར་ཅིག། ༈ ཨོཾ་ཨཱཿ ཧཱུྃ། གྲུབ་པར་གྱུར་ཅིག སྐྱེ་བོ་ངོ་ཚ་ཁྲེལ་ཡོད་ཤོག །མི་དགེ་སྤོང་ཞིང་དགེ་སྤྱོད་ཤོག །དགེ་འདུན་སྡེ་འཁྲུག་
ཞི་བར་ཤོག །རབ་བྱུང་ཚུལ་ཁྲིམས་གཙང་བར་ཤོག །ཆོས་ཤེས་ཉམས་སུ་ལེན་པར་ཤོག །སེམས་ལ་རང་འདོད་མེད་པར་ཤོག །རྣལ་འབྱོར་རྒྱུ་འབྲས་མི་སྤོང་ཤོག །སྒོམ་མས་ནལ་
་གསོད་ཤོག །སྒོམ་ཆེན་གྲོང་ཡུལ་མི་འགྲིམ་ཤོག །རྨི་ལམ་ཉམས་སྣང་མི་བཤད་ཤོག །བཅོལ་མིན་མགོ་བོ་མི་སྐོར་ཤོག །སྔགས་པ་དམ་ཚིག་གཙང་བར་ཤོག །གསང་སྔགས་
འབོད་ཆོལ་མི་བྱེད་ཤོག །ཟོག་པོའི་སློབ་དཔོན་མེད་པར་ཤོག །གདམས་པས་རྙེད་པ་མི་འཚོལ་ཤོག །ཆོས་མིན་བྱེད་པ་ཞི་བར་ཤོག །སངས་རྒྱས་བསྟན་པ་རྒྱས་པར་ཤོག །འགྲོ་ཀུན་བླ་༔

| ༄༅། །མེད་བྱང་ཆུབ་ཤོག །བླ་མས་ཡང་གསུངས་པ། བཀའ་བརྒྱུད་རྩོད་པ་མེད། བླ་མ་རྫོགས་སངས་རྒྱས། གདམས་ངག་ཁྱད་པར་འཕགས། མོས་གུས་ཡོད་
པས་ཆོག བློ་བདེར་ཉལ་བ་ཡིན། ཧེ་ཧེ། ཀྱེ་ཀྱེ། ཨ་པོ་བྱང་དཔལ་གསོན། སྙིགས་མའི་དུས་འདི་ན། སྒྲུབ་པ་བྱེད་པ་མེད། ཆོས་པ་ཐམས་ཅད་འདོད་ཡོན་ལྔ་ལ་ཆགས། །འཇིག་
རྟེན་བློས་བཏང་བློ་ཆུང་བདུད་ཀྱིས་ཁྱེར། །དངོས་ངན་སྤྲང་པོ་རྟག་པར་རི་ཁྲོད་འགྲིམ། །སྒྲུབ་རྒྱུད་བསྟན་ལ་ཅི་ཕན་བྱེད་པ་ཡིན། །ཁྱེད་རྣམས་ཚོགས་ཆེན་རབ་ཏུ་རྫོགས་པའི་ཕྱིར། །ཕ་དྲུག་
ལུང་པར་བསོད་སྙོམས་བྱེད་པ་ལགས། །དེའི་དཔོན་པོ་ཨ་པོས་མཛད་པར་ཞུ། སྟེང་འགྲོར་འགྲོ་དོན་ཟླ་བ་གསུམ་མཛད་ནས་སྐུ་མཚམས་ལ་བཞུགས་དུས། ཚོགས་པ་རྣམས་ལ་ཞལ་ཆོས་སུ་
གསུངས་སོ། །དུས་གསུམ་སངས་རྒྱས་ཐམས་ཅད་ཀྱི་བདག་ཉིད། བདེ་ལེགས་མ་ལུས་པ་འབྱུང་བའི་གནས། འཁོར་འདས་ཐམས་ཅད་འདྲེན་པའི་དཔལ། མཉམ་མེད་ཆོས་ཀྱི་རྒྱལ་པོ་ལ་
ཊྛིཾ ཕྱག་འཚལ་ཞིང་སྐྱབས་སུ་མཆིའོ། །མཁའ་མཉམ་སེམས་ཅན་སྐྱབས་སུ་གསོལ། ཁྱེད་འདིར་བཞུགས་སྐལ་ལྡན་ཕོ་མོ་རྣམས་གསོན་དང༌། ཐུབ་པའི་བསྟན་པ་ཅུང་ཟད་ཉམས་

དམན༑ སེམས་ཅན་རྣམས་ཉོན་མོངས་ཀྱི་ནད་ཀྱིས་རྒྱུད་དཀྲུགས། ཡ་རབས་རྣམས་ངོ་ཚ་ཁྲེལ་ཡོད་ཀྱི་གོས་ཕུད། ཆོས་མཛད་པ་རྣམས་ཀྱང་གཉེན་པོའི་སྟོབས་ཞན། ད་ནི་ཅིས་ཀྱང་ཕན་པ་
མེད་པས། སྒྲུབ་པ་ཉམས་སུ་བླངས་པའི་དུས་ལ་བབ་པ་ཡིན་པས། བདག་ཀྱང་སྒྲུབ་པ་བྱེད། ཁྱེད་རང་རྣམས་ཀྱང་ཕྱག་རྒྱ་ཆེན་པོའི་རྟོགས་པ་སྐྱོང་ཤེས་པ། ལས་རྒྱུ་འབྲས་ཀྱི་འགྲོས་གོ་བ་
རྣམས༑ རང་གང་དགྱེས་པའི་རི་ཁྲོད་འགྲིམས་སམ། དེ་མིན་རྣམས་ཁེང་གྲགས་ཀྱི་རི་ཁྲོད་ཀྱིས་མི་ཕན་པས། རང་གང་མོས་པའི་བླ་མ་དམ་པ་དེ་བསྟེན་མཛོད། ཀྱེེ་ཧོ༑ དགོངས་དང་ལྷ་
མི་ཀུན། །ཁོ་བོ་རྒྱལ་ཁམས་སྤྲང་པོ་འདི།།མཚན་ཉིད་མི་ལྡན་སློབ་དཔོན་དེས། །རང་གཞན་གཉིས་ཀྱི་བླ་ཁྲིད་བྱས།།ད་ནི་ཡོན་ཏན་རྫོགས་རྫོགས་བསྒོམ། །ཚེ་འདིའི་འདུན་མ་རླུང་ལ་
སྐུར༑ །ངོ་བསྲུངས་བར་ལག་སྒྱེལ་ནས་གཏོང་། །འདོད་ཡོན་ཚྭ་ཆུ་འཕོ་ནས་འཇོག །སྐྱིད་སྡུག་གཉིས་ལ་རྩིས་གདབ་ཤོར། །འདོད་པའི་ཚུལ་ཆོས་ལ་བསྲེག །ཆོས་བརྒྱད་རྐུན་མ་ཁུངས
མཽད་གསོད། །བསླབ་གསུམ་གཙང་མའི་སྐས་ཤིང་འཛུགས། །མོས་གུས་ཆེན་པོའི་རྒྱལ་མཚན་སྒྲེང་། །ཡེངས་མེད་བསྒྲུབ་པའི་བ་དན་སློང་། །སྒྲུབ་རྒྱུད་བསྟན་པའི་འཕན་དར་འཕྱར།

༄༅། །བདག་གཞན་དོན་གཉིས་གཏེར་ཁ་འབྱེད། །དེ་ལས་བྱུང་བའི་དགེ་བ་ཡིས། །མཁའ་མཉམ་ཚེ་གཅིག་སངས་རྒྱས་ཤོག །སྟེང་འགྲོར་སློབ་དཔོན་ཤེར་གཞོན་ལ་
གསུངས་པ་དང༌། ཀྱེ༑ སྣང་སྲིད་འཁོར་འདས་མ་ལུས་ཀུན། །རང་སེམས་སྐྱེ་མེད་དཀྱིལ་འཁོར་ལས། །རྩོལ་མེད་མ་ཡེངས་དྲན་པ་བརྟེན། །རྒྱུན་ཆད་མེད་པའི་དྲན་པ་དེ། །མཉམ་
རྗེས་མེད་པའི་ཆོས་སྐུར་འདུག །ཚེ་དང་རོ་སྙོམས་བསྒྲབ་པ་དེས། །གོང་མ་རྣམས་ཀྱི་ཐུགས་དགོངས་རྫོགས། །སངས་རྒྱས་བསྟན་ལ་ཤིན་ཏུ་ཕན། ྋ།བདག་གཞན་དོན་གཉིས་འགྲུབ་པར་
ངེས༑ །སྙོམས་ལས་བསྟན་གྱི་ཐོག་ཏུ་དྲེད། །ཡོན་ཏན་མ་སྐྱེས་མི་ཚེ་ཤོར། །ཚུལ་འཆོས་མཁན་པོས་བདག་གཞན་བསླུས། །སྟོང་ཉིད་སྙིང་རྗེའི་རྟ་ཕོ་ལ། །བརྩོན་འགྲུས་དྲག་པོའི་ལྕག་
གིས་བྲབས། །སྐུ་གསུམ་ཐར་པའི་གླིང་དུ་སླེབ། །ཅེས་གསུངས་སོ། །བདེ་ཆེན་སྟེང་དུ་བྱང་ཆུབ་རྡོ་རྗེ་ལ་གསུངས་པ། ༸ བླ་མ་རིན་པོ་ཆེ་ལ་སྐྱབས་སུ་མཆིའོ། །རྗེས་འཇུག་སློབ་མ་བསྐྱབ་ཏུ
རཱྀ གསོལ༑ རྣམ་རྟོག་མང་དུ་སོང་བ་དེ་བློས་བྱས་པ་ཡིན། དགེ་སྦྱོར་འཕེལ་དུ་སོང་བ་ཡིན་གྱིས། སྐྱོན་དུ་མ་བལྟ་བར་བླ་མ་ལ་གསོལ་བ་དུང་དུང་པ་ཐོབ་ལ། རྣམ་རྟོག་ལ་ཡང་དང་ཡང་དུ་

ལྟོས་ཤིག བལྟས་པས་མི་མཐོང་ནམ་མཁའི་དཀྱིལ་ལྟ་བུར་འདུག་པ་དེའི་ངང་ལ་འཛིན་མེད་དུ་ཕྱལ་ལེ་ཞོག ལྷོད་དེ། ཤིག་གེ་ཞོག ཡང་རྣམ་རྟོག་སྐྱེས་ན་ངོས་རྩིར་གྱིས་བཟུང་ལ། གང་
སྐྱེས་པའི་ཐོག་ཏུ་འཛིན་མེད་དུ་ཕྱལ་ལེ་ཞོག ལར་རྣམ་རྟོག་ལ་སྐྱོན་དུ་མ་ལྟ་བར། རྟོག་པ་རང་ལ་ལྟོས་ཀྱིན་ཁོ་རང་གི་ཐོག་ཏུ་འཛིན་མེད་དུ་ཞོག རྣམ་རྟོག་མེད་ན་ཆིག་ཆོག་མེད། .།ཉོན་
མོངས་མེད་ན་ཡེ་ཤེས་མེད། །སྣང་བ་མེད་ན་སྟོང་པ་མེད། །དེས་ན་རྣམ་རྟོག་དེ་སྟོང་པ་རུ་ངོ་ཤེས་ནས། འཛིན་མེད་དུ་འཇོག་པ་ལས་མེད་དོ། །དགེ་སྦྱོར་གྱི་རྩ་བ་བླ་མ་ལ་གསོལ་བ་འདེབས་
ཀྱིན་སེམས་ལ་ལྟ་བ་ལས་མེད་དོ། །ངས་བྱིན་གྱིས་བརླབས་པས་དགེ་སྦྱོར་འཕེལ་དུ་འགྲོ་ཡིས། སེམས་ལ་དབང་ཐོབ་པར་གྱུར་ཅིག བདེ་ཆེན་སྟེང་དུ་སྐ་མཚམས་གསེང་བར་ཞུས་པ་ལ་འདི་
གསུངས་སོ། །དུས་གསུམ་སངས་རྒྱས་ཐམས་ཅད་ཀྱི་བདག་ཉིད། བླ་མ་རིན་པོ་ཆེ་ལ་སྐྱབས་སུ་མཆིའོ། །སྒྲུབ་པ་མཐའ་རུ་སྐྱོལ་བར་བྱིན་གྱིས་རློབས་ཤིག མཁའ་འགྲོ་ཆོས་སྐྱོང་གཞི་
བདག་རྣམས་ཀྱིས་སྒྲུབ་པའི་བར་ཆད་སྲུངས་ཤིག ཡོན་ཏན་མེད་པའི་བློས་ཆུང་། སྙོམས་ལས་སོས་སྐྱིད་ཀྱི་སྒྲུབ་པ། ངོ་སྲུང་མེད་པའི་མོས་གུས། རང་འདོད་རྩེ་མཐར་གྱི་འདུན་མ། འདི

༄༅། །བཞི་ཀུན་གང་དགར་སོངས་ཤིག ཀྱེ༑ ཞལ་ངོ་རྣམ་པ་ཚོ་གསན་དང་། ཁོ་བོ་སྤྲང་པོ་འདི། གཟུགས་བརྙན་གྱི་སློབ་དཔོན་དེས་ཆོག འདོད་པའི་ཚུལ་ཆོས་
དེས་ཆོག རྫུན་གྱི་མགོ་བསྐོར་དེས་ཆོག མི་ཡོང་བའི་འགྲོ་དོན་ང་མི་བྱེད། སྔར་འདས་ཀྱི་ཡུལ་དུ་ང་མི་འགྲོ། སེམས་འཛིན་གྱི་ཡོན་སློབ་ང་མི་འཚལ། མཐུན་འཇུག་གི་ཁང་པ་ང་མི་
རྩིགས༑ སུ་མགུ་རུང་མ་མགུ་རུང་། ད་ནི་སྒྲུབ་པ་ཉམས་སུ་ལེན་ནོ། །ཚེ་འདི་བློ་ཡིས་གཏོང་ངོ་། །འདོད་ཡོན་གྱི་འཁྲི་བ་གཅོད་དོ། །བཅུད་ལེན་སྲང་དུ་འཛུད་དོ། །བསོད་སྙོམས་ཀྱི་བློ་
རྒྱ་སྐྱུང་ངོ༌། །སྡུག་དགུར་གྱི་ཕོ་ཚུགས་སྐྱེད་དོ། །གཡེང་བའི་ལྕགས་སྒྲོག་གཅོད་དོ། །ཟག་མེད་ཀྱི་ཉམས་མྱོང་སྐྱོང་ངོ་། །སྒྲིབ་གཉིས་ཀྱི་དྲི་མ་འཁྲུད་དོ། །མཁྱེན་གཉིས་ཀྱི་སྒྲོན་མེ་
འདེགས་སོ། །སྐུ་གསུམ་གྱི་རྒྱལ་ས་འཛིན་ནོ། །འགྲོ་ཀུན་བདེ་ལ་འཁོད་དོ། །བདག་ལ་བསམ་བློ་དེ་ལྟ་བུ་ཞིག་ཡོད་པས། དེ་ལ་སྒྲུབ་པ་བྱེད་དགོས་པར་འདུག་པས། བལ་བོད་གཉིས་ཀྱི་
༴ མཚམས༑ དབེན་ཞིང་ཉམས་དགའ་བ་ཕུན་སུམ་ཚོགས་པའི་གནས་འདིར་འོང་བ་ཡིན་པས། ད་ནི་ཅིས་ཀྱང་སྒྲུབ་པ་བྱེད་ལགས་སོ། །དེ་བཞིན་ཐུགས་ལ་ཞོག་མཛོད། ཞུ་འབུལ་ལ་སོགས་

འདུན་མ་རྩབ་རྩུབ་འདི་རྣམས། རྟོག་པའི་རྒྱུ་གྲིབ་ཆེ་བར་འདུག་པས། ནུས་ན་དགེ་སྦྱོར་གྱིས། མི་ནུས་ན་གཟིམས་ལས་བཞུགས། འགྲོ་ཀུན་སངས་རྒྱས་ཐོབ་པར་ཤོག །འགྲོ་བའི་མགོན་
པོ་རིན་པོ་ཆེ། །སྐུ་གསུང་ཐུགས་ཀྱིས་བྱིན་གྱིས་རློབས། །བདུད་ཀྱི་བར་ཆད་བཟློག་ཏུ་གསོལ། །ཁྱེད་ཞལ་རྣམ་པ་གཉིས་གསོན་དང་། །སློབ་དཔོན་འབོད་ན་དང་པོ་་ཡོང་ངམ་མི་ཡོང་ཚོད་ལྟ་
བ་ཅིག་ཡོང་དགོས་པ་ཡིན། འོང་འོང་འདྲ་ན་དུས་ཚོད་སྒྲིག་པ་ཞིག་ལ་འོང་དགོས་པ་ཡིན། མཐར་ཐམས་ཅད་འགྲོགས་ནས་འགྲོ་ཙ་ན་འོང་དགོས་པ་ཡིན་པ་ལ། བདག་མི་འགྲོ་ངེས་པ་ཞིག་ལ་
འབོད་པ་ཡིན་བྱས། ཐིབ་ནོན་བྱས་པས་ཅི་ལ་ཕན། ཁ་ནིང་དུ་ཡང་ཡི་གེ་བཏང་ནས་ཡོང་བ་ང་དྲག་ཁ་ཚེག་བྱ་བ་ཆ་མེད་དམ། བལ་འདབ་གསེར་སྒྲོམ་བྱ་བ་ཡིན། བཅོལ་ཆུང་འགྱུར་མེད་བྱ་
བ་ཡིན། མགོ་སྟོང་ཀླད་པ་ཅན་བྱ་བ་ཡིན། ཁྲེལ་མེད་གདོང་པ་ཅན་བྱ་བ་ཡིན། ཕྱི་ཐག་མེད་གཞུང་རིང་པོ་བྱ་བ་ཡིན། ལྕེ་ཐོག་མི་མྱང་ཚྭ་བཅུད་ཅན་བྱ་བ་ཡིན། ཡལ་འདབ་མི་འདོད་འབྲས་
བུ་སྡུད་པ་ཡིན། །བྲན་བྲུན་མི་འཆོལ་གཏེར་ཆེན་འབྱེད་པ་ཡིན། །དཀོར་རྩེར་མི་གཅོད་རྒྱ་ཆེན་བསྐྱེད་པ་ཡིན་པས། སྒྲུབ་པ་བྱེད། བདག་མི་འགྲོ་བ་ལགས་སོ། །ཕར་ཚུར་འབྱོན་པ་ཡོང་ན་་

ཐུགས ༄༅། ། ཁྱེད་གཉིས་ནང་པར་སོང་ལ་ཟློག་ཅིག འདིར་བྱོན་ཡང་རེ་ཆེ་འཁོན་ཆེར་འགྲོ། སྒྲུབ་པ་མཐའ་རུ་སྐྱོལ་བར་གྱུར་ཅིག། །། ཨོཾ་སྭསྟི། འདི་ན་
བཞུགས་པའི་སྒོམ་ཆེན་རྣམས་ཀྱང༌། ས་སྐམ་སར་གསེང་བར་ཞུ་ཞུ། རླན་ནད་ཞུགས་ན་མི་ཐོན་པས། དེ་བས་ན་གསེང་ན་ཤིན་ཏུ་ལེགས་པར་མཆིའོ། །འོ་ན་ཡང་ཕན་པར་བསམ་ས་གནོད་
པར་རྩི། ལེགས་པར་བྱས་ཀྱང་ཉེས་པར་མཐོང་ཉེན་ཡོད་པས། མི་གཡེངས་པར་བཞུགས་ན་ཡང་ཕྱིས་རླན་ནད་ཞུགས། གདོང་སྦོས། ལུས་སྲང་། དང་ཁ་ལོག དགེ་སྦྱོར་མ་འཕེལ་བ་
བཅུ་གསུམ་
བྱུང་སྲིད་ན་ང་ལ་མ་འཁང་ཞིག ལས་སུ་ཤེས་པས་བདག་འཛིན་མཐོང་ལ། རོསྙོམས་པར་གྱིས་ཤིག སྐད་མཐོངས་སོ། །སྒྲུབ་པ་མཐར་སྐྱོལ་ཡོན་ཏན་ཕུན་སུམ་ཚོགས། །བདག་གཞན་
དོན་འགྲུབ་ཐུབ་བསྟན་རབ་རྒྱས་ཤོག །བླ་མ་རིན་པོ་ཆེ་ལ་སྐྱབས་སུ་མཆིའོ། །གཟུང་འཛིན་མཁའ་ལྟར་དག་པར་བྱིན་གྱིས་རློབས། །སྤྱིར་འཁོར་འདས་གཉིས་ཀྱི་བར་ན་བདེན་པར་འཛིན་པ་
བླློདང་༑ འཛིན་པ་གྲོལ་བ་ལས་མེད་དོ། །ཕྱི་སེམས་ཀྱི་རྟོག་པ་དེ་དང༌། ལུས་སེམས་བདེན་པར་འཛིན་པ་ལས་བྱུང་བ་ཡིན། ལུས་གཞི་མེད་འཇའ་མཚོན་དང་འདྲ་མོད། སྲོག་གཞི་མེད་སྨིག་་

རྒྱུ་དང་འདྲ་མོད། ལུས་སྲོག་གཉིས་པོ་གདོད་མ་ནས་མ་སྐྱེས་པ། རང་བཞིན་གྱིས་སྟོང་པ་ནམ་མཁའ་ལྟ་བུ་ཡིན་མོད། ད་འཆི་སེམས་ཀྱི་རྟོག་པ་ནམ་བྱུང་ཀྱང༌། འཆི་སེམས་གཞི་རྩ་མེད་
པར་ཤེས་པས། འཛིན་མེད་དུ་ལྷན་གྱིས་ཞོག ལྷོད་ཀྱིས་སློད། ཕྱལ་གྱིས་ཐོང་འཆི་སེམས་ཕྱག་རྒྱ་ཆེན་པོར་འཆར་བ་ཡིན་མོད། རེས་ལུས་ངག་གི་དགེ་སྦྱོར་ཅོག་ཞོག་ལ། ཟླ་བ་རེ་ཙམ་
དུ་གནས་ལུགས་ཀྱི་སྟེང་དུ་ཉལ་ནས་སྡོད་པ་ཡིན། དེ་ལྟར་བསྡད་པས་ངའི་དགེ་སྦྱོར་ཆག་སྙམ་ནས་བློ་མི་བདེ་ན། ལུས་ངག་གི་དགེ་སྦྱོར་བཟང་རྟོག་ཏུ་སོང་བའི་རྟགས་ཡིན་པས། གནས་
ལུགས་རང་ཕྱོགས་གཅིག་ཏུ་བསྐྱངས་པས་རྒྱལ་འགྲོ་བ་ཡིན། ལར་ཕྱག་རྒྱ་ཆེན་པོ་འདུ་འབྲལ་མེད་པ་ཞིག་མ་བྱུང་ན། ལུས་ངག་གི་དགེ་སྦྱོར་གྱིས་ཅུང་མི་ཕན། ཕྱག་རྒྱ་ཆེན་པོ་བསྐྱངས་པས་
རིག་པ་དྭངས་པའི་དུས་སུ། སེམས་ལ་གནས་ཆ་སྐད་ཅིག་ཀྱང་མེད་པར། སྔོན་གྱི་བག་ཆགས་ཐམས་ཅད་བཀྲ་རིག་རིག་འཆར། ཉམས་ཀྱི་སྣང་བ་འདི་འོང་མི་འོང་མེད་པ་འོང༌། དེ་ལྟར་
བྱུང་ཙ་ན་རང་ངོ་ཤེས་པས་འཛིན་མེད་ལྷང་ལྷང་འདུག་ན། རྟོགས་པ་རྡོ་རུས་ཐུག་པ་ཡིན། ཁམས་མ་ལུས་པ་མེད་པ་ཡིན་ནོ། །རྟོགས་ལྡན་བྱ་བ་དེ་ལ་ཟེར་བ་ཡིན་ནོ། །རྩ་བ་དང་བརྒྱུད་པའི་✖

༄༅། །བླ་མ་ཡི་དམ་གྱི་ལྷ་ཚོགས། དཀོན་མཆོག་རིན་པོ་ཆེ་གསུམ་གྱི་སྒྲུབ་པ་མཐའ་རུ་སྐྱོལ་བར་བྱིན་གྱིས་རློབས། མཁའ་འགྲོ་ཆོས་སྐྱོང་དཀར་ཕྱོགས་ཀྱི་མི་མ་ཡིན
ཐམས་ཅད་ཀྱིས་སྒྲུབ་པ་ལ་བར་ཆད་སྲུངས་ཤིག སྤྱིར་ལོ་གསུམ་དུ་བསྒྲུབ་པ་བྱེད་པར་དམ་བཅས། སྒོས་ཉི་མ་ལོག་ལོག་བདེ་ཆེན་སྟེང་དུ་དམ་བཅས། རྒྱལ་པོ་དེ་གཏད་མེད་མིན། རྒྱལ་
སྲིད་དེ་སྐུ་རེ་མིན། དམ་བཅའ་དེ་འཆལ་གཏམ་མིན། ལེན་མཁན་དེ་སྨྱོན་པ་མིན། འཛམ་བུ་གླིང་གི་མི་སྒོ་རྩར་ཡོང་ཀྱང་། དམ་བཅའ་མི་གཏོང་པ་ལགས་སོ། །ད་ལྟ་ནམ་ལ་སྟོན་ཀ་དགེ་
༜ སྦྱོར་འཕེལ། དངོས་གྲུབ་ལེན་པའི་དུས་སུ་གཡེངས་རྐྱེན་བྱེད་པ་དཔེ་མེད། ཁྲིས་མེད།ཞབས་ཏོག་ཏུ་བསམ་ཀྱང་ཞབས་འདྲེན་དུ་སོང་བས། ནང་པར་ཕར་ལ་བཞུད་པར་ཞུའོ། །སང་
ནས་དབང་འོར་ལ་ང་རང་ཕྱི་ངོས་སུ་འོང་གི དེ་ཁོང་དུ་མི་སྦྲན་ནས་འོང་ཀྱང་དམ་ཚིག་དང་འགལ་ལོ། །བླ་མའི་གསུང་ལ་ཚད་མར་འཛིན་ན་དེ་བཞིན་སེམས་ལ་ཞོག མི་འཛིན་ན་ཅི་དགའ་
རཱྀགྱིས༑ ང་དང་མི་འཕྲད། ངའི་ས་རུ་ཉི་ལོག་ལོག་ཅིག་ཀྱང་མ་ཡོང་། འོང་དུ་མི་འཇུག་སྒྲུབ་པ་མཐའ་རུ་སྐྱེལ། འགྲོ་ཀུན་སངས་རྒྱས་ཤོག། །། ཨཾ་སྭསྟི། སྤྲང་པོ་རྒོད་༄

ཚང་པས་སྟེང་འགྲོའི་སྒམ་སྒོམ་རྣམས་ལ་སྤྲིངས་བ།ང་གནོད་པ་སྐྱེལ་བའི་ལན་དུ་ཕན་འདོགས་པ་དེ། ཁྱེད་ལ་རྒྱུད་མི་རྟོག་གམ། དམ་བཅའ་དེ་ཇེ་བརྟན་ཇེ་བརྟན་ལ་གཏོང་བ་ཡིན་ན། ཧོར་
གྱི་གསེབ་ནས་ཡོང་པའི་འཁམས་པའི་ཁ་ཡང་མི་འཛིན། དེ་བས་ཁྱེད་རང་ཚོའི་ལུས་དང་ལོངས་སྤྱོད་ཐམས་ཅད་གཞན་གྱིས་ཁྱེར་ཡང་ང་ཁ་འཛིན། ང་རང་གི་སྐྱེ་བཅད་ཀྱང་བཟོད་པ་སྒོམ་པ་
ཡིན༑ ཞེ་སྡང་སྐད་ཅིག་ཀྱང་མི་བྱེད་དོ། །འཁམས་པའི་ཕྱོགས་སུ་ཁྱེད་རྣམས་ཀྱིས་རྩབ་རྩུབ་བྱས་ན། ཁྱེད་ཚོའི་མོས་གུས་ཡིན་ཏེ། ངའི་དམ་བཅའ་དང་ཤིན་ཏུ་འགལ་བས། མོས་གུས་སུ་
མ་སོང་ཞབས་འདྲེན་དུ་འགྲོ་བ་ཡིན་པས། ཆོས་ཀྱི་གྲོགས་སུ་གྱུར། བཟང་དུ་ཕྱམ་གྱིས་ཐོང་དང་། བླ་མའི་ཞབས་ཏོག་འགྲུབ་པ་ཡིན་ནོ། །བཀྲ་ཤིས་བདེ་ལེགས་ཕུན་སུམ་ཚོགས་པ་འབྱུང་
ཨོཾ་སྭསྟི། དུས་གསུམ་སངས་རྒྱས་ཐམས་ཅད་ཀྱི་སྐ་གསུང་ཐུགས་ཡོན་ཏན་འཕྲིན་ལས་བདེ་ལེགས་ཐམས་ཅད་ཀྱི་ངོ་བོར་གྱུར་པ། ཆོས་རྗེ་རིན་པོ་ཆེ་ལ་བར་གྱུར་ཅིག། །།
ཕྱག་འཚལ་ཞིང་སྐྱབས་སུ་མཆིའོ། །སྤྱིར་མཁའ་མཉམ་ཀྱི་སེམས་ཅན་སྐྱབས་ཏུ་གསོལ། སྒོས་རྗེས་འཇུག་རྣམས་ཀྱི་སྐྱོན་དག་ནས། ཡོན་ཏན་མཐའ་དག་རྫོགས་པར་བྱིན་གྱིས་བརླབ་ཏུ་

༄༅། ། གསོལ། སྤྲང་པོ་རྒོད་ཚང་པས་རྗེ་རིན་པོ་ཆེ་ལ་ཞུ་བ། རྗེ་རིན་པོ་ཆེས་སྔར་ཡང་འཁྲུག་པའི་སྐྱོན་ཚང་གཟིགས་པས། འབྲི་ཁུང་དུ་བྱོན། ལྷ་ས་ལ་
བབས༑ འཁྲུག་པ་ཞི་བར་མཛད་པ་དེ། སྤྱིར་སངས་རྒྱས་བསྟན་པའི་ཞབས་ཏོག་སྒོས་དྭགས་པོ་དཀར་བརྒྱུད་ཀྱི་ཞབས་ཏོག ཡང་དགོས་ཆོས་རྗེ་ཁུ་དབོན་གྱི་ཞབས་ཏོག་ཆེན་པོ་འགྲུབ་པ་
ལགས་སོ། །ངེད་བུ་སློབ་རྣམས་ཀྱིས་ནི་དེ་གཅིག་པུའི་དྲིན་ལན་གཞལ་གྱིས་མི་འཁོར། བསམ་གྱིས་མི་ཁྱབ། དཔག་ཏུ་མེད་པ་ལགས་སོ། །དཔལ་ལྡན་ཆོས་ཀྱི་རྒྱལ་པོ་ལ། །སྒོ་གསུམ་
གུས་པས་སྐྱབས་སུ་མཆིའོ། །དགའ་ལྡན་གླིང་ནས་བྱོན་པ་ཡི། །སྒམ་སྒོམ་རྣམས་ཀྱི་སྙན་དུ་གསོལ། །བདེ་གཤེགས་སྤྲུལ་པ་བླ་མ་ལ། །གསོལ་བ་ཐོབ་ཅིག་དངོས་གྲུབ་ལོང་། །བྱང་ཆུབ་
གྲུབ་པའི་གྲོགས་མཆེད་ལ། །ཕྲག་དོག་མ་བྱེད་གོང་དུ་ཁུར། །དམ་ཚིག་ཡོན་ཏན་ལྗོན་ཤིང་ལ། །ཉེས་ལྟང་སྲིན་བུས་ཟར་མ་ཞུགས། །འདོད་ཡོན་ཚྭ་ཆུ་ཁོལ་མ་ཡིས། །རོ་མཆོག་མ་མྱོང་
བླློ ཕོ་ལས་ཐོང་། །རི་ཁྲོད་རྡོ་རྗེའི་གདན་དྲུང་དུ། །ཞེན་ལོག་བྱང་ཆུབ་ཆེན་པོར་ཞུགས། །བསྐྱེད་རྫོགས་ནོར་བུ་རིན་ཆེན་དེ། །གསལ་བར་བསྒོམ་ལ་དགོས་འདོད་ཞུས། །བྱམས་དང་སྙིང་རྗེའི་

རྒྱལ་པོ་ཡིས། །རྒྱལ་ཁམས་རིགས་དྲུག་སེམས་ཅན་སྐྱོངས། །འོ་སྐོལ་ཕ་སྤད་ཐམས་ཅད་ཀུན། །ཟབ་མོའི་ཚིག་གི་སྣ་དྲེད་ཁྱེར། །ཉམས་ལེན་ཆུ་རྡོ་བཞིན་དུ་དྲེད། །བློ་སྐྱེད་ཤིག་གི་འགྲོས་
ཀས་ཆུས། །གོ་ཆ་སྙིང་རུས་བསྐྱེད་བྱས་ནས། །ཉིན་མཚན་ཡེངས་མེད་བརྩོན་འགྲུས་བརྩམས། །ཚེ་འདིར་བླ་མེད་བྱང་ཆུབ་བསྒྲུབ། །འདི་བཀོད་དགེ་བ་གང་ཡོད་དེས། །འགྲོ་ཀུན་ཚེ་
གཅིག་སངས་རྒྱས་ཤོག །གཉའ་ནམ་པ་ཚོའི་ཆོས་སྐལ་ཡིན། ཡང་རྗེའི་ཞལ་ནས་གཉིས་འཛིན་གྱི་རྟོག་པ་རགས་པོ་འགགས་ཀྱང་། ཕྲ་མོའི་སྤུ་རིས་ཡོད་པ་དེ། །རྣམ་རྟོག་བག་ལ་ཉལ་མ་
ཟད༑ །མཉམ་རྗེས་མ་འདྲེས་པས་ལན་པ་ཡིན། །ཚེ་འདི་བློ་ཡིས་གཏང༌། རི་ཁྲོད་དགོན་པ་འགྲིམས་སམ། སྒོམ་ལ་ཉིན་མཚན་མེད་པར་ཉམས་མྱོང་ཆུ་བོའི་རྒྱུན་བཞིན་དུ་སྐྱོངས་
ཤིག རྟོག་པ་ཕྲ་མོ་དག་ནས་འགྲོ་ཡི་རྨི་ལམ་དུ་ཁྱི་དང་ཆུ་ལ་སོགས་པའི་ཆོ་འཕྲུལ་བྱུང་བ་ལས། ཉམས་ཀྱི་ཐོག་ཏུ་བཞག་པས། ཉམས་ཐོག་ན་རྩོལ་མེད་དུ་འདུག་ན་དེ་འདོད་པ་་ཡིན་
མོད༑ ཉམས་ཀྱི་རྩིས་མ་ཟིན་པའི་སྙོམས་ལས་ལ་བཏང་སྙོམས་དེས་མི་ཕན། རྩ་རླུང་བསྒོམས་པ་སྟན་གྱི་དྲོད་མ་ཡལ་བར་སྒོམས་དང་། བོགས་མི་ཡོང་མི་སྲིད། མོས་གུས་བསྐྱེད། ཞེན་༔

༄༅། །པ་ལོག བརྩོན་འགྲུས་བསྐྱེད། རི་ཁྲོད་འགྲིམས་སམ། ཚིག་བཞི་པོ་འདི་ཉིད་ལ་རྟེན་ནས་སངས་རྒྱས་ཐོབ་པར་གྱུར་ཅིག ཆོས་ཀྱི་རྗེ་ལ་གུས་པས་འདུད།
ཐུགས་
འདི་བཞིན་ཐུགས་ལ་ཞོག་མཛོད་དང༌། །ཚོགས་དྲུག་ཡུལ་གྱི་སྣང་བ་འདི། །རང་སེམས་སྟོང་སྣང་སྒྱུ་མ་ཡིན། །བདེན་འཛིན་རྩ་བ་ཆོད་པ་དེ།།སྐྱེ་འཆི་བར་དོའི་ལམ་ཁྱེར་ཡིན། །གཉིད་
དང་རྨི་ལམ་བག་ཆགས་ལ། །སྨག་དང་འཁྲུལ་པའི་སྒྲིབ་གཡོགས་བྲལ། །གསལ་སྟོང་གཟུགས་བརྙན་ལྟ་བུ་སྟེ། །རྨི་ལམ་བར་དོའི་ལམ་ཁྱེར་ཡིན། །དེ་ལྟར་བསྒོམས་པ་མཐར་ཕྱིན་
བཅུ་དྲུག་
པས༑ །འོད་གསལ་གཉིས་པོ་གཅྀག་ཏུ་འདྲེས། །སྒྱུ་མ་ལྟ་བུའི་གཟུགས་སྐུ་ཡིས། །འགྲོ་དོན་རྒྱུན་ཆད་མེད་པ་འབྱུང་། །ཐབས་ལམ་བསྲེ་བ་བསྐོར་གསུམ་གྱི། །གདམས་པ་དྲིལ་ན་དེ་ལས་
མེད༑ །རྣམ་རྟོག་སྨིག་རྒྱུ་ལྟ་བུར་ཤེས། །ཞེ་སྡང་གསལ་སྟོང་གཞི་རྩ་བྲལ། །འདོད་ཆགས་བདེ་སྟོང་ཞེན་པ་འདག །གཏི་མུག་སྟོང་ཉིད་བློ་ལས་འདས། །ལྷ་འདྲེའི་ཆོ་འཕྲུལ་སྒྱུ་མར་
༄ ཤར༑ །སྡུག་བསྔལ་རོ་སྙོམས་དགག་བསྒྲུབ་མེད། །ན་ཚ་ཆོས་སྐུའི་གྲོགས་སུ་ཤར། །འཆི་བ་འོད་གསལ་ཆོས་སྐུའི་ཀློང་། །རོ་སྙོམས་དྲུག་གི་ཉམས་ལེན་ཏེ། །ཧྲིལ་གྱིས་དྲིལ་ན་དྀ་ལས་

མེད༑ །དགེ་དེས་འགྲོ་ཀུན་སངས་རྒྱས་ཤོག། ཨོཾ་སྭསྟི། ཕྱོགས་བཅུའི་རྒྱལ་བ་འདུས་པའི་སྐུ། །ཆོས་སྒོ་བརྒྱད་ཁྲི་སྒྲོགས་པའི་གསུང་། །མཁྱེན་བརྩེ་མི་རྟོག་ཡེ་
ཤེས་ཐུགས། །ཀུན་ཁྱབ་ཆོས་ཀྱི་རྗེ་ལ་འདུད། །ཚོགས་རྫོགས་སྒྲིབ་པ་དག་བྱའི་ཕྱིར། །བླ་མའི་བྱ་བ་སྒྲུབ་བྱེད་པའི། །སྒོམ་ཆེན་རྣམས་ལ་འདི་སྐད་ཅེས། །སེམས་ལ་ཞོག་ལ་ཉམས་སུ་
ལོང་༑ །མཉམ་པོའི་འགྲན་སེམས་མ་བྱེད་པར། །གོང་དུ་ཁུར་ལ་ཅི་ཟེར་ཉོན། །འགལ་རྐྱེན་གང་ཡང་མི་འབྱུང་ཞིང་། །མཐུན་རྐྱེན་ཐམས་ཅད་འགྲུབ་པར་ངེས། །བག་མེད་སྤྱོད་རྩིང་མ་བྱེད་
པར༑ །ལེགས་པར་གསུངས་པའི་འདུལ་བ་ལས། །བྱུང་བའི་བཙུན་ཚུགས་སེམས་ཀྱི་གྱིས། །བསྟན་པའི་ཞབས་ཏོག་འགྲུབ་པར་ངེས། །བྱང་ཆུབ་མཆོག་ཏུ་སེམས་བསྐྱེད་ལས། །སྒྱུ་ཆམ་
ལྟ་བུར་ཤེས་པའི་བློས། །ཅི་བྱེད་སེམས་ཅན་དོན་དུ་གྱིས། །རྒྱལ་སྲས་སྤྱོད་པའི་ལག་ལེན་ཡིན། །མོས་གུས་ཆེན་པོའི་སྤྲིན་ཕུང་གཏིབས། །གསོལ་འདེབས་སྔགས་ཀྱི་འབྲུག་སྒྲ་སྒྲོག
འབྲལ་མེད་ཉམས་མྱོང་ཆུ་རྒྱུན་ཕོབ། །རིག་འཛིན་སྔགས་ཀྱི་ལག་ལེན་ཡིན། །རང་སྐྱོན་རྟོག་པ་རྩད་ནས་ཆོད། །གཞན་སྐྱོན་སྐད་ཅིག་མི་རྟོག་པར། །ཡོན་ཏན་གསོལ་ལ་སྙན་པ་སྒྲོགས།

༄༅། །བདག་དོན་གཞན་དོན་རྟེན་འབྲེལ་ཡིན། །སྡུག་བསྔལ་བྱུང་ན་རོ་སྙོམས་གྱིས། །བདེ་སྐྱིད་བླ་མ་དཀོན་མཆོག་མཆོད། །དགག་བསྒྲུབ་ཆོས་ཀྱི་དབྱིངས་སུ་དག ། རྫུ
གཉུག་མ་ཕྱག་ཆེན་ལག་ལེན་ཡིན། །སྐྱིད་ལ་མ་ཆགས་སྡུག་ལ་སྲན་མ་ཆུང་། །ཉིན་མཚན་ཡེངས་མེད་བརྩོན་འགྲུས་བརྩམ། །ཁས་བླངས་བརྩམས་པ་མཐའ་རུ་འདོན། །སྙིང་རུས་བྱེད་པའི་
a ལག་ལེན་ཡིན། །སྙིང་ཁམས་བསྐྱེད་ནས་ཚོགས་གཉིས་སོགས། །འབྲལ་མེད་སྒྲིབ་གཉིས་སྦྱོང་བ་ཡིན། །དཔག་མེད་སྨོན་ལམ་འཁོར་ལོ་བསྐོར། །མཛད་པ་མཐར་འདོན་རྟེན་འབྲེལ་
༈ ཡིན༑ །བླ་མའི་ཞབས་ཏོག་བྱས་པ་དང༌། །གཞན་ཡང་དུས་གསུམ་བསགས་པ་ཡིས། །དགེ་བ་ཇི་སྙེད་ཡོད་པ་དེས། །འགྲོ་ཀུན་ཚེ་གཅིག་སངས་རྒྱས་ཤོག །ཆོས་ཀྱི་གླད་དུ་འགྲོ་བ་ཡིན་
པས༑ གདན་ས་ནས་དཀོར་ཁབ་གཅིག་ཀྱང་མ་བླང་ཞིག ཆོས་ཀྱི་གླུད་དུ་འགྲོ་བ་ཡིན་ནོ། །ན་མོ༑ སྣང་བ་དང་སེམས་གཉིས་སུ་མེད། སྣང་བ་འོལ་ལེ་སྣང་ཀྱང་འཛིན་མེད་དུ་འདུག་
ä སྟེ༑ སྣང་སེམས་འདྲེས་པའི་ཉམས་མྱོང་བྱ་བ། ཕྱག་རྒྱ་ཆེན་པོའི་ཉམས་མྱོང་གཤའ་མ་དེ་ཡིན་ནོ། །སྣང་སེམས་གཉིས་སུ་མེད་པའི་ངང་ལ་གནས་པ་དེ་མཉམ་བཞག་ཡིན། གཉིས་འཛིན་

ཞུགས་ན་རྗེས་ཀྱི་ཤེས་པ་ཡིན། ཡང་དྲན་པས་ཟིན་པས་གཉིས་མེད་དུ་ཤར་བ་དེ། རྗེས་ལ་ཐོབ་པ་ཟེར་བ་ཡིན། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་བྱ་བ་དེ། ཉིན་བར་གྱི་སྣང་བ་ཡང་
སྣང་སེམས་གཉིས་མེད་ཕྱག་རྒྱ་ཆེན་པོར་ཤར། མཚན་མོ་རྨི་ལམ་གྱི་སྣང་བ་ཡང་། སྣང་སེམས་གཉིས་མེད་ཕྱག་རྒྱ་ཆེན་པོར་ཤར་ན་གྲུབ་པ་ཐོབ་པ་ཡིན། ཉིན་བར་བསྒོམས་ཀྱང་མཚན་མོ་རྨི་
ལམ་དུ་མི་ཡོང་ན། བར་དོའི་སྣང་བ་འཆར་སྒོམ་ཡང་དྲན་པས་ཟིན་ནས་འོང་། ལར་སངས་རྒྱ་བ་ལ་དུས་ཐམས་ཅད་དུ་སྒོམ་ཉིན་མཚན་ཁོར་ཡུག་ཅིག་དགོས་པ་ཡིན། ཉིན་མཚན་དུས་ཐམས་
ཅད་དུ་དྲན་པས་མ་ཡེངས་པར་སྐྱོངས་ཤིག ན་མོ་རཏྣ་གུ་རུ་ཝེ། སྣང་བ་རང་སེམས་ཡིན། རྟོགས་པ་སྐད་ཅིག་སྐྱེས་ཙ་ན། རྟོག་པ་དེ་ཀ་ལས་གཞན་སྐྱེ་རྒྱུ་མེད། ཁྱོད་སངས་རྒྱས་ཙ་ན་ཁྱོད་
རང་གི་སྣང་བ་ཆོས་སྐུ་ཤར་བ་ཡིན་མོད། དེ་ཀ་ལ་སངས་རྒྱས་ཟེར་བ་ཡིན། ཁྱོད་ཀྱི་སྣང་བ་ཆོས་སྐུར་ཤར་བ་ལྟར། གཞན་གྱི་སྣང་བ་ཡང་ཆོས་སྐུར་ཤར་ན། གཞན་སངས་རྒྱས་པ་
ཡིན༑ ཁྱོད་རང་གི་སྣང་བ་རང་སེམས་སུ་ཁས་བླངས་པ་ལས། གཞན་གྱི་སྣང་བ་ཁྱོད་ཀྱི་སེམས་སུ་ཁས་བླངས་པ་མེད། དཔེར་ན་ཆུ་ལ་ལྷས་བདུད་རྩིར་མཐོང་། ལྷ་མ་ཡིན་གྱིས་གོ་མཚོན་

༄༅། །དུ་མཐོང༌། མིས་ཆུ། བྱོལ་སོང་ལ་ལྟུང་བ། ཉ་ལ་ཁྱིམ། ཡི་དྭགས་ལ་རྣག་ཁྲག དམྱལ་བ་ལ་ཁྲོ་ཆུ་ཁོལ་མར་སྣང་། དེས་ན་སྣང་བ་རང་སེམས་
ཡིན༑ རྨི་ལམ་དུ་གཅིག་གིས་གཅིག་གསོད་པར་མཐོང་ཡང་། རྨི་ལམ་དུ་མི་བདེན་པར་ཤེས་པས་སྡིག་པ་མི་ཡོང་། བདེན་པར་འཛིན་ན་སྡིག་པ་སོགས། རླུང་གཡས་ནས་རྒྱུ་ན་འཁོར་བ་
དུག་གསུམ་གྱི་རླུང་རྒྱུ་བས། བློ་མི་བདེ་བ་ཡིན། གཡོན་ནས་མྱང་འདས་མི་རྟོག་པའི་རླུང་རྒྱུ་བས། བློ་བདེ་བ་ཡིན། ཕྱག་རྒྱ་ཆེན་པོ་ལ་གནས་ན་རླུང་ག་ནས་རྒྱུས་ཀྱང་བདེ་བ་ཡིན། སྟོང
ཉིད་སྙིང་རྗེ་གཉིས་ལྡན་ན། དོན་གཉིས་ལྷུན་གྲུབ་ཀྱི་གདམས་ངག་ཡིན་ནོ། །སེམས་ཅན་ཐམས་ཅད་ཀྱི་སེམས་དང་རང་གི་སེམས་འདྲེས་ནས་མཉམ་པར་བཞག་པ་དེ། རྩ་བའི་ཁྱིམ་རྣམས་
གཅིག་ཏུ་བསྲེ་བྱ་བའི་གདམས་ངག་ཡིན།ྋ དེའི་ངང་ནས་རྣམ་རྟོག་སྐད་ཅིག་སྐྱེས་པ་དེ། ངོས་བཟུང་ནས་རང་སར་གྲོལ་དུ་འཇུག་པ་དེ། ལས་དང་ཉོན་མོངས་ཀྱི་དབང་དུ་མི་གཏོང་བའི་
ä གདམས་ངག་ཡིན། འཁྲུལ་རྟོག་ཅིག་སྐྱེས་པ་དེ་ཕྱག་རྒྱ་ཆེན་པོ། དེ་བཞིན་ཉོན་མོངས་ཀྱི་དབང་དུ་མ་ཤོར། ཉོན་མོངས་རྣམ་རྟོག་སྐད་ཅིག་སྐྱེས་པ་དེ། ཕྱག་རྒྱ་ཆེན་པོར་ཤར་ནས། གཞན་༔

རང་གིས་དབང་དུ་འདུ་བ་ཡིན། དེས་ན་ཕྱག་རྒྱ་ཆེན་པོ་ཉིན་མཚན་ཁོར་ཡུག་ཏུ་ཡོད་ན། གཞན་སྣང་ཐམས་ཅད་རང་གི་དབང་དུ་འདུ་བ་ཡིན། ལུས་ཆུད་ཟོས་ནས་ཕྱིས་ནས་དགེ་སྦྱོར་མི་
ཡོང་༑ སྟོན་ཀ་བཙས་གཡུལ་གཉིས་ལ་བསོད་སྙོམས་ཐོགས་པ་རེ་གྱིས། རྒྱལ་བས་གནང་བའི་འཚོ་བ་ཡིན་པས། ཤིན་ཏུ་དག་པ་ཡིན་ནོ། །རྗེའི་ཞལ་ནས། བར་དོའི་སྐབས་
སུ༑ སེམས་བེམ་པོ་མིན་རིག་པ་གསལ་ཆ་མ་འགགས་པས་རང་རིག་ཏུ་ཡིན། རྟོག་པ་ཐོལ་སྐྱེས་ནས་ཡུལ་དུ་སྤྱད། དེ་གྲོལ་ཙ་ན་ཤུགས་ལས་དྭངས་ཆ་གཅིག་ཡོད། དེ་རྟོག་པར་ལངས་ཙ་
ན་གསལ་ཆ་ཆགས་སྡང་དུ་འབྱུང༌། སྒོམ་མེད་ཀྱི་དུས་སུ་རྟོག་པ་སྐྱེ་རྒྱུ་མེད། ཡུལ་ཆོས་སྐུར་ཀྲོང་ངེ་ཡོད་གསུངས། སྟོང་ཉིད་གོ་ཡུལ་གྱིས་རྟོག་པ་རགས་པོ་ཆོམས་ཏེ། མངལ་སྒོ་མི་
ཁེགས་གསུངས། ཡང་གསུངས་པ། སེམས་འདི་རིག་སྟོང་ཡིན་པས། གསལ་རིག་ཏུ་འཆར་གྱིན་འདུག་པ་ལ། སྣང་བ་རང་སེམས་ཟེར། ཤུགས་ལས་འབྱུང་བ་ཡིན། །བར་དོ་དང་
པོའི་འོད་གསལ་ངང་དུ་རྟག་ཏུ་བཏུབ་པ་གསལ་ཆ་ཡིན། སངས་རྒྱས་ནས་སངས་རྒྱས་ལ་ས་ཆུ་མེ་རླུང་ལ་སོགས་པའི་སྣང་བ་ཡོད་དེ་འཛིན་པ་དག སྣང་བ་བཀྲ་ལམ་མེ་བ་གཅིག་ཡོད། དེ་ལ་

| ༄༅། །མཁྱེན་པ་ཟེར།གསལ་བ་ལ་གང་ཡང་ཡོད། སྐྱེ་མེད་དུ་གང་ཡང་མེད། སྔགས་ལྟར་བྱས་ན་འབྱུང་བ་ལྔ་ཡུམ་ལྔར་ཡོང་བ་རྒྱུ་འབྲས་ཡིན། མཚན་ཉིད་ལྟར་
ཐུགས་
བྱས་ན། ཡུལ་ཆོས་ཉིད་མ་འགགས་ལྷར་ཡོང་ཡང་བཟང་བ་མེད། ཆུར་སོང་ཡང་ངན་པ་མེད། སངས་རྒྱས་ཀྱི་སར་སྣང་བ་མང་དུ་འགྲོ་བར་འདོད་གསུངས། ཡང་རྗེའི་ཞལ་ནས།
མའི་སྐྱེས་བུ་བྱ་བ། ང་ལ་སློབ་དཔོན་མཁས་བཙུན་རང་མ་འགགས་པ་སྣང་བ་དེ་རང་གི་སེམས་ཡིན། གྲུབ་པ་མེད་ཡུལ་ཡུལ་ཅན་མེད་པར་གསལ་གྱིན་འདུག་པ་ཡིན། སྣང་བ་དེ་ལ་རང་
བཅུ་དགུ་
བཞིན་མེད་མཉམ་ན་བློའི་ཆ་ཡིན། སྣང་བ་ལ་བདེན་འཛིན་རགས་པ་མེད། རྗེས་སྣང་སྤུ་ཙམ་ཡོད་དེ་རྗེས་ཡིན། རྟོག་པ་རྟས་འཐས་པ་རྟོག་པ་ཡིན། ཡུལ་ཡུལ་ཅན་དུ་བཅད་ན་སྒྱུ་མའི་ལྟད་མོ་
ཡིན་གསུངས། ཡང་གསུངས་པ། རང་གི་ཞེ་འདོད་མ་ཟད་པར་གང་བྱས་གཡོ་རྒྱུ་ཡིན། གཞན་ལ་འོག་ཆུ་གཏོང་བ་ལྟས་ངན་ཡིན་གསུངས། སྣང་བ་རང་སེམས་སུ་ཀྲོང་ཤིས་ན་ལས་
ཊྛིཾ འབྲས་མི་གོ་མི་སྲིད་གསུངས། ཡིན་ལུགས་གོ་ཡུལ་ལ་བྱས་ནས། མྱོང་ལུགས་ཆགས་སྡང་དུ་སོང་ན་སྐྱོན་ཡིན། ཞེ་སྡང་ཏོལ་སྐྱེས་པའི་རྟོག་པ་གཞན་མེད་པའི་རྟོག་མེད་དེས་ལས་མ་༔

བསགས༑ དེའི་རྗེས་ཀྱི་ལས་བསགས་པས། ལས་འབྲས་ཀྱི་རྟེན་འབྲེལ་བྱ་བ་མིན་པ་ཡོང་མ་མྱོང་གི་གསུངས། ཡང་གསུངས་པ། རྨི་ལམ་གྱི་ལས་མི་སོག་པར་གསུངས་པ། བློ་ཆུང་བ
ལ་དགོངས་པ་ཡིན། བླ་མས་ཅི་གསུངས་བསྒྲུབ་པས། བྱིན་རླབས་མ་ལུས་པ་ཞུགས་ནས། ཐུགས་ཡིད་གཅིག་ཏུ་འདྲེས་པ་ཡིན། འོ་སྐོལ་འདོད་པ་བྱང་ཆུབ་འདོད་ཀྱང་། སྒྲུབ་པ་ཚེ་འདི་
གཅིག་པུ་སྒྲུབ་པ་ཡིན། ང་ལ་ཆ་ཡོད་ཁ་སྐད་རི་ལ་སྡོད་པ་སྐད་ཟེར་ཀྱང་། སྐྱིད་ན་སྡོད། སྡུག་པ་གཅིག་བྱུང་ན་ཞག་གསུམ་མི་ཟུག དེ་ལ་གྲུབ་ཐོབ་མི་ཡོང་། ད་སྡུག་སྲན་བྱ། སྡུག་པ་
བྱུང་ཙ་ན་ཞག་བདུན་མི་ཟུག་གསུངས། སློབ་དཔོན་མོན་མཁར་བ་ལ་གསུངས་པའོ། །འབྲས་བུ་སྐུ་དང་ཡེ་ཤེས་ལ། །འཕྲིན་ལས་འཁོར་བ་དོང་སྤྲགས་ལ། །ལམ་ཕུན་སུམ་ཚོགས་པའི་རྟེན་
འབྲེལ་སྒྲིག །དེ་ལ་མ་ཡེངས་བརྩོན་འགྲུས་འཚལ། །ད་རུང་མ་ཡེངས་བརྩོན་འགྲུས་འཚལ། ྋ །ཡང་གཅིག་མ་ཡེངས་བརྩོན་འགྲུས་འཚལ། །ན་མོ་གུ་རུ། ཆོས་རྗེ་རིན་པོ་ཆེའི་ཞལ་
ནས༑ སྒོམ་བྱ་བ་གང་གི་དབང་དུ་ཡང་མ་ཤོར་བ་གཅིག་དགོས་པ་ཡིན། དབང་དུ་ཤོར་ན་བླ་མའི་དབང་དུ་ཤོར་ཡང༌། གསོལ་བ་ཕར་འདེབས་དགོས་པ་ཞིག་ཡོང་བ་ཡིན་དེ་གནད་མ་ཤེས་

༄༅། །པས་ལན། གསོལ་བ་གདབ་བྱའི་ཡུལ་དུ་བླ་མ། འདེབས་མཁན་བདག བཏབ་པའི་སྒྲ་གསུམ་དུ་བཟུང་བས་ལན་པ་ཡིན། འོ་ན་ཇི་ལྟར་འདེབས་ན། ཡུལ་བླ་
མ་ཡང་རང་སེམས་ཕྱག་རྒྱ་ཆེན་པོ། འདེབས་མཁན་ཡང་རང་སེམས་ཕྱག་རྒྱ་ཆེན་པོ། གདབ་བྱའི་སྒྲ་སྟོང་ཡང་རང་སེམས་ཕྱག་རྒྱ་ཆེན་པོ། དེ་གསུམ་ངོ་བོ་ཐ་དད་མེད་པས། ཆོས་སྐའི་ཡོ་
ལང་ཡིན། ཕྱག་རྒྱ་ཆེན་པོ་དང་འབྲལ་བ་མེད་པ་ཡིན་གསུངས། ཡང་མཉམ་པར་བཞག་པའི་དུས་སུ། སེམས་ལ་གནས་པ་མེད་པར་དྲན་རིག་འབའ་ཞིག་ཏུ་གྱུར་ན། འགྱུ་བ་དེ་ཉིད་ངོས་
བཟུང་ལ། འགྱུ་བ་མི་འགག་པར་འཛིན་མེད་དུ་འཇོག་པ་ཡིན་ནོ། །དྲན་རྟོག་དེ་ཅི་འདྲ་མེ་ལོང་ནང་གི་གཟུགས་བརྙན་ནམ། ཆུ་ནང་གི་ཟླ་བ་ལྟར་ཤེས་པས། བདེན་པ་མེད་པར་དྲན་རྟོག་མ་
འགག་ཀྱང༌། འཛིན་པ་མེད་པར་རང་གྲོལ་ལོ། །དེ་ལྟར་ཤེས་པའི་རྟོག་པ་རྡོ་རུས་ཐུག་པ་བྱ་བ་ཡིན། རྣམ་རྟོག་སྒོམ་དུ་ཤར་བ་བྱ་བ་ཡིན་ནོ། །ཡང་རྣམ་རྟོག་མི་འགྱུ་བར་མི་རྟོག་པར་ཕྱལ་
ཊྛིཾ ལེ༑ འདུག་པ་ལ་དགའ་ཞིང་ཞེན་ན། ཞི་གནས་བྱ་བ་ཡིན། དེས་ལམ་མི་ཆོད། རྟོག་པ་སྐྱེས་ཙ་ན་སྟོང་ཉིད་ཡིན། མ་གྲུབ་པ་ཡིན་སྙམ་པའི་བློས་སྟོང་ཉིད་སྒོམ་ན་གོ་ཡུལ་ཡིན། ཡང་

རྟོག་པ་དེ་ཉིད་ངོས་བཟུང་མེད་པར་ཤེས་ནས། དྲན་པས་ཟིན་པ་ཙམ་གྱིས་འཛིན་མེད་ཟང་ཐལ་དུ་ཤར་བ་དེ་རྟོགས་པ་ཡིན་ནོ། །སྐྱོང་ལུགས་དེ་ལྟར་སྐྱོང་བ་ཡིན་ནོ་གསུངས། ཆོས་རྗེ་རྒོད་ཚང་
པའི་ཞལ་གྱིས་གདམས་པ། ཐུགས་ཀྱི་ཉིང་ཁུ་རེ་ཞིག་རྫོགས།། །།མངྒ་ལཾ།། །།བྷ་ཝནྟུ།། །།

༄༅། །རྗེ་རྒོད་ཚང་པའི་གསུང་སྒྲོས། སྦྱོར་དངོས་རྗེས་གསུམ་གྱི་ཞལ་གདམས་བཞུགས་སོ།།
གདམས་

༄༅། །ཞིང་ཁམས་རྣམ་དག་ལ་སྟོད་རྒྱལ་གྱི་རི། །འོག་མིན་གནས་མཆོག་ལྕང་ལོ་སེང་གེ་གླིང༌། །རྡོ་རྗེ་སེམས་དཔའི་གྲོང་ཁྱེར་
ཉམས་དགའ་བར། །འགྲོ་བའི་མགོན་པོ་ཡབ་སྲས་རྣམས་ལ་འདུད། །དེ་ཡང་ལྷན་ཅིག་སྐྱེས་སྦྱོར་འདི་ལ། རྗེ་སྒམ་པོ་པས་གོ་ཆ་གསུམ་དུ་
མཛད༑ རྗེ་ཕག་མོ་གྲུབ་པས་ཚིགས་བཅད་མ་གསུམ་དུ་མཛད། ཆོས་རྗེ་རས་པས་སྦྱོར་དངོས་རྗེས་གསུམ་དུ་མཛད། དེ་ཡང་སྔོན་འགྲོའི་རྟགས་
ལ༑ ཁོ་བོ་ཙ་རིར་ཕྱིན་པའི་དུས་སུ། ཕྱེ་ཁུར་རྒྱབ་ལ་སྒལ་པ་བྱུང་བྱུང་སྐྱེལ་པས། སྡིག་པ་དག་པའི་རྟགས་སུ། ནང་རོལ་གློ་སྙིང་ཚུན་ཆད་ཕྱིར་དོན་

ཞལ་
ཉི་
༄༅། །པ་ཞིག་རྨིས་གསུངས། ཡང་མི་རྟག་པ་བསྒོམས་པའི་རྟགས་སུ་ཁོ་བོ་ལ། དང་པོ་ཀུན་གཉིད་དུ་ཐུམ་སོང་ནས་སད་པའི་
དུས༑ ཨ་ཙ་མ༑ ད་ཕྱི་མ་ཤི་བ་དེ་ཁ་རྗེ་ཆེ་སྙམ་པ་བྱུང་གསུང༌། དེ་ཁམས་འདུས་ཡིན་པར་འདུག་སྟེ་དགེ་སྦྱོར་གྱི་བསྐལ་མར་བྱུང་། འཆི་སྙམ་ཙ་ན་
ཚེ་འདིའི་འདུན་མ་ཐམས་ཅད་རང་འགགས་ལ་འགྲོ་ཡི་འདུག་པས་དེ་རང་དགའ་བར་བྱུང་གསུང་། རབ་ཀྱིས་དེ་རུ་སྒྲོ་འདོགས་ཆོད་ཅེས་པ་ལ།
སྔོན་འགྲོ་རང་ལ་རྟགས་འཆར་བས་ངོ་སྤྲད། འབྲིང་ལ་ཉམས་མྱོང་བྲིད། ཐ་མ་ལ་ཡང་མོས་གུས་ཀྱི་སྣ་ཁ་ཟིན་འོང་བས་དེ་ནས་བྲིད་གསུང་། བུམ་པ་

ཅན་ཞེས་པའི་སྐབས་སུ། རྗེའི་ཞལ་ནས། འདི་བཞིན་བྱེད་པ་ཡིན་གསུངས་ནས། འཁྲུལ་འཁོར་གཞུང་བཞིན་མཛད་ནས། རླུང་ནང་དུ་བཟུང་ནས་ཤེས་པ་སྣ་རྩེ་ངོས་ཀྱི་ནམ་མཁའ་ལ་གཏད་
པས་སེམས་ཟིན་འོང་བ་སྔགས་ཀྱི་ཁྱད་ཆོས་ཡིན་གསུངས། རྟེན་ཅན་ཡིན་པས་མདུན་དུ་གང་སྣང་བ་དེའི་ཐོག་ཏུ་གློད་ནས་བཞག་པས། དེ་ཡང་རྟོག་པ་ཡུལ་ལ་རྟེན་ནས་སྐྱེ་བས་རང་འགག་ལ་
འགྲོ་གསུངས། རྟེན་མེད་ཅེས་པ་ལ་དཅི་བྱས་པ་ལྟར་གསོལ་འདེབས་ཐུན་རེ་ཙམ་བྱས་པའི་རྗེས་ལ་བླ་མ་འོད་དུ་ཞུ་ནས་རང་ལ་ཐིམ་པས། བླ་མའི་ཐུགས་དང་རང་གི་སེམས་འདྲེས་པའི་ངང་ལ་
བློ་བཅས་བཅོས་མེད་པར་ལྷན་གྱིས་བཞག སོག་མའི་ཕོན་ཐག་ཆད་པ་བཞིན་དུ་ཤིག་གེ་བཞག བྲམ་ཟེ་སྐུད་པ་མཁལ་བ་བཞིན་ལྷོད་དེ་བཞག ནམ་མཁའ་སྤྲིན་དག་པ་ལྟར་སིང་ངེ་
བཞག མ་བཅོས་པར་ཆད་དེ་བཞག འདུས་སུ་མི་འཇུག་པར་རྒྱ་བསྐྱེད་ལ། བློས་བསྒོམ་རྒྱུ་ཅི་ཡང་མེད། བསམ་མནོ་སྤྲས་སྤྲོས་ཅི་ཡང་མེད་པར་རང་བབས་སུ། རྟོག་པ་ཁ་དྲག་པས་མ་
ཡེངས་ཙམ་དུ་དྲན་པར་བྱེད་ཅིང་མི་བསྒོམ་པར་འཇོག་པ་ཡིན་ཏེ། རྒྱུ་ལ་ངན་པ་གཅིག་སྤྱི་ལས་ལ་བཏང་བ་ལྟ་བུ་གཅིག་དགོས་གསུངས། དེ་ལྟར་ཅི་ཡང་མི་བསྒོམ་པས་ཡིད་ལ་བྱར་མེད་ཅེས་

ཟེེཞལ་|༄༅། །བྱ། བློས་མ་སླད་པས་སྣལ་མ་ཞེས་བྱ། རྩོལ་མེད་དུ་འདུག་པས་བྱར་མེད་ཅེས་བྱ། ཆེད་དུ་མི་བསྒོམ་པས་བསྒོམ་མེད་ཅེས་བྱ། རྟོག་པ་ལ་མ་ཡེངས་པས་
ཡེངས་མེད་ཅེས་བྱ་བ་ཡིན། དེ་ལྟར་མ་བཅོས་པའི་བསྒོམ་དེ་རྗེས་སྤྱོད་ལམ་དང་བསྲེ་མ་ཤེས་ན་ལམ་དུ་བོགས་མི་ཡོང་བས། སྤྱོད་ལམ་དང་བསྲེ་བ་ནི། དང་པོ་འགྲོ་བ་ལ་བསྲེ་བ་
སེམས་མ་བཅོས་པའི་ངང་ནས་གོམ་པ་རེ་རེ་གཉིས་གཉིས་ཕྱིན་ཅིང་ཨེ་ཡོང་བལྟ། དེ་ལ་འོང་ན་དེ་ལས་མང་བ་ལ་བལྟ་ཞིང༌། འཕྲང་མི་བདེ་བ་ལ་འགྲོ་ན་ཡེངས་མི་ཡེངས་བལྟ་
གསུངས༑ དེ་ལྟར་ཟས་ཟ་བའི་དུས་སུ་ཡང་ཁམ་རེ་ཁམ་གཉིས་མྱུར་དུ་ཁྱུར་རེ་ཁྱུར་རེ་བ་ལ་བསྲེ་གསུངས། གཏམ་རེ་རེ་གཉིས་གཉིས་ནས་མང་བའི་བར་དུ་བསྲེ། གཞན་ལ་སྙན་པ་བག་ཙམ་
སྒྲོག་པ་ཡིན། དེ་ཡན་ཆོད་ཐུན་དང་པོའི་འཕྲོས་ཡིན་གསུངས། གཉིས་པ་གསོལ་བ་འདེབས་པ་དང་འཇོག་ལུགས་ལྔ་པོ་སྔར་བཞིན་གསུངས་ནས། བསྒོམ་སྐྱོན་བཅོས་པ་ནི། བྱིང་བ་
༈ དང་༑ རྨུག་པ་དང༌། རྒོད་པ་དང་གསུམ་ཡིན་ཏེ། ཐུན་འཇོག་ལ་སོགས་ན་གསལ་བས་འདིར་མ་བྲིས་སོ། །གསུམ་པ་སྔོན་འགྲོ་བྱེད་ལུགས་ལྔ་པ་རྣམས་ཀྱང་གསུངས་

ནས༑ གསོལ་འདེབས་དང་བསྒོམ་འདེབས་ལུགས་སྔར་བཞིན་མཛོད་གསུངས། ཡང་ཞལ་ནས། བསྒོམ་འདེབས་པ་ལ་བླ་མ་རང་སྤྲོས་བྲལ་གྱི་ངོ་བོ་མཐོང་བ་ཡན་ཆོད་གཅིག་དགོས། དེས་
ཀྱང་རོ་གཅིག་ཏུ་ཁྲིད་མི་ཤེས་པས། མ་ཐལ་ཡང་རོ་གཅིག་ཆུང་དུ་རྟོགས་པ་གཅིག་དགོས། གཤའ་མར་བྱེད་ན་བསྒོམ་མེད་ཆེན་པོ་སྐྱེས་པ་གཅིག་དགོས་ཏེ། མཉམ་རྗེས་རྩ་བ་ནས་དག་པ་
དགོས་གསུངས། དེ་ལྟ་བུའི་བླ་མ་དེས་སློབ་མ་ཉམས་མྱོང་བཟང་པོ་ཡོད་པ་ལོ་རེ་ཙམ་ཉམས་མྱོང་དེ་སྐྱོང་དུ་བཅུག་ན། ཟག་བཅས་ཀྱི་མངོན་ཤེས་ལ་སོགས་པ་བཤད་པ་ལྟར་བྱུང༌། དེ་ནས་
ཉམས་དེ་འཇིག་དགོས་པ་ཡིན། འགྲོ་མགོན་འབྲི་གུང་པ་ཀུན། ཕྱག་རྒྱ་ཆེན་པོའི་ཁྲིད་མ་ཚར་བར་ཆོས་དྲུག་མི་འདེབས་པ་ཡང་གཏུམ་མོའི་ཉམས་བཟང་པོ་དེ་ཡིས་བསྒྲིབས་ནས། རྟོགས་པའི
གེགས་སུ་སོང་གི་དོགས་པ་ཡིན་པར་འདུག་གསུངས། དེ་ལྟར་རྩེ་གཅིག་ཉམས་དེ་འཇིག་དགོས་ཏེ། དེ་ཡང་མོས་གུས་ཀྱིས་རང་ཞིག་ལ་སོང་པ་དེ་བསྒོམ་བརྟན་པ་གཅིག་འོང༌། ཉམས་མ་
ཞིག་པར་ངོ་སྤྲད་ན་གོ་ཡུལ་གཅིག་ལས་མི་འོང་། རྫོགས་ཆེན་དང་དྭ་ཧ་ལ་སོགས་པ་ཤེས་རབ་ཅན་གྱིས་ཉན་ཙ་ན། འཕྲལ་ལ་བསྒོམ་ཡོད་པ་འདྲ་བ་གཅིག་འོང་གི་འདུག་སྟེ། གཞུག་ཏུ་སོང་ཙ་

།ན་ཉམས་མེད་པའི་སྟོབས་ཀྱིས་སོ་མི་ཐུབ་པར་རྩལ་གྱིས་འགྲོ་ཡིན་འདུག བུ་ཀུན༑ སློབ་མ་གཅིག་རང་ལུགས་སུ་ཁྲིད་དུ་བྱེད་ན། ཆོས་རྗེ་རས་པའི་ཞལ་ཐྭ ༄༅།
ནས༑ གཞན་བསྒོམ་འདེབས་པ་ལ་མཁས་ང་བསྒོམ་ཞིག་པ་ལ་མཁས་གསུངས་པས། གསོལ་འདེབས་ཀྱང་ནས་འཛུར་དུ་བཅུག་པས། བྱིན་རླབས་ཀྱིས་རང་ཞིག་ལ་འགྲོ་བ་ཡིན། སློབ་
དཔོན་མཚན་ཉིད་པ་ཀུན་གྱིས་མཐོང་ལམ་སྐྱེས་པ་ལ། བསྐལ་པ་གྲངས་མེད་གསུམ་དུ་དགུག་ནུས་ཀྱི་གདའ་བ། འོ་སྐོལ་སྒོམ་ཆེན་པ་ལ་དེ་ཙམ་གྱི་རིང་རྒྱུ་ཅི་བདོག སྒོམ་ཆེན་སྣལ་མ་རང་
དཱི,
གཅིག་འབྱུང་ན་ཟླ་བོ་ཡི་ཁ་རྗེ་ལ་རྩེག་རྒྱུ་ཅི་ཡང་མེད། དུས་ད་ལྟའི་དཔོན་སློབ་གཉིས་ཀ་འདོད་ཀ་སྐྱེན་མོ་རེ་བྱས་ནས། ཁྲིད་ཚོགས་བྱིད་ལ་ཚར། མག་ལ་ཚར་ཟེར་ཞིང་། ཚེ་འདིའི་མདུན་
མ་རེས། ཤི་སྡམས་ཀོ་བ་སྡམས་སུ་སྡམས་ནས། འཇིག་རྟེན་ཆོས་བརྒྱད་ཀྱི་གོ་བར་ཞུགས་པ་རྣམས་ལ་བསྒོམ་ཡོང་དུ་རེ་བ་དེ་ལྟས་ངན་རང་ཡིན། རྒྱ་གལ་ཏེ་ངོ་མཐོང་བ་ཙམ་རེ་བྱུང་ན་ངས་
༈ ཁྲིད་ཚར་ཟེར་ཞིང་ང་རྒྱལ་རེ་བྱས་ནས་ཡོང་གདའ་བ། ཕྱག་རྒྱ་ཆེན་པོ་ལ་ང་རྒྱལ་གཅིག་འོང་བ་དེ། གཞན་རྣམས་ལ་ཡོང་གི་རང་མི་འདུག་གིས། ཕྱག་རྒྱ་ཆེན་པོ་ནི་བདག་འཛིན་དང་ཉོན་ ྚ

མོངས་སྤྱི་དག་བྱེད་པ་ལ། དེ་ལ་ང་རྒྱལ་གཅིག་ཡོང་བའི་སྒོམ་ཆེན་དེ་ཀོང་པོའི་ཡུལ་ན་མར་རྒྱུག་ཅིག ཨ་ཀྱང་སློབ་དཔོན་དགེ་བའི་བཤེས་གཉེན་ཀུན། བསྒོམ་གཅིག་རང་མ་བྱས་པའི་ཆོས་
ཀྱིས་རང་གཞན་གཉིས་ཀ་ལ་ཕན་མི་ཐོགས། རང་གིས་མ་བསྒོམ་པར། གཞན་ལ་བསྒོམ་བཏབ་ཀྱང་མི་ཐེབས། ཀྱི༑ སྐལ་ལྡན་ཀུན། དེ་རང་ནི་གདན་ས་བ་སྐད་དང་། བླ་མ་བ་ཟེར་བ་
འདི་རང་ལ་འབྱུང་ཉེན་ཆེ་བར་འདུག རིགས་རྒྱུད་རེ་ལ་སྙད་བཏགས་ནས། གཅུང་པོ་སྐད། དབོན་པོ་སྐད་བྱས་ནས། དད་ཟས་ཀྱིས་ཕོ་བ་བརྒྱངས། དར་ཟབ་དང་གོས་ལེགས་པ་རེའི་
སྦུབས་སུ་ཞུགས། རིན་པོ་ཆེའི་མིང་རེས་བརྒྱན་ནས་ཆེ་ཐབས་རེ་བཙལ་ཏེ། རང་གིས་ཉམས་སུ་མྱོང་བའི་མྱོང་ཆ་དང་བསྟུན་ནས་གདམས་པ་གདབ་རྒྱུ་མེད་པས། རྗེ་གོང་མའི་གསུང་སྒྲོས་
རྣམས་ལ་བང་ཆེན་འཕྲིན་ཡིག་ཀློག་པ་འདྲ་བ་གཅིག་བྱས་ནས། ཕ་རོལ་པོའི་རྒྱུ་ཚོད་དང་སྦྱར་ནས་གསུང་རྒྱུ་མེད་པར་མུན་པའི་འབེན་ལ་མདའ་འཕེན་པ་ལྟར་ཐོག་ཏུ་ཕེབས་པ་ཤིན་ཏུ་
དཀའ༑ བསམ་པ་བཟང་པོ་གསེར་ལྟ་བུ་མེད་པར། ཆོས་ཟབ་མོ་ཡིན་པས་གསེར་གྱི་མེ་ཏོག་ཙམ་རེ་དགོས་ཟེར་ཞིང༌། གཞན་གྱི་ལོངས་སྤྱོད་རྣམས་ཅི་ཁྲེལ་བྱེད་པར་གདའ་སྟེ། མདོ་སྡེ་

༄༅། །ལས། ལོག་འཚོའི་ནང་ནས་ལྕི་ཤོས་སུ་གསུངས་འདུག རྗེ་སྣ་ཕུ་བས་ཀྱང༌། གདམས་པས་རྙེད་པ་འཚོལ་བ་དེ། །སྨན་གྱིས་བཙན་དུག་ཉོ་བ་འདྲ། །ཞེས་
གསུངས་འདུག་སྟེ། ཤིན་ཏུ་མོད། འགྲོ་དོན་མཚན་ཉིད་པ་གཅིག་བྱེད་ན། ཟང་ཟིང་མེད་པར་འགྲོ་ལ་ཆོས་ནི་རྗེས་སུ་སྟོན་ཅེས་བཤད་དེ། དུས་དིང་སང་ཀུན་དེ་ལས་ཟློག་ནས་བྱེད་པར་
གདའ་སྟེ། སངས་རྒྱས་ཀྱི་ལམ་དུ་མི་འགྲོ་ཞིང་དེས་གཞན་རྒྱུད་གྲོལ་བར་མི་སྲིད། ཉམས་སུ་མྱོང་བའི་རྟོགས་པ་ཐུན་མོང་མ་ཡིན་པ་རེ་མེད་ན། རིགས་རྒྱུད་ཡིན་པས་ཅི་ལ་ཕན། གེགས་ནི་
rê 09NYI.P
མི་སེལ། བོགས་ནི་མི་ཐོན། འགྲོ་དོན་དུ་རྫུས་པའི་འཁོར་བའི་བསྒྲུབ་ཐབས་ཀྱིས་བྱེད་པ་རང་ཅི་བྱེད། ཧ་ཧ་ཧ་གསུངས། སྔོན་གྱི་རྗེ་བཙུན་ཆེན་པོ་ལ་གདན་ས་རང་འཚལ་ལམ་ཞུས།
བོ་བསྟན་པ་ལ་མི་འཇུག་གསུང་སྐད་པ་དེ་མད་པར་འདུག གྲྭ་པ་གསར་རྙིང་དུ་ཕྱེད། ཆགས་སྡང་རེ་བསླབས། ཚིག་ཁྲིད་རེ་ལ་བརྟེན་ནས་སེམས་ངོ་སྤྲོད་པར་བྱེད་དེ། དེས་དོན་རྒྱུད་རྩ་བ་
༈ ནས་ཆད་འགྲོ་བ་ལགས་མོད། དེས་ན་ཁོ་བོ་གདན་ས་དང་བློས་ཆུང་ལ་མི་དགའ་བས། ཁྱེད་རྣམས་ཀྱང་བློས་ཆུང་མ་བྱེད་ཅིག གདན་ས་ཡང་མ་འཛིན་ཞིག་བྱ་བ་དེ་དུས་རྟག་ཏུ་ཟེར་བ་ཡིན་

མོད༑ ཁོ་བོ་ཀུན་རྗེ་མི་ལའི་རྣམ་ཐར་ལ་འཆང་བ་ཡིན་གསུངས། སེམས་ཅན་སྨིན་གྲོལ་ལ་བཀོད་པའི་གདན་ས་བྱུང་ན་ཁོ་བོ་ཡང་ཤིན་ཏུ་འཐད་དེ། དེ་མི་ཡོང་བ་རུ་གདའ་བ། སློབ་དཔོན་
ཀུན་རང་རང་རེའི་ཤུལ་འོ་མ་སྟོངས་པ་རེ་བཞེད་བཞེད་ནས། ཨན་དབོན་རེ་གདན་ས་བཞག ཆགས་སྡང་མི་ནག་པ་བས་ཆེ་བ་རེ་བྱས། གྲྭ་པ་བུ་སློབ་ཡོན་བདག་ཐམས་ཅད་གཉིས་གཉིས་སུ་
ཕྱེ་ནས་ཆགས་སྡང་བྱས་པས་དམ་ཚིག་ཉམས་ནས་མཐར་དཔོན་སློབ་ཐམས་ཅད་རྡོ་རྗེ་དམྱལ་བར་འབྱོན་འཚལ་བར་གདའ་བ། དེས་ན་ཚེ་འདིའི་མདུན་མ་ཐམས་ཅད་རྒྱངས་ཀྱིས་བོར་ནས། རི་
ཁྲོད་ཀྱི་དགོན་པར་ལྟོ་གོས་ལ་གྱོང་བཀུར་ནས་བསྒོམས་པས། སྟོང་ཉིད་སྙིང་རྗེའི་རྦ་ཀློང་ཆེན་པོ་འཁྲུགས་ནས། རྟོགས་པ་ནམ་མཁའ་ལྟ་བུར་ཤར་ཏེ། མཉམ་རྗེས་ཀྱི་འཛིན་པ་དག སེམས་
ཅན་རྣམས་ལ་བརྩེ་བ་རྒྱུན་མི་ཆད་ཅིང་རང་འདོད་ཏིལ་གྱི་ཤུན་པགས་ཙམ་ཡང་མེད་པར་སོང་ནས། འཁོར་གྱི་ལོག་བསྒྲུབ་ཐམས་ཅད་བཟོད་པ་སྟོང་ལམ་ཆེན་མོ་ལྟར་སོང་ཙ་ན་འགྲོ་དོན་བྱེད་པ་
ལགས་མོད། རང་འདོད་མ་ཟད་པར་སློབ་དཔོན་རེ་བྱས། ཆོས་ཚིག་བཞི་པར་བཤད་ཀྱང༌། མཆོད་པ་དང་འབུལ་བ་རེ་དགོས་པར་གདའ་སྟེ། དེ་ནི་ཆོས་བཙོང་བའི་རིན་ཟ་བ་ཡིན་

།ཏེ། ཆོས་བདག་གིས་སྙིང་ཁྲག་འཐུང་བའི་ཚོད་ཡིན། དེ་ཅི་བྱས་ན། རྗེ་བཙུན་ཆེན་པོས། མཁའ་འགྲོའི་ཆད་པས་འཇིགས་འཇིགས་ནས། །སྔར་ཡང་ནོར་
ཕྱིར་ཆོས་མ་བཙོངས། །ད་ཡང་ཞུ་རྟེན་ཡོང་མི་འཚལ། །ཅེས་གསུངས་པ་ཡང་དེ་ལ་དགོངས་པ་ཡིན། སློབ་མ་སྡུག་པ་རྣམས་ལ་དཔྲལ་རྡོ་རེ་བཏགས་ནས་འགྲོ་ན་འགྲོར་མི་སྟེར། སྡོད་ན་
སྡོད་དུ་མི་སྟེར་བར་དམ་ཚིག་གི་ར་བར་འཇུག་པར་གདའ་བ། རྗེ་འགྲོ་མགོན་གྱི་ཞལ་ནས། སློབ་དཔོན་བདུད་དུ་བབས་ན་དམ་ཚིག་ར་བར་འཇུག ཆོས་ཀྱི་འཇུག་སྒོ་ལོག་ན་དད་ལྡན་ངན་སོང་
ལྟུང་༑ །ཞེས་གསུངས། དེས་ན་མཚན་ཉིད་དང་ལྡན་པའི་བླ་མ་རེ་འཚོལ་བ་གལ་ཤིན་ཏུ་ཆེ་གསུངས། རང་འདོད་མ་ཟད་པའི་སློབ་དཔོན་རེ་བྱས། ཕྱོགས་རིས་ཀྱི་ཐག་པ་རེ་
བཏགས༑ འཁོར་བཟང་ངན་དུ་ཕྱེ། སྙོམས་ཆུང་རྣམས་རེ་རེ་གཉིས་གཉིས་སུ་བོར། ནོར་རྫས་གང་ཆེ་བ་ལ་སློབ་མའི་གཙོ་བོ་རེ་བྱེད་ཀྱིན་གདའ་བ། རྗེས་གྲུབ་ཐོབ་ཆེན་པོའི་ཞལ་
ནས༑ འཁོར་གང་ན་ངན་དགུ་སྐྱོང་བ་འདི། །སྙིང་རྗེས་འགྲོ་དོན་བྱེད་པ་ཡིན། །ལེ་ལོ་ཆེ་སྙོམས་མི་དགོས་འཚལ། །ཅེས་གསུངས་གདའ་སྟེ། དུས་དིང་སང་གི་སློབ་དཔོན་ཀུན་ལ་ཟང་ཟིང་221

གི་འབུལ་བའམ། ལུས་ངག་གི་ཞབས་ཏོག་མེད་པར། ཚེ་འདི་བློས་བཏང་ནས་ཆོས་བྱེད་པའི་སྤྲང་པོ་དེས། སློབ་མའི་གོ་མི་ཆོད་པར་གདའ་བ། འདིས་ང་ལ་འབུལ་བ་བྱས། འདིས་མ་
བྱས༑ འདིས་ང་ལ་ཉན་པོ་བྱས། འདིས་ང་ལ་ཉན་པོ་མ་བྱས་མོས་གུས་ཆུང་བར་འདུག་ཟེར་ཞིང་། གཉིས་འཛིན་དང་ཆགས་སྡང་འབའ་ཞིག་བྱེད་པའི་འགྲོ་དོན་གྱིས། སུ་ཡི་རྒྱུད་གྲོལ་བར་
ནུས༑ བླ་མ་ཆགས་སྡང་དང་གཉིས་འཛིན་ཡོད་ཀྱི་བར་ལ། སློབ་མ་ལ་ཡང་ཡོང་བ་ལས་འོས་མེད། དེས་ཆགས་སྡང་དང་གཉིས་འཛིན་རྩ་བ་ནས་དག་པ་གཅིག་དགོས། བླ་མ་མཚན་ཉིད་
དང་ལྡན་ན་སློབ་མ་དེ་ཕྱོགས་གཞན་དུ་འགྲོ་རུང་ཟང་ཟིང་གི་འབུལ་བ་མེད་རུང༌། ལུས་ཀྱི་ཞབས་ཏོག་ལ་སོགས་པ་མེད་པར་འདུག་ཀྱང་། གཏིང་ཆོས་རང་བྱེད་ཅིང་འདུག་ན། དེས་ཆོག་པ་
ཡིན༑ ཆོས་རྗེ་རས་པ་ཀུན་བློས་སྣ་ཐུང་ཐུང་ཡོད་པ་རྣམས་ལ་ནང་པའི་ལས་ཀ་མི་འཆོལ། དྲེད་ནས་འགྲོ་གསུངས། སློབ་མ་ཁྲིད་ཚར་བ་རྣམས་ལ་ཡང་། རྒྱལ་ཁམས་བསྐོར་དུ་སོང་ལ་དགེ་
བའི་བཤེས་གཉེན་ཀུན་ལ་ཆོས་ཞུས་མོས་གུས་བགྱིས་ལ། ལས་འབྲེལ་གང་ན་ཡོད་མི་ཤེས་གསུངས་ནས་གཏོང་བར་འདུག སེམས་ཅན་སྨིན་གྲོལ་ལ་འཁོད་ནུས་བྱུང་ན་རང་གི་འཁོར་དུ་མ་ལྩ

| ༄༅། །འདུས་པས་ཅི་ལྟོ། མཚན་ཉིད་དང་ལྡན་པའི་བླ་མ་ལ་བྱ་བ་དེ། འཁོར་ལ་དཔྲལ་རྡོ་མི་འདོགས་པར་ཆོས་ལ་ཕྱོགས་རིས་མེད་པ་གཅིག་དགོས་པ་ཡིན། རྒྱ་གར་གྱི་
གྲུབ་ཐོབ་ཀུན་གདམས་པ་རེ་བཏབ་ནས་སློབ་མ་དེ་ཐོ་ཕྱིར་ཡང་མི་འཇོག་པར་བསྒོམ་དུ་གཏོང་བར་འདུག དུས་དིང་སང་ཀུན་སློབ་མ་རང་གི་རྩ་རུ་བྱས་ནས། ཞབས་ཏོག་དང་བསྙེན་བཀུར་བྱེད་པ་
གཅིག་ལ་འཁོར་དུ་བྱེད་པར་འདུག་སྟེ། གཞན་རྣམས་ལ་འཁོར་དུ་མི་རྩི་བར་འདུག་པ། ཆོས་རྗེ་རས་པའི་ཞལ་ནས། སྙིང་རྗེའི་མངའ་རིས་མཐོང་ཙ་ན། །ལུང་ཆུང་མངའ་རིས་ཡི་དྭགས་
ཡིན༑ །ཅེས་གསུངས། སྨིན་གྲོལ་ལ་མ་འཁོད་པའི་འཁོར་མང་ཡང་དགོས་པ་མེད་དེ། འཁོར་མང་སྡིག་སྦྲུལ་དོང་གང་འདྲ། །གསུངས། ཁོ་བོ་ཀུན་གྱིས་ཀྱང་འཁོར་ལ་དཔྲལ་རྡོ་
འདོགས་མ་མྱོང་། དེ་རྣམས་སྤྱི་ལས་འཚལ་ན་འཕྲོས་པ་ཡིན་ཏེ། བླ་མ་གང་ཐོད་ཐོད་ཀྱིས་བསྒོམ་བཏབ་ཀྱང་མི་ཐེབས། རང་ལ་བསྒོམ་མེད་པའི་སྟོབས་ཀྱིས། ཐབས་ཀྱི་ཆ་སྤྲས་སྤྲོས་མང་
༈ པོ་རེ་བསླབས་ནས། གནས་པ་རེའམ། གོ་ཡུལ་བག་ཙམ་རེ་ལ་བརྟེན་ནས། སྡུག་པ་ཀུན་ཁང་ལ་ལྷན་རྒྱས་གཏོང་བ་ཡིན་མོད། རང་གང་འགྲོར་ཆ་མེད་པར་གཞན་རྒྱུད་འཁྲིད་པར་འདོད་པ་སྦེ

ཕུང་འདྲེ་ཆེ་ཤོས་རང་ཡིན། དད་པ་ཅན་གྱི་ཐར་པའི་སྲོག་རྩ་གཅོད་པ་དེ་ལས་སྡིག་ཆེ་བ་མེད་གསུངས། དད་པ་ཅན་གྱི་ལམ་སྣ་འཁྲིད་པ་ལ་ཁོ་བོ་མ་བསྒོམ་པའི་ཆོས་བློས་ཆུང་ལ་མི་དགའ་བ་དེ་
ལྟར་ལགས་སོ། །རང་གིས་མ་བསྒོམས་པར་ཕ་ཏ་ཡང་བསྒོམ་དུ་མི་འདོད་པས། བསྒོམ་འདེབས་པའི་གདམས་ངག་ལ་རང་གི་བསྒོམ་པ་ལས་ལྷག་པ་མེད། ཚོགས་པ་སྐྱོང་བའི་གདམས་ངག་
ཡང་བསྒོམ་པ་ཡིན་གསུངས། ཡང་ཐབས་ཀྱི་ཆ་ཡིས་སྒོམ་བཤིག་པ་ནི། ཚན་གཅིག་ལ་ཁྱོད་རང་གི་སྒོམ་དེ་མ་བསྒོམ་པར་ཐ་མལ་དུ་ཞོག་ཅིག་བྱས་པས་རང་ངོ་འཕྲོད་པ་ཡང་ཡོད། དེ་ལ་མ་
འཕྲོད་ན་རྟོག་པ་སྒོམ་དང་བསྲེ་བ་ནི་འདི་སྐད་དུ་བྱ་སྟེ། ད་རྟོག་པ་ཆེད་དུ་འཕྲོ་རུ་ཆུག་ལ་ཡུལ་དེ་རུ་གློད་ལ་ཞོག་ཅིག་བྱས་ལ་བཞག དེ་ནས་རྟོག་པ་དེ་སྟོང་པར་འཆར་གྱིན་འདུག་གམ་མི་འདུག་
བྱས་པས། སྒོམ་སྐྱེས་ན་ཁོ་ན་རེ། རྟོག་པ་དེ་རང་ཡུལ་ཐོག་ཏུ་ཡལ་ནས་འགྲོ་ཡིན་གདའ་ཟེར་བ་འོང་། ཁོ་ལ་རྟོག་པ་དེ་རང་སྒོམ་དུ་འདུག་གམ་མི་འདུག་བྱས་པས། དེ་འདུག་པ་དང་སྒོམ་ལ་
ཁྱད་མི་འདུག་ཟེར་དུ་འོང་གསུངས། རྩ་ཆད་དུམ་བུར་སྒོམ་གསེབ་གདབ། །ཅེས་པ་ནི། རྟོག་པ་དེ་ཉིད་དྲན་པས་ཟིན་པ་དང་། དེ་རང་དག་ལ་བསྒོམ་དུ་འཆར་བས་རྩ་བ་ཆད་པ་ཡིན།

།ལྟར་དྲན་པས་ཟིན་ཚད་བསྒོམ་དུ་ཡོང་། མ་ཟིན་ཚད་རྟོག་པར་ཡོང་བས། དུམ་བུ་ཟེར་བ་ཡིན་གསུངས། དེ་ཡན་ཆོད་རིག་ཏུ་ངོ་སྤྲད་པ་ཡིན་གསུངས། ད་ཡུལ་༄༅།
ཐོག་ཏུ་ཁྲིད་ན་འདི་ལྟར་མིག་དང་ཉེ་བའི་གནས་སུ། སྣང་བ་འདི་ཉིད་བསྒོམ་དང་བསྲེ་ཞིང་ཡུལ་དེར་གློད་ལ་ཞོག་མིག་བཙུམས་པའི་དུས་སུ་ནག་མུན་ནེ་བ་དེ་དང་བསྲེ་ཞིང་ཡུལ་དེར་ལྷོད་གློད་ལ་
བཞག་པ་སྔར་བཞིན་བསྲེ། དེ་ནས་སྣང་བ་འདི་རང་ཁྱོད་རང་གི་སྣང་བར་འདུག་གམ་མི་འདུག་བྱས་ལ་དྲི། སྤྲོས་བྲལ་གྱི་དུས་སུ་སྣང་བ་རང་སེམས་ཀྱི་གོ་བ་སྐྱེ་བ་ཡིན་པས། དེའི་གནད་ཀས་
09NYI.P
དེ་ལྟར་དུ་འདུག་དེ་རང་གི་སེམས་འཆར་བར་གདའ་ཟེར་ཡོང་། འོ་ན་སེམས་ནི་བསྒོམ་དུ་འདུག་ཙ་ན་སྣང་བ་དེ་བསྒོམ་དུ་མི་འདུག་གམ་བྱས་པས་གདའ། སེམས་ཡུལ་ལས་འཕྲོས་པ་དེ་རྟོག་
པར་འདུག རྟོག་པ་དེ་བསྒོམ་དུ་འདུག་པས། སྣང་བ་མང་བསྒོམ་དུ་གདའོ་ཟེར་འོང་གསུངས། དེ་ལྟར་ཉོན་མོངས་པ་དང་བསྲེ་བའི་ལམ་ཡང་གཤའ་མ་དེ་བསྒོམ་དུ་འདུག་པས། ཉོན་མོངས་
༈ པ་དང་རྣམ་རྟོག་མེད་པར་བསྒོམ་མི་ཡོང་བ་འདུག་གམ་བྱས་པས་གདའ་ཟེར་འོང་། འོ་ན་ཉོན་མོངས་པ་དང་རྣམ་རྟོག་ལ་མེད་ཐབས་མི་འདུག་གི་བྱས་པས། དེ་བཞིན་དུ་གདའོ་ཟེར་འོང་ ྂ༔

གསུང་༑དེ་ལྟ་བུ་དྲིས་པས། སྔར་འདྲིས་ཀྱི་མི་དང་འཕྲད་པ་བཞིན་དུ། ཨ་ཙ་མ༑ ང་རང་ཆོས་མ་བྱས་ཙ་ནའི་ཤེས་པ་དེ་ཀར་འདུག་པ་ལ། བླ་མས་ཡང་བཅོས་ལ་དེ་ཙམ་ཅི་དགོས། ཐ་
མལ་གྱི་ཤེས་པ་འདི་རང་ཡིན་གསུངས་པས་ཆོག་པར་འདུག་པ་ལ་སྙམ་པ་འོང་། དེ་དུས་བླ་མ་ལ་སངས་རྒྱས་དངོས་ཀྱི་འདུ་ཤེས་སྐྱེ། དེའི་དུས་སུ་ངོ་སྤྲོད་རྫོགས་པར་གདབ་བོ། །ཐུན་བཞི་པ་
སྦྱོར་བཞིའི་རིམ་པ་ལོགས་ན་གསལ་བས་འདིར་མ་བྲིས་སོ། །རྗེ་རྒོད་ཚང་པའི་ཕྱག་རྒྱ་ཆེན་པོའི་ཞལ་གདམས་རྫོགས་སྙོ། །ཤུ་བྷཾ།། རྗེ་ཡི་གསུང་སྒྲོས་ནོར་བུ་རིན་ཆེན་།།
འདིས༑ །ཉོན་མོངས་དུག་ལྔའི་དབུལ་བ་སེལ་བ་དང་། །མི་འཛད་ཆོས་ཀྱི་གཏེར་ལ་སྤྱད་ནས་ཀྱང༌། །འགྲོ་ཀུན་མ་ལུས་བདེ་ཆེན་སྐུ་ཐོབ་ཤོག །བཀྲ་ཤིས་དང་བདེ་ལེགས་ཀྱི་དཔལ་ཆེན་
པོས༑ མཁའ་མཉམ་མ་རྒན་སེམས་ཅན་རྣམས་ལ་ཁྱབ་པར་གྱུར་ཅིག། །།མངྒ་ལཾ།། །།

༄༅། །རྒྱལ་བ་རྒོད་ཚང་པས་མཛད་པའི་སྒོམ་ལྕགས་ཀྱུ་མ་བཞུགས་སོ།།

༄༅། །ན་མོ་རཏྣ་གུ་རུ། ཚོགས་གཉིས་མཐར་ཕྱིན་སྟོང་ཉིད་སྙིང་རྗེའི་བདག །དོན་གཉིས་ལྷུན་གྲུབ་ཁམས་གསུམ་ཆོས་ཀྱི་
རྒྱལ༑ །སྐུ་གསུམ་མངོན་གྱུར་སྲིད་ཞིའི་དཔལ་གྱུར་པའི། །མཉམ་མེད་རྒྱལ་བ་རྒོད་ཚང་པ་ལ་འདུད། །ཡང་ཆོས་རྗེ་རིན་པོ་ཆེའི་ཞལ་ནས། སྒོམ་
ལྕགས་ཀྱུ་མ་འདི་ལ། ངས་དང་པོ་ལྷོ་བྲག་མཁར་ཆུར་བསྒོམས་པའི་དུས་ན། ཤི་ཟིན་ཀོ་ཟིན་གཅིག་བྱས་པ་ཡིན། ད་སྒོམ་ལ་རྩོལ་བ་མེད། དང་པོ་
ཉམས་བུན་ནེ་ལོང་ངེ་བ་གཅིག་བྱུང༌། དེ་ནས་བཞུར་ཙ་ན་དེ་ཡལ་ནས། ཤེས་པ་བཀྲ་ལམ་པ་བྱིས་པའི་དུས་ཙ་ན། རྩེད་མོ་བྱེད་པ་ཐམས་ཅད་ཡང་དྲན་

། པ་བྱུང་། དེར་རེས་སྐྱོ་བ་གཅིག་བྱུང་། སོ་བྱ་ཉ་སྒུག་པ་འདྲ་བ་གཅིག་དགོས་པ་བྱུང་སྟེ། ལུས་གནད་བཅོས་ནས་དྲན་༄༅།
པས་དྲན་པ་ཙིར་རེ་འཛིན་དགོས་པ་བྱུང་། རྟོག་པ་གཅིག་སྐྱེས་དྲན་པས་བཟུང་། ཡང་དེ་ཀའི་འཕྲོ་ལ་རྟོག་པར་ཀྱུག་སོང༌། ཡང་དྲན་པས་ཟིན་པ་དང་
རྟོག་མེད་དུ་འཁྲོལ་འགྲོ། ཡང་དེ་ཀའི་འཕྲོ་ལ་རྟོག་པ་ཀྱུག་སོང་། དེར་སྒོམ་ཇི་འདྲའི་སླ་བ་འདུག་པ་ལ། འདི་འདྲའི་དཀའ་བ་གཅིག་ཡོད་པ་སྙམ་པ་
ཡང་བྱུང་སྟེ། དེ་རང་རྣམ་རྟོག་ཏུ་སོང་འདུག ཨ་ཁ་འདི་འདྲ་ཞིག་ཡོང་བ་སྙམ་ནས་ཚུབ་ཚུབ་པ་ཡང་བྱུང༌། ཡང་རེས་འགའ་རྟོག་པ་ཙམ་ཞིག་སྐྱེ་བ་

སྙམ་ནས་སྡུག་བསྔལ་བ་ཡང་བྱུང་སྟེ། སྡུག་བསྔལ་རང་སྟོང་པར་སོང་འདུག་གསུང་། དེར་ཉམས་དགའ་ལ་སྦྱོང་བ་གཅིག་བྱུང་སྟེ། ཉམས་དགའ་བ་ལ་རྟོག་པ་ལ་རང་བཞིན་མེད་པར་ཤེས་
པས༑ དེས་ཁོག་ཁྲུམས་ནས་བྱུང་། དྲན་པས་ཤི་ཟིན་དོགས་པ་དེས་སྦྱོང་བ་གཅིག་བྱུང་། རྣམ་རྟོག་སྐྱེས་པ་ངོ་ཤེས་པས་ཀྱང་མི་བདེ་ཀ་རེ་བ་ཡང་བྱུང་། དེར་རྟོག་པ་ཡིན་ཡང་སོ་བཙུགས
པས་ཆོག་སྙམ་པ་ཡང་བྱུང༌། དེར་དབྱར་ཁ་བསྒོམས་ཙ་ན། དེ་རྗེས་མི་རགས་སུ་སོང་། དེ་ནས་མྱུར་དུ་སོང༌། སྟོན་ཀ་ན་མར་རྟོག་པ་ལྔ་དྲུག་སྐྱེས་པ་དང་དྲན་པས་ཟིན་པ་ཡང་བྱུང་
སྟེ༑ རྟོག་པ་མ་སྤངས་པར་རང་སོ་ཚུགས་པ་ཡང་བྱུང༌། ལན་གཅིག་ཙ་ན། འཛིན་པ་སྐྱེས་པ་དང་། རང་ངོ་ཤེས་པའི་གྲོལ་བ་བྱུང༌། ཞི་གནས་འདི་རྨོངས་པའི་ཁ་ཁྲིད་བྱ་བ་ཡང་
ཡིན༑ དང་པོ་རང་ནས་སྟོང་ཉིད་ཡིན་བྱས་པས་ཡིད་ཆེས་མི་སྐྱེ་གསུང༌། དེར་བསྒོམས་པས་གཅིག་ཙ་ན་དགའ་བ་གཅིག་བྱུང༌། དྲན་པས་ཟིན་པའི་ངང་ནས་འགྱུར་རུ་བཅུག་པས། རྟོག་པ་
གཞི་མེད་རྩ་བྲལ་དུ་ཆོད། དྲན་པ་གལ་ཆེ་གསུང༌། བཟུང་དྲན་བློས་བཏང་བ་ཡིན་སྙམ་པ་བདེ་མིན་ཏེ། རང་ངོ་ཤེས་པ་དང་འཛིན་པ་མེད་པ་ཡིན། རྟོག་པ་སྒྱུ་མ་ལྟ་བུ་འཛིན་མེད་དུ་
230

༄༅། །འདུག རྟོག་པ་སྒོམ་དུ་ངོ་ཤེས་ནས། སྔར་གྱི་དྲན་འདུན་དྲག་པོ་དེ་མི་དགོས་པར། བློ་བདེ་འབོལ་སོང་བའི་ཉམས་སྐྱེས་པ་ཡང་ཡོང་གིན་འདུག སྒོམ་ལྕགས་
ཀྱུ་མ་འདི་གལ་ཤིན་ཏུ་ཆེ་བ་ཡིན་གསུང་། ཡང་ཆོས་རྗེའི་ཞལ་ནས། སྟོང་པ་བྱ་བ་བདག་མེད་པ་ལ་ཟེར། བདག་མེད། སྟོངཔ་ཉིད། དམིགས་མེད། བློ་ལས་འདས་པ་རྣམས་ཚིག་གི་
གྲ་ཟུར་མིན་པ་དོན་ལ་གཅིག་པ་ཡིན་གསུང་། རྟོགས་པ་ལ་ང་རྒྱལ་བྱེད་པ་དེ་བྱིས་པ་བྱ་བ་ཡིན། རྨོངས་པ་བྱ་བ་ཡིན། རྟོགས་ན་རྟོགས་མཁན་དེ་དབྱིངས་སུ་དག་པ། མདོར་ན་མཁན་པོ་
དབྱིངས་སུ་དག་པ་གཅིག་ཡོང་གསུང༌། ཡང་ཆོས་རྗེ་རིན་པོ་ཆེའི་ཞལ་ནས། ང་གཞི་གཅིག་ཏུ་མི་སྡོད་པ་དེ། འཛིན་པའི་བག་ཆགས་མི་འཇོག་པ་ཡིན། འཁོར་བ་བྱ་བ་བག་ཆགས་འཐས་པ་
ལ་ཟེར་བ་ཡིན། རྐྱེན་སྣང་བ་འདི་ལ་ཡུལ་ལེ་བྱེད་པ་ཡིན། ཟོལ་ལེ་བྱེད་པ་ཡིན། ཁྲམ་མེ་བྱེད་པ་ཡིན། འཛིན་པ་མ་འཐས་པ་གཅིག་དགོས་གསུང༌། ལས་རྒྱུ་འབྲས་ལ་མཁས་པ་སངས་
༈ རྒྱས་ཡིན། ནན་ཏན་བྱས་ན་ལས་རྒྱུ་འབྲས་རང་ཡིན། སྟོང་ཉིད་ཡིན་ཟེར་ནས་སྤྱོད་པ་རྩིང་པོ་བྱེད་པར་འདུག་སྟེ། ལས་ཐམས་ཅད་ནི་སྟོང་པས་བསགས་པ་ཡིན་གསུང་། ཡང་ཆོས་རྗེའི་

ཞལ་ནས། སྦྱིན་པ་བཏང་བའི་དགོས་པ་དེ། བདག་ཏུ་འཛིན་པ་ཐོངས་པ་དེ་ཡིན། ཚེ་འདིའི་བྱ་བ་སྐྱེས་པའི་ཡུལ་ཆགས་པ། ལྷག་པའི་ནོར་རྫས། དེ་རྣམས་ཐམས་ཅད་ཆགས་ཞེན་ཐམས་
ཅད་ཀྱི་རྩ་བར་འདུག་པས། མ་ཞེན་པར་བྱ། དེ་བཞིན་དུ་གོས་ལེགས་པོ། ཟས་ཞིམ་པོ། སྟན་འཇམ་པོ། གནས་ཁང་སྐྱིད་པོ་དེ་རྣམས་ལ་ཆགས་ཤིང་ཞེན་པ་ལ་འཁོར་བ་ཟེར་བ་
ཡིན༑ འཁོར་འདས་གཉིས་ཀྱི་བར་ན་ཆགས་མ་ཆགས་ཞེན་མ་ཞེན་གཉིས་ལས་མེད་གསུང༌། ཡང་རྗེ་རིན་པོ་ཆེའི་ཞལ་ནས། དགོན་པ་བྱ་བ་རང་རེ་མ་ཡེངས་པའི་དྲན་པས་ཟིན་པ་ལ་ཟེར་བ་
ཡིན༑ རི་ཁྲོད་ཀྱི་དགོན་པར་གྲྭ་ཁང་ནང་གི་མལ་སར་སྡོད་ཀྱང་། སེམས་ཡེངས་ན་གཡེངས་པ་ཟེར་བ་ཡིན། མ་ཡེངས་པའི་དྲན་པ་ཡོད་ན་དམ་ཚིག་གང་ན་ཉམས། སེམས་བསྐྱེད་གང་ན་
འཆོར༑ མ་ཡེངས་པའི་དྲན་པ་དེ་མེད་ན། དགོན་པར་འདུག་གམ། རི་ཁྲོད་དམ། མཚམས་བཅད་དམ། འདག་སྦྱར་རམ། སྨྲ་བཅད་དམ། ཅི་བྱས་ཀྱང་གཡེང་བ་བྱ་བ་
ལགས༑ གྲོང་ཡུལ་བྱ་བ་ལགས། འདུ་འཛི་བྱ་བ་ལགས་སོ་གསུང༌། ང་ཆོས་སྒོར་སྔ་མོར་ཞུགས་ཏེ། ད་ལྟ་རྒད་པོར་སོང་སོང་ཡོན་ཏན་མ་བྱུང་བ་ཟེར་བ་དེ། མ་ཡེངས་པ་མ་བྱུང་བ་

། ལགས། མ་ཡེངས་པའི་དྲན་པ་དེ་ཞག་གཅིག་གནད་དུ་ཚུད་ན། ཟླ་བ་གཅིག་གནད་དུ་ཚུད། ལོ་གཅིག་གནད་དུ་བསྣུན་ན། དེ་མི་ཚེ་བརྟན་དུ་གནད་དུ་༥ ༄༅།
ཚུད༑ ཡང་རྗེ་འབྲི་ཁུང་པའི་ཞལ་ནས། ཆོས་ཐམས་ཅད་གཅིག་ཏུ་འདུས། གཅིག་པོ་གང་ཞེ་ན་དྲན་པའོ་གསུང་། དེ་བས་ན་དྲན་པ་ཤིན་ཏུ་གལ་ཆེ་བ་ཡིན་གསུང་། ཡང་ཆོས་རྗེ་རིན་པོ་
ཆེའི་ཞལ་ནས། གཞན་དོན་གྱི་ངོ་བོ་དེ་རང་གི་ཞེ་འདོད་ཟད་ན། ཅི་བྱས་ཀྱང་གཞན་དོན་དུ་འགྱུར་བ་ཡིན་ནོ་གསུང་ངོ༌། །སྐད་ཅིག་མའི་བསོད་ནམས་ཀྱི་ཚོགས་ལ། མཚན་ཉིད་དང་ལྡན་པའི་
བཞི་
བླ་མ་ལ་མོས་གུས་དུང་སྐྱེས་པ་ཆེ། སྐད་ཅིག་མའི་ཡེ་ཤེས་ཀྱི་ཚོགས་ལ། སེམས་གཟུང་འཛིན་དང་བྲལ་བ་ཆེ་གསུང་། ལར་དགེ་བ་གཅིག་ཉམས་སུ་བླངས་ན། མི་དགེ་བ་ཤུགས་འགག་
ལ་འགྲོ་བ་ཆོས་སྤྱིའི་བཞེད་པ་ཡིན། ཆོས་གཅིག་ཉམས་སུ་བླངས་ན་དགེ་བའི་དགོངས་པ་ཉམས་སུ་ལོན་གསུང༌། ཁྱེད་རང་ཚོ་ཡང་ཉམས་ལེན་དེས་ཆོག་སྙིང་གཏམ་ཡིན་གསུང༌། ལར་
བསམ་དང་མནོ་བ་མང་པོས་འཁོར་བར་འཁྱམས་པ་ཡིན། འདས་མ་འོངས་ཀྱི་རྟོག་པ་གང་ཡང་མ་སེམས་པར་ཆོད་དེ་ཞོག ཟག་མེད་བྱ་བ་གཉེན་པོས་མ་སྐྱེད། བློ་ལས་འདས་པའི་ཤེས་པ་ ེ་

ཡིན༑ བློའི་ཆ་ཕྲ་མོ་དེ་ཟག་བཅས་ཡིན་གསུང་ངོ་། །སྠི།། །།མངྒ་ལཾ།། །།བྷ་ཝནྟུ།། །།

གཅིག་༄༅། །རྗེ་རྒོད་ཚང་པའི་དམ་བཅའི་ཞལ་གདམས་དང༌། རྣལ་འབྱོར་བཞིའི་ཞིབ་ཏིག་བཞུགས་སོ།།
གདམས་

༄༅། །རྗེ་རྒོད་ཚང་པས། དམ་བཅའ་མང་དུ་མཛད་གདའ་ན་ཡང་། མདོར་བསྟན་ལུས་ངག་ཡིད་གསུམ་གྱི་དམ་བཅའ་འདི་ལྟར་
དུ་མཛད་དོ། །ལུས་ཀྱི་བག་མེད་ཀྱི་སྤྱོད་པ་ཆོས་དང་མི་མཐུན་པ་ཀུན་སྤངས་ནས། རི་ཁྲིད་དུ་མཚམས་གཅོད། འདག་སྦྱར། བསྐྱེད་རིམ། ཕྱག་
འཚལ༑ བསྐོར་བ་ལ་སོགས་གྲུབ་ཚད་བྱེད་དོ། །ངག་གི་ལས་ངག་འཁྱལ། ཚིག་རྩུབ། བརྫུན། ཕྲ་མ། ཕྱོགས་གཏམ། འདོད 236
གཏམ༑ ལོང་གཏམ་སོགས་སྤངས་ནས། སྨྲ་བཅད། གསང་སྔགས། མདོ་འདོན། གསོལ་འདེབས་རྣམས་ཤེས་ཚད་བྱེད་དོ། །ཡིད་ཀྱི་བརྣབ་

༄༅། །སེམས། གནོད་སེམས། ལོག་ལྟ་རྣམས་སྤངས་ནས། མོས་གུས། ཕྱག་ཆེན། བྱམས་སྙིང་རྗེ་ལ་སོགས་གྲུབ་ཚད་
དོ༑ །ལྐོག་ཉལ་བྱེད་པའི་རྒྱུ་སྙོམས་མཁན་ལ་འགྲོ་དོན་ལས་ལྟོ་གོས་ཀྱང་དཀའ་མོར་མཆིའོ། །ཆོས་སྤྱོད་སྣ་ཚོགས་ལ་ཤིན་ཏུ་བརྩོན་པར་བྱའོ། །རྣམ་
སྨིན་ལ་ཞེ་ཐག་པ་ནས་ངོ་ལྐོག་ཏིལ་འབྲུ་ཙམ་ཡང་མེད་པར་འཛེམ་པ་དེ་ཉན་ཐོས་ཀྱི་སྡོམ་པའོ། །ལུས་ངག་ཡིད་གསུམ་དགེ་བ་ལ་འཇུག་ཅིང༌། རང་
འཁྲིས་མེད་པ་གཞན་དོན་ཁོ་ན་བྱེད་པ་བྱང་ཆུབ་སེམས་དཔའི་སྡོམ་པའོ། །བླ་མ་སངས་རྒྱས་སུ་མཐོང་བའི་མོས་གུས་སྐྱེས་པས་རང་ལུས་ལྷ་སྐུར་མཐོང་

བ་དེ་གསང་སྔགས་ཀྱི་སྡོམ་པའོ། །ལུས་ངག་ཡིད་གསུམ་མི་དགེ་བ་སྤྱོད་པ་དེ་མི་ཚངས་སྤྱོད་པ་ཡིན་ནོ། །ལུས་ངག་ཡིད་གསུམ་དགེ་བ་སྤྱོད་པ་དེ་ཚངས་སྤྱོད་དག་པའོ། །དེ་གསུམ་ལ་ཉེས་
སྐྱོན་མེད་ན། ཡང་དག་དོན་གྱི་སྡོམ་གསུམ་མོ། །ཉན་བཤད་བསྒོམ་གསུམ་ཚང་རང་ལ་རག་ལས་སོ། །ཡོན་ཏན་མལ་ས་རུ་སྐྱེ་བ་ཡིན་ནོ། །གོམས་ཚན། ཀླད་ཚན། སྒོམ་
ཚན༑ འཕོང་ཚན་ནོ། །ན་སྲན། སྒོམ་སྲན། ལྟོགས་སྲན། སྐྱིད་སྡུག་གི་སྲན་དེ་བརྒྱད་པོ་དེ་དང་ལྡན་ན་དངོས་གྲུབ་མྱུར་དུ་ཐོབ་བོ། །མི་ཚེ་ཕྱིད་པ་དང༌། མི་རྗེས་བརྙོགས་པ་གཉིས་
ཡིན་ནོ། །སྐྲ་རེ་བཅད། གོས་རེ་བསྒྱུར། མིང་རེ་སྤོས། ཆོས་པའི་གཟུགས་བརྙན། ཟོག་མ། དེ་འདྲའི་ཆོས་པ་དེ་རྟ་ལྟར་ཟ། བོང་ལྟར་འགྲེ། རང་སྤྱོད་དགའ་མགུར་བྱེད། འདོད་
དགུར་སྤྱོད་ཉི་མ་དྲོས་པའི་ཆོས། དེ་འདས་རང་གཞན་གྱི་དོན་འགྲུབ་པ་མི་ཡོང་། ཆོས་ཕྱོགས་སུ་ནུབ་གཅིག་གི་གཉིད་ཅོག་པ་མི་འོང༌། །ཉིན་གཅིག་གི་ལས་ཅོག་མི་ནུས་པར། བྱེད་སྙིང་
འདོད་ན་ནི་བྱེད། མི་འདོད་ན་ནི་འཇོག སྐབས་སུ་བདེ་ན་བྱེད། མི་བདེ་ན་འཇོག་སྟེ། རླན་ལས་མ་སྐྱེས་པའི་མེ་ཏོག་དཀའ། རང་སེམས་ས་མ་ཟིན་པས་གང་ཡང་མི་འགྲུབ། བསྲུབས་

རཱྀ ༄༅། །པར་གྱུར་ན་ཤིང་ལ་མེ་ཡང་འབྱུང༌། སེམས་ཅན་མིས་ནི་རྩོལ་བར་བྱས་གྱུར་ན། མི་འགྲུབ་པ་ཡིས་ལས་ནི་གང་ཡང་མེད། ཁ་ཟས་འདོད་ལ་བྱིན་པ་འདར
བ༑ ཝ་མི་རོ་ལ་འཇབ་པ་འདྲ་བའི་མི་དེས། ཆོས་ལས་བོན་ཡང་མི་ཡོང༌། ཆོས་སྐད་ལ་རྟ་རེ་བ་བྱས། གང་ཟག་ལ་ཁྱི་མི་རེ་བ་མང་པོ་མཐོང༌། ཆོས་རྐང་པ་ལ་བབ། ཤེས་པ་རྒ་བ་
བརྫིས་ཁྱེར། གྲོང་ཁ་ཆུ་བཞིན་དུ་ཉུལ། སྲང་ཁའི་བརྒྱན་དུ་བྱེད་པའི་མི་རིགས་དེ་ལ་གང་ཡང་མཐའ་ཕྱིན་པ་མི་ཡོང་། རིག་པའི་ཞུགས་ས་སྙིང་ཁ་རང་བཟང་བ་ཡིན་ནོ། །ཆོས་པའི་སོ་ནམ
གསུམ་
ཐོས་བསམ་སྒོམ་གསུམ་གང་བྱེད་ཀྱང་། གཏན་ཐོག་ནས་བྱེད་དགོས་པ་ཡིན་ནོ། །རྟ་ལ་ཆགས་པ་བས་སྟན་ལ་ཆགས་པ་ཡ་མཚན། རང་གི་མཁས་ཚུལ་ལམ་བཙུན་ཚུལ་ལམ་བཟང་
ཚུལ་ལམ་དུ་ཟོག་གེ་ཁྲམ་མེ་བྱས་ཀྱང༌། རང་གི་ནང་ན་ཁུ་འཁྲིག་གེ ཐེ་ཚོམ་མེ་བ་ཅིག་ལས་མི་འདུག་ན། གཡའ་ཟ་སེ་བ་ཅིག་དང་བློ་འགེལ་མི་འདུག་ན། ཆོས་བྱས་ཡིན་གྱི་མི་
ཕན༑ མཁས་བཙུན་བཟང་གསུམ་གང་རུང་རེའི་མོད་རེ་དགོས་སོ། །ཆོས་སྙིང་ནས་བྱེད་ན། ཕོ་སྤྱོད་སུམ་འགྱུར་གྱི་བསྐྱེད་ཅིག་དགོས་སོ། །ལུས་འདི་དགྲ་དང་འདྲ་ན་ཡང༌། །འཁོལ་ ྃ

ཤེས་བསོད་ནམས་རྟེན་དུ་འགྱུར། །གཡོ་མེད་མོས་གུས་ཟླ་དྲུག་གིས། །རྡོ་རྗེ་འཆང་གི་ས་ཐོབ་འགྱུར། །བླ་མ་དམ་པ་སྙིང་གི་དཀྱིལ་ལམ། ལག་མཐིལ་སྤྱི་གཙུག་གང་བསྒོམས་པ།
སངས་རྒྱས་སྟོང་གི་ཡོན་ཏན་ཡང༌། །གང་ཟག་དེ་ཡིས་འཛིན་པར་འགྱུར། །ཅེས་དང༌། ཡང༌། སྐལ་པ་དུས་གསུམ་ཐམས་ཅད་དུ། །དཀོན་མཆོག་གསུམ་པོ་མཆོད་པ་དང༌། །སྲོག་
ཆགས་བྱེ་བའི་ཚེ་སྐྱབས་པས། །ཚེ་འདིར་སངས་རྒྱས་མི་ཐོབ་སྟེ། །ཡོན་ཏན་རྒྱ་མཚོའི་བླ་མ་ལ། །དང་བའི་ཡིད་ཀྱིས་མཉེས་བྱས་ན། །མཆོག་དང་ཐུན་མོང་དངོས་གྲུབ་ནི། །ཚེ་འདི་ཉིད་
ལ་ཐོབ་པར་འགྱུར། །ཞེས་པ་ལ་སོགས་ཡོན་ཏན་དཔག་ཏུ་མེད་པ་གསུངས་སོ། །ཡང་རྣམ་པ་གཅིག་ཏུ་ན། དངོས་པོར་མ་གྲུབ་ཅི་ཡང་འཆར། །ཤར་དུས་ཉིད་ན་ཅིར་ཡང་མ་གྲུབ་པར་
འདུག །དེ་ཡང་འཁྲུལ་པའི་དུས་ན་རྩལ་ཅིར་ཡང་འཆར། རྣལ་འབྱོར་པའི་ལམ་དུ་བདེ་གསལ་ལ་སོགས་ཉམས་མྱོང་གི་རྩལ་ཅིར་ཡང་འཆར་ལ། ས་ལམ་གྱི་བྱང་ཆུབ་སེམས་དཔའ་
ལ༑ ཡོན་ཏན་བརྒྱ་ཕྲག་བཅུ་གཉིས་ནས། ཁྲི་འགྱུར་ལ་སོགས་བསམ་གྱིས་མི་ཁྱབ་པ་འཆར་བར་གསུངས་སོ། །འབྲས་བུའི་དུས་ན་སྐུ་གསུང་ཐུགས་ཡོན་ཏན་འཕྲིན་ལས་མཛད་པ་ལ་སོགས་

།མང་དུ་གསུངས་སོ། །ངོ་བོ་གཅིག་ལ་ལྡོག་པ་ཐ་དད་མང་དུ་གསུངས་པའོ། །རླུང་ལ་ཡེ་ཤེས་ཀྱི་རླུང་དང༌། ལས་ཀྱི་རླུང་གཉིས་སོ། །རིག་པ་ལ་ལས་ཀྱི་རིག་
པ་དང་། ཡེ་ཤེས་ཀྱི་རིག་པ་གཉིས་སོ། །སྟོང་པ་ལ་ཡེ་ཤེས་ཀྱི་སྟོང་པ་དང༌། སྟོང་ཀྱང་སྟོང་པ་གཉིས་སོ། །འཛིན་ཞེན་ཡོད་མེད་གཉིས་གཉིས་སོ། །རང་སྣང་དང་འཁྲུལ་སྣང་གཉིས་
སོ༑ །མ་རིག་པ་ལ་བལྟས་པས་རིག་པ། རིག་པ་ལ་བལྟས་པས་སྟོང་པ། སྟོང་པ་ལ་བལྟས་པས་འགྱུ་བ། འགྱུ་བ་ལ་བལྟས་པས་གནས་པ། གནས་པ་ལ་བལྟས་པས་འཛིན་ཞེན་མེད་པའི་
སྣང་བའོ། །རྩེ་གཅིག་ལ་གོ་བ། ཉམས། མྱོང་། ངོ་མཐོང་དང་བཞིའོ། །ལྷག་མཐོང་ལ་གོ་བ། ཉམས། མྱོང་བ་དང་གསུམ་མོ། །སྤྲོས་བྲལ་ལ་གོ་བ་ཉམས་མྱོང་རྟོགས་པ་དང་
བཞིའོ༑ །རོ་གཅིག་ལ་མྱོང་བ་རྟོགས་པ་གྲོལ་བ་གསུམ་མོ། །བསྒོམ་མེད་ལ་མྱོང་བ་རྟོགས་པ་རང་བྱུང་། རང་གྲོལ། རང་དག་དང་ལྔའོ། །ཤེས། ཤར། གྲོལ་བ་གསུམ་ཁྱད་ཤིན་ཏུ་
༈ ཆེའོ༑ །འཛིན་ཞེན་མེད་པའི་སྣང་བ། རང་སྣང་། ཡེ་སྣང་། ཡིན་སྣང་། ངོ་བོ་ཀུན་ལ་བློས་བྱས་ཆེ་ཆུང་། ཡོད་མེད་སྲབ་འཐུག་གི་རིམ་པ་མང་དུ་ཡོད་དོ། །སྤྱིར་རང་སྤྲོས་བྲལ་འདི་✖

ན༑ གོ་བ་བློས་བྱས། ཕར་འཕྱངས། ཚུར་འཕྱངས། ཉམས་མྱོང་པ། རྟོགས་པ། གྲོལ་བ། ཤེས། ཤར། རེས། འཇོག མྱོང་རྟོགས་རེས་འཇོག ཉམས་མྱོང་རེས་
འཇོག རྩེ་གཅིག་སྤྲོས་བྲལ་རོ་གཅིག་བསྒོམས་མེད་ལ་སོགས་པ་རྣམས་རེས་འཇོག་ཅི་རིགས་སུ་ཡོང་ངོ་། །རང་སེམས་ཆོས་ཉིད་ཡིན་པས། དབྱེ་བ་ཙམ་མི་འཇུག་པ་ཡིན་ནོ། །དབྱེ་བ་མང་
ན་གཞན་དུ་འགྲོ་བའི་འཚང་ཡོད་དོ། །འོན་ཀྱང༌། ཉམས་མྱོང་གི་ཁྱད་པར་གྱིས། འཆར་ལུགས། མྱོང་ལུགས། རྟོགས་ལུགས། གྲོལ་ལུགས་སོགས་གདུལ་བྱའི་རིགས་མང་ན་
ཡང་༑ རྗེ་དྭགས་པོ་རིན་པོ་ཆེས་བཞིར་བྱས། ཁམས་པ་རིན་པོ་ཆེས་བཅུ་གཉིས་སུ་བྱས་འདུག་ནའང་། གནས་ཐོག་ཏུ་བདེ་ན་རྩེ་གཅིག་གོ །སྟོང་ཐོག་ཏུ་བདེ་ན་སྤྲོས་བྲལ་ལོ། །སྣང་ཐོག་
ཏུ་བདེ་ན་རོ་གཅིག་གོ །ཅི་བྱས་བདེ་ན་བསྒོམ་མེད་ཡིན། བདེ་གསལ་འཚོ་ཤེས་ན་རྩེ་གཅིག་ཡིན་སྟོངཐོག་ཏུ་གནས་ཐུབ་འགྱུ་ཐུབ་ན་སྤྲོས་བྲལ་ལོ། །སྣང་ཐོག་ཏུ་གྲོལ་ཐུབ་ན་རོ་གཅིག་གོ །
ཡེངས་མེད་དུ་རྒྱུན་ཐུབ་ན་བསྒོམ་མེད་དོ། །གཉེན་པོས་འཇུན་ཐུབ་ན་རྩེ་གཅིག་གོ །དྲན་ཙམ་གྱི་ངོ་བོ་རྙེད་ན་སྤྲོས་བྲལ་ལོ། །གང་ཤར་དེའི་རང་གཟུགས་བསྒོམ་དུ་ཤར་བ་རོ་གཅིག་གོ །བློ་

༗| ༄༅། ། གཤིས་ཐོག་ཏུ་དག་ན་སྒོམ་མེད་ཡིན་ནོ། །རྩེ་གཅིག་གི་བོགས་གོ་ཆ་དང་བརྩོན་འགྲུས་ཀྱིས་འདོན། སྤྲོས་བྲལ་གྱི་བོགས་མོས་གུས་ཀྱིས་འདོན། རོ་གཅིག་གི་
བོགས་བྱམས་སེམས་སྙིང་རྗེས་འདོན། སྒོམ་མེད་ཀྱི་བོགས་བློ་ཟད་ཆོས་ཟད་ཀྱིས་འདོན། རྩེ་གཅིག་གི་གེགས་ཐབས་ཀྱིས་སེལ། སྤྲོས་བྲལ་གྱི་གེགས་བྱམས་སྙིང་རྗེས་སེལ། རོ་གཅིག་
གེགས་རང་གྲོལ་རང་དག་གིས་སེལ། རྩེ་གཅིག་གིས་ཉམས་མྱོང་བ་བློས་བྱས། སྤྲོས་བྲལ་གྱི་ཉམས་མྱོང་བ་སྟོང་གིས། རོ་གཅིག་གི་མྱོང་བ་གཉིས་མེད་ཀྱིས། སྒོམ་མེད་གཉིས་དག་
གོ །མོས་གུས་ཞེན་ལོག ཉམས་བློས་བྱས། གོ་བ་བློས་བྱས་དང་འདྲེས་པ། མྱོང་བ་ཤེས། ཤར། རྟོག དེ་རྣམས་ལ་རེས་འཇོག་གོ །གྲོལ་ནས་གྲོལ་བའི་ལམ་ཡང་
སྟོན༑ བསྒྲུབ་པ་བྱེད་དུས་སུ། བསམ་པ་རྣམ་དག་གི་བྱམས་སྙིང་རྗེས་ཀུན་ནས་བླངས་ནས་སེམས་ཅན་ཐམས་ཅད་ཀྱི་དོན་དུ་བྱང་ཆུབ་ཐོབ་ནས་སངས་རྒྱས་ཐོབ་པར་འདོད་པས། གནས་རི་
༈ ཁྲོད་དང་དགོན་པར་འགྲོ་སྙམ་པ་བྱའོ། །དེ་ལྟར་བྱས་ན་རྟེན་འབྲེལ་འགྲིག་པས་དགེ་སྦྱོར་ཤིན་ཏུ་འཕེལ་བར་འོང་ངོ་། །བླ་མ་དང་མཆེད་གྲོགས་རྣམས་ལའང་དེ་ཀ་བཞིན་དུ་བྱའོ། །བསམ་པ་

དག་པ་གལ་ཆེའོ། །རང་སེམས་རྣམ་པར་དག་ན་མཐོང་སྣང་ཐམས་ཅད་བླ་མ་སྐུ་གསུམ་དུ་ལམ་མེ། ཀྲོང་ངེ་། འབོལ་ལེ། ཤིག་གེ འཁྲུལ་སྣང་ཐམས་ཅད་ཡེ་ཤེས་ལྔར་འཆར་རོ།
རྣལ་འབྱོར་བཞི་གསུམ་བཅུ་གཉིས་ལ། གོ་བ། ཙམ་མོ། །ཆཤས། ཉམས། མྱོང་བ། རྟོགས་པ། གྲོལ་བྱ། གྲོལ་བ། ཕྱོགས་རེ་ཙམ། ཕྱེད་གསུམ། གཉིས། ཧྲིལ་
བའོ༑ །ཡང་ན། ཤེས་པ། རིག་པ། མྱོངབ། ཐོབ་པ། མི་འགྱུར་བ། བྱན་ཚུད་པ་ཅི་རིགས་སུ་ཡོང་ངོ་། །སྒོ་ལྔའི་ངོ་བོ་རང་སྟོང་ཡིན། །མི་མཐུན་རྐྱེན་རྣམས་དངོས་གྲུབ་བོ། །
འགལ་རྐྱེན་ཐམས་ཅད་སྐུ་གསུམ་མོ། །ཅི་ཡང་མ་སྤངས་རང་ངོ་ཤེས། །དེ་ནི་དངོས་གྲུབ་བསྔོ་བའོ། །ཞེས་གསུངས། ཤུ་བྷཾ་མངྒ་ལཾ༎ །།

༄༅། །རྗེ་རྒོད་ཚང་པའི་རྣལ་འབྱོར་བཞིའི་ཟབ་འགྲེལ་བཞུགས་སོ། །ཨོཾ་བཛྲ་གུ་རུ་ཌཱ་ཀི་ནི་སིདྡྷི་ཧཱུྃ་ཕཊཿ །

༄༅། །ན་མོ་རཏྣ་གུ་རུ། སྐ་གསུམ་ལྷུན་གྲུབ་ཐམས་ཅད་མཁྱེན་པར་ལྡན་པའི་དཔལ། །དམིགས་མེད་ཐུགས་རྗེས་བརྩེ་བ་ཆེན་པོ་
ཡིས༑ །འགྲོ་བ་བུ་བཞིན་གཟིགས་ནས་དགོས་འདོད་ཆར་བཞིན་འབེབས། །མ་རིག་མུན་པར་གནས་པའི་སེམས་ཅན་ལོང་བ་རྣམས། །མཁྱེན་གཉིས་
སྤྱན་གྱིས་ཐར་ལམ་འཁྲིད་མཁན་མཆོག །ཆོས་རྗེ་རིན་པོ་ཆེ་ལ་གུས་པར་ཕྱག་འཚལ་ལོ། །དེ་ལ་འཇིག་རྟེན་གསུམ་གྱི་མགོན་པོ་བླ་མ་ཡང་དག་པར་
རྫོགས་པའི་སངས་རྒྱས་རྒྱལ་བ་རྒོད་ཚང་པ་འདི་ཡང་སྐྱེ་བ་དཔག་ཏུ་མེད་པའི་སྔོན་རོལ་དུ་སངས་རྒྱས་ཤིང་། གདུལ་བྱ་བསམ་གྱིས་མི་ཁྱབ་པ་སྨིན་ཅིང་

༡
༄༅། །གྲོལ་བའི་ལམ་ལ་བཀོད་པའི་སངས་རྒྱས་ཡིན་པར་འདུག་ཀྱང་། སྐྱེ་བ་འདིར་གདུལ་བྱའི་སྣང་ངོ་དང་བསྟུན་ནས། སྤྲུལ་
པའི་སྐུ་འཇིག་རྟེན་འདིར་བྱོན། རྗེ་རིན་པོ་ཆེ་ལ་སྦྱང་གཞི་སྦྱོང་བྱེད་ཀྱིས་སྦྱང་རྒྱུ་མེད་ཀྱང༌། གང་ཟག་རིམ་སྐྱེས་པ་རྣམས་ཀྱི་བློ་རིམ་གྱིས་དྲངས་ཞིང་
བྲོད་པ་སྐྱེ་བར་བྱ་བའི་ཕྱིར་དང༌། ལོག་ཤེས་ཅན་རྣམས་ཀྱི་འཁྲུལ་པ་སེལ་བར་མཛད་པ་དང༌། རྟོགས་ཤིང་ཉམས་སུ་མྱོང་བ་རྣམས་ཀྱི་ངོ་སྤྲོད་པར་
མཛད་ཅིང་ངེས་ཤེས་སྐྱེད་པ་དང༌། རྗེས་འཇུག་མ་འོངས་པ་རྣམས་ལ་སྣང་བར་མཛད་པའི་དོན་དུ། རྗེ་རིན་པོ་ཆེ་ཡང་ལམ་རིམ་གྱིས་སྦྱང་པ་ལྟར་སྐྱེ་

ཚུལ་བསྟན་པར་གདའོ། །དེ་ལ་བླ་མ་ཡང་དག་པར་རྫོགས་པའི་སངས་རྒྱས་ཀྱི་སྐུ་བཀོད་པ་རིན་པོ་ཆེ་དེ། མཐོང་བ་ཙམ་གྱིས་བ་སྤུ་གཡོ་ཞིང་། བལྟས་པ་ཙམ་གྱིས་ཟག་པ་མེད་པའི་ཏིང་ངེ་
འཛིན་རྒྱུད་ལ་སྐྱེ་བ། དབང་པོ་ལ་ཡུལ་གཞན་གྱིས་བསྐྱོད་མི་ནུས་པ་དེ། འཚོགས་པ་རྣམས་ལ་ཞལ་བསྟན། གསུང་ཚངས་དབྱངས་ཀྱི་སྒྲ་རིན་པོ་ཆེ་དེ་ཐོས་པ་ཙམ་གྱིས་དང་བ་འདྲེན་
ཅིང་༑ བརྗོད་པ་ཙམ་གྱིས་ཡིད་ཚིམ་པར་བྱེད་པ་དེ་ལ། ཐུགས་ཆོས་ཉིད་རིན་པོ་ཆེ་དེ་འགག་མེད་རིག་པའི་གདངས་ལ་མཁྱེན་པ་སྣ་ཚོགས་ཤར་བ་དེ། གསུང་ཚངས་དབྱངས་རིན་པོ་ཆེའི་སྒྲ་ལ་
སྐྱོད་ནས། ཆོས་དང་གདུལ་བྱའི་དབང་པོ་བརྡ་འཕྲོད་པར་མཛད་པའི་ཕྱིར། ལྗགས་པདྨ་རིན་པོ་ཆེ་ནི་བསྒྱར། ཚིག་སྐྱེ་མེད་རྡོ་རྗེའི་འོད་ཟེར་གྱིས། གཞན་རྒྱུད་བློ་གྲོས་པདྨོ་ཁ་ནི་ཕྱེ། རྨོངས་
པ་རྣམས་ཀྱི་ཐེ་ཚོམ་གྱི་མུན་པ་སེལ་བར་མཛད་ཅིང་། ཐར་པའི་ལམ་རིན་པོ་ཆེ་སྟོན་པར་མཛད་པའི་ལྷན་ཅིག་སྐྱེས་སྦྱོར་དང༌། རྣལ་འབྱོར་བཞི་ལ་སོགས་པའི་ཆོས་ཀྱི་འཁོར་ལོ་བསྐོར་བའི་དུས་
སུ༑ རྗེ་རིན་པོ་ཆེའི་ཞལ་ནས། རྗེ་སྒམ་པོ་བས་མཛད་པའི་རྣལ་འབྱོར་བཞི་ལ། རྗེ་ཕག་མོ་གྲུབ་པས་གསུམ་གསུམ་དུ་ཕྱེ་ནས་བཅུ་གཉིས་སུ་མཛད་འདུག་སྟེ། བཤད་པ་མཛད་པ་ནི་མི་འདུག་
248

1 ༄༅། །སྟེ། ང་ཡིས་གོ་བ་འདི་ལྟར་བླངས་གསུངས། དེ་ཡང་རྩེ་གཅིག་ལ་གསུམ་ལས། རྩེ་གཅིག་དང་པོ་ངོ་བོ་མི་རྟོག་པར་གནས་པ་དེ་ཡིན། འབྲིང་པོ་གནས་པ་དེ་
བརྟན་པར་སོང་བ་དེ་ཡིན། བདེ་གསལ་མི་རྟོག་པའི་ཏིང་ངེ་འཛིན་དེ་སྦྱངས་པའི་དྭངས་ཆ་ལ། ཟག་བཅས་ཀྱི་མངོན་ཤེས་དང་རྫུ་འཕྲུལ་སྟོནནུས་པ་འབྱུང༌། ཟག་བཅས་ཀྱི་ཡོན་ཏན་བསམ་
གྱིས་མི་ཁྱབ་པ་འབྱུང་སྟེ། དེ་ལ་ལམ་དང་བསྟུན་ན་འཇིག་རྟེན་པའི་ལམ་ཡིན། རྣལ་འབྱོར་བཞིའི་དབང་དུ་བྱས་ན་རྩེ་གཅིག་གི་རྣལ་འབྱོར་བྱ་བ་ཡིན། རྩེ་གཅིག་གི་མཉམ་རྗེས་གནས་མི་གནས་
ཡིན༑ ཕྱིར་རྩེ་གཅིག་རྗེས་རང་ཡིན། དེ་ཡང་ཁོ་རང་གི་དབང་དུ་བྱས་ན། བདེ་གསལ་མི་རྟོག་པར་གནས་པ་དེ་མཉམ་བཞག །དེ་ལ་མི་གནས་ན་རྗེས་རང་ཡིན་གསུང༌། རྗེའི་ཞལ་
ནས༑ ང་ལ་དང་པོ་རྟོག་པ་གཅིག་པུར་སོང་ནས་རྩེ་གཅིག་ཉམས་དེ་སྐྱེ་མ་མྱོང་སྟེ། སྐལ་ལྡན་ཀུན་བླ་མ་རྟོགས་ལྡན་ལ་གསོལ་བ་བཏབ་པས། ཉམས་སྐྱེ་ལོང་མ་བྱུང་བར་རྟོགས་པ་ཤར་བ་
ཡིན༑ ད་ལྟ་ངའི་འདི་ན་ཡང་རྩེ་གཅིག་གི་ཉམས་དེ་ཆེན་པོ་མེད་གསུང་། སྤྲོས་བྲལ་ལ་གསུམ་ལས། སྤྲོས་བྲལ་དང་པོ་སེམས་སྐྱེ་འགགས་དང་བྲལ་བར་རྟོགས་པ་བྱ་བ་དེ་ཡིན། གོང་གི་

ཏིང་ངེ་འཛིན་དེ་རྟོགས་པའི་སྒྲིབ་བྱེད་དུ་ཡོད་པ་ཡིན། དེས་གང་ལ་སྒྲིབ་ན་གནས་ལུགས་རྟོགས་པའི་ངོ་ལ་སྒྲིབ་པ་ཡིན། བདེ་གསལ་མི་རྟོག་པའི་ཉམས་ཞིག་ནས། ཐ་མལ་གྱི་ཤེས་པར་ཁྲེས་
ཀྱི་སོང་བ་དང་། ཐ་མལ་གྱི་ཤེས་པ་རང་ག་མ་འདི། གཞི་རྩ་མེད་པར་ལྷང་གིས་རྟོགས་པ་དེ་ལ། དང་པོ་འདི་ནས་སྐྱེས་བྱ་བ་མི་འདུག །འདི་རུ་འགགས་བྱ་བ་མི་འདུག །འདི་ན་གནས་བྱ་
བ་མི་འདུག་པས། སེམས་སྐྱེ་འགག་གནས་གསུམ་དང་བྲལ་བར་རྟོགས་བྱ། ཕལ་མོ་ཆེ་འབྲུ་དེ་ལྟར་གནོན་པ་ཡིན་ཏེ། ངས་འདི་བཞིན་བྱས་ཏེ་འདི་རང་བདེ་བར་འདུག་གསུང་། དེ་ཡང་
སྣང་བ་སྣ་ཚོགས་སུ་འཆར་གྱི་འདུག་པ་དེ་འགག་མེད་དུ་འདུག །ཤར་ཡང་ཁོ་རང་གི་རང་བཞིན་སྐྱེ་བ་མེད་པར་འདུག་པས་སྐྱེ་མེད་དུ་འདུག །དེའི་ཐོག་ན་ཐ་མལ་རང་རྒྱུད་པ་མི་གནས་པར་
འདུག །དེ་ལ་དང་པོ་སྤྲོས་བྲལ་དང་པོ་སྐྱེ་འགག་གནས་གསུམ་དང་བྲལ་བར་རྟོགས་ཟེར་བ་དེ་ཡིན་གསུང་། ཡང་རྗེའི་ཞལ་ནས། ང་ལ་འདིའི་སྐབས་སུ་འདི་ལྟར་བྱུང་གསུང༌། དང་པོ་རྗེ་
རིན་པོ་ཆེའི་དྲུང་ན་ཡར་ལ་ཕྱིན། ཉི་མ་གཅིག་རང་ལ་རྗེ་རིན་པོ་ཆེ་དང་མཇལ། དེ་ནས་ཞག་ཤས་ནས་ངེད་བཙུན་པ་བདུན་ཅུ་ཙམ་ལ་ཁྲིད་བཏབ་ཅིག་ཏུ་མཛད་ཀྱི་འདུག །རྗེ་རིན་པོ་ཆེའི་ཞལ་

༄༅། །ནས། ཐམས་ཅད་བླ་མ་ལ་གསོལ་བ་ཐོབ་ལ། སེམས་མ་བཅོས་པར་རང་སོར་ཞོག །རང་རང་གི་ཕུག་པར་སོང་ལ་བསྒོམས་ཤིག་གསུང༌། དེར་དང་པོ་ཙ་ན་
གླ
ངའི་བསམ་པ་ལ། བསྒོམ་བྱ་བ་འདི་ད་ལྟར་གྱི་རྟོག་པ་འགགས་པ་ལ་ཟེར་བ་ཡིན་སྙམ་པ་གཅིག་བྱུང༌། དེར་དེ་ལ་བློ་རྩེ་གཏད་ཅིང་བསྒོམ་པས། རྟོག་པ་ཡེ་འགག་ཏུ་མ་གཏུབ་སྟེ། རྟོག་པ་ལ་
ཡང་ཕ་རྒད་པོ་མོན་གྲགས་བྱ་བ་དེ་ཀྲོང་ཀྲོང་ཤར་བྱུང་། དེར་དེ་མེད་པ་གཅིག་འདོད་ཅིང་ཇི་ལྟར་བྱས་ཤིང་བསྒོམས། རྟོག་པ་ཡེ་འགག་ཏུ་མ་གཏུབ་སྟེ། རྟོག་པ་ལ་རྒད་པོ་མོན་གྲགས་སྔར་
ཐཱ
བས་ཀྱང་གསལ་བར་སྔོ་ཀྲོང་ཀྲོང་ཤར་བྱུང་གསུང༌། དེ་ནས་སང་ཡན་ཆད་ཁོང་པ་ཀུན། ཁར་སང་ཆེ་གེ་མོའི་བཙུན་གསར་ལ་བསྒོམ་སྐྱེས་ཟེར། མ་གེ་མོའི་བཙུན་གསར་ལ་བསྒོམ་སྐྱེས་ཟེར་
གྱིན་སོང་། དེར་ངའི་བསམ་པ་ལ་ཁོང་པ་ཀུན་ཉམས་རེ་དགའ་ན། ང་ཕ་གི་བ་ཚོ་ལ་རྟོགས་པ་མི་སྐྱེ་བ་འོང་ངོ་སྙམ་པ་བྱུང༌། དེ་ནས་ཞག་ཤས་ན་ངེད་ཁ་གཅིག་མིན་པ་ཐམས་ཅད་ལ་བསྒོམ་
༈སྐྱེས་ཟེར་གྱི་འདུག་པས། དེར་ཉི་མ་གཅིག་གི་བསམ་པ་ལ་ཁོང་པ་ཚོ་ཐམས་ཅད་ལ་བསྒོམ་སྐྱེས་ཟེར་གྱི་འདུག་པས། ང་ལ་མི་སྐྱེ་བ་ཝ་དམར་པོ་བསམ་པ་གཅིག་བྱུང་། དེར་དེ་ནུབ་ཀྱང་སྤྱིལ་

པོ་གོག་པོ་གཅིག་ཏུ་ཕྱིན། བླ་མ་ལ་གསོལ་བ་དྲག་པོ་བཏབ་ནས། ཤེས་པ་ཚར་ཆོད་པའི་རྟེན་འབྲེལ་མང་པོ་བྱས་ནས། དེ་ཀ་ཙུག་གསོལ་བ་བཏབ་པས། ནམ་ཕྱེད་ཡོལ་ཙ་ན་ཐང་ཆད་ནས
འགྱེལ་ནས་སོང༌། དེ་ནས་གཉིད་གཅིག་སད་ནས་འདུག་བལྟས་པས། སེམས་འཛིན་པ་མེད་པར་ཕྱལ་ལེ་གནས་ཀྱི་འདུག །དེར་བསྒོམ་བྱ་བ་དེ་འདི་ལ་ཟེར་བ་ཡིན་ནམ་སྙམ་པ་བཀྲ་ཧྲིག་པ་
གཅིག་བྱུང༌། དེ་ནས་དེ་ཁ་ཙུག་བསྒོམས་པས། ཡང་རྟོག་པ་ལ་སྔར་གྱི་ཕ་རྒད་པོ་མོན་གྲགས་ཀྲོང་ཤར་བྱུང་། དེ་ཁོ་རང་ལ་བལྟས་པས་གཞི་མེད་སྐྱེ་བ་མེད་པ་འདྲ་བ་གཅིག་འདུག །སང
རིན་པོ་ཆེའི་དྲུང་ན་ཡར་ཕྱིན་པས། ལྷོ་པ་བསྒོམ་སྐྱེས་སེ་གསུང་། བསྒོམ་མ་སྐྱེས་ལགས། རྣམ་རྟོག་ལ་རང་བཞིན་མེད་པ་འདྲ་བ་གཅིག་གདའ་སྟེ་བྱས། ད་རུང་ཅི་འདྲ་གཅིག་འདུག་ལྟོས་
ལ་ཤོག །ཁྱོད་ཀྱི་སྔར་ཆོས་འདྲ་བ་ཉན་ནེ་གསུངས་ནས་ངོ་སྤྲོད་དུ་མ་འདོད། དེ་ཙ་ན་ངོ་སྤྲོད་པས་ཆོག་ཙམ་ཡོད་པས་གསུང་། དོ་རེད་ཡང་མདངས་ཀྱི་སྐྱིལ་པོ་གོག་པོ་དེར་ཕྱིན། བླ་མ་ལ་
གསོལ་བ་བཏབ་ནས་བསྒོམས་པས། རྟོག་པ་ལ་སྔར་གྱི་ཕ་རྒད་པོ་མོན་གྲགས་ཀྲོང་ཤར་བྱུང༌། དེར་ཁོ་རང་ལ་ལྟས་པས། ཁོ་རང་རང་བཞིན་སྐྱེ་བ་མེད་པ་གཅིག་ཏུ་འདུག་སྟེ། དེ་རྗེས་ལ་ ྤ

སྙ |༄༅། །རང་བཞིན་མེད་པ་ཡིན་ན་རྣམ་རྟོག་ཏུ་འཆར་བ་མི་འཐད། རང་བཞིན་མེད་པ་འཆར་ན་ནམ་མཁའ་འཆར་རམ་སྙམ་པ་གཅིག་བྱུང༌། དེ་ཀ་ལ་ཤེས་པ་དཀྲུག་ཐོམ་ཙེར་
ང་༑ ང་ལས་མེད་ཀྱི་ངས་དེའི་ཤན་ཡང་མ་ཕྱེད་པ་ཡིན་གསུང་། ཡང་རིན་པོ་ཆེའི་དྲུང་ན་ཡར་ཕྱིན་པས། ལྷོ་པ་བསྒོམ་སྐྱེས་སེ་གསུང༌། བསྒོམ་ཀ་མ་སྐྱེས་ལགས་ཞུས་པས། འདིར་
ཤོག་དང་ཅི་འདྲ་གཅིག་བྱུང་གསུང༌། དེར་རྟོག་པ་རང་བཞིན་མེད་པ་འདྲ་བ་གཅིག་གདའ་སྟེ། རང་བཞིན་མེད་པ་ཡིན་ན། རྣམ་རྟོག་ཏུ་འཆར་མི་འཐད། རང་བཞིན་མེད་པ་འཆར་ན། ནམ་
J
མཁའ་འདི་ཡང་འཆར་རམ་སྙམ་པ་གཅིག་བྱུང་ཞུས་པས། རིན་པོ་ཆེ་ཞལ་ལ་ཕྱག་བཀབ་ནས་དར་གཅིག་བཞད་ཀྱིན་འདུག །དེའི་ཕྱི་ནུབ་ནམ་མཁའ་སྟོང་པ་བྱ་བ་ཡིན། ནང་གི་སེམས་རིག་
སྟོང་དབྱེ་བ་མེད་པ་བྱ་བ་ཡིན་པས། རང་བཞིན་མེད་པ་ཁོ་ནས་འཆར་བ་ཡིན་མོད་གསུང་། དེར་དེ་ཀ་ལ་བཀྲ་ཧྲིག་བྱུང་ནས་བདེ་ཕྱམ་སོང་། དེར་སྔར་གྱི་ཕ་རྒད་པོ་མོན་གྲགས་ཀྱི་སྣང་བ་
༈ འགག་ཏུ་མ་འདོད་པ་དེ། ཆུ་ནང་གི་ཟླ་བའམ་ནམ་མཁའི་འཇའ་ཚོན་བཞིན་ཝལ་ལེ་མ་འགགས་པར་འདུག །རང་བཞིན་མེད་པ་བྱ་བ་དེ། བསྒོམ་ཆེན་པ་ཕལ་མོ་ཆེ་སྟོང་པ་ཕྱང་ཆད་གཅིག་ལ་་

བློ་རྩེ་གཏད་ནས་འདུག་སྟེ་མ་གོ་བ་ཡིན། རང་བཞིན་མེད་པ་བྱ་བ་དེ། ཡུལ་སྟོང་པར་འགྲོ་བ་ལ་ཟེར་བ་མིན། ཨ་འཐས་ཀྱི་རང་བཞིན་མེད་པ་ལ་ཟེར་བ་ཡིན། འཛིན་པའི་རང་བཞིན་མེད་པ་
ཡིན༑ ཡང་དེས་ལས་སྣ་ཚོགས་སུ་འཆར་གྱིན་འདུག་པས་འགག་མེད་དུ་འདུག །ཤར་ཡང་ཁོ་རང་གི་རང་བཞིན་སྐྱེ་བ་མེད་པར་འདུག་པས་སྐྱེ་མེད་དུ་འདུག །དེའི་ཐོག་ན་ཐ་མལ་རང་རྒྱུད་
པར་མི་འདུག་པས་གནས་པ་མི་འདུག །དེ་ལ་ངས་ཆོས་སྐད་དུ་སྤྲོས་བྲལ་འབྲིང་པོ་རྣམ་རྟོག་རང་བཞིན་མེད་པ་སྐྱེ་འགག་གནས་གསུམ་དང་བྲལ་བར་རྟོགས་པ་བྱ་བ་ཡིན་གསུང་། རྩེ་གཅིག་དང་
སྤྲོས་བྲལ་གྱི་ཁྱད་པར་རྣམ་རྟོག་ཆོས་སྐུར་གྲོལ་མ་གྲོལ་ཡིན། རྩེ་གཅིག་འཇིག་རྟེན་པའི་ལམ་ཡིན། རྣམ་རྟོག་ཆོས་སྐུར་གྲོལ་བ་དེ། སྤོས་བྲལ་ངོ་བོ་མཐོང་བ་ཟེར། སེམས་སྐྱེད་ཀྱི་དབང་དུ་
སོང་བ་ཡིན་ན། དོན་དམ་བྱང་ཆུབ་མཆོག་ཏུ་སེམས་སྐྱེད་པ་ཟེར། དབང་བཞིའི་སྐད་དུ་བྱས་ན་དབང་བཞི་པ་ཐོབ་པ་ཟེར། མཚན་ཉིད་པ་མཐོང་ལམ་རྣམ་པར་མི་རྟོག་པའི་ཡེ་ཤེས་ངོས་ཟིན་པ་
ཡིན་གསུང་། འོ་ན་དེ་ལ་ཏིང་ངེ་འཛིན་བརྒྱ་ལ་སྙོམས་པར་འཇུག་པ་དང༌། སངས་རྒྱས་བརྒྱའི་ཞལ་བལྟ་ནུས་པ་དང་། སྤྲུལ་པ་མི་འདྲ་བ་བརྒྱ་བརྒྱ་འགྱེད་ནུས་པ་ལ་སོགས་པ་ཡོན་ཏན་བརྒྱ་

ལྦུ| ༄༅། །ཕྲག་བཅུ་གཉིས་སྟོན་ནུས་པ་དེ་ཡོད་དམ་ཞེ་ན། ང་ཡོད་པར་འདོད་པ་ཡིན། ཏིང་ངེ་འཛིན་བརྒྱ་མཚོན་པ་ཙམ་ཡིན། དེའི་དུས་ན་ཏིང་ངེ་འཛིན་བསམ་གྱིས་མི་ཁྱབ
པ་ལ་ལ་སྙོམས་པར་ཞུགས་ནས་ཡོད་པ་ཡིན། སངས་རྒྱས་བརྒྱའི་ཞལ་མཚོན་པ་ཙམ་ཡིན། བླ་མ་ཇོ་བོ་ཐུགས་རྗེ་ཆེན་པོར་བསྒོམ་ཙ་ན། བླ་མ་ཐུགས་རྗེ་ཆེན་པོའི་ཞལ་མཐོང་བ་ཡིན། དེ་བཞིན་
སངས་རྒྱས་བསམ་གྱིས་མི་ཁྱབ་པའི་ཞལ་བལྟ་བར་ནུས་ཏེ། དེ་ཁྱེད་མཚན་ཉིད་པའི་བློ་ཁོག་ཏུ་མི་ཤོང༌། ཡོན་ཏན་བརྒྱ་ཕྲག་བཅུ་གཉིས་པོ་དེ། རྟོགས་ལྡན་གཅིག་གི་རང་སྣང་ཡིན། གང་
ཟག་གཞན་དང་མཐུན་སྣང་དུ་བྱུང་བ་མ་ཡིན། སྤྲུལ་པ་ཡང་དེ་དང་འདྲ་བར་བསམ་གྱིས་མི་ཁྱབ་པ་སྟོན་ནུས་གསུང་། འབྲིང་པོ་རྩ་བ་དང་བྲལ་བར་རྟོགས་བྱ་བ་དེ། གོང་གི་ཉོན་མོངས་པ་དང
རྣམ་པར་རྟོག་པ་གཞི་རྩ་མེད་པར་ལྷང་གིས་རྟོགས་པ་ལ། ངེས་པའི་ཤེས་པ་ཨ་པ་འཁོར་བར་འཁྱམ་པར་བྱེད་པའི་གཞི་ཉོན་མོངས་པ་དང་རྣམ་པར་རྟོག་པ་ལ། གཞི་རྩ་མེད་འདུག་པ་ལ་སྙམ་
༣ པའི་ཤེས་པ་དགའ་བ་ཁྱད་པར་ཅན་སྐྱེས་ཏེ། ངེས་ཤེས་དེ་རང་བཟང་རྟོག་ཏུ་སོང་ཡོད་པ་ཡིན། དེ་ངོས་ཟིན་ནས་བཟང་རྟོག་གཞི་རྩ་མེད་པར་ལྷང་གིས་རྟོགས་པ་ལ། འབྲིང་རྩ་བ་དང་བྲལ་བར་

རྟོགས་པ་ཟེར་བ་ཡིན། ཡང་ན་ངེས་ཤེས་དེ་རང་ཆོས་ཉིད་རང་གསལ་དུ་རྟོགས་ན་ཡང་། རྩ་བ་དང་བྲལ་བར་རྟོགས་པ་ཡང་དཀའ་སྟེ་འདུག །ང་ལ་བསྒོམ་དེང་ཙམ་ཡོད་ཙ་ན། རིན་པོ་ཆེ་སྐུ་
གཤེགས་ནས་མེད་གསུང་། རབ་ཕྱི་ནང་གི་སྒྲོ་འདོགས་ཆོད་པ་བྱ་བ་དེ། སྤྲོས་བྲལ་འབྲིང་པོ་ན། ནང་ཉོན་མོངས་པ་དང་རྣམ་པར་རྟོག་པ་ཐམས་ཅད་གཞི་རྩ་མེད་པར་རྟོགས་ཀྱང་། ད་རུང་ཕྱི
རོལ་གྱི་ཡུལ་ལ་ཇི་ལྟར་བྱས་ཀྱང༌། འཁྲིག་མ་ཚུད་པར་ཡོད་པ་ཡིན། ང་ལ་དང་པོ་ཕྱི་རོལ་གྱི་ཡུལ་སྣང་ཐམས་ཅད་རང་སེམས་སུ་ཤེས། སེམས་སྣང་ལ་རང་བཞིན་མེད་པ་ནམ་མཁའ་ལྟ་བུར་
རྟོགས༑ ནང་ཉོན་མོངས་པ་དང་རྣམ་པར་རྟོག་པ། ཕྱི་ཚོགས་དྲུག་གི་སྣང་བ་ཐམས་ཅད་རང་གི་སེམས་སུ་ཤེས། སེམས་སྣང་ལ་རང་བཞིན་མེད་པ། ཡུལ་དམིགས་གཏད་དང་བྲལ་
བ༑ ནམ་མཁའི་དཀྱིལ་ལྟ་བུར་བདེ་ཕྱམ་གྱིས་རྟོགས་པ་དེ་ལ་ཕྱི་ནང་གི་སྒྲོ་འདོགས་ཆོད་པ་ཟེར་བ་ཡིན། རྗེའི་ཞལ་ནས། འདིའི་སྐབས་སུ་ང་ལ་འདི་ལྟར་བྱུང་གསུང་། རིན་པོ་ཆེ་པ་སྐྱ
གཤེགས་པའི་མྱ་ངན་དུ། ལྷོ་བྲག་མཁར་ཆུར་བསྒྲབ་པ་བྱེད་ཀྱིན་ཡོད་ཙ་ན། ཉི་མ་གཅིག་གི་ཚེ་ཕྱེ་ཕད་ལ་བྱི་བས་རྨུགས་ནས་འདུག །དེར་དང་པོ་ཚིག་པ་ཟ་འཁྲུག་པ་གཅིག་བྱུང་དེར་རྗེས་སྙིང་

སྐ༄༅། །རྗེ་དུངས་པ་གཅིག་བསྒོམས་པས་སྙིང་རྗེ་ཀ་རེ་འདུག །བླ་མ་དང་ཇོ་བོ་ཐུགས་རྗེ་ཆེན་པོར་བསྒོམས་པས་ཀྱང་དེ་ལྟར་ཤར་བྱུང་། དེར་སྣང་བ་རང་གི་སེམས་བྱ་བ་དེ་
ལ་ཟེར་བར་འདུག་སྙམ་པ་བཀྲ་རིག་པ་གཅིག་བྱུང༌། དེ་ནས་ཁོ་རང་གི་ཐོག་ཏུ་མ་བཅོས་པར་བཞག་པས་ཁོ་རང་གི་རང་བཞིན་སྐྱེ་བ་མེད་པར་འདུག ྋ །སྐྱེ་བ་མེད་པར་འདུག་ཀྱང་། སྣང་བ་
འགག་ཏུ་མ་གཏུབ་སྟེ། ཆུ་ནང་གི་ཟླ་བ་འམ་ནམ་མཁའི་འཇའ་ཚོན་ལྟར་ཝལ་ལེ་འདུག །དམིགས་པ་དང་བྲལ་བ་བྱ་བ་དེ། ྋ སྟོང་པ་ཡུལ་དུ་དམིགས་གཏད་དང་བྲལ་བ་དེ། ྋ སྣང་བ་མ་
འགགས་པར་འདུག །རྟོག་པ་ཡུལ་དུ་དམིགས་གཏད་དང་བྲལ་བ་དེ། སྣང་བའི་རང་བཞིན་སྐྱེ་བ་མེད་པར་འདུག །འཛིན་པ་མེད་པ་ནམ་མཁའི་དཀྱིལ་ལྟ་བུར་འདུག །ཉམས་ལེན་ཕྱི་ནང་
མེད་པར་བདེ་བར་འདུག་པས། དེ་ལ་ཆོས་སྐད་སྤྲོས་བྲལ་ཆེན་པོ་སྣང་བ་རང་གི་སེམས་སུ་ཤེས། སེམས་སྣང་ལ་རང་བཞིན་མེད་པ། ཡུལ་དམིགས་གཏད་དང་བྲལ་བ། ནམ་མཁའི་དཀྱིལ་
༈ ལྟ་བུར་རྟོགས་པ་བྱ་བ་ཡིན། ང་བསྒོམ་དེ་ཙམ་གཅིག་ཡོད་ཙ་ན་རྒྱ་གར་ཛ་ལན་དྷ་ར་ལ་སོགས་བསྐོར་བ་ཡིན་གསུང༌། དེ་ཙ་ན་ངས་བསྒོམ་ཆེན་པ་ཀུན་ལ། སྣང་བ་འདི་ཐམས་ཅད་རང་གི་ ྤ་

སེམས་སུ་འདུག །སེམས་ནི་སྣང་ལ་རང་བཞིན་མེད་པར་འདུག །དེ་ལས་ལྷག་པའི་བསྒོམ་ཡོད་དེ་བྱས་ཀྱིན་དྲིས་པས། ཤན་ཕྱེད་པ་ཙམ་མ་བྱུང་གསུང༌། སྤྲོས་བྲལ་གྱི་མཉམ་རྗེས་དྲན་མི་
དྲན་ཡིན། དྲན་ན་མཉམ་བཞག་མ་དྲན་ན་རྗེས། སྤྲོས་པ་དང་བྲལ་བ་ལ། འཁོར་འདས་ཀྱི་བར་ན་དྲན་མི་དྲན་ལས་མེད་པས། གདམ་ངག་གི་རྩ་བ་དྲན་པ་ཡིན། ཉིན་བར་རྐྱེན་གྱིས་མི་
གནོད་ན་སྤྲོས་བྲལ་ཆེན་པོ་ཡིན། རྟོགས་པ་རྩལ་རྫོགས་པ་ལ། རྐྱེན་གྱིས་མི་གནོད་ཞེས་ཐ་སྙད་བཏགས་པ་ཡིན། དེ་ནས་རོ་གཅིག་ཏུ་ན་འཕར་བ་ལ་ཚེགས་མི་འདུག་གསུང་། རོ་གཅིག་
འཁོར་འདས་གཅིག་ཏུ་འདྲེས་བྱ་བ་དེ། སྣང་བ་ལ་བདེན་པར་བཟུང་བས་འཁོར་བ་ཟེར་བ་ཡིན། དེའི་རང་བཞིན་སྐྱེ་བ་མེད་པར་ཤེས་པ་ལ། མྱ་ངན་ལས་འདས་པ་ཟེར་བ་ཡིན། དེར་སྣང་བ་
དང་སྟོང་པ་དབྱེར་མེད་པར་རྟོགས་པ་ལ། རོ་གཅིག་འཁོར་འདས་གཅིག་ཏུ་འདྲེས་པ་ཟེར་བ་ཡིན། རོ་གཅིག་སྣང་བ་བསྒོམ་དུ་ཤར། ཁོར་ཡུག་མ་རུ་སོང་བ་ཡིན་བྱ་བ་དེ། བསྒོམ་རོ་གཅིག་
གི་རྟོགས་པ་ཤར་ནས། ཉམས་མྱོང་ཕལ་མོ་ཆེ་ཁོར་ཡུག་ཏུ་འགྲོ །གང་ཟག་རིགས་མ་ངེས་པས། ནུབ་མོ་མི་འོང་པ་ཡང་སྲིད། ལ་ལ་རྨི་ལམ་འགག་ཟེར་ཏེ། རྨི་ལམ་གྱི་སྣང་བ་མི་འགག་

།པར་འདོད། ད་ལྟར་གྱི་སྣང་བ་འདི་འགག་གམ། རྩ་ཆད་རང་ས་ཟིན་པ་དང་། འཛིན་མེད་རང་སོ་ཚུགས་པ་ལ། ཡང་དག་པའི་དྲན་པས་ཟིན་པ་ཟེར་བ་ལྦ ༄༅།
ཡིན༑ སེམས་ཅིའི་ངོ་བོར་ཡང་མ་གྲུབ་པས། ཅིར་ཡང་འཆར་ལ། ཤར་བའི་དུས་སུ་ཇི་ལྟར་ཤར་ཡང༌། ཁོ་རང་ངོ་བོ་ཉིད་ཀྱིས་སྟོང་པར་རྟོགས་པ་དེ་། སྣང་འཛིན་དང་སྟོང་འཛིན་མི་
འདུག་པས། བློ་འདས་ཟེར། སྣང་དམིགས་དང་སྟོང་དམིགས་མི་འདུག་པས། དམིགས་གཏན་དང་བྲལ་པ་ཟེར། བསྐྱེད་རྫོགས་ཟུང་འཇུག །བདེན་གཉིས་དབྱེར་མེད། འཁོར་འདས་
གཅིག་ཏུ་འདྲེས་པ་ཟེར་བ་ཡིན། རྗེའི་ཞལ་ནས། ང་ལ་འདིའི་སྐབས་སུ་འདི་བྱུང་གསུང༌། དང་པོ་རང་རོ་གཅིག་ཡིན་ནམ་སྙམ་པ་བྱུང༌། འབྲི་ཁུང་པའི་སྒོམ་ཆེན་འདྲ་བ་ལ་
པས༑ ཤན་ཕྱེད་པ་མ་བྱུང་། དེ་རོ་གཅིག་མིན་པར་འདུག །ཕྱིས་ཙ་རི་ན་གཏོར་མ་གཅིག་བཏང་བའི་རྗེས་ལ། ཤེས་རབ་སྙིང་པོ་གཅིག་འདོན་གྱིན་ཡོད་ཙན། གཟུགས་སྟོང་བའོ། །སྟོང་
ཤཱཾ པ་ཉིད་གཟུགས་སོ་ཟེར་བ་ལ། ཨ་པ་གཟུགས་རང་སྟོང་པར་འདུག་པ། སྟོང་པ་ཉིད་གཟུགས་སུ་འདུག་པ་ལ་སྙམ་བཀྲ་རིག་པ་གཅིག་བྱུང་། དེའི་རྗེས་ལ་གང་ལྟར་ཤར་བའི་སྣང་བ་ཐམས་ཅད་༔

དྲན་པས་ཚུར་བཟུང་མ་དགོས་པར། སྣང་བ་ཐམས་ཅད་ཁོ་རང་ངོ་བོ་ཉིད་ཀྱིས་སྟོང་པ། འཛིན་མེད་དུ་ཟང་ཐལ་ཐལ་འདུག །དེ་ལ་དྲན་འཛིན་རྩོལ་བ་མེད་པ་ལ། དྲན་མེད་ཕྱལ་པར་མ་ཤོར་
བ༑ ནང་འཛིན་མེད་རང་སོ་ཚུགས་པ། ངོ་བོ་ཉིད་ཀྱིས་སྟོང་པ། རྩོལ་མེད་མ་ཡེངས་ཙམ། ཐུག་ཕྲད་རང་ངོ་ཤེས་པ་ལ། ཡང་དག་པའི་དྲན་པ་ཟེར་བ་ཡིན། དེ་ནས་བསྒོམ་མ་ཡེངས་
པའི་ངང་དུ་འཛིན་པ་མེད་པར་གློད་ནས་ཅི་དགར་བཞག་པས། ཅི་ཞིག་ལྟར་ན་ཉམས་མྱོང་གནས་ཆ་མེད་པར་སོང་། སྔར་གྱི་བག་ཆགས་ཐམས་ཅད་བཀྲ་རིག་རིག་ཤར་ནས་བྱུང༌། སྣང་བ་
ཐམས་ཅད་ཁོ་རང་གི་ངོ་བོ་ཉིད་ཀྱིས་སྟོང་པར་འདུག །སྟོང་པར་འདུག་ཀྱང་སྣང་བ་འགག་ཏུ་མ་གཏུབ་སྟེ། བག་ཆགས་ཀྱི་སྣང་བ་དེ་ཐམས་ཅད་སྔར་གྱི་སེམས་གཟུགས་སུ་གོ་བས། དེ་ནས་
རྒྱུ་འབྲས་ཀྱི་འགྲོས་རགས་པ་ཐམས་ཅད་ཤེས་པ་བྱུང༌། བསྒོམ་རོ་གཅིག་གི་རྟོགས་པ་ཤར་ནས། རྒྱུ་འབྲས་རགས་རིམ་གཅིག་ཅིས་ཀྱང་འཆར་ངེས་པར་འདུག་གསུང༌། སྤྲོས་བྲལ་དང་རོ་
གཅིག་གི་ཁྱད་པར། སྤྲོས་བྲལ་སྣང་བ་རང་གི་སེམས་སུ་ཤེས། རོ་གཅིག་སྣང་བ་བསྒོམ་དུ་ཤར། འོ་ན་སེམས་སུ་ཤེས་པ་དང་བསྒོམ་དུ་ཤར་བ་ལ་ཁྱདཅི་ཡོད་ན། སྟོང་ཐོག་ཏུ་སྟོབ་མི་སྟོབ་

།གཅིག་ཡོད། སྤྲོས་བྲལ་སྟོང་ཐོག་ཏུ་ཚུར་སྟོབ་པ་གཅིག་ཡོད། དེ་དག་བ་རོ་གཅིག་ཏུ་སོང་བ་ཡིན། རོ་གཅིག་ཡན་ཆད་ལ་རྟོགས་པའི་ངོ་བོ་ན་འཕར་རྒྱུ་ཟབ་༄༅།
9
མེད༑ མྱོང་བ་བརྟན་དུ་སོང་བས་ཁྱད་པར་དུ་ཆེ་བ་ཡིན། མྱོང་བ་བརྟན་དུ་སོང་བས་ཀྱང་སྤང་བྱ་རེ་སྤངས་ནས་ཡོང་བ་ཡིན་ཏེ། ངོ་བོ་ལ་ནི་འཕར་རྒྱུ་མེད་པ་ཡིན་གསུང༌། སྤྲོས་བྲལ་བ་དང་རཾ་
གཅིག་གི་ཁྱད་པར་རྒྱས་པར་ཕྱེ་ན། འདི་སྤོས་བྲལ་ཆེན་པོའི་སྐྱེ་ཚུལ་ཡིན་ཏེ། སྣང་བ་ཐམས་ཅད་རང་གི་སེམས་སྣང་ལ་རང་བཞིན་མེད་པར། ྋཡུལ་དམིགས་གཏད་དང་བྲལ་བ། ནམ་
V
མཁའི་དཀྱིལ་ལྟ་བུ་བདེ་ཁྱབ་ཀྱིས་རྟོགས། དེ་ལྟར་རྟོགས་ཀྱང་ད་རུང་ཡུལ་སྣང་སྟོང་ཟུང་འཇུག་ལ་འཕྲིག་མ་ཚུད་པར་ཡོད། ཡུལ་སྣང་སྟོང་དུ་ཤར་བ་དང་། ཡུལ་སྣང་ལ་རང་བཞིན་མེད་པར་
བདེ་བར་ཡོད། སྟོང་ཐོག་ཏུ་ཚུར་སྟོབ་པ་གཅིག་ཡོད་པ་ཡིན། སེམས་ཀྱི་རང་བཞིན་སྐྱེ་བ་མེད་པར་རྟོགསཔ་ལས། གནས་ལུགས་རྟོགས་པ་མིན། ཆོས་སྐད་སྟོང་པའི་ཁ་འཛིན་ཆེ་བར་
ཏཱཾཡོད༑ རང་བཞིན་མེད་པ་ཟེར། མ་གྲུབ་པ་ཟེར། མ་སྐྱེས་པ་ཟེར། གཞི་རྩ་མེད་པ་ཟེར་ཏེ། རྒྱུ་འབྲས་ཁྱད་དུ་གསོད་ཉེན་ཡོད་པ་ཡིན། སྟོང་པ་ཕྱོགས་གཅིག་རྟོགས་པ་གནས་ལུགས་་

མིན༑ ཡུལ་ལ་དངོས་པོར་ཞེན་ནའང་གནས་ལུགས་རྟོགས་པ་མིན། སྤྲོས་བྲལ་རྟོགས་པས་ཀྱང་གནས་ལུགས་རྟོགས་པ་མིན། སངས་རྒྱས་ཀྱི་ཐུགས་རང་བཞིན་གྱི་མེད་པར་རྟོགས་
Heritage_itProjectཀྱང་༑ སྣང་བ་ཐམས་ཅད་རྒྱུ་རྐྱེན་རྟེན་འབྲེལ་ཚོགས་པ་ལས་བྱུང་བ་ཡིན་ཏེ། རྡོ་རྗེ་གསང་ལམ་མའི་ན་བཟའ་ལ་གཟིགས་ནས། འདིའི་མཚན་ཉིད་མ་ཤེས་པས། རྒྱུ་འབྲས་རྟེན་འབྲེལ་མ་ཤར་
བ་ཡིན། སྤྲོས་བྲལ་དུས་སུ་རྒྱུ་འབྲས་སྟོང་ཉིད་དུ་བཞུགས་པ་ཡིན། རོ་གཅིག་དུས་སུ་སྟོང་ཉིད་རྒྱུ་འབྲས་སུ་ཤར་བ་ཡིན། དེ་གཉིས་ཀྱི་ཁྱད་པར་དེ་ཡིན་གསུང་། སྤྱིར་སེམས་ལ་གསུམ་
ཡིན་གསུང༌། ངོ་བོ། མཚན་ཉིད། གནས་ལུགས་བྱ་བ་གསུམ་ཡིན། ངོ་བོ་བྱ་བ་ཐམས་ཅད་རང་གི་སེམས་སུ་ཤེས། སེམས་སྣང་ལ་རང་བཞིན་མེད་པ། བསམ་བརྗོད་ཀྱི་ཡུལ་ལས་
འདས་པ་དེ་ཡིན། དེའི་གདངས་འགག་པ་མེད་པ་སྣང་བ་སྣ་ཚོགས་སུ་ཤར་བ་ལ། སེམས་ཀྱི་མཚན་ཉིད་ཟེར་བ་ཡིན། སྣང་བ་དང་སྟོང་པ་དབྱེར་མེད་པར་རྟོགས་པ་ལ། གནས་ལུགས་
རྟོགས་པ་ཟེར་བ་ཡིན། རྗེའི་ཞལ་ནས། འོ་སྐོལ་ཚོ་སེམས་ཀྱི་མཚན་ཉིད་མི་གཅིག་པས། འདི་ཙམ་གཅིག་ལ་འདྲ་བ་གཅིག་ཀྱང་མི་གདའ་ན། དེ་ཚོ་ཐམས་ཅད་སེམས་ཀྱི་མཚན་ཉིད་འཆར་

།སྒོ་ཐ་དད་མི་གཅིག་པ་ལས་བྱུང་བ་ཡིན་ཏེ། སེམས་གཟུགས་ཀྲོང་ཀྲོང་བ་སྣང་བ། རང་གི་སེམས་གཟུགས་ལས་བྱུང་བ་ཡིན་ཏེ། སྣང་བ་དེ་ཐམས་ཅད་ངོ་བོ་རང་
བཞིན་གྱིས་དག་པ། སྣང་བ་དང་སྟོང་པ་དབྱེ་བ་མེད་པས་རྟོགས་པ་གནས་ལུགས་རྟོགས་པ་ཟེར་བ་ཡིན། དགེ་སྡིག་གི་སྣང་བ་ཐམས་ཅད་སེམས་གཟུགས་སུ་གོ་བས། རྒྱུ་འབྲས་ཕྲ་ཞིང་ཕྲ་བ་
ནས་འདོར་ལེན་ཤེས་ཏེ། སྐྱོན་དག་ཅིང་ཡོན་ཏན་རྟོགས་པའི་རྟེན་འབྲེལ་སྒྲིག་ཤེས། གང་ཤར་བའི་སྣང་བ་ཐམས་ཅད་སེམས་གཟུགས་སུ་ཀྲོང་ཤར། རྒྱུ་འབྲས་རགས་རིམས་ཤར་བ་ཡིན་
གསུང་༑ འབྲིང་གཟུང་འཛིན་གྱི་རྩ་བ་རྦད་ཀྱིས་ཆད་བྱ་བ་དེ། འཛིན་པ་ཚོགས་དྲུག་གི་ཡུལ་ལ་སྐྱེ་བ་ཡིན། ཡུལ་སྣང་ཤར་བ་དང་འཛིན་པ་སྟོང་པ་དུས་གཅིག་ཏུ་འབྱུང་བས། འབྲིང་བཟུང་
འཛིན་གྱི་རྩ་བ་རྦད་ཀྱིས་ཆད་ཟེར་བ་ཡིན། གང་ལྟར་ཤར་བའི་སྣང་བ་ཐམས་ཅད་སེམས་གཟུགས་སུ་ཀྲོང་ཀྲོང་ཤར། སྣང་བ་དེ་ཁོ་རང་ངོ་བོ་ཉིད་སྟོང་པར་འདུག །སྟོང་པར་འདུག་ཀྱང་སྣང་བ་
ཟྭའག ག་ཏུ་མ་གཏུབ་སྟེ། སྒྱ་མ་ལྟར་ཝལ་ལེ་འདུག་པས། གཉིས་མེད་ཟུང་འཇུག་ཏུ་རྟོགས་པ་ཡིན། དྲན་འཛིན་རྩོལ་བ་མེད་པ། ཡང་དག་གི་དྲན་པ་ལས་མ་གཡོས་པ། མ་བཟུང་ལ་མ་

ཤོར་བ། མ་བྱས་ལ་ལྷུན་གྱིས་གྲུབ་པ་བྱ་བ་དེ་ཚོ་དོན་གཅིག་པ་ཡིན་གསུང་། རབ་སྣང་ཞིང་སྲིད་པའི་ཆོས་ཐམས་ཅད་སྐྱེ་བ་མེད་པའི་ངང་དུ་ཞི་བ་བྱ་བ་དེ། ཉོན་མོངས་པ་དང་རྣམ་པར་རྟོག་པའི་
རང་བཞིན་སྐྱེ་བ་མེད་པར་ནི་སྤྲོས་བྲལ་རང་ནས་རྟོགས་ལ། འདིར་རོ་གཅིག་འབྲིང་པོ་ན་རྗེས་བདེན་འཛིན་ཕྲ་མོ་ཡོད་ལས་ཆེ། འདིར་གཉིས་འཛིན་ཐམས་ཅད་སྐྱེ་མེད་ཀྱི་ངང་དུ་ཞི་བ་ཞེས་
བྱ༑ འོ་ན་བསྒོམ་མེད་དང་ཁྱད་ཅི་ཡོད་ཞེ་ན། ད་རུང་རྗེས་སྒྱ་མ་ལྟ་བུ་ཡོད། སྤྱིར་མཉམ་བཞག །རྗེས་ཤེས། རྗེས་ལ་ཐོབ་པར་བྱ་བ་གསུམ་ཡོད། རྗེས་ལ་བཞི་ལས། རྗེས་ཤེས་ཉོན་
མོངས་པ། རྗེས་ཤེས་རྟོག་པ། རྗེས་རྟོག་པ་ཕྲ་མོ། རྗེས་སྒྱ་མ་བྱ་བ་ཡིན། རྗེས་ཉོན་མོངས་པ་བྱ་བ་དེ་སྤྲོས་བྲལ་ལ་དྲན་པས་མ་ཟིན་ན་ཉོན་མོངས་རབ་སྐྱེ་ཉེན་ཆེ། རྗེས་རྟོག་པ་བྱ་བ་
དེ༑ རྟོག་པ་སྐད་ཅིག་མ་ཏོལ་སྐྱེ། རྟོག་པ་ཕྲ་མོ་བྱ་བ་དེ་རྟོག་པ་ཕྲ་མོ་སྐྱེ། སྒྱུ་མ་བྱ་བ་དེ་སྒྱུ་མ་ཕྲ་མོ་སྐྱེ་བ་ཡིན། དེ་རྣམས་ཐམས་ཅད་བསྒོམ་བྱ་ཡིན། བསྒོམ་བྱེད་ལ་ཆེད་དུ་འཛིན་པ་ལ་མ་
ཞུགས་པས། དེ་བློ་འདས་སུ་གནས། རྩོལ་བ་མེད་པ། ཡང་དག་གི་དྲན་རྒྱུན་སྲིངས་པས། རྗེས་ཇེ་ཕྲ་འདག་པ་ཡིན་གསུང་། བསྒོམ་མེད་དང་པོ་བསྒོམ་བྱ་བསྒོམ་བྱེད་དང་བྲལ་བ་བྱ་བ་✖

༄༅། །དེ། ཆོས་སྤྱི་ལྟོས་ནས་ཉོན་མོངས་པའི་སྒྲིབ་པ་སྔོན་ལ་སྦྱངས། ཤེས་བྱའི་སྒྲིབ་པ་མཇུག་ལ་སྤོར་བར་གསུངས། ཆོས་རྗེ་རས་པ་རྒྱུ་ཟད་སྤུན་ཟད་དུས་གཅིག་ལ་
འཛད་པར་བཞེད། རྗེ་མི་ལའི་ཞལ་ནས། ཤེས་བྱའི་སྒྲིབ་པ་སྔོན་ལ་སྤོང༌། ཉོན་མོངས་པའི་སྒྲིབ་པ་མཇུག་ལ་སྤོང་གསུངས་ཏེ། ཁོང་གི་དེ་ལ་མི་འཐད་པ་མི་འདུག་གསུང༌། ངས་བསྒོམ་
མེད་དང་པོ་བསྒོམ་བྱེད་དང་བྲལ་བ་དེ་ལ་གོ་བ་འདི་ལྟར་དུ་བླངས་སོ། །རོ་གཅིག་ན་རྗེས་སྒྱ་མ་ལྟ་བུ་ཡོད། བླ་མ་ཞང་གི་ཞལ་ནས། རོ་གཅིག་ཨ་འཐས་ཡད་ཡུད་ཙམ་གསུང༌། རོ་གཅིག
བཅུ་གཅིག་
ཆེན་པོ་ན་ཨ་འཐས་དང་ནམ་ཡང་མེད་དེ། ང་ཉིན་པར་རྗེས་རང་མེད་དམ་སྙམ། རྗེས་དེ་ནུབ་མོ་གཉིད་དུ་སོང་། རྨི་ལམ་མ་བྱུང་བ་ནས་རྗེས་བཟུང་འཛིན་རགས་པ་ཡང་མ་སྐྱེ། ཆོས་ཉིད་རང་
གསལ་དུ་ཡང་མ་སོང་ལ། རྗེས་སྒྱུ་མ་ལྟ་བུ་གཅིག་ཡོད་དེ། སྒོམ་བྱ་ཡིན། དེ་འཛིན་མེད་རང་གསལ་དུ་དྲན་ཙ་ན། ཡང་དག་གི་དྲན་པ་ཕྲ་མོ་དེ་བསྒོམ་བྱེད་ཡིན། དེ་ལ་རྟག་པར་བསྒོམ་པ་
༈ མི་འདུག །ཆད་པར་བསྒོམ་པར་མི་འདུག །བློ་མི་འདུག་པས་མི་བསྒོམ་པར་ཡོང་བ་ཡིན། དྲན་པ་དེ་དག་པ་དང་བསྒོམ་མེད་དུ་སོང་བ་ཡིན། བསྒོམ་མེད་ཆུང་ངུ་ན་གོང་གི་རྗེས་སྒྱུ་མ་ཙམ་དེ་

ཡང་ཕྲ་མོར་སོང་བའི་སྒྱུ་མ་ཕྲ་མོ་གཅིག་ཡོད། དེ་ལ་དྲན་པ་རྟེན་མི་དགོས། ཁོ་རང་རང་དག་ལ་འགྲོ །དེ་མཚོ་ནང་གི་འཁྱགས་པ་དང་འདྲ་གསུང་། རོ་གཅིག་དང་བསྒོམ་མེད་ཀྱི་ཁྱད་
པར༑ རྩོལ་མེད་ཀྱི་དྲན་པ་དག་མ་དག་ཡིན། བསྒོམ་གྱི་ངོ་བོ་ལ་ནི་རོ་གཅིག་ཡན་ལ་ན་འཕར་རྒྱུ་མེད། དྲན་པ་དེ་དག་པ་དང་བསྒོམ་མེད་ཟེར་བ་ཡིན། རྗེའི་ཞལ་ནས། ངའི་གོ་བ་དེ་ཚོ་
ཐམས་ཅད་ཐད་སོ་ཐད་སོ་ན་ཏིག་པ་ཡོད་པ་ཡིན་གསུང་། ང་འདི་ན་མར་ལ་སྤར་ཚོད་བྱེད་པ་ཡིན། ྋ འབྲིང་ལྷུན་གྲུབ་ཀྱི་རང་ས་ཙིར་གྱིས་ཟིན་བྱ་བ་དེ་ཡང་། ཡང་རིག་རྩོལ་བྲལ་གནས་ལུགས་
ང་རིག་རྟོགས་པའི་ཡེ་ཤེས་ལ་ཟེར། རང་རིག་རྟོགས་པའི་ཡེ་ཤེས་རྗེས་སྣང་སྒྱུ་མ་ཙམ་དུ་ཡང་མི་འཕོ་ལ། འགྱུར་པ་མེད་པ་ལ་རང་ས་ཟིན་པ་ཟེར། འོ་ན་བསྒོམ་མེད ཆེན་པོ་དང་ཁྱད་ཅི་ཡོད་
ཞེ་ན། ད་རུང་འདི་ན་རྗེས་མི་རྟོག་ངོ་མ་ཤེས་བྱ་བ་ཡོད་དམ་སྙམ། རབ་འོད་གསལ་མ་བུ་གཅིག་ཏུ་འདྲེས་བྱ་བ་དེ། སློབ་དཔོན་མཚན་ཉིད་པ་ཀུན། ས་བཅུ་རྒྱུན་གྱི་ཐ་མ་ལ། གནས་ངན་
ལེན་གྱི་དྲི་མ་ཞེས་ཀྱང་བྱ། ཤེས་བྱའི་སྒྲིབ་པ་ཞེས་ཀྱང་བྱ་དེ་ཕྲ་མོ་གཅིག་ཡོད་ཟེར། ཅི་འདྲ་གཅིག་ཡོད་བྱེད་ཀྱང་ཕྲ་མོ་གཅིག་ཡོད་ཟེར་བ་མིན་པ་འཛུག་གུ་འཛུག་ས་མི་འདུག །ངས་ཕར་ཚོད་

།བྱས་ན། བསྒོམ་མེད་འབྲིང་པོ་ན་ཡོད་པའི་གནས་ངན་ལེན་གྱི་དྲི་མ་ཞེས་ཀྱང་བྱ། ཤེས་བྱའི་སྒྲིབ་པ་ཞེས་བྱ་བ་དེ། རྗེས་མི་རྟོག་པ་ངོ་མ་ཤེས་གཉིས་སྣང་ཕྲ་མོ་༄༅།
གཅིག་ཡོད་དམ་སྙམ། དཔེ་སྤྲོས་བྲལ་ལ་ཉིན་མོ་བསྒོམ་ཡོད་ཀྱང་། ནུབ་མོ་མེད་པ་གཅིག་གཉིད་དུ་སོང་། རྨི་ལམ་མ་བྱུང་གི་བར་ན་མི་རྟོག་རང་གསལ་དུ་མ་སོང་བ་གཅིག་ཡོད། དེ་འདྲ་ཕྲ་
མོ་གཅིག་ཡོད་དམ་སྙམ། སྤྱིར་སྤྲོས་བྲལ་ལ་ངོ་བོ་མཐོང་ནས་རྗེས་སྒྱུ་མ་ཤེས་བྱ་སྦྱོང་བ་རང་ཡིན། འདི་ན་རྗེས་ཉོན་མོངས་པ་དང་རྣམ་རྟོག་ནམ་ཡང་མེད་དེ། རྗེས་སྒྱུ་མ་ཙམ་ཡང་མེད། མི་
རྟོག་རང་གསལ་དུ་མ་ཤར་བ།རྗེས་སྣང་སྒྱུ་མ་ཙམ་གཅིག་ཡོད་དམ་སྙམ།སྤྱིར་ཡང་ཤེས་བྱ་ཞེས་བྱ་བ་དེ་གང་དུ་ངོས་འཛིན་ན། ནང་རྣམ་པར་ཤེས་པའི་ཕྱིའི་ཡུལ་གྱྀ་ཤར་བ་ལ་ཤེས་བྱ་ཟེར་བ་
ཡིན༑ ཡུལ་སྣང་དེ་ལ་ཤེས་བྱའི་ཡུལ་ཟེར་བ་ཡིན། དེ་ལ་ཆགས་སྡང་སྣ་ཚོགས་སུ་སྤྱད་པས་འཁོར་བར་འཁྱམས་པ་ཡིན། ཤེས་བྱའི་སྒྲིབ་པ་ཞེས་བྱ་བ་དེ། ཡུལ་སྣང་དེ་མི་རྟོག་ངོ་ཤེས་དུས་
༈ཐུང་པ་སེ་གོལ་གཅིག་རྣམས་སྒྱ་མ་ལྟ་བུ། ངོ་བོ་མི་རྟོག་པར་གསལ་དུ་མ་ཤར་བ། རྗེས་གཉིས་སྣང་ཕྲ་མོ་གཅིག་ཡོད་དམ་སྙམ་མོ། །དེས་གང་སྒྲིབ་ན་ཐམས་ཅད་མཁྱེན་པའི་ཡེ་ཤེས་ལ་

སྒྲིབ༑ དེ་གང་གིས་འདག་པར་བཞེད་ན། མཚན་ཉིད་པ་ཕ་རོལ་ཏུ་ཕྱིན་པ་ནས། རྡོ་རྗེ་ལྟ་བུའི་ཏིང་ངེ་འཛིན་གྱིས་འདག་པར་བཞེད། གསང་སྔགས་པས་དབང་བཞི་པ་བསྐུར་ནས་འདག་པར་
གསུངས་སོ། །ང་བླ་མའི་མོས་གུས་དུངས་པ་གཅིག་གི་འདག་པར་འདོད་པ་ཡིན། མོས་གུས་དེ་བློས་བྱས་སུ་མི་འགྲོ་འམ་ཞེ་ན། ས་ལ་གནས་པའི་བྱང་ཆུབ་སེམས་དཔའ་ལ་བློས་བྱས་དང་བློ་
འདས་ཀྱི་ཐ་སྙད་མེད་དེ། རྩལ་མ་འགགས་པའི་མོས་གུས་དུང་དུང་དེས་ཤེས་བྱའི་སྒྲིབ་པ་འདག་པ་ཡིན། སྒྲིབ་གཉིས་དག་པའི་སྐད་ཅིག་ལ། ཤེས་བྱའི་དཀྱིལ་འཁོར་ཀུན་ཁྱབ་
r ཅེས་གསུངས་པས། ཐམས་ཅད་མཁྱེན་པའི་ཡེ་ཤེས་བཀྲ་རིག་དེར་འཆར་བ་ཡིན། རབ་འོད་གསལ་མ་བུ་གཅིག་ཏུ་འདྲེས་བཅུ་གཅིག་ཀུན་ཏུ་འོད་ཀྱི་ས་ཞེས་བྱ་བ། བསྒོམ་དུ་མེད་
པའི་རྣལ་འབྱོར་ཞེས་བྱ་བ་སངས་རྒྱས་ཐོབ་པའོ། །གསང་སྔགས་ནས་བཅུ་བཞི་གསུངས་པ་སྟེ། ས་བཅུ་གཅིག་ཡན་ཆད་སྤང་བྱ་ནི་སྤང་རྒྱུ་མེད། ཡོན་ཏན་གྱི་ཐོབ་བྱ་ལ་དགོས་པ་འདྲ་
གསུང་༑ རྗེའི་ཞལ་ནས། སངས་རྒྱས་ཀྱི་ཐམས་ཅད་མཁྱེན་པ་བྱ་བ་དེ། མཁྱེན་ནི་ཐམས་ཅད་མཁྱེན་ལ། དུས་གཅིག་ལ་མཁྱེན་པར་ནི་མི་འདོད། ཆོས་སྤྱི་ལྟོས་དང་ངའི་འདི་ཨན་གཅིག་

ཟབ་༄༅། །འགལ་བ་གཅིག་ཡོད། ཡིན་ནི་ངའི་འདི་ཡིན་པ་འདྲ། དེ་ནི་གང་ཟག་གཅིག་གི་རྒྱུད་ལ་ཉོན་མོངས་པ་བརྒྱ་ཐམ་པ་དུས་གཅིག་ལ་སྐྱེ་རུ་བཏུབ་ལ། གཉེན་པོ་བརྒྱ་
༡
ཐམ་པ་དུས་གཅིག་ཏུ་གཏོང་དུ་བཏུབ་ན། མཁྱེན་པ་བརྒྱ་ཐམ་པ་དུས་གཅིག་ལ་འཆར་བ་ལས་འོས་མེད་ཀྱི། སེམས་གཅིག་ལས་མེད་པའི་གནད་ཀས། ཉོན་མོངས་དུས་གཅིག་ལ་སྐྱེ་རུ་ནི་མི་
གཏུབ༑ ངས་མཁྱེན་ནི་ཐམས་ཅད་མཁྱེན་ལ། དུས་གཅིག་ལ་མཁྱེན་པར་ནི་མི་འདོད། ཐམས་ཅད་ཐད་ཀ་ཐད་ཀར་མཁྱེན་པར་འདོད་པ་ཡིན་གསུང་། ཁ་གཅིག་ན་རེ། གང་ཟག་བརྒྱ་ཐམ་
པ་དུས་གཅིག་ལ་འདུལ་དགོས་བ་ཙུག་འདུལ་ཟེར་བས། རྗེའི་ཞལ་ནས། བླ་མ་དེའི་སྔོན་གྱི་སྨོན་ལམ་གྱི་སྟོབས་དང༌། གང་ཟག་ལས་སད་པ་གཉིས་འཛོམ་ནས། སོ་སོ་རང་རང་སྣང་ངོར་
བླ་མ་དེའི་སྐུ་རེ་བྱོན་ནས་སྨིན་པར་བྱེད་པ་ཡིན་གསུང༌། ང་སྤྲུལ་སྐུའི་འགྲོ་དོན་བྱ་བ་དེ་འདྲ་གཅིག་ལ་འདོད་པ་ཡིན། དངོས་སུ་སྤྲུལ་པ་རེ་རེ་འབྱུང་བར་མི་འདོད། དཔེ་ནམ་མཁའ་ལ་ཉི་ཟླ་
གཅིག་ལས་མེད་ཀྱང༌། སྣོད་ཆུ་དང་རལ་གྲི་ལ་སོགས་པ་མང་པོ་བཀྲམ་ན། དེ་རྣམས་ཀྱི་ནང་དུ་རེ་རེ་འབྱུང་བ་ཡིན་གསུང་། རྗེའི་ཞལ་ནས།ྋ ངའི་ཉམས་མྱོང་འདི་ཤི་རིམ་ཀོ་རིམ་པ་ཡིན་༔

པས༑ གང་ཟག་རིམ་སྐྱེས་པ་འཁྲིད་པ་ལ་མཁས་པ་ཡིན། གང་ཟག་རིམ་སྐྱེས་པ་ལ་ཐད་ཀ་ཐད་ཀར་ཆོས་འདི་འདྲ་བ་གཅིག་སྟོན་ཤེས་དགོས་པ་ཡིན། ང་ལ་ཁྱེད་ཚོ་རེ་ཆེ་བ་ཡིན
པས༑ གཟབ་ནས་བཤད་པ་ཡིན་ནོ་གསུང་། རྗེ་རྒོད་ཚང་པས་རྣལ་འབྱོར་བཞིའི་ཟབ་འབྲེལ་མཛད་པ་ལགས་སོ། །ཕྱག་རྒྱ་ཆེན་པོ་རྣལ་འབྱོར་བཞིའི་གཏེར་མཛོད་སྒྲི། །།

༄༅། །རྗེ་རྒོད་ཚང་པའི་གདམས་པ་རིན་པོ་ཆེའི་ཟ་མ་ཏོག་བཀོད་པའི་འགྲེལ་པ་རིན་ཆེན་གསལ་བའི་སྒྲོན་མེ་བཞུགས་སོ།།

༄༅། །ན་མོ་གུ་རུ། ཆོས་དབྱིངས་མཁའ་ལ་ཡེ་ཤེས་ཉི་ཟླ་ཤར། །མི་ཤེས་སེལ་ཞིང་དངོས་གྲུབ་བདུད་རྩི་འཛག །སྐལ་ལྡན་
བྱིན་བརླབས་འཕྲལ་དུ་རྟོགས་པ་སྐྱེད། །མཉམ་མེད་རིན་ཆེན་ཞབས་ལ་སྤྱི་བོས་འདུད། །འགྲོ་བ་འདི་རྣམས་སྡུག་བསྔལ་དུ་མས་གཟིར། །རྒྱལ་བའི་
བསྟན་པ་ངན་རྟོག་རང་དགས་དཀྲུགས། །རྨོངས་པའི་བསམ་གཏན་ཕལ་ཆེར་དོན་ལས་གོལ། །དེ་བས་བསྒྲབ་བརྒྱུད་བླ་མའི་ཞལ་གྱི་བདུད་རྩི་
འཐུང་༑ །མ་རྟོགས་ལོག་རྟོག་ཐེ་ཚོམ་ཟ་བ་རྣམས། །མན་ངག་ལུང་གིས་ཕྱུག་པའི་ཡིད་རྟེན་གྱིས། །འདིར་ཕྱག་རྒྱ་ཆེན་པོའི་ཞལ་གདམས་སྙིང་པོ་དོན་

༄༅། །གྱི་མན་ངག ཆོས་རྗེ་བླ་མ་རིན་པོ་ཆེའི་ཞལ་ནས་གསུངས་པ་ལ་དོན་གཉིས་ཏེ། གདམས་ངག་སྟོན་པ་སྐྲ་ཆེ་བའི་ལོ་རྒྱུས་
དང་༑ དེས་བསྟན་པའི་གདམས་པ་ཚིག་ལེའུར་བྱས་པའོ། །དང་པོ་ནི་སངས་རྒྱས་མྱ་ངན་ལས་འདས་ནས། དེའི་འོག་ཏུ་བསྟན་པའི་སྙིང་པོ་དགེ་བའི་
བཤེས་གཉེན་དུ་སྤྲུལ་ནས་སེམས་ཅན་གྱི་དོན་མཛད་པ་ཡིན་ཏེ། དེ་ཡང་འཛམ་བུ་གླིང་པ་མཐའ་དག་གིས་ཚད་མར་གྱུར་པ་དཔལ་ནཱ་རོ་པའི་བརྒྱུད་པ་འཛིན་
པ་ཆོས་ཀྱི་རྒྱལ་པོ་རྒྱལ་བ་རྒོད་ཚང་པ་འདིས་གསུངས་པའི་གདམས་ངག་ལ་ཡིད་ཆེས་པའི་དགོངས་པ་སྐུ་ཆེ་བའི་ལོ་རྒྱུས་གཞན་དུ་བལྟའོ། །དེ་ཡང་
གསལ་

བཅོམ་ལྡན་འདས་ཀྱི་རྒྱུད་གླེང་གཞི་ནས། བསྟན་བཅོས་ཚད་མ་སློབ་དཔོན་དང༌། །ལུང་གི་རྗེས་འབྲང་དེ་ཉིད་རིག །གཅིག་ལ་ཆིག་རྒྱུད་ཤེས་པར་བྱ། །ཞེས་གསུངས་སོ། །དེ་ནས་བླ་
མའི་གདམས་ངག་མཆོག་ཡིན་པར་ཡང་། དཔལ་ནག་པོ་རྡོ་རྗེས་ཇི་སྐད་དུ། སེམས་ཅན་ཐོས་པ་མང་པོ་ཅིག་ཤོས་ཀྱི། །ཡིད་ཆེས་རྣམ་པ་བཞིར་གནས་ཏེ། །ལུང་བས་ཡིད་ཆེས་པ་དང་
。 །རིག་པ་དག་གིས་འདི་ཞེས་དང༌། །དེ་བཞིན་བདག་ཉིད་ལས་ཤེས་དང་། །བླ་མ་ལས་ནི་ཡིད་ཆེས་པའོ། །ཡིད་ཆེས་དག་ནི་ཐམས་ཅད་ལས། །བླ་མའི་བྱེད་པ་ཤིན་ཏུ་ལྷག །ཅེས་
།བླ་མས་བསྟན་པའི་གདམས་ངག་ལ་བཞི་ལས། མཆོད་པར་བརྗོད་པ་དང༌། སློབ་མ་སློབ་དཔོན་གྱི་མཚན་ཉིད་བསྟན་པ་དང་། ཉམས་སུ་བླང་བའི་གདམས་པ་དངོས་དང་། མཇུག་
བསྡུ་བའོ། །དང་པོ་མཆོད་པར་བརྗོད་པ་ནི། སྐྱབས་གནས་དཀོན་མཆོག་གསུམ་ཚང་བའི་བླ་མ་ལ་སྐྱབས་སུ་འགྲོ་བ་བསྟན་པ་ནི། ན་མོ། རྗེ་རིན་པོ་ཆེ་ལ་སྐྱབས་སུ་མཆིའོ། །ཞེས་པ་
ནི༑ དེ་ལ་རྗེ་ཅེས་པ་ལ་གསུམ་དུ་འཇུག་སྟེ། དོན་གཉིས་ལྡན་པའི་བླ་མ་དེ། །ཀུན་གྱི་བླ་ན་གཉན་པ་དང་། །ཆོས་ཀྱི་རྒྱལ་སྲིད་སྐྱོང་བ་དང༌། །དགེ་ལེགས་ཐམས་ཅད་དེའི་མཐུ་ཡིན་
274

།པའོ། །རིན་པོ་ཆེ་ཞེས་པ་ཡང་གསུམ་ལ་འཇུག་སྟེ། མཚན་ལྡན་དཀོན་པ་དང༌། དེའི་དྲིན་འཇལ་གྱིས་མི་འཁོར་བ་དང་། འཁོར་བའི་དུཿ ཁ་ལ་ཡིད་སྐྱོབ་པ་དང་༄༅།
གསུམ་མོ། །སྐྱབས་སུ་མཆིའོ་ཞེས་པ་ལ་གསུམ་སྟེ། བླ་མ་ལ་དཀོན་མཆོག་གསུམ་ཚང་བ་དང་། དེ་སྐྱབས་སུ་བཟུང་བ་དང་། དེ་ལ་སྐྱབས་པས་ཐར་པ་ཐོབ་པ་དང་གསུམ་མོ། །དང་པོ་
སྐྱབས་འགྲོ་ལ་བཞི། ཐུན་མོང་དང༌། ཁྱད་པར་གྱི་དང༌། ཁྱད་པར་བླ་ན་མེད་པ་དང་། མཐར་ཐུག་དང་བཞིའོ། །དེ་ཚོའང་བླ་མ་ལ་ཚང་སྟེ། དེ་ཡང་ཐུན་མོང་གི་ཚང་བ་ནི། ཐུགས་
སངས་རྒྱས། གསུང་དམ་ཆོས། སྐུ་དགེ་འདུན་ཡིན་པ་ནི། སྡོམ་པ་འབྱུང་བ་ལས། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །ཀུན་གྱི་བྱེད་པོ་བླ་མ་འགྲོ། །ཅེས་
སོ༑ །ཁྱད་པར་གྱིས་ཡི་དམ་ལྷ་ལ་འགྲོ་སྟེ། བླ་མ་ཡི་དམ་དུ་བསྒོམ་པ་མན་ངག་ཡིན་ལ། དེ་ཡང་མགུར་དང་བརྟག་གཉིས་ལས། བླ་མ་དང་ནི་རྡོ་རྗེ་འཛིན། །ཐ་དད་དུ་ནི་ཡོང་མི་བལྟ། །
ཞེས་གསུང་བ་དང་། ཁྱད་པར་བླ་ན་མེད་པའི་བླ་མ་ལ་འགྲོ་བ་ནི། བླ་མ་རང་དངོས་ཡིན་ནོ། །དེ་ལྟར་ཡང་། འཇམ་དཔལ་མཚན་བརྗོད་ལས། འཇིག་རྟེན་ཤེས་ལེགས་སློབ་དཔོན་ཏེ། 275

འཇིག་རྟེན་སློབ་དཔོན་འཇིགས་པ་མེད། ་།འཇིག་རྟེན་མགོན་སྐྱབས་ཡིད་བཅུག་པ། །སྐྱབས་དང་སྐྱོབས་པ་བླ་ན་མེད། །ཅེས་གསུངས་སོ། །དེ་ལ་གུས་པ་བྱས་པས་གྲོལ་བ་ཐོབ་པ་ནི།
དགོངས་འདུས་ལས། དག་པར་གྱུར་པའི་བླ་མ་ལ། །ཀུན་ནས་རིམ་གྲོ་ཆེར་བྱས་ན། །འཁོར་བའི་རྒྱ་མཚོ་ལས་གྲོལ་འགྱུར། །ཅེས་གསུངས་སོ། །མཐར་ཐུག་ཁོ་ན་ཉིད་ཀྱི་སྐྱབས་འགྲོ་
ནི༑ རང་སེམས་ཕྱག་རྒྱ་ཆེན་པོ་ལ་འགྲོ་སྟེ། དེ་ཡང་བླ་མའི་དྲིན་གྱིས་རྟོགས་པ་ནི། ཇི་སྐད་དུ། སྡོམ་པ་རྒྱ་མཚོ་དང་མཁའ་འགྲོ་མ་ཀུན་སྤྱོད་ལས། གང་གི་དྲིན་གྱི་བདེན་ཆེན་གྱི། །ཅེས་
གསུངས་སོ། །དེ་ལྟར་སྐྱབས་འགྲོ་བཞི་བླ་མ་ལ་ཚང་ལ། བླ་མ་ལ་སྐྱབས་སུ་འགྲོ་བས་མཆོད་བརྗོད་བསྟན་ཟིན་ཏོ། །གཉིས་པ་སློབ་མ་སློབ་དཔོན་གྱི་མཚན་ཉིད་བརྟག་པ་ནི། འདི་བཞིན་
མཛོད་དང་སྐལ་ལྡན་ཀུན། །རྗེ་ལ་མོས་གུས་གདུང་གིས་མཛོད། །ཅེས་པ་ལ། འདི་བཞིན་ཞེས་པ་ནི་བརྡ་སྦྱར་སྐད། སྐལ་ལྡན་ཞེས་པ་ནི་སློབ་མ་སྣོད་ལྡན་དེ་བོས་པའོ། །སྣོད་ལ་མང་པོར
གསུངས་ཀྱང༌། །རྗེ་སྒམ་པོ་པའི་གསུང་ལས། དད་ལྡན་ཆོས་ལ་གནས་པ་དང༌། །བླ་མ་ལ་གུས་སྙིང་རྗེར་ལྡན། །རྒྱུ་འབྲས་ཕྲ་ཞིང་ཕྲ་བ་རྣམས། །མིག་ཏུ་ཡོང་བའི་རྡུལ་བཞིན་

༄༅། །བསྲུང་། །སྙིང་རྗེ་སྟོང་པ་ཟུང་དུ་ཆུག །གསང་ཐུབ་ཡོན་ཏན་ཚང་བའོ། །ཞེས་སོ། །སྔོན་དུ་དད་པ་འགྲོ་བ་ནི། དཀོན་མཆོག་ཏ་ལའི་མདོ་ལས། རྒྱལ་དང་
རྒྱལ་བའི་ཆོས་ལ་དད་གྱུར་ཅིང་།ྋ །རྒྱལ་བ་སྲས་ཀྱི་སྤྱོད་ལ་དད་བྱེད་པ། །བྱང་ཆུབ་བླ་ན་མེད་པ་དད་གྱུར་ནས། །སྐྱེས་བུ་ཆེན་པོ་རྣམས་ཀྱི་སེམས་སྐྱེའོ། །ཞེས་གསུངས་སོ། །ཆོས་རྗེ་རས
པའི་ཞལ་སྔ་ནས། ལས་ཆོས་སུ་མཐོང་པའི་དད་པ་དང་། །ནོར་ཅི་ཡོད་འབུལ་བའི་སྙིང་ཁམས་དགོས། །ཚ་ཐུབ་གྲང་ཐུབ་ཀྱི་བསྒྲུབ་པ་དགོས། །ཆོས་ཉིད་གཏན་ལ་འབེབས་པའི་ཤེས་རབ
དང་བཞིར་གསུངས་སོ། །ཡང་ཆོས་རྗེའི་ཞལ་ནས། དལ་འབྱོར་ཐོབ་པའི་སྐལ་བ་ཅན། །སྐྱེ་ཤི་འཇིགས་པའི་དད་པ་ཅན། །གསུང་བཞིན་བསྒྲུབ་པའི་མོས་གུས་ཅན། །དེ་དང་མི་ལྡན་པ་
རྣམས་ནི། །གདམས་པ་བྱིན་པའི་སྣོད་མ་ཡིན། །ཅེས་སོ། །དེ་ཡང་རྗེ་བཙུན་གྱིས། སེང་གེ་དཀར་མོའི་འོ་མ་དེ། །གསེར་སྣོད་དངུལ་སྣོད་མ་ལགས་པ། །སྣོད་ངན་ཕལ་པར་བླུགས་པ
ན༑ །སྣོད་ཀྱང་འཆག་ལ་འོ་མ་འབོ། །དེ་བཞིན་ཟབ་མོའི་གདམས་པ་འདི། །དམ་ཚིག་ཉམས་ན་དམྱལ་བར་འགྲོ། །ཅེས་གསུངས་སོ། །སྣོད་དང་མི་ལྡན་གང་ཟག་དང༌། །ལོག་ལྟ་གཡོ་༴

་སེར་སྣ་ཅན། །ཁ་གསག་ཐེ་ཚོམ་ངོ་ལྐོག་ཅན། །གདམས་པ་སྣོད་དྲེད་ཁྱེར་བ་དང་། །མན་ངག་ཐོབ་ནས་བླ་མ་གསང༌། །གོ་ཡུལ་མཆོག་ཏུ་འཛིན་པ་དང༌། །མོས་གུས་གོ་འདྲིས་ཁྱེར་བ་
ནིཾ༑ །མཁས་པས་དེ་རྣམས་སྤང་བར་བྱ། །ད་བླ་མའི་མཚན་ཉིད་ནི། བླ་མ་མཚན་ལྡན་གཅིག་དགོས། ཐེག་པ་ཆེན་པོའི་བླ་མའི་མཚན་ཉིད་བྱམས་པས་བཅུད་ལྡན་དུ་གསུངས་ཏེ། བཤེས་
གཉེན་གཉེན་ཞིང་དུལ་བ་ཉེར་ཞི་བ། །ཡོན་ཏན་ལྷག་པར་བརྩོན་བྱས་ལུང་གིས་ཕྱུག །དེ་ཉིད་རབ་ཏུ་རྟོགས་ཤིང་སྨྲ་མཁས་ལྡན། །བརྩེ་བའི་བདག་ཉིད་སྐྱོ་ངལ་སྤངས་ལ་བརྟེན། །ཞེས་
གསུངས༑ རྒྱལ་པོ་ཨིནྡྲ་བྷོ་དྷིས་བཞིར་གསུངས་ཏེ། དཀོན་མཆོག་གསུམ་ལ་དད་པའི་བདག་ཐོབ་པ། །སེམས་ཅན་རྣམས་ལ་སྙིང་རྗེའི་བདག་ཐོབ་པ། །ཟབ་མོའི་ཆོས་ལ་ངེས་པའི་བདག་
ཐོབ་པ། །ཟང་ཟིང་མེད་པར་འགྲོ་ལ་ཆོས་སྟོན་པའོ། །ཐུན་མོང་མ་ཡིན་པ་གསང་སྔགས་ཀྱི་བླ་མ་ནི་མཚན་ཉིད་བཞི་ལྡན་ཏེ། དབང་གི་ཆུ་བོ་མ་ནུབ་པ། །བྱིན་རླབས་ཀྱི་རྒྱུད་པ་མ་ཆད་པ། །
གདམས་ངག་གི་ཟར་ཀ་མ་ལོག་པ། །མོས་གུས་ཀྱི་བསམ་པས་ཚིམ་ནུས་པ་དང་བཞིའོ། །ཞེས་གསུངས་སོ། །དཔལ་འཁོར་ལོ་སྡོམ་པ་ལས། སློབ་དཔོན་མཚན་ཉིད་ཐམས་ཅད་ལྡན། ། རྩྭ

༄༅། །ཡང་དག་ཤེས་ཤིང་རྒྱུད་ཤེས་པ། །དཔལ་ལྡན་ཁྲག་འཐུང་གསང་སྔགས་ཤེས། །ཁྲོ་མེད་གཙང་ཞིང་མཁས་པ་དང་། །སྦྱོར་ཤེས་ཡེ་ཤེས་ཕ་རོལ་འགྲོ། ཅེས་
གསུངས༑ དེ་བཞིན་དུ་བླ་མ་མཚན་ཉིད་ལྡན་པ་དང་། སློབ་མ་སྣོད་དང་ལྡན་པ་གཉིས། མོས་གུས་ཀྱི་རྟེན་འབྲེལ་གནད་དུ་བསྣུན་པ་ནི། བླ་མ་རྩེ་གཅིག་ཏུ་བསྒོམས་ནས་གསོལ་བ་རྩེ་གཅིག་
ཏུ་བཏབ་པ་མན་ངག་ཡིན་ནོ། །སྤྱིར་ཡང་ཕྱག་རྒྱ་ཆེན་པོའི་སྔོན་འགྲོ་ནི་བཞི་སྟེ། མཐུན་རྐྱེན་སྒྲུབ་ལ་མཎྜལ་འབུལ་བ། འགལ་རྐྱེན་སྤོང་བ་ལ་ཡི་གེ་བརྒྱ་པའི་སྒྲུབ་ཐབས་ཡོན་ཏན་ཐམས་ཅད་བླ་
Ju
མ་ལ་རག་ལས་པས། བླ་མའི་རྣལ་འབྱོར། ལོང་མེད་བརྩོན་འགྲུས་བརྩམ་པ་ལ་འཆི་བ་མི་རྟག་པ་བསྒོམ་པ་ནི་སྔོན་འགྲོའོ། །དེ་རྣམས་ཀྱིས་སློབ་དཔོན་དང་སློབ་མའི་མཚན་ཉིད་བསྟན་
ན་མོ་རཏྣ་གུ་རུ། ཕྱག་རྒྱ་ཆེན་པོའི་ཞལ་གདམས་འདི་ལ་བསྡུས་པའི་དོན་རྣམ་པ་བརྒྱད་ཀྱིས་སྟོན་པ་ཡིན་ཏེ། དང་པོ་སེམས་ཀྱི་གཞི་རྩ་བཅད་པ། གཉིས་པ་བཞག་༈ པའོ།། །།
ཐབས་བསྟན་པ། གསུམ་པ་འགྱུ་བ་ངོས་བཟུང་བ་དང༌། བཞི་པ་སྣང་བ་སེམས་སུ་ངོ་སྤྲད་པ། ལྔ་པ་རྣམ་རྟོག་ཆོས་ཉིད་དུ་འཆར་ཚུལ་བསྟན་པ། དྲུག་པ་ཚོགས་དྲུག་གི་སྣང་བ་ཆོས་ཉིད་དུ་༩

ཤར་ནས་བསྒོམ་དུ་མེད་པར་བསྟན་པ། བདུན་པ་བསྒོམ་མེད་ཤར་ནས་མཆོག་གི་དངོས་གྲུབ་ཐོབ་པར་བསྟན་པ། བརྒྱད་པ་ངོ་བོ་ངེས་ཚིག་དབྱེ་བ་ཁྱད་པར་བསྟན་པའོ། །དེ་ལ་ཐོག་མར
འབྲུག་སེམས་ཀྱི་གཞི་རྩ་གཅོད་པ་ནི། རང་གི་སེམས་ལ་གཅེར་གྱིས་ལྟོས། །བལྟས་པས་མི་མཐོང་དངོས་པོ་མེད། །ཅེས་པ་ནི། སེམས་ལ་དྲི་བ་གསུམ་བྱས་ཏེ། ཁྱོད་དང་པོ་ག་ནས་བྱུང་། ཐ་
ལུགས་མར་གར་འགྲོ། ད་ལྟ་གང་ན་གནས་བྱས་པས། ཁོ་བོས་ལན་བཏབ་པ། ང་དང་པོ་རྒྱུ་ལས་མ་སྐྱེས་ཏེ་བྱུང་ས་མེད། དང་པོའི་སངས་རྒྱས་རྒྱུ་མེད་པ། །ཞེས་སོ། །ཐ་མ་ཡང་འགྲོ་ས་མེད་
ཆོས་
དེ༑ རྐྱེན་གྱིས་མི་འཇིག ཇི་སྐད་དུ། སློབ་དཔོན་ཀླུ་སྒྲུབ་ཀྱིས། འོང་བ་མེད་ཅིང་འགྲོ་མེད་པ། །ཞེས་གསུངས། བར་དུ་གནས་པ་མེད་ཅིང་དབྱིབས་དང་ཁ་དོག་མ་གྲུབ། ཇི་སྐད་
མཛོད་
ཆེན་དུ༑ ཏིང་ངེ་འཛིན་གྱི་རྒྱལ་པོའི་མདོ་ལས། བཟུང་དུ་མེད་ཅིང་བསྟན་དུ་མེད། །སེམས་ཀྱང་དམིགས་སུ་མེད་པ་སྟེ། །དེ་ཕྱིར་ཏིང་འཛིན་ཞེས་བྱའོ། །དེ་ལྟར་གཞི་རྩ་ཡེ་ནས་མེད་པ་སྟེ།
མོ
བླ་མའི་དྲིན་གྱིས་སྟོང་པར་ཉམས་སུ་མྱོང་ན། གཤིས་ལ་སྟོང་ཀྱང་སྟོང་པའི་བྱ་བ་བྱེད་མི་ནུས་པས་བླ་མ་དྲིན་ཆེ། དེ་ལྟར་མ་མཐོང་བ་ཡིན་ཏེ། ཇི་སྐད་དུ། འཇམ་དཔལ་གྱིས་ནི་ཡང་དག་

།དྲིས། །རྒྱལ་བའི་སྲས་པོ་ཅང་མི་གསུང་། །མི་གསུང་བ་ནི་རྒྱ་ཆེར་བཤད། །ཅེས་སོ། །སེམས་འགྲོ་འོང་གནས་གསུམ་དང་བྲལ་བ་དེ་སེམས་ཀྱི་རང་བཞིན་
མོ་ཡིན་ཏེ། མི་རྟོག་སྟོན་པའི་མདོ་ལས།མ་མཐོང་བ་དེ་མཐོང་བ་ཡིན། །གསུངས། གཞན་ཡང་བཅོམ་ལྡན་འདས་ཀྱིས།ྋགང་ནས་ཀྱང་མ་འོང་གང་དུ་ཡང་མི་འགྲོ།གར་ཡང་གནས་
པར་འགྱུར་བ་མེད་དོ། །ཅེས་པ། སེམས་གཞི་མེད་རྩ་བྲལ་དུ་མཐོང་། འོ་ན་སྟོང་པ་ཆལ་ཆལ་གཅིག་ཡིན་ནམ་བྱས་ནས། ཅིར་ཡང་མ་གྲུབ་པས་ཅིར་ཡང་འཆར་བས་ཏེ། རྐྱེན་ངེས་མེད་
CHA
ཀྱིས་ཤེས་པ་ངེས་མེད་དུ་བསྐུལ་ནས་འགག་ཏུ་འཆར། ཇི་སྐད་དུ། ས་ར་ཧས། མ་སྐྱེས་པ་མ་རྟོགས་པ་གློ་བུར་བ། རྟོགས་པ་དེ་ཉིད་དབྱིངས་ཀྱི་ཆོ་འཕྲུལ་ལོ། །ཞེས་སོ། །སྐྱེ་བ་མེད་
པའི་མདངས་མ་འགགས་པས་ཡུལ་དང་དབང་པོར་ཤར། །གང་ལྟར་ཤར་ཡང་རང་བཞིན་སྟོང་པ་ལས་འགྱུར་བ་མེད། འོ་ན། སྣང་སྟོང་ཐ་དད་པ་གཅིག་ཡིན་ནམ་བྱས་པས། སྣང་བ་སྣ་
iz* ཚོགས་སུ་འཆར་ཡང། ངོ་བོ་སྐྱེ་མེད་ལས་གཅིག་ཀྱང་གཡོས་པ་མེད། ཇི་སྐད་དུ། རྩ་རྒྱུད་ལས། སྐྱེ་བ་མེད་ལས་ཐམས་ཅད་སྐྱེ། །སྐྱེས་ཙམ་ཉིད་ལས་སྐྱེ་བ་མེད། །ཅེས་དང༌།

ར་ཧས། གང་སྐྱེས་དུས་ན་དེ་ཉིད་དེ། །ཞེས་སོ། །གདོད་མ་ནས་དེ་ལྟར་གནས་པ་ནི་གཞིའི་འདུག་ཚུལ། སངས་རྒྱས་མཁས་ཏེ་མ་མཛད། སེམས་ཅན་བསྒྲིམས་ཏེ་མ་བཅོས་པར་ཀུན་ལ་
ཁྱབ་པ་ནི། བདེ་གཤེགས་སྙིང་པོས་འགྲོ་ཀུན་ཡོངས་ལ་ཁྱབ། །ཅེས་པ་དང༌། ཨིནྡྲ་བྷོ་དྷིས། ཁྱབ་པ་གཟུགས་ཅན་མ་ཡིན་པ། །འགྲོ་འོང་མེད་པ། དུས་ཐམས་ཅད་པ་དང་བཞིར
གསུངས༑ སེམས་འདི་རང་བཞིན་སྟོང་། རྣམ་པ་མི་འགག མཚན་ཉིད་ཟུང་འཇུག་ངོས་བཟུང་དང་བྲལ་བར་གནས་པ། མཐའ་བཞི་དང་བྲལ་བར་ཡེ་ནས་གནས་ཏེ། སྣང་བས་སྟོང་པའི་
མཐའ་ལས་གྲོལ། སྟོང་པས་སྣང་བའི་མཐའ་ལས་གྲོལ། གཉིས་སུ་མེད་པས་གཉིས་འཛིན་གྱི་མཐའ་ལས་གྲོལ་ཏེ། དེ་དུང་དང་དུང་གི་དཀར་པོ་བཞིན་ནོ། །རིག་པ་གསལ་བས་སྣང་བ་མ་
སྤངས༑ བཙལ་ན་མི་རྙེད་པས་སྟོང་པ་མ་སྤངས། སྣང་སྟོང་གཉིས་མ་འགགས་པས་གཉིས་སུ་འཛིན་པ་མ་སྤངས། ཚིག་ལ་སྔ་ཕྱི་བྱུང་ཡང་དོན་ཆོས་ཉིད་ལ་དབྱེར་མེད་པས་གཉིས་སུ་མེད་པ་
མ་སྤངས་སོ། །དེ་ལྟར་གནས་པའི་གཞི་ཀུན་ལ་ཁྱབ་པ་དེ་ངོ་མ་ཤེས་པས་འཁོར་བ་བྱུང༌། དེ་ལྟར་འགྲོ་བ་དེ་གང་གིས་ཉེས་ན་མ་རིག་པས་ཉེས། གང་གིས་མ་རིག་ན་རང་གིས་མ་རིག་པ་

༄༅། །སྟེ། དཔེ་རྒད་པོ་ཐི་གུ་གཏོར་བ་ལྟ་བུའོ། །ཇི་སྐད་དུ། དབུལ་བའི་ནོར་དང་གྱད་ཀྱི་ནོར། །རང་ལ་ཡོད་ཀྱང་ངོ་མ་ཤེས། །དང་པོ་སྣང༌། གཉིས་པ་
ཞེན༑ གསུམ་པ་ཆགས། བཞི་པ་གཞན་ལ་སྡང་སེམས་སྐྱེས་པས། འཁོར་བ་མུ་མཆེད་དེ། དཔེ་བོང་བུས་རང་འཐག་བསྐོར་བ་ལྟ་བུའོ། །ཇི་སྐད་དུ། བཅོམ་ལྡན་འདས་ཀྱིས། རྣམ་
རྟོག་ལས་ནི་རྣམ་རྟོག་དང༌། །སྲིད་པ་ལས་ནི་སྲིད་དག་འཕེལ། །ཞེས་པ་འཁོར་བར་འཁྱམས་ཚུལ་ལོ། །དེ་རྟོགས་ཚུལ་ནི་སྣང་བ་རང་ཤར། རིག་པ་རྩ་བྲལ། འཁོར་བ་གཞི་མེད་དུ་
རྟོགས་པ་ནི། གཞི་རྩ་བཅད་པའི་གདམས་ངག་གོ །དབང་པོ་རབ་རྟོགས་པ་དང་གྲོལ་བ་དུས་མཉམ། འབྲིང་མན་ཆད་དང་པོ་རྟོག་པ་འགེགས། བར་དུ་བསྲེ། ཐ་མ་རྒྱན་དུ་ཁྱེར་རོ།
༔ གཉིས་པ་བཞག་ཐབས་བསྟན་པ་ནི། མེད་པའི་ངང་ལ་ལྷོད་དེ་ཞོག ཡལ་ལེ་ཆད་དེ་འཛིན་མེད་ཞོག །ཅེས་པ་ནི། སེམས་འདི་བཙལ་བས་མི་རྙེད། བལྟས་པས་མི་མཐོང་། བརྟག་ན་མ་
གྲུབ༑ བཟུང་ན་མི་ཟིན། བཏང་ན་མི་འགྲོ། བཞག་ན་མི་སྡོད། བསྲེས་ན་མི་འདྲེས། ཕྱེ་བས་མི་ཕྱེད། ཕྲལ་བས་མི་ཕེར། བསྟན་པས་མི་ཤེས། བཤད་པས་མི་རྟོགས། དཔེ་གང་་

གིས་མི་མཚོན། ཐོག་ཏུ་གང་གིས་ཀྱང་མི་ཕེབས། མིང་གང་ལྟར་བཏགས་ཀྱང་འགལ་བ་མེད་དོ། །དེ་ཉམས་སུ་ཇི་ལྟར་ལེན་ན། ཆེད་དུ་མི་སྤྲོ། ཆེད་དུ་མི་བསྡུ། བཏང་སྙོམས་སུ་མི་
བཞག རྟོག་པ་རང་རྒྱུད་དུ་མི་བཏང་། བྱུང་ཚོར་གྱི་རྗེས་སུ་མི་འབྲང་། རིག་བཅོས་ཀྱི་ལྷད་མི་ཞུགས། ཕྱི་ཡུལ་མེད་སྟོང་པ་ལ་དངོས་པོར་མི་འཛིན། ནང་བདག་མེད་སྟོང་པ་ལ་ཕྱལ་བར་
མི་བལྟ། འགྱུ་བ་རྩ་བྲལ་སྐྱོན་དུ་མི་བཟུང༌། སྣང་འཛིན་དང་སྟོང་འཛིན་གྱི་ཕྱོགས་སུ་མི་གཏོང་། འདས་པའི་རྗེས་མི་བསྙེག མ་འོངས་པའི་མདུན་མི་བསུ། ད་ལྟ་བ་དངོས་པོར་མི་འཛིན་
པར་ཤེས་པ་བཟོ་མེད་དུ་ཕྱལ་ལེ། རྩོལ་མེད་དུ་ཤིག་གེ གཏད་མེད་དུ་ཁྲེགས་སེ། འཛིན་མེད་དུ་བུན་ནེ། སྐྱེ་མེད་དུ་སིང་ངེ་། འགག་མེད་དུ་ཐལ་ལེ། སྒྲིབ་མེད་དུ་སལ་ལེ། ཕྱི་རུ་
ཡུལ་གཅིག་མ་ལུས། ནང་དུ་སེམས་གཅིག་མ་ལུས་པར་མཉམ་ཁད་དེ་བཞག ཇི་སྐད་དུ། ས་ར་ཧས། འཇུར་བུས་བཅིངས་པའི་སེམས་ཉིད་འདི། །གློད་ན་གྲོལ་བར་ཐེ་ཚོམ་མེད། །
ཅེས་པ་དང༌། མ་བཅོས་ཤེས་པ་སོ་མར་ཞོག །བཅོས་པའི་སེམས་ཀྱིས་འཕགས་ལམ་ཐོབ་མི་འགྱུར། ཅེས་པས། ཤེས་པ་མ་བཅོས་རང་ལུགས་སུ་བཞག་པས། རྟོག་པ་རགས་པ་

༄༅། །འགགསགསལ་སྟོང་གི་ཉམས་སྐྱེས། བླ་མའི་དྲིན་དྲན། རང་སྐྱིད་དུ་ཚོར། འཁོར་བ་ལ་བློ་ལྡོག དེ་ལ་ཞི་གནས་ཞེས་ཟེར་ཏེ། ཞི་ནི་ཉོན་མོངས་པ
ཞི༑ གནས་ནི་དེའི་དོན་ལ་གནས། ཏིང་ངེ་འཛིན་ཀྱང་དེ་ཡིན་ཏེ། ཏིང་ནི་མི་གཡོ་བ། འཛིན་ནི་མི་གཏོང་བའོ། །གསུམ་པ་འགྱུ་བ་ངོས་བཟུང་བ་ནི། ཡང་གཅིག་རྣམ་རྟོག་སྐྱེས་པ་ན། །
ངོ་ཡིས་རྩིར་གྱིས་བཟུང་མཛོད་ལ། །ཁོ་རང་ཐོག་ཏུ་གློད་ལ་ཞོག །རང་སར་གྲོལ་བར་ཐེ་ཚོམ་མེད། །ཅེས་པ་ནི། སྐྱེ་མེད་མ་འགགས་རང་སར་ཏོག་ལེ་སྐྱེས་པ་དེ་སྐྱེ་མེད་ཀྱི་འཆར་
ཚུལ༑ འགག་མེད་ཀྱི་རང་སྒྲ། ཆོས་སྐའི་འཕྲིན་ལས་ཡིན་པས་སྐྱོན་དུ་མི་བལྟ། རྩ་བ་མི་བཅད། གཉེན་པོ་མི་བརྟེན་བློས་བཟོ་མི་བྱ། ཁོ་རང་གི་ཐོག་ནས་མ་བཅོས་པར་མཉམ་པར་བཞག་
༔ པས༑ མཚོ་ལ་རླབས་ཞི་བའམ། ནམ་མཁའ་ལ་སྤྲིན་དྭངས་པའམ། འཁྱག་པའི་རང་བཞིན་ཆུར་ཤེས་པར་བྱ་སྟེ། དེས་རྐུན་མ་ངོས་ཟིན་པས་གནོད་པ་མི་འབྱུང་བའམ། གཞི་མ་ལ་ཆུ་ལ་
ྋ ཆུ་བུར་དང་། ཆུ་རླབས་ཐམས་ཅད་ཆུ་ལས་འོས་མེད། དེ་བཞིན་དུ་སེམས་སྟོང་པ་ལ་རྣམ་རྟོག་དང་ཉོན་མོངས་པ་བྱུང་ཡང་སྟོང་པ་ལས་འོས་མེད། ཇི་སྐད་དུ། ས་ར་ཧས། མེ་ནི་སྤྲ་བ་ཉིད་✖

ལ་རྐྱེན་གྱིས་འབར། །ཟླ་བ་ཆུ་འཛག་ནོར་བུ་རང་དབང་མེད། །ཅེས་པ་དང༌། རྣམ་རྟོག་ལས་ནི་ཆོས་ཉིད་འབྱུང༌། །ཞེས་པ་དང༌། ནཱ་རོ་པས། ཚོགས་དྲུག་ཞེན་མེད་སལ་ལེ་བཞག །
ཡུལ་རྣམས་སྒྱུ་མར་འཆར་བ་ལ། །ཉམས་ནི་སྣ་ཚོགས་བྱུང་བ་ནི། །ཐམས་ཅད་སེམས་ཀྱི་ཆོ་འཕྲུལ་དུ། །ངེས་པར་ཁོ་ཐག་ཆོད་པའོ། །ཞེས་སོ། །བཞི་པ་སྣང་བ་སེམས་སུ་ངོ་སྤྲད་པ་
ཕྱི་ཡི་ཡུལ་ལ་གཅེར་གྱིས་ལྟོས། །རང་སེམས་སྒྱུ་མ་ལྟ་བུ་ཡིན། །གང་ཤར་སྟེང་དུ་འཛིན་མེད་ཞོག །ཅེས་པ་ནི། ཕྱི་རོལ་གྱི་ཡུལ་ཇི་ལྟར་ཤར་ཡང་རང་གི་སེམས་ལས་ལོགས་ན་
མེད༑ དེ་ཡང་གཅིག་ཀུན་ཏུ་ཤར། ཀུན་ཏུ་བསྡུས།ྋ གཅིག་པུ་ཡང་ངོས་བཟུང་མེད་པས། གང་ཤར་ཐོག་ཏུ་འཛིན་མེད་དུ་ཉམས་སུ་བླངས་པས་སྣང་སྟོང་དུ་རྟོགས་འོང་སྟེ། ས་ར
ཧས༑ མདུན་དང་རྒྱབ་དང་ཕྱོགས་བཅུ་རུ། །གང་གང་མཐོང་བ་དེ་དེ་ཉིད། །དེ་རིང་ཉིད་དུ་མགོན་པོ་ད་ལྟར་འཁྲུལ་པ་ཆད། །ད་ནི་སུ་ལའང་དྲི་བར་མི་བྱའོ། །ཞེས་གསུངས། སྣང་བ་
སེམས་སུ་མ་ཤེས་པས་ཆགས་སྡང་བསགས། དཔེ་བུ་ཆུང་གིས་མེ་ལོང་བལྟས་པ་བཞིན་དུ་འཁྲུལ་ལོ། །ཇི་སྐད་དུ། སྤྱོད་འཇུག་ལས། ལྕགས་བསྲེགས་ས་གཞི་སུ་ཡིས་བྱས། །མོ་

།ཚོགས་འདི་དག་ཅི་ལས་བྱུང༌། །དེ་འདྲ་དེ་དག་ཐམས་ཅད་ཀུན། །སྡིག་སེམས་ཡིན་པར་ཐུབ་པས་གསུངས། །ཅེས་སོ། །བླ་མའི་དྲིན་གྱིས་རང་སྣང་སྐྱ་མར་
རྟོགས༑ དཔེ་མ་ལ་བུ་སྐྱེས་པ་བཞིན་དུ། ཇི་སྐད་དུ། ས་ར་ཧས། ཨ་མ་གཞན་ནས་བུ་དེ་སྐྱེ་མི་འགྱུར། །ཅེས་སོ། །ལྔ་པ་རྣམ་རྟོག་ཆོས་ཉིད་དུ་འཆར་ཚུལ་བསྟན་པ་ནི། བར་གྱི་རིག་
པ་ཁྲོལ་དུ་ཆུག །འགྱུ་བ་དངོས་མེད་སེར་བུ་འདྲ། །འཛིན་པ་མ་ཞུགས་འགྱུས་པས་ཆོག །དེ་ལ་རྣམ་རྟོག་སྒོམ་ཤར་ཟེར། །ཅེས་སོ། །དང་པོརི ག་པ་གཞི་ཐོག་ཏུ་བསྡུས་ནས། འགྱུ་བ་
ལ་སྐྱོན་དུ་བལྟ་བ་ནི། ྋརྨོངས་པའི་བསམ་གཏན་ཡིན་ཏེ། འདིའི་ལུགས་ཀྱིས། སྣང་གྲགས་ཐམས་ཅད་ལ་འཛིན་པ་མ་ཞུགས་པ་དང༌། གཉིས་སྣང་ཐམས་ཅད་ལ་འཛིན་པ་མ་ཞུགས་
པར༑ རང་སྣང་སྐྱེ་མེད་དུ་ཐལ་ལེ་རྟོགས་པས་རྣམ་རྟོག་བསྒོམ་དུ་ཤར་བ་ཡིན། ཇི་སྐད་དུ། སློབ་དཔོན་ཀླུ་སྒྲུབ་ཀྱིས། རྣམ་མི་རྟོག་ལས་སངས་རྒྱས་མིན། །ཤིན་ཏུ་རྣམ་རྟོག་ཡོངས་ཤེས་
༈ ན༑ །མཁས་པ་ཉིད་དུ་གྲོལ་བ་ཡིན། །ཅེས་གསུངས། རྣམ་རྟོག་རང་རྒྱུད་པ་སྒོམ་མིན། རྟོག་པ་སྤངས་པའི་ཕ་རོལ་ན་སྒོམ་མེད། རྗེ་དྭགས་པོའི་ཞལ་ནས། རང་ལ་སྐྱེས་པའི་རྣམ་རྟོག་༝

འདི༑ །ཡེ་ཤེས་ཡིན་གྱིས་བཙིར་གྱིས་བཟུང༌། །ཉམས་སུ་མྱོང་ན་སྙིང་པོ་མཐོང༌། །ཞེས་པས། རྟོག་པ་སྐྱེས་པའི་དུས་དེ་ཉིད་ན། སྐྱེ་མེད་ན་ཁད་དེ་ཡོད་པས། མི་འགག མི་
གཡོ༑ མི་འཛིན། རྟོག་པ་འདིའི་ཐོག་ཏུ་མི་རྟོག་པ་ཞིག་གཞན་ནས་འཚོལ་བ་དེས་སྦྲང་རྩི་ལྕེ་ཐོག་ཏུ་བཞག་པས། ཁོ་རང་མངར་བར་ཡོད་པས། གཞན་ནས་མངར་བྱེད་བུ་རམ་ལ་སོགས་པ་
ཁར་བླུགས་མི་དགོས་པ་བཞིན་དེ་ལྟར་ཤེས་པ་བདེ་བ་ཆེན་པོར་འགྱུར་ཏེ། དུཿ ཁ་རང་གྲོལ་དུ་གྲོལ། རྟོག་པ་ཆོས་ཉིད་དུ་ཤེས། བྱེད་སྤྱོད་རྨི་ལམ་སྒྱུ་མ་དང་འདྲ། དེ་དང་དེ་བྱུང་གཉིས་སུ་
མེད༑ རྒྱུ་དང་སྟོང་པ་ཐ་དད་མེད། བླང་དོར་གཉིས་སུ་མེད། གཉིས་ཆོས་ཐམས་ཅད་གཅིག་ཏུ་འདྲེས། དེ་ལྟར་རྟོགས་པའི་དོན་ལ་མ་བྲལ་བར་གཙོས་སོ། །དྲུག་པ་ཚོགས་དྲུག་གི་སྣང་བ
ཆོས་སྐུར་ཤར་ནས་བསྒོམ་དུ་མེད་པར་སྟོན་པ་ནི། རང་ངོ་ཤེས་པས་དགག་བསྒྲུབ་བྲལ། །མ་ཡེངས་ཙམ་ལས་བསྒོམ་དུ་མེད། །མ་བསྒོམ་ངང་ལས་མ་ཡེངས་མཛོད། །ཅེས་པ
སེམས་ཉིད་རྟོགས་ན་བསྒོམ་དུ་སྐྲ་ཡི་རྩེ་མོ་ཙམ་ཡང་མེད་པའོ། །ངོ་ཤེས་པ་ཙམ་ནི་ཡང་དག་པའི་དྲན་པ་ཞེས་བྱའོ། །ཇི་སྐད་དུ། བཅོམ་ལྡན་འདས་ཀྱིས། སྟོང་པ་ཉིད་ཀྱི་མཚན་ཉིད་

༄༅། །གང་ཞེ་ན། གང་ཡང་དམིགས་སུ་མེད་ཅིང་འཛིན་པ་མེད་པ་ཞེས་པ་དང་། མན་ངག་ལས་ཀྱང༌། རི་བོང་རྭ་ལ་འབོག་རྒྱུ་མེད། །རུས་སྦལ་སྤུ་ལ་འབྲེག་རྒྱུ་8/2/01
༄ མེད༑ །མོ་ཤམ་བུ་ལ་འཆི་རྒྱུ་མེད། །ནམ་མཁའི་མེ་ཏོག་འཐུ་རྒྱུ་མེད། །རྨི་ལམ་ནོར་ལ་སྤྱད་རྒྱུ་མེད། །ཆུ་ནང་ཟླ་བ་བཟུང་དུ་མེད། །ཆོས་ཉིད་དོན་ལ་བསྒོམ་རྒྱུ་མེད། །ཅེས་གསུངས
པས༑ བསྒོམ་ན་གོལ། བཤད་ན་འཛིངས། བརྟགས་དྲག་ན་ཡལ་འགྲོ། ཆུ་གསལ་ན་ཉ་མི་འཆགས། མཉམ་པར་བཞག་ན་འགྲོ། མི་རྟོག་འདོད་ན་རྟོག ཞེན་མེད་འདོད་ན་
ཞེན༑ ཆགས་མེད་འདོད་ན་ཆགས། དབེན་པ་འདོད་ན་གཡེང་བ་ཡིན་ཏེ། འཛིན་པ་ཞུགས་ཚད་འཁྲུལ་པ་ཡིན། ཇི་སྐད་དུ། གསེར་འོད་དམ་པ་ལས། དེ་བཞིན་གཤེགས་པའི་ཡེ་ཤེས་
༈ སྤྱན༑ །ཆོས་ཀྱི་མཚན་ཉིད་གཅིག་མི་གཟིགས། །ཞེས་པས། ཡིད་ལ་བྱ་རྒྱུའམ་བསྒོམ་གཅིག་འདུག་ན། ཡང་དག་པའི་ལྟ་བ་མ་ཡིན། ལྟ་བ་གྱོ་རལ། སྒོམ་པ་དམིགས་གཏད་
༣ཅན༑ སྤྱོད་པ་དགག་བསྒྲུབ་ཅན། སྤྱི་སྐྱོན་དག་ཀྱང་སྒོས་སྐྱོན་མ་དག སྤྱི་ནད་གསོས་ཀྱང་སྒོས་ནད་མ་གསོས། ནག་པོ་གོན་པའི་སྐྱ་འཇོལ་བ། དཔེ་ནམ་མཁའ་སྤྲིན་དཀར་པོས་ཀྱང་སྒྲིབ་༔

ལ༑ ནག་པོས་ཀྱང་སྒྲིབ། ཁྱི་དཀར་པོས་རྨུགས་ཀྱང་རྨ། ནག་པོས་རྨུགས་ཀྱང་རྨ། གཟུང་འཛིན་མ་དག་ན་རྒྱལ་བའི་དགོངས་པ་མིན། བཟང་རྟོག་ངན་རྟོག་ཐམས་ཅད་ཀྱིས་ཆོས་སྐུ་སྒྲིབ
སྟེ༑ ཇི་སྐད་དུ། ཡེ་ཤེས་སྣང་བ་རྒྱན་གྱི་མདོ་ལས། ཡིད་ལ་བྱས་པའི་ཆོས་ཐམས་ཅད་མི་དགེ་བའོ། །ཡིད་ལ་མ་བྱས་པའི་ཆོས་ཐམས་ཅད་དགེ་བའོ། །ཞེས་གསུངས། དེ་ལྟར་བསྒོམ་
མེད་ལས་མ་ཡེངས་པར་བྱས་པས། དྲན་པ་མེད་པའི་དྲན་པ་ནི། །སངས་རྒྱས་ཉིད་ཀྱི་དྲན་པ་ཡིན། །ཅེས་གསུངས། འོ་ན། ཕ་རོལ་ཏུ་ཕྱིན་པ་དྲུག་དང་འགལ་ལམ་ཞེས་ན་མི་འགལ་
ཏེ༑ ཚངས་པ་ཁྱད་པར་ཅན་གྱིས་ཞུས་པའི་མདོ་ལས། མི་འཛིན་པ་ནི་སྦྱིན་པ། མི་གནས་པ་ནི་ཚུལ་ཁྲིམས། མི་བསྲུང་བ་ནི་བཟོད་པ། མི་བརྩོན་པ་ནི་བརྩོན་འགྲུས། མི་བསམ་པ་ནི་
བསམ་གཏན། མི་དམིགས་པ་ནི་ཤེས་རབ་བོ། །ཅེས་པ་དང༌། ཁྱད་པར་ཆོས་རྗེ་འགྲོ་བའི་མགོན་པོའི་བཞེད་པས། རྟོགས་པ་ནམ་མཁའ་ལྟ་བུའི་ངང་ནས་ཆོས་སྤྱོད་སྒྱ་མ་ལྟ་བུ་རྒྱུན་མ་ཆད་
པར་བྱེད་པ་ཤིན་ཏུ་ཟབ་པའི་མན་ངག་གོ །ཆོས་ཉིད་དོན་ལ་གནས་ན་མཆོད་པ་ཐམས་ཅད་རྫོགས་པ་ནི། ཇི་སྐད་དུ། དཀོན་མཆོག་བརྩེགས་པ་ལས། སངས་རྒྱས་ཀྱི་འདུ་ཤེས་མེད། ཆོས་

།ཀྱི་འདུ་ཤེས་མེད། དགེ་འདུན་གྱི་འདུས་ཤེས་མེད་ན་ཡང་དག་པའི་མཆོད་པའོ། །ཞེས་གསུངས། འདིའི་དོན་ལ་གནས་ན་སྡིག་པ་ཐམས་ཅད་དག་པ་ནི། ཇི༄༅།
སྐད་དུ། ཕྱོགས་བཅུ་རྒྱས་པའི་མདོ་ལས། གང་ཞིག་འགྱོད་ཚངས་བྱེད་འདོད་ན། །དྲང་སྲོང་འདུག་ལ་ཡང་དག་ལྟོས། །ཡང་དག་མཐོང་ན་རྣམ་པར་གྲོལ། །འདི་ནི་འགྱོད་ཚངས་མཆོག་
ཡིན་ནོ། །ཞེས་གསུངས། བདུན་པ་བསྒོམ་མེད་ཤར་ནས་མཆོག་གི་དངོས་གྲུབ་ཐོབ་པར་བསྟན་པ་ནི། ཐུན་མོང་གི་རྟགས་བརྒྱད་དང་ཡོན་ཏན་ཐོབ་ཀྱང་ཆོས་ཟད་སར་མ་སྐྱེལ་ན་མི་ཕན་
ཏེ༑ ཇི་སྐད་དུ། ལྷའི་བུས་ཞུས་པའི་མདོ་ལས། ཤེས་རབ་མེད་པའི་ཐབས་ཀྱིས་ནི། །མཁས་པ་རབ་ཏུ་ཞི་མི་འགྱུར། །ཅེས་པས། གཟུང་འཛིན་མཁའ་ལྟར་མ་དག་ན། །ལེགས་
ཚོགས་ཀྱི་རྟེན་འབྲེལ་ཐམས་ཅད་ཀྱང༌། འཁོར་བའི་གཡོ་སྦྱོར་ལས་མ་འདས་པ། །དེས་ན་བློ་འདས་ཆུ་བོའི་རྒྱུན་བཞིན་དུ་སྐྱོང་བ་གལ་ཆེ་སྟེ། ཇི་སྐད་དུ། སྤྱོད་འཇུག་ལས། ཉོན་མོངས་
ཤེས་བྱའི་སྒྲིབ་པ་ཡིས། །མུན་པའི་གཉེན་པོ་སྟོང་པ་ཉིད། །ཅེས་སོ། །བསྒོམ་བྱ་ཉོན་མོངས་ཀྱི་སྒྲིབ་པ། བསྒོམ་བྱེད་ཤེས་བྱའི་སྒྲིབ་པ། དེ་ཉིད་ཟད་པ་ལ་བསྒོམ་མེད་ཟེར་ཏེ། བསྒོམ

མེད་ཤར་ནས་མཆོག་གི་དངོས་གྲུབ་ཐོབ་པའོ། །བརྒྱད་པ་ཕྱག་རྒྱ་ཆེན་པོ་ཞེས་བྱ་བ་ནི། ངོ་བོ། ངེས་ཚིག དབྱེ་བ། ཁྱད་པར་དང་བཞིའོ། །ངོ་བོ་ནི་དཔེ་ཐམས་ཅད་ལ་ཁྱབ་པ། ཐམས་
ཅད་དེའི་རང་བཞིན་དུ་འདུས་པ། བསམ་བརྗོད་ཀྱི་ཡུལ་ལས་འདས་པའོ། །ངེས་ཚིག་ནི་ཕྱག་ནི་སྟོང་པའི་ཡེ་ཤེས་ཏེ། །རྒྱ་ནི་འཁོར་བའི་ཆོས་ལས་གྲོལ། །ཆེན་པོ་ཟུང་འཇུག་རྟགས་པ་
ཡིན༑ །ཅེས་སོ། །དབྱེ་བ་གསུམ་སྟེ། གཞི་ཀུན་ལ་ཁྱབ་པའི་ཕྱག་རྒྱ་ཆེན་པོ། ལམ་ཉམས་སུ་ལེན་པའི་ཕྱག་རྒྱ་ཆེན་པོ། འབྲས་བུ་ལྷན་གྱིས་གྲུབ་པའི་ཕྱག་རྒྱ་ཆེན་པོ། ཕྱག་རྒྱ་ཆེན་པོ་
མཚན་ཉིད་གསུམ་ལྡན་ནི། ངོ་བོ་ཅིར་ཡང་མ་གྲུབ་པ། རྣམ་པ་ཅི་ཡང་མི་འགག་པ། དེ་ཉིད་དབྱེར་མེད་དུ་གནས་པའོ། །ཁྱད་པར་ཡང་ལྔ་སྟེ། ལྟ་བ་ལུང་རིག་ལ་མ་ལྟོས་པ་རྟོགས་པ་ནང་
ནས་ཤར་བའི་ཁྱད་པར། བསྒོམ་པ་སེམས་འཛིན་ལ་མ་ལྟོས་པ་བྱིང་རྒོད་རང་སར་གྲོལ་བའི་ཁྱད་པར། དམ་ཚིག་སྲུང་སྡོམ་ལ་མ་ལྟོས་པ་ཟག་མེད་ཀྱི་སྡོམ་པ་རྒྱུན་མི་ཆད་པའི་ཁྱད་པར། སྤྱོད་
ལམ་གཉེན་པོ་ལ་མ་ལྟོས་པ་བླང་དོར་མདུད་པ་རང་སར་གྲོལ་བའི་ཁྱད་པར། འབྲས་བུ་དུས་རྟགས་ལ་མ་ལྟོས་པ་ལྷུན་གྲུབ་རང་ཆས་སུ་གནས་པའི་ཁྱད་པར་རོ།ྋ །རྒྱལ་བ་རྒོད་ཚང་པའི་ཕྱག་རྒྱ་ ྨ

༄༅། །ཆེན་པོའི་ཞལ་གདམས་རྫོགས་སོ། །སྠི།། ཉམས་སུ་བླངས་ན་འབྲས་བུ་འབྱུང་ཚུལ་བསྟན་པ་ནི། ཉམས་སུ་བླངས་ན་སངས་རྒྱས་ཐོབ། །ཅེས་
གསུངས་པས། ཇི་ལྟར་གཞི་ལ་གནས་པ། ལམ་ལ་གོམས་པར་བྱས་པས། འབྲས་བུ་མངོན་དུ་གྱུར་པ་དང་གསུམ་མོ། །གཞི་སེམས་ཅན་གྱི་དུས་ན་སངས་རྒྱས་གཞིའི་རྒྱུད། ལམ་དྲི་མ་
ཕྱོགས་འགའ་ཞིག་པའི་དུས་ན་སངས་རྒྱས་ལམ་གྱི་རྒྱུད། ཕྱོགས་དག་དག་པའི་དུས་ན་སངས་རྒྱས་འབྲས་བུའི་རྒྱུད་དོ། །གཞི་ལ་སྐུ་གསུམ་ཚང་སྟེ། འཆི་བ་ཆོས་སྐུ། བར་དོ་ལོངས་
སྐུ༑ སྐྱེ་བ་སྣ་ཚོགས་སྤྲུལ་སྐུའོ། །ཡང་ན་གཉིད་མཐུག་པོ་ཆོས་སྐུ། རྨི་ལམ་ལོངས་སྐུ། སད་པ་སྤྲུལ་སྐུའོ། །སེམས་སྟོང་པ་ཆོས་སྐུ། སྣ་ཚོགས་འཆར་བ་ལོངས་སྐུ། དབྱེར་མེད་པ་
༈ སྤྲུལ་སྐུའོ། །གཞི་ལ་རིགས་ལྔ་ཡང་ཚང་སྟེ། སེམས་ཉིད་ཀུན་ལ་སྣང་བ་རྣམ་སྣང་། སེམས་ལ་འཇིགས་པ་མེད་པ་རྡོ་རྗེ་སེམས་དཔའ། ཆེ་བའི་ཡོན་ཏན་ཐམས་ཅད་འབྱུང་བས་རིན་ཆེན
འབྱུང་ལྡན། སྣང་བ་རང་བཞིན་མེད་པས་སྣང་བ་མཐའ་ཡས། རྩོལ་མེད་ལྷུན་གྱིས་གྲུབ་པས་དོན་ཡོད་གྲུབ་པ། ཞེས་དང༌། རྩ་རྒྱུད་ནས། ཁམས་གསུམ་ཡེ་ནས་དག་པའི་ཞིང་། །འགྲོ་

ལྔ་རིགས་ལྔའི་སངས་རྒྱས་ཡིན། །ཅེས་པ་དང༌། ནཱ་རོ་པས། སྣོད་ནི་འཇིག་རྟེན་ཡིན་ཏེ་གཞལ་ཡས་ཁང་། །བཅུད་ནི་སེམས་ཅན་ཡིན་ཏེ་ཡི་དམ་ལྷ། །ཞེས་པས་ཡེ་ནས་དེ་ལྟར་གནས་
སོ༑ །འོ་ན། ལམ་གོམས་པ་ཅི་དགོས་ཅེས་ཟེར་ན། བཅོམ་ལྡན་འདས་ཀྱིས། སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་མས་བསྒྲིབས། །ཅེས་པ་དང་། གཞི་ལ་ཇི་
ལྟར་གནས་པ་ལམ་དུ་གོམས་པས་འབྲས་བུ་ལྷུན་གྲུབ་ཏུ་འབྱུང་སྟེ། ཇི་སྐད་དུ། སྡོང་པོ་བཀོད་པ་ལས། ཇི་ལྟར་ཉི་ཟླ་ནོར་བུ་དག །ཡོངས་སུ་དག་པའི་མཚན་ཉིད་ཅན། །ཉི་ཟླའི་ཟེར་གྱིས་
ཕོགས་པ་ན། །དེ་དག་རང་གི་ཡོན་ཏན་འབྱིན། །དེ་བཞིན་ཀུན་གཞིའི་རྣམ་ཤེས་ཀྱང༌། །ཟག་མེད་ལས་དང་ལྡན་གྱུར་པས། །བདེ་གཤེགས་སྙིང་པོ་དགེ་སྙིང་པོར། །རབ་ཏུ་བསྒྱར་ནས་
གཞན་དུ་འབྱིན། །ཅེས་གསུངས་པས། ལམ་དུ་བདེ་གསལ་མི་རྟོག་པ་གསུམ། འཛིན་མེད་དུ་བསྐྱངས་ཤིང་གོམས་པས། འབྲས་བུ་ལྷུན་གྲུབ་ཏུ་འབྱུང་སྟེ། དེ་ཡང་མི་རྟོག་པ་མཐར་ཕྱིན་
པ་ལས་ཆོས་སྐུ། བདེ་བ་མཐར་ཕྱིན་པ་ལས་ལོངས་སྐུ། གསལ་བ་མཐར་ཕྱིན་པ་ལས་སྤྲུལ་པའི་སྐུའོ། །ཡང་ན་ཚོགས་གཉིས་ལས་སྐུ་གཉིས་ཏེ། བསོད་ནམས་ཀྱི་ཚོགས་གཉིས་ལས་

།གཟུགས་སྐུ་གཉིས། ཡེ་ཤེས་ཀྱི་ཚོགས་ལས་ཆོས་སྐུའོ། །སྤྱིར་སྤངས་པ་དང་ཐོབ་པ་ཡེ་ཤེས་ཕུན་སུམ་ཚོགས་པ་ལ་ཁོ་བོ་སངས་རྒྱས་ཟེར། མངོན་པ༄༅།
ནས༑ མ་རིག་གཉིད་ལས་སངས་ཕྱིར་དང་། །ཤེས་བྱ་ལ་ནི་བློ་རྒྱས་ཕྱིར། །སངས་རྒྱས་ཞེས་ནི་རབ་བརྗོད་དོ། །ཅེས་པ་དང་། ཆོས་རྗེའི་ཞལ་སྔ་ནས། གོམས་པ་མཐར་ཕྱིན་སྒྲིབ་གཉིས་
ཎྜཱརྩད་ནས་དག །རྒྱུ་ནུས་རབ་རྫོགས་དགོས་འདོད་ལྷུན་གྱིས་གྲུབ། །ཐུགས་རྗེའི་རྩལ་འབྱོངས་གཟུགས་སྐུ་རྣམ་གཉིས་ཀྱིས། །འགྲོ་དོན་རྫོགས་མཛད་འབྲས་བུ་རྩེ་མོར་ཕྱིན། །ཅེས་གསུངས་
བཅུ་གསུམ་
པས༑ གཞི་ལ་ཇི་ལྟར་གནས་པ་ལམ་ལ་གོམས་པར་བྱས་པས། འབྲས་བུ་མངོན་དུ་འགྱུར་བ་ཆོས་ཉིད་ཡིན་ཏེ། གཞི་འཁོར་འདས་དབྱེར་མེད་དུ་རྟོགས། ལམ་ཐབས་ཤེས་ཟུང་འཇུག་ཏུ་
ཎྜཱ ཉམས་སུ་བླངས་པས། འབྲས་བུ་མི་གནས་པའི་མྱ་ངན་ལས་འདས་པ་ཐོབ་བོ། །གདམས་པ་ཁྱད་པར་འཕགས་པ་འདི་བླ་མ་རིན་པོ་ཆེ་ལྔ་བརྒྱ་པའི་སངས་རྒྱས་གཉིས་པ། སྡེ་སྣོད་འཛིན་པ་
ཐམས་ཅད་ཀྱི་གཙུག་གི་ནོར་བུ། བསྟན་པ་རྣམས་ཀྱི་མིག་གི་སྒྲོན་མེ། བསྒྲུབ་པ་པོ་རྣམས་ཀྱི་ཡང་རྩེ། སྐལ་ལྡན་རྣམས་ཀྱི་དེད་དཔོན། དཀའ་བ་སྤྱད་པའི་སྐྱེས་བུ། དུས་གསུམ་སངས

རྒྱས་ཀྱི་སྤྲལ་པ། །འཇིག་རྟེན་གསུམ་གྱི་མགོན་པོ། རྒྱལ་བ་རྒོད་ཚང་པས་གསུངས་པ། ཞལ་གདམས་འབུར་དུ་བྱོན་པ་ཟུར་ཙམ་གྱིས་ཉམས་ལེན་གྱི་རིམ་པ་བསྟན་པ་ལ། ལུང་རྒྱབ་རྟེན་དུ་
དྲངས༑ རིག་པས་མཐའ་བཅད། ཉམས་མྱོང་གི་མིག་ཕྱེ། གོ་དོན་གྱི་བརྡ་སྦྱར། འདྲ་བའི་དཔེ་བཞག ཟབ་མོའི་གནད་བཀྲོལ་ཏེ། སྙིང་པོ་དོན་གྱི་གདམས་ངག གནས་ལུགས་ཚིག་
གི་མཚོན་པ་རྡོ་རྗེའི་གླུ། །སྐྱེ་མེད་རང་སྒྲ་མགུར་དུ་བཞེངས་པ་ལ། །བློ་དམན་རྨོངས་པའི་སྤྲང་པོ་རས་པ་ངས། །བླ་མའི་དགོངས་པ་ཁྲོལ་བ་མིན་མོད་ཀྱང་། །རང་བས་དམའ་བའང་སྲིང
མཐའ་མི་ཁེགས་པས། །འགའ་ལ་ཕན་སྙམ་ཅུང་ཟད་མཚོན་པ་དེས། །མཁའ་འགྲོའི་ཚོགས་རྣམས་མ་མཉེས་བཟོད་པར་གསོལ། །དགེ་བ་འདིས་མཚོན་དུས་གསུམ་བསགས་དང་གནས་པ་
ཡིས༑ །བླ་མ་རྒྱལ་བ་སྲས་བཅས་ཐུགས་དགོངས་རྫོགས་པ་དང་། །མཐའ་ཡས་སེམས་ཅད་མ་ལུས་ཐམས་ཅད་ཀུན། །མ་རྟོག་འཁྲུལ་རྟོག་དབྱིངས་སུ་དག་གྱུར་ཅིག །ཚེ་འདིར་རྡོ་རྗེ་འཛིན་
པའི་ས་ཐོབ་ཤོག །མཉམ་མེད་བླ་མ་ཆོས་རྗེ་རིན་ཆེན་གྱིས། །ཞལ་གྱི་གདམས་པ་རིན་ཆེན་བསྲུབས་ཤིང་གང་། །འོན་ཀྱང་བརྟགས་ཏེ་གུས་ཙམ་བླང་བྱ་མིན། །ཚུལ་མིན་སྣང་ན་མཁས་

* ༄༅། །རྣམས་བཟོད་པར་མཛོད། །ཞལ་གདམས་བཅུད་མཆོག་བདུད་རྩི་དམ་པ་འདི། །སྙིང་དང་འདྲ་བའི་སློབ་མ་ལས་འཕྲོ་ཅན། །ཞབས་ཏོག་གསུམ་ལྡན་བསྒྲུབ་པ་མ་
གཏོགས་པའི། །ཁ་གསག་གཡོ་རྒྱུ་སེར་སྣ་ཅན། །གདམས་ངག་ཐོབ་ནས་བླ་མ་གསང་། །ལྟོ་རྒྱབ་གདུངས་པའི་གང་ཟག་ལ། །གདམས་པ་བྱིན་ན་མཁའ་འགྲོའི་བཀའ་ཆད་འབྱུང་།ྋ །དེས་
ན་མན་ངག་སྙིང་བཞིན་ཆོངས། །ཉམས་རྟོགས་བྱུང་བ་དབེན་པའི་གནས། །གྲུབ་ཐོབ་བཞུགས་གནས་ཁྱད་པར་ཅན། །ངོ་མཚར་མི་འཇིགས་སེང་གེའི་རྫོང༌། །དཔའ་བོ་མཁའ་འགྲོ་འདུ་བའི་
ས༑ །སྐྱོན་མེད་དགེ་ཚང་འོད་མའི་རིགས། །ཉམས་དགའ་བཀྲ་ཤིས་མཚན་ལྡན་ཀུན། །ཡོངས་ས་ཡང་དབེན་ཕོ་བྲང་དུ། །སྙིང་པོ་སྐོར་གྱི་ཞལ་གདམས་ལ། །མ་ནོར་ལེགས་པའི་
དགོངས་པ་བཀྲོལ། །ཀུན་ཀྱང་འདི་དོན་རྟོགས་པར་ཤོག །ཕྱག་རྒྱ་ཆེན་པོའི་ཞལ་གདམས་གཞི་ལམ་འབྲས་གསུམ་གཏན་ལ་དབབ་པ། ཞལ་གདམས་རིན་པོ་ཆེའི་ཟ་མ་ཏོག་བཀོད་
*པའོ།། །།བཀྲ་ཤིས་ཤོག། །། 298 (B)

BlankPageAsPerOriginalDocument
298 (B)

ཞུས་
ལན་
ཉི་
གཅིག་༄༅། །ཞུས་ལན་ཉི་མའི་སྙིང་པོ་ཞེས་བྱ་བ་རྗེ་རྒོད་ཚང་པ་ལ་སྤྲང་ལོང་རྫོང་ཁ་བས་ཞུས་པ་ཚིག་དོན་གསལ་བའི་སྒྲོན་མེ་བཞུགས་སོ།།
ཉི་
སྙིང་

༄༅། །ཨོཾ་སྭསྟི། དངོས་གྲུབ་འབྱུང་གནས་ཆོས་རྗེ་རིན་ཆེན་དང༌། །བཀའ་བརྒྱུད་བླ་མ་ལྷ་དང་མཁའ་འགྲོ་དང༌། །དཔལ་
མགོན་ཆོས་སྲུང་དམ་ཅན་ལ་སོགས་ལ། །གསོལ་བ་འདེབས་སོ་བྱིན་གྱིས་བརླབ་ཏུ་གསོལ། །བཀྲ་ཤིས་ངོ་དྲོ་བྱིན་ཆགས་ཞུས་ལན་འདི། །ཉི་མའི་
300སྙིང་པོ་ཞེས་བྱ་ཆོས་རྗེའི་གསུང༌། །འགལ་འགག་གནད་ཀྱི་བདེ་དོག་འཕྲང་འགྲོལ་བ། །རྗེའི་གསུང་སྒྲོས་བདུད་རྩིའི་རྒྱ་མཚོ་ནི། །ཞུས་ལན་ཡི་གེར་
ཀོད་པས་སྣང་བར་ཞུ། །བལ་བོད་གཉིས་ཀྱི་སོ་འཚམས་ལི་ཤིན་དེའི་ནགས་ཁྲོད། ལྷ་སྨན་རྒྱལ་མོའི་མགུལ། གནས་བདེ་ཆེན་ནགས་མའི་

༄༅། །ཚལ། བདེ་ཆེན་སྟེངས་ཀྱི་ཞིང་མཆོག་ཏུ། ཆོས་ཀྱི་རྒྱལ་པོ་རྒོད་ཚང་པའི་ཞབས་དྲུང་དུ། སེམས་མོས་གུས་ཀྱི་གདུང་བ་
ཆེན་པོས་ལུས་དཀའ་བ་སྤྱད་དེ། ཉི་ཤུ་ལྔའིནུབ་མོ་མཇལ་ནས་ནམ་ཕྱེད་ཡོལ་ཙམ་དུ་གསུང་གླེང་མང་པོ་བྱོན། ཐུགས་དགྱེས་ནས་ཆོས་དྲི་བ་མང་པོ་
ཞུས་པ་ལ་གསུང་སྒྲོས་མང་པོ་བྱོན་ནོ། །དེ་ནས་བཟུང་ནས་སློབ་དཔོན་ཁྱེད་ལ་སུས་ཀྱང་འགྲན་དུ་མེད་ཀྱིས་ཆོས་དང་གསུང་གླེང་ལ་སོགས་པ་གང་དགྱེས་
པ་བྱའོ་གསུང་ནས། ཟླ་བ་ཕྱེད་དང་གཉིས་སུ་ཆོས་དང་གསུང་གླེང་བཀའ་བགྲོས་ལ་སོགས་པ་མང་པོ་ཞུས། དེ་སྔ་ནས་སྤྱན་དང་ཞབས་ལ་སོགས་པ་

བག་ཙམ་སྙང་བ་ཅིག་ཡོད་པ་དེ་ཡང་དྲག །སློབ་དཔོན་ཁྱེད་སླེབ་པས་ང་ཁམས་བཟང་དུ་སོང་གསུང་ནས་ཐུགས་མཉེས་ཤིང་ཐུགས་ཡིད་འདྲེས་པ་དང༌། ཐུགས་ལ་བཏགས་པ་བརྟེན་
ནས༑ ཆོས་ཀྱི་གནད་མ་ལུས་པ་རྣམས་ཞུས་སོ། །སྟན་ཐོག་གཅིག་ཏུ་ཆོས་སྒྲུབ་པ་ལ་བླ་མ་སྒྲུབ་པ་དང་རླུང་སྒོམ་པ་བོགས་གང་ཆེ་ཞུས་པས། རང་དོན་རྩ་རླུང་གི་ཡོན་ཏན་ནི་དཔག་པའམ་
བསམ་པར་མི་ནུས་པས་མངོན་ཤེས་རྫུ་འཕྲུལ་དེ་ན་ཕར་ཅི་འབྱུང་མི་ཤེས་པས་རླུང་ཆེ་སྟེ། གཞན་འདུལ་བ་ལ་མ་ནམ་མཁའ་མ་འདི་འཕྲུལ་ཆེ་བས། ཕུགས་འགྲོ་དོན་འདི་ཆེ་བ་ཡིན། ངས་རླུང་
སྒོམ་པ་མ་སྒྲུབ་པས་ཡོན་ཏན་ཅི་ཡང་མེད། སྐྱེ་བ་ཕྱི་མ་ལ་རླུང་བསྒོམ་ནུས་པའི་སྨོན་ལམ་བཏབ་ཡོད་པ་ཡིན། ཕྱག་རྒྱ་ཆེན་པོའི་རྟོགས་པ་སྐྱེས་ནས་རྩོལ་མེད་ལ་འབྱམས་ནས་རླུང་བཤོལ་བ་ཉེ་
གྷིབས་ཁྱེད་རླུང་རྩོལ་བཤོལ་བར་མཆིའོ། །སྐྱོངས་ཤིག་ཐུགས་ལ་བཏགས་སོ་གསུང༌། རྩ་དབུ་མ་ལ་བཞེད་པ་དུ་བདོག་ཞུས་པས། ྋ སྤྱིར་རྩ་སྟོང་ཕྲག་བདུན་བཅུ་རྩ་གཉིས་ཡོད་པར་
གསུངས༑ྋ ལམ་འབྲས་ནས་བྱེ་བ་ཕྲག་བཞི་ཡོད་པར་ཡང་བཤད་འདུག་སྟེ། དྲིལ་ན་རྩ་གསུམ་འཁོར་ལོ་བཞི་ཡིན་པས། དུག་གསུམ་ལམ་དུ་བྱེད་པའི་རྩ་གསུམ་སྟེ། རོ་མ་ཞེ་སྡང་གི་

༄༅། །རྩ། རྐྱང་མ་འདོད་ཆགས་ཀྱི་རྩ། དབུ་མ་གཏི་མུག་གི་རྩ་ཡིན་པར་གཏུམ་མོ་བརྟེན་ནས་དུག་གསུམ་ལམ་དུ་བྱེད་ཤེས་དགོས། ལར་དབུ་མ་ལ་ནི་གསུམ་གསུམ་
ཡོད་དེ། གནས་ལུགས་རྩའི་དབུ་མ་ནི་སྲོག་རྩ་སྟེ། སྒལ་པ་ལ་འཁྲིལ་ནས་འདུག །ངེད་ཀྱིས་དང་པོ་མི་རོ་བཤས་ནས་ལྟས་གསུངས། བསྒོམ་པ་དུས་ཀྱི་དབུ་མ་ནི་ཁང་སྟོང་གི་ཀ་བ་
བཙུགས་པ་ལྟ་བུ་དེ་སྟོང་རར་བསྒོམ། ལྷན་སྐྱེས་གཉུག་མའི་དབུ་མ་ནི་སེམས་གཟུང་འཛིན་དང་བྲལ་བ་ཆོས་སྐུ་ངང་དེ་ལ་ཟེར་བ་ཡིན་གསུང་། དམིགས་པ་ཡུལ་གྱི་གནད་ལ་མི་འདྲ་བ་ཇི་འདྲ་
དང་
མཆིས་ཞུས་པས། དེ་ལ་ཡང་རྩ་གསུམ་གྱི་འདུས་སོ་ན་ཨ་ཐུང་ཞེས་ཀྱང་བྱ། ནམ་མཁའ་སྟོང་པ་ཞེས་ཀྱང་བྱ།ྋ ཁ་ཁ་ཏི་ཕྲུ་བ་ཁ་སྤུབ་པ་ལྟ་བུ། མ་མ་ཆུའི་ཁམས་ཆེན། ཡུམ་ཆེན་མོའི་ངོ་བོ་
ཉིད་རྩ་གྲུ་གསུམ་པ་གཅིག་ཡོད་པ་ཡིན། ལམ་འབྲས་པ་ནི་བྷ་ག་ཞེས་ཟེར་བ་ཡིན། སྤྱིར་དབུ་མའི་ནང་དུ་ཡབ་ཡུམ་བདེ་སྟོང་དུ་ཡོད། སྤྱི་གཙུག་གི་ཧཾ་ནི་བླ་མ་ཨ་ཤད་ནི་ཡུམ་རྡོ་རྗེ་རྣལ་འབྱོར་
༈ མ་སྟེ་དབུ་མར་འབར་འཛག་བྱེད་པ་ན། བླ་མ་ཡབ་ཡུམ་སྙོམས་འཇུག་བྱས་པས་ཟག་མེད་དགའ་བཞིའི་བདེ་སྟོང་འཆར་ཏེ། འགའ་ཞིག་ན་རེ་སངས་རྒྱས་གར་བུད་མེད་ནུ་མ་ཅན་ལ་ཅིས་ཀྱང་ཞོན་ ྗ

དགོས་ཟེར་ཏེ། དེ་ནི་ཐབས་ལམ་མ་ཡིན་ཐབས་ཆགས་ཡིན་གསུང་། འོ་ན་བསྒོམས་པས་རྩ་མདུད་ཇི་ལྟར་གྲོལ་བ་ལགས་ཞུས་པས། རྩ་ལ་མདུད་པ་ཡོད་པ་ནི་དགོངས་པ་ཅན་ཡིན། རྣམ་
རྟོག་གི་མདུད་པ་ཡིན་རྩ་ལ་མདུད་པ་མེད། འོན་ཀྱང་ལྟེ་བ་སོར་བཞིར་མནན་པས་མི་རྟོག་པ་སྐྱེ། ལྟེ་འོག་སེར་གཉིས་མནན་པས་རྟོགས་པའི་ཡེ་ཤེས་འཆར། དེས་ལྟེ་བ་སྤྲལ་པའི་རྩ་མདུད་
གྲོལ༑ རྣལ་འབྱོར་བཞི་ལ་རྩེ་གཅིག་གི་ཡོན་ཏན་སྐྱེ་བ་ཡིན། དེ་ལྟར་བསྒོམས་པས་སྙིང་ཁའི་རྩ་མདུད་གྲོལ། སྤྲོས་བྲལ་གྱི་ཡོན་ཏན་སྐྱེ། དེ་ནས་མགྲིན་པ་ལོངས་སྤྱོད་ཀྱི་རྩ་མདུད་
གྲོལ༑ དུ་མ་རོ་གཅིག་གི་ཡོན་ཏན་སྐྱེ། དེ་ལྟར་བསྒོམས་པས་སྤྱི་གཙུག་བདེ་ཆེན་གྱི་གནས་སུ་རིག་པ་ཆགས་རྩ་མདུད་གྲོལ་ནས་བསྒོམ་མེད་ཀྱི་རྟོགས་པའི་ཡོན་ཏན་མ་ལུས་པ་སྐྱེ་བ་ཡིན་
པས༑ གཉིས་འཛིན་གྱི་རྟོག་པ་ཟད་པ་ཡིན་གསུང༌། འོ་ན་རྫོགས་རིམས་དགུའི་ཆོས་དྲུག་ལ་སོགས་པ་ལ་ཆོས་ཀྱི་རྒྱལ་པོ་ཇི་ལྟར་དུ་བཞེད་པ་ལགས་ཞུས་པས། ངའི་བཞེད་པ་ཆོས་དྲུག་སྒང་
དྲིལ་དུ་འདི་ཙུག་ཡོད་པ་ཡིན་པས། སློབ་དཔོན་གསོན་ཅིག་གཏུམ་མོ་རླུང་སེམས་དབྱེར་མེད། ལས་རྒྱ་གང་ཤར་བདེ་ཆེན། སྒྱུ་ལུས་སྣང་སྟོང་རོ་མཉམ། རྨི་ལམ་བག་ཆགས་རང་༔

༄༅། །གྲོལ། འོད་གསལ་མ་བཅོས་བློ་འདས། བར་དོ་རང་སེམས་གཞི་བྲལ་འཕོ་བ་དགེ་སྡིག་འདོར་ལེན། གྲོང་འཇུག་མ་དག་གནས་འགྱུར། ཟུང་འཇུག་སྐུ་གསུམ་
རང་ཤར་བྱ་བ་དེ་ཚོ་ངའི་ཉམས་ཆོས་བྱ་བ་ཡིན་གསུང་། ཆོས་རྗེ་རིན་པོ་ཆེ་ལགས་བདག་མི་ཚེ་འདི་ལ་ཕ་ཡུལ་དུ་དགོན་ཁོག་བཟུང་ནས་སློས་ཆུང་སྐོར་སྐོར་ཅིག་བྱས་པས་རྩ་བ་བག་མི་ཚངས་པར་
གདའ་བས་བཀའ་ཞལ་དུ་རང་བཟློག་པ་རང་དུ་ཞུ་བ་ཞེས་ཞུས་པས། རྗེའི་ཞལ་ནས། ཁྱེད་ལ་ཡུལ་འདྲེ་མེད་པ་ཡིན་པས་བཞུགས་ཤིག །བདག་གཞན་གཉིས་ཀའི་དོན་གྲུབ་འོང་བ་
ཡིན༑ ཡུལ་འདྲེ་བྱ་བ་རང་ལ་ཆགས་ཞེན་དང་ཉེ་རིང་འདོད་བློ་ནང་སྲན་འདུག་ན། གནམ་གྱི་མཐར་ཕྱིན་ཀྱང་མི་ཕན། རང་ལ་ཉོན་མོངས་ཆགས་སྡང་ལ་སོགས་པ་མེད་ཅིང༌། ྋ ཡུལ་མི་
ཐམས་ཅད་མོས་ཤིང་གདུངས་པ་དགེ་བ་ལ་འཁོད་པ་དེ་ཡུལ་འདྲེ་མེད་པ་ཡིན་པས་དེ་རང་དུ་བཞུགས་འཚལ། ཆོས་རྗེ་འབྲུག་པའི་འཁྲུངས་ཡུལ་ཀྱང་ལ་རུང་གི་སྨད་དེ་རང་ན་ཡོད་དེ་ཕ་ཡུལ་གྱི་མི་
༈གནོད་པར་བྱུང་བ་ཡིན་མོད། ཕ་ཡུལ་སྤངས་ཀྱང་ཐག་རིངས་སུ་ཟས་ནོར་མངའ་རིས་ལ་ཞེན་ན་ཅི་ཕན་ཏེ། ངེད་སྟེང་འགྲོ་ན་ཡོད་པའི་དུས་སུ་གྲོང་པའི་ཡོན་བདག་ན་རྔ་བ་བྱུང་བས། བཙུན་305

ཆུང་ཅིག་ན་རེ་ངེད་ཀྱི་རྟ་འགྲོགས་མ་རྔ་ཟེར་ནས་བསྲུང་པར་འདུག །དེར་ངས་ཨ་པ་ང་ལྷོ་བྲག་པའི་སྤྲང་པོ་ཅིག་གིས་ཁོང་པའི་ལུང་པ་བཟུང་ནས་ཡུལ་པའི་ཡུལ་བསྲུང་བ་འདི་འདྲའི་དཔེ་ཡོད་དམ་
སྙམ་ནས་དེ་ནས་ངས་བཞག་པ་ཡིན། སྤྱིར་སྟེང་འགྲོ་དེ་ལས་སྟོད་ཀྱི་ས་དགོན་པའི་ཁུལ་ཅིག་ལ་དེ་ལས་བཟང་བ་མེད་དེ། ངས་དེར་བསྡད་ན་ཡོན་སྒོམ་དུ་བྱས་པ་དང་། གང་ཟག་ཕྱུག་པོ་ལ་
སོགས་པ་རྣམས་གནག་རྟ་མང་པོ་བསྲོལ་པར་འདུག །དེ་ལྟར་སོང་ཙ་ན་ཡོན་བདག་ཚོ་འབྲོག་ལ་རྔ་བ་དང་འཚོ་སྐྱོང་ལ་ཡོང་། དགོན་པ་ནས་འབྲོག་བསྲུངས་པ་ལ་བརྟེན་ནས་ཆགས་སྡང་དུ་འགྲོ་
བར་འདུག་པས་བཞག་པ་ཡིན་ཏེ། ཕ་ཡུལ་སྤངས་ནས་རྒྱལ་ཁམས་སུ་ཆགས་སྡང་བསགས་ན་ཡང་དེ་རང་ཡུལ་འདྲེ་ཡིན། མ་ཆགས་ན་གར་བསྡད་ཀྱང་ཆོག །དགོན་པ་ལ་ཆགས་
ན༑ གྲོང་པ་ཁྱིམ་ལ་ཆགས་པ་དང་ཁྱད་མེད་བུ་སློབ་ལ་ཆགས་ན་བུ་ཚ་ལ་ཆགས་པ་དང་ཁྱད་མེད། མངའ་རིས་དང་དབང་ཐང་ཟས་ནོར་འདོད་ཡོན་ཐམས་ཅད་གང་ལ་ཆགས་ཀྱང་མི་ནག་པ་
ཆགས་པ་དང་ཁྱད་མེད་ལགས། སྐུ་བསོད་དང་སྙན་གྲགས་ལ་ཆགས་ན་དེ་རང་བར་ཆད་དུ་འགྲོ་བ་ཡིན་པ་ལགས། ཆོས་ཐམས་ཅད་སྒྱུ་མར་ཤར་བའི་རྣལ་འབྱོར་གྱི་དབང་ཕྱུག་ཏུ་གྱུར་པ་ལ་

༄༅། །ཡུལ་དང་ཉེ་རིང་མེད་དོ། །ངས་ཛ་ལནྡྷ་ར་ལ་སོགས་པ་འཛམ་བུ་གླིང་སུམ་གཉིས་འཁོར་དེ་བསྒོམ་མཁན་རང་ལ་འབབ་པར་འདུག །མ་བསྒོམ་པའི་དངོས་གྲུབ་ཛ་
ལནྡྷ་ར་ན་ཡང་མི་འདུག་ལ། ྋརྒྱལ་ཁམས་ཐམས་ཅད་ན་ཡང་ང་ས་ཚིག་ནས་འགྲོ་ས་དང་སྐྱིད་ཆེན་པོ་ཙམ་མེད་གཞི་གཅིག་ཏུ་སྒྲུབ་པ་བྱེད་པ་རང་གནད་ཆེ་བ་ཡིན་པས་གསུང༌། མ་དད་ཅིང་གཤེ་
བ་ལ་སོགས་པ་བྱུང་ཀྱང་མི་བཟུར་བར་བསྡད་ལགས་སམ་ཞུས་པས། རྣ་བ་དང་གྲོས་བྱས་ན་ཅི་ཡང་བྱེད་ངོ་མི་ཤེས། གྲོས་ཐམས་ཅད་ནང་དུ་རང་ལ་འདྲི་དགོས་པ་ཡིན། སེམས་ཅན་ཚོགས་
JÊ
མ་བསགས་པ་རྣམས་ཀྱིས་ཁ་ཐོད་རྒལ་དུ་སྨྲ་བ་ལ་བཟའ་བཏད་མི་འདུག །ངས་དང་པོ་སྐོ་སྐོར་འོངས་པས་མི་ཕལ་ཆེར་ན་རེ་ཧོར་ལ་བྲོས་པ་ཡིན་ཟེར། འདུ་བ་སྤངས་ནས་རྗེ་གོང་མའི་གདན་ས་
རི་ཁྲོད་དུ་དབེན་པ་ལ་བསྙགས་ཀྱང་ཁ་སྟོང་དུ་ཡོང་བར་འདུག །ངས་དང་པོ་ཏེ་སི་ལ་ཕྱིན་ནས་ཕྱིས་རྒོད་ཚང་དུ་བསྒོམ་གྱིན་བསྡད་པས་གཞན་དག་ན་རེ། ཁོས་ཆོས་ཅིག་ཀྱང་མི་ཤེས་པས་དབུས་
༈ སུ་མ་བྲིན་ནས་ལ་སྟོད་དུ་སྡོད་པ་ཡིན་ཟེར་བ་ཡང་བྱུང་། ཡང་ངས་ཁྱུང་དཀར་དང་སྟེང་འགྲོ་ལ་སོགས་པར་སྒྲུབ་པའི་དམ་བཅའ་བྱས་པ་ལ་ཡང་། གཞན་རྣམས་ན་རེ་གསང་ནས་དབུས་སུ་སློབ་ ྨ

གཉེར་ལ་སོང་བ་ཡིན་ཟེར་བ་ལ་སོགས་པ་བྱུང་སྟེ། རང་ལ་ནང་ན་གཡོ་ཁྲམ་ཟོལ་ཟོག་ལ་སོགས་པ་མེད་པས་མི་སྡིག་སོག །ཇི་སྐད་ཟེར་བ་ཟེར་དུ་ཆུག་ཀྱག་གཏད་ཡེ་མི་འདུག་པས། གྲོས
ཐམས་ཅད་ནང་དུ་རང་རེ་ལ་རྟེན་འབྲེལ་གྱི་མཇལ་ཀ་དང་ཕུགས་ཆེ་ཆུང་བརྟགས་ལ་བྱ་གསུང་། སྣང་བ་སྒྱ་མར་རྟོགས་པ་དང་རྨི་ལམ་ཙམ་དུ་རྟོགས་པ་ལ་ཁྱད་པར་ཅི་མཆིས་ཞུས་པས། དེ་
གཉིས་འདྲ་བ་ཡིན་པས་མཐོ་དམན་མེད་རྨི་ལམ་སྒྱུ་མའི་ཆོས་ཉིད་ཡིན་པས་སྒྱ་མ་ལས་ལྷག་པའི་རྟོགས་པ་ནི་མེེད་དམ་སྙམ་པར་འདུག་པས། ང་ནི་སྒྱ་མ་རང་ལ་མཐར་ཐུག་ཏུ་བྱེད་པས། སངས་
རྒྱས་ཙམ་ནའང་སྣང་བ་འདི་རང་སྣང་དུ་མ་འགགས་པར་སྣང་བ་ཡིན། འཛིན་ཆ་མེད་པ་ལ་ཁྱད་བྱེད་པ་ཡིན་གསུང་། འོ་ན་སྣང་བ་རང་སེམས་སུ་རྟོགས་པ་དང་། སྣང་བ་ཆོས་སྐུར་རྟོགས་པ་
ལ་བྱེ་བྲག་མཆིས་སམ་ཞུས་པས། གོ་ཡུལ་དང་བྲལ་བའི་སྣང་བ་རང་སེམས་དང་ཆོས་སྐུ་ལ་དབྱེ་བ་མེད་དེ་དེ་གཉིས་ཟུང་འཇུག་ལྷན་ཅིག་སྐྱེས་པའི་དོན་ལ་ཚིག་གིས་གཉིས་སུ་བཏགས་ཙམ་དུ་
འདུག་པ་གསུངས། འོ་ན་སྣང་བ་སྒྱུ་མར་རྟོགས་པའི་དུས་ན་རྣལ་འབྱོར་བཞིའི་གང་དུ་སླེབ་པ་ལགས་ཞུས་པས། སྣང་བ་སྒྱུ་མ་ཤར་བ་ལ་གང་སྒྱུ་མའི་སྣང་བ་ཡིན་པ་ལ་བློ་བཅོས་སླད་མེད་པར་

༄༅། །རྟོགས་པ་ནི་སྒོམ་མེད་ཀྱི་རྣལ་འབྱོར་ཆེན་པོ་ཡིན་ཏེ། སྒྱུ་མའི་སློབ་དཔོན་གྱིས་སྒྱུ་མའི་སེམས་ཅན་སྐྱོང་བའི་དུས་ན་ཕྱོགས་འཛིན་དང་ང་རྒྱལ་དང་རློམ་པ་མེད་པས་འགྲོ་
དོན་བྱ་བའི་དུས་ཚོད་ཀྱང་ཡིན་གསུང༌། འོ་ན་སྟོན་སྒོམ་ལ་སོགས་པ་ཕལ་ཆེར་སངས་རྒྱས་ལ་ཡེ་ཤེས་ཡོད་མེད་ལ་བརྩོད་པར་གདའ་ན། ཆོས་རྗེ་རིན་པོ་ཆེ་ཇི་ལྟར་དུ་བཞེད་པ་ལགས་ཞུས་
པས༑ སངས་རྒྱས་ལ་ཡེ་ཤེས་མེད་པར་འདོད་པ་ནི་དགོངས་པ་ཅན་ཡིན། དེ་སྒྲ་ཇི་བཞིན་པར་འཛིན་པ་དེ་རྣམས་ལ་ཉམས་མྱོང་མེད་པ་ཡིན། སངས་རྒྱས་ཡེ་ཤེས་བསམ་མི་ཁྱབ་ལ་སོགས་པ་
14NYI.P
ཡེ་ཤེས་མངའ་བའི་ལུང་མང་སྟེ། ཁོང་སྟོན་པ་རྣམས་ལ་སངས་རྒྱས་ཀྱི་ས་ན་མ་རིག་པ་ཡོད་དམ་མེད་དྲིས་པས་མ་རིག་པ་མེད་ཟེར། འོ་ན་མ་རིག་པ་སངས་པ་དེ་ཀ་ལ་ཡེ་ཤེས་འོང་བ་ཡིན་
ཏེ༑ སེམས་རྒྱུད་ཉོན་མོངས་དང་བཅས་པ་ལ་ཡེ་ཤེས་ག་ལ་སྲིད་པས། ཐམས་ཅད་མཁྱེན་པ་དེ་ཀ་ཡེ་ཤེས་ཡིན་ལ། ཡེ་ཤེས་དེ་ཉིད་མངའ་བས་སངས་རྒྱས་ཐམས་ཅད་མཁྱེན་པ་སྟེ། ང་ནི་
སངས་རྒྱས་ལ་ཡེ་ཤེས་མངའ་བར་མི་སྤྱོད་མི་མངའ་བར་མི་སྤྱོད། སངས་རྒྱས་ཉིད་ཡེ་ཤེས་སུ་འདོད། འོ་ན་སངས་རྒྱས་ཀྱི་དུས་སྐད་ཅིག་མ་ལ་ཐམས་ཅད་མཁྱེན་པར་བཞེད་དམ་རེས་འཇོག་ཏུ་309

མཁྱེན་ཞུས་པས། ངའི་གྲུབ་མཐའ་འདི་གཞན་ཐམས་ཅད་དང་མི་མཐུན་པ་ཡིན། ཁོང་ཐམས་ཅད་ལ་དུས་སྐད་ཅིག་མ་ལ་རྣམ་པ་ཐམས་ཅད་མཁྱེན་པར་འདོད་ཟེར་བས་ང་དང་ཡེ་མ་མཐུན་པས་
ངའི་གྲུབ་མཐའ་ངན་པ་ཡིན་པས་ཁྱེད་རང་མ་སྐྱོངས་ཤིག །སློབ་དཔོན་མཁས་བཙུན་དང་ངེད་གཉིས་ཀྱང་མཐུན་ཏེ། སྐད་ཅིག་མ་ལ་མཁྱེན་ན། གཞི་སེམས་ཅན་གྱི་དུས་སུའང་སྐད་ཅིག་མ་ལ་
ཉོན་མོངས་པ་བརྒྱད་ཁྲི་བཞི་སྟོང་སེམས་རྒྱུད་ཅིག་ལ་འཆར་དགོས་ཏེ་སྲིད་དམ། ལམ་གྱི་དུས་ན་ཡང་སྐད་ཅིག་མ་ལ་ཕར་ཕྱིན་དྲུག་སེམས་ཐོག་ཅིག་ཏུ་ཚང་དགོས་པས་ཏེ་སྲིད་དམ། སྐད་ཅིག་
མ་ལ་དགེ་སྡིག་གཉིས་མཉམ་དུ་ཡོང་བ་མི་སྲིད་པས། དེས་ན་འབྲས་བུ་སངས་རྒྱས་པའི་ཐམས་ཅད་མཁྱེན་པ་དེ་ཡང་སྐད་ཅིག་མ་ལ་རྣམ་པ་ཐམས་ཅད་མི་མཁྱེན་པ་དེ་ངའི་གྲུབ་མཐའ་ཡིན་
ཏེ༑ དུས་ནམ་ཞིག་ང་སངས་རྒྱ་བ་ཅིག་བྱུང་སྲིད་ན་དེ་ཙ་ན་ངའི་གྲུབ་མཐའ་འདི་མ་ནོར་བ་ཅིག་འོང་བ་ཡིན་གསུངས། འོ་ན་མཚན་ཉིད་པ་ལ་སོགས་པ་ལུས་ངག་གཙོ། ཐེག་པ་ཆེན་པོ་སེམས
གཙོ་བ་ལགས་པས། ཕྱི་ནང་གསང་གསུམ་གྱི་མཆོད་པའམ། གཏོར་མའམ། མཎྜལ་འདུས་བྱས་ཀྱི་ཆོས་སྤྱོད་རྣམས་ཡིད་ཀྱིས་སྤྲུལ་ནས་མཆོད་པ་དང་། དངོས་སུ་ཕུལ་བ་ལ་ཁྱད་པར་ཇི་༅

༄༅། །ལྟར་མཆི་ཞུས་པས། སེམས་དག་པ། བློ་འབྱོངས་པ། ཏིང་ངེ་འཛིན་གསལ་བས་ཇི་ལྟར་བསམ་པ་རྣམས་བྱུང་ན་ཁྱད་པར་ཅིག་ཀྱང་མེད་ལ། ཁོ་ཐག་ཆོད་མ་
ཆོད་དམ་ཞེན་པ་རྫོགས་མ་རྫོགས་སམ་གསལ་མི་གསལ་འདུག་ན་དངོས་སུ་བཤམས་པའི་དངོས་པོ་དེས་ཕུལ་བས་འབྲས་བུ་དང་ཕན་ཡོན་མྱུར་གསུང༌། མཆོད་པ་འབུལ་བ་ལ་སྐུ་གསུང་ཐུགས་ཀྱི་
རྟེན་བཞུགས་མི་བཞུགས་ལ་བསོད་ནམས་ཆེ་ཆུང་གི་ཁྱད་ཇི་ལྟར་མཆི་ཞུས་པས། བློ་རབ་ཆོས་ཉིད་བདེན་པའི་དོན་རྟོགས་པའི་རྟོགས་ལྡན་གཅིག་གིས་སྣང་པ་རང་སེམས་སུ་ཤར་བ་ལ་རྟེན་ཡོད་
མེད་ཁྱད་མེད་ཅིང་འབྲས་བུ་ལ་མྱུར་བུལ་མེད་དེ། བློ་ཐ་མ་གཉིས་འཛིན་གྱི་རྟོག་པ་ཅན་རྣམས་ལ་བློ་ཡི་སྣང་ངོ་ལ་རྟེན་བཞུགས་པ་དེ་ལ་ཁྱད་ཡོད་གསུང་། འོ་ན་ཆོས་རྗེ་རིན་པོ་ཆེའི་སྤྱན་སྔ་ན་
མཆོད་ཆ་ལ་སོགས་པ་མི་གདའ་བ་ཏིང་ངེ་འཛིན་གྱིས་མཆོད་པ་འབུལ་བར་མཛད་ལགས་སམ་ཞུས་པས། ང་ལ་ནི་རས་བྲིས་ཅིག་གམ་ལུགས་མ་འཛུབ་གང་ཙམ་ཅིག་ཀྱང་བཞེངས་མ་
༈མྱོང་༑ གཞན་གྱིས་ཕུལ་བ་ཀུན་ཀྱང་སོ་སོར་ཕུལ་བཏང་། དང་པོ་ནས་ཆོས་རྗེ་འགྲོ་མགོན་གྱི་རྟེན་ཅིག་ཡོད་པ་ཡིན་པ་ལ་ད་རུང་རྟེན་རང་དུ་དར་གྱིས་དྲིལ་བ་ལས་བསྟན་རྟེན་ནམ་དེ་འདྲ་རང་ཡེ་

མེད་ཐོ་ཕྱིར་ཟང་ཟིང་རང་རོང་བྱུང་ཙ་ན་ཁམས་མི་བདེ། གོན་རྒྱུ་ཀུན་ལ་ཡང་དར་ཆེན་ལ་སོགས་པ་འདི་ཀུན་གོན་ཙམ་ན་ཤེས་པ་ལྕི་ཐིབ་ཀྱིས་འགྲོ།དང་པོའི་སྒོམ་སྒྲུབ་བྱས་པའི་གོས་སེང་གེ་
མཇིང་སྣོལ་བྱ་བ་དེ་སྐབས་སུ་གོན་ཙ་ན་དགའ་ཡལ་བ་ཤེས་པ་བདེ་སིང་ངེ་བ་འོང་པ་ལགས་ཏེ་གསུང་ནས་རེས་འགའ་རེ་དང་ད་ལྟ་ཡང་གསོལ་བ་ཡིན། ཕྱིས་ཀྱང་བུ་སློབ་དམ་ཚིག་ལ་དགར་ནས་
ང་ཤི་ཙ་ན་བསྲེགས་ལ་རུས་པ་ཚོ་བརྡུངས་ལ། དེ་ཆུ་བོ་ཆེན་པོ་རྣམས་དང་རླུང་ཆེན་པོ་རྣམས་ལ་ཕྱོགས་བཞི་མཚམས་བརྒྱད་དུ་གཏོར་ལ། རྟེན་མི་བྱེད་པ་གདན་ས་ཡེ་མེད་པ་ཅིག་བྱེད་པ་དེ་བདག་
གི་རྣམ་ཐར་ལགས་གསུང་། འོ་ན་ད་ལྟ་བོད་ཁ་བ་ཅན་རྣམས་ཀྱི་སེམས་ཅན་རྣམས་ཀྱི་རེ་ལྟོས་ཀྱི་ཁག་ཆོས་རྗེ་ལ་བཀུར་བ་ལ་སྐུ་མཚམས་སློད་ནས་ཕྱི་རྒྱབ་ཏུ་བྱོན་པ་ཅིག་ཞུས་ན་ཇི་མཆིས་ཞུས་©
པས༑ ང་ལ་དང་པོ་རང་ནས་སློབ་དཔོན་བྱ་སྙན་པའི་གོ་ཆ་རང་མེད་པ་དང༌། སྙོམས་ཆུང་གི་སྡོད་ས་ལ་སྡོད་དགའ་བ་ཅིག་འདུག་པ་དེས་བསྡད་པ་ཡིན་ཏེ། མི་འདྲིས་ཁྱི་འདྲིས་སུ་སོང་ན་དེ་མ་
༠
ཚོར་བར་འདུག །ད་ན་སོ་རྒས་ར་ལུང་པ་མཉེས་པའི་ཟང་ཟིང་གི་ཞབས་ཏོག་ཀྱང་མི་འགྲུབ་པར་འདུག །སྒོམ་བསྒྲུབ་འཕེལ་ལམ་མི་འདྲི་བར། སྐུ་བསོད་ཆེའམ་ནོར་ཅི་ཙམ་ཡོད་ཟེར་བ་ལས་

ཞུས་༄༅། །མི་འདུག །དམི་ཚེ་ལྷག་མ་འདི་ཕྱི་རྒྱབ་ཏུ་ནམ་ཡང་མི་འགྲོ་སྟེ། ལོ་བརྒྱ་ཐུབ་རུང་གཅིག་ལས་མི་ཐུབ་རུང་མི་ཚེ་འདི་ལ་མཇལ་སྤྲད་གཅིག་དང་མི་བྱེད་པར་བསྒྲུབ་སྐྲུ
ལན་
པ་ཟང་ཐལ་གཅིག་བྱེད་པ་ཡིན། སྤྱིར་སྒྲུབ་པ་དམ་པའི་དུས་རང་ན་འགྲོ་དོན་རྒྱ་ཆེན་པོ་བྱེད་བདོ་བ་ཡིན་གསུང་། གནས་འདི་ཤིན་ཏུ་གཉན་པ་ཡེ་ཤེས་པ་མང་པོ་བཞུགས་པར་འདྲ་བར་གདའཉི
བ༑ སྤྱན་སྔ་ནས་ཆོ་འཕྲུལ་ཇི་འདྲ་གདའ་ཞུས་བས། འདིར་དང་པོ་རྗེ་མི་ལས་བཞུགས་པར་གདའ། ངས་དང་པོ་སྔོན་ལ་འོངས་པའི་དུས་སུ། སྣང་བ་རྒྱ་མཚོ་མེར་བའི་དཀྱིལ་དུ་ཚུད་པ་
དང་༑ ཡང་བ་མེར་འབར་བ་དང་ཡང་ལུང་པ་ཐམས་ཅད་ལུས་མེད་པའི་མགོ་ཁ་པག་བྱེད་པ་དང་། ཡང་སྣང་བ་ལ་ལུང་པའི་ནང་ཐམས་ཅད་མགོ་མེད་པའི་ཡན་ལག་སྐྱག་སྐྱོག་བྱེད་པ་ལ་སོགས་
པ་བྱུང་སྟེ་ཕྱིའི་སྣང་བ་ལ་མ་བལྟས་པར་ནང་གི་རིག་པ་སོ་མ་མ་ཡེངས་པར་བཞག་པས་ཐམས་ཅད་རང་ཡལ་དུ་སོང་སྟེ། ཙ་རི་དང་ཛ་ལནྡྷ་ར་བས་ཀྱང་འདི་གཉན་པ་ཅིག་འདུག་པ་ལ། བར་ཆད་
༈ ཐམས་ཅད་ལ་དགའ་བར་བལྟས། ཀ་ར་བཅག །བུ་རམ་མུར། ཨ་ལ་ལ་གཡང་ཁུ་ལེ་བྱས་པས་རང་ཡལ་ལ་སོང་པ་ཡིན་གསུང་།ྋ འོ་ན་སངས་རྒྱས་ལ་ཡེ་ཤེས་མི་གདའ་བར་འདོད་པ་དེ་

དབུ་མ་ཐལ་འགྱུར་བའི་གྲུབ་མཐར་མཆི་བ་ལགས་སམ་ཞུས་པས། སྤྱན་སྔ་ནས། དབུ་མའི་བདག་པོ་འགྲོ་མགོན་ཀླུ་གྲུབ་ཁོང་རང་དེ་ལྟར་མི་བཞེད་དེ། གང་ཟག་རེ་རེས་བཞེད་པ་བཀབ་ནས
མངོན་སུམ་རྗེས་དཔག་བཀབ་ནས་རྗེས་དཔག་དོན་སྤྱི་དེ་བློ་ཡུལ་དུ་བྱས་ནས་སྣང་བ་ཟད་ནམ་མཁའ་སྟོང་པ་བཞིན་སྣང་པ་འདི་ཐམས་ཅད་སྟོང་སངས་ལ་འགྲོ་བ་གཅིག་བྱས་ནས། སྒྲ་མས་ཀྱང་
ཆོས་སྐུ་མི་བཏུབ་པས་སྒྱུ་མ་ཙམ་ཡང་མེད་པ་གཅིག་འདོད། སྒྱུ་མ་ཙམ་དུ་ཤེས་པ་ལ་སྣང་སྟོང་དབྱེར་མེད་ཀྱིས་ཡེ་ཤེས་ལྷུན་གྱིས་གྲུབ་སྟེ། སྣང་ཆ་མ་འགགས་པ་ལ་འཛིན་ཆ་མི་འདུག་པ་དེ་ཀ་
ཡེ་ཤེས་ཡིན་ཏེ། ཁོང་རྣམས་སྣང་ཆ་ཟད་པས་ཡེ་ཤེས་ཟད་འཛིན་བྱེད་མེད་པས་ཡེ་ཤེས་མེད་པར་བྱེད་པར་འདུག་སྟེ། ཁོང་བཞིན་བྱས་ན་ངེད་ཀྱི་དེ་གོལ་ས་རུ་བྱེད་པར་གདའ་ཤིན་ཏུ་
འགལ༑ སྣང་ཆ་ཡོད་པར་ཁས་བླངས་ན་ཡེ་ཤེས་དངོས་པོ་ཅན་དུ་སོང་གིས་དོགས་ནས་ཁས་མི་ལེན་པར་འདུག་སྟེ། ཆོས་འདི་མྱོང་དགོས་པར་གདའ་གསུང་། འོ་ན་སངས་རྒྱས་ནས་སེམས་
ཅན་གྱི་དོན་བྱེད་པ་ལ་གཟུགས་སྐུ་གཉིས་པོ་སྟོབས་གང་ཆེ་ཞུས་པས། སེམས་ཅན་གྱི་དོན་བྱེད་པ་སྤྲུལ་སྐུ་མངལ་དུ་ཞུགས་ཏེ་འབྱུང་བཞིའི་ལུས་ལེན་པ་རང་ཡིན། ལོངས་སྐུ་ནི་སྔོན་གྱི་སྨོན་ལམ་

ཞུས་༄༅། །གྱི་སྟོབས་ལས་ཡེ་ཤེས་ཀྱི་འཇའ་ལུས་འབྱུང་བ་བཞི་ཡིས་མ་བསྡུས་པས། ཁམས་ཀྱི་འཇུག་པ་དང་བྲལ་བ་ཡིན་པས་ལུས་མི་སྣང་ཞིང་ངག་གི་བརྗོད་པ་མེད་པས་མོས་
ལན་
པ་སྤྱོད་པའི་སེམས་ཅན་ལ་ཕན་མེད། དག་པ་སྨོན་ལམ་གྱི་སྟོབས་ཀྱིས་ས་བཅུ་མགོན་པོ་བྱང་ཆུབ་སེམས་དཔའ་རྣམས་ཀྱི་སྣང་བ་ལ། མཚན་དཔེ་རྫུ་འཕྲུལ་གྱི་བཀོད་པ་དཔག་ཏུ་མེད་ཅིང་ཞིང་ཉི
ཁམས་ཐམས་ཅད་སྐུ་ལ་སྣང་བ། སྐུས་ཞིང་ཁམས་ཀུན་ཏུ་ཁྱབ་པ་མཚན་བཟང་པོ་སུམ་ཅུ་དཔེ་བྱད་བརྒྱད་ཅུ་དང་ལྡན་ཞིང་། གསུང་དབྱངས་དྲུག་བཅུས་ཕྱོགས་བཅུ་ཀུན་ཏུ་ཆོས་ཀྱི་སྒྲ་སྒྲོག་པར་
སྣང་སྟེ། སྐུ་དང་གསུང་འབྱུང་བ་ལས་གྲུབ་པའི་སྐུ་ལུས་མེད་པ་སེམས་ཅན་པའི་མཐོང་བ་དང་བལྟ་བའི་ཡུལ་དུ་མ་གྱུར་ཏེ། སྟོབས་ཆུང་བར་ང་འདོད། ས་བཅུའི་མགོན་པོ་རྣམས་ལ་དེ་ལྟར་
སྣང་བ་ནི་སྔོན་གྱི་སྨོན་ལམ་གྱི་ལག་རྗེས་རྒྱུ་འབྲས་མི་སླུ་བ་ཡིན་པས་དེ་ནི་རང་རང་ལས་བྱུང་བ་གདུལ་བྱའི་སྣང་བ་ལས་བྱུང་བ་ཡིན་གསུང་། འོ་ན་མོས་པ་སྤྱོད་པའི་སེམས་ཅན་ལས་སྣ་ཚོགས་པ་
༈ རྣམས་ལ་སངས་རྒྱས་ཀྱི་ཐུགས་གཅིག་གིས་ཇི་ལྟར་དུ་སྤྲུལ། སྤྲུལ་པ་རེ་རེ་ལ་སེམས་ཅན་རེ་རེ་མཆིས་སམ་ཞུས་པས། དེ་ལ་སེམས་ཅན་པ་རྣམས་སོ་སོ་རང་རང་འཚམས་པའི་སྤྲུལ་པ་ཅི་

རིགས་པར་སྣང་སྟེ། ལོངས་སྐུ་བས་སྤྲུལ་སྐུ་འགྲོ་དོན་ཆེ་བས་སེམས་ཅན་གྱི་ཁམས་ཐམས་ཅད་བསྡུས་པར་བྱེད་པ་ལ་འགྲོ་དོན་སྤྲུལ་སྐུས་རྒྱག་དགོས་པ་ཡིན་པ་ལ། རྒྱུ་ཚོགས་གཉིས་དུས་སུ་
སྨོན་ལམ་བཏབ། ཆོས་སྐུ་དབྱིངས་ཡེ་ཤེས་ཆེན་པོ་མངོན་དུ་གྱུར་ཏེ་འཁོར་འདས་དབྱེར་མེད་ཀྱི་ནམ་མཁའ་ཀློང་ཡངས་པ་ལ་སྐྱེ་མེད་མ་འགགས་པའི་ལོངས་སྐུ་དེ་རང་ལཾ་སྣང་བྱ་དང་ཁམས་ཀྱི་
བྱེད་པ་མི་མངའ་ཡང༌། གདུལ་བྱའི་སྣང་བ་ལ་དེ་ལྟར་ཤར་ནས། དེའི་འཕྲིན་ལས་སུ་ཐུགས་རྗེའི་སྤྲུལ་པ་སྟོན་པར་མཛད་དེ། དཔེར་ན་ང་རང་མལ་ན་གཅིག་པུར་ཡོད་དེ་སློབ་མ་རྣམས་ཀྱིས་
གསོལ་བ་འདེབས་པའི་མོས་གུས་བྱེད་པ་རེ་རེའི་དྲང་ན་ཡང་ང་རེ་རེ་ཡོད་པ་དེ་ཀ་ལ་ལུས་གཅིག་སེམས་གཅིག་སྤྲུལ་པ་བྱ་བ་ཡིན། འགྲོ་བ་རིགས་དྲུག་ཏུ་ཐུབ་པ་དྲུག་སྣང་བ་ཡང་དེ་ཀ་
ཡིན༑ དཔེར་ན་ནམ་མཁའ་ལ་ཟླ་བ་གཅིག་ལས་མེད་ཀྱང་ཆུ་བོ་ཆུ་ཕྲན་སྣ་ཚོགས་སུ་ཟླ་བ་རེ་རེ་འཆར་བ་དེ་ཟླ་བ་ངས་མང་དུ་དགྲམ་མོ་སྙམ་པ་མེད་མོད་དེ་ཡུལ་ཆུའི་སྣང་བ་མང་པོ་གང་ཡོད་ན་ཟླ་བ་
དེ་ཀ་ལ། མ་སྐྱེས་མི་འགག་ནམ་མཁའི་ངོ་བོ་ཉིད། །སོ་སོ་རང་རིག་ཡེ་ཤེས་སྤྱོད་ཡུལ་བ། །དུས་གསུམ་རྒྱལ་བའི་སྤྲུལ་པ་རེ་དང་འདྲ། དེ་བས་ན་སེམས་ཅན་གྱི་ལས་སྣ་ཚོགས་སྤྲུལ་པས་

ཱ ༄༅། །གདུལ་བྱ་དང་ལམ་འདྲེས་པ་ལ། མའི་མངལ་དུ་ཞུགས་འབྱུང་བཞིའི་ལུས་སླངས་ལ་མིའི་ཆ་ལུགས་འདི་ལ་བརྟེན་ནས་འགྲོ་དོན་བྱེད་པ་ཡིན་པས། སྤྲལ་པའི་
མཆོག་བླ་མའི་ལུས་གཟུགས་འདི་ཡིན་པས་རྟེན་འབྲེལ་འདིར་སྒྲིག་པ་གལ་ཆེ་གསུང༌། འོ་ན་སྤྲལ་པའི་གང་ཟག་ལ་སོགས་པ་དེ་ཤེས་བཞིན་དུ་མངལ་དུ་འཇུག་པ་ལ་འགྲིབ་ཚུལ་མི་མཆི་བ་ལགས་
སམ་ཞུས་པས། དེ་ལ་བཞི་ཡིན་པས། ཤེས་བཞིན་དུ་ཞུགས་ནས་ཤེས་བཞིན་དུ་སྐྱེ་བ་ནི་ཡང་དག་པར་རྫོགས་པའི་སངས་རྒྱས་ཡིན། ཤེས་བཞིན་དུ་ཞུགས་ནས་མི་ཤེས་བཞིན་དུ་སྐྱེ་བ་ནི་ཉན་
ཐོས་པ་ཡིན། ཤེས་བཞིན་དུ་ཞུགས་ཤེས་བཞིན་དུ་གནས། མ་ཤེས་འགྲིབ་ཚུལ་བསྟན་ནས་ལམ་ལ་འཇུག་པ་ད་ལྟའི་བླ་མ་གྲུབ་ཐོབ་དང་། རྟོགས་ལྡན་ལ་སོགས་པ་རྣམས་ཡིན། མི་ཤེས་
བཞིན་དུ་ཞུགས་ནས་མི་ཤེས་བཞིན་དུ་སྐྱེ་བ་ལས་དང་སྨོན་ལམ་གྱི་ཤུགས་ཀྱིས་འགྲོ་བས་ནི་སོ་སོ་སྐྱེ་བོ་ལ་སོགས་པ་རྣམས་ཡིན་གསུང་། འོ་ན་དགོན་པ་འཛིན་པའི་རྣམ་ཐར་ཇི་ལྟ་བུ་ཅིག་བགྱི་ཞུས
༈ པས༑ ད་ལྟ་ཐ་མལ་གྱི་དུས་སུ་བསོད་ནམས་ཅན་ལ་ཕྲག་དོག་ལྡང་བ་ཡིན་པས། རང་རེས་ཀྱང་བརྒྱུད་ལ་བསོད་ནམས་མ་ཤོང་ན། འཁོར་མང་དུ་སོང༌། བསོད་ནམས་ཆེར་སོང་། སྙན་

གྲགས་ལ་སོགས་པ་ཆེ་བའི་དུས་དེར་ད་ནི་ང་བཟང་པོར་འདུག་སྙམ་པའི་རློམ་སེམས་སྐྱེས་པ་དེ་ཀ་བར་ཆད་ཡིན་པས་ནག་ཁྲལ་ལ་འགྲོ །ཇི་ཞིག་ལྟར་ལ་ཆ་ཉེས་པའི་ཁ་གཡོགས་མི་འཚམས་པའི་
བཞེད་སྐུར་ལ་སོགས་པ་འོང་པ་ཡིན། སློབ་དཔོན་ཁྱེད་ལ་རློམ་ཁེངས་བདུད་ཀྱི་བར་ཆད་མི་འོང་བ་འདུག་གིས་སྤྱིར་ཡང་བསོད་ནམས་ཀྱི་བསགས་རྒྱབ་ཡོད་པ་རྣམས་ལ་ཅི་བསམས་འགྲུབ་ཅིང་
བར་ཆད་མེད་པ་གཅིག་འབྱུང་བ་ལགས་པས་སྐུ་བསོད་ཆེར་སོང་གིན་ཕྱག་ཡངས་སུ་ཐོང་། ཁྱེད་ཆུང་ངུ་བྱ། ཡོན་ཏན་ཆེར་སོང་གིན་ཁྱད་ཆུང་ངུ་བྱ། མི་ཆེར་སོང་གིན་དམན་ས་འཛིན་ཤེས་
པར་བྱ། འགྲོ་དོན་རྒྱ་ཆེར་སོང་གིན་ཐམས་ཅད་སྤྱི་བོར་བསྐུར། ཅམ་དུ་བྱ། སེམས་ཆུང་བ། རྣ་བ་མཐུག་པ། དུས་ཚོད་ཤེས་པ། ཉེ་འབྲེལ་ཡོན་བདག་ལ་སོགས་པ་ལའང་ཉེ་རིང་མེད་
པ་ཆེ་ས་མི་འཛིན་པ་བརློམ་པ་མེད་པ། ཞེན་པ་མེད་པ། ཞུམ་པ་མེད་པ། གཞན་སུ་ལའང་མི་བཤེ་བ། མི་འགྲན་པ། ཆེ་གཏོར་གཞན་ལ་བྱས་ན་ངན་སྨྲས་རང་ལ་བཏང་པས་སུ་དང་ཡང་མ་
འཁོན་པ་ལ་སོགས་པ་བྱས་ཏེ་སྣང་བ་རང་སེམས་ཡིན་པས་ཕར་དེ་ལྟར་བྱས་པས་སླར་ཚུར་མོས་ནས་ཐམས་ཅད་དད་པ་ཅིག་འོང་བ་ཡིན། སྣང་བ་དབང་དུ་བསྡུད་པ་ལ་འདི་ལས་ཟབ་པ་མི་

ཞུས་༄༅། །འདུག །གཞན་དག་ཕྲག་དོག་ལ་སོགས་པ་བྱུང་ན་ཡང་ཁྱོད་པས་ང་ཞན་ནམ་སྙམ་པ་བྱས་ནས་དོད་པོ་བྱས་ན་སླར་སྔར་གྱི་བསོད་ནམས་ལ་ཡང་གནོད་པས་ང་གནོད་པ་
ལན་
སྐྱེལ་བའི་ལན་དུ་ཕན་འདོགས་པ་འདི་རྒོད་ཚང་པའི་བུ་སློབ་ཡིན་པས། སུ་ཕྲག་དོག་བྱེད་པ་དེ་ལ་མོས་གུས་དུང་པ་བྱས། ཚེ་རབས་སྔ་མ་ལ་ངས་ཁོང་ལ་ཕྲ་དོག་བྱས་པའི་ལས་སྒྲིབ་ཡིན་པར་ཉི་
ཤེས་པས་ཞེ་སྡང་མི་སྐྱེ་བ་ཡིན། དེས་ན་ཁོང་ལ་ཆོས་འབྲེལ་མི་བྱེད་པར་ཟས་གོས་སམ་ནོར་བན་བུན་གྱིས་བསྙེན་བཀུར་བྱས་པས་སླར་མོས་ནས་ཐམས་ཅད་རང་ལ་འུབ་ཀྱིས་འདུ་བ་ཡིན་པས་རྟེན་
བཅུ་གཅིག་
༈ འབྲེལ་དེའི་མཚང་དེ་མི་ལ་གསང་ལ་དེ་བཞིན་ལག་ལེན་བྱ་གསུང༌། འོ་ན་སེམས་བསྐོལ་དུ་བཏུབ་པ་གཅིག་གིས་བསྒོམས་ན་ཅི་ཡང་བྱར་བཏུབ་པར་གདའ་བས་ཕུང་པོ་ལྷག་མེད་སྦྱངས་ན་ཇི་མཆི་
ཞུས་པས། དེ་ཙུག་ལགས་རྟོགས་པ་ཤར་བའི་རྣལ་འབྱོར་པ་སེམས་སྦྱོང་ལ་གཏན་པ་ཐོབ་པ་གཅིག་གིས་ལྷག་མེད་བསྒོམས་ན་ལྷག་མེད་དུ་སངས་རྒྱ་བ་ཡིན་ཏེ། རྗེ་གོང་མའི་བཞེད་
༈པས༑ ལུས་ལ་ཨ་འཐས་སུ་འཛིན་པ་ཡོད་རིང་ལ་ཕུང་པོ་ལྷག་བཅས་སུ་འགྲོ་ལ། ལུས་ལ་ལུས་ཀྱི་འཛིན་པ་དང་བྲལ་ནས་སྒྱུ་ལུས་སམ་སྒྱུ་མའི་སྐྱེ་འཆིར་ཤར་བའི་དུས་ན་རྣམ་སྨིན་གྱི་ཕུང་པོ་

འཇའ་ལུས་ཙམ་དུའང་འཛིན་པ་མེད་པས་ལྷག་མེད་དེ་ཀ་ཡིན་གསུང༌། འོ་ན་རྩ་རླུང་གི་རྟེན་འབྲེལ་གྱིས་ལྷའམ་མཁའ་འགྲོ་ལ་སོགས་པའི་སྣང་བ་ཤར་ན་ཡིན་མིན་ཇི་ལྟར་དུ་བརྟགས་ཞུས་
པས༑ དེ་ལ་བདུད་དངོས་གྲུབ་ཏུ་བསྡུས་པ་མང་པོ་ཡོད་པས་དེའི་རྟགས་འདི་ཡིན་ནོ་གསུང་ནས། ལྷ་དང་མཁའ་འགྲོ་བླ་མ་ལ་སོགས་པ་ཅི་བྱུང་ཡང༌། དགའ་བར་མི་སེམས་ཐེ་ཚོམ་མི་
བྱེད༑ སྐྱིད་བུན་པ་གཅིག་ལ་བག་དྲོ་ཡེར་བ་ཅིག་བྱུང་ན་བདུད་ཡིན། ཡང་གང་ཡིན་པ་དེ་ལ་བླ་མ་གྲུབ་ཐོབ་བརྒྱུད་པ་རྣམས་སྤྱན་དྲངས་ནས་བསྟིམས་པས་བདུད་ཡིན་ན་མ་ཚུགས་པས་ཡལ་ནས་
འགྲོ །ཡང་ན་རང་དང་ལྷ་དང་སྣང་བ་གང་ལ་ཡང་མི་སེམས་པར་སོ་མ་ལ་བཞག་པས་རང་ཡལ་དུ་འགྲོ་ན་བདུད་ཡིན། དེ་ལྟར་བྱས་པས་མ་ཡལ་བར་བཞུགས་ན་རློམ་ཞེན་མེད་པའི་ངང་ནས་
མཆོད་པ་ཕུལ་དངོས་གྲུབ་གང་འདོད་ཞུ་བ་དེ། ང་རང་གི་མྱོང་བ་ཡིན། ལར་ཡོན་ཏན་གང་སྐྱེས་ཀྱང་ང་རྒྱལ་རློམ་སེམས་བྱུང་ཕན་ཆད་བདུད་དང་བར་ཆད་དུ་སོང་བ་ཡིན། ཁེངས་རློམ་མེད་ན་
གང་ཤར་ཐམས་ཅད་དངོས་གྲུབ་ཏུ་འབྱུང་བ་ལགས་པས་བདུད་དང་དངོས་གྲུབ་གཉིས་ཀ་རང་སེམས་སུ་འདུག་གསུང་། འོ་ན་ཕྱི་ནང་ལ་སོགས་པར་ཡུལ་ཉི་ཤུ་རྩ་བཞིར་འོང་བའི་རྒྱུ་མཚན་ཇི་

༄༅། །ལགས་ཞུས་པས། འཛམ་བུའི་གླིང་ན་གདུལ་བྱ་ཉི་ཤུ་རྩ་བཞི་ལ་འདུལ་བྱེད་ཀྱི་གཉེན་པོ་ཧེ་རུ་ཀ་ཉི་ཤུ་རྩ་བཞི་ཡོད་པར་བཤད། ནང་གི་ཡུལ་ཉི་ཤུ་རྩ་བཞི་ནི། རྡོ་
རྗེ་ལུས་ཀྱི་གནས་ལུགས་གྲུབ་པ་འདི་ལ་ཚང་བ་ཡིན། གསང་བའི་ཡུལ་ཉི་ཤུ་རྩ་བཞི་ནི་སྐ་གསུང་ཐུགས་ཀྱི་འཁོར་ལོ་རེ་རེ་ལ་བརྒྱད་བརྒྱད་ཡོད་གསུང་། འོ་ན་སྣང་བ་དང་བསྲེས་པའི་ཉམས་
ལེན་དང༌། དབེན་གནས་བསྟེན་པ་གཉིས་བོགས་གང་ཆེ་ཞུས་པས། དེ་ནི་སྣང་རྐྱེན་གྱིས་མི་གནོད་པར་ཆགས་སྡང་དང་གཡེང་བས་མི་གནོད་ན་རྩལ་སྦྱོང་དུ་འགྲོ་བས་བསྲེ་བ་བོགས་ཆེ་
ལ༑ བསྲེར་མི་བཏུབ་ན་དབེན་པ་རང་བརྟེན་པ་ནི། རྗེ་རིན་པོ་ཆེའི་ཞལ་ནས། མཉམ་བཞག་རྗེས་ཐོབ་མེད་ཀྱང་སྒོམ་ཆེན་རི་ལ་བཞུགས། ཞེས་གསུངས་པས། ལར་དེ་གཉིས་ནང་དུ་རང་
ལ་འདྲི་དགོས་གསུང་། བླ་མ་ལ་ལའི་བཞེད་པས་ཡི་དྭགས་ལ་གཏོར་མ་སྟེར་བ་ལ་ཡང་ཡི་དམ་དུ་ཞིང་སྦྱངས་བྱེད་པ་ལས། ཡི་དྭགས་རང་རྒྱུད་པར་བསྔོ་རུ་མི་རུང་གསུང་པར་གདའ་ན་དེ་ཇི་
༈ ལྟར་དུ་བགྱི་ཞུས་པས། ཡུལ་དམན་པ་ལ་སྙིང་རྗེར་བསྒོམས་ནས་གཏོར་མ་བསྔོས་ཏེ་སྨོན་ལམ་བཏབ་པས། རང་གི་གདུལ་བྱ་དང་འགྲོ་དོན་དུ་འགྱུར་བ་ཡིན་པས་ཡི་དྭགས་རང་དུ་བྱས་ལ་གཏོར་་

མ་སྦྱིན། ཡི་དམ་དུ་སྦྱངས་ནས་དམར་གཏོར་ལ་སོགས་པ་བསྔོས་ཀྱང་མི་མཐོང་ཞིང་མི་ཐོབ་ལ། ཕྱི་སྐྱེ་འགྲོ་ལ་སོགས་པ་ཐམས་ཅད་ཡི་དམ་དུ་བསྒོམས་ན་འགྲོ་དོན་བྱ་རྒྱུ་མེད་ལ་གདུལ་བྱར་
སྨོན་ལམ་བཏབ་ཏུ་མི་བཏུབ་པའི་སྐྱོན་ཡོང་གསུང༌། གང་ཟག་རང་རྒྱུད་པས་སྙིང་རྗེ་ཚད་མེད་པ་ཤ་འགྲས་པ་ཙམ་སྐྱེས་པ་དང་། རྟོགས་ནས་དམིགས་པ་མེད་པའི་སྙིང་རྗེ་སྐྱེས་པ་གང་སྟོབས་ཆེ་
ཞུས་པས། དེ་ལ་དམིགས་མེད་སྟོབས་ཆེ་སྟེ་སྙིང་རྗེ་མཚན་ཉིད་དང་ལྡན་པའི་རྟོགས་པ་ཤར་ནས་སྐྱེ་བར་བཤད་པས་སྙིང་རྗེ་ཆེན་པོ་སྐྱེས་ཀྱང་སེམས་ཅན་འདུ་ཤེས་མེད། ཞེས་སོ། །སྣང་བ་
རང་རྒྱུད་པར་གཟུང་བའི་སྙིང་རྗེ་ནི་ལོ་ཁྲིར་བསྒོམས་པ་བས་ཀྱང་། སྐད་ཅིག་ཙམ་དམིགས་མེད་ཀྱི་སྙིང་རྗེ་ཤར་བ་བསོད་ནམས་ཆེ་གསུང༌། འོ་ན་བྱམས་སྙིང་རྗེ་རྐྱང་པ་རྒྱུད་ལ་སྐྱེས་པ་
ལྷདང་༑ དེ་གཉིས་མ་སྐྱེས་པའི་སྨོན་ལམ་དཔག་མེད་འདེབས་པ་གཉིས་འདི་དང་ཕྱི་མ་ཕན་ཆད་ལ་སྟོབས་གང་ཆེ་ཞུས་པས། དེ་ནི་བྱམས་སྙིང་རྗེ་ནི་ལག་ཏུ་བླངས་པའི་ཆོས་དགེ་བ་ཡིན། སྨོན་
ལམ་ནི་རྒྱུད་ནས་འཕེན་པའི་སྟོབས་ཡིན་ཏེ། ཕྱི་མ་ཕན་ཆོད་ནས་སྨོན་ལམ་སྟོབས་ཆེ། བྱམས་སྙིང་རྗེས་ཟིན་པར་འོང་སྟེ་ལར་ཟུང་འཇུག་ཏུ་དགོས་པ་ཡིན་གསུང་། འོ་ན་མ་རྟོགས་པའི་དུས་ཀྱི་༔

།སྨོན་ལམ་པས། སྣང་བ་རང་སེམས་སུ་ཤར་བའི་རྟོགས་ལྡན་སྨོན་ལམ་དབང་བའི་རྒྱུ་མཚན་དེ་ཇི་ལགས་ཞུས་པས། དེ་ནི་སྣང་བ་རང་རྒྱུད་པའི་དུས་སུ་མ་རྟོགས་པ་༄༅།
དེ་མ་རིག་པ་ཡིན། མ་རིག་པ་དེ་གཏི་མུག་ཡིན་པས་གཏི་མུག་ལ་དུག་གསུམ་ཡོད་པས་ཉོན་མོངས་དུག་གསུམ་དང་བཅས་པའི་སྨོན་ལམ་ཟག་པ་དང་བཅས་པ་དེ་ལ་འཛད་པའི་རྒྱ་ཡོད་པས་འབྲས་
བུ་བསླུ་བ་འབྱུང་ལ། སྣང་བ་རང་སེམས་སུ་ཤར་ཤིང་རྟོགས་པའི་གང་ཟག་དེ་དུས་གསུམ་དམིགས་པ་མེད་པས་ཅི་བཏབ་པའི་དགེ་བ་དེ་འཁོར་གསུམ་ཡོངས་དག་ཟག་མེད་ཀྱི་དགེ་བའི་རྩ་བ་བསྐྱེད་
པས་ཏཻ་གང་བཏབ་ཀྱི་འབྲས་བུ་འབྱུང་བས་སྨོན་ལམ་ལ་དབང་བའི་དུས་ཚོད་ཡིན་གསུང༌། འོ་ན་རྟོགས་པ་ཤར་ནས་སྙིང་རྗེ་མེད་པ་ལ་སོགས་པ་ཡ་བྲལ་ཡོང་སྲིད་པས། ཡ་བྲལ་ན་གང་དགའ་ལ་
ཞུས་པས་དེ་ཙུག་ཡིན། སྙིང་རྗེ་ཆེན་པོ་ཡོད་པ་ལ་རྟོགས་པ་མེད་པ་ཡང་འདུག །རྟོགས་པ་དང་ལྡན་པ་ལ་སྙིང་རྗེ་མེད་པ་ཡང་འདུག །ངེད་རང་གི་ཆོས་རྗེ་འགྲོ་མགོན་ཡང་རྟོགས་པ་འཁྲུངས་
༈ ནས་སྙིང་རྗེ་བཀའ་བབས་བཙལ་བས། ཞང་རིན་པོ་ཆེ་ལས་བྱུང་བ་ཡིན། ང་ནི་རྟོགས་པ་དང་སྙིང་རྗེ་གཉིས་གང་འདམ་ཟེར་བ་བྱུང་ན་སྙིང་རྗེ་ལ་འདམ་པ་ཡིན། རྒྱུ་མཚན་ཅི་ཡིན་བྱས་པས་སྙིང་

རྗེ་སྒོམ་པ་ལ་ཕ་རོལ་ཏུ་ཕྱིན་པ་དྲུག་ལྡན་དུ་ཡོད་པས་ཤེས་རབ་ཀྱང་འཆར་བར་བཤད་པས་གསུང་ནས་ལུང་འདི་འདྲེན་གྱིན་འདུག །ཆུ་ཀླུང་སྣ་ཚོགས་ཀྱི་མདོ་ལས་སེམས་ཅན་བདེ་ན་ང་
བདེའོ༑ །སེམས་ཅན་མ་བདེ་ན་ང་མ་བདེའོ། །སེམས་ཅན་ལ་བྱམས་ན་ང་ལ་བྱམས་པའོ། །སེམས་ཅན་ལ་བརྩེ་ན་ང་ལ་བརྩེ་བའོ། །ཞེས་གསུངས་ནས། སངས་རྒྱས་མཉེས་པའི་ཞབས་
ཏོག་དེ་རང་སེམས་ཅན་ལ་བྱམས་སྙིང་རྗེ་བསྒོམས་པ་དེ་རང་དུ་འདུག་གསུང་། འོ་ན་སེམས་ཅན་ལ་སྙིང་རྗེ་བསྒོམ་པ་ལ་ཁྲིགས་ཆགས་ཅང་འཚལ་ལེ་ཞུས་པས། བཀའ་གདམས་པ་རྣམས་ན་རེ་
སྔོན་ལ་མ་ལ། དེ་ནས་ཕ་ལ་དེ་ནས་སྤུན་དང་ཉེ་ཚན། དེ་ནས་ཡུལ་མི་རྒྱ་ཇེ་ཆེ་ལ་གླིང་བཞི། དེ་ནས་སྟོང་གསུམ་ཁམས་གསུམ་ལ་ཁྱབ་པར་བསྒོམས་པར་མཛད་དེ། ང་རང་གིས་སྔོན་ལ་
དགྲ་འདྲེ་དང་སྡང་བྱེད་དང་གཞི་བདག་ནས་ཕུག་ནས་བྱས་པས་དེར་ཐམས་ཅད་ལ་དེ་ལྟར་སྐྱེ་སླ་བར་འདུག །འབྲི་ཁུངས་པ་ཀུན་སྙིང་རྗེའི་སྐབས་སུ་སྔག་བསྔལ་བསྒོམ་པ་རྟེན་འབྲེལ་མི་འཐད་
གསུང་སྟེ། སྙིང་རྗེ་སྐྱེ་བ་ལ་སྔོན་དུ་འཁོར་བའི་སྣང་བ་རིགས་དྲུག་སྡུག་བསྔལ་བསམ་པས་སྙིང་རྗེ་བཟོད་མེད་ཅིག་འོང་བར་འདུག་གསུང་། འོ་ན་རྟོགས་པ་ལ་བརྟན་པ་ཐོབ་པ་དཔེར་བཞག་

༄༅། །ནས། འགྲོ་དོན་དང་སྒྲུབ་པ་གཉིས་ཐད་ཀ་འོང་བ་ཅིག་གིས་གཡེང་བ་སྤངས་ཏེ་སྒོམ་པ་དང༌། འགྲོ་དོན་བྱས་པ་དོན་གང་ཆེ་བར་མཆི་ཞུས་པས། རང་དོན་དང
འཛིན་སེམས་མེད་པ་ཅིག་གིས་འགྲོ་དོན་བྱས་པ་རང་ཁེབས་ཆེ་བར་འོང་བ་ཡིན་ཚོང་འདུས་ཀྱི་བླ་མ་ཆ་བྱད་པ་ཡང་སྤྱོད་པ་དེ་རང་བསྐྱངས་པས་གཞན་ཐམས་ཅད་མོས་པ་བྱེད་པས་དེ་རང་ཁོ་རང་གི་
འགྲོ་དོན་ཡིན་མཐར་རྣམ་མཁྱེན་གྱི་སངས་རྒྱས་ཀར་ཡང་མཚན་ཉིད་པ་དེ་འགྲོ་དོན་གྱིས་བྱེད་དགོས་པ་ཡིན་གསུང་། འོ་ན་རྟོགས་ལྡན་ནམ་གྲུབ་ཐོབ་བམ། མཁས་བཙུན་ལ་སོགས་པ་ཡོན་ཏན་དུ་
མ་དང་ལྡན་པ་ལ་འགྲོ་དོན་མེད་པའམ་རྒྱ་ཆུང་བའི་རྣམ་པ་ཡང་གདའ། ལྟར་སྣང་ལ་ཐོས་བསྒོམ་ལ་སོགས་པ་མེད་པ་ལྟ་བུ་འགྲོ་དོན་རྒྱ་ཆེ་བ་འབྱུང་པར་གདའ་ན་དེ་ཇི་ལྟར་མཆི་བ་ལགས་ཞུས་
པས༑ སྤྱིར་འགྲོ་དོན་ལ་གཞན་སྣང་དང་རང་སྣང་གཉིས་ཡིན། སྐྱེ་བ་སྔ་མ་ལ་ཚོགས་པ་རྒྱ་ཆེ་བ་བསྐྱངས་པ་ཅིག་ཀྱང་འདིར་མེད་པ་འོང་། སྔ་མ་ལ་མེད་པ་འདིར་རྒྱ་ཆེ་བའང་ཡོད། སྔ་མ་ལ་
༈ རྫུ་འཕྲུལ་བཀོད་པ་སྣ་ཚོགས་དཔག་ཏུ་མེད་པ་ཡོད་པ་ཚེ་འདིར་མེད་པའང་ཡོད་དེ། མཚན་ཉིད་མ་ལྡན་ན་འཁོར་ཁྲི་ཚོ་འབུམ་ཚོས་སྐོར་ཡང་ཕན་པ་མེད། རང་སྣང་ལ་ཚད་མེད་པའི་སྙིང་རྗེ་དང་

ཁམ་ཅན་གྱི་སྨོན་ལམ་དང་མི་མ་ཡིན་གྱི་འགྲོ་དོན་བྱེད་པ་ཡིན་པ་མ་ངེས་གསུང་། ཆོས་རྗེ་པ་ལ་རྟོགས་ལྡན་དང་གྲུབ་ཐོབ་དུག་པོའི་གསེབ་ནས་སྟག་ཉལ་བ་མང་དུ་མཆི་ཨང་ཞུས་པས། ང་ལ་
བརྒྱུད་འཛིན་དང་གདན་ས་ལ་སོགས་པ་མང་པོ་མི་འོང་སྟེ། འགྲོ་དོན་ལ་དེ་ཙམ་པའི་རིང་རྒྱུ་ཙམ་ཡང་མེད།ྋ འཁོར་བ་འདི་ཡུན་རིངས་སུ་སྡོད་སེམས་ཅན་རྣམས་ནི་འོར་ཅིག་མི་མཛད་
པས༑ སོས་གདལ་ནས་ག་ལེ་བྱས་པས་ཆོག །སྐྱེ་བ་འདིའི་འོག་ཏུ་ང་རང་གི་ཤུལ་དུ་ཡང་ང་རང་ཡོངས་ནས་འགྲོ་དོན་བྱས་པས་ཆོག་གསུང་། དགུང་ལོ་དུ་ནས་རབ་ཏུ་བྱུང་ཞུས་
པས༑ ངས་ལོ་བཅུ་དགུ་ལ་ཆོས་རྗེ་འགྲོ་མགོན་དང་མཇལ་རྒོད་ཚང་དུ་སྡོད་ཙ་ན་བཞི་བཅུ་ལོན་པ་ཡིན། ད་ལྟ་དྲུག་བཅུ་རྩ་བཞི་སོང་སྟེ། རྒས་པ་མ་ཚོར་བ་འདུག་པ་རྒས་པ་བྱ་བའི་ཐུན་སྡེས་
འདུག །སློབ་དཔོན་ཁྱེད་ལྟ་བུའི་རླུང་གནདཆུད་པ། མཉེན་ལྕུག་གི་མདངས་དང་ལྡན་པ་བྱུང་ན་དརྒས་པའི་སྡུག་བསྔལ་བྱ་མི་དགོས་པར་འདུག་སྟེ། ང་རྒས་ཀྱིན་ཁྱེད་ཀྱི་ལོ་ཙམ་གཅིག་ཡིན་ན་
མནོ་ལུགས་གཅིག་ཡོད་པ་ལ་གསུང་། འོ་ན་ཆོས་འབྲེལ་མཛད་པའི་བླ་མ་དུ་བཞུགས་ཞུས་པས། ངས་དང་པོ་རྒྱལ་ཁམས་མང་པོ་སྐོར་བས་ཆོས་ཚིག་བཞི་པ་རེ་མ་ཞུས་པ་ཙམ་མེད་དེ། དེ་འདྲ་༔

ཞུས་༄༅། །མང་དུ་ཡོད། རྒྱ་གར་ག་ཞ་བྱ་བ་ན་སློབ་དཔོན་ཀླུ་གྲུབ་ཀྱི་སློབ་མ་དངོས་ཅིག་དང་མཇལ་གྲུབ་ཐོབ་ཆེན་པོ་ཅིག་ཡོད་གསུང་།ཡང་གྲུབ་ཐོབ་ཁ་རག་པ་བྱ་བ་གཅིག་
ལན་
བཞུགས༑ དང་པོ་བཙུན་པ་ཡིན་པ་ལ་ཕྱིས་རྫོགས་པ་ཆེན་པོ་རྟོགས་ནས་ན་བཟའ་དཀར་པོ་གཅིག་གསོལ་དབུ་སྐྲ་རིང་པོ་འདུག་སྟེ། གདན་གཅིག་གི་ཐོག་ནས་ལོ་སུམ་ཅུ་སོ་བདུན་མ་འགུལ་བ་
ཉི
ཡིན་པས། ཉེ་གནས་ཡོན་བདག་རྒན་རྒོན་གཉིས་ཀྱིས་བྱེད་ཅིང་འདུག །ཆོས་འབྲེལ་གཅིག་ཞུས་པས། ཆོས་བཤད་ནས་ཅི་བྱེད་ཁྱེད་ཀྱི་དགོངས་ཐོག་ཏུ་སྡོད་མི་ནུས་གསུང་སྟེ། ཚིག་དེ་
བཅོ་ལྔ་
ལས་རྒྱུད་ལ་ཕན་ཆེ་བ་མ་བྱུང་གསུང་། འོ་ན་དམ་པ་ཆ་བྱད་དང་ཆོས་རྗེ་དུས་མཚུངས་སམ་ཞུས་པས། ཆོས་རྗེའི་ཞལ་ནས་ངེད་དང་པོ་ཏེ་སེ་ལ་འགྲོ་བའི་རེས་ལ་མས་ཡར་ཡོངས་པའི་དུས་ན་
དམ་པ་ཆ་བྱད་དེ་སྒྲ་ཤིན་ཏུ་ཆེ་བའི་རྣལ་འབྱོར་པར་བྱེད་ཀྱི་འདུག་པ་ལ། ངས་ནུབ་མོ་སྦ་ཚབ་ཉི་མ་འོད་ཟེར་སྨོད་བཙུགས་ཏེ་མོས་གུས་དྲག་པོས་གསོལ་བ་བཏབ་སྟེ། ཁྱེད་གྲུབ་ཐོབ་ཡིན་ན་ང་ལ་
” རྟགས་ཅིག་མཐོང་བྱས་ནས་གཟིམས་པས། དེའི་ནང་པར་སྣང་བ་ཐམས་ཅད་བུན་ལོང་པའི་ཉམས་ཅིག་བྱུང་། དེ་ནས་ཚོང་འདུས་སུ་ཁོང་ལ་སྦྲང་ཅིག་དྲངས་པས། ཁོང་ན་རེ་ཁྱེད་ཀྱི་ཟས་དེ་ང་ ི་

མི་འདོད་ཁྱེད་རང་ལ་གནང་བཞེད་ཚད་པའི་ནད་ཡོང་པར་འདུག་གསུང་། དེ་ནས་ལ་སྟོད་དུ་སླེབ་པ་དང་ཤིག་ནད་འཆི་ལ་ཁད་པ་ཅིག་བྱུང་སྟེ། ཁོང་གིས་མཁྱེན་ནས་འདུག་ཞག་གསུམ་དུ་ཚོང་
འདུས་སུ་བཞུགས་བས་སེམས་རྟོག་སྦད་ཆད་ནས་མི་རྟོག་པར་ཕྲིལ་འགྲོ་བ་ཅིག་ཁོང་གི་དྲུང་དུ་བསྡད་པ་ཙམ་ལ་འོང་གིན་འདུག་སྟེ་གྲུབ་ཐོབ་གཅིག་ལ་དེ་ལས་ཆེ་བ་མེད་སྙམ་གསུང༌། འོ་ན་ཆོས་
རྗེ་རིན་པོ་ཆེས་འཛམ་བུའི་གླིང་སུམ་གཉིས་བསྐོར་ནས་གདའ་བ་ཡུལ་གང་ན་དགྱེས་ཆོས་ཀྱི་བསྟན་བ་གང་ན་དར་བར་གདའ་ཞུས་པས། རྒྱ་གར་ཀུན་ན་ཡང་དད་པ་ཆུང་བས། གྲུབ་ཐོབ་ཆེན་པོ་
རྣམས་ལ་ཡང་སློབ་མ་ལྔ་ལྔ་དྲུག་དྲུག་ལས་འདུ་བ་དཀའ། གྲུབ་ཐོབ་དང་པཎྜི་ཏའི་ལྡོ་ལི་འདེབས་པ་ལ་རྔན་པ་ལ་གསེར་སྟེར་དགོས་པ་འདུག །རྡོ་རྗེ་གདན་ལ་སོགས་པ་ན་ད་ལྟ་ཧོར་གྱིས་གཟུང་
ནས་ཡོད་ཟེར། ནུབ་ཕྱོགས་ནའང་ཨ་ན་སྙམ་པ་ཙམ་པ་མི་འདུག །བོད་འདི་ཐུགས་རྗེ་ཆེན་པོའི་བྱིན་གྱིས་བརླབས་པས་མི་ཐམས་ཅད་ཆོས་ལ་དཀར། སངས་རྒྱས་ཀྱི་བསྟན་པ་དར། དབུས་
གཙང་གཉིས་ལས་ལྷག་པ་མི་འདུག་གསུང༌། དེ་ཡང་དབུས་པས། གཙང་མི་དགའ་ཇོ་བོ་བཟང་བར་འདུག་གསུང་། ངས་ཀྱང་གར་སྡོད་སར་ཡུལ་དེའི་དགེ་བཤེས་དང་ཆོས་པ་ལ་སོགས་པའི་༔

།ངོ་སྲུང་དུ་ཟས་གོས་བྱིན། ཆོས་འབྲེལ་རེ་ཙམ་བཏགས་པ་མིན་པ་གང་དགར་བསྡད་དུ་བཏུབ་པར་མི་འདུག །རྐང་རང་རེས་བཟུང་ནས་དག་སྣང་ཐམས་ཅད་ལ་༄༅།
སྦྱངས་པས་རྟེན་འབྲེལ་འགྲིག་པར་འདུག་པས་སློབ་དཔོན་རང་ཡང་དེ་ལྟར་མཛོད་ཅིག་གསུང༌། འོ་ན་བོད་ཁ་བ་ཅན་འདིར་ཆོས་གང་བས་ཀྱང་དྭགས་པོ་བཀའ་བརྒྱུད་འདི་དར་བའི་རྒྱུ་མཚན་ཇི་
ལགས་ཞུས་པས། ཕྱོགས་བཞི་ན་གྲུབ་ཐོབ་ཀྱི་གདུལ་བྱ་ཡོད་པ་ལ་ལྷོ་ཕྱོགས་བེ་ཏའི་ཡུལ་དུ་ཀླུ་སྒྲུབ་ཀྱིས་འདུལ། ནུབ་ཕྱོགས་ཨུ་རྒྱན་གྱི་ཡུལ་དུ་ཨི ཎྜ་བྷུ་ཏིས་འདུལ། ཤར་ཕྱོགས་བྷ་གའི་
ཡུལ་དུ་ནག་པོ་སྤྱོད་པས་འདུལ། བྱང་ཕྱོགས་པར་ཐ་ནའི་ཡུལ་འདི་དཔལ་ནཱ་རོ་བའི་གདུལ་བྱའི་ཞིང་ཡིན་པས། རྗེ་མར་པ་ལུང་བསྟན་རྒྱལ་ཚབ་བསྐོས་པའི་ཕྱིར། ང་ནི་བན་ཆུང་བོད་དུ་
འགྲོ །གསུངས་པས། བུ་སློབ་མ་བས་ཀྱང་ཡང་སློབ་བཟང་པ་ལ་སོགས་པ་འབྱུང་བ་ནི་རྟེན་འབྲེལ་གྱི་བབས་བྱུང་བ་ཡིན། འོ་ན་བཀའ་བརྒྱུད་འདི་སངས་རྒྱས་བྱམས་པའི་བསྟན་པ་ལ་འཕྲོད་
༈ པ་ལགས་སམ་ཞུས་པས། དེ་ལྟར་དུ་ཆོས་རྗེ་འགྲོ་མགོན་གྱིས་གསུང་ལ་ཡོད་པ་ཡིན། འོན་ཀྱང་བླ་མ་ལ་ཡོན་ཏན་མེད་པས་ཆོས་ཚིག་ཏུ་བཤད། སློབ་མ་ལ་མོས་གུས་མེད་པས་དཔོན་སློབ་ཀྱི་

བྱིན་བརླབས་ནམ་ཡལ་ཙ་ན་བསྟན་པ་དང་བརྒྱུད་པའི་བཀའ་ཆད་པ་ཡིན་གསུང༌། འོ་ན་ཆོས་རྗེ་ལ་ལྷ་ཁབ་ཏུ་སྙུང་ནད་བྱུང་བ་མང་ངམ་ཡབ་ཡུམ་ནས་རིགས་བདོག་པ་ལགས་སམ་ཞུས་
པས༑ རིགས་ལ་སོགས་པ་མེད་དེ་སྔོན་གྱི་ལས་ངན་ཚན་ཆེན་པོ་སློངས་པ་ཡིན་པ་འདྲ། མཛེ་ནད་ཕྱིས་རྒོད་ཚངས་སུ་བག་ཙམ་སོས་ནས་ཡོད་པ་དང་ཕྱིས་ཙ་རིར་ཞལ་ལོ་ཡ་བ་འབྲུམ་བུ་
བྱུང་༑ སྤྱི་སྒོ་གཡས་ཟངས་ཀྱིས་ཤ་རོར་སོང་གསུང་ཕྱིན་པས་ཙ་རིར་སྦྲུལ་དཀར་པོ་ཅིག་བྱུང་སྟེ་དེ་ལ་དམིགས་པ་གཏད་ཅིང་བལྟས་པས་ཏུང་ཏུང་སོང་ནས། ཡང་ཡུད་ཅིག་ན་སྦྲལ་སེར་པོ་
འདོམ་གང་པ་ཅིག་བྱུང་ནས། དེ་ཙ་ན་བསླངས་ནས་ཁ་རུ་བཅུག་པས་བྲོས་སོང་ནས། ཡང་པར་མོའི་ནང་དུ་སྡིག་སྦྲལ་བྱུང་ནས་སྙིང་རྗེ་བསྒོམས་ནས་ཕྱི་རོལ་ཏུ་སྐྱེལ་ཙམ་ན། ཡང་དར་ཅིག་
ནས་པར་མོར་སླེབ་ནས་བྱུང་དེར་སྙིང་རྗེ་བསྒོམས་ནས་སྐྱར་བཏང་བས་གྱེན་ལོགས་ལ་འཛེགས་སོང་། དེ་ཀ་ལྟར་སྙིང་རྗེ་བསྒོམས་པས་ཚད་མ་བཟོད་ནས་ཐོགས་འཁྲིས་ནས་ཡར་བྲོས་སོང༌།
ནས་སེམས་ཅན་དེ་དག་འཚིག་ནས་ཤིན་ཏུ་ཉོག་ཉོག་བྱུང༌། དེ་ནས་གཟུང་ནས་ཤིག་ནད་ལན་བཅོ་བརྒྱད་བྱུང་སྟེ་ཤིག་ཅིག་གཅིག་ཕྱིར་སྐྱུར་མ་མྱོང༌། འཆི་ངེས་པའི་ཤིག་ནད་ལན་གསུམ་

༄༅། །བྱུང༌། མཛེ་དེ་ཤིག་ནད་དུ་གྱུར་འདུག །ཤིག་ནད་དེ་མ་བྱུང་ན་མཛེས་འཁྱེར་བར་འདུག་གསུང༌། དགེ་བའི་བཤེས་གཉེན་ལ་ལའི་བཞེད་པས། དབང་བཞི་མ་
རྫོགས་པར་རྩ་རླུང་དང་ཕྱག་རྒྱ་ཆེན་པོ་བསྒོམ་དུ་མི་བཏུབ་གསུང་པས་དེ་ཇི་ལྟར་མཆི་ཞུས་པས། དེ་ལ་ང་བདེ་བ་ཡིན་པས་གཞུང་བཤད་པ་བ་རྣམས་ཀྱི་དོན་ཡེ་ཤེས་ཚིག་ཏུ་སོང་བ་ཡིན། ངེད་རྟེན་
འབྲེལ་ལུས་ལ་བསྒྲིགས་ནས་རྟོགས་པ་སེམས་ལ་ཤར་བར་བྱེད་པ་ལ། ཆོ་གའི་དབང་ཚིག་རྐྱང་པ་མཁས་པས་བརྩིགས་སུ་མི་ཆེ། རྟོགས་ལྡན་གྱི་བླ་མ་ལ་གསོལ་བ་བཏབ་ནས་བསྐྱངངས་པས་
དབང་བཞི་པ་ཕྱག་རྒྱ་ཆེན་པོས་ཡས་ཕུབ་ཏུ་སྨིན་གྲོལ་དུ་གཅུད་པས། གསུམ་པ་གཉིས་པ་དང་པོ་ལ་སོགས་པ་ལ་ལྟོས་མ་དགོས་ཏེ་ཆོ་ག་མཁས་པས་དབང་བསྐུར་ཀྱང་ཅེས་ལུང་དེ་བྱོན་ནོ། །དེ་
དག་ལ་སོགས་པ་ཆོ་ག་དང་ཚིག་རྐྱང་ཐ་སྙད་མང་པོ་ལ་བློ་སྦྱོངས་པ་རྣམས་ཀྱང་། སྒོམ་ཆེན་པ་མི་རྟོག་པ་ཐུན་རེ་བསྒོམ་པའི་དྲུང་དུ་འདུད་དགོས་ཀྱིན་འདུག་པ་གསུང་། འོ་ན་དལ་འབྱོར་ཡོན་
༈ ཏན་བདུན་ལྡན་དེ་ཇི་ལྟ་བུ་ཅིག་ལ་མཛད་དེ་ཞུས་པས། དེ་ལ་ཡང་ཇོ་བོ་བཀའ་གདམས་པ་རྣམས་ཀྱི་བཞེད་པ་ནི་མི་ལུས་ཡོན་ཏན་བཅོ་ལྔ་པར་འདོད་པ་ཡང་འདུག །ལུས་ལ་ཡོན་ཏན་དྲུག །ངག་

ལ་དྲུག །སེམས་ལ་གསུམ་སྟེ་བཅོ་ལྔ་ཚང་པ་ཅིག་དགོས་གསུང་། ཡོན་ཏན་བདུན་པའི་དབང་དུ་བྱས་ན་མཐོ་རིས་ཡོན་ཏན་བདུན་བྱ་བ། ལྷ་དང་མི་ལུས་ལ་དད་པ་དང་ཤེས་རབ། མོས་གུས་
སྙིང་རྗེ། དབང་པོ་དང་གཟུགས་བཟང་། ལོངས་སྤྱོད་དང་ལྡན་པ་སྟེ་བདུན་པོ་ཡིན་གསུང་། འོ་ན་ཆོས་སྐུ་མཐའ་བརྒྱད་དང་བྲལ་བ་དེ་ཇི་ལྟར་ལགས་ཞུས་པས། དེ་ནི་མཐའ་བྲལ་གྱི་རྟོགས་པ
Heritage
ནམ་མཁའི་དཀྱིལ་ལྟ་བུ་གཟུང་འཛིན་གྱི་དྲི་མ་དང་བྲལ་བ་གཅིག་ལ་ཟེར་ཏེ། མཐའ་བཅུའམ་བཞི་རུ་ཡང་བཤད་པ་འདུག །མཐའ་བརྒྱད་ནི་འགྲོ་མགོན་ཀླུ་གྲུབ་ཀྱི་ཞལ་ནས། སྐྱེ་བ་མེད་ཅིང་
འགག་པ་མེད། །འགྲོ་བ་མེད་ཅིང་འོང་བ་མེད། །རྟག་པ་མེད་ཅིང་ཆད་པ་མེད། །ཅེས་གསུངས་ནས་མཎྜལ་གྱི་ཚོམ་བུ་གཅིག་ཕྱག་ཏུ་བླངས་ནས། དེ་ལ་མཐའ་བརྒྱད་ངོ་སྤྲོད་མཛད་
ནས༑ དེ་ལྟར་འོང་བ་ཡིན་གསུང་། འོ་ན་རྟོགས་པའི་དབང་ཕྱུག་མཉེས་པའི་བླ་མས་ཞལ་མཐོང་གསུང་ཐོས་ཀྱི་གང་ཟག་གྲོལ་བ་ཅི་བྱས་སྡོམ་པ་གཅིག་གིས་ཅི་མཛད་ཀྱང་བྱིན་རླབས་ཀྱི་རྦ་ཀློང་དུ་
འབྱུང་བར་གདའ་སྙམ་བགྱིད། གཏོར་དབང་ལ་སོགས་པ་འདི་ཡང་དག་གི་ཆ་ལག་གཾ་ཡན་ལག་ཏུ་འགྲོ་བར་གདའ། བྱིན་རླབས་ཀྱང་ཆེ། གཉེན་ཞིང་རྩུབ་པར་ཡང་གདའ་བ་ལ། བཤེས་

༄༅། །གཉེན་ལ་ལའི་བཞེད་པས་གཏོར་དབང་རྒྱུད་ནས་གསུངས་པ་མེད། གསང་སྔགས་སྒོར་འཇུག་གི་གོ་མི་ཆོད་ཟེར་བར་གདའ་ན་དེ་ཙུག་མཆིའ མ་ཞུས་པས། ལུང་
འདམ་གྱི་ཕུར་པ་དང་འདྲ་ངེད་རང་གིས་རྒྱུད་ལྟས་ན་ཡོདཔ་ཡང་མི་ཤེས། འོ་ན་བླ་མ་སངས་རྒྱས་རྡོ་རྗེ་འཆང་ཡིན་ནམ་མིན། མིན་ན་ལོག་ཤེས་ཅན་ཁྱེད་བཀའ་ལུང་ཐམས་ཅད་འགལ་བ་ཡིན་
པོད༑ བླ་མ་རྡོ་རྗེ་འཆང་ཡིན་པས། བླ་མའི་ཞལ་ནས་གསུངས་ཚད་བཀའ་དང་རྒྱུད་ཡིན་པས། བླ་མའི་ཞལ་ནས་ཀྱང་། དབང་པོ་རབ་ལ་གཏོར་དབང་བྱ། ཕྱག་ལེན་ལ་ཡང་གཏོར་དབང་
༈ མཛད་པ་ཡིན་བྱས་ཏེ་རྨོངས་པ་ཚིག་སྲེད་ཅན་རྣམས་སུན་དབྱུང་བར་བྱ། ཡང་དཀྱིལ་འཁོར་དང་བསྐོས་པའི་རྣམ་བཞག་ཆེན་མོ་ལ་སོགས་པ་ནི་བྱིས་པ་འཇུག་པའི་དབང་ཡིན། དབང་པོ་རབ་བླ་
མའི་སྐའི་དཀྱིལ་འཁོར་དང༌། མཎྜལ་དང་གཏོར་དབང་ཙམ་ལ་བརྟེན་ནས་དོན་གཉིས་འགྲུབ་པ་ཡིན་པས། འུ་རང་གི་རྡོ་རྗེ་རྫོང་དུ་གཏོར་དབང་དང་མཆོད་པ་ནམ་བྱེད་རེས་ལ་གཏོར་མ་ཆེན་པོ་
༈ གྱིས་ཞིག་ལོངས་སྤྱོད་ཆེར་འགྲོ་བ་ཡིན་གྱིས་གསུང་། འོ་ན་བདག་ཕ་ཡུལ་གྱི་དགོན་ཆུང་སྤད་ལ་བསྐྱར་རམ་ལགས་སམ་ཞུས་པས། དེ་སྐད་བྱ་བ་ཅིག་ཡིན་སློབ་དཔོན། ངས་རྒྱལ་ཁམས་མ་

འགྲིམས་པ་མེད། མཛུབ་གུ་ཙོག་བྱས་པ་མེད་པར་སློབ་དཔོན་བྱེད་པས་གང་ནས་འདུག །སློབ་དཔོན་མ་མྱོང་གི་དོགས། བསོད་ནམས་མ་སྐྱེས་དོགས་ལུང་ཆུང་རེ་མ་ཐོབ་ཀྱི་དོགས། རང་
དོན་ཕྱལ་པར་བཏང་ནས་དད་ཟས་དཀྱུང༌། དེ་ལོང་མེད་པར་ཆེ་ལྡིང་དང་གོས་བཟང་བཤོམ། འབུལ་བ་བྱུང་ན་ཀ་ར་བཅག །བུ་རམ་མུར། ཨ་ལ་ལ་ནས་འོང་། དེ་འདྲའི་སློབ་དཔོན་ཟོག་
པོ་རྒྱ་གར་མ་ཡིན་མོད། དེ་བས་ཤི་བ་དགའ་མོད། སློང་པ་བྱུང་ན་ངོ་གནག་ནས་མཚུལ་བ་བསྡུས་ནས་འོང་། དེ་འདྲ་བའི་སློས་ཆུང་གཟུགས་བརྙན་གྱི་མི་དཔོན་ཟེར་བ་ཡིན་དེ་འདྲ་ལ་རང་སྲོག་
རང་གིས་བཅད། གསད་ཨ་ཧས་ཧས་གསུང༌། འོ་ན་ཟང་ཟིང་ལ་སོགས་པ་བྱུང་ཚད་བསླངས་ནས་བྱུང་ཚད་འགྱེད་བ་དེ་དང་། དད་རྫས་ལེན་ཀྱང་མི་ལེན་སྦྱིན་རྒྱུ་ཡང་མེད་པ་དེ་གཉིས་གང
སྟོབས་ཆེ་ཞུས་པས། དེ་ནི་རྒྱུ་འབྲས་ཀྱི་རྟེན་འབྲེལ་ཡིན་པས། གཞན་གྱི་ཚོགས་རྫོགས་པའི་ཕྱིར་དུ་སླང་། རང་གི་འཛིན་ཞེན་བཅད་པ་དང་ཟས་འབྲེལ་གདགས་པའི་ཕྱིར་དུ་གཏོང་ལེན་རང་
སྟོབས་ཆེ་བ་ཡིན་གསུང་། འོ་ན་ཆོས་རྗེ་རིན་པོ་ཆེས་དང་པོ་པག་ཤི་མཛད་སྐད་དེ་རེད་དམ་ཞུས་པས། ང་དང་པོ་ཚོགས་མ་བསགས་པས་ཕ་མ་མི་ལྟོགས་ཀྱི་བུ་ཚར་སྐྱེས། དེ་ཡང་ཕ་དེ་སྒོ་ངན

། ཁ་དྲག །མ་དེ་སྒོ་བཟང་བར་ཡོད་པ་མ་དེས་ཨ་ཕྱིའི་ནད་གཡོགས་བྱེད་ཀྱིན་ཕར་ལ་ལྷ་རྗེ་སྨན་པ་དང་འགྲོགས་ཏེ་ངའི་ཕ་དངོས་རང་ལྷ་རྗེ་དེ་ཡིན་པ་འདྲ། ཕྱིས་མི་
ཐམས་ཅད་ན་རེ་མོན་གྲགས་ཀྱི་ཡས་མི་འདུག །ལྷ་རྗེའི་རིགས་སུ་འདུག་ཟེར་བ་བྱུང་། དེ་ནས་མ་དེས་ངེད་ཕ་པད་བཞག་ནས་སྨུ་རུ་ཁྱིམ་ཐབས་ལ་སོང་ནས། དེའི་བར་དུ་ལོ་བཅུ་གཉིས་བཅུ་
གསུམ་ལ་ཀློག་མཁས་པ་དང་། གླུ་མཁས་པ་ཤེས་པས་ཁྱིམ་མཛེས་ཀྱི་མི་ཐམས་ཅད་དགའ་ནས་འབོད་དུ་འོང་། ཀློག་དང་གླུའི་འཁྱོས་མས་ཕ་རྒན་བསྲེལ་བ་ཡིན། དེ་ནས་མ་དེས་གྲོས་བྱས་
ནས་དང་པོ་ལྷ་རྗེ་ཕྱུག་པོ་དེ་ལ་ང་བཙོངས་ནས་རིང་མང་པོ་ལེན་པར་འདུག་པས། ང་ནི་ལྷ་རྗེ་གཡུ་འབུམ་གྱི་སར་བསྡོད་པ་བས་ཀྱང་མོན་གྲགས་ཀྱི་སྒོ་ཁར་སྦང་ཟན་ཟ་བ་འདམ་བྱས་ཏེ་ཕྱུག་པོ་བྱར་
བྱུང་བ་ལ་ངས་མ་བྱས། པག་ཤི་ཡང་ལན་གཅིག་གཉིས་བྱས་ང་གླུ་མཁས་པ་ཡིན་གསུང་། འོ་ན་ཕོ་མ་ལ་བཞུགས་དུས་བླ་མ་གཟུགས་སྐུ་ཞལ་གཟིགས་ཞེས་གྲགས་ན་དེ་ཙུག་ལགས་སམ་ཞུས་
༈ པས༑ བླ་མ་དངོས་ཀྱི་ཞལ་མཐོང་བ་ནི་མིན། བླ་མ་བསྒྲུབ་པ་བྱེད་ཅིང་ཡོད་པས། ནངས་ཅིག་ཕྱེ་སྐྱོ་སྐོལ་བའི་མི་ཅིག་ཕྲད་ནས་འོང་བར་ལ། སྣང་སྲིད་འཁོར་འདས་ཐམས་ཅད་བླ་མའི་སྣང་

བར་ལམ་གྱིས་ཤར་ནས་དུས་དེ་ནས་ཅིར་སྣང་བླ་མར་ཤར་ནས་ཕྱོགས་འཛིན་མེད། ང་ཁྱོད་མེད། བཟང་ངན་མེད་པས་ཀུན་ཁྱབ་ཀྱི་མོས་གུས་དེ་ནས་བྱུང་པ་ཡིན། དང་པོ་བཀའ་གདམས་ཀྱི་
གྲུབ་ཐོབ་དེ་གསོས། ཕྱིས་ཁོང་ལ་རིམ་ལམ་སྒྲོན་མ་ལ་སོགས་པ་མང་དུ་མཉན་པའི་ཞེན་གྱིས་ད་ལྟ་ཡང་བཀའ་གདམས་པ་ལ་མོས་གསུང་། འོ་ན་ཐུགས་དམ་བཅུ་གཉིས་མཛད་པ་ལ་གང་དཀའ་
བར་གདའ་ཞུས་པས། སྤྱིར་ངས་ཆོས་ལ་སྤྲད་སྤྲད་བྱས་པས་ཡོན་ཏན་ནི་གཅིག་ཀྱང་སྐྱེར་མ་འདོད། སྐྱོན་དང་གེགས་ལ་སོགས་པ་ཅི་ཡང་བྱུང་སྟེ་སྙིང་རླུང་ཁམས་འདུས་ཡོང་མམྱོང་། ཕྱག་
རྒྱ་ཆེན་པོའི་སྒོམ་འདི་ང་ལ་ཡོད་པ་ཡིན་པས་མོས་གུས་ཡོད་པ་རྣམས་ལ་སྔོན་འགྲོ་གསོལ་འདེབས་ཕོག་པ་རང་ལ་སྒོམ་སྐྱེས་པ་གཅིག་ཡོད་གསུང་། དམ་བཅའ་ཡང་སྐྱབས་འགྲོ་སེམས་བསྐྱེད་
དང་འདྲ་བ། དང་པོར་བྱས་མ་ཐག་ནས་བཙན་ཚོད་དུ་མི་ཆོད་པར་འདུག་སྟེ་རྐྱེན་རགས་པ་རེ་བྱུང་བ་དང་དམ་འཆའ་དྲན་ན་བཟློག་སྟེ་རིམས་ཀྱིས་ཕན་པར་འདུག །ལར་སྡུག་བསྔལ་མི་བྱེད་པ་
དང་༑ གནོད་པའི་ལན་དུ་ཕན་འདོགས་པ་དེ་གཉིས་རང་དཀའ་བར་འདུག་གསུང་འོ་ན་རྒྱུ་དུས་སུ་ས་བོན་འདེབས་པ་བགྱི་བ་སྨོན་ལམ་ལགས་པར་གདའ་བ་སྤྱན་སྔ་ནས་ཇི་ལྟར་མཛད་ཞུས་

།པས། ངས་སྤྱོད་འཇུག་སྨོན་ལམ་གྱི་ལེའུ་ཀུན་ལ་ཡང་བྱས། དེ་མན་དགེ་སྦྱོར་བདུན་པའི་དེ་རང་ངའི་ཆེ་ཤོས་ཡིན། པདྨ་དཀར་པོའི་མདོ་ལྟས་པས། དེ་སྔོན་༄༅།
བྲམ་ཟེ་རྒྱ་མཚོ་རྡུལ་གྱིས་སྨོན་ལམ་མཆོག་དང་ཐུན་མོངས་ལ་སོགས་པ་མང་དུ་འདུག་པ་ཡང་རྒྱུ་ལ་གང་བཏབ་པ་འབྲས་བུ་མི་བསླུ་བར་འདུག་པས་སྨོན་ལམ་དང་བྱས། རྗེས་སུ་ཡི་རང་པ་འདི་ཞིང་
ས་དང་སྨོན་ལམ་དང་དགེ་བ་སྤེལ་བ་དང༌། དུག་ལྔའི་གཉེན་པོ་ལ་སོགས་པ་མང་པོ་གཅིག་འབྱུང་འདུག་པས་འཇིག་རྟེན་ཁམས་ཀྱི་དགེ་བ་ལ་རྗེས་སུ་ཡི་རང་བྱས་པ་བོགས་ཆེ་བར་འདུག །རྒྱུན་
དུ་འདེབས་པ་ནི་བདག་དང་འགྲོ་བ་མ་ལུས་པ་ཅེས་པའི་སྨོན་ལམ་དེ་ཡིན་གསུང་། འོ་ན་བསྔོ་བ་སྨོན་ལམ་གྱི་ཁྱད་པར་གང་གི་བྱེ་བྲག་འབྱེད་པ་ལགས་ཞུས་པས། མདོ་སྡེ་ནས་འདི་ལྟར་སྨོན་ལམ་
བཏབ་བོ། །འདི་ལྟར་སྨོན་ལམ་བཏབ་བོ་བྱ་བ་ལ་སོགས་པ་སྨོན་ལམ་རང་གཙོ་བོར་གསུང་འདུག །ཕ་རོལ་ཏུ་ཕྱིན་པ་ནས་བསྔོ་བ་ཁོ་ནར་གསུང་བ་ཡིན་པས། ཡིད་ཀྱིས་མདུན་པ་རྒྱ་བསྐྱེད་ནས་
༈ ནམ་མཁའ་དང་མཉམ་པའི་འཁོར་འདས་ཐམས་ཅད་ལ་བློས་སྤྱི་མཐུན་དུ་བསྔོ་བ་ཡིན་ལ། དེ་གཞན་དུ་མི་འགྱུར་བར་ཇི་ལྟར་དུ་བསྔོས་པ་བཞིན་འགྲུབ་པར་གྱུར་ཅིག་པ་སྨོན་ལམ་དུ་འགྲོ་བ་ཡིན་ཚེ

ཞེས་གསུང་། འོ་ན་དེ་བཞིན་གཤེགས་པ་རྣམས་བླ་མར་སྐུ་སྤྲུལ་བྱ་བ་དེ་ཙུག་བཞེད་པ་ལགས་སམ་ཞུས་པས། སྤྱིར་བླ་མ་མཚན་ཉིད་དང་ལྡན་པ་དེ་ཉིད། དེ་བཞིན་གཤེགས་པ་ཡིན་པས་ཀྱང་
དེ་བཞིན་གཤེགས་པ་རྣམས་བླ་མར་སྤྲུལ་ནས་འགྲོ་བའི་དོན་བྱེདཔ་ཡིན་ཏེ། འཇམ་དཔལ་རྩ་རྒྱུད་ལས། འདས་དང་མ་བྱོན་སངས་རྒྱས་རྣམས། །ཐམས་ཅད་མི་ཡི་འཇིག་རྟེན་དུ། །མི་ཡི་བླ་
མར་ཡང་དག་འབྱུང༌། །ཞེས་གསུངས་པའང་དེ་ཡིན་ལ། འདིར་ང་རང་གི་འདོད་ལུགས་ལ་ཕྱོགས་བཅུ་སྟོང་གསུམ་རབ་འབྱམས་འཇིག་རྟེན་གྱི་ཁམས་ཀྱི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་བླ་མ་ཉག་ཅིག་གི་སྤྲུལ་པ་ཡིན་པར་འདོད་དེ། བླ་མ་བསྒྲུབ་པའི་ངོ་སྤྲོད་ལས་ཀྱང་ཆོས་སྐུ་བྱང་ཆུབ་ཆེན་པོ། །ལོངས་སྐུ་རྒྱལ་བ་རིགས་ལྔ། ཞི་ཁྲོ་རབ་འབྱམས་ཀྱི་ལྷ་
ཚོགས༑ སྤྲུལ་སྐུ་བཟོ་སྐྱེ་མཆོག་སྐྱེ་ལ་སོགས་པ་ཐམས་ཅད་བླ་མའི་སྤྲུལ་པ་འབའ་ཞིག་ཏུ་གསུངས་ཏེ། བདེ་མཆོག་སྡོམ་འབྱུང་ལས། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་
འདུན་ཏེ། །ཀུན་གྱི་བྱེད་པོ་བླ་མ་ཡིན། །བླ་མ་དཔལ་ལྡན་རྡོ་རྗེ་འཆང༌། །ཞེས་གསུངས་པས། ལུང་རིག་མན་ངག་གསུམ་གྱིས་དེ་ལྟར་བཞེད་པ་ཡིན་པས། ལར་བླ་མའི་སྒྲུབ་པ་དམུས་

༄༅། །ལོང་མིག་འབྱེད་འདི་ལྟ་བུའི་ཆོས་སྔར་གྱི་སངས་རྒྱས་རྣམས་ཀྱིས་ཀྱང་མ་གསུངས་ལ་ད་འབྱོན་པའི་སངས་རྒྱས་རྣམས་ཀྱིས་ཀྱང་འདི་འདྲ་བ་གསུང་དཀའ་ལ་ད་ལྟར་
8/2/01
ཡང་འདི་འདྲ་བའི་ཆོས་གཞན་ལ་མེད་པ་ཡིན་གསུང་། འོ་ན་བྱང་ཆུབ་ཏུ་སེམས་བསྐྱེད་ནས་གཞན་དོན་བྱེད་པ་ལ། ལུག་རྫི་ལྟ་བུ་དང༌། གཉན་པ་ལྟ་བུ་དང༌། དེད་དཔོན་ལྟ་བུའམ་རྒྱལ་པོ་ལྟ་
བུ་ལ་སོགས་པ་རྣམས་དགོང་ཅིག་མཆི་འམ་ཞུས་པས། དེ་ཙུག་ལགས་ཀྱིས། ལུག་རྫི་ལྟ་བུས་སྔོན་ལ་སེམས་ཅན་རྣམས་འཁོར་བ་ལས་བསྒྲལ་ནས་གདོད་རང་སངས་རྒྱ་བར་བཞེད་པ་
མགོན་པོ་བྱམས་པའི་ལུགས་ཡིན་ཏེ། ཞིག་པོ་བྱང་དཔལ་ནི་ལུག་རྫི་ལྟ་བུ་ལ་བཞེད་པ་ལགས་སོ། །གཉན་པ་ལྟ་བུའི་བྱང་ཆུབ་སེམས་དཔའ་ནི་རང་དང་སེམས་ཅན་དུས་མཉམ་དུ་སངས་
རྒྱས་པར་འདོད་པ་ནི་འཇམ་དཔལ་གྱི་ལུགས་ཡིན་ཏེ། ང་ནི་གཉན་པ་ལྟ་བུར་དུས་མཉམ་དུ་སྲིད་པ་རྒྱ་ཐེག་ལ་སེམས་ཅན་ཕྱིར་མ་ལུས་པར་འདོད་པ་ཡིན། དེད་དཔོན་ལྟ་བུ་སྔོན་ལ་རང་གིས་
ཪེ
༈ དཀའ་བ་སྤྱད་ནས། མཐར་རང་གཞན་གཉིས་ཀའི་དགོས་འདོད་འབྱུང་བ་རྟོགས་ལྡན་གྱི་རྣལ་འབྱོར་པ་སྟེ་ལར་དེ་ཐམས་ཅད་གོང་ཀ་ཅིག་ན་ཡོད་པ་ཡིན་གསུང་། འོ་ན་ཆོས་རྗེའི་སྤྱན་སྔ་ནས་ཁྲུས་་

ཆུ་དང་བསྲུང་དར་བསྲུང་སྐུད་ལ་སོགས་པ་ཇི་ལྟར་མཛད་ཞུས་པས། ངས་དེ་ཉིད་བསྡུས་པ་ནས་གསུངས་པའི་ཕྱི་གཞལ་ཡས་ཁང་ལ་ནང་སྔགས་ཀྱི་མདུད་པར་འཁྲིལ་བ་དེ་ཡང་བྱས། ཁྲུས་རང་
ཡང་དེ་ཀ་ནས་བྱས་པ་ཡིན་ཏེ་ཕན་པར་འདུག་གསུང༌། འོ་ན་སྒྲུབ་པ་དམ་པོ་ལ་ཞུགས་ནས་ཁྲུས་ཆབ་སྔགས་རིལ་བསྲུང་སྐུད་ལ་སོགས་པ་བྱིན་པ་དེས་ནང་གི་སྒྲུབ་པའི་བཅུད་འབོའམ་ཞུས་
པས༑ དེ་ཡང་ཁ་ལེན་དང་ངོ་བསྲུང་ཞལ་ལ་རེ་བ་སོགས་པ་འདོད་འདུན་དང་བཅས་པས་བྱིན་ན་བྱིན་རླབས་འབོ་བ་དང་ཟགས་འགྲོ །སྣང་བ་བཟའ་གཏད་མེད་པ་སྒྱུ་མ་ལྟ་བུའི་ངང་ནས་སེམས་
བསྐྱེད་དེ་ཕན་གདགས་པའི་བསམ་པས་བྱས་ན་རང་ལ་ཡང་མི་གནོད་ལས་འབྲེལ་ཐོགས་པས་འབྲེལ་ཚད་གདུལ་བྱའི་ཞིང་དུ་འགྱུར་བ་ཡིན་གསུང༌། འོ་ན་སྒོམ་པ་ལ་ཆོས་མང་པོ་ཤེས་མི་འཚལ་
ལམ་ཞུས་པས། ཤེས་པའི་ཆོས་དེ་ཚིག་ཡིན། མ་བསྒོམས་པའི་ཆོས་དེ་གོ་བ་ཡིན། བསླབས་པའི་ཐ་སྙད་དེས་ས་བོན་ཙམ་འཇོག་པ་ལས། དྲེད་པོ་ཆོས་རྒྱུས་ཆེན་པོ་གཅིག་བྱས་ནས་བློ་ཐ་
སྙད་ལ་འབྱམས། ཡིད་རྟོག་དཔྱོད་ལ་ཞུགས། སེམས་སྣང་ཕྱིར་འབྲེངས། རྒས་རྒས་ཤི་ཤིར་གྲུབ་མཐའ་སྐམ་པོ་རེ་སྐྱོང་བར་འདུག་སྟེ་རང་མ་ཚོར་བར་བསད་པ་ཡིན་གསུང་། དོན་སྤྱི་བློ་

།ཡུལ་ལ་ལས་པ་དེས་མོས་གུས་ཀྱང་མི་སྐྱེ། བསྒོམ་ཡང་མི་སྐྱེ་གོ་བས་བསྒྲིབས་ནས། བྱམས་སྙིང་རྗེ་རང་ཡང་མི་སྐྱེ་བས་མ་བསྒོམས་པ་ལ་གྲོགས་མེད། · ཆོས་༄༅།
གཅིག་བསྒོམས་པས་རང་གཞན་གཉིས་ཀའི་འབྲས་བུ་ཤུགས་ལས་བདོལ་བ་ཅིག་འོང་བས། དེས་ན་སངས་རྒྱ་བ་ལ་ཆོས་མང་པོ་མི་དགོས་གསུངས། འོ་ན་རང་དོན་ཆོས་སྐ་སངས་རྒྱས་དེ་ཅི་
ཙམ་ཞིག་ལ་བཞེད་པ་ལགས་ཞུས་པས། སེམས་སྤྲོས་པ་དང་བྲལ། གཟུང་འཛིན་ནམ་མཁའ་ལྟར་དག་པའི་དུས་ན་རང་དོན་ཆོས་སྐུར་སངས་རྒྱས་པ་ཡིན། དེའི་ངང་ནས་གཟུགས་སྐུ་འཕྲིན་
༈ ལས་བསྐྱེད་པ་ལ་མི་བཞན་དུ་ལེགས་ཚོགས་རྒྱུ་འབྲས་ཀྱི་རྟེན་འབྲེལ་སྒྲིག་པས་འབྲས་བུ་སངས་རྒྱས་པའི་དུས་ན་འཕྲིན་ལས་ལྷུན་གྲུབ་ཏུ་འབྱུང་ངམ་སེམས་པ་ཡིན་གསུང་། འོ་ན་སེམས་དབྱིངས་
སུ་ཐིམ་ནས་འཛིན་པ་ཡལ་བའི་དུས་ན་ཡིད་ཀྱི་གཟུང་བ་མེད་པར་བརྗེད་ངས་པ་དང་། སྣང་བ་ཐམས་ཅད་བཟའ་གཏད་མེད་པར་འདུག་པ་དེ་ཇི་ལྟ་བུ་གཅིག་ལགས་ཞུས་པས། དེ་ནི་རོ་གཅིག་པའི་
༈ ཉམས་སྟོང་ལ་སླེབ་སྤྲོས་བྲལ་གྱི་རྟོགས་པ་ཡིན་ཏེ། གང་ཤར་དང་གང་སྤྱོད་ཐམས་ཅད་གཏད་མེད་དུ་ཤར་བས་འཛིན་མཁན་གྱི་ཤེས་པ་དག་པས་བློ་རྩོལ་བ་དང་བྲལ་བའི་དུས་ཡིན་པས་གང་གིས་

ཀྱང་མ་བཅིངས་པ་ཡིན་གསུང༌། འོ་ན་ཉམས་དང་རྟོགས་པའི་ཁྱད་པར་ཇི་ཙམ་ལ་མཛད་ཞུས་པས། དེ་ལ་ཉམས་དང་རྟོགས་པའི་གོ་ཡུལ་གསུམ་ཡིན་པས། སྐད་ཅིག་ལ་ཕྱག་རྒྱ་ཆེན་པོ་མ་
བཅོས་སོ་མའི་ངང་ལ་བཞག་པའི་དུས་སུ་བློ་རྟོག་པ་དང་བྲལ་ནས་གསལ་སྟོང་ཉམས་སུ་མྱོང་བ་དེ་ཉམས་ཡིན། གསལ་ཞིང་སྟོང་ལ་འཛིན་པ་མེད། སྟོང་ཞིང་གསལ་ལ་ངོས་བཟུང་མེད་པ་ཐ་
མལ་མ་སླད་པར་ཤར་བ་དེ་རྟོགས་པ་ཡིན། དེ་ཉམས་སུ་མ་ལོངས་པར་དོན་སྤྱི་ལ་གོ་བ་གོ་ཡུལ་ཡིན་གསུང་། འོ་ན་ལྟ་སྒོམ་སྤྱོད་འབྲས་ལ་ཆོས་སྤྱི་སྐད་དང་བླ་མ་དང་གང་ཟག་རྣམས་སོ་སོར་
བཞེད་པ་མི་མཐུན་པའང་འོང་བར་གདའ་ན། ཆོས་རྗེའི་བཞེད་པ་ཇི་ལྟར་ལགས་ཞུས་པས། འོ་དེ་ཙུག་ལགས་ཀྱི་ངའི་འདོད་ལུགས་ནི། སེམས་དངོས་པོའི་གནས་ལུགས་རང་བཞིན་ཅིར་ཡང་
མ་གྲུབ་པ་ནི་གཤིས་ཀྱི་གནས་ལུགས་ཡིན། དེ་གསལ་རིག་སྟོང་གསུམ་དུ་རྟོགས་པ་དེ་ལྟ་བ་ཡིན། དེ་རྩོལ་མེད་རང་གྲོལ་དུ་གནས་པ་དེ་སྒོམ་པ་ཡིན། དེ་འགག་མེད་ཚུལ་འཆོས་དང་བྲལ་
ནས་གཟུང་འཛིན་མེད་པ་དེ་སྤྱོད་པ་ཡིན། དེའི་འཆར་སྒོ་མ་འགགས། རང་སྣང་ལ་འཛིན་མེད་མེ་ལོང་གཟུགས་བརྙན་དང་འདྲ་བར་གྱུར་པ་དེ་འབྲས་བུ་ལགས་མོད། ལར་ལྟ་སྒོམ་ཐམས་ཅད་

།དོན་གཅིག་ཚིག་གི་བྱེ་བྲག་ཕྱེ་བ་ཙམ་ཡིན་གསུང་། འོ་ན་སྣང་བ་རང་སེམས་སུ་རྟོགས་ནས་འཆར་སྒོ་བཟའ་གཏད་མེད་པས་ཡུལ་སྣང་སྒྱ་མར་ཤར་བ་ལ་འཛིན་པ་མེད་
པའི་དུས་སུ་ཆོས་སྤྱིའི་དམ་ཚིག་ཇི་ལྟར་སྲུང་ཞུས་པས། སེམས་བསྒོམ་བྱ་དང་བྲལ། སྣང་བ་ལ་འཛིན་པ་མེད། ཡུལ་སྒྱུ་མར་ཤར་བའི་དུས་ན་ཆོས་སྤྱིའི་དམ་ཚིག་ཀུན་སྒྲོག་རང་
གྲོལ༑ ཆོས་ཡེ་དག །སྣང་བ་རྒྱ་ཡན། དམ་ཚིག་ཡེ་སྲུང་ཆེན་པོ་བྱ་བ་ལགས་མོད། རྟོགས་ལྡན་གྱི་རྣལ་འབྱོར་པ་མྱོང་བས་བརྒྱན་པ་དང་གསུང་གླེང་བྱེད་པ་འདི་ཉམས་རང་དགའ་ངའི་
ཁམས་ཀྱང་བཟང་དུ་སོང་གསུང་། འོ་ན་སྣང་སྲིད་འཁོར་འདས་ཀྱི་ཆོས་རིགས་དྲུག་སེམས་ཅན་གྱི་སྣང་བ་སོགས་པ་འདི་དོན་ལ་བདོག་གམ་ཞུས་པས། ཁོང་རང་མ་རིག་པས་བསྒྲིབས་པས་ངོ་
མ་ཤེས་ཙམ་ལས་གཤིས་དངོས་པོའི་གནས་ལུགས་ལ་སྣང་བ་རང་གྲུབ་པ་མེད་དེ། གཤིས་སྒྱུ་མའི་འདུག་ཚུལ། ལམ་སྒྱུ་མའི་སྣང་ངོ་། འབྲས་བུ་སྒྱུ་མའི་འཆར་སྒོ། སྲིད་པ་སྒྱུ་མའི་འཁྲུལ་
༈ འཁོར་བྱ་བ་ལགས་པས་མཐར་ཐུག་སྒྱུ་མ་ལ་སྐྱེལ་བ་ཡིན་གསུང༌། འོ་ན་སྣང་སེམས་སྐུ་གསུམ་དུ་གཏན་ལ་ཇི་ལྟར་འབེབས་པ་ལགས་ཞུས་པས། ད་ལྟ་ཕྱི་ཡུལ་གྱི་སྣང་བ་མདུན་ཕར་ལ་འདུག་

པ་འདི་ཀུན་ཕྱི་ན་སྣང་བ་རང་མེད། རང་གི་སེམས་ཕར་ཤར་བ་ཡིན། འཆར་མཁན་གྱི་སྣང་བ་མ་གྲུབ་པ་འདི་ཆོས་ཀྱི་སྐུ་ཡིན་གསུང་། འཛིན་པ་མེད་ཀྱང་སྣང་ཆ་མ་འགག་པ་འདི་ལོངས
ཡིན་སྣང་བ་རང་སེམས་ཡིན་ལ། རང་སེམས་འཛིན་བྱེད་མེད་ཀྱང་རྟེན་འབྲེལ་གྱིས་སྣ་ཚོགས་རིས་མེད་དུ་སྣང་བ་འདི་སྤྲུལ་པ་ཡིན་གསུང་། འོ་ན་ཉམས་རྟོགས་འབྲལ་མེད་དུ་སྐྱོང་བའི་གང་ཟག་
སྤྲུལ་སྐུའི་སྣང་བ་སྣ་ཚོགས་སུ་བཏགས་ཀྱང་ཡུལ་སྣང་ཆོས་སྐུའི་ཀློང་མ་ལགས་སམ་ཞུས་པས། དྲུང་ན་གསེར་སྐུ་གཅིག་འདུག་པ་ལ་དཔེ་མཛད་ནས། སྐུ་འདི་སྣང་ལ་འཛིན་མེད་དུ་གཅེར་
མཐོང་བ་འདི་ཆོས་ཀྱི་སྐུ། བལྟས་ཀྱང་སྐུ་བལྟ་མཁན་གཏད་མེད་དུ་འདུག་པ་དེ་ལོངས་སྐུ། དེ་རྒྱན་ཆ་ལུགས་ཞལ་ཕྱག་ལ་སོགས་པའི་རྟོག་དཔྱོད་ཤར་བ་དེ་སྤྲུལ་སྐུ་སྟེ་དེ་གསུམ་ཀ་ཡང་ཆོས་སྐུ་
ལས་མི་འདས་གསུང་། འོ་ན་ཆོས་སྐུ་ལ་རྩལ་སྦྱངས་ཏེ་མངོན་པར་རྫོགས་པར་སངས་རྒྱས་ནས། གཟུགས་སྐུ་སྣ་ཚོགས་སུ་སྤྲུལ་ནས་སེམས་ཅན་གྱི་དོན་མཛད་པ་ལགས་སམ་ཞུས་པས། ཨ་
ཅང་དུ་སངས་རྒྱས་ནས་སེམས་ཅན་གྱི་དོན་གདུལ་བྱ་ལ་ས་བཅུའི་བྱང་ཆུབ་སེམས་དཔའམ། ཉན་རང་ངམ། མིའི་ཆ་ལུགས་སུ་སྤྲུལ་ནས་ས་ལམ་སྦྱོང་པ་ལྟར་མཛད་ཅིང་སེམས་ཅན་གྱི་དོན་བྱེད་

།པས་གཟུགས་སྐུ་མཐར་ཐུག་ནི་འབྱུང་བཞིས་བསྡུས་པའི་མིའི་ལུས་ཀྱི་བླ་མ་མཚན་ལྡན་འདི་རྣམས་སྔོན་གྱི་དེ་བཞིན་གཤེགས་པ་རྣམས་ཡིན་པར་ཐག་ཆོད་པར་འདུག༄༅།
གསུང་༑ འོ་ན་ཧོར་གྱི་རྒྱལ་པོ་འདི་དེ་བཞིན་གཤེགས་པའི་སྤྲུལ་པ་ཡིན་པར་ཆོས་རྗེས་བཞེད་པ་ལགས་སམ་ཞུས་པས། བུ་ང་ནི་དེ་ལྟར་འདོད་པ་ཡིན་པས། བདེ་གཤེགས་ཀྱི་སྤྲུལ་པ་སྟོབས་
ལྡན་ཡིན་ངེས་པས། ཕ་རོལ་ཏུ་ཕྱིན་པ་དྲུག་ཀྱང་ཁོ་ལ་ཚང་སངས་རྒྱས་ཀྱི་གདུལ་བྱ་ལ་བསྡུ་བ་བཞི་དང་འཕྲིན་ལས་བཞིར་འོང་བས། དྲག་པོས་བརྟུལ་ནས་ངན་པ་ཚར་བཅད་དེ་རྒྱལ་ཁྲིམས་
འཆའ་བ་ཡིན། ཁོ་རང་གི་མངའ་འོག་ཏུ་ཚུད་ནས་གསོད་གཅོད་བྱེད་པ་མེད་དེ་བླ་མའི་མཆོད་གནས་མང་པོ་འདེགས་ཆོས་སྤྱོད་བསམ་གྱིས་མི་ཁྱབ་པ་བྱེད་པ་ཡོད། དཔེར་ན་ཆོས་ཀྱི་རྒྱལ་པོ་རྒྱལ་
ཁྲིམས་འཆའ་བ་ལ་ངན་པ་སྐེ་འདྲག་སྣ་འབུབས་པ་བཞིན་དུ་རྒྱ་དཀར་ནག་བོད་དང་གསུམ་གྱི་སེམས་ཅན་རྣམས་དགེ་བ་བཅུ་ལ་འགོད་པར་བྱེད་དེ། ཧོར་བཟློག་པ་ལ་རིམ་འགྲོ་རླབས་ཅན་ལམ་རྒྱ་
༧དང་སྲོག་རྒྱ་དང་རི་རྒྱ་དང་ཆུ་རྒྱ་ལུང་རྒྱ་ལ་སོགས་པ་དགེ་བ་ལ་ཁོས་བསྐུལ། ཆགས་ཞེན་རང་ཁོས་བསྐུལ་མ་ཎི་གསོལ་འདེབས་ཀློག་འདོན་རྡུལ་སྤྲགས་གཏོར་བཟློག་སྨན་བླ་སྒྲུབ་པ་ལ་སོགས་པ་

ཆོས་སྤྱོད་འབའ་ཞིག་ལ་ཁོས་བསྐུལ་བ་ཡིན། མི་ནོར་ཟས་གསུམ་ཁོ་ལ་གཏེར་བས་སྦྱིན་པ་ལ་བསྐུལ། ཧོར་གྱིས་བསད་པ་ལ་སྡུག་བསྔལ་བྱེད་པ་མེད། ཧོར་གྱི་ནོར་ཁྱེར་བ་ལ་ཞེ་སྡང་བྱེད་པ་
འབྲུག་མེད༑ ཧོར་ཁོ་རང་གསོད་གཅོད་མི་བྱེད། སོག་པོ་དང་ཁམས་པ་ལ་སོགས་པ་རྣམས་ལས་མཁན་ཕོ་ཉ་བ་ཡིན་ཏེ། དཔེར་ན་རང་རེའི་ལྷ་ཡེ་ཤེས་པ་ལ་ཡང་ལས་མཁན་རེ་དང་སྡེ་བརྒྱད་ལ་
སོགས་པ་རེ་ཡོད་པ་ཡིན་པས། ངེས་པར་ཧོར་གྱི་རྒྱལ་པོ་ནི་བདེ་བར་གཤེགས་པའི་སྤྲུལ་པ་ཡིན་པར་འདུག་པ་ངས་རྟོགས་པ་ཡིན་གསུང་། འོ་ན་ཆོས་རྗེ་འབྲི་ཁུང་པ་ལ་མོས་ན་དག་པའི་ལུང་
དང་མ་དག་པའི་ལུང་བཞེད་པ་གཉིས་སུ་མི་མཐུན་པར་གདའ་བ་ཇི་ལྟ་བུ་ལགས་ཞུས་པས། སྤྱིར་འབྲི་ཁུང་པའི་རྩལ་སྟོབས་ཙམ་སུ་ལ་ཡོད་ཀྱང་སྡོད་མི་ཤེས་པར་འོང་། སྤྱན་སྔ་རིན་པོ་ཆེ་ཐུགས་
མཛོད་
ཆེན་རྗེ་ཆེན་པོའི་སྤྲུལ་པ་ཡིན་ངེས། སྒོམ་ཤག་ཕྱག་ན་རྡོ་རྗེའི་སྤྲུལ་པ་རང་ཡིན་པས་སུའང་སྡིག་པ་དང་ཐེ་ཚོམ་ཟ་མི་འཚལ་གྱིས་ཁོང་གི་རྩལ་ཤུགས་ཙམ་ཡོད་ན་སུའང་བྱེད་པར་འོང་སྟེ་ཐམས་ཅད་རང་
ཐོག་ཏུ་མཇལ་ཀ་གཏོང་དགོས་པ་ཡིན། ཆོས་རྗེ་རིན་པོ་ཆེ་ཐབས་ལ་མཁས་པས་བཀའ་དགོངས་པ་ཅན་གྱི་གསུང་མ་ལགས་སམ་ཞུས་པས། དྲང་དོན་གྱི་འདོད་ལུགས་ཡིན་པར་ཡིན་པ་ལས་

༄༅། །དགོངས་ཅན་མིན། ལར་ཡང་སློབ་དཔོན་ཁྱེད་དང་བློ་འདྲེ་བ་ཅིག་བྱུང་ནས་སྙིང་གཏམ་མང་པོ་བཤད་སྙིང་འདོད་པར་བྱུང༌། ངའི་སྐུ་ཁམས་ཀྱང་བཟང་བར བང་
གསུང་༑ འོ་ན་འཕྲིན་ལས་བཞི་དང་བསྟུན་པའི་གསོལ་བ་ཇི་ལྟར་དུ་འདེབས་པ་ལགས་ཞུས་པས། ཞི་བ་ལ་མ་ནམ་མཁའ་མ་ལ་འདུར་དབྱངས་སུ་བྱ། རྒྱས་པ་ལ་སྙན་དངགས་ཀྱི་བསྟོད་
དབྱངས་སུ་བྱ། དབང་ལ་དང་བ་ཡར་འདྲེན་གྱི་བསྟོད་དབྱངས་སུ་བྱ། དྲག་པོ་ལ་མ་ནམ་ཕོ་ཉའི་འགྱེད་དབྱངས་སུ་བྱས་པས་འཕྲིན་ལས་བཞིའི་ཡོན་ཏན་འབྱུང་བར་གདའ་གསུང༌། འོ་ན་འཕྲིན་
ལས་སོ་སོའི་ལྷ་ཇི་ལྟར་བསྒོམ་ཞུས་པས། འགྲོ་དོན་གྱི་ས་བོན་འཇོག་པ་ལ་ཡང་འཕྲིན་ལས་བཞིའི་ལྷ་བསྒོམ་དགོས། ད་ལྟ་རང་ནས་འགྲོ་དོན་མཛད་པ་ལ་ཡང་འཕྲིན་ལས་བཞིའི་ལྷ་མེད་ཐབས་
མེད་པས་ཁྱད་པར་ཇོ་བོ་ཐུགས་རྗེ་ཆེན་པོའི་ལྷ་མེད་ན་གཞན་དོན་རླབས་ཅན་འགྲུབ་མི་སྲིད་པས། ཞི་བའི་འཕྲིན་ལས་ལ་ཐུགས་རྗེ་ཆེན་པོ་ཡི་དམ་དུ་བསྒོམ། རྒྱས་པའི་འཕྲིན་ལས་བྱེད་ན་རིན་ཆེན་
༈ འབྱུང་ལྡན་ནམ། འཕགས་པ་འཇམ་དཔལ་ཡི་དམ་དུ་བསྒོམ། དབང་གི་འཕྲིན་ལས་བྱེད་ན་དཔལ་རྟ་མགྲིན་ནམ་རྡོ་རྗེ་རྣལ་འབྱོར་མ་ཡི་དམ་དུ་བསྒོམ། དྲག་པོའི་འཕྲིན་ལས་བྱེད་ན་རྡོ་རྗེ་གཏུམ་

པོའ མ༑ རྨེ་བ་བརྩེགས་པའམ། བདུད་རྩི་འཁྱིལ་བའམ་མི་གཡོ་བ་ལ་སོགས་པའི་ལྷ་བསྒོམས་ན་འཕྲིན་ལས་ལ་མངའ་མཉེས་པ་འབྱུང་གསུང་། འོ་ན་འཕྲིན་ལས་བཞི་པོ་ལས་ལ་དབང་བའི
རྟགས་ཇི་ལྟར་ཞུས་པས། འཁོར་སློབ་ལ་བཀའ་བཀྱོན་དང་བརྡུང་འཐག་ཚར་གཅོད་བྱས་པས་འཁོར་སྲོལ་དུ་ཚུད་ནས་དྲག་པོའི་འཕྲིན་ལས་ལ་དབང་བའི་རྟགས། ཟས་གོས་ཕྱེ་འཐོར་ལ་སོགས་
པ་བྱས་པས་སྲོལ་དུ་ཚུད་ན་རྒྱས་པ་ལ་དབང་བའི་རྟགས་ཡིན། ྋངག་འཇམ་པོའི་ཐུགས་ཞི་ཐུལ་དང་རྣམ་ཐར་སྲོལ་དུ་ཚུད་ན་ཞི་བའི་འཕྲིན་ལས་ལ་དབང་བའི་རྟགས་ཡིན་ཏེ། ལར་མི་རིགས་དང་
བསྟུན་ལ་གང་ཟག་གཅིག་གི་ཐོག་ཏུ་ཡང་བཞི་ཀ་བྱེད་དགོས་གསུང༌། འོ་ན་རིགས་ལྔའི་རྣལ་འབྱོར་བྱེད་ན་ཡབ་ཡུམ་ལུས་ལ་ཇི་ལྟར་བསྐྱེད་པ་ལགས་ཞུས་པས། སྤྱི་གཙུག་བདེ་ཆེན་གྱི་འཁོར་
ལོར་རྣམ་པར་སྣང་མཛད་ཡབ་ཡུམ་བསྒོམ། མགྲིན་པ་ལོངས་སྤྱོད་ཀྱི་འཁོར་ལོར་སྣང་བ་མཐའ་ཡས་ཡབ་ཡུམ་བསྒོམ། སྙིང་ག་ཆོས་ཀྱི་འཁོར་ལོར་རིན་ཆེན་འབྱུང་ལྡན་ཡབ་ཡུམ་
བསྒོམ༑ ལྟེ་བ་སྤྲུལ་པའི་འཁོར་ལོར་མི་བསྐྱོད་པ་ཡབ་ཡུམ་བསྒོམ། གསང་བ་ཡེ་ཤེས་ཀྱི་འཁོར་ལོར་དོན་ཡོད་གྲུབ་པ་ཡབ་ཡུམ་བསྒོམ། སྤེལ་སྦྱངས་བྱས་པས་ཡོན་ཏན་མྱུར་དུ་སྐྱེ་བར་

༄༅། །གདའ་གསུང་། འོ་ན་འཁོར་ལོ་བཞིའི་རྩ་འདབ་ལ་དཔའ་བོ་མཁའ་འགྲོ་ཇི་ལྟར་དུ་གནས་ཞུས་པས། སྤྱི་བོ་བདེ་ཆེན་གྱི་འཁོར་ལོར་རྩ་འདབ་སུམ་ཅུ་རྩ་གཉིས་ལ་
དཔལ་གསང་བ་འདུས་པའི་ལྷ་ཚོགས་གནས་པ་ཡིན། བསྒོམས་ནས་རྩ་ཁ་བྱེ་བའི་དུས་ན་གསང་འདུས་ཀྱི་ལྷའི་ཞལ་མཐོང་བ་འབྱུང་། མགྲིན་པ་ལོངས་སྤྱོད་ཀྱི་འཁོར་ལོར་རྩ་འདབ་བཅུ་དྲུག་ལ་
རིག་མ་བཅུ་དྲུག་གི་ཌཱ་ཀི་མ་གནས་པ་ཡིན། བསྒོམས་ནས་རྩ་ཁ་བྱེ་བའི་དུས་ན་མཁའ་འགྲོ་མ་དཔག་ཏུ་མེད་པའི་ཞལ་མཐོང་བ་འབྱུང་སྟེ། སློབ་དཔོན་ཁྱེད་རང་ལ་བྱུང་ནས་ཡོད་གསུང་། སྙིང་
ཁ་ཆོས་ཀྱི་འཁོར་ལོའི་རྩ་འདབ་བརྒྱད་ལྟེ་བ་དང་བཅས་པ་ལ་དགྱེས་པ་རྡོ་རྗེ་ལྷ་དགུ་གནས་པ་ཡིན། རྩ་རླུང་བསྒོམས་པའི་རྣལ་འབྱོར་པས་དགྱེས་རྡོར་ཞལ་མཐོང་འོང་གསུང་། ལྟེ་བ་སྤྲུལ་པའི་
འཁོར་ལོའི་རྩ་འདབ་དྲུག་བཅུ་རྩ་བཞི་ལ་བདེ་མཆོག་དྲུག་ཅུ་རྩ་བཞིའི་ལྷ་ཚོགས་ཏེ། རྩ་རླུང་བསྒོམས་ནས་རྩ་ཁ་རལ་བའི་དུས་སུ་བདེ་མཆོག་གི་ལྷ་ཚོགས་ཞལ་མཐོང་བའི་གནད་ཀ་དེ་ཡིན
༈ གསུང་༑ གསང་བའི་གནས་ཨ་ཐུང་ཁྲོས་པའི་གནས་ན་རྩ་འདབ་རལ་མ་བྲན་པ་ལྟ་བུ་ན་མཁའ་འགྲོ་མ་སུམ་སྟོང་གནས་ཏེ། བདེ་སྟོང་ཟག་མེད་རྒྱས་པའི་རྣལ་འབྱོར་པ་ལ་ཞལ་མཇལ་རྒྱན་དུ་འོང་༔

སྟེ༑ སློབ་དཔོན་ཁྱེད་ཀྱིས་ལྷ་ཞལ་མང་པོ་མཐོང་ནས་ཡོད་ངེས་པར་འདུག་པས་འུ་རང་ཕ་པད་ཀྱི་གསང་གཏམ་ཡིན་ནོ་གསུང༌། འོ་ན་ཚེའི་རྟེན་འབྲེལ་རྒྱལ་བ་ལོངས་སྐུ་ལ་སྒྲིག་པ་ལགས་སམ་
ཞུས་པས། སྤྲུལ་སྐུ་ལ་འདས་གྲོངས་མངའ་བ་ཡིན། ལོངས་སྐུ་ལ་འདས་གྲོངས་མི་མངའ་བའི་སྐུ་ཚེའི་རྟེན་འབྲེལ་ལོངས་སྐུ་ལ་སྒྲིག་གསུང༌། འོ་ན་བདག་ཅག་ལ་གྲིབ་ཁོ་ན་ཡོང་བ་གཅིག་
བྱུང་བས་གྲིབ་སེལ་ལ་གང་ཟབ་ཆོས་རྗེས་ཇི་ལྟར་མཛད་ཞུས་པས། ྋསྤྱིར་རྩ་རླུང་བླ་མ་སྒྲུབ་པ་འདི་གཉིས་གཉན་པས་གྲིབ་ལ་མནན་པ་ཡིན། རླུང་འབྱོངས་པས་རྣམ་པར་ཤེས་པ་གཙང་། རིག་
པ་དྭངས་པས་ཚོར་བ་ཐམས་ཅད་ཟིན་དུ་འགྲོ་སྟེ་གྲིབ་ཕྲ་མོ་རེས་ཀྱང་གནོད། དེ་ཡང་སྔོན་བསུའི་གྲིབ། རྗེས་བསྙགས་ཀྱི་གྲིབ། ཐུགས་ཕྲད་ཀྱི་གྲིབ་གསུམ་ཡོད་པ་ལས། རྗེས་བསྙགས་
ཆེ༑ ཐུགས་ཕྲད་འབྲིང༌། སྔོན་བསུ་ཆུང་བ་ཡིན་ཏེ། དེ་ལ་བཞི་སྭ་བྷ་ཝས་བསངས་ལ། བདག་དང་གྲིབ་གཉིས་བསྲེས་ལ་ཕྱག་རྒྱ་ཆེན་པོ་ལ་བཞག་པ་ནི་ང་རང་གི་ལག་ལེན་ཡིན
གསུང་༑ བཟློག་སྒོམ་ནི་ཆེད་དུ་བྱུང་ན་དགའ་བ་དང་། མ་བྱུང་གི་དོགས་པ་གཉིས་དང་པོ་བཟློག་སྒོམ་བྱ། དེས་མ་ཁེགས་ན་རོ་སྙོམས་ཏེ་ལྟ་བ་ལ་སྐྱེལ། རྟེན་འབྲེལ་ནི་ངེས་ཅན་གྱི་ཆགས་

༄༅། །བཟློག་དང༌། འདྲེ་ཕྱིར་འབྲེངས་པ་ལྷོག་པ་ལྟར་ངས་བྱས་གསུང་། ཁྲུས་ཆུ་ནི་དེ་ཉིད་བསྡུས་པའི་དེའམ། རྣམ་འཇོམས་སམ། རྨེ་བརྩེགས་ལ་སོགས་པའི་ཁྲུས་
ཆུ་དང་། ཡང་ན་བཟློག་སྒོམ་ཁབ་རྩེ་མ་བྱ། གུ་གུལ་གྱི་རྟེན་འབྲེལ་དེ་ཟབ་པ་ཡིན་གསུང་། འོ་ན་ཆོས་རྗེས་སྐབས་སུ་གསང་སྤྱོད་ལ་བག་རེ་བྱོན་པ་ལགས་སམ་ཞུས་པས། ཞལ་འཛུམ་པ་
མཛད་ནས་ངས་གསང་སྤྱོད་ལ་ཕྱིན་པ་སློབ་དཔོན་ལ་ཆ་ཡོད་པ་ཅི་ཡིན་གསུང༌། ལན་གཉིས་སུ་མཇལ་བའི་ཉམས་སྣང་ཅིག་བྱུང་བ་ལགས་ཏེ། བདག་འཁྲུལ་པ་ནི་ཅང་ལགས་སམ་ཞུས་
* པས༑ འཁྲུལ་པ་མིན་ཕ་པད་མཇལ་བ་རང་ཡིན་ལས་ཆེ་གསུངས་ནས་ཐུགས་འུར་ནས་གསུང་གླེང་མང་པོ་བྱོན་ནོ། །ངས་འདག་སྦྱར་ལོ་གསུམ་དམ་བཅའ་བྱས་ནས་གསང་སྤྱོད་ལ་ཡུད་ཅིག་ཕྱིན་
པ་ཡིན་པ་ལ། ཁོང་ཚོ་ལ་མཐོང་སྣང་མི་འདྲ་བ་རེ་རེ་བྱུང་འདུག་སྟེ། སློབ་དཔོན་ཁྱེད་དང་མཇལ་བ་དེ་ཀ་ལྟར་ཐམས་ཅད་ལ་བྱུང་འདུག །ཞིང་ཁུང་ལམ་རྒྱ་གྲམ་གྱི་ས་དེར་མཇལ་ནས་མང་པོ་
༈ བཤུམས་པ་དེ་སློབ་དཔོན་ཁྱོད་རང་ཡིན་ནམ་གསུང༌། ཞིང་ཁུང་དེར་མཇལ་ནས་གསུང་གླེང་མངཔོ་ཞུས་པ་སྙམ་བགྱིད་ལགས་ཞུས་པས། དེ་ཀ་ཡིན་ངེད་ཕ་པད་ཚེ་རབས་མང་པོ་ནས་ཀྱི་འབྲེལ་

པ་ཡིན་པས། ཉམས་དགའ་བར་འདུག་གསུང༌། འོ་ན་རྗེས་ཀྱི་ཤེས་པ་ཟད་པ་བསྒོམ་མེད་དུ་རྟོགས་པའི་དུས་སུ་སྣང་བ་འདི་མ་སྤངས་གནས་སུ་འདག་གམ། འདི་ཀ་བཞིན་སྣང་སྟོང་དུ་བཀྲ་
ལམ་མེ་ཡུལ་མ་ཕོད་པར་མཆིའམ་ཞུས་པས། དེ་ལ་སེམས་དག་པས་སྣང་བ་ལ་འཛིན་པ་མེད་པ་ཡིན། ཕྱིའི་སྣང་བ་འདི་ད་ལྟར་གྱི་བཞིན་བཀྲ་ལམ་མེ་བ་འདིར་རང་དུ་གོ་ས་མ་བརྗེས་པར་ཡོད་
གསུང་༑ འོ་ན་ཆོས་ཀྱི་སྐ་དང་ཆོས་ཀྱི་དབྱིངས་ལ་ཁྱད་པར་མཆིས་སམ་ཞུས་པས། སྣང་བ་རང་བཞིན་མེད་པར་རྟོགས་པ་དེ་ཆོས་ཀྱི་དབྱིངས་ཡིན་སེམས་གཉུག་མའི་དོན་དང་མཇལ་ནས་ཡིད་
འཆི་མེད་དུ་རྟོགས་པ་དེ་ལྡོག་པ་ནས་བརྩིས་ན་ཆོས་ཀྱི་སྐུ་ཡིན་གསུང་། འོ་ན་འོག་མིན་བགྱི་བ་དེ་གང་ལྟར་བཞེད་པ་ལགས་ཞུས་པས། དེ་ལ་གཉིས་ཡིན་ཏེ། ས་མཚམས་ཀྱི་འོག་མིན་བྱ་བ་ལྷ་
གནས་ཀྱི་འོག་མིན་ལ་ཟེར་བ་ཡིན། དོན་གྱི་འོག་མིན་བྱ་བ་ནི་རང་སེམས་གཉུག་མ་ཡེ་ཤེས་སྤྲོས་བྲལ་ལྷུན་གྲུབ་ཏུ་རྟོགས་ནས་འཁོར་བའི་ལྐོག་ཏུ་མ་ལུས། རྣམ་རྟོག་གི་གོང་དུ་མ་ཆོད་པ་དེ་ལ་
འོག་མིན་གྱི་གནས། སངས་རྒྱས་ཀྱི་ཞིང་ཟེར་བ་ལགས་གསུང་། འོ་ན་དབྱིངས་རང་བཞིན་གྱིས་དག་པ་ཀུན་གཟིའི་གནས་ལུགས་ལ་ཇི་ལྟར་དུ་བཞེད་པ་ལགས་ཞུས་པས། དེ་ལ་ཕ་གྲུབ་པ་

།ཞིག་པོ་བྱ་བ་དེས་ཀྱང་གསུང་གིན་འདུག །རྫོགས་པ་ཆེན་པོ་ཕལ་ཆེན་བྱ་བ་གཞི་དངོས་པོའི་གནས་ལུགས་བྱ་བ་སངས་རྒྱས་ཀྱིས་མ་རེག་པ། སེམས་ཅན་གྱིས་མ་
ཞུས་༄༅།
ལན་
གོས་པ། སྣང་སྟོང་གཉིས་སུ་རྒྱབ་མ་གྱེས་པ། རྟག་ཆད་གཉིས་སུ་སྒྲོ་མ་བཏགས་པའི་གཉིས་མེད་ཆོས་སྐའི་ཡང་གོང་བྱ་བ་ཅིག་ཡོད་ཟེར། ང་ན་རེ་ག་ཤེད་གཅིག་ན་དེ་འདྲ་བའི་སྟོང་པ་སུས་
ཉི་
ཀྱང་མ་རེག་པ་ཡོད་མི་དགོས་པས། དབྱིངས་རང་བཞིན་གྱིས་རྣམ་པར་དག་པ་དེ་དངོས་པོའི་གཤིས་དེ་འདུ་བྱེད་ཀྱིས་མ་སླད་པ་དེ་ཀུན་གྱི་གཞི །དེ་ནས་གཟུང་འཛིན་གྱི་བག་ཆགས་འཐས་པ་
ཉེར་
༈ དེས་འཁྲུལ་སྣང་། དེ་སོ་མའི་དོན་ལ་སྦྱོར་བ་དེ་སྦྱོར་ལམ། དེ་དབྱིངས་ཀྱི་ཡེ་ཤེས་ལ་སྐྱོལ་ཏེ་རྒྱ་འབྲས་ཅིག་ཏུ་འདྲེས་པ་དེ་འབྲས་བུའི་ཆོས་སུ་བརྩི་བ་ཡིན་གསུང་། འོ་ན་ལྟ་བ་རྟོགས་ནས་
རྟོགས་པ་དེ་རང་སྐྱོང་མི་འཚལ་ལམ་ཞུས་པས། རྟོགས་ནས་བསྒོམ་རང་མི་དགོས་ཏེ་ཕྱི་སྣང་བ་རང་བཞིན་མེད་པར་རྟོགས་པས་འཁྲུལ་པ་བདེན་པར་འཆར་མི་སྲིད། ནང་སེམས་ཉིད་སྐྱེ་ཤི་མེད་
༈ པར་རྟོགས་ནས། གཟུང་འཛིན་སྐྱེ་མི་སྲིད་པས་སྣང་བ་གསལ་སྟོང་ཟང་ཡག་དང་སེམས་རིག་སྟོང་ཟངས་ཡག་ཏུ་རྟོགས་པས་བསྒོམ་རྒྱུ་དང་བསྐྱང་རྒྱུ་བློ་ལས་འདས་པས། ཐ་མལ་རང་དུ་བཀྲ་

རིག་གིས་འགྲོ་བ་ཡིན་གསུང་། འོ་ན་ལ་ལའི་བཞེད་པས་སྣང་བ་འགག་པར་འདོད་པ་དང་། ལ་ལའི་བཞེད་པས་མཚན་བཅས་དང་དམིགས་པ་ལ་སོགས་པ་སྤོང་བར་གདའ་བས། ཆོས་རྗེའི་
བཞེད་པ་ཇི་ལྟར་ལགས་ཞུས་པས། སྣང་བ་དགག་པར་འདོད་པའི་གང་ཟག་ཀྱང་འོང་བར་འདུག་སྟེ། སྣང་བ་འགགས་ན་དབང་པོ་དྲུག་འགག་དགོས། དབང་པོ་འགག་ན་ཡིད་འགགས་ཏེ་
རྒྱལ་ན་ཤི་བར་འགྲོ་སྟེ། དེ་གོལ་ས་ཆེ་བ་ཡིན་པས་ཉན་ཐོས་འགོག་པ་ལ་ཞུགས་པ་དང་འདྲ་ལ། །སྣང་བ་འགག་པས་རྟེན་འབྲེལ་དང་མཁྱེན་པ་ཡོང་མི་སྲིད་པས། སྣང་སྟོང་མེ་ལོང་གི་
གཟུགས་བརྙན་ལྟ་བུ་ལ་འཛིན་པའི་ཡིད་དག་པ་ཅིག་དགོས། རྫོགས་པ་ཆེན་པོའི་བཞེད་པས་གཞིའི་གནས་ལུགས་དེ་གོ་འདུག་སྟེ། ལམ་སྟོང་གི་མཚང་མ་རྙེད་པར་བྱས་ནས། རྩ་རླུང་དང་མེ་
ལ་སོགས་པའི་དམིགས་པ་བྱས་པ་ཐམས་ཅད་སྟོང་པ་ལ་རྭ་སྐྱེས་པ་ལྟ་བུར་སྐྱོན་དུ་སྤོང་ལེན་བྱེད་དེ། མཚན་བཅས་དང་དམིགས་པ་སྒོམ་ཀྱང་མཚན་མེད་དུ་སོང་བ་ཡིན་ཏེ། ཅིར་སྣང་ཆོས་སྐ་
ཆེན་པོ་ལས་མ་འདས་གསུང་། འོ་ན་འཁོར་བ་ལ་ཐོག་མཐའ་ཇི་ལྟར་མཆིས་ཞུས་པས། འཁོར་བའི་ངོ་བོར་རང་བཞིན་ཆོས་ཀྱི་དབྱིངས་ཡིན་པས ཐོག་མ་མེད་ཅིང་ཐ་མ་མེད་ལ། སེམས་

༄༅། །ཅན་རྣམས་ལ་སྦྱར་ན། བར་དོའི་སྣང་བ་ཤར་དུས་སུ་འོད་གསལ་ངོས་ཟིན་ནས་གནས་ནུས་ན་འཁོར་བའི་ཐོག་དེས་ཁེགས་ལ། སྲིད་པ་ཉེ་བར་ལེན་པ་ཐམས་ཅད་དུ་
ཤེས་བཞིན་དུ་སྐྱེ་བ་ལེན་པ་ལས་ཀྱིས་མངལ་དུ་མི་འཇུག་པའི་རང་དབང་ཡོད་པས་ནི་འཁོར་བའི་ཐ་མ་སྟེ། གང་ཟག་སྒོ་གཅིག་གི་ཐོག་མཐའ་དེ་ཚུག་ཡིན་གསུང༌། འོ་ན་ས་ལམ་གྱི་ཕྱི་རྟགས་ལ་
མ་ལྟོས་པར་རྟོགས་པའི་ཡེ་ཤེས་ཤར་བས་ལམ་གྱི་རྟགས་མེད་པར་སངས་རྒྱས་པ་ལགས་སམ་ཞུས་པས། སློབ་དཔོན་ཁྱེད་ལྟ་བུ་རྩ་རླུང་གི་ཡོན་ཏན་སྐྱེས་པ་ལ། ནང་དུ་ས་རྟགས་ལམ་རྟགས་
༴ མཚན་དཔེ་ལ་སོགས་པ་འབྱུང་ངམ་སེམས་པར་འདུག །ཡོད་ལ་ཡང་ཆེ། དེ་མན་འོ་ཅག་བཙན་ལམ་ཕོ་ཉའི་ལམ་ཡིན་པས་ལམ་གློ་བུར་དུ་ཆོད་པ་ལ་རྟགས་མི་འོང་སྟེ། ལམ་མ་མཐོང་པར་
ཡུལ་དེར་སླེབ་ན་དེས་ཁྱབ་གསུང༌། འོ་ན་རྙིང་མ་ཐེག་པ་རིམ་པ་དགུ་ནས་དབྱེ་གསལ་འབྱེད། གསར་མ་རྒྱུད་སྡེ་བཞི་ལ་གོ་བཞག་འབྱེད་པ་ལགས་སམ་ཞུས་པས། རྙིང་མ་བ་ཐེག་པ་རིམ་
༈ དགུར་འབྱེད་པ་ནི། ཉན་ཐོས་རང་རྒྱལ་ཐེག་ཆེན་གསུམ། ཀྲྀ་ཡ་ཡོ་ག་ཨུ་པ་གསུམ། ཨནུ་ཡོ་ག་མཧཱ་ཡོ་ག་ཨ་ཏི་ཡོ་ག་དང་དེ་ལྟར་དགུ །རྒྱུད་སྡེ་ཆེན་པོ་བཞི་ལ་བྱ་བའི་རྒྱུད། སྤྱོད་པའི་

རྒྱུད༑ རྣལ་འབྱོར་གྱི་རྒྱུད། རྣལ་འབྱོར་བླ་ན་མེད་པའི་རྒྱུད་དང་བཞི་ཡིན་གསུང་། འོ་ན་ཆོས་རྗེ་དང་ཕ་སྒྲུབ་པ་ཞིག་པོ་གཉིས་ཆོས་འབྲེལ་བདོག་གམ་ཞུས་པས། ང་ཤྲཱི་ཁྱུང་དཀར་ན་ཡོད་
པའི་དུས་སུ་རི་དུས་ངན་པར་འདུག་པས་ཁོང་ལ་རྒྱབ་བརྟེན་གནས་པོ་ཞུ་བའི་ཆོས་འབྲེལ་ཚིག་བཞི་པ་གཅིག་ཞུས་པས། ཁོང་ན་རེ་ཚིག་བཞི་པོ་ཀུན་ཉ་མའི་ཆོས་བྱ་བ་ཡིན། འུ་རང་གཉིས་ཉམས་
བསྡུར་ཅིག་བྱ་གསུངས་ནས། ཁྱོད་ལ་ཉམས་ཇི་ཙམ་ཡོད་གསུངས་པ་ལ། སྒོམ་སྐྱོང་ཤེས་ཙམ་ཡོད་གསུངས་པས། དེ་བས་བཟང་བར་ཡོད་པར་འདུག་གསུང་དུ་བྱུང༌། ཁྱེད་ག་ཙུག་སྒོམ་
གསུང་པ་ལ། སེམས་སྤྲོས་མེད་རྟོག་པ་ཆོད་པའི་ངང་ལ་ལྷན་གྱིས་འཇོག་པ་ཡིན་གསུངས་པས། ཁོང་ན་རེ་ཁྱེད་ཀྱི་ཉམས་དེ་མཉམ་བཞག་ཙམ་ཡིན་ཏེ། བྱས་སྒོམ་སྐྱོན་དང་འབྱམས་པའི་སྐྱོན་
དང་འོང་བ་ཡིན། སྟོང་པའི་ཏིང་ངེ་འཛིན་ལ་བརྗེད་པ་མེད་པ་བྱ་བ་དགོས་གསུང་ནས་དེའི་ལུང་དང་མན་ངག་དང་། རིག་པ་གསུམ་གསུམ་གསུམ་བྱོན་གྱིན་འདུག་གསུང་། དེར་ང་རང་ཆོས་ཕྲ་
སྙམ་པ་ལ་དེ་བས་ཀྱང་ཕྲ་བར་འོང་འདུག །ངའི་གདམས་ངག་འདི་ལ་ནཱ་རོའི་བུ་བརྒྱུད་ཀྱི་སྙིང་རུས་འདྲ་བ་གཅིག་བྱས་ན་གྲུབ་ཐོབ་དང་རྟོགས་ལྡན་རྒྱལ་ཁམས་གང་བ་འོང་བ་གསུང་ནས། ད་

༄༅། །ཁྱེད་རང་ངའི་བསྟན་བཅོས་ཉི་མའི་སྙིང་པོ་འདི་ཚིག་ཁྲིད་བྱ་མི་བཞུགས། ཁྱེད་ཀྱི་སེམས་ཅན་ལ་ཕན་ཐོགས་པ་ཅིག་འོང་བར་འདུག་གསུང་ནས། ཚིག་ཁྲིད་ཙམ་
བསྐྱངས་མོས་གུས་ཆེན་པོ་སྐྱེས་བོགས་ཀྱང་བྱུང་གསུང༌། འོ་ན་ཞིག་པོ་བྱང་དཔལ་ཁོང་ཆོས་གསུང་རེས་ལ་དབང་པོ་ལྔ་དང་གསང་བའི་དབང་པོའི་སྔགས་འདེབས་པ་དེ་དགོངས་པ་ཅན་ལགས་
622
སམ་ཞུས་པས། ཁོང་དང་པོ་འདོད་ཆགས་ཤས་ཆེ་བ་ཡིན་པ་ལ། ངས་ཁོང་ལ་སྔགས་དེ་དང་མ་ནམ་མ་བགྲོངས་ལ་ཐོབ་ཅིག་བྱས་པས་ཕན་པར་འདུག་ཟེར། རྒད་པོ་བྱང་དཔལ་གྱིས་སྒོམ་མ་
ཀུན་ལ་ཡང་བསླབས་པས་ཕན་པར་འདུག་ཟེར་ལོ། མ་ནམ་མཁའ་མའི་གསོལ་འདེབས་ལས་སྔགས་ནུས་པ་ཆེ་བ་གཞན་མེད། ཞི་ཞི་གྲྀ་གྲྀ་བྱ་བ་དང་ཟང་བརྡུངས་མའི་ལུགས་ལ་སོགས་པ་ཡོད་
གསུང་༑ རྒྱུ་འབྲས་རྟེན་འབྲེལ་གྱི་ཁྲིད་འདི་དཔལ་སྒོ་མངས་དང་འདྲ་བརབདག་གིས་རྟོགས་ཞུས་པས། སྤྱིར་ཆོས་ཕྲ་ཞིབ་ཕྱེ་བ་འདི་གང་ཟག་ཕལ་གྱིས་ཉག་ཉོག་གམ། རྣམ་རྟོག་གི་བྱེད་སྤྱོད་
༈ དུ་མཐོང་ནས་མི་གོ་བར་འདུག །སློབ་དཔོན་ཁྱེད་ལ་ཆོས་ཀྱི་སྤྱན་ཅན་ཡོད་པས་ཟབ་པ་དང་རྒྱ་ཆེ་བར་མཁྱེན་པ་ཡིན་པས། ཆོས་ཆོས་བདག་ལ་འཕྲོད་པར་བྱ་བར་གདའ་བ་གསུང་། འོ་ན་གྲུབ་ ེ

པ་ཐོབ་པའི་ཚད་དེ་ཅི་ཙམ་ཅིག་ལ་བཞེད་ཞུས་པས། དེ་ནི་འཁོར་འདས་གཅིག་ཏུ་འདྲེས་པ། དགག་སྒྲུབ་སྤང་བླང་མེད་པ། གཟུང་འཛིན་གཡའ་ཡིས་མ་གོས་པ། མཉམ་གཞག་རྗེས་ཐོབ་
མེད་པ་དེ་མཆོག་ཕྱག་རྒྱ་ཆེན་པོ་གྲུབ་པའི་རྟགས་ཡིན་པས་དེ་རང་ཡིན། ཡང་བླ་མ་ལ་བཅོས་མ་མ་ཡིན་པའི་མོས་གུས་ཀྱིས་སངས་རྒྱས་དངོས་སུ་མཐོང་བ་དེ་མོས་གུས་ཀྱི་གྲུབ་ཐོབ་ཡིན། ཡང་
ངེས་འབྱུང་གི་དད་པ་ཚད་མེད་པས་རྒྱུ་འབྲས་ལ་ངེས་ཤེས་སྐྱེས་པ་དེ་ཡང་གྲུབ་རྟགས་སུ་འགྲོ་གསུང༌། འོ་ན་ཡི་དམ་ལྷའི་ཞལ་མཐོང་བའམ། རྐང་མགྱོགས་ལ་སོགས་པ་གྲུབ་རྟགས་སུ་མི་
མཛད་དམ་ཞུས་པས། དེ་རྩུག་ཡིན་ཤིན་ཏུ་མང་། ཡི་དམ་ལྷ་ལ་བརྟན་པ་ཐོབ་ནས་ལྷ་ཞལ་མཐོང་པ་དང༌། ཏིང་ངེ་འཛིན་སེམས་ལ་བརྟན་པ་ཐོབ་ནས་དག་པའི་ཞིང་ཁམས་མཐོང་བ་
ཐྲ དང་༑ འབྱུང་བ་རླུང་ལ་དབང་ཐོབ་ནས་སྤྲུལ་བསྒྱུར་སྟོནནུས་པ་དང༌། སྣང་བ་འཇའ་ལུས་སུ་རྟོགས་པས་དངོས་པོ་གང་ལ་ཡང་ཐོགས་རྡུགས་མེད་པ་དང་།རླུང་སེམས་ལས་སུ་རུང་བས་
ལོངས་སྐུའི་ཞལ་མཐོང་། རིག་པ་དྭངས་སྙིགས་ཕྱིད་པས་གཞན་གྱི་སེམས་ཤེས་པ་ལ་སོགས་པ་འབྱུང་སྟེ་གྲུབ་པ་ཐོབ་པ་ཡང་ཡིན་ལ་གྲུབ་ཐོབ་ཏུ་ཡང་གྲགས་སོ།ྋ །འོན་ཀྱང་ཕྱག་རྒྱ་ཆེན་པོའི་

ཞུས་༄༅། །དངོས་གྲུབ་རང་འབྱུང་གི་ཡེ་ཤེས་མ་ཤར་ན་ཕན་པ་མེད་གསུང༌། འོ་ན་རྟོགས་ལྡན་ལ་རབ་འབྲིང་མང་དུ་གདའ་བ། ཡང་དག་པའི་དོན་མངོན་དུ་གྱུར་པའི་རྟོགས་
ལན་
ལྡན་དེ་ཇི་ཙམ་ཅིག་ལགས་ཞུས་པས། ནང་གི་སེམས་སྐྱེ་ཤི་མེད་པར་རྟོགས། ཕྱིའི་སྣང་བ་རང་བཞིན་མེད་པར་རྟོགས། བར་གཟུང་འཛིན་ང་བདག་མེད་པར་རྟོགས། ལས་རྒྱུ་འབྲས་ངོ་བོ་ཉི་
ཚ ལར་འཁོར་འདས་སྒྱ་མ་ཆེན་པོར་རྟོགས་ནས་བཟའ་གཏད་དང་བྲལ་བ་དེ་ནི་རྟོགས་ལྡན་གྱི་རྣལ་འབྱོར་འབྲེལ་ཚད་འཚེངས་པ་བྱ་བ་ལགས་མོད་གསུང་།
སོ་
ཟླ་མཚན་ཉིདཔ་གཅིག་ལ་བླ་མའི་མཚན་ཉིད་དང་ལྡན་པར་མཆིའ མ་ཞུས་པས།” སྤྱིར་ནང་ནས་སྒོམ་པའི་ཉམས་མྱོང་མེད། ཕྱི་ནས་ཐོས་པའི་ཤེས་བྱ་ལ་སོགས་ཡོན་ཏན་སྣ་རེ་ཙམ་ཡང་མེད་པར་གཅིག་
སློབ་དཔོན་བྱེད་འདོད་པས་རྒྱལ་ཕམས་རྩེན་གང་ཡོད་དེ། སློབ་དཔོན་འདོད་འདོད་པོ་དེ་ལ་གཅིག་ཀྱང་འོང་རང་མི་སྲིད་ཀྱིས། སློབ་དཔོན་མི་འདོད་འདུ་ལོང་མི་འདོད་བྱུར་དུ་ཆེ་བ་དེ་ལ་མ་བྱས་
༈ཀྱང་མི་ཕན་མི་བྲོས་ཀྱང་མི་ཕན་མི་འདོད་པ་དེ་ཀས་སླར་འདུ་བ་ཡིན་པས། བླ་མ་མཚན་ལྡན་ལ་རྟོགས་ལྡན་གྱི་ཡོན་ཏན་ཚོ་ཚང་ལ་རྟོགས་ལྡན་གྱི་མཚན་ཉིད་དང་ལྡན་པ་ལ་བླ་མའི་མཚན་ཉིད་ཚང་ལྷ

བས༑ ནམ་མཁའ་ལྟ་བུའི་རྟོགས་པ་ལགས་ཞེས་གསུང་། འོ་ན་སེམས་ཅན་གྱི་དོན་དུ་བསྒྲུབ་པ་བྱས་པ་དང་། སེམས་ཅན་གྱི་དོན་དུ་འཁོར་བསྐྱངས་པ་གོང་ཁ་ཅིག་གམ་ཞུས་པས། ངེ་རང་ཕ་
པད་འཁོར་གཡོག་བརྒྱ་དང་སྟོང་བ་སོགས་པས་ཡང་མི་ངོམས་ཁྲི་དང་འབུམ་ཚོས་ཀྱང་བློ་མི་ཁེངས། སེམས་ཅན་གྱི་དོན་དུ་བསྒྲུབ་པ་འབའ་ཞིག་བྱས་ནས། རྒྱུ་འབྲས་རྟེན་འབྲེལ་གྱི་གདམས་
ངག་གིས་འགྲོ་དོན་རྒྱུན་ཆད་མེད་པར་བྱ་གསུང༌། འོ་ན་ཆོས་རྗེ་རིན་པོ་ཆེས་སྤྱོད་པ་སྐྱོང་ལུགས་ཤིག་མཛད་པར་ཞུ་ཞུས་པས།ྋ ང་སྤྱོད་པ་སྐྱོང་བ་ཡིན་ན། སྟག་གི་ལྤགས་པ་ཅིག་སྐེད་པ་ལ་
དཀྲིས༑ རས་དཀར་པོ་གཅིག་ལུས་ལ་གྱོན། སྨྱུག་མའི་མཁར་བ་སྔོ་ལྡེམ་པ་ཅིག་ལ་དར་སྣ་ལྔ་བཏགས་པ་དེ་ལག་ཏུ་ཁྱེར། སྔུན་ང་ག་ལ་སྙ་ནམ་ཚོང་འདུས་ཀྱི་སྒོ་ཙར་ཕྱིན་ཏེ་གླུ་འདི་སྐད་ལེན་
ནོ༑ །གསོ་ཨ་ལི་མ་ལོ་ཏེ་ཨ་ལོ་བྱ་བ་དེ་ལ་ཡོ་ཨེ་ཧི། །རྒྱ་དཀར་པོའི་ལུགས་ཀྱི་སྤྱོད་པ་བ། །སྣང་བ་སྒྱུ་མར་བཤིགས་པའི་རྣལ་འབྱོར་པ་ཡིན། །ཁྲིགས་མེད་བཟའ་གཏད་བྲལ་བའི་རྣལ་
འབྱོར་གྱིས་སླང་སླང་སླང་བྱས་ཏེ་བདུད་རྩི་ཀ་པཱ་ལ་གང་དོར་གྱིས་འཐུང་ནས་སྙ་ནམ་ཐོག་ལ་བརྒལ་ནས་འགྲོ །རྒོད་ཚང་པ་དེ་བྱོན། རྒོད་ཚང་པ་དེ་ཁོ་སྨྱོ། རྒོད་ཚང་པ་དེ་ཡིན་འཐད་དམ་ཡེ་

ཞུས་༄༅། །རྒོད་ཚང་བ་དེ་སྨྱོ། མི་འཐད་དམ་ཡེ་རྒོད་ཚང་པ་དེ་ཁོ་སྨྱོ། འབྱར་རམ་ཡེ་རྒོད་ཚངས་པ་དེ་ཡིན། མཐོང་ངམ་ཤེས་སམ་རྒོད་ཚང་པ་དེ་ཡིན་ཡེ། གཏད་ཁ་མེད་
ལན་
ཁྲིགས་ཁ་མེད་བཟའ་གཏད་མེད །རྒོད་ཚང་པ་ཁོ་སྨྱོ། དེ་སྐད་བྱ་བའི་གླུ་ལེན་ཅིང་། ཡིན་ཀྱང་མི་ཟེར། མིན་ཀྱང་མི་ཟེར་བར་གླུ་ལེན་ཅིང་རྒྱལ་ཁམས་བསྐོར་ཏེ། ད་ན་སོ་རྒས་རྐང་པ་འདི་
ཉི
སོ་ཡང་འཁོངས་འདུག་པས། རྐང་པ་མི་ན་བར་རྒན་གཞོན་སློབ་དཔོན་ཁྱེད་ཙམ་ཡིན་ན་སྤྱོད་པ་སྐྱོང་གིན་གླུ་དེ་སྐད་ལེན་པ་ཡིན་པ་ལ་ཡིད་ཡུལ་དུ་ལས། སློབ་དཔོན་ཁྱེད་སྐབས་སྐབས་སུ་སྤྱོད་པ་
གཉིས་སྐྱོང་ཅིག་གསུང་ངོ་། ཛ་ལནྡྷ་ར་ལ་བྱོན་པའི་དུས་སུ་སྤྱོད་པ་མཛད་དམ་ཞུས་པས། ནམ་ཡང་མི་ཚེ་ཆོས་ལ་སྤྲད་སྤྲད་བྱས་ཀྱང་དགེ་སྦྱོར་ལ་སོགས་པ་འདོད་པར་འདུག་པས་སྐབས་འགའ་རེར་
སྤྱོད་པ་སྤྲོས་བཅས་བྱས་པ་ཡིན་གསུང་། འོ་ན་གང་ཟག་དམ་པ་རྣམས་ལ་རྟགས་འབྱུང་བར་འདུག །བླ་མ་བྱང་ལ་རིང་བསྲེལ་འཛག་པ་ངོ་མཚར་ཆེ་ཞུས་པས། འཕྲལ་རིང་བསྲེལ་འཛག་པ་
༈ འདི་ཆོས་སམ་ཚེའི་བར་ཆད་འོང་བས་མི་དགའ་བ་ཡིན་གསུང་། རྟགས་ལ་ཐོ་རྒལ་བི་∶རྩ་ན་ཇི་ལྟར་མཆི་ཞུས་པས། རིང་བསྲེལ་ནི་བྱང་ཆུབ་ཀྱི་སེམས་ཆེ་བ་དང་ཐིག་ལེ་མ་ཉམས་པ་ལ་འོང་བ་

ཡིན༑ སྤྲིན་མེད་ནམ་མཁའ་དྭངས་པ་ནི་རྟོགས་པའི་འོད་གསལ་མཉེས་པ་ལས་འོང་བ་ཡིན། དུང་གཡས་འཁྱིལ་ནི་ས་བདུན་པའི་ཡོན་ཏན་སྐྱེས་པ་ལས་འོང་བ་ཡིན། ལྷག་མཐོང་གི་རྟོགས་པ་
ཡོད་ན་འོད་ཡོང་བ་ཡིན། བདེ་གསལ་གྱི་ཉམས་བཟང་པོ་ལ་འཇའ་ཚོན་འོང་བ་ཡིན། དམིགས་པ་གསལ་བ་ལ་ཡིག་འབྲུ་དང་ཕྱག་མཚན་འོང་བ་ཡིན། བསྐྱེད་རིམས་བརྟན་པ་ལ་ལྷ་སྐུ་འབྱོན་
པ་ཡིན། མེ་ཏོག་གི་ཆར་འབབ་པ་ལ་ལྷའི་བསུ་བ་ཡོང་བ་ཡིན། ས་གཡོ་ན་ས་བདག་ནོན་པ་ཡིན་ཏེ། ཆོས་རྗེ་སྒམ་པོ་པའི་ཞལ་ནས། ང་ལ་རྟགས་བྱུང་ན་སྟོང་ཉིད་སྒོམ་མ་ཤེས་པའི་རྟགས་
ཡིན་གསུང་པས། མཚན་བཅས་སྒོམ་ན་རྟགས་འོང༌། མཚན་མེད་སྒོམ་ན་རྟགས་མི་འོང་གསུང་། འོ་ན་ན་ནིང་ཆོས་རྗེ་པ་སྐུ་འདས་ལོ་བྱས་པའི་སྒྲ་སྐད་དེ་བྱུང་བའི་དུས་སུ་ཞབས་སྙུང་བ་
ལགས་སམ་ཞུས་པས། ལར་རྐང་པ་འདི་ལན་བདུན་ན་བ་ཡིན་ཏེ། ཀུན་རྫོབ་སྒྱུ་མའི་ལུས་ལ་བག་ཆགས་ཀྱི་འཐས་ཡུན་རིངས་པས་ན་བ་འབྱུང་བར་འདུག །གྲོངས་སྒྲ་དེས་ངའི་ཚེ་བསྲིང་པའི་
རྟེན་འབྲེལ་བྱས་པ་ཡིན་ཏེ། དེ་ཙ་ན་སློབ་དཔོན་པ་ལ་ཉམས་དགའ་བསྲིང་པ་ཅི་ཙམ་བྱུང་གསུང་། དེ་ཙམ་ན་མཇལ་དུ་ཡོང་བའི་གྲབས་བྱས་པའི་ལམ་དུ་འཇུག་ཀར་གཏམ་མི་སྙན་པ་དེ་ཐོས་ནས་ངུ་

།ཡིན་བསྡད་པ་ལགས་ཞུས་པས། ཡིན་ཁྱེད་ལ་མོས་གུས་ཆེན་པོ་ཡོད་པས་གེགས་མེད་པར་བསྒོམས་ཚད་ཡོན་ཏན་དུ་སྤུངས་ཀྱིས་འབྱུང་བ་ཡིན་པས་ངེད་རང་གི་ལྐོག་༄༅།
གཏམ་དུ། ངའི་བརྒྱུད་པ་འདི་ཁྱེད་ཀྱིས་ཟིན་པ་ཅིག་འོང་བར་འདུག་གིས་གསུང་། འོ་ན་སྤྱན་སྔར་བཤོས་མོ་ཆེ་འདྲེན་པ་འདི་ལ་རྒྱུ་མཚན་ཇི་ཙམ་བདོག་ཞུས་པས། དེ་ནི་དང་པོ་རྗེ་འགྲོ་བའི་
མགོན་པོ་སྐྱིད་ཤོད་ཀྱི་ཞོ་རེ་ལ་བྱེད་པ་ཡིན། ངེད་ལ་དེ་ཚོད་བྱ་བ་མེད་དེ་ཁོང་ལ་ལས་ནས་ཁལ་བརྒྱའི་བཤེལ་མོ་ཆེ་བྱས་པ་ཅིག་བྱུང༌། དེ་མན་ལ་ནས་ཁལ་ལྔ་བཅུ་དང་། ཉི་ཤུ་དང༌།བཅོ་ལྔ་
དང་༑ བཅུ་དང༌། ལྔའམ། ཁལ་གཅིག་ལ་སོགས་པ་མ་ངེས་པར་བྱས་པ་ཡིན། དེའི་རྒྱུ་མཚན་ཡང་ཡུལ་བླ་མ་བདེ་མཆོག་ལོངས་སྐུ་དཀྱིལ་འཁོར་ཞིང་ཁམས་ཀྱི་བདག་པོ་ལ་ཕུལ་
བས༑ ཡུལ་ཁྱད་པར་ཅན་ལ་དངོས་པོ་གྱ་ནོམ་པ་དྲངས་པས་རླབས་ཆེན་གྱི་ཚོགས་རྫོགས། སྒྲིབ་པ་མ་ལུས་པ་འདག །སེར་སྣ་ལས་ཀྱི་སྒྲིབ་པ་དང་རྣམ་སྨིན་སྦྱངས། མུ་གེའི་བསྐལ་པ་ལས་
༈ཐར༑ འབྱོར་ལྡན་བང་མཛོད་ཀྱི་བདག་པོར་འགྱུར། ཡོན་མཆོད་ཐམས་ཅད་ཀྱི་མངའ་ཐང་རྒྱས་པ་ཡིན་གསུང༌། འོ་ན་གཏོར་པོ་ཆེ་མཛད་པ་འདི་ལ་ལོངས་སྤྱོད་ཀྱི་རྟེན་འབྲེལ་བརྩི་བ་ལགས་

སམ་ཞུས་པས། ངས་ཚེ་སྔ་མ་ལ་ཚོགས་མ་བསགས་པས་ཕ་མི་ལྟོགས་ཀྱི་བུ་ཚར་སྐྱེས་པས་བླ་མ་ལ་བསྙེན་བཀུར་བྱ་བ་ཡང་མ་གྲུབ་སྟེ། ཧོར་བཟློག་པའི་དུས་ཀྱི་གཏོར་ཆེ་ལ་ནས་ཁལ་བརྒྱད་
བརྒྱ་ལ་བྱས་པ་ཅིག་བྱས། རྗེ་ཡང་དགོན་པས་ཕྱིས་ནས་ཁལ་སྟོང་ལ་བྱས་ནས་མི་རོ་རྟ་རོ་གཏོར་བརྒྱན་ལ་བཙུགས་པ་བྱས་ཏེ། ང་བས་ཁོང་བསགས་པ་ཆེ་བས་སུས་ཀྱང་འགྲན་དུ་མེད་
གསུང་༑ དེ་ཡང་དཔའ་བོ་སྟོབས་དང་ལྡན་ཡང་ལྟོ་མ་འགྲངས་ན་རྩལ་མི་ནུས་པ་དང་འདྲ་བས། འཕྲིན་ལས་འཆོལ་བ་ལ་གཏོར་མ་ཆེར་བསྡོས་པས་ལས་མྱུར་དུ་འགྲུབ་པ་དང༌། མི་ནག་དད་
པ་ཅན་རྣམས་ལ་སྙད་བཏགས་ཏེ་བསོད་ནམས་ལ་འཁོར་པ་དང་། ངེད་རང་ཡང་ཚོགས་རྒྱ་ཆེར་དཔུང་བསྐྱེད་པས་ལོངས་སྤྱོད་བཟའ་མཐའ་རྒྱས་པར་འགྱུར་བ་ཡིན་པས་རྟེན་འབྲེལ་གྱི་མཐའ་ཆེ་
བར་གདའ་གསུང་། འོ་ན་ཕྱག་ཏུ་གསུང་རབ་མང་པོ་བྱོན་པ་རྣམས་ར་ལུང་དུ་མི་འདྲེན་པ་ཇི་ལགས་ཞུས་པས། ཁོང་བུ་སློབ་དེ་རྣམས་དེ་སྐད་ཟེར་ཏེ་རྩིབས་བྱ་རོག་ཚང་དང་སྡེ་དགོན་སོ་སོར་ཕུལ་
བ་ཡིན། ར་ལུང་པ་ལ་ཆོས་ཀྱིས་འཕོངས་པ་ཙམ་མེད་པས་མ་ཕུལ་བ་ཡིན། ནོར་ཐམས་ཅད་ར་ལུང་པ་ལ་བསྐྱལ་ནས་བཞག །ཐ་ན་རྫ་ཁྲུ་ཁ་མ་ཆག་པ་ཅིག་འདུག་པ་ཀུན་ཀྱང་ར་ལུང་དུ་

ཞུས་༄༅། །སྐྱོལ། མ་སྐྱོལ་ན་ཡང་ར་ལུང་གི་ཕྱོགས་སུ་ཁ་སྟོན་ལ་ཞོག་བྱས་པ་ཡིན་གསུང་། འོ་ན་གནས་ཆེན་དྲུག་ལ་སོགས་པ་མང་དུ་བྱོན་ནས་དགའ་བ་མང་པོ་འབའ་ཞིག་
ལན་
སྤྱད་གདའ་བ་རི་གང་བོགས་ཆེ་བར་བྱུང་ཞུས་པས། ང་ལ་ཡོན་ཏན་ཙམ་སྐྱེ་དུས་ཡེ་མ་བྱུང་། སྤྲད་སྤྲད་ཆོས་ལ་བྱས་པ་ཡིན་ཏེ། འོ་ན་ཡང་ལྷོ་བྲག་མཁར་ཆུ་ལ་རྟོག་པའི་རྩ་བ་ཆོད། གངས་ཉི
ཏེ་སི་ལ་ཕྱི་ནང་རྟེན་འབྲེལ་གྱི་གོ་བ་རྙེད། རབས་བདུན་མའི་སངས་རྒྱ་བ་དང་འཁོར་བར་འཁྱམས་པའི་གནད་བཀའ་རྒྱ་མ་དེ་དེ་ནས་ཤེས་པར་བྱུང་། ཛ་ལན་དྷ་རར་དུས་གསུམ་མཉམ་པ་ཉིད་
སོ་
བཞི་
རྟོགས་པ་ཡིན་ཞེས་ནམ་མཁའ་ལ་དཔེ་མཛད། འོ་ན་སེམས་དུས་གསུམ་དང་། ནམ་མཁའ་དུས་གསུམ་གཅིག་པ་ལགས་སམ་ཞུས་པས། ནམ་མཁའ་དུས་གསུམ་མཉམ་པ་ནི་སྟོང་པོ་ཙམ་དུས་
གསུམ་མཉམ་པའི་དཔེ་བྱས་པ་ཡིན། སྣང་ཆ་ལ་ཁྱད་ཡོད་གསུང༌། འོ་ན་ཙྭ་རི་ལ་སོགས་པར་བོགས་ཇི་ལྟར་བྱུང་ཞུས་པས། ཙྭ་རི་ལ་བོགས་ཙམ་མ་བྱུང་སྡིག་པ་དག་རྟགས་མང་དུ་བྱུང་
ལར་གནས་ཆེན་ལ་གནས་དེའི་བྱིན་རླབས་རེ་འདུག་སྟེ། ལོ་སྐམ་རེ་ལེན་དགེ་སྦྱོར་ཙམ་བྱ་རུ་མི་འོང་པར་འདུག་པས་སློབ་དཔོན་རང་ཡང་བུ་སློབ་གནས་ཆེན་ལ་གཏོང་། མིས་མ་ཚོར་བའི་

པག་པག་ཀུན་དང་དགེ་སྦྱོར་འཕེལ་བར་འདུག་གསུང་། ཙྭ་རི་ལ་སྒྲིབ་པ་དག་རྟགས་བྱུང་། ཤྲཱི་རི་ལ་དམ་བཅའ་དང་དགེ་སྦྱོར་ཉམས་ལེན་ལ་སོགས་པ་ཐམས་ཅད་བརྟན་པ་ཐོབ་པར་བྱུང་བ་
ཡིན༑ ཕ་མ་ལ་ཀུན་ཁྱབ་ཀྱི་མོས་གུས་སྐྱེས་གསུང་། འོ་ན་ཆོས་རྗེ་གོང་མས་ཞལ་བཀོད་ལ་སོགས་པ་ཅི་འདྲ་བྱོན་ཞུས་པས། དེ་ཙམ་ན་ཚོགས་པ་ཆེ་བས་ཡང་ན་བྱས་པ་ཆེ་བ་ཅིག་དགོས་པར་
Heritage
འདུག །ཡང་ན་ཕོ་སྒོ་དྲག་པ་གཅིག་དགོས་པར་འདུག་སྟེ། ང་སྤོབས་པ་ཞན་པས་སྤྱན་སྔར་ཞུ་བ་ཙམ་མ་གྲུབ། དུས་ལན་གཅིག་ཙ་ན་ཆོས་རྗེའི་ཞལ་ནས། ཁྱོད་ལ་བསླབ་བྱ་གཅིག་བྱ་ཡིས་
གསུང་པ་ཡིན་པ་ལ། དྲུང་དུ་ཡེ་མ་ཤོག་པ་ཡིན། ཕྱིས་སྐུ་འདས་ནས་མྱ་ངན་དུ་མཁར་ཆུར་སྒོམ་པས་ནུབ་ཅིག་གི་རྨི་ལམ་དུ་བྱོན་ནས་སློབ་གཉེར་ཅིག་ཀྱང་མ་བྱེད་པར་རི་ཁྲོད་མི་ཚེར་འགྲིམ་
ཤིག་གསུངས་ནས་ཐུགས་དམ་གྱི་ནང་ན་ཕར་འཛུལ་བ་རྨིས།ྋ གཉིད་སད་པ་དང་འོ་ན་སྒོམ་པ་རང་གི་ནང་ནས་འཆར་བ་ཡིན་ནམ་སྙམ་པ་ཅིག་བྱུང་གསུང་། འོ་ན་གཡོས་ཁང་ན་བཞུགས་པའི་
བདུན་པའི་གསེབ་ན་ལས་ཅན་གཅིག་ཡོད་དེ་ལྟར་གསུང་པ་དེ་ལྟར་ལགས་སམ་ཞུས་པས། དེ་ངེད་མི་བཅུ་ཙམ་ཐུན་ཁང་ནང་སྐུའི་རིམ་འགྲོ་བྱེད་ཅིང་ཡོད་པ་ལ། གཟིམས་གཡོག་པ་ན་རེ་ཁྱེད་

།ཐུན་ཁང་གི་མི་བཅུ་གསེབ་ན་ལས་ཅན་ཅིག་ཡོད་གསུང་ངོ་ཟེར་ཏེ། དེ་སུ་ལ་ཟེར་ཅི་ཆ་ང་ལ་མིང་ཕུགས་པ་ནི་མེད་གསུང༌། འོ་ན་བདག་གིས་སྒོམ་སྒྲབ་ཀྱི་རྩལ༄༅།
གདོན་ལགས་སམ་ཞུས་པས། སློབ་དཔོན་ཁྱེད་བུ་སློབ་སློབ་གཉེར་དང་སྒྲུབ་ཐབས་ཀྱི་སྲོལ་དུ་ཡེ་མ་འཇུག་པར་ཐམས་ཅད་སྒོམ་དུ་ཆུག་ཅིག །བསླབ་པའི་ཆོས་ཀྱི་བརྒྱུད་པ་ཟིན་མི་སྲིད་
ལ༑ བསྒོམས་ནས་སེམས་རྟོགས་པ་གཅིག་ལས་མེད་ཀྱང་དཔེ་བརྒྱུད་པ་ཟིན་པ་ཡིན་ནོ། །སློབ་དཔོན་བྱང་སྒོམ་པ་དང༌། བྱང་ཆུབ་མིག་པ་དང་། བྲག་ནག་པ་དང་། སངས་རྒྱས་རས་ཆུང་
པ་ལ་སོགས་པས་སྒྲུབ་ཐབས་ལ་རྩལ་བཏོན་ནས་སྒོམ་ཚུགས་ཀྱང་མི་བྱེད་པར་ཡོད་པར་འདུག་སྟེ། སྒོམ་སྒྲུབ་ཀྱི་སྲོལ་མེད་ན་བརྒྱུད་པ་རྐང་ཆག་པ་ཡིན་གསུང་། འོ་ན་རང་དོན་ཆོས་སྐུར་སངས་
རྒྱས་ནས་ཡུལ་སྣང་སྟོང་འདི་ཀ་སངས་རྒྱས་ཀྱི་ཞིང་ཁམས་ལགས་སམ་ཞུས་པས། རང་དོན་སངས་རྒྱས་ཀྱི་དགོངས་པ་རྟོགས་ནས་སྣང་བ་བདེན་མེད་དུ་ཤར་བ་དེ་ལ་བདེ་བ་ཆེན་པོའི་ཞིང་
༈ཁམས༑ སྣང་སེམས་གཅིག་ཏུ་འདྲེས་པ་དེ་ལ་ཆོས་ཀྱི་དབྱིངས་ཀྱི་ཕོ་བྲང་། འཁོར་འདས་མ་སྤངས་གནས་སུ་དག་པ་དེ་ལ་རང་བཞིན་ལྷུན་གྲུབ་ཀྱི་གནས་བྱ་བ་ཡིན་གསུང་། འོ་ན་རྟོགས་པའི་

ཡེ་ཤེས་གཅིག་མ་ཤར་ན་བསྐྱེད་རིམ་གཏོར་མ་རྟེན་འབྲེལ་ལ་སོགས་པ་ཐམས་ཅད་ཀྱི་གོ་དོན་མི་ལོངས་བར་གདའ་སྙམ་ཞུས་པས། དེ་ཙུག་ལགས་སྒོམ་ཅིག་རང་མེད་ན་ཆོས་ཐམས་ཅད་གོ་ཡུལ
དང་སྤར་ཚོད་ལག་ལེན་ཐམས་ཅད་མུན་ཡུགས་དང་ཚོད་བརྡོ་ཡིན་ལ། ནང་ནས་ཅིག་རང་ལ་མ་སྐྱེས་ན་བསྲེ་བ་ཡང་གོ་བ་མི་ལོང་། རོ་སྙོམས་རྟེན་འབྲེལ་སྒྲབ་ཐབས་ལ་སོགས་པ་ཡེ་མི་གོ་བར་
འདུག །ཆོས་ཅིག་བསྒོམས་ནས་བཟོད་སློབ་གཉེར་བྱས་ན་ཚེགས་མི་འོང་བར་འདུག་སྟེ། མ་བསྒོམ་པའི་ཆོས་ཐམས་ཅད་ཚིག་ཡིན་རྟོག་པ་ཡིན་དགོས་པ་མེད་གསུང་། འོ་ན་ཉམས་ལེན་གཙོ་
བོ་གང་ལ་བགྱི་ཞུས་པས། སྒྲུབ་པ་ཐམས་ཅད་ཀྱི་གཙོ་བོ་རང་སེམས་ཆོས་སྐུ་སྒྲུབ་ཐབས་བྱ་བ་ཕྱག་རྒྱ་ཆེན་པོ་ཡིན་པས་སྒོམས། བསྙེན་པ་ཐམས་ཅད་ཀྱི་གཙོ་བོ་བླ་མ་སངས་རྒྱས་ཀྱི་བསྙེན་སྒྲུབ
མ་ནམ་མཁའ་མ་ཡིན་པས་གསོལ་འདེབས་ལ་བསྙེན་པ་སྐྱོལ། ལྷ་ཞལ་གྱི་གཙོ་བོ་རང་སེམས་སངས་རྒྱས་ཀྱི་ཞལ་ལ་ལྟ་བ་ཡིན་གསུང་། དུས་ངན་གྱི་སློབ་འཁོར་སྐྱོང་དཀའ་བ་ལ་བསླབ་འཚལ་
ལ་སོགས་པ་བྱུང་ན་སྤང་ངམ་སློང་ཞུས་པས། དགེ་འདུན་བཞི་བརྒྱ་ལྔ་བརྒྱ་ཙམ་ལ་སོགས་པ་བྱུང་ནས་འཆལ་པ་ཅན་ལ་རྔོན་མཚན་ཅན་གྱི་དུང་རུམ་བྱ། བུ་སློབ་བརྒྱ་མན་ཆོད་ལ་ཆད་པས་བཅད་

༄༅། །ན་དཀྲུག་ཏུ་འགྲོ་བས་བགས་ཀྱིས་སློད་ལ་བཞག །བཟང་པ་ལ་ཆེད་བསྟོད་མི་བྱ། བསྟོད་ར་བྱས་ན་རྟག་ཐུབ་པ་དཀའ་བར་འདུག །སྤྱོད་ངན་དང་ཁྲིམས་རལ་ལ་
ཚར་མི་བཅད་རང་སར་བཞག །མི་ཆེན་བྱུང་ན་ཞལ་ལ་རེ་མི་བྱ། བསྙེན་བཀུར་བཟང་དུ་མཛོད་གསུང་། འོ་ན་སྐྱེ་དམན་གྱི་འཁོར་མི་བསྟེན་པ་ཅིག་བགྱིའམ་ཞུས་པས། བྱས་ན་དགེ་འདུན་པ་
ཚེ་མི་དགའ་སྟེ་ངའི་འདི་ན་རྣལ་འབྱོར་མའི་རྟོགས་པ་དང་སྡུག་སྲན་དང་མོས་གུས་ཙམ་བཙུན་པ་ལའང་མེད་གསུང་། སྒོམ་མ་ཚོ་སྙིང་རུས་ཀྱང་ཁོང་ཚོ་ཆེ་བར་འདུག །མོས་གུས་སྡུག་སྲན་
ཉམས་ལེན་ཐམས་ཅད་ཁོང་ཆེ་བར་འདུག་པས། སྤང་ཡང་མི་དགོས་པས་འཁོར་སློབ་གཙང་ཧྲུག་གི་བ་ཅིག་འོང་བར་འདུག་གིས། ཚོགས་པ་བརྒྱ་ལོངས་ཕན་ཆད་ལ་སུ་བྱུང་གི་སྐྲ་ཆོད་ཡིན་པ་
དང་མིན་པ་བརྟག་གཞིབ་མེད་པར་བསྲོལ་དགོས་པ་ཡིན་གསུང་། འོ་ན་སྙིང་རྗེ་བློ་བརྡེག་ལ་ཆོས་སུ་མཆིའམ་ཞུས་པས། སྙིང་རྗེ་སྐྱེ་རུ་མ་འདོད་པའི་བོགས་འདི་ཆོས་རྗེ་འགྲོ་མགོན་གྱིས་ཞང་རིན་
༈ པོ་ཆེ་ལ་ཞུས་ཏེ། སྙིང་རྗེ་མ་སྐྱེས་པ་སེམས་ཅན་ལ་ངོ་ཚ་སྙམ་པ་དང་། སྙིང་རྗེ་མ་སྐྱེས་པ་བླ་མ་ཡི་དམ་ལ་ངོ་ཚ། རང་ལུས་ལ་འབྲལ་མེད་དུ་ཡོད་པ་སྙིང་རྗེ་མ་སྐྱེས་པ་སངས་རྒྱས་བྱང་སེམས་

ལ་ངོ་རེ་ཚ། སྣང་བ་སངས་རྒྱས་ཞིང་དུ་ཡོད་པས་གསུང་སྟེ། རྩ་བ་གསུམ་མོ། །ཚད་གསུམ་ནི། སྡང་བའི་དགྲ་ལ་ཕན་བདེ་སྒྲུབ་པ་དང༌། ཉེར་གཉེན་ལ་སྒྲུབ་པ་མཉམ་ན་སྐྱེས་པའི་
ཚད༑ ཉེ་གནས་དང་གནོད་པ་བྱེད་པ་གཉིས་མཉམ་ན་སྐྱེས་པའི་ཚད། བདེ་སྡུག་རྗེས་ནུས་ན་སྙིང་རྗེ་སྐྱེས་པའི་ཚད་ཡིན་ཏེ། མཐའ་བཞིས་དབང་ཞུས་པའི་དུས་སུ་ཁྱེད་དང་འཁྲུག་པ་བྱེད་པ་དང་
དབང་བྱེད་པ་ཁྱད་ཡོད་རེ་དབུ་སྙིང་བཞེས་གསུང༌། ཆོས་རྗེ་འབྲུག་པ་ནི་ཞང་རིན་པོ་ཆེ་ལ་གསོལ་བ་བཏབ་ནས། བྱམས་སྙིང་རྗེ་བོགས་འདོན། རྗེ་མཚུར་ཕུ་བ་ལ་གསོལ་བ་བཏབ་ནས་ཐབས་
ལམ་གྱི་བོགས་འདོན། གྲུབ་ཐོབ་ཆེན་པོ་སྣ་ཕུ་པ་ལ་གསོལ་བ་བཏབ་ནས་རྟོགས་པའི་བོགས་འདོན་པ་ཡིན་གསུང་། འོ་ན་ལྟ་བ་མཐོ་རུ་སོང་ནས་རྒྱུ་འབྲས་ཞིབ་ཏུ་འགྲོ་བའི་རྒྱུ་མཚན་ཇི་ལགས་
ཞུས་པས། བཀའ་གདམས་པ་ལ་སོགས་པའི་ནང་ནས་མ་ཤར་བ་རྣམས་མདོ་སྡེ་ལ་མཇལ་ཀ་བཏང་ནས། ཐང་པོར་བསྲོལ་བ་ཡིན། སྒོམ་ཆེན་པ་ལྟ་བ་རྟོགས་པ་རྣམས་སྣང་སེམས་གཅིག་ཏུ་
འདྲེས་པས། སྣང་བ་རང་གི་བག་ཆགས་རང་འོད་དུ་ཤར། སེམས་ལ་དཀར་ནག་ཤར་ན་སྣང་བ་ཡུལ་དུ་སྐད་ཅིག་ལ་སྐྱེ། དེས་ན་བསམ་གཏན་གྱི་ཏིང་ངེ་འཛིན་དྭངས་པའི་མེ་ལོང་ལ་བལྟ་བ་g

༄༅། །ཡིན་པས་རྒྱུ་འབྲས་ཞིབ་ཏུ་འགྲོ་གསུང༌། འོ་ན་ཆོས་རྗེ་རྒོད་ཚང་ན་བཞུགས་དུས་ན་ཁམས་ཀྱི་ཟས་གསོལ་མི་དགོས་པ་བྱུང་བ་དེ་མེད་དམ་ཞུས་པས། མ་ཟོས་པས་
ལྟོགས་སུ་མི་འོང་བར་འདུག་སྟེ། དེ་ལ་ཁེབས་ཆེ་རྒྱུ་དང་བོགས་ཆེ་བའི་ངེས་པ་མི་འདུག་གསུང༌། འོ་ན་སྟེང་འགྲོར་བཞུགས་རིང་ལ་ཟག་པ་མི་མངའ་བས། སྒྱ་ལུས་ཟག་མེད་དུ་རྟོགས་པའི་
རྟགས་བྱུང་མཆི་ན། དེ་ཙུག་ལགས་སམ་ཞུས་པས། ངས་མལ་བཞི་བྱས་ནས་རེ་རེ་སྟེ་ཐུན་བཞིའི་སྐྱེལ་ལུགས་ཁྲིགས་ཆགས་སུ་བྱས། དེའི་དུས་ན་ཟླ་བ་རེ་རེ་ལ་སྐུ་འཆག་པ་ལན་གསུམ་ལས་
མ་དགོས་གསུང༌། འོ་ན་ཚོགས་པ་ཆེན་པོ་སྐྱོང་དུས་ན་ཡང་མི་བདུན་བདུན་ལས་མང་དུ་མི་བཏུབ་པ་ལགས་སམ་ཞུས་པས། མི་མང་པོ་ལ་རབ་བདུན་མ་འདེབས་ན་མང་ཉུང་ལ་བྱ་ཡིས་མི་ལང་
པས༑ བདུན་ཚན་བདུན་ཚན་གྱི་བར་དུ་རེ་ཀ་རེ་བྲིས་ནས་བྱས་པས་ཆོག་པ་ཡིན་གསུང་། འོ་ན་དུང་ཆོས་འདི་བློས་བཏང་གི་དུས་ན་གཉེན་པོའི་སོ་པ་དང་། འགྲོ་དོན་གྱི་དུས་ན་རང་འདོད་ཀྱི་སོ་
༈པ་ཙམ་ལགས་སམ་ཞུས་བས། རྒྱ་མཚོ་ཆེན་པོ་རོ་དང་མི་འགྲོགས་པ་བཞིན་རྣལ་འབྱོར་པ་ཉེས་ལྟུང་དང་མི་འགྲོགས་པ་ཡིན། བྲམ་ཟེ་གཙང་སྦྲ་ལ་བརྟེན་པ་བཞིན་དུ་རྣལ་འབྱོར་པ་འུ་ཅག་ཀྱང་371

སེམས་ཉོན་མོངས་པའི་དྲི་མས་མ་གོས་པར་བྱས་ཏེ། ནང་པར་སྔ་དྲོ་དུང་ཆོས་དེ་ལ་གཅེར་གྱིས་བལྟས་ནས་ཕྱིས་ལ། དུང་འདི་ལ་དྲི་མ་མེད་པ་བཞིན་དུ། བདག་གིས་དུས་འདི་ནས་སངས་མ་
རྒྱས་ཀྱི་བར་དུ་དམ་ཚིག་མ་ཉམས་པར་བྱའོ། །སྡོམ་པ་མ་ཉམས་པར་བྱའོ། །བྱང་ཆུབ་ཀྱི་སེམས་མ་ཉམས་པར་བྱའོ། །ཞེས་ལན་གསུམ་གསུམ་བྱ། དེ་དུས་རིང་པོའི་གཉེན་པོ་ཡིན། ཡང་
དུང་དྲི་མ་ཕྱིས་ལ་དུང་འདི་ལ་དྲི་མས་མ་གོས་པ་བཞིན་དུ་བདག་ཀྱང་དུས་འདི་ནས་གཟུང་ནས་སང་ཕོད་ད་ཙམ་གྱི་བར་དུ་དམ་ཚིག་མ་ཉམས་པར་བྱའོ། །སྡོམ་པ། བྱང་ཆུབ་ཀྱི་སེམས། ཞེས་
ལན་གསུམ་བྱ། ཡང་དུང་ཕྱིས་ལ། དུང་འདི་ལ་དྲི་མས་མ་གོས་པ་བཞིན་དུ་བདག་གིས་དུས་འདི་ནས་གཟུང་ནས་ཉི་མ་དེ་རིང་ལ་དམ་ཚིག་མ་ཉམས་པར་བྱའོ། །སྡོམ་པ། བྱང་ཆུབ་ཀྱི་
སེམས༑ ཞེས་བྱས་ཏེ་གོ་ཆ་དང་གཉེན་པོ་འདུན་པ་གསུམ་བསྐྱེད་དོ། །དོ་ནུབ་སྲོད་ཐུན་གྱི་དུས་སུ་དུང་དེ་ཕྱིས་ལ་དུང་དེ་ལ་དྲི་མས་མ་གོས་པ་བཞིན་དུ་བདག་གིས་དུས་དེ་རིང་དམ་ཚིག་ལ་དྲི་
མས་མ་གོས་སམ། སྡོམ་པ་ལ་དྲི་མས་མ་གོས་སམ། བྱང་སེམས་ལ་དྲི་མས་མ་གོས་སམ་བལྟ་བར་བྱའོ། །བཀའ་བརྟགས་སུའ ང་འགྲོ་བས། ལར་ངོ་བོ་དེ་ངེས་པ་ཅན་ན་ཡང་ཡོད་ ྃ

ལག་ལེན་ལ་ངའི་འདི་ཟབ་པ་ཡིན་པས། དུང་ཆོས་ཀྱི་ཁྲིད་དུ་སྐྱོངས་ཤིག་གསུང་། འོ་ན་ཁྲིད་ཆེན་བརྒྱད་ཀྱི་སྐད་འདི་ཆོས་རྗེ་འབྲུག་པ་ལ་མི་གདའ་བ་ཆོས་༄༅།
ས་མཛད་པ་ལགས་སམ་ཞུས་པས། ཆོས་ཀྱི་མིང་བརྒྱད་པོ་འདི་ངའི་དཔེའི་གསེབ་ན་འདུག་པ་ཡིན་ཏེ། ཆོས་རྗེ་འགྲོ་མགོན་གྱིས་མཛད་པར་འདུག །དེ་ལ་བླ་མའི་བྱིན་རླབས་འཇུག་པར་བྱེད་
པ་མོས་གུས་ཀྱི་འཁྲིད། འཁོར་འདས་སོ་མཚམས་འབྱེད་པར་བྱེད་པ་ལ་ལྷན་ཅིག་སྐྱེས་སྦྱོར་གྱི་འཁྲིད། མངོན་ཤེས་རྫུ་འཕྲུལ་བསྒྲུབ་པ་ལ་གསང་སྤྱོད་བཟློག་བསྒོམ་གྱི་འཁྲིད། སྡིག་པོ་ཆེ་
༈ གསེབ་ལམ་ནས་འཁྲིད་པ་ལ་ཐབས་ལམ་ཁྱད་པར་ཅན་གྱི་འཁྲིད། གཞན་དོན་རྒྱ་ཆེན་པོ་སྒྲིབ་པ་ལ་བྱམས་དང་སྙིང་རྗེའི་འཁྲིད། རང་གཞན་གཉིས་ཀ་ལ་དགོས་པ་རྒྱུ་འབྲས་རྟེན་འབྲེལ་གྱི་
203
འཁྲིད༑ རྟོགས་ལྡན་གྱི་རྣལ་འབྱོར་པ་སྣང་བ་ཆོས་སྐར་འཁྱེར་བ་ཞིང་ཁམས་སྦྱངས་པའི་འཁྲིད། ཆོས་ཐམས་ཅད་རྐྱེན་ཐོག་ཏུ་དཔུང་པ་ལ་ཆོས་བརྒྱད་མགོ་སྙོམས་ཀྱི་འཁྲིད་དེ། དེ་ལྟར་འཁྲིད་
༈ ཆེན་བརྒྱད་ཀྱི་རྐང་གྲངས་དེ་རྣམས་ཆོས་རྗེ་འགྲོ་མགོན་གྱིས་མཛད་ནས་འདུག་སྟེ། གཞན་ལ་མ་གྲགས་པ་ངའི་ཁྱད་ཆོས་སུ་སོང་འདུག་པ་གསུང་། འོ་ན་འཁོར་སློབ་ལ་སོགས་པ་དུས་ངན་གྱི་ ཱ

སྲོལ་དུ་ཚུད་པ་དཀའ་བར་གདའ་བས། ཁྱུ་ཡན་དུ་བསྐྱང་ངམ་ཞལ་ལྟས་ཀྱང་ཞུས་པས། སྙིགས་མ་དུས་ཀྱི་འགྲོ་དོན་ལ་གྲོགས་མེད། ཐུགས་ལ་བཏགས་པའི་ལན་དུ་ཞབས་འདྲེན་
བྱེད༑ ཕན་བཏགས་པའི་ལན་དུ་གནོད་པ་བསྐྱེལ་བ་མང་། འགྲོ་དོན་རང་གི་སྤྱོད་ལམ་གྱི་བྱེད་དགོས་པ་ཡིན། ་ཆོས་ནས་འདི་ལྟར་བཤད་པས་འདི་ཙུག་གིས་བྱས་ཀྱང་སྐྱེ་ཤིས་མ་འཇིགས་པའི་
སེམས་ཅན་རྣམས་ཉན་པ་དཀའ་བར་འདུག །རང་རེས་རྣམ་ཐར་གཙང་སིང་ངེས་བྱས་པ་རང་དྲག་པར་འདུག་གསུང་། ད་ནི་བདག་མི་ཚེར་སྒྲབ་པ་ཐལ་ཡུད་གཅིག་བྱེད་པར་ཞུས་པས། ཁྱེད་
བསྒོམ་ཀ་འཕེལ་ནས་འོང་བར་འདུག་གིས། ཅིས་ཀྱང་བསྒྲུབ་པ་མཛད་ན་དམ་ཆ་ཕྱི་ལ་བསྲིངས་ཀྱིན་མཛོད་ཅིག །ཅེས་གསུངས་སོ། ༈ །ཨེ་མ་ཧོ། ཐུགས་རྗེ་ཆེན་པོས་ཉེར་དགོངས་
༈ནས༑ །སྤྲུལ་པ་ཡུལ་ལ་འཇུག་པ་ནི། །ལྷོ་བྲག་གཏིང་གི་ཡབ་ཡུམ་གྱི། །མངལ་དུ་བལྟམས་པའི་མཛད་པ་བསྟན། །རྗེ་སྤྲུལ་སྐུ་ཆེན་པོའི་ཞབས་ལ་འདུད། །གཞོན་ནུ་ལང་ཚོ་རྒྱས་པ་
ལ༑ །མཛེས་པའི་སྐུ་ལ་སྙན་པའི་དབྱངས། །ཡིད་འོངས་ཀུན་གྱི་རོལ་རྩེད་མཛད། །གླུ་གར་རྩེད་འཇོ་འབྲེལ་ཅག་ཅན། །རྗེ་སྤྲུལ་སྐུ་ཆེན་པོའི་ཞབས་ལ་འདུད། །སྤྲུལ་པའི་རོལ་མོས་

༄༅། །བཞེངས་བསྐུལ་ནས། །མ་ཆགས་མ་ཞེན་རྒྱལ་སྲིད་སྤངས། །དག་པ་མངོན་དགའི་ཞིང་ཁམས་སུ། །ངུར་སྨྲིག་ཆོས་ཀྱི་རྒྱལ་མཚན་གསོལ། །རྗེ་སྤྲུལ་སྐུ་ཆེན་
པོའི་ཞབས་ལ་འདུད། །ངེས་འབྱུང་རླབས་ཆེན་གོ་ཆ་བསྣམས། །བསགས་རྒྱབ་ཆེན་པོའི་གླང་ཆེན་ཆིབས། །ཤེས་རབ་རལ་གྲིའི་མཚོན་ཐོགས་ནས། །འཁོར་འདས་གཡུལ་ལས་རྒྱལ་བ་
ཡི༑ །རྗེ་སྤྲུལ་སྐུ་ཆེན་པོའི་ཞབས་ལ་འདུད། །འཛམ་གླིང་ཆོས་ཀྱི་རྒྱལ་ཁམས་ན། །ཉི་ཤུ་རྩ་བཞིའི་དུར་ཁྲོད་དུ། །དགྲ་དང་ཤིག་ནད་ལ་སོགས་པ། །བཀྲེས་པའི་འོ་རྒྱལ་དཔག་མེད་
ལ༑ །དཀའ་བ་སྤྱད་པའི་རྣལ་འབྱོར་པ། །རྗེ་སྤྲུལ་སྐུ་ཆེན་པོའི་ཞབས་ལ་འདུད། །ཡུལ་ཉི་ཤུ་རྩ་བཞིའི་སྒྲུབ་གནས་ནས། །དངོས་གྲུབ་བདུད་རྩིའི་རྒྱ་མཚོ་ལས། །ཟག་མེད་ལོངས་སྤྱོད་
མཛའ་གྱུར་ནས། །ཕྱག་རྒྱའི་དངོས་གྲུབ་བརྙེས་པ་ཡི། །རྗེ་སྤྲུལ་སྐུ་ཆེན་པོའི་ཞབས་ལ་འདུད། །ནག་པོའི་བདུད་རིགས་གཡོས་ནས་སུ། །ལྷ་ཀླུ་གནོད་སྦྱིན་དཔག་མེད་པ། །འབྱུང་པོ་ཡི་
༈དྭགས་ཚོགས་རྣམས་ཀྱིས། །བར་ཆད་ཆོ་འཕྲུལ་འཇིགས་པ་ཆེ། ྋ།བྱམས་ཆེན་ཏིང་འཛིན་མི་གཡོ་བ། །རྗེ་སྤྲུལ་སྐུ་ཆེན་པོའི་ཞབས་ལ་འདུད། ྋ །མཚན་ཡོངས་སུ་གྲགས་པའི་རྣལ་འབྱོར་

པ༑ །དངོས་གྲུབ་གཉིས་ལ་མངའ་བརྙེས་ནས། །དངོས་འབྲེལ་གདུལ་བྱ་མི་སྐྱོང་ཞིང༌། །ཕ་དཀའ་བ་སྤྱད་པའི་རྒོད་ཚང་པ། །དབེན་གནས་ནགས་མའི་ཚལ་ན་དགྱེས། །རྗེ་སྤྲུལ་སྐུ་ཆེན་
པོའི་ཞབས་ལ་འདུད། །སྔོན་ཚེ་རབས་མང་པོའི་ལས་འབྲེལ་གྱིས། །ཐུགས་རྗེས་བཟུང་ཞིང་བྱིན་གྱིས་རླབས། །ཡིད་གདུང་པའི་དད་པས་གཟེངས་བསྟོད་ནས། །ལུས་དཀའ་བ་སྤྱད་དེ་ས་
མཐར་བསྙགས། །གཅོང་རོང་གི་གཡང་ས་འཇིགས་ཆེན་དང༌། །རྦ་ཀློང་གི་ཟམ་པ་ཁྱམ་ཁྱོམ་ཆེ། །ལུས་དལ་འབྱོར་གྱི་སྲོག་ལ་གཟན་པར་བྱུང༌། །ལམ་ཡང་མི་རྙེད་འཇིགས་པ་
ཆེ༑ །གཅན་གཟན་དང་དུག་སྦྲུལ་པད་པས་གང༌། །ནགས་གཏིང་རིངས་ཀྱི་འཇིགས་པ་སྒྲོལ་ནས་སུ། །སངས་རྒྱས་ཀྱི་ཞིང་ཁམས་བདེ་ཆེན་སྟེངས། །བསྐོར་བསྐོར་གྱི་མཐའ་ན་ནགས་མའི་
ཚལ༑ །སྟེང་ལ་ཡང་དགོན་རྒྱལ་བའི་ཁག །མཚན་ལྡན་གྱི་ཆོས་རྒྱལ་ཆེན་པོ་དེ། །ཞལ་བལྟ་བས་ནམ་ཡང་མི་ངོམས་ཏེ། །གསུང་ཐོས་བས་མོས་གུས་ཀྱི་ཤེས་པ་འུར། །ཞལ་ལྷང་ངེར་
མཛེས་པ་བསྟན་པའི་གཙོ། །ཐུགས་ཞི་དུལ་ལྡན་པ་འཇམ་པའི་དབྱངས། །ཤེས་བྱའི་དཀྱིལ་འཁོར་ཡངས་པ་ལ། །གལ་འགག་གི་བདེ་དོག་བག་རེ་ཞུས། །ཚེ་ཐེ་ཚོམ་གྱི་སྤྲོས་པ་ཆོད་ནས་

༄༅། །ཀྱང༌། །ཉམས་སྣང་གི་འཆར་ཚུལ་བག་རེ་བྱུང༌། །ཚིག་དོན་བཅས་པའི་ཞུས་ལེན་འདི། །རྗེས་འཇུག་གི་གང་ཟག་དམ་པ་ལ། །གོ་རྟོགས་ཀྱི་ཉི་མ་ཤར་ནས་
སུ༑ །ཉམས་མྱོང་གི་བདེ་དྲོད་སྐྱེ་བས་ན། །ཞུས་ལན་ཉི་མའི་སྙིང་པོ་ཞེས། །ཕ་ཡབ་སྲས་གཉིས་ཀྱི་གསང་གཏམ་ཡིན། །ཞུས་ལན་ཉི་མའི་སྙིང་པོ་ཞེས་བྱ་བ། ཆོས་རྗེ་རྒོད་ཚང་པ་ལ་སྤྲང་
ལོང་རྫོང་ཁ་བས་ཞུས་པ་ལན་དང་གསུང་གྲོས་ཡི་གེར་བཀོད་པ་རྫོགས།། །།སྠི། ཤིན་ཏུ་གཉན་པས་བཀའ་རྒྱ་དམ་པར་བྱའོ། །ཞུས་ལན་ཉི་མའི་སྙིང་པོ། ཚིག་དོན་གསལ་བའི་
མེ༑ ཡབ་སྲས་གཉིས་ཀྱི་གསང་གཏམ། ཐེ་ཚོམ་གྱི་སྤྲོས་པ་ཆོད་པར་ཤོག །རྒྱ་རྒྱ་རྒྱ། སརྦ་མངྒ་ལཾ།།
3
378(B) S

BlankPageAsPerOriginalDocument 378(B)

༄༅། །ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་བཞུགས་སོ།།

།རྗེ་དུས་གསུམ་གྱི་སངས་རྒྱས་ཐམས་ཅད་ཀྱི་ཐུགས་གཉིས་སུ་མེད་པ་ཡེ་ཤེས་ཀྱི་ངོ་བོར་གྱུར་པ། བླ་མ་རིན་པོ་ཆེ་དབང་གི་༄༅།
རྒྱལ་པོ་ལྟ་བུ་དེ་ལ་ཕྱག་འཚལ་ལོ། །ཆོས་ཀྱི་རྒྱལ་པོ་ཁྱེད་ཀྱི་བསྟན་པ་མཁའ་མཉམ་དར་ཞིང་རྒྱས་པར་གྱུར་ཅིག ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་གྱི་
ཁྲིད་ལ་གསུམ། སྒོམ་མ་སྐྱེས་པ་སྐྱེ་བར་བྱེད་པ་ལ་སྔོན་འགྲོ་བཞི་སྦྱོར། སྐྱེས་པ་ལམ་དུ་འགྲོ་བ་ལ་ངོ་སྤྲོད་རྣམ་གཉིས། དེ་ལ་བོགས་དབྱུང་བ་ལ་
ཉམས་ལེན་སྣང་ཐོག་ཏུ་བསྐྱངས་པའི་མན་ངག་གོ དང་པོ་ནི་སྒོམ་ཕྱག་རྒྱ་ཆེན་པོ་བྱ་བ་དེ། གཞན་སྟོབས་བྱིན་རླབས་ཀྱི་སྟོབས་ཀྱིས་སྐྱེ། བྱིན་རླབས་

༄༅། །མོས་གུས་ཀྱི་རྐྱེན་གྱིས་འཇུག་པ་ལ། མོས་གུས་གནད་དུ་གཏོང་མ་ཤེས་པས་ལན་པས། དེ་གནད་དུ་གཏོང་བ་ལ་གསོལ་
བ་གདབ། དམ་ཚིག་དང་སྡོམ་པ་ལ་ཉམས་ཆགས་ཀྱི་སེལ་ཡོད་ན། བསྒོམས་ཀྱང་ཡོན་ཏན་མི་སྐྱེ་ལ་གེགས་སུ་འགྱུར་བས། དེའི་དྲི་མ་འཁྲུད་པར་
བྱེད་པའི་ཡི་གེ་བརྒྱ་པ་བགྲང་བ། བསོད་ནམས་ཀྱི་ཚོགས་བསགས་ན་ལས་ཀྱི་འཆར་སྒོམ་བྱ་བ་སྒོམ་རང་ལུགས་ལ་འོང་། བསོད་ནམས་མ་བསགས་
ན་བསྒོམས་ཀྱང་ཡོན་ཏན་མི་སྐྱེ་བས། བསོད་ནམས་བསགས་པའི་དོན་དུ་མཎྜལ་དབུལ་བ། འཇིག་རྟེན་བློ་ཡིས་མ་ཐོངས་ཤིང་ཞེན་པ་གཏིང་ནས་མ་

ལོག་ན་སྒོམ་སྐྱེ་ས་མེད་པས། དེའི་དོན་དུ་བློ་བརྡེག་ཏུ་མི་རྟག་པ་སྒོམ་པའོ། །དང་པོ་གསོལ་བ་གདབ་པ་ནི། ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་བླ་མ་སྐུ་གསུམ་གྱི་གོ་
འཕང་ཐོབ་པར་བྱ། དེའི་དོན་དུ་བླ་མ་ལ་གསོལ་བ་གདབ་སྙམ་དུ་སེམས་བསྐྱེད། དེ་ནས་རང་གི་ལུས་ཡི་དམ་དུ་བསྒོམ། དེའི་སྤྱི་གཙུག་ཏུ་སེང་གེའི་ཁྲི་རིན་པོ་ཆེས་སྤྲས་པ་གཅིག་
བསྒོམ༑ དེའི་སྟེང་དུ་པདྨ་དང་ཉི་མ་ཟླ་བ་བཞི་བརྩེགས་ཀྱི་སྟེང་དུ། རང་གི་རྩ་བའི་བླ་མ་དེ། བཀྲག་དང་གཟི་མདངས་སུ་ལྡན་པ། ན་བཟའ་དར་ཆེན་སྣ་ཚོགས་གསོལ་བ། བདག་ལ་
དགྱེས་བཞིན་དུ་ཞལ་འཛུམ་མུལ་ལེ་བ་གཅིག་བསྒོམ། དེ་ལ་བླ་མ་གཞན་དང་བརྒྱུད་པའི་བླ་མ་རྣམས་བསྟིམ། གཞན་ཡང་ཕྱོགས་བཅུ་དུས་གསུམ་གྱི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་བསྟིམ། དེ་ནས་ལུས་ལོངས་སྤྱོད་དགེ་བའི་རྩ་བ་ཐམས་ཅད་དབུལ།ྋ མཆོད་པའི་སྤྲིན་ཚོགས་དཔག་ཏུ་མེད་པས་མཆོད་ལ། མོས་གུས་ཚད་གཟུང་མེད་པས་སྙིང་གི་དཀྱིལ་རུས་
པའི་གཏིང་ནས་གསོལ་བ་གདབ་སྟེ། བླ་མ་རྗེ་ཆོས་ཀྱི་སྐུ་ལ་སྐྱབས་སུ་མཆིའོ། །ལོངས་སྤྱོད་རྫོགས་པའི༴ སྤྲུལ་པའི༴ མ་ནམ་མཁའ་དང་མཉམ་པའི་སེམས་ཅན་ཐམས་ཅད། བླ་མ་

།སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཞེས་མ་ཡེངས་པར་དུང་དུང་པ་ཉིན་མཚན་བཏགས་པར་གསོལ་བ་གདབ་བོ། །འཕྲོ་གཅོད་པའི་དུས་ན་བླ་མ་རང་གི་
སྤྱི་བོ་ནས་ཐིམ་པས། བླ་མའི་ཐུགས་དང་རང་གི་སེམས་དབྱེར་མེད་དུ་འདྲེས་ནས། བླ་མའི་ཐུགས་ཀྱི་དགོངས་པ་ཇི་ལྟ་བ་བཞིན་རང་ལ་ཡང་སྐྱེས་པར་བསྒོམ་ལ། བླ་མ་སྙིང་གི་དཀྱིལ་དུ་སྒོམ
མོ༑ །གཉིས་པ་ཡི་གེ་བརྒྱ་པ་འདྲེན་པ་ནི། རང་ཐ་མལ་པའི་སྤྱི་བོར་ཟླ་བའི་གདན་ལ། དཔལ་རྡོ་རྗེ་སེམས་དཔའ་སྐ་མདོག་དཀར་པོ་ཞབས་གཡས་བརྐྱང་པ། གཡོན་བསྐམ་པ། ཕྱག་
གཡས་རྡོ་རྗེ་ཐུགས་ཁར་འཛིན་པ། གཡོན་དྲིལ་བུ་དཀུ་ལ་བརྟེན་པ། སྐུ་ལ་རིན་པོ་ཆེ་དང་རུས་པས་བརྒྱན་པ་གཅིག་བསྒོམ། དར་དཀར་པོའི་སྟོད་གཡོགས་ཅན་གཅིག་བསམ། དེའི་ཐུགས་
ཀར་ཟླ་བའི་སྟེང་དུ། ཧཱུཾ་དངུལ་ཆུ་ཁ་དོག་ལྟ་བུ་གཅིག་ལ་ཡི་གེ་བརྒྱ་པའི་སྔགས་ཀྱིས་བསྐོར་ཡོད་པར་བསམ། དེ་ལས་འོད་འཕྲོས་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་
ཪེ
དཔའ༑ དཔའ་བོ་དང་རྣལ་འབྱོར་མ་རྣམས་ཀྱི་ཐུགས་ཁ་ནས་ཡེ་ཤེས་ཀྱི་བདུད་རྩི་སྤྱན་དྲངས། རྡོ་རྗེ་སེམས་དཔའི་ཐུགས་ཁ་གཡོན་ནས་ཞུགས། རྡོ་རྗེ་སེམས་དཔའ་རྐྱལ་པ་ཞོ་ཡིས་ཁེངས་པ་ལྷ

བཞིན་གང་། དེའི་ཞབས་གཡས་པའི་མཐེ་བོང་ནས་ཡེ་ཤེས་ཀྱི་བདུད་རྩིའི་ཆུ་རྒྱུན་ནར་བྱུང་། རང་གི་སྤྱི་བོ་ནས་ལུས་ཀྱི་ནང་ནས་སོང་བས། ཚེ་ཐོག་མ་མེད་པའི་སྡིག་སྒྲིབ། དམ་ཚིག་
ཉམས་པ། དམ་སེལ། ཉོན་མོངས། རྣམ་རྟོག ནད་དང༌། གདོན་དང་།ྋ གྲིབ་དང་། སྒོམ་སྐྱོན་དང་། ནག་པོའི་ས་བོན་ཐམས་ཅད། ཡན་ལག་གི་སོར་མོའི་རྩེ་མོ་དང་། བ་སྤུའི་
བུ་ག་དང༌། བཤང་ལམ་དང༌། གཅི་ལམ་ཐམས་ཅད་ནས་ནག་ནུ་རུ་རུ་དག་པར་བསམ་ཞིང༌། ཡི་གེ་བརྒྱ་པ་མ་ཡེངས་པར་ནུས་ཚད་བཟླས། འཕྲོ་གཅོད་པ་དང་ལུས་ཀྱི་ནང་ཤེལ་སྒོང་དྲི་མ་
མེད་པ་བཞིན་དག་སྟེ། དཔལ་རྡོ་རྗེ་སེམས་དཔའི་ཞལ་ནས་རིགས་ཀྱི་བུ་ཁྱོད་ཀྱི་སྡིག་པ་དང༌། སྒྲིབ་པ་དམ་ཚིག་ཉམས་པ་ཐམས་ཅད་སངས་ཀྱིས་དག་པ་ཡིན་ནོ་གསུང་ནས་རང་གི་སྤྱི་བོ་ནས་
ཐིམ་པས་ལུས་ཡེ་ཤེས་ཀྱི་བདུད་རྩིས་མེར་གང་པར་བསྒོམ་མོ། །གསུམ་པ་མཎྜལ་འབུལ་བ་ལ་གཉིས། སྒྲུབ་པའི་མཎྜལ་དགོད་པ་དང་། མཆོད་པའི་མཎྜལ་དབུལ་བའོ། །དང་པོ་ནི་མཎྜལ་
ཕྱིས་པས་སྟོང་པར་བསྒོམ། སྟོང་པའི་ངང་ལས་གཞལ་ཡས་ཁང་ཆེན་པོ་གྲུ་བཞི་སྒོ་བཞི་རྟ་བབས་དང་བཅས་པ་བསམ། དེའི་ཕྱོགས་བཞི་དབུས་དང་ལྔ་རུ་སེངྒེའི་ཁྲི་རིན་པོ་ཆེས་སྤྲས་པ། ཉི་

།ཟླ་པདྨ་དང་བཅས་པའི་གདན་ལྔ་བསམ། དེའི་ཁྲི་དབུས་མའི་སྟེང་དུ་རྩ་བའི་བླ་མ་བསྒོམ། ཤར་དུ་རྩ་བའི་ཡི་དམ། ལྷོ་རུ་སངས་རྒྱས་དཀོན་མཆོག ནུབ་ཏུ་༄ ༅།
ཆོས་དཀོན་མཆོག བྱང་དུ་དགེ་འདུན་དཀོན་མཆོག་བསྒོམ། དེ་རྣམས་ལས་འོད་ཟེར་འཕྲོས་པས། བླ་མ་ལ་རྩ་བ་དང་བརྒྱུད་པར་བཅས་པའི་བླ་མ་བསམ་གྱིས་མི་ཁྱབ་པ་བསྟིམ། ཡི་དམ་ལ་
ཡི་དམ་གྱི་ལྷ་ཚོགས། གསང་སྔགས་བླ་མེད་ཀྱི་དཀྱིལ་འཁོར་དཔག་ཏུ་མེད་པ་བསྟིམ། སངས་རྒྱས་ལ་ཕྱོགས་བཅུའི་སངས་རྒྱས་དཔག་ཏུ་མེད་པ་བསྟིམ། ཆོས་ལ་བསྟན་སྒྲུབ་འགོག་པའི་
ཆོས་དཔག་ཏུ་མེད་པ་བསྟིམ། དགེ་འདུན་ལ་ཉན་རང་བྱང་ཆུབ་སེམས་དཔའི་དགེ་འདུན་དཔག་ཏུ་མེད་པ་བསྟིམ། དེ་རྣམས་ལ་ལུས་ལོངས་སྤྱོད་དགེ་བའི་རྩ་བ་དབུལ། མཆོད་པའི་སྤྲིན་
ཚོགས་དཔག་ཏུ་མེད་པས་མཆོད་ལ། ངག་ཏུ། དམ་པ་རྗེ་བཙུན་པ་ཡི་དམ་གྱི་ལྷ་ཇོ་བོ་དཀོན་མཆོག་གསུམ་པོ། བདག་གི་ལུས་ལོངས་སྤྱོད་དགེ་བའི་རྩ་བ་ཐམས་ཅད་དབུལ་ལོ། །ཡོངས་སུ་
༈ བཞེས་ཤིག དམ་པ་རྗེ་བཙུན་པ་ཡི་དམ་གྱི་ལྷ་ཇོ་བོ་དཀོན་མཆོག་གསུམ་པོ་བདག་ལ་རྟོགས་པ་མཆོག་ཏུ་གྱུར་པ། ཉམས་མྱོང་རྒྱུན་ཆད་མེད་པ། སྣང་བ་རྟེན་འབྲེལ་དུ་འཆར་བར་བྱིན་གྱིས་✖

བརླབ་ཏུ་གསོལ། ཞེས་ལན་གསུམ་གསོལ་བ་གདབ། དེ་ནས་རྟེན་འཁོར་ལོ་ལྔ་པོ་དེ་ཏིང་ངེ་འཛིན་གྱིས་མདུན་གྱི་ནམ་མཁའ་ལ་བཏེག་ལ། གཉིས་པ་མཆོད་པའི་མཎྜལ་དབུལ་བ་ནི། མཎྜལ་
དེ་ཕྱིས་པས་རྒྱ་མཚོ་ཆེན་པོ་སྔོ་བ་དྭངས་པ་ཡིད་དུ་འོང་བ་གཅིག་བསམ། དེའི་དབུས་སུ་ཚོམ་བུ་གཅིག་བཀོད་པས། དབུས་ཀྱི་རི་བོ་མཆོག་རབ། རྒྱུ་རིན་པོ་ཆེ་སྣ་བཞི་ལས་གྲུབ་
པ༑ དབྱིབས་གྲུ་བཞི་རྒྱ་ཆེ་ལ་སྤངས་མཐོ་བ་གཅིག་བསམ། ཤར་དུ་ཚོམ་བུ་གཅིག་བཀོད་པས་ཤར་ལུས་འཕགས་པོ། རྒྱུ་རིན་པོ་ཆེ་དུང་ལས་གྲུབ་པ་ྋབྱིབས་ཟླ་གམ་རྒྱ་ཆེ་ལ་སྤངས་མཐོ་བ་
གཅིག་བསམ། དེ་བཞིན་དུ་ལྷོ་རུ་ཚོམ་བུ་གཅིག་བཀོད་པས་ལྷོ་འཛམ་བུའི་གླིང༌། རྒྱུ་རིན་པོ་ཆེ་བཻཌཱུརྻ་ལས་གྲུབ་པ། དབྱིབས་སོག་ཁ། ནུབ་བ་ལང་སྤྱོད་རྒྱུ་ཤེལ་དམར་པོ་ལས་གྲུབ་པ་
དབྱིབས་ཟླུམ་པོ། བྱང་སྒྲ་མི་སྙན་རྒྱུ་གསེར་ལས་གྲུབ་པ་དབྱིབས་གྲུ་བཞི། ཤར་དང་དབུས་ཀྱི་བའྀ་དུ་ཚོམ་བུ་གཅིག་བཀོད་པས། ཉི་མའི་དལ། རྒྱུ་རིན་པོ་ཆེ་ཉི་མ་མེ་ཤེལ་ལས་གྲུབ་
པ༑ ནུབ་དང་དབུས་ཀྱི་བར་དུ་ཚོམ་བུ་གཅིག་བཀོད་པས་ཟླ་བའི་དལ། རྒྱུ་རིན་པོ་ཆེ་ཟླ་བ་ཆུ་ཤེལ་ལས་གྲུབ་པ་རྒྱ་ཆེ་ལ་སྤངས་མཐོ་བ་གཅིག་བསམ། དེ་རྣམས་ཀྱི་བར་ཐམས་ཅད་མཆོད་པའི་

།སྤྲིན་ཚོགས་བཅལ་དུ་བཀྲམ་པ། རིན་པོ་ཆེ་སྣ་ཚོགས་ཀྱིས་བྱུར་ལུད་དུ་བཀང་བ། སངས་རྒྱས་ཀྱི་ཞིང་ཁམས་རྣམ་པར་དག་པ། ལྷའི་བུ་དང་བུ་མོ་གླུ་ལེན་ཅིང་༄༅།
སྦྱར་བ་དང་བཅས་པ་དམིགས་ལ་དབུལ་ལོ། །རང་གི་ལུས་ལོངས་སྤྱོད་དགེ་བའི་རྩ་བ་ཐམས་ཅད་ཀྱང་ལྟོས་པ་མེད་པར་དབུལ་ཞིང་། ལན་ཉི་ཤུ་རྩ་གཅིག་ལ་སོགས་པར་དབུལ་ལོ། །
གར་བ
བཞི་པ་བློ་བརྡེག་ཏུ་མི་རྟག་པ་བསྒོམ་པ་ནི། ཁ་ནང་དུ་ལོག་གིས་བཟློག་ལ། བློ་ཐོག་ཏུ་ལྷན་གྱིས་ཕབ། ཤེས་པ་ལ་ནག་ཀྱིས་མནག་ལ། འཆི་བ་མི་རྟག་པ་དང་། དལ་འབྱོར་རྙེད་དཀའ་བ་
rů
དང་༑ འཁོར་བའི་ཉེས་དམིགས་དང་། ངན་སོང་གི་སྡུག་བསྔལ་རྣམས་བློ་ལ་གང་བབས་པ། ཤེས་པ་ལ་གང་གནད་པ་ཀམ་ཀམ་པ་བསྒོམ། ཞེན་ལོག་གི་སྐྱོ་ཤས། དགོས་མེད་ཀྱི་བློ་སྣ་
སྐྱག་ལོག་ལོག་པ། ལོང་མེད་ཀྱི་བློ་སྣ་ཐུང་རྦུད་རྦུད་པ་བསྒོམ། ཚེ་འདིའི་རྡོས་ཐག་རྦད་བཅད། འཇིག་རྟེན་བློ་ཡིས་ལིང་གིས་བཏང་ལ། ལུས་ངག་ཡིད་གསུམ་ལ་མཉེ་བརྟུལ་ལེགས་པར་
༈ བྱ༑ ཤེས་པ་དང་འདྲེས་ངེས་པ་ཡུན་རིང་དུ་བསྒོམ་མོ། །དེ་ལྟར་སྔོན་འགྲོ་བཞི་པོ་དེ་མཚམས་དམ་པར་བཅད་ལ། ཐུན་བཞི་རུ་ཉམས་སུ་བླངས་པས། ཚར་བའི་རྟགས་ལ་གསོལ་བ་བཏབ་པ་༔

ལ་བྱིན་བརླབས་ཞུགས་པའི་རྟགས་འབྱུང་། ཡི་གེ་བརྒྱ་པ་ལ་སྡིག་པ་དག་པའི་རྟགས་འབྱུང་། མཎྜལ་འབུལ་བ་ལ་ཚོགས་རྫོགས་པའི་རྟགས་འབྱུང་། མི་རྟག་པ་བསྒོམ་པ་ལ་ཞེན་པ་ལོག་པའི་
རྟགས་འབྱུང་། དང་པོ་ནི། ཕྱི་རྟགས་སུ་བླ་མ་ལ་མོས་གུས་ཀྱི་གདུང་ཤུགས་ཚད་མེད་པ་འབྱུང་། བླ་མ་རྩ་ན་ཡོད་ཀྱང་སྙིང་ལ་འདོད་སྣས་མི་ཟུག་པ། ཟིང་ཕྱིན་ལ་ཆེར་འཆེལ་ལ་མ་རག་པ་
འབྱུང༌༑ བློ་སྣང་བླ་མས་འཕྲོག་ནས་བསམ་རྒྱུ་བླ་མ་ལས་མེད་པ་འབྱུང་། དེས་བསྐུལ་ནས་གསོལ་བ་འདེབས་པ་ལ་ཆོག་ཤེས་མེད་པ་ཉིན་མཚན་འཁོར་ཡུག་ཏུ་འགྲོ་བ་འབྱུང༌། ནང་བརྟགས་
སུ་རྗེ་དྲན་པ་ཙམ་གྱིས་ཉམས་འཆར། ཕྱིའི་སྣང་བ་བན་བུན་ལང་ལོང་དུ་འགྲོ། ནང་གི་ཤེས་པ་གསལ་སྟོང་རྗེན་པ་རུ་འཆར། བར་གྱི་རྟོག་པའི་རྒྱུན་ཐམས་ཅད་ཆད་ནས། སྔོན་འགྲོ་རང་ལ་
སྒོམ་ངོ་སྤྲད་པས་ཆོག་པ་ངང་འབྱུང་ངོ་། །གསང་བའི་རྟགས་རྨི་ལམ་དུ་བླ་མ་ལ་འཇལ་ཕྱིན་པ་རྨི་བ་དང་། དབང་བསྐུར་བ་དང་། ཆོས་བཤད་པ་དང་། འོད་ཟེར་གྱི་སྤྲོ་བསྡུ་བྱས་པ་རྨི་བ་འོང་
ངོ་༑ །སྡིག་པ་དག་པའི་རྟགས་སུ་ལུས་ཡང་བ་གཉིད་ཆུང་བ། ཁམས་བདེ་བ། སྙིང་དགའ་ཡལ་ཡལ་བ་འབྱུང་།ྋ རྨི་རྟགས་སུ་ཁྲུས་བྱས་པ་དང་། གཅེར་བུར་ཐོན་པ་དང་། ལུས་ལས་༔

༄ ༅། །རྣག་ཁྲག་ཟག་པ་དང༌། འཁྲུས་པ་དང༌། སྐྱུགས་པ་དང༌། གོས་དཀར་པོ་གྱོན་པ་འབྱུང་ངོ༌། །ཚོགས་རྫོགས་པའི་རྟགས་སུ། ཁམས་བདེ། ཉམས་
དགའ༑ ཟས་མ་ཟོས་ཀྱང་མི་ལྟོགས། ཤེས་རབ་ཆེར་འགྲོ་བ་འབྱུང༌། རྨི་རྟགས་སུ་ཉི་ཟླ་ཤར་བ་དང་། གྱེན་ལ་འཛེགས་པ་དང་། མེ་ཏོག་གི་ཐང་ལ་ཕྱིན་པ་དང༌། བུད་མེད་མང་པོས་
ཟས་སྐོམ་མང་པོ་བྱིན་པ་དང༌། མེ་ལོང་བལྟས་པ་རྨི་༝འདི་བྱུང་ན་ཅིས་ཀྱང་སྒོམ་སྐྱེ་བ་འབྱུང༌། ཞེན་པ་ལོག་པའི་རྟགས་འདོད་ཡོན་ལ་ཞེན་པ་མེད། ཚེ་འདིའི་བསམ་སྦྱོར་རྒྱུན་འཆད། བློ་སྣ་བདེ་
འབོལ་འགྲོ། བློ་རྒོད་མང་དུ་ལྡང་། ཅིས་ཀྱང་དགོས་པ་མེད་སྙམ། བློ་སྣ་ཐུང་རྦུད་རྦུད་ཀྱིས་འགྲོ། སྣང་བ་བཀྲག་མེད་དུ་འགྲོ། ཤེས་པ་ཡུལ་ལ་མི་འཇུག་པར། རང་ལོག་ཏུ་ལྷན་
ཆགས་པ་འབྱུང་ངོ༌། །སྔོན་འགྲོ་འདི་ལ་སྒོམ་གྱི་སྣང་ཟིན་དགོས་པས། ཡུན་སྲིང་བ་གལ་ཆེའོ། །སྦྱངས་པ་ཅན་ལ་སྔོན་འགྲོ་རང་ལ་ངོ་སྤྲད་པས་ཆོག་པ་ཡོང་། ཞི་གནས་སྐྱེས་པ
༈འོང་༑ གནས་སྐབས་སྐབས་སུ་ཉམས་ལྟ་རེ་བྱའོ་པའི་སྣ་ཁ་ཟིན་ཟིན་སྔོན་འགྲོ་ལཐག་གཅད་དོ། །སྔོན་འགྲོ་བཞི་སྦྱོར་རྫོགས་སོ།། །། སྔོན་འགྲོ་ཚར་བ་དང་འཁྲུལ་འཁོར་བསྟེན། དེ་༔

ཡང་ཕ་རི་བལྟ་འདོད་ན་ཚུ་རི་ནས་ལྟོས། སྟོང་པ་སྒོམ་འདོད་ན་སྣང་བ་གཏན་ལ་ཕོབ། སེམས་གནས་པར་འདོད་ན་ལུས་འཁྲུལ་འཁོར་གྱིས་བཅུན། ཅེས་གསུངས་པས། ལུས་རྣམ་པར་སྣང
མཛད་ཀྱི་ཆོས་བདུན་དང་ལྡན་པར་བྱས་ཏེ། རྐང་པ་གཡོན་པའི་ཁ་རུ་གཡས་པ་བཞག་པའི་འཁྲུལ་འཁོར་ལེགས་པ་གཅིག་བཅའ། ལག་པ་མཉམ་བཞག་གཡོན་པའི་ཁ་རུ་གཡས་པ་བཞག་པའི་
མཉམ་བཞག་ལེགས་པ་གཅིག་བཅས་ལ། སྤུ་ནག་གུའི་མཚམས་སུ་ལྷན་གྱིས་བཞག སྐེད་པ་སྙེང་བྱས་ནས་བསུས་པ་སྟོད་དུ་ཚངས་བཏང་། ལུས་སྟོད་སྨད་ཆེན་པོ་བྱས་ལ་ཡ་ཡོ་མེད་
པ༑ དགྱེ་དགུ་མེད་པ་དྲང་སིལ་བ་བྱ། མགྲིན་པ་བག་ཙམ་དགུག་པར་བྱ། ལྕེའི་མཐིལ་ཡ་རྐན་ལ་ཅུང་ཟད་སྦྱོར། མིག་ཙམ་བཙུམ་ཁྱར་ཁྱུར་མེད་པར་སྣ་རྩེར་ཧྲིག་གེ་བལྟ། དེ་རྣམས་
ལེགས་པར་བཅས་ཏེ། ངའི་འདི་ལ་ལྟོས་དང་བྱས་ལ་སྐྱོན་བཅོས་ལ་ལེགས་པར་བཅའ། འཁྲུལ་འཁོར་རྣལ་མར་བཅའ་ཤེས་ན་སྒོམ་རང་ཆས་སུ་ཡོང་། འཁྲུལ་འཁོར་འཆའ་མ་ཤེས་ན་ཡོན་
ཏན་མི་སྐྱེ། གེགས་སུ་འགྲོ་བས་འདི་ལ་གཟབ་དགོས། དེ་བཅའ་བ་ལུས་ཀྱི་འཁྲུལ་འཁོར་བྱ་བ་ལགས། དེ་ལ་ཞག་ལྔ་བྱ། གཞན་བསྒོམ་རྒྱུ་ཅི་ཡང་མེད། འཁྲུལ་འཁོར་འདི་མ་འཆུགས་

ཨཱུ ༄༅། །པ་གཅིག་ཐུན་བཞི་རུ་གྱིས་ལ་བྱོས་ཅིག དེ་འཁྲུལ་འཁོར་གྱི་ཁྲིད་ཡིན། དེ་ལ་ཡང་གནས་པ་ལ་བོགས་གཅིག་ཡོང་། དགེ་སྦྱོར་སྐྱེས་པ་ཡང་ཡོང་ངོ་། །དེ་ནས་
མཚན་མ་དང་བཅས་པའི་ཞི་གནས་ཀྱི་ཁྲིད་པ་ནི། དེ་ལ་རླུང་མེད་དང་རླུང་ཅན་གཉིས་ལས། དང་པོ་རླུང་མེད་རྟེན་ཅན་ལ་སེམས་འཛིན་པ་ནི། འཁྲུལ་འཁོར་གོང་བཞིན་བཅས་ལ། ནམ་
མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་ཚེ་འདི་ཉིད་ལ་རྡོ་རྗེ་འཆང་གི་གོ་འཕང་ཐོབ་པར་བྱ། དེའི་ཆེད་དུ་ཆོས་སྒོམ་སྙམ་དུ་སེམས་བསྐྱེད། ལུས་ཡི་དམ་གྱི་ལྷ་རུ་གསལ་རྣམ་པ་
གསལ༑ རྣམ་དག་རྟེན་ལམ་ང་རྒྱལ་བརྟན་པ་སྒོམ་དེ་ལ་ཁྲིད་ཕོགས་གཅིག་སྒོམ། བླ་མ་སྙིང་གི་དཀྱིལ་དུ་གསལ་བར་དེ་ལ་ཁྲིད་ཕོགས་གཅིག འདི་ནས་བཟུང་ནས་ཁྲིད་ཚར་ཚར་གྱི་བར་དུ་དུས་རྒྱུན་དུའོ་སྒོམ། དེ་རྣམས་ཁྲིད་
ཐམས་ཅད་ལ་གཞིར་བཞག དེའི་ངང་ནས་རང་གི་མདུན་དུ་ཤིང་ཕྲ་མོ་གཅིག་བཙུགས་ལ། མིག་མ་བཙུམས་པར་ཅེ་རེ་འགྱུར་བ་མེད་པ་བལྟ། ཤེས་པ་ཡང་དེ་ལ་གཏད་དེ། ཡང་དེ་ཀ་རང་
༈ ལ་ཙིར་ཟིན་དུ་ཡང་མི་བྱེད། ཁྲིམས་སྒྲིམས་ཀྱང་མི་འཇོག་པ་ཡིན་ནོ།། དེ་ལས་ཡེངས་སུ་ཡང་མི་བཞུགས་པར། སེམས་༝དོན་ལ་མ་ཡེངས་མ་བསྒོམ་པར་སླེབ་པ་ཡིན་མི་ཡེངས་པའི་རྟེན་ཙམ་དུ། དེ་ལ་ཤེས་པ་ཡུད་

དེ་གཏོད་ལ་དེའི་ངང་ནས་སེམས་རང་ལུགས་སུ་ལྷོད་ཀློད་ལ་ཆེམས་ཀྱིས་ཞོག སྒོམ་ལ་བཟང་གྱེས་བྱ་བ་གལ་ཆེ་བས། གནས་རྡོ་བ་ལ་ཤིག་བཤིག་ལ་ཅུང་ཟད་ངལ་བསོ། ཡང་དེ་ལྟར
བསྒོམ༑ དེ་ལྟར་ཐུན་ཐུང་ལ་གྲངས་མང་བ་མཛད་ནས་ཐུན་བཞི་རུ་སྒོམ་མཛད་དེ། ཐུན་བར་ཐམས་ཅད་དུ་དེའི་ངང་མ་ཤོར་བར་དྲན་པ་རྒྱུན་ཆགས་སུ་ཏུ་རེ་མཛོད། མིག་ཀྱང་སྣ་རྩེ་ནས་རིང་
པོར་མི་བལྟ། འགྲོ་འདུག་ལ་སོགས་པ་སྤྱོད་ལམ་ཐམས་ཅད་ནད་པའི་སྤྱོད་ལམ་བཞིན་གོ་ལེ་མཛོད་ལ། དེ་ཙུག་ཞག་གསུམ་སྒོམས་ཅིགྋ དེ་ཁྲིད་ཕོགས་གཅིག་ཡིན། དེ་ལ་བློ་རིག་གིས་ལ་
ལ་གནས་པ་ལ་བོགས་ཡོངས། ལ་ལ་སླར་རྟོག་པ་མང་དུ་འཕྲོ་བ་འོང་། གང་ཡིན་ཀྱང་ཁྱད་མེད། དེ་ནས་ཡང་གཞན་སྔར་དང་འདྲ། རྣམ་ཤེས་འདུ་བའི་གནས་བྱ་བ། སྨིན་མཚམས་སུ་
ཐིག་ལེ་དཀར་པོ་སྲན་མ་ཙམ་གཅིག་བསྒོམ་ལ། དེ་ལ་ཤེས་པ་ཡུད་དེ་གཏོད་ལ། དེའི་ངང་ནས་སེམས་རང་ལུགས་སུ་ཞོག གནས་རྡོ་བ་ལ་ཤིག་བཤིག་ལ་ཅུང་ཟད་ངལ་བསོ། ཐུན་ཐུང་ལ་
གྲངས་མང་བར་མཛོད་ལ་ཐུན་བཞིར་སྒོམས་མཛོད། ཐུན་བར་ཐམས་ཅད་ལ་ངང་མ་ཤོར་བ་དང་སྤྱོད་ལམ་སྔར་བཞིན་མཛོད། དེ་ལ་ཞག་གསུམ་སྒོམས། ཁྲིད་ཕོགས་རེ་ལ་ཉམས་ལྟ་རེ་

༄༅། །བྱ། དེ་ནས་ཡང་གཞན་སྔར་དང་འདྲ། འཁྲུལ་འཁོར་གྱི་འོག་བསྟན་གྱི་སྟེང་དུ་ཐིག་ལེ་ནག་པོ་རིལ་མ་ཙམ་ཞིག་བསྒོམ། དེ་ལ་ཤེས་པ་ཡུད་དེ་གཏོད་ལ་དེའི་ངང་
8/2/01
ནས་སེམས་རང་ལུགས་སུ་ཞོག གཞན་སྔར་དང་འདྲ། དེ་ལ་ཞག་གསུམ་བསྒོམ། དེ་ལ་ཡང་སེམས་ཟིན་ནན་ཏར་ཆུང་ན། ཉི་གྲིབ་ཀྱི་མཚམས་སུ་རྫས་དངོས་པོ་གང་ཡང་རུང་བ་ཆུང་ངུ་
གཅིག་ལ། མིག་དང་ཤེས་པ་ལྷན་ནེ་གཏོད་ལ་དེའི་ངང་ནས་སེམས་རང་ལུགས་སུ་ཞོག ཐུན་ཐུང་ལ་གྲངས་མང་བར་བྱ། དེ་ལ་ཞག་གསུམ་བསྒོམ། དེ་རྣམས་ལ་གནས་པའི་སྣ་མ་ཟིན་
ན༑ དམིགས་པ་གཞན་ཡང་ཅི་ཞལ་ལས་ཤེས་སོ་རིགས་སུ་སྤོ། དེ་རྣམས་ལ་བློ་རིགས་ཐ་དད་པས། ལ་ལ་ཁྲིད་ཕོགས་རེ་རེ་གཉིས་གཉིས་ཀྱིས་གནས་པའི་སྣ་ཟིན་པ་འོང་། ལ་ལ་ཁྲིད་ཕོགས་
འགའ་དགོས་པ་འོང༌། ལ་ལ་ཁྲིད་ལུགས་དུ་མ་དགོས་པ་འོང་། སྐེད་ཀྲིག་གེ་བ་མེད། ཕལ་ཆེ་བ་ཁྲིད་ལུགས་ངས་བཀོད་པ་འདི་ཙམ་རེས་གནས་པ་མི་སྐྱེ་བ་ཙམ་མི་ཡོང་པར་འདུག སློབ་
་མའི་ཉམས་དང་བླ་མའི་ཉམས་བསྟུན་ལ་བྱའོ། །དང་པོ་ཕལ་ཆེ་བ་ལ་རྣམ་རྟོག་མང་དུ་འགྲོ་བ་འདྲ་བ་གཅིག་འོང༌། དེ་ཡང་སེམས་ཅུང་ཟད་ཟིན་པའི་རྟགས་ཡིན། སེམས་མི་གནས་པའི་གོང་✖

དུ༑ རྣམ་རྟོག་སྐྱེས་ཚད་རྒྱ་ཡན་དུ་ཤོར་བ་ཡིན། དེའི་དུས་སུ་རྣམ་རྟོག་འགེགས་འདོད་ན་མི་ཁེགས། རྟོག་པ་དེ་ངོས་ཟིན་པར་བྱ། སྒོམ་གྱིས་སྣ་མ་སུན་པར་གནད་ནས་བཟུང་ནས་བསྒོམས་
པས༑ རྟོག་པ་ཇེ་ཕྲ་ལ་གནས་པ་སྐྱེས་འོང༌། ཅི་བྱས་ཀྱང་རྟོག་པ་མང་ན། གཞན་སྔར་དང་འདྲ། རྟོག་པ་དེའི་ངང་དུ་ལྷོད་གློད་ནས། དྲན་ཐག་མ་ཆད་པའི་རྟོག་པ་འགྱུ་ཚད་འགྱུ་རུ་
ཆུག ཅི་མང་ལ་ཐོང་། རྒྱ་ཡན་དུ་གཅིག་ཀྱང་མ་ཤོར་བར། གཅིག་སྐྱེས་ངོས་འཛིན། གཉིས་སྐྱེས་ངོས་བཟུང་།.སྐྱེ་ཚད་ངོས་བཟུང་། ཡང་ཅུང་ཟད་ངལ་བསོ། ཡང་དེ་ལྟར་སྒོམས། དེ་
ལ་ཞག་གསུམ་སྒོམས། དེས་རྟོག་པ་རང་སེམས་འཛིན་པའི་རྟེན་དུ་སོང་ནས། སླར་རྟོག་པ་རྒྱུན་ཆད། རྟོག་པ་དེ་ཆད་ནས་གནས་པ་མེར་འོང་། རེས་གནས་པའི་ཡང་རྒྱུ་མཚན་མེད། རྟོག་
པ་བན་བུན་མང༌། ཤེས་པ་ཚུབ་ཚུབ་པ་བྱུང་ན་ཁམས་ཀྱི་ནུས་པ་ཟད་པ་ཡིན་པས་ཁམས་བསོ་ཞིང༌། ཞག་རེ་ཙམ་ངལ་བསོས་ནས། བཟོད་བསྒོམས་པས་ཡང་སིང་འོང་བ་ཡིན་ནོ། །ཁ་ཟས་
བཟང་པོ་བཅུད་ཅན་གལ་ཆེའོ། །རླུང་ལངས་ན་གནས་པ་སྐྱེར་མི་བཏུབ། ལུས་ཀྱི་ལས་དང་བྱ་བ་མི་བྱ། ནད་པའི་སྤྱོད་ལམ་བཞིན་བྱ། ངག་གིས་སླ་བོ་དང་སླེང་ལངས་མི་བྱ། སྨྲ་བཅད་

༄༅། །གལ་ཆེའོ། །སེམས་ལ་ལས་མི་འཆོལ་ལོ། །སྐབས་སུ་བཀའ་བརྒྱུད་ཀྱི་རྣམ་ཐར་དང་། ངོ་མཚར་ཅན་གྱི་སྒྲུང་རྒྱུད་དང་། སྐྱོ་བ་སྐྱེ་བའི་ཆོས་བཤད་བྱའོ།།དེ་
རྣམས་ལ་གནས་པ་ཤས་ཆུང་ན་རླུང་ལ་བརླབ་སྟེ། རླུང་ལོ་བགྲང་བ་དང་། གཏོང་བ་དང་། དགང་བ་དང༌། ཁ་སྦྱོར་བཞི་ལས། བགྲང་བ་དང༌། དགང་བ་གཉིས་སྒོམ་སྟེ། བགྲང་བ་
ནི་གཞན་སྔར་དང་འདྲ། རླུང་སྲོག་རྩོལ་ཕྱི་ནང་དུ་འགྱུ་བ་ལ་ཤེས་པ་ལྷན་གཏད་ནས། ཕྱི་རུ་འགྱུས། ནང་དུ་འགྱུས། གཟུངས་སུ་བཟུང་ནས། དེའི་ངང་ནས་སེམས་རང་ལུགས་སུ་
ཞོག ཐུན་ཐུང་ལ་གྲངས་མང་བར་བྱ། ཐུན་བར་ཐམས་ཅད་ལ་ངང་མ་ཤོར་བར་བྱའོ། །དེ་ལ་ཞག་གསུམ་བསྒོམ། དགང་བ་ནི་གཞན་སྔར་དང་འདྲ། རླུང་ཕྱི་རུ་ལན་གསུམ་བུད། དེ་
ནས་ནང་དུ་རྔུབས་ལ་ཐུབ་ཚད་དུ་མནན་ནོ། །མི་ཐུབ་པ་དང་སངས་བཏང་། དར་རེ་ངལ་བསོ། ཡང་དེ་ལྟར་བསྒོམ། དེ་ལ་ཞག་གསུམ་བསྒོམ། དེ་རྣམས་ལ་བྱིང་ན་ས་མཐོང་བསིལ་སར་
༈བསྒོམ༑ ཆུའི་ཁ་ཕྲུ་དངོས་སུ་བཏབ་པའམ་བཏབ་པར་བསྒོམ། རྒོད་ན་ཟས་བཅུད་ཅན་བཟའ། སྐུ་མཉེ་བྱ། དམིགས་པ་སྨད། ཕོ་རླུང་དྲག་པོ་ནུས་ཚད་བསྒོམ། བྱིང་རྒོད་གཉིས་ཀ་ལ་395

དྲན་པ་ཤེས་བཞིན་གྱིས་ཟིན་པར་བྱ། རྨུགས་ན་ཡུལ་ཁྱད་པར་ཅན་ལ་ཕྱག་དང་བསྐོར་བ་མང་དུ་བྱ། སྡིག་བཤགས་མང་དུ་བྱ། ཚོགས་བསག་གོ །དེ་ལྟར་གེགས་གསལ་ཞིང༌། བློ་རིག
དང་བསྟུན་ལ། ཁྲིད་ལུགས་སྣ་ཚོགས་ནས་གནས་པ་གཤའ་མ་གཅིག་རྐང་ཚུགས་པ་གལ་ཆེའོ། །གནས་པ་མ་སྐྱེས་པར་ངོ་སྤྲད་ན། དྲེད་པོ་ཡོང་། འདི་ལ་ཤ་ཆོད་པ་སྒོམ་དུ་ཆུག དེ་
རྣམས་ལ་གནས་པའི་སྣ་ལེགས་པར་ཟིན་པ་དང་། ད་མཚན་མ་མེད་པ་ཞི་གནས་ཀྱི་ཁྲིད་ལུགས་ནི། དེ་ལ་སྒྲིམ་པ་དང་། ཀློད་པ་གཉིས་ལས། དང་པོ་འཁྲུལ་འཁོར་དང་ལྟ་སྟངས་སྔར་དང་
འདྲ༑ ཤེས་པ་ཆུན་བཅུན། ཁྲིམས་བསྒྲིམས་ལ། སྐད་ཅིག་ཀྱང་ཡེངས་སུ་མི་གཞུག་པར་དམིགས་པ་འདི་འདྲ་གཅིག་བསྒོམ་བྱ་བ་མེད་པར། དམིགས་པ་མེད་པའི་ངང་ལ་སྐད་ཅིག་ཀྱང་དལ་
བ་མེད་པར་ཕྲི་ལི་ལི་བསྐུལ་ཅིག ལེགས་པར་འཇུར་ལ་ཐེབ་ཅིག ཡང་སོ་ལ་ཞོག་ལ་ངལ་གསོ། ཡང་དེ་ལྟར་བསྒོམ། དེ་ལྟར་ཐུན་ཐུང་ལ་འཇུར་ལ་ཐེབས་པར་བསྒོམ། ཐུན་བར་གྱི་སྤྱོད་
པ་སྔར་དང་འདྲ། དེ་ལ་ཞག་གསུམ་སྒོམས་ཤིག དེས་བྱིང་རྒོད་ཡོད་ན་སྐྱོན་སེལ་འགྲོ། སྔར་གྱི་གནས་པའི་བོགས་ཐོན་འགྲོ། གཉིས་པ་ཀློད་པ་ནི། འཁྲུལ་འཁོར་ལྟ་སྟངས་སྔར་དང་

།འདྲ། ད་འདི་ལྟར་བསྒོམ་བྱ་བའི་བསྒོམ་རྒྱུ་ཡིད་གཏད་ཀྱི་རྟེན་ས་ཅི་ཡང་མེད། སེམས་ཁོ་རང་རང་ལུགས་སུ་ལྷོད་ཀློད་ལ། གཟོ་མེད། བདག་པོ་
མེད༑ གཉེར་ཁ་མེད་པར། གར་ཐོ་ཐོད་དེ་ག་ཤེད་དུ་འབོལ་ལེ་རང་བབས་སུ་ཆམས་ཞོག དེའི་ངང་ནས་མ་ཡེངས་ཙམ་གྱི་དྲན་པ་ཡུད་དེ་བ་གཅིག་གྱིས་ལ། དེ་མིན་ཅི་ཡང་མ་སྒོམ་པར་རང་
ལུགས་སུ་ཞོག ཐུན་སྔར་བས་ཅུང་ཟད་ཡུན་རིང་པར་བྱ། ལྷན་གནས་པ་དང་ཤིག་བཤིག་ལ་དེར་ངལ་བསོ། ཡང་དེ་ལྟར་བསྒོམ། དེ་ལྟར་ཐུན་བཞི་རུ་བསྒོམ། ཐུན་བར་ཐམས་ཅད་དྲན་པ་
རྒྱུན་ཆགས་སུ་ཏུ་རེ་བྱ། སྤྱོད་ལམ་སྔར་བཞིན་བྱ། དེ་ལ་ཞག་གསུམ་སྒོམས་ཤིག དེ་ལ་གནས་པ་ལ་བོགས་གཅིག་ཅིས་ཀྱང་འོང་སྟེ། ཞི་གནས་མཚན་ཉིད་པ་སྐྱེས་འོང༌། སྔར་དང་དེ་
གང་བདེ་བར་འདུག་དྲིས་པས། སྔར་དམིགས་པ་དང་རེས་སྒྲིམ་པ་དང་རྩོལ་བ་ཡོད་ལ། ད་རེས་རྩོལ་བ་མེད་པས། སླ་བའམ་བདེ་བའམ། གུ་ཡངས་པ་གཅིག་འོང་། འདི་བདེ་ཟེར་
འོང་༑ སྒོམ་ལས་ལངས་པ་དང༌། བཤིག་པའི་དུས་སུ། ཅི་འདྲ་གཅིག་འདུག་དྲིས་པས། བཤིག་ཙ་ན་ཡང་སེམས་གང་དུ་ཡང་མི་འགྱུར་བར་དེ་ཀར་ཁོ་རེ་ལྷོད་བསྡད། ལངས་ཙམ་ན་✖

ཡང་ཤེས་པ་དལ་ལ་ལྷོད་ཆགས་པ་ལྷོད་དེ་ཤིགས་སེ་བ།སྣང་བ་བཟི་བུན་ནེ་བ།བཀྲག་མེད་དུ་ལོང་ངེ༌། ཡུལ་ལ་ཤེས་པ་ཆེད་དུ་མ་བཙུགས་ན་སྤུ་རིས་མི་ཟིན་པ་གཅིག་འདུག་ཟེར་ན་ཞི་
གནས་སྐྱེས་པ་ཡིན་ནོ། །ཉམས་རྟོགས་ཐམས་ཅད་ཀྱི་རྩ་བ་གནས་པའི་སྒོམ་ཡིན། རྣམ་རྟོག་རྒྱུན་མ་ཆད་པར་འོད་གསལ་ངོ་མི་ཤེས་པས། འདི་ཡན་ཆད་ལ་ཤ་ཆོད་པར་བསྒོམ་དུ་ཆུག དེ་
ལྟར་ཞི་གནས་སྐྱེས་པ་དང་ལྷག་མཐོང་ངོ་སྤྲད་དེ། དེ་ལ་ངོ་བསྟན་པ་དང་སྤྲད་པ་གཉིས། དང་པོ་ནི་འཁྲུལ་འཁོར་སྔར་དང་འདྲ། ལྟ་སྟངས་ཐད་ཀར་བལྟ་བ་ཡིན། ལྟ་སྟངས་འདི་གལ་
ཆེ༑ སེམས་ཀྱི་གནད་རྟོག་པ་ལ་ཡོད། རྟོག་པའི་གནད་རླུང་ལ་ཡོད། རླུང་གི་གནད་རྩ་ལ་ཡོད། རྩའི་གནད་མིག་ལ་ཡོད། དེ་ཡང་མིག་བཙུམ་ཚ་ན། བློ་བྲལ་གཉིས་ཀྱི་བར་དུ་སྙིང་
སུབས་འགྲོ། མིག་ཕྱེ་ཙ་ན་བློ་བྲལ་ལོག་སོང་ནས་སྙིང་རྗེ་ན་འོང་། དེར་ཤེས་པ་གསལ་ལ་རྟོག་པ་ཉུང་བ་གཅིག་ཡོང་བ་ཡིན། དེས་ན་ལྟ་སྟངས་¸མིག་མ་བཙུམ་པའི་རྣལ་འབྱོར་པ། །རྣལ་འབྱོར་ཀུན་ལས་
ཁྱད་པར་འཕགས། །སེང་གེའི་ལྟ་སྟངས་ཞེས་སུ་བརྗོད། །དོཧ་ནས། མིག་ནི་མ་བཙུམ་སྒོམ་དུ་མེད་རྣལ་འབྱོར་པ་ཞེས་སོ། །རིག་པ་ལྟ་སྟངས་ཀྱིས་བཅུན་པས་འགྲུ་བ་འཕྲང་ཆོད་བའི་དུས་ཞེས་པས། ལྟ་སྟངས་གལ་ཆེ། དེ་ཡང་མུ་སྟེགས་ཚངས་པ་གྱེན་ལ་

།བལྟ། །ཉན་ཐོས་ཞི་བ་ཐུར་དུ་བལྟ། །རྡོ་རྗེའི་སྤྱན་ནི་ཐད་ཀར་བལྟ། །ཞེས་པས་ཐད་ཀར་ཧེར་བལྟའོ་གལ་ཆེ། ད་མིག་ཙམ་བཙུམ་ཁྱར་ཁྱུར་མེད་པར། མདུན་གྱི་བར་སྣང་སྟོང་པའི་དཀྱིལ་
འདིར༑ ཕན་ཚུན་གང་ལ་ཡང་མ་བརྟེན་པར་ཐད་ཀར་ཧེད་ལྟོས། སེམས་རང་ལུགས་སུ་ལྷོད་ཀློད་ལ། གཟོ་མེད། བདག་པོ་མེད། གཉེར་ཁ་མེད་པར་རང་ལུགས་སུ་ཆམ་ཞོག དེ་ལ
བག་ཙམ་ཤེས་པ་ངར་སྐྱེད་ལ། སལ་ལེ་ཧྲིག་གེ་ཞོག དེའི་ངང་ལ་མ་ཡེངས་པའི་དྲན་པ་ཡུད་དེ་བྱ་གསལ་ལྷན་གནས་པ་དང་ཤིག་པ་ཤིག་ལ་ངལ་བསོ། ཡང་དེ་ལྟར་བསྒོམ། ཐུན་བར་
ཐམས་ཅད་དུ་དེའི་ངང་མ་ཤོར་བར་བྱ། སྤྱོད་ལམ་སྔར་དང་འདྲ། དེ་ལ་ཞག་གསུམ་སྒོམས། དེ་ལ་ཤེས་པ་གསལ་ལ་མི་རྟོག་པ་གཅིག་སྐྱེའོ། །ཡང་འཁྲུལ་འཁོར་ལྟ་སྟངས་བཞག་ཐབས་
སྔར་དང་འདྲ་སྟེ། དེ་ལྟར་གསལ་ལྷན་གནས་པའི་རྟོག་པ་རྒྱུན་ཆད་ནས། སྒོམ་བཟང་བརྡོ་པའི་དུས་ཀྱི་སེམས་དེའི་ངོ་བོ་ལ་ཅེར་བ་གཅིག་ལྟོས། སེམས་ཀྱི་ངོ་བོ་དེ་རང་ཅི་འདྲ་ཞིག་འདུག་རང་
༣ ལ་རང་གིས་ལེགས་པ་ཞིག་ལྟོས། ཐག་ཆོད་པ་ཞིག་ལྟོས། ཡང་ཅོག་བཞག་གིན་དར་རེ་ངལ་བསོ། ཡང་དེ་ལྟར་བསྒོམ། དེ་ལ་ཐག་ཆོད་པ་གཅིག་ལྟོས་ལ། སེམས་དེ་ལ་ངོས་བཟུང་༔

འདུག་གམ། ངོས་བཟུང་མེད་པའི་སྟོང་པ་ཞིག་འདུག་གམ། སྟོང་པ་ཅང་མེད་གཅིག་འདུག་གམ། སྟོང་བའི་ངང་ནས་གསལ་རྗེན་ནེ་བ་གཅིག་འདུག་གམ། ཅི་འདྲ་ཞིག་འདུག་རང་ལ་རང་
གིས་ལྟོས་ལ། ཉམས་ཞིག་ཁྱེར་ལ་ཤོག ཁྲིད་ཀྱི་གནད་ཐམས་ཅད་འདི་ལ་ཡོད་པས། འདི་ལ་འཇུར་ངེས་ཞིག་ཞག་གསུམ་བསྒོམས་ལ་བྱོན་ཅིག¸འདིའི་སྐབས་སུ་བོགས་འདོན་བྱེད་པས། བླ་མ་ལ་མོས་
གུས་དྲག་པོ་བྱས་ལ་བོགས་འདོན། མཉམ་བཞག་སེམས་ཀྱི་ངོ་བོ་བལྟས་ལ་བོགས་འདོན། ཆོས་ལྡན་གྱི་བྱ་བ་ལ་བོགས་འདོན་གསུང་། དང་པོ་སྔར་བས་ཀྱང་གསོལ་འདེབས་གདུང་བ་ཆེ་བར་བཏང་། གཉིས་པ་གནས་དུས་དེའི་ངོ་བོ་ཅི་འདྲ ཞིག་འདུག་བྱ་བ་ཁྱེར་ལ་
ཤོག གསུམ་པ་བླ་མ་དང་རྟེན་ཁྱད་པར་ཅན་རྣམས་ལ། ཕྱག་བསྐོར་བརྒྱ་རྩ་རེ་ཐུན་བར་བྱ། ཆོས་ལྡན་བྱ་བ་བྱས་ཏེ་བླ་མ་དགེ་འདུན་གྱི་བྱ་བ། ཁ་དྲག་ངལ་བ་བྱ། བྱེད་རྒྱགས་ཀྱང་ངོ་བོ་ལ་བལྟ་ཞིང་བྱའོ་དེ་ལ་རྣམ་རྟོག་རྒྱུན་ཆད་པའི་དུས་ཀྱི་སེམས་
ཀྱི་ངོ་བོ་དེ་ཅི་འདྲ་ཞིག་འདུག་དྲིས་པས། བློ་ཁྱད་ཀྱི་ས་ལ་ལ་གནས་པ་རང་མིན་པ་ཅི་ཡང་མི་འདུག་ཟེར་བ་ཡང་འོང༌། ལ་ལ་ཅི་ཡང་ངོས་བཟུང་མེད་པའི་སྟོང་སང་ངེ་བ་གཅིག་འདུག་ཟེར་
འོང་༑ ལ་ལ་གནས་པ་དེའི་ངང་ནས་ངོས་བཟུང་མེད་པའི་ཤེས་པ་ས་ལ་ལེ་སིང་ངེ་ཡེར་རེ་རྗེན་ནེ་ལྷན་ནེ་བ་གཅིག་འདུག་ཟེར་འོང་སྟེ། སྨྲ་མི་ཤེས་པ་ཞིག་འདུག་ཟེར་འོང་། ཚིག་ལེགས་ཀྱང་

༄༅། །མི་ཕན་གྲ་ཟུར་གྱིས་ཀྱང་ཆོག དེ་པ་ལ་ཡང་བག་རེ་བཅུན་གྱིན་ཡང་དྲི། གོ་ཡུལ་ཡིན་ན་གྲོལ་མི་ཐུབ་བོ། །མྱོང་བ་ཡིན་ན་ཐིག་གཅིག་ཏུ་ཡོང་། ལེགས་པར་
>གཏན་ལ་ཕབས་པས། དེ་ལ་གནས་པ་ལས་མི་འདུག་ཟེར་ན། ད་རུང་ངོ་མ་མཐོང་བས། ལེགས་པར་ཐག་གཅོད་དུ་འཇུག་གསོལ་བ་དུངས་པ་ཐོབ། མཎྜལ་ཕུལ་ལ། ད་རུང་གནས་པའི་
དུས་ཀྱི་ངོ་བོ་ལ་ལྟོས་ཤིག་བྱས་ལ་ཞག་གསུམ་བསྒོམ་དུ་འཇུག གནས་པ་རྣལ་པོ་སྐྱེས་ན་ཐག་བཅད་པས་ཅིས་ཀྱང་ངོ་བོ་མཐོང་འོང༌། ལས་སྒྲིབ་འཐུག་པས་སྐྱེས་ཀྱང་ངོ་བོ་མ་མཐོང་ན། ཅུང་
ཞིག་ཞི་གནས་དེ་ཀ་ངོ་སྤྲད་ལ། དེ་སྐྱོང་གི་མཎྜལ་དང་གསོལ་བ་འདེབས་སུ་གཞུག སྟོང་པ་ཞིག་འདུག་ཟེར་ན་ཕྱོགས་གཅིག་ཙམ་མཐོང་ཡང་ངོ་སྤྲད་དུ་མི་བཏུབ་པས། སྟོང་པ་དེ་ཅང་མེད་
གཅིག་འདུག་གམ། གསལ་རིག་ཅན་ཞིག་འདུག་ལེགས་པར་ལྟོས། མཎྜལ་ཕུལ་གསོལ་བ་ཐོབ་ལ་ཐག་ཆོད་པར་ལྟོས་ཤིག་བྱས་ལ། ཞག་གསུམ་བསྒོམ་དུ་གཞུག དེས་ཅིས་ཀྱང་མཐོང་
༈ འོང་ངོ་། །ངོ་བོ་རྗེན་གྱིས་རྡོ་རུས་མ་འཕྲོད་པར་ངོ་སྤྲད་ན། གོ་ཡུལ་དུ་ལུས་ནས་དྲེད་པོ་ཡོང་བར་འདུག་གོ །རྣམ་རྟོག་རྒྱུན་མ་ཆད་པར་ངོ་བོ་མི་མཐོང༌། ངོ་མ་མཐོང་བར་སྤྲད་དུ་མི་༔

བཏུབ༑ ངོ་མ་འཕྲོད་པར་སྒོམ་ལམ་དུ་མི་འགྲོ། དེས་ན་འོག་མཚོ་ལ་ཐག་བཅད་དགོས། ལ་ལ་དོན་གྲུབ་ལ་ཐ་སྙད་མ་གྲུབ་པ་འོང་གིན་འདུག་པས་བླ་མ་ཉམས་ཅན་དགོས་སོ། །ངོས་བཟུང་
མེད་པའི་ཤེས་པ་རྗེན་ལྷག་གི་བ་ཞིག་འདུག་ཟེར་ན། ངོ་མཐོང་བ་ཡིན་པས། ད་ངོ་སྤྲད་ངོ་སྤྲོད་བྱེད་པའི་དུས་སུ་ཁྲིད་གཉེར་བ་དང་ཁྲིད་ཉན་པ་དང་སུ་ཡང་མི་འཇོག་པས་ཁྲིད་པ་རང་ལ་ངོ་སྤྲོད་མཛོད། དེ་ལ་གནད་ཡོད། འདིའི
དུས་སུ་ཉེ་གནས་ཆེན་པོ་རྣམས་ཀྱང་མེད། འབྲི་གུང་ནའང་མི་འཇོག་པ་ནི། སྤྱིར་སྒོམ་ལ་ཞི་གནས་དང་ལྷག་མཐོང་གཉིས་ཡིན། དེ་ལ་ཞི་གནས་ལྷག་མཐོང་ཟེར་བ་དེ་ཚིག་ཡིན། ཞི་གནས་གནས་པ་ཞིག་ཡོད་
པར་འདུག ལྷག་མཐོང་གསལ་བ་གཅིག་ཡོད་པར་འདུག་སྙམ་པ་དེ་གོ་ཡུལ་ཡིན། དེ་རྣམ་ཀྱིས་མི་ཕན། ངེད་སྒོམ་ཆེན་པ་ལ་རིག་ཐོག་ཏུ་རྗེན་གྱིས་ཉམས་སུ་མྱོང་དགོས་པས། ད་ཁྱོད་ལ་ངོ་
སྤྲད་པ་ནི། ཁྱོད་ཀྱི་སེམས་རང་ལུགས་སུ་ལྷོད་བཞག་པའི་དུས་ན། རྣམ་པར་རྟོག་པ་རང་སར་ཞི་ནས་སེམས་རང་ལུགས་སུ་གནས་པ་ཞིག་མི་འདུག་གམ། དེ་ལ་ཞི་གནས་ཟེར་བ་ཡིན་ནོ། །
ད་ལྟ་གདམ་ངག་པའི་སྒོམ་ཆེན་པ་ཕལ་ཆེ་བ། དེ་ཀ་ལ་སྒོམ་དུ་བྱེད། རང་ཡང་རློམ། གཞན་ལ་ཡང་སྟོན་པ་མང་སྟེ། དེ་སྒོམ་དུ་ཅུང་མི་བཏུབ་པ་ཡིན། དེ་མེད་ཐབས་ཀྱང་མེད་པ་

༄༅། །ཡིན། གནས་པ་དེའི་ངང་ནས་རྨུགས་པའམ ལུང་མ་བསྟན་ནམ། ཕྱལ་བའམ། བཏང་སྙོམས་སུ་མ་ལུས་པར། སེམས་ཀྱི་ངོ་བོ་དེ་འདི་འདྲ་ཞིག་འདུག་བྱ་
བའི་ངག་ཏུ་སྨྲ་རྒྱུའམ་ཡིད་ཀྱིས་བསམ་རྒྱུའམ། བློས་བཏགས་རྒྱུའམ། ཚིག་ཏུ་བརྗོད་རྒྱུའི་ངོས་བཟུང་རང་མེད་ལ། ངོས་བཟུང་མེད་བཞིན་དུ་གསལ་ལ་མ་འགགས་པའི་ཤེས་པ་སིང་ངེ་ཡེ་རེ་
a བ༑ རྗེན་ལྷང་ངེ་བ། མ་མཐོང་པའི་མཐོང་རྒྱུ། མ་མྱངས་པའི་མྱོང་རྒྱུ། རང་ལ་ཡོད་རྒྱུ་ཞིག་ཡོད་ལ། ཁ་རུ་འདོན་དུ་མ་བཏུབ་པའི་གསལ་ལ་ངོས་བཟུང་མེད་པ་ཞིག་མི་འདུག་གམ།
བཅུ་གསུམ་
ལ་ལྷག་མཐོང་ཟེར་བ་ཡིན། དེ་གཉིས་ཚིག་ལ་སྔ་ཕྱི་བྱུང་ཡང་། དོན་ལ་ཐ་དད་མེད་པར་སྒོམ་སྐད་ཅིག་མའི་ཐོག་ན་ཚང་བ་དེ་ལ་སྒོམ་སྐྱོན་དེ་བཟང་རྟོག་ངན་རྟོག་ལུང་མ་བསྟན་གསུམ་དང་བྲལ་བའི་བློ་བྲལ་མེད་
སྐྱེས་པ་ཟེར་བ་ཡིན་ནོ། །དེ་ལྟར་སྒྲོ་བཏགས་ཐམས་ཅད་དང་བྲལ་བས་རྟག་པའི་མཐར་མ་ལྷུང་། རང་གིས་རིག་ཅིང་མྱོང་བས་ཆད་པའི་མཐར་མ་ལྷུང་བའོ། །ད་སེམས་རང་ལུགས་སུ་ལྷོད་
བཞག་པས། རྟོག་པ་རང་འགགས་སུ་ཞི་ནས། ངོས་བཟུང་མེད་པའི་ཤེས་པ་སལ་ལྀ་སིང་ངེ་རང་རིག་རང་གསལ་དུ་རྗེན་ནེ་བ་དེ་ལ། སངས་རྒྱས་ཀྱི་ཐུགས་ཀྱི་དགོངས་པ་ཟེར་བ

ཡིན༑ སེམས་ཅན་གྱི་སེམས་ཉིད་ཟེར། དངོས་པོའི་གནས་ལུགས་ཟེར། རང་གི་སེམས་བྱ་བ་ངོས་བཟུང་མེད་པའི་ཤེས་པ་སལ་ལེ་སིང་ངེ་བ་འདི་ཡིན་མོད། བླ་མས་དེ་ངོ་སྤྲོད་པ་
ཡིན༑ སློབ་མས་དེ་ངོ་ཤེས་པར་བྱེད་པ་ཡིན། དེ་ངོ་ཤེས་པ་ལ་སེམས་ངོ་ཤེས་པ་ཟེར་བ་ཡིན། སངས་རྒྱ་མཁན། འཁོར་བར་འཁྱམ་མཁན། དགའ་བ་དང་མི་དགའ་བ། མདོར་ན་སྲིད་
ཞིའི་ཆོས་ཐམས་ཅད་ཀྱི་བྱེད་མཁན་དེ་འདི་ཡིན་པས། འདི་བླ་མ་གདམ་ངག་ཚ་ནས་བྱས་པ་མིན། སློབ་མ་ཤེས་རབ་ཆེ་ནས་བྱུང་བ་མིན། ཁོ་རང་ཡེ་ནས་ངོ་ཤེས་རུང་མ་ཤེས་རུང་དེ་ལྟ
གནས་པ་ཡིན། སྔར་རྟོག་པས་བསྒྲིབས་ནས་ངོ་མ་ཤེས་པ་ཡིན། ད་ལྟ་རྣམ་རྟོག་རྒྱུན་ཆད་པས་ངོ་ཤེས་པའོ། །ད་སེམས་དེ་ལ་ངོས་བཟུང་ཅི་ཡང་མེད་པ་དེ་སེམས་ཀྱི་རང་བཞིན་ཡིན། མེད་
བཞིན་སལ་ལེ་ཝལ་ལེ་བ་དེ་སེམས་ཀྱི་མཚན་ཉིད་ཡིན། སྟོང་གསལ་རིག་པའི་ངོ་བོར་སིང་ངེ་ཡེ་རེབ་དེ་ངོ་བོ་ཡིན། དེ་ལ་ངོ་ཤེས་རྗེན་པ་ཞིག་མཛད།།ུ སེམས་ཉིད་ལྷན་ཅིག་སྐྱེས་པ་ངོ་སྤྲདཔས་སོ།། ད་དེ་
ལ་སྤྱིར་དུས་རྣམ་པ་ཐམས་ཅད་དུ་བསྒོམ་དགོས། ཁྱད་པར་དུ་ཞག་གསུམ་བྱ་བ། འཁྲུལ་འཁོར་དང་ལྟ་སྟངས་སྔར་བཞིན་མཛད་ལ། སེམས་རང་ལུགས་སུ་ལྷོད་ཀློད་བཞག་པའི་དུས་

༄༅། །ན། རྣམ་པར་རྟོག་པ་ཐམས་ཅད་ཉལ་ཞི་ནས། དེའི་ངང་ནས་ངོས་བཟུང་མེད་པའི་ཤེས་པ། རང་རིག་ཡུལ་མེད་དུ་ས་ལེ་བ་གཅིག་འདུག་གམ་མི་འདུག་ལེགས་
པར་ལྟོས། འདུག་པའི་དོན་དེ་ལ་ངོ་ཤེས་རྗེན་པ་ཞིག་མཛད། རང་ལ་རྡོ་རུས་ཐུག་པ་ཐག་ཆོད་པའི་ངེས་ཤེས་སྐྱེ་ས་འདུག་གམ་བལྟ། ཉམས་ངན་ན་གསལ་འདེབས་ཡང་ཡང་བྱའོ། །དེ་རྐྱང
ལུགས་སྒོམ་སློབ་པ་ལ་ཁྲིད་ཟེར་བ་ཡིན། སྒོམ་ཤེས་པ་ལ་ཁྲིད་ཚར་ཟེར་བ་ཡིན། དེའི་ངང་ལ་མ་ཡེངས་པ་ལ་མ་སྒོམ་པར་སྐྱང་ལ་ཞག་གསུམ་ཐག་ཆོད་ལ་བྱོས། དེ་ལྟར་ངོ་སྤྲད་པས་འགའ་
ཞིག་སྤྲོས་བྲལ་དུ་ངོ་འཕྲོད་པ་ཡོང་། འགའ་ཞིག་ལ་ངོ་མཐོང་རྗེན་པ་ཡོང་། ཕལ་ཆེ་བ་ལ་རྩེ་གཅིག་ལ་ངེས་ཤེས་སྐྱེས་པ་ཡོང་། ད་ལྟ་གདམ་ངག་པ་ལ་ཕལ་ཆེ་བ་རྗེས་ཐོབ་ལ་ངོ་སྤྲོད་དེ།
གདམ་ངག་ངན་པ་ཡིན། དེ་ལ་སྒོམ་ངོ་རྣལ་པོ་འཕྲོད་པ་ཙམ་མི་ཡོང༌། འདིར་མཉམ་བཞག་ལ་ངོ་སྤྲོད་དེ། སྐལ་ཆད་འགའ་མ་རྟོགས་པ་སྒོམ་མི་སྐྱེ་ཁ་མེད་ཡིན། དེ་ལ་ཉམས་ལྟ་ལན་གཉིས་
༈ གསུམ་བྱས་ལ། རང་ལ་རྡོ་རུས་ཐུག་པ་ཐག་ཆོད་པའི་ངེས་ཤེས་སྐྱེས་པ་བྱུང་འདུག་གམ་བལྟ། ཉམས་ངན་ན་གསལ་འདེབས་ཡང་ཡང་བྱའོ། །རང་ལ་ཡིད་ཆེས་པ་བློ་ཐག་ཆོད་པ་བྱུང་འདུག་་

ན༑ ད་སྐྱོང་ལུགས་ཚར་ཆོས་བྱས་ཏེ། ད་ཁྱོད་ཀྱི་སེམས་རང་ལུགས་སུ་ལྷོད་བཞག་པའི་དུས་ན། །རྟོག་པ་རང་ས་རུ་ཉལ་ཞི་ནས་སེམས་རང་ལུགས་སུ་ལྷན་ནེ་གནས། དེའི་ངང་ནས་ངོས་
བཟུང་མེད་པའི་ཤེས་པ། རང་རིག་ཡུལ་མེད་དུ་གསལ་བ་དེ། རྗེན་ལྷང་གིས་རྡོ་རུས་འཕྲོད་པར་བྱུང་ངམ་ད་དེ་ལ་སྐྱོང་དགོས། བརྟན་པ་ཐོབ་པ་ལ་གོམས་འདྲིས་ཀྱི་གཟེར་བྱ་བ་ཡིན་
པས༑ མ་བསྐྱངས་ན་ཉམས་ཇེ་ངན་ལ་རང་ཐ་མལ་དུ་ཁྲེས་འགྲོ། སྒོམ་སྐྱེས་བདག་པོ་མེད་པ་ནི། །ཕྱུག་པོ་རླུང་གིས་ཁྱེར་བ་འདྲ། །སེང་གེ་ཁྱིའི་ཟླ་ལ་ཤོར། །ནོར་བུ་རིན་ཆེན་འདམ་དུ་
བྱིང་༑ །དེས་ན་ཞེན་ལོག་བདག་པོ་དགོས། །གསུངས་པས། ད་ཞེན་ལོག་སྒོམ་གྱི་རྐངཔ་བྱ་བ་ཡིན་པས། འཇིག་རྟེན་བློས་ཕྱིས་བཏང་། ཚེ་འདིའི་རྡོས་ཐག་རྦད་བཅད། འཆི་བ་སྙིང་ལ་
ལྷན་བཞག་ལ་སྒོམ་དགོས། མོས་གུས་སྒོམ་གྱི་མགོ་བོ་བྱ་བ་ཡིན་པས། བླ་མ་ལ་གསོལ་བ་དུང་དུང་པ་བཏབ་ཀྱིན་སྒོམ་དགོས་པ་ཡིན། བར་དུ་མ་ཡེངས་༝འདི་ལྟར་དུས་རྣམས་ཐམས་ཅད་དུ། །ཉ་རྟ་བུ་
ཤིའི་ཨམ་བཞིན། །འབྲལ་མེད་ཡེངས་མེད་བརྗེད་མེད་དུ། །རྒྱུད་ཆད་མེད་པར་བཙའ་བར་བྱ། །ཅེས་པ་ལ་ཟབ་པར་བྱོན་པ་ཡིན་པའི་ངང་ལ་མི་སྒོམ་པ་བྱ་བ། དུས་ཐམས་ཅད་དུ་འཁྲུལ་འཁོར་དང༌། ལྟ་སྟངས་ལམ་བཅས་༔

༄༅། །ནས། སེམས་རང་ལུགས་སུ་ལྷོད་བཞག་པས། རྣམ་རྟོག་ཕྲ་རགས་ཐམས་ཅད་རང་ས་རུ་ཞི་ནས། གསལ་ལ་ངོས་བཟུང་མེད་པའི་ཤེས་པ། གསལ་སྟོང་སྤྲོས་
བྲལ་ནམ་མཁའི་དཀྱིལ་ལྟ་བུ་ཞིག་སིང་ཡེར་འདུག་པ། དེའི་སོ་མ་ཤོར་ཙམ་གྱི་མ་ཡེངས་པའི་དྲན་པ་ཡུད་དེ་བ་གཅིག་བྱས་ནས། བློ་ཡིས་བྱས་ནས་ཅི་ཡང་མི་སྒོམ་པར་རང་ལུགས་སུ་
ཞོག སེམས་ངོ་ཤེས་པའི་རྣལ་འབྱོར་པ། མ་བསྒོམ་ན་ནི་ལས་སྟབས་ཚར། །ཅེས་པས། བློས་བྱས་ལ། གསལ་གསལ་པོ། དྭངས་དྭངས་པོ། གནས་གནས་པོ་ཞིག་བསྒོམ་རྒྱུ་
མེད༑ སེམས་ཁོ་རང་ཡེ་ནས་དེ་ལྟར་གནས་ཤིང་འདུག་པ་དེ། ཡིན་ལུགས་དེ་ཡིན་བཞིན་དུ་ཞོག བཅས་བཅོས་ཅི་ཡང་མ་བྱེད། སེམས་རང་བབས་སུ་ཆམ་བཞག་པ་ལས་མ་ཡེངས་པ་མེད་
པ་གཞན་བྱ་རྒྱུ་མེད་དོ། །ད་ཟ་ཡང་དེའི་ངང་མ་ཤོར། འགྲོ་ཡང་། སྨྲ་ཡང༌། ཉལ་ཡང༌། ཅི་བྱེད་ཀྱང་དེའི་ངང་མ་ཤོར་བར། བརྟན་པ་རྒྱུན་ཆགས་སུ་གྱིས། ད་སྒོམ་ནི་མི་དགོས་དྲན་
༣པས་ཆོག ནམ་དྲན་དུས་སུ་ཀློད་ལ་ཞོག སོ་མ་ཤོར་བློས་མ་སྒོམ་པར་ཞོག འདི་བྱ་བའི་ཏིག་པོ་མེད། འདི་ཙམ་ན་སྒོམ་གྱི་དུས་མེད། འདི་སྒོམ་གྱི་དམིགས་གཏད་མེད། བསྒོམ་རྒྱུ་མེད་

ལས་མ་ཡེངས་ཤིག དེ་ལ་ཉམས་ཀྱི་མཐོ་དམན་བྱ་བ། རེས་གསལ་སྟོང་རྗེན་པ་འོང་། རེས་ཡེ་བསྒོམས་ཀྱང་གསལ་རྒྱ་ཙམ་མེད་པའི་མུན་ནེ་བ། ངའི་སྒོམ་འདི་ཅུག་སོང་སྙམ་པ་
འོང་༑ དེ་ཀུན་ཉམས་ཀྱི་མཐོན་དམན་བྱ་བ་ཡིན། ད་གསོལ་བ་དུང་པ་བཏབ་ཀྱིན་བསྒོམས་པས། ཇེ་གསལ་ཇེ་རྗེན་མཐོ་དམན་ཇེ་མེད་ལ་ཅི་ཞིག་ལྟར་ལ་སྣང་སྲིད་འཁོར་འདས་ཀྱི་དཀྱིལ་འཁོར་
འདི་དེའི་ངོ་བོར་ཆམ་གྱིས་འགྲོ་བ་ལགས་སོ། །དེ་ལྟར་འབྲལ་མེད་དུ་སྐྱོང་བར་ཞུ། ད་བདག་པོ་དང་ཕྲད་པ་ཡིན། འཁོར་བ་ལ་རྒྱབ་གཏན་པ་ཡིན། དལ་འབྱོར་དོན་ཡོད་པར་བྱས་པ་ཡིན་
པས༑ སྤྲོ་དགའ་ཆེན་པོ་མཛད། དེ་ལ་ཡུན་རིང་བ་གཅིག་སྐྱོང་དུ་འཛུད། དེ་ལ་རང་རྡོལ་ཡོང་བ་མང་དུ་ཡོད། དེ་མ་བྱུང་ན་སྒོམ་བཤིག་པ་སྣང་ཐོག་སྒོམ་དུ་ངོ་སྤྲད་པ། ཉམས་ལེན་སྣང་
ཐོག་ཏུ་བསྲེ་བ་ནི། སྔོན་ལ་རྟོག་པ་དང་བསྲེ་སྣང་བ་ལྷན་ཅིག་སྐྱེས་པའི་ངོ་སྤྲད་པ་བ་ནི། འཁྲུལ་འཁོར་ལྟ་སྟངས་སྔར་དང་འདྲ། སེམས་རང་ལུགས་སུ་ལྷོད་བཞག་པའི་དུས་ན། རྣམ་རྟོག་རྒྱུན་ཆད་
ནས་སེམས་གསལ་སྟོང་དུ་སིང་ཡེར་རེ་གནས་པའི་དུས་ཀྱི་ངོ་བོ་ལ་ཅེར་བ་གཅིག་ལྟོས། ཡང་རྣམ་རྟོག་གཅིག་ལ་ཆེད་དུ་གྱུ་བཏང་ནས། དེའི་ངོ་བོ་ལ་ཅེར་བ་གཅིག་ལྟོས། དེ་ལྟར་གནས་པ་

༄༅། །དང་འགྱུས་པ་གཉིས་ཀྱི་ངོ་བོ་ལ་ཁྱད་འདུག་མི་འདུག་ལེགས་པ་ཞིག་ལྟོས། ཡང་དང་ཡང་དུ་ཐག་ཆོད་པ་གཅིག་ལྟོས། གསོལ་བ་དུང་དུང་པ་ཐོབ་ལ། དེ་ལ་
༜ ཞག་གསུམ་བསྒོམས་ལ་བྱོན་ཅིག དེ་ལ་རྣམ་རྟོག་སྒོམ་དུ་ངོ་ཤེས་ནས་གནས་པ་དང་འགྱུ་བ་ལ་ཁྱད་མི་འདུག གཉིས་ཀ་ངོ་བོ་གསལ་སྟོང་དུ་རྗེན་ནེ་འདུག་ཟེར་ན་རྟོག་པ་ཚུར་ལ་སྒོམ་ལ་བཞག་
པས་གསལ་སྟོང་དུ་འདུག་གམ། རྟོག་པ་ཡལ་བའི་རྗེས་ལ་གསལ་སྟོང་དུ་འདུག་གམ། རྟོག་པ་ཏོལ་ལེ་བ་དེ་ཀ་རང་གསལ་སྟོང་དུ་འདུག དྲིས་པས་གོང་མ་གཉིས་པོ་ལྟར་འདུག་ཟེར་
བཅུ་དྲུག་
ན༑ ད་རུང་ཞག་གསུམ་ཐག་བཅད། རྟོག་པ་ཏལ་ལེ་བ་དེ་ཀ་རང་གསལ་སྟོང་དུ་རྗེན་ནེ་འདུག་ཟེར་ན། ད་ངོ་སྤྲད་དེ། འོ་ཁྱོད་ཀྱི་མི་རྟོག་པ་ལ་གསལ་ལྷན་ནེ་གནས་པའི་དུས་ན་ཡང་གསལ་
སྟོང་དུ་རྗེན་ནེ་འདུག་པ། རྟོག་པ་འགྱུས་པའི་དུས་ན་ཡང་རྟོག་པ་ཁོ་རང་གི་ངོ་བོ་གསལ་སྟོང་དུ་རྗེན་ནེ་འདུག་པ། ད་རྟོག་པ་དང་མི་རྟོག་པ་ལ་ཁྱད་པར་འདུག་གེ ངོ་མ་ཤེས་པ་ལ་ཡིད་ཀྱིས་སྒྲོ་
༣ བཏགས་ནས་རྟོག་པ་བཟུང་བ་ལས། དེ་མིན་སེམས་རང་རིག་རང་གསལ་བ་མིན་པ་མེད། དེའང་སྔོན་ལ་རྟོག་པ་བྱུང་བ་ལ་ངོ་ཤེས་པས་སྒོམ་དུ་སོང་བ་མིན། ཁོ་རང་ཡེ་ནས་གསལ་སྟོང་དུ་༔

གནས་པ་ཡིན། དེ་ངོ་མ་ཤེས་མི་རྟོག་པ་ཡང་རྨུགས་འདུག དེ་ངོ་ཤེས་ན་རྟོག་པ་ཡང་སྒོམ་དུ་འདུག་པས་དེ་གཉིས་ལ་བཟང་ངན་མི་འདུག་གོ །ད་ཕྱིན་ཆད་མི་རྟོག་པ་ཡེ་མ་སྒོམ་ཞིག སྒོམ་
གྱི་རྩ་བ་སྡོམས་སོ། །ཉམས་ལེན་གྱི་མཐིལ་རྟོག་པ་ལ་གྱིས། རྟོག་པ་མ་སྐྱེས་ན་མ་སྐྱེས་པའི་ངང་ལ་ཞོག ཆེད་དུ་སྤྲོ་རྒྱུ་མེད། སྐྱེས་ན་སྐྱེས་པའི་ངོ་བོ་ལ་ལྟོས། ངང་ལ་ཞོག ཆེད་དུ་
བསྡུ་རྒྱུ་མེད། · མདོར་ན་གང་ཤར་ལ་ངོ་ཤེས་གྱིས། ཉམས་ལེན་གྱི་མུ་གེ་འོང་ཆེད་མེད་དོ། །དེ་ལ་ཅུང་ཞིག་སྐྱོང་དུ་འཇུག ད་ཡང་སྣང་ཐོག་ཏུ་ངོ་སྤྲད་པ་ནི། འཁྲུལ་འཁོར་དང་ལྟ་སྟངས་
སྔར་དང་འདྲ། ཡུལ་ངེས་པ་ཅན་བུམ་པ་ལྟ་བུའམ། ཡང་ན་རི་རྩེ་ནས་ངེས་མེད་ཀྱི་སྣང་བ་ལམ་མེ་བ་གཅིག་ལ། མིག་ཀྱང་དེ་ལ་ཅེ་རེ་བལྟ། དེའི་ཐོག་ཏུ་ཤེས་པ་ལྷོད་ཞོག་ལ། ཅུང་ཞིག་
ལྟོས་དང་། དེ་ལ་དང་པོ་ཡུལ་དེའི་སྤུ་རིས་ལམ་འོང༌། དེ་ནས་ཅུང་ཟད་ནས་བལྟ་སྙིང་མི་འདོད། སྐྱག་ལོག་པ་ཞིག་ཡོང་། དེ་རང་ལོག་བྱ་བ་ཡིན། དེ་ནས་ཅུང་ཟད་བལྟས་པས། སྣང་
ལ་འཛིན་མེད་དུ་ལྷང་ངེ་བ་གཅིག་འོང་། དེ་རང་སར་ལོག་པ་བྱ་བ་ཡིན། ད་དེའི་དུས་ན་སྣང་བ་དེ་འགགས་འགྲོ་ཡིན་འདུག་གམ། རང་དང་སྣང་བ་གུད་གུད་ན་འདུག་གམ། སྣང་བ་སེམས་

།ལ་ཚུར་ལ་འཆེལ་འདུག་གམ། སེམས་ཀྱིས་སྣང་བ་ལ་ཕར་བཟུང་འདུག་གམ། སྣང་བ་དང་སེམས་གཉིས་དབྱེར་མེད་པ་སྟོང་སྣང་ཡུལ་མེད་དུ་ལྷང་ངེ་༄༅།
འདུག ལེགས་པར་ཐག་ཆོད་ལ་དེ་ལ་ཞག་གསུམ་བསྒོམས་ལ་བྱོན། དེ་ལ་གོང་མ་བཞིན་འདུག་ཟེར་ན། ད་རུང་གསོལ་བ་དུང་པ་ཐོབ་ལ། ཡང་ཡང་དུ་ཐག་གཅོད་དུ་གཞུག རང་དང་
སྣང་བ་དབྱེར་མེད་པར་སྣང་སྟོང་དུ་ལྷང་ངེ་འདུག་ཟེར་ན། ད་ངོ་སྤྲད་དེ། སྣང་ལ་འཛིན་པ་མེད་པར་ཡུལ་མེད་དུ་ལྷང་ངེ་བ་དེ། གནས་ལུགས་ཀྱི་རང་སྣང་ཡིན། སེམས་ཀྱི་མཚན་ཉིད་
ཡིན༑ ནང་གི་སེམས་གུད་གཅིག་ཡོད་པ་མིན། སེམས་རང་དྭངས་འགག་པ་མེད་པ་རང་སྣང་བ། ཆུ་ཉིད་རླབས་སུ་སྣང་བའམ། མར་མེ་ཉིད་འོད་དུ་སྣང་བ་ལྟ་བུ་ཡིན། དེ་ལ་ཡུལ་དུ་
བཟུང་བས་འཛིན་པའི་ཤེས་པ་འཁྲུལ་སྣང་དུ་ཤོར་བའོ། །དེའི་དུས་ན་ཡང་གུད་དུ་སོང་བ་མེད། སེམས་རང་འཁྲུལ་པར་སྣང་བའོ། །ད་ལྟ་ཡུལ་མེད་དུ་ལྷང་ངེ་འདུག་སྟེ། དེ་སྣང་སེམས
༣གུད་གུད་ཡོད་པ་སྲས་ནས་གཅིག་ཏུ་བཏང་བ་མིན། སྔར་གུད་གུད་ཡོད་པ་ད་ལྟ་གཅིག་ཏུ་སོང་བ་མེད། ཁོ་རང་ཡེ་ནས་དེ་ལྟར་གནས་པ་ཡིན། སྔར་ཡུལ་འཛིན་གྱིས་བསྒྲིབས་ནས་ངོ་མ་ཤེས་

པ་ཡིན། ད་ལྟ་འཛིན་རྟོག་རྒྱུན་ཆད་ནས་ཡུལ་མེད་དུ་རང་ངོ་ཤེས་པ་ཡིན་ནོ། །ད་སྣང་ལ་འཛིན་པ་མེད་པར། སྟོང་སྣང་ཡུལ་མེད་དུ་ལྷང་ངེ་བ་དེ་ལ། སྣང་བ་ལྷན་གཅིག་སྐྱེས་པ་ཟེར་བ་ཡིན
།ད་གཟོ་མེད་དུ་སྐྱོངས་ཤིག ཚོགས་དྲུག་རྒྱ་ཡན་དུ་ཐོང་ལ། ཉམས་ལེན་སྣང་ཐོག་ཏུ་སྐྱོངས་མཛོད། དེ་ལྟར་བསྐྱངས་པས་རྟོག་ཐོག་ཏུ་ངོ་ཡིས་ཟིན་ཚད། གསལ་སྟོང་དུ་རྗེན་
སྣང་ཐོག་ཏུ་ངོས་ཟིན་ཚད། སྣང་སྟོང་དུ་ལྷང་ལྷང་བྱུང་ཙ་ན། གཟོད་སྒོམ་ཁོར་ཡུག་གིས་ཁྲིད་པ་ལགས་སོ། །ཁྲིད་ལུགས་གཞན་དུ་ཤེས་པར་བྱའོ། །ཕྱག་རྒྱ་ཆེན་པོ་ལྷན་ཅིག་སྐྱེས་
སྦྱོར་གྱི་ཁྲིད། དོན་གྱི་རྒྱུད་པ། བྱིན་རླབས་ཀྱི་འཕོ་བ། ཉམས་ཁྲིད་བདུད་རྩིའི་ཐིགས་པ་ཞེས་བྱ་བ། སངས་རྒྱས་ལག་ཏུ་གཏད་པ་རྫོགས་སོ།། །།

༄༅། །ཁོར་ཡུག་མའི་ཁྲིད་དཔེ་བཞུགས་སོ།།

༄༅། །ན་མོ་གུ་རུ། སྤྲོས་མེད་སྤྲོས་བྲལ་ཆོས་ཀྱི་སྐུ། །བདེ་སྟོང་དབྱེར་མེད་ལོངས་སྤྱོད་རྫོགས། །གང་ལ་གང་འདུལ་སྤྲུལ་པ་
ཡིས༑ །འགྲོ་རྣམས་སྨིན་མཛད་ཆོས་ཀྱི་རྗེ། །རྡོར་འཆང་རི་ཁྲོད་པ་ལ་འདུད། །ཕྱག་རྒྱ་ཆེན་པོ་ཁོར་ཡུག་མའི་ཁྲིད་འདི། ཕྱག་རྒྱ་ཆེན་པོ་ལྷན་ཅིག་
སྐྱེས་སྦྱོར་གྱི་ཉམས་ཁྲིད་རྫོགས། སེམས་ངོ་མཚན་ཉིད་པ་ཤེས་ནས། སྤྲོས་བྲལ་གྱི་རྟོགས་པ་ཤར་བ་གཅིག་ལ་འབོགས་པ་ཡིན། དེའང་དུས་གསུམ་
གྱི་སངས་རྒྱས་ཐམས་ཅད་ཀྱི་ངོ་བོ་ཆོས་ཀྱི་རྗེ་ཡང་དགོན་པ་ཆེན་པོའི་ཁྱད་པར་གྱི་ཆོས། སྒོམ་ཁོར་ཡུག་མའི་ཁྲིད་འདི་ལ། སྔོན་འགྲོ་བཞི་པོ་གང་ཡང་

༄༅། །རུང་བ་གཅིག་བྱ་གསུངས་པའི་དོན་ནི། གནས་རི་ཁྲོད་ཕུན་སུམ་ཚོགས་པ་གཅིག་ཏུ། སྒྲུབ་པ་ལ་སྡོད་པའི་མཐུན་རྐྱེན་
རྣམས་ཕུན་སུམ་ཚོགས་པར་བསྒྲུབས་ལ། ཕྱི་ནང་གི་སྤྲོས་པ་ཐམས་ཅད་བཅད་དེ། མདུན་གྱི་ནམ་མཁའ་བླ་མ་ཡི་དམ་སངས་རྒྱས་བྱང་ཆུབ་སེམས་
དཔའ་ཐམས་ཅད་མངོན་སུམ་དུ་བཞུགས་པར་བསྒོམས་ལ། དྲིན་ཅན་གྱི་ཕ་མས་ཐོག་དྲངས་པའི་སེམས་ཅན་ཐམས་ཅད་སྐྱབས་འགྲོ་བྱེད་པར་བསམས་
ལུས་ངག་ཡིད་གསུམ་བྱ་བ་དང་སྤྱོད་པ་ཅི་བྱེད་ཀྱང་། སེམས་ཅན་གྱི་དོན་དུ་བྱ་སྙམ་དུ་སེམས་བསྐྱེད། དེ་ནས་བླ་མའི་རྣལ་འབྱོར་བསྒོམས་

ཏེ༑ འདས་པའི་སངས་རྒྱས་ཐམས་ཅད་ཀྱང་བླ་མ་ལ་བརྟེན་ཏེ་བྱོན། མ་འོངས་པ་ན་འབྱོན་པ་ཐམས་ཅད་ཀྱང་བླ་མ་ལ་བརྟེན་ནས་སངས་རྒྱ་བར་འགྱུར། ད་ལྟ་ཕྱོགས་བཅུ་འཇིག་རྟེན་གྱི་ཁམས་
ནས་ལམ་ལ་བརྟེན་ནས་སྦྱོང་བ་ཐམས་ཅད་བླ་མ་ལ་བརྟེན་ནས་ས་ལམ་གོང་ནས་གོང་དུ་བགྲོད་ཅིང་ཡོད་པས། གསོལ་བ་འདེབས་པ་གལ་ཆེ་བས། ཕྱག་ལེན་ལ་འདི་ལྟར་མཛད། རང་ལུས་
ཡི་དམ་དུ་སྒོམ། ཡི་དམ་ལ་ངོས་གཟུང་མེད་ན། སྤྱན་རས་གཟིགས་སུ་བསྒོམས་པའི་སྤྱི་བོར་རིན་པོ་ཆེའི་ཁྲི་སེང་གེ་བརྒྱད་ཀྱིས་བཏེགས་པ། སྣ་ཚོགས་པད་མ་དང་ཉི་ཟླའི་སྟེང་དུ། རང་གི་
རྩ་བའི་བླ་མ་དེ། དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོ། མཚན་དང་དཔེ་བྱད། འོད་དང་འོད་ཟེར་གྱི་ཚོགས་ཀྱིས་བརྒྱན་པ་གཅིག་བསྒོམས་ལ། དེའི་ཐུགས་ཁ་ནས་འོད་ཟེར་འཕྲོས་
པས༑ ཆོས་འབྲེལ་ཡོད་ཚད་ཀྱི་བླ་མ། ཡིག་གེ་ཀ་ཁ་གཅིག་བསླབས་པ་ཡན་ཆད་བསྟིམ། ཡི་དམ་དཀྱིལ་འཁོར་གྱི་ལྷ་ཚོགས་སངས་རྒྱས་དང་བྱང་ཆུབ་སེམས་དཔའ་དཔའ་བོ་མཁའ་
འགྲོ༑ ཆོས་སྐྱོང་བའི་སྲུང་མ་ཐམས་ཅད་སྤྱན་དྲངས་ལ་བསྟིམ། རང་གསོལ་བ་འདེབས་པ་བཞིན་དུ། སེམས་ཅན་ཐམས་ཅད་ཀྱང་གསོལ་བ་འདེབས་པར་བསམས་ལ་མ་ཡེངས་པར་རྩེ་གཅིག་ ༷

༄༅། །ཏུ་གསོལ་བ་གདབ། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི བླ་མ་ཆོས་ཀྱི་སྐུ་ལ། བླ་མ་ལོངས་
སྤྱོད་རྫོགས་པའི། བླ་མ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆིའོ། །ཞེས་གསོལ་བ་འདེབས་པའི་དུས་སུ། རང་བླ་མ་ལ་སིམ་ཕོད་པ་ལྟ་བུ། བྱིན་བརླབས་ཞུ་བའི་དུས་སུ་རང་གིས་བླ་མ་
ལ་འབྲལ་མི་ཕོད་པ་ལྟ་བུ། མ་ལག་སྡུམ་མའི་བུ་ཆུས་ཁྱེར་བ་ལྟ་བུའི་གསོལ་བ་ཚད་གཟུང་མེད་པ་གདབ། འཕྲོ་གཅོད་པའི་དུས་སུ། བླ་མའི་སྐུ་དཔྲལ་བ་ནས་འོད་ཟེར་དཀར་པོ་བྱུང་། རང་
གི་དཔྲལ་བར་ཐིམ་པས། ཚེ་འཁོར་བ་ཐོག་མ་མེད་པ་ནས་ཀྱི་ལུས་ཀྱི་སྒྲིབ་པ་བག་ཆགས་དང་བཅས་པ་སྦྱངས། བུམ་པའི་དབང་ཐོབ། བསྐྱེད་པ་ལྷ་སྒོམ་པའི་སྐལ་བ་ཅན་དུ་བྱས། མ་འོངས་
པའི་དུས་ན་སངས་རྒྱས་སྤྲུལ་པ་སྐུའི་ས་བོན་དང་བག་ཆགས་རྒྱུད་ལ་བཞག་པ་ཡིན་སྙམ་དུ་བསམ། བླ་མའི་གསུང་གི་གནས་མགྲིན་པ་ནས་འོད་ཟེར་དམར་པོ་བྱུང༌། རང་གི་མགྲིན་པར་
༈ ཐིམ༑ ཚེ་འཁོར་བ་ཐོག་མ་མེད་པ་ནས་བསགས་པའི་ངག་གི་དྲི་མ་བག་ཆགས་དང་བཅས་པ་སྦྱངས། གསང་བའི་དབང་ཐོབ། ལམ་གཏུམ་མོ་ཙཎྜ་ལི་སྒོམ་པའི་སྐལ་བ་ཅན་དུ་བྱས། མ་

འོངས་པའི་དུས་ན་སངས་རྒྱས་ལོངས་སྤྱོད་རྫོགས་པའི་སྐུའི་བག་ཆགས་དང་ས་བོན་རྒྱུད་ལ་བཞག་པར་སྒོམ། བླ་མའི་ཐུགས་ཁ་ནས་འོད་ཟེར་མཐིང་ཀ་དཔག་ཏུ་མེད་པ་བྱུང་། རང་གི་སྙིང་ཁར་
ཐིམ་པས། ཚེ་འཁོར་བ་ཐོག་མ་མེད་པ་ནས་བསགས་པའི་ཡིད་ཀྱི་དྲི་མ་བག་ཆགས་དང་བཅས་པ་སྦྱངས། ཤེས་རབ་ཡེ་ཤེས་ཀྱི་དབང་ཐོབ། སྤྲོས་བྲལ་ཕྱག་རྒྱ་ཆེན་པོ་སྒོམ་པའི་སྐལ་བ་ཅན་དུ་
བྱས༑ མ་འོངས་པའི་དུས་ན། སངས་རྒྱས་ཆོས་ཀྱི་སྐའི་ས་བོན་དང་བག་ཆགས་རྒྱུད་ལ་བཞག་པ་ཡིན་སྙམ་དུ་བསམ། དེ་ནས་བླ་མ་འོད་དང་འོད་ཟེར་གྱི་རྣམ་པར་སྤྱི་བོ་ནས་ཐིམ་པས། བླ་
མའི་སྐུ་གསུང་ཐུགས་དང་། རང་གི་ལུས་ངག་ཡིད་གསུམ་དབྱེར་མེད་དུ་དཀྲུག་འདྲེས་པ་ནི། དབང་བཞི་པ་ཚིག་དབང་རིན་པོ་ཆེ་ཐོབ་པའོ། །གཉིས་པ་ཡི་གེ་བརྒྱ་པའི་ཁྲིད་ནི། རང་ཐ་མལ་
པའི་སྤྱི་བོའི་གཙུག་ཏུ། པདྨ་དང་ཟླ་བའི་གདན་གྱི་སྟེང་དུ། རྡོ་རྗེ་སེམས་དཔའ་སྐུ་མདོག་དཀར་པོ། ཞལ་གཅིག་ཕྱག་གཉིས་པ། ཕྱག་གཡས་པ་རྡོ་རྗེ་རྩེ་ལྔ་པ་ཐུགས་ཀར་འཛིན་པ། གཡོན་
པ་དྲིལ་བུ་སྐུ་ལ་བརྟེན་པ། ཞབས་གཡས་བརྐྱང་བ། གཡོན་སྐུམ་པ། སེམས་དཔའི་དཀྱིལ་མོ་ཀྲུང་དུ་བཞུགས་པ། རྒྱན་སྣ་ཚོགས་ཀྱིས་བརྒྱན་པ། མཚན་དང་དཔེ་བྱད་འོད་དང་འོད་ཟེར་

༄༅། ། གྱི་ཚོགས་ཀྱིས་སྤྲས་པ། དེའི་ཐུགས་ཀར་ཡིག་གེ་ཧཱུྃ་དངུལ་ཆུའི་ཁ་དོག་ལྟ་བུ་ལས་འོད་ཟེར་འཕྲོས་པས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའི་
ཐུགས་ཁ་ནས་བདུད་རྩི་འོ་མའི་རྒྱུན་ལྟ་བུ་སྤྱན་དྲངས། རྡོ་རྗེ་སེམས་དཔའི་ཐུགས་ཁ་གཡོན་པ་ནས་ཞུགས། རྡོ་རྗེ་སེམས་དཔའ་རྐྱལ་པ་ཞོས་གང་པ་བཞིན་དུ་སྐྱ་མེར་སོང་། དེའི་ཞབས་གཡས་
པའི་ཐེ་བོང་ནས་བདུད་རྩིའི་རྒྱུན་བརྡོལ། རང་གི་སྤྱི་བོ་ཚངས་པའི་བུ་ག་ན་མར་ལ་སོང་བས། ལུས་ངག་ཡིད་གསུམ་གྱི་བག་ཆགས་སྡིག་པ་དང་སྒྲིབ་པ་སྦྱངས། འཕྲོ་འཇོག་པ་དང༌། རྡོ་རྗེ་
སེམས་དཔའི་ཞལ་ནས། རིགས་ཀྱི་བུ་ཁྱོད་ཀྱི་སྡིག་པ་དང་སྒྲིབ་པ་ཐམས་ཅད་དག་པ་ཡིན་ནོ་ཨང་གསུང་ནས། རྡོ་རྗེ་སེམས་དཔའ་སྤྱི་བོ་ནས་ཐིམ་པས། རང་གི་ལུས་ངག་ཡིད་གསུམ་
དང༌༑ རྡོ་རྗེ་སེམས་དཔའི་སྐུ་གསུང་ཐུགས་དབྱེར་མེད་པར་གྱུར། དེའི་ངང་ལས་གང་ཡང་ཡིད་ལ་མི་བྱེད་པར་ཧད་དེ་གནས་ཚད་ཅིག་བཞག གསུམ་པ་ཚོགས་རྫོགས་པར་བྱ་བའི་
༈ ཕྱིར༑ མཎྜལ་དབུལ་བ་ནི། སྒྲུབ་པའི་མཎྜལ་དགོད་པ་དང་། མཆོད་པའི་མཎྜལ་དབུལ་བ་གཉིས་ལས། སྒྲུབ་པའི་མཎྜལ་ནི། སྭ་བྷཱ་ཝས་སྟོང་པར་སྦྱངས་སྟོང་པའི་ངང་ལས། རང་གི་

མདུན་དུ་བྷཾ་ལས་རིན་པོ་ཆེའི་གཞལ་ཡས་ཁང་། གྲུ་བཞི་སྒོ་བཞི་རྟ་བབས་དང་བཅས་པ། མཚན་ཉིད་ཕུན་སུམ་ཚོགས་པ་གཅིག་གི་ཕྱོགས་བཞི་དབུས་དང་ལྔ་རུ། སེང་གེ་བརྒྱད་ཀྱིས་བཏེག་
ཤྲཱྀ པའི་ཁྲི་རིན་པོ་ཆེ་ལྔ། ཁྲི་དབུས་མའི་སྟེང་དུ། ན་མོ་གུ་རུ་བྱས་པའི་རྩ་བའི་བླ་མ། བླ་མའི་སྐུ་མདུན་དང་རང་གི་མདུན་དུ། །ན་མོ་དེ་བ་བྱས་པས་རྩ་བའི་ཡི་དམ། ན་མོ་བུད་ངྷ་ཡ་བྱས་པས་
གཡས་སུ་སངས་རྒྱས་དཀོན་མཆོག ན་མོ་དྷརྨ་ཡ་བྱས་པས་རྒྱབ་དུ་ཆོས་དཀོན་མཆོག ན་མོ་སཾ་གྷ་ཡ་བྱས་པས་གཡོན་དུ་དགེ་འདུན་དཀོན་མཆོག བླ་མའི་ཐུགས་ཁ་ནས་འོད་ཟེར་འཕྲོས་
པས༑ ཆོས་འབྲེལ་ཡོད་པའི་བླ་མ་ཐམས་ཅད་བསྟིམ། ཡི་དམ་ལ་དབང་བསྐར་ཐོབ་པ་དཔའ་བོ་གཅིག་པ་ཡན་ཆད་བསྟིམ། སངས་རྒྱས་ལ་འདས་མ་འོངས་ཀྱི་སངས་རྒྱས་ཐམས་ཅད་
བསྟིམ༑ ཆོས་ལ་བསྟན་འགྲུབ་འགོག་པའི་ཆོས་ཡི་གེ་ཀ་ཁ་གཅིག་ཡན་ཆད་བསྟིམ། དགེ་འདུན་ལ་འཁོར་ཟུང་བཞི་དང་ཡ་བརྒྱད་ནས། ན་བཟའ་སེར་མོ་གཅིག་བསྣམས་པ་ཡན་ཆད་
བསྟིམ༑ རྟེན་གཙོ་འཁོར་ལྔ་པོ་དེ་མདུན་གྱི་ནམ་མཁའ་ལ་བཞུགས་པ་ལ་མཆོད་པའི་མཎྜལ་རང་གིས་གང་ཤེས་དབུལ། བཞི་པ་མི་རྟག་པ་སྒོམ་པ་ནི། འཆི་ངེས་ནམ་འཆི་ཚོད་མེད་འཆི་བ་ལ་་ྒུ

ཞཱ༄༅། །ཅིས་ཀྱང་མི་ཕན། སྐྱེས་ཕྱིན་ཆད་འཆི་བ་ལས་འདའ་ས་མེད། མི་བཞི་ཡི་མྱ་ངན་བསལ་བའི་མདོ་ལས། འདུས་བྱས་རྟག་པར་གྱུར་པ་ནི། །གནས་འདིར་རྙེད་
པར་མི་འགྱུར་གྱིས། །མྱ་ངན་མ་བྱེད་ཀུན་དགའ་བོ། །ཞེས་དང་། ཡང་མདོ་ལས། གང་དུ་ཕྱིན་ཡང་འཆི་བས་མི་ཚུགས་པའི། །ས་ཕྱོགས་དེ་ནི་གང་ནའང་ཡོད་མ་ཡིན། །ནམ་མཁའ་
ལ་མེད་རྒྱ་མཚོའི་གཏིང་ན་མེད། །རི་བོ་ཀུན་གྱི་ཁྲོད་ནའང་ཡོད་མ་ཡིན། །ཅེས་དང༌། རྗེ་ཡང་དགོན་པ་ཆེན་པོའི་ཞལ་ནས། ཚེ་ངེས་མེད་ལ་ནམ་འཆིའི་དུས་བཏབ་ན། །བདུད་འཆི་བདག་
u
ཁོ་བྲེལ་ཁོམ་གྱི་དུས་མི་བརྩི། །དུས་དེ་རིང་འབྱུང་བཞི་དང་རྣམ་ཤེས་འགྱེས་ན། གདེང་བློ་བདེ་ཚགས་སུ་ཚུད་དམ་སོམས་དང༌། །ཞེས་པས་འཆི་བ་ལ་བསགས་པའི་ནོར་འབྲེལ་བའི
གཉེན༑ རང་ལུས་ཀྱི་སྒོ་གང་གིས་ཡང་མི་སྟོངས། བསགས་པའི་ནོར་གྱིས་མི་སྟོངས་ཏེ། སློབ་དཔོན་ཞི་བ་ལྷའི་ཞལ་ནས་ཀྱང་། རྙེད་པ་མང་པོ་ཐོབ་གྱུར་ཀྱང་། །ཆོམ་པོས་འཕྲོག་པ་ཇི
བཞིན་དུ། །སྒྲེན་མོ་ལག་པ་སྟོང་པར་འགྲོ། །ཞེས་དང༌། འཇིག་རྟེན་གྱི་ཁམས་ཐམས་ཅད་གསེར་གྱིས་ཁེངས་ཀྱང༌། འཆི་བའི་ནང་པར་གསེར་གཅིག་ཀྱང་ཁྱེར་དབང་མེད། རང་ལུས་ཀྱི་

དགོས་ཀྱང་མི་སྟོངས་ཏེ། མཚན་དང་དཔེ་བྱད་ལྡན་པའི་ལྷ། །རྡོ་རྗེའི་སྐུ་ཡང་མི་རྟག་ན། །ཆུ་ཤིང་སྙིང་པོ་མེད་འདྲ་ཡི། །ཆུ་བུར་ལུས་འདི་སྨོས་ཅི་དགོས། །བཅོམ་ལྡན་འདས་ཀྱི་སྐུ་ལ་
མཚན་དང་དཔེ་བྱད་འོད་དང་འོད་ཟེར་གྱི་ཚོགས་དཔག་ཏུ་མེད་པ་ཡོད་ཀྱང༌།ྋ མྱ་ངན་ལས་འདའ་ཚུལ་བསྟན། འབྱུང་བ་རླུང་སེམས་ལ་རང་དབང་ཐོབ་པའི་གྲུབ་ཐོབ་ཐམས་ཅད་ཀྱང་མྱ་ངན་ལས་
འདས༑ རང་གི་ལུས་ཆུ་ཤིང་ལྟ་བུ་སྙིང་པོ་མེད་པ། ཆུའི་ཆུ་བུར་རམ། རྩ་ཁའི་ཟིལ་པ་ལྟ་བུ་འདི། འཆི་རྐྱེན་གང་གིས་བྱེད་མི་ཤེས། ངེས་པ་ཁོ་ནར་འཆི་ངེས་སྙམ་དུ་བསམ། འབྲེལ་
བའི་གཉེན་གྱིས་ཀྱང་མི་སྟོངས་སྟེ། བདག་ནི་མལ་ན་འདུག་བཞིན་དུ། །གཉེན་བཤེས་རྣམས་ཀྱིས་མཐའ་བསྐོར་ཀྱང་། །སྲོག་ཆད་པ་ཡི་ཚོར་བ་ནི། །རང་ཉིད་གཅིག་པུས་མྱོང་བར་
འགྱུར༑ །གཤིན་རྗེའི་ཕོ་ཉས་ཟིན་པའི་ཚེ། །གཉེན་གྱིས་ཅི་ཕན་བཤེས་ཅི་ཕན། །དེ་ཚེ་བསོད་ནམས་གཅིག་སྐྱབས་ན། །དེ་ཡང་བདག་གིས་མ་བརྟེན་ནོ། །ཞེས། སེམས་ཅན་ཐམས་ཅད་
རྩ་བའི་མ་ལྟ་བུར་སོང་ནས་མཐའ་བསྐོར་ཡང་། གྲོགས་གཅིག་ཀྱང་ཁྲིད་དབང་མེད་པར། མར་གྱི་གསེབ་ནས་སྤུ་བཏོན་པ་བཞིན་འགྲོ་དགོས་པས། མི་རྟག་པ་འདི་བློ་དང་འདྲེས་ངེས་པ་ཡུན་

༄༅། །རིང་དུ་སྒོམ་པ་གལ་ཆེ། སྔོན་འགྲོའི་ཆོས་དེ་རྣམས་ལ་ཡུན་ཅི་རིང་པ་གཅིག་སྒོམ་མོ། །དམིགས་པ་དང་པོ་རང་གི་དགེ་སྦྱོར་གང་ཡོད་པ་གསལ་ནམ་ཐེབས་ཐེབས་
སྒོམ་དུ་གཞུག སེམས་ངོ་ཤེས་པ་ཙམ་གྱིས་དགེ་སྦྱོར་སྐྱེས་འདུག་ན། འདས་པའི་རྣམ་པར་རྟོག་པ་འགགས། མ་འོངས་པ་མ་སྐྱེས། ད་ལྟར་གྱི་ཤེས་པ་གསལ་སྟོང་ནམ་མཁའ་དྭངས་པའི་
དཀྱིལ་ལྟ་བུ་རྗེན་ཆེ་རེ་བ་དེ། གནས་པའི་ཏིང་ངེ་འཛིན་རྣལ་དུ་ཕེབས་པ་ཡིན། དེའི་ངོ་བོ་ལ་བལྟས་པས། རང་ཡིད་ཆེས་ལ། ཁ་རུ་འདོན་དུ་མ་འདོད་པའི་སལ་ལེ་ཧྲིག་གེ་བ་གཅིག་འདུག་པ་
དེ་ལྷག་མཐོང་གི་ཆ་ཡིན། དེ་དེ་ལྟར་འདུག་མི་འདུག་ཐག་གཅོད་པ་ལ་དམིགས་སྐོར་གཅིག དེ་ནས་རྟོག་པ་ཆེད་དུ་འགྱུ་སྤྲོས་ལ། རྟོག་པ་དང་གནས་པ་ལ་ཁྱད་འདུག་མི་འདུག་ལྟོས། ཁྱད་
མི་འདུག་ན་རྟོག་པ་འགགས་ནས་གཅིག་འདུག་གམ། རྟོག་པ་ཐོལ་ལེ་བ་དེ་ཀ་རིག་པའི་ངོ་བོར་འདུག་གམ། མི་གཅིག་པར་འདུག་ན། དང་པོ་རྟོག་པར་ཤར། ད་ལྟ་མི་རྟོག་པར་འདུག་པས་
༈ མི་གཅིག་པར་འདུག་གམ། ལེགས་པར་བལྟོས་ལ་ཐག་ཆོད་པ་གཅིག་བསྒོམས་ལ་བྱོན། དེ་ལ་དམིགས་བསྐོར་གཅིག ཁྱོད་ཀྱི་སྒོམ་དེ་ངོ་སྤྲོད་པ་ལ་ལུས་གནད་ལྟ་སྟངས་གལ་ཆེ་423

བས༑ ལུས་རྣམ་པར་སྣང་མཛད་ཀྱི་ཆོས་བདུན་དང་ལྡན་པའི་ངང་ནས་སེམས་ལ་བལྟས་པས། རྟོག་པ་སྟོང་པར་ཟང་ཐལ་བའམ། ཟླ་མེད་དུ་བསྐྱངས་ཀྱང༌འདག་རྒྱུའམ་ཡལ་རྒྱུ་འདུག་
ན༑ རྟོག་པའི་ཐོག་གི་གནས་པའམ། ཉམས་མྱོང་སྐྱེས་པ་ཡིན། འདག་རྒྱུ་དང་ཡལ་རྒྱུ་མེད་པར་རིག་པའི་ངོ་བོ་དང༌། རྟོག་པ་དབྱེར་མེད་དུ་རྗེན་ཆེ་རེ་བ་དེ། རྟོག་པའི་ལྷག་མཐོང་
ངམ༑ རྟོག་པ་ཆོས་སྐུར་གྲོལ་བ་ཞེས་མིང་འདོགས། དེ་ལྟར་འདུག་མི་འདུག་གསོལ་བ་བཏབ་ཀྱིན་ཐག་གཅོད་པ་ཡིན། དེ་ལ་དམིགས་བསྐོར་གཅིག་དེ་ནས་ཡུལ་སྣང་ཐོག་ཏུ་ཆེད་དུ་སྤྲོས་
ཅིང༌༑ དེ་གཉིས་ལ་ཁྱད་འདུག་མི་འདུག་ཐག་གཅོད་པ་ལ། སྣང་པ་གུད་གཅིག་ལ་རིག་པ་དང་མི་གཅིག་པར་འདུག་གམ། སྣང་བ་དངོས་པོ་ཅན་གཅིག་འདུག་པས་མི་གཅིག་གམ། རིག་པ་
སྟོང་པ་གཅིག་འདུག་པས་མི་གཅིག་པར་འདུག་གམ། གཅིག་ན་ཇི་ལྟར་གཅིག སེམས་ཀྱིས་སྣང་བ་ལ་འཇུས་ནས་འདུག་གམ། སྣང་བས་སེམས་ལ་འཇུས་ནས་འདུག་གམ། སྣང་སེམས་
གཉིས་དབྱེར་མེད་དུ་གཅིག་པར་འདུག་གམ་བྱས་ལ་ཐག་ནམ་ཆོད་ཆོད་སྒོམ་དུ་གཞུག་པ་ལ་གཅིག སྣང་བ་དང་རིག་པ་གཉིས། ཐོག་མཐའ་བར་གསུམ་དུ་དབྱེར་མེད་གཅིག་ཏུ་ཡོད

༄༅། །ཀྱང༌། གཅིག་པར་ཐག་མ་ཆོད་པ་ཡིན། ད་ལྟ་ཉམས་ལེན་ལ་ཐེབས་པས་གཅིག་ཏུ་སོང་བ་འདྲ་བ་དེ། བླ་མ་གདམ་ངག་ཆེ་ནས་བྱུང་བ་ཡང་མིན། སློབ་མ་ཤེས་
རབ་ཆེ་ནས་བྱུང་པ་ཡང་མིན། ཡེ་ནས་ལྷན་སྐྱེས་ཀྱི་ངོ་བོ་ལ་གནས་པ་དེ། མར་མེ་ཉིད་འོད་དུ་ཤར་བའམ། ཆུ་ཉིད་རླབས་སུ་བྱུང་བ་དང་འདྲ་བར། ྋ སྣང་སྟོང་ལྷན་སྐྱེས་སུ་ཁྲོང་ངེ་
བ༑ མིག་གི་ཡུལ་དུ་གཟུགས་གང་མཐོང༌། རིག་པ་དང་ལྷན་སྐྱེས་སུ་ཀྲོང་ངེ་། རྣ་བའི་ཡུལ་དུ་སྒྲ་གང་ཐོས་ལྷན་སྐྱེས་སུ་ཁྲིག་གེ དེ་བཞིན་དུ་ཚོགས་དྲུག་གི་འཆར་སྒོ་ཐམས་ཅད་ལྷན་ཅིག་
I'IIN9I
སྐྱེས་པའི་འགྲོས་མིན་མེད་པས། ཉིན་མཚན་དུས་དྲུག་ཏུ་དེའི་ངང་མ་ཤོར་བར་ཉམས་ལེན་བྱས་པས། ཉམས་ལེན་ཁོར་ཡུག་དུ་བྱེད་པ་གལ་ཆེ། དེ་ལ་གཅིག བདག་སྒོམ་པའི་ཡུལ་ཕྱག་རྒྱ་
ཆེན་པོ་ཞེས་པ། དེ་རང་གི་ངོ་བོ་ལ་ཐག་གཅོད་དུ་གཞུག་ལ་བདར་ཤ་བཅད་དོ། །ཕྱག་རྒྱ་ཆེན་པོ་ཞེས་བརྡ་དོན་འདོགས་བྱེད་དེ་ཅི་འདྲ་གཅིག་འདུག བློ་རྩེ་གཏད་རྒྱུ་གཅིག་བྱུང་ན་དེ་ཕྱག་རྒྱ་ཆེན་
༈ ཕོར་འདུག་གམ། བློ་རྩེ་གཏད་རྒྱུ་མེད་པ་གཅིག་ཕྱག་རྒྱ་ཆེན་པོར་འདུག བློ་ཡི་ཁྱད་པར་གྱིས་བློ་འདས་གཅིག་གདའ་ཟེར་ན། བློ་ལས་འདས་པའི་ཕ་རོལ་ན་བཞུགས་ཚུལ་གཅིག་ ཱ

དགོས༑ བློ་འདས་ཡིན་ནོ་སྙམ་པ་དེ་གོ་ཡུལ་ཡིན། ཉམས་ལེན་སྤོམ་ཡོར་དུ་སོང་པས་མི་ཕན། རིག་ཐོག་ཏུ་རྡོ་རུས་ཐུག་དགོས། རྣལ་འབྱོར་གྱི་མངོན་སུམ་དུ་མཐོང་དགོས་བྱས་ལ་ཐག
བཅད༑ དེ་ནས་རིག་པ་རྟེན་མེད་པར་ངོ་སྤྲད་ལ་ཆེད་འཛིན་མེད་པར་སྐྱོངས་གསུངས་པའི་དོན་ནི། ཉམས་དང་རྟོགས་པ་འདི་ཡིན་སྙམ་པའི་བློ་རྩེ་གཏད་རྒྱ་དེ་ཕྱག་རྒྱ་ཆེན་པོ་མ་ཡིན། ཕྱག་རྒྱ་
ཆེན་པོ་ནི། དུས་གསུམ་གྱི་སངས་རྒྱས་ཡང་དགོན་པ་ཆེན་པོའི་དགོངས་པ། ཉམས་ཀྱི་བདེ་གསལ་མི་རྟོག་པ་གསུམ་གྱི་རྐྱེན་དང་བྲལ་བ། དབང་བཞིའི་དགའ་བ་བཞི་ལས་འདས་པ། འོད་
གསལ་སྣང་མེད་སྤྲོས་བྲལ་ལས་ཁྱད་པར་དུ་གྱུར་པ། ད་ལྟར་གྱི་འཆར་སྒོ་སོ་མ་གང་ཤར་ཅི་ཤར་དེ་སོ་ཚུགས་པ། རིག་པའི་རང་འགྲོས་བྱ་བ་འདི། ཕྱག་རྒྱ་ཆེན་པོ་བྱ་བ་ཡིན་པས། ཐག་
ཆོད་ངེས་པ་གཅིག་སྒོམ་པ་ལ་དམིགས་སྐོར་གཅིག དེ་ནས་སྒོམ་མཁན་གྱི་ཤེས་པ་ལ་བརྟགས་ལ། དེའི་ངོ་བོ་ཅི་འདྲ་གཅིག་འདུག་ཐག་བཅད་པས། ངོ་བོ་སྐྱེ་འགག་གནས་གསུམ་དང་བྲལ་
བ༑ བསྒོམ་བྱ་སྒོམ་བྱེད་འདི་ཡིན་འདི་མིན་མེད་པ། བཟོ་མེད་དུ་ལྷག་གེ་བ་གཅིག་ལས་མེད་པར་ཐག་ཆོད་ཆོད་སྒོམ་པ་ལ་གཅིག དེའི་ངོ་བོ་གདོད་མ་ནས་མ་སྐྱེས་པ། སྟོང་ཉིད་ཅིའི་ངོ་བོར་སྒུ

༄༅། །ཡང་མ་གྲུབ་པ། ཡེ་མེད་རྩ་བྲལ། སྒོམ་མཁན་གྱི་མཁན་པོ་མ་རྙེད་པས་རྩ་བྲལ། བརྟེན་པ་མེད་པས་རྟེན་མེད། སངས་རྒྱས་དང་སེམས་ཅན་གྱི་འདགས་གཞི་
མ་གྲུབ་པས། གཉིས་མེད་རེ་དོགས་དགག་སྒྲུབ་དང་བྲལ་བ་གཅིག་ཡིན་པས། དེ་ལྟར་འདུག་མི་འདུག་བསྒོམས་ལ་ལྟོས་ཞེས་པ་ལ་དམིགས་སྐོར་གཅིག དེ་ནས་ཆེད་དུ་སྔར་འདས་པ་ལ་ཆེད་
དུ་འགྱུས་བཏང༌། དེའི་ངོ་བོ་ལ་ལྟོས། ཡང་ད་ལྟར་གྱི་ཤེས་པའི་ངོ་བོ་ལ་ཅེར་བས་ལྟོས། མ་འོངས་པའི་རྟོག་པས་སྤྲོས་་དེའི་ངོ་བོ་ལ་ཅེར་བས་ལྟོས་ལ། དེ་གསུམ་སེམས་རྒྱུད་གཅིག་ཏུ་
འདུག་གམ། གུད་གུད་དུ་འདུག གཅིག་ཏུ་འདུག་ན་གཅིག་ལུགས་ཇི་འདྲ་གཅིག་འདུག འདས་པ་འགགས་ནས་གཅིག་ཏུ་འདུག་གམ། མ་འོངས་པ་མ་སྐྱེས་པས་གཅིག་ཏུ་འདུག་
གམ༑ ད་ལྟ་བ་ལ་བཟོ་མ་བྱས་པས་གཅིག་ཏུ་འདུག མི་གཅིག་པར་འདུག་ན་འདས་པ་འགགས་ནས་མི་གཅིག་པར་འདུག་གམ། མ་འོངས་པ་མ་སྐྱེས་པས་མི་གཅིག་པར་འདུག་གམ། ད་
༈ ལྟར་གྱི་ཤེས་པའི་སྟེང་དུ་ཐག་གཅོད་པ་ལ་དམིགས་སྐོར་གཅིག འདས་མ་འོངས་དུས་གསུམ་ལ་བཟང་ངན་དང་བཅིང་གྲོལ་མེད་ཅིང༌། འདས་པ་ལ་བལྟས་པས་ད་ལྟར་གྱི་ངོ་བོར་ཡེར་427

ཡེར༑ མ་འོངས་པ་ལ་བསམ་པས་ད་ལྟར་གྱི་ཤེས་པར་ཐོལ་ལེ་འདུག ད་ལྟ་བ་ལ་བལྟས་པས་ད་ལྟར་གྱི་རིག་པ་རྗེན་ནེ་འདུག རིག་པ་ལ་དུས་གསུམ་དུས་མེད་རང་གྲོལ་དུ་ཁད་ཁད་དུ་འགྲོ་
ཡིན་འདུག་སྟེ། མཚན་བརྗོད་ལས། དུས་གསུམ་དུས་མེད་རྟོགས་པ་པོ། །ཞེས་དང༌། རྗེ་རིན་པོ་ཆེ་ཡང་དགོན་པའི་གསུང་ནས། དུས་གསུམ་དུས་མེད་ད་ལྟར་བ། །འཁྲུལ་གྲོལ་བྱ་བ་
ཅི་ལ་ཟེར། །ཞེས་སོ། །མདོར་ན་མ་རིག་མ་འགགས་པར་ལམ་མེ་བ། གདངས་མ་འགགས་པར་རྗེན་ནེ་བ། གཤིས་སྟོང་ཉིད་དུ་ཐོལ་ལེ་བ། འཁྲུལ་མ་མྱོང་ལ་གྲོལ་མ་མྱོང་། སྔ་ཕྱི་རང་
དག་རང་སྟོང་སྐད་ཅིག་མ་ཆ་མེད་ཟང་ཐལ་དུ་ངོ་སྤྲད་པ་ལ་དམིགས་སྐོར་གཅིག དེ་ནས་ཡིད་ཆེས་ཀྱི་མཁན་པོ་ཟད་པ། ཟང་ཐལ་གྱི་ཤེས་པ་རྟེན་དང་བྲལ་བའི་ཆོས་སྐ་རྗེན་པ་སྟོང་པ་
དང་༑ བཞག་པ་མེད་པར། དྲན་པ་དང་། ཡེངས་པ་མེད་པར། འདུས་པ་དང་བྲལ་བ་མེད་པ། མ་བཅོས་གཉུག་མའི་རང་བབས། ཐམས་ཅད་སྒོམ་གྱི་དལ། ཉིན་མཚན་ཆོས་སྐུའི་ཁོར་
ཡུག གང་ཤར་དེས་ཆོག་པར་ངོ་སྤྲོད། དེ་ནས་གདམ་ངག་གི་གནད་ཟབ་མོ་སྣ་ཚོགས་ཀྱིས་རྒྱབ་སྐྱོར་ནས་གསལ་གདབ་ཅིང༌། མཉམ་བཞག་གི་ཉམས་རྗེས་ཐོབ་ལ་བསྲེ། ཉིན་པར་གྱི་ཆུ

༄༅། །ཉམས་མཚན་མོ་གཉིད་དང་རྨི་ལམ་བསྲེ། སྣང་རྐྱེན་སྤྱོད་ལམ་ཐམས་ཅད་ཆོས་སྐུ་གཅིག་གི་ངོ་བོར་འདྲེས་པར་སྐྱོང་། སྒོམ་ཁོར་ཡུག་གི་དམིགས་པ་དེ་ཙམ་རེ་
འབྱོན་པར་གདའོ། །གོང་གི་ཁྲིད་རིམ་དེ་རྣམས་ཀྱི་རིམ་པ་བཞིན་ཉམས་ལེན་འཇུར་ལ་བཏབ་ན། ཉམས་དང་རྟོགས་པ་མི་སྐྱེ་མི་སྲིད། དེ་ཡང་གང་ཟག་གི་རིགས་གསུམ་ལ། ཅིག་ཅར་བ་དེ་
ལམ་གྱི་རིམ་པ་དེ་ལྟ་བུ་ལ་མི་ལྟོས་པར། ས་ལམ་ཐམས་ཅད་དུས་གཅིག་ལ་ཆོད་འགྲོ་བ་གྲུབ་ཐོབ་ཆེན་པོ་གླིང་རས་པའམ། རྗེ་ཡང་དགོན་པ་ལྟ་བུ། ཡང་བཀའ་བརྒྱུད་རིན་པོ་ཆེས་ཐོག་
16NYI.P
དྲངས༑ མཁས་གྲུབ་ཆེན་པོ་འདི་རྣམས། དུས་གསུམ་གྱི་སངས་རྒྱས་ཐམས་ཅད་ཀྱི་སྤྲུལ་པ་ཡིན་པས། ལམ་ཐམས་ཅད་སྔོན་དུ་ཆོད་ཚར། རྗེས་འཇུག་རྣམས་ཀྱི་དོན་དུ་དཀའ་བ་སྤྱོད་པ་ལྟར་
མཛད་པ་ཡིན། ཐོད་རྒལ་བའི་གང་ཟག་དགེ་སྦྱོར་མཐོ་དམན་ཆེ་ཞིང༌། མི་བརྟན་པས། ཉམས་རྟོགས་ཀྱི་རིམཔ་ལ་ངེས་པ་མེད། རིམ་སྐྱེས་པའི་གང་ཟག་དེས། གོང་གི་བོགས་འདོན་དེ
རྣམས་ཉིན་མཚན་དུས་དྲུག་ཏུ་ཉམས་ལེན་བྱས་པས། ཇི་ཞིག་ལྟར་ལ་སྐྱབས་འགྲོ་སེམས་བསྐྱེད་བྱེད་པའི་དུས་ན། སྐྱབས་འགྲོ་དེ་ལས་ལྷག་པའི་དགེ་སྦྱོར་བཙལ་མི་དགོས་པར་ཕྱག་ཆེན་གྱི་ངོ

བོར་ཁྲོང་ངེ་བ། སྐྱབས་འགྲོ་ཕྱག་རྒྱ་ཆེན་པོར་ལམ་མེ། དེ་བཞིན་དུ་བྱམས་སྙིང་རྗེ་བྱང་ཆུབ་ཀྱི་སེམས། དལ་འབྱོར་གྱི་ཡོན་ཏན་བསམ་པ། འཆི་བ་མི་རྟག་པ་སྒོམ་པ་ལ་སོགས་དགེ་སྦྱོར་གྱི་
ངང་ལས་མ་གཡོས་པར་འགྲོ། བླ་མ་ལ་གསོལ་བ་འདེབས་པའི་དུས་ནའང་གདངས་མོས་གུས་སུ་ལམ་མེ། གཤིས་ཕྱག་རྒྱ་ཆེན་པོར་ཟང་ཐལ་ལེ་ཡོང་མོས་གུས་ལ་སོགས་པའི་ཕྱག་རྒྱ་ཆེན་པོ་
ཟུར་དུ་སྒོམ་མ་དགོས་པ་མོས་གུས་ཕྱག་རྒྱ་ཆེན་པོ་ཟེར། དེས་ན་སྤྱོད་ལམ་རྣམ་བཞི། འགྲོ་འཆག་ཉལ་འདུག་ཐམས་ཅད་དུ་རིག་པའི་ངར་རང་རིག་ཏུ་ངོ་ཤེས་ཤིང་ཐག་བཅད་པ་དེ་ལས་མི་འདའ་
བས་གང་ཤར་གྱིས་ཆོག་པ་ཟེར། མཉམ་བཞག་གི་ཉམས་རྗེས་ཐོབ་ལ་བསྲེ་ཞེས་པ། མཉམ་བཞག་གི་དུས་མི་སྒོམ་རྗེས་ཐོབ་ཀྱི་དུས་མ་ཡེངས་པར་གཉིད་པས་གཉིད་ཀྱི་སྣང་མཆེད་ཐོབ་གསུམ་
གྱིས་མཚམས་སྦྱར་ནས། ཉིན་པར་གྱི་སྣང་བ་འགགས། རྨི་ལམ་གྱི་སྣང་བ་མ་ཤར་བའི་བར་ན། བཟུང་འཛིན་ཐམས་ཅད་དང་བྲལ་བའི་རིག་པ་ཟང་ཐལ་ལེ་བ། རང་བབས་ཀྱི་སྒོམ་རང་བྱུང་
གི་འོད་གསལ་ཟེར། དེ་ལ་རྨི་ལམ་དུ་ཡེར་ཤར་བ་དེ་རང་རིག་ཏུ་ཡེར་ཡེར་ངོ་ཤེས་བྱུང་ན། རྨི་ལམ་འོད་གསལ་དུ་འཕོ་ནུས་ཟེར། དེ་ལྟར་མ་ནུས་ན་རྨི་ལམ་ལ་རྨི་ལམ་དུ་ངོ་ཤེས་པར་བྱས་

༄༅། །ལ། རྨི་ལམ་སྤེལ་བ་དང༌། སྦྱང་བ་དང་། སྤྲུལ་པ་དང་། བསྒྱུར་བ་སངས་རྒྱས་ཀྱི་ཞིང་ཁམས་ལྟ་བ་ལ་སོགས་པ་ཏིང་ངེ་འཛིན་སྤེལ་བའི་ཕྱིར་དུ་བྱ། འོད་
གསལ་ལ་ཉམས་དང༌། རྟོགས་པ་གཉིས་ལས། གཉིད་སྲབ་པའི་དུས་ན་མཐོང་སྣང་རྒྱ་ཆེན་པོ་བྱས་ནས། གཉིད་དུ་སོང་ངམ་སྙམ་ན། ཕྱི་རོལ་གྱི་སྣང་བ་ཐམས་ཅད་མཐོང་། མ་སོང་ངམ་
སྙམ་ན་སད་རྒྱུ་ཡོད་པ་དེ་སྲབ་མོའི་ཉམས་ཀྱི་འོད་གསལ། མཐུག་པོ་ནི་ཉམས་དེ་སོ་མ་ཤོར་བར་གཉིད་མཐུག་པོར་ལོག་པས་ཉམས་ཀྱི་སྣང་བ་དེ་ལ་འབྱམས་ནས། གཉིད་སད་པའི་དུས་ན་ད་ཅི་
35
ནས་དགེ་སྦྱོར་གཅིག་ཟིན་པ་འདྲ་སྙམ་པའི་འཛིན་པ་ཅུང་ཟད་དང་བཅས་པ་དེ་ཉམས་ཡིན། རྟོགས་པའི་འོད་གསལ་ལ་སྲབ་མཐུག་གཉིས་ལས། སྲབ་མོ་ནི་གཉིད་དུ་སོང་བར་ཡང་ཤེས། རིག་
པ་སོ་མ་ཤོར་བར་རྗེན་པ། ཕྱི་སྣང་བའི་ཡུལ་དང་། ནང་རིག་པ་གཉིས་ཡུལ་ཡུལ་ཅན་གཉིས་སུ་མེད་པར་ཧྲིག་གི་བ་དེ་སྲབ་མོ་ཡིན། མཐུག་པོ་ནི་གཉིད་ཀྱི་སྣང་མཆེད་ཐོབ་གསུམ་གྱིས་
མཚམས་སྦྱར་ནས། གཉིད་མཐུག་པོའི་སྣང་བ་དེ་དང་རིག་པ་གཉིས་སུ་མེད་པར་ཐིམ་མེ་བ། ངོ་ཤེས་བྱ་ཤེས་བྱེད་དང་བྲལ་བའི་ངོ་བོ་དེ་གཉིད་སད་པའི་དུས་ན་རིག་པ་ཟང་ཐལ་ལེ་སོ་མ་ཤོར་431

བར་ད་ཅི་ནས་འདི་འདྲ་གཅིག་མྱོང་བྱ་བའི་འཛིན་པ་མེད་བཞིན་དུ། རང་རིག་ཏུ་ངོ་ཤེས་པ་དེ་རྟོགས་པའི་འོད་གསལ་མཐུག་པོ། སྤྱིར་གྱི་སྒོམ་ཁོར་ཡུག་ཏུ་འགྲོ་བའི་རིགས་འདི་ལ། ཉམས་ཀྱི་
ཁོར་ཡུག་གཅིག་དང༌། རྟོགས་པའི་ཁོར་ཡུག་གཉིས་ལས། འདི་གཉིས་ཀྱི་ཤན་མ་ཕྱེད་ན་ལམ་དུ་འགྲོ་མི་འགྲོ་མི་ཤེས། གོང་མ་འདི་ཉིན་པར་དྲན་འཛིན་གྱི་རྩོལ་བ་མི་དགོས་པར་ཤེས་པ་ཟིན་
བུན་ནེ་བ། གཉིས་འཛིན་མེད་པ། དེས་ཉིན་མཚན་ཁོར་ཡུག་ཏུ་དུས་འདའ་བ་ཡོང་། དེའི་ཉམས་དེ་འཇིག་པ་ལ་བླ་མའི་མོས་གུས་སམ། རྐྱེན་འཇམ་རྩུབ་གང་ཡང་རུང་བ་གཅིག་གིས་
མཚམས་སྦྱར་ནས། ལམ་གོང་མ་རྒྱུད་ལ་སྐྱེས་ཏེ། རང་ས་རང་རིག་ཏུ་ཟང་ཐལ་ལེ་བ། རང་རང་ངོ་བོས་སྟོང་པ། དྲན་རིག་འདྲེས་པས་གཉིས་མེད། མཉམ་རྗེས་དང་ཉིན་མཚན་ཁོར་
ཡུག་ཏུ་སོང་བ། རིག་པ་ཁོ་རང་གི་འགྲོས་མིན་པ་མེད་པ་ལ་དེ་ཟུང་འཇུག་ཟེར། རིག་པའི་ངོ་བོ་རང་རིག་ཏུ་རྗེན་ནེ་བ། གཉིས་མེད་དུ་ཧྲིག་གེ་བ་ལ་གཉིས་མེད་དུ་རྒྱང་ངེ་བ། བརྗོད་མེད་དུ་
སང་ངེ་བ། ཐ་མལ་དུ་ཁྲེས་སེ་བ། གང་བྱུང་གང་ཤར་གྱིས་ཆོག་པ། གནས་ན་གནས་པས་ཆོག་པ། འཕྲོ་ན་འཕྲོ་བས་ཆོག་པ། བྱིང་ན་བྱིང་བས་ཆོག་པ། རྒོད་ན་རྒོད་པས་

༄༅། །ཆོག གསལ་ན་གསལ་བ་འདི་རང་། བདེ་ན་བདེ་བ་འདི་རང་། སྡུག་ན་སྡུག་པ་འདི་རང་། སྐྱིད་ན་སྐྱིད་པ་འདི་རང༌། ཉམས་ལེན་ཐམས་ཅད་ཤ་ཆོད་རུས་
ཆོད་ལ་འགྲོ་བ་དེ། རྡོ་རྗེ་འཆང་ཆེན་པོ་ཡང་དགོན་པ་ཡབ་སྲས་ཀྱི་ཁྱད་ཆོས། གོང་དུ་ངོ་སྤྲད་པ་དེ་རྣམས་ལ་གོམས་ཤིང་བརྟན་པ་ཐོབ་ནས། ཉིན་མཚན་དུས་དྲུག་ཏུ་ཁོར་ཡུག་ཏུ་འགྲོ་ན་
ལེགས༑ དེ་ལྟར་མ་སོང་ན། མཉམ་བཞག་རྗེས་ཐོབ་ཀྱི་དབྱེ་བ་འདི་རྣམས་ལེགས་པར་ཤན་ཕྱེད་ཅིང་ཉམས་ལེན་ལ་ཐེབས་པ་གལ་ཆེ། མཉམ་བཞག་ནི། རྗེ་ཡང་དགོན་པ་ཆེན་པོའི་གསུང་
ནས་མཉམ་བཞག་ལ་གསལ་བ། དྭངས་པ་ཕྲ་བ། མི་རྟོག་པ། མཚན་ཉིད་བཞི་ལྡན་དུ་བཞེད། ཡང་མཉམ་བཞག་གི་དྭངས་མ་ཡུལ་སྣང་ལ་མ་འཛགས་པ། མཉམ་བཞག་གི་གནད་
ཡང་༑ ཞང་རིན་པོ་ཆེའི་ཞལ་ནས། མཉམ་བཞག་རྗེས་ཐོབ་ཟེར་བ་དེ། །ལངས་འདུག་གཉིས་ལ་ཟེར་བ་མིན། །ཞེས་པའི་དོན་ནི་རང་གསལ་གྱི་དྲན་པའམ། ཟུང་འཇུག་གི་དྲན་པ་དེ་དང་མི་
འབྲལ་ན། སྤྱོད་ལམ་རྣམ་བཞི་གང་བྱེད་ཀྱང་འབྲལ་མེད་དུ་ཡོང་ན། མཉམ་བཞག་ལས་མ་གཡོས་པ་ཡིན། དེ་སྐད་ཅིག་མ་གཉིས་པ་གསུམ་པར་ཐལ་ཐལ་བ་ལ་དྲན་པས་ཟིན་ཙ་ན་རང་རིག་ཏུ་སྐྱ

རྗེན་རྗེན་འགྲོ་བ་དེ་རྗེས་ཐོབ། དྲན་འཛིན་མེད་པར་ཕྱ་ལ་ལ་འགྲོ་བ་དེ་རྗེས་ཤེས་ཡིན་པས། དེ་རྣམས་གང་བྱུང་ཡང་ཉམས་ལེན་འབྲལ་མེད་དུ་བྱས་པས། མཉམ་བཞག་རྗེས་ཐོབ་ཀྱི་འཛིན་པ་
དག་ནས་སྒོ་ལྔ་ཚོགས་དྲུག་གམ་བརྒྱད་ལ་སོགས་པ་ཡུལ་སྣང་གང་ཤར་ཡང་ཉམས་ལེན་གཅིག་གི་ངོ་བོར་ཁྲོངས་ཁྲོངས་ཡོང་བ་དེ་ལ་དུ་མ་རོ་གཅིག དུ་མའི་སྣང་བ་དེ་ཉམས་ལེན་གཅིག་ཏུ་
འདྲིལ་ནས་དུ་མ་རོ་གཅིག་ཟེར། གཅིག་པུའི་ངོ་བོ་དེ་དུ་མའི་སྣང་བ་ལ་དབང་བསྒྱུར་ཅིང་། སྣངབ་དང་མི་སྣང་བ་གཅིག་ལ་མང་པོར་བྱེད་པ་དང༌། མང་པོ་ལ་གཅིག་ཏུ་བྱེད་པའི་རྫུ་འཕྲུལ་ཡ་མ་
ཟུང་སྣ་ཚོགས་པ་སྟོན་པ་དང༌། སྣང་སྲིད་འཁོར་འདས་ཀྱི་ཆོས་ཐམས་ཅད་ལ་སྤང་བླངས་དང་དགག་སྒྲུབ་མེད་པར། ཉམས་ལེན་གྱི་གྲོགས་སུ་འགྲོ་ཞིང༌། རང་གིས་རིག་ཅིང་གང་ཤར་གྱིས་
ཆོག་པ་ཡོང༌། མཐར་ཐུག་འབྲས་བུའི་ས་ལ་སླེབ་པ་དང་སྐུ་བཞི་ཡེ་ཤེས་ལྔའི་བདག་ཉིད་རྡོ་རྗེ་འཆང་ཆེན་པོ་སངས་རྒྱས་ཐམས་ཅད་དང་ཐུགས་དགོངས་གཅིག་ཏུ་གྱུར་ནས་མཛད་པ་དང་འཕྲིན་
ལས་ཐམས་ཅད་ཕྱོགས་རིས་མེད་པར་གྱུར་པ་ནི་མཐར་ཐུག་གི་རྒྱལ་སར་སླེབ་པ་ཁྲིད་འདིའི་ཉམས་ལེན་མཐར་ཕྱིན་པ་ཡིན་ནོ། །ནམ་མཁའི་དབྱིངས་སམ་རྒྱ་མཚོའི་ནང་ནས་བ་སྤུའི་རྩེ་ལ་ཟིལ་པ་

།བླངས་པ་ཙམ་འདི་ཡང་དགོན་པ་ཆེན་པོའི་སྐ་གསུང་ཐུགས་ཡོན་ཏན་འཕྲིན་ལས་ཐམས་ཅད་བསྡུས་པའི་ངོ་བོ། ཆོས་ཀྱི་རྗེ་མཁྱེན་པ་དང་རྟོགས་པའི་བདག༄༅།
ཉིད༑ དུས་གསུམ་གྱི་སངས་རྒྱས་རི་ཁྲོད་པ་ཆེན་པོའི་བྱིན་བརླབས་ལས་བྱུང་བའི་ཁྲིད་ཡིག་བསྡུས་ཆུང་འདི། ཆོས་ཀྱི་རྗེ་ཡང་དགོན་པའི་སྒོམ་ཁོར་ཡུག་མའི་རྩ་ཚིག་ལས། ཆོས་རྗེ་དེ་ཉིད་ཀྱི་
བཀའ་འབངས་ཀྱི་ཐ་ཆུང་། བླུན་སྒོམ་གདན་གཅིག་པས། ཤྲཱི་རི་བསམ་གཏན་གླིང་གི་དབེན་གནས་སུ་སྦྱར་བའི་སྐུལ་བ་པོ། ཆོས་འདི་ཉིད་ལ་དད་ཅིང་འདུན་པ། གདན་ས་ཕག་མོ་གྲུ་པའི་རི་
པ་གྲོགས་མཆེད་པོ་མང་པོས་ཡང་ཡང་དུ་བསྐུལ་ཅིང༌། ཁྱད་པར་དུ་ཡང་མྱུར་བའི་རྐྱེན། སློབ་དཔོན་སེང་གེ་དཔལ་བ་དང༌། རས་པ་གཞོན་ནུ་རིན་ཆེན། ཤར་མི་ཉག་གི་སྟོན་པ་བརྩོན་
འགྲུས་དཔལ་རྣམས་ཀྱིས་ཡང་ཡང་དུ་བསྐུལ་ནས་སྦྱར་བའོ། །འདིའི་རྒྱབ་ཆོས་ལ་ངོ་སྤྲོད་བདུན་མའི་འགྲེལ་པ། ཆོས་རྗེ་རྫོང་ཁ་བས་མཛད་པ་དེ་གསུང་བ་ཕྱག་ལེན་ཡིན་ནོ། །ཡིག་གེའི་འདུ་
༈ བྱེད་ཀྱང་སློབ་དཔོན་སེང་གེ་དཔལ་གྱིས་བགྱིས་སོ། །ལྷན་ཅིག་སྐྱེས་པ་ལྷན་ཅིག་ངོ་སྤད་པ། །སངས་རྒྱས་དུས་མཆོད་ཡར་ངོའི་བཅོ་ལྔ་ལ། །བྱང་ཕྱོགས་དཔལ་གྱི་རི་ལ་སྦྱར་བ་འདིས། ༑ ཚེ

སེམས་ཅན་སངས་རྒྱས་ཐོབ་པའི་བཀྲ་ཤིས་ཤོག། །།དགེའོ།། །།

ཐོན་
ཉི
༄༅། །ཕྱག་རྒྱ་རྒྱ་ཆེན་པོ་ལྷན་ཅིག་སྐྱེས་སྦྱོར་གྱི་ཐོན་ཆོས་བཞུགས་སོ།།

༅། །ན་མོ་གུ་རུ། དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་གསུང་ཐུགས་གཉིས་སུ་མེད་པ་ཡེ་ཤེས་ཀྱི་ངོ་བོར་བྱུ་
པ༑ ཆོས་ཀྱི་རྒྱལ་པོ་ཡང་དགོན་པའི་ཞལ་ནས། འོ་སྐོལ་སྒོམ་ཆེན་པ་ལ་གཅིག་སྟེ་གཉིས་ཏེའི་ཚིག་ཟིན་གྱིས་མི་ཕན། ཁ་སང་དེ་སོང་དི་རིང་འདི་སཽང་
ཀྱི་ཤོག་གྲངས་ཀྱིས་མི་ཕན། ཚེ་ཕྱི་མ་ལ་དུས་བཏབ། ནམ་མཁའ་སྟོང་པ་ལ་མཛུབ་མོ་གཏད། ལེགས་པར་བརྡའི་དོན་རྣམ་བཞག་ཙམ་པོ་དེས་དོན་མི་
འགྲུབ༑ དེ་འདྲ་ལ་སློབ་དཔོན་མཚན་ཉིད་པ་རང་མཁས། སྒོམ་ཆེན་པའི་ཆོས་ཉམས་མྱོང་གིས་ཕྲ་བ་བྱ་བ་ཆོས་ཐམས་ཅད་ཤེས་པ་སྐད་ཅིག་མའི་ཐོག་ཏུ་

༄༅། །ཕབ་ནས། སྒོམ་མཉམ་བཞག་རྗེས་ཐོབ་གཅིག་གི་ཁོངས་སུ་འདྲིལ་དགོས། སེམས་ཐོག་ཏུ་གཏན་ལ་ཕབ། རིག་ཐོག་ཏུ་
རྡོ་རུས་ཐུག་པ་ཞིག་དགོས། བཀའ་སྡེ་སྣོད་ནས་གསུངས་པ་ཐམས་ཅད་ཉམས་མྱོང་ཤེས་པ་སྐད་ཅིག་མའི་ཐོག་ཏུ་ངོ་འཕྲོད་ནས་ཆོས་ཀྱི་བདག་པོ་ཞིག་ཏུ་
རང་ཧྲིལ་གྱི་འགྲོ་དགོས། དོན་སྤྱིའི་རྣམ་པར་མ་ལུས་པར་རང་རྒྱུད་ཐོག་ཏུ་ལྷང་གིས་སྐྱེ་དགོས། རྒྱུད་ལ་སྐྱེ་བ་ལ་བསྒོམ་དགོས། བསྒོམ་པ་ལ་འཇིག་
རྟེན་བློས་ཕྱིས་ཀྱིས་གཏོང་དགོས། ལར་ཤོག་གུ་ལ་བྲིས་བ་དེ་རྣམས་ཡི་གེ་བྱ་བ་ཡིན། སློབ་དཔོན་གྱི་གསུངས་པ་དང་། རང་གི་ཁ་ནས་འབྱིན་ཤེས་

པ་དེ་རྣམས་ཚིག་བྱ་བ་ཡིན། དེ་གཙུག་ཡིན་པར་འདུག་སྙམ་པ་བློ་ཡུལ་དུ་བྱུང་བ་དེ་རྣམས་གོ་ཡུལ་བྱ་བ་ཡིན། དེས་ཉོན་མོངས་པའི་མགོ་ཡང་མི་ནོན། རྣམ་པར་རྟོག་པའི་སྤུན་ཐག་ཀྱང་མི་
ཆོད༑ རྐྱེན་བཟང་ངན་གྱི་རོ་ཡང་མི་སྙོམས། ཏུག་ཐུག་ཙ་ན་བ་མཆུ་ན་ལ་ཐུག པོ་ཏི་མཛོ་ཁལ་ལྔ་བརྒྱ་ཡོང་བ་ཡོད་ཀྱང་འཆི་ཙ་ན་ཤུལ་དུ་ལུས་པ་ཡིན། ཤོག་གུ་ཡུག་སྣ་ཙམ་ཞིག་ཀྱང་ཁྱེར་
དབང་མི་མཆི། གདམས་ངག་ཟབ་མོ་ཨི་ཐི་མཚལ་མགོ་ཅན་བེ་བུམ་བཅའ་བཅུ་ཡོད་ཀྱང་ཁམ་པ་ཅིག་འཆི་བ་བཞིན་སོང་དོགས་ཡོད། དེ་རྣམས་ཀྱི་དོན་འདིར་སིབ་ཏུ་མི་འདོད། ཚིག་ཤེས་སྡེ་
སྣོད་གསུམ་དང་རྒྱུད་སྡེ་བཞི་བློར་ཤར་ཡོད་ཀྱང༌། འཆི་ཁར་སེམས་ལ་བཞག་ས་མེད་པར་སྲིད་པ་ཡིན། ལོ་ཙཱ་བ་རྔོག་ཆེན་པོ་བསམ་ཡས་མ་རིའི་རྩར་སྐུ་གཤེགས་པའི་དུས་སུ། འདི་ལ་
བརྟེན་ནས་བདག་ཅག་འཁོར་བའི་ཕ་རོལ་ཏུ། །འགྲོའོ་སྙམ་ནས་རྒྱ་མཚོར་འཇུག་པ་གང་ཡིན་པ། །ལྦུ་བ་རབ་ཏུ་བརྩེགས་འདྲ་སོས་པའི་ཕུང་པོ་འདི། །རི་མཆོག་འདྲ་བའི་རང་བཞིན་ཉིད་དུ་
གཏན་ནས་སླུས། །ཞེས་ཐོས་བསམ་རྐྱང་པ་ལ་ཐུགས་ཆད་པའི་གསུང་བྱོན་པ་དེ། ཁོང་རང་ནི་ཐོས་གྲོལ་ཆེན་པོར་བཞུགས་ཀྱང༌། གསུང་དེ་དགོངས་པ་ཅན་ཡིན་ཏེ། ཕྱིས་རབས་ཀྱི་ཐོས་

༈༄༅། །བསམ་རྐྱང་པ་བ་རྣམས་ལ་ནན་ཏར་ལྕི་བ་ཡིན་གསུང་། ཕལ་པོ་ཆེའི་མདོ་ལས། ཇི་ལྟར་བུ་རམ་མངའ་བའི་རོ། །ཐོས་པས་རོ་ནི་མི་མྱོང་ཏེ། །ཟོས་པས་རོ་ནི
མྱོང་བར་འགྱུར། །དེ་བཞིན་སྟོང་པ་ཉིད་ཀྱི་རོ། །བརྗོད་པས་རོ་ནི་མི་མྱོང་ཏེ། །བསྒོམ་པས་རོ་ནི་མྱོང་བར་འགྱུར། །ཞེས་པས་དཔེར་ན་མི་ལྟོགས་པ་གཅིག་གིས་ཟན་ཟན་ཞེས་ཁ་ནས་སྟོང་
ཕྲག་ཅིག་སྟོན་ཀྱང་འགྲངས་པ་ལ་མི་ཕན། ཟན་དེ་འདྲ་བ་གཅིག་ཡོད་སྙམ་པ་བློ་ཡུལ་དུ་བྱས་ཀྱང་མི་ཕན་ཏེ། ནས་ཡོས་སུ་རྔོས། དེ་ཕྱེ་རུ་བཏགས། དེ་ཆུ་ལ་རྫིས། ལག་པས་རྦད་རྦད་
བཅད་ཀྱིན་ཟོས་ན་འགྲངས་པ་ཡོང་། དཔེ་དེ་བཞིན་དུ་ཆོས་འདི་རྒྱུད་ལ་སྐྱེ་དགོས། རྒྱུད་ལ་སྐྱེ་བ་ལ་བསྒོམ་དགོས། བསྒོམ་པ་ལ་འཇིག་རྟེན་བློ་ཡིས་གཏོང་དགོས་པས། ཚེ་འདིའི་རྡོས་ཐག་
བཅད༑ ལྟོ་རྒྱབ་ལ་གྱོང་སྐུར། ལུས་སྲོག་ཐེད་ལ་བོར། བཀའ་བརྒྱུད་ཀྱི་རྣམ་ཐར་ལ་བསམ། གོ་ཆ་དང་སྡུག་སྲན་བསྐྱེད། གནས་རི་ཁྲོད་ཀྱི་དགོན་པ་འགྲིམ་གྱིན་སྒྲུབ་སྙུགས་སུ་བསྲིངས་
ཝཱ ནས་བཏང་བའི་དུས་སུ་རང་གི་ནང་ནས་སྐྱེ་ཚུལ་གཅིག་ཡོང་བ་ཡིན། སྐྱིད་དུ་རེ་ཡིས་མི་རྗེས་མི་སླེབ། སྐྱིད་འདོད་པ་ལ་ཐོག་མར་སྡུག་གུར་དགོས། ངུ་བྲོ་བའི་ལས་མ་བྱས་པར་རྒོད་བྲོ་བའི་

ཟས་དང་མི་འཕྲད། སྙིང་ནས་ཀྱི་འཆི་ཆོས་ཤིག་བྱེད་པ་ལ། བླ་མ་དུས་གསུམ་སངས་རྒྱས་ཀྱི་ཐུགས་དགོངས་སྙེགས་དགོས། བཀའ་བརྒྱུད་གྲུབ་ཐོབ་རྣམས་ཀྱི་རྣམ་ཐར་སྐྱོང་དགོས། རྒྱལ་
སྲས་བྱང་ཆུབ་སེམས་དཔའི་སྤྱོད་པ་ལ་སློབ་དགོས། སྤྱིར་རང་མི་ཚེ་ཕྱེད་པའི་ཆོས་དང་མི་རྗེས་རྙོགས་པའི་ཆོས་ཉིད་ཡིན། དེ་ལ་སྐྲ་རེ་བཅད། གོས་རེ་བསྒྱུར། མིང་རེ་སྤོས། གཟུགས་
བརྙན་ཟོག་མ་རྟ་ལྟར་ཟ། བོང་ལྟར་འདྲེ། དགའ་མགུར་སྤྱོད། འདོད་དགུར་རོལ། ཉི་མ་དྲོ་བའི་ཆོས། གྲོད་པ་འགྲངས་པའི་ཆོས། བཟའ་བཏུང་གང་མོད། གོང་ཁ་གང་ཆེའི་ཆོས་པ་
དེ་ལ་རང་གཞན་གྱི་དོན་གྲུབ་པ་མི་སྲིད་དོ། །ཕུན་སུམ་ཚོགས་པའི་ཁྲོད་ནས་ཡོན་ཏན་བརྙེས་པ་ཨུ་རྒྱན་གྱི་རྒྱལ་པོ་ཨིནྡྲ་བྷོ་ངྷི་རྣམ་གསུམ་ལྟ་བུའམ། བོད་ན་དཔལ་སྟག་ལུང་ཐང་པ་དང༌། ངའི་
བླ་མ་ས་འབྲི་རྣམ་གཉིས་ལྟ་བུ་ཡིན། རྗེ་མི་ལ་རས་པའི་རྒྱལ་པོས་ཟ་ཚྭ་མེད་ཐལ་མེད་ལོ་དགུ་ཙམ་ཟོས། འཕོངས་སྤྲེའུ་བཞིན་སོང་སོང་བསྒོམས་པ་ལས་ཡོན་ཏན་རྙེད་དེ། རྒྱལ་པོ་མུ་ཁྱུད་
འཛིན་གྱི་འཇམ་དཔལ་སྒྲུབ་པ་ལ་དཀའ་སླ་ཇི་ཙམ་བྱས་ཆབ་གཏོར་མཁན་པོ་ཀུན་ལ་དྲིས་དང་། སློབ་དཔོན་འཕགས་པ་ཐོགས་མེད་ཀྱིས་རྗེ་བཙུན་བྱམས་པ་སྒྲབ་པའི་དཀའ་སླ་ཐོས་སམ། འོ་སྐོལ་

།གྱི་ཆོས་ཀྱི་ཕྱོགས་སུ་ནུབ་གཅིག་གིས་གཉིད་ཐེབས་སམ། ཉིན་གཅིག་གི་ལས་ཐེབས་སམ་ནང་གཅིག་གི་ཟས་ཐེབས་གཅོག་མི་ནུས། དར་ཅིག་གི་བྱ་བྱེད་ཀྱི་ཐེབས་༄༅།
མི་གཅོག་པར། སྒྲུབ་བྱ་ཚེ་འདི་ལ་བྱས། ཆོས་བྱེད་སྙིང་འདོད་ན་ནི་བྱེད། མི་འདོད་ན་ནི་མི་བྱེད། སྟབས་སུ་བདེ་ན་ནི་བྱེད་མི་བདེ་ན་ནི་མི་བྱེད། ཉན་ལོང་མེད་པར་བསྒོམ་འདོད། སྒོམ་
ལོང་མེད་པར་གྲུབ་རྟགས་འདོད་ཆོས་བྱ་ལོང་མེད་པར་དེ་མ་ཐག་ཏུ་གྲུབ་ཐོབ་བམ། རྟོགས་ལྡན་ནམ། མངོན་ཤེས་སམ། རྫུ་འཕྲུལ་ལམ། ཅི་འདྲ་བ་གཅིག་འདོད་དེ། མ་བྱུང་ཙ་ན་ང་
དཱི
འདྲས་མི་ཡོངས་པར་འདུག་སྙམ་ནས་སེམས་ཞུམ་ནས་བྱེད་འཕྲོ་གཤོལ། འགའ་ཞིག་ཉན་དུ་བཅུག་ཙ་ན་བསྒོམ་པ་ཙུག་བྱེད། སྒོམ་དུ་བཅུག་ཙ་ན་ཉན་པ་ཙུག་བྱེད། སྙིང་རུས་མེད་པའི་མིས་
གཏིང་ནས་ཨངྒཾ་གང་ལ་ཡང་འཆི་བར། དགའ་ཡང་ལྟ་བ་ཁ་འདྲ། རྭ་ཅོ་ཟན་མ་འདྲ་བའི་རིགས་དེ་ལས་ཟིན་གཅིག་མི་ཡོང་། མ་སྒོམ་མ་སྒྲུབ་པའི་སངས་རྒྱས་གཅིག་འོ་སྐོལ་ལ་སྨྲས་པ་
ཝཱ གདའ་སྟེ་མི་འཆི། རྒྱུ་ལ་ལས་བྱེད་ངན་པའི་འབྲས་བུ་ལ་རེ་བ་ཆེ་བས་མི་ཕན། རྗེ་མི་ལའི་ཞལ་ནས། རྒྱུ་ལས་མ་བྱུང་གི་འབྲས་བུ་དཀའ། །རླན་ལས་མ་སྐྱེས་ཀྱི་མེ་ཏོག་དཀའ། །གནད་དུ་

མ་སོང་གི་སེམས་འཛིན་དཀའ། །གསུང་། བསྐོས་པ་གྱུར་ན་བྲག་ལ་ཆུ་ཡང་འབྱུང༌། །བསྲུབས་པར་གྱུར་ན་ཤིང་ལ་མེ་ཡང་འབྱུང་། །སེམས་ཅན་མིས་ནི་རྩོལ་བར་བྱས་གྱུར་ན། །མི་
འགྲུབ་པ་ཡི་ལས་ནི་གང་ཡང་མེད། །ཅེས་གསུངས་པས། ཁ་ཟ་འདོད་ལ་བྱིན་པ་འདར་བ། ཝ་མི་རོ་ལ་འཇབ་པ་འདྲ་བའི་ཆོས་པས་མི་འཆི། ངས་མི་ཡོང་བ་དང་མི་བྱ་བ་ཅི་སྟེ་སྙམ་དུ་སྙིང་
སྟོབས་ཆེན་པོ་བསྐྱེད་དགོས་ཏེ། ཞང་རཏྣའི་ཞལ་ནས། ཀུན་རྫོབ་རྫུན་སྣང་ཟོག་མ་འདི་ལ་སུས་བརྡོ་བརྡོས་རྒྱལ་བ་ཡིན་གསུང༌། རྗེ་བཙུན་བྱམས་པས། གང་ཕྱིར་སེམས་ཅན་མིར་གྱུར་
པས༑ །ཚད་མེད་སྐད་ཅིག་རེ་རེ་ལ། །རྫོགས་པའི་སངས་རྒྱས་ཐོབ་དེ་ཕྱིར། །ཞུམ་པ་དང་དུ་བླངས་མི་བྱ། །ཞེས་གསུངས། སློབ་དཔོན་ཞི་བ་ལྷས། སྦྲང་བུ་ཤ་སྦྲང་བུང་བ་དང༌། །དེ་
བཞིན་སྲིན་བུར་གང་གྱུར་པ། །དེས་ཀྱང་བརྩོན་པའི་སྟོབས་བསྐྱེད་ན། །བྱང་ཆུབ་རྙེད་དཀའ་བླ་མེད་ཐོབ། །བདག་ལྟ་རིགས་ཀྱི་མིར་སྐྱེས་ནས། །ཕན་དང་གནོད་པ་ངོ་ཤེས་ནས། །བྱང་
ཆུབ་སྤྱོད་པ་མ་བཏང་ན། །བདག་གིས་བྱང་ཆུབ་ཅིས་མི་ཐོབ། །ཅེས་གསུངས་སོ། །ཡང་ཞུམ་བཅས་རྩོལ་བ་དོར་བའི་མི། །འཕོངས་ལ་ཐག་པ་ཡོད་དམ་ཅི། །གསུང་། དེས་ན་མ་ཞུམ་

ཐོན་།དམན་ས་བཟུང་བའི་སྙིང་སྟོབས་བྱ་བ་ཞིག་དགོས། དེ་ཀ་ལ་ཀུན་གཞིའི་ནུས་པ་ཟེར། ཀུན་མཐུན་ཀུན་ལས་ལྷག་པའི་རྣམ་ཐར་ཟེར། ཟུག་ངུ་མེད་པའི་འགྲན་
སེམས་ཟེར། མི་མགོ་ཆའི་ཡར་དཔེ་གྱེན་ལ་ལྟ་བ་ཟེར། ཆོས་པ་མཉམ་ཉིད་ཀྱི་འོག་ཏུ་མ་ལུས་པ་རེ་བྱེད་དགོས། མེ་ལ་བསྲེགས་ཀྱང་གསུར་མི་བྲོ། ཆུ་ལ་སྐྱར་ཡང་ཅོབ་མི་ཐོན་པ་དེས་ཅི་
བྱེད༑ ད་ནི་སྙིང་རྩ་ཚ་དྲག་པ་ཁོ་ན་ལ་དགའ་གསུང༌། ཁ་ཅིག་ཡང་ད་ལྟ་ཉིད་དུ་སངས་རྒྱས་ཞིག་བྱ་སྙམ་ནས། གཤོག་པ་བརྟགས་ནས་འཕུར་བ་ལས་མ་རེག་པ་ཞིག་བྱ་སྙམ་ནས་འདུག་
jn
ཏེ༑ དེ་ཡང་ལྷག་དད་བྱ་བ་ཡིན། སློབ་དཔོན་རིན་ཆེན་འབྱུང་གནས་ཀྱི་ཞལ་ནས། དད་པ་མེད་པ་གཙོ་བོའི་དགྲ། །ལྷག་དདཤིན་ཏུ་གོལ་བའི་གནས། །གང་འདིར་ཀུན་མཁྱེན་ཚད་མས་
འགྲུབ༑ །གུས་པས་ཀུན་མཁྱེན་འགྱུར་བ་མེད། །ཅེས་པས། དད་པ་མེད་པར་ཚུལ་ཁྲིམས་བསྲུང་བ་དང་། ཚུལ་ཁྲིམས་ལ་མི་གནས་པར་ཐོས་པར་བྱེད་པ་དང་། ཐོས་པར་མ་བྱས་པར་
ཝཱབསམ་མནོ་གཏོང་བ་དང༌། ཐོས་བསམ་མ་བྱས་པར་བསྒོམ་བསྒྲུབ་བྱེད་པ་དང༌། གདམས་ངག་མེད་པར་རི་ཁྲོད་འགྲིམ་པ་དང༌། ཉམས་མྱོང་མེད་པར་སྤྱོད་པ་བྱེད་པ་དང༌། རང་འདོད་མ་445

ཟད་ཡོན་ཏན་མ་རྫོགས་པར་གཞན་དོན་བྱེད་པ་ཐམས་ཅད་ལྷག་དད་བྱ་བ་ཡིན། དེ་མ་ཐག་ཏུ་པར་འབྱོངས་བྱ་ས་མེད། ཚེ་ཐོག་མ་མེད་པ་ནས་གོམས་གོམས་པ་གཅིག་བཞག་ནས་མ་གོམས་པ་
ཞིག་སྐྱེ་དགོས་པ་ཡིན། དེ་ནས་དེ་ལ་མི་སྐྱེ་བས་གནད་མ་འཁྲུལ་བའི་སྒོམ་ཡུན་བསྲིང་དགོས། མགུར་ལས། བློ་ངན་གོམས་ཀྱི་བག་ཆགས་ཤོག་དྲིལ་འདྲ། །ཉམས་གསར་དུ་སྐྱེས་ཀྱང་
རྐྱེན་གྱིས་འཇིག །དུས་ཡུན་ཐུང་གིས་འཁྲུལ་པ་མི་ཆོད་ཀྱིས། །སྒོམ་ཡུན་དུ་བསྲིང་ཞིག་སྒོམ་ཆེན་ཀུན། །གསུང་། ཞང་རཏྣའི་ཞལ་ནས། དེ་མ་ཐག་ཏུ་དྲོད་རྟགས་འདོད། །གཤོལ་ལ་
ཁད་པའི་སྔ་ལྟས་ཡིན། །སྙུགས་བསྲིང་བསྒོམ་ན་ཅི་ཚུགས་འཆི། །གསུང་། ཡང་། སྙུགས་སྲིང་འདོད་ཐག་མ་ཉེས་མཛོད། ། ལེ་ལོའི་བདུད་ལ་མ་བཀུར་མཛོད། །ལ་འུར་ཕྱེ་གཏོར་མ་
འགམ་མཛོད། །ཚིག་འདི་ཕུགས་སུ་གནད་ཀ་ཆེ། །བྱ་བ་འདི་ང་ལ་ནན་ཏར་ཕན་པ་ཞིག་བྱུང་སྐྱེས་བུ་ཀུན་གསུངས། དེས་ན་མཚན་ལྡན་གྱི་བླ་མ་ལ་གནད་ཅན་གྱི་གདམས་ངག་ཞུས། ཉམས་
ཁྲིད་ཟབ་མོའི་སྐྱ་བར་ནས་བཏོན། ཐོས་བསམ་གྱི་སྒྲོ་འདོགས་ལེགས་པར་བཅད། ཐང་ལྷོད་མེད་པའི་སྒྲུབ་པ་སྙུགས་སུ་བསྲིངས་པས། ཇི་ཞིག་ཙམ་ན་ཉོན་མོངས་པ་དང་རྣམ་པར་རྟོག་པ་ཕྲ་

༄༅། །ཉལ་གྱིས་འགྲོ། ཉོན་མོངས་པ་མགོ་ནོན་ནས་རང་རྒྱུད་ཞི་དུལ་གྱིས་འགྲོ། བློ་སྣ་མཉེན་ལྕུག་ཀྱིས་འགྲོ། བྱམས་སྙིང་རྗེ་བཅོས་མ་མ་ཡིན་པ་སྐྱེ། མོས་གུས་ཚད་
བཟུང་མེད་པ་སྐྱེ། ཉམས་མྱོང་ཤེས་པ་བན་བུན་ལང་ལོང་དུ་འགྲོ། ད་ནི་གཏན་དུ་རི་ཁྲོད་འགྲིམ་མོ། །གཞན་ཀུན་ཡང་རི་ཁྲོད་མི་འགྲིམ་པ་ཅི་བྱེད། སྒྲུབ་པ་མི་བྱེད་པ་ཅི་བྱེད་དེ་སྙམ་པ་བྱུང་
སྟེ༑ ཞང་རཏྣའི་ཞལ་ནས། མ་ཚོར་ཉོན་མོངས་ཤུགས་ཀྱིས་འགག །མ་ཚོར་ཡེ་ཤེས་ཤུགས་ཀྱིས་སྐྱེ། །མ་ཚོར་སྲིད་པའི་ཐང་ལས་ཐར་བྱ་བ་དང་། བཀའ་གདམས་པ་ཀུན་གྱིས། འགྲོ་
ནི་ཡེ་འགྲོ་པན་གྱིས་འཕྱོངས་ས་ནི་མེད། གསུང༌། སྤྱིར་སྒོམ་ཆེན་པ་ལ་གཅིག་ཕུག་ཟུག་དགོས། སྟན་ལ་ཆགས་དགོས། སྒོམ་མཚང་ར་ལ་རག་ལས་པ་ཡིན། སྒོམ་རྐང་པ་ལ་བབ་པས་
མི་ཡོང་། ཤེས་པ་གབ་རྫིས་ཁྱེར། གྲོང་ཁ་ཆུ་བཞིན་ཉུག སྲང་ཁའི་རྒྱན་དུ་བྱེད་པའི་རིགས་དེ་ལ་གང་ཡང་རྣལ་པོ་མི་ཡོང་། རིག་པའི་བཞུགས་ས་སྙིང་ཁ་རང་བཟང་བ་ཡིན། ཆོས་པའི
ཝཱསོ་ནམ་ཐོས་བསམ་སྒོམ་གསུམ་གང་བྱེད་ཀྱང་སྟན་ཐོག་ནས་བྱེད་དགོས། ཇོ་བོ་ལྷ་རྗེ་མ་ལ་ཉེ་གནས་མས་དེ་རིང་ལྟད་མོའི་ས་དེ་ནས་ཁོ་པ་ཀུན་གྱིས་རྟ་ལ་དེ་འདྲ་ཆགས་ཀྱིན་གདའ་བྱས་པས། 447

བས་ངས་སྟན་ལ་ཡང་ཆགས་པ་ཡིན་གསུང་ངོ་། །ད་སྟན་ཐོག་དེར་ཡང་རང་ཆོས་ལ་ཞུགས་ནས་ཅི་ཙམ་ལོན། བླ་མ་ནི་ཡུན་ཅི་ཚོད་བརྟེན། གདམས་ངག་ནི་ཅི་ཚོད་ཉན། ཆོས་ནི་ཅི་ཚོད་
བྱེད༑ ཆོས་ནས་བཤད་པ་དང༌། བདག་གི་རྒྱུད་ནི་ཅི་ཚོད་མཐུན་ཀྱིན་འདུག བོགས་སམ་ཡོན་ཏན་ཅི་འདྲ་སྐྱེས་འདུག ད་ལྟ་རང་འཆི་ན་བློ་བདེའམ་ཞེ་སྡང་ཅི་ཙམ་འདུག་བསམ་
དགོས༑ འོ་སྐོལ་ཆོས་སྒོར་ཞུགས་ནས་ལོ་དུ་སོང་། བླ་མ་བཟང་པོ་དུ་བསྟེན། གདམས་ངག་ཚར་དུ་ཉན་སེམས། རི་ཁྲོད་འགྲིམ་ལོ་དང་སྒྲུབ་པ་བྱེད་ལོ་ཨེན་རེ་ཙམ་བྱས་ཀྱང་། ད་རུང་
ཉོན་མོངས་པ་དབལ་སོ་རེ། རྣམ་རྟོག་གྲ་ཡ་མེ། འཁྲུལ་པ་རྒྱ་ཁ་དེ་བྱས་ནས་སྔར་གྱི་ཤེས་རྒྱུད་དེ་ག་ལ་ཨང་སོར་རེ་བྱས། བློ་བསྐྱེད་ཅི་ཡང་མེད་པ་འདི་ནན་ཏར་ཐུའོ་ཡར་སྐྱེ་མེད་ཀྱི་སྟེང་དུ་
སླར་ལ་ཐུ་ཐུ་ཙམ་སོང་བ་མང༌། དང་པོ་དད་པའང་འདི་བས་དྲག མོས་གུས་དག་སྣང་བྱ་བློ་ཐམས་ཅད་འདི་བས་བཏུབ་པར་ཡོད་པ་ལ། འོ་སྐོལ་ལ་ནི་མ་ཚོར་བར་དྲེད་པའི་ཆོས་བཞི་ཚང་ཡོད་
དེ༑ བླ་མ་ལ་མིག་དྲེད་ཁྱེར། གདམས་ངག་རྣ་དྲེད་ཁྱེར། དམ་ཚིག་ཚོད་དྲེད་ཁྱེར། དད་པ་སྣུམ་དྲེད་ཁྱེར། གོ་དྲེད་དུ་དྲེད། ཨ་འཐས་སུ་འཐས། གོ་ཡུལ་དུ་ལུས། ཆོས་སྤྱིའི་རྣམ་

༄༅། །པར་སོང་ནས། དོན་རང་རྒྱུད་ཀྱི་ཐོག་ཏུ་བྱོན་དུ་མ་འདོད་པར་ཆོས་དང་གང་ཟག་འཛོལ་བ་མ་ཚོར་བར་གདའ་བ། ལུས་རྒོད་བག་སྣ་ཚོགས། ངག་ཐོས་སོང་
མཆུས་སོང༌། ཡིད་ཁ་ཐོ་མུ་འབྱམས། རྒྱུད་སྲ་རེངས་སུ་བྱས་པའི་ཆོས་པ་དེ་མིའི་རྩ་རུ་ཡོང་ཚུལ། བདོག་ཚུལ་དུ་ཟོག་གེ་ཁྲ་མེ་བྱས་ཀྱང༌། རང་ལ་ནང་ན་ཐེ་ཚོམ་མེ་ཞུགས་ཁྲིག་
གེ གཡང་ཟ་སེ་བག་ཅིག་ལས་མི་གདའ་ན།ྋ བླ་མ་སངས་རྒྱས་དང་མཇལ། གདམས་ངག་བདུད་རྩིར་སོང་། སློབ་མ་བྱང་ཆུབ་སེམས་དཔའ་སོང༌། སྒོམ་པ་གངས་དཀར་གྱི་རྒྱལ་པོ་ཏི་
སེ་ལ་བྱས་ཀྱང་རང་རྒྱུད་མ་ཐུལ་བའི་སངས་རྒྱས་མི་ཡོང་། སྒོམ་མཁན་རང་གིས་བྱེད་དགོས། །སྒོམ་བསྒོམས་ནས་སྟེར་མི་མི་ཡོང༌། འགྲོ་མགོན་རྒྱ་རས་ཀྱི་ཞལ་ནས། ལྷ་གཉན་གནས་
པའི་གངས་རི་དང༌། །ཀླུ་གཉན་གནས་པའི་ཆུ་མིག་དང་། །རྒྱལ་བསེན་གནས་པའི་བྲག་ཕུག་དང༌། །བླ་མ་གོང་མའི་གདན་ས་དང༌། །མཁའ་འགྲོ་འདུ་བའི་དབེན་གནས་སོགས། །མ་
སྒོམ་བགྱི་བའི་དགུར་བསྒོམས་ཀྱང་། །སེམས་མ་ཐུལ་གྱི་སངས་རྒྱས་གང་ནའང་དཀོན། །ཁྱེད་གར་འགྲོའི་ས་རུ་རང་རྒྱུད་ཐུལ་གསུང་། རང་རྒྱུད་ལ་བློ་བསྐྱེད་རེ་འདོན་དགོས། ཆོས་ཡུན་

རིང་གིས་མི་ཕན་བློ་བདེ་རེ་དགོས་ཀྱིས། ནང་བསམ་སྦྱོར་གྱི་འདུག་ཚུལ་ཞིབ་ཏུ་ལྟོས་ལ། ན་ནིང་གིས་དུས་ནས་ད་ལྟའི་བར་ལ། ལམ་འཇུག་བཟློག་གི་བློ་བསྐྱེད་ཅི་འདུག་སེམས་
དང་༑ འདི་མི་གཅིག་ལ་ཟེར་བ་ལྟ་བུ་མ་ཡིན། འོ་སྐོལ་རང་རེ་སོ་སོ་ཐམས་ཅད་རྒྱུད་ཐོག་ཏུ་གཞོལ་དང༌། ལམ་བསླབ་པ་གསུམ་གྱི་དབང་དུ་བྱས་ན་ལྷག་པ་ཚུལ་ཁྲིམས་ཀྱི་བསླབ་པ་ལ་ན་ནིང་
ཉོན་མོངས་པ་མགོ་ནོན་པ་ལས་མེད་པ་ལ། ད་ལོ་སུན་འབྱིན་པའམ་རྩ་བ་ནས་སྤོངས་པཅི་འདུག་ལྟོས། ཏིང་ངེ་འཛིན་ལ་ན་ནིང་ཞི་གནས་ཀྱི་གནས་པ་ཕྲག་ཁྲིག་ལས་མེད་པ་ལ། ད་ལོ་ལྷག་
མཐོང་གི་རྟོགས་པ་སྐྱེས་པ་འདུག་གམ། ཤེས་རབ་ལ་ན་ནིང་ཆོས་རགས་པ་ལས་མི་གོ་བ་ལ། ད་ལོ་ཕྲ་བ་ཚུན་ཆད་གོ་བ་འདུག་གམ། ན་ནིང་སྟོང་པ་ཉིད་ལས་མི་གོ་བ་ལ་ད་ལོ་རྒྱུ་འབྲས་ལ་
འཁྲིག་ཚུད་པ་འདུག་གམ། ཅི་འདུག་ལེགས་སུ་ཐག་བཅད། ལར་བཤད་པ་ཚིག་ཡིན། བྲིས་པ་ཡི་གེ་ཡིན། གོ་བ་བློ་ཡུལ་ཡིན། ཚིག་དང་ཡི་གེ་ཅི་ཙམ་ལེགས་ཤིང་ཟབ་ཀྱང་དོན་སླུ་བྱེད་
ཀྱི་གཟུགས་བརྙན་ཡིན། སྒྲ་ཇི་བཞིན་མ་ཡིན་པས་དོན་ཐུན་མོང་མ་ཡིན་པ་གཏན་ལ་འབེབས་པར་མ་ཤེས་ན། ཕྱོགས་འཛིན་གྱི་ལྟ་བ་རྟོག་དཔྱོད་ཀྱི་ཤེས་པས་བསམ་གྱིས་མི་ཁྱབ་པའི་གནས་

༄༅། །ལུགས་གང་དུ་གཏན་ལ་འབེབས། མཛུབ་མོས་ཟླ་བ་མཚོན་པ་ཙམ་ལས་འདི་ཡིན་ཞེས་དངོས་སུ་བསྟན་དུ་ཚིག་ལམ་ཆད། དུས་གསུམ་སངས་རྒྱས་ཀྱིས་ཀྱང་
གསུང་མ་བཏུབ་པས་ཐ་སྙད་ཚིག་གིས་མི་མཚོན་ཞིང་རྟོག་གེའི་སྤྱོད་ཡུལ་མ་ཡིན་པའོ། །ལར་ན། ཆོས་མི་ཤེས་པ་ཞིག་ང་རྒྱལ་ཆེ། སྒོམ་ཉམས་མྱོང་མེད་པ་ཞིག་ཁ་ལྟ་མཐོ། བཙུན་པོ་ངོ་
ལྐོག་མཁན་ཞིག་ཚུལ་ཆོས་མཁས། བྱ་བ་ཡིན། ཞང་རཏྣའི་ཞལ་ནས། ཇི་སྲིད་ཡིད་ཀྱི་དཔྱད་བཟོད་དེ་སྲིད་དུ། །ཇི་ལྟར་ཟབ་པར་རྟོགས་ཀྱང་གནས་ལུགས་མིན། །ཇི་སྲིད་ཚིག་ཏུ་བརྗོད་
ནུས་དེ་སྲིད་དུ། །མིང་འདོགས་ཅི་ཙམ་ལེགས་ཀྱང་གནས་ལུགས་མིན། །བལྟ་བྱ་ལྟ་བྱེད་གཉིས་འཛིན་དེ་སྲིད་དུ། །གཉིས་སུ་མེད་པའི་གནས་ལུགས་རྟོགས་མི་སྲིད། །གསུང་། བསམ་
གྱིས་མི་ཁྱབ་ཅིང་བློ་ལས་འདས་པའི་གནས་ལུགས་དེ། རང་གི་སེམས་ཐོག་ཏུ་རང་ངོ་ཤེས། རིག་ཐོག་ཏུ་རྡོ་རུས་ཐུག མྱོང་ཐོག་ཏུ་ཡིད་ཆེས་སྐྱེས། སྣང་ཐོག་ཏུ་རང་བྱན་ཚུད། རྐྱེན་ཐོག་
ཝཱཏུ་ཕུགས་ཐག་ཆོད། གང་བྱུང་བོགས་སུ་ཐོན། གང་ཤར་བསྒོམ་དུ་འབྱམས་པ་ལ་སྒོམ་སྣང་སྲིད་རྒྱ་ཐེག་ཟེར་བ་ཡིན། འོ་སྐོལ་རང་ཐམས་ཅད་ཚེ་ཐོག་མ་མེད་པ་ནས་སྡུག་བསྔལ་གྱི་སྐྱེལ་451

བསུ༑ འདོད་པའི་ཁུར་པོ། བཟུང་འཛིན་གྱི་བང་ཆེན་ལ་གཉེར་མ་ཚུར་ཆུར་རྒལ་དུ་བཅུག དེ་ཡང་བདག་གི་སྡུག་བསྔལ་སྤང་དུ་བླང་། གཞན་གྱི་སྡུག་བསྔལ་རྒྱབ་ཏུ་ཁུར། རྒྱལ་ཁམས་
ཀྱི་སྡུག་བསྔལ་བློ་ལ་བཏགས། སྡུག་བསྔལ་སྔ་མ་ཚོ་ཡར་སྐྱེལ། ཕྱི་མ་ཚོ་མར་བསུ། ད་ལྟ་བ་ལ་སྒྲེ་བཟློག་བྱེད་ཅིང་རང་གིས་ནང་ནས་རྩུབ། གཞན་གྱིས་ཕྱི་ནས་རྩུབ། བར་དུ་བོང་བུ་
ཅོག་དགུ་ལངས་པ་བཞིན་ཚུབ་རིལ་འཚུབ་ནས་འབོལ་ལེ་སྤྱོད་པ་སྡུག་བསྔལ་མིན་པ་མི་འདུག དེ་ཐམས་ཅད་ཀུན་སློང་བསམ་པའི་འགྲོ་ལྡོག་བློ་སྣའི་བསྒྱར་ཁ་མ་ཤེས་པས་ལེན་པ་ཡིན་མོད།
ཤ་ཅི་དགའ་བར་གྱིས། གང་དགའ་བར་མཛོད། ཇི་ལྟར་འོང་བར་ཤོག གང་ལྟར་འགྲོ་བར་སོང་། སྙམ་དུ་ཤེས་ན་སྡུག་བསྔལ་ཡུལ་འབུད། དགའ་བར་བྱེད་པའང་རང་གི་སེམས། མི་
དགའ་བར་བྱེད་པ་ཡང་རང་གི་སེམས་ཡིན། བྱེད་མཁན་ཐམས་ཅད་རང་གི་སེམས་སུ་འདུག་པ་ལས། སྡུག་བསྔལ་དེས་ཚུར་འགེལ་དུ་ཡོངས་པ་ནི་མི་འདུག རང་གིས་ཕར་ལེན་དུ་ཕྱིན་པ་
ཡིན་མོད། དེ་འདྲ་བ་ན་ཕར་ལ་བསམ་ན་མི་རེའི་བློའི་འདྲེ་ལྡོག་ལའང་དེ་ཡོད་ན་ནི། དེ་མེད་ན་ནི། དེ་བྱུང་ན་ནི་སྙམ་དུ་སྡུག་བསྔལ་དུ་འཚུབ་རིལ་གྱིས་འགྲོ། དེ་ཙ་ན་ཕྱི་ཤ་གཅིག་དགའ་བར་

༄༅། །གྱིས། སྙམ་དུ་བློས་ཕྱིས་བཏག་པས་བློ་བདེ་འབོལ་འགྲོ། དུས་རྒྱུན་དུ་བློ་རྒྱུན་ནེ། གཟེར་རེ་རྟོག་གི་རྣོས་བུ་ཞིག་གི་ཁ་ན་ཅི་ཡོད་འཚུབ་བྱུང་ཙ་ན་ལྷོད་གློད་ལ་
ཞོག ཁྲིད་བྱུང་ཙ་ན་རྒྱངས་སྐྱུར་ལ་ཐོང༌། བློ་གོ་གསུམ་མི་ཐུག་པའི་གནད་འཚུབས་སུ་གློད་པ་བྱ་བ་ཡིན་སྐྱེས་བུ་ཀུན། མི་དགའ་བ་ཚ་དགུ་བྱུང་བའི་དུས་སུ་ཡང་ཤེས་པ་ལྷོད་གློད་ལ་
ཞོག རྣམ་པར་རྟོག་པ་བཀྲ་རམཾ་སྐྱེས་པའི་དུས་སུའང་བློ་ལྷོད་གློད་ལ་ཞོག དེ་འདྲའི་དུས་སུ་དལ་འབྱོར་གྱི་མི་ལུས་ཐོབ། བླ་མ་སངས་རྒྱས་དངོས་དང་མཇལ། བྱ་བློ་ནི་ཆོས་ལས་མེད་མི་
དགའ་བྱ་དོན་ཅི་ཡོད་སྙམ་དུ་བློ་ཡངས་ཆད་ཀྱིས་ཐོང་། བློ་ལ་རྒྱུ་ཐག་མ་བྱེད། བློ་གོ་གསུམ་མ་ཐུག་པར་ངལ་བསོ་ཚུག སྡུག་བསྔལ་གྱི་བཤེས་རང་བདེ་བ་ཆེན་པོ་ཡིན། དེའང་གང་ཟག་གི་
བློས་དགའ་རུ་བཅུག་པའམ། སྟོང་དུ་བཅུག་པ་ཞིག་མིན། ྋ ཡེ་གདོད་མ་ནས་དགའ་ཟིན་ཟིན་པ། སྐྱིད་ཟིན་ཟིན་པ། ཆོས་ཉིད་ཀྱི་ཉི་མ་ཤར་ཤར་བ། བདེ་ཆེན་གྱི་ཐང་ལ་གདལ་གདལ་
ཝཱ བ༑ ལྷུན་འགྲུབ་ཀྱི་འབྲས་བུ་སྨིན་སྨིན་པ་ཞིག་ཡིན། བདེ་སྡུག་གཉིས་ཀ་གཤིས་ལ་གྲུབ་པ་མེད། བདེ་བ་ལ་ལྟོས་ན་སྡུག་པ་སྡུག་པ་ལ་ལྟོས་ན་བདེ་བ་ཞེས་བཏགས་པ་ཡིན། ལྟོས་ཆོས་ཟད་453

ཙ་ན་སྡུག་བསྔལ་གྱི་ཡུལ་འབུད། ཟག་མེད་ཀྱི་བདེ་བ་ཆེན་པོ་ཞེས་ཟེར་རོ། །དེ་གོ་ན་བློ་བདེ་འབོལ་འགྲོ། སྙིང་རྩ་དགའ་ཡལ་འགྲོ། ཤེས་པ་ཡངཆད་འགྲོ། སྐྱེས་བུ་ཀུན་གསུང་། སྤྱིར་
རང་སངས་རྒྱ་བ་ལ་ལམ་དྲང་པོ་ནས་འགྲོ་དགོས། དྲང་པོའི་ལམ་གྱི་འཇིག་རྟེན་ཀུན་ཏུ་བདེ། །གཡོ་སྒྱུ་གྱ་གྱུས་འཇིག་རྟེན་ཕུང་བར་བྱེད། །ཅེས་པས། རང་སེམས་དྲང་པོར་ཞོག བླ་མ་
རྩང་རུ་བ་དེ་གཞུའི་ཀུན་དགའ་ར་བ་ནས། འཕན་ཡུལ་རྒྱལ་བས་སྤྱན་དྲངས་ནས་ཆོས་ཞུས་པའི་དུས་སུ། ཐམས་ཅད་སོ་ཐུབ་པར་གྱིས་དང་ཡར་ཡར་འགྲོ་བ་ཆོས་ཉིད་ཡིན་གྱིས་གསུངས་
སོ༑ །དེ་བཞིན་དུ་རང་རེ་རྣམས་ཀྱང་སོ་ཐུབ་པ་རེ་བྱེད་དགོས། དེ་ལ་ཞེན་ལོག་གི་ཕོ་ཚུགས་ཕྱོགས་གང་དུ་སྡོད་ཀྱང་འདོད་ཡོན་ལ་བློ་མི་འཇུག་པ་ཞིག་དགོས། མོས་གུས་ཀྱི་ཕོ་ཚུགས་རང་ལ་
བསམ་རྒྱུ་བླ་མ་ལས་མེད་ཅིང་། སྙན་པ་ཕྱོགས་བཅུར་སྒྲོག་པ་ཞིག་དགོས། ཞབས་ཏོག་གི་ཕོ་ཚུགས་རང་གཞན་ཀྱི་འདུན་མ་བླ་མའི་ཕྱོགས་སུ་བསྒྱུར་བ་ཞིག་དགོས། སྒྲིབ་པའི་ཕོ་ཚུགས་རང་
གང་དུ་བསྡད་ཀྱང་ཉམས་ལེན་དང་འབྲལ་བ་མེད་པ་ཞིག་དགོས། འཕྲིན་ལས་ཀྱི་ཕོ་ཚུགས་བླ་མ་དང་བསྟན་པའི་ཞབས་འདྲེན་དུ་མ་སོང་བ་ཞིག་དགོས། གཞན་དོན་གྱི་ཕོ་ཚུགས་སྐུ་གསུང་

༄༅། །ཐུགས་ཀྱི་རྣམ་ཐར་འཛིན་ཅིང་རང་རྟགས་སྤྱོད་པ་སྐྱོང་བ་ཞིག་དགོས་གསུངས་སོ། །སོ་ཐུབ་པ་བྱ་བ་དེ་གང་ཡིན་ན་རང་གི་དང་པོའི་བསམ་པ་དེ་སོ་ཐུབ་པ་ཡིན་
ཏེ༑ དང་པོ་ཆོས་ལ་འཇུག་པའི་དུས་སུ་མཁས་པའམ་གྲུབ་ཐོབ་བམ། རྟོགས་ལྡན་ནམ། དགེ་བཤེས་ཤིག་བྱ་སྙམ་པ་ལས། དྲེད་པོ་བྱ། ལོག་པོ་བྱ། ཆོས་པ་ངན་པ་བྱ་སྙམ་པ་སུ་ལ་ཡང་
མེད༑ དང་པོའི་བསམ་པ་དེ་ཤིར་ཤིར་བྱུང་ན་བཟང་པོའང་འོང་བ་དེ་ཡིན་ནོ། །ཁ་ཅིག་དུས་རྒྱུན་དུ་བསྒོམ་ཀྱང་ཤེས་རྒྱུད་ན་ནིང་གི་དེ་ལ་སྲ་ཐེ་སེ་བྱས་པ་དེ་འདྲས་མི་འོང༌། སོ་ཐུབ་པ་ལ་དཔེ་མི་
འདུག་སྟེ། དེས་མི་ཕན། རྟོགས་ལྡན་གྱི་རྣལ་འབྱོར་འབུ་ཆུ་ཟེད་པོ་བྱ་བ་ཞིག་ལ། ཆོས་འབྲེལ་ཞུ་བྱས་པས་ཆོས་འབྲེལ་གྱིས་ཅི་བྱེད། ཆོས་པས་རྟག་ཐུབ་པ་སྐད་མ་ཟེར་བས། མིའི་
གཟུགས་ཤིག་ལ་ཐོང་གསུང་། མིའི་གཟུགས་རང་འཇིག་དགོས། འོ་སྐོལ་རྣམས་སྐྲག་པ་དྲུང་བ་སྤྱང་བ་ལ་དཔེ་མི་འདུག་སྟེ། ཞེན་པ་གཏིང་ནས་མ་ལོག་པས་ཚེ་འདི་ལ་མངོན་པར་ཞེན། རི་
ཝཱ་ཁྲོད་འགྲིམ་པ་ཙུག་སྒྲུབ་པ་བྱེད་པ་ཙུག་བྱས་ཀྱང་ད་རུང་རྒྱུད་ཐ་མལ་དུ་ཁྲེས་སེ། ཚེ་འདིའི་གསེབ་ན་སྐེ་ཙོག་གེ ཉོན་མོངས་པ་དང་རྣམ་རྟོག་གི་གསེབ་ན་བྱིང་ངེ༌། ཆོས་བརྒྱད་ཀྱི་ཁ་ལ་བསྐལ་ ུ

ལེ་བྱས་བློ་བསྐྱེད་ཡེ་མི་གདའ་ན། སྒོམ་བསྐྱེད་མེད་པོ་སྟན་ཐོག་ཏུ་ལུས་པས་མི་ཕན། སང་ནས་སྤྱང་པོ་ཚོས་ཡེ་རིག་བསྐྱེད། གྲུང་པོ་ཚོས་གཞིག་མལ་ཐོང་། སྐྲག་པོ་ཚོས་རང་ཚོད་བཟུང་
ལ༑ ད་རེས་འཁོར་བ་དང་གཏན་འགྱེས་བྱེད་དགོས་པས་བློས་བསྐྱེད་བལ་ཐག་ཙམ་རེ་འདོན་དགོས་སོ། །དེ་ལ་འཆི་བ་མི་རྟག་པ་དང་། ལས་རྒྱུ་འབྲས་འཁོར་བའི་ཉེས་དམིགས་བསམ་
ལ༑ །དད་པ་ལ་བསྐྱེད་འདོན་དགོས། འདོན་ཡོན་ལ་སྐྱོན་དུ་མཐོང་ཞིང་ཆོག་ཤེས་ཀྱི་བློ་སྣ་བསྟང་ལ་ཞེན་ལོག་ལ་བོགས་འདོན་དགོས། བྱམས་སྙིང་རྗེ་བྱང་ཆུབ་ཀྱི་སེམས་གསུམ་ལ་རྩེ་གཅིག་
ཏུ་བསྒོམས་ལ་བློ་སྦྱོང་ལ་བོགས་འདོན་དགོས། བླ་མ་ཅི་མཛད་ཡོན་ཏན་དུ་ལྟ་ཞིང་ལོག་རྟོག་གི་སྐྱོན་སྣང་དག་པས་གསོལ་བ་ཕུར་ཚུགས་སུ་བཏབ་ཅིང་མོས་གུས་བོགས་འདོན་དགོས། མ་ཞུམ་
གྱི་དམན་ས་བཟུང་ནས་གཞན་སྐྱོན་ལ་བྱ་ར་མི་གཏོང་བར་རང་སྣང་དག་ཏུ་དག་པས་དག་སྣང་ལ་བོགས་ཐོན་དགོས། སྣོད་བཅུད་ལྷ་རུ་ཤེས་པའི་གསལ་དག་ང་རྒྱལ་བརྟན་པས་བསྐྱེད་རིམ་ལ་
བོགས་འདོན་དགོས། རང་སེམས་རང་ངོ་འཕྲོད་ཅིང་མ་ཡེངས་ཆོས་ཉིད་ཀྱི་དྲན་པས་རྗེས་ཤེས་ཀྱི་དྲི་མ་སྦྱངས་ལ་ཕྱག་རྒྱ་ཆེན་པོ་ལ་བོགས་འདོན་དགོས། རིན་པོ་ཆེ་མི་བསྐྱོད་པའི་ཞལ་✖

།ནས། ཉམས་ལ་ཡར་བསྐྱེད་མེད་པ་ནི།།ཟླ་བ་ཉི་མས་ནོན་པ་འདྲ། །དེ་གཉིས་སྣང་གི་ཡུལ་ལ་ཞེན་པས་ལན། །སེམས་ཁྲི་བ་ཆོད་གཅིག་སྐལ་ལྡན་ཚོ་༄༅།
གསུང་༑ །མགུར་ལས་ཀྱང་། རང་སེམས་ཀྱི་ངོ་བོ་མཐོང་ལགས་ཀྱང༌། །ཡེངས་མེད་རྒྱུན་པར་སྐྱོང་མ་ནུས། །བརྟན་པ་མ་ཐོབ་རྐྱེན་དབང་ཤོར། །རྗེས་ཤེས་ཀྱི་སྤྱོད་པ་འདག་དུས་
མེད༑ །ཡོན་ཏན་ནུས་པའི་བྱིས་པ་རྒས། །ད་སྤྲང་པོ་རང་ཉིད་བསྒོམས་པ་ཡིན་གསུང་། སྤྱིར་ཆོས་འདི་མཐོན་པོ་ཞིག་ཁོ་ན་ལ་དགའ། དམའ་མོ་ཚོས་བློ་མི་ཁེངས། མེད་མེད་པོ། སྟོང་
༈ སྟོང་པོ། མཐོ་མཐོ་པོ་ཞིག་ཁོ་ན་ལ་དགའ་སྟེ། ཆོས་ཉིད་ཀྱི་ཕོ་སྒོ་གང་ཟག་གི་རྟོགས་ཚད་དུ་མི་འདོད། ཆོས་རྫོགས་པ་ཆེན་པོ་ཡིན་པས་མི་ཕན།ྋ གང་ཟག་རྫོགས་པ་ཆེན་པོར་འགྲོ་
དགོས༑ ཆོས་སྐད་ལ་རྟ་རེ་བས་མང་པོ་བྱས་ནས་གང་ཟག་ལ་ཁྱི་མི་རེ་བ་མང་པོ་ཡོང་མཐོང་། ཆོས་ལ་ཚིག་ཤེས་པ་དང་བློ་ཡུལ་དུ་གོ་བ་རྐྱང་པས་མི་ཕན། ཆོས་ཚིག་རྐྱང་དུ་སོང་ནས་ལག་
ཝཱ ལེན་ལ་མི་འདེབས་པའི་ཚིག་ཟིན་སྐམ་པོ་ཐམས་ཅད། ནེ་ཙོའི་འདོན་པ་སྤག་ཤིའི་གླུ་དང་ཁྱད་མེད། ཆོས་གཅིག་གོ་གཉིས་གོ་ལག་ལེན་ལ་འདེབས་པ་ཞིག་དགོས། གཅིག་ཤེས་གཉིས་ཤེས་ ེ

རྒྱུད་ལ་སྦྱོར་བ་ཞིག་དགོས། ཆོས་རང་གི་རྒྱུད་ཐོག་ཏུ་མ་བྱོན། སེམས་དང་ཆོས་ཀྱི་ཆེ་ཆུང་མ་འདྲེས་པར། ཆོས་དང་གང་ཟག་གི་བར་ནང་ཧར་བ་མི་ཤོང་པ་ཙམ་བྱས། ཆོས་གློ་བའི་ཚོད་མ་
བཞིན་ཁ་ན་སྐྱ་ལེ་བྱས་པ་དེས་ཆོས་ཀྱི་དོན་བྱེད་མི་ནུས་པ་ལགས་མོད། དེ་ཙ་ན་ཆོས་ཤེས་ཀྱང་ཆོས་ཀྱི་དགོས་པ་མ་གྲུབ་པ་ལགས་མོད། ཆོས་གཅིག་ལ་འཁྲིག་ཚུད་ན་ཆོས་ཐམས་ཅད་དམའ་
བཤིན་པ་ཡིན་པས་ཐམས་ཅད་གོ་འགྲོ། ཞེན་ལོག་གམ། མོས་གུས་སམ། དག་སྣང་གང་རུང་ཞིག་བཤའ་མར་རྒྱུད་ལ་སྐྱེས་ན། གཞན་ཐམས་ཅད་དེའི་རྩར་ཕུང་འོང་། དེས་ན་རང་གང་
ཉམས་སུ་ལེན་པ་གཅིག་ལ་མྱོང་བ་ཅི་སྐྱེ་བྱ། མྱོང་བ་སྐྱེ་བ་ལ་རྩེ་གཅིག་པའི་སེམས་དགོས། ད་ལྟ་དམིགས་པ་མི་གསལ་ཟེར་བ་ལ་སོགས་པའང་ཤེས་པ་རྩེ་གཅིག་ཏུ་མ་འདྲིལ་བ་ཡིན། མ་
ཡེངས་རྩེ་གཅིག་པའི་སེམས་ཀྱིས་ཐིལ་ཕུར་ནི་ཕུར་དུ་དྲིལ་ན་སེམས་གཉིས་མེད་པའི་གནད་ཀྱིས་མི་གསལ་དོན་མེད། ལར་འཁོར་འདས་གཉིས་ཀྱིས་གྱེས་སོ་རྟོག་པ་དང་མི་རྟོག་པ་གཉིས་
ཡིན༑ རྣམ་སྣང་མངོན་བྱང་ལས། རྣམ་རྟོག་མ་རིག་ཆེན་པོ་སྟེ། །འཁོར་བའི་རྒྱ་མཚོར་ལྟུང་བྱེད་ཡིན། །མི་རྟོག་ཏིང་འཛིན་ལ་གནས་ན། །ནམ་མཁའ་བཞིན་དུ་རྟོག་མེད་གསལ། །ཞེས་ ཻ

།པ་དང༌། རྣམ་རྟོག་ལས་བྱུང་སྲིད་པ་འདི། །རྣམ་པར་རྟོག་པའི་རང་བཞིན་ཕྱིར། །དེ་ཕྱིར་མ་ལུས་རྟོག་སྤངས་ན། །མྱ་ངན་འདས་པའི་མཆོག་ཡིན་ནོ། །ཞེས་
གསུངས་པས་དབང་པོ་ལྔ་ཡུལ་ལ་ཡེངས་ཤིང་ཞེན་པས་དུས་གསུམ་གྱི་ལས་བསགས་པས་ཁམས་གསུམ་དུ་འཁོར་ཞིང་རྒྱུད་དྲུག་ཏུ་སྐྱེས་པ་སྟེ། འདོད་ཆགས་ཞེ་སྡང་གཏི་མུག་གསུམ། །དེ་
སྐྱེད་ལས་ནི་མི་དགེ་བ། །ཞེས་གསུངས་པས་རྒྱུ་མི་དགེ་བ་ལས་འབྲས་བུ་སྡུག་བསྔལ་འབྱུང་བས། མི་དགེ་བ་ལས་སྡུག་བསྔལ་འབྱུང༌། །འདི་ལས་ཇི་ལྟར་ངེས་ཐར་ཞེས། །ཉིན་མཚན་རྟག་
ཏུ་བདག་གིས་ནི། །འདི་ཉིད་འབའ་ཞིག་བསམ་པར་རིགས། །ཞེས་གསུངས་སོ། །རྣམ་རྟོག་སྤོང་བའི་ཐབས་ལ་མཁས་པ་རྣམ་པར་མི་རྟོག་པ་ཕྱག་རྒྱ་ཆེན་པོ་འབའ་ཞིག་ལ་བསྟན་ནས་ས་དང་
ལམ་གྱི་ཡོན་ཏན་གོང་མ་ཐམས་ཅད་སྐྱེ་སྟེ། རྗེ་འབྲི་ཁུང་པའི་ཞལ་ནས། བདེ་སྦྱིན་ཏིང་འཛིན་མི་གནས་ཤིང༌། །ལུས་ངག་ཡིད་གསུམ་གཡེང་པ་ཡིས། །གཞན་སྣང་བྱིན་གྱིས་མི་རློབ་
ཝཱ པས༑ །སྒོམ་གསལ་ཆབ་ལ་མི་གཏོང་ཞུ་གསུང་། སྤྱོད་འཇུག་ལས། སྟོང་ཉིད་བག་ཆགས་གོམས་པས་ནི། །དངོས་པོའི་བག་ཆགས་སྤོངས་འགྱུར་ཞིང་། །ཅི་ཡང་མེད་ཅེས་གོམས་པས་ ྷ

ནི༑ །ཕྱི་ནས་དེ་ཡང་སྤོང་བར་འགྱུར། །གསུང༌། འདི་ལ་རྟོག་པས་སྤྲས་པའི་མི་རྟོག་པ་དང་། རྟོག་པ་ཐམས་ཅད་དང་བྲལ་བའི་མི་རྟོག་པ་དང་། རང་གཤིས་རྟོགས་པ་དང་ཡུལ་མཉམ་
པར་འཇོག་ཅེས་པ། མོས་པ་ཡིད་ལ་བྱེད་པའི་མི་རྟོག་པ་དང་། དེ་ཁོ་ན་ཉིད་ཀྱི་མི་རྟོག་པ་ལ་སོགས་པའི་རྣམ་དབྱེ་ཤེས་པར་བྱའོ། །གཞན་ཡང་ཁམས་གསུམ་གྱི་རྟོག་པ་སྤོང་པ་ལ་སྙོམས་པར་
འཇུག་པ་དགུའི་ཏིང་ངེ་འཛིན་དང༌། འཇིག་རྟེན་པའི་ལམ་གྱི་ཏིང་ངེ་འཛིན་དང་། འཇིག་རྟེན་ལས་འདས་པའི་ལམ་གྱི་དྲོད་ཀྱིས་བསྡུས་པའི་ཏིང་ངེ་འཛིན་དང་། རྟགས་ཀྱིས་བསྡུས་པའི་ཏིང་ངེ་
འཛིན་ཐམས་ཅད་ཀྱི་དེ་ཉིད་ཤེས་པར་བྱའོ། །དེ་ལ་ཏིང་ངེ་འཛིན་སྐྱེ་བར་བྱེད་པའི་རྒྱུ་ནི། ཐུན་མོང་དུ་འཇིག་རྟེན་བློས་གཏང་བ་དང༌།ྋ ཚུལ་ཁྲིམས་རྣམ་པར་དག་པ་བསྲུང་བ། དབེན་པ་བསྟེན་
པ་གསུམ་ཡིན། ཁྱད་པར་གྱི་རྒྱུ་ལམ་ཟབ་མོ་བླ་མའི་མོས་གུས་ལ་བརྟེན་ནས་སྒོམ་ཕྱག་རྒྱ་ཆེན་པོ་བྱ་བ་དེ་འཁོར་བ་ཡིན། ལྡིང་བ་ཡིན། འབབ་པ་ཡིན་དེ་ལ་སྒོམ་ཕྱག་རྒྱ་ཆེན་པོ་བྱ་བ་དེའི་ངོ་བོ་
བྱང་ཆུབ་ཀྱི་སེམས་གཉིས་དབྱེ་བ་མེད་པ་སྟོང་ཉིད་སྙིང་རྗེའི་སྙིང་པོ་ཅན་དེ་སྡེ་སྣོད་གསུམ་དང་རྒྱུད་སྡེ་བཞིའི་དོན་ཐམས་ཅད་ཟབ་མོ་ལྔ་ལྡན་གྱི་ཉམས་སུ་ལེན་པར་བྱེད་པ་ལས། དེ་ཡང་གནས་

།ལུགས་ཕྱག་རྒྱ་ཆེན་པོ་དེ། ཡོད་པ་རང་རང་ཐམས་ཅད་ཀྱི་སྙིང་ལ་ཡོད། ཡིད་སྨོན་ཆོས་མཛད་ཐམས་ཅད་སྟོང་། །རྟོགས་པ་སྐལ་ལྡན་འགའ་རེས་རྟོགས།༄༅།
ཨ་རེ་འདོད་ཀྱིས་མྱོང་བ་མིན། །བརྟག་དཔྱད་མཁན་པོས་ཤེས་པ་མིན། །རྟོག་གེ་བ་ཡི་སྤྱོད་ཡུལ་མིན། །བྱིན་རླབས་ལམ་ལ་གནས་པའི་ཕྱིར། །མོས་གུས་ཅན་གྱིས་རྟོགས་པ་ཡིན། །ལས་
འཕྲོ་ཅན་གྱིས་རྟོགས་པ་ཡིན། །རང་ཤར་རྣམས་ཀྱི་སྤྱོད་ཡུལ་ཡིན། །ཀུན་གྱི་གྲོགས་ནི་བརྩོན་འགྲུས་ཡིན། །གསུངས་པས། ཡོད་པ་རང་རང་ལ་རང་ཆས་སུ་ཡོད་དེ། སེམས་ཅན་ཐམས་
ཅད་ལ་རང་བཞིན་གྱི་གནས་པའི་རིགས་ཞེས་བྱ། རང་འབྱུང་ལྷན་ཅིག་སྐྱེས་པའི་ཡེ་ཤེས་ཞེས་བྱ། ཁམས་རང་བཞིན་གྱི་རྣམ་པར་དག་པ་ཞེས་བྱ་བ། མ་སྦས་པ། མངོན་སུམ། མ་བྲལ་བ་
རང་ཆས། མ་ནོར་བ་རྗེན་པ། སངས་རྒྱས་ཆོས་ཀྱི་སྐུ། དུས་གསུམ་དུས་མེད་དུ་སེམས་ཅན་གྱི་ཁམས་རྒྱུད་དང་དབྱེ་བ་མེད་པར་བཞུགས་པ་ལ། མངོན་སུམ་དུ་མཐོང་ཡང་ངོ་མ་
ཝཱ ཤེས༑ རང་དུ་འདུག་ཀྱང་ཐག་མ་ཆོད། ལྷན་ཅིག་བསྡད་ཀྱང་ཞལ་མ་མཇལ་བར་ཧར་རེ་ལོང་དུ་སོང་གདའ་བ། ད་དེ་རྟོགས་པར་བྱེད་པ་ལ། དཔོན་སློབ་ཀྱི་རྟེན་འབྲེལ་འགྲིག་ནས་སྣོད་

བཅུད་འཛོམ་དགོས། སྣོད་ལྡན་གྱི་སློབ་མ་བསགས་པ་རབ་ཏུ་གྱུར་པ་ཞིག་གིས་མཚན་ལྡན་གྱི་བླ་མ་རྟོགས་ལྡན་གཅིག་ལ། མོས་གུས་མཆོག་ཏུ་གྱུར་པ་ཐུན་མོང་མ་ཡིན་པས་གསོལ་བ་ཕུར་
ཚུགས་སུ་བཏབ་ཅིང་ཉམས་ཁྲིད་ཟབ་མོའི་སྐྱ་བར་ནས་བཏོན། རྩེ་གཅིག་ཏུ་བསྒོམ་པ་ལ་བརྟེན་ནས་ཐ་མལ་གྱི་ཤེས་པ་སུས་ཀྱང་བཟོ་མ་བྱས་པ་འདི་ཉིད་སྒོམ་ངོ་འཕྲོད་ནས་གང་ཤར་གྱི་སྣང་
རིག གང་སྐྱེས་ཀྱི་དྲན་རྟོགས། ཅི་བྱེད་ཀྱི་སྤྱོད་ལམ་ཐམས་ཅད་སྒོམ་ཐུན་གཅིག་གི་ནང་དུ་འབྱམས་ནས་ཅིར་སྣང་ཡེ་ཤེས་ཀྱི་འཁོར་ལོ་ལ། ངན་པའི་སྤང་བྱ་མ་གྲུབ་པ་གསེར་གླིང་ནས་ས་རྡོ་
བཙལ་དུ་མི་རྙེད་པ་ལྟ་བུ་སྟེ། འདི་ལྟར་སྣང་སྲིད་འཁོར་འདས་ཀྱི་ཆོས་ཐམས་ཅད་རང་ས་རང་ས་ནས་སོ་མ་ཉམས་མདོག་མ་འགྱུར་བ། གཟུགས་མ་བརྗེས་བར་རང་བྱུང་ལྷན་ཅིག་སྐྱེས་པའི་ཡེ་
ཤེས༑ གཉུག་མ་ཕྱག་རྒྱ་ཆེན་པོར་རྟོགས་འགྲོ། ད་དེ་སྒོམ་པའི་དུས་སུ་སེམས་མ་བཅོས་རང་ལུགས་བཟོ་མེད་དུ་ལྷོད་ཀྱིས་བཞག་པས་འདས་པའི་རྣམ་རྟོག་རྒྱུན་ཆད།ྋ མ་འོངས་པའི་རྣམ་རྟོག་
མ་སྐྱེས་པའི་བར་ལ། ད་ལྟར་གྱི་ཤེས་པ་གཤིས་ཅིར་ཡང་མ་ཡིན་པ། གདངས་ཅིར་ཡང་མ་འགགས་པ། ངོ་བོ་ཅིར་ཡང་མི་རྟོག་པ་ཡུལ་མེད་དུ་རང་གསལ་བ། ད་ལྟར་གྱི་ཤེས་པ་གསལ་

ཐོན་༄ །ལ་མ་འགག་པ་གསལ་སྟོང་བློ་བྲལ་ནམ་མཁའ་དྭངས་པའི་དཀྱིལ་ལྟ་བུ། བློས་གཅིག་ཀྱང་བཟོ་མ་བྱས་པ། མིང་འདོགས་ཐམས་ཅད་དང་བྲལ་བ། མ་མཐོང་བའི་
མཐོང་རྒྱུ། མ་མྱོང་བའི་མྱོང་རྒྱུ། རང་ལ་ཡོང་རྒྱུའམ། ཡིད་ཆེས་རྒྱུའམ། ངེས་ཤེས་སྐྱེ་རྒྱུའམ། ཐག་ཆོད་རྒྱུ་ཞིག་ཡོད་ལ། འདི་འདྲ་བ་གཅིག་འདུག་ཅེས་སྨྲས་རྒྱུའམ་བསམ་
རྒྱུའམ༑ བརྗོད་རྒྱུ་མེད་པ་ཞིག་འདུག་པ་དེ་ལ་ཕྱག་རྒྱ་ཆེན་པོ་ཟེར། གནས་ལུགས་ཀྱི་བཞུགས་ཚུལ་ཟེར། འཁོར་འདས་ཀྱི་འགྱེས་སོ། །སངས་རྒྱས་ཀྱི་དགོངས་པ། སེམས་ཅན་གྱི་
སེམས་ཉིད། རང་སེམས་ལྷན་ཅིག་སྐྱེས་པའི་ཡེ་ཤེས་གཉུག་མ་ཕྱག་རྒྱ་ཆེན་པོ་བྱ་བ་དེ་དེ་ཡིན། སངས་རྒྱས་དེ་ཡིན། སེམས་ཅན་དེ་ཡིན། སྣང་བ་དེ་ཡིན། སྟོང་པ་དེ་ཡིན། རིག་པ་དེ་
ཡིན༑ རང་དེ་ཡིན། གཞན་དེ་ཡིན་ནོ། །དེའི་དུས་སུ་རྣམ་རྟོག་ཕྲ་རགས་ཐམས་ཅད་རང་སར་ཞི་ནས་སེམས་རང་ལུགས་སུ་གནས་པ་དེ་ལ་ཞི་གནས་ཟེར། དེའི་ངང་ནས་རྨུགས་
ཝཱཔའམ༑ ཕྱལ་པའམ། ལུང་མ་བསྟན་དུ་མ་སོང་བར་སེམས་ཀྱི་ངོ་བོ་དེ་རང་རིག་རང་གསལ་སྨྲ་བསམ་བརྗོད་དུ་མ་བཏུབ་པ་རྗེན་ལྷང་ངེ་འདུག་པ་དེ་ལ་ལྷག་མཐོང་ཟེར། དེ་གཉིས་ལ་ཚིག་ལ་

སྔ་ཕྱི་བྱུང་ཡང་དོན་ཤེས་པ་སྐད་ཅིག་མའི་སྟེང་དུ་གཉིས་སུ་མེད། རང་གི་ངོ་བོ་དེ་སྒྲོ་བཏགས་ཐམས་ཅད་བྲལ་བས་རྟག་པའི་མཐར་མ་ལྷུང་། རང་གི་རིག་ཅིང་མྱོང་བས་ཆད་པའི་མཐར་མ་ལྷུང་
བའི་ཞི་གནས་ལྷག་མཐོང་ཟུང་དུ་འབྲེལ་བ་དེ་ལ་སྒོམ་སྐྱེས་པ་ཟེར་བ་ཡིན། སྤྱིར་ཞི་གནས་ལྷག་མཐོང་བྱ་བ་དེ་ཚིག་ཡིན། ཞི་གནས་གནས་པ་ཞིག་ཡིན་པར་འདུག ལྷག་མཐོང་གསལ་བ་ཞིག་
ཡོད་པར་འདུག སྙམ་པ་དེ་གོ་ཡུལ་བྱ་བ་ཡིན། དེ་ཉོན་མོངས་པའི་མགོ་ཡང་མི་ནོན། རྣམ་པར་རྟོག་པའི་སྤུན་ཐག་ཀྱང་མི་ཆོད། རྐྱེན་བཟང་ངན་གྱི་རོ་ཡང་མི་སྙོམས། སྒོམ་ཆེན་པ་ལ་
རིག་ཐོག་ཏུ་རྡོ་རུས་འཕྲོད་དགོས། དེ་ཡང་ལས་དང་པོའི་དུས་སུ་ཤེས་པ་གློད་ནས་རང་སར་འཇོག་པ་གལ་ཆེ།ྋ རྣམ་པར་རྟོག་པ་བཀྲ་རམ་པ་སྐྱེས་པའི་དུས་སུ་ཡང་ཤེས་པ་ལྷོད་ཀྱིས་གློད་ནས་
འཇོག ཉོན་མོངས་པ་དཀྲུག ཐོམ་པ་བྱུང་བའི་དུས་ན་ཡང་གདངས་མ་འགགས་པར་ཤེས་པ་གློད་ལ་ཞོག མི་དགའ་བ་ཚ་དགུ་བྱུང་བའི་དུས་སུ་ཡང་ཤེས་པ་ལྷོད་ཀྱི་གློད་ནས་འཇོག་ཏེ། ས་
ར་ཧའི་ཞལ་ནས། བྲམ་ཟེ་སྐུད་པ་མཁལ་བ་བཞིན། །རྣལ་འབྱོར་ཤེས་པ་གློད་པ་ཞོག །འཇུར་བུས་བཅིངས་པའི་སེམས་ཉིད་འདི། །གློད་ན་གྲོལ་བར་ཐེ་ཚོམ་མེད། །ཅེས་པ་

༄༅། །དང༌། བཅིངས་པ་དག་ནི་ཕྱོགས་བཅུར་འགྲོ་བར་རྩོམ། །གློད་པར་གྱུར་ན་མི་གཡོ་བརྟན་པར་གནས་ཞེས་གསུངས། ཞང་རཏྣའི་ཞལ་ནས། ཕྱག་རྒྱ་ཆེན་པོ་
སྒོམ་པ་ལ། །འདི་བྱའི་ཏིག་པོ་མི་བདོག་གིས། །དང་པོ་བར་དང་ཐ་མ་མེད། །ནམ་དྲན་དུས་སུ་གློད་ལ་ཞོག་གསུང༌། གློད་ནས་འཇོག་པའི་གོ་བ་བཟང་ངན་གྱི་རྣམ་པར་རྟོག་པ་ཅི་ཡང་ཡིད་ལ་
བྱ་བར་བཞག དཔལ་རྒོད་ཚང་པའི་ཞལ་ནས། གཉུག་མ་བསམ་བརྗོད་དང་བྲལ་བའི་ངང་ལ་ཤེས་པ་འབོལ་ལེ་བཤིག་གེ་ཞོག་གསུང་། ཞོག་བྱ་བ་འདི་ཡང་ཚིག་ཡིན། བཟུང་ལ་བཞག་
རྒྱུའམ༑ བཏགས་ལ་བཞག་རྒྱུའམ། བཅོས་ལ་བཞག་རྒྱུའམ། ཡིན་ལུགས་ཀྱི་སྟེང་དུ་ཡིན་བཞིན་ལྷོད་པ་ལས་བློས་བྱས་ནས་བཞག་རྒྱུ་མེད། ལྷ་མི་གསལ་བ་བསྒོམ་རྒྱུ་མེད། སྙིང་པོ་མི་
ལྕོགས་པ་བཟླས་རྒྱུ་མེད། ཐབས་ལ་མི་འཆུན་པ་བཅུན་རྒྱུ་མེད། སེམས་ཁོ་རང་རང་ལུགས་སུ་འཇོག བཟོ་མེད་གཉེར་ཁ་མེད་པར་འཇོག་པའོ། །མ་བཅོས་པར་ཞོག་བྱས་ཀྱང་བཅོས་ཤིང་
ཝཱ བདེ་བདེ་པོ་ཞིག་འདོད། བཅོས་ཤིང་གནས་གནས་པོ་ཞིག་འདོད། དྭངས་དྭངས་པོ། གསལ་གསལ་པོ། མེད་མེད་པོ། སྟོང་སྟོང་པོ་ཞིག་འདོད། དེ་བཞིན་མི་བྱ། དེའི་འཇོག་ལུགས་

སོ་མ་ལྷུག་པ་རང་གདངས་གསུམ་དུ་བཞག དེ་ཡང་སོ་མ་ཤོར་བས་སོ་མ། འབད་རྩོལ་མེད་པས་ལྷུག་པ། གཉེན་པོ་མེད་པས་རང་གདངས་སུ་བཞག་གོ །ཡང་ན་ཏེ་ལོ་པའི་ཆོས་དྲུག་ལྟར
བཞག་སྟེ། མི་མནོ་མི་བསམ། མི་སེམས། མི་བསྒོམ། མི་དཔྱད། སེམས་རང་བཞིན་དུ་གནས་པ་ཞེས་པས། འདས་པ་ལ་མི་མནོ། །མ་འོངས་པ་ལ་མི་བསམ། ད་ལྟར་བ་ལ་མི་
སེམས༑ བློས་བྱས་མི་བསྒོམ། ཡིན་མིན་གྱི་བརྟག་དཔྱད་མི་གཞུག་གོ །འོ་ན། ཇི་ལྟར་བྱ་ན་སེམས་ཁོ་རང་རང་བཞིན་དུ་བཞག་གོ །དེ་ལྟར་བཞག་པས་ཕྲ་རགས་ཀྱི་འགྱུ་བ་ཆད་ནས་
བཟང་རྟོག་ངན་རྟོག་དང་བྲལ། སེམས་རང་རིག་ཡུལ་མེད་དུ་གསལ་བས་ལུང་མ་བསྟན་དང་བྲལ་བའོ། །བློ་རྟོག་པ་ལ་སྐྱོན་དུ་མ་བལྟ་བར། མི་རྟོག་པ་ཆད་དུ་མ་བསྒོམ་པར། སེམས་རང་
ལུགས་སུ་ཞོག་ལ་རྒྱངས་སོ་ཚུགས་དང་། སྒོམ་ཞི་གནས་ཀྱི་ཐིག་དུ་ཕེབས་པ་ཞིག་འོང་གིས་གསུང་། སྒོམ་པ་དོན་དྲུག་མ་ལས། སྒོམ་པའི་ཚེ་ན་ཅི་ཡང་མི་བསྒོམ་སྟེ། །རྣམ་པར་རྟོག་པའི་
མཚན་མ་ཅི་བྱུང་ཡང༌། །རྟོག་པ་དེ་ཉིད་ཆོས་ཉིད་ཡིན་ཤེས་ན། །ཆོས་ཀྱི་དབྱིངས་ཉིད་གཞན་དུ་བཙལ་མི་དགོས། །ཞེས་པ་དང༌། ཀོའུ་ཤི་ཀས་ཞུས་པའི་མདོ་ལས། ཆུ་བོ་དག་ལ་བརྟེན་

།པའི་རྙོག །མ་བསྒུལ་བཞག་ན་དྭངས་པར་འགྱུར། །དེ་བཞིན་སེམས་ཀྱི་རྣམ་རྟོག་ཀྱང་། །མ་བསྐུལ་བཞག་ན་དྭངས་པར་འགྱུར། །ཞེས་སོ། །རབ་ཏུ་མི་
གནས་པའི་རྒྱུད་ལས། སེམས་ནི་སྐྱེ་མེད་ཤེས་ནས་ཀྱང༌། །བསྒོམ་པར་བྱ་བ་མ་ཡིན་ཏེ། རང་གར་བཞག་ན་བདེ་བ་ཆེ། །གོམས་པའི་སྟོབས་ཀྱི་དེ་ཉིད་འབྲས་བུ་མཆོག །ཅེས་པ་
དང་༑ ཡེ་ཤེས་རྫོགས་པ་ལས། སྤྲོས་བྲལ་ནམ་མཁའ་ལྟ་བུ་ལ། །རང་གསལ་ཡེ་ཤེས་མ་བཅོས་པ། །འདི་ཡིན་འདི་མིན་ཕྱོགས་ཆ་བྲལ། །རྩོལ་མེད་རང་བཞག་ལྷག་པའོ། །ཞེས་པ་
དང་༑ ཀུན་བྱེད་ལས། འདི་ལྟར་སྣང་བ་དེ་བཞིན་ཉིད་དུ་གཅིག །འདི་ལ་སུ་ཡང་འཆོས་པར་མ་བྱེད་ཅིག །མ་བཅོས་མཉམ་པའི་རྒྱལ་པོ་དེ་ལ་ནི། །མི་རྟོག་ཆོས་སྐའི་དགོངས་པ་དེ་ལ་
གནས༑ །ཞེས་པ་དང་། ཞང་རཏྣའི་ཞལ་ནས། ཤེས་པ་ལྷོད་ཀྱིས་གློད་པའི་ཚེ། །གསལ་ལ་རྟོག་པ་མེད་པའི་ཉམས། །བར་སྣང་དག་པའི་དཀྱིལ་ལྟར་འཆར། །དེ་ནི་འོད་གསལ་ཆོས་སྐུ་
ཝཱ ཡིན༑ །གསུངས་སོ། །སེམས་ངོས་བཟུང་མེད་པ་སྟོང་པའི་དབྱིངས། །འགག་མེད་དུ་གསལ་བ་རིག་པའི་སྒོ། །བློ་བྲལ་གྱི་གསལ་སྟོང་རྗེན་པ་འདི། །རང་ས་རུ་བཞག་གིན་རང་ལ་ལྟོས་467

དང་༑ །བསྒོམ་ལྷག་མཐོང་གི་རང་ཞལ་མཐོང་བ་ཞིག་འོང་གི་གསུང་ངོ་། །ད་དེའི་ངང་ནས་རྣམ་རྟོག་གཅིག་ཐོལ་གྱིས་བསྐྱེད་ན། བློ་རྟོག་པ་རུ་འགྱུ་བ་གནས་ལུགས་ཀྱི་སྒོ། །རང་ངོ་ཤེས་པ་
གནས་ལུགས་ཀྱི་སྒོ། །རང་ཞལ་དང་མཇལ་བས་རང་དུ་འདྲེས། །རང་མིན་གྱི་རྣམ་རྟོག་འདུག་གམ་ལྟོས་དང་། གནས་འགྱུའི་བར་ལག་འདྲེ་བ་གཅིག་འོང་གི་གསུངས་པ་དང་། ཞང་རཏྣའི་
ཞལ་ནས། དེ་ལྟར་བཞག་པའི་ངང་ཉིད་ལས། །རྣམ་རྟོག་ཐོལ་གྱི་བྱུང་གྱུར་ན། །དེ་ཉིད་འོད་གསལ་ཆོས་སྐུ་ལ། །གཞན་ཞིག་ཡིན་སྙམ་མ་སེམས་ཞིག །དེ་ཕྱིར་རྣམ་རྟོག་འཕྲོ་བ་དེ།
སྟོང་ཉིད་ལས་ནི་སྟོང་ཉིད་འཕྲོ། །ཆོས་སྐུ་ལས་ནི་ཆོས་སྐུ་འཕྲོ། །ཟུང་འཇུག་ལས་ནི་ཟུང་འཇུག་འཕྲོ། །གསུངས་པས། ཉོན་མོངས་པ་རྣམ་རྟོག་ཅིག་ཏོལ་སྐྱེས་ན། དེའི་རྗེས་སུ་མ་འབྲང་
བཟོ་མ་བྱེད་པར། དེ་དང་ད་ཅིའི་གསལ་ལ་ངོས་བཟུང་མེད་པ་གཉིས་ལ་ཁྱད་འདུག་གམ་མི་འདུག་ལྟོས་དང༌། གནས་འགྱུ་གཉིས་ལ་སེམས་ཀྱི་ངོ་བོ་གཅིག་ལས་འདུག་གེ འགྱུས་པ་ཞེས་སྒྲོ་
བཏགས་པ་ཡིན། སེམས་རང་རིག་དུ་གསལ་བ་མིན་པ་མེད། རྟོག་པ་འགྱུས་པ་ད་ཚུར་ལ་བཀུག་ནས་སྒོམ་ལ་འཇུག་པ་ནི་མིན་ནོ། །རྟོག་པ་དེ་ཀའི་ངོ་བོ་ལ་གཅེར་ལྟ་བ་དེ་ཞི་གནས། དེ་

། གསལ་སྟོང་དུ་ངོ་འཕྲོད་པ་ལ་ལྷག་མཐོང༌། རྟོག་ཐོག་ན་ཞི་གནས་ལྷག་མཐོང་ཟུང་འབྲེལ་དུ་ཁྲིག་གེ ཉོན་མོངས་པ་རྣམ་རྟོག་དེའི་རྗེས་སུ་འབྲང་ན་སོ་སོ་སྐྱེ་བོ་ཐ་
མལ་པ། སྦོང་འགེགས་བྱེད་ན་ཐེག་པ་དམན་པ། དེ་སྔགས་དང་ཕྱག་རྒྱ་དང་ཏིང་ངེ་འཛིན་གྱིས་སྦྱོང་སྒྱུར་བྱེད་ན་སྔགས་ཕྱི་མ་ཡིན། འདིར་བཟང་རྟོག་གི་རྩོལ་བས་མ་སླད། ངན་རྟོག་གི་རྗེས་
a སུ་མ་འབྲངས། གང་ཤར་གྱི་ངོ་བོ་ལ་བལྟས་པས་ཉམས་མྱོང་སྐྱེས་པ་ཚོ་ལ་རྣམ་རྟོག་དེ་གཏད་ཡལ་དུ་སོང་ནས་རང་གི་ཉམས་ཐོག་ཏུ་ལྷན་འགྲོ་བ་གཅིག་ཡོང༌། རྟོགས་པ་སྐྱེས་པ་ཚོ་ལ་ཡལ་རྒྱུ་
༈ མེད༑ གང་ཤར་སྐྱེས་པའི་ངོ་བོ་སོ་མ་ཉམས། མདོག་མ་བསྒྱར་བར་གསལ་སྟོང་དུ་འཆར་བ་ཡིན། དེ་ལ་དང་པོ་ཉོན་མོངས་རྣམ་རྟོག་དུ་ཡོད་པ་ལ། ཕྱིས་ངོ་ཤེས་པས་ཡེ་ཤེས་སམ་སྟོང་
པར་སོང་བ་མིན་ནོ། །ཐོག་མ་ཉིད་ནས་གནས་ཀྱང་སྟོང་པར་གནས། ཤར་ཡང་སྟོང་པར་ཤར། ཡིན་ཡང་སྟོང་པ་ཡིན། གྲོལ་ཡང་སྟོང་པར་གྲོལ། སྣང་ཡང་སྟོང་པར་སྣང༌། འགྱུས་
ཝཱ ཀྱང་སྟོང་པར་འགྱུས། སྟོང་པའི་རྦ་རླབས་མིན་པ་གཅིག་ཀྱང་མི་བདོག དཔེར་ན་རྒྱ་མཚོའི་གླིང་དུ་ཉ་མོ་གཅིག་འཕྱོས་དེ་ཤར་དུ་འཕྱོས་ཀྱང་རྒྱ་མཚོ། ནུབ་ཏུ་འཕྱོས་ཀྱང་རྒྱ་མཚོ། ལྷོ་བྱང་

སྟེང་འོག་གར་འཕྱོས་ཀྱང་རྒྱ་མཚོའོ།།ནམ་མཁའ་སྟོང་པ་ལ་བྱ་ཞིག་འཕུར་བ་དེ་གང་དུ་འཕུར་ཡང་ནམ་མཁའ། དཔེ་དེ་བཞིན་དུ་ཕྱག་རྒྱ་ཆེན་པོའི་རྣལ་འབྱོར་པ་ཕྱག་རྒྱ་ཆེན་པོའི་དཀྱིལ་འཁོར་
ལ་ཁ་ཡན་དུ་རྡེག་པ་དེ་གང་ལྟར་ཤར་ཀྱང་ཕྱག་རྒྱ་ཆེན་པོ། གང་ལྟར་འགྱུས་ཀྱང་ཕྱག་རྒྱ་ཆེན་པོ། ཇི་ལྟར་བྱས་ཀྱང་ཕྱག་རྒྱ་ཆེན་པོ། སྣང་བ་ཐམས་ཅད་ཕྱག་རྒྱ་ཆེན་པོ། མྱོང་བ་ཐམས་ཅད་
ཕྱག་རྒྱ་ཆེན་པོ། དེ་ལ་གནས་ཀྱང་ཆོག་ལ་འགྱུས་ཀྱང་ཆོག གསལ་ཡང་ཆོག་ལ་རྨུགས་ཀྱང་ཆོག དྲན་ཡང་ཆོག་ལ་ཡེངས་ཀྱང་ཆོག བྱིངས་ཡངས་ཆོག་ལ་རྒོད་ཀྱང་ཆོག འཁྲུལ་ཡང་
ཆོག་ལ་གྲོལ་ཡང་ཆོག འདས་པ་མེད་འདའ་མ་མྱོང༌། སྔར་ཡང་འདི་ཀ ཕྱིས་ཀྱང་འདི་ཀ ད་ལྟའང་འདི་ཀ་ལ་བགྱི། དུས་གསུམ་དུས་མེད་དུ། འདི་ཀ་ལ་བགྱིའོ། །དེ་ཙ་ན་ཚོགས་
དྲུག་གི་དབང་པོས་སྒོམ་རོག་བྱེད། སྒོ་ལྔའི་སྣང་བ་དེ་དཔེ་ཆར་འཆར། རྐྱེན་འཇིག་རྟེན་ཆོས་བརྒྱད་ཀྱི་བོགས་འདོན་བྱེད་པ་སྟེ། ཉོན་མོངས་སམ་རྣམ་རྟོག་དེ་ཀའི་ངོ་བོ་ལ་གཅེར་གྱིས་བལྟས་
པས་དེ་ཀ་གསལ་སྟོང་དུ་རྗེན་ལྷང་ངེར་ཤར་ནས། ཉོན་མོངས་ལོག་གཅིག་ལ་གཉེན་པོ་ལོག་གཅིག་གིས་སྤང་མ་དགོས་པར། ཉོན་མོངས་ཁོ་རང་གི་གཉེན་པོར། ཉོན་མོངས་ཁོ་རང་འབར་

།ཞིང་སྤང་བྱ་མི་མཐུན་པའི་གསེབ་ནས་གཉེན་པོ་ཡེ་ཤེས་རྩལ་རྫོགས་ནས་འཁོར་བ་དོང་ནས་སྤག་པ་ལ་རང་འབྱུང་སྙིང་པོའི་རང་འགྲོས་བྱ་བ་བླ་མ་ཡང་དགོན་པའི་ཁྱད་
ཆོས་ལགས་སོ། །རྣམ་རྟོག་ཐོལ་ཏོལ་གྱིས་སྐྱེས་པའི་ངོ་བོ་གཤིས་ཅིར་ཡང་མ་ཡིན། གདངས་ཅིར་ཡང་མ་འགགས་ངོ་བོ་ཅིར་ཡང་མི་རྟོག་པར་གསལ་སྟོང་དུ་རྗེན་ལྷང་གིས་འཆར་ཏེ།
བཞིན་དུ་རྣམ་རྟོག་གཅིག་སྐྱེས་གཉིས་སྐྱེས་ངོ་བོ་ལ་བལྟས་པས། རྣམ་རྟོག་གང་སྐྱེས་ཐམས་ཅད་ཟླ་མེད་དུ་བརྒྱང་བརྒྱང་། དུམ་བུ་རུ་རྦུད་རྦུད། ཟང་ཐལ་དུ་ཐ་ལ་ལ། ཡུལ་མེད་དུ་རྗེན་
བཅོ་བརྒྱད་
འཛིན་མེད་དུ་ཁྲོལ་ཁྲོལ། སངས་རྒྱས་ལ་འདི་རང་ཐག་ཉེ། འཁོར་བ་ལ་འདི་རང་གཟན། འཁོར་བ་ཟིལ་གྱིས་གནོན་པ་ཡིན། འཁོར་བ་བཀྲག་མེད་དུ་བྱེད་པ་ཡིན། འཁོར་བ་ཧྲུལ་
པོ་བྱེད་པ་ཡིན། བསོད་ནམས་ཆུང་ངུས་ཆོས་འདི་ལ། །ཐེ་ཚོམ་ཙམ་ཡང་སྐྱེས་མི་འགྱུར། །འདི་ལ་ཐེ་ཚོམ་སྐྱེས་པས་ཀྱང༌། །སྲིད་པ་ཧྲུལ་པོར་བྱེད་པ་ཡིན། །གསུང་། དེ་ལམ་ཐབས་
ཝཱ ཤེས་སམ་སྣང་སྟོང་རིམ་གཉིས་ལ་སོགས་པ། ཐུན་མོང་ངམ་ཁྱད་པར་རམ། ཆོས་ཀྱི་སྒོ་མོ་བརྒྱད་ཁྲི་བཞི་སྟོང་ཡང་ཤེས་པ་སྐད་ཅིག་མའི་སྟེང་ན་ལྷག་ཆད་མེད་པར་ཚང་ཞིང་ཕུན་སུམ་ཚོགས་༴

ལ༑ གཤིས་རང་གདོད་མ་ནས་དེ་ལྟར་གནས་པས་རང་བྱུང་། དེ་ཟག་པ་མེད་པའི་ལམ། ལམ་ཐམས་ཅད་ཀྱི་སྙིང་པོའི་རང་འགྲོས་སྟོང་ཉིད་སྙིང་རྗེའི་སྙིང་པོ་ཅན། གཞི་འཁོར་འདས་ལ་མི་
གནས་པའི་གནས་ལུགས། ལམ་འཁོར་འདས་ལ་མི་གནས་པའི་ཟུང་འཇུག འབྲས་བུ་འཁོར་འདས་ལ་མི་གནས་པའི་མྱང་འདས་ཏེ། ཤེས་པ་སྐད་ཅིག་མའི་ཐོག་ན་སུས་ཀྱང་བཟོ་མ་བྱས་པར་
གནས་ལུགས་ཀྱི་རང་འགྲོས་ལམ་ཚངས་ལ་མ་ནོར་བར་ཀྲོང་ངེ་བ་དེ་ལ་ལམ་རང་འབྱུང་སྙིང་པོའི་རང་འགྲོས་ཞེས་བྱའོ། །ཐ་མལ་གྱི་ཤེས་པ་འདི་ཉིད་ཡུལ་མེད་ཀྱི་ཆོས་སྐྲ་རྗེན་པར་ངོ་ཤེས་པས་དེ་
སུས་ཀྱང་བཟོ་མ་བྱས་པས་རང་འབྱུང༌། གདོད་མ་ནས་གནས་པས་གཉུག་མ་གཤིས་རང་དེ་ལྟར་གནས་པས་རང་བབས་ཏེ། བསྒོམ་རང་འབྱུང་གཉུག་མའི་རང་བབས་སོ། །དེ་ལྟ་བུ་སྐྱོང་བ་
བྱེད་པ་ལ་མ་ཡེངས་པའི་ངང་ལ་མི་བསྒོམ་པར་བཞག་པ་གལ་ཆེ། ཡེངས་ན་སོ་སོ་སྐྱེ་བོ་ཐ་མལ་དུ་འདུག་པ། བསྒོམ་ན་གང་བསྒོམ་ཀྱང་གོལ་ས་གཅིག་ལས་མི་འདུག་པས། བསྒོམ་རྒྱུ་མེད་
པའི་ངང་ལ་མ་ཡེངས་ཆོས་ཉིད་དྲན་པའི་རྒྱངས་སོ་ཡུད་དེ་བྱས་ལ་བསྐྱང་། བསྒོམ་ན་སྐྱོན་ཅི་ཡོད་ན། ཐོག་མ་མེད་ནས་བསྒོམས་པས་ཕུང༌། །འགྲོ་རྣམས་བསམ་གཏན་རྩོལ་བས་རྨོངས། །

།ཞེས་པས་བསྒོམ་རྒྱུ་རྡུལ་ཙམ་ཡང་མེད་པ་ལ། ཡེངས་སུ་སྐད་ཅིག་ཙམ་ཡང་མེད་པར་བྱ་སྟེ། མ་ཡེངས་པའི་དྲན་པ་སོ་མ་ཤོར། མ་བསྒོམ་པའི་གནས་ལུགས་༄༅
བཟོ་མ་བྱས། །བསམ་མེད་ཀྱི་རིག་པ་སྨྲ་མ་འདོད། །བརྟག་དཔྱད་ཀྱི་མ་སླད་ཁ་ཡན་དུ་སྐྱོང༌། །སྒོམ་སྤྲོས་བྲལ་གྱི་མ་བུ་འཕྲོད་པ་ཞིག་འོང་གིས་གསུང་། མ་ཡེངས་པ་ལམ་གྱི་དངོས་གཞི་
ཡིན༑ སྐད་ཅིག་ཀྱང་ཡེངས་ཐབས་མེད་དོ། །ཡང་དག་གི་དྲན་པ་རྒྱུན་ཆད་མེད་པར་བརྟེན་དགོས་སོ། །སྐྱེས་པ་ཙམ་གྱི་མི་ཕན་འཕྲལ་འཕྲལ་ཉིད་དུ་བསྐྱང་དགོས། རྗེ་གཙང་པའི་ཞལ་
ནས༑ སྒོམ་སྐྱེས་བདག་པོ་མེད་པ་ནི། ཕྱུག་པོ་རླུང་གིས་འཁྱེར་བ་འདྲ། །སེང་གེ་ཁྱི་ཡི་ཟླ་ལ་ཤོར། །ནོར་བུ་རིན་ཆེན་འདམ་དུ་བྱིངས། །དེས་ན་ཞེན་ལོག་བདག་པོ་དགོས་
གསུངས༑ ཁྱད་པར་དུ་ལས་དང་པོ་པའི་དུས་སུ་བསྒོམ་དགོས། གསར་པའི་དུས་སུ་བརྩོན་འགྲུས་བསྐྱེད་ནས་མ་བསྒོམ་ན་དྲེད་ནས། དགེ་སྦྱོར་མི་སྐྱེ་བས། ཉ་རྟ་བུ་ཤིའི་ཨ་མ་
ཝཱ བཞིན༑ འབྲལ་མེད་ཡེངས་མེད་བརྗེད་མེད་དུ། །རྒྱུན་ཆད་མེད་པར་བཙལ་བར་བྱ། །གསུང་། ཉ་ཆུ་དང་མི་འབྲལ་བ་དང་འདྲ་ཏེ་འབྲལ་མེད། རྟ་རྒོད་འདུལ་བ་དང་འདྲ་སྟེ་ཡེངས་ ཱ

མེད༑ བུ་ཤི་བའི་ཨ་མ་བཞིན་བརྗེད་མེད་དུ་བྱ། ཡང་རབ་རྒྱལ་པོའི་བཙུན་མོ་ལྟར་སུས་ཀྱང་མ་རེག་པར་བྱ། །འབྲིང་སྨན་གྱི་ཕུར་མ་ལྟར་བྱས་ཏེ་གང་ལྟར་ཡང་མ་འདྲེས་པར་བྱས། ཐ་མ་རྟ་
དམུ་རྒོད་འདུལ་བ་ལྟར་བྱས་ཏེ། སྐད་ཅིག་ཀྱང་མ་ཡེངས་པར་བྱ་གསུང་། རང་མཉམ་པར་བཞག་པའི་དུས་སུ་ལྷ་མོ་བརྒྱད་གར་བྱས། སྲིན་མོ་བརྒྱད་བྲོ་བརྡུང་། གླང་པོ་ཆེ་སྨྱོན་པ་བྱུང་ཡང་
ལམ་མི་འཛུར་བ། རྒྱལ་པོ་བྱུང་ཡང་སྙུན་མི་དྲི་བ། ལོང་བའི་ལག་ཏུ་གླང་རྒྱུག་ཚུད་པ་ལྟར་མ་ཡེངས་པར་རྩེ་གཅིག་ཏུ་བྱེད་པའི་སེམས་ཀྱིས་གང་ཡང་འགྲུབ་ཡིན། མ་ཡེངས་པ་རྩེ་གཅིག་ཏུ་
འཇོག་པ་འཕགས་པ་ཀ་ཏ་ཡ་ན་ལྟ་བུ་གཅིག་དགོས། གནས་སྐབས་དང་མཐར་ཐུག་གིས་ཡོན་ཏན་ཐམས་ཅད་དེ་ལས་འབྱུང་ངོ༌། །རྩ་རྒྱུད་ལས། ཡིད་ནི་ནང་དུ་ཚུད་པས་ནི། །འདོད་པའི་
དོན་ཀུན་བསྒྲབ་པར་བྱ། །ཞེས་པའང་དེ་ལ་དགོངས་པ་ཡིན། སློབ་དཔོན་ཞི་བ་ལྷས། བཟླས་བརྗོད་དང་ནི་དཀའ་ཐུབ་བོ། །ཡུན་རིང་དུས་སུ་འབད་བྱས་ཀྱང་། །སེམས་གཞན་གཡེང་པས་
བྱས་པ་ནི།ྋ །དེ་ཉིད་རིག་པས་དོན་མེད་གསུངས། །ཡང་། ཤེས་བཞིན་མེད་པའི་སེམས་ལྡན་པ། །ཐོས་དང་བསམ་དང་བསྒོམ་པ་ཡང་། བློ་རྡོལ་བུམ་པའི་ཆུ་བཞིན་དུ། །དྲན་པ་ལ་ནི་དེ་

།མི་གནས། །ཅེས་གསུངས་སོ། །དེ་ལ་རྗེ་ལ་གསོལ་བ་དུང་གིས་ཐོབ་ཅེས་གསུངས་པས། མཚན་ལྡན་གྱི་བླ་མ་ལ་གསོལ་བ་རྩེ་གཅིག་ཏུ་འདེབས་པ་དེ་མོས་གུས་༄༅།
སྒོམ་གྱི་མགོ་བོ་བྱ་བ་ཡིན། འཇིག་རྟེན་བློ་ཡིས་ལིངས་ཀྱི་ཐོང་ཞེས་པ་ནི། ཚེ་འདིའི་བསམ་སྦྱོར་ཐམས་ཅད་བློས་ལིངས་ཀྱི་གཏོང་བ་ཞེན་ལོག་སྒོམ་གྱིས་རྐང་པ་བྱ་བ་ཡིན། རང་གི་སེམས་ལ་
གཅེར་གྱིས་ལྟོས་ཅེས་པ་ནི། སེམས་མ་བཅོས་གཉུག་མའི་རང་ཞལ་ལྟ་བ་དེ་སེམས་ཉིད་ཕྱག་རྒྱ་ཆེན་པོའི་ངོ་སྤྲོད་བྱ་བ་ཡིན། གང་ཤར་ངོ་ཡིས་རྩིར་གྱིས་བཟུང་བྱ་བ་ནི། རྣམ་རྟོག་གང་སྐྱེས་རྒྱ་
ཡན་དུ་མི་གཏོང་པར་ངོ་ཤེས་པ་དེ་སྣང་སྲིད་ཕྱག་རྒྱ་ཆེན་པོའི་བོགས་འདོན་བྱ་བ་ཡིན། དེ་བཞིན་མ་ཡེངས་པར་བསྐྱང་པས་ཇི་ཞིག་ནས་ཕར་ལ། དྲན་པ་བརྟེན་ཅིང་བཟུང་མི་དགོས། མ་ཡེངས་
པར་བསྒོམས་ཀྱིན་ཡེངས་པས་ཇེ་མི་ལྟོ་ལ་འགྲོ་ཏེ། མཚན་མ་ལ་བརྟེན་ནས་མཚན་མེད་སྐྱེ་བ། དམིགས་པ་ལ་བརྟེན་ནས་དམིགས་མེད་སྐྱེ་བ་དེ་ཁོ་རང་གི་གཤིས་ཡིན། དེ་ལ་གོམས་པས་
ཝཱ ཡེངས་མ་ཡེངས་མེད། དྲན་མ་དྲན་མེད། མཉམ་བཞག་རྗེས་ཐོབ་མེད། ཐུན་དང་དུམ་བུ་མེད་པར་གང་ཤར་གྱི་སྣང་རིག གང་སྐྱེས་ཀྱི་དྲན་རྟོག ཅི་བྱེད་ཀྱི་སྤྱོད་ལམ་ཐམས་ཅད་ཀྱི་ཆོས་

སྐུའི་ངོ་སྤྲོད་འདེབས། སྐུ་གསུམ་གྱི་རང་ཞལ་སྟོན་ཅིང་གདའ་སྟེ། དཔེར་ན་ཆུ་ཞིག་འདུག་པ་དེ་འགྱུས་སོང་ཡང་ཆུ། འཁྱིལ་འཁྱིལ་ཡང་ཆུ། གྲང་མོར་འདུག་ཀྱང་ཆུ། དྲོན་མོར་འདུག་
ཀྱང་ཆུ། འཁྱག་ནས་འདུག་ཀྱང་ཆུ་ཡིན། དཔེ་དེ་བཞིན་དུ་ཕྱག་རྒྱ་ཆེན་པོའི་རྣལ་འབྱོར་ཕྱག་རྒྱ་ཆེན་པོ་ལ་ཁ་ཡན་དུ་བརྡེག་པ་དེ། དྲན་ཡང་སྒོམ་ཡིན་ལ་མ་དྲན་ཡང་སྒོམ་ཡིན། མ་ཡེངས་
ཀྱང་སྒོམ་ཡིན་ལ་ཡེངས་ཀྱང་སྒོམ་ཡིན། མི་རྟོག་པའང་སྒོམ་ཡིན་ལ་རྟོག་པའང་སྒོམ་ཡིན། དེ་ཙ་ན་སྣང་སྲིད་ཀྱི་ཆོས་ཐམས་ཅད་ལ་འབོར་རྒྱ་སྐྲའི་རྩེ་མོ་ཙམ་གཅིག་ཀྱང་མེད་པར་ཡེ་ཤེས་ཀྱི་རྦ་
ཀློང་ཆེན་པོ་གཅིག་ཏུ་ཕྱམ་གྱིས་འཆར་ཏེ། ཆོས་ཉིད་ཀྱི་ཉི་མ་ཤར། བདེ་ཆེན་གྱི་ཐང་ལ་བརྡལ། ལྷུན་འགྲུབ་ཀྱི་འབྲས་བུ་སྨིན་པ་ཡིན་ནོ། །དེ་ལྟར་བསྐྱངས་པས་སེམས་འདི་བཞག་ས་རུ་སྡོད་
པ་ཞིག་འོང༌། གཏང་ས་རུ་འགྲོ་བ་གཅིག་འོང་། བཀུག་སར་ཁུག་པ་ཞིག་འོང༌། ནམ་འདོད་ན་སླེབ་པ་ཞིག་འོང་། རང་དབང་དུ་ཚུད་པ་ཞིག་འོང༌། རྐྱེན་ཁྱད་པར་ཅན་ལ་མི་ལྟོས་པ་ཞིག་
འོང་ཏེ། ཙན་ནེ་བཞག་ཙ་ན་ལྷན་ཆགས་པ་ཞིག་འོང༌། ཤིག་བཤིག་པའི་དུས་སུ་ལྷོད་གྲོལ་བ་གཅིག་འོང༌། ཅེར་བལྟས་ཙ་ན་ལྷག་མཐོང་བ་གཅིག་འོང༌། ཤེས་པ་སྤྲོས་བྲལ་དུ་ལྷན་བཞག་ཙ་

༄༅། །ན་རྟོག་པ་རང་འགགས་སུ་ཁག་འགགས་ནས། གསལ་དྭངས་རྟོག་མེད་དུ་བཞག་ཚད་ཕྱམ་འགྲོ་བ་གཅིག་བྱུང་ན་ཉམས་མྱོང་སྐྱེས་པ་ཟེར་བ་ཡིན། སྒོམ་ཆེན་པ་
་་་བླ་མ་ཅོག་རོ་རྣལ་འབྱོར་པའི་སློབ་མ་ཞང་སྒོམ་བྱ་བ་ལ། མཚན་ཉིད་པའི་སྟོན་པ་གཉིས་ཀྱིས་རྡུལ་ཕྲ་རབ་འདི་ཆ་བཅས་ལགས་སམ་ཆ་མེད་ལགས་དྲིས་པས་ཁོ་ན་རེ། ང་ལ་ཤེས་པ་
སྤྲོས་བྲལ་དུ་ལྷོད་བཞག་ཙ་ན། རྟོག་པ་རང་འགགས་སུ་ཁག་འགགས་ནས། གསལ་དྭངས་རྟོག་མེད་དུ་བཞག་ཚད། ཕྱམ་འགྲོ་བ་གཅིག་ཡོད་ཀྱིས། རྡུལ་ཕྲ་རབ་ཁྱེད་རང་ཆ་བཅས་སམ་ཆ་
༈ མེད་གང་ཡིན་པ་གྱིས། ང་བརྟག་དཔྱད་རང་མི་འཇུག་ཏུ་འོང་ངོ་། །བཅས་བཅོས་མང་ན་རྣག་འབུར་འཆད། ཞིབ་མོ་འདོད་པ་རླུང་གིས་ཁྱེར། །མཐོན་པོ་འདོད་པ་གཡང་ལ་ལྷུང་། །ཆེན་པོ་
འདོད་པ་སྐལ་བ་ཆད། །དེ་འདྲ་མང་པོ་ཡོད། མཛུབ་ཚུགས་བྱས་ཀྱང་ཅེ་རེ་ལོང་། །ལག་ཁྲིག་བྱས་ཀྱང་གོམ་པ་ཁོར། །རྗེན་པར་སྨྲས་ཀྱང་གོ་དུས་མེད། །ཆོས་ཟབ་མོ་སྙིང་འགས་པ་འདྲ་
ཝཱ བ་བཤད་ཀྱང་ད་རུང་ཁ་འབོར་རེ། མིག་ཅེར་རེ་བྱས། ངོ་སྤྲོད་ཟབ་མོ་ད་ལྟ་རང་སངས་རྒྱས་པ་འདྲ་བ་བཤད་ཀྱང་ད་རུང་བླ་མས་བཀའ་རྒྱ་བཏབ། དེ་ཙ་ན་ད་རུང་འཁོར་བར་ལན་གཅིག་s

བཞུགས་པས་ཆོག་པ་ལགས་མོད། ཁ་ཅིག་རེ་འགས་ཆོ་མ་ལག་པ་བཙུག རེ་འགའ་ཐ་མལ་དུ་སྡོད། དེ་འདྲ་ཀུན་སྲང་སུ་མ་ཆུད་པ་བྱ་བ་ཡིན། དགེ་སྦྱོར་སྐྱོང་བ་ལ་དལ་མོད། བྲེལ་
མོད༑ ལྟོགས་མོད་འཛོམ་མོད། སྐྱིད་མོད། སྡུག་མོད། ཡུལ་མོད། བྱེས་མོད། དབེན་མོད། ཚོགས་མོད། ན་མོད། འཆི་མོད། དུས་ཐམས་ཅད་དུ་དལ་དྲག་ལ་གཉུག་ངིང་བ་
གཅིག་དགོས། དགེ་བཤེས་པུ་ཏོ་བའི་ཞལ་ནས།ྋ ཆོས་བཤའ་མ་ཞིག་ཉམས་སུ་ལེན་པ་ལ་ལག་ལེན་རྟ་བཟང་པོས་རྩྭ་ཟ་བ་བཞིན་དུ་གཅོད་ལྡད་མིད་གསུམ་དུས་གཅིག་ཏུ་བྱེད་པ་བཞིན་དགོས་
གསུང་༑ སྤྱིར་བསྒོམ་ལ་མཉམ་བཞག་རྗེས་ཐོབ་གཉིས། མཉམ་བཞག་ལ་ཕུང་པོ་ལྔ་དང་བྲལ་བ། རྗེས་ཤེས་ལ་ཚོགས་བརྒྱད་ཀྱི་དྲི་མ་དག་པར་གསུངས་པས། སྒོམ་ཉམས་ཀྱི་གོ་ར་ནས་
འཐོན་པ། ཐ་མལ་གྱི་ཤེས་པ་རྗེན་པ་དེ་ལ་དངོས་པོའི་ངོ་བོ་མ་གྲུབ་པས། གཟུགས་ཀྱི་ཕུང་པོ་དང་བྲལ། མྱོང་རིག་གི་འཛིན་པ་དག་པས་ཚོར་བའི་ཕུང་པོ་དང་བྲལ། ཐ་དད་ཀྱི་གཏད་སོ་མེད་
པས་འདུ་ཤེས་ཀྱི་ཕུང་པོ་དང་བྲལ། ཀུན་སྦྱོར་གྱི་སེམས་དཔའ་མེད་པས་འདུ་བྱེད་ཀྱི་ཕུང་པོ་དང་བྲལ། ངེས་ཤེས་ཀྱི་ཡུལ་འཛིན་མེད་པས་རྣམ་ཤེས་ཀྱི་ཕུང་པོ་དང་བྲལ། ཕུང་པོ་ལྔ་བྲལ་གྱི་

༄༅། །རྟོགས་པ་དེ་ནི་སངས་རྒྱས་ཀྱི་དགོངས་པ་རྣལ་འབྱོར་གྱི་མངོན་སུམ་དུ་གྲུབ་པ་ཡིན་ནོ། །རྗེས་ཤེས་ལ་རྩེ་གཅིག་གི་དུས་སུ་སྒོ་ལྔའི་རྣམ་ཤེས་འདག སྤྲོས་བྲལ་གྱི་
དུས་སུ་ཡིད་ཀྱི་རྣམ་ཤེས་འདག རོ་གཅིག་གི་དུས་སུ་ཉོན་ཡིད་ཀྱིས་རྣམ་ཤེས་འདག སྒོམ་མེད་ཀྱི་དུས་སུ་ཀུན་གཞིའི་རྣམ་ཤེས་འདག་པར་བཞེད་དོ། །ཡང་མཉམ་བཞག་གི་དུས་སུ་མི་
བསྒོམ༑ རྗེས་ཤེས་ཀྱི་དུས་སུ་མ་ཡེངས་གསུང་། ཡང་མཉམ་བཞག་གི་དུས་སུ་རྗེན་པར་ཞོག རྗེས་ཤེས་ཀྱི་དུས་སུ་ཁ་ཡན་སྐྱོང་གསུང་ངོ་། །ཡང་དྭངས་མའི་ཤེས་པ་ཡུལ་ལ་མི་འཛག་པ་
༈ མཉམ་བཞག་གི་གནད། གང་ཤར་གྱི་རྣམ་རྟོག་རང་ལ་བལྟ་བ་རྗེས་ཤེས་ཀྱི་གནད། གསུང་། དེ་ལྟར་མ་ཡེངས་པར་བསྐྱངས་པས་དྲན་དང་མ་དྲན་མེད། ཡེངས་དང་མ་ཡེངས་མེད་པར་དྲན་
པ་དེ་རང་གྲོལ་དུ་འགྲོ། དེ་ལ་གཉེན་པོ་གཞན་གྱིས་སྤངས་མི་དགོས་པར་ཅིག་འོང་། ཞང་རཏྣའི་ཞལ་ནས། ལས་དང་པོ་པའི་དུས་སུ་དྲན་རྟོག་སྔ་མ་ལ་མི་བསམ། ཕྱི་མ་ལ་མི་བསམ། ད
ཝཱ་ལྟར་གྱི་རྟོག་པ་ལ་ཅེར་གྱིས་བལྟ། བལྟ་བྱ་ལྟ་བྱེད་གཉིས་ཀ་རྣམ་རྟོག་ལགས་ཏེ། མི་བལྟ་བར་གཅིག་བདོག་གིས། དེ་ལྟར་ཅེར་བལྟས་པའི་དུས་སུ་རིག་པ་སིང་ངེ་ཡེ་རེ་བ་གཅིག་

མཆིས༑ དེ་ཡུན་རིང་བ་ལ་ཡོན་ཏན་དུ་མི་བལྟ། ཐུང་བ་ལ་སྐྱོན་དུ་མི་བལྟ། བལྟ་བ་ལ་མ་ཡེངས་པར་རྣམ་རྟོག་མི་སྤོང༌། ཡེངས་ན་རྣམ་རྟོག་ཏོལ་གྱིས་ལངས་ཏེ་འདོད་ཐོག་ཏུ་བྱས་
ལ༑ ལངས་པའི་རྟོག་པ་དེ་ཉིད་ཀྱི་ངོ་བོ་ལ་ཅེར་གྱིས་བལྟ། དེ་ལྟར་བལྟས་པས་དུས་ཇི་ཞིག་ན་རྟོག་པའི་ཡེ་ཤེས་ལྷག་གིས་འཆར་ཏེ། ཚིག་དང་ཐ་སྙད་གོ་ཡུལ་ཐམས་ཅད་སོ་སོར་རྟོགས་པའི་
ཤེས་རབ་ཀྱི་རང་བཞིན་དུ་འགྱུར་གསུང་། ཡང་ངའི་སེམས་ཞེས་པའི་རིག་ཏུར་ཏུར་པོ་འདི་ཉིད་ཀྱི་ངོ་བོ་སྤྲོས་པ་ཐམས་ཅད་དང་བྲལ་བ་ཆོས་ཀྱི་སྐ་མངོན་སུམ་དུ་འདུག དེ་བས་ན་བདེ་གསལ་མི་
རྟོག་པ་ལ་སོགས་པའི་རྩོལ་བ་མི་བྱེད་པར་རང་སེམས་ལྷོད་ཀྱི་གློད་ལ་བཞག མེད་མེད་པོ། སྟོང་སྟོང་པོ། བདེ་བདེ་པོ། གསལ་གསལ་པོ་གང་ལ་ཡང་དམིགས་པར་མི་བྱའོ། །དེ་ལྟར་
གློད་ནས་འཇོག་པ་ལ་ཏིང་ངེ་འཛིན་ནམ་བསམ་གཏན་ཞེས་བྱ། རྣམ་རྟོག་སྐྱེས་ནའང་གློད་ཀྱིན་འཇོག དེ་ལྟར་གང་བདེ་བསྒོམ་གསུང་། ཡང་སེམས་རང་རིག་པའི་ངོ་བོ་ཉིད་གདོད་མ་ནས་སྤྲོས་
པ་ཐམས་ཅད་དང་བྲལ་བ་ལ། སྤྲོས་བྲལ་ལམ་རང་བཞིན་མེད་པ་ལ་སོགས་པའི་ལེགས་ལེགས་པོ་ཞིག་སྒོམ་མི་འཚལ་གྱིས། བློའི་རྩོལ་བ་ཐམས་ཅད་དོར་ལ་བཙན་གྱིས་ཞོག སྐྱེ་མེད་དམ་བློ་

༈ ༄༅། །འདས་ལ་སོགས་པའི་བཟང་བཟང་པོ་གང་ཡང་ཡིད་ལ་མི་བྱ། བསམ་མནོ་དང་རྟག་དཔྱད་མི་བྱ་བར་བཞག་སྟེ། བློས་ཤེས་པ་ཞིག་ཁོ་ནས་ཆོག་པ་ལགས།
ལྟར་བཞག་པས་གསལ་ལ་རྟོག་པ་མེད་པར་ནམ་མཁའི་དཀྱིལ་ལྟ་བུ་འཆར་སྟེ་ཏིང་ངེ་འཛིན་གྱི་ཉམས་ཡིན། རྟོགས་པའི་ཡེ་ཤེས་ནི་ཅི་ཞིག་ལ་ཡེ་ནས་ཡོད་པའི་ཡེ་ཤེས་ཆེན་པོ་དེ། བླ་མའི་བརྡའ་
ཚིག་ལ་རགས་མ་ལུས་པར་རང་གི་རང་རིག་སྟེ། ཡེ་ཤེས་ཁོངས་ནས་ངེས་པར་འཆར་རོ། །དེ་ལྟ་བུའི་ཡེ་ཤེས་དེས་ཆོས་ཐམས་ཅད་ཀྱི་རྩ་བ་རྦད་ཀྱིས་ཆོད་དེ། འཁོར་བ་རང་གྲོལ་བ་ཆོས་ཉིད་
དོ་གསུང༌། རྗེ་མི་ལའི་ཞལ་ནས། ཕྱག་རྒྱ་ཆེན་པོ་བསྒོམ་པར་འདོད་པས་སྣང་བ་འདི་སེམས་ཡིན། སེམས་སྐྱེ་བ་མེད་པ་ཡིན་སྙམ་དུ་བསམ། དེའི་ངང་ནས་བློ་མ་བཅོས་པར་བཞག་གོ །
རྣམ་རྟོག་སྐྱེས་ན་རྣམ་རྟོག་ཆོས་ཉིད་ཡིན། སེམས་སྐྱེ་བ་མེད་པ་ཡིན་སྙམ་དུ་བསམ་ལ་ངང་ལ་བཞག ལུས་ཀྱི་ན་ཚ་བྱུང་ན། ན་བ་སེམས་ཡིན་སེམས་སྐྱེ་བ་མེད་པ་ཡིན་སྙམ་དུ་བསམ་ལ་ངང་
ཝཱལ་བཞག དེ་ལྟར་བསྒོམ་པས་འོད་གསལ་དང་མཇལ་སྟེ་ཆོས་སྐུ་ཐོབ་གསུང་ངོ་། །ཡང་བརྟན་པ་རི་ལྟ་བུ། རྒྱ་ཆེ་བ་ནམ་མཁའ་ལྟ་བུ། གསལ་བ་མེ་ལོང་གཡའ་དག་པ་ལྟ་བུ། དྭངས་པ་༔

སྤྲིན་མེད་པའི་ནམ་མཁའ་ལྟ་བུ་གསུང་། རྗེ་སྒམ་པོ་པའི་ཞལ་ནས། རང་སེམས་གང་གིས་ཀྱང་མ་སླད་པ་ཅི་ཡང་མ་སླད་པ། གར་ཡང་མ་བཅོས་པར་བཞག གསལ་སིང་ངེ་ཡེ་རེ། སལ་
ལེ་ཧྲིག་གི་བཞག དེ་ལ་གནས་ན་རྩེ་གཅིག་ཡིན། དང་པོ་འཕྲོ་བ་གཙུག་འདུག་ཀྱང་རྟོག་པ་བབས་ཀྱིས་ཉུང་དུ་འགྲོ། སེམས་ཉིད་ཇེ་དྭངས་ཇེ་དྭངས་འགྲོ། དེས་སྒྲིབ་པ་དག་ནས་བསྒོམ་
བཤའ་མ་ཞིག་ནང་ནས་སྐྱེ། གསོལ་བ་འདེབས་ཤིང་རྩེ་གཅིག་ཏུ་བསྒོམ་པ་གལ་ཆེ། བཏང་སྙོམས་སུ་ལུས་པ་ལ་བོགས་མི་ཡོང་། ཇི་ཞིག་ལ་ཤེས་པ་རྟེན་མེད་གང་ལ་ཡང་མི་རེག་པའི་སྤྲོས་
པ་ཐམས་ཅད་དང་བྲལ་བ། རིག་པའི་ངོ་བོ་དེ་ཤུན་པ་བཤུས་པ་ལྟ་བུའམ། ངོ་བོ་ལ་སྙིང་པོ་བཅུག་པ་འདྲ་བ་གཅིག་འོང་སྟེ་དེ་ཙམ་ན་ངོ་བོ་རྙེད་པ་ཡིན། མ་རྙེད་པ་རྙེད། ངོ་མ་ཤེས་པ་
ཤེས༑ དབུལ་པོའི་ལག་ཏུ་གཏེར་རྙེད་པ་ལྟ་བུའམ། སེམས་སྤྲོ་སིང་ངེ་བ་དགའ་སེང་ངེ་བ་གཅིག་འོང་ཏེ། དེ་ལྟར་བསྐྱངས་པས་འཁྲུལ་པའི་རྟོག་པ་སངས་ནས། རྩོལ་སྒྲབ་ཀྱི་ཉམས་ལེན་
དང་བྲལ་ཏེ། རིག་པ་སྤྲོས་བྲལ་དུ་སོང་པ་ཡིན་ནོ་གསུང༌། ཡང་སྒོམ་ལ་སྐྱོན་དྲུག་དང་བྲལ་བ། ཡོན་ཏན་བཞི་དང་ལྡན་པ་ཞིག་དགོས། སྐྱོན་དྲུག་ནི། ཤེས་པ་ལྡིང་བ། རྨུགས་

༄༅། །པ། བྱིང་བ། རྒོད་པ། འཐས་པ། ཡེངས་པ་དང་དྲུག་གོ །དེ་ལ་ལྡིང་ན་ཤེས་པ་སིང་ཧྲིག་གེ་གཟེངས་བསྟོད། རྨུགས་ན་གསལ་བཏབ། བྱིང་ན
དཔངས་བསྟོད། རྒོད་ན་སྲོག་རྩོལ་གྱི་རླུང་བཅུན། འཐས་ན་ཤེས་པའི་ཉམས་ལ་རོ་སྙོམས། ཡེངས་ན་གཤིས་ཐོག་ཏུ་དབབ་བོ། །ཡོན་ཏན་བཞི་ནི། རྩ་བ་བརྟེན་པ། རྩེ་མོ་རྣོ་བ། རང་
ནི་གསལ་བ། དམིགས་པ་སྣ་ཚོགས་སུ་བསྐྱར་ཤེས་པའོ། །ཡང་རྫོགས་ཆེན་པོ་གཤིས་ཐོག་ཏུ་ཤོར། མཚན་ཉིད་པ་བློ་ཐོག་ཏུ་ཤོར། གསང་སྔགས་པ་ཉམས་ཐོག་ཏུ་ཤོར་གསུང་ངོ་།
མགོན་པོ་ཕག་མོ་གྲུ་པའི་ཞལ་ནས། བླ་མའི་གདམས་ངག་གིས་འདོད་ཆགས་བདེ་བར་ངོ་སྤྲོད། ཞེ་སྡང་སྐྱེ་མེད་དུ་ངོ་སྤྲོད། གཏི་མུག་རིག་པར་ངོ་སྤྲོད་པས་རང་གི་སྒོམ་དེ་ལ། ཤེས་པ་ལ་
བཟུང་དུ་མེད་པས་བདེ་བའི་རང་བཞིན་འདྲ་བ། བྱིང་རྒོད་དུ་མ་སོང་པས་གསལ་བའི་རང་བཞིན་འདྲ་བ། ཐ་དད་དུ་འཛིན་པའི་བློ་མི་སྐྱེ་བས་མི་རྟོག་པའི་རང་བཞིན་དུ་འདྲ་བས་སྟེ། དཔེར་ན་
ཝཱ སྒོག་ཆུ་ལ་བརྟགས་ན་གསུམ་དུ་བྱུང་སྟེ། ཚྭ་ལ་བརྟག་ན་ཚྭ་བྲོ་བ་འདྲ་བ། སྒོག་པ་ལ་བརྟག་ན་སྒོག་པ་བྲོ་བ་འདྲ། ཆུ་ལ་བརྟག་ན་ཆུ་བྲོ་བ་འདྲ་བ། དེ་གསུམ་ཐ་དད་མེད་པ་ལ་སྒོག་ཆུ་ཟེར་བ་ལྩ

བཞིན་དུ། སྒོམ་ལ་ལ་བདེ་བ་ལ་བརྟག་ན་བདེ་བའི་རང་བཞིན་དུ་འདུག གསལ་བ་ལ་བརྟག་ན་གསལ་བའི་རང་བཞིན་དུ་འདུག མི་རྟོག་པ་ལ་བརྟག་ན་མི་རྟོག་པའི་རང་བཞིན་དུ་འདུག དེ་
གསུམ་ཐ་དད་མེད་པ་ལ་སྒོམ་ཟེར་གནད་ཀྱང་ཆེ་བ་ཡིན། ཞི་གནས་ལྡིང་པོར་མ་སོང་བ། སྟོང་སྒོམ་ཧད་པོར་མ་སོང་བ། སྐྱེ་མེད་ཡིན་སྙམ་ནས་ཤེས་པ་བསྡུས་ནས་ཀྱང་མི་འཇོག ཉན་ཐོས་
པ་བཞིན་ཡལ་དགག་ཀྱང་མི་དགོས། སོ་སོ་སྐྱེ་བོ་བཞིན་ཡན་སྤྲོས་སུ་མི་གཏོང་བར། སྐྱེ་བ་མེད་པ་འགག་པ་མེད་པ། གནས་པ་མེད་པ། གསལ་ལ་རྟོག་པ་མེད་པ། རིག་པ་གསལ་ལ་མ་
འགག་པ། རྒྱུན་ཆད་མེད་པར་ཉམས་སུ་བླང་། ལར་ཞི་གནས་ལྷག་མཐོང་གཉིས་ཟུང་དུ་འབྲེལ་བ་ཞིག་དགོས། ཞི་གནས་བྱ་བ་དེ་རྩ་དབུ་མར་རླུང་ཚུད་ནས་ལྷན་ནེ་མེར་རེ་དཀྱིལ་ལེ་སྣང་བ་
ཐམས་ཅད་ཀྱིས་གེགས་མི་བྱེད་པ་ཞིག་ཡིན། ལྷག་མཐོང་བྱ་བ་དེ་སེམས་བརྟན་ས་ཐམས་ཅད་དང་བྲལ་བ། དངོས་པོ་ཐམས་ཅད་གཤིས་ཀྱིས་དག་པ། གསལ་ལ་འགག་པ་མེད་པའི་སིང་ངེ་
ཧྲིག་གེ་བ་གཅིག་ཡིན། སྒོམ་པའི་དུས་སུ་ཤེས་པ་མི་འགག མི་སྡུག་རང་རིག་རང་གསལ། ཤེས་པ་ལྷུག་པར་ཞོག བདེ་གསལ་མི་སྟོང་པ་སྟོང་པ་སིང་ངེ་གཅིག་ལ་ཞོག ཤེས་པ་ལ

༄༅། །ཕར་བལྟས་པ་རིག་པ་ཚུར་ཅེར་མཐོང་བ་གཅིག་ཡོད། དེ་སྤྱོད་ལམ་རྣམ་བཞིར་མི་ཉམས་པ་ཞིག་དགོས། ལར་ཆོས་པ་བྱ་བ་འདོད་ཡོན་ལ་སྲེད་པ་ཇེ་ཆུང་། ཉོན་
མོངས་པ་ཤེད་སྐྱང་ཅི་ཐུབ། སེམས་ཅན་ལ་སྙིང་རྗེ་ཅི་སྐྱེ། དགོན་པར་གཅིག་པུར་གནས་ཅི་ཚུགས། འགྲོ་བ་ལ་ཕན་ཅི་ཐོག་བྱེད་པ་དེ་ཡིན། དཔལ་རྒོད་ཚང་པའི་ཞལ་ནས། ཕྱག་རྒྱ་ཆེན་
པོ་བསྒོམ་པ་ལ། །མ་བཅོས་གཉུག་མར་རང་སར་བཞག །དྲན་རྟོག་རང་ཡལ་ལ་བཏང༌། །སྣང་བ་རྒྱ་ཡན་དུ་བཞག །སྣ་ཚོགས་གྲོགས་སུ་དགྱེར་གསུང༌། དེ་ལྟར་བསྒོམས་པས་ལྟ་བ་
ལུང་རིགས་ལ་མ་ལྟོས་པ། རྟོགས་པ་ནང་ནས་འཆར་བའི་ཁྱད་པར། བསྒོམ་པ་སེམས་འཛིན་ལ་མ་ལྟོས་པར་བྱིང་རྒོད་རང་སར་གྲོལ་བའི་ཁྱད་པར། སྤྱོད་པ་གནང་བཀག་ལ་མ་ལྟོས་པར་
དགག་སྒྲབ་རང་སར་གྲོལ་བའི་ཁྱད་པར། དམ་ཚིག་བསྲུང་སྡོམ་ལ་མ་ལྟོས་པར་ཟག་མེད་ཀྱི་སྡོམ་པ་རྒྱུན་མི་ཆད་པའི་ཁྱད་པར། འབྲས་བུ་དུས་རྟགས་ལ་མ་ལྟོས་པར་སྐུ་གསུམ་རང་ཆས་སུ་
ཝཱཤར་བའི་ཁྱད་པར་གསུང༌། རྗེ་ས་སྐྱ་པཎྜི་ཏ་ལ་ཉ་མ་གཅིག་གིས་སེམས་ཀྱི་ངོ་སྤྲོད་གཅིག་ཞུ་ཞུས་པས། སེམས་ལ་དངོས་པོ་མ་གྲུབ་པས། སེམས་ཀྱི་ངོ་སྤྲོད་ང་ལ་མེད། །ངོ་སྤྲོད་མེད་པའི་

ངོ་སྤྲོད་འདི། །ས་སྐྱ་པ་ཡི་ངོ་སྤྲོད་ཡིན་གསུང་ངོ༌། །ཡང་རྗེ་ས་སྐྱ་པའི་བཞེད་ཀྱིས། ཕྱག་རྒྱ་ཆེན་པོ་ལ་དྲུག་ཏུ་བཞེད་དེ། རྗོད་བྱེད་ཚིག་གི་ཕྱག་རྒྱ་ཆེན་པོ། སྒོམ་པ་དམིགས་པའི། མྱོང་
བ་རྟགས་ཀྱི། རྟོག་པ་དཔེའི། མཐོང་བ་དོན་གྱི། གྲུབ་པ་འབྲས་བུའི་ཕྱག་རྒྱ་ཆེན་པོ་དང་དྲུག་ཏུ་བཞེད་དོ། །སློབ་དཔོན་དཔལ་དབྱངས་ཀྱི་ཞལ་ནས། མི་མཐུན་གཉེན་པོ་དབྱེར་མེད་
དོན༑ །གང་གིས་ཤེས་ན་རྩོལ་བ་ཀུན་སྤངས་ཏེ། །བཏང་སྙོམས་ཙམ་དུའང་མི་སྒོམ་རང་བཞག་ན། །ཐ་སྙད་ཙམ་དུ་སྒོམ་ཞེས་དེ་ལ་བྱ། །ཞེས་གསུང༌། དེ་ཁོ་ན་ཉིད་ངེས་པར་བསྟན་པའི
མདོ་ལས། ཤཱ་རིའི་བུ་གང་གི་བསྐལ་པ་གཅིག་གི་བར་དུ་ཉན་པ་དང་བཤད་པ་བས། གང་གི་སེ་གོལ་གཏོགས་པ་ཙམ་དེ་ཁོ་ན་ཉིད་ལ་མཉམ་པར་བཞག་ལ། དེ་བས་ཆེས་བསོད་ནམས་མང་དུ་
འཕེལ་ལོ། །ཞེས་སོ། །གསང་བ་བསམ་གྱིས་མི་ཁྱབ་པའི་མདོ་ལས། བྱང་ཆུབ་སེམས་དཔའ་མྱུར་དུ་བླ་ན་མེད་པའི་བྱང་ཆུབ་ཐོབ་པར་འདོད་པས་ཚིག་ལྷུར་བླང་བར་མི་བྱ། བྱང་ཆུབ་ཀྱི་
ལམ་ལ་བརྩོན་པར་འདོད་པས་སྒྲུབ་པ་སྙིང་པོར་བླང་བར་བྱའོ། །ཞེས་སོ། །ཏིང་ངེ་འཛིན་རྒྱལ་པོའི་མདོ་ལས། ཁམས་གསུམ་གྱི་སེམས་ཅན་ཐམས་ཅད་དགེ་བ་བཅུ་ལ་བཀོད་པ་བས། ཆོས་

།བདག་མེད་པ་ལ་མོས་པས་དགོན་པའི་ཕྱོགས་སུ་གོམ་པ་བདུན་བོར་བ་བསོད་ནམས་ཆེའོ་ཞེས་སོ། །ཡང་དམ་པ་འཇུག་པའི་མདོ་ལས། སེམས་ཅན་ཐམས་ཅད་ལ
ཇི་སྲིད་འཚོའི་བར་དུ་བསོད་ནམས་ཀྱི་ཚོགས་བསགས་པ་བས། སྟོང་པ་ཉིད་ཐུན་གཅིག་བསྒོམ་པ་བསོད་ནམས་ཆེའོ་ཞེས་པ་དང༌། ཉི་ཁྲི་ལས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་
ཀྱི༑ སེམས་ཅན་ཇི་སྙེད་ཅིག་འཁོད་པ་དེ་དག་སྦྱིན་པས་ཡོངས་སུ་ཚིམ་པར་བྱས། དེ་བཞིན་དུ། ཚུལ་ཁྲིམས་དང་། ཏིང་ངེ་འཛིན་དང་། ཤེས་རབ་དང༌། རྣམ་པར་གྲོལ་བ་དང་། རྣམ་
པར་གྲོལ་བའི་ཡེ་ཤེས་མཐོང་བ་དང་། རྒྱུན་དུ་ཞུགས་པ་དང་། རང་བྱང་ཆུབ་ལ་བཀོད་པ་བས། གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི། སེ་གོལ་གཏོགས་པ་ཙམ་དུ་བསྒོམ་པ་བསོད་
ནམས་ཆེས་མང་དུ་འཕེལ་ལོ། །ཞེས་སོ། །རྡོ་རྗེ་གཙུག་གཏོར་གྱི་རྒྱུད་ལས། གཉུག་མའི་དོན་ལ་མཉམ་བཞག་ན། །དམ་ཚིག་མེད་ཅིང་སྔགས་སོགས་མེད། །རྡོ་རྗེ་དྲིལ་བུ་བཟུང་མི་
དགོས༑ །དེ་ཉིད་བཅུ་བྲལ་གྲུབ་པར་འགྱུར། །ཞེས་གསུངས་སོ། །ཆོས་ཀྱི་རྒྱལ་པོ་ཡང་དགོན་པའི་ཐུན་མོང་མ་ཡིན་པའི་གསུང་སྒྲོས་འདི་དག ཕྱག་རྒྱ་ཆེན་པོ་སྐྱོང་བ་རྣམས་ལ་རྒྱབ་སྐྱོར་གྱི་

ཚུལ་དུ་གསུངས་པ་རྣམས། སྤྱན་སྔ་སྒོམ་པ་རིན་ཆེན་ལྡན་གྱིས་ཟིན་བྲིས་བྱས་པ་ཡིན་ནོ། །བཀྲ་ཤིས་ཤོག །དགེའོ།། །།

༠༡
༄༅། །ཕྱག་རྒྱ་ཆེན་པོ་རྣལ་འབྱོར་བཞིའི་རིམ་པ་སྙིང་པོ་དོན་གྱི་གཏེར་མཛོད་ཅེས་བྱ་བ་བཞུགས་སོ།།

༄༅། །ན་མོ་གུ་རུ་ཤྲཱི་བཛྲ་ཡོ་གི་ནི། གཉིས་མེད་རང་བཞིན་ཕྱག་རྒྱ་ཆེན་པོའི་གནས། །སངས་རྒྱས་ཆོས་དང་དགེ་འདུན་དེ་རང་
བཞིན༑ །རྡོ་རྗེ་འཆང་ཆེན་དབྱེར་མེད་ས་རཧ། །ཀླུ་སྒྲུབ་ཡབ་སྲས་རི་ཁྲོད་རྗེས་འབྲངས་དང༌། །བྲམ་ཟེ་བཟང་པོ་དཔལ་ལྡན་ཏོག་ཙེ་པ། །དབང་ཕྱུག་
མི་ལ་དྭགས་པོ་ཡབ་སྲས་ལ། །ཕྱག་བཟང་པོ་ཡིས་བཏུད་དེ་གསུང་འདི་བཀོད། །དུས་གསུམ་གྱི་སངས་རྒྱས་ཐམས་ཅད་ཀྱི་ཡེ་ཤེས་ཀྱི་བདག་ཉིད་
རིགས་དྲུག་པ་རྡོ་རྗེ་འཆང་ཆེན་པོ་དེས། །བྱིན་གྱིས་བརླབས་ཤིང་དེ་དང་གཉིས་སུ་མེད་པ། མཆོག་གི་བྱིན་རླབས་ཀྱིས་ཚེ་འདི་ཉིད་ལ་མངོན་པར་རྫོགས་

༄༅། །པར་སངས་རྒྱས་པ་ནི། བྲམ་ཟེ་ཆེན་པོ་ས་ར་ཧ་ཡིན་ཏེ། བསྟན་པ་འདི་ལ་རྡོ་རྗེ་ཐེག་པའི་སྒོ་ནས་གྲུབ་པ་བརྙེས་པ་ལ་སྔ་བའི་
གྲུབ་ཆེན་བརྒྱད་ཅུའི་སྤྱི་མེས་ཆེན་པོ་ཡིན་ནོ། །དེའི་བརྒྱུད་པ་འཛིན་པ་ཀླུ་སྒྲུབ་ཡབ་སྲས་སམ། རི་ཁྲོད་རྗེ་འབངས་སམ། བྲམ་ཟེ་བཟང་པོའི་ཞབས་
སམ༑ ཏོག་ཙེ་པ་ལ་སོགས་པ་ཡིན་ཏེ། དེའང་འཛམ་བུའི་གླིང་ན་ཕྱག་རྒྱ་ཆེན་པོ་ཞེས་གྲགས་ཤིང༌། །སྙིང་པོ་དོན་གྱི་བརྒྱུད་པ་འཛིན་པ་ཐམས་ཅད་ཀྱི་
བརྒྱུད་པའི་ཆུ་མགོ་བྲམ་ཟེ་ཆེན་པོ་ས་ར་ཧ་ལ་མ་ཐུག་པ་མེད་པ་ཡིན་ནོ། །དེ་ཉིད་ནས་དོན་གྱི་བརྒྱུད་པ་དང་བྱིན་བརླབས་ཀྱི་འཕོ་བ་གཉིས་སུ་མེད་པའི་ཡེ་

ཤེས་ཆིག་བརྒྱུད་ཟམ་མ་ཆད་པའི་བཀའ་བབས་ཤིང་བཅུད་འདུས་པ་ནི་ཚེ་གཅིག་ལུས་གཅིག་ལ་མཆོག་གི་དངོས་གྲུབ་བརྙེས་པའི་དབང་ཕྱུག་བཞད་པ་རྡོ་རྗེ་ཞེས་མཚན་ཉི་ཟླ་ལྟར་གྲགས་པ་དེ་ཉིད་
ཡིན་ལ། དེའི་ཐུགས་སྲས་རྣམས་ཀྱི་ནང་ནས་མཆོག་དང་གཙོ་བོར་གྱུར་ཅིང་ལུང་བསྟན་མང་དུ་ཐོབ་པ་ནི་རྗེ་དྭགས་པོ་རིན་པོ་ཆེ་ཡིན་ཏེ།ྋ ཐུབ་པ་ཆེན་པོ་ཉིད་ཀྱིས་མདོ་རྒྱུད་དུ་མ་ནས་ལུང་བསྟན་
ཅིང་༑ ཁྱད་པར་དུ་ཏིང་འཛིན་རྒྱལ་པོའི་མདོ་དང༌། སྙིང་རྗེ་པདྨ་དཀར་པོའི་མདོ་ལས་གསལ་བར་ལུང་བསྟན་པའི་བྱང་ཆུབ་སེམས་དཔའ་ཟླ་འོད་གཞོནནུ། ལྔ་བརྒྱ་པའི་དུས་སུ་ཚད་མེད་པའི་
ཐུགས་རྗེས་དགེ་སློང་འཚོ་བྱེད་ཀྱི་མིང་ཅན། འཇིག་རྟེན་གསུམ་དུ་གྲགས་པའི་དྭགས་པོ་ལྷ་རྗེ་ཞེས་བྱ་བ་བྱོན་ནས། གསང་བ་བླ་ན་མེད་པའི་སྙིང་པོ་བྱིན་བརླབས་མངོན་སུམ་གྱི་ལམ། ཡི་གེ་
མེད་པའི་དོན་གྱི་བརྒྱུད་པ་གོལ་ས་མེད་པ་གཅིག་ཆར་བའི་ལམ་ནས་སྐལ་བ་ལྡན་པ་དཔག་ཏུ་མེད་པ་ཁྲིད་ཅིང་། སྒྲུབ་བརྒྱུད་ཀྱི་བསྟན་པའི་བདག་པོ་ལྟ་བུ་མཛད་དེ། དོན་གྱི་བརྒྱུད་པ་ཡེ་ཤེས་ཀྱི་
སྒྲོན་མེ་ཕྱོགས་བཅུར་སྤར་ནས། ལྷ་དང་བཅས་པའི་འགྲོ་བ་དཔག་ཏུ་མེད་པ་ཕྱིར་མི་ལྡོག་པའི་ས་ལ་འགོད་པ་ཡིན་ནོ། །དེའི་ཁྲིད་ཀྱི་རིམ་པ་ནི་ལྷན་ཅིག་སྐྱེས་སྦྱོར་བྱ་བ་ཡིན། དེའི་ཉམས་་

༄༅། །རྟོགས་ཀྱི་ཤན་འབྱེད། ས་ལམ་གྱི་ཚད་འཛིན། རྣལ་འབྱོར་བཞིའི་ལམ་གྱི་རིམ་པ་འདི་ཡིན། རྣལ་འབྱོར་བཞིའི་ཆོས་སྐད་འདི་རྣམས་རྒྱུད་སྡེ་རྣམས་ནས་ཐ་སྙད་
དངོས་སུ་གསུངས་པ་ཡང་ཡོད་ཅིང༌། དོན་ཇི་ལྟ་བ་བཞིན་དུ་བཞུགས། དེས་ན་རྒྱུད་སྡེའི་དགོངས་དོན་དབང་ཕྱུག་བཞད་པ་རྡོ་རྗེའི་ཐུགས་རྒྱུད་ལ་གཅིག་ཅར་དུ་འཁྲུངས་པ། ཁྱད་པར་གྱི་
ཆོས༑ དྭགས་པོ་རིན་པོ་ཆེའི་རྟོགས་ཆོས་ཡིན་ཏེ། དེའི་བརྒྱུད་པ་འཛིན་པའི་བུ་ཆེན་རི་བོ་ལྟ་བུ་མཐའ་ཡས་པ་བྱོན་པས། དགོངས་པ་བཀོད་ལུགས་ཀྱི་བཞེད་པ་མང་པོ་ཞིག་བྱུང་འདུག དེ་
རྣམས་ཀྱི་ནང་ནས་དབོན་པོ་དྭགས་པོ་སྒོམ་ཆུང་ལ་ཁྱད་པར་གྱི་ཆོས་སུ་གནང་བ། རྣལ་འབྱོར་བཞིའི་ཞལ་གདམས་མ་བྱ་བ་འདི་ལ་མཐིལ་བྱས་ནས། དཔལ་ཕག་མོ་གྲུ་པའི་ཡང་དགོངས་
3.དོན༑ འཇིག་རྟེན་མགོན་པོ་འབྲི་ཁུང་པ་དང༌། །ཞང་རིན་པོ་ཆེ་དང༌། འགྲོ་མགོན་རྒྱ་རས་གསུམ་གྱི་དགོངས་པ་གུང་སྲོལ་བ། རང་གི་མྱོང་བ་འཐད་ལྡན་ཕྱོགས་གཅིག་ཏུ་སྡེབས་པའི་ཞལ་
* གདམས་ཤིག་བྲི་བར་བྱའོ། །དེ་ལ་དང་པོ་ཕྱག་རྒྱ་ཆེན་པོ་ཞེས་བྱ་བ་དེ་རང་གི་ངོ་ཤེས་དགོས་ཏེ། དེ་ཡང་དེ་བཞིན་གཤེགས་པའི་མདོ་རྒྱུད་དང་། སྔོན་གྱི་གྲུབ་ཐོབ་རྣམས་ཀྱི་གདམས་ངག་

ལས༑ ཕྱག་རྒྱ་བཞིའི་རིམ་པ་གསུངས་ཏེ། ཕྱག་རྒྱ་གསུམ་ལ་བརྟེན་ནས། ཕྱག་རྒྱཆེན་པོ་མངོན་དུ་བྱེད་པས། འདིར་དེའི་ཁྲིད་ཀྱི་རིམ་པ་ལ་ཕྱག་རྒྱ་གསུམ་གྱི་རིམ་པ་དོན་གྱིས་ཚང་ཞིང་བྱིན
རླབས་ཀྱི་མཐུས། ཐབས་ཁྱད་པར་ཅན་གྱིས་ཕྱག་རྒྱ་ཆེན་པོ་ངོ་སྤྲོད་པར་མཛད་པས། གཅིག་ཆར་བའི་ལམ་ཡིན་ནོ། །དེ་ལ་ཕྱག་རྒྱ་ཆེན་པོ་ཞེས་བྱ་བ། འགའ་ཞིག་ཕྱག་སྣང་བ། རྒྱ་སྟོང་
པ༑ ཆེན་པོ་ཟུང་འཇུག་ཟེར་ཏེ་ཆོས་ཀྱི་ཕྱག་རྒྱའི་སྐད་ཡིན། ཕྱག་རྒྱ་ཆེན་པོའི་རང་སྐད་མ་ཡིན། གསལ་སྟོང་གི་སྐད་ཐམས་ཅད་དམ་ཚིག་གི་ཕྱག་རྒྱའི་སྐད་ཡིན། བདེ་སྟོང་གི་སྐད་ཐམས་
ཅད་ལས་ཀྱི་ཕྱག་རྒྱའི་སྐད་ཡིན་ནོ། །ཕྱག་རྒྱ་ཆེན་པོ་ནི་བྲམ་ཟེ་ཆེན་པོ་ས་ར་ཧའི་བཞེད་ཀྱིས། རྐྱེན་གསུམ་དང་བྲལ་བ། དགའ་བ་བཞི་ལས་འདས་པ། འོད་གསལ་ལས་ཁྱད་པར་དུ་གྱུར་པ་
གཅིག་བཞེད་པས། ཕྱག་རྒྱ་ཆེན་པོ་བདེ་བའི་རྐྱེན་ལ་མི་ལྟོས། གསལ་བའི་རྐྱེན་ལ་མི་ལྟོས། མི་རྟོག་པའི་རྐྱེན་ལ་མི་ལྟོས་པས་རྐྱེན་གསུམ་ལ་མི་ལྟོས་པའོ། །དགའ་བ་བཞི་ལས་ལྷན་ཅིག་
སྐྱེས་པའི་དགའ་བ་ནི། བླ་མས་བསྟན་དུ་ཡོད་ལ། སློབ་མས་གོ་རུ་ཡོད་པས་མཚོན་བྱ་མཚོན་བྱེད་དང་བཅས་པའི་དཔེའི་ཡེ་ཤེས་ཡིན། ཕྱག་རྒྱ་ཆེན་པོ་ནི་བླ་མས་བསྟན་དུ་མེད། སློབ་མས་

།གོ་རུ་མེད། ཉམས་དང་མྱོང་བས་མ་སྦགས། རྟོགས་པ་དང་ངེས་ཤེས་ཀྱིས་མ་བསླད། ལྟ་སྒོམ་སྤྱོད་པས་མ་ཕྱེ། གཞི་ལམ་འབྲས་བུའི་རིས་སུ་མ་བཅད་༄༅།
པའི༑ འདི་ལྟར་སྣང་སྲིད་འཁོར་འདས་ཀྱི་ཆོས་འདི་དག་ཐམས་ཅད་ལ་བསལ་བཞག་གམ། བཅིང་གྲོལ་ལམ། གཉེན་པོས་བཟོ་གཅིག་ཀྱང་མ་བྱས་པ། རང་སར་རང་ངོ་ཤེས་ཤིང་རང་
གྲོལ་བ་ལ་ཕྱག་རྒྱ་ཆེན་པོ་ཟེར་བ་ཡིན་ནོ། །འོད་གསལ་ནི་སྣང་མེད་སྤྲོས་བྲལ་ཡིན་ལ། ཕྱག་རྒྱ་ཆེན་པོ་ནི་སྣང་རིག་སོ་མ། སྤྲོས་པ་རང་གྲོལ་བ་ཡིན་པས་འོད་གསལ་ལས་ཁྱད་པར་དུ་གྱུར་བ་
ཡིན་ནོ། །དེ་ལ་ལྷ་སྐུའམ། འོད་གསལ་ལམ། སྟོང་པའམ། བདེ་བའམ། མི་རྟོག་པ་ལ་སོགས་པའི་དམིགས་གཏད་དམ་སྐྱེད་ཡོད་རྒྱུ་གཅིག་ཀྱང་མེད་པར། ལྷ་སྐུ་ཡིན་མོད། འདྲེ་སྐ་
ཡིན་མོད། བདེ་བ་ཡིན་མོད། སྡུག་བསྔལ་ཡིན་མོད། སྣང་བ་ཡིན་མོད། སྟོང་པ་ཡིན་མོད། འོད་གསལ་ཡིན་མོད། མཚན་མ་ཡིན་མོད། རྟོག་པ་ཡིན་མོད། མི་རྟོག་པ་ཡིན་
མོད༑ གང་ཡིན་ཡང་དགག་སྒྲུབ་གཅིག་ཀྱང་མ་བྱས་པར། རང་སར་རང་གིས་ཆོག་པ་དེ་ཡིན་ནོ། །དེ་ལ་བསལ་བཞག་གམ། བཅོས་བསླད་ཇི་ལྟར་བྱུང་ཡང་རྣམ་པ་ཡིན། ཉམས་495

ཡིན༑ མཚན་མ་ཡིན། དམིགས་པ་ཡིན་ནོ། །དེ་ཡང་ཕྱག་རྒྱ་ཆེན་པོའི་སྒྲ་དོན་ནི། སཾ་ཀྲི་ཏའི་སྐད་དུ་མ་ཧཱ་མུ་དྲ་མུ་དྲའི་སྒྲ་ལས་དྲངས་ན། མི་འདའ་བའམ། མི་ཕྱེད་པའམ། མི་
རྟོག་པ་ལ་འཇུག་སྟེ། དེ་ལ་སྣང་སྲིད་འཁོར་འདས་ཀྱི་ཆོས་ཐམས་ཅད་རང་ས་རང་ས་ན་སོ་མ་ཉམས། མདོག་མ་འགྱུར་གཟུགས་མ་བརྗེས་པར། དུས་གསུམ་དུས་མེད་དུ་ལྷན་ཅིག་སྐྱེས་པའི་
ཡེ་ཤེས་ལས་མི་འདའ་བས་ཕྱག་རྒྱ། དེ་ལས་ལོགས་སམ། དེའི་གོང་ན་གཞན་མེད་པས་ན་ཆེན་པོའོ། །དེ་ཡང་ཤེས་པ་སྐད་ཅིག་མའི་ཐོག་ཏུ་ཕྱོགས་གཅིག་ལ་སྦྱར་ན། རྣམ་པར་རྟོག་པ་
གཅིག་ཐོལ་སྐྱེས་པའི་དུས་ན། རྣམ་རྟོག་དེ་ལ་དགག་སྒྲབ་གཅིག་ཀྱང་མ་བྱས་པར། རྣམ་རྟོག་ཐོལ་ལེ་བ་དེ་རང་ལྷན་ཅིག་སྐྱེས་པའི་ཡེ་ཤེས་ཀྱི་དངོས་གཞིར་འདུག་ལ། དེ་རྟོགས་རུང་མ་
རྟོགས་རུང་དེ་ལས་མི་གཡོ་མི་འདའ་བས་ཕྱག་རྒྱ། རྣམ་རྟོག་དེ་ལས་ལོགས་ན། ལྷན་ཅིག་སྐྱེས་པའི་ཡེ་ཤེས་སམ། སངས་རྒྱས་ཀྱི་དགོངས་པ་ཞེས་བཙལ་དུ་མེད་པས་ཆེན་པོའོ། །དེ་ལྟར་
ཡང་༑ ཕྱག་རྒྱ་ཆེན་པོ་ཐིག་ལེའི་རྒྱུད་ལས། ཕྱག་ནི་སྟོང་པའི་ཡེ་ཤེས་ཏེ། །རྒྱ་ནི་འཁོར་བའི་ཆོས་ལས་གྲོལ། །ཆེན་པོ་ཟུང་དུ་ཆུད་པ་སྟེ། །ཕྱག་རྒྱ་ཆེན་པོ་ཞེས་བརྗོད་དོ། །ཞེས་

༄༅། །དང༌།བྲམ་ཟེ་ཆེན་པོ་ཉིད་ཀྱིས། དོན་དམ་པ་ཡི་རིག་པ་ལ། །ཀྱེ་ལགས་དབང་པོ་ལྟོས་ཤིག་དང་། །ངས་ནི་འདི་ལས་མ་རྟོགས་སོ། །རྟོགས་པར་གྱུར་ན་
ཐམས་ཅད་དེ་ཡིན་ཏེ། །དེ་ལས་གཞན་ཞིག་སུས་ཀྱང་རྙེད་མི་འགྱུར། ཞེས་དང་། དཔལ་ལྡན་ཏོག་ཙེ་ཞབས་ཀྱིས། བསམ་མི་ཁྱབ་ལས། མིག་གི་དབང་པོས་བལྟས་པ་ལས། །གཉིས་
མེད་ཡེ་ཤེས་ངོ་མཚར་ཆེ། །ཞེས་པ་ལ་སོགས་པའི་དོན་ཡིན་ནོ། །དེ་ལྟར་གང་ཤར་རུང་། ཇི་ལྟར་སྣང་རུང་། རྟོགས་རུང༌། འཁྲུལ་རུང་གནས་རུང༌། འགྱུས་རུང༌། ཇི་ལྟར་སོང་
rê
ཡང་ཕྱག་རྒྱ་ལས་འདའ་ས་མེད་ཅིང་། ཆེན་པོ་ལས་དབུལ་ས་མེད་པས། ཕྱག་རྒྱ་ཆེན་པོའི་དཀྱིལ་འཁོར་ལས་ཡེངས་སུ་ཡེངས་ས་མེད་ལ། སངས་རྒྱས་ནས་སེམས་ཅན་གྱི་བར་གྱི་སྣང་
བ༑ ཐ་ན་མནར་མེད་པའི་དམྱལ་བ་ན་བསྲེག་པའི་དུས་ན་ཡང་། དམྱལ་བའི་སྣང་རིག་དེ་ཀ་སོ་མ་ཉམས་པར་སྐུ་གསུམ་གྱི་ངོ་བོར་ཀྲོང་ངེ་འདུག་པས་འཁྲུལ་དུ་འཁྲུལ་ས་མེད་ཅིང༌། དངོས་
པོའི་ཆོས་སུ་མ་སྐྱེས། དངོས་མེད་ཀྱི་ཆོས་སུ་མ་འགགས། ཐ་དད་ཀྱི་ཆོས་ལ་མི་གནས། རྟག་ན་རྟག་ཐོག་ཏུ་མཐའ་བརྒྱད་རང་གྲོལ། ཆད་ན་ཆད་ཐོག་ཏུ་མཐའ་བརྒྱད་རང་གྲོལ་

ཏེ༑ གཅིག་མཐའ་གཅིག་གིས་བཀག་པའི་མཐའ་ཡེ་གྲོལ་ལ་གོལ་དུ་གོལ་ས་མེད། དེ་ལྟར་རང་ངོ་མ་ཤེས་པར་གཟུང་འཛིན་ལ་ཡང་དག་ཏུ་ཞེན་པས། ཡེངས་པའམ། འཁྲུལ
པའམ༑ གོལ་ས་ལ་སོགས་པ་ཐམས་ཅད་ཀུན་བརྟགས་ཀྱི་བློ་ངོ་ཡིན་ནོ། །ཡིད་ལ་མི་བྱེད་པ་ཞེས་པའི་དོན་ནི། སང་ཀྲི་ཏའི་སྐད་དུ། ཨ་མ་ན་སི་སི་ཀ་ར་ཞེས་བྱ་སྟེ། ཡི་གེ་བདུན་པོ་འདིའི་
སྒྲ་ལས་དྲངས་ན། ཨ་མ་ན་ཡིད། སི་སི་ཀ་ར་བྱེད་པ་ཡིན་ལ། དེ་ཨ་ཡིས་བཀག་པས། དེ་ལྟར་ན་ཡིད་ལ་བྱེད་པ་མེད་པ་ཞེས་བྱ་སྟེ། ཡིད་ལ་མི་གནས་པའམ། ཡིད་ལས་གྲོལ་
བའམ༑ ཡིད་ལས་འདས་པ་ཞེས་པ་ལ་འཇུག་ལ། དེ་ཡིད་ལ་མི་གནས་པ་ཞེས་བསྒྱུར་ན་སྒྲ་དོན་གོ་བདེ་བ་ལ། ཡིད་ལ་མི་བྱེད་པ་ལ་འཁྲུལ་གཞི་བྱུང་ནས། ཡིད་ཀྱིས་ཡུལ་བྱས། རྣམ་
རྟོག་དང་ཀུན་རྟོག་གིས་ཡུལ་ཅན་བྱས་ནས། དེ་གཉིས་ཀྱིས་དེ་ཡིད་ལ་མི་བྱེད་པ་ལ། ྋ ཡིད་ལ་མི་བྱེད་པ་ལྟར་གོ་ནས། ཡིད་ལ་མི་བྱེད་པ་རང་ཡིད་ལ་བྱེད་པར་སོང་བ་ཡང་འདུག་གོ །འདིའི་
དོན་ནི། ཀུན་གཞི་དང་སྒོ་ལྔར་ཇི་ལྟར་ཤར་ཡང་རྟོག་མེད་དུ་རང་གསལ་བ་ཕྱག་རྒྱ་ཆེན་པོའི་རང་གཤིས་ཡིན་ནོ། །དེ་ལ་ཉོན་མོངས་པ་ཅན་གྱི་ཡིད་ཀྱིས་ཀུན་གཞི་ལ་ཁ་ནང་དུ་བལྟས་ཏེ་བདག་ཏུ་

༄༅། །བཟུང༌། ཡིད་ཤེས་ཀྱིས་སྒོ་ལྔ་ལ་ཕྱི་རུ་བལྟས་ཏེ་རིས་སུ་བཅད། དེ་ལྟར་ཡིད་གཉིས་ཀྱི་གཟུང་འཛིན་ནི་འཁོར་བའི་ཆོས་ཏེ་བཟང་ངན་གྱི་འཛིན་པ་ཐམས་ཅད་ཡིད་
ཡིན་ལ། དེ་ལས་འདས་ཤིང་མི་གནས་པས་ཕྱག་རྒྱ་ཆེན་པོ་ཡིན་ནོ། །དེ་ཡང་ལྟ་བ་ཟུང་འཇུག་གམ། མཉམ་ཉིད་དམ། ཕྱོགས་མེད་དམ། སྣང་སྟོང་དབྱེར་མེད་ལ་སོགས་པ་ཇི་ཙམ་ཟད་
སར་སྐྱོལ་ཞིང་མཐའ་དང་བྲལ་བ། མཐོན་པོ་དང་ཆེན་པོར་མིང་ཇི་ལྟར་བཏགས་ཀྱང་། རྣམ་དཔྱད་དང་ཡོངས་དཔྱོད་ཀྱི་ཕྱོགས་འཛིན་སྤ་རྩེ་ཙམ་ཞིག་འདུག་ན་ཡིད་བྱེད་ཀྱི་ལྟ་བ་ཡིན། ཕྱག་རྒྱ་
ཆེན་པོ་མ་ཡིན། སྒོམ་པའི་ཁྱད་པར་བློ་འདས་སམ། དམིགས་མེད་དམ། རྩ་བྲལ་ལམ། ཟང་ཐལ་ལ་སོགས་པ་ཇི་ལྟར་བཟང་ཞིང་ཡངས་པར་མིང་བཏགས་ཀྱང༌། མྱོང་བའམ། ངེས་
, ཤེས་ཀྱི་གཏད་སོ་སྤུ་རྩེ་ཙམ་ཞིག་འདུག་ན་ཡིད་བྱེད་ཀྱི་སྒོམ་པ་ཡིན། ཕྱག་རྒྱ་ཆེན་པོ་མ་ཡིན། ད་ལྟར་གྱི་སྣང་རིག་སོ་མ་འདི་ལ་ཆོས་སྐུའ མ། ཡེ་ཤེས་སམ། བདེ་ཆེན་ནམ། བསལ་
* བཞག་གམ། བྲལ་ཐོབ་ཀྱི་གཉེན་པོས། བཅོས་རྒྱུའམ། སྤང་རྒྱུའམ། འདག་རྒྱུའམ། ཐོབ་རྒྱུའམ། སྐྱེད་དབྱུང་རྒྱུ་སྤུ་རྩེ་ཙམ་ཞིག་འདུག་ན་ཡང་ཡིད་བྱེད་ཀྱི་སྤྱོད་པ་ཡིན། ཡིད་བྱེད་ཀྱི་

འབྲས་བུ་ཡིན། ཕྱག་རྒྱ་ཆེན་པོ་རྟོགས་པ་མ་ཡིན། མཻ་ཏྲི་པས། སེམས་ཉིད་མ་བཅོས་ཆོས་ཀྱི་སྐུ། །སྣང་བ་བདེ་ཆེན་ལོངས་སྤྱོད་རྫོགས། །འགྲོ་འོང་སེམས་ཅན་སྤྲུལ་པའི་བདག །དམ་
པ་དག་ལས་རྟོགས་པའོ། །ཞེས་དང་། སྟུག་པོ་བཀོད་པ་ལས། སེམས་ཉིད་བདེ་སྟོང་ལྷན་ཅིག་སྐྱེས། །འོག་མིན་གཙང་མའི་གནས་མཆོག་གོ །ཞེས་པ་ལྟར། ྋའདི་ནི་སྒྲ་ཇི་བཞིན་པ་མ་
ཡིན་པས་དོན་ཐུན་མོང་མ་ཡིན་པ་གཏན་ལ་འབེབས་པ་སྟེ། དེ་རྣམས་ལས་འདས་ཤིང་མི་གནས་པ་ལ་ཕྱག་རྒྱ་ཆེན་པོ་ཞེས་བྱ་བ་འཛིན་ཅིང་འདོད་ན་ཡང་ཕྱག་རྒྱ་ཆེན་པོ་མ་ཡིན་ནོ། །སྨྲ་ཚད་ཕྱོགས་
འཛིན༑ བསམ་ཚད་རྟོག་པ་ཡིན་པས། རྒྱལ་བ་སྲས་དང་བཅས་པ་རྣམས་ཀྱིས་ཀྱང༌། བསམ་གྱིས་མི་ཁྱབ་པའམ། ཟབ་པའམ། དབེན་པའི་དོན་ཞེས་པ་ལས། ཕྱོགས་གཅིག་ཏུ་འདི་ཡིན་
ཞེས་གསུང་དུ་མ་བཏུབ་པས་ཚིག་གི་ལམ་ཆད་པ་ཡིན་ནོ། །མདོར་ན་ཐ་མལ་གྱི་ཤེས་པ་སུས་ཀྱང་བཟོ་མ་བྱས་པའི་ཨཾ་སོ་རེ་བ་འདི། ཁོ་རང་གིས་ཁོ་རང་ངོ་ཤེས་པ་དེ་ལ་ཕྱག་རྒྱ་ཆེན་པོའི་དགེ་
སྦྱོར་སྐྱེས་པ་ཟེར་བ་ཡིན་ནོ། །འདི་ལ་རྣམ་པར་མི་རྟོག་པའི་ཡེ་ཤེས་བྱས་ན་ཆོས་སྐད་ཡིན། ཐ་མལ་གྱི་ཤེས་པ་རྗེན་པ་བྱས་ན་ཀུ་སུ་ལུའི་བླུན་གཏམ་ཡིན། དོན་ལ་འདྲ་བ་ཡིན་ནོ། །དེ་ལྟར

༣༄༅། །ཕྱག་རྒྱ་ཆེན་པོའི་རང་ངོ་དེ་རིག་ཐོག་ཏུ་རྡོ་རུས་ཤིག་མ་ཐུག་ན། ཉམས་རྟོགས་ཀྱི་དབྱེ་བ་དང་། རྣལ་འབྱོར་བཞིའི་རིམ་པ་ལ་སོགས་པའི་བཤད་ཤོད་ཇི་ལྟར་བྱས་
19
ྋ ཀྱང་༑ གོ་ཡུལ་བན་བུན་ལས་ས་ཟིན་དང་། བཞག་ས་མི་ཡོང་བས། བླ་མ་རྟོགས་ལྡན་གཅིག་གི་དྲུང་དུ་མོས་གུས་ཀྱི་སྙིང་ཕུར་བཏབ་ལ། བྱིན་རླབས་ཀྱི་འཕོ་བས་དོན་གྱི་ཆིག་བརྒྱུད་ཐོབ་
པར་བྱའོ། །ཕྱག་རྒྱ་ཆེན་པོ་ན་བཏུབ། འཆི་བཏུབ། སྐྱིད་བཏུབ། སྡུག་བཏུབ། དྲན་བཏུབ། ཡེངས་བཏུབ་ཅིག་མེད་ན། གཞན་ཅི་ཡོད་ཀྱང་སྒོམ་ཆེན་དེ་ཕྱི་ལྡིར་ནང་སྟོང་། ཁང་སྟོང་
སྒོ་ལྕགས་ཅན་བྱ་བ་ཡིན་ནོ། །ཉམས་དང་ཏིང་ངེ་འཛིན་གྱི་བྱེ་བྲག་སྐྱེད་ཅིང་སྒོམ་དུ་ངོ་སྤྲོད་པའི་བླ་མ་ནི་མང་ལ། ཐ་མལ་གྱི་ཤེས་པ་སྒོམ་དུ་ངོ་སྤྲོད་ཤེས་པའི་བླ་མ་ནི་ཉིན་ཁར་གྱི་སྐར་མ་བས་
3དཀོན་པ་ཡིན་ནོ། །འདིའི་སྐབས་སུ་དཔལ་ཕག་མོ་གྲུ་པས་རྗེ་དྭགས་པོ་རིན་པོ་ཆེའི་དྲུང་དུ་ཉམས་ཕུལ་ཞིང་ངོ་སྤྲད་པ་དང་། རྗེ་འབྲི་ཁུང་པས་དཔལ་ཕག་མོ་གྲུ་པའི་དྲུང་དུ་སྔར་གྱི་ཕྱག་རྒྱ་ཆེན་
པོའི་སྒོམ་ལུགས་དང་ཉམས་ཕུལ་ཞིང་ངོ་སྤྲད་པ་དང་། བླ་མ་ཞང་གིས་དྭགས་པོ་སྒོམ་ཚུལ་ལ་ཁྲིད་བསྐྱངས་པ་དང་། བླ་མ་རི་ཤི་རས་པ་ལ་བླ་མ་འབའ་རོང་པས་བསླབས་པའི་སྒོམ་བླ་མ་ཞང་

ཅན་བྱོན་པའི་དུས་སུ་བཤིག་ནས་ངོ་སྤྲད་པ་དང༌། འགྲོ་མགོན་རྒྱ་རས་ཀྱིས་རྗེ་བཙུན་གླིང་གི་དྲུང་དུ་ཁྲིད་བསྐྱངས་པའི་ལོ་རྒྱུས་རྣམས་གསུངས་ཏེ་ལོ་རྒྱུས་དེ་རྣམས་རང་ལ་གོ་རྒྱུ་རེ་ཡོད་པ་ཡིན་
ནོ༑ །དེ་ལྟ་བུའི་ཕྱག་རྒྱ་ཆེན་པོ་དེ་བླ་མ་ཉམས་རྟོགས་ཅན་གཅིག་གིས་ཁྲིད་ཀྱི་སྐྱ་དབར་ནས་བཏོན་པས། ཤོར་ས་བཞི་དང༌། གོལ་ས་གསུམ་དུ་མ་ཤོར་བར་བསྐྱངས་པ་ན། སྐྱེ་ལུགས་
གསུམ་གྱིས་མཚམས་སྦྱར་ནས། རྣལ་འབྱོར་བཞིའི་རིམ་པས་སྐྱེ་བར་གསུངས། དེ་ལ་དང་པོ་ཤོར་ས་བཞི་ནི། སྟོང་ཉིད་ཤེས་བྱ་གཤིས་ལ་ཤོར་བ། སྟོང་ཉིད་ལམ་དུ་ཤོར་བ། སྟོང་ཉིད་
གཉེན་པོར་ཤོར་བ། སྟོང་ཉིད་རྒྱས་འདེབས་སུ་ཤོར་བའོ། །འདི་ལ་ཡེ་ཤོར་དང༌། འཕྲལ་ཤོར་གཉིས་ཡིན་གསུངས། ཡེ་ཤོར་ནི་དོན་སྤྱི་གོ་ཡུལ་དུ་ཤོར་བ་ཡིན་ལ། འཕྲལ་ཤོར་ནི་ཉམས་
མྱོང་ངམ་ལག་ལེན་འཁྲུལ་པ་ཡིན་ནོ། །དེ་ལ་ཡེ་ཤོར་བཞིའི་སྟོང་ཉིད་ཤེས་བྱ་གཤིས་ལ་ཤོར་བ་ནི། རྣམ་ཀུན་མཆོག་ལྡན་གྱི་སྟོང་པ་གཉིས་མེད་རྟེན་འབྲེལ་གྱི་འདུག་ལུགས་མ་གོ་བར། སྟོང་
པ་བྱ་བ་མེད་པ། མ་གྲུབ་པ་གཅིག་ལ་བློ་རྩེ་གཏད་ནས། མཚན་ཉིད་པས། སྣང་བ་འདི་གཏན་ཚིགས་ཆེན་པོ་བཞིའི་སྒོ་ནས་བརྟགས་ནས། ཅི་ཡང་མ་གྲུབ་པ་ལ་གཤིས་བྱེད་༔

༄༅། །པའམ། གསང་སྔགས་པས། སྭ་བྷཱ་ཝ་དང༌ཤུ་ནྱ་ཏཱས། སྣང་དམིགས་ཀྱི་དངོས་པོ་ཐམས་ཅད་སྟོང་པར་སྦྱངས་ནས། མེད་པའམ། མ་གྲུབ་པ་ལ་
གཤིས་བྱེད་པ་ལྟ་བུ། སྟོང་ཉིད་དུ་བློས་བཟོ་བྱེད་པ་དེ། སྟོང་ཉིད་གཤིས་ལ་ཤོར་བའོ། །ལམ་དུ་ཤོར་བ་ནི་རྒྱུ་འབྲས་དབྱེར་མེད་ཀྱི་དོན་ལམ་གསལ་བྱེད་ཀྱི་རྐྱེན་དང་འབྲས་བུ་བྲལ་བའི་འབྲས་
བུར་མ་གོ་བར། ད་ལྟ་སྟོང་ཉིད་ལམ་དུ་བྱས་ཤིང་བསྒོམས་པས། དེས་འབྲས་བུ་ཆོས་སྐུ་ཐོབ་པར་འདོད་པའོ། །གཉེན་པོར་ཤོར་བ་ནི། སྦང་བྱ་རང་གི་གཤིས་དུས་གསུམ་དུ་སྟོང་ཉིད་དུ་
གནས་པའི་སྤང་བྱ་གཉེན་པོ་དབྱེར་མེད་པ་དེ་རང་ངོ་མ་ཤེས་ཤིང་། སྤང་བྱ་ཁོ་རང་གི་གཉེན་པོར་ཁོ་རང་འཆར་བ་མ་གོ་བར། ཉོན་མོངས་ལོགས་པ་ཞིག་ལ་སྟོང་ཉིད་ལོགས་པ་ཞིག་གིས་སྤང་བྱ་
གཉེན་པོས་སྤང་བ་ནི། གཉེན་པོར་ཤོར་བའོ། རྒྱས་འདེབས་སུ་ཤོར་བ་ནི། ཐབས་ཤེས་ཟུང་འཇུག་ཟབ་རྒྱས་དབྱེར་མེད་ཀྱི་དོན་མ་གོ་བར། སྦྱིན་པའམ། བསྔོ་བ་ལྟ་བུ། སྔོན་ལ་འཁོར་
གསུམ་དམིགས་པ་ཅན་གཅིག་བྱས་པ་ལ། དེ་ནས་འཁོར་གསུམ་མི་རྟོག་པའི་རྒྱས་འདེབས་པ་ནི། དང་པོ་ཐབས་རྐྱང་པ། འོག་མ་ཤེས་རབ་རྐྱང་པར་སོང་བས། བདེན་གཉིས་ལམ་དུ་མི་

སློང་ཤིང༌། དོན་གཉིས་མངོན་དུ་མི་བྱེད་པས་རྒྱས་འདེབས་སུ་ཤོར་བའོ། །འཕྲལ་ཤོར་བཞི་ནི། རྣམ་ཀུན་མཆོག་ལྡན་གྱི་སྟོང་པ་དེ་ཡང་། བླ་མ་གདམས་ངག་ཟབ་མོ་ཅན་གྱི་བདག་རྐྱེན་དང་
རང་གི་ཤེས་རབ་ཆེན་པོའི་ཉེར་ལེན་གྱིས། དོན་སྤྱི་ཇི་ལྟ་བ་བཞིན་བློ་ཡུལ་དུ་གོ་ཞིང་གཞན་ལ་སྨྲ་ཤེས་ཀྱང་ག་ཤེད་ན་སུ་ཞིག་ལ་ཡོད་པ་ཞིག་གཏན་ལ་འབེབས་པ་ལྟ་བུར་སོང་ནས་རིག་ཐོག་ཏུ་ངོ་མ་
འཕྲོད་ཅིང་ཐུག་རིག་མེད་པ་ནི། སྟོང་ཉིད་གཤིས་ལ་ཤོར་བའོ། །རྟོགས་པ་ཉག་ཉུག་སྐྱེས་ཀྱང་འཛིན་མེད་དུ་ཐག་མ་ཆོད་ཅིང༌། ལྟོས་མེད་དུ་བློ་མ་ཁེལ་བ་དེ་བས་ལྷག་པར་ཞིག་ཡོད་པར་རེ་
ནས༑ ཐ་མལ་གྱི་ཤེས་པས་བློ་མ་ཚིམ་པར་སྒོམ་གྱི་ལྷན་པ་བཏབ་ཅིང་བསྒོམ་པ་ནི། ལམ་དུ་ཤོར་བའོ། །རྣམ་རྟོག་འགྱུས་པའི་དུས་སུ་ཡང་། རང་སར་རང་ངོ་ཤེས་པའི་ཡང་དག་གི་དྲན་པ
བསྟེན་མི་ཤེས་པར། འགྱུས་པ་བཀུག་ཅིང་སྒོམ་ལ་འཇོག་པ་ནི། གཉེན་པོར་ཤོར་བའོ། །རྒྱས་འདེབས་སུ་ཤོར་བ་ལ་གཉིས་ལས། དྲེད་པོ་རྒྱས་འདེབས་སུ་ཤོར་བ་ནི། སྒོམ་མགོ་རྐང་མ་
ཚང་བའམ། བདག་པོ་མེད་པར་ཤོར་བས་དང་པོ་བསྒོམ་དགའ་རབ་སྐྱེས་ཀྱང༌། ཕྱིས་ཡིད་ཡུལ་དུ་དྲེང་ཙམ་ལས་མེད་པ་དེ་ལ། ཕྱིས་སྙོགས་སུ་ཡིད་དགའ་བྱས་ཤིང་དམིགས་མེད་

༄༅། །ཡིན། མི་རྟོག་པ་ཡིན་སྙམ་དུ་གསལ་འདེབས་པའོ། །བློ་ཆུང་རྒྱས་འདེབས་སུ་ཤོར་བ་ནི། རྗེས་ཐོབ་ལམ་དུ་མི་སློངས་པར། ཨ་ཕ་ད་ཅི་ནས་ཡེངས་
འདུག ད་བསྒོམ་དགོས་སྙམ་དུ་རྣམ་རྟོག་གི་བྲེ་ཁ་སྒོམ་གྱིས་གཅོད་པའོ། །དེ་བཞིར་མ་ཤོར་བར་བྱེད་པ་ནི། གོང་གི་ཕྱག་རྒྱ་ཆེན་པོ་དེ་དོན་སྤྱི་མ་ནོར་བ་གོ་ཞིང་། རང་མཚན་མ་འཁྲུལ་བར་
རྟོགས་ན་མི་འཆོར་ཏེ། དེ་ཡང་རྣམ་ཀུན་མཆོག་ལྡན་གྱི་སྟོང་པ། ཡོད་པས་སྟོང༌། མེད་པས་སྟོང་། རྟག་པས་སྟོང་། ཆད་པས་སྟོང་། སྣང་བས་སྟོང་། སྟོང་པས་སྟོང་། དངོས་
པོས་སྟོང༌། དངོས་མེད་ཀྱིས་སྟོང་པས། གཤིས་ཅི་ཡང་མ་ཡིན་པ། རྐྱེན་གྱིས་ཅི་ཡང་བྱར་བཏུབ་ཅིང༌། གཤིས་དོན་དམ་དུ་བདེན་པར་མེད་པ་ལ། གདངས་ཀུན་རྫོབ་ཏུ་བརྫུན་པར་མེད་
པའི་གཉིས་མེད་རྟེན་འབྲེལ་དུ་གོ་བས་སྟོང་ཉིད་གཤིས་ལ་མི་འཆོར། གང་ཤར་གྱི་སྣང་རིག་སོ་མ་འདི་ལ། སྤང་ཐོབ་ཀྱི་བོགས་དབྱུང་རྒྱུ་མེད་པའི་རྒྱུ་འབྲས་དབྱེར་མེད་ཀྱི་དོན་ཤེས་
པས༑ སྟོང་ཉིད་ལམ་དུ་མི་འཆོར། ལམ་སྙིང་པོའི་རང་འགྲོས་སྤང་གཉེན་གཉིས་སུ་མེད་པའི་ཟག་མེད་ཀྱི་སྡོམ་པ་རང་བྱུང་ལྷན་ཅིག་སྐྱེས་པའི་ཡེ་ཤེས་ཀྱི་དོན་ཤེས་པས། སྟོང་ཉིད་གཉེན་པོར་505

མི་འཆོར། མཚན་མའམ། དམིགས་བཅས་ཀྱི་དགེ་བ་ཇི་ལྟར་བྱས་ཀྱང་། དེའི་གཤིས་དམིགས་མེད་ལས་འདའ་ས་མེད་པས། འཁོར་གསུམ་རང་གི་ངོ་བོས་སྟོང་པས་གང་ཟག་གིས་རྒྱས་
བཏབ་མི་དགོས་པར། ཆོས་ཀྱིས་རྒྱས་ཡེ་བཏབ་ཏུ་ཤེས་པས་སྟོང་ཉིད་རྒྱས་འདེབས་སུ་མི་འཆོར་བའོ། །གོལ་ས་གསུམ་ནི། བདེ་གསལ་མི་རྟོག་པ་གསུམ་སྟེ། བདེ་བ་ལ་ཞེན་པ་
ཡོད༑ གསལ་བ་ལ་འཛིན་པ་ཡོད། མི་རྟོག་པ་ལ་བློས་བྱས་ཡོད་པས། དེ་གསུམ་ལ་ཞེན་ན་ཁམས་གསུམ་ལ་གོལ་ཞིང་། ཞེན་འཛིན་མེད་ཀྱང་གནས་ལུགས་ཀྱི་རང་ཞལ་མ་མཐོང་
ན༑ ཉན་རང་གི་འབྲས་བུར་གོལ་ལོ། །ཕྱག་རྒྱ་ཆེན་པོ་ནི། རྐྱེན་གསུམ་དང་བྲལ་བའི་ཐ་མལ་གྱི་ཤེས་པ་རྗེན་པ་ཡིན་པའི་ཕྱིར། དོ་ཧ་ལས། བསམ་གཏན་བརྫུན་པས་ཐར་པ་ཐོབ་བམ་
ཅི༑ །ཀྱེ་ལགས་གང་སྨྲས་བརྫུན་པར་སོང་བ་དེ་བོར་ལ། །གང་ལ་ཞེན་པ་ཡོད་པ་དེ་ཡང་ཐོང་། ཞེས་པའི་དོན་ནོ། །སྤྱིར་ཞི་གནས་ཀྱི་བདེ་གསལ་མི་རྟོག་པ་གསུམ་གྱིས་མཚམས་ཕྱེད་དགོས་
ཀྱི༑ རྣམ་པ་ནས་རྣམ་པར་གོལ་སར་བྱས་པས་མི་འོང་། རྟོགས་པའི་བདེ་གསལ་མི་རྟོག་པས་སྐུ་གསུམ་མངོན་དུ་བྱེད་པ་ཡིད་ནོ། །དེ་ལྟར་ཤོར་ས་བཞི་དང༌། གོལ་ས་གསུམ་དུ་མ་ཤོར་བར་

།ཉམས་སུ་བླངས་པས་སྐྱེ་ལུགས་གསུམ་ནི། གཅིག་ཆར་དུ་སྐྱེ་བ། རིམ་གྱིས་སྐྱེ་བ། ཐོད་རྒལ་དུ་སྐྱེ་བའོ། །དེ་ལ་གཅིག་ཆར་བ་ནི། དཔེར་ན། གཅོང་རོང་
དོག་མོའི་ལུང་པ་སྐམ་གཤེར་མེད་པའི་ནམ་མཁའ་ལས་ཉི་མ་ཤར་བའི་དུས་སུ། ཉི་རྒན་དེ་ཤར་མ་ཐག་ཏུ། མུན་པ་སངས་པ་དང་། ས་རྡོ་དྲོས་པ། འཁྱག་པ་ཞུ་བ་གསུམ་དུས་མཉམ་དུ་
འབྱུང་བ་དང་འདྲ་བར། བླ་མ་བཅུད་ལྡན་གཅིག་ལ། སློབ་མ་སྣོད་ལྡན་གཅིག་གིས། མོས་གུས་ཚད་མེད་ཅིག་གནད་དུ་བསྣན་པའི་དུས་སུ། བྱིན་རླབས་ཀྱི་འཕོ་བ་དོན་གྱི་ཆིག་བརྒྱུད་ཐོབ་
གནས་པ། ཉམས་མྱོང་རྟོགས་པ་གསུམ་སྒོམ་པ་པོ་མེད་པར་དུས་གཅིག་ཆར་ལ་ཤར་ནས། སྐད་ཅིག་ལ་སྒོམ་མེད་ཀྱི་རྟོགས་པ་མངོན་དུ་གྱུར་པ་ནི། གཅིག་ཆར་བའི་སྐྱེ་ལུགས་
3, ཏེ༑ དྭགས་པོ་རིན་པོ་ཆེའམ། རྗེ་བཙུན་གླིང་རས་པ་ལྟ་བུའོ། །རིམ་གྱིས་པའི་སྐྱེ་ལུགས་ནི། གནམ་ཁ་ཞེང་ཅན་གྱི་ཟེ་ཟུར་གྱི་ཉི་མའམ། ཡུལ་ངན་གྱི་ཉི་མ་ཁ་ཤོར་དང་འདྲ་སྟེ། ཉི་མ་
ཤར་ནས་མུན་པ་རགས་པ་སངས་པ་ཙམ་འདུག་ཀྱང་ས་རྡོ་མི་དྲོས་ཤིང༌། འཁྱག་པ་འཇུ་བར་མི་ནུས་པ་བཞིན། གནས་པ། ཉམས་མྱོང་། རྟོགས་པ་གསུམ་རིམ་གྱི་ནུད་ཙམ་ནུད་ཙམ་དུ་སྐྱེ་507

ཞིང་༑ སེམས་ཀྱི་ངོ་བོ་ཙམ་མཐོང་ཡང་། འཕྲལ་དུ་སྤང་བྱ་མི་སྤངས་ཤིང་། གཉེན་པོ་ལ་དབང་མ་ཐོབ་པས་སྒོམ་གཉུག་བསྲིང་དགོས་པ་ཡིན་ནོ། །ཐོད་རྒལ་བའི་སྐྱེ་ལུགས་ནི། སྤྲིན་བར་
ཞཱི གྱི་ཉི་མ་དང་འདྲ་སྟེ། སྔོན་ལ་རྟོགས་པ་ལྷག་གིས་འཆར། རྟོགས་ཀྱང་མི་བརྟན། མཐོ་དམའ་དང་གསལ་འགྲིབ་ཤིན་ཏུ་ཆེ། རས་ཉམས་སུ་འཆར། རེས་ཨ་འཐས་སུ་འོང་། རེས་
རྟོགས་པ་རྗེན་འོང་སྟེ། སྐྱེ་ལུགས་འདི་ཉམས་ལེན་ཞེན་པའམ། སྒོམ་ཡུན་ཆུང་བས་ཚེ་འདིར་གཅིག་ཆར་བར་མ་འཕྲོད་ན། འདིའི་རྟོགས་པ་བཤའ་མ་བར་དོར་འཆར་བ་ཡིན་གསུངས་སོ།
དེ་ལ་རིམ་གྱིས་པ་ལམ་མ་རྫོགས་པ་ཡིན། ཐོད་རྒལ་བ་ལམ་མི་བརྟན་པ་ཡིན། གཅིག་ཆར་བ་ལམ་མཆོག་ཡིན་ནོ། དེས་ན། རིམ་གྱིས་པའི་སྐྱེ་ལུགས་ཀྱི་དབང་དུ་བྱས་ན། གནས་
པ༑ ཉམས་མྱོང་། རྟོགས་པ་གསུམ་རྣལ་འབྱོར་བཞིའི་རིམ་པས་སྐྱེ་བ་ནི། ཏིང་ངེ་འཛིན་གྱི་རྒྱུ་ཚོགས་པ་ལས། གནས་པ་གསུམ་གྱི་ཏིང་ངེ་འཛིན་སྐྱེ་སྟེ། གནས་པ་དང་པོ་རི་གཟར་གྱི་ཁ་
ནས་ཆུ་འབབ་པ་དང་འདྲ་སྟེ། རྣམ་རྟོག་སྔར་བས་ཀྱང་རགས་ཤིང་མང་བ་ཟམ་མ་ཆད་པ་འབྱུང་། དེའི་དུས་སུ་བླ་མ་ཉམས་མྱོང་ཅན་མེད་ན་སྒོམ་ཆེན་མགོ་འཁོར་ཞིང་། སྣ་སུན་ནས་འགྲོ་བ་

༄༅། །ཡིན། དེ་ལྟར་རྣམ་རྟོག་བྱུང་ཚད་ཚོར་བ་དེ། སེམས་ཅུང་ཟད་ཟིན་པ་ཡིན་པས་གནས་པའི་ཉམས་ཡིན།གནས་པ་མེད་པའི་གོང་དུ་རྣམ་རྟོག་ངོས་མ་ཟིན་པས་རྒྱ་
ཡན་དུ་ཤོར་བའོ། །དེའི་སྣ་མ་བསྐྱིལ་རྗེས་སུ་མ་འབྲངས་པར་བསྐྱངས་པས། ཇི་ཞིག་ལྟར་ལ་རྣམ་རྟོག་དེ་ཕྲ་ཉལ་སོང་ནས་མི་རྟོག་པའི་ངང་མ་ཤོར་བར། རྣམ་རྟོག་ཕྲ་མོ་ཏོལ་སྐྱེས་
ཀྱང་༑ རྟོག་པའི་བྱ་བ་མི་བྱེད་པར་གཏད་མེད་དུ་ཡལ་འགྲོ་བ་དེ། གནས་པ་བར་པ་ཆུ་ཀླུང་དལ་གྱིས་འབབ་པ་ལྟ་བུ་ཡིན། དེ་ནས་རྣམ་རྟོག་གི་འགྱུ་བ་ཆད་ནས་མི་རྟོག་པའི་ངང་ལ་གང་བཞག་
བཞག་གནས་པ་དེ། གནས་པ་ཐ་མ་མི་གཡོ་བ་རྒྱ་མཚོ་ལྟ་བུ་བྱ་བ་ཡིན། བཀའ་གདམས་པ་ཀུན་དེ་ལ་བསྒོམ་དུ་བྱེད་པ་ཡོད་པར་གདའ། དེ་ལྟར་གནས་པའི་ཏིང་ངེ་འཛིན་དེ་ཞེན་པ་མེད་པར་
ཐབས་ལ་མཁས་ཤིང་ཤེས་རབ་ཀྱིས་ཟིན་པར་བསྐྱངས་པས། རྩེ་གཅིག་གི་རྣལ་འབྱོར་སྐྱེ་སྟེ། རྣལ་འབྱོར་ཞེས་པ་ནི། ཐབས་དང་ཤེས་རབ་བམ་ཞི་གནས་དང་ལྷག་མཐོང་མཉམ་པར་སྦྱོར་
བའི་རྣལ་འབྱོར་ཏེ། དེ་གང་གིས་སྦྱོར་བནུས་པ་དེ་ལ་རྣལ་འབྱོར་པ་བྱ་བ་ཡིན། དེ་ལ་རྣལ་འབྱོར་བཞིའི་ས་མཚམས་ཞིབ་ཏུ་ཕྱེ་ན། རྗེ་དྭགས་པོ་སྒོམ་ཆུང་གི་ཞལ་གདམས་ལས། དང་པོ་ངོ་ཏི་

ངོས་བཟུང་བ་བཞི་ནི། ངང་ལ་གནས་པ་རྩེ་གཅིག་ཡིན། །སྒྲོ་འདོགས་ཆོད་པ་སྤྲོས་བྲལ་ཡིན། །སྤང་བླང་མེད་པ་རོ་གཅིག་ཡིན། །མྱོང་བ་དག་པ་སྒོམ་མེད་ཡིན། མཉམ་བཞག་གི་རྟོགས་
པ་བཞི་ནི། རྩེ་གཅིག་དུས་སུ་ངོ་བོ་རྟོགས། །སྤྲོས་བྲལ་དུས་སུ་རང་བཞིན་རྟོགས། །རོ་གཅིག་དུས་སུ་མཚན་ཉིད་རྟོགས། །སྒོམ་མེད་རྟོགས་པ་ཁོར་ཡུག་མའོ། །རྟོགས་པའི་འཁོར་ས་
བཞི་ནི། །རྩེ་གཅིག་མུན་པའི་དཀྱིལ་ན་འབྱམས། །སྦྲོས་བྲལ་མེད་པའི་སྟོང་རྫིས་ཁྱེར། །རོ་གཅིག་འདྲེས་པའི་རྦ་ལ་གཡེངས། །སྒོམ་མེད་ཉི་མ་སྤྲིན་གྱིས་བཀག །རྗེས་ཤེས་ཀྱི་སྐྱེ་ཚུལ་
བཞི་ནི། རྩེ་གཅིག་གི་རྗེས་ཤེས་ཨ་འཐས་སུ་སྐྱེ། སྤྲོས་བྲལ་གྱི་རྗེས་ཤེས་སྒྱ་མར་སྐྱེ། རོ་གཅིག་གི་རྗེས་ཤེས་སྟོང་པར་སྐྱེ། སྒོམ་མེད་ཀྱི་རྗེས་ཤེས་སྙིང་རྗེར་སྐྱེ། །རྗེས་ཀྱི་དྲི་མ་བཞི་
ལ༑ རྩེ་གཅིག་ལ་དངོས་འཛིན་གྱི་དྲི་མ། སྤྲོས་བྲལ་ལ་ངོ་མ་ཤེས་ཀྱི་དྲི་མ། རིཾ་གཅིག་ལ་ཉམས་ཀྱི་དྲི་མ། སྒོམ་མེད་ལ་ཤེས་བྱའི་དྲི་མའོ། །རྗེས་ཤེས་འདག་ཚུལ་བཞི་ལ། རྩེ་གཅིག་ལ་
བྲལ་བ་ཡོད་ལ་ཐོབ་པ་མེད། །སྤྲོས་བྲལ་ལ་བྲལ་ཐོབ་གཉིས་ཀ་ཡོད། །རོ་གཅིག་ལ་བྲལ་བ་མེད་ལ་ཐོབ་པ་ཡོད། །སྒོམ་མེད་ལ་བྲལ་ཐོབ་གཉིས་ཀ་མེད་དོ། །མཉམ་རྗེས་ཀྱི་ས་མཚམས་བཞི

༄༅། །ལ། རྩེ་གཅིག་མན་ཆད་ལ་མཉམ་རྗེས་མཚན་ཉིད་པ་མེད། རང་སའི་མཉམ་རྗེས་ཡོད། དེའི་དོན་གྱིས་རྗེས་སྣང་འབའ་ཞིག་ཡིན། སྤྲོས་བྲལ་གྱི་དུས་སུ་མཉམ་
རྗེས་ཤགས་ཀྱིས་དབྱེ། རོ་གཅིག་གི་དུས་སུ་མཉམ་རྗེས་འདྲེ། སྒོམ་མེད་ཀྱི་དུས་སུ་མཉམ་བཞག་འབའ་ཞིག་ཡིན། ཡང་རྩེ་གཅིག་ཨ་འཐས་སུ་སྒོམ་པའི་དུས། སྤྲོས་བྲལ་སྟོང་པར་སྒོམ་
པའི་དུས། རོ་གཅིག་ཟུང་འཇུག་སྒོམ་པའི་དུས། སྒོམ་མེད་མངོན་དུ་གྱུར་པའི་དུས་སོ། །དེ་ལ་མཉམ་བཞག་ཕུང་པོ་ལྔ་བྲལ་གྱི་རྟོགས་པ་རྗེས་ཤེས། རྣམ་ཤེས་ཚོགས་བརྒྱད་ཀྱི་སྣང་བ་
འདག་ལུགས་ནི། རྩེ་གཅིག་དུས་སུ་གཟུགས་ཀྱི་ཕུང་པོ་དང་བྲལ་སྒོ་ལྔའི་རྣམ་ཤེས་འདག་སྤྲོས་བྲལ་གྱི་དུས་སུ་ཚོར་བའི་ཕུང་པོ་འདུཤེས་ཀྱི་ཕུང་པོ་དང་བྲལ། ཡིད་ཀྱི་རྣམ་ཤེས་འདག རོ་
3 གཅིག་གི་དུས་སུ་འདུ་བྱེད་ཀྱི་ཕུང་པོ་དང་བྲལ། ཉོན་མོངས་པ་ཅན་གྱི་ཡིད་འདག སྒོམ་མེད་ཀྱི་དུས་སུ་རྣམ་པར་ཤེས་པའི་ཕུང་པོ་དང་བྲལ། ཀུན་གཞིའི་རྣམ་པར་ཤེས་པ་འདག་པ་ཡིན་
ནོ༑ །ཉམས་རྟོགས་ཀྱི་ས་མཚམས་བཞི་ལ། རྩེ་གཅིག་ཉམས་རྟོགས་དྲི་བཅས། སྤྲོས་བྲལ་ཉམས་རྟོགས་ཤན་འབྱེད། རོ་གཅིག་ཉམས་རྟོགས་ཟུང་འཇུག སྒོམ་མེད་རྟོགས་པ་ཁོར་ཡུག་

མའོ༑ །ཀུན་རྫོབ་རྒྱུ་འབྲས་ཀྱི་འཁྱེར་ཚུལ་བཞི་ལ། རྩེ་གཅིག་དུས་སུ་ཨ་འཐས་ཀྱི་རྒྱུ་འབྲས། སྤྲོས་བྲལ་དུས་སུ་སྒྱུ་མ་ལྟ་བུའི་རྒྱུ་འབྲས། རོ་གཅིག་དུས་སུ་ནམ་མཁའ་ལྟ་བུའི་རྒྱུ་
འབྲས༑ སྒོམ་མེད་དུས་སུ་གཞི་མེད་རྟེན་ཅིང་འབྲེལ་འབྱུང་མཁྱེན་པའོ། གོ་བ་ཉམས་མྱོང་རྟོགས་པ་གསུམ་གྱི་ཁྱད་པར་ནི།ྋ དོན་སྤྱི་མ་ནོར་བ་བློ་ཡུལ་དུ་ཤར་བ་གོ་བ། རང་མཚན་གྱི་རྣམ་པ་
ཉམས་འོག་ཏུ་ཚུད་པ་ཉམས་མྱོང་། རང་མཚན་མ་འཁྲུལ་བར་མངོན་སུམ་རྟོགས་པ་ནི་རྟོགས་པ། ཡང་བློ་ཡུལ་དུ་ཡིད་ཆེས་པ་གོ་བ། །དེ་སེམས་ཀྱིས་མྱོང་བ་ཉམས། སེམས་རང་དེའི་ངོ་བོ་
ཤར་བ་རྟོགས་པའོ། །དེ་ལྟར་རྣལ་འབྱོར་བཞི་པོ་དེ་ལ། རྗེ་ཕག་མོ་གྲུ་པའི། རྣལ་འབྱོར་བཞི་གསུམ་བཅུ་གཉིས་སུ་ཕྱེ་བ་ནི། རྩེ་གཅིག་ཆུང་ངུ་བདེ་གསལ་གྱི་ངོ་བོ་མཐོང་། འབྲིང་པོ་ཏིང་
ངེ་འཛིན་ལ་རང་དབང་ཐོབ། ཆེན་པོ་ཉམས་ཀྱི་ཁོར་ཡུག་ཏུ་སོང་བའོ། །སྤྲོས་བྲལ་ཆུང་ངུ་སྐྱེ་འགག་མེད་པར་རྟོགས། འབྲིང་པོ་རྩ་བ་བྲལ་བར་རྟོགས། ཆེན་པོ་ཕྱི་ནང་གི་ཆོས་ལ་སྒྲོ་འདོགས་
ཆོད་པའོ། །རོ་གཅིག་ཆུང་ངུ་འཁོར་འདས་གཅིག་ཏུ་འདྲེས། འབྲིང་པོ་གཟུང་འཛིན་གྱི་རྩ་བ་རྦད་ཀྱིས་ཆོད། ཆེན་པོ་ཆོས་ཐམས་ཅད་མཉམ་པའི་ཉིད་ཀྱི་ངང་དུ་ཞི་བའོ། །སྒོམ་མེད་ཆུང་ངུ་

།བསྒོམ་བྱ་སྒོམ་བྱེད་དང་བྲལ། འབྲིང་པོ་ལྷུན་གྲུབ་ཀྱིས་རང་ས་ཟིན། ཆེན་པོ་འོད་གསལ་གཉིས་འདྲེས་པའོ། །དེ་རྣམས་ལ། འགྲོ་མགོན་རྒྱ་རས་ཀྱིས་བཞེད་
ཀྱི༑ ངོ་བོ་མཐོང་མ་མཐོང་། རྩལ་རྫོགས་མ་རྫོགས། རྣམ་རྟོག་སྒོམ་དུ་ཤར་མ་ཤར། ཡོན་ཏན་རྒྱུད་ལ་སྐྱེས་མ་སྐྱེས། ཀུན་རྫོབ་ལ་རང་བྱན་ཚུད་མ་ཚུད། །གཟུགས་སྐུའི་ས་བོན་ཐེབས་
མ་ཐེབས་དང་དྲུག་གིས་ཕྲ་ཞིབ་འབྱེད་པའོ། །དེ་རྣམས་ཀྱི་དོན་རྒྱས་པར་བཤད་ན། དང་པོ་ངང་ལ་གནས་པ་རྩེ་གཅིག་གི་རྣལ་འབྱོར་ཏེ། དེ་ཡང་གནས་པའི་ཏིང་ངེ་འཛིན་ནི་ཞི་གནས་རྐྱང་པ་
ཡིན་ལ། འདིར་རྣལ་འབྱོར་ཞེས་པ་ཞི་གནས་དང་ལྷག་མཐོང་ཟུང་དུ་འབྲེལ་དགོས་ཏེ། ཕྲ་རགས་ཀྱི་རྣམ་རྟོག་རང་སར་ཞི་ནས་སེམས་གསལ་སྟོང་ནམ་མཁའ་དྭངས་པའི་དཀྱིལ་ལྟ་བུ་སལ་ལེ་
སེང་ངེ་གནས་པ་ལ་རྟོག་མེད་དུ་ངེས་ཤེས་སྐྱེས་པ་ནི་ལྷག་མཐོང་གི་ཉམས་ཡིན་པས་ཞི་གནས་དང་ལྷག་མཐོང་ཟུང་དུ་འབྲེལ་བའི་སྒོམ་མོ། །སྒོམ་དེ་བཟང་དུས་ན་རྟོག་མེད་ཀྱི་ཤེས་པ་བདེ་གསལ་
དུ་སེང་ངེ་རྗེན་ནེ་ཡེ་རེ་ལྷང་ངེ་གནས་པ་ནི། བདེ་གསལ་དུ་གནས་པའི་ངོ་བོ་མཐོང་བའོ། །རྗེས་ཐོབ་ཏུ་རེས་བསྒོམས་ཀྱང་མི་འོང༌། རེས་མ་བསྒོམས་ཀྱང་འོང་བ་ནི། ཏིང་ངེ་འཛིན་ལ་དབང་

མ་ཐོབ་པས། བཟོ་གསར་བཟའ་མི་བཏུབ་པ་དང་འདྲ་བས་རྩེ་གཅིག་ཆུང་ངུ་ཡིན་ནོ། །ཕྱག་རྒྱ་ཆེན་པོའི་སྒོམ་གྱི་སྣ་འདི་ནས་ཟིན་པ་ཡིན་པས། བླ་མ་ཉམས་མྱོང་ཅན་གྱིས་ངོ་སྤྲད་འདོད་པ་
འབྲུག་ཡིན༑ དེ་ལ་སྒོམ་སྐྱེས་པ་ཟེར་བ་ལགས་སོ། །དེ་བརྟན་པས་རྟོག་མེད་ཀྱི་ཤེས་པ་ངོས་བཟུང་མེད་པར་སིང་ངེ་བ་དེ་ལ་ནམ་བཞག་བཞག་གིས་གནས་པ་ན། རྩེ་གཅིག་འབྲིང་པོ་ཏིང་ངེ་འཛིན་ལ་
ལུགས་རང་དབང་ཐོབ་པ་བྱ་བ་ཡིན། དེ་རྒྱུན་ཆད་མེད་པར་ཤར་ནས། རྣམ་རྟོག་ཐམས་ཅད་དེའི་ངང་དུ་ཞི། གཉིད་ཀྱང་ཉམས་ཀྱི་འོད་གསལ་དུ་ཚུད་སྤྱོད་ལམ་རྣམ་བཞིར་འབྲལ་བ་མེད་པ་ན། རྩེ་
ཆོས་
གཅིག་ཆེན་པོ་ཉམས་ཀྱི་ཁོར་ཡུག་མ་བྱ་བ་ཡིན། འདིའི་དུས་སུ་སྒོམ་མེད་ཡིན་ནམ་སྙམ་པའི་ངེས་ཤེས་ཆེན་པོ་འོང་སྟེ། ཉམས་རྟོགས་པར་ཤོར་བ་བྱ་བའི་གོལ་ས་ཡིན། ཕྱོགས་རེའི་རྟོགས་པ་
མཛོད་
ཆེན་དང་སྦྱར་ན། ཞང་རིན་པོ་ཆེའི་ཞལ་ནས། རྩེ་གཅིག་དུས་སུ་ངོ་བོ་རྟོགས་གསུངས། ངོ་བོ་གསལ་ལ་གོ་མ་འགགས་པའི་ཤེས་པ་ནམ་མཁའ་དྭངས་པའི་དཀྱིལ་ལྟ་བུ་དེ་ལ་ཡིད་ཆེས་
མོ་
ཤིང་༑ རྟོག་མེད་དུ་ངེས་ཤེས་སྐྱེས་པ་ན། རྩེ་གཅིག་གི་ངོ་བོ་མཐོང་། བདེ་གསལ་མི་རྟོག་པའི་ངང་ལ་ས་ལེ་སེང་ངེ་གནས་པ་ཙམ་འདུག་ཀྱང་ཡིད་ཆེས་ཀྱི་ངེས་ཤེས་མ་སྐྱེས་ན། ལྷག་མཐོང་

༄ ༅། །གི་ཉམས་དང་མ་འབྲེལ། གནས་ལུགས་དང་ཞལ་མ་མཇལ་བས། རྩེ་གཅིག་མུན་པའི་དཀྱིལ་ན་འབྱམས་པ་ཞེས་བྱ་བ་ངོ་བོ་མ་མཐོང་བ་ཡིན། སེམས་རང་ངོ་མ་
ཤེས་པས་ཉམས་རྟོགས་ཀྱི་ས་མཚམས་མ་ཕྱེད་དེ། སྣང་ལ་མ་ངེས་པའི་ཉམས་བུ་ཆུང་གིས་ཟླ་བ་མཐོང་བའམ། བླུན་པོས་ལྷ་ཁང་མཐོང་བ་ལྟ་བུའོ། །ངེས་ཤེས་ཡུལ་འཛིན་དང་བཅས་པས་
ཉམས་རྟོགས་དྲི་མ་ཅན་ཡིན། རྩེ་གཅིག་མན་ཆད་ལ་རྣམ་པར་མི་རྟོག་པའི་ཡེ་ཤེས་མ་སྐྱེས་པས། མཉམ་བཞག་མཚན་ཉིད་པ་མེད་ལ། རྗེས་སྣང་སྒྱ་མར་མི་འཆར་བས་རྗེས་ཐོབ་མཚན་ཉིད་པ་
མེད༑ རང་སའི་མཉམ་རྗེས་ཡོད། སེམས་གསལ་སྟོང་རྟོག་མེད་དུ་གནས་ཀྱང༌། ཡུལ་འཛིན་གྱི་ཡིད་བྱེད་མ་དག་པས་མཉམ་བཞག་བཏགས་པ་བ་ཡིན། རྗེས་ཤེས་དངོས་འཛིན་ཨ་འཐས་
3,སུ་སྐྱེ་བས། མི་ལ་ཁྱི་རྗེས་བྱུང་བ་དང་འདྲ་སྟེ་རྗེས་ཐོབ་བཏགས་པ་བ་ཡིན། མཉམ་བཞག་བདེ་གསལ་རྟོག་མེད་ཀྱི་སྒོམ་ལ་ནམ་བཞག་བཞག་གིས་གནས་པ་ན་རྩེ་གཅིག་གི་རྩལ་རྫོགས། རེས་
བསྒོམས་ཀྱང་མི་འོང༌། རེས་མ་བསྒོམས་ཀྱང་འོང་ན། ད་དུང་རྩལ་མ་རྫོགས། རྣམ་རྟོག་སྐྱེས་ཚད་དྲན་པ་ཙམ་གྱིས་སྒོམ་དེའི་ངང་དུ་ཞི། གཉིད་ཉམས་ཀྱི་འོད་གསལ་ཚུད་པ་ན། རྣམ་

རྟོག་སྒོམ་དུ་ཤར། དྲན་པས་རྣམ་རྟོག་ཞི་མི་ནུས་པར་སྒོམ་ལྕགས་ཀྱུ་མས་འགྲུས་དྲན་བཀུག་ཅིང་སྒོམ་ལ་བཞག་དགོས་ན། རྣམ་རྟོག་སྒོམ་དུ་མ་ཤར། དྲན་པས་མ་ཟིན་ན་སྒོམ་འཆོར་བས་བྲལ་
ཤྲཱྀ བ་ཡོད་ལ། ཟིན་ཀྱང་སྔར་གྱི་སྒོམ་གྱི་རྒྱུན་དེ་ལ་བཞག་པ་ལས། རྣམ་རྟོག་གི་ངོ་བོ་མ་མཐོང་བས་ཐོབ་པ་མེད་སྒོམ་དེ་བསྐྱངས་ཡུན་རིང་ན་ཆོས་བརྒྱད་ལས་བློ་ལྡོག ཕྱི་ནང་གི་སྲིན་བུ་
སྤོང་༑ མངོན་ཤེས་དང་ཟད་པར་ཟིལ་གནོན་ལ་སོགས་པའི་རྫུ་འཕྲུལ་ཅི་རིགས་པ་སྟོན་ནུས་ན། རྩེ་གཅིག་གི་ཡོན་ཏན་སྐྱེས་པ་ཡིན། སེམས་ལས་སུ་མི་རུང་ཞིང་། ཡིད་ཞི་བ་མ་ཐོབ་ན་སྒོམ་
གྱི་དྭངས་སྙིགས་མ་ཕྱེད་པར་ཐུན་མོང་གི་དྲོད་རྟགས་འབྱིན་མི་ནུས་ན། ཡོན་ཏན་མ་སྐྱེས་པ་ཡིན། ཏིང་ངེ་འཛིན་དྭངས་པའི་འཆར་སྒོ་ལ་ཕྱི་ནང་གི་རྒྱུ་འབྲས་ཕྲ་རགས་ལ་ཁྲིག་ཚུད་
པས༑ བསྐྱེད་བྱ་སྐྱེད་བྱེད་ཀྱི་ཨ་འཐས་ཀྱི་རྒྱུ་འབྲས་གོ་ན། ཀུན་རྫོབ་ལ་རང་བྱན་ཚུད་པ་ཡིན། ཟག་བཅས་འཇིག་རྟེན་པའི་ལམ་ཡིན། ལས་རང་རྒྱུད་པ་སོགས་བག་ཆགས་འབྲེལ་མ་
ཆོད༑ སྟོང་ཆ་མི་རྟོག་པའི་ཏིང་ངེ་འཛིན་ཡོད་ཀྱང་། སྣང་ཆའི་རྟེན་འབྲེལ་ལ་གོ་བ་མ་སྐྱེས་ན། ཀུན་རྫོབ་ལ་བྱན་མ་ཚུད། སྒོམ་དེའི་གདངས་ལ་སེམས་རྣམ་རྟོག་སྣ་ཚོགས་ཀྱིས་དུབ་པའི་

༄༅། །སེམས་ཅན་ལ་དམིགས་བཅས་ཀྱི་སྙིང་རྗེའི་གདུང་ཤུགས་སྐྱེས་ན། གཟུགས་སྐུའི་ས་བོན་ཐེབས་པ་ཡིན། རང་སའི་འགྲོ་ལ་ཕན་པ་འབྱུང༌། ཉམས་ཀྱི་ཚན་ཁས་
སྙིང་རྗེའི་སྐྱེ་སྒོ་འགགས་ན། གཞན་དོན་གྱི་ས་བོན་མ་ཐེབས་ཏེ་ཉན་ཐོས་འགོག་པ་དང་འདྲའོ། །དེ་ལྟར་རྩེ་གཅིག་གི་ཉམས་དེ་ཞེན་པ་མེད་པར་བསྐྱངས་པས། ཉམས་མྱོང་དེ་རྣམ་པར་དག་པའི་
ངང་དུ་ཇི་ཞིག་ལྟར་ལ། སྤྲོས་བྲལ་ཆོས་ཉིད་ཀྱི་བདེན་པ་མཐོང་འོང་སྟེ། གང་མཐོང་ན་རང་མཐོང༌། གང་གིས་མཐོང་ན་རང་གིས་མཐོང་། ཇི་ལྟར་མཐོང་ན་ཡུལ་དང་ཡུལ་ཅན་གཉིས་སུ་
མེད་པ་མཐོང་ངོ་། །དེ་ཡང་འདས་པའི་ཤེས་པ་རྒྱུན་ཆད། མ་འོངས་པའི་ཤེས་པ་མ་སྐྱེས་པའི་བར་ན། ད་ལྟར་གྱི་ཤེས་པ་རྣམ་རྟོག་སྐད་ཅིག་མ། རྣམ་པར་མི་རྟོག་པའི་ངོ་བོ། ཁོ་རང་གིས་
ཁོ་རང་ཡུལ་མེད་དུ་རང་ངོ་ཤེས་པའོ། །འདིའི་དུས་སུ་འཁོར་འདས་ཀྱི་ས་མཚམས་ཕྱེད། སྔར་གྱི་གོ་བ་དང་ཆོས་སྐད། །ཉམས་མྱོང་གི་བཟང་འཛིན་ཐམས་ཅད་ཕྱི་ཤུན་ལྟར་འགྲོ། སེམས་
ཁོ་རང་ཕྱི་རུ་བལྟས་སྤྲོས་པ་དང་བྲལ། ནང་དུ་བལྟས་སྤྲོས་པ་དང་བྲལ། སྤྲོས་བྲལ་གྱི་ངོ་བོ་མཐོང་བས་ངོས་བཟུང་མ་གྲུབ། ཐ་སྙད་ཀྱི་གཏད་སོ་མ་རྙེད། བློའི་ཡུལ་དུ་བྱར་མ་བཏུབ་པར་

ཡུལ་མེད་དུ་རང་ངོ་ཤེས་ཤིང་རྟོག་མེད་དུ་སྒྲོ་འདོགས་ཆོད་པ་དེ་སྤྲོས་བྲལ་གྱི་ངོ་བོ་མཐོང་བ་ཡིན་ནོ། །དེ་ཡང་སྡུད་པ་ལས། གཟུགས་རྣམས་མི་མཐོང་ཚོར་བ་དག་ཀྱང་མི་མཐོང་ཞིང༌། །འདུ་
ཤེས་མཐོང་བ་མེད་ལ་སེམས་པ་མི་མཐོང་སྟེ། །གང་ལ་རྣམ་པར་ཤེས་དང་སེམས་ཡིད་མཐོང་མེད་པ། །འདི་ནི་ཆོས་མཐོང་ཡིན་ཞེས་འདྲེན་པས་རབ་ཏུ་བཤད། །མཐོང་བ་དཔེ་གཞན་གྱིས་ནི་
བསྙད་པར་ནུས་མ་ཡིན། །ནམ་མཁའ་མཐོང་ཞེས་སེམས་ཅན་ཚིག་ཏུ་རབ་བརྗོད་ཀྱང་། །ནམ་མཁའ་ཇི་ལྟར་མཐོང་བའི་དོན་འདི་བསམ་པར་གྱིས། །དེ་ལྟར་ཆོས་མཐོང་བའང་དེ་བཞིན་
གཤེགས་པས་བསྟན། །ཅེས་པའི་དོན་ནི། དེ་ལྟར་སྒོམ་གྱི་གོ་ར་ནས་ཐོན་པའི་ཐ་མལ་དུ་ཁྲེས་སེ་བའི་རྟོགས་པ་དེ། ཕུང་པོ་ལྔ་དང་བྲལ་བ་ཡིན་ཏེ། དངོས་པོའི་ངོ་བོ་མ་གྲུབ་པས་གཟུགས་ཀྱི་
ཕུང་པོ་དང་བྲལ། མྱོང་རིག་གི་འཛིན་པ་དག་པས་ཚོར་བའི་ཕུང་པོ་དང་བྲལ། ཐ་སྙད་ཀྱི་གཏད་སོ་མེད་པས་འདུ་ཤེས་ཀྱི་ཕུང་པོ་དང་བྲལ། ཀུན་སྦྱོར་གྱི་སེམས་པ་མེད་པས་འདུ་བྱེད་ཀྱི་ཕུང་པོ་
དང་བྲལ། ངེས་ཤེས་ཀྱི་ཡུལ་འཛིན་དག་པས་རྣམ་ཤེས་ཀྱི་ཕུང་པོ་དང་བྲལ་བ་སྟེ། ཕུང་པོ་ལྔ་བྲལ་གྱི་རྟོགས་པ། སངས་རྒྱས་ཀྱི་དགོངས་པ། རྣལ་འབྱོར་པའི་ལམ་གྱི་མངོན་སུམ་གྱིས་གྲུབ

༄༅། པ་ཡིན་ཏེ། དོན་ཡོད་ཞགས་པའི་མདོ་ལས། ཕུང་པོ་ལྔ་དང་བྲལ་བའི་སྦྱོར་བ་འདིས་ནི། སངས་རྒྱས་རྗེས་སུ་དྲན་པར་བྱའོ། །ཞེས་པའི་དོན་ནོ། །དེ་ལྟར་
གསལ་སྟོང་གི་ངོ་བོ་མཐོང་ཡང་། སྟོང་འཛིན་ནམ་ངེས་ཤེས་ཀྱི་འཁྲིས་ཤིག་དང་མ་བྲལ་བར་འདུག་ན། ཉམས་རྟོགས་ཀྱི་ཤན་མ་ཕྱེད་པས་སྤྲོས་བྲལ་ཆུང་ངུ་ཡིན། དེའི་དུས་སུ་སེམས་སྐྱེ་
འགག་དང་བྲལ་བར་རྟོགས་ཏེ། ཐ་མལ་གྱི་ཤེས་པ་རྗེན་པ་རྣམ་རྟོག་བག་ཆགས་ཀྱི་འཆར་སྒོ། བཀྲ་ཧྲིག་གེ་བའི་རིག་སྟོང་འགྱུ་སྟོང༌། དངོས་པོའི་ཆོས་སུ་མ་སྐྱེས། དངོས་མེད་ཀྱི་ཕྱོགས་སུ་
མི་འགག ཐ་དད་ཀྱི་ཆོས་སུ་མི་གནས་པས། སྐྱེ་འགག་གནས་གསུམ་དང་བྲལ་བ་རྣམ་ཐར་སྒོ་གསུམ་གྱི་དོན་མཐོང་། ཡིད་བྱེད་ཀྱི་མི་དགེ་བ་མེད་པས་དགེ་སྦྱོར་སྐྱེས་པ་ཟེར་ཟག་མེད་ཀྱི་ལམ་
དུ་ཚུད་པས་མཐོང་ལམ་དངོས་ཡིན། རྟོགས་པ་དེ་བརྟན་པོར་སོང་བ་དང༌། སྟོང་འཛིན་ངེས་ཤེས་ཀྱི་ཆ་ཉམས་ཀྱི་དྲི་མ་དེ་རྩ་བ་ནས་དག་ནས། ཐ་མལ་གྱི་ཤེས་པ་ཡུལ་མེད་དུ་ལྷུང་སོང་
སྟེ༑ སྣང་འཛིན་སྟོང་འཛིན་གཞི་རྩ་བྲལ་བས་ན། སྤྲོས་བྲལ་འབྲིང་པོ་རྩ་བ་བྲལ་བར་རྟོགས་པ་ཡིན། དོ་ཧ་ལས། རྩ་བ་བྲལ་བར་གང་གིས་སུས་ཤེས་པ། །བླ་མའི་བཀའ་དྲིན་ཐོབ་པ་དེ་ཡི་519

མཆོག །ཅེས་སོ། །འདིའི་སྐབས་སུ་རྟོག་པའི་རང་བཞིན་ཤེས་པས། འགྱུ་ཐོག་ཏུ་བདེ་ལ། སྣང་ཐོག་ཏུ་བདེ་དོག་གི་འཛིན་པ་འབྱུང་བ་ཡིན། འདི་ནས་ཉམས་རྟོགས་ཀྱི་ཤན
ཕྱེད༑ རྟོགས་པ་ཉམས་དང་འདྲེས་ཤིང་། ཉམས་རྟོགས་པ་དང་མ་བྲལ་བར་ཉམས་ཀྱི་འདག་བྱེད་རྟོགས་པས་བྱས། རྟོགས་པའི་མགོ་ཉམས་ཀྱིས་བཏོན་ནས་བསྐྱངས་པས། རྟོགས་པ་དེ་
མཐར་ཐུག་པ་ན། འཁོར་འདས་ལམ་གྱི་བསྡུས་པ་ཤེས་བྱ་ལ་སྲིད་ཚད་ཀྱི་ཕྱི་ནང་གི་ཆོས་ལ། སྤྲོས་པ་དང་མ་བྲལ་བའམ་མི་སྟོང་པ་སྐྲའི་རྩེ་མོ་ཙམ་ཡང་མེད་པར། མཚན་མའི་སྤྲོས་པ་དང་
བྲལ་ཞིང༌། འཛིན་པའི་སྒྲོ་འདོགས་ཆོད་པ་ནི། སྤྲོས་བྲལ་ཆེན་པོ་ཕྱི་ནང་གི་ཆོས་ལ་སྒྲོ་འདོགས་ཆོད་པའོ། །འདིའི་དུས་སུ། སྣང་ཐོག་ཏུ་སྣང་བ་རང་བཞིན་མེད་པར་རྟོགས་པས་སྣང་བ་
བདག་མེད་ཏུ་འཆར། སྣང་བ་རང་སེམས་དོན་སྤྱིའི་ཚུལ་དུ་རྟོགས་པ་ཡིན་པས། ཕྱི་རོལ་ན་སྣང་བ་མེད་པར་རང་གི་སེམས་སུ་རྟོགས་པས་སེམས་ཙམ་པ་དང་མཐུན་ཞེས་པའི་དོན་ཡང་དེ་
ཡིན༑ སྤྲོས་བྲལ་བྱང་ཆུབ་སེམས་ཀྱི་རང་བཞིན་རྟོགས་པས་སྟོང་ཐོག་ཏུ་སྒྲོ་འདོགས་ཆོད། དོན་དམ་པའི་ཤེས་རབ་ཡིན་པས། ཆོས་ཐམས་ཅད་རང་བཞིན་མེད་པའམ། མ་སྐྱེས་

༄༅། །པའམ། མ་གྲུབ་པ་གཅིག་བདེ། གང་ཤར་གྱི་རྣམ་རྟོག་སོ་མ་ཉམས་པ་འདི་ཅུང་མི་བདེ་བས། ཕྱག་རྒྱ་ཆེན་པོའི་ཕྱོགས་གཅིག་ལས་མ་རྟོགས། རོ་གཅིག་སྐྱེས་
པ་དང་སྤྲོས་པ་དང་བྲལ་མ་བྲལ་མེད། སྟོང་མི་སྟོང་མེད་པར་སྣང་བ་སོ་མ། ཅི་སྐྱེས་གང་ཤར་གང་སྣང་གིས་ཆོག་པ་སྟེ། ཕྱག་རྒྱ་ཆེན་པོ་མཚན་ཉིད་པ་ད་གཟོད་རྟོགས་པ་ཡིན། སྤྲོས་བྲལ་དུ་
འོད་གསལ་རྟོགས་པ་ཡིན། རོ་གཅིག་ཏུ་ཟུང་འཇུག་རྟོགས་པ་ཡིན། རྟོགས་པ་ལ་ན་འཕར་རྒྱུ་ཞིག་གདའོ། རྗེ་འབྲི་ཁུང་པས། སྔ་མའི་རྟོགས་པ་དེ་ཕྱི་མའི་འདག་རྒྱུ་ཡིན་ཡང་
བཅུ་བདུན་
གསུངས༑ སྐད་ཅིག་གིས་སྐྱེ་འགག་བྱེད་པ་ཡང་སྤང་བྱ་དང་གཉེན་པོ་འཕེལ་འགྲིབ་བྱེད་པ་ཡིན་ནོ།ྋ།སྤྲོས་བྲལ་སྐྱེས་པ་དང་མཉམ་རྗེས་གཉིས་སུ་ཤགས་ཀྱིས་འབྱེད་དེ། སེམས་ཕྱི་ནང་མེད་
པར་ཡེ་ཤེས་ཟང་ཐལ་དུ་ཤར་བ་ལ་མཚན་མའི་སྤྲོས་པ་མེད་པ་ཡུལ་མེད་དུ་རང་ངོ་ཤེས་པ་དེ་རྣམ་པར་མི་རྟོག་པའི་ཡེ་ཤེས་ཞེས་བྱ་སྟེ། མཉམ་བཞག་མཚན་ཉིད་པ་ཡིན། རྗེས་ཤེས་ཡུལ་ཡུལ་
ཅན་དུ་སོང་ཡང་། སྣང་བ་ལ་བདེན་འཛིན་མེད་པར་སྒྱ་མར་སྐྱེ་སྟེ། མི་ཤུལ་དུ་མི་རྗེས་བྱུང་བ་དང་འདྲ་སྟེ། རྗེས་ཐོབ་མཚན་ཉིད་པ་ཡིན། དེ་ལ་སྣང་ལ་མ་ངེས་པའི་ངོ་མི་ཤེས་ཀྱི་དྲི་མ་

ཡོད༑ ཡང་དག་གི་དྲན་པས་མ་ཟིན་ན་བྲལ་བ་དང༌། ཟིན་ཙམ་ན་གང་ཤར་གྱི་རང་ངོ་མཐོང་བས་ཐོབ་ཡོད་དེ། ཡེ་ཤེས་ཀྱི་འགྲོ་ལྡོག་བྱེད་པས་བྲལ་ཐོབ་གཉིས་ཀ་ཡོད། དེ་ལྟར་རྟོག་མེད་ཀྱི་
ཤེས་པ་ཡུལ་མེད་དུ་གསལ་བ་ནི་མཉམ་བཞག རང་ངོ་མ་ཤེས་པར་ཡུལ་སྣང་གི་རྟོག་པར་ཐལ་ཤར་བ་ན་རྗེས་ཤེས། དེ་ཉིད་དུ་ངོ་ཤེས་ཀྱི་དྲན་པས་རང་སར་རང་ངོ་མཐོང་བ་ནི་རྗེས་
ཐོབ༑ དེའི་རྒྱུན་གཟུང་འཛིན་གྱི་མཐའ་ལ་མི་གནས་པར་རང་སོ་ཚུགས་པ་མཉམ་བཞག་སྟེ། དེ་ལྟ་བུའི་མཉམ་རྗེས་ཀྱི་ཉམས་ལེན་ཁོར་ཡུག་གིས་སྒོམ་སྤང་གི་དྲི་མ་སྤོང་བ་ཡིན་ནོ། །དེ་ལ་
སེམས་སྐད་ཅིག་མའི་རང་ངོ་སྤྲོས་བྲལ་དུ་མཐོང་བ་ལ། ངེས་ཤེས་ཀྱི་འཛིན་པ་དག་པ་སྤྲོས་བྲལ་དུ་རྟོགས་པ་ན་ངོ་བོ་མཐོང་བ་ཡིན། དེ་ལ་སྟོང་འཛིན་ནམ་ངེས་ཤེས་ཀྱི་ཆ་ཐམས་ཅད་སྤྲོས་བྲལ་
གྱི་ཉམས་ཡིན། སྤྲོས་བྲལ་དུ་རྟོགས་ཀྱང་ཡུལ་ཡུལ་ཅན་གྱི་ཆ་བག་ཙམ་འདུག་ན་ངོ་བོ་མ་མཐོང༌། འཁོར་འདས་ཀྱི་ཆོས་ཐམས་ཅད་སྤྲོས་བྲལ་དུ་རང་ངོ་ཤེས་པས་འཛིན་པའི་སྒྲོ་འདོགས་ཆོད་པ་
སྤྲོས་བྲལ་དུ་དག་པ་ན། སྤྲོས་བྲལ་གྱི་རྩལ་རྫོགས་པ་ཡིན། རྣམ་རྟོག་གི་རང་བཞིན་ཤེས་ཀྱང་སྣང་ཐོག་ཏུ་བདེ་དོག་འོང་བ་དང༌། ངོ་བོ་མཐོང་ཡང་སྟོང་འཛིན་གྱི་མྱོང་བ་མ་དག་ན་རྩལ་མ་༔

།རྫོགས། གང་ཤར་གྱི་དྲན་སྣང་སྟོང་སྣང་དང་སྟོང་འགྱུ་རུ་རང་ངོ་ཤེས་ན་རྣམ་རྟོག་སྒོམ་དུ་ཤར། མཉམ་བཞག་གི་རྟོགས་པ་རྗེས་སྣང་གི་ཐོག་ཏུ་ལམ་དུ་མི་
སློངས༑ ཉིན་བར་གྱི་དགེ་སྦྱོར་གཉིད་ཀྱི་དུས་སུ་མི་འདྲོངས་ན། སྒོམ་རེས་འཇོག་མ་སྟེ་རྣམ་རྟོག་སྒོམ་དུ་མ་ཤར། མཐོང་ལམ་གྱི་ཡོན་ཏན་བརྒྱ་ཕྲག་བཅུ་གཉིས་ལ་སོགས་པའི་ཆ་མཐུན་ཤར་ན་
ཡོན་ཏན་སྐྱེས་པ་ཡིན། རྟོགས་པ་ཆོས་ཉིད་ཀྱི་བདེན་པ་མཐོང་ཡང་སང་བྱེད་ལམ་གྱི་རྐྱེན་དང་མ་འཕྲད་པར་གྲུབ་པའི་རྟགས་ཀྱི་སྣང་ཆ་མེད་ན་ཡོན་ཏན་མ་སྐྱེས། སྟོང་པའི་གདངས་རྒྱུ་འབྲས་སུ་
རྟོགས་པས། གཤིས་ཅི་ཡང་མ་ཡིན་ལ། རྐྱེན་གྱིས་ཅིར་ཡང་བྱར་བཏུབ་པའི་རྟེན་འབྲེལ། ཆོས་ཐམས་ཅད་ཚོགས་པ་ལས་འབྱུང་བ། རྐྱེན་ལས་སྐྱེ་བ། སྒྱུ་མ་ལྟ་བུའི་རྒྱུ་འབྲས། སྣང་
སེམས་སྒྱ་མའི་འཆར་སྒོར་གོ་ན། ཀུན་རྫོབ་ལ་བྱན་ཚུད་པ་ཡིན། དེ་ཁོ་ན་ཉིད་ལ་རྨོངས་པའི་མ་རིག་པ་མ་སངས་ན། ལས་འབྲས་ལ་རྨོངས་པའི་མ་རིག་པ་མ་སངས་པས་རྒྱུ་འབྲས་ཀྱི་རྟེན་
འབྲེལ་མ་གོ་ན་བྱན་མ་ཚུད་པ་ཡིན། འདིའི་སྐབས་སུ་རྒྱུ་འབྲས་སྟོང་པར་རྟོགས་པས་རྣམ་སྨིན་ལ་བསགས་པ་མི་འདུག ལས་འབྲས་ལ་གྲུབ་པ་མི་འདུག་སྙམ་པའི་མྱོང་བའི་ངེས་ཤེས་ཀྱི་རྟོགས་ ཱ

པ་དེའི་རྗེས་སུ་འབྲེང་ན། ནག་པོ་ཁ་འབྱམས་སུ་ཤོར་དོགས་ཡོད། སྤྲོས་བྲལ་མེད་པའི་སྟོང་རྫིས་ཁྱེར་བྱ་བའི་འཁོར་ས་ཡིན། བདུད་ཀྱི་བར་ཆད་སྡོམ་པ་ཤོར་བ་ལ་སོགས་པ་འབྱུང༌། ལས་
རྗེས་སུ་མི་འབྲང་། ལས་ཀྱི་དབང་དུ་མི་འཆོར། ལྟར་སྣང་ཙམ་དུ་སྨིན། སྟོང་ཉིད་རྟོགས་པའི་གདངས་དམིགས་མེད་ཀྱི་སྙིང་རྗེར་སྐྱེ། སྙིང་རྗེའི་སྨོན་ལམ་གྱི་འཕྲུལ་འཁོར་གྱིས་རྗེས་ཤེས་ཀྱི་
སྣང་བ་ལ། ལེགས་ཚོགས་ཀྱི་རྟེན་འབྲེལ་བདེན་མེད་དུ་སྒྲིག་ཤེས་ན། གཟུགས་སྐའི་ས་བོན་ཐེབས། གཞན་དོན་ཕུན་སུམ་ཚོགས་པའི་རྟེན་འབྲེལ་འགྲིག སྟོང་ཉིད་རྟོགས་ཀྱང་སྙིང་རྗེ་མ་
སྐྱེས་པའམ། ཤེས་རབ་རྒྱུད་ལ་སྐྱེས་ཀྱང་ཐབས་ཀྱི་རིམ་པ་ཁྱད་དུ་གསོད་ན་གཟུགས་སྐུའི་ས་བོན་མ་ཐེབས། གཞན་དོན་འགྲུབ་པར་དཀའ། གཞན་དོན་པས་ལྟོ་རྒྱབ་ཀྱང་ཕྱེད་དཀའོ། །སྤྱིར
གང་ཟག་གི་རིགས་མ་ངེས་ཏེ་སྔོན་གྱི་སྦྱང་བ་ཆེ་ཆུང་གིས། ལ་ལ་སྤྲོས་བྲལ་དང་པོ་ནས་དྲན་པས་བཟུང་མི་དགོས་པ་འོང༌། ལ་ལ་རོ་གཅིག་ཆེན་པོའི་བར་དུ་དྲན་པས་བཟུང་དགོས་པ་
འོང་༑ ལ་ལ་སྟོང་ཉིད་རྟོགས་ཀྱང་སྙིང་རྗེ་མ་སྐྱེས་པའམ། ལ་ལ་རྟོགས་པ་དང་སྙིང་རྗེ་དུས་མཉམ་དུ་འཆར་བ་འོང༌། ཉམས་རྟོགས་ཟུང་དུ་ཆུད་མ་ཆུད། ཐབས་ཤེས་ཡ་བྲལ་མ་བྲལ་མཐའ་

།གཅིག་ཏུ་འོང་བར་མ་ངེས་སོ། །སྤྱོད་པ་ལ་ཡང་། ལ་ལ་ཅི་བྱས་ཀྱང་མི་ལྟོ་སྙམ་ནས་འཇིག་རྟེན་པ་དང་འདྲེ་བ་འོང་། ལ་ལ་རི་ཁྲོད་འགྲིམ་ཞིང་སྒྲུབ་པ་བྱེད། ལ་༄ ༅།
ལ་སངས་རྒྱས་ཀྱི་བྱ་བ་རླབས་པོ་ཆེ་ལ་འཇུག་སྟེ། མ་ངེས་པ་ཡིན་ནོ། །དེ་ལྟར་སྤྲོས་བྲལ་གྱི་རྟོགས་པ་དེ་བསྐྱངས་པ་ལས། སྣང་སྲིད་འཁོར་འདས་ཀྱི་ཆོས་ཐམས་ཅད་ལ་སྤྲོས་བྲལ་མ་བྲལ་
མེད༑ སྟོང་མི་སྟོང་མེད། བསལ་བཞག་དང་དགག་སྒྲུབ་མེད་པར་རང་སར་གྲོལ་བ་རང་ངོ་ཤེས་པས། སྣང་བ་དུ་མར་སྣང་ཡང་། རྟོགས་པ་གཅིག་གི་ངོ་བོར་དུ་མ་རོ་གཅིག་གི་རྣལ་འབྱོར་
ཏེ༑ དེ་ལ་རོ་གཅིག་ཆུང་ངུ་འཁོར་འདས་གཅིག་ཏུ་འདྲེ་བ་ནི། སྣང་བ་སྟོང་པ་དོན་དམ་ཀུན་རྫོབ། སྐྱེད་རིམ་རྫོགས་རིམ་ལ་སོགས་པ་གཉིས་བསྡུས་ཀྱི་ཆོས་ཇི་སྙེད་པ་དེ་ཐམས་ཅད། རྟོགས་
པ་གཅིག་གི་ངོ་བོར་དབྱེར་མེད་པར་ཟུང་འཇུག་མངོན་དུ་གྱུར། སྣང་བ་སྟོང་པ་དང་འབྲལ་མ་མྱོང་ལ་སྟོང་པ་སྣང་བ་དང་འབྲལ་མ་མྱོང་བས། སྣང་སྟོང་གང་རུང་རེའི་ཐོག་ན། ལམ་གྱི་ཆོས་ཇི་
སྙེད་པ་ཐམས་ཅད་ཚང་ཞིང་གཉིས་མེད་ཟུང་དུ་འཇུག་པ་ཡིན་པས། ཟུང་འཇུག་ཡངས་པ་ཡིན། དེ་ལྟར་དུ་མ་རོ་གཅིག་ཏུ་རྟོགས་ཀྱང་། ད་དུང་དེ་རང་ལ་འཛིན་པའམ། ངེས་ཤེས་ཀྱི་ཆ་མ

འདྲེས་པའམ། འདྲེས་པའི་མྱོང་བ་ངེས་ཤེས་ཀྱི་དྲི་མ་ཅུང་ཟད་ཅིག་འདུག་ན་རོ་གཅིག་ཆུང་ངུ་། རོ་གཅིག་འབྲིང་པོ་གཟུང་འཛིན་གྱི་རྩ་བ་རྦད་ཀྱིས་ཆོད་པ་ནི། རྟོགས་པ་དེ་བརྟན་དུ་སོང་བ་
དང་༑ རྟོགས་བྱ་དང་རྟོགས་མཁན་དུ་མ་རོ་གཅིག་ཏུ་འདྲེ་རྒྱུ་དང་འདྲེས་པའི་ཡུལ་འཛིན་རྩ་བ་ནས་དག་པས་བེམ་པོ་ཕྱི་རུ་མ་ལུས། རིག་པ་ནང་དུ་མ་ལུས་པར། སྣང་སེམས་གཅིག་ཏུ་ཀྲོང་ངེ་
བ་དེ། རོ་གཅིག་འབྲིང་པོ་ཡིན། ཡིད་ལ་མི་བྱེད་པ་མཚན་ཉིད་པ་དེ་རུ་མངོན་དུ་གྱུར་པ་ཡིན། རོ་གཅིག་ཆེན་པོ་སྣང་ཞིང་སྲིད་པའི་ཆོས་ཐམས་ཅད་སྐྱེ་མེད་ཀྱི་ངང་དུ་ཞི་བའི་དུ་མ་རོ་གཅིག་ཏུ་
རྟོགས་ལ་རོ་གཅིག་གི་རྟོགས་པ་དེ་དུ་མའི་སྣང་བར་ཤར་བས། འཁོར་འདས་ཀྱི་ཆོས་ཐམས་ཅད་རྟོགས་པ་དེའི་དངོས་གཞིར་གནས་པ་ནི་རོ་གཅིག་དུ་མ་ཞེས་བྱ་བ་ཟབ་རྒྱས་དབྱེར་མེད་ཀྱི་དོན་
རྟོགས་པ་སྟེ། མདོ་ལས། ཟབ་མོ་སྣང་བ་ཞེས་བྱ་བའི་ཏིང་ངེ་འཛིན་ཞེས་པ་དང་། ཆོས་ཐམས་ཅད་མཉམ་པ་ཉིད་ཤིན་ཏུ་སྤྲོས་པའི་ཏིང་ངེ་འཛིན་ཞེས་གསུངས་པའི་དོན་ནོ། །སྣང་སྲིད་འཁོར་
འདས་ཀྱི་ཆོས་ལ། རང་ས་རང་ས་ན་སོ་མ་ཉམས། མདོག་མ་འགྱུར་བར། ཇི་ལྟར་གནས་པ་དེ་རང་གཉིས་མེད་རྟོགས་པའི་ངོ་བོར་འདུག་པ་ལས་དེ་ལ་བསལ་བཞག་གམ། བྲལ་ཐོབ་

༄༅། །བམ། གཉེན་པོས་བཅོས་རྒྱུ་སྤུ་རྩེ་ཙམ་ཡང་མ་གོས་པ་ནི་རོ་གཅིག་ཆེན་པོའོ། །རོ་གཅིག་སྐྱེས་པ་དང་མཉམ་རྗེས་འདྲེ་བ་ཡིན་ཏེ། མཉམ་བཞག་གི་དུས་སུ་གཉིས་
ཆོས་གཉིས་མེད་དུ་ཀྲོང་ངེ་བ་ལ་འཛིན་པའི་དྲི་མ་མེད་པར་གནས་པ་དེ་ལ། རྗེས་ཤེས་སྣང་སྟོང་གཉིས་མེད་དུ་རང་ངོ་མ་ཤེས་པར། སྟོང་པར་ཕྱོགས་གཅིག་ཏུ་ཐལ་འགྲོ་བ་དེ། རོ་གཅིག་གི་
རྗེས་ཤེས་སྟོང་ཉིད་དུ་སྐྱེ་བ་བྱ་བ་ཡིན། དེ་ལ་སྟོང་འཛིན་ཡོད་པས་ཉམས་ཀྱི་དྲི་མ་ཡིན། རྗེས་སྣང་ཕལ་ཆེར་སྒྱ་མར་འཆར་ཡང་། ངོ་མ་ཤེས་ཀྱི་དྲི་མའང་ཡོད། ཞང་རིན་པོ་ཆེའི་ཞལ་
ནས༑ འདིའི་དུས་སུ་ཨ་འཐས་ཀྱི་སྣང་བ་ཡང་ཡུད་ཙམ་ཡོད་གསུངས། གོམས་རྗེས་ཚོགས་དྲུག་གི་སྣང་བ་ཤར་བའི་དུས་སུ་དྲན་པས་མ་ཟིན་ཡང་རྟོགས་པ་རྒྱུན་མི་ཆད་པས་བྲལ་བའི་ངོས་
བཟུང་མེད་ལ། སྣང་སྟོང་དེ་ཡང་དག་གི་དྲན་པས་གསལ་བཏབ་པ་ལྟ་བུར་རྗེན་གྱིས་འོང་བས། བྲལ་བ་མེད་ལ་ཐོབ་པ་ཡོད། སྐྱེས་གྲོལ་དུས་མཚུངས་ཞེས་པ་ཡང་སྐྱེས་ཆ་རང་རྒྱུད་པ་མེད་
ལ༑ གྲོལ་ཆ་ཡོད་པ་ཞིག་ཡོད། རོ་གཅིག་ཆེན་པོ་ནས་གང་ཤར་གྱིས་ཆོག་པ་ཡིན། དེ་ལ་བྲལ་ཐོབ་གཉིས་ཀ་མེད་དོ། །གང་ཤར་གྱི་སྣང་བ་ལ་བསལ་བཞག་གམ། དགག་སྒྲུབ་མེད་པར་ ི

རང་སར་རང་ངོ་ཤེས་པ་རོ་གཅིག་གི་རྟོགས་པ་ཡིན་ཏེ་ངོ་བོ་མཐོང་བ་ཡིན། དེ་ལ་ངེས་ཤེས་སམ། ཐག་ཆོད་པའི་འཛིན་པ་རྒྱུ་དང་འདྲེས་པའི་དགག་སྒྲུབ་ཀྱི་དྲི་མ་ཅུང་ཟད་འདུག་ན་རོ་གཅིག་གི་
ཉམས་ཡིན་པས་ངོ་བོ་མ་མཐོང༌། སྣང་སྲིད་འཁོར་འདས་ཀྱི་ཆོས་ལ་གཉེན་པོའི་བཅོས་རྒྱུ་སྐད་ཅིག་མ་གཅིག་ཀྱང་མེད་པར།ྋ རང་སར་རང་གིས་ཆོག་པའི་དུ་མ་རོ་གཅིག་ཏུ་རྟོགས་ལ། རོ་
གཅིག་གི་རྟོགས་པ་དེ་དུ་མའི་སྣང་བ་ལ་དབང་བསྒྱར་བ་ན་རྩལ་རྫོགས་པ་ཡིན། དུ་མ་རོ་གཅིག་ཏུ་རྟོགས་ཀྱང་རོ་གཅིག་དུ་མར་མ་ཤར། གཉིས་ཆོས་གཉིས་མེད་དུ་རྟོགས་ཀྱང་གཉིས་མེད་
གཉིས་ཆོས་སུ་མ་གྲོལ་བས་ད་དུང་བསལ་བཞག་གམ། དགག་སྒྲུབ་ཀྱི་གཉེན་པོའི་འཁྲིས་དང་མ་བྲལ་འདུག་ན་རྩལ་མ་རྫོགས་པ་ཡིན། རྒྱལ་ཐང་དུ་བླ་མ་ལྡུམ་གྱི་སློབ་མས། ཏི་སི་བའི་རི་པ
ལ་ཆོས་སྐད་ཀྱི་འུད་བཏང་བའི་ལོ་རྒྱུས་ཀྱང་གསུངས། སྣང་སེམས་གཅིག་ཏུ་འདྲེས་པས་ངར་འཛིན་རྩ་བ་ནས་ཟད་ཅིང༌། ཉོན་མོངས་པ་ཅན་གྱི་ཡིད་དགྋ རང་མ་གྲུབ་པས་དེ་ལ་ལྟོས་པའི་
གཞན་མ་གྲུབ་སྟེ། བདག་གཞན་གཉིས་མེད་གཅིག་ཏུ་འདྲེས་པས། འཁྲིག་པའི་འདོད་པ་དང་བྲལ་ཕྲག་དོག་རྩ་བ་ནས་ཞི། ཚོགས་དྲུག་ཟང་ཐལ་གྱི་འཆར་སྒོ་ལ། བཅིངས་གྲོལ་འགྲོ་འོང་

།མེད་པར་གང་ཤར་གྱིས་ཆོག་ན། རྣམ་རྟོག་སྒོམ་དུ་ཤར་བ་ཡིན། དེ་དུས་ངོ་ཤེས་ཀྱི་དྲན་པས་ཐོབ་རྒྱུ་དང་གྲོལ་རྒྱུ་འདུག་ན། རྣམ་རྟོག་སྒོམ་དུ་མ་ཤར། སྤྱིར་༄༅།
ཚོགས་དྲུག་སྤྲོས་བྲལ་གྱི་དུས་སུ་འདག་ཉོན་མོངས་པའི་ཡིད་རོ་གཅིག་གི་དུས་སུ་འདག ཀུན་གཞིའི་རྣམ་པར་ཤེས་པ་སྒོམ་མེད་ཀྱི་དུས་སུ་འདག་པ་ཡིན་ནོ། །སྣང་སེམས་གཅིག་ཏུ་འདྲེས་ཤིང་
རང་གཞན་གཉིས་མེད་དུ་ཤར་བས། འབྱུང་བ་ལ་དབང་ཐོབ་པའི་རྫུ་འཕྲུལ་དང་མངོན་ཤེས་དང་མཁྱེན་པའི་ཡེ་ཤེས་ཀྱིས་ཕྱི་ནང་གི་ཆོས་ལ་དབང་བསྐྱར་བས། དག་པའི་ས་ལ་གནས་པའི་ཡོན
ཏན་འབྱུང་སྟེ། ཤེས་པ་སྐད་ཅིག་མའི་ཐོག་ཏུ་འཁོར་འདས་ཀྱི་ལེགས་ཚོགས་སྒྲུབ་པ་དང་། ཉེས་སྐྱོན་སྤོང་བ་དང་། ཡོན་ཏན་བསྐྱེད་པར་ནུས་པས་རྣམ་རྟོག་ལ་དབང་བསྒྱུར་བའོ། །སྐྱེ
གནས་མྱོང་གྱུར་གྱི་ལས་བསྐལ་པ་དུ་མར་མནར་མེད་དུ་སྐྱེ་བའི་ལས་ལྟ་བུ་བག་ལ་ཉལ་དུ་མ་ལུས་པར་རང་དབང་མེད་པར་བསླང་ནས། ད་ལྟ་རྨི་ལམ་འཁྲུག་པ་ཙམ་ཞིག་གིས་རང་དག་ཏུ་
* པའམ༑ དགེ་བའི་ལས་བསྐལ་པ་མང་པོའི་ཕ་རོལ་དུ་སྨིན་པར་བྱེད་པ་ཡང་། དུས་འདི་ཉིད་དུ་མངོན་དུ་བྱེད་པ་ལ་སོགས་པ། ལས་ལ་དབང་བསྒྱུར། དུས་གསུམ་མཉམ་པ་ཉིད་དུ་རྟོགས་

ཤིང་སྐད་ཅིག་མ་ཆ་མེད་དུ་རྟོགས་པས་བསྐལ་པ་སྐད་ཅིག་མར་བྱིན་གྱིས་རློབ་པའམ། སྐད་ཅིག་མ་བསྐལ་པར་བྱིན་གྱིས་རློབ་པ་ལ་སོགས་པ་དུས་ལ་དབང་བསྒྱུར། ལུས་སེམས་སྣང་བ་གསུམ་
གཅིག་ཏུ་འདྲེས་པས། ནམ་མཁའ་དང་ལག་མཐིལ་མཉམ་པ་དང་། སྟོང་གསུམ་ཡུངས་འབྲུར་ཚུད་པ་དང་། གཅིག་ལས་མང་པོར་བྱེད་པ་དང༌། མང་པོ་གཅིག་ཏུ་བྱེད་པ་དང་། རིགས་
དྲུག་སོ་སོའི་གཟུགས་སུ་སྟོན་ཅིང་སྐད་དུ་སྨྲ་བ་ལ་སོགས་པ། སྣང་བ་ལ་དབང་བསྒྱུར། མགྲིན་པའི་རྩ་ཁ་བྱེ། གསུང་གི་མཛོད་བརྡོལ། ངག་གི་དབང་ཕྱུག་འགྲུབ། རྩོམ་པའི་སྤོབས་པ་ལ་
ཐོགས་པ་མེད། སྟོན་པའི་གསུང་རབ་ཀྱི་དོན་ལ་མ་རྨོངས། ཤེས་བྱའི་ཆོས་ལ་ཆགས་ཐོགས་མེད་པས་ཡེ་ཤེས་ལ་དབང་བསྒྱུར། དེ་རྣམས་སྣང་སེམས་འདྲེས་པའི་རྟེན་འབྲེལ་གྱིས་མི་འོང་ཁ་
མེད་པ་ཡིན་ཏེ། དྭགས་པོ་རཏྣས། སློབ་དཔོན་སྒམ་པོ་པ་ལ། རོ་གཅིག་གི་དུས་སུ། ལུས་སེམས་སྣང་བ་གསུམ་གཅིག་ཏུ་འདྲེས་པ་གསུངས་པ་དེ་ཙུག་ལགས་ཞུས་པས། ཕྱག་དབུ་སྔས་
ཀྱི་ཀ་བ་ལ་ཕྱལ་ཕྱལ་མཛད་ནས། དེ་གསུམ་དེ་ཙུག་འདྲེ་བ་ཡིན་གསུངས། དེ་ལྟར་ན་ཡོན་ཏན་སྐྱེས་པ་ཡིན། རོ་གཅིག་གི་རྟོགས་པ་ཙམ་སྐྱེས་ཀྱང་། སད་བྱེད་ལམ་གྱི་རྐྱེན་ཞེན་པས་གྲུབ་

།པའི་རྟགས་རྫུ་འཕྲུལ་མ་ཤར་ན་ཡོན་ཏན་མ་སྐྱེས། རོ་གཅིག་ངང་ལ་འབྱམས་གྱུར་ན། རྒྱུ་འབྲས་མངོན་སུམ་ཉིད་དུ་འགྱུར། དེ་ཡང་དུ་མའི་སྣང་བ་རྟོགས་པ་
གཅིག་གི་ངོ་བོར་དབྱེར་མེད་ཅིང་རོ་གཅིག་གི་རྟོགས་པ་དེས་དུ་མའི་རྒྱ་འབྲས་ལ་དབང་བསྒྱར་རྟེན་ཅིང་འབྲེལ་བར་འབྱུང་བ་སྐད་ཅིག་མར་རྒྱ་འབྲས་འཁོར་ལོ་ཉི་མའི་གུང་ལ་ཟ་འོག་བཀྲམ་པ་བཞིན་
གསལ༑ ཤེས་པ་སྐད་ཅིག་མའི་འཆར་སྒོ་ལ་འཁོར་འདས་འགྱེས། དགེ་སྡིག་གི་འདོར་ལེན། སྒྲིབ་དང་སྦྱང་བའི་སྤེལ་སྦྱང་བྱེད། སྟོང་པའི་མཚན་ཉིད་ལ་སྟོང་པའི་ཆོས་འབྱུང་བ། ནམ་
མཁའ་ལྟ་བུའི་རྒྱུ་འབྲས་མངོན་དུ་གྱུར། བག་ཆགས་ཀྱི་ཀུན་སྦྱོར་ཟད་པས། ལས་འབྲས་སྐད་ཅིག་གཉིས་པར་མི་སྡོད། འཁོར་འདས་ལམ་གྱིས་བསྡུས་པའི་ཆོས་ཐམས་ཅད་ཀྱི་འབྱུང་
རྒྱུ༑ གནས་གཞི། འཇིག་རྐྱེན་དུ་ཤེས་པས། ལུས་ངག་ཡིད་གསུམ་གྱི་འཁྲུལ་འཁོར། ཐ་ན་རྡེའུ་འམ་ཤིང་བུ་གཅིག་གི་བསྒྱུར་ལྡོག་གིས་ཀྱང་། སྐྱོན་ཡོན་གྱི་སྤོང་སྒྲུབ་ཤེས། ཕྱི་རོལ་
གྱི་སྣང་བ་བྱ་དང་བྱེའུ་ཚུན་ཆད་ཀྱིས་ཀྱང་ཆོས་ཚུར་སྟོན། དེ་ལྟར་སྣང་བ་རང་སེམས་རང་མཚན་དུ་རྟོགས་པའི་རྟེན་འབྲེལ་རྒྱུ་འབྲས་ཀྱི་མཐའ་ལ་མཁས་པ་ན། ·ཀུན་རྫོབ་ལ་བྱན་ཚུད།

གཅིག་སེམས་ཀྱི་མཚན་ཉིད་རྟོགས་པས། སྣང་ཐོག་ཏུ་སྒྲོ་འདོགས་ཆོད་པ་ཀུན་རྫོབ་ཤེས་པའི་ཤེས་རབ་ཡིན། ལས་རྒྱུ་འབྲས་ལ་རྨོངས་པའི་མ་རིག་པ་སངས་ཏེ། ཇི་སྙེད་པ་མཁྱེན་པའི་ཡེ་
ཤེས་སྐྱེ་དགོས་པ་ལ་སྟོང་པ་རོ་གཅིག་དུ་མའི་རྒྱུ་འབྲས་སུ་མ་ཤར་ན། ཀུན་རྫོབ་ལ་བྱན་མ་ཚུད་པ་ཡིན། དེ་ལྟར་དུ་མ་རོ་གཅིག་ཏུ་རྟོགས་ཤིང་། རོ་གཅིག་གི་རྟོགས་པ་དེ་དུ་མའི་སྣང་བ་ལ་
དབང་བསྒྱུར་བའི་དུས་སུ་ཀུན་ཁྱབ་ཀྱི་སྙིང་རྗེ་དང་། རྩོལ་མེད་ཀྱི་ཕྲིན་ལས་འབྱུང་བས། འཁོར་འདས་ཀྱི་བདག་པོར་གྱུར། སྣང་བ་དང་མི་སྣང་བའི་འཁོར་དང་ལོངས་སྤྱོད་ཀྱི་སྤྲིན་འདུ། ལྷ་
དང་བཅས་པའི་འཇིག་རྟེན་གྱིས་མཆོད་ཅིང་གཙུག་གི་ནོར་བུར་གྱུར་པ་ནི་དབང་མེད་ཀྱི་རྒྱུ་འབྲས་ཏེ། རྗེ་ཕག་མོ་གྲུ་པའི་ཞལ་ནས། སྙིང་ནས་རྩ་བ་ཆོད་གྱུར་ཅིང༌། །སྒོམ་རོ་གཅིག་ངང་ལ་
འབྱམས་གྱུར་ན། །དཔལ་གྱི་རི་ལ་དར་ཆེན་འཕྱར། །དགོས་དགུ་མི་འདོད་བཞིན་དུ་འབྱུང་། །དེ་དབང་མེད་ཀྱི་རྒྱུ་འབྲས་མ་ལགས་སམ། གསུངས་སོ། འདིའི་དུས་སུ་གཞན་དོན་ལ་སྐེ་
རགས་བཅིངས་པས། དུས་ཕུན་སུམ་ཚོགས་པ་ལྔ་ལ་རྒྱུན་ཆད་མེད་ཅིང་། ཚེ་བསོད་ནམས་ཀྱི་ཚོགས་སུ་མིཾ་འགྱུར་བ་ཡིན། རོ་གཅིག་མ་སྐྱེས་ན་གཞན་དོན་རྒྱ་ཆེན་པོ་མི་འགྲུབ་

༄༅། །ཅིང་། འགྲུབ་ཀྱང་ལོགས་ཤིག་ཏུ་ཤོར་འོང་བ་ཡིན། དེ་ལྟར་གཞན་དོན་གྱི་གཏེར་ཁ་ཕྱེད་པ་ན། གཟུགས་སྐུའི་ས་བོན་ཐེབས། དུ་མ་རོ་གཅིག་གི་རྟོགས་པ་
སྐྱེས་ནས། སྣང་སེམས་གཅིག་ཏུ་འདྲེས་པའི་དུས་སུ། རང་དང་སེམས་ཅན་གཉིས་སུ་མི་འདུག་པ་ལ། སུ་ཡིས་སུའི་དོན་བྱ་སྙམ་པ་དང༌། བླ་མ་དང་རང་སེམས་གཅིག་ཏུ་འདྲེས་
ནས༑ གསོལ་བ་འདེབས་པ་དང་། མོས་གུས་བྱ་བའི་ཡུལ་མ་རྙེད། ངེས་ཤེས་ཀྱི་ཉམས་རྟོགས་དེའི་རྗེས་སུ་འབྲངས་ན་ཉན་ཐོས་ཀྱི་གསེབ་ལམ་འགྲིམས་དོགས་ཀྱང་ཡོད། རོ་གཅིག་འདྲེས་
པའི་རྦ་ལ་གཡེངས་བྱ་བའི་འཁོར་ས་ཡིན། ས་བདུན་པ་མན་ཆད་ཉན་རང་དུ་ལྡོག་པའི་སྐབས་ཡོད་པ་ཡང་དེ་ཡིན་ནོ། །རྟོགས་པའི་རྩལ་སྙིང་རྗེ་རུ་མ་ཐོན་པས་གཞན་དོན་གྱི་གཏེར་ཁ་མ་ཕྱེད་
ཏེ༑ རྟོགས་ལྡན་གྱི་དྲོད་འཆག་ཅིང་། ཕོ་ཧྲེང་པོར་ལྔ་པ་ཡང་སྲིད་དེ། བླ་མ་ལྡུམ་ལྟ་བུའམ། བགྲེས་མོས་ཞུས་པ་ཞི་མདོ་ལྟ་བུའོ། །དེ་ལྟར་ན་གཟུགས་སྐའི་ས་བོན་མ་ཐེབས། དེ་ལ་
དགོངས་ནས་དྭགས་པོ་རིན་པོ་ཆེས། གཞན་ཕན་ཞེན་མེད་སྙིང་རྗེ་འདི། །ཐབས་ཀྱི་མཆོག་ཏུ་ཙིར་གྱིས་བཟུང༌། །སྤྱིར་མཐོ་ཡིན་མཐོ་ཡིན་གཡང་ས་ཆེ། །འཕྲུལ་ས་དང་འཁོར་ས་མང་དུ་

ཡོད༑ སྤྲོས་བྲལ་དང་རོ་གཅིག་རྟོགས་པའི་རང་ལྡོག་ཙམ་ཞིག་སྐྱེས་ཀྱང༌། ཟབ་མོའི་གནད་ནས་འཛིན་མ་ཤེས་ན་ཅིར་འགྱུར་ཆ་མེད། ལར་བླ་མ་དང་གདམས་ངག་གལ་ཆེ་བ་ཡིན་ནོ། ༥
ལྟར་རོ་གཅིག་ནི་སློབ་པའི་ཟུང་འཇུག་ཡིན། སྒོམ་མེད་ནི་མི་སློབ་པའི་ཟུང་འཇུག་ཡིན་ཏེ། རྟོགས་པ་དེ་ལ་གོམས་པར་བྱ་རྒྱུ་མེད་ན་སྒོམ་མེད་མངོན་དུ་གྱུར་པ་ཡིན་ཏེ། དེ་ལ་སྒོམ་མེད་ཆུང་ངུ་
བསྒོམ་བྱ་སྒོམ་བྱེད་དང་བྲལ་བ་ནི། སྒོམ་མཁན་ནམ། རྟོགས་མཁན་གྱི་མཁན་པོ་རྩ་བ་ནས་དག་པས། བསྒོམ་བྱ་སྒོམ་བྱེད། རྟོགས་བྱ་རྟོགས་བྱེད། ཤེས་བྱ་ཤེས་བྱེད། དྲན་འཛིན་
གོམས་པར་བྱ་རྒྱུའི་ཉམས་ཀྱི་དྲི་མ་རྩ་བ་ནས་དག་ནས། ཉིན་བར་གྱི་དུས་ན་མཉམ་རྗེས་མེད། ཡེངས་མ་ཡེངས་མེད་པར་ཤར་བ་ལ། མཚན་བར་གྱི་དུས་ན་སྒོམ་བྱེད་དམ། ངེས་ཤེས་ཀྱི་དྲི་
མ་ཅུང་ཟད་ཅིག་འདུག་པ་དེ་སྒོམ་མེད་ཆུང་ངུ་། རྗེ་རྒོད་ཚང་པ། ཉིན་བར་གྱི་དུས་སུ་རྗེས་སྣང་སྒྱུ་མའམ་སྟོང་པར་གསལ་དུ་མངོན་ཙམ། ཡུན་སེ་གོལ་ཏོག་པའི་བར་ཙམ་རེ་བྱུང་ཡང་། དྲན
པས་བཟུང་རྒྱུའི་ཐ་སྙད་མེད་པར་དེ་ཉིད་དུ་ངོ་བོ་རང་དག་ཏུ་འགྲོ་བ་འོང་གསུངས། སྒོམ་མེད་འབྲིང་པོ་ལྷུན་གྲུབ་ཀྱི་རང་ས་ཟིན་པ་ནི། གཞི་ཐོག་ཏུ་འབྲས་བུའི་སར་ཕྱིན། སྐུ་གསུམ་མ་དང་

༄༅། །འཕྲད། ཡིན་ལུགས་ཡིན་བཞིན་དུ་མངོན་དུ་གྱུར་པས་ཉིན་མཚན་མེད། གཉིད་ལོག་མ་ལོག་མེད་པར། དྲན་པས་བཟུང་རྒྱུའམ། ངོ་ཤེས་རྒྱུ་གཏན་ནས་མེད་
༧ པའི་མཉམ་བཞག་ཆེན་པོ་གཅིག་ཏུ་གྱུར་པ་ལས། ཡེ་ཤེས་ཀྱི་རང་གྲིབས་མི་ཤེས་པའི་གྲོལ་ཤེས་བྱའི་དྲི་མ་ཅུང་ཟད་དང་བཅས་པ་དེ་སྒོམ་མེད་འབྲིང་ངོ་། །ཆོས་ཀྱི་དབྱིངས་ཡེ་ཤེས་དེར་
ཤེས༑ ཡེ་ཤེས་ཆོས་ཀྱི་དབྱིངས་དང་དབྱེར་མེད་པས་ལམ་དང་རང་བཞིན་གྱི་འོད་གསལ་གཅིག་ཏུ་འདྲེས་ནས། འོད་གསལ་ཆེན་པོ་སྤྲོས་མེད་ཀྱི་ཡེ་ཤེས་ལ་མི་ཤེས་པ་དང༌། ཤེས་བྱའི་དྲི་མ་
རྩ་བ་ནས་དག་ནས། ཚེ་འདི་ཕྱིའམ་རྒྱུ་འབྲས་ཀྱི་འཛིན་པ་ཕྲ་མོ་ཙམ་ཡང་མེད་པར་རང་གཞན་འཁོར་འདས་ཐམས་ཅད་ཆོས་ཀྱི་སྐུ་གཅིག་ཏུ་གྱུར་པ་ནི། སྒོམ་མེད་ཆེན་པོ་འོད་གསལ་གཉིས་འདྲེས་
མི་སློབ་པའི་ཟུང་འཇུག་གོ །སྤྱིར་སྒོམ་མེད་ལ་གསུམ་ཡིན་གསུངས། སྒོམ་མཁན་གྱི་ཤེས་པ་རང་ངོ་ཤེས་པའི། བསྒོམ་བྱ་སྒོམ་བྱེད་དང་བྲལ་བའི་སྒོམ་མེད་དེ་ནི་སྤྲོས་བྲལ་སྐྱེས་པ་དང་འོང་བ་
ཡིན་ཏེ། རྗེ་འབྲི་ཁུང་པའི་ཞལ་ནས། སྒོམ་མེད་ཀྱི་རྣལ་འབྱོར་བྱ་བ་སེམས་རང་ངོ་ཤེས་པ་ལ་ཟེར་བ་ཡིན་གསུངས། མཉམ་བཞག་རྗེས་ཐོབ་འདྲེས་པས་ཐུན་དང་དུམ་བུ་མེད་པའི་སྒོམ་མེད

ནི༑ རོ་གཅིག་གི་དུས་སུ་འོང་བ་ཡིན་ཏེ། འགྲོ་མགོན་རྒྱ་རས་ཀྱི་ཞལ་ནས། རོ་གཅིག་སྣང་བ་སྒོམ་དུ་ཤར། ཁོར་ཡུག་མ་རུ་སོང་བ་ཡིན་གསུངས། ལམ་གྱི་འོད་གསལ་དང་འབྲས་བུའི་
འོད་གསལ་གཅིག་ཏུ་སོང་བས། འོད་གསལ་གཉིས་འདྲེས་པའི་སྒོམ་མེད་ནི། སྒོམ་མེད་དངོས་མཐར་ཐུག་པ་ཡིན་ཏེ། ཀྱཻ་རྡོ་རྗེ་ལས། སྒོམ་པ་པོ་མེད་ལྷན་ཅིག་སྐྱེས། །འདི་ལ་བསྒོམ་བྱ་
ཡོད་མ་ཡིན། །ཞེས་པའི་དོན་ནོ། །སྒོམ་མེད་ལ་མཉམ་རྗེས་མེད་པའོ། རྟག་ཏུ་མཉམ་བཞག་འབའ་ཞིག་ཡིན། དག་པ་འཇིག་རྟེན་ལས་འདས་པའི་ཡེ་ཤེས། རྗེས་ཐོབ་དམིགས་མེད་ཀྱི་
སྙིང་རྗེར་སྐྱེ་བ་ཡང་འགལ་བ་མེད་དེ། སྡུད་པ་ལས། ཕུང་པོ་འདི་དག་གདོད་ནས་སྟོང་ཞིང་སྐྱེ་མེད་ཤེས། །མཉམ་པར་མ་བཞག་སེམས་ཅན་ཁམས་ལ་སྙིང་རྗེས་འཇུག །བར་སྐབས་དེར་
ཡང་སངས་རྒྱས་ཆོས་ལས་ཡོང་མི་ཉམས། །ཞེས་པའི་དོན་ནོ། །ཉམས་རྟོགས་ཀྱི་དབྱེ་བ་མེད། རྟོགས་པའི་ཁོར་ཡུགས་ཡིན། རྟོགས་པའི་ངོ་བོ་ལ་སྤངས་རྟོགས་ཀྱི་མཐོ་དམའ་ཅུང་ཟད་ལ་
སྒོམ་མེད་ཆེ་འབྲིང་ཆུང་གསུམ་དུ་རྩི་བ་ཡིན། འགྲོ་མགོན་རྒྱ་རས་ཀྱི་བཞེད་ཀྱིས། སྒོམ་མེད་འབྲིང་པོ་དང་ས་བཅུའི་རྟོགས་པ་མཉམ། སྒོམ་མེད་ཆེན་པོ་སངས་རྒྱས་ཀྱི་ས་ཡིན་ནོ། །དེ་ལྟར་

༄༅། །རྟོགས་པའི་ཡེ་ཤེས་ལ་དུས་ཐམས་ཅད་དུ་དྲན་པས་བཟུང་རྒྱུའམ། གོམས་པར་བྱ་རྒྱུའི་མྱོང་བ་རྩ་བ་ནས་དག་པ་ན། སྒོམ་མེད་ཀྱི་ངོ་བོ་མཐོང་། ད་རུང་རྟོགས་པ་
༧ དེ་ལ་གོམས་པར་བྱ་རྒྱུའམ། གསལ་དུ་འགྲོ་རྒྱུ་ཅུང་ཟད་ཅིག་འདུག་ན། ངོ་བོ་མ་མཐོང་། རྟོགས་པའི་ཡེ་ཤེས་ལ་གཉིས་འཛིན་གྱི་དྲི་མ་དང་། མི་ཤེས་པའི་ཟོལ་མེད་པས་ཤེས་པ་དང་ཤེས་བྱ་
གཅིག་ཏུ་ཟད་དེ། ཡེ་ཤེས་ཆོས་ཀྱི་དབྱིངས་དང་དབྱེར་མེད་དུ་གྱུར་པ་ན། སྒོམ་མེད་ཀྱི་རྩལ་རྫོགས། བསྒོམ་བྱ་སྒོམ་བྱེད་དང་བྲལ་བས་སྒོམ་མཉམ་བཞག་འབའ་ཞིག་ཏུ་གྱུར་ཀྱང་། ནང་དུ་
ཤེས་པ་མ་ཟད་པས་ཡེ་ཤེས་རང་འགྲིབ་སྟེ། ལམ་གྱི་ཡེ་ཤེས་འབྲས་བུའི་ཡེ་ཤེས་སུ་རྣམ་པར་མ་དག ཕྱི་རུ་ཤེས་བྱ་མ་ཟད་པས། ཇི་སྙེད་པའི་ཆོས་ལ་གཉིས་སྣང་ཕྲ་མོ་དང་མ་བྲལ་འདུག་
ཉྩན༑ སྒོམ་མེད་ཉི་མ་སྤྲིན་གྱིས་བཀབ་བྱ་བ་ཡིན་ཏེ་རྩལ་མ་རྫོགས། ཕུང་པོ་ལྔ་དང་བྲལ་ཞིང་ལུས་མེད་སེམས་མེད། སྣང་བ་སྣང་མེད་དུ་རྒྱ་གསུམ་གྲོལ་ནས། ཀུན་གཞིའི་རྣམ་ཤེས་གནས་སུ་
དག་ན། རྣམ་རྟོག་སྒོམ་དུ་ཤར་བའོ། །ཚོགས་དྲུག་དང་ཉོན་ཡིད་དག་ནས་ཀུན་གཞི་ལ་ལུས་སེམས་སྣང་བའི་འཛིན་པ་བག་ལ་ཉལ་ཕྲ་མོའ མ། བདེ་གསལ་མི་རྟོག་པ་ལ། ཉོན་མོངས་ཤེས་

བྱའི་སྒྲིབ་པ། ཉམས་ཀྱི་དྲི་མ་ཕྲ་མོ་ཞིག་འདུག་ན། རྣམ་རྟོག་སྒོམ་དུ་མ་ཤར། ལུས་འཇའ་ལུས་སུ་གྱུར། སེམས་ཆོས་སྐུར་གྱུར། སྣོད་འོག་མིན་སྟུག་པོ་བཀོད་པའི་ཕོ་བྲང་ལ། བཅུད་
རྣམ་པར་སྣང་མཛད་ཡེ་ཤེས་ཀྱི་སྐུ། སྐུ་ལྔ་དབྱེར་མེད་ཀྱི་ཚེ་འདི་ཉིད་ལ་སངས་རྒྱས་ན་ཡོན་ཏན་སྐྱེས། ཐབས་རྟེན་འབྲེལ་གྱི་འགྲོས་མ་ཐིམ་ཞིང༌། ཤེས་རབ་རྟོགས་པའི་རྩལ་ཞན་པས་ད་རུང་
ལུས་སེམས་དང་སྣོད་བཅུད་མ་དག་པས་འཆི་བའི་དུས་ལ་ལྟོས་ན་ཡོན་ཏན་མ་སྐྱེས། རང་གཞན་སྣོད་བཅུད་བརྟན་གཡོའི་དངོས་པོ་ཐམས་ཅད་རྡོ་རྗེ་གསུམ་གྱི་ངོ་བོ་ཆོས་སྐུ་གཅིག་ཏུ་གྱུར་
པས༑ ཡང་དག་པར་རྫོགས་པར་སངས་རྒྱས་ཏེ། སེམས་ཅན་གྱི་ཁམས་རྒྱུད་དང་སངས་རྒྱས་ཀྱི་ཐུགས་རྗེ་གཉིས་སུ་མེད་པར་ཁྱབ་པས་འཁོར་བ་མ་སྟོངས་ཀྱི་བར་དུ་མཆོག་གི་སྤྲུལ་སྐུ་རྒྱུན་མི་
འཆད་ན་གཟུགས་སྐུའི་ཕྲིན་ལས་ཀྱི་ས་བོན་མངོན་དུ་གྱུར་པ་ཡིན། ད་རུང་ཞིང་ཁམས་གསུམ་གྱི་དུས་ལ་ལྟོས་ན། མངོན་དུ་མ་གྱུར་པ་ཡིན། ཇི་ལྟ་བ་དང་། ཇི་སྙེད་པ་དང༌།ྋ སྟོབས་དང
མི་འཇིགས་པ་དང་།ྋ མ་འདྲེས་པའི་སངས་རྒྱས་ཀྱི་ཆོས་རྣམས་ཡོངས་སུ་རྫོགས་པར་མངོན་དུ་གྱུར་ན། ཀུན་རྫོབ་རྣམ་པར་དག་ཅིང་མཐར་ཕྱིན་པས་བྱན་ཚུད། ཇི་ལྟ་བའི་རྟོགས་པ་མངོན་དུ་

༄༅། ། གྱུར་ཀྱང༌། ཇི་སྙེད་པའི་མཁྱེན་པ་ཕྲ་ཞིང་ཕྲ་བ་རྣམས་རྒྱ་གསུམ་དྲི་མས་མངོན་དུ་མ་གྱུར་ན། ཀུན་རྫོབ་རྣམ་པར་མ་དག་སྟེ། བྱན་མ་ཚུད་པ་ཡིན། སྒོམ་ཆེན་པའི་
ཆོས་སྐད་ཉམས་མྱོང་གི་ཕྲ་བ་ཡིན། ས་མཚམས་ཀྱི་བྱེ་བྲག་ཤེས་པར་བྱ་བ་ཕྲ་མོ་དེ་རྣམས་ཅུང་ཟད་གོ་དཀའ་བ་ཡིན་པས། བླ་མ་དམ་པའི་ཞལ་གྱི་བདུད་རྩི་ལེགས་པར་ཐོབ་པར་བྱས་ལ་ཤེས་པ་
སྐད་ཅིག་མའི་ཐོག་ཏུ། སྐྱོན་ཡོན་གྱི་གནད་མཚང་རིག་པས། སྒྲོ་འདོགས་སེམས་ཐོག་ཏུ་ཆོད་པ་གལ་ཆེའོ། འགྲོ་མགོན་རྒྱ་རས་ཀྱི་བཞེད་པས། སྒོམ་ལ་རིགས་བདུན་དུ་འགྱེད་དེ། སྒོམ་
ལྕགས་ཀྱུ་མ་ནི། འགྱུས་དྲན་ལྐོག་ནས་སྒོམ་ལ་འཇོག་པའོ། །སྒོམ་འཇའ་ཚོན་མ་ནི་གསལ་གསལ་དྭངས་དྭངས་པོ་དེ་གཅིག་པུ་ལ་དོན་དུ་བྱས་ཤིང་སྒོམས་པས། རྗེས་ཤེས་གྱི་སྣང་བ་རྐྱེན་དང་
ཕྲད་ཙམ་ན། རྟག་མ་ཐུབ་པའོ། །སྒོམ་བདག་མེད་མ་ནི་སྒོམ་ལེགས་པོ་གཅིག་སྐྱེས་ཀྱང་། སྐྱོང་མཁན་གྱི་བདག་པོ་མེད་པས། དྲེད་པོ་ཤོར་བ་སྟེ། སྒོམ་གྱི་མགོ་རྐང་མ་ཚང་བའོ། ། དེ་
གསུམ་རྩེ་གཅིག་གི་དུས་ཡིན་གསུངས། རྟོགས་པ་སྐྱེས་པ་དང་ངོ་ཤེས་ཀྱི་དྲན་པས་ཆོག་རྗེས་སྣང་གི་གསལ་འདེབས། དྲན་པས་མ་བསྐྱངས་ཀྱང་། བོགས་མི་ཐོན་ཙམ་མ་གཏོགས་རྩ་བ་ནས་539

འཆོར་མི་སྲིད་པའོ། །སྒོམ་ཕྱོགས་རེ་མ་ནི། སྟོང་ཉིད་རྟོགས་ཀྱང་སྙིང་རྗེ་མ་སྐྱེས་པའོ། །སྒོམ་རེས་འཇོག་མ་ནི། མཉམ་བཞག་གི་རྟོགས་པ་རྗེས་ཤེས་ཀྱི་ཐོག་ཏུ་མི་འདྲེ་བ་དང༌། ཉིན་བར་
གྱི་དགེ་སྦྱོར་གཉིད་དང་རྨི་ལམ་གྱི་དུས་སུ་མི་འདྲོངས་པ་སྟེ། དེ་གཉིས་སྤྲོས་བྲལ་འབྲིང་པོ་མན་ཆད་ཀྱི་དུས་ཡིན་གསུངས། སྒོམ་ཁོར་ཡུག་མ་ནི། མཉམ་རྗེས་དང་ཉིན་མཚན་ཐུན་མཚམས་
མེད་པ་སྟེ། རོ་གཅིག་ཆེན་པོའི་དུས་ཡིན་གསུངས། སྒོམ་རྣལ་འབྱོར་གྱི་དབང་ཕྱུག་ཆེན་པོ་མ་ནི། ཟུང་འཇུག་གི་རྟོགས་པ་ལ་གོམས་པར་བྱ་རྒྱུ་མེད་པར། སྣང་སྲིད་ལ་དབང་བསྒྱུར་
བས༑ མི་སློབ་པའི་ལམ་གྱི་མཐར་ཐུག་སྟེ། སྒོམ་མེད་ཆེན་པོའི་དུས་ཡིན་གསུངས་སོ། །ཡང་རྩེ་གཅིག་ཉམས་ཀྱི་སྣང་ཆ་ཡིན། །འཇིག་རྟེན་ལམ་སྟེ་ལས་རྣམས་སོག །སྤྲོས་བྲལ་ཕ་ཡུལ་
མཐོང་བ་ཡིན། །རྫུན་སྣང་ངེས་མེད་ལྟད་མོར་ཆེ། །རོ་གཅིག་སྣང་བ་སྒོམ་དུ་ཤར། །ཁོར་ཡུག་མ་རུ་སོང་བ་ཡིན། །སྒོམ་མེད་ཆོས་སྐའི་རྒྱལ་ས་ཟིན། །བྱ་རྩོལ་ཐམས་ཅད་དབྱིངས་སུ་
ཐིམ༑ གསུངས། རྗེ་འབྲི་ཁུང་པའི་ཞལ་ནས། སྒོམ་གྱི་རྩ་བ་རྩེ་གཅིག་དུས་སུ་ཚུགས་དགོས། རྟོགས་པའི་གཟུགས་རུས་སྤྲོས་བྲལ་དུས་སུ་ཐོན་དགོས། རོ་གཅིག་ཕན་ཆད་རྒྱུ་དྲུག་འཛོམ་

ན་སླ་གསུངས། རྗེ་དྭགས་པོ་རིན་པོ་ཆེའི་ཉེ་གནས་ལོ་བཅུ་གཉིས་བྱས་པའི་དྭགས་པོ་གླན་སྒོམ་བྱ་བས། སློབ་དཔོན་སྒོམ་པ་བ་ལ་རྣལ་འབྱོར་བཞིའི་ཁྱད་༄༅།
བ པར་ཅིག་ཞུ་བྱས་པས་རྩེ་གཅིག་སེམས་ཀྱི་རང་བཞིན་ཤེས་པ་ཡིན། སྤྲོས་བྲལ་སྟོང་པའི་རང་བཞིན་ཤེས་པ་ཡིན། རོ་གཅིག་སྣང་བའི་རང་བཞིན་ཤེས་པ་ཡིན། སྒོམ་མེད་དམ་དེ་ང་ལ་མེད་
གསུངས༑ ཡང་རྩེ་གཅིག་ནལ་གྱི་བུ་དང་འདྲ། །སྐྱེས་པ་མང་སྟེ་ཁས་ལེན་ཉུང༌། །སྤྲོས་བྲལ་སྤྱི་རྟ་རྒལ་ཅན་འདྲ། །ཁ་འཛིན་མང་སྟེ་ཆེད་གཉེར་ཉུང༌། །རོ་གཅིག་གཏེར་གྱི་ཁ་བྱང་
འདྲ༑ །གླེང་བ་མང་སྟེ་ཐོན་པ་ཉུང༌། །སྒོམ་མེད་རྒྱལ་པོའི་གདན་ས་འདྲ། །སྨོན་པ་མང་སྟེ་ཐོབ་པ་ཉུང༌། གསུངས་སོ།། ༈ མ་བཅོས་རྐྱེན་གསུམ་བྲལ་བ་སྙིང་པོའི་དོན། །གཉུག་
མ་འགྲོ་འོང་མེད་པ་ཕྱག་རྒྱ་ཆེ། །མོས་གུས་མཆོག་ཏུ་གྱུར་པའི་སྐལ་ལྡན་ལ། །བྱིན་བརླབས་སྟོབས་ཀྱིས་འཆར་གྱིས་བརྟགས་པས་མིན། །བླ་མའི་དྲིན་གྱིས་སེམས་ཀྱི་ངོ་བོ་མཐོང་།
གོམས་པའི་སྟོབས་ཀྱིས་རྗེས་ཤེས་དྲི་མ་དག །གོང་མའི་གསུང་དང་རང་གི་མྱོང་བའི་གནད། །གཞན་ལ་ཕན་ཕྱིར་ཡི་གེ་བཀོད་པ་ཡིན། །དགེ་བ་འདི་ཡིས་མཁའ་མཉམ་སེམས་ཅན་ཀུན། 541

ཕྱག་རྒྱ་ཆེན་པོའི་རྟོགས་པ་མངོན་གྱུར་ཤོག །ཕྱག་རྒྱ་ཆེན་པོ་རྣལ་འབྱོར་བཞིའི་རིམ་པ། བླ་མ་དམ་པའི་གསུང་ལས་ཅུང་ཟད་རྒྱས་པར་ཕྱེ་བ། སྙིང་པོ་དོན་གྱི་གཏེར་མཛོད་ཅེས་བྱ་བ། ཀུ་སུ་
ལུའི་སྤྲང་པོ་ཡང་དགོན་པས། དཔལ་ལྷ་སྡིངས་ཀྱི་དགོན་པར་ཡི་གེར་བཀོད་པ་རྫོགས་སོ། །དུས་གསུམ་རྒྱལ་བའི་ཕྲིན་ལས་གཅིག་འདུས་པ། །ས་གསུམ་བསྟན་འགྲོའི་དཔལ་མགོན་ཡང་
དགོན་པས། །ཐེག་གསུམ་གདམས་པའི་གནད་དྲིལ་རྣལ་འབྱོར་གྱི། །བཞི་གསུམ་བཅུ་གཉིས་ས་ལམ་གསལ་བྱེད་འདི། །དབེན་གསུམ་ལྷུར་ལེན་ལ་དྭགས་ཝ་གིནྡྲས། །འཁོར་གསུམ་
དམིགས་མེད་ཆོས་སྦྱིན་པར་བཞེངས་དགེས། །སྐུ་གསུམ་རྒྱལ་བའི་བསྟན་པ་གསལ་བ་དང་། །ཁམས་གསུམ་སྲིད་པའི་དྲྭ་བ་སྐེམ་པར་ཤོག །དགེའོ། །དགེའོ། །དགེའོ།།

༄༅། །རྣལ་འབྱོར་བཞི་རིམ་གྱི་ཟིན་བྲིས་སྤྱན་སྔ་རིན་ལྡན་གྱིས་མཛད་པ་བཞུགས་སོ།།

༄༅། །ན་མོ་རཏྣ་གུ་རུ། རྡོ་རྗེ་འཛིན་པ་བླ་མ་ཆོས་ཀྱི་རྗེ། །སྐ་གསུམ་ཕྲིན་ལས་མི་ཟད་སྐྱེ་དགུའི་དཔལ། །མཁྱེན་རྟོགས་བྱིན་
རླབས་བདེ་བ་མཆོག་གཏེར་བ། །བཀའ་དྲིན་ཆེན་པོ་གཙོ་བོ་ཁྱེད་ཞབས་འདུད། །རྣལ་འབྱོར་བཞིའི་སྐབས་སུ་མཆོད་པར་བརྗོད་པ་ལ། ཕྱག་བཟང་
པོས་བཏུད་དེ་ཞེས་པས། འདིར་རྟོགས་པ་བརྡའ་མཇལ་གྱི་ཕྱག་སྟེ། ཕྱག་འཚལ་འདུད་ཅིང་ཕྱག་འཚལ་འདུད། །དེ་ལྟར་བསྟོད་ཅིང་ཕྱག་འཚལ་
བ༑ །རང་གིས་རང་གི་ཡེ་ཤེས་ནི། །ལེགས་མཐོང་གང་ཡིན་འདིར་ཕྱག་ཡིན། །ཞེས་སོ། །ཀླུ་སྒྲུབ་དང་ཨཱརྻ་དེ་ཝ་གཉིས་ཡབ་སྲས། ཞེས་པ་

ཟིན་
༄༅། །དང༌། རི་ཁྲོད་པ་དང་མངའ་བདག་མཻ་ཏྲི་བ་རྗེ་འབངས་ཞེས་དང༌། བཟང་པོ་པ་དང་། ཏོག་ཙེ་ཞབས། ཏཻ་ལོ་ནཱ་རོ་ལ་
སོགས་པ། བྱིན་རླབས་གཅིག་བརྒྱུད་ཟམ་མ་ཆད་པའོ། །རྗེ་དྭགས་པོ་ཆེན་པོ་ནི། མདོ་ཏིང་ངེ་འཛིན་རྒྱལ་པོ་ནས་ལུང་བསྟན་པའོ། །སྔོན་གྱི་དུས་ན་
དགེ་སློང་ཆོས་སྨྲ་བ་མེ་ཏོག་ཟླ་མཛེས་ཡིན་ལ། ཐུབ་པ་ཆེན་པོས་དུས་སུ་མགོན་པོ་ཟླ་འོད་གཞོནནུར་གྱུར་པ། སྙིགས་མའི་དུས་སུ་དགེ་སློང་འཚོ་བྱེད་ཀྱི་
མིང་ཅན་དུ་གསལ་པོར་ལུང་བསྟན་པའོ། །སྙིང་རྗེ་པདྨ་དཀར་པོའི་མདོ་ལས། ཀུན་དགའ་བོ་ང་མྱ་ངན་ལས་འདས་ནས། བྱང་ཕྱོགས་ཀྱི་རྒྱུད་

དུ༑ དགེ་སློང་འཚོ་བྱེད་ཅེས་བྱ་བ། སྔོན་གྱི་རྒྱལ་བ་ལ་ལྷག་པར་བྱ་བ་བྱས་པ། སངས་རྒྱས་མང་པོ་ལ་བསྙེན་བསྐུར་བ། དགེ་བའི་རྩ་བ་བསྐྱེད་པ། ཐེག་པ་ཆེན་པོ་ལ་ཡང་དག་པར་ཞུགས
པ༑ མང་དུ་ཐོས་པ། སྡེ་སྣོད་འཛིན་པ། ཐེག་པ་ཆེན་པོའི་གསང་སྔགས་སྤྱོད་པ། ཐེག་པ་ཆེན་པོ་ཡང་དག་པར་སྟོན་པར་འགྱུར་ཏེ། ཞེས་ལུང་བསྟན་ནོ། །མགོན་པོ་ཕག་མོ་གྲུ་པ
དང་༑ མཁན་པོ་ཞང་གསུམ་ཐོགས་པ་གཉིས་ཀྱིས། རྗེ་སྒམ་པོ་བ་དང་མཇལ་ནས་ཆོས་ཁྲིད་ཞུས་པས། སྔོན་ལ་ཨ་རོའི་ཐུན་འཇོག་ལ་སོགས་པ་བསྟན་པས། མཁན་པོ་ཞང་ལ་གནས་པའི་
ཉམས་ཀྱི་སྣ་ཁ་ཟིན་ཙམ་གཅིག་བྱུང་། མགོན་པོ་ཕག་མོ་གྲུ་པའི་ཐུགས་ལ། དྭགས་པོའི་ཕྱག་རྒྱ་ཆེན་པོ་ཡང་བཟང་ངོ །དེ་ལས་བསྟན་རྒྱུ་མེད་ན་ཕྱིན་པས་ཆོག་པར་འདུག་དེ་འདྲ་བའི་སྒོམ་སྔར་
དུ་སྐྱེས་ཟིན། དཔེས་ཀྱང་ལག་ཁེངས་ནས་ཡོད་དགོངས་པས། དེ་དྭགས་པོས་མཁྱེན་ནས། དེའི་སང༌། ཁྱེད་མཁན་པོ་དང་གཉིས་ཀྱི་ཁྲིད་གུད་གུད་བྱ་གསུང་། མཁན་པོའི་སྔོན་ལ་
མཛད༑ དེ་ནས་མགོན་པོ་ཕག་མོ་གྲུ་པ་ལ། ཁར་སང་གི་དེ་པ་ཨ་རོའི་ཐུན་འཇོག་གི་ཁྲིད་ལུགས་ཡིན། ཁོ་བོའི་ཕྱག་རྒྱ་ཆེན་པོ་དེ་ཁྱེད་ལ་ད་གཟོད་བྱེད་པ་ཡིན་གསུང༌། དེར་མགོན་པོ་ཕག་མོ་
546

།གྲུ་པས། ཐུགས་དམ་བཟང་པོ་ཡོད་པའི་ཉམས་མྱོང་རྣམས་ཕུལ་བས། དགེ་བཤེས་ཁམས་པ་དེ་ལ་བསྒོམ་དུ་བགྱིད་ཨང་གསུང༌། འདི་རྗེ་ས་སྐྱ་པས་ངོ་༄༅།
སྤྲད༑ བཅོས་མིན་སེམས་ཀྱི་ངོ་བོ། གཉུག་མ་སེམས་ཀྱི་རང་བཞིན། ཉམས་བདེ་སྟོང་རྒྱུན་ཆད་མེད། འདིའི་དུས་སུ་ཤེས་པའི་སྤུ་ཁ་ཐམས་ཅད་ཐོན་ཡོད་པས། ཁྱོད་ཀྱི་འདི་མཐོང་ལམ་
རྣམ་པར་མི་རྟོག་པའི་ཡེ་ཤེས་ཡིན་ནོ། །གསུང་ནས་བསྒོམ་དུ་ངོ་སྤྲད། བསྒོམ་ལགས་ཀྱང་ལགས། འདི་བསྒོམ་དུ་འདོད་པ་ལགས་ཞུས་པས། ཨ་པ་པ། སྙིང་ནས་རང་བསྒོམ་དུ་བགྱིད་
ཨང་ལན་གསུམ་དུ་གསུང༌། དེར་ཕྱག་ཁུ་ཚུར་བཅིངས་ཀྱིས་མཛད་ནས། དགེ་བཤེས་ཁམས་པ་ཉིད་ཀྱི་བསྒོམ་དེ་བས། ཟན་འདི་ཙམ་ཅིག་དགའ་གསུང༌། དེས་ཁོ་བོའི་ཏིང་ངེ་འཛིན་བཟང་
པོ་ཧྲུལ་གྱིས་ཞིག་ནས། བསྒོམ་བྱ་དང་བསྒོམ་བྱེད་ཀྱི་དྲི་མ་ཉམས་དང་མྱོང་བ་ཐམས་ཅད་སངས་དག་ནས། བློ་འདས་ཕྱག་རྒྱ་ཆེན་པོའི་རང་ངོ་གཤའ་མ་ཅིག་ཐུགས་ལ་འཁྲུངས་པས། ད་ཁྲིད་
ཚན་འདི་རྣམས་སྔོན་ལ་གྱིས། ཉིད་ཀྱི་ཕྱི་ནས་བགྱི་ཡིས། དར་ཅིག་དེའུ་ཕ་གིའི་ཁར་སྐུ་ཁམས་བསོངས་ཤིག་གསུང་། དེ་ནས་དེའུ་འབུར་པོ་གཅིག་འདུག་པའི་ཁར་དར་ཅིག་བཞུགས་

པས༑ སྔར་དང་མི་འདྲ་བའི་ཐུགས་དམ་ཅིག་འཁྲུངས་འདུག དེ་ནས་ཁྲིད་ཞུ་རུ་བྱོན་པས། དེའུ་འབུར་པོའི་ཁ་རུ་ཐུགས་ལ་འཁྲུངས་པ་དེ་ཀ་ལས་ལྷག་པ་ཁོ་བོ་ལའང་བསྟན་རྒྱུ་མེད། འོ་
ནའང་ཁོ་བོའི་ལྷན་ཅིག་སྐྱེས་སྦྱོར་གྱི་རིམ་པ་འདི་ལྟར་ལགས་གསུང་ནས། ཕྱིས་ཚོགས་པ་ཆེན་པོ་སྐྱོང་བ་ལ་དགོངས་ནས་མཛད་དོ། །དུས་དེ་ཉིད་དུ་རང་བྱུང་ལྷན་ཅིག་སྐྱེས་པའི་ཡེ་
ཤེས༑ གཉུག་མ་ཕྱག་རྒྱ་ཆེན་པོ་དེ་ཇི་ལྟ་བར་ཐུགས་ལ་འཁྲུངས་ཤིང་མངོན་དུ་གྱུར་པས་མོས་གུས་ཐུན་མོང་མ་ཡིན་པ་འཁྲུངས། མཁན་པོ་ཞང་ལ་ཉིད་ཀྱིས་བླ་མ་རིན་པོ་ཆེ་འདི་ཅིར་མཐོང་བྱས་
པས༑ ཅིར་མཐོང་མི་རྒན་མགོ་སེ་སུ་རེ་བ་གཅིག་ཏུ་མཐོང་ཟེར་བས། རྗེ་ཕག་མོ་གྲུ་པའི་ཞལ་ནས། ངས་ནི་དུས་གསུམ་གྱི་སངས་རྒྱས་རྡོ་རྗེ་འཆང་བྱ་བ་དེ་དངོས་སུ་མཐོང་གསུངས་པའོ།
འཇིག་རྟེན་མགོན་པོ་འབྲི་གུང་པས། རྗེ་ཕག་མོ་གྲུ་པའི་དྲུང་དུ་བྱོན་པའི་དུས་སུ། ཕྱག་རྟེན་རྟ་གཅིག་ཟབ་ཆེན་ཡུག་མ་ཉམས་པ་གཅིག ཐུད་རྐྱལ་འགོར་རྔ་འདྲ་བ་གཅིག ཇ་རྩེ་མོ་སྲང་བཅུ་
དགུ །ཟི་བོལ་ཨེན་གཅིག་ཚོ་བསྣམས་ནས་བྱོན་པས། རླུང་ཤོད་དུ་གནས་པོ་མ་རྙེད་པ་ལ། བླུན་བསྒོམ་མཛད་པའི་ལོ་རྒྱུས་ཀྱང་ཡོད། ཕྱག་རྟེན་དེ་རྣམས་ཕྱག་ཏུ་ཨེ་ཐེངས་སྙམ་

༄༅། །ནས། མགྲོན་ཚན་གྱི་ལམ་བྱ་ཡང་སྡུད་མ་ཕོད། སྐྱིད་ཤོད་ཀྱི་ཁམས་པ་རྣམས་ལ་སྐྱེས་ཡང་མ་བཞག་པར་བྱོན་ཏེ། ཕག་མོ་གྲུར་སླེབ། དེའི་སང་རྟ་ཆགས་ལ
བྱོན་པས་ཞབས་འཁྲོགས་ཏེ་འཁུར་ནས་མཇལ་དུ་བྱོན། ཕྱག་རྟེན་རྣམས་ཕྱག་ཏུ་བཏང་པས། ཐུད་དང་ཟི་བོལ་གཉིས་དངོས་གྲུབ་ལེན་དགོས་གསུང་ནས། དབུ་སྔས་ན་སྒྲོ་བ་གཅིག་འདུག་པར་
ཆུག་གསུང༌། བཙུན་ཆུང་སྐྱ་ཀྲོང་ངེ་བ་གཅིག་ལ་གཏད། དེ་ཕྱིས་དཔལ་སྟག་ལུང་པར་འདུག རྟ་དེ་བཞེས་པར་ཞུས་པས། ཁོ་བོ་དུད་འགྲོའི་འབུལ་པ་མི་ལེན་པ་ཁྱེད་ཀྱིས་མ་ཐོས་
སམ༑ དེ་བླངས་ན་ཁོ་བོ་འགྲོངས་པའམ། ཡང་ན་ས་གཞན་གཅིག་ཏུ་བཞུད་དགོས་པས་མི་བཏུབ་གསུང༌། ཇ་རྩེ་མོ་དེའི་ནང་དུ་ཕྱག་བཅུག་ནས། ངད་པ་ཞིག་སྣོམ་ནས་ཇ་བཟང་པོ་ཞིག་
འདུག ཐོན་པོ་ཅིག་བསྐོལ། དེ་ལ་ཆོག་ཀྱང་བོས། ཉོག་ཀྱང་བོས་གསུང་། དབུ་ཆེན་བརྒྱ་བཅུ་ཙམ་ཅིག་བསགས་ནས་ཇ་དེ་དྲངས། སྤྱན་སྔ་ནས་མང་དུ་གསོལ་བས། ད་ཅི་སྐུ་ཤ་སྐྱ་
༈ ཁྲོག་གེ་བ་གཅིག་འདུག་པ་དེ། རྔུལ་བ་ཐབས་སུ་མཛད་ནས། སྐུ་བཀྲག་དང་གཟི་མདངས་དང་ལྡན་པར་སོང་འདུག་པས། ཆོས་རྗེའི་ཐུགས་ལ། ངས་བླ་མ་འདི་འདྲ་བ་ཅིག་རྙེད། མི་བྱ་བ་

ཨ་པོ་རང་ཡིན་སྙམ་ཐུགས་ངམ་ངམ་པ་བྱུང་པས། རྗེ་ཕག་མོ་གྲུ་པའི་ཞལ་ནས། དགེ་བསྙེན་མི་བྱ་བ་ཨ་པོ་རང་ཡིན་སྙམ་པ། ཁྱོད་རང་ལ་རེ་བ་ཆེ་བར་འདུག་སྟེ། ངས་ཁྱོད་ཀྱི་དོན་དུ་
བསྐལ་པ་དཔག་ཏུ་མེད་པར་དཀའ་བ་དང་སྡུག་བསྔལ་དཔག་ཏུ་མེད་པ་བྱས་པ་ཡིན་གསུང་། དེ་ནས་ཉིན་གཅིག་ཁྲིད་ཞུ་རུ་བྱོན་པས། ཁྱོད་བསྒོམས་བསྒོམས་པ་གཅིག་འདུག་པ་ཅི་བསྒོམས་
གསུང་༑ ཕྱག་རྒྱ་ཆེན་པོ་བསྒོམས་ལགས་ཞུས་པས། སུའི་ལུགས་ཀྱི་ཕྱག་རྒྱ་ཆེན་པོ་ཡིན་གསུང༌། བྲམ་ཟེ་ཆེན་པོའི་ལུགས་ཀྱི་ཕྱག་རྒྱ་ཆེན་པོ་ལགས་ཞུས་པས། བྲམ་ཟེའི་ལུགས་ཀྱི་
དང་༑ ངའི་ཕྱག་རྒྱ་ཆེན་པོ་ཡང་མཐུན་པ་ཡིན། འོ་ན་ཙུག་བསྒོམ་གསུང་། ཤེས་པ་ཀློད་ཀྱིན་བཞག་ལགས་ཞུས་པས། ཕྱག་རྒྱ་ཆེན་པོ་ལ་གློད་དོན་ཅི་ཡོད་ཁྱེད་རང་གིས་ཐུན་འཇོག་གམ་
གཅིག་བསྒོམས་པ་མིན་ནམ། ཕྱག་རྒྱ་ཆེན་པོ་ལ་ཀློད་ཀྱང་ཕྱག་རྒྱ་ཆེན་པོ། བསྒྲིམས་ཀྱང་ཕྱག་རྒྱ་ཆེན་པོ་ཡིན་གསུང༌། དེར་གསུང་དེ་ལ་བརྟེན་ནས། ཕྱག་རྒྱ་ཆེན་པོ་ཐུགས་ལ་འཁྲུངས་
པའོ༑ །ཡང་ཉིན་གཅིག་ཆོས་ཁྲི་དཀར་པོ་ལ་བཞུགས་འདུག་པ་ལ་ཁྲིད་ཞུར་ཕྱིན་པས། ཁྲིད་ཚན་གཞན་འདི་རྣམས་སྔོན་ལ་བྱ་ལ། དགེ་བསྙེན་གྱི་ཕྱི་ལ་བྱ་གསུང༌། དེ་ནས་འཁྲུལ་འཁོར་

།བསྟན་པས་བཞེད་པ་བཞིན་ཅུང་མ་བྱུང་ནས། ཆོས་ཁྲི་ལ་སྐག་བཞེངས་བྱོན་ནས། རལ་གུའི་གོང་ང་ནས་ཐེན། སྐུ་སྐེད་སིངས་སྲང་། པུས་མོ་ལ་ཕྱག་མཁར་
བཙུགས༑ འཁྲུལ་འཁོར་ལེགས་པོ་བཅོས་ཤིང་། མདུན་དུ་ཕྱག་མཁར་བཙུགས་ནས། གསུང་ཆེན་པོ་ཡིས། ཨོཾ་ཨཱཿ ཧཱུཾ་ལན་གསུམ་གསུངས་ནས། ཁྱོད་ལ་བསྒོམ་ཆེན་བཟང་པོ་གཅིག་
ཡོང་༑ ཁྱོད་ལ་བསྒོམ་ཆེན་ཙམ་ལ་བཟང་བ་ཞིག་ཡོང་། ཁྱོད་ལ་བསྒོམ་ཆེན་བཟང་པོ་བྱུང་ན་ཁོ་བོ་དགའ་བ་ལགས་མོད། གསུང་ནས་ཆོས་ཁྲི་ལ་ཡར་བྱོན་ནས་བཞུགས། དེར་ཐུགས་ལ་
J
བསྒོམ་ཆེན་ཙམ་ལ་བཟང་པ་དག་མི་དགོས། གྲྭ་པ་འདིའི་གྲལ་ཐུབ་པ་གཅིག་བྱུང་ན་དེས་ཆོག་སྟེ་སྙམ་པ་བྱུང་གསུང་། ཡང་ཉིན་གཅིག་ལྔ་ལྡན་རྟོག་པའི་ཕྲེང་བ་འདི་མི་བསྒོམ་པར། ཕྱག་རྒྱ་
ཆེན་པོ་འབའ་ཞིག་བསྒོམས་པར་ཞུ་ཞུས་པས། སྡོད་ཅིག་གསུང་བ་རིང་པོ་ཞིག་བྱུང་ནས། འོ་ན་ཁྱོད་བྱང་ཆུབ་ཀྱི་སེམས་འཇོག་གམ། ཡི་དམ། བླ་མ། བསྔོ་བ་དེ་ཚོ་གང་འཇོག་
༈གསུང་༑ བླ་མ་འདི་བཀའ་དྲིན་ཆེ་བར་འདུག་པས་དྲན་པ་ཙམ་བསྒོམ་པར་ཞུ། གཞན་ཕྱག་རྒྱ་ཆེན་པོ་འབའ་ཞིག་རང་བསྒོམ་པར་ཞུ་ཞུས་པས། ད་ཁྱོད་བྱང་ཆུབ་ཀྱི་སེམས། ཡི་དམ་གྱི་551

ལྷ༑ བླ་མའི་རྣལ་འབྱོར། ཕྱག་རྒྱ་ཆེན་པོ། བསྔོ་བ་རྣམ་པ་ལྔ་པོ་འདི་དང༌། སངས་མ་རྒྱས་ཀྱི་བར་དུ་འབྲལ་བར་མ་བྱེད་ཅིག་གསུང་ནས་བཀའ་རྒྱ་ལྕགས་ཀྱིས་བྱོན་ནོ། །ཡང་ཞང་རིན་པོ་
ཆེ་བྱང་མཁར་ན་བཞུགས་པའི་དུས་སུ། བླ་མ་དྭགས་པོ་བསྒོམ་ཚུལ་ལུང་པ་དེའི་མདའ་ན་བྱོན་འདུག་ཟེར་བ་གསན་ནས། མཇལ་དུ་བྱོན་དུས། གེགས་ཅིག་ཡོད་པ་ཞུས་པས། རི་དེ་ལ་སྤྱན་
གྱིས་གཟིགས་པ་ཙམ་གྱིས་གེགས་དེ་སེལ་ནས་མོས་གུས་ཐུན་མོང་མ་ཡིན་པ་འཐོབ་བོ། །དེ་ནས་ལན་ཅིག་དྲུང་དུ་འགྲོ་དགོངས་ནས། བླ་མ་ཡེར་པ་བ་ལ་ཞུར་བྱོན་པས། ཟླ་སྨད་ཅིག་ཡིན་པས་
སྐུ་མཚམས་མཛད་འདུག་པ་ལ། ཕྱི་དྲོ་རི་ལ་སྐུ་ཁམས་བསང་དུ་བྱོན་པའི་དྲུང་དུ་བྱོན། འམ་བུ་དྭགས་པོ་བའི་ཚ་བོ་ཅན་དུ་འགྲོ་བར་ཞུ་ཞུས་པས། ཕྱག་སེ་གོལ་གཏོགས་མཛད་ནས་རྒྱུག་ཅིག་
གི་བརྡའ་འབྱུང་། དེ་ནས་དགུང་ལོ་སུམ་བཅུ་རྩ་གཉིས་པ་ལ། ྋ བླ་མ་དྭགས་པོ་བསྒོམ་བ་བཀའ་དྲིན་ཅན། བྱིན་རླབས་ཅན། ཐུགས་རྗེ་ཅན། དོན་གྱི་རྒྱུད་པ་ཅན། རང་ལ་རང་ཆས་སུ་
ཡོད་པ། ལྷན་ཅིག་སྐྱེས་པའི་ཡེ་ཤེས་མངོན་སུམ་དུ་ངོ་སྤྲད་པར་བྱེད་པའི་བླ་མ་དེ་ལ་མཇལ་མ་ཐག་ཏུ། ལྷན་ཅིག་སྐྱེས་སྦྱོར་གནང་ནས་བསྒོམས་པས། ཨ་པ་སྔར་གྱི་བསྒོམས་ཐམས་ཅད་ཁ་ ྨ

༄༅། །ཕྱིར་ལྟས་སུ་འདུག ད་ནི་བསྒོམ་མཁན་རང་བསྟན་ལ་ཕེབས་པར་འདུག ཡང་གདམ་ངག་ཟབ་མོ་གཅིག་བྱུང་སྙམ་ནས་ཤིན་ཏུ་དགའ་བ་གཅིག་བྱུང་པ་
ལ༑ ཉམས་རྟོགས་ཀྱི་སོ་མཚམས་མ་ཕྱེད། སྤན་སྤུན་དུ་སོང་ནས། ཡང་བླ་མ་ལ་ཞུས་པས། གསོལ་བ་དྲག་ཏུ་གདབ། ངེད་ཀྱི་འདི་བྱིན་རླབས་ལ་རེ་བ་ཡིན་གསུང་སྟེ། ཕྱག་རྒྱ་ཆེན་
པོའི་གདམ་ངག་གནང་ནས་དེར་བསྒོམས་པས།སེམས་མ་བཅོས་གསལ་སྟོང་ནམ་མཁའ་དྭངས་པ་ལྟ་བུའི་ངང་ནས་སོ་སོར་རྟོག་པའི་ཤེས་རབ་ཀྱི་མེ་མཆེད་དེ། ཆོས་ཐམས་ཅད་དེ་ཙུག་ཡིན་
པར་འདུག དེ་དེ་ལ་འགྲོ་བ་འདུག་སྙམ་པ་རོང་རོང་བ་བྱུང་ནས་ཞུས་པས། དེ་བརྟགས་དཔྱད་ཀྱི་ཤེས་པ་བྱ་བ་ཡིན། བརྟག་དཔྱད་མ་མཛད་དེས་སྒྲིབ་པ་ཡིན་གསུང་། དེ་གདམ་ངག་ཆེ་བར་
བྱུང་སྟེ། བརྟག་དཔྱད་ཀྱི་རྗེས་སུ་མ་འབྲང་པར། རང་སོར་ཀློད་ཀྱིན་བཞག་པས། ཉམས་རྟོགས་ས་མཚམས་ཕྱེད་དེ། སྔར་དང་མི་འདྲ་བའི་རྟོགས་པ་གཅིག་ལྷག་གིས་ཤར། སྔར་གྱི་ཚོ་
༈ གོ་ཡུལ་དུ་སོང་། བརྟག་དཔྱད་དུ་སོང་། ཚིག་ཏུ་སོང་། ཚིག་སྔར་དང་འདྲབ་ལ། བློ་དང་དོན་དུ་མ་འདྲེས་པས། དེ་ཐམས་ཅད་ཕྱི་ཤུན་དུ་སོང༌། བརྟག་དཔྱད་ཀྱི་ཤེས་པ་ཐམས་ཅད་

རྟོགས་པར་འདུག རྟོག་པ་གང་ནས་ཀྱང་མ་སྐྱེས་པས། སྐྱེ་བ་མེད་པ་ཟེར་བའི་སྒྲ་བོ་ཆེ་དེར་ཅེར་གྱིས་མཐོང་། ཡང་མ་འགགས་པས། འགགས་པ་མེད་པ་བྱ་བ་དེའི་དོན་གཅེར་གྱིས་མཐོང་
སྟེ༑ རྟོག་པ་དེ་ལ་ངོས་བཟུང་མི་འདུག རྟག་ཆད་མཐའ་དབུས་འཁོར་འདས་ལྟ་སྒོམ་མཐའ་དང་གོལ་ས་ལ་སོགས་པ་དམིགས་གཏད་ཐམས་ཅད་དང་བྲལ་བས། ཆོས་ཀྱི་སྐུ་ཟེར་བ་དེ་ཅེར་
གྱིས་མཐོང་། བླ་མ་ཏཻ་ལོ་པའི་ཞལ་ནས། ཆོས་ཉིད་སྤྲོས་དང་བྲལ་བ་ལ། །ཉམས་མྱོང་དྲན་རིག་གློ་བུར་འདི། །རྫུན་པར་རྟོགས་ན་ཅི་དགར་སྤྱོད། །གསུང་པ་དང༌།ྋ ཨ་ཝ་དྷཱུ་ཏི་
པས༑ མ་སྐྱེས་པ་ལ་རྣམ་རྟོག་གློ་བུར་བ། །རྟོག་པ་དེ་ཡང་ཆོས་ཀྱི་དབྱིངས་དེ་ཉིད། །དེ་གཉིས་ཐ་དད་མེད་པར་གང་གིས་ཤེས། །དེ་ནི་རོ་སྙམ་ཡིན་པར་ངས་བསྟན་ནོ། །གསང་བ་དེ་
རྣམས་ཁ་རུ་ཇི་ཙམ་ཅིག་སྟོན་ཏེ། ཐོག་ཏུ་ད་གཟོད་ལས་མ་བབ། བློའི་སྟེང་དུ་རྒྱུད་ལ་བཤའ་མར་སྐྱེས་པས། སེམས་ཐོག་ཏུ་ཆར་ཆར་ཕེབས། སྔར་གྱི་ཚིག་ཟབ་མོ་ཐམས་ཅད་ཝ་ལ་ལ་དྲན་
པས༑ ངེས་ཤེས་ལྷག་པར་སྐྱེས་ནས། བླ་མ་ལ་ཞུས་པས། འོ་དེ་ཙུག་ཡོང་བ་ཡིན། བཀའ་བརྒྱུད་འདི་ལ་བྱིན་རླབས་ཡོད་པས། ད་འུར་རྒྱངས་ཀྱིས་སོང་པ་ཡིན་གསུང་། དེའི་སྐབས་✖

།སུ་ཤེས་པ་སལ་ལེ་ཧྲིག་གེ་བ་འདི་རྣམ་རྟོག་ཡིན། ད་རང་ཞིར་མ་སོང་ན་བསྒོམ་མི་ཡོང་སྙམ་ནས། བླ་མ་ལ་ཞུས་པས། དེ་ཉིད་སེམས་ཀྱི་བཞུགས་ཚུལ་༄༅།
ཡིན༑ བཀག་པས་མི་ཁེགས། དགག་ཏུ་མི་ཐུབ། སངས་རྒྱས་པའི་དུས་ཀྱི་ཡེ་ཤེས་བྱ་བ་དེ། དེ་ལ་ཟེར་བ་ཡིན་གསུང་པས། རང་ངོ་ཤེས་ནས་རང་གྲོལ་དུ་སོང༌། སྟོན་པ་ཀུན་ན་
རེ༑ སངས་རྒྱས་ལ་རང་རྒྱུད་པས་བསྡུས་པའི་ཡེ་ཤེས་མེད་ཟེར་བ་དེ་ཡང་། ཕྱོགས་གཅིག་ནས་བདེན་པར་འདུག སལ་ལེ་ཧྲིག་གེ་བ་དེ་ལ་ངོས་བཟུང་དང༌། གཞི་རྩ་གཏན་ནས་མི་
འདུག ཅིར་ཡང་འཆར་བ་རྒྱ་མཚོའི་གཟའ་སྐར་ལྟ་བུར་འདུག གནད་ཀ་དེས་ཡེ་ཤེས་ཡོད་མེད་དུ་འདོགས་པ་མི་འཐད། བློས་བཏགས་པའི་ཆོས་སུ་འདུག རིག་པའི་ངོ་བོ་འདི་ཡོད་མེད་
ལས་འདས། ཚིག་དང་བྲལ་བློའི་སྤྱོད་ཡུལ་མ་ཡིན་པ། ནམ་མཁའ་ལྟ་བུ་སྟེ། སངས་རྒྱས་ཀྱི་དགོངས་པར་གཏན་ལ་ཕེབས། བློ་ཐག་ཆོད་དོ། །བླ་མའི་བྱིན་རླབས་ལ་མི་རེ་བར། གང་
ཟག་རྟོག་གེའི་ཚིག་དང་། ཐ་སྙད་ཀྱིས་རྟོགས་སུ་རེ་བ་འདི་རྒོད་བྲོ་གསུང༌། དེ་ནས་སྔར་རླུང་རྩོལ་ལ་གོམས་པ་བླ་མ་ལ་ཞུས་པས། དེ་ལེགས་ཀྱི་གསུང་ནས་རླུང་སྐྱེ་མེད་ཀྱི་གདམ་ངག་གནང་

བས༑ རྗེ་ཡེར་པ་བའི་རླུང་འོད་གསལ་དུ་འཇུག་པ་དང་གཅིག་ཏུ་ལྡན་སོང་། ཐབས་ལམ་དང་། ཕྱག་ཆེན་གཉིས་གཅིག་ཏུ་འདྲེས་པས་བོགས་ཆེ་བར་བྱུང༌། ཐབས་ལམ་མི་འཇུན་པའི་ཕྱག་
རྒྱ་ཆེན་པོ་སྐྱོང་བ་དེ་ལ། ྋ ཉམས་མྱོང་གི་རྩལ་མེད་པས། ཁ་གཅིག་གོ་ཡུལ་ཐབས་ལ་ལུང་མ་བསྟན་དུ་འདུས་པར་འདུག བོགས་མི་སྙན་པ་འདུགྋ རླུང་བསྒོམས་པས་ཉམས་རྟོགས་ཀྱི་
བོགས་འུར་ཀྱིས་སོང་། འདུ་འཛི་དང་གཡེང་བ་ངོ་བསྲུང་དང་ཚུལ་ཆོས་འདིས། ཉམས་མྱོང་འགྲིབ་ཅིང་འདུག མི་མ་འདྲིས་པའི་སར། ལུས་ཀྱི་གོས་ཚུགས་ཚུན་ཆད་བཟོ་དགོས་པ་འདིས་
དགེ་སྦྱོར་ལ་གནོད་པར་འདུག རི་ཁྲོད་དུ་ལྷོད་དེ་ཤིགས་སེ་སྡད་ན། ཉམས་རྩོལ་མེད་དུ་འཕེལ་གསུང་ངོ་། །རྟོགས་པ་རེ་བསྟན་འདུག་ཀྱང་། ཉམས་མྱོང་ལ་འཕེལ་འགྲིབ་བྱུང་ནས། བླ་
མ་ལ་ཞུས་པས། རྟོགས་པ་ཤིང་དང་འདྲ། ཉམས་མྱོང་སྤྲེའུ་དང་འདྲ་བྱ་བ་ཡིན། དེས་ཅང་མི་ལྟོ་གསུང༌། དེ་ནས་བླ་མ་ལྷ་རྗེ་རིན་པོ་ཆེ་འདི། སྤྲུལ་པའི་སྐུ་བྱིན་རླབས་ཀྱི་མངའ་
བདག སྡེ་སྣོད་ཀྱི་ལྡེ་མིག ངེས་དོན་མཐའ་དག་གི་བདག་པོ་སྙིགས་མའི་དུས་འདིར་བྱོན་པར་ཡིད་ཆེས་པས། གཉུག་མའི་ངོ་སྤྲོད་དྭགས་པོ་ཆེ་བར་མཐོང་གསུང་ངོ་།ྋ །ཡང་བླ་མ་ཏི་ཤི་རས་

| ༄༅། །པས། བླ་མ་བྷ་རོམ་པའི་དྲུང་དུ་བྱོན། ཡུན་རིང་པོར་བཞུགས། ཆོས་ཁྲིད་རྣམས་རྫོགས་པར་ཚར་ནས་ཁམས་སུ་བཞུད་ཁར་ཐུགས་དགོངས་ལ། ད་ཆོས་ལ་
སོགས་པ་ཐག་མ་ཆོད་པ་གཅོད་རྒྱུ་མི་འདུག་སྟེ། བླ་མ་ཞང་རིན་པོ་ཆེ་དང༌། འབྲི་གུང་བ་ལ་སོགས་པའི་རྩར་ལན་རེ་མ་ཕྱིན་ན། ཁམས་ན་ཁོང་རྣམ་པའི་བུ་སློབ་ཚན་ཆེན་པོ་ཡོད་པས། དེ་
རྣམས་ཀྱིས་གསུང་གླེང་ལོ་རྒྱུས་འདྲི་དུས་བཤད་རྒྱུ་བག་རེ་དགོས། ཞལ་མཐོང་གསུང་ཐོས་ཙམ་རེ་ལ་འགྲོ་དགོས་དགོངས་ནས་ཕྱིན་པས། བླ་མ་ཞང་དང་མཇལ་སུའི་སློབ་མ་ཡིན་
གསུང་༑ བླ་མ་བྷ་རོམ་པའི་སློབ་མ་ལགས། ཆོས་འབྲེལ་དུ་ཕྱག་རྒྱ་ཆེན་པོའི་གདམས་ངག་ཅིག་ཞུ་ཞུས་པས། ཉིད་ཀྱི་བླ་མ་བྷ་རོམ་པས་བསྟན་པའི་ཕྱག་རྒྱ་ཆེན་པོ་དེ་འདིར་ཅིག་བསྒོམས་དང་
གསུང་༑ དེར་ཁོང་གི་ལུས་ཀྱི་འཁྲུལ་འཁོར་ལེགས་པར་སིང་བྱས་པས། བླ་མ་ཞང་རིན་པོ་ཆེའི་ཞལ་ནས། དེ་ཙུག་བྱས་ནས་ཅི་བྱེད་གསུང་། ཕྱག་རྒྱ་ཆེན་པོ་བསྒོམ་པ་ལགས་ཞུས་
པས༑ ཕྱག་རྒྱ་ཆེན་པོ་བསྒོམ་པ་ལ་དེ་ཙུག་བྱ་མི་དགོས། འདི་ཙུག་བྱས་ཀྱང་ཕྱག་རྒྱ་ཆེན་པོ། འདི་ཙུག་བྱས་ཀྱང་ཕྱག་རྒྱ་ཆེན་པོ་གསུང་ནས། སྐུ་ལུས་ཀྱིས་མདའ་འགེངས་གཞུ་འགེངས་ལ་

སོགས་པ་དངས་ཤ་དེངས་ཤ་སྣ་ཚོགས་ཅིག་མཛད་པས། བླ་མ་ཏི་ཤི་རས་པའི་བསྒོམས་བཟང་པོ་དེ་འཁྲུལ་འཁོར་དང་ལྟ་སྟངས་བཅུན་ནོ། །དབུགས་འགྱུ་བ་ཆ་སྙོམས། སེམས་ལ་ཡིད་
རངས་པར་དྲན་པ་རྩེ་གཅིག་ཏུ་བསྒོམས་པས་ཡིད་ཆེས་པོ་གཅིག་ཡོད་པ་དེ། སྐ་གསུང་ཐུགས་ཀྱི་རྣམ་འགྱུར་དེའི་བྱིན་རླབས་ཀྱིས། སྔར་གྱི་བསྒོམ་དེ་ཧྲུལ་གྱིས་ཞིག་ནས། གཉུག་མ་མ་
བཅོས་པའི་ངོ་བོ་ཐ་མལ་གྱི་ཤེས་པ་འདི་ཉིད་བསྒོམ་དུ་ངོ་ཕྲོད་པས། ཕྱག་རྒྱ་ཆེན་པོའི་བོགས་རྒྱངས་ཀྱིས་ཐོན་པའོ། །ཕྱིས་ཀྱང་རྩ་བའི་བླ་མ་གཅིག་ཏུ་མཛད་པའོ། །དེ་ནས་ཡར་ལམ་འབྲི་གུང་
དུ་བྱོན་པས། ནག་ཚང་བའི་ངོ་ཤེས་གཅིག་འདུག་པས། དེར་དགོང་ཉི་མ་འཕྱིས་པ་དང་། སྤྱན་སྔར་ནི་མ་མཇལ། སྤྱིལ་པོ་གཞན་དུ་མ་སྐྱོལ་ནས། ནག་ཚང་གི་གྲུ་གཅིག་ན་ཉལ་བཅུག་
པས༑ ནམ་བཞི་ཆ་ཙམ་ན། འཇིག་རྟེན་མགོན་པོ་ནག་ཚང་གི་སྟེང་དུ་བྱོན་ནས། ཁོང་གཟིམས་པའི་ས་ན་མར་ཕྱག་མཁར་གྱིས་སྟུག་སྟུག་མཛད་ཀྱིན། འདིའི་འོག་ན་སུ་ཉལ་ཡོད་པ་ཡིན་ཟེར་
ནས་སྐྱོན་པ་ལྟས་འདུག་པས། བཟའ་པ་དེ་ལངས་ནས་དྲུང་དུ་སོང་ནས་དེ་ན་བདག་གི་ངོ་ཤེས་སྙོམས་ཆུང་གཅིག དགོང་འཕྱིས་ནས་ས་གཞན་དུ་མ་སླེབས་པར་ཉལ་བདོག་ལགས་ཞུས་

༄༅། །པས། དེ་ལ་སྙོམས་ཆུང་གིས། ཁྱེད་རྣམས་ཀྱིས་སྙོམས་ཆེན་གྱིས་གསུང་གིན་ཡར་བྱོན། མི་དེ་སྙིང་སང་སོང་། སང་དྲུང་དུ་མཇལ་དུ་བྱོན་པ་ལས། མི་ཁྱོད་
ལ་བསགས་པ་ཆེན་པོ་འདུག ཁྱོད་ཀྱི་རྩ་ན་གླང་པོ་ཆེ་གཅིག་འདུག་པས། དེའི་ལྕི་བ་ཐམས་ཅད་གསེར་དུ་འོང་པ་གཅིག་འདུག ཁྱེད་ལ་ཕྲིན་ལས་ཆེན་པོ་འོང་པས། དེ་དུས་འམ་བུ་ལ་བླ་
མར་བཟུང་། ཐེལ་འདི་ཡང་ཁྱོད་ཀྱིས་སྐྱོངས་གསུང་ནས་ཆོས་འབྲེལ་ཡང་ཟབ་པར་གནང་བའོ། །དུས་ཕྱིས་མེ་ཉག་རྒྱལ་པོའི་བླ་མཆོད་མཛད། དབང་བསྐུར་ལན་ཅིག་གི་དབང་ཡོན་གི་གསེར་
ལ༑ འཇིག་རྟེན་མགོན་པོའི་སྐུ་གསེར་ལ་ལུགས་སུ་བླུགས་པ། ད་ལྟ་གསེར་ཁང་གི་རྟེན་གྱི་གཙོ་བོར་བཞུགས་སོ། །གྲུབ་ཐོབ་གླིང་གི་དྲུང་དུ། འགྲོ་མགོན་རྒྱ་རས་ཁྲིད་སྐྱོང་བའི་དུས་
སུ༑ བླ་མ་ལ་སངས་རྒྱས་དངོས་ཀྱི་འདུ་ཤེས་སྐྱེས་ནས། ཉིན་མཚན་མང་པོར་སྦྲེལ་ནས་གསོལ་བ་བཏབ་པས། ལྟོགས་འཁྱགས་ཀྱི་སྣང་བ་མ་བྱུང་། སྔར་གྱི་བདེ་གསལ་གྱི་ཉམས་དེ་ཡལ་
»༈ནས༑ ཐ་མལ་གྱི་རྟོགས་པ་རྗེན་པར་ཤར་དུས། སྒོམ་གཏོར་སྙམ་ནས་བླ་མ་ལ་ཞུས་པས། རྟོགས་པ་ཡིན་པས་བློ་དང་མ་འདྲེས་པར་སྐྱོངས་གསུང་ནས་ངོ་སྤྲོད་མཛད། སེམས་སྐྱེ་མེད་དུ་

རྟོགས་པ་ལ། ངེས་ཤེས་ཁྱད་བར་ཅན་སྐྱེས་ནས། ད་རེ་དགའ་གསུང་ནས་སེ་ཏེ་བརྡུང་མྱོང་གསུང༌། སྤྲོས་བྲལ་གྱི་རྟོགས་པ་ཤར་ནས། འཁོར་བར་འཁྱམས་རེའི་དབུ་སྙུང་བཞེས། ཐ་
སྦྲེ མལ་གྱི་ཤེས་པ་རྟོགས་ཙ་ན། །དམིགས་བཅས་ཀྱི་བསྒོམས་པ་སྙིང་རེ་རྗེ། །གསུངས་སོ། །དེ་ནས་རྩ་རླུང་གི་གདམ་ངག་གནང་ནས། སྐལ་པ་བཟང་མོ་ལ་སྦྱོར་གསུང་ནས། བཟང་མོ་ལ་
ཞུས་པས། གྲུབ་ཐོབ་གླིང༌། ཆུ་བོ་གངྒཱ་ཚུན་ལ་རྟོགས་པ་མཐོ་ཡང༌། རྟེན་སྐྱ་བོར་བཞུགས་ནས་སྤྱོད་པ་ཡངས་པོ་མཛད་པས། འགྲོ་དོན་རྒྱ་ཆུང་བ་ཡིན། ཁྱེད་རང་རབ་ཏུ་བྱུང་བ་མཛོད་
ལ༑ གྲོལ་ལམ་བརྟེན་དང་འགྲོ་དོན་རྒྱ་ཆེ་གསུང༌། དེར་འགྲོ་མགོན་གྱིས་འབྲི་གུང་དུ་ཕྱིན་པས། དང་པོ་མཇལ་ཁ་མ་བྱུང་། དེ་ནས་བྲོས་བྱོན་ནས་བླ་མ་ཞང་གི་དྲུང་དུ་བྱོན་པས། ད་ལྟ་
བཙུན་པ་གྱིས་གསུང༌། དེ་ཀར་སྐྲ་བཞར་བཙུན་ཆས་དཀོན། མ་མཛད་བཞུད་ཏི། ཞྭ་གཅིག་བསྐོན་པ་མ་བྱུང་བས། ངའི་བརྒྱུད་པ་མི་འཛིན་པར། གླིང་རས་གསུས་པོ་ཆེའི་རྒྱུད་པ་འཛིན་པ་
གཅིག་ཡོང་བར་འདུག་གསུང་ངོ་། །སྤྱིར་རྣལ་འབྱོར་བཞིའི་རིམ་པ་འདི་རྣམས། རྗེ་སྒམ་པོ་པའི་རྟོགས་ཆོས་ཡིན། བསྒོམ་ཆེན་པ་རྣམས་ཀྱི་ཉམས་རྟོགས་དང༌། ཏིང་ངེ་འཛིན་གྱི་ས་

༄༅། །མཚམས་འབྱེད་པ་ལ། རྒྱུད་སྡེ་རྣམས་ན་དོན་ཇི་ལྟ་བར་བཞུགས། ཐ་སྙད་གསལ་བོར། སློབ་དཔོན་ཤན་ཏི་བའི་སེམས་ཙམ་རྒྱན་གྱི་བསྟན་ཆོས་ནས་གསུང་
8/2/01
ལ༑ གསང་བ་བསམ་གྱིས་མི་ཁྱབ་པའི་རྒྱུད་ལས། བླ་མ་མཉེས་ནས་ཚོགས་ལམ་བསྒྲོད་ནས་ནི། །བཀའ་བཞིན་སྒྲུབ་ལ་སྦྱོར་ལམ་སྤྱད་པར་བྱ། །དག་སྣང་འབྱོངས་ནས་མཐོང་ལམ་ཆེན་པོ་
འཆར༑ །དགོངས་པ་རྫོགས་པའི་སྒོམ་ལམ་ཡོན་ཏན་ཅན། །རྡོ་རྗེ་གདུང་སོབ་ཐར་ལམ་ས་བཅུའི་མགོན། །ཞེས་པ་དང་། ཡང་དེ་ཉིད་ལས། བཅོམ་ལྡན་འདས་ཡང་དག་པའི་ཏིང་ངེ་འཛིན་
35
གང་ལགས། བཀའ་སྩལ་པ། སེང་གེ་རྣམ་པར་འགྱིང་བའི་ཏིང་འཛིན་གྱིས། །མི་གཡོ་རྩེ་གཅིག་དྭངས་མའི་ཤེས་པ་གསལ། །རང་རིག་ཡེ་ཤེས་ཁོང་ནས་སད་པར་བྱེད། །བཟོད་པ་
བརྟན་པོའི་ངན་སོང་སྡུག་བསྔལ་སྤོང་། །གཉིས་པ་སྒྱ་མ་ལྟ་བུའི་ཏིང་འཛིན་གྱིས། །སྤྲོས་དང་བྲལ་བའི་མཉམ་བཞག་ཆེན་པོ་ལ། །བསམ་གྱིས་མི་ཁྱབ་ཏིང་འཛིན་རྩལ་དུ་འཆར། །དྲོད་ཐོབ་
ཪེ
ནས་ནི་སྐྱེ་ལ་དབང་བ་ཡིན། །གསུམ་པ་དཔའ་བར་འགྲོ་བའི་ཏིང་འཛིན་གྱིས། །དུ་མ་རོ་གཅིག་ས་བཅུའི་རྟོགས་པ་འཆར། །དུས་གསུམ་རྒྱལ་བའི་སྲས་པོ་གཞན་དོན་མཛད། །རྩེ་མོ་ཐོབ་ན་

འཕེལ་བ་རྒྱུན་མི་འཆད། །བཞི་པ་རྡོ་རྗེ་ལྟ་བུའི་ཏིང་འཛིན་གྱིས། །བསྒོམ་དུ་མེད་པའི་ཉམས་ལེན་བརྩོན་པ་ལས། །མཁྱེན་པའི་ཡེ་ཤེས་སངས་རྒྱས་ཞིང་ཁམས་མཐོང༌། །མ་རྩལ་ལྷུན་རྫོགས་
ཆོས་མཆོག་ཆེན་པོའི་ངང་། །ཞེས་པ་དང༌། ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད་ལས། མཐའ་ནི་མུ་སྟེགས་འོད་གསལ་བ་དང༌། ཕུང་པོ་ཁམས་དང་སྐྱེ་མཆེད་རྣམས་ནི་སྣང་བ་གསུམ་
མོ༑ །ཏིང་ངེ་འཛིན་གྱི་རིམ་པ་བཞི་སྟེ། གནས་པ་དང་མི་གནས་པ་དང་། འོད་གསལ་བ་དང༌། ཟུང་འཇུག་གོ །ཞེས་པ་དང་། ཡེ་ཤེས་གསང་བའི་རྒྱུད་ལས། དང་པོ་གནས་པའི་ཏིང་
ངེ་འཛིན༑ །གཉིས་པ་ལ་ནི་མི་གཡོ་བ། །གསུམ་པ་མཉམ་པ་ཉིད་དུ་སྦྱོར། །བཞི་པ་ཡེ་ཤེས་ལྷན་གྱིས་གྲུབ། །ཅེས་པ་དང༌། རྗེ་སྣ་ཕུ་བའི་ཞལ་ནས་ནམ་མཁའ་མཛོད་ཀྱི་མདོ་ལས། ཡེ་
ཤེས་ཅུང་ཟད་རྙེད་པའི་རྣལ་འབྱོར། ཡེ་ཤེས་ཆེར་རྙེད་པའི་རྣལ་འབྱོར། བསྒོམ་དུ་མེད་པའི་རྣལ་འབྱོར། ཞེས་གསུངས་ཏེ། དེ་རྣམས་དོན་ཅིག་ཡིན་ནོ། །དེ་ལ་རྗེ་འབྲི་ཚལ་འབྲུག་གསུམ་
ལ་སོགས་པ་བཀའ་རྒྱུད་ཀྱི་དགོངས་པའི་བཅུད་བསྡུས་པ། དེ་ལ་ཁྱད་པར་དུ་དྭགས་པོ་ལྷ་རྗེ། དྭགས་པོ་སྒོམ་ཚུལ། དྭགས་པོ་སྒོམ་ཆུང༌། ཞེས་པའི་ཁུ་དབོན་རི་བོ་ལྟ་བུ་གསུམ་བྱོན་པ་

༄༅། །ལས། རྗེ་འབྲི་གུང་བ་དང་། དྭགས་པོ་སྒོམ་ཆུང་མཇལ་བའི་དུས་སུ། ངང་ལ་གནས་པ་རྩེ་གཅིག་ཡིན་ཅེས་པ་ལ་སོགས་པ། རྣལ་འབྱོར་བཞིའི་ཞལ་གདམས་
མ་འདི་སྣང་བ་ལ་གཙོ་ཆེར་མཛད་ནས་བཀོད་པའོ། །བླ་མ་ལྡུམ་གྱི་སློབ་མ་ཤས་ཅིག་རྒྱལ་ཐང་ལ་བསྒོམ་གྱིན་ཡོད་པ་དང་། ཏི་སེ་བའི་རི་པ་ཚན་ཆེན་པོ་གཤེགས་པ་ཞལ་གཅིག་འཛོམས་
a ནས༑ ལྡུམ་གྱི་སློབ་མ་དེ་པ་ན་རེ། ཆོས་ཐམས་ཅད་རོ་གཅིག་ཏུ་རྟོགས་པ་སླ་བ་ཡིན་ཏེ། རོ་གཅིག་དུ་མ་རུ་རྟོགས་པ་དཀའ་བ་ཡིན་ནོ། །འདིའི་སྐབས་སུ་ཁྱེད་རྣམ་པ་ཅི་ཙུག་བཞེད། འོ་
༈ ནའང་བསྒོམ་རོ་གཅིག་གི་ཁ་སྐད་འདི་རྣམས། ངེད་ལྔམ་སྐོར་བ་མིན་པ་ལ་གཉེར་ཆེན་པོ་མེད་པར་གྲགས་པ་ཡིན། ཁྱེད་འབྲི་སྟག་པ་ཀུན་ཟང་ཟིང་གི་བསོད་ནམས་ཆེ་བ་ཡིན། ཆོས་འདིའི་
གཉེར་ཆེར་པོ་མེད་དེ་འོང་ཟེར་ནས་འུར་ཆེན་པོ་བཏང་བ་དེ། བླ་མ་གཡེར་ཆེ་བའི་ང་རྒྱལ་གྱིས་བཏང་པར་འདུག ལར་བསྒོམ་ཆེན་དེ་པའི་ཚོད་མི་ཤེས་ཏེ། འོན་དུ་ལགས་ནའང་། ཆོས་
༈ ཐམས་ཅད་དུ་མ་རོ་གཅིག་རྟོགས་ལ། རྟོགས་པ་དེའི་ངོ་བོ་དུ་མའི་སྣང་བ་གཉིས་མེད་རྟེན་ཅིང་འབྲེལ་བར་འབྱུང་བ་ལ་རྒྱུ་དང་འབྲས་བུའི་འམ། ཐབས་ཤེས་ཟུང་དུ་འཇུག་པ་ཤིང་རྟའི་སྒྲོས་ལྟ་བུ་

ནས༑ སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོའི་མཛོད་དུ་འཇུག་དགོས་གསུང་ངོ་། །སྒྲི།། །། ཡང་མགོན་པོ་ཕག་མོ་གྲུ་པའི་ཞབས་དྲུང་ན། རོ་གཅིག་རྟོགས་པ་ཕྱེད་དང་
བཞི་ཞེས་གྲགས་པ་ལ། དེའི་ནང་ནས། བླ་མ་ལྡུམ་ལ་ཆེ་ཤོས་སུ་བྱེད་པས། མཚན་ཆོས་རྗེ་ལྡུམ་ཡང་ཟེར། ཕྱིས་ཕྲིན་ལས་ནི་ཆེན་པོ་མ་བྱུང་། འཇིག་རྟེན་མགོན་པོ་ཡང་རྣམ་པར་ཐར་པ་
འགའ་ལ་རྟེན་ནས། མཉེས་པའི་གསུང་ཙམ་ཡང་མི་བཞུགས་པ་དེ་འམ། སྔོན་བཅོམ་ལྡན་འདས་ཡངས་པ་ཅན་དུ་བྱོན་པའི་ལམ་དུ། བུད་མེད་རྒས་པ་ལོ་བརྒྱ་ཉི་ཤུ་ལོན་པ་ཅིག་དད་པ་ཐོབ་
སྟེ༑ ཀྱེ་བཅོམ་ལྡན་འདས། སྐྱེ་བ་གང་ནས་མཆིས། རྒ་པ་གང་ནས་མཆིས་ཞུས་པས། དེ་ནི་གང་ནས་ཀྱང་མ་འོང་། གང་དུ་ཡང་མི་འགྲོ །གར་ཡང་མི་གནས་ཏེ། དཔེར་ན་རྩུབ་ཤིང་
དང་༑ གཙུབ་གཏན་དང་། མིའི་རྩོལ་བ་ལས་མེ་འབྱུང་སྟེ། དེ་ཤིང་རྣམས་བསྲེག་སྟེ་རྒྱུ་མང་པོར་འཚོགས་པ་ལས་བྱུང་ཞིང་། ཤི་བ་བཞིན་དུ། མིང་དང་གཟུགས་ལས་རྣམ་པར་ཤེས་པ་
བྱུང་ཞིང༌། སྟོང་བ། འོང་བ་མེད་པ། འགྲོ་བ་མེད་པ། སུས་ཀྱང་མ་སྐྱེད། སུས་ཀྱང་མ་དགགས་པའོ། །ཞེས་གསུངས་པའོ། །སྐྱེ་རྒ་ན་འཆི་ལས་གྲོལ་བའོ། །བུད་མེད་དེ་ནི། དེ་

༄༅། །བཞིན་གཤེགས་པའི་སྐྱེ་བ་ལྔ་བརྒྱའི་ཡུམ་ཡིན་པ་ལས། ཚེ་རབས་དེ་ཉིད་དུ་དབུལ་བའི་རྒྱུ་ནི། སངས་རྒྱས་ཉིད་སྤྱད་པ་སྤྱོད་པའི་ཚེ། དེ་བཞིན་གཤེགས་པ་འཁོར་
བ་འཇིགས་ལས་རབ་ཏུ་འབྱུང་བར་བཞེད་ནས། དེ་ཚེ་བུད་མེད་དེ་མར་གྱུར་ནས་རབ་ཏུ་འབྱུང་དུ་མ་བཏང་པས། དེ་ཕྱིར་ཁ་ཟས་ཞག་བདུན་བཅགས་པས། དེའི་འོག་ཏུ་བཏང་སྟེ། དེས་
དབུལ་བའོ། །ཞེས་གསུང་པས། རྒྱུ་སྔོན་ལ་སོང་ན་འབྲས་བུ་སུས་ཀྱང་མི་ཁེགས། རྟོགས་པའི་རྩལ་སྙིང་རྗེར་མ་རྫོགས་པའམ། རྟེན་འབྲེལ་གྱི་སྒྲིག་ཐབས་མི་མཁས་ན། ཕྲིན་ལས་ཀྱི་སྒོ་
མི་ཕྱེད་པས། རྟོགས་ལྡན་གྱི་རྣལ་འབྱོར་རྒྱུ་འབྲས་ནམ་མཁའ་ལྟ་བུར་རྟོགས་པས། གཟུགས་སྐུའི་ས་བོན་གདབ་ཅིང་། ལེགས་ཚོགས་ཀྱི་རྟེན་འབྲེལ་སྒྲིག་པ་གལ་ཆེའོ་གསུང་ངོ་། །རྗེ་བླ་
མའི་གསུང་ངག་བདུད་རྩིའི་ཆུས། །མྱང་བ་ཙམ་གྱིས་གདུང་བ་སེལ། །དགེ་བ་འདིས་མཚོན་དུས་གསུམ་བསགས་ཡོད་ཀྱིས། །ཆོས་རྒྱལ་བླ་མའི་དགོངས་པ་རྫོགས་པར་ཤོག །རྣལ་འབྱོར་
ཝཱབཞིའི་སྐབས་ཀྱི་གསུང་དོན་འགའ་ཞིག །སྤྱན་སྔ་སྒོམ་རིན་གྱིས་བཀོད་པའོ། །ཕྱོགས་དུས་གནས་སྐབས་ཐམས་ཅད་དུ་བཀྲ་ཤིས་པར་གྱུར་ཅིག །སྠི།། །། 565
566(B)

566(B)
BlankPageAsPerOriginalDocument

༄༅། །རྣལ་འབྱོར་བཞི་གསུམ་བཅུ་གཉིས་གསལ་བར་བྱེད་པ་ཉི་མའི་འོད་ཟེར་ཞེས་བྱ་བ་རྒྱལ་བ་རྒོད་ཚང་མགོན་པོ་རྡོ་རྗེས་མཛད་པ་བཞུགས་སོ།།
།།སྨྲ།

༄༅། །ཨོཾ་སྭ་སྟི།ཡོད་དང་མེད་པས་སྟོང་ལ་རྟག་དང་ཆད་པས་སྟོང༌། སྣང་དང་སྟོང་པས་སྟོང་ལ་གཅིག་དང་དུ་མས་
སྟོང་༑ ལྟ་དང་ལྟ་མིན་གྱིས་སྟོང་སྒོམ་དང་ཐ་མལ་སྟོང༌། །བྱ་དང་མི་བྱེད་སྟོང་དང་འཁོར་གསུམ་ཀུན་ཏུ་སྟོང་། །སྣང་དང་སྣང་མེད་སྟོང་པ་ཡེ་ཤེས་
རྒྱན་གྱིས་སྟོང་། །རྟོག་དང་རྟོག་མེད་སྟོང་ལ་འཁོར་དང་འདས་པས་སྟོང་། །སྟོང་དང་རྟེན་འབྱུང་དབྱེར་མེད་དགེ་སྡིག་འབྲས་བུ་འབྱིན། །ཐམས་ཅད་568
སྟོང་པ་ཡིན་ཕྱིར་འཁྲུལ་སྣང་ལྡོག་ཏུ་བཏུབ། །མ་བྱས་ཡུལ་མེད་སྟོང་དང་རང་སྟོང་ལྷན་ཅིག་སྐྱེས། །གདོད་ནས་ཡོད་པར་སྟོང་པ་བླ་མའི་དྲིན་གྱིས་

༄༅། །ཤེས། །རྣམ་ཀུན་མཆོག་ལྡན་ཟུང་འཇུག་དངོས་པོའི་གཤིས། །མེད་པའི་སྟོང་པ་འདྲ་མིན་ནོར་ས་ཡོད། །ཅེས་པ་སྟོང་
ཉིད་རྡོ་རྗེའི་ཚིག་དྲུག་མ་ཞེས་བྱ་བ་དོན་དམ་རྣལ་དུ་མཚོན་པའི་ཡི་གེའོ།། སྟོང་ཉིད་རྡོ་རྗེའི་ཚིག་དྲུག་མ་བཀྲོལ་བ་བཞུགས།། ན་མོ་རཏྣ་གུ་།།
རུ༑ སྟོང་ཉིད་རྡོ་རྗེའི་ཚིག་དྲུག་ནི། གཞིའི་སྟོང་ལུགས་གཉིས། ལམ་གྱི་སྟོང་ལུགས་གཉིས། འབྲས་བུའི་སྟོང་ལུགས་གཉིས། སྟོང་པའི་འཐད་
ལྡན་གཉིས། སྟོང་པ་གཏན་ལ་དབབ་པའི་ཐབས་གཉིས། སྟོང་པའི་སྐྱོན་ཡོན་གཉིས་སོ། །དང་པོ་ཆོས་ཐམས་ཅད་ཀྱི་ཆོས་ཉིད་ཅི་ཡང་མ་ཡིན་པ་རྣམ་

པ་ཀུན་ལྡན་གྱི་སྟོང་པ་ཞེས་བྱ་བའི་དོན་སྟོན་པ་སྟེ། སྤྱིར་སྟོང་པ་ལ་ཡོད་པ་ལ་ལྟོས་པའི་མེད་པ་ལྟ་བུའི་ཕྱོགས་གཅིག་པའི་སྟོང་པ་དང་། ཀ་པཱ་ལི་བཅུད་ཀྱིས་སྟོང་པའམ། བུམ་པ་ཆུས་སྟོང་པ
ལྟ་བུའི་ཉི་ཚེ་བའི་སྟོང་པ་དང་། སྣང་བ་བཀག་པའི་སྟོང་པ་ལྟ་བུ་གཅིག་པ་བཀག་པའི་སྟོང་པ་དང་། སྟོང་པ་དང་སྟོང་པའི་རྣམ་གཞག་བགྲངས་པའི་རྣམ་གྲངས་ཀྱི་སྟོང་པ་ལ་སོགས་པ། མདོར་
ན་སྟོང་པ་ཞེས་པ་མེད་པའམ་མ་གྲུབ་པ་གཅིག་ལ་བློ་རྩེ་གཏད་པའི་ཕྱོགས་འཛིན་གྱི་ཤེས་པ་དེ་རྣམས་འདིའི་དགོངས་པ་མ་ཡིན་ཞིང༌། འདིར་ཆོས་ཐམས་ཅད་ཀྱི་ཆོས་ཉིད་ཅི་ཡང་མ་ཡིན་པ་དེ་
ཉིད༑ ཆོས་ཐམས་ཅད་ཀྱི་དངོས་གཞིར་གནས་པ་ལ་རྣམ་ཀུན་མཆོག་ལྡན་གྱི་སྟོང་པ་ཞེས་བྱ་སྟེ། རྣམ་སྣང་མངོན་བྱང་གི་རྒྱུད་ལས། སངས་རྒྱས་ཀུན་གྱི་ཏིང་འཛིན་ནི། །སྟོང་པ་ཉིད་དུ་རྒྱལ་
བས་གསུངས། །གང་གིས་སྟོང་ཉིད་མི་ཤེས་པ། །དེ་ཡིས་མྱ་ངན་འདས་མི་ཤེས། །གང་ཕྱིར་དངོས་དང་དངོས་མེད་པ།ྋ །འཛིན་པ་སྟོང་པ་མིན་ཞེས་བརྗོད། །ཞེས་པ་དང་། རྒྱ་འཕྲུལ་དྲ་
བའི་རྒྱུད་ལས། རྣམ་པ་ཀུན་ལྡན་རྣམ་པ་མེད། །བཅུ་དྲུག་ཕྱེད་ཕྱེད་ཐིག་ལེ་ཅན། །ཞེས་པ་དང༌། སྡུད་པ་ལས། ཡོད་དང་མེད་པ་འདི་གཉིས་མེད་པའི་ཆོས་ཡིན་སྟེ། །བྱང་ཆུབ་སེམས་
570

nl ༄༅། ། དཔའ་གང་གིས་འདི་ཤེས་ངེས་པར་འབྱུང༌། །ཞེས་པ་ལ་སོགས་པ་འབྱུང་སྟེ། མདོར་ན་ནང་པ་སངས་རྒྱས་པས་བརྗོད་པར་བྱ་བའི་དོན་གྱི་སྙིང་པོ་སྟོང་པ་ཉིད་ཡིན་
ཞིང་༑ དེ་མ་རྟོགས་པས་རྫོགས་པའི་སངས་རྒྱས་མི་འཐོབ་པས་ཉན་ཐོས་རང་ཡང་མངོན་དུ་མི་བྱེད་པར་བཤད་དོ། །དེ་ལ་དང་པོ་གཞིའི་སྟོང་ལུགས་གཉིས་ནི། ཡོད་དང་མེད་པས་སྟོང་ལ་རྟག་
དང་ཆད་པས་སྟོང༌། །སྣང་དང་སྟོང་པས་སྟོང་ལ་གཅིག་དང་དུ་མས་སྟོང་། །ཞེས་པ་སྟེ། ཤེར་སྙིང་ལས་གཟུགས་སྟོང་པའོ། །སྟོང་པ་ཉིད་ཀྱང་གཟུགས་སོ། །གཟུགས་ལས་ཀྱང་སྟོང་པ་
ཉིད་གཞན་མ་ཡིན་ནོ། །སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ། །ཞེས་པས། དེ་ཡང་གཟུགས་སྟོང་པའོ་ཞེས་པ་ནི། ཡོད་པས་སྟོང་། རྟག་པས་སྟོང་། སྣང་བས་སྟོང་། དུ་
མས་སྟོང་། དངོས་པོས་སྟོང་པའི་སྟོང་པ་ཡིན་ལ། སྟོང་པ་ཉིད་གཟུགས་སོ་ཞེས་པ་ནི། མེད་པས་སྟོང་། ཆད་པས་སྟོང་། སྟོང་པས་སྟོང་། གཅིག་གིས་སྟོང་། དངོས་མེད་ཀྱིས་སྟོང་
ཚིགས་
པའི་སྟོང་པ་སྟེ། དེ་གཉིས་སྔོན་ལ་སྣང་བར་ཤར་ནས། དེ་ནས་སྟོང་པར་ཐིམ་པའམ། སྔོན་ལ་སྟོང་པ་ཡིན་པ་ལ། དེ་ཕྱིས་སྣང་བར་ཤར་བ་ལྟ་བུ་མ་ཡིན་ཏེ། སྣང་བ་ལས་ལོགས་ན་སྟོང་པ་ ྨ་

མེད་ཅིང་། སྟོང་པ་ལས་ལོགས་ན་སྣང་བ་མེད་དེ། སྣང་སྟོང་གཉིས་འདུ་འབྲལ་མེད་པ་སྟེ། དེ་ཉིད་ལས། གཟུགས་ལས་ཀྱང་སྟོང་པ་ཉིད་གཞན་མ་ཡིན། སྟོང་པ་ཉིད་ལས་ཀྱང་གཟུགས་
གཞན་མ་ཡིན་ནོ། །ཞེས་པ་དེ་ཉིད་སྐྱེ་འགག་གནས་གསུམ་དང་བྲལ་བ་ཡིན་ཏེ། དངོས་པོའི་ཆོས་སུ་སྐྱེ་བ་མེད་པ་ནི་གཟུགས་སྟོང་པ། དངོས་མེད་ཀྱི་ཕྱོགས་སུ་འགག་པ་མེད་པ་སྟོང་པ་ཉིད་
གཟུགས་སོ། ཐ་དད་ཀྱི་ཆོས་ལ་གནས་པ་མེད་པ་ནི་གཟུགས་ལས་ཀྱང་སྟོང་པ་ཉིད་གཞན་མ་ཡིན་པའོ། །ཞེས་གསུངས། མདོར་ན་ཆོས་ཉིད་ཅི་ཡང་མ་ཡིན་པ་སྟེ། ཡོད་པ་ཡང་མ་
ཡིན༑ མེད་པ་ཡང་མ་ཡིན། རྟག་པ་ཡང་མ་ཡིན། ཆད་པ་ཡང་མ་ཡིན། སྣང་བའང་མ་ཡིན། སྟོང་པའང་མ་ཡིན། དངོས་པོའང་མ་ཡིན། དངོས་མེད་ཀྱང་མ་ཡིན། འཁོར་བའང་
མ་ཡིན། འདས་པའང་མ་ཡིན། ཅི་ཡང་མ་ཡིན་པས་ཕྱོགས་གཅིག་ཏུ་ཅི་ཡང་ཡིན་པས་སྟོང་ལ། ཕྱོགས་གཅིག་ཏུ་ཅི་ཡང་མ་ཡིན་པས་ཕྱོགས་མེད་དུ་ཅི་ཡང་ཡིན་པ་སྟེ། དེ་ཉིད་ལ་རྣམ་པ་
ཀུན་ལྡན་གྱི་སྟོང་པ་ཞེས་བྱའོ། །དེས་ན་སྟོང་པ་དང་རྟེན་འབྲེལ་དབྱེར་མེད་པ་སྟེ། ཀླུ་སྒྲུབ་ཀྱིས། གང་གིས་རྟེན་ཅིང་འབྲེལ་འབྱུང་བར། འགག་པ་མེད་པ་སྐྱེ་མེད་པ། །ཞེས་རྒྱ་ཆེར་

6: ༄༅། །གསུངས།དེའང་ཆོས་ཉིད་ཅི་ཡང་མ་ཡིན་པས་སྟོང་པ། ཆོས་ཅན་ཅིར་ཡང་འཆར་བས་རྟེན་འབྲེལ། ཅི་ཡང་མ་ཡིན་པས་ཅིར་ཡང་འཆར་ལ། ཅིར་ཡང་འཆར
བས་ཅི་ཡང་མ་ཡིན་པ་སྟེ་དབྱེར་མེད་པའོ། །དེས་ན་སྟོང་ཉིད་རྟེན་འབྲེལ་དུ་མ་གོ་ན་སྟོང་པ་ཆད་ལྟར་འགྲོ་ལ། རྟེན་འབྲེལ་སྟོང་པར་མ་གོ་ན་ལས་རྒྱུར་སྨྲ་བར་འགྲོ་བས། དེ་གཉིས་གནད་
གཅིག་ཏུ་གཏན་ལ་འབེབ་པ་དེ་ཤིན་ཏུ་ཟབ་པའི་བརྗོད་བྱ་སྟེ། དེའི་དོན་མདོ་རྒྱུད་བསྟན་བཅོས་རྣམས་ནས་མང་དུ་གསུངས་ཏེ། ཀླུ་སྒྲུབ་ཀྱིས། རྟེན་ཅིང་འབྲེལ་འབྱུང་མ་གཏོགས་པའི། ཆོས་
མི
འགའ་ཡོད་པ་མ་ཡིན་ནོ། །དེ་ཕྱིར་སྟོང་པ་མ་གཏོགས་པའི། །ཆོས་འགའ་ཡོད་པ་མ་ཡིན་ནོ། །ཞེས་ཐ་མི་དད་དུ་གསུངས་པ་དང་། ཟླ་བ་སྒྲོན་མེའི་མདོ་ལས།ྋ གང་ཞིག་རྐྱེན་ལས་སྐྱེས་པ་
།དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་པ་དེ། །གང་གིས་སྟོང་ཉིད་ཤེས་དེ་བག་ཡོད་ཡིན། རྟེན་ཅིང་འབྲེལ་ཚིགས་
༈ བར་འབྱུང་བ་གང་།།དེ་ནི་སྟོང་པ་ཉིད་དུ་འདོད།།དེ་ནི་རྐྱེན་ལས་སྐྱེས་པ་སྟེ། །དེ་ནི་དབུ་མའི་ལམ་ཡིན་ནོ། །ཞེས་སྟོང་པའི་རྟེན་འབྲེལ་དུ་བཤད་ལ། རྣམ་མཁའ་ཆེ་རྒྱུད་ལས།ཁྱད་དྲུག་573

པར་ཅི་ཡང་མཚུངས་པ་ལ། །ལས་སོ་ཞེས་ནི་རྣམ་པར་བཏགས། །ཅི་སྟེ་ལས་ཀྱི་དབང་གྱུར་ན། །རང་བྱུང་ཡེ་ཤེས་ཡོད་མ་ཡིན། །ཞེས་རྒྱུ་འབྲས་སྟོང་པར་བཤད་པའོ། །དེ་ལྟར་ཆོས་ཉིད་
ཅི་ཡང་མ་ཡིན་ཞིང་། ཅི་ཡང་མི་གནས་པས་ཐ་སྙད་ཀྱི་གདགས་ས་མ་རྙེད་ཅིང༌། བློ་ཡུལ་དེ་བྱར་མ་བཏུབ་དེ་ལ་སྟོང་པ་ཉིད་ཅེས་བྱ། དེ་བཞིན་ཉིད་ཅེས་བྱ། སྐྱེ་མེད་སྤྲོས་བྲལ། འོད་
གསལ༑ དོན་དམ་པའི་བདེན་པ། ཆོས་དབྱིངས་སམ་ཆོས་ཉིད། ཤེས་བྱ་ལ་སོགས་པའི་མིང་གི་རྣམ་གྲངས་ཏེ། དོན་ལ་བྱང་ཆུབ་ཀྱི་སེམས་ཀྱི་རང་བཞིན་བསམ་གྱིས་མི་ཁྱབ་པ་གཅིག་ཡིན་
ནོ༑ །གཉིས་པ་ལམ་གྱི་སྟོང་ལུགས་གཉིས་ནི། ལྟ་དང་ལྟ་མིན་གྱིས་སྟོང་སྒོམ་དང་ཐ་མལ་སྟོང་། །བྱ་དང་མི་བྱེད་སྟོང་དང་འཁོར་གསུམ་ཀུན་ཏུ་སྟོང༌། །ཞེས་པ་སྟེ་དང་པོ་ལྟ་བ་ལྟ་མིན་གྱིས་
སྟོང་པ། །ལྟ་བ་རྣམ་པ་ཀུན་ལྡན་གྱི་སྟོང་པ་ནི། སྣང་སྲིད་འཁོར་འདས་ཀྱི་ཆོས་ཐམས་ཅད་སྟོང་པ་ཉིད་དུ་གཏན་ལ་ཕེབས་པས་དེའི་ལྟ་བ་འདི་ཅེས་པ་ཡོངས་དཔྱོད་ཀྱི་བསྒྲབ་བྱ་མེད་པས་ལྟ་བས་
སྟོང་༑ འདི་མིན་ཞེས་རྣམ་དཔྱོད་ཀྱིས་དགག་བྱ་མེད་པས་ལྟ་མིན་གྱིས་སྟོང་སྟེ། ཕྱོགས་འཛིན་གྱི་ལྟ་བ་ཐམས་ཅད་ལས་གྲོལ་བའོ། །དེ་ཡང་ཀླུ་སྒྲུབ་ཀྱིས། སྟོང་པ་ཉིད་ཀྱི་ལྟ་ཐོས་ནས།

།ལ་ལའི་ལྟ་བ་མ་ཞིག་ན། གསོར་མི་རུང་གི་ལྟ་བ་ཅན། །སྨན་པས་བོར་བའི་ནད་པ་བཞིན། །ཞེས་པ་དང་། ཨརྻ་དེ་བས། ལྟ་བ་ཐམས་ཅད་འཇོམས་མཛད་
པའི༑ །ཡེ་ཤེས་སྐ་ལ་ཕྱག་འཚལ་ལོ། །ཞེས་པ་དང༌། རྡོ་རྗེ་གུར་ལས། ལྟ་བ་རྣམས་ལས་ཟློག་པ་དང་། །བདག་ཏུ་ལྟ་བ་འཚོལ་རྣམས་ཀྱིས། །བདག་ཞེན་བསམ་པ་ཟློག་པ་དང༌།
ཞེན་བསམ་ལྟ་བ་ཟློག་པའི་ཕྱིར། །སྟོང་པ་རྒྱལ་བ་རྣམས་ཀྱིས་གསུངས། །ཞེས་པས་གོང་གི་ཕྱོགས་གཅིག་ཏུ་ཅི་ཡང་མ་ཡིན་ལ། ཕྱོགས་མེད་དུ་ཅི་ཡང་ཡིན་པའི་གནད་ཀྱིས། འདིར་ལྟ་བ་
ད
ལ་འདི་ཡིན་དང༌། འདི་མིན་གྱི་བཟའ་གཏད་མེད་པས་མཐའ་བརྒྱད་ཀྱི་ཕྱོགས་འཛིན་རང་གྲོལ་བ་ནི་ལྟ་བ་ཕྱིན་ཅི་མ་ལོག་པའོ། །ཞང་རིན་པོ་ཆེས། ཡིན་པ་གང་ཡང་མེད་པ་ལ། །མ་ཡིན་པ་
ཡང་གང་ཡང་མེད། །ཡིན་པ་དང་ནི་མིན་པ་གཉིས། །ཕན་ཚུན་འཛིན་པས་ལྟོས་པ་སྟེ། །ལྟོས་པ་ཟད་ལ་ལྟ་བ་མེད། །ཅེས་པའི་དོན་ནོ། །སྒོམ་གྱིས་སྟོང་ལ་ཐ་མལ་གྱིས་སྟོང་པའི། །རྣམ་
༸ པ་ཀུན་ལྡན་གྱི་སྟོང་པ་ནི། སེམས་རང་ལུགས་སུ་བཞག་པས་རྣམ་རྟོག་རང་འགགས་སུ་འགགས་པའི་དུས་ན་ངོས་བཟུང་མེད་པའི་ཤེས་པ། སྒྲོ་གཏགས་ཀྱི་སྤྲོས་པ་དང་བྲལ་བས་སྒོམ་གྱིས་སྟོང་

ལ༑ རང་རིག་ཡུལ་མེད་དུ་གསལ་བ་ལ་རྟོག་མེད་དུ་ངེས་ཤེས་སྐྱེས་པས་ཐ་མལ་གྱིས་སྟོང་པའོ། །ཡང་འདི་སྒོམ་ཡིན་ནོ་ཞེས་བློས་བྱས་ལ་སྒོམ་རྒྱུ་གཅིག་ཀྱང་མེད་པས་སྒོམ་གྱིས་སྟོང་
པའོ༑ །འདི་སྒོམ་མིན་ནོ་ཞེས་པ་སྤང་བྱའམ་དོར་བྱ་གཅིག་ཀྱང་མི་འདུག་པས་ཐ་མལ་གྱིས་སྟོང་པའོ། །སྟོང་ཉིད་རྟོགས་པས་གྲོལ་གྱུར་གྱིས། །སྒོམ་པ་ལྷག་མ་དེ་དོན་ཡིན། །ཞེས་པའི་དོན་
།བྱ་བྱེད་ཀྱིས་སྟོང་པ་མི་བྱེད་པས་སྟོང་པའི་སྤྱོད་པ་རྣམ་པ་ཀུན་ལྡན་ནི་བྱ་བ་བྱེད་པས་སྟོང་སྟེ། སྦྱིན་པ་ལ་སོགས་པ་ཉམས་སུ་ལེན་པའི་དུས་ཉིད་ན། བཏང་བྱའི་ཡུལ་གཏོང་མཁན་གྱི་བདག་
བཏང་པའི་ཕན་ཡོན་གསུམ་རང་གི་ངོ་བོས་སྟོང་ཞིང་ཡོད་མ་མྱོང་ལ། བྱ་བ་མི་བྱེད་པས་སྟོང་སྟེ། སྟོང་པ་དེ་ཉིད་སྦྱིན་པ་ལ་སོགས་པའི་བསོད་ནམས་ཀྱི་ཕུང་པོར་ཤར་ཅིང་མ་བཀག་ལ་ཡ་མ་
བྲལ་བར་སྤྱོད་པའོ། །དེ་ལྟར་བྱ་བ་བྱེད་པ་ལྟར་མ་འགགས་ལ་བྱ་བ་བྱེད་པའི་ངོ་བོས་སྟོང་པའི་བྱ་བ་བྱེད་མི་བྱེད་ཀྱིས་བཅིངས་གྲོལ་མེད་པའི་སྟོང་ཉིད་དེ། འཕགས་པ་གཙུག་ན་རིན་པོ་ཆེས་ཞུས་
པའི་མདོ་ལས། དེ་ལ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་གང་ཞེ་ན། གང་སྦྱིན་པ་དང་མ་བྲལ་བ། གང་ཚུལ་ཁྲིམས་དང་མ་བྲལ་བ། བཟོད་པ་དང་མ་བྲལ་བ། བརྩོན་

།འགྲུས་དང་མ་བྲལ་བ། བསམ་གཏན་དང་མ་བྲལ་བ། ཤེས་རབ་དང་མ་བྲལ་བ། ཐབས་དང་མ་བྲལ་བའོ། །ཞེས་རྒྱ་ཆེར་གསུངས་པའི་དོན་ནོ། །དེ་ལྟ་བུའི་
ལམ་རྣམ་ཀུན་མཆོག་ལྡན་གྱི་སྟོང་ཉིད་དེ་ཐབས་ཤེས་རབ་དོན་དམ་ཀུན་རྫོབ་བསྐྱེད་རྫོགས་ལ་སོགས་པ་དབྱེར་མེད་པ་སྟེ། ཕྱོགས་གཅིག་ཏུ་ཞེན་པ་ལས་གྲོལ་བའི་ལམ་མ་ནོར་ཞིང་རྣམ་པར་དག་
པའོ༑ །དེ་ལྟར་ལམ་སྒྲོ་བཀུར་གྱི་མཐའ་དང་བྲལ་བའི་དེ་ཉིད་ཟུང་འཇུག་རབ་ཏུ་མི་གནས་པ་དབུ་མའི་ལམ་ཉམས་སུ་བླངས་པས། འབྲས་བུ་སྲིད་ཞིའི་མཐའ་ལ་མི་གནས་པའི་བྱང་ཆུབ་ཆེན་པོ་
མངོན་དུ་བྱེད་དོ། །གསུམ་པ་དེའི་འབྲས་བུའི་སྟོང་ལུགས་གཉིས་ནི། སྣང་དང་སྣང་མེད་སྟོང་པ་ཡེ་ཤེས་རྒྱུན་གྱིས་སྟོང་། །རྟོག་དང་རྟོག་མེད་སྟོང་ལ་འཁོར་དང་འདས་པས་སྟོང་། །ཞེས་པ་
སྟེ༑ ཡང་དག་པར་རྫོགས་པའི་སངས་རྒྱས་ལ་སྣང་བས་སྟོང་སྟེ། ཞེན་པས་བལྟས་པའི་འཁྲུལ་སྣང་མི་མངའ། སྣང་མེད་ཀྱིས་སྟོང་སྟེ་རང་སྣང་རང་ངོ་ཤེས་པས་རང་གསལ་ཡེ་ཤེས་ཀྱི་སྣང་
བ་འགག་པ་མེད། ཡེ་ཤེས་ཡོད་པས་སྟོང་སྟེ། ཡེ་ཤེས་དངོས་ཅན་གྱིས་ཡང་དག་ཏུ་གྲུབ་པ་མེད་ལ། མེད་པས་སྟོང་སྟེ་ཡོད་མེད་སྒྲོ་བཀུར་གྱི་མཐའ་དང་བྲལ་བ་དེ་ཉིད་བསམ་གྱིས་མི་ཁྱབ་ ེ

པའི་ཡེ་ཤེས་ཀྱི་དངོས་གཞིར་བཞུགས་པའོ། །རྟོག་པས་སྟོང་སྟེ་སེམས་སེམས་བྱུང་རྣམ་ཤེས་འདུ་ཤེས་མཚན་འཛིན་གྱི་རྟོག་པ་མི་མངའ། ཡུལ་ཡུལ་ཅན་གྱིས་ཐུགས་རྗེ་དང་འཕྲིན་ལས་ལས་
རྣམ་རྟོག་མི་མངའ། རྟོག་མེད་ཀྱིས་སྟོང་སྟེ་ཉན་ཐོས་ཀྱི་འགོག་པའི་འབྲས་བུ་ལྟ་བུ་མ་ཡིན་སྟེ། སོ་སོར་ཀུན་ཏུ་རྟོག་པའི་ཡེ་ཤེས་ཀྱིས་ཤེས་བྱའི་དཀྱིལ་འཁོར་ལ་མཁྱེན་པའི་ཡེ་ཤེས་རྒྱས་
ཤིང་༑ དུས་གསུམ་སྔོན་དུ་མཁྱེན་ལ། དམིགས་མེད་ཀྱི་སྙིང་རྗེས། རྩོལ་མེད་ཀྱི་འཕྲིན་ལས་སྲིད་མཐའི་བར་དུ་འབྱུང་བའོ། །འཁོར་བས་སྟོང་སྟེ། ཤེས་རབ་ཆེན་པོས་སྲིད་ལ་མི་
གནས༑ འདས་པས་སྟོང་སྟེ་སྙིང་རྗེ་ཆེན་པོས་ཞི་བ་ལ་མི་གནས་པའོ། །དེ་ལྟར་གཞི་ལམ་གྱི་ཉེས་པ་ཟད་པའི་སངས་རྒྱས་དེ་ལ། འགའ་ཞིག་འཁྲུལ་སྣང་གཞི་དང་ལམ་གྱི་ཤེས་སྒྲིབ་བཀག་
ནས་སྣང་བ་ཡོད་མེད་དང༌། ཡེ་ཤེས་རྒྱུན་ཆད་མ་ཆད་དང་རྟོག་པ་ཡོད་མེད་ལ་སོགས་པ་རྩོད་པ་འབྱུང་བར་འདུག་སྟེ། ཕྱོགས་གཅིག་གི་མུ་རུ་འཛིན་པ་དེ་དག་འབྲས་བུ་རྣམ་ཀུན་མཆོག་ལྡན་གྱི་
སྟོང་པ་མ་གོ་བ་ཡིན་ནོ། རྡོ་རྗེ་གཅོད་པའི་མདོ་ལས། གང་གིས་ང་ལ་གཟུགས་སུ་མཐོང་། །གང་གིས་ང་ལ་སྒྲར་ཤེས་པ། །ལོག་པར་མཐོང་ལ་ཞུགས་པའི་ཕྱིར། །སྐྱེ་བོ་དེས་ནི་ང་མི་

།མཐོང༌། །འདྲེན་པ་རྣམས་ནི་ཆོས་ཀྱི་སྐུ། །ཆོས་སྐུ་མཐོང་བྱམ་ཡིན་ནོ། །ཞེས་པའི་དོན་ནོ། །བཞི་པ་སྟོང་པའི་མཐའ་ལྡན་གཉིས་ནི། སྟོང་དང་རྟེན་འབྱུང་mm
དབྱེར་མེད་དགེ་སྡིག་འབྲས་བུ་འབྱིན། །ཐམས་ཅད་སྟོང་པ་ཡིན་ཕྱིར་འཁྲུལ་སྣང་ལྡོག་ཏུ་བཏུབ། །ཅེས་པ་སྟེ། ཆོས་ཐམས་ཅད་ཀྱི་ཆོས་ཉིད་ཅི་ཡང་མ་ཡིན་པའི་གནད་ཀྱིས་རྐྱེན་གྱིས་ཅིར་ཡང་
འཆར་ཞིང་ཅིར་ཡང་བྱར་བཏུབ་པ་དེ། བསམ་པའི་རང་གཟུགས་བག་ཆགས་ཀྱི་གཟུགས་བརྙན་སྟོང་པ་ལ་སྟོང་པའི་ཆོས་འབྱུང་བས། དཀར་ནག་གི་རྒྱུ་འབྲས་ཏིལ་འབྲུ་ཙམ་ཡང་ཆུད་མི་ཟ་ཞིང་
མ་འདྲེས་པར་འབྲས་བུ་འབྱིན་པ་སྟེ། ལས་བརྒྱ་པ་ལས། ལུས་ཅན་རྣམས་ཀྱི་ལས་རྣམས་ནི། །བསྐལ་པ་བརྒྱར་ཡང་ཆུད་མི་འཛའ། །ཚོགས་ཤིང་དུས་ལ་བབས་པ་ན། །འབྲས་བུ་ཉིད་དུ་
སྨིན་པར་འགྱུར། །ཅེས་སོ། །འཁོར་འདས་ཀྱི་ཆོས་ཐམས་ཅད་རྐྱེན་གྱིས་འགྱུར་ཏེ། ཕྱོགས་གཅིག་ཏུ་ཅི་ཡང་མ་ཡིན་པས། ཕྱོགས་མེད་དུ་ཅི་ཡང་འཆར་བས་ན། ཀུན་རྫོབ་ཀྱི་ཆོས་འཁོར་
བའི་རྒྱུ་འབྲས་ཅི་རྙེད་པ་ཐམས་ཅད་ཀྱང་སྟོང་པ་ཡིན་པས་འབྱུང་ལ། ཡང་ཆོས་ཉིད་ཅི་ཡང་མ་ཡིན་པ་སྟོང་པ་ཡིན་པའི་གནད་ཀྱིས་འཁྲུལ་པ་ལྡོག་ཅིང༌། མྱ་ངན་ལས་འདའ་རུ་ཡང་བཏུབ་པ་

དེ༑ ཆོས་ཐམས་ཅད་ལ་རྟག་བརྟན་ཐེར་ཟུག་མི་འགྱུར་བའི་དངོས་པོ་ས་ཟིན་ཀོ་འཐས་ཡང་དག་ཏུ་གྲུབ་པ་གང་ཡང་མེད་པས། སྡིག་པ་བཤགས་སུ་བཏུབ་ལ། དགེ་བ་བསྔོ་རུ་བཏུབ། འཁྲུལ་
སྣང་ལྡོག་ཏུ་བཏུབ་སྟེ། སྡིག་པ་རང་བཞིན་མེད་ཅིང་མ་གྲུབ་པར་ཤེས་པ་ནི་བཤགས་པའི་མཆོག །དགེ་བ་རང་བཞིན་མེད་ཅིང་མ་གྲུབ་པར་ཤེས་པ་ནི་ཟག་མེད་ཀྱི་དགེ་བའི་མཆོག་ཡིན་
ཅིང་༑ ཆོས་ཐམས་ཅད་རང་བཞིན་མེད་ཅིང་མ་གྲུབ་པ་ནི་ཆོས་སྐུའི་དངོས་གཞིར་གནས་ལ། དེ་ལྟར་ཤེས་པ་ཡེ་ཤེས་སྟེ། མདོར་ན་སྟོང་ཉིད་རང་བཞིན་མེད་པའི་གནད་ཀྱིས་འཚང་རྒྱར་བཏུབ་
ཅིང་༑ མི་རྒྱ་བའི་རང་དབང་མེད་པའོ། །སྟོང་པ་དང་མི་རྟོག་པའང་ཕུག་གཅིག་ཅིང༌། དེ་ཉིད་ཆོས་དབྱིངས་བསམ་གྱིས་མི་ཁྱབ་པ་ཡིན་ལ། ཆོས་ཉིད་དུས་ལས་འདས་ཤིང་། དེ་ཉིད་ཤེས་
པའི་ཡེ་ཤེས་དེ་དུས་ལ་དབང་བསྒྱུར་བས། དུས་བསྐལ་པ་དང་སྐད་ཅིག་མ་ལ་ཁྱད་པར་མེད་པར་དུས་གསུམ་རང་མངོན་དུ་རྟོག་མེད་དུ་མཁྱེན་པ་དང་། སྣང་བ་ལ་དབང་བསྒྱུར་བས་སྟོང་གསུམ་
ཉུང་འབྲུར་ཆུད་པ་དང༌། བ་སྤུའྀ་བུ་ག་ནས་ཞིང་ཁམས་བྱེ་བ་འགྱེད་པ་ལ་སོགས་པ། སྟོང་པ་ཉིད་ཅི་ཡང་མ་ཡིན་པའི་གནད་ཀྱིས་འབྱུང་བ་སྟེ། ལུགས་ལྡོག་མྱ་ངན་ལས་འདས་པའི་རྟེན་འབྲེལ་

༞༄༅། །ཐམས་ཅད་ཀྱང་སྟོང་ཉིད་ཡིན་པའི་གནད་ཀྱིས་བྱུང་བའོ།།རྒྱལ་བའི་ཡུམ་ལས། གཟུགས་རྟག་བརྟན་ཐེར་ཟུག་མི་འགྱུར་བའི་དངོས་པོ་ཞིག་ཡིན་ན་ནི། ཐེག་པ་
ཆེན་པོ་འདིས་ཀྱང་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བར་མི་འགྱུར་རོ་ཞེས་བྱ་བ་ལ་སོགས་པ་རྒྱ་ཆེར་གསུངས་སོ། །ལྔ་པ་སྟོང་པ་དེ་གཏན་ལ་དབབ་
ལུགས་ཀྱི་ཚིག་རྐང་གཉིས་སྟེ། མ་བྱས་ཡུལ་མེད་སྟོང་དང་རང་སྟོང་ལྷན་ཅིག་སྐྱེས། །གདོད་ནས་ཡོད་པར་སྟོང་པ་བླ་མའི་དྲིན་གྱིས་ཤེས། །ཞེས་པ་སྟེ། སྟོང་ཉིད་དེ་ཡང་ཆོས་གསུམ་དང་
ལྡན་པ་སྟེ། རང་སྟོང་། ཡེ་སྟོང༌། རང་བཞིན་གྱིས་སྟོང་པའོ། །རང་སྟོང་པས། ཡུལ་མེད་དེ་སྟོང་བྱ་ཕྱི་རུ་བཞག་ནས། སྟོང་མཁན་ནང་དུ་ལུས་པ་ལྟ་བུ་མ་ཡིན་སྟེ། སྣང་རིག་རང་
སྟོང་པའོ། །ཡེ་སྟོང་པ་དུས་གློ་བུར་དུ་མ་བྱུང་བ་སྟེ། སྔོན་ལ་སྣང་བ་བྱུང་བ་ལ་དེ་ནས་སྟོང་པར་སོང་བ་ལྟ་བུ་མ་ཡིན་ཏེ། གདོད་མ་ནས་སྟོང་ཞིང་དངོས་པོའི་ཕྱོགས་སུ་སྐྱེ་མ་མྱོང་བའོ། །རང་
བཞིན་གྱིས་སྟོང་པ་ནི་བྱེད་པ་པོ་གཞན་གྱིས་མ་བྱས་པ་སྟེ། སངས་རྒྱས་ཀྱིས་བཅོས་ནས་སྟོང་དུ་བཅུག་པའམ། སེམས་ཅན་གྱིས་བསླད་ནས་སྟོང་དུ་བཅུག་པའམ། ལམ་གྱིས་སྦྱངས་ནས་སྟོང་

དུ་བཅུག་པའོ། །བླ་མས་གདམས་ངག་ཆེ་ནས་བྱས་པའམ། སློབ་མ་ཤེས་རབ་ཆེ་ནས་བྱུང་བའམ། སྣང་བ་བཀག་ནས་སྟོང་པ་སྒྲུབ་པ་ལྟ་བུ་མ་ཡིན་སྟེ། ཆོས་ཐམས་ཅད་རང་བཞིན་གྱིས་
སྟོང་༑ ངོ་བོས་སྟོང་། དུས་གསུམ་དུས་མེད་པར་སྟོང་། སྣང་བའི་དུས་ཉིད་ན་ངོ་བོས་སྟོང་པ་ཡིན་ནོ། །བརྒྱད་སྟོང་པ་ལས། རབ་འབྱོར་གཟུགས་ནི་ངོ་བོ་ཉིད་ཀྱིས་སྟོང་ངོ་། །རང་གིས་
མཚན་ཉིད་ཀྱིས་སྟོང་པ་ཡིན་པའི་ཕྱིར་རོ། །ཞེས་པ་དང་། ཡབ་སྲས་མཇལ་བ་ལས། ཆོས་ཉིད་འདི་དག་ཐམས་ཅད་ནི་དུས་གསུམ་དུ་མཉམ་པ་ཉིད་ཀྱིས་མཉམ་པ་དག་སྟེ། འདས་པའི་དུས་
ན་ཡང་ཆོས་ཐམས་ཅད་ངོ་བོ་ཉིད་ཀྱིས་མེད་པས་ན་ད་ལྟར་བྱུང་བའི་བར་དུ་ངོ་བོ་ཉིད་དང་བྲལ་བའོ། །ཞེས་གསུངས་སོ། །དེ་ལྟ་བུའི་སྟོང་ཉིད་དེ་དངོས་པོའི་ཆོས་ཐམས་ཅད་དང་གཉིས་སུ་མེད་
པར་རང་གི་ངོ་བོར་ལྷན་ཅིག་སྐྱེས་པ་སྟེ། བརྟག་གཉིས་ལས། ལྷན་ཅིག་སྐྱེས་པ་གང་སྐྱེས་པ། །ལྷན་ཅིག་སྐྱེས་པ་དེ་བརྗོད་བྱ། །རང་བཞིན་ལྷན་ཅིག་སྐྱེས་ཞེས་བརྗོད། །རྣམ་པ་ཐམས་ཅད་
སྡོམ་པ་གཅིག །ཅེས་པའི་དོན་ནོ། །དེ་ལྟ་བུའི་སྟོང་ཉིད་ལྷན་ཅིག་སྐྱེས་པ་དེ་ཐ་སྙད་ཀྱིས་གཏན་ལ་མི་ཕེབས་ཤིང་། རྟོག་གེའི་སྤྱོད་ཡུལ་མ་ཡིན་པས་ཐོས་བསམ་གྱི་ཤེས་རབ་ཀྱིས་དོན་སྤྱིའི་རྣམ་

R༄༅། །པ་ཙམ་གཏན་ལ་ཕེབས་སུ་ཟིན་ཀྱང་། རང་མཚན་མངོན་སུམ་དུ་རྟོགས་པར་མི་འགྱུར་བས། བླ་མ་དམ་པའི་བྱིན་རླབས་སམ་བརྡ་ཐབས་ཁྱད་པར་ཅན་ལ་རྟེན་ནས་
སྐྱེ་བའི་མཚན་མས་སྐྱེ་མེད་རྟོགས་པར་འགྱུར་ཞིང་། དངོས་པོའི་ཆོས་ལ་བརྟེན་ནས་དངོས་མེད་ཀྱི་ཆོས་ཉིད་རྟོགས་པར་འགྱུར་གྱི། ཡེ་ནས་ཡོད་པའི་ཡེ་ཤེས་ཁོང་ནས་སད་པར་བྱེད་དོ། །དྲུག་
པ་སྟོང་པའི་སྐྱོན་ཡོན་གཉིས་ནི། རྣམ་ཀུན་མཆོག་ལྡན་ཟུང་འཇུག་དངོས་པོའི་གཤིས། མེད་པའི་སྟོང་པ་འདྲ་མིན་ནོར་ས་ཡོད། །ཞེས་པ་སྟེ། རྣམ་པ་ཀུན་ལྡན་གྱི་སྟོང་པ་ཕྱོགས་ཐམས་ཅད་
ཀྱིས་སྟོང་ཞིང༌། སྤྲོས་པས་དབེན་པའི་རང་བཞིན་ཅན་དེ་ནི། གནས་ལུགས་དངོས་པོའི་གཤིས་ཡིན་ལ། དེ་ཇི་ལྟ་བར་རྟོགས་པའི་ཤེས་རབ་དེ་ནི་མྱུར་དུ་འཁོར་བ་ལས་གྲོལ་ཞིང་མངོན་པར་
རྫོགས་པར་འཚང་རྒྱ་བ་ཡིན་ནོ། །ཀླུ་སྒྲབ་ཀྱིས། ཡོད་པ་པོ་ནི་བདེ་འགྲོར་འགྲོ། །མེད་པ་པོ་ནི་ངན་འགྲོར་འགྲོ། །ཡང་དག་ཇི་བཞིན་ཡོངས་ཤེས་ན། །གཉིས་ལ་མི་བརྟེན་ཐར་པར་
འགྱུར༑ ཞེས་པ་དང་། རྣམ་འགྲེལ་ལས་ཀྱང༌། བྱམས་སོགས་རྨོངས་དང་འགལ་མེད་ཕྱིར། །ཉེས་མང་ཤིན་ཏུ་ཚར་གཅོད་མིན། །ཉེས་ཀུན་དེ་ཡི་རྩ་བ་ཅན། །དེ་ཡང་འཇིགས་ཚོགས་✖

ལྟ་བས་སྐྱེས། །སྟོང་ཉིད་ལྟ་དང་དེ་འགལ་བས། །དེ་ལས་བྱུང་བའི་ཉེས་ཀུན་སྤོངས། །ཞེས་པ་དང༌། བཞི་བརྒྱ་པ་ལས། ཤེས་རབ་ཆུང་བས་ཆོས་འདི་ལ། །ཐེ་ཚོམ་ཟ་བར་ཡང་མི་
འགྱུར༑ །ཐེ་ཚོམ་ཟ་བ་ཙམ་ཞིག་གིས། །སྲིད་པ་ཧྲུལ་པོར་བྱས་པར་འགྱུར། །ཞེས་གསུངས་པས། གནས་ལུགས་ཀྱི་གཤིས་སྟོང་ཉིད་དུ་བཞུགས་པ་ཡིན་ལ། དེ་མ་ནོར་བར་རྟོགས་པའི
ཤེས་རབ་ཀྱིས་ལམ་ཐམས་ཅད་ཟག་པ་མེད་པར་སྒྲུབ་ཅིང་། མྱུར་དུ་འཁོར་བ་ལས་སྒྲོལ་ཞིང་། མྱང་འདས་མངོན་དུ་བྱེད་པ་ཡིན་ནོ། །མེད་པའི་སྟོང་པ་ཞེས་པ་ནི། སྟོང་པ་དང་འདྲ་མིན་གྱི་
ནོར་ས་ཡོད་པ་ཡིན་པས་སྟོང་པ་ཞེས་པ་ཅང་མེད་ཕྱམ་ཆད་གཅིག་ཏུ་གོ་ན་བློ་གྲོས་རྨོངས་ཤིང་། ལྟ་བ་ཤིན་ཏུ་ནོར་བ་ཡིན་ཏེ་དེ་ལ་དགོངས་ནས། སྡུད་པ་ལས། ཕུང་འདི་སྟོང་ཞེས་རྟོག་ན་བྱང་
ཆུབ་སེམས་དཔའ་ནི། །མཚན་མ་ལ་སྤྱོད་སྐྱེ་མེད་གནས་ལ་དད་མ་ཡིན། །ཅེས་པ་དང་། ས་ར་ཧས། དངོས་པོར་རྟོག་པ་ཕྱུགས་དང་འདྲ་བར་སྤྱོད། །དངོས་མེད་རྟོག་པ་དེ་བས་ཀྱང་ནི་
བླུན༑ །ཞེས་པ་དང་། ཡུམ་ལས། སྟོང་པ་ཉིད་སྟོང་པ་ཉིད་ཅེས་པ་ལ་སོགས་པ་མང་དུ་གསུངས། ཀླུ་སྒྲུབ་ཀྱིས། སྟོང་པ་ཉིད་ལ་ལྟ་ཉེས་ན། ཤེས་རབ་ཆུང་རྣམས་ཕུང་བར་འགྱུར།

།ཇི་ལྟར་སྦྲུལ་ལ་བཟུང་ཉེས་དང༌། །རིགས་སྔགས་ལོག་པར་སྒྲུབ་པ་བཞིན།།ཞེས་པ་དང༌། ཆོས་སྤྱོད་མངོན་རྟོགས་ལས། སྟོང་པའི་བདག་པོ་སྟོང་པར་TH
འགྲོ༑ །ཞེས་པ་ལ་སོགས་པ་མདོ་རྒྱུད་བསྟན་བཅོས་རྣམས་ནས་མང་དུ་གསུངས་ཏེ། དེ་ཐམས་ཅད་སྟོང་པ་ལ་མེད་པར་འཛིན་པའི་ཆད་པར་ལྟ་བ་ལ་ཉེ་བས། ཐབས་ལ་བསྐུར་བ་འདེབས་པ་
རྣམས་ལ་དགོངས་པ་ཡིན་ཏེ། དེས་ན་སྟོང་པ་དང་མེད་པ་མ་ནོར་བར་རྣམ་ཀུན་མཆོག་ལྡན་གྱི་སྟོང་པར་གཉིས་མེད་རྟེན་ཅིང་འབྲེལ་འབྱུང་གི་དོན་ཁོང་དུ་ཆུད་པར་བྱའོ། །ཡང་རྒྱལ་བའི་ཡུམ་
ལས༑ སྟོང་པ་ཉིད་ཀྱི་ཏིང་ངེ་འཛིན་ལ་འདྲིས་པར་བྱའོ། །སྟོང་པ་ཉིད་ཀྱི་ཏིང་ངེ་འཛིན་མངོན་དུ་མི་བྱའོ། །ཞེས་པ་དང་། དཀོན་རྩེགས་ལས། སེངྒེ་གངས་ལ་མི་འཇིགས་མོད། །མེ་ཆེན་
མཐོང་ན་འཇིགས་པ་སྐྱེས། །དེ་བཞིན་བྱང་ཆུབ་སེམས་དཔའ་ཡང་། །ཆོས་གཞན་གང་ལའང་མི་འཇིགས་ཀྱང༌། །སྟོང་པ་ཉིད་ལ་འཇིགས་པ་སྐྱེ། །ཞེས་པའི་དོན་ཡང་བསམ་པར་བྱའོ། །
སྟོང་ཉིད་རྡོ་རྗེ་ཚིག་དྲུག་མའི་ཞལ་གདམས་ཆེ་ལོང་ཙམ་ཡིག་གེར་བཀོད་པ། །སྣྲ།། །། 586 (B)

BlankPageAsPerOriginalDocument
586(B)

།ཕྱག་རྒྱ་ཆེན་པོའི་སྔོན་འགྲོའི་ཁྲིད་ཡིག་གི་ས་བཅད་དང་རྩ་ཚིག་ཟུར་ཁོལ་དུ་ཕྱུང་ནས་དྲན་ཐོར་བཀོད་པ་བཞུགས་སོ།།

༄༅། །དཔལ་ལྡན་བླ་མ་དམ་པའི་ཞབས་ལ་ཕྱག་འཚལ་ལོ། །འདིར་ཕྱག་རྒྱ་ཆེན་པོའི་སྔོན་འགྲོའི་ཁྲིད་ཡིག་གི་ས་བཅད་རྩ་ཚིག་ཙམ་
མདོར་བསྡུས་ཏེ་དྲན་ཐོར་འགོད་པ་ལ། བཤད་བྱའི་ཡན་ལག་དང་། བཤད་བྱ་དངོས་གཉིས་ལས། དང་པོ་བཤད་བྱའི་ཡན་ལག་ཆོས་འཆད་ཉན་གྱི་
ཚུལ་ལ། བླ་མས་འཆད་ཚུལ། སློབ་མས་ཉན་ཚུལ། དཔོན་སློབ་གཉིས་ཀས་འཆད་ཉན་ཇི་ལྟར་བྱ་ཚུལ་དང་གསུམ་ཡོད་པ་འདིར་གཉིས་པ་སློབ་མས་
ཉན་ཚུལ་ལ། ཀུན་སློང་དང་ཀུན་སྤྱོད་གཉིས་ལས། དང་པོ་ཀུན་སློང་ལའང༌། བསམ་པ་རྒྱ་ཆེ་བ་བྱང་ཆུབ་སེམས་ཀྱི་ཀུན་སློང་དང་། ཐབས་རྒྱ་ཆེ་

༄༅། །བ་གསང་བ་སྔགས་ཀྱི་ཀུན་སློང་གཉིས་ལས། དང་པོ་བསམ་པ༴ མ་གྱུར་ནམ་མཁའ་དང་མཉམ་པའི་སེམས་ཅན་ཐམས་
ཅད་འཁོར་བ་སྡུག་བསྔལ་གྱི་རྒྱ་མཚོ་ལས་བསྒྲལ་ཏེ་རྣམ་པ་ཐམས་ཅད་མཁྱེན་པ་ཟུང་འཇུག་ཁྱབ་བདག་རྡོ་རྗེ་འཆང་ཆེན་པོའི་གོ་འཕང་ལ་འགོད་པར
665བྱ༑ དེའི་ཆེད་དུ་ངེས་དོན་ཕྱག་རྒྱ་ཆེན་པོའི་སྒོམ་རིམ་གྱི་ཆོས་ཟབ་མོ་ཉན་ཅིང་ཉམས་སུ་ལེན་པར་བགྱིའོ་སྙམ་པའི་བསམ་པ་ཐུན་མོང་མ་ཡིན་པ་གསལ་
གདབ་པའོ། །གཉིས་པ་ཐབས་རྒྱ༴ ངེས་པ་ལྔའམ་ཕུན་སུམ་ཚོགས་པ་ལྔ་ལྡན་དུ་གསལ་གདབ་པ་ནི། གནས་ཕུན་སུམ་ཚོགས་པ། སྟོན་པ་ཕུན་

སུམ་ཚོགས་པ། ཆོས་ཕུན་སུམ་ཚོགས་པ། འཁོར་ཕུན་སུམ་ཚོགས་པ། དུས་ཕུན་སུམ་ཚོགས་པ་དང་ལྔའོ། །གཉིས་པ་ཀུན་སྤྱོད་ལ།སྤང་བྱའི་ཀུན་སྤྱོད་དང༌། བླང་བྱའི་ཀུན་སྤྱོད་
གཉིས་ལས། དང་པོ་སྤང་བྱའི་ཀུན་སྤྱོད་ལ། སྣོད་ཀྱི་སྐྱོན་གསུམ། དྲི་མ་དྲུག མི་འཛིན་པ་ལྔ་བཅས་གསུམ་ལས། དང་པོ་སྣོད་ཀྱི་སྐྱོན་གསུམ་ནི། རྣ་བ་མི་གཏད་ཁ་སྦུབ་ལྟ་བུའི
སྐྱོན༑ ཡིད་ལ་མི་འཛིན་ཞབས་རྡོལ་ལྟ་བུའི་སྐྱོན། ཉོན་མོངས་དང་འདྲེས་དུག་ཅན་འ}་བུའི་སྐྱོན་དང་གསུམ་མོ། །གཉིས་པ་དྲི་མ་དྲུག་ནི། རྣམ་བཤད་རིག་པ་ལས། ང་རྒྱལ་དང་ནི་མ་དད་
དང་༑ །དོན་དུ་གཉེར་བ་མེད་ཉིད་དང༌། །ཕྱི་རོལ་རྣམ་གཡེངས་ཡིད་བསྡུས་དང༌། །སྐྱོ་བས་ཉན་པ་དྲི་མ་ཡིན། །ཞེས་གསུངས་པ་ལྟར། ང་རྒྱལ་དང་གཅིག དད་པ་མེད་པ་དང་
གཉིས༑ དོན་གཉེར་མེད་པ་དང་གསུམ། ཡིད་ཕྱི་རོལ་དུ་ཡེངས་པ་དང་བཞི། ཡིད་ནང་དུ་བསྡུས་པ་དང་ལྔ། སྐྱོ་བས་ཉན་པ་སྟེ་དྲུག་གོ །གསུམ་པ་མི་འཛིན་པ་ལྔ་ནི། །ཚིག་འཛིན་ལ་
དོན་མི་འཛིན་པ། དོན་འཛིན་ལ་ཚིག་མི་འཛིན་པ། བརྡའ་མ་འཕྲོད་པར་འཛིན་པ། གོང་འོག་ནོར་ནས་འཛིན་པ། ལོག་པར་འཛིན་པ་དང་ལྔ་སྤང་བར་བྱའོ། །གཉིས་པ་བླང་བྱ༴ འདུ་ཤེས་༔

།བཞི་བསྟེན་པ། ཕར་ཕྱིན་དྲུག་དང་ལྡན་པ། སྤྱོད་ལམ་གཞན་བསྟེན་པ་དང་གསུམ་ལས། དང་པོ་འདུ་ཤེས་བཞི་ནི། རང་ཉིད་ལ་ནད་པའི་འདུ་ཤེས། ཆོས་ལ་
༄༅།སྔོན་འགྲོའི་
སྨན་གྱི་འདུ་ཤེས། དགེ་བའི་བཤེས་གཉེན་ལ་སྨན་པ་མཁས་པའི་འདུ་ཤེས། ནན་ཏན་ཉམས་སུ་ལེན་པ་ལ་ནད་ཉེ་བར་འཚོ་བའི་འདུ་ཤེས་བཞི་བསྐྱེད་ནས་ཉན་ནོ། །གཉིས་པ་ཕར་ཕྱིན་དྲུག་དང་
ལྡན་པ་ནི། མེ་ཏོག་སྟན་སོགས་འབུལ་བ་སྦྱིན་པ་སྟེ། །སྒོ་གསུམ་རབ་བསྡམ་ཚུལ་ཁྲིམས་ཕ་རོལ་ཕྱིན། །གནོད་པ་བཟོད་པ་སྤྲོ་བ་བརྩོན་འགྲུས་ཏེ། །མ་ཡེངས་ཐོས་པ་འཛིན་པ་བསམ་གཏན་
ཉིད༑ །ཐེ་ཚོམ་སྒྲོ་འདོགས་གཅོད་པ་ཤེས་རབ་མཆོག །རྗེས་ལ་ཆོས་དང་སྟོན་པའི་བཀའ་དྲིན་བསམ།།གསུམ་པ་སྤྱོད་ལམ་གཞན་བསྟེན་པ་ནི། སྤྱོད་འཇུག་ལས། མ་གུས་པ་ལ་ཆོས་མི་
བཤད༑ །མི་ན་བཞིན་དུ་མགོ་དཀྲིས་དང༌། །གདུགས་དང་འཁར་བ་མཚོན་ཐོགས་དང་། །མགོ་བོ་གཡོགས་པ་དག་ལའང་མིན། །ཞེས་སོ། །སྐྱེས་རབས་ལས། རབ་ཏུ་དམའ་བའི་ས་
ལ་འདུག །དུལ་བའི་དཔལ་ནི་རྣམ་པར་བསྐྱེད། །དགའ་དང་ལྡན་པའི་མིག་གིས་བལྟ། །ཚིག་གི་བདུད་རྩི་འཐུང་བ་བཞིན། །རབ་ཏུ་བསྒྲིམས་ཏེ་ཆོས་ཉོན་ཅིག །དེ་ལྟར་ཉན་ཅིང་ཐོས་པའི་

ཕན་ཡོན་ཀྱང་། ཐོས་པའི་ཚོམས་ལས། ཐོས་པས་ཆོས་རྣམས་ཤེས་པར་བྱེད། །ཐོས་པས་སྡིག་ལས་ལྡོག་པར་བྱེད། །ཐོས་པས་དོན་མ་ཡིན་པ་སྤོང༌། །ཐོས་པས་མྱ་ངན་འདས་པ་
ཐོབ༑ །ཅེས་དང༌། བྱམས་པ་སེང་གེ་སྒྲས་ཞུས་པའི་མདོ་ལས། བསྟན་བཅོས་སྟོན་པའི་དུས་དག་ལ། །རྔའམ་གཎྜིའི་སྒྲ་བྱུང་བ། །ཐོས་པས་བྱང་ཆུབ་ཐོབ་འགྱུར་ན། །ཉན་ཕྱིར་ལྷགས་
པ་སྨོས་ཅི་དགོས། །གསུམ་པ་དཔོན་སློབ་གཉིས་ཀའི་འཆད་ཉན༴ ཟོག་པོའི་འུར་ཁྲིད། འདོད་ཆེན་གྱི་སྤུངས་ཁྲིད། ཤེས་ཆུང་གི་དཔེ་ཁྲིད། སྐུ་ཆེན་གྱི་སྤོམ་ཁྲིད་རྣམས་སྤང་
ནས༑ མཁས་པའི་ཚིག་ཁྲིད། སྒོམ་ཆེན་གྱི་སྨར་ཁྲིད། རྟོགས་ལྡན་གྱི་བསྒོམ་ཁྲིད། རྒན་མོའི་མཛུབ་ཁྲིད་རྣམས་བྱའོ། །གཉིས་པ་བཤད་བྱ་དངོས་ལ། འཆད་པ་པོ་བླ་མའི་མཚན་
ཉིད༑ འཆད་ཡུལ་སློབ་མའི་མཚན་ཉིད། བཤད་བྱ་ཆོས་ཀྱི་མཚན་ཉིད་དང་གསུམ་ལས། དང་པོ་འཆད་པ་པོ་བླ་མའི་མཚན་ཉིད་ནི། སྙན་བརྒྱུད་རྡོ་རྗེའི་ཚིག་རྐང་ལས། བསླབ་གསུམ་
བརྒྱུད་ལྡན་ཉམས་མྱོང་བླ་མ་མཆོག །རྗེ་གླིང་གིས་ཤེས་རབ་ཆེན་པོས་སོགས་དང༌། །གཉིས་པ་འཆད་ཡུལ་སློབ་མའི་མཚན་ཉིད་ནི། དད་བརྩོན་ཤེས་རབ་སྙིང་རྗེ་སློབ་མའོ། །གསུམ་པ་

༄༅། །བཤད་བྱ་ཆོས་ཀྱི་མཚན་ཉིད་དམ་འབྱུང་ཁུངས་བསྟན་པ་ལ། གང་ཞིག་ཉན་པར་བྱ་རྒྱུའི་ཆོས་དེའང༌། སྟོན་པ་བླ་ན་མེད་པའི་གོ་འཕང་ལ་ཉེ་བར་དཀྲི་བའི་ལམ་གྱི་
སྔོན་འགྲོའི་
ཆོས་བསམ་གྱིས་མི་ཁྱབ་པའི་འཇུག་སྒོ་རྒྱལ་བ་རྣམས་ཀྱིས་དབྱེ་བར་མཛད་པ་ལྟར་སྣང་བ་ནི། རྣལ་འབྱོར་ཆེན་པོའི་རྒྱུད་ལས། རྟོག་པ་མེད་ཅིང་འཁྲུག་མེད་པ། །ཡིད་འོང་རྡོ་རྗེའི་གསུང་
གཅིག་པུ། །གདུལ་བྱའི་བསམ་པའི་དབང་གིས་ནི། །བྱེ་བྲག་མངཔོར་འགྱུར་བ་ཡིན། །ཞེས་པ་ལྟར། ཐེག་པའི་རྣམ་གྲངས་ཀྱང་། ཉན་ཐོས། རང་རྒྱལ། ཐེག་པ་ཆེན་པོ་དང་གསུམ་
ཡིན་ལ། ཐེག་ཆེན་དེ་ལ་ཡང་། རྒྱུ་རྣམ་པ་ཀུན་གྱི་མཆོག་དང་ལྡན་པའི་སྟོང་ཉིད་གཙོ་བོར་སྟོན་པ་ཕར་ཕྱིན་རྒྱུའི་ཐེག་པ་དང༌། འབྲས་བུ་འགྱུར་བ་མེད་པའི་བདེ་བ་ཆེན་པོ་གཙོ་བོར་སྟོན་པ་
འབྲས་བུ་སྔགས་ཀྱི་ཐེག་པ་གཉིས་སུ་ཡོད་པ་ལས། ཕྱི་མ་སྔགས་ཀྱི་ཐེག་པ་འདི་ལའང༌། ནང་གསེས་བྱ་བའི་རྒྱུད། སྤྱོད་པའི་རྒྱུད། རྣལ་འབྱོར་རྒྱུད། རྣལ་འབྱོར་བླ་ན་མེད་པའི་རྒྱུད་སྡེ་
དང་བཞིར་དབྱེ་ཡང༌། དེ་དག་ཐམས་ཅད་ཀྱི་མཐར་ཐུག་གི་འབབ་ས་ནི། སྙིང་པོ་བླ་ན་མེད་པ་ཕྱག་རྒྱ་ཆེན་པོའི་གདམ་པ་འདི་ཉིད་ཡིན་ནོ། །འདི་ཡི་མཚན་དོན་ཡང་དྭགས་པོ་རིན་པོ་q{

ཆེས༑ སྣང་སྲིད་འཁོར་འདས་རྣམས་ཆོས་ཉིད་སྐྱེ་བ་མེད་པའི་ངང་ལས་མི་འདའ་བར་རྟོགས་པ་ནི་ཕྱག་གོ །ཅིར་སྣང་ཅི་སྲིད་ཐམས་ཅད་གཉུག་མའི་དོན་ལས་མི་འདའ་བས་རྒྱའོ། །ཆོས་ཉིད་
རང་གྲོལ་དུ་རྟོགས་པས་ན་ཆེན་པོའོ། །དེ་ལྟ་བུའི་མཚན་དོན་ཅན་གྱི་ཕྱག་ཆེན་རང་ལ་ཡང་ནང་གསེས། བཤད་པ་ཚིག་གི་སྐོར། གདམས་ངག་ཉམས་ལེན་གྱི་སྐོར། རྟོགས་པ་བྱིན་རླབས་ཀྱི་
སྐོར་དང་གསུམ་ཡོད་པའི། དང་པོ་བཤད་པ་ཚིག་གི་སྐོར་ལ། གསང་བ་གྲུབ་པ་དང༌། ཐབས་ཤེས་གྲུབ་པ་སོགས་གྲུབ་པ་སྡེ་བདུན། དོ་ཧ་དང་བདག་བྱིན་རླབས་པ་སོགས་སྙིང་པོ་སྐོར་
དྲུག དོ་ཧ་དང༌། བདག་མེད་གསལ་བ་སོགས་ཡིད་ལ་མི་བྱེད་པའི་ཆོས་སྐོར་ཉེར་གཅིག་རྗེས་འབྲང་དང་བཅས་པའོ། །གདམས་ངག་ཉམས་ལེན་གྱི་སྐོར་ལ། ཅིག་ཅར་བའི་ལམ་
བཏོན་པ་ཐོག་བབས། ཐོད་རྒལ་བའི་ལམ་གཙོ་བོར་བཏོན་པ་བསམ་གཏན་ཐུན་འཇོག རིམ་གྱིས་པའི་ལམ་གཙོ་བོར་བཏོན་པ་རྟོགས་བརྗོད་གསེར་འཕྲེང་སོགས་སོ། །འདིར་ནི་ཕྱི་མ་རྟོགས་པ་
བྱིན་རླབས་ཀྱི་སྐོར་ཏེ། འདི་ལ་ལྷན་ཅིག་སྐྱེས་སྦྱོར་དང༌། དངོས་གཞི་དེ་ལ་ཐོག་མཐའི་ཉམས་ལེན་བསྣན་པས་ལྔ་ལྡན། ངོ་སྤྲོད་ཐོག་མར་བྱས་ནས་རྒྱུན་སྐྱོང་བ་ཕྱག་རྒྱ་ཆེན་པོ་ཡི་གེ་བཞི་པ་

༄༅། །སོགས་ཡོད་པ་ལས། ཀུན་གྱི་ཕྱི་མོར་གྱུར་པ་ལྷན་ཅིག་སྐྱེས་སྦྱོར་དུ་གྲགས་པ་འདི་ཉིད་འཆད་པའིསྐབས་སུ་བབ་པ་ལ། ལྷན་ཅིག་སྐྱེས་སྦྱོར་ཞེས་པའི་མཚན་གྱི་
ཁྱད་པར་དེ་ཡི་དོན་ཡང་། ཆོས་ཅན་བརྟན་གཡོས་བསྡུས་པའི་དངོས་པོ་ཐམས་ཅད་དང་། རང་རང་གི་ཆོས་ཉིད་དེ་བཞིན་ཉིད་དག་སྔ་ཕྱི་མེད་པར་གདོད་མ་ནས་དུས་མཚུངས་པར་གནས་པས་ན་
ལྷན་ཅིག་སྐྱེས་པ་ཞེས་བྱ་སྟེ། ལྷན་སྐྱེས་དེ་ལ་ཡང༌། རང་བཞིན་ལྷན་སྐྱེས། ཞུ་བདེ་ལྷན་སྐྱེས། བདེ་སྟོང་ལྷན་སྐྱེས་ཞེས་བཞེད་པར་ལྟར་ན་ཡང་། འདིར་ནི་རེ་ཞིག་དང་པོ་ལྟར་ཡིན་
j
ལ༑ ཕྱིས་ནས་ནི་སྔ་ཕྱི་དེ་དག་ཀྱང་རྣམ་དབྱེར་མེད་པར་འགྱུར་བ་ཡིན་ནོ། །ཚུལ་འདི་ནི་གོང་དུ་བཤད་པ་ལྟར་མདོ་རྒྱུད་མཐའ་དག་གི་ངེས་གནས་ཡིན་པའི་ཕྱིར། དེ་དག་ཀུན་ཀྱང་འདི་ཉིད་སྟོན་
པའི་གཞུང་དུ་འགྱུར་མོད་ཀྱང་། གཙོ་བོ་འདི་ཉིད་ཀྱི་རྩ་གཞུང་ནི། རྗེ་བཙུན་ནཱ་རོ་པའི་ཁྱད་ཆོས་བསྲེ་འཕོའི་གཞུང་གི་སེམས་དངོས་པོའི་གནས་ལུགས་གཏན་ལ་དབབ་བའི་སྐབས་སུ། སེམས་
ཀྱི་གནས་ལུགས་བསྟན་པ་ནི། །ཞེས་སོགས་གཞི་ལམ་འབྲས་བུ་སྟོན་པའི་གཞུང་དེ་དག་ལས་འཕྲོས་ནས། གྲུབ་ཆེན་ཏི་ལླིས་རྗེ་བཙུན་ནཱ་རོ་པ་ལ་ངོ་སྤྲོད་དུ་གསུངས་པའི་ཚིགས་བཅད

དང་༑ ནཱ་རོ་པའི་གཉུག་མ་ཆིག་ཆོད་དུ་ཁྲིད་པ་ཅིག་ཅར་བའི་ལམ། རྗེ་སྒམ་པོ་པའི་ཚིགས་རྐང་གསུམ་མ་འདི་སོགས་ཐོད་རྒལ་བའི་ལམ། དཔལ་ལྡན་ཕག་གྲུའི་ཕྱག་ཆེན་ཚིགས་བཅད་མ་
དང་༑ འགྲོ་མགོན་རྒྱ་རས་ཀྱིས་མཛད་པའི་ཚིགས་བཅད་མ་གཉིས་རིམ་གྱིས་པའི་ལམ། དེ་ལྟར་དོན་ཚན་གསུམ་པོ་ལ་ལྷན་ཅིག་སྐྱེས་སྦྱོར་སྔ་ཕྱི་བར་གསུམ་གྱི་ཐ་སྙད་མཛད་མོད། དོན་སྒོམ་
རིམ་བསྡུས་འབྲིང་རྒྱས་པར་ཕྱེ་བ་གསུམ་ཡིན་ལ། དེ་ལས་འཕྲོས་པ་ཕག་གྲུའི་ཞུས་ལན་དང་། ཆོས་རྗེ་རས་པ་དཔོན་སློབ་རྗེས་འབྲང་དང་བཅས་པས་མཛད་པའི་རྣལ་འབྱོར་བཞིའི་ཞལ་གདམས་
གསུང་སྒྲོས་རྣམས་ལ་ཉམས་མྱོང་གི་སྤ་རིས་འབྱེད་པའི་སྐོར། སྒམ་པོ་པ་ཁུ་དབོན་ནས་བདག་གི་འདྲེན་པའི་བར་དུ་བྱུང་བ་ངོ་སྤྲོད་ཀྱི་ཡིག་རིས་ཀུན་ལམ་ཁྱེར་གྱི་སྐོར་ཞེས་གྲགས་པ་ཡིན་ལ། དེ་
ལས་འདིར་ལམ་རིམ་རྒྱས་པ་ལྷན་ཅིག་སྐྱེས་སྦྱོར་གྱི་མན་ངག་སྟོན་པར་བྱེད་པ་ལ། ཡིད་ཆེས་ཤིང་ཁུངས་བཙུན་པར་བྱེད་པ་གྲུབ་ཐོབ་བརྒྱུད་པའི་ལོ་རྒྱུས་དང་། བརྒྱུད་པ་དེ་ལས་བྱུང་བའི་
གདམས་པ་གཉིས་ལས། དང་པོ་ནི་རྣལ་འབྱོར་གྱི་དབང་ཕྱུག་ཏིལ་བརྡུང་ཞབས་ཀྱིས་དྲང་དོན་དུ་བཀའ་བབས་བཞིའི་བླ་མ་སོགས་བསྟེན་ཀྱང་། ངེས་དོན་དུ་མགུར་ལས། ང་ལ་མི་ཡི་བླ་མ་

།མེད། །ང་ཡི་བླ་མ་ཐམས་ཅད་མཁྱེན། །ཞེས་པ་ལྟར། ཡེ་ཤེས་ཀྱི་སྐས་འོག་མིན་དུ་བྱོན་ནས། ངེས་པ་ལྔ་ལྡན་གྱི་སྟོན་པ་རྡོ་རྗེ་འཆང་ལས། ཡི་གེ་སྤངས་༄༅།
པའི་ཆོས་ཀྱི་བདུད་རྩི་ཡང་དག་པར་ལོན་ནས་བརྡའ་དང་རྟེན་འབྲེལ་ཙམ་གྱིས་མཚོན་པས་པཎ་ཆེན་ནཱ་རོ་པ་ལ་བཤད། དེ་ནས་རིམ་པར་རྡོ་རྗེ་ཐེག་པའི་མངའ་བདག་མར་པ་ལོ་ཙཱ་ནས། རང་གི་རྩ་
བའི་བླ་མའི་བར་དུ་ཟམ་མ་ཆད་པར་བརྒྱུད་པའི་གསོལ་འདེབས་བཞིན་ནོ། །དེ་ལྟ་བུའི་བརྒྱུད་པའི་བླ་མ་ཀུན་ཀྱང་དོན་དམ་པར་སྒྲིབ་སྤངས་ཡོན་ཏན་རྫོགས་པའི་སངས་རྒྱས་སྤྲུལ་སྐུ་ཁོ་ན
ལས༑ སྣང་ཚུལ་དུ་ཡང་བྱིན་རླབས་ཀྱི་ཆུ་བོ་གཞུང་མ་ཉམས། དངོས་གྲུབ་ཀྱི་རྒྱ་མཚོ་ཁ་མ་བྲི། རྟོགས་པའི་ནོར་བུ་འོད་མ་ཡལ་བ་སོགས་མངོན་པར་རྟོགས་པའི་ཡོན་ཏན་དཔག་ཏུ་མེད་པ་དང་
ལྡན་པ་ཤ་སྟག་སྟེ། དེའི་ཕྱིར་རྟོགས་པ་དོན་གྱི་བརྒྱད་པ་ཞེས་བྱ་བ་བརྒྱུད་པ་གཞན་ལས་ཁྱད་པར་དུ་འཕགས་པ་ཡིན་ནོ། །གཉིས་པ་བརྒྱུད་པ་དེ་ལས་བྱུང་བའི་གདམས་པ་ལ། སྔོན་འགྲོ་
༥དང་༑ དངོས་གཞི། རྗེས་གསུམ་ལས། དང་པོ་སྔོན་འགྲོ་ལ་ཐུན་མོང་གི་སྔོན་འགྲོས་རྒྱུད་སྦྱང་བ་དང་། ཐུན་མོང་མ་ཡིན་པ་དབེན་པ་གསུམ་སྟོན་པ་དང་གཉིས་ལས། དང་པོ་ཐུན་མོང་གི་597

སྔོན་འགྲོས་རྒྱུད་སྦྱང་བའི་ཐབས་ཚུལ་སྟོན་པ་རང་ལའང་ནང་གསེས་ཐུན་མོང་དང་ཐུན་མོང་མ་ཡིན་པ་གཉིས་སུ་ཡོད་ཅིང༌། དེའི་དང་པོ་ཐུན་མོང་གི་ཐུན་མོང་ལ། དལ་འབྱོར་རྙེད་པར་དཀའ
བ༑ འཆི་བ་མི་རྟག་པ། ལས་རྒྱུ་འབྲས། འཁོར་བའི་ཉེས་དམིགས་དང་བཞི་ལས། དང་པོ་དལ་འབྱོར་རྙེད་པར་དཀའ་བ་ལ། རྒྱུའི་སྒོ་ནས་རྙེད་པར་དཀའ་བ། ངོ་བོའི་སྒོ་ནས་རྙེད་པར་
དཀའ་བ། གྲངས་ཀྱི་སྒོ་ནས་རྙེད་པར་དཀའ་བ། དཔེའི་སྒོ་ནས་རྙེད་པར་དཀའ་བ། རྙེད་དོན་སྒྲུབ་པར་ནན་གྱིས་གདམས་པ་དང་ལྔ་ལས། དང་པོ་རྒྱུའི་སྒོ་ནས། ཆོས་རྣམས་ཐམས་ཅད་ཐ
ལས་རབ་ཏུ་བྱུང༌། །ཞེས་དང༌། རིན་ཆེན་ཕྲེང་བ་ལས། ཆགས་དང་ཞེ་སྡང་གཏི་མུག་གསུམ།ྋ །དེས་བསྐྱེད་ལས་ནི་མི་དགེ་བ། །མི་དགེ་བ་ལས་སྡུག་བསྔལ་དང་། །དེ་བཞིན་ངན་འགྲོ་
ཐམས་ཅད་དེ། །མ་ཆགས་ཞེ་སྡང་གཏི་མུག་མེད། །དེས་བསྐྱེད་ལས་ནི་དགེ་བ་ཡིན། །དགེ་ལས་བདེ་འགྲོ་ཐམས་ཅད་དང༌། །སྐྱེ་བ་ཀུན་ཏུ་བདེ་བ་དག །ཅེས་དང༌། རྩ་ཤེར་
ལས༑ ཚུལ་ཁྲིམས་ཀྱིས་ནི་བདེ་འགྲོ་ཐོབ། མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད། །གཉིས་པ་ངོ་བོའི་སྒོ་ནས། མི་ཁོམ་པའི་གནས་བརྒྱད་དུ་མ་སྐྱེས་པར་དལ་བ་བརྒྱད་ཚང་བ་

༄༅། །རྙེད་པར་དཀའ་སྟེ། མི་ཁོམ་པ་བརྒྱད་ནི། དྲན་པ་ཉེར་བཞག་ལས། དམྱལ་བ་ཡི་དྭགས་དུད་འགྲོ་དང༌། །ཀླ་ཀློ་ཚེ་རིང་ལྷ་དང་ནི། །ལོག་ལྟ་སངས་རྒྱས་
༈ ཀྱིས་སྟོངས་པ། །ལྐུག་པ་འདི་དག་མི་ཁོམ་བརྒྱད། །ཅེས་གསུངས་ལྟར། དམྱལ་བ། ༡ ཡི་དྭགས། ༢ དུད་འགྲོ། ༣ ཀླ་ཀློ། ༤ ལྷ་ཚེ་རིང་པོ། ༥ ལོག་ལྟ་
༧
ཅན༑ ༦ སངས་རྒྱས་ཀྱིས་སྟོངས་པའི་འཇིག་རྟེན། གླེན་ཅིང་ལྐུག་པ་དང་བརྒྱད་དོ། ༨ །འབྱོར་པ་བཅུ་ནི། རང་འབྱོར་ལྔ་དང་། གཞན་འབྱོར་ལྔ་སྟེ་བཅུའོ། །དེ་ཡང་རང
འབྱོར་ལྔ་ནི། ཡུལ་གྱི་དབུས་སུ་མིར་སྐྱེས་ཤིང་། །དབང་པོ་ཚང་ཞིང་གནས་ལ་དད། །ལས་མཐའ་མ་ལོག་མཐའ་རུ་ཕྱིན། །འདི་ལྔ་རང་གི་འབྱོར་བ་ཡིན། མི་ཉིད་ཡིན་པ། ཡུལ་དབུས་
སུ་སྐྱེས་པ། དབང་པོ་ཚང་བ། གནས་ལ་དད་པ། ལས་མཐའ་མ་ལོག་པ་དང་ལྔའོ། །གཞན་འབྱོར་ལྔ་ནི། སངས་རྒྱས་བྱོན་དང་དེས་ཆོས་གསུངས། །བསྟན་པ་གནས་དང་དེ་རྗེས་
འཇུག །གཞན་གྱི་ཕྱིར་ན་སྙིང་བརྩེ་བ། །འདི་ལྔ་གཞན་གྱི་འབྱོར་པ་ཡིན། སངས་རྒྱས་འཇིག་རྟེན་དུ་བྱོན་པ། དེས་ཆོས་གསུངས་པ། བསྟན་པ་གནས་པ། དེའི་རྗེས་སུ་ཞུགས་599

པ༑ གཞན་ཕྱིར་སྙིང་བརྩེ་བ་དང་ལྔའོ། །དེ་ལྟ་བུའི་དལ་འབྱོར་བཅོ་བརྒྱད་ཚང་ན་མི་ལུས་རིན་པོ་ཆེ་ཞེས་བྱའོ། །གཞན་མི་ལུས་ཙམ་པོ་བ་དང༌། མི་ལུས་ཕལ་པ་དང་། མི་ལུས་བྱུར་པོ་ཆེ་
དང་༑ མི་ལུས་ཁྱད་པར་བ་དང༌། མི་ལུས་རིན་པོ་ཆེ་ཞེས་དབྱེ་བ་ཤེས་པར་བྱའོ། །གསུམ་པ་གྲངས་ཀྱི་སྒོ་ནས༴ མི་ལུས་གྲངས་ཀྱི་སྒོ་ནས་རྙེད་དཀའ་བ། །དཀའ་འམ་མི་དཀའ་སེམས་
ཅན་གྲངས་ལ་ལྟོས། །ཞེས་དང༌། མདོ་ལས། ས་རྡོ་རི་ཀླུང་ཐམས་ཅད་དུད་འགྲོས་ཁེངས་གྱུར་ན། །ངན་འགྲོ་གཞན་གྱི་ཚད་ནི་སུ་ཡིས་ཤེས། །བཞི་པ་དཔེའི་སྒོ་ནས༴ སྤྱོད་འཇུག་
ལས༑ དེ་ཉིད་ཕྱིར་ན་བཅོམ་ལྡན་གྱིས། །རྒྱ་མཚོ་ཆེར་གཡེངས་གཉའ་ཤིང་གི །བུ་གར་རུས་སྦལ་མགྲིན་ཆུད་ལྟར། །མི་ཉིད་ཤིན་ཏུ་རྙེད་དཀར་གསུངས། །ལྔ་པ་རྙེད་དོན༴ སློབ་སྤྲིང་
ལས༑ གང་ཞིག་ཐོབ་ན་སྐྱེ་བའི་རྒྱ་མཚོ་མཐར་ཕྱིན་ཅིང་། །བྱང་ཆུབ་མཆོག་གི་ས་བོན་དགེ་བའང་འདེབས་བྱེད་པ། །ཡིད་བཞིན་ནོར་བུ་བས་ཀྱང་ཡོན་ཏན་ཆེས་ལྷག་པའི། །མི་ཉིད་ཐོབ་ནས་
སུ་ཞིག་འབྲས་བུ་མེད་པར་བྱེད། །ཅེས་དང་། སྤྱོད་འཇུག་ལས། དལ་འབྱོར་འདི་ནི་ཤིན་ཏུ་རྙེད་པར་དཀའ༴ ཞེས་དང༌། མི་ཡི་གྲུ་ལ་བརྟེན་ནས་ནི། །སྡུག་བསྔལ་ཆུ་བོ་ཆེ་ལས་

༄༅། །སྒྲོལ། །གྲུ་འདི་ཕྱིས་ནས་རྙེད་དཀའ་བས། །རྨོངས་པ་དུས་འདིར་གཉིད་མ་ལོག །དེ་ལྟར་རྒྱུན་དུ་བསམ་པ་འབྱོངས་པའི་ཚད་ནི། རྒྱལ་བ་རྒོད་ཚང་
པས༑ དོན་མེད་བྱ་བ་མི་བྱེད་ཅིང་། །ཉིན་མཚན་ཆོས་ཀྱི་ལས་ལ་བརྩོན། །སྡིག་པའི་གྲོགས་པོ་སྤང་བ་གསུམ། །དལ་འབྱོར་རྙེད་དཀའ་བསྒོམ་ན་འོང་། །གཉིས་པ་འཆི་བ་མི་རྟག་པའི་ཁྲིད་
འཆད་པ་ལ་ཡང་། སྐྱེས་ཀྱི་རྟིང་ལ་ངེས་པར་འཆི་བ་བསམ་པ། ནམ་འཆི་ཆ་མེད་བསམ་པ། འཆི་བའི་རྐྱེན་མང་བར་བསྟན་པ། ཅིས་ཀྱང་མི་སྟོངས་པར་འཆི་བར་བསམ་པ། འཆི་བས་མི་
འཇིགས་པའི་གནས་བཤད་པ་དང་ལྔ་ལས། དང་པོ་སྐྱེས་ཀྱི་རྟིང་ལ༴ སྐྱེས་པ་ཐམས་ཅད་མི་རྟག་སྟེ་འཆི། བསགས་པ་ཐམས་ཅད་མི་རྟག་སྟེ་འཛད། འདུས་པ་ཐམས་ཅད་མི་རྟག་སྟེ
འབྲལ༑ རྩིག་པ་ཐམས་ཅད་མི་རྟག་སྟེ་འགྱེལ། མཐོན་པོ་ཐམས་ཅད་མི་རྟག་སྟེ་ལྷུང༌། དེ་བཞིན་དུ་དགྲ་གཉེན་སྐྱིད་སྡུག་བཟང་ངན་རྣམ་རྟོག་ཐམས་ཅད་ཀྱང་མི་རྟག་པའོ། །ཐུབ་པའི་སྐྱེས་
རབས་ལས། དང་པོ་མངལ་དུ་ཞུགས་པའི་ནུབ་མོ་ནས། །དེ་ནས་བཟུང་སྟེ་འཇིག་རྟེན་འདི་དག་ནི། །ལམ་དེར་ཞུགས་ནས་ལམ་གཞན་མ་གོལ་བར། །འཆི་བདག་དྲུང་དུ་དེ་ནི་མྱུར་མགྱོགས་2ཀྭ{

འགྲོ༑ །ཞེས་དང༌། རྒྱ་ཆེ་རོལ་པ་ལས། སྲིད་གསུམ་མི་རྟག་སྟོན་ཀའི༴ གཉིས་པ་ནམ་འཆི༴ མཛོད་ལས། སྒྲ་མི་སྙན་ལ་ལོ་སྟོང་སྟེ། །གཉིས་ན་ཕྱེད་ཕྱེད་དམན་པའོ། །ཞེས་
དང་༑ འདི་ན་མ་ངེས་ཐ་མར་ནི། །ལོ་བཅུ་དང་པོ་དཔག་ཏུ་མེད། །དང་། ཚོམས་ལས། ཁ་ཅིག་མངལ་དུ་འཆི་བར་གྱུར། །དེ་བཞིན་ཁ་ཅིག་སྐྱེས་ཙམ་ན། །དེ་བཞིན་ཁ་ཅིག་གོག་ཙམ་
ན༑ །དེ་བཞིན་ཁ་ཅིག་ཡོང་རྒྱུག་ན། །ལ་ལ་རྒས་དང་ལ་ལ་གཞོན། །ལ་ལ་དར་ལ་བབ་པའི་མི། །རིམ་གྱིས་རབ་ཏུ་འགྲོ་འགྱུར་ཏེ། །འབྲས་བུ་སྨིན་པ་ལྷུང་བ་བཞིན། །གསུམ་པ་འཆི་
བའི་རྐྱེན༴ སློབ་སྤྲིང་ལས། མར་མེའི་མེ་ལྕེ་ཤུགས་དྲག་རླུང་གིས་བསྐྱོད་པར་ལྟའི། །ཚེ་འདི་སྐད་ཅིག་གནས་པའི་གདེངས་ཡང་ཡོད་མ་ཡིན། །ཞེས་དང༌། རིན་ཆེན་ཕྲེང་བ་
ལས༑ འཆི་བའི་རྐྱེན་ནི་མང་བ་སྟེ། །གསོན་པའི་རྐྱེན་ནི་ཉུང་ཟད་ཙམ། །དེ་དག་ཉིད་ཀྱང་འཆི་རྐྱེན་ཏེ། །དེ་ལ་རྟག་ཏུ་ཆོས་མཛོད་ཅིག །བཞི་པ་ཅིས་ཀྱང༴ བརྒྱ་བྱིན་དག་ནི་སྟོང་རྣམས་
དང་༑ །འཁོར་ལོས་བསྒྱུར་བ་བརྒྱ་དག་ཀྱང༌། །དུས་ཀྱིས་འཆི་བར་འགྱུར་བ་ནི། །མར་མེ་འབར་བ་རླུང་གིས་བཞིན། །ཞེས་དང་། མྱ་ངན་བསལ་བར། མཚན་དང་དཔེ་བྱེད་ཀྱིས་བརྒྱན་༔

༄༅། །པའི། །རྡོ་རྗེའི་སྐུ་ཡང་མི་རྟག་ན། །ཆུ་ཤིང་སྙིང་པོ་མེད་འདྲ་བའི། །ལུས་ཅན་གཞན་དག་སྨོས་ཅི་དགོས། །རྒྱལ་པོ་ལ་གདམས་པ་ལས། གང་དུ་གནས་ཀྱང་རྒྱུ
འཆི་བས་མི་ཚུགས་པའི། །ས་ཕྱོགས་དེ་ནི་གང་ནའང་ཡོད་མ་ཡིན། །ནམ་མཁའ་ན་མེད་རྒྱ་མཚོའི་གཏིང་ནའང་མེད། །རི་བོ་ཀུན་གྱི་ཕུག་ཏུ་ཞུགས་ཀྱང་མེད། །དང༌། མངོན་མཛོད་
ལས༑ མེ་ཡིས་བདུན་ནོ་ཆུ་ཡིས་གཅིག །དེ་ལྟར་ཆུ་བདུན་ཐལ་ནས་ཀྱང༌། །མེ་ཡི་བདུན་ནོ་དེ་ནས་ནི། །མཇུག་ཏུ་རླུང་གིས་འཇིག་པ་ཡིན། ངེས་པར་འཆི་བའི་དུས་ལ་བབས་པའི་
ཚེ༑ ཕྱུག་པོའི་ནོར་རྫས། ཁ་དྲག་གི་དབང་ཆེ། དཔའ་བརྟུལ་གྱི་འཐབ་མོ། བཙན་པོའི་མཁར་རྫོང༌། ལེགས་པའི་གཟུགས་བྱད། སྨྲ་མཁས་ཀྱི་གཏམ། བློ་གྲོས་ཀྱི་མཐུ། གཉེན་
འདུན་གྱི་ངོ་ཆེན། རྫས་སྔགས་རྟེན་འབྲེལ་སོགས་གང་གིས་ཀྱང་མི་ཕན་མི་ལྡོག་བསླུ་བར་མི་ནུས་སོ། །ལྔ་པ་འཆི་བས་མི་འཇིགས་པའི༴ རྒྱུད་ལས། རྣལ་འབྱོར་པ་རྣམས་འཕོ་བའི་ཚེ། །
ཡྰཁྲག་འཐུང་དཔལ་སོགས་རྣལ་འབྱོར་མ། །ལག་ན་མེ་ཏོག་སྣ་ཚོགས་ཐོགས། ྋ།རྒྱལ་མཚན་བ་དན་སྣ་ཚོགས་དང༌། །རོལ་མོའི་སྒྲ་ནི་སྣ་ཚོགས་དང༌། །སྣ་ཚོགས་གླུ་ཡི་མཆོད་པ་

ཡིས༑ འཆི་བ་ཞེས་བྱ་རྣམ་རྟོག་སྟེ། །མཁའ་སྤྱོད་གནས་སུ་ཁྲིད་པར་བྱེད། །ཅེས་སོ། །རྨོག་ཅོག་པས། །འཆི་བ་རྒྱུད་ལ་མ་སྐྱེས་པའི། །བཙུན་པོ་རྒྱལ་པོའི་བཙུན་མོ་འདྲ། །འཆི་བ་
རྒྱུད་ལ་མ་སྐྱེས་པའི། །ཉམས་མྱོང་སྟོན་ཀའི་ན་བུན་འདྲ། །འཆི་བ་རྒྱུད་ལ་མ་སྐྱེས་པའི། །སྙིང་རུས་དཔྱིད་ཀའི་ཆབ་རོམ་འདྲ། །འབྱོངས་པའི་ཚད་ནི། རྗེ་རྒོད་ཚང་པས། ཕ་ཡུལ་
འབྲེལ་ཐག་ཆོད་པ་དང༌། །ཉེ་འབྲེལ་འབྱར་རྩི་འགོག་པ་དང༌། །ཟས་ནོར་འཁྲི་བ་ཆོད་པ་གསུམ། །འཆི་བ་མི་རྟག་སྒོམ་པས་འོང༌། །གསུམ་པ་ལས་རྒྱུ་འབྲས་ཀྱི༴ ལས་འབྲས་ལ་ཡིད་
ཆེས་བསྐྱེད་དགོས་པར་གདམས་པ། མི་དགེ་བའི་ལས་འབྲས་བསྟན་པ། དགེ་བའི་ལས་འབྲས་བསྟན་པ། འཇུག་ལྡོག་གི་སྤྱོད་པ་ལ་བསླབ་དགོས་པར་བསྟན་པ། སྤེལ་སྦྱང་ཕྱོགས་ཙམ་
བཤད་པ་དང་ལྔ་ལས། དང་པོ་ལས་འབྲས་ལ་ཡིད་ཆེས༴ མདོ་སྡེ་ལས་བརྒྱ་པ་ལས། ལུས་ཅན་རྣམས་ཀྱི་བདེ་སྡུག་ནི། །ལས་རྣམས་ཡིན་པར་ཐུབ་པས་གསུངས། །ལས་རྣམས་ཀྱང་ནི་
སྣ་ཚོགས་ལ། །དེ་ཡིས་འགྲོ་འདི་སྣ་ཚོགས་བྱས། །སྣ་ཚོགས་རྣམ་པར་འཁྱམས་ཤིང་འཇུག །ལས་ཀྱི་དྲྭ་བ་འདི་ཆེའོ། །དེ་ཡང་ལས་དང་ལས་ཀྱི་འབྲས་བུ་དཀོན་མཆོག་དང་བདེན་པ་ལ་

།སོགས་པ་ཡོད་པར་ལྟ་བ་ནི་ཡང་དག་པའི་ལྟ་བ་ཞེས་བྱའོ། །གཉིས་པ་མི་དགེ་བའི་ལས༴ ལུས་ཀྱི་སྒོ་ནས་སྲོག་གཅོད་པ། མ་བྱིན་པ་ལེན་པ། འདོད་པས་ལོག་༄༅།
པར་གཡེམ་པ་དང་གསུམ། ངག་གི་སྒོ་ནས་རྫུན། ཕྲ་མ། ཚིག་རྩུབ། ངག་འཁྱལ་ཏེ་བཞི། ཡིད་ཀྱི་བརྣབ་སེམས། གནོད་སེམས། ལོག་ལྟ་སྟེ་བསྡོམས་པའི་མི་དགེ་བ་བཅུའོ། །
ནང་གསེས་སྲོག་གཅོད་པ་ལ་དབྱེ་ན། འདོད་ཆགས་ཀྱི་སྒོ་ནས་དང༌། ཞེ་སྡང་གི་སྒོ་ནས་དང་། གཏི་མུག་གི་སྒོ་ནས་སྲོག་གཅོད་པ་དང་གསུམ་མོ། །མ་བྱིན་ལེན་པ་ལ་གསུམ་སྟེ། འཇབ་
བུས་མ་བྱིན་པ་ལེན་པ་དང་། དབང་གིས་མ་བྱིན་པ་ལེན་པ་དང་། གཡོ་རྒྱུས་མ་བྱིན་པ་ལེན་པའོ། །འདོད་པས་ལོག་པར་གཡེམ་པ་གསུམ་སྟེ། རིགས་ཀྱིས་བསྲུང་བ་དང་། བདག་པོས
བསྲུང་བ་དང་། །ཆོས་ཀྱིས་བསྲུང་བའོ། །ཆོས་ཀྱིས་བསྲུང་བ་ལ་ལྔ་སྟེ།ྋ ཡན་ལག་མ་ཡིན་པ་དང་། ཡུལ་མ་ཡིན་པ་དང་། དུས་མ་ཡིན་པ་དང་། ཚོད་མ་ཡིན་པ་དང་། རིགས་པ་མ་
ot
2q{ཡིན་པར་སྤྱད་པའོ། །རྫུན་ལ། ཕམ་པའི་རྫུན་ནམ་མི་ཆོས་བླ་མའི་རྫུན་དང་། རྫུན་ཆེན་པོ་དང་། རྫུན་ཕྲ་མོ་དང་གསུམ་མོ། ཕྲ་མ་ལ། མངོན་ཕྲའམ་བཙན་ཕྲ་དང༌། གཞོགས་ཕྲ་605

དང་༑ ལྐོག་ཕྲའོ། །ཚིག་རྩུབ་ལ། ངོར་རྩུབ་པ་དང༌། གཞོག་སྟེ་རྩུབ་པ་དང༌། བརྒྱུད་དེ་རྩུབ་པའོ། །ངག་འཁྱལ་ལ། ལོག་པའི་ངག་འཁྱལ་དང་། འཇིག་རྟེན་པའི་ངག་འཁྱལ་
དང་༑ བདེན་པའི་ངག་འཁྱལ་ལོ། །བརྣབ་སེམས་ལ། བདག་གི་ལ་བརྣབ་སེམས་དང་།ྋ གཞན་གྱི་ལ་བརྣབ་སེམས་དང༌། གཉིས་ཀ་མ་ཡིན་པ་ལ་བརྣབ་སེམས་པའོ། །གནོད་སེམས་
ལ༑ ཞེ་སྡང་གི་ཆ་ལས་བྱུང་བའི་གནོད་སེམས་དང་། ཕྲག་དོག་གི་ཆ་ལས་བྱུང་བའི་གནོད་སེམས་དང་། འཁོན་འཛིན་གྱི་ཆ་ལས་བྱུང་བའི་གནོད་སེམས་སོ། །ལོག་ལྟ་ལ། ལས་འབྲས་
ལ་ལོག་པར་བལྟ་བ་དང་། ྋ བདེན་པ་ལ་ལོག་པར་བལྟ་བ་དང་། དཀོན་མཆོག་ལ་ལོག་པར་བལྟ་བའོ། །དེ་ཡང་སྲོག་གཅོད་སོགས་རེ་རེ་ལའང་། གཞི། བསམ་པ། སྦྱོར་བ། མཐར་
ཐུག་སྟེ་སྡིག་པའི་ཡན་ལག་བཞི་རྫོགས་ན་ལྕིའོ། །ཡང་ཀླུ་སྒྲུབ་ཀྱིས། རྟག་དང་མངོན་པར་ཞེན་ན་གཉེན་པོ་མེད། །ཡོན་ཏན་གཙོ་ལྡན་གཞི་ལས་བྱུང་བའི་ལས། །དགེ་དང་མི་དགེ་རྣམ་ལྔ་
ཆེན་པོ་སྟེ། །ཞེས་སོ། །མི་དགེ་བ་བཅུ་པོ་དེ་དག་གི་འབྲས་བུ་ཡང་། རྣམ་སྨིན་གྱི་འབྲས་བུ་དང༌། རྒྱུ་མཐུན་གྱི་འབྲས་བུ་དང་། དབང་གི་འབྲས་བུའམ་བདག་པོའི་འབྲས་བུ་དང་གསུམ་

༄༅། ཚན་།མོ། རྣམ་སྨིན་གྱི་འབྲས་བུ་ནི། ཉོན་མོངས་པའི་སྒོ་ནས་རྣམ་པར་བཞག་པ་དང་། གྲངས་ཀྱི་སྒོ་ནས་དང་། ཡུལ་གྱི་སྒོ་ནས་རྣམ་པར་བཞག་པའོ། །ཉོན་མོངས་
པས་ནི། རིན་ཆེན་ཕྲེང་བར། ཞེ་སྡང་གིས་ནི་དམྱལ་བར་སྐྱེས། །ཆགས་པས་ཡི་དྭགས་འགྲོ་བར་འགྲོ། །རྨོངས་པ་ཕལ་ཆེར་དུད་འགྲོར་འགྲོ། །རྒྱུ་མཐུན་ལ། མྱོང་བ་རྒྱུ་མཐུན་
དང་༑ བྱེད་པ་རྒྱུ་མཐུན་གཉིས་ལས། མྱོང་བ་རྒྱུ་མཐུན་ནི། བསད་པས་ཚེ་ཐུང་ནད་མང་དང་། །མ་བྱིན་ལེན་གྱིས་ལོངས་སྤྱོད་དབུལ། །ལོག་གཡེམ་ཆུང་མ་དགྲ་དང་བཅས། །རྫུན་གྱིས་
༈ ཧར་འདེབས་མཁ་སྡན། ཕྲ་མས་བཤེས་ཉུང་ཇོ ཛཐུནདང་བྲལ། ༈།གནོད་
སྐུར་འདེབས་མི་ཁ་སྡང་། །ཕྲ་མས་བཤེས་ཉུང་མཛའ་དང་བྲལ། །ཚིག་རྩུབ་ཀྱིས་ནི་མི་སྙན་ཐོས། །ངག་འཁྱལ་རང་གི་ཚིག་མི་བཙུན། །བརྣབ་སེམས་ཡིད་ལ་རེ་བ་འཇོམས། །གནོད་
སེམས་འཇིགས་ཤིང་སྐྲག་པས་བཅིངས། །ལོག་ལྟས་ལྟ་ངན་ཟིང་ཟིང་པོ། །བྱེད་པ་རྒྱུ་མཐུན་ནི། སྔ་མ་གང་བྱས་ད་ལྟའི་ལུས་ལ་ལྟོས། ཕྱི་མ་གར་སྐྱེ་ད་ལྟའི་ལས་ལ་ལྟོས། །ཕྱི་མའི་སྐྱེ་
༣ བར་ཡང་མི་དགེ་བ་དེ་དང་དེ་ལ་ངང་གིས་འཇུག་པར་དགའ་བའོ། །བདག་འབྲས་ཀྱང་རིམ་པ་བཞིན། །ཕྱི་རོལ་གཟི་ཆུང་སེར་ཆར་མང༌། །རྔུལ་འཁྲིགས་དྲི་ང་མཐོ་དམན་ཅན། །ཚ་སྒོ་ཅན་

སོགས་དུས་ལོག་དང༌། །འབྲས་བུ་ཕྲ་ཁ་ཆུང་བའང་མེད། དེའང་ཡུལ་ལ་ལྟོས་ནས་སྡིག་པ་ཆེ་བ་ནི་མཚམས་མེད་ལྔ་སྟེ། ཕ་གསོད་པ། མ་གསོད་པ། དགྲ་བཅོམ་པ་གསོད་པ། དགེ་
འདུན་གྱི་དབྱེན་བྱེད་པ། དེ་བཞིན་གཤེགས་པའི་སྐུ་ལ་ངན་སེམས་ཀྱིས་ཁྲག་འབྱིན་པའོ། །དེ་དང་ཉེ་བ་ལྔ་ནི། སྐུ་གསུང་ཐུགས་རྟེན་བཤིག་པ། བྱང་སེམས་གསོད་པ། དགྲ་བཅོམ་མ་ལ་
མི་ཚངས་པར་སྤྱོད་པ། འཕགས་པ་སློབ་པ་གསོད་པ། དགེ་འདུན་སྤྱིའི་དཀོར་ཟ་བའོ། །ཞར་ལ་ལྕི་བ་བཞི་ལ། བཞི་ཚན་བཞི་སྟེ། ལོག་པའི་ལྕི་བ་བཞི་ནི། མཁས་པའི་གོང་ལྕི། དགེ་
སློང་གི་ཕྱག་ལྕི། སྒྲུབ་པ་པོའི་ཟས་ལྕི། སྔགས་པའི་རྫས་ལྕིའོ། །ཉམས་པའི་ལྕི་བ་བཞི་ནི། མི་ཆོས་ཀྱི་མནའ་ཟོས་པ་དང༌། ཉན་ཐོས་ཀྱི་འདུལ་ཁྲིམས་ཉམས་པ་དང་། བྱང་སེམས་ཀྱི་
བསླབ་བྱ་ཉམས་པ་དང༌། གསང་སྔགས་ཀྱི་དམ་ཚིག་ཉམས་པ་རྣམས་ལྕིའོ། །སྨད་པའི་ལྕི་བ་བཞི་ལ། གཏི་མུག་གི་དབང་གིས་སྟོན་པའི་སྐུ་ལ་སྨད་པ་དང་། ང་རྒྱལ་གྱི་དབང་གིས་མཁས་
པའི་ཡོན་ཏན་ལ་སྨད་པ་དང༌། ཕྲག་དོག་གི་དབང་གིས་བདེན་པའི་ཚིག་ལ་སྨད་པ། ཕྱོགས་རིས་ཀྱི་དབང་གིས་ཆོས་ལ་དགག་བསྒྲུབ་བགྱིས་པ་རྣམས་སོ། །སྐུར་བའི་ལྕི་བ་བཞི

t0༄༅། །ནི། མཚམས་མེད་ལྔའི་ནང་ནས་ཁྲག་འབྱིན་པ་དང༌། མི་དགེ་བཅུའི་ནང་ནས་ལོག་ལྟ་དང་། མཉམ་པའི་ཆོས་ལ་ཁྱད་དུ་གསོད་པ། རང་བཞིན་མེད་པ་ལ་གལ་/Z/
8
འཛུགས་པའོ། །ལོག་པ་བརྒྱད་ནི། དགེ་བ་ལ་སྨད་པ། སྡིག་པ་ལ་བསྟོད་པ། དགེ་སྦྱོར་བྱེད་པའི་ཐུགས་དཀྲུགས་པ། དད་པ་ཅན་གྱི་ཚོགས་བཅག་པ། དཀོན་མཆོག་གསུམ་སྤོང་
བ༑ རྡོ་རྗེ་སློབ་དཔོན་ལ་སྨད་པ། ཡི་དམ་གྱི་ལྷ་སྤོང་ལེན་བྱེད་པ། མཆེད་ལྕམ་དྲལ་ལ་གདུང་སེམས་སྐྱུང་བའོ། །ཁ་ན་མ་ཐོ་བ་གསུམ་ནི། ལུས་ཀྱི་ཁ་ན་མ་ཐོ་བར་འཕྱོང་བ་དང༌། རྒྱུག་
པ་དང་། འཁྲབས་པ་དང་། བག་མེད་པའི་སྤྱོད་པ་བྱེད་པའོ། །ངག་གི་ཁ་ན་མ་ཐོ་བ་ནི། འཇིག་རྟེན་གྱི་གླུ་དང༌། རྩོག་གཏམ་དང་། ཆགས་སྡང་གི་ཚིག་ཐམས་ཅད་དོ། །ཡིད་ཀྱི་ཁ་ན
མ་ཐོ་བ། ཉོན་མོངས་དུག་ལྔ་དུག་གསུམ་གྱིས་ཀུན་ནས་བསླངས་པའི་རྣམ་པར་རྟོག་པའོ། །དགེ་སྡིག་གཉིས་ཀྱི་འཕེན་རྫོགས་ཀྱི་ཁྱད་པར་ནི། འཕེན་བྱེད་དགེ་བས་འཕངས་ལ་རྫོགས་བྱེད་དགེ
༥ བས་རྫོགས་པ་དང༌། འཕེན་བྱེད་དགེ་བས་འཕངས་ཀྱང་རྫོགས་བྱེད་མི་དགེ་བས་རྫོགས་པ་དང༌། འཕེན་བྱེད་མི་དགེ་བས་འཕངས་ལ་རྫོགས་བྱེད་མི་དགེ་བས་རྫོགས་པ་དང༌། འཕེན་བྱེད་མི་d༽ 609

དགེ་བས་འཕངས་ཀྱང་རྫོགས་བྱེད་དགེ་བས་རྫོགས་པ་སྟེ་མུ་བཞིའོ། །དེ་དག་སྨིན་ཚུལ་ཀྱང༌། ཇོ་བོ་རྗེས། མཐོང་ལ་མྱོང་དང་སྐྱེ་གནས་མྱོང༌། །གཞན་དུ་མྱོང་དང་མ་ངེས་པའི། །དཀར་
དང་ནག་དང་འདྲེས་མའོ། །འཁོར་བའི་ལས་ནི་ལྕི་གང་དང༌། །ཉེ་བ་གང་དང་གོམས་པ་གང༌། །སྔོན་བྱས་གང་ཡིན་དེ་ལས་ནི། །སྔ་མ་སྔ་མ་རྣམ་སྨིན་འགྱུར། །གསུམ་པ་དགེ་
བའི༴ མི་དགེ་བ་བཅུ་སྤངས་ཤིང་དེའི་གཉེན་པོར་དགེ་བ་བཅུ་སྟེ། སྲོག་གཅོད་སྤངས་ནས་སེམས་ཅན་གྱི་སྲོག་བསྐྱབ་དགོས། མ་བྱིན་པ་ལེན་པ་སྤངས་ནས་སྦྱིན་པ་གཏོང་དགོས། འདོད་
ལོག་སྤངས་ནས་ཚུལ་ཁྲིམས་བསྲུང་དགོས། རྫུན་སྤངས་ནས་བདེན་པར་སྨྲ་དགོས། ཕྲ་མ་སྤངས་ནས་འཁོན་པ་འདུམ་དགོས། ཚིག་རྩུབ་སྤངས་ནས་སྙན་པར་སྨྲ་དགོས། ངག་འཁྱལ་
སྤངས་ནས་ཁ་ཏོན་བྱེད་དགོས། བརྣབ་སེམས་སྤངས་ནས་གཏོང་སེམས་འཆང་དགོས། གནོད་སེམས་སྤངས་ནས་ཕན་སེམས་བསྒོམ་དགོས། ལོག་ལྟ་སྤངས་ནས་ཡང་དག་པའི་ལྟ་བ་རྒྱ་
ལ་བསྟེན་དགོས་སོ། །རྣམ་སྨིན་གྱི་འབྲས་བུ་ནི། མཐོ་རིས་གསུམ་གང་རུང་དུ་སྐྱེའོ། །མྱོང་བ་རྒྱུ་མཐུན་ནི། ཚེ་རིང་འབྱོར་པ་དགྲ་སྤངས་དང༌། །བསྟོད་དང་གྲོགས་མང་སྙན་པའི་

།གཏམ། །ཚིག་བཙུན་བསམ་པ་འགྲུབ་པ་དང་། །ཡིད་བདེ་བ་དང་བློ་གྲོས་འཕེལ། །འདི་དག་དགེ་བའི་རྒྱུ་མཐུན་བཅུ། །བྱེད་པ་རྒྱུ་མཐུན་ནི། དགེ་བ་དེ་དང་དེ་༄༅།
སྔོན་འགྲོའི་
ལ་ངང་གིས་འཇུག་སྟེ་དགེ་བ་གོང་འཕེལ་དུ་འགྱུར་རོ། །དབང་འབྲས་སམ་བདག་འབྲས་ནི། མཐུ་ཆེ་ལོ་ལེགས་ཉམས་དགའ་བ། །མཐོ་དམན་སྙོམ་དང་ཞིང་ས་ཤིན། །རྩི་ཤིང་རྒྱས་དང་
དུས་ཚིགས་རན། །འབྲུ་སྦོམ་རོ་ཞིམ་འབྲས་བུ་རྒྱས། །དགེ་བ་བཅུ་ཡི་བདག་འབྲས་ཡིན། །མཐོང་ཆོས་མྱོང་གྱུར་སྐྱེ་བ་ཕྱི་མ་ལན་གྲངས་གཞན་མྱོང་། ངེས་མེད་སོགས་སྔར་བཤད་དང་ཆ་
བཅུ་གསུམ་
འདྲའོ༑ །བཞི་པ་འཇུག་ལྡོག་གི་སྤྱོད༴ དུས་ཀྱིས་ཉེན་ཏེ་རྒྱལ་པོ༴ མདོ་སྡེ་ལས་བརྒྱ་པ་ལས། ལུས་ཅན་དག་གི་ལས་རྣམས་ནི། །བསྐལ་པ་བརྒྱར་ཡང་ཆུད་མི་འཛའ། །ཚོགས་ཤིང་
དུས་ལ་བབས་པ་ན། །འབྲས་བུ་ཉིད་དུ་སྨིན་པར་འགྱུར། །ཞེས་དང༌། མཛངས་བླུན་ལས། སྡིག་པ་ཆུང་ངུ་དག་ལ་ཡང་། །མི་གནོད་སྙམ་དུ་བརྙས་མི་བྱ། །མེ་མདག་ཆུང་ངུ་དག་གིས་
ouཀྱང་༑ །རྩ་ཕུང་རི་ཙམ་བསྲེག་པར་བྱེད། །དགེ་བ་ཆུང་ངུ་དག་ལ་ཡང༌། །མི་ཕན་སྙམ་དུ་བརྙས་མི་བྱ། །ཆུ་ཡི་ཐིགས་པ་བསགས་པ་ཡིས། །སྣོད་ཆེན་རིམ་གྱིས་གང་བར་འགྱུར།

དང་༑ སྡིག་སྤོང་དགེ་སྒྲུབ་རང་གི་སེམས་འདུལ་བའོ། །ཞེས་དང་། འཕགས་པ་ལྷས། བསམ་པས་བྱང་ཆུབ་སེམས་དཔའ་ཡིས། །དགེ་བའམ་ཡང་ན་མི་དགེ་བ། །ཐམས་ཅད་དགེ་བ་
ཉིད་འགྱུར་ཏེ། །གང་ཕྱིར་སེམས་དེ་གཙོ་བའི་ཕྱིར། །ལྔ་པ་སྤེལ་སྦྱང་ཕྱོགས་ཙམ༴ རྒྱལ་སྲས་བཟང་པོ་དཔལ་གྱིས། རང་གི་སྐྱོན་ལ་རང་གིས་མ་བརྟགས་ན། །ཆོས་པའི་གཟུགས་ཀྱིས་
ཆོས་མིན་བྱེད་སྲིད་པས། །དུས་རྣམ་ཀུན་ཏུ་རང་གི་འཁྲུལ་པ་ལ། །བརྟགས་ནས་སྤོང་བ་རྒྱལ་སྲས་ལག་ལེན་ཡིན། །སྐྱབས་ཡུལ་དམ་པ་རྣམས་ཀྱི་སྤྱན་སྔར་སྔར་བྱས་མི་དགེ་བའི་ལས་ལ་
འགྱོད་བཤགས་དང༌། ཕྱིན་ཆད་སྲོག་ལ་བབས་ཀྱང་མི་བགྱིད་པའི་སྡོམ་སེམས་བརྟན་པོ་བསྐྱེད་ཅིང༌། དེ་བཞིན་དགེ་བའི་ལས་ཇི་སྤྱད་པ་ཐམས་ཅད་ཐེག་པ་ཆེན་པོའི་ལུགས་ཀྱིས། ནམ་མཁའ་
དང་མཉམ་པའི་སེམས་ཅན་རྣམས་བྱང་ཆུབ་ཆེན་པོ་ལ་རེག་པའི་ཕྱིར་བསྔོ་བ་བཞིན་གྱིས་སྤེལ་བར་བྱའོ། །འབྱོངས་པའི་ཚད་ནི། དབུ་མ་རིན་ཕྲེང་ལས། འདུན་དང་ཞེ་སྡང་འཇིགས་པ་
དང་༑ །རྨོངས་པས་གང་ཞིག་ཆོས་མི་འདའ། །དེ་ནི་དད་པ་ཅན་ཞེས་བྱ། །ངེས་པར་ལེགས་པའི་སྣོད་མཆོག་ཡིན། དེ་ཡང་དལ་འབྱོར་རྙེད་དཀའ་བར་ཤེས། རྙེད་པའང་ནམ་འཆི་ཆ་མེད་ལྕ

།དུ་རིག །དེའི་འོག་ཏུ་ལས་འབྲས་ལ་ངེས་པ་འདྲོངས་པ་ཙམ་ནི་སྐྱེས་བུ་ཆུང་ངུའི་ལམ་སྟེ་མངོན་མཐོ་ཐོབ་པའི་ཕྱིར་དུའོ། །དེ་ནས་འཁོར་བ་འདི་བཙོན་ར་དང་མེ་༄༅།
འོབས་ལྟ་བུར་ཤེས་ནས་རང་ཉིད་ཁོ་ན་དེ་ལས་ཐར་ནས་ཞི་བ་མྱང་འདས་ཙམ་དོན་དུ་གཉེར་བ་ནི་སྐྱེས་བུ་འབྲིང་གི་ལམ། དེའི་རྗེས་སུ་སྐྱབས་སེམས་རྡོར་བཟླས་མཎྜལ་བླ་མའི་རྣལ་འབྱོར་ལས་
བརྩམས་ཁྲིད་ཡོངས་སུ་རྫོགས་ཀྱི་བར་ནི་སྐྱེས་བུ་ཆེན་པོའི་ལམ་སྟེ་གཞན་དོན་དུ་སངས་རྒྱས་ཐོབ་པར་འདོད་པའོ། །ཇོ་བོ་རྗེས། གང་ཞིག་ཐབས་ནི་གང་དག་གིས། །འཁོར་བའི་བདེ་བ་ཙམ་
དག་ལ། །རང་ཉིད་དོན་དུ་གཉེར་བྱེད་པའི། །སྐྱེས་བུ་དེ་ནི་ཐ་མར་ཤེས། །སྲིད་པའི་བདེ་བ་རྒྱབ་ཕྱོགས་ཤིང༌། །སྡིག་པའི་ལས་ལས་ལྡོག་བདག་ཉིད། །གང་ཞིག་རང་ཞི་ཙམ་དོན་
གཉེར༑ །སྐྱེས་བུ་དེ་ནི་འབྲིང་ཞེས་བྱ། །རང་རྒྱུད་རྟོགས་པའི་སྡུག་བསྔལ་གྱིས། །གང་ཞིག་གཞན་གྱི་སྡུག་བསྔལ་ཀུན། །ཡང་དག་ཟད་པར་ཀུན་ནས་འདོད། །སྐྱེས་བུ་དེ་ནི་མཆོག་ཡིན་
ནོ༑ །ཞེས་དང༌། རྗེ་ཟླ་འོད་གཞོན་ནུས། ཐེག་པ་ཐམས་ཅད་བརྗོད་བྱར་བྱེད་པ་ཡི། །སྐྱེས་བུ་གསུམ་གྱི་ལམ་གྱི་རིམ་པ་འདི། །དུས་གསུམ་འཕགས་པ་རྣམས་ཀྱི་གཞུང་ལམ་སྟེ། །ཆོས་

བཞིས་རྒྱས་བཤད་དེ་དག་རེ་རེའང་། །ལྟ་སྒོམ་སྤྱོད་པ་གསུམ་གྱིས་ཉམས་སུ་བླང་། །ཡང་དག་ལྟ་བ་ལས་འབྲས་སྒོམ། །དགེ་སྡིག་འཇུག་ལྡོག་སྤྱོད་པ་སྟེ། །འབྲས་བུ་མཐོ་རིས་ལྷ་མི་
གཉིས༑ །སྐྱེས་བུ་ཆུང་ངུ་བསྡུས་པ་ཡིན། །བདག་མེད་ལྟ་བ་ཉེས་དམིགས་སྒོམ། །ངེས་འབྱུང་བསླབ་པ་གསུམ་སྤྱོད་པ། །འབྲས་བུ་ཉན་རང་བྱང་ཆུབ་གཉིས། །སྐྱེས་བུ་འབྲིང་པོ་བསྡུས་
པ་ཡིན། །བདེན་གཉིས་ལྟ་བ་ཟུང་འཇུག་སྒོམ། །ཕ་རོལ་ཕྱིན་བཅུ་སྤྱོད་པ་སྟེ། །འབྲས་བུ་མི་གནས་མྱ་ངན་འདས། །སྐྱེས་བུ་ཆེན་པོ་བསྡུས་པ་ཡིན། །ཞེས་གསུངས་པས། མདོར་ན་སྐྱེས་
བུ་ཆུང་འབྲིང་ཆེན་པོའི་ལམ་སྲོལ་ནི་བདེ་བར་གཤེགས་པའི་གསུང་རབ་ཀྱི་སྤྱི་བབས་ཆེན་པོ་ཡིན་ལ། འདིར་ཡང་ས་བཅད་ཀྱི་སྒྲིག་ཁྱེར་གཽ་བབས་དེ་མཐུན་དུ་བྱུང་བ་ནི་གཞན་ལས་ཁྱད་པར་དུ་
འཕགས་པའི་རྣམ་བཞག་ཡིན་པར་ངེས་དགོས་སོ། །བཞི་པ་འཁོར་བའི་ཉེས་དམིགས་བསྟན་པའི༴ སྤྱིར་འཁོར་བ་སྡུག་བསྔལ་གྱི་རང་བཞིན་དུ་བསྟན་པ། བྱེ་བྲག་སྡུག་བསྔལ་གྱི་སྡུག་བསྔལ་
བཤད་པ། འགྱུར་བའི་སྡུག་བསྔལ་བཤད་པ། འདུ་བྱེད་ཀྱི་སྡུག་བསྔལ་བཤད་པ། སྡུག་བསྔལ་དེ་ལྡན་གྱི་འཁོར་བ་ལས་ངེས་པར་ཐར་བའི་ཐབས་ལ་འབད་པར་གདམས་པ་དང་ལྔ་

།ལས། དང་པོ་སྤྱིར་འཁོར་བ༴ སྲིད་སྲེད་མ་རིག་དབང་གི་སྐྱེ་བོ༴ གཉིས་པ་བྱེ་བྲག་སྡུག་བསྔལ་གྱི་སྡུག་བསྔལ་བཤད་པ་ལ་དྲུག་ལས། དང་པོ་དམྱལ་བ་ལ་
ཚ་དམྱལ་བརྒྱད། གྲང་དམྱལ་བརྒྱད། ཉི་ཚེ་བ། ཉེ་འཁོར་བ་དང་བཅོ་བརྒྱད་ཡོད་པ་ལས། ཚ་དམྱལ་བརྒྱད་ནི། མངོན་མཛོད་ལས། འདི་འོག་སྟོང་ཕྲགཉི་ཤུ་ན། །མནར་མེད་པའོ་དེ་
ཙམ་མོ། །དེ་ཡི་སྟེང་ན་དམྱལ་བ་བདུན། །ཡང་སོས་ཐིག་ནག་བསྡུས་འཇོམས་དང་། །ངུ་འབོད་ངུ་འབོད་ཆེན་པོ་དང་། །ཚ་བ་རབ་ཚ་མནར་མེད་པའོ། །ཚེ་ཚད་ནི། མངོན་པར། ཡང་
སོས་ལ་སོགས་དྲུག་རིམ་བཞིན། །འདོད་ལྷའི་ཚེ་དང་ཉིན་ཞག་མཉམ། །རབ་ཏུ་ཚ་བ་བར་བསྐལ་ཕྱེད། །མནར་མེད་པ་ལ་བར་བསྐལ་གཅིག་གོ །ཉེ་འཁོར་བ་ནི། བརྒྱད་པོ་ཀུན་ལས་
ལྷག་བཅུ་དྲུག །མེ་མ་མུར་དང་རོ་མྱགས་འདམ། །སྤུ་གྲིའི་ལམ་སོགས་ཆུ་བོ་ཡིན། །སོགས་ཁོངས་ནས། རལ་གྲི་ལོ་མའི་ནགས་ཚལ། ཤལ་མ་ལིའི་སྡོང་པོ། སྤུ་གྲི་གཏམས་པའི་
༥ལམ་དང་གསུམ་པོ་མཚོན་ཆའི་གནོད་པ་ཡིན་པས་གཅིག་ཏུ་སྡོམས་སོ། །གྲང་དམྱལ་བརྒྱད་ནི། འཛམ་བུ་གླིང་འདི་ཉིད་ཀྱི་འོག་ན་དམྱལ་བ་ཆེན་པོ་རྣམས་ཀྱི་ཐད་ཀ་ན་གནས་པ། ཆུ་བུར་ཆུ་
ཀྭ{

བུར་བརྡོལ་པ་ཅན། །ཨ་ཆུ་ཀྱི་ཧུད་སོ་ཐམ་པ། །ཨུཏྤལ་པདྨ་པད་ཆེར་གས། །ཚེ་ཚད་ནི། ཏིལ་རྫང་ནང་ནས་ལོ་བརྒྱ་བཞིན། །ཏིལ་རེ་ཕྱུང་བས་ཟད་གྱུར་པ། །ཆུ་བུར་ཅན་གྱི་ཚེ་ཚད་
ཡིན༑ གཞན་གྱི་ཚེ་ནི་ཉི་ཤུ་འགྱུར། །ཉི་ཚེ་བའི་དམྱལ་བ་ནི། གནས་ཚད་སྡུག་བསྔལ་སོགས་ངེས་མེད་དོ། །འཕགས་པ་ཀླུས། དམྱལ་བ་བྲིས་པ་མཐོང་དང་ཐོས་པ་དང༌། །དྲན་དང
བཀླག་དང་གཟུགས་སུ་བགྱིས་རྣམས་ཀྱང༌། །འཇིགས་པ་སྐྱེས་པར་གྱུར་ན་མི་བཟོད་པའི། །རྣམ་སྨིན་ཉམས་སུ་མྱོང་རྣམས་སྨོས་ཅི་འཚལ། །དང་། འདི་ན་ཉིན་གཅིག་མདུང་ཐུང་སུམ་བརྒྱ་
ཡིས༑ རབ་ཏུ་དྲག་བཏབ་སྡུག་བསྔལ་གང་ལགས་པ། དེ་ནི་དམྱལ་བའི་སྡུག་བསྔལ་ཆུང་ངུ་ལའང༌། །འོལ་ཡང་མི་བགྱིད་ཆར་ཡང་མི་ཕོད་དོ། །ཞེས་དང༌། བདེ་བ་ཀུན་གྱི་ནང་ན་སྲེད་
ཟད་པའི། །བདེ་བ་བདག་པོར་བགྱིད་པ་ཇི་ལྟ་བ། །དེ་བཞིན་སྡུག་བསྔལ་ཀུན་གྱི་ནང་ན་ཡང་། །མནར་མེད་དམྱལ་བའི་སྡུག་བསྔལ་རབ་མི་བཟོད། །གཉིས་པ་ངན་འགྲོ་ཡི་དྭགས་ལ་བྱིངས་ན་
གནས་པ་དང་མཁའ་ལ་རྒྱུ་བ་གཉིས། དང་པོ་ནི། འཛམ་གླིང་འདི་ཡི་འོག་ཏུ་དཔག་ཚད་ལྔ་བརྒྱ་ན་ཡི་དྭགས་ཀྱི་གྲོང་ཁྱེར་སེར་སྐྱའི་གཤིན་རྗེའི་འཇིག་རྟེན་ཞེས་བྱ་བ་ཡོད། དེ་ལ་རིགས་སུམ་ཅུ་༔

༄༅། །སོ་དྲུག་སོགས་བཤད་ཀྱང་། གཙོ་ཆེ་བ་ཕྱི་ཡི་སྒྲིབ་པ་ཅན། ནང་གི་སྒྲིབ་པ་ཅན། ཟས་སྐོམ་གྱི་སྒྲིབ་པ་ཅན། སྒྲིབ་ཅན་གྱི་སྒྲིབ་པ་ཅན་དང་བཞིའོ། །བཤེས་
ལམ་ང་ལས། ཁ་ཅིག་ཁ་ནི་ཁབ་ཀྱི་མིག་ཙམ་ལ། །ལྟོ་བ་རི་ཡི་ལྗོངས་ཙམ་བཀྲེས་པས་ཉེན། །མི་གཙང་གྱི་ནར་བོར་བ་ཅུང་ཟད་ཀྱང་། །འཚལ་བའི་མཐུ་དང་ལྡན་པ་མ་ལགས་སོ། །ཡི་
a དྭགས་རྣམས་ལ་སོས་ཀའི་དུས་སུ་ནི། །ཟླ་བའང་ཚ་ལ་དགུན་ནི་ཉི་མའང་གྲང༌། །ལྗོན་ཤིང་འབྲས་བུ་མེད་གྱུར་དེ་དག་གིས། །བལྟས་པ་ཙམ་གྱིས་ཆུ་ཀླུང་སྐེམ་པར་འགྱུར། །ཚེ་ཚད
ནི༑ མིའི་ཟླ་བ་རེ་ལ་ཞག་གཅིག་ཏུ་བརྩིས་པའི་ལོ་ལྔ་བརྒྱར་གནས་པ་བཤད་དོ། །གཉིས་པ་མཁའ་ལ་རྒྱ་བ་ནི།ྋ བཙན་དང་རྒྱལ་པོ་ཤི་འདྲེ་འབྱུང་པོ་མ་མོ་ཐེའུ་རང་ལ་སོགས་པའོ། །གསུམ
པ་དུད་འགྲོའི་སྡུག་བསྔལ་ནི། དུད་འགྲོ་ལ་བྱིངས་ན་གནས་པ་དང་། ཁ་འཐོར་བ་གཉིས། བཤེས་སྤྲིང་ལས། དུད་འགྲོའི་སྐྱེ་གནས་ན་ཡང་གསོད་པ་དང༌། །བཅིང་དང་བརྡེག་སོགས་
སྡུག་བསྔལ་སྣ་ཚོགས་པ། །ཞི་གྱུར་དགེ་བ་སྤངས་པ་རྣམས་ལ་ནི། །གཅིག་ལ་གཅིག་ཟ་ཤིན་ཏུ་མི་ཟད་པ། །ཞེས་དང༌། ཁ་ཅིག་མུ་ཏིག་བལ་དང་རུས་པ་ཁྲག །ཤ་དང་པགས་བའི་ཕྱིར་དུ་ ེ

འཆི་བར་འགྱུར། །དབང་མེད་གཞན་དག་ལག་པ་རྡོག་པ་དང་། །ལྕག་དང་ལྕགས་ཀྱུ་བཏབ་པས་བཏབ་སྟེ་བཀོལ། །བཞི་པ་བདེ་འགྲོ་མི་ལ་སྡུག་བསྔལ་བརྒྱད་ཡོད་དེ། མངལ་འཇུག་གི་
ཤྲཱྀ མདོ་ལས། དེ་བཞིན་དུ་སྐྱེ་བ་ཡང་སྡུག་བསྔལ་ལོ། །རྒ་བ་ཡང་སྡུག་བསྔལ་ཡིན་ནོ། །ན་བ་ཡང་སྡུག་བསྔལ་ཡིན་ནོ། །འཆི་བ་ཡང་སྡུག་བསྔལ་ཡིན་ནོ། །སྡུག་པ་དང་བྲལ་བ་ཡང་སྡུག་
བསྔལ་ཡིན་ནོ། །མི་སྡུག་པ་དང་འཕྲད་པ་ཡང་སྡུག་བསྔལ་ཡིན་ནོ།ྋ།གང་འདོདཔ་བཙལ་ཏེ་མ་རྙེད་པ་ཡང་སྡུག་བསྔལ་ཡིན་ནོ། །ཡོད་པ་བསྲུང་དཀའ་བ་ཡང་སྡུག་བསྔལ་ཡིན་ནོ། །ཞེས་
གསུངས་པ་ལས། དང་པོ་སྐྱེ་བའི་སྡུག་བསྔལ་ནི། མངལ་འཇུག་གི་མདོ་ལས། དང་པོ་མེར་མེར་པོ་ལས་ནི། །ཤ་ཡི་ཆུ་བུར་སྐྱེ་བར་འགྱུར། །ཆུ་བུར་ལས་ནིཾ་ལྟར་ལྟར་སྐྱེ། །ལྟར་ལྟར
པོ་ནི་མཁྲང་བར་འགྱུར། །མཁྲང་བ་རྣམ་པར་འགྱུར་ནས་ནི། །མགོ་དང་ཡན་ལག་བཞི་སྐྱེས་པས། །རུས་པ་བསྡུས་ནས་ལུས་གྲུབ་པ། །ཐམས་ཅད་ལས་ཀྱི་རྒྱུ་ལས་བྱུང༌། །ཞེས་
དང་༑ སློབ་སྤྲིང་ལས། ཤིན་ཏུ་མི་བཟད་དྲི་ང་མི་གཙང་བཅེར་བས་འགགས། །རབ་ཏུ་དོག་པ་མུན་ནག་འཐིབས་པོར་འདུག་པ་ཡི། །མངལ་གནས་དམྱལ་བ་ལྟ་བུའི་ནང་དུ་དེ་ཞུགས་

།ནས། །ལུས་ཡོངས་བསྐམ་ལ་སྡུག་བསྔལ་ཆེན་པོར་གནས་དགོས་སོ། །གཉིས་པ་རྒས་པའི་སྡུག་བསྔལ་ཡང་མདོར་ན་བཅུ་ཐམ་པ་ལས། དེ་ཡང་གཟུགས་༄༅།སྔོན་འགྲོའི་
ཡོངས་སུ་འགྱུར་བ་དང་། སྐྲ་ཡོངས་སུ་འགྱུར་བ་དང༌། པགས་པ་ཡོངས་སུ་འགྱུར་བ་དང་། ཁ་དོག་ཡོངས་སུ་འགྱུར་བ་དང༌། །མཐུ་སྟོབས་ཡོངས་སུ་ཡོངས་སུ་འགྱུར་བ་དང༌། གཟི་
བརྗིད་ཡོངས་སུ་ཡོངས་སུ་འགྱུར་བ་དང༌། བསོད་ནམས་ཡོངས་སུ་ཡོངས་སུ་འགྱུར་བ་དང༌། ནད་མེད་པ་ཡོངས་སུ་འགྱུར་བ་དང༌། སེམས་ཡོངས་སུ་ཡོངས་སུ་འགྱུར་བ་དང༌། གནས་
སྐབས་འདས་ཤིང་ཚེའི་མཇུག་སྡད་པའོ། །གསུམ་པ་ན་བའི་སྔག་བསྔལ་ལ་བདུན་ཡོད་དེ། དེ་ཡང་ཟུག་ཟེར་དྲག་པོ་བཏབ་པའི་སྡུག་བསྔལ། དཔྱད་རྩུབ་མོ་བྱེད་པའི་སྡུག་བསྔལ། སྨན་ཚ་
བ་བརྟེན་པའི་སྡུག་བསྔལ། །བཟའ་བཏུང་སྙིང་ལ་འདོད་པ་འགོག་པའི་སྡུག་བསྔལ། །སྨན་པའི་ངོ་བསྲུང་བའི་སྡུག་བསྔལ། །ཡོ་བྱད་ཟད་པའི་སྡུག་བསྔལ། ཤི་དོགས་པའི་སྡུག་བསྔལ་
ལརྣམས་ཡོད་དོ། །བཞི་པ་འཆི་བའི་སྡུག་བསྔལ་ནི། འཆི་དུས་མནར་གཅོད་ཀྱི་སྡུག་བསྔལ་དང༌། ཚེ་འདིའི་ཉེ་དུ་མཛའ་བཤེས་ཐམས་ཅད་ཀྱི་ནང་ནས་གྲོགས་མེད་གཅིག་པུར་འགྲོ་དགོས་པ་

དང་༑ རྒྱུ་ནོར་ལོངས་སྤྱོད་ཐམས་ཅད་ཅམ་སྟེ་བཞག་ནས་ལྟོ་རྣམས་གཅིག་ཀྱང་འཁྱེར་དབང་མེད་པ་དང༌། སྔར་སྡིག་པ་བྱས་པའི་ལས་དྲན་ཏེ་ངན་སོང་དུ་སྐྱེ་བ་ལ་འཇིགས་ཤིང་སྐྲག་པ
དང་༑ མི་ལུས་ཆོས་མེད་སྟོང་ཟད་དུ་སོང་བའི་འགྱོད་པ་དྲག་པོ་སོགས་སྡུག་བསྔལ་མང་ངོ༌། །ལྔ་པ་སྡུག་པ་གཉེན་དང་བྲལ་བའི༴ ཕ་མ་སྤུན་ཟླ་གཉེན་བཤེས་མཛའ་གཅུགས་སོགས་ཤི་
བའམ་ཡུལ་གཞན་དུ་འཁུར་བ་ལ་སོགས་པའོ། །དྲུག་པ་མི་སྡུག་པ་དགྲ་དང་འཕྲད་པའི་སྡུག་བསྔལ་ནི། དགྲ་ཇག་རྐུན་མ་གཅན་གཟན་སོགས་ཀྱིས་འཚེ་བ་དང་འཐབ་རྩོད་ལ་སོགས་པའོ། །
བདུན་པ་འདོད་པ་བཙལ་ཏེ་མ་རྙེད་པའི་སྡུག་བསྔལ་ནི། རྒྱུ་ནོར་ལོངས་སྤྱོད་བདེ་སྐྱིད་སྙན་གྲགས་སོགས་འབད་རྩོལ་བྱས་ཀྱང་མ་འགྲུབ་མ་རྙེད་པ་དབུལ་ཞིང་ཕོངས་པའོ། །བརྒྱད་པ་ཡོད་པ་
བསྲུང་དཀའི་སྡུག་བསྔལ་ནི། ཀླུ་སྒྲུབ་ཀྱིས། བསགས་དང་བསྲུང་དང་སྤེལ་བས་ཉམ་ཐག་པས། །ནོར་ནི་ཕུང་ཁྲོལ་མཐའ་ཡས་ཤེས་པར་བྱ། །ཞེས་སོ། །ལྔ་པ་ལྷ་མིན་ནི། རི་རབ་ཀྱི་
ཆུ་མཚམས་ནས་མར་དཔག་ཚད་ཁྲི་ཚིག་སྟོང་གཞལ་བའི་ཁོང་སེང་ན་འོད་ལྡན་ཞེས་བྱ་བའི་གྲོང་ཁྱེར་ན་ལྷ་མ་ཡིན་གྱི་དབང་པོ་སྒྲ་ཅན་འཛིན་འཁོར་དང་བཅས་པ་གནས་སོ། །དེ་བཞིན་དུ་དཔག

༄༅། །ཚད་ཁྲི་ཆིག་སྟོང་རེ་མར་རིམ་པར་གཞལ་ནས་སྐར་ཕྲེང་ཞེས་པའི་གྲོང་ན་མགུལ་འཕྲེང་ཅན་འཁོར་བཅས་གནས་སོ། །དེ་ནས་མར་བརྟན་པའི་གྲོང་ཁྱེར་ན་རབ་སྣོན
འཁོར་བཅས་གནས་སོ། །དེ་ནས་མར་ཟབ་པའི་གྲོང་ན་ལྷ་མ་ཡིན་གྱི་དབང་པོ་ཐག་བཟང་རིས་ཞེས་བྱ་བ་འཁོར་དང་བཅས་པ་གནས་སོ། །བཤེས་སྤྲིང་ལས། ལྷ་མིན་དག་ནའང་རང་བཞིན་གྱི
ལྷ་ཡི། །དཔལ་ལ་སྡང་ཕྱིར་ཡིད་ཀྱི་སྡུག་བསྔལ་ཆེ། །དྲུག་པ་ལྷ་རྣམས་ཀྱི་སྡུག་བསྔལ་ནི། རྩ་བའི་འཆི་ལྟས་ལྔ་ནི། བཤེས་སྤྲིང་ལས། ལུས་ཀྱི་ཁ་དོག་མི་སྡུག་འགྱུར་བ་དང༌། །སྟན་
༈ ལ་མི་དགའ་མེ་ཏོག་ཕྲེང་རྙིང་བ། །གོས་ལ་དྲི་མ་ཆགས་དང་ལུས་ལ་ནི། །སྔོན་ཆད་མེད་པའི་རྔུལ་འབྱུང་ཞེས་བགྱི་བ། །མཐོ་རིས་འཆི་འཕོ་སྦྲོན་བྱེད་འཆི་ལྟས་ལྔ། །ཉེ་བའི་འཆི་ལྟས་ལྔ་
ནི༑ །ལུས་ཀྱི་འོད་ཆུང་དུ་སོང་བ་དང༌། ཁྲུས་ཀྱི་ཆུ་ལུས་ལ་མི་ཆགས་པ་དང་། གོས་རྒྱན་ལས་སྒྲ་མི་སྙན་པ་འབྱུང་བ་དང་། མིག་གི་རྫི་མ་འཕྲབ་པ་དང༌། ཡུལ་གཅིག་ལ་ཆགས་པ་དང་
ལྔའོ༑ །མདོ་དྲན་ཉེར་ལས། ལྷ་རྣམས་འཆི་བར་འགྱུར་བའི་ཚེ། །སྡུག་བསྔལ་འབྱུང་བ་ཇི་སྙེད་པ། །མནར་མེད་སེམས་ཅན་དམྱལ་བ་ཡི། །བཅུ་དྲུག་ཆར་ཡང་མི་ཕོད་དོ། །གསུམ་པ་{

འགྱུར་བའི་སྡུག༴ བཤེས་སྤྲིང་ལས། བརྒྱ་བྱིན་འཇིག་རྟེན་མཆོད་འོས་གྱུར་ནས་ཀྱང་། །ལས་ཀྱི་དབང་གིས་སླར་ཡང་ས་སྟེང་ལྷུང༌། །འཁོར་ལོས་བསྒྱུར་བ་ཉིད་དུ་གྱུར་ནས་ཀྱང༌། །
འཁོར་བ་དག་ཏུ་ཡང་བྲན་ཉིད་དུ་འགྱུར། །བཞི་པ་འདུ་བྱེད་ཀྱི༴ མཛོད་འགྲེལ་ལས། བྱིས་པ་ལག་མཐིལ་འདྲ་བ་ཡིས། །འདུ་བྱེད་སྡུག་བསྔལ་སྤུ་མི་རྟོགས། །འཕགས་པ་མིག་དང་འདྲ་
བ་ཡིས། །དེ་ཡིས་ཤིན་ཏུ་ཡིད་ཀྱང་འབྱུང༌། །ལྔ་པ་སྡུག་བསྔལ་དེ་ལྡན་གྱི་འཁོར་བ་ལས༴ མྱ་ངན་བསལ་བ་ལས། ཡང་དང་ཡང་དུ་དམྱལ་བ་ན། །ཟངས་ཞུན་བསྐོལ་བ་གང་འཐུང་
བ༑ །རྒྱ་མཚོའི་ནང་གི་ཆུ་ལ་ཡང་། །དེ་ཡི་ཚད་ཙམ་ཡོད་མ་ཡིན། ཁྱི་དང་ཕག་ཏུ་གྱུར་པ་ན། །མིག་གཙང་བ་ནི་གང་ཟོས་པ། །རི་ཡི་རྒྱལ་པོ་ལྷུན་པོ་ཡི། །ཚད་ལས་ཤིན་ཏུ་ལྷག་པར་
འགྱུར༑ །མཛའ་བཤེས་རབ་ཏུ་བྲལ་བ་ཡི། །འཁོར་བའི་གནས་སུ་གང་ངུས་པ། །མིག་གི་མཆི་མའི་ཐིགས་པ་ཡི། །སྣོད་དུ་རྒྱ་མཚོ་རུང་མ་ཡིན། །ཕན་ཚུན་དག་ཏུ་རྩོད་པའི་ཕྱིར། །མགོ་
བོ་བཅད་པ་གང་ཡིན་པ། །སྤུངས་ན་དེ་ལྟར་མཐོ་བ་ནི། །ཚངས་པའི་འཇིག་རྟེན་ལས་ཀྱང་ཐལ། །སྲིན་བུར་གྱུར་ཅིང་རབ་བཀྲེས་པས། །ས་ལུད་ཟོས་པ་གང་ཡིན་པ། །འོ་མའི་རྒྱ་མཚོ་ཆེ་

༄༅། །ནང་དུ། །དེ་ཡིས་བཀང་ན་ཤིན་ཏུ་འགེང་། །ཞེས་དང་། ཡབ་སྲས་མཇལ་བའི་མདོ་ལས། འཁོར་བའི་ཉེས་དམིགས་མཐོང་བ་ན། །སྐྱོ་བའི་སེམས་ནི་རབ་ཏུ་
སྔོན་འགྲོའི་
སྐྱེ༑ །ཁམས་གསུམ་བརྩོན་རར་འཇིགས་པས་ན། །བརྩོན་པའི་སེམས་ཀྱིས་སྤོང་བར་བྱེད། །ཕན་ཡོན་འབྱོངས་ཚད་ནི། རྗེ་མི་ལས། འགྲོ་བ་གང་དུ་སྐྱེས་ཀྱང་སྐྱིད་མེད་པས། བསམ་བློ་
ཐག་གིས་ཆོད་ན་ཅི་བྱས་ཐམས་ཅད་ཆོས་སུ་འགྲོ་བ་ཡིན། ཞེས་གསུངས་པ་བཞིན་ནོ། །ཞར་བྱུང་ཐར་པའི་ཕན་ཡོན་ཀྱང༌། ཁམས་གསུམ་འཁོར་བ་ཐམས་ཅད་སྔག་བསྔལ་གྱི་རང་བཞིན་ཡིན་
བཅུ་དགུ་
༴ པས༑ ཟག་བཅས་ཐམས་ཅད་སྡུག་བསྔལ་ཞེས་བྱ་བ་དེ་ལས་ཐར་ཏེ། གཏན་དུ་བདེ་བ་ནི་མྱ་ངན་ལས་འདས་པ་གཅིག་པུ་ཡིན་པས། མྱ་ངན་ལས་འདས་པ་འབའ་ཞིག་ཞི་ཞིང་བདེ་བའོ། །དེ་
ལྟར་འཁོར་བའི་ཉེས་དམིགས་དེ་དག་ཤེས་པས། སྲིད་པའི་བདེ་བ་ལས་བློ་ལྡོག་པ་ཡིན་ནོ།། ༄། །གཉིས་པ་ཐུན་མོང་གི་ཐུན་མོང་མ་ཡིན་པའི་སྔོན་འགྲོ་ལ། རྒྱུ་སྣོད་དུ་རུང་བར་བྱེད་
པ་སྐྱབས་འགྲོ་སེམས་བསྐྱེད་ཀྱི་ཁྲིད། འགལ་རྐྱེན་སྡིག་སྒྲིབ་སྦྱོང་བར་བྱེད་པ་རྡོ་རྗེ་སེམས་དཔའི་བསྒོམ་བཟླས། ཚོགས་རྫོགས་པར་བྱེད་པ་མཎྜལ། བྱིན་རླབས་འཇུག་བར་བྱེད་པ་བླ་མའི་རྣལ་

འབྱོར་གྱི་ཁྲིད་དང་བཞི་ལས། དང་པོ་རྒྱུ་སྣོད་དུ་རུང་བར་བྱེད་པ་སྐྱབས་འགྲོ་སེམས་བསྐྱེད་ཀྱི་ཁྲིད་ལ་གཉིས་ཀྱི། དང་པོ་ལ་སྐྱབས་ཡུལ་ངོས་བཟུང་བ། ཇི་ལྟར་སྐྱབས་སུ་འགྲོ་
ཚུལ༑ སྐྱབས་སུ་སོང་བའི་ཚད། སྐྱབས་འགྲོའི་བསླབ་བྱ། སྐྱབས་སོང་གི་ཕན་ཡོན་བསྟན་པ་དང་ལྔའོ། །དང་པོ་སྐྱབས་ཡུལ་ངོས་བཟུང་བ་ནི། སྐྱབས་སེམས་བདུན་ཅུ་པ་
ལས༑ སངས་རྒྱས་ཆོས་དང་དགེ་འདུན་ཏེ། །ཐར་པ་འདོད་པ་རྣམས་ཀྱི་སྐྱབས། སྐྱབས་ཡུལ་མཆོག་གསུམ་ལའང་རྒྱུ་འབྲས་ཀྱི་དབྱེ་བ་གཉིས་ལས། རྒྱུའི་སྐྱབས་ཡུལ་ནི། གཞན་རྒྱུད་
ཀྱིས་བསྡུས་པའམ་གཞན་རྒྱུད་ལ་བྱོན་ཟིན་པའི་དཀོན་མཆོག་གསུམ་དང༌། གསང་སྔགས་ལ་དེའི་སྟེང་དུ་རྩ་བ་གསུམ་དང་བླ་མ་ནི་སྐྱབས་གནས་ཀུན་འདུས་སུ་ཤེས་དགོས་སོ། །འབྲས་བུའི་
སྐྱབས་ཡུལ་ནི། རང་གི་སེམས་ཉིད་དཀོན་མཆོག་གསུམ་གྱི་རང་བཞིན་དུ་བཞུགས་པ་སྟེ། ཡེ་ཤེས་གྲུབ་པ་ལས། དག་ཐོབ་བྲལ་བའི་སེམས་སངས་རྒྱས། །མི་འགྱུར་དྲི་མེད་ཆོས་དང་
ནི༑ །ཡོན་ཏན་ཀུན་རྫོགས་དགེ་འདུན་ཏེ། །ཡིན་ཕྱིར་རང་གི་སེམས་ཉིད་མཆོག །ཅེས་སོ། །དེའང་དཀྱིལ་འཁོར་སོ་སོའི་དཀོན་མཆོག་གསུམ་དང་། བསྟན་པ་སྤྱིའི་དཀོན་མཆོག་གསུམ་

༄༅། །གཉིས་ཀ་རྒྱུའི་སྐྱབས་ཡུལ་དུ་འདོད་ལ། དེ་ལ་སྐྱབས་སུ་འགྲོ་བ་ནི་རྒྱུའི་སྐྱབས་འགྲོའོ། །རང་གི་སེམས་ཉིད་རང་བྱུང་གི་ཡེ་ཤེས་དཀོན་མཆོག་གསུམ་ཡེ་ནས
གནས་པ་ནི་འབྲས་བུའི་སྐྱབས་ཡུལ་ཏེ།ྋ དེ་ལ་བླང་དོར་དང་བཅོས་བསླད་མེད་པར་རྩེ་གཅིག་ཏུ་འཇོག་པ་ནི་འབྲས་བུའི་སྐྱབས་འགྲོའོ། །མདོར་ན་ཐུན་མོང་རྒྱུའི་སྐྱབས་འགྲོས་ཐུན་མོང་མ་ཡིན་པ་
འབྲས་བུའི་སྐྱབས་འགྲོ་འགྲུབ་པའི་རྒྱ་བྱེད་པས་ན་དཀོན་མཆོག་གསུམ་སྐྱབས་མགོན་དུ་ཁས་ལེན་པ་ཡིན་ནོ། །གཉིས་པ་ཇི་ལྟར་སྐྱབས་སུ༴ རང་མདུན་ནམ་མཁར་ལམ་ཡིག་སེར་པོ་ལས།
ཞེས་པ་ནས། ཀུན་ནས་ཡོངས་སུ་བསྐྱབ་ཏུ་གསོལ། །བར་རོ། །དེ་ཡང་སྐྱབས་སུ་འགྲོ་ཚུལ་ལ། ངོ་བོ་དང་འགྲོ་ཁྱེར་གཉིས་ལས། དང་པོ་ནི་གཞན་དོན་དུ་རྫོགས་བྱང་ཐོབ་པར་འདོད་
པའམ་འདུན་པའོ། །གཉིས་པ་ནི་ཚིག་ངག་ཏུ་འདོན་པ་ལ་སྐྱབས་འགྲོ་རྩོམ་བྱེད་དུ་བྱེད་པ་ཟེར་དེ་ཡང་ཡིན་ལ། དོན་སྐྱབས་དེ་དག་གི་འབངས་སུ་ཞུགས་ནས་དེ་ལས་གཞན་པའི་སྐྱབས་མི་འཚོལ་
རྩ་བ་ལ་བྱའོ། །གསུམ་པ་སྐྱབས་སུ་སོང་བའི་ཚད་ནི། རྒྱུ་བཞི་ཡིས་སྐྱབས་སུ་སོང་བ་ཡིན་ཏེ། ཡོན་ཏན་ཤེས་པ་དང་། ཁྱད་པར་ཤེས་པ་དང༌། ཁས་བླངས་པ་དང་། གཞན་མི་སྨྲ་བས་
ཐོ་

སོ༑ །ཡོན་ཏན་ཤེས་པ་ནི། །དཀོན་མཆོག་གསུམ་གྱི་ཡོན་ཏན་ཤེས་ནས་དང་བའི་དད་པ་དང་། ཡིད་ཆེས་ཀྱི་དད་པ་དང་། འདོད་པའི་དད་པའོ། །ཁྱད་པར་ཤེས་པ་ནི། ནང་པ་དང་ཕྱི་
རོལ་པའི་སྟོན་པ་བསྟན་པ་དེ་འཛིན་སོགས་མཆོག་དམན་གྱི་རྣམ་དབྱེ་ལེགས་པར་ཤེས་པ་དང༌། ནང་པ་རང་གིའང་ཐེག་པ་ཆེ་ཆུང་གི་ཆོས་དང་གང་ཟག ཐེག་ཆེན་རྒྱུ་འབྲས་ཀྱི་ཁྱད་པར་སོགས་
ལེགས་པར་འབྱེད་པ་ལ་བྱའོ། །ཁས་བླངས་པ་ནི། མི་དང་མི་མ་ཡིན་སོགས་ཀྱིས་གནོད་པས་འཇིགས་ནས་སྐྱབས་ཞུ་བ་འཇིགས་སྐྱོབ་ཀྱི་སྐྱབས་འགྲོ་དང་། ངན་འགྲོ་ལ་འཇིགས་ནནས་ལྷ་མིར་
སྐྱེ་བར་འདོད་པས་སྐྱབས་སུ་འགྲོ་བ་ལེགས་སྨོན་གྱི་སྐྱབས་འགྲོ་སྟེ་སྐྱེས་བུ་ཆུང་ངུ་། ཁམས་གསུམ་གྱི་འཁོར་བ་མཐའ་དག་སྡུག་བསྔལ་དུ་ཤེས་ནས། སྡུག་བསྔལ་དེ་ལས་རང་ཉིད་གཏན་དུ་
ཐར་བའི་མྱང་འདས་ཐོབ་འདོད་ཀྱི་བློ་ཅན་ནི་སྐྱེས་བུ་འབྲིང་། མ་གྱུར་སེམས་ཅན་ཐམས་ཅད་སྡུག་བསྔལ་གྱི་རྒྱ་མཚོ་ལས་བསྒྲལ་ཏེ། མི་གནས་པའི་མྱ་ངན་ལས་འདས་པའི་སར་བཞག་པའི་ལྷག་
བསམ་གྱིས་སྐྱབས་སུ་འགྲོ་བ་ནི་སྐྱེས་བུ་ཆེན་པོ་སྟེ་སྐྱབས་འགྲོ་ཁྱད་པར་ཅན་དུ་བརྗོད་དོ། །གཞན་མི་སྨྲ་བ་ནི། གནས་སྐབས་དང་མཐར་ཐུག་གི་སྐྱབས་དཀོན་མཆོག་ལས་གཞན་དུ་མི་སྨྲ་བ་

༄༅། ། སྟེ། བློ་རྩེའི་གཏད་ས་གཞན་མེད་པའི་དོན་དུ་བཟུང་ངོ༌་། །བཞི་པ་སྐྱབས་འགྲོའི་བསླབ་བྱ་ནི། མཆོག་གསུམ་སོ་སོའི་བསླབ་བྱ་དང་། ཐུན་མོང་གི་བསླབ་བྱ་
གཉིས་ལས། དང་པོ་ལ་སྤང་བྱ་གསུམ་དང་བསྒྲུབ་བྱ་གསུམ་སྟེ། སྤང་བྱ་གསུམ་ནི། མདོ་སྡེ་མྱང་འདས་ལས། གང་ཞིག་སངས་རྒྱས་སྐྱབས་འགྲོ་བ། དེ་ནི་ཡང་དག་དགེ་བསྙེན་ཏེ། །
ནམ་དུའང་ལྷ་ནི་གཞན་དག་ལ། །ཕྱག་ནི་བྱ་བ་མ་ཡིན་ནོ། །དམ་པའི་ཆོས་ལ་སྐྱབས་སོང་བ། །འཚེ་ཞིང་གསོད་པའི་སེམས་དང་བྲལ། །དགེ་འདུན་ལ་ནི་སྐྱབས་སོང་བ། །མུ་སྟེགས་ཅན་
༈ དང་འགྲོགས་མི་བྱ། །བསྒྲབ་བྱ་གསུམ་ནི། སངས་རྒྱས་ཀྱི་སྐ་གསུང་ཐུགས་རྟེན་སོགས་ལ་སངས་རྒྱས་དངོས་ཀྱི་འདུ་ཤེས་བྱས་ལ་གུས་པས་ཕྱག་འཚལ་ཞིང་བསྐར་བསྟི་བྱ་བ་ལ་སོགས
པའོ༑ །གཉིས་པ་ཐུན་མོང་གི་བསླབ་བྱ་ལ་བཞི་ཚན་གཉིས་ཡོད་པའི་དང་པོ། སྐྱེས་བུ་དམ་པ་ལ་བསྟེན་པ། དམ་པའི་ཆོས་ཉན་པ། ཐོས་དོན་ཡིད་ལ་བྱེད་པ། བདེན་བཞི་བསྒོམ་པའོ། །
༜ བཞི་ཚན་གཉིས་པ་ནི། དབང་པོ་མི་རྒོད་པ། བསླབ་པའི་གཞི་ཡང་དག་པར་བླང་བ། རྒྱུན་དུ་དཀོན་མཆོག་མཆོད་པ་ལ་བརྩོན་པ། ལུས་སྲོག་ལ་བབ་ཀྱང་དཀོན་མཆོག་མི་སྤང་བར་སྐྱབས་ ི་

འགྲོའི་བསླབ་བྱ་ལ་སློབ་པ་སོགས་དང༌། སྔགས་ཐུན་མོང་མིན་པ་རྩ་བ་གསུམ་སྐ་གསུང་ཐུགས་ཀྱི་དམ་ཚིག་ལ་གུས་པས་སྦྱོར་བ་སོགས་སོ། །ལྔ་པ་སྐྱབས་སུ་སོང་བའི་ཕན་ཡོན་བསྟན་པ
ནི༑ ཕག་མོའི་རྟོགས་བརྗོད་ལས། གང་ཞིག་སངས་རྒྱས་སྐྱབས་འགྲོ་བ། །དེ་ནི་ངན་འགྲོར་མི་འགྲོ་སྟེ། །ལྷ་ཡི་ལུས་ནི་སྤངས་ནས་ཀྱང་། །མི་ཡི་ལུས་སུ་སྐྱེ་བར་འགྱུར། །དེ་བཞིན་དུ་
ཆོས་དང་དགེ་འདུན་ལའང་སྦྱར་རོ། མདོར་དྲིལ་ན། ནང་པ་སངས་རྒྱས་པར་ཚུད་པ། སྡོམ་པ་ཐམས་ཅད་ཀྱི་རྟེན་དུ་གྱུར་པ། སྔོན་བསགས་པའི་ལས་སྒྲིབ་རྣམས་སྲབས་ཤིང་ཟད་པར་
འགྱུར་བ། བསོད་ནམས་རྒྱ་ཆེན་པོ་བསོག་པ། ངན་འགྲོར་མི་ལྟུང་བ། མི་དང་མི་མ་ཡིན་གྱི་བར་ཆད་ཀྱིས་མི་ཚུགས་པ། ཅི་བསམ་པ་ཐམས་ཅད་འགྲུབ་པ། མྱུར་དུ་འཚང་རྒྱ་བ་སྟེ་ཕན་
ཡོན་བརྒྱད་ཡོད་པར་བཤད་དོ། །གཉིས་པ་སེམས་བསྐྱེད་པ་ལ། བྱང་ཆུབ་ཏུ་སེམས་བསྐྱེད་པའི་རྒྱུ་མཚན། ངོ་བོ་དང་དབྱེ་བ། ཇི་ལྟར་བསྐྱེད་པའི་ཚུལ། སེམས་བསྐྱེད་ཀྱི་བསླབ་
བྱ༑ ཁྱད་པར་ཅན་གྱི་ཕན་ཡོན་ནམ་ཆེ་བ་བསྟན་པ་དང་ལྔའོ། །དང་པོ་བྱང་ཆུབ་ཏུ༴ སློབ་སྤྲིང་ལས། ཉེ་དུ་འཁོར་བའི་རྒྱ་མཚོའི་ཁོངས་སུ་ཆུད་གྱུར་པ། །ཀློང་གི་ནང་དུ་ལྷུང་བ་ལྟ་བུར་ནྭ

ག༥༄༅། །སྣང་བཞིན་དུ། །སྐྱེ་ཤི་འཕོས་པས་ངོ་མ་ཤེས་པ་དེ་དོར་ནས། །གལ་ཏེ་བདག་ཐར་བྱེད་ན་དེ་ལས་ཁྲེལ་བོར་མེད། །བྱིས་བ་པང་ན་བཙའ་བ་ཅི་ཡང་མི་ནུས་པ།
གང་གི་ནུ་ཞོ་བྱམས་པའི་ཤུགས་ཀྱིས་ཟགས་འཐུང་པས། །ངལ་བ་མང་བརྟེན་བྱམས་པ་བསྟེན་པ་དེ་དག་འདིར། །ཤིན་ཏུ་མ་རབ་ཞིག་ནའང་སྤོང་བར་སུ་ཞིག་སྤྲོ། །ཞེས་པ་ལྟར་སེམས་ཅན་
ཐམས་ཅད་མར་ཤེས་པ། དྲིན་དྲན་པ། དྲིན་བཟོ་བའོ། །དྲིན་དྲན་པ་ལའང་ལུས་བསྐྱེད་པའི་དྲིན། དཀའ་བ་སྤྱད་པའི་དྲིན། སྲོག་བྱིན་པའི་དྲིན། འཇིག་རྟེན་བསྟན་པའི་དྲིན་དང་
བཞིའོ༑ །དྲིན་བཟོ་བར་བྱམས་པ་དང་སྙིང་རྗེ་བསྒོམ་པའོ། །གཉིས་པ་སེམས་བསྐྱེད་པའི་ངོ་བོ་དང་དབྱེ་བ་བཤད་པ་ལས། ངོ་བོ་ནི་གཞན་དོན་དུ་རྫོགས་པའི་བྱང་ཆུབ་ཐོབ་པར་འདོད་པ་
སྟེ༑ མངོན་རྟོགས་རྒྱན་ལས། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །དབྱེ་བ་ནི། བློ་སྟོབས་ཀྱི་སྒོ་ནས་དབྱེ་ན། རྒྱལ་པོ་ལྟ་བུའི་སེམས་བསྐྱེད་
otiདང་༑ གཉན་པ་ལྟ་བུའི་སེམས་བསྐྱེད་དང་། རྫི་བོ་ལྟ་བུའི་སེམས་བསྐྱེད་དང་གསུམ་ཡོད། ས་མཚམས་ཀྱིས་དབྱེ་ན། ཚོགས་སྦྱོར་གྱི་ལམ་ན་མོས་པས་སྤྱོད་པའི་སེམས་བསྐྱེད། ས་དང་སྐྱ

པོ་ནས་བདུན་པའི་བར་ལྷག་བསམ་རྣམ་དག་གི་སེམས་བསྐྱེད །དག་པའི་ས་གསུམ་ན་རྣམ་པར་སྨིན་པའི་སེམས་བསྐྱེད། སངས་རྒྱས་ཀྱི་ས་ན་སྒྲིབ་པ་སྤངས་པའི་སེམས་བསྐྱེད་དང་བཞི་
ཡོད༑ ངོ་བོའི་སྒོ་ནས་དབྱེ་ན། ཀུན་རྫོབ་སེམས་བསྐྱེད་དང་དོན་དམ་སེམས་བསྐྱེད་གཉིས་ཡོད། ཀུན་རྫོབ་ལ་སྨོན་སེམས་དང་འཇུག་སེམས་གཉིས་ཡོད། དེ་ཡང་། སྤྱོད་འཇུག་
ལས༑ བྱང་ཆུབ་སེམས་ནི་མདོར་བསྡུ་ན། །རྣམ་པ་གཉིས་སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་ཡིན་ནོ། ་འགྲོ་བར་འདོད་དང་འགྲོ་བ་ཡི། །བྱེ་
བྲག་ཇི་ལྟར་ཤེས་པ་ལྟར། །དེ་བཞིན་མཁས་པས་འདི་གཉིས་ཀྱི། །བྱེ་བྲག་རིམ་བཞིན་ཤེས་པར་བྱ། །དེ་ཡང་དོན་གཉིས་སམ་ཟུར་གཉིས་དང་ལྡན་པ་སྟེ། གང་གི་ཆེད་དུ་བྱ་བ་སྙིང་རྗེས་
སེམས་ཅན་ལ་དམིགས་པ་དང་གང་ཆེད་དུ་བྱ་བ་ཤེས་རབ་ཀྱིས་རྫོགས་བྱང་ལ་དམིགས་པ་གཉིས་ཡིན། ཟུར་གཉིས་པོ་འདི་མ་ཚང་ན་ཐེག་ཆེན་སེམས་བསྐྱེད་དུ་མི་འགྲོ་བས་འདི་གཉིས་ཚང་དགོས་
སོ༑ །གསུམ་པ་ཇི་ལྟར་སེམས༴ ཇི་ལྟར་དུས་གསུམ་མགོན་པོ་རྣམས། །ཞེས་པ་ནས། སེམས་ཅན་མྱ་ངན་འདས་ལ་འགོད། །བར་ལན་གསུམ་བརྗོད་དོ། །བཞི་པ་སེམས་བསྐྱེད་ཀྱི་

༄༅། །བསླབ་བྱ་ནི། སྨོན་པའི་བསླབ་བྱ་དང་། འཇུག་པའི་བསླབ་བྱ་གཉིས་ལས། དང་པོ་སྨོན་པའི་བསླབ་བྱ་ནི། སེམས་ཅན་བློས་མི་བཏང་བ་དང༌། །སེམས་དེའི
ཕན་ཡོན་དྲན་བྱ་དང་། །ཚོགས་གཉིས་བསགས་པར་བྱ་བ་དང་། །ཡང་ཡང་བྱང་སེམས་འདིར་རྒྱུ་དངོས་སྤྱོད་པ་གསུམ་ལ་སྦྱང་བའོ། །མཆན་སྦྱང་བ་དང་། །དཀར་ནག་ཆོས་བརྒྱད་བླང་དོར་ཏེ། །ལྔ་
པོས་སྨོན་པའི་བསླབ་བྱར་བསྡུས། །ནག་པོའི་ཆོས་བཞི་ནི། བླ་མ་ལ་སོགས་མཆོད་ཡུལ་མགོ་བསྐོར་བསླུས། །འགྱོད་པའི་གནས་མིན་དགེ་སྤྱོད་འགྱོད་པ་བསྐྱེད། །སེམས་བསྐྱེད་པ་ལ་མི་
སྙན་ཚིགས་བཅད་བརྗོད། །སེམས་ཅན་རྣམས་ལ་མི་འོས་གཡོ་སྒྱུ་བྱེད། །འདི་དག་ནག་པོའི་ཆོས་བཞི་ཡིན། །དེ་ལས་ལྡོག་པ་དཀར་པོའི་ཆོས་བཞིའོ། །དང་པོ་ནི་བྱང་ཆུབ་ཀྱི་སེམས་དེ་མི
འཆོར་བའི་ཐབས་སོ། །གཉིས་པ་ནི་བྱང་ཆུབ་ཀྱི་སེམས་དེ་མི་ཉམས་པའི་ཐབས་སོ། །གསུམ་པ་ནི་བྱང་ཆུབ་ཀྱི་སེམས་དེ་སྟོབས་བསྐྱེད་པའི་ཐབས་སོ། །བཞི་པ་ནི་བྱང་ཆུབ་ཀྱི་སེམས་དེ་
༥འཕེལ་བའི་ཐབས་སོ། །ལྔ་པ་ནི་བྱང་ཆུབ་ཀྱི་སེམས་དེ་མི་བརྗེད་པའི་ཐབས་སོ། །འཇུག་པའི་བསླབ་བྱ་ནི། ཉེས་སྤྱོད་སྡོམ་པའི་ཚུལ་ཁྲིམས་དང་། དགེ་བ་ཆོས་སྡུད་ཀྱི་ཚུལ་ཁྲིམས་
R

དང་༑ སེམས་ཅན་དོན་བྱེད་ཀྱི་ཚུལ་ཁྲིམས་དང་གསུམ་མོ། །དང་པོ་ཉེས་སྤྱོད༴ རང་བཞིན་གྱི་ཁ་ན་མ་ཐོ་བ་དང༌། བཅས་པའི་ཁ་ན་མ་ཐོ་བའོ། །གཉིས་པ་དགེ་བ༴ ཕ་རོལ་ཏུ་ཕྱིན་པ་
ཧྰུཾ དྲུག་སྟེ། དང་པོ་སྤྱིན་པའི་ཕ་རོལ་ཏུ་ཕྱིན་པ་ལ་དབྱེ་ན་གསུམ་སྟེ། ཟང་ཟིང་གི་སྦྱིན་པ་དང༌། མི་འཇིགས་པ་སྐྱབས་ཀྱི་སྦྱིན་པ་དང༌། ཆོས་ཀྱི་སྦྱིན་པའོ། །ཟང་ཟིང་གི་སྦྱིན་པ་ལ་ནང་
གསེས༑ གཏོང་བ་དང༌། གཏོང་བ་ཆེན་པོ་དང་། བྱ་དཀའ་བའི་གཏོང་བའོ། །གཉིས་པ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་གསུམ་སྟེ། ཉེས་སྤྱོད་སྡོམ་པའི་ཚུལ་ཁྲིམས་དང་། དགེ་བ་
ཆོས་སྡུད་ཀྱི་ཚུལ་ཁྲིམས་དང༌། སེམས་ཅན་དོན་བྱེད་ཀྱི་ཚུལ་ཁྲིམས་སོ། །གསུམ་པ་བཟོད་པའི་ཕ་རོལ་ཏུ་ཕྱིན་པ་ལ། གནོད་པ་བྱེད་པ་ལ་ཇི་མི་སྙམ་པའམ་གཞན་གྱིས་ལོག་སྒྲབ་བཟོད་པའི་
བཟོད་པ་དང༌། སྡུག་བསྔལ་དང་དུ་ལེན་པའམ་ཆོས་ཕྱིར་དཀའ་སྤྱད་བཟོད་པའི་བཟོད་པ་དང༌། ཆོས་ལ་ངེས་པར་སེམས་པ་ལ་མོས་པའམ་ཟབ་མོའི་དོན་ལ་མི་སྐྲག་པའི་བཟོད་པ་དང་གསུམ་
མོ༑ །བཞི་པ་བརྩོན་འགྲུས་ཀྱི༴ གོ་ཆའི་བརྩོན་འགྲུས་དང་། སྦྱོར་བའི་བརྩོན་འགྲུས་དང་། ཆོག་པར་མི་འཛིན་པའི་བརྩོན་འགྲུས་དང་གསུམ་མོ། ལྔ་པ་བསམ་གཏན༴ བྱིས་པ་ཉེར་

༄༅། །སྤྱོད་ཀྱི་བསམ་གཏན་དང་། དོན་རབ་འབྱེད་པའི་བསམ་གཏན་དང་། དེ་བཞིན་གཤེགས་དགེའི་བསམ་གཏན་དང་གསུམ་མོ། །དྲུག་པ་ཤེས་རབ་ཀྱི་ཕ་རོལ་ཏུ་ཕྱིན་
པ་ལ། ཐོས་པའི་ཤེས་རབ། བསམ་པའི་ཤེས་རབ། སྒོམ་པའི་ཤེས་རབ་དང་གསུམ་མོ། །གསུམ་པ་སེམས་ཅན་དོན་བྱེད་ཀྱི་ཚུལ་ཁྲིམས་ལ། སྙན་པར་སྨྲ་བ། མཁོ་བ་སྦྱིན་པ། དོན་
མཐུན་པ། དོན་སྤྱོད་པ་སྟེ་བསྡུ་བའི་དངོས་པོ་བཞིའོ། །ལྔ་པ་སེམས་བསྐྱེད་པའི་ཕན་ཡོན་བསྟན་པ་ནི། སྤྱོད་འཇུག་ལས། བྱང་ཆུབ་སེམས་སྐྱེས་གྱུར་ནས་སྐད་ཅིག་གིས། །འཁོར་བའི་
བརྩོན་རར་བསྡམ་པའི་ཉམ་ཐག་རྣམས། །བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པས་ཕྱག་བྱར་འགྱུར། །གཞན་ཡང་ཐེག་པ་ཆེན་པོར་ཚུད་པ། བྱང་
སེམས་ཀྱི་བསླབ་པ་ཐམས་ཅད་ཀྱི་རྟེན་དུ་འགྱུར་བ། སྡིག་པ་ཐམས་ཅད་རྩད་ནས་གཅོད་པ། བྱང་ཆུབ་ཀྱི་སེམས་རྩ་བ་ཚུགས་པ། བསོད་ནམས་དཔག་མེད་ཐོབ་པ། སངས་རྒྱས་ཐམས་ཅད་
༥ མཉེས་པར་འགྱུར་བ། སེམས་ཅན་ཐམས་ཅད་ལ་ཕན་པར་འགྱུར་བ། མྱུར་དུ་འཚང་རྒྱ་བར་འགྱུར་བ་སྟེ། སྨོན་པ་སེམས་བསྐྱེད་ཀྱི་ཕན་ཡོན་བརྒྱད་དང་། དེའི་སྟེང་དུ་རང་དོན་རྒྱུན་ཆགས་2d{

སུ་འབྱུང་བ་དང༌། གཞན་དོན་སྣ་ཚོགས་སུ་འབྱུང་བ་སོགས་འཇུག་སེམས་ཀྱི་ཕན་ཡོན་ཚད་མེད་པར་བཤད་དོ། །གཉིས་པ་འགལ་རྐྱེན་སྡིག་སྒྲིབ་སྦྱོང་བར་བྱེད་པ་རྡོ་རྗེ་སེམས་དཔའི་བསྒོམ་
བཟླས་ཀྱི་ཁྲིད་ལ། སྒྲིབ་སྦྱོང་གི་ཐབས་ལ་འབད་དགོས་པར་བསྟན་པ། ཐབས་འདིར་གཟུངས་ཀྱི་ཁུངས་བསྟན་པ་དང་། དེ་ཇི་ལྟར་སྒྲུབ་པའི་ཚུལ། གཉེན་པོ་སྟོབས་བཞི་བཤད་པ། སྡིག་
སྒྲིབ་དག་རྟགས་ཕན་ཡོན་དང་བཅས་པ་སྟེ་ལྔ་ལས། དང་པོ་སྒྲིབ་སྦྱོང་གི་ཐབས་ལ། སྤྱོད་འཇུག་ལས། སྡུག་བསྔལ་ཡིད་མི་བདེ་བ་དང་། །འཇིགས་པ་རྣམ་པ་སྣཚོགས་དང་། །འདོད་པ་
རྣམས་དང་བྲལ་བ་ནི། །སྡིག་པ་སྤྱོད་ལས་འབྱུང་བར་འགྱུར། །ཞེས་དང༌། བདག་ནི་སྡིག་པ་མ་བྱང་བར།ྋ །སྔོན་དུ་འགུམ་པར་འགྱུར་དུ་མཆི། །ཇི་ལྟར་འདི་ལས་ངེས་ཐར་བ། །མྱུར་
བའི་ཚུལ་གྱིས་བསྐྱབ་ཏུ་གསོལ། །གཉིས་པ་འདིར་གཟུངས་ཀྱི༴ སྤྱིར་ཡི་གེ་བརྒྱ་པ་ལའང་དམ་ཚིག་གསུམ་བཀོད་པའི་རྒྱུད་དང་། རྒྱུད་སྡེ་དུ་མ་ལས་གསུངས་པའི་རྡོར་སེམས་ཀྱང་ཞི་བ་དང་
ཁྲོ་བོ་སོགས་སྣ་ཚོགས་དང་། དེ་དག་ཡིག་འབྲུའི་གྲངས་ཀྱང་བརྒྱར་ངེས་མི་ངེས་ཅི་རིགས་ཡོད་ཀྱང་། དེ་ལས་འདིར་རྡོ་རྗེ་སེམས་དཔའི་ཡི་གེ་བརྒྱ་པ་བཞིན་དུ་སྒྲུབ་པ་ལ། རྣལ་འབྱོར་ཡོ་གའི་

༄༅། །རྒྱུད་དེ་ཉིད་འདུས་པ་དང་། བླ་མེད་སྤྱིའི་བཤད་རྒྱུད་སམྦུ་ཊི་ལས་གསུངས་ཤིང་། དེའི་དགོངས་དོན་སློབ་དཔོན་འཇམ་དཔལ་གྲགས་པས་དཀྱིལ་འཁོར་ཐམས་ཅད་
ཀྱི་སྤྱིའི་ཆོ་ག་སྙིང་པོ་རྒྱན་ཞེས་བྱ་བ་གསུངས་ཤིང་། རང་ལུགས་འཕྲལ་དགོས་ཀྱི་ཉམས་བཞེས་བཞིར་གྲགས་པའི་དང་པོའང་འདི་ཉིད་ཡིན་ཅིང་། དེའི་རྩ་བའི་མདོ་དང་འགྲེལ་པ་སློབ་དཔོན་
མར་མེ་མཛད་ཀྱི་གསུང་རྒྱུན་མར་ཡི་གེ་བརྒྱ་པ་ཕན་ཡོན་སོགས་གསལ་བར་གསུངས་ཀྱང༌། རྡོར་སེམས་མདུན་དུ་སྒོམ་པ་དང་དེ་ལ་དམིགས་པ་ཙམ་ལས་མ་བསྟན་མོད། དེ་ཁའི་རྗེས་འབྲང་དུ་
སློབ་དཔོན་རྡོ་རྗེ་གདན་པས་མཛད་པའི་སྒྲབ་ཐབས་ལས་ཡུམ་མེད་པ་ཙམ་མ་གཏོགས་སྤྱི་བོར་སྒོམ་པ། ཆོ་ག་གསུམ་བསྐྱེད། རྒྱས་བཏབ་འགུགས་བསྟིམ་སོགས་བསྐྱེད་ཚུལ་ད་ལྟ་སྤྱིར་གྲགས་
ཆེ་བ་འདི་ཉིད་དང་མཐུན་ངེས་སུ་གསུངས་པའི་མན་ངག་གི་ཁུངས་ནི་དེ་ཉིད་ཡིན་ལ། ཡུམ་དང་མཉམ་སྦྱོར་ནི་བླ་མེད་ཕལ་གྱི་རྒྱས་འགེབས་བརྒྱུད་པའི་ཞལ་རྒྱུན་གྱིས་བརྒྱན་པ་ཡིན་གསུངས་
སོ༑ །གསུམ་པ་དེ་ཇི་ལྟར་སྒྲུབ་པའི་ཚུལ་བཤད་པ་ནི། རང་གི་སྤྱི་བོར་པཾ་ལས་ཞེས་པ་ནས། རང་ལ་ཐིམ་པར་གྱུར་བར་རོ། །བཞི་པ་གཉེན་པོ་སྟོབས༴ རྣམ་པར་སུན་འབྱིན་པའི་སྟོབས་635

དང་༑ གཉེན་པོ་ཀུན་ཏུ་སྤྱོད་པའི་སྟོབས་དང་། སོར་ཆུད་པའི་སྟོབས་སམ་ཉེས་པ་ལས་ཟློག་པའི་སྟོབས་དང་། རྟེན་གྱི་སྟོབས་སོ། །ལྔ་པ་སྡིག་སྒྲིབ་དག༴ རྟགས་ནི་རྨི་ལམ་དུ་ནམ་མཁར་
འཕུར་བ་དང་ཁྲུས་བྱས་པ་སོགས་སོ། །ཕན་ཡོན་ནི། མདོ་ལས། གང་ཞིག་སྡིག་པའི་ལས་བྱས་པ། །དགེ་བས་འགོགས་པར་བྱེད་པ་དེ། །སྤྲིན་བྲལ་ཉི་མ་ཟླ་བ་ལྟར། །འཇིག་རྟེན་འདི་ན་
ཀུན་ཏུ་གསལ། །ཞེས་དང༌། རྡོ་རྗེ་རྩེ་མོ་ལས། མཚམས་མེད་ལྔ་པོ་བྱེད་པ་ཡང༌། །རྡོ་རྗེ་སེམས་དཔའ་དང་འདྲར་འགྱུར། །ཕྱག་རྒྱ་ཐམས་ཅད་འགྲུབ་འགྱུར་ཞིང༌། །ཐམས་ཅད་འགྲུབ
པརཐེ་ཚོམ་མེད། །ཅེས་དང༌། སྙིང་པོ་རྒྱན་ལས། ཡི་གེ་བརྒྱ་པ་ཆོ་ག་བཞིན། །ཉི་ཤུ་རྩ་ནི་རེ་རེ་བཟླས། །ལྟུང་སོགས་བྱིན་གྱིས་བརླབས་འགྱུར་པས། །འཕེལ་བ་རུ་ནི་མི་འགྱུར་
ཞེས༑ །གྲུབ་པ་མཆོག་རྣམས་ཀྱིས་བཤད་པས། །ཐུན་མཚམས་སུ་ནི་སྤྱད་པར་བྱ། །འབུམ་ཕྲག་ཏུ་ནི་བཟླས་གྱུར་ན། །རྣམ་པར་དག་པའི་བདག་ཉིད་འགྱུར། །ཞེས་སོ། །གསུམ་པ་
ཚོགས་རྫོགས་པར་བྱེད་པ་མཎྜལ་གྱི་ཁྲིད་ལ། སྤྱིར་ཚོགས་གསོག་པའི་ཐབས་ལ་འབད་དགོས་པར་བསྟན་པ། བྱེ་བྲག་ཏུ་མཎྜལ་འབུལ་བའི་ཁུངས་དང༌། ཚོགས་ཞིང་གི་མཎྜལ་བསྐྱེད་

༄༅། །པ། མཆོད་པའི་མཎྜལ་འབུལ་ཚུལ། རྟགས་དང་ཕན་ཡོན་གྱི་ཁྱད་པར་བཤད་པ་དང་ལྔ་ལས། དང་པོ་སྤྱིར་ཚོགས༴ མདོ་སྡེ་རྒྱན་ལས། བྱང་ཆུབ་སེམས་
སྔོན་འགྲོའི་
དཔའ་རྣམས་ཀྱི་ཚོགས། །བསོད་ནམས་ཡེ་ཤེས་མཚུངས་པ་མེད། །གཅིག་གིས་འཁོར་བ་མངོན་མཐོ་བྱེད། །གཞན་ནི་ཉོན་མོངས་མེད་པར་འཁོར། །སྦྱིན་དང་ཚུལ་ཁྲིམས་བསོད་ནམས་
ཀྱི༑ །ཚོགས་ཡིན་ཤེས་རབ་ཡེ་ཤེས་ཀྱི། །གསུམ་པོ་གཞན་ནི་གཉིས་ཀའི་སྟེ། །ལྔ་ཆར་ཡང་ནི་ཡེ་ཤེས་ཚོགས། །ཞེས་སོ། །གཉིས་པ་བྱེ་བྲག་ཏུ་མཎྜལ༴ གསང་འདུས་ལས། ཞིང་
འདི་རིན་ཆེན་སྣ་བདུན་གྱིས། །མཁས་པ་དག་གིས་ཡོངས་བཀང་ལ། །དངོས་གྲུབ་འདོད་པ་སྦྱིན་པའི་ཕྱིར། །ཉིན་རེ་ཤེས་རབ་ཅན་གྱིས་དབུལ། །དང་། གྲུབ་ཆེན་ཀ་མ་པ་ལས། དེ་
ལྟར་མ་བྱས་ཉེས་དམིགས་ནི། །རྫོགས་ལ་བརྟན་པ་མ་ཐོབ་པར། །མཎྜལ་འཇོག་ན་མཁའ་འགྲོས་གསོད། །དེ་བས་ནན་ཏན་གུས་པར་བྱ། །གསུམ་པ་ཚོགས་ཞིང་གི༴ རང་གིས་མདུན་
༣
ཀྭ{མཁར་རིན་ཆེན་སྣ་བཞི་ལས། །ཞེས་པ་ནས། བདག་ལ་དགྱེས་བཞིན་བྱིན་གྱིས་རློབས་ཕྱིར་བཞུགས། །བར་རོ། །བཞི་པ་མཆོད་པའི༴ ཇི་སྙེད་སུ་དག་ནས། ཐམས་ཅད་རྫོགས་པའི་ ེ

བྱང་ཆུབ་ཕྱིར་བསྔོའོ། །བར་རོ། །ལྔ་པ་རྟགས་དང་ཕན་ཡོན༴ རྟགས་ནི། རང་ཉིད་སེང་གེའི་ཁྲིར་འདུག་པ་དང་། སྐྱེ་བོ་མང་པོས་ཕྱག་འབུལ་ཞིང་མཆོད་པས་བཀུར་བ་སོགས་ཉམས
དང་རྨི་ལམ་དུ་འབྱུང་ངོ༌། །ཕན་ཡོན་ནི། མཎྜལ་གྱི་མདོ་ལས། བ་ལྕི་ཆུར་བཅས་སྦྱིན་པ་སྟེ། །བྱི་དོར་བྱས་པ་ཚུལ་ཁྲིམས་ཡིན། །སྲོག་ཆགས་བསལ་བ་བཟོད་པ་སྟེ། །བརྩོན་འགྲུས་བྱ་
བ་བྱེད་ལ་བརྩོན། །བསམ་གཏན་དེར་སེམས་སྐད་ཅིག་མ། །རི་མོ་ལེགས་པ་ཤེས་རབ་བོ། །ཕ་རོལ་ཕྱིན་པ་དྲུག་རྣམས་ཀྱིས། །ཐུབ་པའི་མཎྜལ་ལེགས་བྱས་པའོ། །ཞེས་དང་། འདིར་
ནི་ལུས་ཀྱི་ལས་བྱས་ན། །ཁ་དོག་གསེར་ལྟར་འགྱུར་བ་དང༌། །ནད་རྣམས་ཀུན་ལས་རྣམ་པར་གྲོལ། །ལྷ་དང་མི་ལས་ཆེས་ལྷག་ཅིང་། །ཟླ་བ་ལྟ་བུར་གཟི་བྱིན་ལྡན། །ནོར་དང་གསེར་ནི་
ཕུན་སུམ་ཚོགས། །རྒྱལ་པོའི་རིགས་དང་སངས་རྒྱས་པ། །མཆོག་གི་ཁྱིམ་དུ་སྐྱེ་བ་ཉིད། །ཅེས་སོ། །བཞི་པ་བྱིན་རླབས་འཇུག་པར་བྱེད་པ་བླ་མའི་རྣལ་འབྱོར་གྱི་ཁྲིད་ལ། དང་པོ་བླ་མ་
བསྟེན་དགོས་པའི་རྒྱུ་མཚན། བསྟེན་བྱར་འོས་པའི་བླ་མའི་མཚན་ཉིད། ཇི་ལྟར་བསྟེན་པའི་ཚུལ། དངོས་གཞི་བླ་མའི་རྣལ་འབྱོར་སྒོམ་ཐབས། མཇུག་རྟགས་དང་ཕན་ཡོན་བསྟན་པ་ལྔ་

༄༅། ། ལས། དང་པོ་བླ་མ་བསྟེན་དགོས༴ སྡུད་པ་ལས། སློབ་མ་བཟང་པོ་བླ་མར་གུས་ལྡན་དེ་དག་གིས། །བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ།
སྔོན་འགྲོའི་
ཕྱིར་ཞེ་ན་མཁས་པའི་ཡོན་ཏན་དེ་ལས་འབྱུང༌། །སངས་རྒྱས་ཆོས་རྣམས་དགེ་བའི་བཤེས་ལ་བསྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བས་དེ་སྐདགསུངས། །སྡོང་པོ་བཀོད་པ་
ལས༑ རིགས་ཀྱི་བུ་དགེ་བའི་བཤེས་གཉེན་ནི། གཞན་ཡང་འཁོར་བའི་རྒྱ་མཆེ་ལས་སྒྲོལ་བའི་གྲུ་བོ་ཆེ་ལྟ་བུའོ། །ཐར་པའི་ལམ་དུ་ཞུགས་པ་རྣམས་ཀྱི་དེད་དཔོན་ལྟ་བུའོ། །སྲིད་པའི་རྒུད་པ་
རྣམས་སེལ་བས་ཡིད་བཞིན་གྱི་ནོར་བུ་ལྟ་བུའོ། །ལས་དང་ཉོན་མོངས་པའི་མེ་འཇིལ་བས་ཆུ་བོ་ལྟ་བུའོ། །ཆོས་ཀྱི་ཆར་ཆེན་པོ་འབེབས་པས་སྤྲིན་བཟང་པོ་ལྟ་བུའོ། །འགྲོ་བ་རབ་ཏུ་དགའ་བས་
ལྷའི་རྔ་བོ་ཆེ་ལྟ་བུའོ། །ཉོན་མོངས་པའི་ནད་སེལ་བས་སྨན་པའི་རྒྱལ་པོ་ལྟ་བུའོ། །མ་རིག་པའི་མུན་ནག་ཐམས་ཅད་སེལ་བས་སྒྲོན་མེ་ལྟ་བུའོ། །འདོད་དགུའི་རེ་བ་རྫོགས་པས་དཔག་བསམ་གྱི་
ཤིང་ལྟ་བུའོ། །ཅི་བསམ་པ་ཐམས་ཅད་འགྲུབ་པས་བུམ་པ་བཟང་པོ་ལྟ་བུའོ། །བྱམས་པ་ཚད་མེད་པས་ཉི་མའི་དཀྱིལ་འཁོར་ལྟ་བུའོ། །ཉོན་མོངས་པའི་གདུང་བ་སེལ་བས་ཟླ་བའི་དཀྱིལ་འཁོར་q{ 639

ལྟ་བུའོ། །ཡོན་ཏན་གྱི་འབྱོར་པ་སྟེར་བས་རྣམ་ཐོས་ཀྱི་བུ་ལྟ་བུའོ། །ཞེས་སོ། །གཉིས་པ་བསྟེན་བྱར་འོས༴ འདུལ་བའི་སྐབས་སུ་མེ་ཏོག་ཕྲེང་རྒྱུད་ལས ཚུལ་ཁྲིམས་དག་ཅིང་འདུལ་
ཌྜཱ བའི་ཆོ་ག་ཤེས། །ནད་པར་སྙིང་བརྩེ་འཁོར་ལ་བྱམས་པ་ཡིས། །ཆོས་དང་ཟང་ཟིང་ཕན་འདོགས་བརྩོན་པ་དང༌། །དུས་སུ་འདོམས་པ་གང་ཡིན་བླ་མར་བསྔགས། །ཐེག་ཆེན་ཕར་ཕྱིན་པས་
ནི༑ མདོ་སྡེ་རྒྱན་ལས། བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལེགས་པར་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་
སྤངས་ལ་བསྟེན། །ཞེས་སོ། །རྡོ་རྗེ་ཐེག་པའི་ལུགས་ཀྱི་མཚན་ཉིད་ནི། སྡོམ་འབྱུང་ལས། ཞི་ཞིང་དུལ་བའི་ཆ་ལུགས་ཅན། །སེམས་ཅན་ཀུན་སྐྱོབ་མི་འཇིགས་སྟེར། །སྔགས་དང་རྒྱུད་
ཀྱི་སྦྱོར་བ་ཤེས། །བསྟན་བཅོས་རིག་ཅིང་སྙིང་རྗེར་ལྡན། །སེམས་ཅན་ཀུན་ལ་བུ་བཞིན་བལྟ། །མདོར་ན་ངེས་དོན་ཕྱག་རྒྱ་ཆེན་པོའི་ཡེ་ཤེས་ངོ་སྤྲོད་པར་བྱེད་པའི་བླ་མ་ནི། ཀུན་མཁྱེན་པད་
དཀར་ཞབས་ཀྱིས། མདོར་ན་སངས་རྒྱས་ཀྱི་དགོངས་པ་བཅོས་མ་མ་ཡིན་པ་ཟབ་གསལ་ལྷན་ཅིག་སྐྱེས་པའི་ཡེ་ཤེས་མངོན་སུམ་དུ་ངོ་སྤྲོད་པར་བྱེད་པའི་བླ་མ་དེས་རྟོགས་པ་དོན་གྱི་དབང་མཆོག་

༄༅། །སེམས་ལ་བསྐར་བས། སྣང་སྲིད་སྐ་གསུམ་གྱི་རྒྱལ་སྲིད་ལ་དབང་བསྒྱར་བའི་བརྒྱུད་པ་ཟམ་མ་ཆད་པས་དབང་གི་ཆུ་བོ་གཞུང་མ་ཉམས་པ། ཚུལ་དེ་ལྟ་བུ་ལ་
བརྟེན་ནས་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་ཅིང་ཐུན་མོང་གི་དངོས་གྲུབ་ཞར་ལ་བརྙེས་པ་ཤ་སྟག་པས་དངོས་གྲུབ་ཀྱི་རྒྱ་མཚོ་ཁ་མ་བྲི། སེམས་ཉིད་ཡིད་བཞིན་གྱི་ནོར་བུ་ལ་བྱི་དོར་བྱས་
པས་དགོས་འདོད་མཐའ་དག་སེམས་ལ་འགྲུབ་པའི་བརྒྱད་པ་མ་ཉམས་པས་རྟོགས་པའི་ནོར་བུ་འོད་མ་ཡལ། སྙན་བརྒྱད་ཟབ་མོ་ལ་ཚོང་དུས་ཀྱི་འོ་མ་བཞིན་གཞན་གྱི་བསྲེ་བསླད་ཀྱི་དབང་དུ་མ་
སོང་ཞིང་མན་ངག་ཟབ་མོའི་ཉིང་ཁུ་ལྟར་གདམས་པའི་བདུད་རྩིའི་བཅུད་མ་ཉམས་པ་དང་ལྡན་པའི་བརྒྱུད་ལྡན་གྱི་བླ་མ་ཞིག་དགོས་ཏེ། ཞེས་གསུངས་པ་བཞིན་ནོ། །གསུམ་པ་ཇི་ལྟར༴ དོན་
དམ་བསྙེན་པ་ལས། འདོད་པའི་དངོས་གྲུབ་སློབ་དཔོན་ཞལ་གྱི་རྗེས་འགྲོ་བ། །མ་ལུས་རྡོ་རྗེའི་ཐེག་པར་ཐམས་ཅད་མཁྱེན་པས་གསུངས། །དེ་ཕྱིར་སློབ་མས་འདོད་པའི་བླ་མ་གསེར་བཞིན་
༩དུ༑ །ལེགས་པར་བརྟག་ན་སྡིག་པ་ཅུང་ཟད་ཡོད་མ་ཡིན། །བླ་མ་ལྔ་བཅུ་པ་ལས། བླ་མ་དང་ནི་སློབ་མ་དག །མཚུངས་པར་དམ་ཚིག་ཉམས་འགྱུར་བས། །དཔའ་བོས་དང་པོར་སློབ་དཔོན་641

དང་༑ །སློབ་མའི་འབྲེལ་པ་བརྟག་པར་བྱ། །དོན་དམ་བསྙེན་པ་ལས། རྩོད་ལྡན་དབང་གིས་བླ་མ་སྐྱོན་དང་ཡོན་ཏན་འདྲེས། །རྣམ་པ་ཀུན་ཏུ་ཡོན་ཏན་ལྡན་པ་ཡོད་མ་ཡིན། །གང་གི་ཡོད་
ཏན་ལྷག་པ་ཡང་ནི་ལེགས་སྤྱོད་པ། །བུ་རྣམས་ཀྱིས་ནི་དེ་ལ་བསྟན་པར་གྱུར་བའོ། །མཚན་ལྡན་གྱི་བླ་མ་རྙེད་ནས་བསྟེན་ཚུལ་ནི། ལྔ་བཅུ་པ་ལས། འདིར་མང་སྨོས་པས་ཅི་ཞིག་བྱ། །བླ་
མ་དགྱེས་བྱེད་གང་ཡིན་བྱ། ྋ །མི་མཉེས་བྱེད་ཀུན་སྤང་བ་ནི། །དེ་དང་དེ་ལ་འབད་དེ་བརྟག །དངོས་གྲུབ་སློབ་དཔོན་རྗེས་འབྲང་ཞེས། །རྡོ་རྗེ་འཛིན་པ་ཉིད་གསུང་བར། །ཤེས་ནས་དངོས་པོ་
ཐམས་ཅད་ཀྱིས། །བླ་མ་ཡོངས་སུ་མཉེས་པར་བྱ། །དེ་ལྟར་སྒྲབ་པ་ལའང་གནས་ཚུལ་ཡིན་ལུགས་འདི་ལྟར་ཤེས་དགོས་ཏེ། རྡོ་རྗེ་གུར་ལས། གང་ཕྱིར་རྡོ་རྗེ་སེམས་དཔའ་ཉིད། །དེ་ཉིད་
སློབ་དཔོན་གཟུགས་སུ་སྣང༌། །སེམས་ཅན་ཕན་གདགས་དམིགས་ནས་ནི། །ཐ་མལ་པ་ཡི་གཟུགས་འཛིན་ཏོ། །སྡོམ་འབྱུང་ལས། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་
འདུན་ཏེ། །ཞེས་སོགས་དང༌། ནཱ་རོ་པས། བླ་མ་མེད་པའི་གོང་རོལ་ན། །སངས་རྒྱས་བྱ་བའི་མཚན་ཡང་མེད། །བསྐལ་པ་སྟོང་གི་སངས་རྒྱས་ཀྱང༌། །བླ་མ་དག་ལ་བརྟེན་ནས་ ུ

།འབྱུང༌། །མཉེས་པ་གསུམ་གྱི་སྒོ་ནས་སྒྲུབ་ཚུལ་ནི། མདོ་སྡེ་རྒྱན་ལས། བཀུར་སྟི་རྙེད་པ་དག་དང་རིམ་གྲོ་དང༌། །སྒྲུབ་པའི་སྒོ་ནས་བཤེས་གཉེན་བསྟེན་པར་
༑ །གསུངས་པ་ལྟར། ཐ་མ་ཟང་ཟིང་དང་། འབྲིང་སྒྱུ་ལུས་ཀྱི་སྒོ་ནས་དང་། རབ་སྒྲུབ་པའི་སྒོ་ནས། ནཱ་རོ་པས་ཏིལླི་བསྟེན་པ་དང༌། མི་ལས་མར་པ་བསྟེན་པ་བཞིན་ནོ། །གལ་ཏེ་
བསྟེན་ཚུལ་ལོག་ན་ཉེས་དམིགས་ཤིན་ཏུ་ཆེ་བ་ཡང་། ལྔ་བཙུ་པ་ལས། ནམ་ཡང་སློབ་དཔོན་དག་གི་ནི། །ཀུན་ཏུ་སེམས་དཀྲུག་མི་བྱ་སྟེ། །གལ་ཏེ་རྨོངས་པས་བྱས་གྱུར་ན། །དམྱལ་བར་
༉ ངེས་པར་ཚོད་པར་འགྱུར། །མནར་མེད་ལ་སོགས་འཇིགས་རུང་བའི། དམྱལ་བ་བསྟན་པ་གང་ཡིན་པ། །སློབ་དཔོན་ལ་ནི་དམོད་པ་རྣམས། །དེར་ནི་གནས་པ་ཡང་དག་བཤད། །ཅེས
དང་༑ སློབ་དཔོན་ལ་ནི་དམོད་པ་དེ། །ཡམས་དང་འཚེ་བའི་ནད་རྣམས་དང༌། །གདོན་དང་རིམས་དང་དུག་གིས་ཀྱང༌། །རྨོངས་ཆེན་དེ་ནི་འཆི་བར་འགྱུར། །རྒྱལ་པོ་མེ་དང་སྦྲུལ་དུག་
ཀྴདང་༑ །ཆུ་དང་མཁའ་འགྲོ་རྐུན་པོ་དང༌། །གདོན་དང་ལོག་འདྲེན་རྣམས་ཀྱིས་ཀྱང༌། །བསད་ནས་སེམས་ཅན་དམྱལ་བར་འགྲོ། །དགྲ་ནག་གི་རྒྱུད་ལས།ྋ ཚིགས་བཅད་གཅིག་ཙམ་ཉན་པ་

ལ༑ །གང་གིས་བླ་མར་མི་འཛིན་པ། །ཁྱི་ཡི་སྐྱེ་བ་བརྒྱར་སྐྱེས་ནས། །རྨེ་ཤ་ཅན་དུ་སྐྱེ་བར་འགྱུར། །ཕྱག་ན་རྡོ་རྗེ་དབང་བསྐུར་བའི་རྒྱུད་ལས། སློབ་དཔོན་གྱི་ནི་ཡོན་ཏན་བཟུང༌། །སྐྱོན་
ནི་ནམ་ཡང་བཟུང་མི་བྱ། །ཡོན་ཏན་བཟུང་ན་དངོས་གྲུབ་ཐོབ། །སྐྱོན་རྣམས་བཟུང་ན་དངོས་མི་འགྲུབ། རྒྱུད་ལས། དེ་མཉེས་པས་ནི་ཀུན་མཁྱེན་པའི། །ཡེ་ཤེས་ཚོགས་ནི་ཐོབ་པར་
འགྱུར༑ །ཞེས་གསུངས་པ་སོགས་ལྟར་རོ། །བཞི་པ་དངོས་གཞི་བླ་མའི་རྣལ་འབྱོར་སྒོམ་ཐབས་ནི། གཉིས་བསྡུས་ཆོས་རྣམས་མི་དམིགས་སྟོང་པའི་ངང་། །ནས། བསྔོ་སྨོན་གྱི་བར་
དུའོ༑ །ལྔ་པ་མཇུག་རྟགས་དང་ཕན་ཡོན་བསྟན་པ་ལ། རྟགས་ནི་ཉམས་སམ་རྨི་ལམ་དུ། བླ་མ་རྗེ་དང་མཇལ་བ་དང་། དབང་བསྐར་བ་གདམས་ངག་བསྟན་པ་སོགས་བྱིན་གྱིས་རློབས་པའི་
རྟགས་རྣམས་སོ། །ཕན་ཡོན་ནི། འདུས་པའི་རིམ་ལྔ་ལས། རི་དབང་རྩེ་ནས་འགའ་ཞིག་ལྷུང་གྱུར་ན། །ལྟུང་བར་མི་འདོད་ཀྱང་ནི་ལྟུང་བར་གྱུར། །བླ་མའི་དྲིན་གྱིས་ཕན་པའི་ལུང་ཐོབ་
ནས༑ །གྲོལ་བར་མི་འདོད་ཀྱང་ནི་གྲོལ་བར་འགྱུར། །སྡ་འགྱུར་ཀུན་འདུས་རིན་པོ་ཆེའི་རྒྱུད་ལས། གང་གིས་བསྐལ་པ་འབུམ་ཕྲག་ཏུ། །ལྷ་སྐུ་འབུམ་ཕྲག་བསྒོམ་པ་བས། །བླ་མ་ཅུང་ཟད་

༄༅། །དྲན་པ་མཆོག །བསོད་ནམས་འདི་ནི་ཕ་མཐའ་ཡས། །དམ་ཚིག་བཀོད་པའི་རྒྱུད་ལས། མཚན་དང་དཔེ་བྱད་ལྡན་པའི་ལྷ། །བསྐལ་པ་འབུམ་དུ་བསྒོམ་པ་
བས༑ །བླ་མ་སྐད་ཅིག་དྲན་པ་མཆོག །བསྙེན་སྒྲུབ་བཟླས་པ་ས་ཡ་བས། །བླ་མའི་གསོལ་འདེབས་ལན་གཅིག་མཆོག །རྗེ་རྒོད་ཚང་པས། བླ་མའི་རྣལ་འབྱོར་བསྒོམ་པ་ན། །སྐྱོན་ཟད་
ཡོན་ཏན་རྫོགས་པར་འགྱུར། །དང་། བསྐྱེད་རིམ་བསྒོམ་པ་མང་ལགས་ཀྱང༌། །བླ་མ་བསྒོམ་པའི་གོང་ན་མེད། །རྫོགས་རིམ་བསྒོམ་པ་མང་ལགས་ཀྱང་། །བློ་ཁེལ་ལིང་བསྐྱར་གོང་ན་
མེད༑ །ཅེས་གསུངས་པ་ལ་སོགས་ཕན་ཡོན་མཐའ་ཡས་ཚད་མེད་པར་བཤད་དོ། །འདིར་འཕྲོས་དོན་ཅུང་ཟད་ཅིག་གསོལ་བར་ཐར་པ་འདོད་པ་རྣམས་ཀྱིས་དང་པོར་ལམ་གྱི་གཞིའ མ་རྩ་བ་ལྟ་
བུར་སྔོན་འགྲོ་འདི་ལ་ལེགས་པར་མ་སྦྱང་ན་བསྐྱེད་རྫོགས་ལ་སོགས་པའི་ཆོས་ཟབ་ཟབ་གང་ཉམས་སུ་བླངས་ཀྱང་རྩིག་རྨང་མེད་པའི་མཁར་དང་འདྲ་བས་ཉམས་ལེན་གང་ཡང་མཐར་འཁྱོལ་བ་མི་
ཡོང་གསུངས། སྐྱོབ་པ་རིན་པོ་ཆེས། ཆོས་དངོས་གཞི་ལས་ཀྱང་སྔོན་འགྲོ་ཟབ། །ཅེས་གསུངས། རྒོད་ཚང་སྣ་ཚོགས་རང་གྲོལ་གྱིས། སྐྱབས་འགྲོ་སེམས་བསྐྱེད་ལམ་གྱི་གཞི་མ་

ཡིན༑ །ཡིག་བརྒྱ་མཎྜལ་ལམ་གྱི་མཐུན་རྐྱེན་ཡིན། །བླ་མའི་རྣལ་འབྱོར་ལམ་གྱི་སྙིང་པོ་ཡིན། །གསར་རྙིང་གྲུབ་ཐོབ་ཀུན་ཀྱི་གཤེགས་ཤུལ་ལགས། །ཞེས་གསུངས་ལྟར་དེས་ན་བདག་
འདྲའི་དབང་རྟུལ་ཤིན་ཏུ་བླུན་རྨོངས་རྣམས་ཀྱིས་སྔོན་དུ་ས་བཅད་རྩ་ཚིག་འདི་བློ་ཟིན་བྱ། དེ་ཡང་ཐོས་བསམ་གྱི་གོ་ཡུལ་དཔེ་ཐོག་འོལ་ཁྲིད་ཙམ་མ་ཡིན་པར། རྡོ་རྗེ་འཆང་ནས་རྩ་བའི་བླ་མའི་
ང་དུ་བྱིན་རླབས་འཕོ་བའི་དབང་ཐོབ་པའི་རྟོགས་པ་དོན་གྱི་བརྒྱུད་པ་ཟམ་མ་ཆད་ཅིང༌། སྙན་བརྒྱུད་མན་ངག་ཟབ་མོའི་ཞལ་རྒྱུན་མ་ཉམས་པ་བསྒོམས་པའི་མྱོང་ཐོག་ནས་སློབ་མ་ཁྲིད་ནུས་པའི་
དགེ་བའི་བཤེས་གཉེན་མཚན་ཉིད་དང་ལྡན་པ་ནས། ཐོག་མར་ཀུན་སློང་ཀུན་སྤྱོད་བླ་མ་དང་སློབ་མའི་མཚན་ཉིད་སོགས་གོ་དོན་མ་ངེས་བར་ཉི་མ་ཁ་ཤས་སྦྱངས། དེ་ནས་དལ་འབྱོར་རྙེད་དཀའི་
ཁྲིད་བློར་འཇགས་ངེས་ཞུས་ཏེ། སྟན་བདེ་བའི་ཁར་ལུས་དྲང་པོར་བསྲངས་ལ་སྦྱོར་བ་བྱང་ཆུབ་སེམས་ཀྱིས་ཟིན་པ། དངོས་གཞི་དམིགས་པ་དང་མཚན་མ་མེད་པའི་ཤེས་རབ་ཀྱིས་ཟིན་དགོས་
པས་ཐུན་སོ་སོའི་དམིགས་པ་གང་ཡིན་པ་དེ་སེམས་མ་ཡེངས་པའི་ངང་ནས་བྱེད་དགོས་ཤིང་། སྐབས་འདིར་མི་ལུས་རིན་པོ་ཆེ་འདི་རྒྱུ་ངོ་གྲངས་དཔེ་གང་གི་སྒོ་ནས་ཀྱང་ཤིན་ཏུ་རྙེད་དཀའ་བ་

།སོགས་ལ་བསམ་གཞིག་ཡང་ནས་ཡང་དུ་ལེགས་པར་བཏང་མཐར་ཐུན་ཤོལ་དུས། ཐུན་འདིས་མཚོན་པའི་དགེ་རྩ་རྣམས་སེམས་ཅན་ཐམས་ཅད་སངས་རྒྱས་ཐོབ་༄༅།
པའི་ཕྱིར་རྗེས་སྒྱུ་མ་རྨི་ལམ་ལྟ་བུའི་བསྔོ་བ་དམ་པས་ཟིན་པ་སྟེ། དམ་པ་གསུམ་དང་འབྲེལ་ན་ཐར་པ་ཆ་མཐུན་གྱི་དགེ་བ་ཞེས་བྱ་ལ། སངས་རྒྱས་ཐོབ་པའི་ལམ་མམ་རྒྱུ་བྱེད་པ་ཡིན། དེས་མ་
ཟིན་ན་བསོད་ནམས་ཆ་མཐུན་ཞེས་བྱ་སྟེ་རང་རང་གི་དགེ་འབྲས་ལན་ཅིག་ཕྱུང་ནས་ཟད་པར་འགྱུར་བས་ན་དམ་པ་གསུམ་གྱིས་རྩིས་ཟིན་པ་ནི་ཐུན་ཐམས་ཅད་ལ་འགྲེའོ། །དེ་བསམ་པ་རྒྱུད་ལ་མ་
འབྱོངས་པར་བདུན་གཅིག་གཉིས་གསུམ་ཙམ་བསྒོམ་མོ། །དེ་བཞིན་དུ་འཆི་བ་མི་རྟག་ལས་རྒྱུ་འབྲས་འཁོར་བའི་ཉེས་དམིགས་གསུམ་ལའང་རེ་རེ་བཞིན་གོང་ལྟར་བསམ་པ་མ་འབྱོངས་བློ་མ་ལྡོག་
བར་དུ་བསྒོམ་པ་གལ་ཆེའོ། །དེ་བཞིན་དུ་སྐྱབས་སེམས་ཡིག་བརྒྱ་མཎྜལ་བླ་མའི་རྣལ་འབྱོར་སོགས་ཀྱི་ཁྲིད་རྣམས་གོ་རིམ་ལྟར་ཞུ་སྐབས་སོ་སོར་ཕྱག་ཡིག་བརྒྱ་སོགས་ཐུན་རེར་བརྒྱ་རེ་ཙམ་བཏང་
སྐྱུནས་དམིགས་པ་རྣམས་མ་ངེས་པར་ཡང་ཡང་བཀའ་འདྲི་ཞུས་ཏེ་སླར་གཞན་ལ་འདྲི་མི་དགོས་པར་ཐེ་ཚོམ་སྒྲོ་འདོགས་ཆོད་པར་གྱིས་ལ། དེ་ནས་མཚམས་དམ་པོར་བསྡམས་ཏེ་དྲག་ཞན་ཉེ་རིང་སུ་
q{

ཡང་ངོ་མི་འཕྲད། རྐྱེན་བཟང་ངན་གང་གིའང་དབང་དུ་མི་བཏང་བར་དམ་བཅའ་ཐར་འཁྱོལ་ན། མཚམས་ཀྱི་གཡང་མ་ཤོར་བ་སླར་རྗེས་མ་སོགས་ཀྱང་དམ་པོ་ཡོང་བའི་རྟེན་འབྲེལ་ཡོད་
གསུངས༑ དེ་ནས་ཕྱག་འཚལ་བར་ཐུན་དང་པོ་རང་ནས་ཀུན་སློང་སེམས་བསྐྱེད་ནས་བཟུང་བསྒོམ་རྒྱུའི་དམིགས་པ་རྣམས་གོ་རིམ་མ་ནོར་བ། གསལ་ངར་ཐོན་ཅིང་རིག་པ་སྒྲིམས་ནས་སེམས་
གཞན་དུ་མ་ཡེངས་པར། ཐུན་ཚད་ལྟོ་ཚད་གཉིད་ཚད་སོགས་ཀྱང་ཉིན་གཅིག་ལྟར་བྱེད་ན། གཡང་ཆ་འཁྲུལ་ཆ་བྱིང་རྒོད་ཉོན་མོངས་སོགས་ཇེ་ཆུང་ཇེ་ཆུང༌། དམིགས་པ་ཇེ་གསལ་ཇེ་གསལ་
དད་པ་དག་སྣང་མོས་གུས་སོགས་དགེ་སྦྱོར་གོང་འཕེལ་དུ་འགྲོ །དེ་མིན་དམིགས་པ་རེས་གསལ་རེས་མི་གསལ་བ་འ་ལེ་འོ་ལེ་བྱིང་བ་དང་རྒོད་པ་དང་ཡེངས་པ་དང༌། ཐུན་ཡང་མང་ཉུང་རིང་
ཐུང་ལྕོགས་མི་ལྕོགས་སྣ་ཚོགས་ཅི་འབྱུང་གང་འབྱུང་གང་འཐད་འཐད་བྱེད་ན། ཡིད་ངན་ལང་ལ་ཤོར་ཏེ་བློ་དྲེད་དུ་སོང་ནས་ཇེ་ཡེངས་ཇེ་འཁྲུལ་ཇེ་སྡུག་ཇེ་སྡག་ལ་སོང་ནས་མི་ཚེ་ཧྲིལ་པོའི་དགེ་
སྦྱོར་སྐྱོན་ཅན་དུ་སོང་ནས་ཆོས་གང་ཡང་ཐར་མི་འཁྱོལ། རྒྱལ་བ་རྒོད་ཚང་པས་བློ་དྲེད་པ་འདི་ལ་ཚེགས་མེད། དགེ་སྦྱོར་ཐུན་གཅིག་དྲེད་ན་ཉིན་གང་གི་དྲེད་པ་ཡིན། དུས་གནད་གཅིག་འཆུག

།གམ་ཐུན་གཅིག་འཆུགས་ན་ཚེ་གང་དུ་བློ་དྲེད་པ་ལ་ཡང་ཚེགས་མེད། དགེ་སྦྱོར་འདི་ལ་ཐུན་གཅིག་ནས་ཉམས་མྱོང་སྐྱེ་བ་རང་ཞིག་དགོས། དེ་རིང་མ་བྱུང་སྟེ་སང་
ནས་འབད་པར་བྱ་སྙམ་སྟེ། སང་ཡང་འོང་བའི་རྒྱུ་མེད། སང་ནུས་ན་སང་རང་གི་དགེ་སྦྱོར་བྱེད་དགོས། དེ་རིང་གི་དེ་དེ་རིང་རང་བརྩོན་འགྲུས་བསྐྱེད་ནས་བྱེད་དགོས་པ་ཡིན། མཚན་མོ་
གཉིད་ཀྱིས་ནོན་པའི་དུས་སུ་གཉིད་ཀྱི་དབང་དུ་མི་བཏང་བར་ཧར་ལངས་ནས་དགེ་སྦྱོར་བྱེད་དགོས་པ་ཡིན། ལྟོ་གོས་ཀྱི་རྩོལ་སྒྲུབ་དང་གཞན་དང་གླའོ་ལས་པའི་དབང་དུ་མི་བཏང་བར་མལ་དུ་ཙོག་
བསྡད་དེ་དགེ་སྦྱོར་བྱེད་པ་ལ་སྙིང་རུས་དགོས་ཞེས་གསུངས། རྒྱལ་བ་ཡང་དགོན་པས། འོ་སྐོལ་རི་ཁྲོད་དུ་བསྡད་ལོ་བྱས། མཚམས་བྱེད་བློ། སྒོམ་ཆེན་བཟང་པོ་ཡིན་ལོར་བྱས་
ནས༑ ཉིན་མོ་ལྷན་དུག་བྱེད། ནུབ་མོ་གཉིད་དུ་ལོག རི་ཁྲོད་ནས་མཚམས་འཐོན་ཙ་ན་དགེ་སྦྱོར་ལ་བོགས་སམ་བློ་སྐྱེད་ཅི་ཡང་མེད་པར་བློ་རྒྱུད་སྲ་འཐས་སེར་བྱས་པའི་གཟུགས་བརྙན་གྱི་ཆོས་
5 པ་དེ་འདྲས་མི་ཡོང་ཞེས་དང༌། སྐྱིད་འདོད་པའི་ཐོག་མར་སྡུག་བསྒུར་དགོས། ངུ་བྲོ་བའི་ལས་མ་བྱས་པར་དགོད་བྲོ་བའི་ཟས་དང་མི་འཕྲད།ྋ སྙིང་ནས་འཆི་ཆོས་བྱེད་པ་ལ་བླ་མ་དུས་གསུམ་

སངས་རྒྱས་ཀྱི་ཐུགས་དགོངས་སྙེག་དགོས། བཀའ་བརྒྱུད་གྲུབ་ཐོབ་རྣམས་ཀྱི་རྣམ་ཐར་བཟུང་དགོས། རྒྱལ་སྲས་བྱང་ཆུབ་སེམས་དཔའ་རྣམས་ཀྱི་སྤྱོད་པ་ལ་བསླབ་དགོས། སྤྱིར་རང་མི་ཚེ་
འབྱིད་པའི་ཆོས་དང་མི་རྗེས་སྙོག་པའི་ཆོས་གཉིས་ཡིན། ཉི་མ་དྲོ་བའི་ཆོས། གྲོད་པ་འགྲངས་པའི་ཆོས། སྐྲ་རེ་བཅད། གོས་རེ་བསྒྱར། མིང་རེ་སྤོས། གཟུགས་བརྙན་ཟོག་མ། རྟ་
ལྟར་ཟ། བོང་ལྟར་འགྲེ། དགའ་དགུར་སྤྱོད། འདོད་དགུར་རོལ། བཟའ་བཏུང་གང་མོད། གང་དགའ་གང་སྐྱིད་བྱས་པའི་ཆོས་དེས་རང་གཞན་གྱི་དོན་གཉིས་འགྲུབ་པ་མི་སྲིད། ཕུན་
སུམ་ཚོགས་པའི་གསེབ་ནས་ཡོན་ཏན་བརྙེས་པ་ཨུ་རྒྱན་གྱི་རྒྱལ་པོ་ཨིན་དྲ་བྷོ་ཏི་རྣམ་གསུམ་ལྟ་བུའམ། བོད་ན་དཔལ་སྟག་ལུང་ཐང་པའམ་ངའི་བླ་མ་ས་འབྲི་རྣམས་ལྟ་བུ་ཡིན། རྗེ་མི་ལ་རས་
པས་ཟྭ་ཚྭ་མེད་ཐལ་མེད་ལོ་དགུ་ཙམ་གསོལ། འཕོང་སྤྲེའུ་བཞིན་སོང་སོང་བསྒོམས་པས་ཡོན་ཏན་བརྙེས། རྒྱལ་པོ་མུ་ཁྱུད་འཛིན་གྱིས་འཇམ་དཔལ་བསྒྲབ་པ་ལ་དཀའ་སླ་ཇི་ཙམ་ཆབ་གཏོར་
མཁན་པོ་ཀུན་ལ་དྲིས་དང༌། སློབ་དཔོན་འཕགས་པ་ཐོགས་མེད་ཀྱིས་རྗེ་བཙུན་བྱམས་པ་བསྒྲབ་པའི་དཀའ་སྤྱད་ཐོས་ཚེ། འོ་སྐོལ་རྣམས་ཆོས་ཀྱི་ཕྱོགས་སུ་ནི་ནུབ་གཅིག་གི་གཉིད་སྟབས་

༄༅། །སམ། ཉིན་གཅིག་གི་ལས་སྟབས་སམ། དར་གཅིག་གི་བྱ་བྱེད་ཀྱང་མི་གཅོག་པར་བསྒྲུབ་བྱ་ཚེ་འདིའི་དབང་དུ་བཏང་། དམ་པའི་ཆོས་དེ་ནི་བྱེད་སྙིང་འདོད་ན་ནི་
བྱེད་མི་འདོད་ན་ནི་འཇོག སླ་ན་ནི་བྱེད་དཀའ་ན་ནི་འཇོག སྟབས་སུ་བདེ་ན་ནི་བྱེད་མི་བདེ་ན་ནི་འཇོག་ཅིང༌། ཉན་ལོང་མེད་པར་ནི་སྒོམ་འདོད། སྒོམ་ལོང་མེད་པར་ནི་གྲུབ་རྟགས
འདོད༑ ཆོས་བྱ་ལོང་མེད་པར་དེ་མ་ཐག་ཏུ་གྲུབ་ཐོབ་བམ། རྟོགས་ལྡན་ནམ། མངོན་ཤེས་སམ། རྫུ་འཕྲུལ་ལམ་དེ་འདྲ་ཞིག་འདོད། དེ་མ་བྱུང་ཙ་ན་ང་འདྲ་བས་ཆོས་སམ་དེ་ཡོང་བར་མི་
འདུག་སྙམ་ནས་སེམས་ཞུམ་སྟེ་སྒྲུབ་པ་བྱེད་འཕྲོ་བཤོལ། མ་བསྒོམ་མ་བསྒྲུབ་པའི་སངས་རྒྱས་ཤིག་འོ་སྐོལ་ལ་དགོས་པར་འདུག་སྟེ་མི་མཆི་ཞེས་གསུངས། ཞང་རིན་པོ་ཆེས། དེ་མ་ཐག་ཏུ་
དྲོད་རྟགས་འདོད། །ཤོལ་ལ་ཁད་པའི་སྔ་ལྟས་ཡིན། །གཉུག་བསྲིངས་བསྒོམས་ན་ཇི་ཙུག་མཆིས། །གསུངས། རྗེ་མི་ལས། བརྐོས་པར་གྱུར་ན་བྲག་ལས་ཆུ་ཡང་འཔྱུང་། །བསྲུབས་
2ཀྲྀ{པར་གྱུར་ན་ཤིང་ལས་མེ་ཡང་འབྱུང༌། །སེམས་ཅན་མིས་ནི་རྩོལ་བ་བྱས་གྱུར་ན། །མི་འགྲུབ་པ་ནི་གང་ཡང་མེད་པའོ། །གསུངས། སློབ་དཔོན་ཞི་བ་ལྷས། སྦྲང་བུ་ཤ་སྦྲང་བུང་བ་

དང་༑ །དེ་བཞིན་སྲིན་བུར་གང་གྱུར་པ། །དེས་ཀྱང་བརྩོན་པའི་སྟོབས་བསྐྱེད་ན། །བྱང་ཆུབ་རྙེད་དཀའ་བླ་མེད་ཐོབ། །བདག་ལྟ་རིགས་ཀྱི་མིར་སྐྱེས་ལ། །ཕན་དང་གནོད་པ་ངོ་ཤེས་
ནས༑ །བྱང་ཆུབ་སྤྱོད་པ་མ་བཏང་ན། །བདག་གིས་བྱང་ཆུབ་ཅིས་མི་ཐོབ། །ཅེས་གསུངས་པ་ལྟར་སེམས་ཞུམ་པས་སྒྱིད་ལུག་དང་ལེ་ལོ་སྙོམས་ལས་སོགས་སྤངས་ནས་ངས་ཀྱང་ཆོས་བྱེད་ན་
མི་ཡོང་བ་དང་མི་བསྒྲུབ་རྒྱུ་ཅི་ཡོད་སྙམ་པའི་རིག་པ་ལ་ངར་བཅུག་སྟེ་གོ་ཆའི་བརྩོན་འགྲུས་དང་དཀའ་སྤྱད་སྙིང་རུས་དད་མོས་སོགས་བློ་སྟོབས་བསྐྱེད་ནས་སྒྲུབ་དགོས། གྲུབ་ཐོབ་ཨོ་རྒྱན་
པས༑ ཁ་སང་དགུན་ནས་ད་ལོ་དབྱར་གྱི་བར་ལ་བློ་བསྐྱེད་འདི་དང་འདི་བྱུང་འདུག་སྙམ་པའི་དགེ་སྦྱོར་ལ་བལ་ཐག་འདྲ་བ་ན་ར་ར་ཐོན་པ་གཅིག་བྱུང་ཞིང་། རང་གི་རྩ་ན་ཡོད་པའི་གྲོགས་རྣམས་
ཀྱིས་ཀྱང་ན་ནིང་སྒོམ་ཆེན་ཆེ་གེ་མོ་དེ་ཆོས་སྐད་འདོན་ལུགས་མ་ལེགས་པ་ཞིག་འདུག་པ་ཡིན་ཏེ། ད་ནི་ཆེ་གེ་མོ་དེ་བསྐྱེད་ཆེ་བ་གཅིག་བྱུང་འདུག དེ་མི་ཡོང་དུ་ཁོ་ལ་བརྩོན་འགྲུས་ཆེ་བ་རང་ཞིག་
འདུག་པ་ཡིན་ཟེར་ཐམས་ཅད་ཀྱིས་རང་ལ་སྨོན་གཏོང་བ་ཞིག་དགོས་པ་ཡིན་གསུངས། རྗེ་ལྷ་རྩེ་བས། སྙིང་རུས་སུ་ཆེ་དང་མོས་གུས་སུ་ཆེ་ལ་བྱིན་རླབས་འཇུག་པ་ཡིན། དེ་མ་ཡིན་པའི་སྡེ་

༄༅། །དཔོན་ནམ་དགེ་བཤེས་སམ། ཕྱུག་པོ་འབུལ་བ་མང་པོ་བྱས་པ་སོགས་ལ་གལ་ཆེ་བྱས་ནས་ཐུགས་དམ་ཡོད་པ་བྱས། སྤྲང་པོ་ཉམ་ཆུང་སོགས་ལ་གལ་ཆུང་བྱས་
སྔོན་འགྲོའི་
ནས་མི་ཡོང་བ་བྱེད་རྒྱུ་མེད། ཁྱེད་རང་རྣམས་ཀྱང་སྡུག་ཤོས་ཀྱིས་དྲག་ཤོས་མི་བྱེད་པའི་ཁག་མི་ཐེག སྙིང་རུས་སུ་ཆེ། མོས་གུས་སུ་ཆེ། གསོལ་འདེབས་སུ་རེམ་དེ་རྒྱལ་བ་ཡིན་
གསུངས༑ ཡང་འོ་སྐོལ་སྙིང་ནས་ཆོས་རང་ཞིག་བྱེད་ན་འཆི་བ་མི་རྟག་པ་དེ་དྲན་དགོས། དེ་དྲན་ན་འཁོར་བ་ལ་བློ་རང་དབང་མེད་པར་ལོག་པ་ཞིག་འོང་བ་ཡིན། ལས་འབྲས་དྲན་ན་སྤང་བླང་
ཚུལ་བཞིན་བྱེད་པ་ཞིག་ཡོང༌། འཁོར་བའི་སྡུག་བསྔལ་བསམ་ན་འཁྲི་བ་བཙན་ཐབས་སུ་ཆོད་པ་ཞིག་ཡོང༌། དེ་ཡང་ཆོས་རང་བྱེད་བསམ་པའི་དང་པོའི་བསམ་པ་དེ་མ་འགྱུར་བ་གལ་ཆེ་བ་
ཡིན༑ དང་པོའི་བསམ་པ་དེ་ནམ་འཆི་འཆིའི་བར་དུ་བྱུང་ན་ཆོས་པ་རབ་ཅིག་དེ་ལ་ཡོང་། དེ་མ་ཡིན་པའི་ཟླ་རེ་ཟླ་གཉིས་དང་ལོ་རེ་ལོ་གཉིས་ལ་བྱ་བ་ཐོངས་པ་དང་སྙིང་རུས་ཆེ་ཡང་ཕོ་སྐྱེས་ཆེན་
རྩ་”པོ་མི་བརྒྱག ཆོས་པ་བྱ་བ་དེ་ཚེ་དང་སྒྲུབ་པ་མཉམ་པ་ཞིག་དགོས་གསུངས། རྗེ་ཡང་དགོན་པས། དང་པོ་ཆོས་ལ་འཇུག་པའི་དུས་སུ། མཁས་པའམ་བཙུན་པའམ། བཟང་པོའམ། དགེ་ཐོ་

བཤེས་སམ། གྲུབ་ཐོབ་བམ། རྟོགས་ལྡན་ནམ། ཐར་པ་ཐོབ་པར་བྱ་སྙམ་པ་ལས། དྲེད་ཕོ་བྱ་ལེ་ལོ་བྱ་དམ་ཉམས་བྱ་འཇིག་རྟེན་བྱ་སྡིག་པ་བྱ་ཆོས་པ་ངན་པ་བྱ་ངན་སོང་ལ་འགྲོ་སྙམ་པ་སུ་
ལའང་མེད། དང་པོའི་བསམ་པ་དེ་ཤི་ཤི་བྱུང་ན་བཟང་པོ་འོང་བ་ཡིན་གསུངས། རྗེ་གྲུབ་དབང་ཤཱ ཀྱ་ཤྲཱིའི་ཞལ་སྔ་ནས་ཀྱང་། ཁྱེད་རྣམས་ཁ་ཤས་ཀྱིས་ཞལ་གདམས་བསླབ་བྱ་དགོས་
ཟེར༑ སྔོན་འགྲོ་དངོས་གཞི་ནས་བཟུང་ཁྲིད་གདམས་པ་དེ་ཙམ་ཞིག་བཤད། དེ་ལས་ལྷག་པའི་ཞལ་གདམས་བསླབ་བྱ་ཞིག་ཨེ་ཡོང་། དོན་ལ་ཁྲིད་གདམས་པ་ཡོངས་རྫོགས་ཅི་ཙམ་ཐོབ་ཅིང་
གཞན་ལ་འཆད་ཤེས་ཀྱང་རང་གིས་ཉམས་སུ་མ་བླང་ན་ཕན་མི་ཐོག་པའི་ཁར་ང་རྒྱལ་དང་ཆོས་དྲེད་དུ་སོང་ནས། བླ་མ་ལ་མིག་འདྲིས་ཁྱེར། གདམས་ངག་ལ་སྣ་དྲེད་ཁྱེར། དམ་ཚིག་ལ་ཚོད་
ཡོད་ཁྱེར། དད་པ་ལ་སྣུམ་དྲེད་ཁྱེར་ནས་དྲེད་པོ་ཆོས་རྒྱུས་མཁན་ཞིག་ལས་མི་ཡོང་། དེས་ན། ངས་ནི་ཁྱེད་ལ་ཐར་པའི་ལམ་བསྟན་གྱི། །ཐར་པ་རང་ལ་རག་ལས་ཤེས་པར་བྱ། །ཞེས་པ་
ལྟར་ད་རེས་ལོང་ཡོད་དུས་ནས་བརྩོན་འགྲུས་དང་དཀའ་སྤྱད་སྙིང་རུས་ཆེན་པོས་ཉིན་མཚན་མེད་པ་རྩེ་གཅིག་ཏུ་ཉམས་སུ་བླངས་ནས། ད་ལྟ་རང་འཆི་ནའང་འཇིགས་སྐྲག་སྡུག་བསྔལ་གྱི་འཚེར་

༄༅། །ཁ་མེད་པ། གང་ལ་ཡང་ཆགས་ཞེན་སྤུ་ཙམ་མེད་པ་སུ་ལ་ཡང་རེ་བ་མེད་པ་བློ་ཐག་ཆོད་ཅིང་གདེངས་ཐོབ་པ་ཞིག་དགོས། དེ་མིན་ད་ལྟ་གཉིད་དང་སྙོམ་ལས་ངང་
ལ་མི་ཚེ་ས་ཟད་རྡོ་ཟད་ལ་བཏང་འཆི་དུས་ཅི་དྲག་ཚང་ལག་གིས་གསལ་འདེབས་དང་འཕོ་བ་ལམ་བསྟན་བསྔོ་རྟེན་དང་རྟེན་བཞེང་དགེ་རྩ་སོགས་འདི་དང་འདི་བགྱིད་རོག་ཅེས་གཞན་ལ་རེ་ཞིང་ཁ་
ཆེམ་འཇོག་པ་ནི་ཐ་མ་ཡིན་གསུངས། མདོར་ན་ད་རེས་ཡར་འགྲོ་མར་འགྲོའི་ས་མཚམས་དུས་བརྒྱའི་ཟ་མ་ལན་ཅིག་གཏན་གྱི་འདུན་མ་བསྒྲབ་པའི་རང་དབང་ལོང་སྐབས་ཡོད་དུས། སང་བྱ་
གནངས་བྱའི་ཕྱི་ཤོལ་དུ་མ་སོང་བ་བླ་མ་སངས་རྒྱས་གྱི་གསུང་ལ་གུས་པས་ཉན་ནས། ཉམས་ལེན་ཁ་ཞེ་མཐུན་པར་འབད་པས་ཚེ་དང་སྒྲབ་པ་མཉམ་ཞིང་རབ་འཆི་ཁར་བྲོད་པ། འབྲིང་མི་འཚེར་
བ༑ ཐ་མ་ཡང་ཤི་ཁར་མི་འགྱོད་པའི་གདེངས་ཐོབ་བར་བྱ་བ་ལ་འབད་པ་ནི་གདམས་པའི་གནད་ཡང་དག་པའོ། །ཞེས་པ་འདི་ཡང་རང་མཉམ་དབང་རྟུལ་ཉམ་ཆུང་འགའ་ཞིག་ལ་སྔོན་འགྲོ་ཁྲིད་
q{སྐབས་ཁྲིད་ཡིག་ཆེན་པོ་རྣམས་ནི་བློར་མི་ཆུད། ཁ་ནས་བཤད་པ་ནི་ཡིད་ལ་མི་གནས་པས་ན་འདི་ལྟར་བྲི་དགོས་ཞེས་དོན་གཉེར་ཅན་དུ་མས་ནན་བསྐུལ་མ་ལྡོག་པ་དང༌། རང་ཉིད་ཀྱིའང་དྲན་

གསོའི་ཕྱིར་ཕྱག་ཆེན་ཁྲིད་རིམ་གསལ་བྱེད་ལ་གཞི་བྱས་བླ་མའི་ཞལ་རྒྱུན་གྱིས་ཟུང་བརྒྱན་རང་ཚིག་གིས་མ་བསླད་པར། ཡིད་ཆེས་པ་དང་གོ་དོན་ལྷོང་ཆེ་ཞིང་བྱིན་རླབས་འཇུག་ཕྱིར་མདོ་རྒྱུད་དང་
མཁས་གྲུབ་མཚན་ལྡན་རྣམས་ཀྱི་ལུང་གཙོར་སྟོན་བྱས་ཏེ། རྒྱལ་ཁམས་ཉུལ་བའི་ལ་སྤྲང་ཐ་ཤལ་བླུན་རྨོངས་ངག་དབང་པདྨ་ཆོས་རྒྱལ་པས་བྲིས་པ། སླར་འཕྲི་བསྣན་ཅུང་ཟད་བགྱིས་པས་མ་
རྟོགས་ལོག་རྟོག་གི་ཉེས་ཚོགས་རྣམས་དམ་པ་རྣམས་ཀྱི་སྤྱན་སྔར་བཤགས་ཤིང་དགེ་བས་རང་འདྲའི་གང་ཟག་བློ་དམན་རྣམས་ལ་ཕན་པའི་རྒྱུར་གྱུར་ཏེ་ཚེ་དང་སྒྲུབ་པ་མཉམ་ནས་མཁའ་མཉམ་
སེམས་ཅན་ཐམས་ཅད་གཏན་བདེའི་གོ་འཕང་ལ་འགོད་ནུས་པར་བླ་མ་དཀོན་མཆོག་རྣམས་ཀྱིས་ཀྱང་བྱིན་གྱིས་བརླབ་པར་མཛད་དུ་གསོལ། །འདིར་དང་པོར་བློ་ལྡོག་རྣམ་བཞི་ལ་གོ་དོན་ལེགས་
པར་འཕྲོད་ནས་སྐབས་རེར་ཐུན་མཚམས་སུ་རྒྱལ་བ་ཡང་དགོན་པའི་གསུང་འདི་བཞིན་བསྒོམ་པ་ཡང་གནད་ཤིན་ཏུ་ཆེའོ།། ༄། །རྗེ་སྤྲལ་པའི་སྐ་ལ་སྐྱབས་སུ་མཆིའོ། །ཐུན་བར་ལ་མི་
རྟག་པ་དང་ཞེན་ལོག་གི་བློ་སྣ་འདི་ལྟར་བསྒོམ་སྟེ། ཁ་ནང་དུ་ལོག་བློ་ཐོག་ཏུ་ལྷན་གྱིས་ཕབ་ལ་འདི་སྙམ་དུ་བསམ་མོ། །བདག་འཇིག་རྟེན་འདིར་ཡུན་རིང་པོ་མི་སྡོད། ངེས་པ་ཁོ་ནར་འཆི་

༄༅། །ངེས། སྔར་ཡང་རྡོ་རྗེའི་སྐུ་བརྙེས་པའི་སངས་རྒྱས་བཅོམ་ལྡན་འདས་རྣམས་ཀྱང་དགོངས་པ་མྱ་ངན་ལས་འདས། རླུང་སེམས་ལ་དབང་ཐོབ་པའི་གྲུབ་ཐོབ་རྣམས་
སྔོན་འགྲོའི་
ཀྱང་མྱ་ངན་ལས་འདས། རང་གི་ཕ་མ་ཡུལ་གྱི་མི། ཁྱིམ་མཚེས་ན་མཉམ་དགྲ་གཉེན་ཐམས་ཅད་གཅིག་ཀྱང་ལུས་པ་མེད་པར་ཐེ་རེ་རེ་ཤི་ནས་མི་འདུག་ན། ཨ་ཁ་བདག་ད་རུང་ལུས་པ་སྟབས་
རེ་བཟང་། བདག་ལའང་འཆི་བ་གཅིག་ནམ་འོང་ངམ། སང་འོང་ངམ། གནངས་འོང་ངམ། སང་ཕོད་ད་ཙམ་ན་ནི་བདག་ཡོད་དམ་མེད། བདག་མལ་གྱི་ཐ་མ་ན་ཉལ། ཟས་ཀྱི་ཐ་མ་ནི་
ཟ༑ གཏམ་གྱི་ཐ་མ་ནི་སྨྲ། དབུགས་སྔ་ཕྱིས་མི་སླེབ་པར་རྩེགས། མིག་སྐྱ་ལོག་ལོག་སྔོག་གིན་ཤེས་པ་ཚུབ་རིལ་རིལ། ཀྲུག་ཐོམ། ཕྱང་ལམ་གནག་མུན་བྱས་ནས་འཇིག་རྟེན་འདིའི་སྣང་
བ་ནི་ནུབ། འཇིག་རྟེན་ཕ་རོལ་ཏུ་འགྲོ་ངེས་ན་སྤྲོ་ཡང་བསྡད་དབང་ནི་མེད། ཚེ་འདིའི་ཕུན་སུམ་ཚོགས་པ་ཅི་ཡོད་ཀྱང་ནི་ཤུལ་དུ་བཞག རང་རེ་གཅིག་པུ་གང་ན་ཅི་ཡོད་ཀྱང་ཆ་མེད། གང་ན་
ཅི་འདྲ་ཡོད་ཀྱང་ཆ་མེད་པའི་ས་གཅིག་ཏུ། གཉེན་མེད་མགོན་མེད་སྐྱབས་མེད་པར་ཟང་གིས་འཐོན་ནས། མུན་པ་མུན་ནག་ཆེན་པོ་བར་དོའི་འཇིག་རྟེན་དུ་ལས་ཀྱི་གཤེད་པོས་འཚེ
j{

ཞིང་༑ འཇིགས་སྐྲག་གི་སྡུག་བསྔལ་ཉམས་སུ་མྱོང་ནས། ལས་ངན་གྱི་རླུང་དང་བག་ཆགས་ཀྱིས་རང་དབང་མེད་པར་རིགས་དྲུག་གི་གནས་སུ་འཚང་འགྲོ་བ་ཡིན་ན། ཨ་ཨ། བདག་དེ་ཙ་
ན་དམྱལ་བར་སྐྱེས་ན་ཇུག་བྱེད་པ། དེ་བཞིན་ཡི་དྭགས་དང༌། དུད་འགྲོྋ།མི་རུ་སྐྱེས་ན། ལྷ་དང་ལྷ་མིན་དུ་སྐྱེས་ཀྱང་སྡུག་བསྔལ་འབའ་ཞིག་ལས་མ་འདས་ཇུག་བྱེད་ན། བདག་གི་ལུས་
བདག་ཏུ་བཟུང་གཅེས་སྤྲས་བྱས་བྱས་པ་འདི་ཤུལ་དུ་ལུས་ཏེ་ཅི་མཁོ། ཐག་པ་ཞིག་གིས་བཀྱིགས། དུག་པོ་ཞིག་གིས་བསྟུམ། མེ་ལ་བསྲེག ཐལ་བ་སྤར་གང་དུ་བུན་གཏོར་ལ། ཡང་ན་
རི་ལ་བསྐྱལ་སྤྲད་དེ་ཀྱང་ངེ་སྐྲ་དུམ་ཐོ་རེ་བ་ཞིག་འོང་ངམ། སྦེད་དམ། དེ་འདྲ་བ་ཞིག་བྱེད་དམ། བདག་གི་རིག་པ་འདི་ནི་གང་དུ་འགྲོ། ཕྱི་མ་བདག་ལུས་ནི་ཇི་འདྲ་ཞིག་ལེན། ཚོར་བ་ནི་ཇི་
འདྲ་ཞིག་ཉམས་སུ་མྱོང་། ལས་ནི་ཇི་འདྲ་ཞིག་བསོག བདག་གི་ནོར་འདི་པ་ནི་སུས་བྱེད། གནས་འདི་རུ་ནི་སུ་སྡོད། ཁོ་ལྷ་ངན་པ་མདང་ཤི་ལོ་ཟེར་བ་ཞིག་ནམ་འོང་། ག་རེ་བདག་ད་ལྟ་
རང་ཤི་ན་འགྱོད་དམ་མི་འགྱོད། འཚེར་རམ་མི་འཚེར། འཇིགས་སམ་མི་འཇིགས། མི་འགྱོད་པ་ལ་དགེ་སྦྱོར་སྙིང་གོང་ནོན་པ་ཞིག་དགོས་ན། བདག་གིས་དགེ་སྦྱོར་ཇི་ཙམ་ཞིག་

༄༅། །བྱས། མི་འཚེར་བ་ལ་སྡོམ་གསུམ་ཉེས་ལྟུང་མེད་པ་དག་སིང་ངེ་ཞིག་དགོས་ན། བདག་ལ་ཉེས་ལྟུང་མི་དགེ་བ་ཇི་ཙམ་གོས་འདུག བདག་ལ་མི་འཇིགས་པའི་
གདེང་ངམ་བློ་བདེ་བའམ། ཚེ་ཕྱི་མའི་འགྲོ་ས་ཚགས་སུ་ཚུད་པ་ནི་འདུག་གམ་མི་འདུག བདག་ཆོས་ལ་ཞུགས་ནས་བདག་གིས་ཆོས་རང་ཇུག་བྱས་འདུག ཆོས་ནས་བཤད་པ་དང་བདག་གི་
སྤྱོད་པ་ཇི་ཙམ་མཐུན་གྱི་འདུག ཆོས་མིན་གྱི་བསམ་སྦྱོར་ཇི་ཙམ་བྱས་འདུག བདག་ད་ལྟ་རང་འཆི་ན་ཅི་མ་ཚང་བར་འདུག དེ་རྣམས་ལེགས་པ་ཞིག་སོམས་ཤིག ད་བདག་འཆི་ངོ་ཡང་ཤེས་
འདུག ནམ་འཆི་ཡང་ཆ་མི་འདུག བདག་འཆི་བའི་དུས་ན་ནོར་གྱིས་བསྟོངས་པར་འདུག་གམ་མི་འདུག གཉེན་དང་བཤེས་དང་ཡུལ་དང་ཁྱིམ་དང་གཏམ་སྙན། མངའ་ཐང་འཁོར་དང
བསོད་ནམས་ལ་སོགས་པས་བསྟོངས་པར་འདུག་གམ་མི་འདུག ཚུལ་ཆོས་པ་དང་ཆོས་སྐད་བཟང་པོ་དང་། ཆོས་ཚིག་ཏུ་ཤེས་པ་དང་། བློ་ཡུལ་དུ་གོ་བ་དང་། གཟུགས་བརྙན་གྱི་ཆོས་
འདིས་འཆི་ཁར་ཕན་པར་འདུག་གམ་མི་འདུག ལེགས་པར་སོམས་ཤིག རང་ཤི་བའི་དུས་སུ་དེ་རྣམས་རྗེས་སུ་འབྲང་ངམ། རང་ཤི་ནས་དེའི་ཐོག་ཏུ་ལྡོག་གམ། དེ་ལྟར་མི་འདུག་ན་ཕུགས་

སུ་བསྟོངས་ལ། འཕྲལ་དུ་སྡུག་བསྔལ་བསྐྱེད་པའི་སྙིང་པོ་མེད་པའི་ཆུ་སྦུར་འདྲ་བ་འདི་རྣམས་ཅིས་ཀྱང་དགོས་པ་མེད། ནོར་གྱིས་དགོས་པ་མེད། གཉེན་གྱིས་དགོས་པ་མེད། ཡུལ་གྱིས་
དགོས་པ་མེད། སྙན་གྲགས་བསོད་ནམས་ཀྱིས་དགོས་པ་མེད། དགོས་པ་མེད། དགོས་པ་མེད། ཨ་ཁ་ཅིས་ཀྱང་དགོས་པ་མེད། ཚེ་ཐུང་རྨི་ལམ་ཙམ་འདི་ལ་ཆོས་མིན་བྱེད་དུ་སུ་ཁོམ་
པ༑ བདག་ཚེ་འདིའི་ཆེ་ཐབས་དང་ཕུན་སུམ་ཚོགས་པ་ཞིག་ཡིད་ཁོངས་སུ་བཅུག་ནས་དེ་ལ་སྨོན་ཅིང་འདུག་སྟེ། འཁོར་ལོས་སྒྱར་བའི་རྒྱལ་སྲིད་ཐོབ་ཀྱང་ནི་ཡུད་ཙམ་ཞིག་ཡིན་ན། ཆོས་མེད་
ན་སླར་ལས་ཀྱི་དབང་གིས་ངན་འགྲོར་ལྡོག་པ་ཡིན་ན། ཚེ་འདིར་ནོར་ཕྱུག་པ་དང༌། ཁ་དྲག་པོ་དང༌། ཀུན་གྱིས་བསྟོད་པ་དང་། འཁོར་འདབ་རྒྱས་པ་དང་། མངའ་ཐངཆེ་བ་དང་། ཟེར་
བ་དེ་ཀུན་གཉིད་ཐུན་གཅིག་གི་རྨི་ལམ་ཙམ་ཡིན་ན། འཕྲལ་ཉིད་དུའང་དེ་རྣམས་དང་ལྡན་ཡང་སྡུག་བསྔལ་འབའ་ཞིག་ལས་མི་འདུག ཕུན་སུམ་ཚོགས་པ་ཐམས་ཅད་ནི་སྡུག་བསྔལ་གྱི་རྒྱུ་རུ་
འདུག ཕུན་སུམ་ཚོགས་པ་ཐམས་ཅད་ནི་སྡུག་བསྔལ་གྱི་འབྲས་བུར་འདུག འཁོར་བ་འདི་ནས་ཅིག་མ་ཐར་ན་སྲིད་པའི་རྩེ་མོ་མན་ཆད་ལ་སྡུག་བསྔལ་གྱི་རྒྱུ་འབྲས་མིན་པ་མི་འདུག གང་དུ་

༄༅། །སྐྱེས་ཀྱང་སྡུག་བསྔལ་གྱི་ཡོ་ལང་། སུ་དང་འགྲོགས་ཀྱང་སྡུག་བསྔལ་གྱི་གྲོགས་པོ། གང་དུ་ཕྱིན་ཀྱང་སྡུག་བསྔལ་གྱི་གནས་ས། གང་ཅི་མང་ཡང་སྡུག་བསྔལ་
གྱི་གནོན་པ་མིན་པ་བདེ་བའི་གོ་སྐབས་སྐད་ཅིག་ཀྱང་མི་འདུག་ན། བདག་འདི་ལ་ཡིད་སུན་སྐྱོ་བ་མི་སྐྱེ་བར། ད་རུང་ཚེ་འདི་ལ་མངོན་པར་ཞེན་ནས་སྡུག་བསྔལ་གྱི་རྒྱུ་ལ་གནས། འབྲས་བུ་ལ་
ལོངས་སྤྱོད་ཀྱིན་འདུག་ན། བདག་གིས་སྔར་ཡང་འཁོར་བ་ཐོག་མ་མེད་པ་ནས་སྐྱེ་ཤི་ལ་ལན་གྲངས་མེད། སྡུག་བསྔལ་ལ་བཟོད་གླགས་མེད་པ་བཟོ་ཆུའི་ཁྱུད་མོ་བཞིན་དུ་ཡང་དང་ཡང་དུ་ཉམས་
སུ་མྱོང་འདུག དེ་ཡང་ད་རེས་ཐར་ལམ་ཅིག་མ་ཟིན་པར་རྡོག་སྣ་ཞིག་འདྲེད་ན། སླར་སྔ་བས་ཀྱང་ཡུན་ཆེས་རིང་བ་ཞིག་གིས་སྡུག་འགོ་ཅིག་འཛུགས་པ་ཡིན། བདག་ཤི་ནས་ཅང་མེད་སྟོང་པ་
ཞིག་ཏུ་མི་འགྲོ །ཡང་ལས་དང་བག་ཆགས་ཀྱི་རྗེས་སུ་སྐྱེ་བ་ལེན་པ་ཡིན། དེ་ལ་གང་དུ་སྐྱེས་ཀྱང་བདེ་བ་མི་འདུག ྋངན་སོང་གསུམ་དུ་སྐྱེས་ན་ཚ་གྲང་བཤག་བཏུབ། སྲེག་
5 འཚོད༑ བཀྲེས་སྐོམ། བཤའ་བཤུ། བཀོལ་སྤྱོད། གཅིག་ལ་གཅིག་ཟ་བ་དེ་ལ་སོགས་པ་ངན་སོང་གི་སྡུག་བསྔལ་རྣམས་རྒྱས་པར་བསམས་ལ་དེ་རང་གི་རྒྱུད་ལ་སྦྱར་ལ། འདི་བདག་་
ཀྭ{

གིས་བཟོད་དམ། ནུས་སམ། ཕོད་དམ། ལྷ་དང་མི་རུ་སྐྱེས་ཀྱང་སྐྱེ་བ་རྒས་པ་ན་བ་འཆི་བ། ཡོད་པ་བསྲུང་གིས་མི་ཐུབ་པ། མེད་པ་བཙལ་གྱིས་མི་རྙེད་པ། དགྲ་དང་ཕྲད་ཀྱི་དོགས་
པ༑ གཉེན་དང་བྲལ་གྱི་དོགས་པ། འགྱུར་བ། ལྷུང་བ། འདུ་བྱེད། དེ་ལ་སོགས་པ་རྒྱས་པར་སྦྱར་ལ། འདི་བདག་གི་བཟོད་དམ། ནུས་སམ། ཨ་ཁ་འཁོར་བ་འདི་ན་སྐྱིད་
མེད༑ གྲོགས་མེད། ཡོན་ཏན་མི་འདུག་པས་བདག་འཁོར་བ་འདི་ནས་ཅི་ཐར་བྱེད་དོ། །དེ་ལ་བདག་འཁོར་བ་ལས་ཐར་པར་འདོད་ཅིང་། ངན་སོང་གི་སྡུག་བསྔལ་མི་འདོད་པ་ལ་བདག་གིས་
སྤྱོད་པ་འདིས་ནི་འཁོར་བ་ལས་ངན་སོང་ནས་ཀྱང་མི་ཐར་ན། བདག་གིས་སྔར་ནི་སྤྱོད་པ་ཚུལ་འཆོས་སེམས་གཡོ་སྒྱུ། ངག་ཁ་བསགས། ཆོས་ཚིག་ཏུ་བཏང་བའི་གྲགས་པ་ཁྱུར་བརྒྱབ་མའི་
* ཆོས་དགའ་ཡན་གྲོད་ཕྱིའི་ཆོས་ཤིག་ལས་མ་བྱས་པར་འདུག་ན། ཕ་ཕ་བདག་གི་ཆོས་འདིས་ནི་འཆི་ཁར་འགྱོད་ཅིག་ལ་སྦྱོར་རོ། སྡིག་པ་མ་སྤངས་པའི་སྡུག་བསྔལ་ལས་ཐར་དུ་རེ
བ༑ ཚོགས་གཉིས་མ་བསགས་པའི་བདེ་བ་ཐོབ་ཏུ་རེ་བ། ཟོག་ཚོང་དང་རྫུན་རང་ལ་བྱེད་པའི་སྙིང་རུལ་པོ། གཏན་སྡུག་གི་འགོ་མ་འཛུགས་ཤིག་བདག་ངན་སོང་མི་ཁོམ་པའི་སྐྱེ་གནས་འདི་༔

།ཙམ་ཞིག་ནས་བརྒྱ་ལ་ལན་གཅིག་དལ་འབྱོར་ཕུན་སུམ་ཚོགས་པ་འདི་འདྲ་ཞིག་ཐོབ་པ་འདི་ངན་སོང་ལ་དཔག་ན་སངས་རྒྱས་སུ་ཆ་བ་ཚོད་དུ་འདུག་ན། འདི་ནས་ཡང་༄ ༅།སྔོན་འགྲོའི་
བདག་ངན་སོང་དུ་ལོག་ན་ཇུག་བྱེད་པ། འདི་འདྲ་བའི་ཁྱེ་ཉེན་སྐྱིད་སྡུག་འདམ་ཁའི་སྒང་ལ། བདག་དགོས་མེད་ཀྱི་བྱ་བ་ལ་མི་ཚེ་སྟོང་ཟད་དུ་སྐྱལ་ནས། དགོས་པའི་ནང་པར་སྒྲེན་མོ་ལག་སྟོང་
དུ་འགྲོ་བ་ཞིག་འོང་ན། བདག་འདི་འདྲ་བའི་འཆི་བ་ལ་ཐུག་པའི་ཚེ་ཞབས་ཞག་འགའ་ལ་དོན་ཆེན་པོ་སྒྲུབ་དགོས་པ་ལ། བདག་ཐ་མལ་དུ་སྡོད་པ་སུ་ཁོམ་པ། གཉིད་ལོག་ཏུ་སུ་ཁོམ་པ། ད་ནི་
༣བདག་དེ་རིང་ཁོ་ན་ནས་སྡིག་པ་སྤོང༌། དེ་རིང་ཁོ་ན་ནས་དགེ་བ་སྒྲུབ། དེ་རིང་ཁོ་ན་ནས་ཚེ་འདི་བློས་ཕྱིས་ཀྱིས་བཏང་ལ། སྐམ་ཤ་ཆོས་ལ་ཟའོ། །ཉིན་རྒྱུག་མཚན་རྒྱུག་ཅིག་བྱས་
ལ༑ བདག་འཆི་ཁར་མི་འཚེར་མི་འཇིགས་མི་འགྱོད་པའི་བློ་བདེ་འབོལ་ལེ་བ་ཞིག་ཅི་འོང་བྱའོ། །སྙམ་དུ་བློ་ཐོག་ཏུ་ལྷན་ཕབས་ལ་ཡུན་རིང་དུ་བསྒོམ་མོ། །དེ་ལྟར་བསྒོམས་པས་ཆགས་སྡང་
༣.
2n{རང་ལོག་ཏུ་འགྲོ །སྣང་བ་བཀྲག་མེད་དུ་བུན་ལོང་འགྲོ། འདོད་པ་དང་རྩོལ་སྒྲུབ་ཀྱི་སྡུག་བསྔལ་ལས་ལོག་ནས་བློ་སྣ་བདེ་འབོལ་འགྲོ། འཇིག་རྟེན་གྱི་ཕུན་སུམ་ཚོགས་པ་ལ་སྙིང་རྗེའི་འདུ་

ཤེས་སྐྱེ། དངོས་པོ་གང་མཐོང་ཡང་ཞེན་པ་ལྡོག མི་དགེ་བ་སྲོག་ལ་བབ་ཀྱང་བྱེད་དུ་མི་འདོད། ཉིན་མཚན་དགེ་སྦྱོར་ལ་ཆོག་ཤེས་མེད་པར་འགྲོ །དེ་ལ་བརྟེན་ནས་ཉམས་དང་རྟོགས་པ་ལ་
སོགས་པ་ཡོན་ཏན་ཕུན་སུམ་ཚོགས་བ་སྐྱེའོ། །བློ་སྣ་དེ་སྐྱེས་ཙ་ན་ཆོས་པ་ཞེས་བྱ་བའི་མིང་ཐོབ་པ་ཡིན་ནོ། །འདི་ལ་ཉམས་མྱོང་སྐྱེ་བ་ཞིག་དཀར་པོའི་ཆོས་ཐམས་ཅད་ཀྱི་རྩ་བ་ཡིན་པས། ཐུན་
བར་ཐམས་ཅད་དུ་ཉམས་སུ་བླང་བར་ཞུ། མི་རྟག་པ་དང་ཞེན་ལོག་གི་བསམ་ལུགས་རང་གིས་མྱོང་བ་ཅུང་ཟད་བྲིས་པའོ།། ༧ ཨོཾ་སྭསྟི། འཁོར་ལོའི་མགོན་པོའི་གསུང་གསང་མནྡྷ་
རར༑ །ཡང་དགོན་གདམས་ཟབ་ཨུཏྤལ་ཕྲེང་འབྲེལ་བ། །དང་པོའི་ལས་ཅན་རྣམས་ཀྱི་རྒྱན་འོས་སུ། །པར་གྱི་སྲད་བུར་བརྒྱུས་པའི་དོ་ཤལ་འདིའི། །ཡོན་སྦྱོར་རྟོགས་ལྡན་ཟླ་བས་ཊཾ་སྲང
ལྔ༑ །དགོན་གསར་རྟ་མགྲིན་པ་ནས་སྲང་སུམ་ཅུ། །དམ་པ་འཇིགས་མེད་ཊཾ་སྲང་ཉེར་གསུམ་དང༌། །ཀོང་ཙ་ལྷག་པ་ཞེས་པས་སྲང་ཉེར་ལྔ། །ལྷ་བུ་དོན་གྲུབ་ཊཾ་སྲང་བཞི་བཅུ་བཅས།
ཕུལ་དགེས་གྲུབ་བརྙེས་སྐྱེས་བུ་སྤྲིན་བཞིན་ཚོགས། །གདམས་པའི་ཆོས་ཆར་སྐྱེ་རྒུའི་ཞིང་སར་དབབ། །མངོན་མཐོའི་འབྱོར་བཟང་སྙེ་མ་ཚར་དངར་ཞིང་། །ངེས་ལེགས་འབྲས་བུ་གཡུར་དུ་ཟ་ལྕ

༄༅། །བ་དང༌། །འགྲོ་ཀུན་ཆོས་ཀྱི་ཕོངས་པ་སེལ་གྱུར་ནས། །བདེ་ལེགས་ལྷུན་གྲུབ་མངོན་དགའི་ཞིང་ཁམས་སུ། །བདེ་བླག་བགྲོད་ནས་འཁོར་བ་སྟོངས་གྱུར་ཅིག
ཅེས་གང་གི་སློབ་འབངས་ཀྱི་ཐ་ཤལ་བ་ཡོན་སྦྱོར་བའི་ཕྱོགས་སུ་གཏོགས་པ་ལྷ་དོན་པས་སྨོན་པའོ། །ཨོཾ་སུ་པྲ་ཏི ཥྛ་བཛྲ་ཡེ་སྭཱ་ཧཱ། །སྤར་བྱང་སྨོན་ཚིག ཤིས་པར་གྱུར་ཅིག་ཕུལ་བྱུང་རྣམ་
དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་གྱིས། །མ་རིག་མུན་སྟུག་གདུང་བ་གཏན་བཅོམ་ནས། །རྣམ་མཁྱེན་ཉམས་དགའི་གྲོང་གི་དཔལ་སྤྱོད་ཤོག །ལེགས་བྱས་སྣང་བའི་
༣ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་ཉེར་དྲངས་པས། །མཁྱེན་གཉིས་འོད་སྟོང་འབར་བའི་ཕྲིན་ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་རྨད། །བསོད་
ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་རྒུ་འཇོ་བའི་བསམ་འཕེལ་དབང་། །དད་གསུམ་རྒྱལ་མཚན་ཏོག་ཏུ་ལེགས་བཀོད་པས། །ཐུབ་བསྟན་རྣམ་པར་རྒྱལ་བའི་དགེ་མཚན་
༣འབར༑ །ཟླ་བྲལ་ལྷག་བསམ་རིན་ཆེན་རྡུལ་བརྩེགས་སྤོར། །ཟབ་དོན་ཆོས་མཛོད་རྣམ་རྒྱལ་གནྡྷོ་ལར། །འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་

ཟབ་དུནྡྷུ་བྷིའི་སྒྲ་དབྱངས། །ཆོས་སྐུའི་རིང་བསྲེལ་ཟད་མེད་སྲིད་མཐའི་བར། །མི་ཟད་འཇོ་བའི་རྣམ་དཀར་ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན
ཀྱང་དབང་བཅུའི་དཔལ་སྤྱོད་རྒྱུར་གྱུར་ཅིག། །།ཅེས་མཆོག་གཟིག་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན།
མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོ་ཡིས། །གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། །དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་
ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་བསྐྲན་ཞིང་། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་རྒྱལ་
བའི་བསྟན་རྣམས་ཕྱོགས་བཅུ་ཡི། །ཡངས་པའི་འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་བས་སྐུ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་མཛོད་
ཅིག༑ །།ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་གླིང་གི་གྲལ་མཐའ་པ་ཤཱཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།། དགེའོ།། དགེའོ།། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

