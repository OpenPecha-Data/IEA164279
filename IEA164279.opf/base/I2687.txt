༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber
2687
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogsgnyis rgyamtsho,ed.
Descriptor
OriginalPublication
Place
[kathmandu]
Publisher
drukpakagyuheritageproject
Date
[200?]
TotalVolumes
101
CurrentVolume(ofTotal) 30
NumberofTBRCIntroductoryPages 2
NumberofIntroductoryPages ༡
NumberofTextPages 484
TBRC ScanningInformation
ScannedbyM/sSatluj SitiEnterprises, 63-FSujanSinghPark,
NewDelhi,India,fortheTibetanBuddhistResourceCenter, 115
5thAve. 7thFloor,NewYork,NY 10003 USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

| ༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ ཨ༽པའི་ནང་བཞུགས་པ་ལ། རྗེ་བཙུན་ཡིད་བཞིན་
▪ འཁོར་ལོའི་རྗེས་སུ་གནང་བ་དང་བསྙེན་སྒྲུབ་ལས་གསུམ་གསལ་བར་བྱེད་པའི་ཡི་གེ་ཟླ་བ་འདོད་འཇོ་ལ་ལྡེབ། ༦༠ 1-120 སྒྲོལ་མ་སྔོན་མོའི་སྒྲུབ་ཐབས་འདོད་དགུའི་འདོད་འཇོ་ལ་
ལྡེབ༑ ༧ 121-134 རྗེ་བཙུན་སྒྲོལ་མ་ཉེར་གཅིག་གི་མཚན་དང་སྦྱར་བའི་བསྟོད་པ་གོ་བདེར་བཀོད་པ་ལ་ལྡེབ། ༤ 135-142 རྣམ་པར་རྒྱལ་མའི་ཆོ་ག་ལ་ལྡེབ། ༥ 143-
152 རྗེ་བཙུན་རྣམ་པར་རྒྱལ་མའི་རྗེས་གནང་གི་ཆོ་ག་འཆི་མེད་བུམ་བཟང་ལ་ལྡེབ། ༡༧ 153-186 གཙུག་ཏོར་རྣམ་པར་རྒྱལ་མ་ལྷ་དགུའི་སྒྲུབ་ཐབས་རྗེས་གནང་དང་བཅས་པ་རིན་
༧
འབྱུང་ལས་ཁོལ་དུ་ཕྱུང་བ་ལ་ལྡེབ། 187-200 འཇམ་དབྱངས་དཀར་པོའི་སྒྲུབ་ཐབས་ཤེས་རབ་རལ་གྲིའི་རྣོ་རྒྱུན་ལ་ལྡེབ། 201-208 ཁ་ཆེ་པཎ་ཆེན་ལུགས་ཀྱི་འཇམ་
ཝཱ དཀར་རྗེས་གནང་གི་མཚམས་སྦྱོར་ཤེས་རབ་གསལ་བྱེད་ལ་ལྡེབ། ༡༢ 209-232 གདུགས་དཀར་གྱི་བསྙེན་སྒྲུབ་ལས་སྦྱོར་གསུམ་གྱི་ཆོ་ག་ལ་ལྡེབ། ༢༤ 233-280 དེའི་རྒྱུན་$

ཁྱེར་ལ་ལྡེབ། ༡ 281-282 རི་ཁྲོད་ལོ་མ་ཅན་གྱི་སྒྲུབ་ཐབས་ཉུང་ངུ་ལ་ལྡེབ། ༢ 283-286 བཅོམ་ལྡན་འདས་མ་སྲུང་བ་ལྔའི་དཀྱིལ་འཁོར་དུ་སྨིན་བྱེད་དབང་གི་རིམ་པ་སྟ་གོན་དང་
བཅས་པ་ཁྱེར་བདེར་བཀོད་པ་འདོད་འཇོའི་བུམ་བཟང་ལ་ལྡེབ། ༢༧ 287-340 ཁྱད་པར་ལྷ་གསུམ་གྱི་སྒྲུབ་ཐབས་རྗེས་གནང་དང་བཅས་པ་བཀླགས་ཆོག་ཏུ་བཀོད་པ་ཀུན་གསལ་ཟླ་འོད་
ལ་ལྡེབ། ༡༩ 341-378 རྟ་ཕྱག་ཁྱུང་གསུམ་གྱི་སྒྲུབ་ཐབས་བཀླགས་ཆོག་ཏུ་བཀོད་པ་ལ་ལྡེབ། ༥ 379-388 རྟ་ཕྱག་ཁྱུང་གསུམ་གྱི་སློབ་མ་རྗེས་འཛིན་ཐུགས་རྗེའི་ལྕགས་ཀྱུ་ལ་
ལྡེབ༑ ༡༢ 389-412 མཁའ་འགྲོ་སེང་གདོང་མའི་རྗེས་གནང་བྱ་ཚུལ་ཁྱེར་བདེར་བཀོད་པ་བྱིན་རླབས་བཅུད་སྟེར་ལ་ལྡེབ། ༨ 413-428 མཁའ་འགྲོ་སེངྒེའི་གདོང་ཅན་གྱི་ལོ་རྒྱུས་
སྒྲུབ་ཐབས་རྗེས་གནང་ལས་ཚོགས་དང་བཅས་ཉེ་བར་མཁོ་བ་ལ་ལྡེབ། ༢༠ 429-468 ཛམྦྷ་ལ་དཀར་པོ་ཇོ་བོ་ལུགས་ཀྱི་སྒྲུབ་ཐབས་དངོས་གྲུབ་བུམ་བཟང་ལ་ལྡེབ། ༥ 469-478
ཌམ་་པོ་ཇོ་བོ་ལུགས་ཀྱི་བསྙེན་བསྒྲུབ་ལས་སྦྱོར་གསལ་བར་བྱེད་པ་ལ་ལྡེབ། ༣ 479-484 དཀར་ཆག་ལ་ལྡེབ། ༡ བཅས་བསྡོམས། ༢༤༣ བཞུགས།། །།

༄༅། །རྗེ་བཙུན་ཡིད་བཞིན་འཁོར་ལོའི་རྗེས་སུ་གནང་བ་དང་བསྙེན་སྒྲུབ་ལས་གསུམ་གསལ་བར་བྱེད་པའི་ཡི་གེ་ཟླ་བ་
འདོད་འཇོ་ཞེས་བྱ་བ་བཞུགས་སོ།།
ImageAsPerOriginalDocument

༄༅། །ན་མོ་གུ་རུ་ཨཱརྻ་ཏཱ་རཱ་ཡི། དངོས་གྲུབ་འདོད་པ་འཇོ་བའི་བུམ་བཟང་ལས།
ཚེ་དབང་བདུད་རྩིའི་ཟིལ་དངར་རྟག་འབབས་པ། །སྲས་བཅས་རྒྱལ་བ་སྐྱེད་པའི་ཟ་མ་ཏོག །རྗེ་བཙུན་འཕགས་མ་
སྙིང་གི་ཐིག་ལེར་མཆོད། །ངོ་མཚར་བཀའ་བབ་སྒྲུབ་ཐབས་ཆུ་རྒྱུན་ལས། །ཁྱད་འཕགས་བྱིན་རླབས་ཡན་
ལག་བརྒྱད་ལྡན་ཀླུང༌། །མར་མེ་མཛད་དང་དྭགས་པོའི་བཀའ་སྲོལ་ལས། །འགྲོ་བའི་ཉེར་འཚོར་བབས་དེ་འདིར་
༅། །རྗེ་བཙུན་ཡིད་བཞིན་འཁོར་ལོའི་ཞབས།

༄༅། །བཤད་བྱ། །དེའང་དུས་གསུམ་དུ་གཤེགས་ཤིང་བཞུགས་པའི་རྒྱལ་བ་དང་རྒྱལ་བའི་མྱུ་གུ་མཐའ་དག་སྐྱེད་པའི་ཡུམ་མཆོག་
རྗེ་བཙུན་མ་ཡིད་བཞིན་འཁོར་ལོའི་སྒོ་ནས་འཕྲལ་ཡུན་གྱི་དོན་ཆེན་སྒྲུབ་པའི་ཐབས་བཤད་པ་ལ་དོན་བརྒྱད། བྱུང་ཁུངས། རྗེས་གནང༌། བསྙེན་
པ༑ སྒྲུབ་པ། སྦྱིན་སྲེག ལས་སྦྱོར། བསྙེན་ཐབས་ཀྱི་ལག་ལེན། ཕན་ཡོན་སྨོས་པའོ། །དང་པོ་གང་ལས་བྱུང་བའི་ཁུངས་སྨོས་པ་ལ་
གཉིས༑ྋ རྒྱུད་གང་ལ་བརྟེན་པ་དང་། གདམས་ངག་གང་ལས་བྱུང་བའོ། །དང་པོ་ནི། ཕྲིན་ལས་ཐམས་ཅད་འབྱུང་བ་སྒྲོལ་མ་འདུས་པ་རྣལ་འབྱོར་

མའི་རྒྱུད་ཀྱི་རྒྱལ་པོ་ཕྱི་མ་ལས། འཁོར་ལོ་ལྗང་གུ་རྩིབས་བརྒྱད་པ། དབུས་སུ་བསྒྲུབ་བྱ་དགོད་པར་བྱ། །རྩིབས་བརྒྱད་ལ་ནི་ཡི་གེ་བརྒྱད། །སྔགས་ཀྱི་གྲོང་ཁྱེར་བདག་པོས་བསྐོར།
ལྗང་གུས་སྲུང་བར་འགྱུར་བ་སྟེ། །འཆི་བ་སླུ་བྱེད་དཀར་མོའོ། །ཞེས་དང༌། རྡོ་རྗེ་གདན་བཞིའི་རྒྱུད་ལས་སྒྲོལ་མ་ལྗང་གུའི་སྒྲུབ་ཐབས་བཤད་པའི་འཕྲོས་སུ། འཁོར་ལོ་པདྨ་འདབ་བརྒྱད་
པ༑ །ཕྱི་རོལ་མུ་ཁྱུད་བསྐོར་ནས་སུ། །དབུས་སུ་ཐོག་མ་ཐ་མ་སྟེ། །བཟླས་པ་ཐམས་ཅད་བཞག་པར་བྱ། །མུ་ཁྱུད་དབྱངས་ཀྱིས་བསྐོར་ནས་སུ། །འཁོར་ལོ་དཀར་པོ་བསམ་པར་
བྱ༑ ཞེས་འབྱུང་བ་འདིའི་ཁོངས་སུ་སྒྲོལ་མགོན་ཞབས་དང་བསྟན་པའི་ཉིན་བྱེད་ཡབ་སྲས་བཞེད་དོ། །བོད་སྔ་མ་དག་བྱ་རྒྱུད་པདྨའི་རིགས་སྒྲོལ་མ་རལ་པ་གྱེན་བརྫེས་ཀྱི་རྟོགས་པ་སོགས་ལ་
བརྟེན་པར་བཞེད་ཀྱང་འདི་དང་སྒྲོལ་མ་༝འདི་སྒྲོལ་མགོན་ཞབས་ཀྱིས་རྒྱུད་ཀྱི་དུམ་བུར་བཞེད་ཅིང་ཀུན་མཁྱེན་དྷརྨཱ་ཀ་རས་ཀྱང་རྒྱུད་ཚད་ལྡན་དུ་མཛད་ལས་སྣ་ཚོགས་སོགས་ལས་སྤྱིར་སྔགས་དང་ལས་བཞིའི་བྱེ་བྲག་བསྟན་མོད་
ཀྱི༑ ཡིད་བཞིན་འཁོར་ལོའི་གསལ་ཀ་རྒྱུད་ཚིག་གོང་སྨོས་ལྟ་བུ་མ་མཆིས་སོ། །གཉིས་པ་ནི། རྗེ་བཙུན་སྒྲོལ་མས་དངོས་སུ་རྗེས་སུ་བཟུང་པ་སློབ་དཔོན་ངག་གི་དབང་ཕྱུག་གྲགས་པས་མདོ་

།རྒྱུད་སྣ་ཚོགས་ནས་བཏུས་པའི་འཆི་བདག་བསླུ་བའི་རྟོགས་པར་སྒྲོལ་དཀར་ཡིད་བཞིན་འཁོར་ལོའི་སྒྲུབ་ཐབས་གསལ་རྒྱས་སུ་བཞུགས་པ་དེ་ཉིད་པཎྜི་ཏ་ཐུ་བོ་ཞེས་བྱ་༄༅།
༈ བས་ལོགས་སུ་བཀོད་པ་ལ་བརྟེན། བོད་འདིར་རྔོག་ལུགས། ཇོ་བོ་ལུགས། བ་རི་ལུགས། གཉན་ལུགས། ནགས་རིན་ལུགས་བཅས་བྱོན་པ་ལས་ཁྱད་པར་འཕགས་པ་ནི་ཇོ་བོ་ལུགས་
ཏེ༑ ཇོ་བོ་ཉིད་དང་ཉིད་ཀྱི་བླ་མ་གསེར་གླིང་པ་གཉིས་ཀར་ཡང་རྗེ་བཙུན་མས་ཞལ་རྟག་ཏུ་གཟིགས་ཤིང་ཉེ་བརྒྱུད་བསྩལ་བ་དང་། ཕྱོགས་འདིར་ལུགས་སྲོལ་གྱི་ཐོག་མ་ལྟ་བུ་ཡིན་ཞིང་དེ་ལས་
བརྒྱུད་པ་ལ་ད་ལྟའི་བར་དུ་སྤྱིར་དངོས་གྲུབ་རྣམ་པ་གཉིས་དང་ཁྱད་པར་སྐུ་ཚེའི་དངོས་གྲུབ་བརྙེས་པ་ཟམ་མ་ཆད་པར་བྱོན་ཅིང་། དེ་ལས་བརྒྱུད་པའི་བཀའ་སྲོལ་མང་དུ་གྱེས་པ་ལས་བྱིན་རླབས་ཀྱི་
གཟི་བྱིན་དང་ལྡན་པ་སྒམ་པོ་ལུགས་ཀྱི་ནང་ཚན་ཀརྨ་ཀཾ་ཚང་གི་བཀའ་སྲོལ་ཏེ། འདི་ཉིད་ལའང་རྔོག་ལུགས་གཙོས་བཀའ་བབ་སྔ་ཕྱི་ཐམས་ཅད་ཀྱི་གདམས་ངག་གི་ཆུ་བོ་གཅིག་ཏུ་འདུས་པ་མ་
ཟད༑ གྲུབ་ཆེན་པཀྵི་དང་ཆོས་རྗེ་རོལ་པའི་རྡོ་རྗེ་ལ་རྗེ་བཙུན་མས་དངོས་སུ་བསྩལ་བའི་གདམས་ངག་ཉེ་བརྒྱུད་ཀྱང་འདྲེས་ཤིང༌། ཕྱིས་དུས་ཀུན་མཁྱེན་ཆོས་ཀྱི་འབྱུང་གནས་ཀྱང་རྗེ་བཙུན་མས་

ངེས་པར་བྱིན་གྱིས་བརླབས་ཤིང་རྗེས་སུ་བཟུང་བའོ། །འདི་བྱ་རྒྱུད་ལྟར་གཙང་སྦྲས་བསྒྲུབ་པའི་ཕྱག་སྲོལ་འབྱུང་བ་ནི་ཇོ་བོ་ཕེབས་པའི་སྐབས་སུ། བོད་རྣམས་ཀྱིས་སྔགས་བླ་མེད་འཆད་པ
བཀག་པས་ཐུན་མོང་ཐེག་པ་དང་སྒོ་བསྟུན་པའི་སྲོལ་ཀ་འཇག་པ་སྟེ། རྟ་མགྲིན་ཤྭ་ན་བཞི་སྐོར་ཇོ་བོའི་ཞལ་གཟིགས་སུ་གྲགས་ཀྱང་སྒྲོལ་མ་རྣལ་འབྱོར་མའི་རྒྱུད་ལས་དངོས་སུ་བསྟན་པས་མཚོན་
ནོ༑༑ གཉིས་པ་ཉམས་ལེན་སྣོད་དུ་འདུ། སྒྲུབ་པ་རྗེས་སུ་གནང་བ་སྦྱིན་པ་ལ་གཉིས། སྦྱོར་བ་དང་དངོས་གཞིའོ། །དང་པོ་ནི། རྡོ་རྗེ་སློབ་དཔོན་འདི་ཉིད་ཀྱི་བསྙེན་སྒྲུབ་མཐར་ཕྱིན་ཅིང་དྲོད་ཚད་ཐོབ་པས་སློབ་མ་རྗེས་སུ་བཟུང་བའི་ཚེ། དུས་
བཟང་པོར་སྒྲུབ་མཆོད་སྐབས་སུ་སྨོས་པ་བཞིན། མཎྜལ། སྐུ་བརྙན། གཡས་སུ་རྣམ་བུམ། གཡོན་དུ་ལས་བུམ། དར་དང་རིན་པོ་ཆེའི་རྒྱན་དང་། ཕྱག་མཚན་ཨུཏྤལ་དཀརཔོའི་ཙཀ་ལི། མདུན་དུ་མཆོད་གཏོར། གཏོར་དབང་དང་
འབྲེལ་ན། རྒྱབ་ཏུའང་དེ་འདྲ་བརྒྱན་སྤྲོས་ཅན། ཆུ་གཉིས་ཉེར་སྤྱོད་སོགས་དང་། སློབ་དཔོན་གྱི་མདུན་རྡོར་དྲིལ་འཐོར་ནས་སྦྱར་སྤོས། སྟེགས་ཟུར་པར་སྔོན་འགྲོ་དཀར་གཏོར་གཉིས་སོགས་འདུ་བྱའོ། །གཉིས་པ་དངོས་གཞིའི་དང་པོ་བདག་
མདུན་བུམ་གསུམ་སྒྲུབ་པ་ནི། སྒྲུབ་པའི་སྐབས་ལྟར་བསང་ཆུ་བྱིན་རླབས་དང་སྔོན་གཏོར་ནས་བརྩམ་བདག་བསྐྱེད་བཟླས་པ་བསྡུ་ལྡང༌། མདུན་བ་སྐྱེད་མཆོད་བསྟོད་མདོར་བསྡུས་དང་བཟླས་པ། རྣམ་བུམ་དང་ལས་བུམ་སྒྲུབ་པ་བཅས་འོག་ཏུ་€

| ༄ ༅། །འབྱུང་བ་བཞིན་གྲུབ་ནས། སློབ་མ་རྣམས་ལས་བུམ་གྱི་ཆུ་དང་། ཇི་ལྟར་བལྟམས་པ་སོགས་ཀྱིས་ཁྲུས་བྱས་ནས་མཆིལ་ལྷམ་ཕུད་དེ་ཕྱག་བཅས་གྲལ་དུ་འཁོད། སྔོན་འགྲོ་གཏོར་མ་ལ་ཆབ་བྲན། བསངས་
སྦྱང་བྱིན་རླབས་ནས། ཕྲིན་ལས་བཅོལ་བ་ཡན་མདུན་བསྐྱེད་སྐབས་ལྟར་གྲུབ་ནས། རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང༌། སངས་རྒྱས་ཀྱི་
བཀའ༴ ཆོས་ཀྱི༴ དགེ་འདུན་གྱི༴ གསང་སྔགས་རིག་སྔགས་གཟུངས་སྔགས་སྙིང་པོ་ཕྱག་རྒྱ་ཆོས་ཉིད་དེ་བཞིན་ཉིད་ཀྱི་བདེན་པ་དང་། ཆོས་ཅན་རྒྱུ་འབྲས་བསླུ་བ་མེད་པའི་བདེན་པ་
3,
དང་༑ རྡོ་རྗེའི་ཆོས་སྐྱོང་བའི་སྲུང་མ་འཁོར་དང་བཅས་པའི་བདེན་པ་དང་། བདེན་པ་ཆེན་པོའི་བྱིན་རླབས་ཀྱིས་རྡོ་རྗེའི་སློབ་མ་འདི་རྣམས་ལ། བཅོམ་ལྡན་འདས་མ་ཡིད་བཞིན་འཁོར་ལོའི་རྗེས་
སུ་གནང་བ་བསྒྲུབ་པ་ལ། བར་དུ་གཅོད་པ་དང་གླགས་ལྟ་ཐོ་འཚམས་པར་བྱེད་ཅིང་ཁྱད་པར་འདི་རྣམས་ཀྱི་ལུས་ངག་ཡིད་གསུམ་ལ་གནོད་ཅིང་འཚེ་བར་བྱེད་པའི་གདོན་བགེགས་ཐམས་ཅད་
འདིར་མ་གནས་པར་གཞན་དུ་སོང་ཞིག གང་མི་འགྲོ་བ་དེ་དག་ཐམས་ཅད་ནི་ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བ་དང་བཅས་པས་མགོ་བོ་ཚལ་པ་བརྒྱར་འགས་པར་འགྱུར་རོ། ། ཨོཾ་སུམྦྷ་ནི་སོགས་

དྲག་ཏུ་བརྗོད་ཅིང་རོལ་མོ་བསྒྲག ཡུངས་ཐུན་དང་གུ་གུལ་དུད་པས་བསྐྲད། རང་གི་སྙིང་ག་ནས་འཕྲོས་པའི་ཁྲོ་བོའི་ཚོགས་དུ་མས་བགེགས་རྣམས་བསྐྲད་པར་གྱུར་སྙམ་དུ་བསམ། སླར་ཡང་ཁྲོ་བོ་རྣམས་བདག་ཉིད་ལ་ཐིམ་པར་
གྱུར་བར་བསྒོམ་ནས། ཐུགས་ཀའི་ས་བོན་ལས་འོད་ཟེར་ཕྱོགས་བཅུར་འཕྲོས་པ་ལས་བྱུང་བའི་རྡོ་རྗེའི་ས་གཞི་རྭ་བ་དྲྭ་བ་གུར་བླ་བྲེ་ཡེ་ཤེས་ཀྱི་མེ་རབ་ཏུ་འབར་བ་དང་བཅས་པའི་སྲུང་འཁོར་
ཡངས་ཤིང་རྒྱ་ཆེ་བ་ཀུན་ནས་བརྟན་པར་གྱུར། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་པས་སྲུང་འཁོར་བསྒོམ། མེ་ཏོག་བཀྱེ་བསྡུ་དང་མཚམས་སྦྱོར་ཆོས་བཤང་རྒྱས་པའམ། བསྡུ་ན། མ་ནམ་མཁའ་དང་
མཉམ་པའི་སེམས་ཅན་ཐམས་ཅད་གནས་སྐབས་ཚེའི་བར་ཆད་ཞི་ཞིང༌། མཐར་ཐུག་འཆི་མེད་ཚེ་དང་ཡེ་ཤེས་ཀྱི་བདག་ཉིད་རྗེ་བཙུན་སྒྲོལ་མའི་གོ་འཕང་ལ་འགོད་པར་བྱ། དེའི་ཆེད་དུ་ལྷག་པའི་
ལྷ་ཡིད་བཞིན་འཁོར་ལོའི་རྗེས་སུ་གནང་བ་ཟབ་མོ་ཞུ་སྙམ་པའི་བྱང་ཆུབ་ཏུ་སེམས་བསྐྱེད་པ་དང༌། མདོ་རྒྱུད་ནས་ཇི་སྐད་གསུངས་པའི་ཆོས་གསན་པའི་ཀུན་སྤྱོད་ཀྱང་ལེགས་པར་གསལ་བཏབ་སྟེ་
གསན་པར་ཞུ། དེའང་རྗེ་བཙུན་སྒྲོལ་མ་དཀར་མོ་འདི་ཉིད་རྒྱུད་གང་ལས་བསྟན་པ་སོགས་ནས། རྗེས་སུ་བཟུང་བའོ།། ཞེས་པའི་བར་གོང་སྨོས་ཉིད་འདིར་བླང་ནས། དེ་ལྟ་བུའི་བཀའ་སྲོལ་ཁྱད་པར་

།འཕགས་པ་ལས་བྱོན་པའི་གདམས་ངག་འདི་ལ་ཡིག་ཆ་དང་ཕྱག་ལེན་རྒྱསབསྡུས་སྣ་ཚོགས་སུ་མཆིས་ཀྱང་ད་ལམ་གྱི་སྐབས་སུ་བབ་པ་ནི། རིག་འཛིན་ཞིག་པོ་གླིང་༄༅།
པའི་གཏེར་ལུང་ལས། ཨཱི་ཤྭའི་མིང་ཅན་ཅོད་པན་ནག་པོ་འཛིན། །མ་རུངས་བདུད་འཇོམས་སངས་རྒྱས་བསྟན་པ་སྐྱོང་། །ཞལ་མཇལ་ཙམ་གྱིས་ངན་སོང་སྐྱེ་སྒོ་ཁེག །ཞེས་སོགས་ལུང་
གིས་བསྟན་པ་འཇིག་རྟེན་དབང་ཕྱུག་སྤྲལ་པའི་སྐུའི་རྣམ་རོལ་དགུ་པ་དབང་ཕྱུག་རྡོ་རྗེ་ལ་ཨཱརྻ་ཏཱ་རེ་སོགས་ལྷག་པའི་ལྷ་རྣམས་ཀྱིས་གསུང་གི་གནང་བ་སྩལ་ནས་གསར་རྙིང་སྒྲུབས་ཐབས་མང་པོ་
r²
ཕྱོགས་གཅིག་ཏུ་བསྒྲིགས་པའི་མངོན་རྟོགས་རིན་ཆེན་ཕྲེང་བ་དང་རྗེས་གནང་གཅིག་ཤེས་ཀུན་གྲོལ་གྱི་ལུགས་ཀྱི་འཕགས་མ་སྒྲོལ་མ་ཡིད་བཞིན་འཁོར་ལོའི་རྗེས་སུ་གནང་བ་བསྒྲུབ་པར་བྱེད་པ་ལ་
སློབ་དཔོན་གྱིས་བགྱི་བར་འོས་པ་རྣམས་གྲུབ་ཟིན་པས། ཁྱོད་རང་སློབ་མ་རྣམས་ཀྱི་ངོ་སྐལ་དུ་གྱུར་པ་མཎྜལ་འབུལ་འཚལ། ཞེས་མནྜལ་འབུལ་གཞུག བླ་མ་དང་ཡིད་བཞིན་འཁོར་ལོ་ཐ་མི་དད་
པའི་དྲུང་དུ་རྗེས་གནང་ཟབ་མོ་ཞུ་བའི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། ཅེས་འདའ་སྦྱར་ལ། དུས་གསུམ་སངས་རྒྱས་ཐམས་ཅད་དང༌། །དཔལ་ལྡན་བླ་མའི་བཀའ་དྲིན་

གྱིས༑ །བདག་ལ་ཡིད་བཞིན་འཁོར་ལོ་ཡི། །རྗེས་སུ་གནང་བ་སྩལ་དུ་གསོལ།། ཞེས་ལན་གསུམ་བརྗོད་དུ་གཞུག ཁྱེད་རང་སློབ་མ་རྣམས་ཀྱི་རྒྱུད་དག་པར་བྱ་བའི་ཕྱིར་དུ་བླ་མ་དང་ཡི་དམ་དབྱེར་
མེད་པའི་མདུན་དུ་བདུན་རྣམ་དག་སྔོན་དུ་འགྲོ་བའི་བྱང་ཆུབ་ཏུ་སེམས་བསྐྱེད་པ་འདིའི་རྗེས་ཟློས་མཛོད། ཅེས་པས་བརྡའ་སྦྱར་ལ། དཀོན་མཆོག་གསུམ་ལ་བདག་སྐྱབས་མཆི།། ཞེས་པ་ནས། འགྲོ་
ལ་ཕན་ཕྱིར་སངས་རྒྱས་འགྲུབ་པར་ཤོག། ལན་གསུམ། དེ་ནས་རྗེས་གནང་གི་གཞི་འགོད་པའི་སླད་དུ་དམིགས་པ་འདི་བཞིན་དུ་མཛོད། ཅེས་བརྡ་སྦྱར་ལ་ལས་བུམ་ཆུས་བྲན་ཏེ། ཨཾ་བཛྲ་ཀྲོ་དྷས་
བསངས༑ སྭ་བྷཱ་ཝས་སྦྱང་། སྟོང་པའི་ངང་ལས་སྐད་ཅིག་གིས་རྡོ་རྗེའི་ས་གཞི་རྭ་གུར་མེ་རི་དང་བཅས་པའི་སྲུང་འཁོར་གྱི་དབུས་སུ་ཁྱེད་རང་རྣམས་གང་དུ་གནས་པའི་གོ་སར་པཾ་ལས་པདྨ་དཀར་པོ་
སོགས༑ དྲི་མ་དང་བྲལ་བ། དེའི་སྟེང་དུ་ཁྱེད་རང་རྣམས་ཀྱི་སེམས་ཉིད་ཏཱཾ་དཀར་པོ་ལས་སོགས་དང༌། ཡོངས་སུ་གྱུར་པ་ལས་ཁྱེད་རང་རྣམས་འཕགས་མ་སྒྲོལ་མ་སོགས་མངོན་རྟོགས་ལྟར་བསྐྱེད་པ་
ལས༑ ཐུགས་ཀར་ཧཱུྃ་སྔོན་པོས་མཚན་པ་སྒོམས་མཛོད། དེས་ཁྱེད་རང་དབང་ལེན་པ་པོ་རྣམས་ཡི་དམ་འཕགས་མ་སྒྲོལ་མར་བསྐྱེད་ནས། དགང་ལ་དབང་བླང་བའི་ཡུལ་གསལ་གདབ་པ་

ཨཱ| ༄༅། །ནི། ཁྱེད་རང་རྣམས་ཀྱི་མདུན་དུ་བཤམས་པའི་མདུན་བསྐྱེད་ཀྱི་དམིགས་རྟེན་མཎྜལ་དབུས་ཀྱི་ཚོམ་བུ་སྐ་བརྙན། གཏོར་དབང་དང་འབྲེལ་ན། འདིར་བཤམས་པའི་
གཏོར་མ་དང་བཅས་པ་སྐད་ཅིག་གིས་རྡོ་རྗེའི་ས་གཞི་རྭ་གུར་མེ་རི་དང་བཅས་པའི་སྲུང་འཁོར་གྱི་དབུས་སུ་པད་དཀར་དང་ཟླ་བའི་གདན་ལ་འཕགས་མ་སྒྲོལ་མ་སོགས། ཧཱུྃ་སྔོན་པོས་མཚན་
པ༑ སློབ་དཔོན་ཀྱང་ཡིད་བཞིན་འཁོར་ལོ་དངོས་སུ་གསལ་བ་ལ་མོས་འདུན་དྲག་པོ་བྱས་པས་སློབ་དཔོན་གྱི་ཐུགས་ཀ་དང་། སྐུའི་གནས་ཐམས་ཅད་ནས་འོད་ཟེར་ཁ་དོག་སྣ་ཚོགས་པ་འཕྲོས་
མདུན་བསྐྱེད་ལ་ཕོག མདུན་བསྐྱེད་ཀྱི་ཐུགས་ཀ་དང་། སྐུའི་གནས་ཐམས་ཅད་ནས་འོད་ཟེར་ཁ་དོག་སྣ་ཚོགས་པ་འཕྲོས། ཁྱེད་རང་རྣམས་ཀྱི་དཔྲལ་བ་ནས་ཞུགས། ལུས་ཀྱི་ཕྱི་ནང་ཐམས་
ཅད་ཁྱབ་པར་བྱས་ཏེ་ཐིམ་པས་སྡིག་སྒྲིབ་དམ་ཚིག་ཉམས་ཆགས་ནད་གདོན་བར་ཆད་མི་མཐུན་པའི་ཕྱོགས་ཐམས་ཅད་ཞི་བར་བྱས། བཅོམ་ལྡན་འདས་མ་ཡིད་བཞིན་འཁོར་ལོ་ལ་སངས་རྒྱས་དང་
བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཆེ་ཆུང་མ་ངེས་པ་དཔག་ཏུ་མེད་པ་དང༌། ཕྱོགས་བཅུའི་ཞིང་རབ་འབྱམས་ན་བཞུགས་པའི་མཆོག་གསུམ་རྩ་བ་གསུམ་གྱི་སྐུ་གསུང་ཐུགས་ཡོན་ཏན་

ཕྲིན་ལས་དང་བཅས་པའི་བྱིན་རླབས་དངོས་གྲུབ་ཐམས་ཅད་འོད་ཟེར་ཀྱི་ཚུལ་དུ་བྱོན། ཁྱེད་རང་རྣམས་ལ་ཐིམ་པས་ཁྱེད་རང་རྣམས་ཀྱི་ལུས་ངག་ཡིད་གསུམ་དང་བཅོམ་ལྡན་འདས་མ་ཡིད་བཞིན་
འཁོར་ལོའི་སྐ་གསུང་ཐུགས་དབྱེར་མེད་པར་གྱུར་ཅིང་ཡེ་ཤེས་པ་ཕེབ་བྱུང་སྙམ་པའི་ངང་ནས་སེམས་མ་བཅོས་པ་ལྷོད་གློད་ལ། བདེ་བ་ཆེན་པོ་འོད་གསལ་བའི་ངང་དུ་གཡོ་འགུལ་མེད་པར་ཅི་
གནས་སུ་ཞོག་མཛོད། དེ་ལྟར་ནན་ཏན་ཏུ་བསྒོམ་ལ་དྲི་བཟང་གི་སྤོས་དུད་དང་འཇམ་རོལ་ཡུན་རིང་བཏང༌། སྙིང་པོའི་གཤམ་དུ་ཨཱ་བེ་ཤ་ཡ་ཨཱ་བེ་ཤ་ཡ་ཨཱ་ཨ། ཨོཾ་ཨཱཿ ཧཱུྃཛཿ ཧཱུྃ་བྃ་ཧོཿ ཞེས་བཏགས་པ་ལན་མང་དུ་
བརྗོད༑ བརྟན་པར་བྱ་བའི་ཕྱིར་རྡོ་རྗེ་སྤྱི་བོར་བཞག་ལ། ཏིཥྛ་བཛྲ། ཞེས་བརྗོད། དེས་རྗེས་གནང་གི་གཞི་འགོད་པ་སོང་ནས། རྗེས་གནང་དངོས་ལ་སྐུ་གསུང་ཐུགས་ཡོན་ཏན་ཕྲིན་ལས་ཀྱི་རྗེས་གནང་ལྔ་
ལས་དེ་དག་ཞུ་བའི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། ཅེས་བརྡའ་སྦྱར་ལ། དུས་གསུམ་སངས་རྒྱས་ཐམས་ཅད་ཀྱི། །སྐུ་གསུང་ཐུགས་ཀྱི་སློབ་དཔོན་གྱིས། །བདག་ལ་ཡིད་
བཞིན་འཁོར་ལོ་ཡི། །སྐུ་གསུང་ཐུགས་ཀྱི་རྗེས་གནང་སྩོལ།། ལན་གསུམ། དེ་ནས་དང་པོ་སྐུའི་རྗེས་གནང་ནི། དེ་ལྟར་གསོལ་བ་བཏབ་པས།ྋ སློབ་དཔོན་དང་མདུན་བསྐྱེད་དང་ཁྱེད་རང་གི་ཐུགས་

།ཀའི་ཧཱུཾ་རྣམས་ལས་འོད་ཟེར་འཕྲོས། རང་བཞིན་གྱི་གནས་ནས་དབང་གི་ལྷ་རིགས་ལྔ་ཡབ་ཡུམ་འཁོར་བཅས་སྤྱན་དྲངས། ཨཉྙཾ་སོགས་ཀྱིས་མཆོད། ཁྱེད་རྣམས་སྐ |༄༅།
༉ ཀྱིས་སློབ་མ་ལ་དབང་བསྐུར་དུ་གསོལ། ཞེས་གསོལ་བ་བཏབ་པས་རང་འདྲའི་རིགས་ལྔ་ཡབ་ཡུམ་ཕྱག་ན་བུམ་པ་ཡེ་ཤེས་ཀྱི་བདུད་རྩིའི་ཆུ་རྒྱུན་གྱིས་གང་བ་བསྣམས་པ་བྱོན་ནས་ཁྱེད་རང་རྣམས་
ལ་དབང་བསྐུར་བར་བསམ། ཞེས་བུམ་པ་མགོར་བཟུང་ལ། དབང་བསྐུར་རྡོ་རྗེ་ཆེན་པོ་ནི། །ཁམས་གསུམ་ཀུན་གྱིས་ཕྱག་བྱས་པ། །སངས་རྒྱས་རྣམས་ནི་ཐམས་ཅད་ཀྱི། །གསང་གསུམ་
གནས་བྱུང་སྦྱིན་པར་བྱ། །ཇི་ལྟར་བལྟམས་པ་སོགས་དང་། ཨོཾ་སརྦ་ཏ་ཐཱ་ག་ཏ་ཀ་ལ་ཤ་གུ་ཧྱ་པྲ་ཛྙཱ་ན་ཙ་ཏུ་ར་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་སྤྱི་བོ་མགྲིན་པ་སྙིང་ག་ལྟེ་བ་རྣམས་སུ་བཞག བུམ་ཆུ་
བླུད༑ དེ་ལྟར་དབང་བསྐུར་བས་བདུད་རྩིའི་རྒྱུན་གྱིས་ལུས་ཀྱི་ནང་གང་། ལུས་ངག་ཡིད་གསུམ་གྱི་སྡིག་སྒྲིབ་དང༌། ཁྱད་པར་ལུས་ལ་གནོད་ཅིང་འཚེ་བའི་ནད་གདོན་སྡིག་སྒྲིབ་དུས་མ་ཡིན་
པའི་འཆི་བ་ཐམས་ཅད་བྱང་ཞིང་དག དབང་བཞི་ཐོབ། ཆུའི་ལྷག་མ་སྤྱི་བོར་འཁྱིལ་བ་ལས། རིགས་ཀྱི་བདག་པོ་འོད་དཔག་མེད་སྤྲུལ་སྐུའི་རྣམ་པས་དབུ་བརྒྱན་ཅིང་། དབང་ལྷ་རྣམས་ཀྱང་

ཡེ་ཤེས་པའི་ཚུལ་དུ་རང་ལ་དབྱེར་མེད་དུ་ཐིམ་པས་ཁྱེད་རང་རྣམས་འཕགས་མ་སྒྲོལ་མ་དངོས་ཡིན་སྙམ་དུ་ངེས་ཤེས་སྒོམས། ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ།། སོགས་ཤོ་ལོ་ཀ་
གཅིག་གིས་བཀྲ་ཤིས་བརྗོད། རོལ་མོ་དཀྲོལ། ནས་འཐོར། དེས་ཁྱེད་རང་རྣམས་ཀྱིས་ལུས་ཀྱི་སྒོ་ནས་བསགས་པའི་སྡིག་སྒྲིབ་ཐམས་ཅད་དང་། ལུས་ལ་གནོད་ཅིང་འཚེ་བའི་འགལ་རྐྱེན་ནད་གདོན་
བགེགས་དང་བར་ཆད་ཐམས་ཅད་ཞི། ལུས་ཀྱི་སྒོ་ནས་ཡིད་བཞིན་འཁོར་ལོའི་སྐ་བསྒོམ་པ་ལ་དབང་། སྐྱ་རྡོ་རྗེ་མངོན་དུ་བྱེད་པའི་སྐལ་པ་དང་ལྡན། འབྲས་བུ་མཚན་དཔེས་བརྒྱན་པའི་སྤྲུལ་
སྐ་འགྲུབ་པར་འགྱུར་བ་ནི་སྐའི་རྗེས་གནང་ངོ༌།། གཉིས་པ་གསུང་གི་རྗེས་གནང་ནི། ྋཁྱེད་རང་རྣམས་ཀྱི་སྙིང་གར་པད་ཟླ་ལ་འཁོར་ལོ་དཀར་པོ་རྩིབས་བརྒྱད་པའི་ལྟེ་བར་ཏཱཾ་ཡིག་དཀར་པོ། མཐའ་
སྐོར་དུ་ཨོཾ་མ་མ་ཨཱ་ཡུར་པུཎྱེ་ཛྙཱ་ན་པུཥྚི་ཀུ་རུ་ཧཱ། རྩིབས་བརྒྱད་ལ། ཏཱ་རེ་ཏུཏྟཱ་རེ་ཏུ་སྭཱ། ཞེས་པའི་སྔགས་ཀྱི་ཡིག་འབྲུ་དཀར་པོ་མགོ་གྱེན་བསྟན། ཁ་ནང་དུ་ཕྱོགས་པ་འོད་ཟེར་དཀར་པོ་
འབར་བའི་རྣམ་པ་ཅན་དུ་བཞུགས་པར་མོས། སློབ་དཔོན་དང་མདུན་བསྐྱེད་ཀྱི་ཐུགས་ཀར་ཡང་དེ་བཞིན་གསལ་བ་ལས་སྔགས་ཕྲེང་གཉིས་པ་དང་འོད་ཟེར་མདོག་མཚུངས་འཕྲོས། ཞལ་ནས་

ཨཱ| ༄༅། །ཐོན། ཁྱེད་རང་རྣམས་ཀྱི་སྒོ་ནས་ཞུགས། སྙིང་གར་ཐིམ་པས་བཅོམ་ལྡན་འདས་མ་ཡིད་བཞིན་འཁོར་ལོ་དང་ཕྱོགས་བཅུ་དུས་གསུམ་དུ་བཞུགས་པའི་རྒྱལ་བ་སྲས་
༉ དང་བཅས་པའི་གསུང་གི་བྱིན་རླབས་དངོས་གྲུབ་ཐམས་ཅད་ཐོབ་པར་གྱུར་སྙམ་དུ་བསམ་ལ་སྔགས་འདིའི་རྗེས་ཟློས་མཛོད། ཞེས་བརྡ་སྦྱར་ཞིང་། ཕྲེང་བ་སྤེལ་ལ་ཡི་གེ་བཅུ་པ་ལན་བདུན། སྤེལ་ཚིགས་ཅན་ལན་
གསུམ་རྗེས་ཟློས་བྱར་གཞུག སློབ་དཔོན་ལ་མེ་ཏོག་གི་ཕྲེང་བ་རེ་ཕུལ་བར་བསམ་ནས་འདིའི་རྗེས་ཟློས་མཛོད། ཅེས་བརྡ་སྦྱར། བཅོམ་ལྡན་བདག་གིས་བཟུང་ལགས་ཀྱི། །བདག་ལ་འགོ་བར་མཛད་
དུ་གསོལ།། ལན་གསུམ། སློབ་དཔོན་གྱིས། སྔགས་ཀྱི་ཕྲེང་བ་དེ་ཉིད་མེ་ཏོག་གི་ཕྲེང་བར་བྱས་ནས་ཁྱེད་རང་རྣམས་ཀྱི་མགོ་ལ་བཅིངས་པའི་མོས་པ་མཛོད། ཅེས་དྲིལ་བུ་དཀྲོལ་ཞིང་མེ་ཏོག་མགོར་བཞག་
ལ། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །ཕྲིན་ལས་རྫོགས་པར་མཛད་དུ་གསོལ། །བརྟུལ་ཞུགས་བརྟན་པར་
མཛད་དུ་གསོལ། །རིག་པ་འཛིན་པ་འདི་རྣམས་ཀྱི་རྒྱུད་ལ་རྗེ་བཙུན་མ་ཡིད་བཞིན་འཁོར་ལོའི་བྱིན་རླབས་དང་ནུས་མཐུ་ཐམས་ཅད་འཇུག་པར་གྱུར་ཅིག དེ་ཡིས་ཉེ་བར་བསྟན་པའི། སོགས་བཀྲ་

ཤིས་བརྗོད། དེས་ཁྱེད་རང་རྣམས་ཀྱིས་ངག་གི་སྒོ་ནས་བསགས་པའི་སྡིག་སྒྲིབ་དག ངག་ལ་གནོད་ཅིང་འཚེ་བའི་འགལ་རྐྱེན་ནད་གདོན་བགེགས་དང་བར་ཆད་ཐམས་ཅད་ཞི། ངག་གི་སྒོ་ནས་
འཕགས་མ་སྒྲོལ་མའི་སྔགས་བཟླ་བ་ལ་དབང༌། གསུང་རྡོ་རྗེ་མངོན་དུ་བྱེད་པའི་སྐལ་པ་དང་ལྡན། འབྲས་བུ་གསུང་དབྱངས་ཡན་ལག་དྲུག་ཅུ་དང་ལྡན་པའི་ལོངས་སྤྱོད་རྫོགས་པའི་སྐ་འགྲུབ་
པར་འགྱུར་བ་ནི་གསུང་གི་རྗེས་གནང་ངོ༌།། གསུམ་པ་ཐུགས་ཀྱི་རྗེས་གནང་ནི། སློབ་དཔོན་རྗེ་བཙུན་མ་ཡིད་བཞིན་འཁོར་ལོར་གསལ་བའི་ཐུགས་ཀའི་ས་བོན་སྔགས་ཕྲེང་དང་བཅས་པ་ལས་འོད་
འཕྲོས༑ ཕྱོགས་བཅུའི་ཞིང་རབ་འབྱམས་ན་བཞུགས་པའི་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུང་མ་དང་བཅས་པའི་མཐུ་དང་ནུས་པ་ཐུགས་གཉིས་སུ་མེད་པའི་
ཡེ་ཤེས་དང་བྱིན་རླབས་དངོས་གྲུབ་ཐམས་ཅད་ཕྱག་མཚན་ཨུཏྤལ་དཀར་པོའི་རྣམ་པ་ཆར་བཞིན་དུ་བྱོན་ནས་ཁྱེད་རང་རྣམས་ཀྱི་སྙིང་གར་ཐིམ་པའི་རྐྱེན་གྱིས་ས་བོན་ལས་འོད་འཕྲོས་མདུན་བསྐྱེད་ཀྱི་
ཐུགས་རྒྱུད་བསྐུལ། མདུན་བསྐྱེད་ལས་མར་མེ་གཅིག་ལས་གཉིས་མཆེད་ཀྱི་ཚུལ་དུ་རྗེ་བཙུན་མ་ཡིད་བཞིན་འཁོར་ལོའི་སྐུ་གསལ་ལ་རྫོགས་པ་བྱོན་ནས་ཁྱེད་རང་རྣམས་ཀྱི་སྤྱི་བོ་ནས་

༄༅། །ཞུགས། སྙིང་གར་ཐིམ་པས་ཐུགས་ཀྱི་བྱིན་རླབས་དང་དངོས་གྲུབ་ཐོབ། རྗེ་བཙུན་སྒྲོལ་མའི་ཐུགས་དང་རོ་གཅིག་ཏུ་གྱུར་སྙམ་པའི་ངང་དུས་གསུམ་གྱི་སྤྲོས་པ་ཆོད་
2
ལ་གསལ་རིག་སྟོང་གསུམ་དབྱེར་མེད་མ་བཅོས་གཉུག་མ་ཁྱབ་བརྡལ་གྱི་ངང་དུ་མཉམ་པར་ཞོག་མཛོད། སྐུ་བརྙན་མགོར་བཞག སྙིང་པོའི་མཐར། ཨོཾ་ཨཱཿ ཧཱུྃབཛྲ་ས་མ་ཧཱུྃ། བཏགས་པ་བརྗོད། དགེ་
འདུན་དམ་པ་ཆོས་ལྡན་སོགས་བཀྲ་ཤིས་བརྗོད། དེས་ཁྱེད་རང་རྣམས་ཀྱིས་ཡིད་ཀྱི་སྒོ་ནས་བསགས་པའི་སྡིག་སྒྲིབ་དག ཡིད་ལ་གནོད་ཅིང་འཚེ་བའི་འགལ་རྐྱེན་ནད་གདོན་བགེགས་དང་བར་ཆད་
ཐམས་ཅད་ཞི། ཡིད་ཀྱི་སྒོ་ནས་རྗེ་བཙུན་སྒྲོལ་མའི་ཏིང་ངེ་འཛིན་བསྒོམ་པ་ལ་དབང་། ཐུགས་རྡོ་རྗེ་མངོན་དུ་བྱེད་པའི་སྐལ་པ་དང་ལྡན། འབྲས་བུ་ཇི་ལྟ་བ་དང་ཇི་སྙེད་པ་མཁྱེན་པ་དང་ལྡན་པའི་
ཆོས་ཀྱི་སྐུ་འགྲུབ་པར་འགྱུར་བ་ནི་ཐུགས་ཀྱི་རྗེས་གནང་ངོ༌།། བཞི་པ་ཡོན་ཏན་གྱི་རྗེས་གནང་ནི། ཁྱེད་རང་རྣམས་ལྷར་གསལ་བ་ལ་རྒྱན་ཆ་གཏད་པས་དངོས་སུ་རྒྱན་ཆའི་རྣམ་པ་དང་། རྒྱུད་ནས་ཡོན་
ཏན་གྱིས་བརྒྱན་པ་སྣ་ཚོགས་པ་ལྷ་འདི་དང་སངས་རྒྱས་ཐམས་ཅད་ཀྱི་ཡོན་ཏན་གྱི་དངོས་གྲུབ་ཐོབ་བྱུང་སྙམ་པར་མོས་མཛོད། ཅེས་རྒྱན་ཆ་གཏད་ལ། འདི་ནི་རྗེ་བཙུན་སྒྲོལ་མ་ཡི། །དར་དང་རིན་ཆེན་

རྒྱན་སོགས་ཏེ། །ཁྱོད་ཀྱིས་རྟག་ཏུ་བཅང་བ་ན། །ཐབས་ཤེས་ཟུང་དུ་འཇུག་པ་དང༌། །དུས་གསུམ་སངས་རྒྱས་ཐམས་ཅད་ཀྱི། །ཡོན་ཏན་ཀུན་གྱི་སྣོད་གྱུར་ཏེ། །མཐར་ཐུག་སངས་རྒྱས་
འཐོབ་པར་འགྱུར། །ཨོཾ་ཨ་ལངྐ་ར་རཏྣ་པ་ཊ་ཀཱ་ཡ་བྷ་སཾ་ཨ་བྷི་ཥིཉྩ་ཧཱུྃ། ཞེས་བརྗོད། བགེགས་རིགས་སྟོང་ཕྲག་སོགས་བཀྲ་ཤིས་བརྗོད། དེས་ཁྱེད་རང་རྣམས་ཀྱིས་བསགས་པའི་སྙོམས་འཇུག་གི་
སྒྲིབ་པ་དག ྋ རྩ་རླུང་ཐིག་ལེ་ལ་གནོད་ཅིང་འཚེ་བའི་འགལ་རྐྱེན་ནད་གདོན་སྡིག་སྒྲིབ་བགེགས་དང་བར་ཆད་ཐམས་ཅད་ཞི། རྩ་རླུང་ཐེག་ལེ་ལ་གནད་དུ་བསྣུན་པའི་སྒོ་ནས་ལམ་གྱི་ཡོན་ཏན་
མཐའ་དག་བསྒྲུབ་པ་ལ་དབང་། ཡེ་ཤེས་རྡོ་རྗེ་མངོན་དུ་བྱེད་པའི་སྐལ་པ་དང་ལྡན། འབྲས་བུ་བྲལ་བ་དང་རྣམ་པར་སྨིན་པའི་ཡོན་ཏན་དང་ལྡན་པ་བདེ་བ་ཆེན་པོའི་སྐུ་འགྲུབ་པར་འགྱུར་པ་ནི་ཡོན་
ཏན་གྱི་རྗེས་གནང་ངོ༌།། ལྔ་པ་ཕྲིན་ལས་གྱི་རྗེས་གནང་ནི། བླ་མ་དང་མདུན་བསྐྱེད་དབྱེར་མེད་པའི་དཔྲལ་བ་ནས་ཞི་བའི་འོད་ཟེར་དཀར་པོ། མགྲིན་པ་ནས་དབང་གི་འོད་ཟེར་དམར་པོ། ཐུགས་ཀ་
ནས་དྲག་པོའི་འོད་ཟེར་སྔོན་པོ། ལྟེ་བ་ནས་རྒྱས་པའི་འོད་ཟེར་སེར་པོ། གསང་བ་ནས་ལས་སྣ་ཚོགས་པའི་འོད་ཟེར་ལྗང་གུ་རྣམས་འཕྲོས། རྒྱལ་བ་སྲས་དང་བཅས་པའི་ཐུགས་རྒྱུད་

།བསྐལ། ཕྲིན་ལས་བཞིའི་དངོས་གྲུབ་ཐམས་ཅད་འོད་ཟེར་སྣ་ལྔའི་རྣམ་པར་སྤྱན་དྲངས། ཁྱེད་རང་རྣམས་ཀྱི་གནས་ལྔར་ཐིམ། དེ་ལས་འོད་ཟེར་ཁ་དོག་ལྔ་ལྡན་དུ་| ༄༅།
འཕྲོས༑ བདག་གཞན་སེམས་ཅན་ཐམས་ཅད་ཀྱི་ནད་གདོན་སྡིག་སྒྲིབ་ཞི། ཚེ་བསོད་ཡེ་ཤེས་རྒྱས། གྲུབ་གཉིས་དབང་དུ་འདུས། བདུད་བཞི་གནོད་བྱེད་ཚར་བཅད། ལས་རབ་འབྱམས་
ཐམས་ཅད་གྲུབ། སླར་རྒྱལ་བ་སྲས་དང་བཅས་པའི་བྱིན་རླབས་དང་བཅས་ཏེ་འོད་ཟེར་ཚུར་འདུས་ཁྱེད་རང་རྣམས་ལ་ཐིམ་པས་རྒྱལ་བ་རབ་འབྱམས་ཀྱི་ཕྲིན་ལས་ཡོངས་སུ་རྫོགས་པའི་བདག་ཉིད་
ངའོ་སྙམ་དུ་བསམ་ལ་སློབ་ལ་སློབ་མ་རྗེས་སུ་བཟུང་བ་སོགས་རྡོ་རྗེ་སློབ་དཔོན་གྱི་ལས་རབ་འབྱམས་སྒྲབས་ཤིག རྡོར་དྲིལ་གཏད་ལ། རྡོ་རྗེ་ཆེ་དང་དྲིལ་བུ་ཆེ། །ཟུངས་ཤིག་རྡོ་རྗེར་བྱིན་གྱིས་
རློབས༑ །དེ་རིང་རྡོ་རྗེ་སློབ་དཔོན་གྱུར། །སློབ་མའི་ཚོགས་རྣམས་བསྡུ་བར་གྱིས། །ཕྲིན་ལས་ཀུན་ཀྱང་ཁྱོད་ཀྱིས་སྒྲབས།། ཞེས་དང་། མཐའ་རྟེན་ཕྱག་མཚན་གྱི་རྗེས་གནང་ནི། འདི་ནི་རྗེ་བཙུན་
འདོད་
སྒྲོལ་མ་ཡི། །ཕྱག་མཚན་ཨུཏྤལ་དཀར་པོ་སྟེ། ཁྱོད་ཀྱིས་རྟག་ཏུ་བཅང་བ་ན། །ཐབས་ཤེས་ཟུང་དུ་འཇུག་པ་དང༌། ྋ།དུས་གསུམ་སངས་རྒྱས་ཐམས་ཅད་ཀྱི། །ཕྲིན་ལས་ཀུན་ལ་དབང་ཐོབ་འཇོ་

སྟེ༑ །མཐར་ཐུག་སངས་རྒྱས་ཐོབ་པར་འགྱུར། །ཨོཾ་ཀཱ་ཡ་ཝཱ་ཀ་ཙིཏྟ་སརྦ་ཤཱནྟིཾ་ཀུ་རུ་པུཥྞཱི་ཀུ་རུ་ཝ་ཤཾ་ཀུ་རུ་མཱ་ར་ཡ་བི་ཤྭ་ཀརྨ་ཨ་བྷི་ཥིཉྩ་ཧཱུཾ། ཞེས་ལག་ཏུ་གཏད། གནས་སྐབས་སུ་ཡང་འགལ་
རྐྱེན་ཐམས་ཅད་ཞི། སོགས་བཀྲ་ཤིས་བརྗོད། དེས་ཁྱེད་རང་རྣམས་ཀྱི་ལུས་ངག་ཡིད་གསུམ་ཆ་མཉམ་གྱི་སྡིག་སྒྲིབ་དག སྒོ་གསུམ་ཆ་མཉམ་ལ་གནོད་ཅིང་འཚེ་བའི་འགལ་རྐྱེན་ནད་གདོན་སྡིག་
སྒྲིབ་བགེགས་དང་བར་ཆད་ཐམས་ཅད་ཞི། ལས་རབ་འབྱམས་བསྒྲབ་པ་ལ་དབང་། མཁའ་ཁྱབ་རྡོ་རྗེ་མངོན་དུ་བྱེད་པའི་སྐལ་བ་དང་། འབྲས་བུ་སངས་རྒྱས་ཀྱི་ཕྲིན་ལས་ཁྱབ་པ་དང་རྟག་པའི་
བདག་ཉིད་བསྒྲུབ་པ་ལ་དབང་བ་ངོ་བོ་ཉིད་སྐུ་འགྲུབ་པར་འགྱུར་བ་ནི་ཕྲིན་ལས་ཀྱི་རྗེས་གནང་ངོ༌།། དེ་ནས་ཡོངས་གྲགས་སྒྲོལ་དཀར་སོགས་ལ་གཏོར་དབང་གི་སྲོལ་མེད་ཀྱང་རྗེ་དགུ་པས་འདི་གར་གསུང་པ་ལྟར་ད་ལྟ་ཀཾ་
ཚང་གི་ཕྱག་རྒྱུན་ཏུ་གཏོར་དབང་མཛད་པས་དེ་ལྟར་སྤྲོ་ན། ཁྱེད་རང་རྣམས་རྗེ་བཙུན་སྒྲོལ་མ་གནས་གསུམ་ཡིག་འབྲུ་གསུམ་དང་བཅས་པ་གསལ་ཐོབ། གཏོར་མ་འདི་ལ་ཤེས་དུས་གསུམ་ཡོད་པ་ལས་ད་
ལྟའི་སྐབས་འདིར་རྣམ་པ་གཏོར་མ་ལ་ངོ་བོ་བཅོམ་ལྡན་འདས་མ་ཡིད་བཞིན་འཁོར་ལོ་དངོས་སུ་གསལ་བའི་སྟེང་གི་ཆ་ལ་བཀའ་བརྒྱུད་ཀྱི་བླ་མ། བར་གྱི་ཆ་ལ་ཡི་དམ་ལྷ་ཚོགས། འོག་གི་ཆ་ལ་

| ༄༅། །ཆོས་སྐྱོང་སྲུང་མའི་ཚོགས་དང་བཅས་པ་སྤྲིན་འཁྲིགས་པ་ལྟར་ཁྱེད་རང་གི་སྤྱི་བོར་བྱོན་ནས་ངེད་ཀྱིས་གསོལ་བ་ཇི་ལྟར་བཏབ་པ་ལྟར་བྱིན་རླབས་དངོས་གྲུབ་ཐམས་ཅད་
གནང་བྱུང་སྙམ་པའི་མོས་འདུན་རྩེ་གཅིག་ཏུ་མཛོད། རྗེ་བཙུན་བཅོམ་ལྡན་འདས་མ་ཡིད་བཞིན་འཁོར་ལོ། སློབ་དཔོན་ངག་གི་དབང་ཕྱུག་གྲགས་པ་སོགས་པ་བརྒྱུད་པའི་མཚན་དང་། རྩ་བའི་
བླ་མ་འདི་ཞེས་བྱ་བའི་བར་དུ་བྱོན་པའི་བཀའ་བརྒྱུད་ཀྱི་གྲུབ་ཐོབ་རྒྱ་མཚོའི་ཚོགས་དང༌། ཡི་དམ་རྒྱུད་སྡེ་བཞིའི་ལྷ་ཚོགས། རྡོ་རྗེའི་ཆོས་སྐྱོང་བའི་སྲུང་མ་དང་བཅས་པས་རྡོ་རྗེ་སློབ་མ་འདི་རྣམས་
ལ་སྐྲ་གསུང་ཐུགས་ཡོན་ཏན་ཕྲིན་ལས་དང་བཅས་པའི་བྱིན་རླབས་སྩོལ་བར་མཛད་དུ་གསོལ། ྋའདི་རྣམས་ཀྱི་ནད་གདོན་བགེགས་དང་བར་ཆད་ཐམས་ཅད་ཞི། ཚེ་དང་བསོད་ནམས་དཔལ་
འབྱོར་ཐམས་ཅད་རྒྱས། འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཐམས་ཅད་དབང་དུ་བསྡུས། བདུད་དང་གནོད་བྱེད་མ་རུངས་པ་ཐམས་ཅད་ཚར་བཅད། མདོར་ན་འཇིག་རྟེན་
དང་འཇིག་རྟེན་ལས་འདས་པའི་དངོས་གྲུབ་ཐམས་ཅད་ཐོགས་པ་མེད་པར་སྩལ་དུ་གསོལ། སངས་རྒྱས་རྣམས་ནི་ཐམས་ཅད་ཀྱི། །སྐུ་གསུང་ཐུགས་ཀྱིས་བྱིན་བརླབས་ཤིང་། །དངོས་གྲུབ་

རྣམ་གཉིས་འབྱུང་བའི་གནས། །གཏོར་མའི་དབང་བསྐུར་ཆེན་པོ་སྦྱིན། །ཨོཾ་ཨཱཿ ཧཱུྃ་བ་ལིཾ་ཏ་ཀཱ་ཡ་ཝཱ་ཀ་ཙིཏྟ་ཨ་བྷི་ཥི ཉྩ་མཱཾ། ཛཿ ཧཱུྃ་བཾ་ཧོཿ རྡོ་རྗེ་སྤྱི་བོར་བཞག་ལ། རྒྱལ་བ་སྲས་བཅས་བདེན་པའི་
སོགས། ཨོཾ་བཛྲ་རཀྵ་ཧཱུཾ། གཏོར་མ་ལྷར་གསལ་བ་འོད་དུ་ཞུ་ནས་ཁྱེད་རང་རྣམས་ལ་ཐིམ་པས་ཁྱེད་རང་རྣམས་ཀྱི་ལུས་ངག་ཡིད་གསུམ་དང་ལྷག་པའི་ལྷའི་སྐུ་གསུང་ཐུགས་དབྱེར་མེད་དུ་གྱུར་པ་
མོས་མཛོད། ཅེས་གཏོར་ཟན་དངོས་གྲུབ་ཏུ་སྦྱིན་ལ། དམ་ཚིག་ཁས་བླང༌། གཏང་རག་མཎྜལ། ལུས་ལོངས་སྤྱོད་འབུལ་བ། དགེ་བསྔོ་སྤྱི་ལྟར་བྱའོ། །རྗེས་ཆོག་གཏོར་མ་འབུལ་ཞིང༌། མཆོད་བསྟོད། འདོད་དོན་གསོལ་
གདབ༑ ནོངས་བཤགས། བརྟན་བཞུགས་སམ། གཤེགས་བསྡུ། བཀྲ་ཤིས་བཅས་ཀྱིས་ལེགས་པར་གྲུབ་བོ། གསུམ་པ་བདག་བསྐྱེད་ལ་བརྟེན་ནས་བསྙེན་པའི་རིམ་པ་ལ་གསུམ། སྦྱོར་བ། དངོས་གཞི། ཐུན་མཚམས་ཀྱི་བྱ་བའོ། །
དང་པོ་ལ་ཐུན་མོང་མ་ཡིན་པ་གཉིས་ཀྱི་དང་པོ་སྐྱབས་འགྲོ་སེམས་བསྐྱེད་ནི། བདག་དང་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ། ཇི་སྲིད་བྱང་ཆུབ་སྙིང་པོ་ལ་
མཆིས་ཀྱི་བར་དུ། དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། ། ཡི་དམ་དཀྱིལ་འཁོར་གྱི་ལྷ་ཚོགས་རྣམས༴ རྫོགས་པའི་སངས་རྒྱས་བཅོམ་ལྡན་འདས་རྣམས་ལ༴ དམ་པའི་ཆོས་

།རྣམས་ལ༴ འཕགས་པའི་དགེ་འདུན་རྣམས་ལ༴ ལན་བརྒྱའམ་ཉེར་གཅིག་སོགས་བརྗོད། སེམས་ཅན་ཐམས་ཅད་ཀྱི་དོན་དུ་རྣམ་པ་ཐམས་ཅད་མཁྱེན་པ་སངས་རྒྱས་ཀྱི་༄༅།
གོ་འཕང་མྱུར་དུ་ཐོབ་པར་བྱ། དེའི་ཕྱིར་དུ་རྗེ་བཙུན་མ་འཕགས་མ་སྒྲོལ་མ་དཀར་མོ་ཡིད་བཞིན་འཁོར་ལོའི་སྒོམ་བཟླས་ལ་འཇུག་པར་བགྱིའོ།། ལན་གསུམ། སླར་ཡང་སྐྱབས་སེམས་མདོར་བསྡུས་
སུ༑ སངས་རྒྱས་ཆོས་དང་ཚོགས་ཀྱི་མཆོག་བཅས་ལ།། ཞེས་སོགས་ལན་གསུམ་བརྗོད། གཉིས་པ་ལ་བསོད་ནམས་དང་ཡེ་ཤེས་ཀྱི་ཚོགས་བསོགས་པ་གཉིས་ཀྱི་དང་པོ་ནི། རང་ཉིད་ཡིད་བཞིན་འཁོར་ལོར་གསལ་
བའི་ཐུགས་ཀར་ཟླ་བའི་སྟེང་དུ་ཏཱཾ་དཀར་པོ། དེ་ལས་འོད་ཟེར་འཕྲོས། མདུན་གྱི་ནམ་མཁར་སྟེང་གི་ཆ་ལ་རྩ་བའི་བླ་མ་འོད་དཔག་ཏུ་མེད་པའི་རྣམ་པ་ཅན་ལ་བརྒྱུད་པའི་བླ་མའི་ཚོགས་ཀྱིས་
བསྐོར་བ། འོག་གི་ཆ་ལ་རྗེ་བཙུན་མ་འཕགས་མ་སྒྲོལ་མ་དཀར་མོ་སངས་རྒྱས་བྱང་ཆུབ་སེམས་དཔའི་ཚོགས་ཐམས་ཅད་དང་བཅས་པ་ཨོཾ་བཛྲ་ས་མཱ་ཛཿ པདྨ་ཀ་མ་ལཱ་ཡ་སཾ། ན་མོ་གུ་རུ་བྷྱ
ན་མ་ཨཱརྻ་ཏཱ་རཱ་ས་པ་རི་ཝཱ་ར་མཎྜ་ལེ་བྷྱ གང་གི་དྲིན་གྱིས་བདེ་ཆེན་ཉིད།། ཞེས་པ་ནས། པད་ལ་འདུད།། དང་། དུས་གསུམ་སངས་རྒྱས་སྐྱེད་པའི་ཡུམ། །འཆི་མེད་ཚེ་ཡི་དཔལ་སྦྱིན་

མ༑ །འདོད་པ་ཐམས་ཅད་རབ་སྩོལ་བའི། །སྒྲོལ་མ་ལྷ་ཚོགས་བཅས་ལ་འདུད། །ཨོཾ་ཨཱ་ཛྙཱ་ཏཱ་རཱ་ས་པ་རི་ཝཱ་ར་ཨཎྷཾ་པྲ་ཏཱི ཙྪ་སྭཱ་ཧཱ། ཨཧཱུྃ་གྱི་གནས་སུ པཱ་ཏྱཾ་སྦྱར། ཨོཾ་ཨཱརྻ་ཏཱ་རཱ་ས་པ་རི་ཝཱ་ར་
བཛྲ་པུ ཥྤ་ཨཱཿ ཧཱུྃ། དེ་བཞིན་དུ་དྷཱ་པེ། ཨཱ་ལོ་ཀེ གདྡྷེ། ནཻ་ཝི་དྱ། ཤབྡ་ཨཱཿ ཧཱུྃ། དོན་ཡིད་ལ་དྲན་བཞིན་པའི་སྒོ་ནས་གུར་ནས་འབྱུང་བའི་རྒྱུན་བཤགས་སོགས་སམ། ཕྱག་ལེན་དུ། བཅོམ་ལྡན་འདས་མ་ཁྱོད་
ལ་ཕྱག་འཚལ་ནས། །མཆོད་པ་རྣམ་པ་དུ་མས་རབ་མཆོད་དེ། །ཉེས་གསུམ་མཐར་བྱེད་ཁྱོད་ཀྱི་སྤྱན་སྔ་འདིར། །སྡིག་པ་མཐའ་དག་བཤགས་ཤིང་བསྡམ་པར་བགྱི། །འགྲོ་བའི་དགེ་ལེགས་
ཀུན་ལ་དགའ་བསྐྱེད་དེ། །སྲིད་ཞི་ཀུན་ཏུ་བཅོམ་ལྡན་འདས་མ་ཁྱོད། །རབ་བདེ་བླ་མེད་ཆོས་ཀྱི་འཁོར་ལོ་མཆོག །རྟག་པར་བསྐོར་བས་མཐའ་དག་ཚིམ་པར་གསོལ། །ནམ་ཡང་ཁྱོད་ཚུལ་
ནུབ་མེད་བཀའ་དྲིན་དང༌། །དགེ་ཀུན་ཁྱོད་ཉིད་ཁོ་ནའི་རྒྱུར་གསོལ་ཞིང༌། །དགེ་ལེགས་སྙིང་པོའི་དཔལ་འབྲས་ཁྱེད་དང་བདག །རྣམ་པ་ཀུན་ཏུ་མི་ཕྱེད་ཉིད་གྱུར་ཅིག། ཅེས་སོ། །གལ་ཏེ་ཚེ་ཁྲིད་
ཀྱི་ས་བཅད་ཚང་བར་བྱེད་ན་སྐྱབས་སེམས་སྔོན་རྗེས་གང་རུང་རྡོར་སེམས་སྒོམ་བཟླས་རང་ལུགས་ཐུན་མིན། སྐབས་འདིར་མནྜལ་དང་བརྒྱུད་པའི་གསོལ་འདེབས་སམ་སྐྱབས་བདུན་མའི་མཐར་དབང་བཞི་ལེན་ཅིང་ཚོགས་ཞིང་རང་ལ་ྋ

།བསྟིམ། དཀྱུས་ཙམ་ལ་ཡན་ལག་བདུན་པའི་རྗེས་སུ། ཨོཾ་བཛྲ་མུ༔ ཞེས་གཤེགས་སུ་གསོལ། སེམས་ཅན་ཐམས་ཅད་བདེ་བ་སོགས་ཚད་མེད་བཞི་བསྒོམ་མོ། །གཉིས་པ་ནི། ཆོས་ཟླ་བ་
ཨ
ཐམས་ཅད་རང་རང་གི་སེམས་ཙམ་དང་། སེམས་ཉིད་གསལ་སྟོང་ཟུང་འཇུག་ཆུ་ཟླ་ལྟ་བུ་ལ་མཉམ་པར་བཞག་སྟེ། ཨོཾ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ་྅ཧཾ། ཞེས་བརྗོད། གཉིས་པ་དངོས་གཞི་མཉམ་པར་བཞག་པའི་རྣལ་འབྱོར་ ེ
ལ་གཉིས། བསྐྱེད་རིམ་དང༌། རྫོགས་རིམ་མོ། །དང་པོ་ལ་གཉིས། ལྷའི་རྣལ་འབྱོར་དང༌། བཟླས་པའི་རྣལ་འབྱོར་རིཾ། །དང་པོ་ལ་གསུམ། ཡན་ལག་བཞི་ལྡན་གྱིས་ལྷའི་རྣལ་འབྱོར་སྒྲུབ་པ། མཆོད་བསྟོད། གསལ་བརྟན་དག་དྲན་
ལ་བསླབ་པའོ། །དང་པོ་ནི། སྟོང་པའི་ངང་ལས་མ་བཅོས་པའི་སེམས་སྣང་ཧཱུཾ་གི་སྒྲ་གདངས་ནམ་མཁའ་གང་བ་དང་བཅས་པ་ལས་རྡོ་རྗེའི་སྲུང་འཁོར་རྭ་གུར་མེ་དཔུང་འབར་བ་ཡངས་ཤིང་རྒྱ་ཆེ་བར་
གྱུར་བའི་དབུས་སུ་བྷཾ་ལས་ཟླ་བ་ཆུ་ཤེལ་གྱི་གཞལ་ཡས་ཁང་། དེའི་དབུས་སུ་པཾ་ལས་པདྨ་དཀར་པོ་སྡོང་བུ་ཆུབ་བཅས་པ་རབ་ཏུ་རྒྱས་པའི་སྟེང་དུ་ཨ་ལས་ཟླ་བ་ཉ་གང་བ་རྙོགས་པའི་དྲི་མ་དང་
བྲལ་བ། དེའི་སྟེང་དུ་རང་སེམས་ཏཱཾ་དཀར་པོ་ལས་ཨུཏྤལ་དཀར་པོ་ཏཱཾ་ཡིག་དཀར་པོས་མཚན་པ། དེ་ལས་འོད་འཕྲོས་འཕགས་པ་མཆོད། སེམས་ཅན་གྱི་དོན་བྱས། སླར་འདུས་ཤིང་

ཡོངས་སུ་གྱུར་པ་ལས་རང་ཉིད་འཕགས་མ་སྒྲོལ་མ་སྐུ་མདོག་ཟླ་བ་ཆུ་ཤེལ་ལྟར་དཀར་ཞིང་འོད་ཟེར་ལྔ་ལྡན་དུ་འཕྲོ་བ། སྒེག་ཅིང་ཆགས་པའི་ཉམས་ཅན་ནུ་འབུར་ཟུང་གིས་མཛེས་པ། ཞི་བ
ཆེན་པོའི་འཛུམ་ཞལ་ཅན། དབུ་ལ་སྤྱན་གསུམ་དང་ཕྱག་ཞབས་བཞིའི་མཐིལ་དུ་སྤྱན་རེ་རེ་སྟེ་ཡེ་ཤེས་ཀྱི་སྤྱན་བདུན་དང་ལྡན་པ། ཕྱག་གཡས་པས་མཆོག་སྦྱིན་གྱི་ཕྱག་རྒྱ་དང༌། གཡོན་པ་
མཐེབ་སྲིན་སྦྱར་བས་ཨུཏྤལ་དཀར་པོ་འདབ་བརྒྱ་སྙན་དྲུང་དུ་རྒྱས་པའི་ཡུ་བ་ཐུགས་ཀར་འཛིན་པ། མུ་ཏིག་དཀར་པོ་གཙོ་བོར་གྱུར་པའི་རིན་པོ་ཆེ་སྣ་ཚོགས་པས་དབུ་རྒྱན་སྙན་རྒྱན་མགུལ་རྒྱན་དོ་
ཤལ་སེ་མོ་དོ་དཔུང་རྒྱན་ཕྱག་ཞབས་ཀྱི་གདུ་བུ་སྐེ་རགས་གཡེར་ཁའི་ཕྲེང་བ་དང་བཅས་པ། ལྷ་རྫས་ཀྱི་མེ་ཏོག་དུ་མས་མཛེས་པ། ལྷ་རྫས་ཀྱི་དར་དཀར་པོའི་སྟོད་གཡོགས་དང་དབང་པོའི་གཞུ་༔
ལྟ་བུའི་དར་གྱི་སྨད་གཡོགས་གསོལ་བ། དབུ་སྐྲ་ལི་བ་ལྟག་པར་བཅིངས་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་ཤིང་ཟླ་བའི་རྒྱབ་ཡོལ་ཅན་དུ་གྱུར། དེའི་དཔྲལ་བར་ཨཾ་དཀར་
མགྲིན་པར་ཨཱཿ དམར་པོ། ཐུགས་ཀའི་ཆ་སྨད་དུ་ཧཱུཾ་སྔོན་པོ། ཐུགས་ཀའི་དབུས་སུ་པད་དཀར་དང་ཟླ་བ་ལ་ཏཱཾ་དཀར་པོ། དེ་ལས་འོད་ཟེར་འཕྲོས་རང་བཞིན་གྱི་གནས་ནས་བསྒོམ་པ་

།དང་འདྲ་བའི་ཡེ་ཤེས་པ་སྤྱན་དྲངས། བཛྲ་ས་མཱ་ཛཿ ཨོཾ་བཛྲ་ཨཉྙཾ་སྭཱ་ཧཱ། ཨོཾ་བཛྲ་པཱ་ཏྱཾ་སྭཱ་ཧཱ། ཨོཾ་བཛྲ་པུ ཥྤ་ཨཱཿ ཧཱུྃ། དེ་བཞིན་དུ་སྦྱར་ཏེ། དྷུ་པེ། ཨཱ་ལོ་
ནཻ་ཝིདྱ། ཤབྡ་ཨཱཿ ཧཱུྃ་གིས་བར་གྱིས་མཆོད། ཛཿ ཧཱུཾ་བཾ་ཧོཿ གཉིས་སུ་མེད་པར་ཐིམ། སླར་ཡང་ས་བོན་གྱི་འོད་ཀྱིས་དབང་ལྷ་རིགས་ལྔ་འཁོར་བཅས་སྤྱན་དྲངས། ཨོཾ་པཉྩ་ཀུ་ལ་ས་
པ་རི་ཝཱ་ར་ཨཧཱུྃ་སོགས་སྔ་མ་ལྟར་གྱིས་མཆོད། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དབང་གི་ལྷ་རྣམས་ཀྱིས། ཇི་
ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་གསོལ་ལོ། ། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་
ཧཱུཾ༑ ཞེས་གསུངས་ཤིང་བུམ་པའི་ཆུས་དབང་བསྐུར། སྐུ་གང་དྲི་མ་དག་ཆུ་ལྷག་ཡར་ལུད་པ་ལས་འོད་དཔག་མེད་ཀྱིས་དབུ་བརྒྱན་པར་གྱུར། གཉིས་པ་ནི། སྤྲུལ་པའི་མཆོད་ལྷ་རྣམས་ཀྱིས་བདག་ཉིད་ལ་
མཆོདཔར་མོས། ཨོཾ་ཨཱརྻ་ཏཱ་རེ་ས་པ་རི་ཝཱ་ར་ཨཉྙཾ་སོགས་གོང་བཞིན་བརྗོད། ལྷ་དང་ལྷ་མིན་ཅོད་པན་གྱིས།། སོགས ཤ་ལོ་ཀ་གཅིག་གིས་བསྟོད། གསུམ་པ་ནི། ལྷ་སྣང་གསལ་བ། ང་རྒྱལ་བརྟན་པ། རྣམ་དག་དྲན་

པས་རྟག་ཆད་དུ་མ་ལྷུང་བའི་བསྐྱེད་པའི་རིམ་པ་ལ་ཡུན་རིང་དུ་མཉམ་པར་བཞག་ལ་ཐ་མལ་གྱི་སྣང་ཞེན་གཅོད་པའི་ནུས་པ་ཐོབ་པར་བྱའོ། །གཉིས་པ་ལ་གཉིས། འཁོར་ལོ་བསྒོམ་པ་དང་། བཟླས་པ་དངོས་སོ། །དང་པོ་ནི། རང་གི་སྙིང་
གར་པད་ཟླའི་སྟེང་དུ། འཁོར་ལོ་དཀར་པོ་རྩིབས་བརྒྱད་མུ་ཁྱུད་དང་བཅས་པའི་ལྟེ་བར་ཏཱཾ། དེའི་མཐར་མདུན་ནས་གཡས་བསྐོར་དུ། ཨོཾ་མ་མ་ཨཱཿ ཡུཿ པུཎྱེ་ཛྙཱ་ན་པུཥྚི་ཀུ་རུ་ཧཱ། རྩིབས་
བརྒྱད་ལ་ཏཱ་རེ་ཏུ ཏྟཱ་རེ་ཏུ་རེ་སྭཱ་ཡི་གེ་རྣམས་མུ་ཏིག་གི་རྡོག་པོ་ལྟར་དཀར་ཧྲམ་མེ་མི་གཡོ་བར་གནས་པ། ཞེས་གསལ་སྣང་ཐོན་ངེས་སུ་བསྒོམ་མོ། །གཉིས་པ་ལ་གསུམ། འགོག་བཟླས། རྡོར་བཟླས། སྤྲོ་བསྡུ་དང་
བཅས་པའི་ངག་བཟླས་སོ། །དང་པོ་ནི། རླུང་ཅི་བདེར་བཞག སེམས་སྙིང་གི་ཡིག་འབྲུའི་གཟུགས་དང་སྒྲ་གདངས་ལ་རྩེ་གཅིག་ཏུ་གཏད་པའོ། །གཉིས་པ་ནི། དབུགས་གྱིར་འགྲོ་བའི་ཚེ་སྙིང་གའི་ཏཱཾ་ལས་འོད་ཟེར་སྤྲོ། ནང་དུ་འོང་བའི་ཚེ་
བསྡུ༑ གནས་པའི་ཚེ་ཏཱཾ་ལ་སེམས་གཏད་པ་ལན་བརྒྱ་ཕྲག་ལ་སོགས་པ་བསྒོམ་པའོ། །གསུམ་པ་ནི། བསྒོམས་ལ་དལ་ན་ངག་བཟླས་བྱ་སྟེ། དེ་ལས་འོད་འཕྲོས་རྒྱལ་བ་སྲས་བཅས་མཆོད། སེམས་ཅན་རྣམས་ཀྱི་ཚེ་
སྤེལ་བ་སོགས་ཀྱི་དོན་བྱས། འཕགས་པ་རྣམས་ཀྱི་བྱིན་རླབས་དང་། བརྟན་གཡོ་འཁོར་འདས་ཀྱི་ཚེ་བཅུད་དངོས་གྲུབ་ཐམས་ཅད་འོད་ཀྱི་རྣམ་པར་བསྡུས། ས་བོན་སྔགས་ཕྲེང་དང་བཅས་པ་

ཟླ་བ་༄༅། ལ་ཐིམ་པས་བཀྲག་མདངས་གཟི་བརྗིད་རབ་ཏུ་འབར་ཞིང་འཆི་མེད་ཚེ་ཡི་དངོས་གྲུབ་ཐོབ་པར་གྱུར། ཞེས་ཏིང་ངེ་འཛིན་ལ་རྩེ་གཅིག་ཏུ་གནས་པས། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་
ཨ
ཧཱ༑ ཞེས་རྩ་སྔགས་ཡི་གེ་བཅུ་པ་ལ་ཐུན་གྱི་དངོས་གཞི་བྱ་ཞིང་། ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ཨཱ་ཡུཿ པུཎྱེཛྙཱན་པུ ཙྪིཾ་ཀུ་རུ་སྭཱ་ཧཱ། ཞེས་སྤེལ་ཚིག་དང་བཅས་པའི་ལས་སྔགས་ཏེ་ཐུན་སོ་སོའི་རྫོགས་མཚམས་སུ་བརྒྱ་རྩ་བརྒྱད་རེ་
བཟླའོ༑ །གཉིས་པ་རྫོགས་རིམ་ལ་གཉིས། མཚན་བཅས་དང་མཚན་མེད་དོ། །དང་པོ་ལ་གཉིས། སྲུང་འཁོར་དང་། སྙིང་གར་ཚེ་ཕུར་གདབ་པའོ། །དང་པོ་ནི། བདག་བསྐྱེད་དང་འབྲེལ་ན་འོག་ནས་འབྱུང་བ་ལྟར་བསྡུ་རིམ་གྲུབ་ནས་ཟུང་
འཇུག་གི་སྐུར་མ་ལྡང་བའི་བར་དང༌། དུས་སྐབས་ཅི་བདེར་བསྒོམ་པར་འདོད་ན་འདི་ཉིད་ནས་འཇུག་སྟེ། སྟོང་པའི་ངང་ལས་སྐད་ཅིག་གིས་འཁོར་ལོ་དཀར་པོ་རྩིབས་བཅུ་པ་གུར་ཐབས་སུ་གནས་ཤིང་མི་མངོན་པར་
མྱུར་དུ་འཁོར་བའི་ལྟེ་བ་ཟླུམ་པོ་ཡངས་པའི་ནང་དུ་རང་འཕགས་མ་སྒྲོལ་མ་ཡིད་བཞིན་འཁོར་ལོ་རྒྱན་དང་ཆ་ལུགས་ཡོངས་སུ་རྫོགས་པར་གསལ་བའི་ཐུགས་ཀར་འཁོར་ལོ་ཡིག་འབྲུ་དང་བཅས་
པ༑ རང་ཉིད་ཀྱི་སྟེང་དུ་ༀ། འོག་ཏུ་ཧཱ། རྩིབས་ཀྱི་རྩ་བ་སྦུབ་སྟོང་གི་ཐད་ཀྱི་ནང་དུ་མདུན་ནས་གཡས་སྐོར་དུ་ཡི་གེ་བརྒྱད་བཅས་ཀྱི་ཡིག་འབྲུ་རྣམས་དཀར་པོ། རང་གི་ཐུགས་ཀའི་ས་བོན་

ལས་འོད་ཟེར་དཀར་པོ་ཤེལ་ལྟ་བུ། སེར་པོ་གསེར་ལྟ་བུ། དམར་པོ་པདྨ་རཱ་ག་ལྟ་བུ། ལྕགས་ཁ་ཐོ་རེངས་ཀྱི་གནམ་ལྟ་བུ། ལྗང་གུ་མརྒད་ལྟ་བུ། མཆིན་ཁ་ཨིནྡྲ་ནཱི་ལ་ལྟ་བུ་རྣམས་རིམ་
པར་སྤྲོས། སེམས་ཅན་གྱི་དོན་བྱས་རྒྱལ་བ་རྣམས་མཆོད། ཕྱོགས་བཅུའི་རྒྱལ་བ་རྣམས་ཀྱི་བྱིན་རླབས་འོད་ཟེར་དཀར་སེར་དམར་སྔོ་ལྗང་མཐིང་གི་རྣམ་པར་རིམ་པར་བྱོན། རང་གི་ཐུགས་
ཀའི་འཁོར་ལོ་ལ་ཐིམ་པས། ཞི་རྒྱས་དབང་དྲག་ལས་སྣ་ཚོགས་པའི་དངོས་གྲུབ་ཐོབ་ཅིང་བརྟན་པར་བྱས། འོད་ལྷག་མ་རྣམས་འཁོར་ལོའི་གུར་ཁང་གི་ཕྱི་ནས་འོད་འདོམ་གང་ཙམ་ནས་འོད་
དཀར་པོའི་གུར་ཁང༌། དེའི་ཕྱིར་སེར་པོ། དེའི་ཕྱིར་དམར་པོ། དེའི་ཕྱིར་ལྕགས་ཁ། དེའི་ཕྱིར་ལྗང་གུ དེའི་ཕྱིར་འོད་མཆིན་ཁའི་གུར་ཁང་རྣམས་ཀྱང་འདོམ་རེའི་བར་ཐག་ཅན། སྟེང་
འོག་ཕྱོགས་མཚམས་ཀུན་ཏུ་འཁོར་བའི་ཟླུམ་པོའི་རྣམ་པ་ཅན་སྲ་བ་བརྟན་པ་སྲུབ་མེད་པ་རླུང་སེར་བུ་ཙམ་ཡང་མི་ཐར་བ། བར་སྟོང་ཐམས་ཅད་ཨུཏྤལ་སྔོན་པོ་ཁ་བྱེ་མ་ཐག་པས་གང་བར་
གྱུར༑ ཡི་གེ་བཅུ་པའི་བཟླས་པ་ཅི་ནུས་བྱེད། མཐར་འོད་གསལ་དུ་བསྡུ་ཞིང་ཟུང་འཇུག་གི་སྐུར་ལྡང་ངོ༌། །འདི་མཚན་བཅས་ཀྱི་རྫོགས་རིམ་དུ་བརྒྱུད་པའི་བླ་མ་རྣམས་བཞེད་དོ། །གཉིས་པ་ནི། རང་སྒྲོལ་མར་གསལ་བའི་ལུས་ཀྱི་དབུས་སུ་

སྐ ༄༅། །སྲོག་པ་རྩ་ཤེལ་གྱི་ཀ་བ་བཙུག་པ་ལྟ་བུ་ཡས་སྣ་ཐིག་ལེ་དཀར་པོ་དང༌། མས་སྣ་ཐིག་ལེ་དམར་འོས་བཀག་པ། ནང་སྙིང་གའི་ཏཱཾ་ལས་བྱུང་བའི་སོག་གི་རླུང་སྔོ་དམར་གྱིས་འགྲོ་འོང་མེད་པར་གང་བ་ལ་སེམས་
༈ གཏད་དེ། རླུང་བུམ་ཅན་ཅི་རིགས་སུ་འཛིན་ནོ། །གཉིས་པ་མཚན་མེད་རྫོགས་རིམ་ནི། སྣང་སྲིད་ཐམས་ཅད་འཕགས་མ་སྒྲོལ་མའི་དཀྱིལ་འཁོར་དུ་གྱུར། དེ་ཐམས་ཅད་སྲུང་འཁོར་ལ་ཐིམ། རང་ཉིད་རྟེན་
དང་བརྟེན་པར་བཅས་པའང་རིམ་གྱིས་ཐུགས་ཀའི་ཏཱཾ་ལ་ཐིམ། དེ་ཡང་མས་རིམ་གྱིས་འོད་གསལ་དུ་ཞུགས་པར་གྱུར། ཞེས་རྣམ་ཀུན་མཆོག་ལྡན་གྱི་འོད་གསལ་ནམ་མཁའ་ལྟ་བུ་ལ་མཉམ་པར་བཞག་སྟེ་ཞི་ལྷག་
ཟུང་འབྲེལ་གྱི་ཉམས་ལེན་རྒྱས་པ་རྗེ་དགུ་པ་ལ་སོགས་པའི་གསུང་ལྟར་གནད་དུ་བསྣུན་པར་བྱའོ། །གསུམ་པ་ཐུན་མཚམས་ཀྱི་བྱ་བ་ལ་གཉིས། ཟུང་འཇུག་གི་སྐུར་ལྡང་བ་དང་། བྱ་བའི་རིམ་པ་གཞན་བསྟན་པའོ། །དང་པོ་ནི། སླར་རང་
ཉིད་འཕགས་མ་སྒྲོལ་མའི་སྐུར་གྱུར་པའི་གནས་གསུམ་དུ་ཨོཾ་ཨཱཿ ཧཱུྃ་གིས་མཚན་པར་གྱུར། སྣང་གྲགས་ཀྱི་ཆོས་ཐམས་ཅད་དོན་དམ་པར་རང་བཞིན་མེད་པ་སྣང་ཆ་སྒྱུ་མ་ལྟ་བུ་ཡེ་ཤེས་ལྷའི་ངོ་བོ་
འདོད་
རྣམ་པར་དག་གོ།དགེ་བ་འདི་ཡི་སོགས་བྱ། གཉིས་པ་ལ་བརྒྱད། གཏོར་མ་འབུལ་བ། མཎྜལ། བསྟོད་པ། སྐོར་བ། སཱཙྪ། ཁྲུས་གསོལ། འདོད་དོན་གསོལ་གདབ། ཆུ་སྦྱིན་ནོ། །གཏོར་མ། ཨ་མྲྀ་ཏས་འཇོ་

བསངས། སྭཱ་བྷཱ་ཝས་སྦྱངས། སྟོང་པའི་ངང་ལས་གཏོར་སྣོད་ཡངས་ཤིང་རྒྱ་ཆེ་བ་རིན་པོ་ཆེ་ལས་གྲུབ་པའི་ནང་དུ་ཨོཾ་ཨཱཿ ཧཱུྃ་འོད་དུ་ཞུ་བ་ལས་བྱུང་བའི་གཏོར་མ་འདོད་དགུའི་རྒྱ་མཚོ་ཆེན་པོ་ཁ་དོག་
དྲི་རོ་ནུས་མཐུ་ཕུན་སུམ་ཚོགས་པར་གྱུར། ༀ་ཨཱཿ ཧཱུྃ་ལན་གསུམ་མམ་བདུན། རང་གི་སྙིང་གའི་ས་བོན་ལས་འོད་འཕྲོས་ལྷོ་ཕྱོགས་པོ་ཊ་ལའི་རི་བོ་ནས་རྗེ་བཙུན་མ་སྒྲོལ་མ་དཀར་མོ་བླ་མ་ཡི་དམ་
སངས་རྒྱས་བྱང་ཆུབ་སེམས་དཔའི་ཚོགས་ཐམས་ཅད་ཀྱིས་བསྐོར་བ་བཛྲ་ས་མཱ་ཛཿ པདྨ་ཀ་མ་ལཱ་ཡ་སཾ། ལྷ་རྣམས་ཀྱི་ལྗགས་རྡོ་རྗེ་སྦུ་གུས་དྲངས་ཏེ་གཏོར་མ་གསོལ་བར་གྱུར། ཨོཾ་ཏཱ་རེ་ཏུཏྟཱ་
རེ་ཏུ་རེ་ཨི་དཾ་བ་ལིཾ་ཁ་ཁ་ཁཱ་ཧི་ཁཱ་ཧི། ལན་བདུན་གྱིས་རྗེ་བཙུན་མ་དང་། ཨ་ཀཱ་རོ་སོགས་ལན་གསུམ་གྱིས་འཁོར་ཚོགས་རྣམས་ལ་འབུལ། ཨོཾ་ཨཱརྻ་ཏཱ་རེ་ས་པ་རི་ཝཱ་ར་ཨཉྙཾ་སོགས་ཀྱིས་མཆོད། འཁོར་བ་ལས་
སྒྲོལ་ཏཱ་རེ་མ། །ཏུཏྟཱ་རེ་ཡིས་འཇིགས་བརྒྱད་སྒྲོལ། །ཏུ་རེས་ན་བ་ཀུན་ལས་སྐྱོབ། །སྒྲོལ་མ་ལ་ནི་ཕྱག་འཚལ་བསྟོད། །གང་གི་ཐུགས་རྗེའི་འོད་དཀར་གྱིས། །མ་ལུས་འགྲོ་བའི་དོན་མཛད་
ཅིང་༑ །མགོན་མེད་རྣམས་ཀྱི་མགོན་དང་སྐྱབས། །རྒྱལ་བ་སྲས་དང་བཅས་ལ་འདུད། །མཆོད་སྦྱིན་གཏོར་མ་འདི་བཞེས་ལ། །རྣལ་འབྱོར་བདག་ཅག་སོགས་ནས། ཡིད་ལ་འདོད་པ་ཀུན་

།འགྲུབ་མཛོད། །འཕགས་མ་སྒྲོལ་མས་བདག་ལ་མཆོག་ཐུན་མོང་གི་དངོས་གྲུབ་མ་ལུས་པ་སྩོལ་བ་དང་ཁྱད་པར་དུ་འཕྲལ་ཡུན་གྱི་འཇིགས་པ་ལས་སྐྱོབ་ཅིང་ཆོས་
༉ སྤྱོད་བཞིན་པར་ཡུན་རིང་དུ་འཚོ་བའི་མཆོག་སྦྱིན་པར་མཛད་དུ་གསོལ། ཡི་གེ་བརྒྱ་པ་ལན་གསུམ། མ་འབྱོར་བ་དང་སོགས་ཀྱིས་ནོངས་པ་བཤགས། སུ་པྲ་ཏིཥྛས་གཏོར་མགྲོན་རྣམས་རྟེན་ལ་བཞུགས་སུ་
གསོལ༑ སྨོན་ལམ་དང་བཀྲ་ཤིས་རྒྱས་བསྡུས་གང་འོས་བྱའོ། །གཉིས་པ་ནི།ྋ སེམས་ཅན་ཐམས་ཅད་ཀྱི་དོན་དུ་སེམས་བསྐྱེད་སྔོན་དུ་འགྲོ་བས། ཨོཾ་བཛྲ་བྷཱ་མི་ཨཱཿ ཧཱུྃ། ཞེས་པས་ས་གཞི་བསྲུང་། ༀ་བཛྲ་རེ་ཁེ་ཨཱ་ཧཱུཾ། ཞེས་
པས་དྲི་བཟང་དང་བའི་རྣམ་ལྔ་སྦྱར་བ་བྱུགས་ལ། མཎྜལ་ཟླ་བའི་དཀྱིལ་འཁོར་དུ་བསམ། ཏཱཾ་དཀར་པོ་ལས་འོད་འཕྲོས་སྒྲོལ་མ་རིགས་བེེཞི་ཡབ་ཡུམ་དང་བཅས་པ་སྤྱན་དྲངས། མཎྜལ་གྱི་དབུས་དང་
ཕྱོགས་མཚམས་སུ་བཞུགས་པར་མོས། སྤྱན་འདྲེན་གྱི་ཚིགས་བཅད་སྤྲོ་ན་བརྗོད། དེ་ནས་པུཥྤ་ཀེ་ཏུའི་སྔགས་ལན་བདུན་བརྗོད་པས་བྱིན་གྱིས་བརླབས་པའི་མེ་ཏོག ཨོཾ་ཨཱརྻ་ཏཱ་རེ་ས་པ་རི་ཝཱ་རཱ་ཡ་པུཥྤ་པྲ་ཏཱིཙྪ་ན་མཿ
འདོད་
ཞེས་པས་ལན་བདུན་ནམ་ཉེར་གཅིག་ལ་སོགས་པ་དབུལ། སྤྲོ་ཞིང་ནུས་ན་གཙོ་འཁོར་མཚན་སྔགས་སོ་སོར་སྦྱར་ལ་མཎྜལ་སྟེང་དུ་འབུལ། ཉེར་སྤྱོད་ལྔས་མཆོད། བདུན་རྣམ་དག་བྱ། དེ་ལ་སེམས་གཏད་དེ་ཡི་གེ་བཅུ་པ་དང་སྐབས་སུ་བབ་པའི་
འཇོ་

ཤམ་འདོགས་བཅས་པ་འགྲུབ་ཚད་བྱས་ལ། མཐར་འདོད་དོན་གསོལ། ཨོཾ་བཛྲ་མཿ ཞེས་པས་གཤེགས་ལ་མེ་ཏོག་གཙང་སར་དོར། ཡང་ཞི་བའི་ལས་སོགས་ལ་སྒྲོལ་མ་དཀར་མོ་འཇིགས་པ་བརྒྱད་སྐྱོབ་ཀྱི་ངོ་བོ་རང་འདྲ་བརྒྱད་ཀྱིས་
བསྐོར་བ་ཡན་ལག་བཞི་རྫོགས་སུ་བསྐྱེད། ཐོག་མཐའ་གཞན་མཎྜལ་དཀྱུས་བཞིན་བྱ་བའང་ཤིན་ཏུ་བྱིན་རླབས་ཆེའོ། །གསུམ་པ་ནི། ས་ཕྱོགས་དག་པའི་ཞིང་གི་བཀོད་པ་དང་ལྡན་པའི་དབུས་སུ་དཔག་བསམ་ལྗོན་ཤིང་ནམ་མཁའ་གང་བ་ཙམ་གྱི་
སྟེང་དུ་སྣ་ཚོགས་པདྨ་འདབ་མ་འབུམ་ལྡན། ཟླ་བའི་གདན་དང་རྒྱབ་ཡོལ་བཅས་པའི་སྟེང་དུ་སྒྲོལ་མ་དཀར་མོ་ལ། སྒྲོལ་མ་ཕྱག་འཚལ་ཉེར་གཅིག་སོགས་སངས་རྒྱས་བྱང་སེམས་ཀྱིས་བསྐོར་ལ་བསྐྱེད་པའམ། སྤྱན་དྲངས་ནས་བཞུགས་པ་ལ་
བདག་སོགས་སེམས་ཅན་ཐམས་ཅད་ཀྱིས་སྒོ་གསུམ་གུས་པ་ཆེན་པོས་བསྟོད་པར་མོས་ལ། ཕྱག་འཚལ་ཉེར་གཅིག འཁོར་བ་ལས་སྒྲོལ། མཚན་བརྒྱ་སོགས་དང་། གཞན་ཡང་གང་ཟག་ཁྱད་པར་ཅན་གྱིས་མཛད་པའི་བསྟོད་པའི་རྣམ་གྲངས་ཅི་
ཤེས་པས་བསྟོད་པས་དགྱེས་ཏེ་མཆོག་ཐུན་མོང་གཉིས་དང་། ཁྱད་པར་འཆི་མེད་ཚེའི་དངོས་གྲུབ་སྩོལ་བར་མོས་ལ་འདོད་དོན་གསོལ། །མཐར་རང་ལ་བསྡུ་བའམ་མི་དམིགས་པར་བཞག། བཞི་པ་ནི། སྒྲོལ་མའི་སྐུ་བརྙན་ལ་སོགས་པའི་རྟེན་ལ་
དངོས་སུ་བསྐོར་བའམ། ཡང་ན་འགྲོ་བའི་དུས་སུ་མདུན་གྱི་ནམ་མཁར་པདྨའི་སྡོང་པོ་རིམ་པ་གསུམ་གྱི་དང་པོར་བརྒྱུད་པའི་བླ་མ། གཉིས་པར་རྗེ་བཙུན་མ་དང་རིགས་ཀྱི་ཡུམ་བཞི་ལ་ཡི་དམ་ལྷ་ཚོགས་ཀྱིས་བསྐོར་བ། གསུམ་པར་སངས་རྒྱས་

ཨཱ| ༄ ༅། །དང་བྱང་ཆུབ་སེམས་དཔའི་ཚོགས་ཐམས་ཅད་རིན་པོ་ཆེ་དང་སེང་གེའི་ཁྲི་ལ་བཞུགས་པར་མོས་ཏེ། བསྐོར་བའི་གཟུངས་སྔགས་སྔོན་དུ་འགྲོ་བས་སྙིང་པོ་བཟླ་བཞིན་དུ་བདག་དང་སེམས་ཅན་ཐམས་ཅད་ཀྱིས་གུས་ཆ
༣ པ་ཆེན་པོས་བསྐོར་བ་བྱས་པས། ལྷ་ཚོགས་རྣམས་ཀྱི་སྐུ་ལས་འོད་ཟེར་འཕྲོས། བདག་གཞན་གྱི་མི་མཐུན་པ་ཞི་ཞིང་མཐུན་རྐྱེན་ལེགས་བའི་ཡོན་ཏན་རྒྱས་པར་མོས། དངོས་སུ་བྱེད་ན་མཐར་འདོད་དོན་གསོལ། ཡིད་ཀྱིས་བྱེད་ན་མཐར་མི་
དམིགས་པར་བཞག ཕྱག་འཚལ་བའི་ཚེ་ནའང་གཟུངས་སྔགས་བསྒྱུར་བ་ལས་གཞན་འདྲའོ། །ལྔ་པ་ནི། དྲི་ཞིམ་དཀར་བའི་ས་བླངས་ཏེ་དྲི་བཟང་པོའི་ཆུས་སྦྲུས། འཇིམ་པའི་ཕུང་པོའི་སྟེང་དུ་ཟླ་བའི་དཀྱིལ་འཁོར་ཉ་གང་བ་
དེའི་དབུས་སུ་ཏཱཾ་ལ་རིགས་ལྔའི་ས་བོན་གྱིས་བསྐོར་བ་ལས་སྒྲོལ་མ་ཡན་ལག་བཞི་རྫོགས་སུ་བསྐྱེད་པའམ་སྐད་ཅིག་གིས་བསྐྱེད། རང་སྒྲོལ་མའི་ང་རྒྱལ་གྱིས་ལག་པ་གཡས་འཇིམ་པ་ལ་རེག་སྟེ། ཏཱཾ་ཨོཾ་ཧཱུྃ་ཧཱུྃ་
ཧྲཱིཿ ཨཱཿ ཞེསཔའམ། ཨོཾ་ཨཾཛཱི ཨཱཿ ཧཱུཾ། ལན་ལྔ་སོགས་བཟླས་པ། སྒྲོལ་མ་དེ་རིགས་ལྔའི་རང་བཞིན་དུ་གྱུར་པ་འོད་དུ་ཞུ་བ་ལས་འཇིམ་པའི་ཕུང་པོར་གྱུར་པར་བསམ། ཨོཾ་ཏཱ་རེ་ཏུཏྟཱ་ཏུ་རེ་སརྦ་ཏ་
U7r
ཐཱ་ག་ཏ་ཧྲི་ད་ཡ་ཨ་དྷི ཥྛཱ་ན་ཨ་དྷི ཥྛཱ་ཏེ་སྭཱ་ཧཱ། ཞེས་དང་། ཡི་གེ་བརྒྱཔ། རྟེན་འབྲེལ་སྙིང་པོ་བཟླ་བཞིན་དུ་གདབ། ནང་དུ་གཟུངས་སྔགས་སམ་བྱིན་གྱིས་བརླབས་པའི་འབྲུ་སོགས་བཅུག་སྟེགས་ཀྱི་ཁར་བཞག བཏབ་ཟིན་ནས་རབ་

ཏུ་གནས་པ་ནི། ཨོཾ་སྭ་བྷཱ་ཝ་ཤུདྡྷསརྦ་དྷརྨཿསྭ་བྷཱ་ཝཱ་ཤུདྡྷ྅ཧཾ། སཱཙྪ་མི་དམིགས་པ་སྟོང་པའི་ངང་ལས་པད་ཟླའི་སྟེང་དུ་བྷཾ་ལས་མཆོད་རྟེན་དཀར་པོ་ཆེན་པོ་དང་མང་པོར་གྱུར་པའི་བུམ་པའི་དབུས་
སུ་པད་ཟླ་ལ་ཏཱཾ་ལས་འཕགས་མཽ་སྒྲོལ་མ་སྐུ་མདོག་དཀར་མོ་འོད་དཔག་མེད་པའི་དབུ་རྒྱན་ཅན། མཆོག་སྦྱིན་དང་ཨུཏྤལ་བཻསྣམས་པ། རྡོ་རྗེ་སྐྱིལ་ཀྲུང་གིས་བཞུགས་པ་ཟླ་བའི་རྒྱབ་ཡོལ་ཅན་དུ་
གྱུར༑ དེའི་གནས་གསུམ་དུ་ཡི་གེ་འབྲུ་གསུམ་དང་ཐུགས་ཀའི་ཏཱཾ་ལས་འོད་འཕྲོས་རང་བཞིན་གྱི་གནས་ཡེ་ཤེས་པ་སྤྱན་དྲངས། ཛཿ ཧཱུྃ་བཾ་ཧོཿ གཉིས་སུ་མེད་པར་གྱུར། ཨོཾ་ཏཱ་རེ་སོགས་གོང་
གི་སྔགས་དང་། ཨོཾ་ཡེ་དྷརྨ་ཧེ་ཏུ་པྲ་བྷཱ་ལྦ་ཧེ་ཏུནྟེ་ཥཱཾ་ཏ་ཐཱ་ག་ཏ་ཧྱ་བ་དཏྟེ་ཥཱ ཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧ་ཤྲ་མ་ཎཿསྭཱ་ཧཱ། ཞེས་དང་། ཨོཾ་སུ་པྲ་ཏིཥྛ་བཛྲ་ཡ་སྭཱ་ཧཱ། ཞེས་པ་རྣམས་ལན་གསུམ་གསུམ་བརྗོད་
ཅིང་མེ་ཏོག་འཐོར། ཨཉྙཾ་སོགས་ཀྱིས་མཆོད། ལྷ་དང་ལྷ་མིན་སོགས་ཀྱིས་བསྟོད། སྒྲོལ་མ་རྟེན་བཅས་འོད་དུ་ཞུ་བ་ལས་སཱཙྪའི་རྣམ་པར་གྱུར། སླར་ཡང་མེ་ཏོག་འཐོར་ཞིག རྒྱལ་མཆོག་ཚེ་དཔག་མེད་
པའི་ཡུམ། །འཆི་མེད་ངེས་པར་སྟེར་བ་མོ། །རིག་པ་འཛིན་མ་བཅོམ་ལྡན་འདས། །རྗེ་བཙུན་སྒྲོལ་མའི་བཀྲ་ཤིས་ཤོག །དགེ་དེས་བདག་སོགས་སེམས་ཅན་ཀུན། །སྡིག་སྒྲིབ་ཉེས་ལྟུང་

། ནད་གདོན་ཞི། །ཚེ་དཔལ་བསོད་ནམས་ཡེ་ཤེས་རྒྱས། །སྒྲོལ་མའི་གོ་འཕང་མྱུར་ཐོབ་ཤོག། ཅེས་བརྗོད་ལ་མཆོད་རྟེན་གྱི་ཁང་བུ་སོགས་སུ་བཞུགས་སུ་གསོལ་ལོ། །དྲུག་པ་ཟླབ་༄༅།
ཨ ནི༑ རབ་གནས་བྱིན་རླབས་དང་ལྡན་པའི་རྟེན་བཤམས། སྲོག་ཆགས་མེད་པའི་ཆུ་ལ་དྲི་བཟང་སྨན་སྣ་སྦྱར་བ་གར་སླ་གཉིས། ལྡེ་གུ་དང་གསུམ་བྱ། སེམས་བསྐྱེད། བདག་ཉིད་འཕགས་མ་སྒྲོལ་མར་གསལ་བའི་ཐུགས་ཀར་
ཟླ་བ་ལ་གནས་པའི་ཏཱཾ་ལས་འོད་འཕྲོས། འཇིག་རྟེན་གྱི་ཁམས་ཐམས་ཅད་ལ་ཕོག རང་བཞིན་གྱི་གནས་ནས་རྗེ་བཙུན་མ་སྤྱན་དྲངས་རྟེན་ལ་ཐིམ་པས་རྟེན་དེ་དག་སྒྲོལ་མ་དངོས་སུ་གྱུར་བར་
༴ མོས༑ སྤྲོ་ན་སྤྱན་འདྲེན་ཚིགས་བཅད་བརྗོད། དམིགས་པ་ཉིད་གལ་ཆེ། དེ་ནས་ཇི་ལྟར་བལྟམས་པ་སོགས་དང་། སྭ་བྷཱ་ཝའི་སྔགས་བཟླས་བཞིན་དུ་རྟེན་དབུ་ཞབས་མ་ལོག་པར་ཆོས་སྐོར་དུ། དྲི་ཆབ་སླ་བས་བཀྲུ། བསྐ་བས་
བྱུགས༑ ལྡེ་གུ་དབུ་ལ། ཆུ་ལ་རྟེན་འབྲེལ་སྙིང་པོ་བཟླས་བས་ས་ཕྱོགས་གཙང་མར་རང་ཉིད་ལ་ཁྲུས་བྱས་པས་སྡིག་པ་དག་པའི་མཚན་མ་འབྱུང་སྟེ། སྔགས་ཅན་ཆུ་ཡིས་ཁྲུས་བྱས་ན། །ལུས་ཅན་སྡིག་པ་འདག་པར་འགྱུར། །ཞེས་སོ། །
བདུན་པ་ནི། གཏོར་འབུལ་ལ་སོགས་པ་གོང་སྨོས་དེ་དག་ཐམས་ཅད་ཀྱི་རྗེས་སུ་མོས་གུས་རྩེ་གཅིག་མཎྜལ་གྱི་ཆོ་ག་སོགས་ལས་འབྱུང་བའི་འདོད་དོན་གསོལ་བ་སྤྱི་དང༌། །ཁྱད་པར་འཇིགས་པ་ཀུན་ལས་སྐྱོབ་པར་འདོད་ན་རྗེ་བཙུན་མ་འཁོར་དང་
ཅི

བཅས་པའི་སྐྱབས་སྦྱིན་ཕྱག་རྒྱས་བསྲུང་བར་མོས་ལ། གནས་སྐྱེ་བ་མེད་པའི་ཆོས་དབྱིངས་ན། །ཡུམ་རྗེ་བཙུན་འཕགས་མ་སྒྲོལ་མ་བཞུགས། །ཁྱེད་སེམས་ཅན་ཀུན་ལ་བདེ་སྟེར་མས། །བདག
འཇིགས་པ་ཀུན་ལས་བསྐྱབ་ཏུ་གསོལ། །རང་ཆོས་སྐུ་ཡིན་པར་མ་ཤེས་པར། །སེམས་ཉོན་མོངས་དབང་དུ་གྱུར་པ་ཡི། །མར་འཁོར་བར་འཁྱམས་པའི་སྡུག་བསྔལ་ལས། །ཡུམ་ཡང་དག་
ལྷ་མོས་བསྐྱབ་ཏུ་གསོལ། །ཆོས་སྙིང་ནས་རྒྱུད་ལ་མ་སྐྱེས་ཏེ། །ཚིག་ཐ་སྙད་རྗེས་སུ་འབྲངས་པ་ལས། །མཐར་གྲུབ་མཐའ་ངན་པས་བསླུས་པ་རྣམས། །ཡུམ་སྤྲོ་བྲལ་ལྷ་མོས་བསྐྱབ་ཏུ
གསོལ༑ །རྟོགས་པར་དཀའ་བ་རང་གི་སེམས། །མཐོང་ནས་གོམས་པར་མི་བྱེད་པར། །བྱ་བ་ངན་པས་གཡེངས་བ་རྣམས། །ཡུམ་དྲན་པའི་ལྷ་མོས་བསྐྱབ་ཏུ་གསོལ། །དེ་ཉིད་ཀྱི་དོན་ལ་
བསམ་བྱས་ཀྱང༌། །རྒྱུ་འབྲས་ཀྱི་རྟེན་འབྲེལ་མི་ཤེས་པས། །ཤེས་བྱའི་གནས་ལ་རྨོངས་པ་རྣམས། །ཡུམ་ཀུན་མཁྱེན་ལྷ་མོས་བསྐྱབ་ཏུ་གསོལ། །སེམས་རང་བྱུང་ཡེ་ཤེས་གཉིས་མེད་
ལ༑ །གཉིས་འཛིན་འཁྲུལ་པའི་བག་ཆགས་ཀྱིས། །ཇི་ལྟར་བྱས་ཀྱང་བཅིངས་པ་རྣམས། །ཡུམ་གཉིས་མེད་ལྷ་མོས་བསྐྱབ་ཏུ་གསོལ། །སེམས་མཐའ་བྲལ་གཉུག་མའི་མཚན་ཉིད་ཅན།

སྐ ༄༅། །ཐབས་མཆོག་བདེ་དང་གཉིས་མེད་ཀྱང་། །ད་དུང་དུ་སློབ་པའི་གང་ཟག་རྣམས། །ཡུམ་རྫོགས་སངས་རྒྱས་མས་བསྐྱབ་ཏུ་གསོལ།། ཞེས་རང་བྱུང་ཞབས་ཀྱིས་མཛད་པར་
གྲགས་པའམ། ཡང་ན། འཕགས་མ་སྒྲོལ་མ་དབང་ཕྱུག་མ། །ཆོས་ཉིད་དབྱིངས་ལས་སྐུ་ཕྱུང་ལ། །སྲིད་གསུམ་འགྲོ་ལ་ཐུགས་རྗེས་ཟུངས། །མ་ལྟར་བྱམས་མཛད་ལྷ་མོ་ཁྱོད། །ཚེ་རབས་
གོང་ནས་བདག་གི་ལྷ། །བདག་ཉིད་སྒོ་གསུམ་དང་བ་ཡིས། །ལྷ་མོ་ཁྱོད་ལ་ཕྱག་འཚལ་ལོ། །བཅོམ་ལྡན་འདས་མ་ཐུགས་རྗེ་ཅན། །ཟླ་བའི་མདངས་ཅན་ཡིད་འོང་མས། །ཉོན་མོངས་
གདུང་བས་ཉམས་ཐག་པའི། །མི་བཟད་ཚ་གདུང་བསལ་དུ་གསོལ། །པདྨའི་ཞབས་གདན་དཔའ་གཅིག་མོ། །ཉི་མ་འབུམ་གྱི་གཟི་བརྗིད་ཅན། །མ་རིག་མུན་པར་རབ་འཐུམས་པའི། །མི་
ཤེས་དྲྭ་བ་བཅད་དུ་གསོལ། །དཔལ་ལྡན་མ་གཅིག་ལྷ་ཡི་ལྷ། །རིན་ཆེན་དུ་མའི་དོ་ཤལ་ཅན། །མཚན་དང་དཔེ་བྱད་དཔལ་འབར་མ། །ཡིད་བཞིན་འཁོར་ལོ་ཁྱོད་ལ་འདུད། །བདག་ནི་ཐོག་
མེད་དུས་རིང་ནས། །ལས་ཀྱི་རླུང་གིས་རབ་བདས་ཤིང༌། །ངན་འགྲོ་མུ་མཐའ་མེད་འཁྱམས་ཏེ། །བློ་མིག་མུན་པས་བསྒྲིབས་ལགས་ན། །ད་ནི་འཕགས་མ་ཐུགས་རྗེ་ཅན། །བདག་ཅག་

རྣམས་ཀྱི་མིག་མཛོད་ལ། །ཡང་ཡེ་དེ་འདྲའི་སྡུག་བསྔལ་ལས། །སྐྱོབ་པར་མཛོད་ཅིག་སྐྱབས་གཅིག་མ། །དེང་ནས་བརྩམས་ཏེ་དུས་ཀུན་ཏུ། །གང་དང་གང་དུ་སྐྱེ་བ་དེར། །མ་གཅིག་ཁྱེད་
དང་མཇལ་བར་ཤོག། ཅེས་རྒྱལ་བ་འབྲོམ་གྱིས་སྒྲོལ་མ་ཞལ་གཟིགས་དུས་གསུངས་པའི་བྱིན་རླབས་ཅན་གྱིས་གསོལ་བ་གདབ། ཚེ་འཕེལ་བའི་དངོས་གྲུབ་ཞུ་བའི་སྐབས་མཆོག་སྦྱིན་ཕྱག་རྒྱས་འདོད་དོན་སྩོལ་བར་མོས་ལ། བླ་མ་ཡིད་
བཞིན་འཁོར་ལོ་ཡིས། །དཔལ་ལྡན་བླ་མའི་ཞབས་བརྟན་ཅིང་། །བཞེད་དོན་འགྲུབ་པར་མཛད་དུ་གསོལ། །བདག་སོགས་སེམས་ཅན་ཐམས་ཅད་ཀུན། །འཇིགས་ཆེན་བརྒྱད་དང་བཅུ་དྲུག་
སོགས༑ །ཕྱི་ནང་འཇིགས་པ་ཀུན་ལས་སྐྱོབས། །སྡུག་བསྔལ་སྲིད་པའི་མཚོ་ལས་སྒྲོལ། །ཚེ་ཡི་བར་ཆད་མ་ལུས་སོལ། །དུས་དང་དུས་མིན་འཆི་ལས་སྐྱོབས། །འཆི་མེད་ཚེ་ཡི་དངོས་
གྲུབ་སྩོལ། །ཉི་ཟླ་ལྟ་བུར་གསལ་བར་མཛོད། །ཆུ་བོའི་རྒྱུན་ལྟར་རིང་བར་མཛོད། །མཚོ་ལྟར་འགྲིབ་པ་མེད་པར༴ རི་བོ་ལྟ་བུར་བརྟན་པར་མཛོད། །ནམ་མཁའ་ལྟ་བུར་ཡངས་པར་
མཛོད༑ །རྡོ་རྗེ་ལྟ་བུར་རྟག་བརྟན་ཞིང་། །ཚེ་དང་ཡེ་ཤེས་དངོས་གྲུབ་སྩོལ།། ཅེས་གསོལ་བ་དྲག་ཏུ་གདབ་པས་འདོད་པའི་དོན་སྩོལ་བར་མོས། །བརྒྱད་པ་ནི། མཚོའམ་ཁྲོན་པ་འབབ་ཆུ་ལ་སོགས་པའི་འགྲམ་དུ་སོང་

སྐ |༄༅། ། སྟེ། རྗེ་བཙུན་མའི་བདག་བསྐྱེད་རྒྱས་བསྡུས་གང་འོས་བྱས་ལ། བདག་གི་ཐུགས་ཀའི་ས་བོན་ཏཱཾ་སོགས་ལས་འོད་འཕྲོས་པས་ཡི་དྭགས་ཀྱི་ཚོགས་ཐམས་ཅད་བཀུག་ནས་མདུན་
དུ་ཟས་ཟ་བའི་ཕྱིར་ལྷགས་ཏེ་ཁ་བཟེད་པ་ལ་བདག་གི་མཆོག་སྦྱིན་ལས་བདུད་རྩི་དང་བཟའ་བཏུང་གི་རྒྱུན་བབས། ངོམས་པར་ལོངས་སྤྱོད་དེ་ཚིམས་པར་གྱུར། ཅེས་བསམ་ལ། ཨོཾ་ཏཱ་རེ་ཏུཏྟ་རེ་ཏུ་
རེ་སརྦ་པྲེ་ཏེ་བྷྱཿསྭཱ་ཧཱ། ཆུ་ཐིགས་པ་རེ་དང་སེ་གོལ་རེ་སྦྲགས་ཉེར་གཅིག་ལ་སོགས་པས་སྦྱིན། དེ་ལྟར་བྱིན་པས་ཁ་ཟས་ཟོས་པ་ཙམ་གྱིས་ཚིམ་ཞིང་སྒྲིབ་པ་དང་བྲལ་སྒྲོལ་མའི་སྐུར་གྱུར་ཏེ། གཏང་རག་ཏུ་
༈ བདག་ལ་ཤིས་པ་བརྗོད་ཅིང་རང་རང་གི་གནས་སུ་སོང་བར་གྱུར། སྙམ་དུ་བསམ། སྔགས་འདི་འབུམ་ཕྲག་གསུམ་ཆུ་ལ་བཏབ་ཏེ་མཚོའམ་མྱ་ངམ་གྱི་ཐང་སོགས་ལ་བླུགས་པས་ཐམས་ཅད་ཚིམ་ཞིང་ཡི་དྭགས་ཀྱི་ལུས་སྤངས་ནས་
ལྷར་སྐྱེའོ། །ཐུན་མཚམས་ཀྱི་བྱ་བ་བརྒྱད་པོ་འདི་ནི་བསྙེན་སྒྲབ་ཀྱི་སྐབས་ཐམས་ཅད་དུ་འཇུག་ཅིང་དགོས་པ་ཆེན་པོ་དང་ལྡན་པའོ། །བཞི་པ་མདུན་བསྐྱེད་ལ་བརྟེན་ནས་དངོས་གྲུབ་སྒྲུབ་པ་ལ་གསུམ། སྦྱོར་བ། དངོས་གཞི། རྗེས་ཀྱི་བྱ་བའོ། །
དང་པོ་ནི། བསྙེན་པ་སྔོན་དུ་སོང་བའི་གང་ཟག་གིས་བསྒྲུབ་པ་ལ་འཇུག་པ་ནི། གནས་གཙང་མ་བྱི་དོར་བྱས་ཤིང་མཆོད་པའི་ཡོ་བྱད་ཀྱིས་བརྒྱན་པའི་གོང་དུ་དཀོན་མཆོག་གི་རྟེན་སྤྱི་དང་། རྗེ་བཙུན་མའི་བྲིས་སྐུ་རབ་གནས་ཅན་བཀྲམ། དེའི་མདུན་

དུ་སྟེགས་གཙང་ཁེབས་ལྡན་དབུས་སུ་མཎྜལ་ལ་རྡུལ་ཚོན་དཀར་པོས་པདྨ་འདབ་བརྒྱད་བྲིས་པའི་ལྟེ་བར་འབྲས་དཀར་གྱི་ཚོམ་བུ་བཀོད། དེའི་སྟེང་མཉྫི་ལ་རྗེ་བཙུན་མའི་སྐུ་བརྙན་བཞུགས་སུ་གསོལ། མདུན་དུ་འབུལ་གཏོར་ལྕོག་ཟླུམ་དཀར་པོ་པད་ ྗ
འདབ་བཞི་པ་རྒྱན་སྤྲོས་ཅན་དཀར་མངར་ཤིང་ཏོག་སོགས་བཟའ་བཅའ་བཏུང་བ་བླུགས་པ། ཆུ་གཉིས་ཉེར་སྤྱོད་སོགས་མཆོད་པའི་རིགས་ཚར་ཇི་ཙམ་མང་བཞིན་ལེགས་མོད། དཀྱུས་ལ་ཚར་བཞི་ལོང་ན་ཕྱོགས་བཞིར་བཀྲམ། །གཅིག་ལས་མེད་
ན་གཡས་བསྐོར་དུ་བཤམས། འདོད་ཡོན་ལྔ་སོགས་མཆོད་པའི་སྐབས་སུ་སྨོས་པ་རྣམས་བྲིས་འབུར་གྱི་གཟུགས་བརྙན་ཡོད་ན་བཀོད་ལེགས་སུ་བཀྲམ། མཆོད་པའི་མཎྜལ། སྦྱར་སྤོས་ལ་སོགས་པ། སྔོན་གཏོར། རང་གི་མདུན་དུ་རྡོ་
CHIC དྲིལ་བུ། མེ་ཏོག་གིས་གང་བའི་སྣོད། དུང་ཆོས་དྲི་བཟང་གི་ཆུས་གང་བ། ཀུ་ཤའི་འཐོར་གཡབ་སོགས་འདུ་བྱའོ། །གལ་ཏེ་བུམ་པ་སྒྲུབ་པ་དང་འབྲེལ་ན་རིན་པོ་ཆེའི་བུམ་པ་མཚན་ལྡན་གས་ཆག་སོགས་སྐྱོན་མེད་པར་ཁྱེའུ་འམ་བུ་མོ་
གཙང་མས་བླངས་པའི་རྒྱུན་འབབ་ཀྱི་ཆུས་སུམ་གཉིས་དགང་། དྲི་བཟང་དང་བུམ་རྫས་ཉེར་ལྔ་ཚད་ལྡན་སྦྱར་བ་བླུགས། མགུལ་ཆིངས་དཀར་པོ་དང་འབྲས་བུ་ཅན་གྱི་ཤིང་གིས་ཁ་བརྒྱན། དུང་ཆོས་གཟུངས་རྡོར་ལྡན་པར་མཎྜལ་གྱི་གཡས་སམ་
རྒྱབ་ཏུ་བཀོད། སྐུ་བརྙན་མི་འཛོམ་པའམ་དམིགས་བསལ་བུམ་སྒྲུབ་ཁོ་ན་བྱེད་ན་མཎྜལ་སྟེང་དུ་བཀོད། རྗེས་གནང་སོགས་ལ་སྤྲོས་བ་ཆེ་བར་བྱེད་ན་ལས་བུམ་མགུལ་ཆིངས་ལྗང་གུ་དང་ལྡན་པའང་མནྜལ་གྱི་གཡོན་ནམ་བྱང་ཤར་དུ་བཞག་གོ །

༄ ༅། །གཉིས་པ་ལ་གཉིས། སྔོན་འགྲོ་དང་། སྒྲུབ་པ་དངོས་སོ། །དང་པོ་ལ་གསུམ། བསངས་ཆུ་བསྒྲུབ་པ། བགེགས་བསྐྲད་སྲུང་འཁོར། གནས་ཡོ་བྱིན་བརླབ་བོ། དང་པོ་ནི། རང་སྐད་ཅིག་གིས་
སྒྲོལ་མ་དཀར་མོར་གྱུར། ཨོཾ་ཨ་མྲྀ་ཏེ་ཧཱུྃ་ཕཊ། ལན་ཉེར་གཅིག་གམ། བརྒྱ་རྩ་ཙམ་བཟླ་ཞིང་། སེམས་མ་རྡོ་རྗེ་མའི་ཕྱག་རྒྱས་ཀུཤའི་འཐོར་གཡབ་བཟུང་ངོ་། །གཉིས་པ་ནི། སྔོན་འགྲོ་གཏོར་མ་ལ་ཆབ་བྲན། ཨོཾ་བཛྲ
ཨ་མྲྀ་ཏ་ཀུཎྜ་ལཱི་ཧ་ན་ཧ་ན་ཧཱུྃ་ཕཊ། ཀྱིས་བསངས། སྭ་བྷཱ་ཝས་སྦྱང་། སྟོང་པའི་ངང་ལས་ཨཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་ཞུ་བ་ལས་བྱུང་བའི་ལྷ་རྫས་ཀྱི་གཏོར་མ་
འདོད་པའི་ཡོན་ཏན་ལྔ་དང་ལྡན་པ་བདུད་རྩིའི་རྒྱ་མཚོར་གྱུར། ཨོཾ་ཨཱཿ ཧཱུཾ། ལན་གསུམ་གྱིས་བྱིན་གྱིས་བརླབ། ལྕགས་ཀྱུའི་རྒྱ་དང་། སརྦ་བྷ་ཏ་ཨཱ་ཀརྵ་ཡ་ཛཿས་མགྲོན་བཀུག རྡོར་ཐལ་ཕྱེ་བས། སརྦ་བྷཱུ་ཏ་
ས་པ་རི་ཝཱ་རེ་བྷྱོཿ་ན་མཿསརྦ་ཏ་ཐཱ་ག་ཏེ་བྷྱོཿ་བི་ཤྭ་མུ་ཥེ་བྷྱཿསརྦ་ཐཱ་ཁཾ་ཨུངྒ་ཏེ་སྥ་ར་ཎ་ཨི་མཾ་ག་ག་ན་གྲྀཥྚེ་དཾ་བ་ལྱ་དི་སྭཱ་ཧཱ། ལན་གསུམ། རལྀ་གྲི་འདེབས་པའི་རྒྱ་དང་། ཨ་ཀཱ་རོ་ལན་གསུམ་གྱིས་བསྔོ། གཡྀས་
རྡོ་རྗེ་དང་བཅས་པའི་མཆོག་སྦྱིན། གཡོན་དྲིལ་བུ་གསིལ་ལ།ྋ གང་ཡང་འདིར་གནས་ལྷ་དང་ཀླུ། །གནོད་སྦྱིན་སྲིན་པོའ མ་གཞན་དག་ལ། །སྔགས་སྤྱོད་དོན་དུ་གཏོར་མ་འདི། །འབུལ་གྱིས་ཡང་དག་ཚེ

བཞེས་སུ་གསོལ། །མཆོད་སྦྱིན་གཏོར་མ་འདི་བཞེས་ལ། །རྣལ་འབྱོར་བདག་ཅག་འཁོར་བཅས་ལ།། ཞེས་པ་ནས། ཡིད་ལ་འདོད་པ་ཀུན་འགྲུབ་མཛོད། ཅེས་པའི་བར་གྱིས་ཕྲིན་ལས་བཅོལ་ལ་
གཏོར་མ་དོར། ཡི་དམ་ཁྲོ་བོའི་ང་རྒྱལ་གྱིས་རྡོ་རྗེ་ཚྭ་ཚྭ་འཕྲོས་པས་བགེགས་ལྷག་མ་བསྐྲད་པར་མོས་ལ། སུམྦྷ་ནིའི་སྔགས་བརྗོད། ཡུངས་ཐུན་གཏོར། གུ་གུལ་བདུག ཐུགས་ཀའི་ས་བོན་གྱི་འོད་ཟེར་ལས་བྱུང་བའི་སྣ
ཚོགས་རྡོ་རྗེའི་ས་གཞི། ར་བ་དྲྭ་བ་གུར་བླ་བྲེ་མེ་རི་དང་བཅས་པའི་སྲུང་འཁོར་ཡེ་ཤེས་ཀྱི་རང་བཞིན་བདུད་བཞི་སོགས་ཀྱིས་མི་ཤིགས་པ་ཀུན་ནས་བརྟན་པར་གྱུར། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་
ཞེས་དང༌། སྒྲོལ་མ་ལས་སྣ་ཚོགས་རྒྱུད་ལས་གསུངས་པ། ཨོཾ་བཛྲ་ཏེ་ཛོ་བཛྲ་ཨཱ་ས་ན་ཧཱུྃ་ཕཊ། ཞེས་པས་སྲུང་ཞིང་བརྟན་པར་བྱ། གསུམ་པ་ནི། བསངས་ཆུ་གནངས་ཁང་དང་མཆོད་རྫས་ལ་འཐོར་ཞིང༌། བསངས་
སྦྱང་༑ སྟོང་པའི་ངང་ལས་གནས་ཁང་བྷཾ་ལས་རིན་པོ་ཆེ་སྣ་ཚོགས་ལས་གྲུབ་པའི་ཐར་པ་ཆེན་པོའི་གཞལ་མེད་ཁང་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ། ཨཾ་ལས་རིན་པོ་ཆེའི་
སྣོད་ཡངས་ཤིང་རྒྱ་ཆེ་བ་ཆོས་ཀྱི་དབྱིངས་དྀང་མཉམ་པ་རྣམས་ཀྱི་ནང་དུ་བྷཾ་ལས་ཁམས་གསུམ་གྱི་རྫས་ལས་ཁྱད་པར་དུ་འཕགས་ཤིང་མཆོག་ཏུ་མི་འགྱུར་བའི་མཆོད་ཡོན། ཞབས་བསིལ། མེ་

སྐྲ| ༄ ༅། །ཏོག བདུག་སྤོས། མར་མེ། དྲི་ཆབ། ཞལ་ཟས། རོལ་མོ། འདོད་པའི་ཡོན་ཏན་ལྔ་དང་། རིན་པོ་ཆེ་སྣ་བདུན་དང་། མཆོད་པའི་ལྷ་མོ་ལ་སོགས་པ་
མཆོད་རྫས་དྭངས་ཤིང་ཐོགས་པ་མེད་པ་འཕགས་པ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་ལས་ཀྱང་ཆེས་ཆེར་ལྷག་པ་རབ་འབྱམས་ནམ་མཁའི་མཐར་ཁྱབ་པར་རྒྱས་པར་
འགེངས་ཤིང་། དུས་འཁོར་བ་ཇི་སྲིད་མ་སྟོངས་ཀྱི་བར་དུ་རྒྱུན་མི་འཆད་པར་འབྱུང་བའི་རང་བཞིན་དུ་གྱུར། ནས་མཁའ་མཛོད་ཀྱི་རྒྱ་སྨིན་མཚམས་སུ་བསྐོར་ཞིང་། ཨོཾ་སརྦ་བིད་པཱུ་ར་པཱུ་ར་སུ་ར་སུ་ར
བརྟ་ཡ་ཨཱ་བརྟ་ཡ་ཧོཿ ཨོཾ་བཛྲ་སྥ་ར་ཎ་ཁཾ། ཞེས་དང་། སོ་སོའི་རྒྱ་བཅས། ཨོཾ་བཛྲ་ཨཧཱུྃ་སྭཱ་ཧཱ། ཨོཾ་བཛྲ་པཱ་ཏྱཾ་སྭཱ་ཧཱ། ཨོཾ་བཛྲ་པུ ཥྤ་ཨཱཿ ཧཱུྃ། དེ་བཞིན་དུ། དྷུ་པེ། ཨཱ་ལོ་ཀེ གནྠེ།
ཝི་དྱ། ཤབྡའི་བར་དང༌། མཆོད་པའི་སྤྲིན་གྱི་གཟུངས། རོལ་མོ་བྱིན་རླབས་སྔགས་ལན་གསུམ་བརྗོད་དོ། །གཉིས་པ་སྒྲུབ་པ་དངོས་ལ་བཞི། བདག་བསྐྱེད། མདུན་བསྐྱེད། བུམ་པ་བསྒྲུབ་པ། གཏོར་མ་འབུལ་བའོ། །དང་པོ་
ནི༑ སྐྱབས་སེམས་ནས་བརྩམས་རྗེས་སྡུད། ཟུང་འཇུག་གི་ལྷ་སྐུར་ལྡང་བ་ཕན་བསྙེན་པའི་སྐབས་ལྟར་ཚང་བར་ཉམས་སུ་བླངས། འོན་ཀྱང་བཟླས་པའི་སྐབས་སྤྲོ་བསྡུའི་བཟླས་པ་ཙམ་གྱིས་ཆོག་གི་བཟླས་པའི་རྣམ་གྲངས་གཞན་དང་མཚན་བཅས་

ཀྱི་རྫོགས་རིམ་སོགས་སྐབས་འདིར་མི་དགོས་སོ། །གཉིས་པ་ལ་ལྔ། ཡན་ལག་བཞི་རྫོགས་ཀྱི་རྟེན་བསྐྱེད་པ། མགྲོན་ཐབས་ཀྱི་ཚོགས་ཞིང་སྤྱན་འདྲེན་པ། ཚོགས་བསགས། མཆོད་བསྟོད། བཟླས་པ་ཡན་ལག་དང་བཅས་པའོ། །དང་པོ་
ནི་དཀྱིལ་འཁོར་དང་རྟེན་བསངས་སྦྱང༌། སྟོང་པའི་ངང་ལས། ཧཱུཾ་གི་སྒྲ་གདངས་ནམ་མཁའ་གང་བ་ཞེས་པ་ནས། རང་སེམས་ཞེས་དང་། རང་ཉིད་ཞེས་བདོར། བཛྲ་ས་མཱ་ཛཿ ཞེས་པའི་བར་བདག་བསྐྱེད་
ལྟར་སོང་ནས། སྤོས་རོལ་མོས་གུས་བཅས། ཨོཾ༑ ཐུགས་རྗེ་རྨད་བྱུང་བཅོམ་ལྡན་འདས། །འཇིག་རྟེན་དབང་པོའི་སྲས་མོ་མཆོག །མ་ལུས་རྒྱལ་བ་ཀུན་གྱི་ཡུམ། །འཕགས་མ་སྒྲོལ་མ་འདིར་
གཤེགས་གསོལ། །སྒྱ་འཕྲུལ་འཛིན་མ་ཆོས་ཀྱི་སྐུ། །ཆོས་དང་དེ་བཞིན་ལོངས་སྤྱོད་རྫོགས། །སྲིད་ཞི་ཀུན་ཏུ་རྣམ་སྤྲལ་མ། །དེང་འདིར་སྤྱན་འདྲེན་གཤེགས་སུ་གསོལ། །རྡོ་རྗེ་སེམས་མ་
བདེ་ཆེན་ཡུམ། །དོན་དྀམ་ཕྱག་རྒྱ་ཆེན་མོའི་སྐུ། ྋ།གདོད་ནས་དྲི་བྲལ་གསང་ཆེན་མ། །གཉིས་མེད་རོ་མཉམ་གཤེགས་སུ་གསོལ། །འགྲོ་འོང་མེད་ཀྱང་འགྲོ་འོང་ལྟར། །སྟོན་མཛད་ཕྲིན་
ལས་རྒྱ་མཚོའི་གཏེར། །དོན་གཉིས་མཐའ་དག་འགྲུབ་མཛད་མ། །ཐུགས་རྗེ་མངའ་བ་འདིར་གཤེགས་གསོལ། །ༀ་གུ་རུ་ཨཱརྻ་ཏཱ་རཱ་ས་པ་རི་ཝཱ་རབཛྲ་ས་མཱ་ཛཿ ཞེས་སྤྱན་དྲངས། ཨོཾ་་ཨཱརྻ་

༄༅། །ཏཱ་རཱ་ས་པ་རི་ཝཱ་ར་ཨཎྷཾ་སོགས་སྔགས་ཙམ་གྱིས་མཆོད། ཛཿ ཧཱུཾ་བཾ་ཧོཿ དམ་ཚིག་པ་དང་གཉིས་སུ་མེད་པར་གྱུར། ལེགས་སོ་བཅོམ་ལྡན་འདས་མ་ཁྱོད། །བརྩེ་བས་
༈ འདིར་ནི་གཤེགས་པ་ལས། །བདག་ཅག་སྐལ་དང་ལྡན་མཛད་དེ། །བྱང་ཆུབ་སྙིང་པོར་རབ་བརྟན་གྱུར། །ལྷ་དང་ལྷ་མིན་སོགས་དབང་པོ། །དབྱེ་བའི་གཙུག་གིས་རབ་བཏུད་པའི།
གདན་ཁྲི་མཆོག་ཏུ་མཛེས་པ་འདིར། །དགྱེས་ལྡན་རྟག་པར་བཞུགས་སུ་གསོལ། ། ཨོཾ་གུ་རུ་ཨཱརྻ་ཏཱ་རཱ་པདྨ་ཀ་མ་ལཱ་ཡ་ཧཱུཾ། སླར་ཡང་ཐུགས་ཀའི་ས་བོན་སོགས། བདག་ལ་ཞེས་པ་ལྷ་ལ་ཞེས་
བསྒྱུར་ཏེ། འོད་དཔག་མེད་ཀྱིས་དབུ་བརྒྱན་པར་གྱུར། གཉིས་པ་ནི། སླར་ཡང་རང་གི་སྙིང་གའི་འོད་ཟེར་གྱིས། བླ་མ་ཡི་དམ་སངས་རྒྱས་བྱང་སེམས་འཕགས་པ་ཉན་རང་གི་ཚོགས་ཐམས་
ཅད་མཆོད་པའི་ཡུལ་དུ་བཛྲ་ས་མཱ་ཛཿ མ་ལུས་སེམས་ཅན་ཀུན་གྱི་མགོན་གྱུར་ཅིང༌། །བདུད་སྡེ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཇི་བཞིན་མཁྱེན་གྱུར་
པའི༑ །བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། །བཅོམ་ལྡན་བསྐལ་པ་གྲངས་མེད་དུ་མ་རུ། །འགྲོ་ལ་བརྩེ་ཕྱིར་ཐུགས་རྗེ་རྣམ་སྦྱངས་ཤིང༌། །སྨོན་ལམ་རྒྱ་ཆེན་དགོངས་

པ་ཡོངས་རྫོགས་པའི། །ཁྱེད་བཞེད་འགྲོ་དོན་མཛད་དུ་འདི་ལགས་ན། །དེ་ཕྱིར་ཆོས་དབྱིངས་ཕོ་བྲང་ལྷུན་གྲུབ་ནས། །རྫུ་འཕྲུལ་བྱིན་རླབས་སྣ་ཚོགས་སྟོན་མཛད་ཅིང་། །མཐའ་ཡས་སེམས་
ཅན་ཚོགས་རྣམས་བསྒྲལ་བའི་ཕྱིར། །ཡོངས་བདག་འཁོར་དང་བཅས་ཏེ་གཤེགས་སུ་གསོལ།། ཞེས་གསོལ་བ་གདབ། ༀ་ཨམྲྀ་ཏེ་ཧཱུྃ་ཕཊ། ཞེས་པས་ཕྱི་འབྲང་གི་བགེགས་བསྐྲད། བཅོམ་ལྡན་
འདིར་ནི་བྱོན་པ་ལེགས།། སོགས་ཤོ་ལོ་ཀ་གཉིས་དང་། ཨོཾ་པདྨ་ཀ་མ་ལཱ་ཡ་སཾ། ཞེས་བཞུགས་སུ་གསོལ། །གསུམ་པ་ནི། ཇི་སྙེད་སུ་དག་སོགས་ཡན་ལག་བདུན་པ་རྒྱས་པའི་རིགས་སམ། ཡང་ན། རྗེ་བཙུན་
འཕགས་མ་སྒྲོལ་མ་དང༌། །ཕྱོགས་བཅུ་དུས་གསུམ་སོགས་ནས། འདྲེན་པའི་དཔལ་དུ་བདག་གྱུར་ཅིག། ཅེས་དགེ་སློང་མ་དཔལ་མོས་མཛདཔའི་རྒྱུན་བཤགས་བྱ། རྗེས་གནང་དཀྱུས་མའི་སྐབས་ས་བཅད་གཉིས་པ་
*དང་གསུམ་པ་འདི་དག་མི་དགོས་ཤིང་གོང་གི་སྤྱན་འདྲེན་བཞུགས་སུ་གསོལ། འོག་གི་མཆོད་བསྟོད་ཀྱང་མདོར་བསྡུས་པ་ཙམ་ལས་བརྗོད་མི་དགོས་སོ། །བཞི་པ་ལ་བཅུ་སྟེ། དང་པོ་མཆོད་རྫས་བྱིན་གྱིས་བརླབ་པ་ནི། མཆོད་པའི་སྤྲིན་གྱི་
གཟུངས་སྔགས་ལན་གསུམ་བརྗོད་དོ། །གཉིས་པ་ཆུ་གཉིས་ཉེར་སྤྱོད་འབུལ་བ་ནི། ཚིགས་བཅད་གང་ཡང་རུང་བ་བརྗོདཔས་ཆོག་མོད་ཀྱི། སྒྲོལ་མ་ལས་སྣ་ཚོགས་པའི་རྒྱུད་ལས་འབྱུང་བ་གསུང་རྒྱུན་གྱི་ཁ་བསྐོང་བ་དང་བཅས་པ་ལྟར་ན། ལྷ་

། ༄༅། །ཡི་ཆུ་བོ་ཡན་ལག་བརྒྱད་ལྡན་སོགས། །གཙང་ཞིང་ཡིད་འོང་མཆོད་ཡོན་རྨད་བྱུང་བ། །རབ་འབྱམས་ཞིང་རྣམས་གང་བར་སྤྲུལ་བྱས་ཏེ། །འཕགས་མ་སྒྲོལ་མ་
ཋ འཁོར་དང་བཅས་རྣམས་མཆོད། །ཨོཾ་ཨཱརྻ་ཏཱ་རཱ་གུ་རུ་བུདྡྷ་བོ་དྷི་སཏྭ་ས་པ་རི་ཝཱ་ར་མཎྜ་ལེ་བྷྱཨཉྙཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དེ་བཞིན་དུ་མཆོད་ཡོན་གནས་སུ། ཞབས་
བསིལ༑ ཞེས་དང་། ཨཉྙཾ་གནས་སུ། པཱ་ཏྱཾ་སྦྱར། གང་ཡང་ཕྱོགས་བཅུའི་འཇིག་རྟེན་ཁམས་བཞུགས་པའི། །སངས་རྒྱས་རྣམས་ཀྱིས་བྱིན་གྱིས་པརླབས་པ་ཡི། །ཕྱེ་མའི་ཕུར་མ་བདུག་པའི་
བྱེ་བྲག་རྣམས། །རྒྱལ་བ་སྐྱེད་པའི་ཡུམ་ལ་མཆོད་པར་བགྱི། །ཨོཾ་ཨཱརྻ་ཏཱ་རཱ་ས་པ་རི་བཱ་རེ་བྷྱཿབཛྲ་དྷུ་པེ་པཱུ་ཛ་མེ་གྷ༴ གང་ཡང་ཕྱོགས་བཅུའི༴ དེ་བཞིན་གཤེགས་པའི་ཡུམ་མཆོག་སངས་
རྒྱས་སྤྱན། །མེ་ཏོག་སིལ་མ་ཕྲེང་བའི་བྱེ་བྲག་རྣམས། །རྒྱལ་བ་སྐྱེད་པའི༴ པུཥྤ༴ གང་ཡང་ཕྱོགས༴ དེ་བཞིན་གཤེགས་པའི་ཡུམ་མཆོག་རིན་པོ་ཆེ། །རིན་ཆེན་མར་མེའི་བྱེ་བྲག་ཕྲེང་
བ་རྣམས། །རྒྱལ་བ་སྐྱེད༴ ཨཱ་ལོ་ཀེ༴ གང་ཡང་ཕྱོགས༴ དེ་བཞིན་གཤེགས་པའི་ཡུམ་མཆོག་ན་བཟའ་དཀར། །དྲི་ཞིམ་ཆུ་གཙང་སྤོས་ངད་ལྡང་བའི་ཆུ། །རྒྱལ་བ་

སྐྱེད༴ གནྠེ༴ གང་ཡང༴ རྒྱལ་བ་སྐྱེད་པའི་ཡུམ་མཆོག་ཕྲིན་ལས་ལྡན། །བཟའ་དང་བཅའ་བ་ལ་སོགས་ཞལ་ཟས་རྣམས། །རྒྱལ་བ་སྐྱེད་པའི་ཡུམ་ལ་དབུལ་བར་བགྱི། །ནཻ་
ཝིདྱ༴ སྡུག་བསྔལ་ཐམས་ཅད་རབ་ཏུ་ཞི་མཛད་པའི། །གླུ་དང་རོལ་མོ་སིལ་སྙན་བཅས་པའི་སྒྲ། །གདུགས་དང་རྒྱལ་མཚན་བ་དན་འཕན་ལ་སོགས། །ཕྱོགས་བཅུ་ཀུན་ནས་སྤྲིན་བཞིན་
གཏིབས་གྱུར་ཅིག །ཤབྡ༴ གསུམ་པ་འདོད་ཡོན་ལྔ་ནི། ཁ་དོག་དབྱིབས་ལེགས་ཡིད་འོང་རྒྱན་ཕྲེང་ལྡན། །ཕྱོགས་དུས་ཀུན་ན་གཟུགས་མཆོག་ཅི་མཆིས་པ། །མོས་བློས་རྗེ་བཙུན་མ་ལ་བདག་༔
འབུལ་ན། །བཞེས་པས་བླ་མེད་གྲུབ་མཆོག་སྩལ་དུ་གསོལ། ། ཨོཾ་ཨཱརྻ་ཏཱ་རཱ་ས་པ་རི་བཱ་རེ་བྷྱཿ རཱུ་པ་ཀཱ་མ་གུ་ཎ་པཱུ་ཛི་ཏེ་ཨཱཿ ཧཱུཾ། ཕྱོགས་དུས་ཀུན་ན་ཟིན་དང་མ་ཟིན་པའི། །ཡོན་ཏན་ཚིག་
བརྗོད་སྒྲ་སྙན་ཡིད་འོང་ལྡན། །མོས་བློས༴ བཞེས་ནས༴ ཤབྡ༴ ཕྱོགས་དུས་ཀུན་ན་ཙནྡན་སྦྲལ་སྙིང་དང་། །ཨ་གར་ལ་སོགས་དབང་པོ་ཚིམ་བྱེད་དྲི། །མོས་བློས༴ བཞེས་
ནས༴ གཏྗེ༴ ཕྱོགས་དུས་ཀུན་ན་རོ་དང་བཅུད་ལྡན་པའི། །ལུས་སེམས་བརྟས་བྱེད་རོ་མཆོག་ཅི་མཆིས་པ། །མོས་བློས༴ བཞེས་ནས༴ ར་ས༴ ཕྱོགས་དུས་ཀུན་ན་འཇམ་མཉེན་༔

།འཁྲིལ་ཆགས་པའི། །རེག་བྱའི་ཁྱད་པར་འཕགས་པ་ཅི་མཆིས་པ། །མོས་བློས༴ བཞེས་ནས༴ སྤརྴ༴ བཞི་པ་སྒེག་སོགས་བརྒྱད་ནི། རྡོ་རྗེ་སེམས་དཔའ་|༄༅།
༦.
བསྡུས་པ་ན།། སོགས་རྣལ་འབྱོར་རྒྱུད་ཆོག་སྤྱི་ལྟར་འབུལ་ལོ། །ལྔ་པ་རྒྱལ་སྲིད་ནི། ཞིང་འདིར་འཁོར་ལོ་རིན་ཆེན་གྱིས།། སོགས་སམ། བསྡུ་ན། གསེར་གྱི་འཁོར་ལོ་ནོར་བུ་རིན་པོ་ཆེ། །བཙུན་མོ་
ཁྲིམས་བདག་གླང་པོ་རྟ་མཆོག་དང༌། །གཡུལ་ལས་རྒྱལ་བྱེད་དམག་དཔོན་རིན་ཆེན་ཏེ། །རྒྱལ་སྲིད་རིན་ཆེན་བདུན་ཡང་དབུལ་བར་བགྱི། །ཨོཾ་ཨཱརྻ་ཏཱ་རཱ་ས་པ་རི་བཱ་རེ་བྷྱཿསཔྟ་རཏྣ་པྲ་ཏཱིཙྪ་
ཨཱཿ ཧཱུྃ་སྭཱ་ཧཱ། དྲུག་པ་བཀྲ་ཤིས་རྟགས་བརྒྱད་ནི། བཀྲ་ཤིས་གང་ཞིག་སོགས་སམ། བསྡུ་ན། རིན་ཆེན་གདུགས་དང་པདྨ་གསེར་ཉ་དུང༌། །བུམ་པ་དཔལ་བེའུ་རྒྱལ་མཚན་འཁོར་ལོ་སྟེ། །ལྷ་ཡི་
དགའ་ཚལ་མཛེས་པར་བྱེད་པ་ཡི། །བཀྲ་ཤིས་རྟགས་བརྒྱད་རྣམས་ནི་དབུལ་བར་བགྱི། ། ཨོཾ་ཨཱརྻ་ཏཱ་རཱ་ས་པ་རི་བཱ་རེ་བྷྱཿ ཨཥྚ་མངྒ་ལ་ཧེ་ཏུ་པྲ་ཏཱིཙྪ་ཨཱཿ ཧཱུྃ་སྭཱ་ཧཱ། བདུན་པ་བཀྲ་ཤིས་རྫས་བརྒྱད་
ནི༑ མེ་ལོང་ལི་ཁྲི་ཡུངས་ཀར་བིལྦ་དང༌། །གི་ཝ་དུང་དཀར་ཞོ་མཆོག་དཱུརྦ་སྟེ། །རྒྱལ་བས་བྱིན་བརླབས་བཀྲ་ཤིས་རྫས་ཆེན་བརྒྱད། །རྗེ་བཙུན་སྒྲོལ་མ་འཁོར་དང་བཅས་ལ་

འབུལ༑༑ སྔགས་ཐོག་མཐའ་འདྲ་བ་ལ། ཨཥྚམངྒ་ལ་དྲ་བྱ་སྦྱར། བརྒྱདཔ་མཎྜལ་འབུལ་བ་ནི། མཆོད་པའི་མཎྜལ་ལ་ཚོམ་བུ་བཀོད་ལ། ཨོཾ་བཛྲ་བྷ་མི་ཨཱཿ ཧཱུཾ། རྡོ་རྗེའི་ས་གཞི། ཨོཾ་བཛྲ་རེ་ཁེ་ཨཱཿ ཧཱུྃ རྡོ་
རྗེའི་ཁོར་ཡུག ཨོཾ་བུདྡྷ་བཛྲ་ཨཱཿ ཧཱུྃ། རྣམ་སྣང་གི་ཞིང་གི་རང་བཞིན་རྡོ་རྗེའི་རི་རབ། ཨོྃ་བཛྲ་བཛྲ་ཡ་ཨཱཿ ཧཱུྃ། མི་བསྐྱོད་པའི་ཞིང་གི་རང་བཞིན་རྡོ་རྗེའི་ལུས་འཕགས་པོ། ༀ་རཏྣ་བཛྲ་ཡ་
ཨཱཿཧཱུཾ༑ རིན་འབྱུང་གི་ཞིང་གི་རང་བཞིན་རྡོ་རྗེ་འཛམ་བུ་གླིང། ཨོཾ་པདྨ་བཛྲ་ཡ་ཨཱཿ ཧཱུྃ། སྣང་མཐའི་ཞིང་གི་རང་བཞིན་རྡོ་རྗེའི་བ་ལང་སྤྱོད། ཨོཾ་ཀརྨ་བཛྲ་ཡ་ཨཱཿ ཧཱུྃ། དོན་གྲུབ་ཀྱི་ཞིང་གི་
རང་བཞིན་རྡོ་རྗེའི་སྒྲ་མི་སྙན། དེ་དག་རེ་རེ་ཞིང་ཡང་བྱེ་བ་དུང་ཕྱུར་བསམ་གྱིས་མི་ཁྱབ་པ་མཆོད་རྫས་དུ་མས་ཡོངས་སུ་གང་བས་དུས་རྟག་ཏུ་མཆོད་པར་གྱུར། ཞིང་ཁམས་རྣམ་དག་རྡོ་རྗེའི་ས་
གཞི་ལ། །རྡོ་རྗེའི་རི་རབ་ལ་སོགས་མཆོད་པའི་སྤྲིན། །རབ་འབྱམས་བསམ་ཡས་རྡོ་རྗེའི་རྒྱན་འཕྲེང་འབར། །རྡོ་རྗེའི་མཎྜལ་བླ་མེད་བཀོད་པ་འདི། །རྡོ་རྗེ་སྒྲོལ་མ་སངས་རྒྱས་ཀུན་ཡུམ་
ལ༑ །མཆོག་ཏུ་དད་པས་ཀུན་ཏུ་བདག་འབུལ་ལོ། །ཨོཾ་སརྦ་ཏ་ཐཱ་ག་ཏ་གུ་རུ་ཨཱརྻ་ཏཱ་རཱ་ས་པ་རི་བཱ་ར་མཎྜལ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿ ཧཱུཾ། དགུ་པ་མཆོད་པ་སྣ་ཚོགས་པ་ནི། དཔག་

།བསམ་གྱི་ནི་ཤིང་དག་དང་། །ལྗོན་པའི་ཤིང་དང་ཤིང་དག་གི །དྲི་ཞིམ་ལོ་འདབ་བཅས་པའི་ཤིང༌། །ཕྱོགས་བཅུ་ཀུན་ནས་གཏིབས་གྱུར་ཅིག །སྤོས་ཀྱི་དྲི་ངད་༄༅།
ལྡང་བའི་ཆར། །འབྲུ་དང་མེ་ཏོག་ལ་སོགས་པའི། །ཡིད་དུ་འོང་བའི་དྲི་ཞིམ་ཆར། །ངེས་པར་ཀུན་ཏུ་འབབ་པར་ཤོག །འབབ་ཆུ་ལྟེང་ཀ་ལུ་མ་དང༌། །མཚོ་དང་རྫིང་བུ་དག་དང་ནི།
བརྒྱ་དག་དང་ལྡན་པའི་མཚོ། །ངང་པ་ལ་སོགས་བཅས་པ་ཡི། །རིན་ཆེན་ཁང་པ་ཡིད་འོང་བའི། །དྲྭ་བ་དྲྭ་བ་ཕྱེད་པ་དང་། །ཤར་ནུབ་འོད་བཅས་ཉི་ཟླ་དག་དང་ནི། །ཁང་པ་ཤིན་ཏུ་ཡིད་དུ་
འོང་བ་རྣམས། །རྒྱལ་བ་སྐྱེད་པའི་ཡུམ་ལ་མཆོད་པར་བགྱི།། སྔགས་ཐོག་མཐའ་འདྲ་བ་ལས། བི་བི་དྷ་ནཾ་སྦྱར། བཅུ་པ་བསྟོད་པ་ནི། སེང་གེ་གླང་ཆེན་མེ་སྦྲལ་ཆོམ་རྐུན་དང༌། །ལྕགས་སྒྲོག་རྒྱ་
མཚོ་ཤ་ཟའི་འཇིགས་པ་རྣམས། །ཞི་མཛད་ཟླ་བའི་འོད་ལྟར་མཛེས་པའི་སྐུ། །བཅོམ་ལྡན་སྒྲོལ་མ་ཁྱོད་ལ་ཕྱག་འཚལ་ལོ། །ཁྱོད་ཀྱི་ཞབས་ཀྱི་པདྨ་གཉིས་ལ་ནི། །ཡན་ལག་མཆོག་གིས་རབ་
ཏུ་གཏུགས་གྱུར་ན། །མངོན་འདོད་བདེ་བའི་འབྲས་བུ་སྨིན་མཛད་མ། །བཅོམ་ལྡན་སྒྲོལ་མ༴ འདབ་མ་བརྒྱ་ལྡན་ཡངས་པའི་སྙིང་པོ་ནི། །སེར་ཞུན་ཉི་མ་འཆར་ཀའི་མདོག་འདྲ་ཞིང༌། །✖

རྡུལ་བྲལ་སྟོན་ཀའི་ཟླ་ལྟར་དྲི་མེད་མ། །བཅོམ་ལྡན་སྒྲོལ་མ༴ དྲང་སྲོང་གཙོ་དང་གྲུབ་པ་ལྟོ་འཕྱེ་ཆེ། །གཤིན་རྗེ་སྲིན་པོ་གནོད་སྦྱིན་ལྷ་མིན་དང༌། །ལྷ་ཚོགས་རྣམས་ཀྱིས་ཞབས་ལ་ཕྱག་བྱས་
པའི༑ །བཅོམ་ལྡན་སྒྲོལ་མ༴ གླིང་དང་ནགས་ཚལ་སྟུགས་པོ་རི་ཁྲོད་དང༌། །ཕུག་དང་ཆུ་ཀླུང་རི་བོའི་རྩེ་རྣམས་སུ། །དུས་རྣམས་ཀུན་ཏུ་བཞུགས་པར་གྱུར་པ་ཡི། །བཅོམ་ལྡན་སྒྲོལ་
མ༴ སེང་གེ་སྟག་དང་གླང་པོ་མཚོ་ཆེན་དང༌། །མེ་དང་འཆིང་བ་རྐུན་པོ་སྦྲུལ་གདུག་གི །གནོད་པ་ཐམས་ཅད་རབ་ཏུ་འཇོམས་མཛད་མ། །བཅོམ་ལྡན་སྒྲོལ་མ༴ ཏཱ་རེ་ཏུཏྟཱ་རེ་དང་ཏུ་རེ་
ཡིས༑ །གཡུལ་གྱི་མཚོན་ཆ་ཟློག་མཛད་ཕན་པར་དགོངས། །འཇིགས་དང་རྨི་ལམ་ངན་པ་འཇོམས་མཛད་མ། །བཅོམ་ལྡན་སྒྲོལ་མ༴ ཐུགས་རྗེས་ནོན་པའི་ཐབས་ཀྱིས་གང་དང་གང་།
སེམས་ཅན་གཟིགས་གྱུར་དེ་ཡི་དཔལ་འཕེལ་འགྱུར། །སྒྲོལ་མས་མི་བསླུའི་འབྲས་བུ་མྱུར་ཐོབ་མཛད། །བཅོམ་ལྡན་སྒྲོལ་མ་ཁྱོད་ལ་ཕྱག་འཚལ་ལོ།། ཞེས་རྫོགས་པའི་སངས་རྒྱས་ཀྱིས་གསུངས་པ་
དང་༑ ཨཾ༑ འཁོར་བ་ལས་སྒྲོལ་སོགས་ངག་དབང་གྲགས་པས་མཛད་པ། གཞན་ཡང་ཕན་ཡོན་ཆེན་པོ་དང་ལྡན་པའི་མཚན་བརྒྱ་རྩ་བརྒྱད་པའང་ཤེས་ན་བཀླག་པར་བྱའོ། །ལྔ་པ་ནི། མདུན་བསྐྱེད་བཅོམ་ལྡན་འདས་མའི་

།ཐུགས་ཀར་འཁོར་ལོ་དཀར་པོ་རྩིབས་བརྒྱད་སོགས་ནས། དེ་ལས་འོད་ཟེར་གྱི་སྣང་བ་བསམ་གྱིས་མི་ཁྱབ་པ་འཕྲོས། སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ཀྱི་བྱིན་རླབས་དང་ལྷ་དང་མིའི་འགྲོ་བ་རྣམས་ཀྱི་ཚེ་དང་བསོད་ནམས། བརྟེན་པ་སྣོད་ཀྱི་འཇིག་རྟེན་གྱི་རྩི་སྨན་རིན་པོ་ཆེ་ལ་སོགས་པའི་ནུས་པ་བྱིན་རླབས་དངོས་གྲུབ་མཐའ་དག་འོད་ཟེར་དཀར་
པོའི་རྣམ་པར་བསྡུས་ནས་སྤྱན་དྲངས། རང་དང་མདུན་བསྐྱེད་ལ་ཐིམ་པས་འཆི་བ་མེད་པ་ཚེ་ལ་དབང་བའི་རིག་པ་འཛིན་པའི་དངོས་གྲུབ་ཐོབ། སླར་ཡང་མདུན་བསྐྱེད་ཀྱི་ཐུགས་ཀའི་འོད་ཟེར་
སྣོད་བཅུད་ཐམས་ཅད་ལ་ཕོག་པས་ཚེ་བསོད་དཔལ་འབྱོར་སྤང་རྟོགས་ཡོན་ཏན་མཐའ་དག་རྒྱས་པར་གྱུར། ཞེས་པ་གཙོ་བོ་དང༌། ནད་གདོན་ཞི་བ་དང་། སྲུང་བ་ལ་སོགས་སྐབས་དང་སྦྱར་བའི་དམིགས་པ་འཕྲུལ་
ཤེས་པས། ཡི་གེ་བཅུ་པ་དང་། ཚེ་སྤེལ་བ་ལ་ཚེ་ཤམ་ཅན་སོགས་ཤམ་བུ་བཏགས་པ་བཟླས་པའི་དངོས་གཞི་བྱས་ལ། ཐུན་གྱི་མཇུག་མཆོད་བསྟོད་མདོར་བསྡུས་དང་། འཕགས་མ་སྒྲོལ་མ་སྒྲོལ་མཛད་ཡུམ།། སོགས་གྱིས་འདོད་
པའི་དོན་ལ་གསོལ་བ་གདབ་བོ། །གསུམ་པ་ནི། བུམ་པ་བསངས་སྦྱང་། སྟོང་པའི་ངང་ལས་པཾ་ལས་སྣ་ཚོགས་པདྨ་དང་ཨ་ལས་ཟླ་བའི་གདན་ལ་Ś་ལས་རིན་པོ་ཆེའི་བུམ་པ་དཀར་པོ། ལྟོ་བ་ཡངས་

པ༑ མགྲིན་པ་རིང་བ། མཆུ་འཕྱང་བ། དྭངས་ཤིང་ཐོགས་པ་མེད་པ་མཚན་ཉིད་ཐམས་ཅད་ཡོངས་སུ་རྫོགས་པ། ལྷའི་གོས་ཀྱིས་མགྲིན་པ་བཅིངས་ཤིང་དཔག་བསམ་ཤིང་གིས་ཁ་བརྒྱན་
པ༑ ནང་དུ་ལྔ་ཚན་ལྔ་དང་བདུད་རྩིའི་ཆུས་ཡོངས་སུ་གང་བའི་དབུས་སུ། པཾ་ལས་པདྨ་དཀར་པོ་སོགས་ནས། དབང་བསྐུར་རྒྱས་གདབ་པར་བདག་བསྐྱེད་ལྟར་ལ། རང་ཉིད་སོགས་ཀྱི་ཚིག་འབྱིན་འཇུག་མདུན་
བསྐྱེད་ལྟར་བྱའོ། །མཆོད་པ་ཁ་གསོ། བྱིན་རླབས་གོང་ལྟར། རྟེན་ཅིང་འབྲེལ་བར་འབྱུང་བ་ཡི། །ལྷ་རྫས་དམ་པའི་མཆོད་ཡོན་འདི། །འཕགས་མ་འཁོར་དང་བཅས་ལ་འབུལ། །འགྲོ་བའི་དོན་དུ་
བཞེས་སུ་གསོལ། །ཨོཾ་སརྦ་ཏ་ཐཱ་ག་ཏ་ཨཱརྻ་ཏཱ་རཱ་ས་པ་རི་བཱ་ར་ཨཉྙཾ་པྲ་ཏཱི ཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿ ཧཱུཾ། ཞེས་པ་ནས། ཤབྡའི་བར་ཚིགས་བཅད་སྔགས་དང་བཅས་པས་འབུལ། བསྟོད་པ་
ནི། གློག་དང་འདྲ་བའི་སྤྱན་མངའ་མ། །དཔའ་མོ་ཏཱ་རེ་ཏུཏྟཱ་རེ། །སངས་རྒྱས་ཞལ་གྱི་པདྨ་ཡི། །གེ་སར་ལས་བྱུང་ཁྱོད་ལ་འདུད། །སྟོན་ཀའི་ཟླ་བ་རྒྱས་པ་ཡི། །དཀྱིལ་འཁོར་དང་
མཚུངས་ཞལ་མངའ་མ། །མཆོག་སྦྱིན་ཕྱག་རྒྱས་ཨུཏྤ་ལ། ྋ།བསྣམས་མ་ཁྱོད་ལ་ཕྱག་འཚལ་ལོ། །འཁོར་བའི་གཟེབ་ལས་ཏུཏྟཱ་རེ། །སྭཱ་ཧཱ་ཉོན་མོངས་ཞི་བར་མཛད། །ཨཾ་གྱིས་ངོ་བོ་ཉིད་ ྷ

སྦྱ| ༄༅། །ཀྱིས་ནི། །ཚངས་པའི་སྒོ་འབྱེད་མ་ལ་འདུད། །འཇིགས་པ་ཆེན་པོ་བརྒྱད་རྣམས་ལས། །འཇིག་རྟེན་ཐམས་ཅད་སྐྱོབ་པར་མཛད། །ཀུན་གྱི་མར་གྱུར་བཅོམ་ལྡན་
འདས༑ །སྒྲོལ་མ་ཡུམ་ལ་ཕྱག་འཚལ་ལོ།། ཞེས་ངག་དབང་གྲགས་པས་མཛད་པས་བསྟོད། བཟླས་པ་ནི། རང་གི་ཐུགས་ཀའི་སྔགས་ཕྲེང་ལས་འོད་ཟེར་དཀར་པོའི་རྣམ་པ་བར་མ་ཆད་དུ་
བྱུང་༑ གཟུངས་ཐག་ལ་བརྒྱུད་དེ་བུམ་ལྷའི་ཐུགས་ཀའི་འཁོར་ལོ་ཡིག་འབྲུ་དང་བཅས་པ་ལ་ཕོག་པས་ཐུགས་བརྒྱུད་བསྐུལ། དེ་ལས་འོད་ཟེར་འཕྲོས། སངས་རྒྱས་ཐམས་ཅད་ཀྱི་ཡེ་ཤེས་བྱིན་
རླབས་དང་བརྟན་གཡོ་མ་ལུས་པའི་ཚེ་བསོད་དཔལ་འབྱོར་ཐམས་ཅད་བདུད་རྩིའི་ངོ་བོར་སྤྱན་དྲངས་བུམ་ལྷའི་ཐུགས་ཀར་ཐིམ་པས། འཁོར་ལོ་ཡིག་འབྲུ་དང་བཅས་པ་དང་སྐུའི་གནས་ཐམས་ཅད་
ལས་ཡེ་ཤེས་ཀྱི་བདུད་རྩིའི་རྒྱུན་བབས་བུམ་པ་ཡོངས་སུ་གང་བར་གྱུར། ཞེས་དམིགས་གནད་དང་ལྡན་པས་ཡིག་བཅུ་དང་། ཤམ་ཅན་བཟླ། ཞི་བ་ལ་སོགས་པའི་ལས་དམིགས་བསལ་བྱེད་ན་དམིགས་པ་དང་སྔགས་ཀྱི་ཤམ་
བུ།ཁ་བསྒྱུར། མཇུག་ཏུ་མཆོད་བསྟོད་དང་འདོད་གསོལ་ཉུང་བསྡུས་བྱ། དུང་ཆོས་ཀྱི་ཆུ་མེ་ཏོག་དང་བཅས་གཟུངས་ཐག་དང་མ་བྲལ་བར། ཨོཾ་བཛྲ་ཨཉྙཾ་ཨཱཿ ཧཱུྃ། ཞེས་མཆོད་ཡོན་གྱི་ཚུལ་དུ་བུམ་པར་བླུགས། དྲིལ་བུ་གསིལ་བཞིན་

ཡིག་བརྒྱ་ཚར་གསུམ་བརྗོད། བཅོམ་ལྡན་འདས་མ་ཐུགས་ཀའི་འཁོར་ལོ་དང་བཅས་པ་ཡེ་ཤེས་ཀྱི་བདུད་རྩིའི་རང་བཞིན་དུ་ཞུ་བ་དམ་ཚིག་གི་བུམ་པའི་ཆུ་དང་དབྱེར་མེད་པར་གྱུར། བུམ་པ་རྡོ་རྗེ་དྲྭ་བས་
གཡོགས་པར་བསམ་ལ། ཨོཾ་ཨཱཿ ཧཱུྃ། གིས་བསྲུང་བ་བྱའོ། །རྗེས་གནང་སོགས་ལ་ཕྱག་རྒྱུན་ལྟར་ལས་བུམ་སྒྲུབ་ན་པདྨའི་རིགས་ཀྱི་ཁྲོ་བོ་རྟ་མགྲིན་གྱི་སྒོམ་བཟླས་བྱས་ཀྱང་འབྲེལ་མོད། འདིར་སྤྱི་ཙམ་དུ་ལས་བུམ་བསངས་
སྦྱང་༑ སྟོང་པའི་ངང་ལས། ལས་བུམ་གྱི་དབུས་སུ་པདྨ་དང་ཉི་མའི་སྟེང་དུ་ཧཱུཾ་ལས་བདུད་རྩི་འཁྱིལ་བ་སྐུ་མདོག་ལྗང་སྔོན་གཡས་རྡོ་རྗེའི་བེ་ཅོན་དང་གཡོན་སྡིགས་མཛུབ་ཅན་ཁྲོ་བོའི་ཆས་ཐམས་
ཅད་དང་ལྡན་པར་གྱུར། ཨོཾ་བཛྲ་ཨ་མྲྀ་ཏ་ཀུཎྜ་ལཱི་ཧ་ན་ཧ་ན་ཧཱུྃ་ཕཊ། ཅེས་སྔགས་ཅི་འགྲུབ་བཟླས། ཨཾ་བཛྲ་ཨཉྙཾ་སོགས་ཀྱིས་མཆོད། བཅོམ་ལྡན་བདུད་རྩིའི་ཐལ་མོ་ལེགས་སྦྱར་བས། །བྱང་
སེམས་སྤྱི་བོར་གཤེགས་པའི་མཐུ་སྟོབས་ཀྱིས། །བདུད་བཞི་རྩད་ནས་བཅད་པའི་དགྲ་ཐབས་མཁན། །བཅོམ་ལྡན་ཁྲོ་བོ་ཆེན་པོར་ཕྱག་འཚལ་བསྟོད།། ཅེས་བསྟོད། ཁྲོ་བོ་བདུད་རྩི་འཁྱིལ་བ་
འོད་དུ་ཞུ་བ་ལས་ཆུའི་རྡུལ་ཕྲ་རབ་ཇི་སྙེད་པ་ཁྲོ་བོའི་ཚོགས་སུ་གྱུར། ཞེས་པ་སྟེ་སྤྲོས་པ་བསྡུ་ན་གོང་དུ་བསངས་ཆུ་བསྒྲུབས་པ་ཉིད་ཀྱིས་མཐུས་པ་ཡིན་ནོ། །བཞི་པ་ལ་གཉིས། འཇིག་རྟེན་ལས་འདས་པ་དང༌། མ་འདས་༤

སྐ |༄༅། །པའོ། །དང་པོ་ནི། གཏོར་མ་བསངས་སྦྱང་བྱིན་རླབས་ནས་བརྩམས། ཕྲིན་ལས་བཅོལ་བའི་བར་བསྙེན་པའི་སྐབས་སུ་སྨོས་པ་ལྟར་བྱ་བ་ལས། གཏོར་མགྲོན་སྤྱན་འདྲེན་པ་འདིར་མི་དགོས་སོ། །གཉིས་པ་
ནི༑ ཆ་གསུམ་ཀུན་རིག་ལས་འབྱུང་བ་ལྟར་རམ། ཡང་ན་མཎྜལ་ཆོ་གར་བཤད་པ་ལྟར། ཆོས་སྐྱོང༌། གཞི་བདག ལན་ཆགས། གཏོར་མ་བཅས་བཏང་ངོ་། །སྐབས་འདིར་བཀྲུ་བྱབས་ཀྱི་ཆོ་ག རྗེས་གནང་། སྦྱིན་སྲེག་ལ་སོགས་
ལས་རབ་འབྱམས་གང་བརྩམས་པ་ལ་འཇུག་པ་ཡིན་ནོ། །གསུམ་པ་རྗེས་ཀྱི་ཆོག་ལ་བདུན། མཆོད་བསྟོད། འདོད་གསོལ། ནོངས་བཤགས། བསྡུ་རིམ། བསྔོ་བ། སྨོན་ལམ། བཀྲ་ཤིས་སོ། །དང་པོ་ནི། མཆོད་པ་ཁ་གསོལ་ལ་
བྱིན་གྱིས་བརླབས། དཀོན་མཆོག་ཏ་ལ་ནས་གསུངས་པའི་མཆོད་ཚིག། མཆོད་ཡོན་ཕལ་ཆེར་མཆོད་ཡོན་བླ་བྲེ་དང༌། །མཆོད་ཡོན་བཀོད་པའི་འོད་ཟེར་རབ་བཀྱེ་ཞིང༌། །མཆོད་ཡོན་སྣ་ཚོགས་ཀུན་ཏུ་
བཀྲམ་བྱས་ནས། །བདག་ཉིད་ཆེན་མོ་འཕགས་མ་འཁོར་བཅས་མཆོད། ། ཨཾ་སརྦ་ཏ་ཐཱ་ག་ཏ་ཨཱརྻ་ཏཱ་རཱ་ས་པ་རི་བཱ་ར་ཨཧཱུྃ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱ་ཧཱུཾ། ཞབས་བསིལ་ནས་
འདོད་
རོལ་མོའི་བར་སྤེལ་ཚིག་སྔགས་དང་བཅས་པས་མཆོད། འཁོར་བ་ལས་སྒྲོལ་སོགས་ཀྱིས་བསྟོད། གཉིས་པ་ནི། རྗེ་བཙུན་བཅོམ་ལྡན་འདས་མ་ཐུགས་རྗེ་ཅན།། སོགས་དང་། ཐུན་མཚམས་ཀྱི་བྱ་བར་སྨོས་པའི་གསོལ་འཇོ་

གདབ་གང་རུང་སྐབས་དང་འབྲེལ་བར་བྱའོ། །གསུམ་པ། དབྱངས་གསལ་ཡིག་བརྒྱ་རྟེན་འབྲེལ་སྙིང་པོ་རྣམས་ལན་གསུམ་མམ་འདུན་བརྗོད་ཅིང༌། ཨོཾ་བཛྲ་སཏྭ་ཧཱུཾ། ཅེས་བརྒྱ་རྩ་བརྒྱད་བཟླས། མ་འབྱོར་བ་དང་ཉམས་པ་
དང་༑ །གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིད་རྩལ་བ། །དེ་ཀུན་མགོན་པོས་བཟོད་པར་གསོལ། །བདག་ཅག་ལས་དང་པོ་པའི་གང་ཟག་བསམ་པ་ཉོན་མོངས་པ་ཅན་
གྱི་བྱིང་རྒོད་དུ་གྱུར་ནས་ཏིང་ངེ་འཛིན་མ་གསལ་བ་དང༌། ཡོ་བྱད་མ་ཚང་ཞིང་མཆོད་ཚོགས་ཉུང་ལ་གཙང་སྦྲས་མ་ཕྱེད་པ་དང༌། སྔགས་མ་དག་ཅིང་ཆོ་ག་ལྷག་ཆད་ནོར་འཁྲུལ་སོགས་ནོངས་
པའི་ལས་ཅི་མཆིས་པ་ཐམས་ཅད་འཕགས་པ་ཐུགས་རྗེ་ལྡན་པ་ཁྱེད་རྣམས་ལ་བཟོད་པར་གསོལ་ན་འཕྲལ་ཡུན་སྒྲིབ་པར་མི་འགྱུར་བ་དག་ཚངས་སུ་དབུགས་དབྱུང་ཞིང་ལས་དང་དངོས་གྲུབ་ཐོགས་
པ་མེད་པ་འགྲུབ་པར་མཛད་དུ་གསོལ། ཅེས་བརྗོད། བཞི་པ་ནི་མཆོད་ཡོན་སྦྲེང་། ཡིག་བརྒྱ་བརྗོད། མདུན་བུམ་གྱི་ཡེ་ཤེས་པ་རྟེན་ཡོད་ན་བརྟན་བཞུགས་སྤྱི་མཐུན་བྱ། རྟེན་མེད་ན། ྋ ཨཾ༑ ཁྱེད་ཀྱིས་སེམས་ཅན་དོན་
ཀུན་མཛད།། སོགས་ཀྱིས་གཤེགས། ༀ་ཨཱཿ ཧཱུཾ། དམ་ཚིག་པ་རང་གི་སྙིང་གར་ཐིམ་པར་གྱུར། མཆོད་སྦྱིན་གནས་འདིར་གང་ལྷགས་པ།། སོགས་ཀྱིས་འཇིག་རྟེན་པ་རང་གནས་སུ་གཤེགས། ཨ་ཀཱ་

༄༅། །རོས་རྡུལ་ཚོན་མཐའ་ནས་དབུས་སུ་བསྡུ། ལྷ་མཚན་ཅུང་ཟད་རང་གི་སྤྱི་བོར་བཀོད་པར་བྱའོ། །ལྔ་པ་བསྔོ་བ་ནི། དགེ་བ་འདི་ཡིས་མྱུར་དུ་བདག །ཡིད་བཞིན་འཁོར་ལོ་འགྲུབ་གྱུར་
སོགས་རྒྱས་བསྡུས་གང་འཐད་བརྗོད། དྲུག་པ་སྨོན་ལམ་གདབ་པ་ནི། སངས་རྒྱས་བྱང་ཆུབ་སེམས་དཔའ་དང༌། །དགེ་འདུན་བདག་ལ་དགོངས་སུ་གསོལ། །བདག་སོགས་སེམས་ཅན་ཐམས་ཅད་
ཀྱིས༑ །ཐོག་མེད་འཁོར་བ་ཆེན་པོ་ནས། །སྦྱིན་དང་ཚུལ་ཁྲིམས་སྒོམ་པ་ཡི། །དགེ་བགྱིས་བགྱིད་སྩལ་རྗེས་ཡི་རང་། །དེ་ལྟར་བགྱིས་པའི་དགེ་བ་ཡི། །སྦྱིན་པ་དམ་པ་སེམས་ཀྱི་ནི།
རྒྱན་དང་ཡོ་བྱད་རྣལ་འབྱོར་གྱི། །ཚོགས་སུ་གྱུར་ཏེ་ཕ་མ་དང༌། །མཁན་པོ་སློབ་དཔོན་ལ་སོགས་ཀྱི། །ཆེད་དུ་སངས་རྒྱས་ཐོབ་པར་ཤོག །མ་ཐོབ་བར་དུ་བདག་དགེ་འདིས། །ཐེག་ཆེན་བླ་
མ་མཆོག་བརྟེན་ནས། །སྡོམ་གསུམ་གནས་པའི་ལུས་བཟུང་ཞིང་། །ཡིད་ལ་འདོད་པ་ཀུན་འགྲུབ་སྟེ། །ཕན་ཚུན་སྡིག་པ་མི་སོགས་ཤོག །འདིར་ཡང་དགེ་འབྱུང་བསོད་ནམས་ཀྱིས། །ཚེ
(V
དང་བསོད་ནམས་ལོངས་སྤྱོད་དང་། །འཁོར་དང་དགེ་སྦྱོར་ལ་སོགས་པའི། །ཕུན་སུམ་ཚོགས་པ་ཀུན་གྱིས་འབྱོར། །བར་ཆད་མ་ལུས་ཞི་བར་ཤོག། ཅེས་རྗེ་བཙུན་མི་ལ་ལ་སྒྲོལ་མས་དངོས་སུ་)
19

གསུངས་བའི་སྨོན་ལམ་གདབ། བདུན་པ་བཀྲ་ཤིས་ནི། ཕུན་སུམ་ཚོགས་པ་མངའ་བ་སོགས་དཀོན་མཆོག་གསུམ་གྱི་ཤིས་བརྗོད་སྔོན་དུ་འགྲོ་བས། རྒྱལ་མཆོག་ཚེ་དཔག་མེད་པའི་ཡུམ། །འཆི་མེད་ངེས་པར་སྟེར
བ་མོ། །རིག་པ་འཛིན་མ་བཅོམ་ལྡན་འདས། །ཡིད་བཞིན་འཁོར་ལོའི་བཀྲ་ཤིས་ཤོག །གང་ལ་རྒྱལ་ཀུན་གུས་བཏུད་དེ། །ཕྱག་འཚལ་ཐལ་སྦྱར་རབ་བསྟོད་པ། །ལྷ་རྣམས་ཀུན་གྱི་ལྷར་
གྱུར་པ། །བཅོམ་ལྡན་སྒྲོལ་མའི་བཀྲ་ཤིས་ཤོག །བདག་དང་སྐྱེས་དགུ་ཐམས་ཅད་ལ། །འཇིགས་པ་ཀུན་ལས་རབ་སྒྲོལ་ཞིང༌། །ཕན་དང་བདེ་བ་རབ་འཕེལ་མ། །འདོད་དོན་ཀུན་འགྲུབ་
བཀྲ་ཤིས་ཤོག། ཅེས་དང་། གཞན་ཡང་འབྲེལ་ཆགས་པའི་ཤིས་བརྗོད་རྒྱས་པར་བྱའོ། །ལྔ་པ་སྦྱིན་སྲེག་གི་ཆོ་ག་ལ་གསུམ། བྱ་བའི་དུས། བྱས་པའི་དགོས་པ། ལག་ལེན་དངོས་བཤདཔའོ། །དང་པོ་ནི། བསྙེན་པའི་ཁ་སྐོང་ཡིན་
ན་བསྙེན་སྒྲུབ་ཟིན་པའི་རྗེས་ཐོག་དེ་ཉིད་དུ་བྱ་ཞིང༌། ནད་གདོན་ཞི་བ་དང་། ཚེ་བསོད་སྤེལ་བ་སོགས་ལས་བྱེ་བྲག་པ་སྒྲུབ་ན་ཞི་བ་མར་ངོ་དང་། རྒྱས་པ་ཡར་ངོ་སོགས་སོ་སོའི་དུས་སྐབས་སུ་བབ་པའི་ཚེ་བྱའོ། །གཉིས་པ་ནི། དཔལ་ཡང་དག་
པར་སྦྱོར་བའི་རྒྱུད་ལས། སྣ་ཚོགས་ལས་ནི་རབ་བསྒྲུབ་ཕྱིར། །སྦྱིན་སྲེག་ལས་ནི་བཤད་པར་བྱ། །དེ་ནི་ལྷ་ཡི་ཁ་རུ་གསུངས། །སྦྱིན་སྲེག་དེ་ནི་རྣམ་པར་གནས། །སྦྱིན་སྲེག་གིས་ནི་ལྷ་རྣམས་ཚིམ། །ཚིམས་ནས་དངོས་གྲུབ་རབ་ཏུ་སྩོལ། །

སྐ |༄ ༅། །གང་ཞིག་སྔགས་ཀྱི་ལྷག་ཆད་དག །སྦྱིན་སྲེག་གིས་ནི་དེ་ཀུན་དག །ཞེས་པས་ཆོ་ག་དང་སྔགས་ཀྱི་ལྷག་ཆད་ལ་སྐོང་བ་དང་། འདོད་པའི་འབྲས་བུ་མྱུར་དུ་སྟེར་བར་བྱེད་པའོ། །གསུམ་པ་ལ་གཉིས། ཞི་བ་
དང་༑ རྒྱས་པ། དེའང་ཁ་སྐོང་ལ་ཞི་བ་གཙོར་བྱེད་པ་ཡིན་ཞིང་། ལས་སོ་སོལ་སོ་སོའི་ཆོ་ག་དང་རྫས་ཀྱི་བུངས་བསྐྱེད་པའང་ཤེས་པར་བྱའོ། །དང་པོ་ལ་གསུམ། ཐབ། ཡོ་བྱད། ཆོ་གའི་རིམ་པའོ། །དང་པོ་ནི། སྦྱིན་སྲེག་གང་དུ་བྱ་
བའི་སར་བྱོན་ལ། བདག་ཉིད་རྡོ་རྗེ་ཁྲོ་བོ་ཧཱུཾ་མཛད་རྡོ་རྗེ་དང་དྲིལ་བུ་འཛིན་པར་གྱུར། ཧཱུཾ་བཞིའི་སྔགས་ལན་བདུན་བརྗོད། སྔོན་གཏོར་བཏང་། ལག་གཡས་རྡོ་རྗེ་དང་བཅས་ས་ལ་བཞག་སྟེ། ཨོཾ་ཨཱཿ ཧཱུྃ། ཨོཾ་ཧ་ན་
ཧ་ན་ཀྲོ་དྷ་ཧཱུཾ། ཅེས་ལན་གསུམ་བརྗོད། དཀྱིལ་འཁོར་གྱི་གནས་དེ་ཉིད་དུ་བྱེད་པ་ཡིན་ན་འདི་མི་དགོས་སོ། །གཙང་མའི་ས་ལ་སྟེགས་བུ་ཟླུམ་པོ་ཙནྡན་དཀར་པོ་ལ་སོགས་པས་བྱུགས་པར། ཚངས་ཐིག་ཟུར་ཐིག་བརྒྱད་པོ་གདབ། དབུས་
ནས་ཐིག་སྐུད་མཐོ་གང་གིས་ཟླུམ་པོར་བསྐོར་བ་ཐབ། དེ་རྒྱབ་སོར་བཞི་པ་གཉིས་བསྐོར་བ་མུ་རན་དང་ཁ་ཁྱེར། ལྟེ་བ་ནས་མུ་རན་གྱི་མཐའི་ཚད་ཉིས་འགྱུར་གྱིས་ཟུར་ཐིག་སྟེང་བྱ་རྗེས་བཏབ་པའི་སྟེང་ནས་ཕྱོགས་བཞི་གྲུ་བཞིར་བཅད། དེ་རྒྱབ་སོར་
གཉིས་བསྣན་ནས་བཅད་པའི་དབུས་སུ་པདྨ་འདབ་བརྒྱད། མུ་རན་ལ་ཟེའུ་འབྲུ། ཁ་ཁྱེར་ལ་རྡོ་རྗེའི་འཕྲེང་བ། གྲ་བཞིར་ཟླ་ཕྱེད་རྡོ་རྗེ། པདྨའི་ལྟེ་བར་ཨུཏྤལ་རྡོ་རྗེས་མཚན་པ་སོར་བརྒྱད་པ་རྣམས་བྲི། དེ་དག་གི་གཞི་དཀར་པོ་ལ་མ་འདྲེས་པའི་

ཚོན་གྱིས་དེ་ཁཱ་བཅད། ཟླུམ་ཐིག་ནང་མའི་ནང་ནས་དྲི་ཞིམ་པོའི་བུད་ཤིང་གིས་ཟླུམ་པོར་བརྩིགས། མེ་ཚང་ངམ་ཏིང་ལོ་བཞག་གོ །གཉིས་པ་ནི། རང་གི་གཡོན་དུ་མཆོད་ཡོན་གྱི་སྣོད་ཆེ་ཆུང་གཉིས། བསངས་གཏོར་གྱི་སྣོད་གཅིག ཉེར་
སྤྱོད་ལྔ། ཟླུམ་གཏོར་དཀར་པོ་ཆེ་ཆུང་གཉིས། ཀུ་ཤའི་འཐོར་གཡབ་སོགས་བཞག གཡས་སུ་མར།ཁུ་དང་ཡམ་ཤིང་ལ་སོགས་པའི་བསྲེག་རྫས་རྣམས་རིམ་ཅན་དུ་བསྒྲིག་པ་དང་། མེ་ལྷ་ལ་ཐམས་ཅད་ཕྱོགས་སུ་བསྡུས་པ་ཚོ་གཅིག འཇིག་
རྟེན་འདས་པ་ལ་རྫས་སྤུངས་གྲངས་བསོག་འབུལ་ན་སྣོད་ཆེ་བར་ཕྱོགས་སུ་བསྲེས་པ་བཅས་བཤམ། གཞན་ཡང་སྡིག་པ་ཞི་བའི་ཆེད་དུ་ཏིལ་ནག ནད་ཞི་བ་ལ་གྲོ་སོགས་དམིགས་བསལ་གྲངས་གསོག་དགོས་ན་དེ་དང་དེ་ལ་འོས་པ་བུངས་བསྐྱེད་ལ་
བཞག རང་དང་ཐབ་ཀྱི་བར་དུ་མེ་ཡོལ་དེ་དང་རང་གི་བར་དུ་དྲིལ་བུ། དེའི་མདུན་དུ་རྡོ་རྗེ། དེ་གཉིས་ཀྱི་བར་དུ་དགང་བླུགས་ཁ་སྦྱར། ཀུ་ཤའི་ཆུན་པོའང་གང་བདེར་བཞག འདུག་སྟངས་ཆས་གོས་བསམ་པ་སོགས་སྤྱི་ལྟར་ཤེས་བར་
བྱའོ༑ །གསུམ་པ་ནི། སྒྲུབ་མཆོད་སོགས་དང་འབྲེལ་བ་ན་བདག་མདུན་ལས་བུམ་སྒྲུབ་པ་སོགས་སྔོན་དུ་བཏང་། དེ་དག་དང་མ་འབྲེལ་བ་དུས་གང་ཡང་རུང་བ་སྦྱིན་སྲེག།ཁོ་ན་བྱེད། བདག་བསྐྱེད་བཟླས་པ་བསྡུ་ལྡང་གི་བར་སྔོན་དུ་སོང་ནས་
མདུན་བསྐྱེད་སྐབས་ལྟར་བསངས་ཆུས་བྱིན་བརླབ། ལས་བུམ་ཡོད་པའི་རིགས་ཡིན་ན་བསངས་ཆུ་ཟུར་དུ་མི་དགོས། དེ་ནས། ཨོཾ་བཛྲ་ཨ་མྲྀ་ཏ་སོགས་དང་། ༀ་ཨཱཿ ཧཱུྃབརྗོད་བཞིན་བསངས་ཆུ་གནས་ཁང་ཡོ་བྱད་ཀུན་ལ་

སྐ | ༄༅། །གཏོར། མདུན་བསྐྱེད་ལྟར་མཆོད་པ་བྱིན་བརླབ། བསྲེག་རྫས་རྣམས་ལ་རྡོ་རྗེ་རྩེ་གཅིག་པའི་ཕྱག་རྒྱ་གཏད་ནས། ཨོཾ་སྭཱ་ཧཱ། ལན་གསུམ་གྱིས་མ་དག་པ་བཀྲུས་པར་བསམ། ཨོཾ་ཨཱཿ སྭཱ་
ཧཱ༑ གསུམ་གྱིས་ཡམ་ཤིང་དང་། ༀ་ཤྲཱི་སྭཱ་ཧཱ། གསུམ་གྱིས་ཞུན་མར་དང་། ཨོཾ་ཤྲཱི་སྭཱ་ཧཱ། གསུམ་གྱིས་འབྲུ་རྣམས་ཐམས་ཅད་དང་། ཨཾ་ཀུ་རུ་ཀུ་རུ་སྭཱ་ཧཱ། གསུམ་གྱིས་རྫས་གཞན་རྣམས་བྱིན་གྱིས་བརླབ། ༀ་ ེ
ཨཱཿ ཧཱུཾ༑ གིས་མེ་བླངས། སྒྲོན་མེ་སྤར། ཨ་མྲྀ་ཏས་དེ་ལ་བསངས་ཆུ་གཏོར། ཨ་མྲྀ་ཏ་བཟླ་བཞིན་དུ་ཐབ་ལ་གཡས་བསྐོར་བྱ། ཨོཾ་བཛྲ་ཛྭ་ལ་ཛྭ་ལ་ཧཱུཾ། ཞེས་མེ་སྒྲོན་ཐབ་ནང་དུ་གཞུག ཧཱུཾ་ཧཱུཾ། ཞེས་བརྗོད་ཅིང་རླུང་
གཡབ་ཀྱིས་མེ་སྤར་རོ། །ཐབ་ཁུང་། ཨ་མྲྀ་ཏས་བསངས། སྭ་བྷཱ་ཝས་སྦྱང་། སྟོང་པའི་ངང་ལས། ཧཱུཾ་ལས་བྱུང་བའི་ཞི་བའི་ཐབ་ཁུང་དཀར་པོ་ཟླུམ་པོ་ཁྲུ་གང་བ། མུ་རན་དང་ཁ་ཁྱེར་གྱིས་བསྐོར་
ཞིང་༑ སྟེགས་བུའི་གྲྭ་ལ་ཟླ་ཕྱེད་རྡོ་རྗེས་མཚན་པ་པདྨ་རྒྱས་པའི་དབྱིབས་ཅན། དྭངས་ཤིང་ཐོགས་པ་མེད་པར་གྱུར། དེའི་ནང་དུ་རཾ་ལས་མེའི་དཀྱིལ་འཁོར་རཾ་གྱིས་མཚན་པ་ཡོངས་སུ་གྱུར་པ་
ལས༑ ཞི་བའི་མེ་ལྷ་དཀར་པོ་ཕྱག་གཡས་བགྲང་ཕྲེང་དང་གཡོན་སྤྱི་བླུགས་འཛིན་པ། རྣམ་སྣང་གི་དབུ་རྒྱན་ཅན། མེ་ལྕེ་དཀར་པོའི་ཕྲེང་བ་དཀྲིགས་ཤིང་། ར་སྐྱེས་དཀར་པོའི་སྟེང་ན་རྡོ་

རྗེའི་སྐྱིལ་ཀྲུང་གིས་བཞུགས་པ། རྒྱན་དང་ན་བཟའ་དཀར་པོ་ཅན། རལ་པའི་ཐོར་ཚུགས་དང་ལྡན་པའོ། །རང་གི་ཐུགས་ཀ་ནས་འོད་ཟེར་འཕྲོས། ཤར་ལྷོ་ནས་མེ་ལྷ་འཁོར་དང་བཅས་པ་
ཐམས་ཅད་སྤྱན་དྲངས། སྐྱབས་སྦྱིན་གྱི་ཕྱག་རྒྱ་ལས་མཐེ་བོང་རྣ་བའི་དྲུང་དུ་གཡབ་ཅིང༌། ༀ་ཚུར་སྤྱོན་ཚུར་སྤྱོན་འབྱུང་པོ་ནི། །ལྷ་ཡི་དྲང་སྲོང་བྲམ་ཟེ་མཆོག །བསྲེག་བླུགས་ཞལ་ཟས་བཞེས་སླད་
དུ༑ །འདིར་ནི་ཡང་དག་བསྙེན་པར་མཛོད། །ཨོཾ་ཨགྣ་ཡེ་མ་ཧཱ་ཏེ་ཛཿ སརྦ་ཀརྨ་པྲ་སཱ་དྷུ་ཀ མ་ཧཱ་བྷཱ་ཏཾ། དེ་ཝ་རྀ་ཥི་དྭི་ཛ་སཏཱཾ། གྲྀ་ཧཱི་ཏྭ་ཨཱ་ནུ་ཏིཾ་ཨཱ་ཧ་ར་ཨསྨིན་སནྣི་ཧི་ཏོ་བྷ་ཝ། ཞེས་
སྤྱན་དྲངས། བསངས་ཆུ་གཏོར་ཞིང༌། ཨ་མྲྀ་ཏས་བགེགས་བསྐྲད། ཛཿ ཧཱུྃ་བཾ་ཧོཿ དམ་ཚིག་པ་དང་གཉིས་སུ་མེད་པར་གྱུར། ཀུ་ཤའི་རྩེ་མོ་གཡས་ཕྱོགས་སུ་བསྟན་ནས་ཐབ་ཀྱི་ཕྱོགས་མཚམས་བརྒྱད་དུ་བཀོད་
ལ༑ ༀ༑ ཀུ་ཤ་འདི་ནི་གཙང་ཞིང་དགེ །ས་ལས་སྐྱེས་པའི་སྙིང་པོ་མཆོག །དཀོན་མཆོག་གསུམ་གྱི་དག་བྱེད་དེ། །ཚངས་པ་ཡི་ཡང་དག་བྱེད་ཡིན། །འདིས་བདག་གི་བགེགས་ཞི་ཞིང་
མི་མཐུན་པའི་ཕྱོགས་ཐམས་ཅད་ཞི་བར་གྱུར་ཅིག ཨོཾ་བཛྲ་སཏྭ་ཨཱཿ ཀུ་ཤའི་འཐོར་གཡབ་ཀྱིས་བསངས་གཏོར་བྱེད་པ་དང་ལྷན་ཅིག་ཏུ། མཆོད་ཡོན་གྱི་སྣོད་ཆུང་བ་ནས་བཟེད་ཞལ་དུ་བླུགས་སྟེ། ཨོཾ་ཨཱཿཧྲི པྲ་ཝ་ར་ ེ༷

སྐ | ༄༅། །སངྐ་རཱ་ནཾ་ཨཧཱུྃ་པྲ་ཏཱིཙྪཧཱུྃ་སྭཱ་ཧཱ། ཞེས་བརྗོད། ཨོཾ་བཛྲ་པུཥྤ་ཨཱཿ ཧཱུྃ་ནས། ཤཔྟའི་བར་གྱིས་ཉེར་སྤྱོད་ཕུལ། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་
༉ ལྷའི་རྒྱལ་པོ་ཊཀྐིས་དབང་བསྐར་བ། །ཤེས་རབ་མཆོག་གིས་ཉོན་མོངས་ཐམས་ཅད་བསྲེག །འཛིན་བྱེད་མེ་ལྷ་ཉིད་ལ་རྣམ་པར་འདུད།། ཞེས་པས་བསྟོད། ཨོཾ་བཛྲ་ཨ་ན་ལ་མ་ཧཱ་བྷ་ཏ་ཛྭ་ལ་ཛྭ་
ལ་སརྦ་བྷསྨིན་ཀུ་རུ་སརྦ་དུ ཥྐན་ཧཱུཾ་ཕཊ། དྲྀ་ཤྱ་ཛཿ ཧཱུྃ བཾ་ཧོཿ ས་མ་ཡ་ཧཱུཾ། ས་མ་ཡ་ཧོཿ ཞེས་ལན་གསུམ་གྱི་དམ་ལ་བཞག དེ་ནས། མེ་ལྷའི་ཐུགས་ཀར་ཧཱུཾ། ལྗགས་ལ་རྡོ་རྗེ་རྩེ་གཅྀག་པ་རམ་
གྱིས་མཚན་པ་དགང་བླུགས་ཀྱི་ཁ་ལ་ཡང་ཧཱུྃ་གིས་མཚན་པར་གྱུར། ཨོཾ་ཨགྣི་ཡེ། ཨཱ་དཱི་བྱ་ཨཱ་དཱི་བྱ། ཨཱ་བི་ཤ་ཨཱ་བི་ཤ མ་ཧཱ་ཤྲཱི་ཡེ། ཧ་བྱ་ཀ་བྱ་ཝནྣཱ་ཡ། བདག་གི་སྡིག་སྒྲིབ་བར་
ཆད་ནད་གདོན་དུས་མ་ཡིན་པའི་འཆི་བ་ལ་སོགས་པ་མི་མཐུན་པའི་ཕྱོགས་ཐམས་ཅདཤནྟཱི་ཀུ་རུ་སྭཱ་ཧཱ། ཞེས་ལན་བདུན་གྱིས་དགང་བླུགས་འབུལ། དེ་བཞིན་དུ་སྔགས་དེ་ཉིད་ཀྱིས་ཡམ་ཤིང་ལན་གསུམ་འབུལ། སླར་
ཡང་སྔགས་དེ་ཉིད་ལན་ཇི་ལྟར་འོས་པས། བསྲེག་རྫས་ཐམས་ཅད་བསྲེས་པ་ཇི་ལྟར་རིགས་པར་འབུལ་ལོ།། ཨོཾ་ཨགྣ་ཡེ་སྭཱ་ཧཱ། ཞེས་པས་མར་བླུགས་གཟར་གང་ཐབ་ཏུ་འབུལ། འཇིག་རྟེན་པའི་མེ་ལྷ་མཆོད་པའོ། །སླར་ཡང་བསངས་

སྦྱང་༑ མེ་ལྷའི་ཐུགས་ཀ་རབ་ཏུ་ཡངས་པའི་དབུས་སུ། བྷཾ་ལས་ཟླ་བ་ཆུ་ཤེལ་གྱི་གཞལ་ཡས་ཁང་སོགས་ནས། བཛྲ་ས་མཱ་ཛཿའི་བར་མདུན་བསྐྱེད་ལྷ་ལས་ཇི་ལྟ་བ་ལས། གལ་ཏེ་དཀྱིལ་འཁོར་དང་འབྲེལ་ན་སློབ་
དཔོན་ནམ་ཁས་སློབ་དཀྱིལ་འཁོར་གྱི་དྲུང་དུ་ཡིག་བརྒྱ་བརྗོད་བཞིན་པས་མཚོདྀ་ཡོན་སྦྲེང་། སྤོས་བོར་འཛིན་པས། རྟེན་ནི་རྡུལ་ཚོན་དཀྱིལ་འཁོར་ལ། །བཞུགས་པའི་བརྟེན་པ་དཀྱིལ་འཁོར་པ། །ཐབ་ཀྱི་དབུས་ཀྱི་
དཀྱིལ་འཁོར་དུ། །དེང་འདིར་སྤྱན་འདྲེན་གཤེགས་སུ་གསོལ།། ཞེས་སྙན་གསན་དབབ་སྟེ། སྙིང་པོ་བརྗོད་བཞིན་པས་མེ་ཏོག་ལྷའི་ངོ་བོར་མོས་ཏེ་རྡུལ་ཚོན་ནས་ལེན་པའི་ཚུལ་གྱིས་རིན་པོ་ཆེའི་སྣོད་དུ་བླངས་ཤིང་བཀུར་བསྟི་
དང་བཅས་སྦྱིན་སྲེག་ཁང་པར་སྤྱན་དྲངས་ཏེ། ཨོཾ༑ ཐུགས་རྗེ་རྨད་བྱུང་སོགས་གཞུང་ལྟར་ལ། ཛཿ ཧཱུྃ་བྃ་ཧོཿ ཞེས་པའི་སྐབས་སུ་མེ་ཏོག་ཐབ་ཏུ་དོར་ལ་དབང་བསྐུར་རྒྱས་གདབ་པར་བྱའོ། །དེ་ནས་མཆོད་ཡོན་གྱི་སྣོད་
གཉིས་པ་ནས་ཀུ་ཤས་བསངས་གཏོར་འབུལ་བཞིན་ཏུ་བཟེད་ནལ་དུ་བླུགས། ཡི་གེ་བཅུ་པའི་མཐར་གོང་གི་མཆོད་ཡོན་གྱི་སྔགས་སྦྱར་བས་མཆོད་ཡོན་འབུལ། མེ་ཏོག་ནས་རོལ་མོའི་བར་དང༌། འཁོར་བ་ལས་སྒྲོལ་ལྟ་བུས་བསྟོད། སྤྲོས་
པ་ལ་དགའ་ན་མདུན་བསྐྱེད་སྐབས་སུ་འབྱུང་བའི་མཆོད་བསྟོད་རྒྱས་པ་སྦྱར། དེ་ནས་བསྲེག་རྫས་འབུལ་བ་ནི། དགང་བླུགས་ཁ་ལ་ཧཱུཾ་ཡིག་གསལ། །བཅོམ་ལྡན་འདས་མའི་ལྗགས་ལ་ཡང་། །ཏཱཾ་ཡིག་དག་གིས་
88

ཨཱ| ༄༅། །མཚན་པ་ཡིས། །བསྲེག་རྫས་བདུད་རྩི་བཞེས་པར་གྱུར། །ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཞེས་ལན་གཅིག ཨོཾ་ཨགྣ་ཡེ་སྭཱ་ཧཱ། ཞེས་པ་ལན་བདུན། བདག་གི་སྡིག་
༉ སྒྲིབ་བར་ཆད་ནད་གདོན་དུས་མ་ཡིན་པའི་འཆི་བ་ལ་སོགས་པ་མི་མཐུན་པའི་ཕྱོགས་ཐམས་ཅད་ཤནྟིཾ་ཀུ་རུ་སྭཱ་ཧཱ། ཞེས་པ་ལན་གཅིག་སྤེལ་བས་མཚོན། བསྲེག་རྫས་སོ་སོར་གྲངས་ཀ་ཇི་ཙམ་འབུལ་ཡང་དེས་འགྲེས་ ེ
ཤེས་པར་བྱ་སྟེ། དེ་ནི་མར།ཁུའི་སྔགས་སོ། །དེ་བཞིན་དུ། ཨོཾ་བོ་ངྷི་པྲྀཀྵ་ཡ་སྭཱ་ཧཱ། ཡམཤིང་གི་སྔགས་སོ།། ཨོཾ་སརྦ་པཱ་པཾ་ད་ཧ་ན་བཛྲ་ཡ་སྭཱ་ཧཱ། ཏིལ་དང་། ཨོཾ་བཛྲ་ཨཱ་ཡུ་ཥེ་སྭཱ་ཧཱ། དུརྻ་དང༌། ཨོཾ་
བཛྲ་པུཥྤ་ཡ་སྭཱ་ཧཱ། འབྲས་མ་གྲུགས་པ་དང་། ཨོཾ་སརྦ་སཾ་པ་དེ་སྭཱ་ཧཱ། ཞོ་ཟན་དང་། ཨོཾ་ཨ་པྲ་ཏི་ཧ་ཏ་བཛྲ་ཡ་སྭཱ་ཧཱ། ཀུ་ཤ་དང་། ཨོྃ་བཛྲ་བཱི་ཛཱ་ཡེ་སྭཱ་ཧཱ། འབྲས་སོ་བ་དང་། ༀ་བཛྲ་མ་ཧཱ་བེ་ག
ཡ་སྭཱ་ཧཱ། ནས་དང་། ཨོཾ་བཛྲ་མ་ཧཱ་བ་ལཱ་ཡཱ་སྭཱ་ཧཱ། སྲན་མ་དང་། ཨོཾ་བཛྲ་གྷསྨ་རྻ་སྭཱ་ཧཱ། གྲོ་དང་། ཨོཾ་སརྦ་ཨརྠ་སིདྡྷི་ཡ་སྭཱ་ཧཱ། ཡུངས་ཀར་གྱི་སྔགས་སོ། །གཞན་ཡང་ཟས་སྣ་སྨན་འབྲུ་རིན་ཆེན་དར་
འདོད་
ཟབ་སོགས་མཆོད་པ་རྣམ་པ་སྣ་ཚོགས་པས་མཆོད་པར་བྱ་སྟེ། སྙིང་པོའི་སྔགས་ཀྱིས་འབུལ་བར་བྱའོ། །དེ་ལ་མར་དང་ཡམ་ཤིང་ནི་མེད་དུ་མི་རུང་བ་ཡིན་ཅིང་། རྫས་གཞན་དེ་དག་ཇི་ཙམ་རྙེད་བདེ་ཙམ་འབུལ་བ་ཡིན་ཀྱང་། ལས་ཐམས་ཅད་པ་འཇོ་

ལ་ལྟ་ཅི་སྨོས། ཞི་བ་རྐྱང་པ་ལ་ཡང་རྫས་དེ་དག་འཛོམ་ན་ལེགས་ཤིང་། རབ་གནས་དང༌། རང་གཞན་གྱི་ཞི་བའི་ལས་སྤྱི་འགྲོ་ཙམ་བསྒྲུབ་པ་ལ། བསྲེག་རྫས་སོ་སོ་རེ་ནས་བརྒྱ་ཕྲག་རེ་རེ་ཙམ་དང༌། རྫས་སྔགས་ཀྱང་དེ་ཙམ་འབུལ་བ་ཡིན
ལ༑ ཚེའི་བར་ཆད་ཁོ་ན་ཞི་བར་བྱེད་པ་སོགས། ཞི་བའི་ལས་ཉི་ཚེ་བ་ལ། སོ་སོའི་རྫས་དང་སྔགས་སྣ་རེ་རེ་ཕྱེད་པ་སོགས་ཡོད་ཀྱང་། དངོས་གྲུབ་ཀྱི་དོན་དང་། བསྙེན་པའི་ཁ་སྐོང་ལ་ཐོག་མར་མར་ཁུ། ཡམ་ཤིང་མང་ཙམ་དང་། ལྷག་མ་
བསྲེག་རྫས་སོ་སོ་ལ་གྲངས་མཉམ་པ་མང་ཉུང་གང་འོས་རེ་ཕུལ་བའི་རྗེས་སུ་སྙིང་པོའི་སྔགས་ཁོ་ནས་སྲེག་པར་བྱེད་པ་ཉིད་ལ་ཇི་ཙམ་དགོས་པའི་གྲངས་འཛིན་པ་ཉིད་བཟང་བ་ཡིན་ནོ། །བསྲེག་རྫས་རྫོགས་པའི་མཐར་མདུན་བསྐྱེད་སྐབས་ལྟར་གཏོར་
འབུལ༑ མཆོད་བསྟོད། ཞི་བའི་འདོད་གསོལ་གང་འོས་བྱ། ཡིག་བརྒྱ་ལན་གསུམ་བཟླས། གང་ཡང་བདག་བློ་རྨོངས་པ་ཡིས། །ཉེས་བྱས་ཅུང་ཟད་གང་བགྱིས་པ། །གང་ཕྱིར་ལུས་ཅན་སྐྱབས་ཡིན་
ཕྱིར༑ །མགོན་ཁྱོད་དེ་རིང་བཟོད་མཛད་རིགས། །མ་རྙེད་ཡོངས་སུ་མ་ཤེས་དང༌། །གང་ཡངནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱོད་ཀྱིས་བཟོད་མཛད་
རིགས༑ །བདག་ལ་དངོས་གྲུབ་མཆོག་སྩོལ་ལགས། །ཏིང་འཛིན་ཀུན་གྱི་འབྲས་བུ་སྩལ། །སེམས་ཅན་ཀུན་ལ་ཅི་འདོད་པར། །དངོས་གྲུབ་བླ་ན་མེད་པའང་སྩལ། །སླར་ཡང་གཤེགས་

།པར་མཛད་པའི་ཕྱིར། །རང་གི་གནས་གཤེགས་བཛྲ་མུ༔ ཞེས་ཡེ་ཤེས་ཀྱི་འཁོར་ལོ་རང་བཞིན་གྱི་གནས་སུ་གཤེགས་ཤིང༌། དམ་ཚིག་པ་རང་ལ་བསྡུ་བའམ། གཉིས་ཀར་ཡང་རང་གི་སྐ |༄༅།
སྙིང་གར་བསྡུ་སྐབས་སུ་གང་བབ་སྦྱར་རོ། །གལ་ཏེ་སྔོན་དུ་ཚོམ་བུ་སྤྱན་དྲངས་ཡོད་ན་སྐབས་འདིར། སློབ་དཔོན་གྱིས་ཡིག་བཅུ་བརྗོད་བཞིན་མེ་ཏོག་ཐབ་དབུས་ནས་ལེན་པའི་ཚུལ་གྱིས་སྤྱན་འདྲེན་པའི་སྐབས་ལྟར་བྱེད་ལ་དཀྱིལ་འཁོར་དུ་བཞུགས་
སུ་གསོལ་ཏེ། ཡིག་བཅུའི་མཐར་བཛྲ་ས་མཱ་ཡ་སཾ། ཞེས་དང་། རྡུལ་ཚོན་གྱི་ནི་དཀྱིལ་འཁོར་ལ། །སྤྱན་དྲངས་དཀྱིལ་འཁོར་ཐིམ་པར་གྱུར། ཞེས་མོས་ཏེ་འཇིག་རྟེན་ལས་འདས་པའི་མེ་ལྷ་མཆོད་པའོ། །དེ་ནས་
ཨོཾ་ཨགྣ་ཡེ་སྭཱ་ཧཱ། ཞེས་པས་མར་བླུགས་གཟེར་གང་ཕུལ། མཆོད་ཡོན་ནས་རོལ་མོའི་བར་གྱིས་མཆོདཔ་གོང་བཞིན། ཚངས་པ་འཇིག་རྟེན་མགོན་གྱི་སྲས། །མེ་ལྷའི་རྒྱལ་པོ་དྲང་སྲོང་མཆོག །འབྱུང་པོ་
ཡོངས་སུ་བསྐྱབ་པའི་ཕྱིར། །ཐུགས་རྗེའི་དབང་གིས་སྐུར་སྤྲུལ་པ། །རིག་སྔགས་གྲུབ་པའི་དྲང་སྲོང་ཚུལ། །ཉོན་མོངས་སྲེག་པའི་ཤེས་རབ་འོད། །བསྐལ་པའི་མེ་ལྟར་གཟི་བརྗིད་
འབར༑ །མངོན་ཤེས་རྫུ་འཕྲུལ་ཞབས་དང་ལྡན། །ཐབས་ཀྱིས་སྤྲུལ་པའི་ཐེག་པ་ཆིབས། །རིག་སྔགས་གསུང་གི་བགྲང་ཕྲེང་འཛིན། །བདུད་རྩིའི་བཅུད་ལྡན་གྷདྡྷེ་བསྣམས། །ཆོས་ཀྱི་

བདུད་རྩི་ཡོངས་ལ་བསིལ། །ཉེས་པའི་སྐྱོན་བྲལ་ཚངས་པར་སྤྱོད། །འཇིག་རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །དེ་ལ་བསྟོད་དེ་ཕྱག་ཀྱང་འཚལ།། ཅེས་པས་
བསྟོད༑ མེ་ལྷའི་གཏོར་མ་བསངས་སྦྱང་། སྟོང་པའི་ངང་ལས་ཨོཾ་ཨཱཿ ཧཱུྃལས་བྱུང་བའི་བདུད་རྩིའི་རྒྱ་མཚོ་ཆེན་པོར་གྱུར། །ཨོཾ་ཨཱཿ ཧཱུྃཧ་ཧོཿ ཧྲཱིཿ ཨོཾ་ཨགྣ་ཡེ། ཨཱ་དི་བྱ་ནས། ཝཉྩཱ་ཡ་ལ། ཨ་
ཀཱ་རོ་མུ་ཁཾ་སོགས་སྦྱར་ལ་ལན་བདུན་གྱིས་གཏོར་མ་འབུལ། ཡང་ཨཉྙཾ་ནས། ཤཾབྡའི་བར་གྱིས་མཆོད། མེ་སྟེ་བསྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག །མེ་ལྷ་འཁོར་དང་བཅས་པ་
ལ༑ །མཆོད་ཅིང་བསྟོད་དེ་ཕྱག་ཀྱང་འཚལ། །མཆོད་སྦྱིན་གཏོར་མ་འདི་བཞེས་ལ། །རྣལ་འབྱོར་བདག་ཅག་ནས། ཀུན་འགྲུབ་ཤོག་གི་བར་གྱིས་ཕྲིན་ལས་བཅོལ། གོང་ལྟར་མཆོད་ཡོན་ཕུལ། གང་
ཡང་བདག་བློ་རྨོངས་པ་ཡིས།། སོགས་བཟོད་པར་གསོལ། རང་གི་དོན་དང་གཞན་གྱི་དོན། །སྒྲབ་བྱེད་བསྲེག་བྱ་ཟ་བ་གཤེགས། །ཇི་བཞིན་དུས་སུ་ཚུར་བྱོན་ཅིང༌། །བདག་གི་དངོས་གྲུབ་
ཐམས་ཅད་སྒྲབས། །ཨོཾ་ཨཱཿ ཧཱུྃབཛྲ་མུ ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་འབར་བའི་མེའི་ངང་དུ་ཐིམ་པར་གྱུར། སྨོན་ལམ་དང་བཀྲ་ཤིས་ཅི་འགྲུབ་བྱ། མེ་རང་བཞིན་གྱིས་
72

།ཞི་བར་མ་གྱུར་གྱི་བར་དུ་དཀྲུག་པར་མི་བྱ་ལ། གློ་བུར་དུ་ལས་རྗེས་བསྡུ་དགོས་པ་བྱུང་ན། འོ་མ་དང་དྲི་བཟང་གི་ཆུ་ལ། ཨོཾ་རུ་རུ་སྥུ་རུ་ཛྭ་ལ་ཏི ཥྛ་སིདྡྷི་ལོ་ཙ་ནི། སརྦ་ཨརྠ་སཱ་དྷ་ནི་སྭཱ་
ཧཱ༑ ཅེས་བརྒྱ་རྩ་ཙམ་བཟླས་ཏེ་མེ་ལ་བླུག་གོ། གཉིས་པ་རྒྱས་པའི་སྦྱིན་སྲེག་ནི། སྟེགས་བུ་གྲུབ་བཞི། ཐབ་ཀྱི་གཞི་སེར་པོ་ལ་རེ་ཁཱ་མ་འདྲེས་པས་བཅད་ཅིང་ལྟེ་བར་ཨུཏྤལ་རིན་པོ་ཆེས་མཚནཔ་འབྲི་བ་དང་། བསྲེག་རྫས་ཀྱི་གཙོ་བོ་ཚེ་
འཕེལ་བ་ལ་དུརླ། བསོད་ནམས་རྒྱལ་བ་ལ་འབྲས་སོ་བ་ལ་སོགས་བུངས་བསྐྱེད། འདུག་སྟངས་ཆས་གོས་སོགས་བསྒྱུར། འདོན་བྱའི་སྐབས་སུའང་ཟླུམ་པོ་ལ་གྲུ་བཞི། དཀར་པོ་ལ་སེར་པོ་སོགས་དང༌། བསྲེག་རྫས་འདོད་གསོལ་
སྐབས། བདག་གི་ཚེ་བསོད་དཔལ་འབྱོར་སྙན་གྲགས་མངའ་ཐང་སྤང་རྟོགས་ཀྱི་ཡོན་ཏན་ཐམས་ཅད་པུཥྞཱི་ཀུ་རུ་ཨོཾ། ཞེས་བསྒྱུར་བ་ཙམ་ལས་གཞན་ཞི་བའི་སྦྱིན་སྲེག་སོར་བཞག་ཉིད་ཀྱིས་འཐུས་ལ། སྤྱིར་ཕྱག་ལེན་
གྱི་བབ་སོགས་སྦྱིན་སྲེག་སྤྱིའི་གོ་བ་ཆགས་ཤིང་ཁོག་ཁྲོལ་བ་ཞིག་ཅི་ནས་གལ་ཆེ། འདི་ལས་སྤྲོས་པ་རྒྱས་པ་འདོད་ན་རྗེ་དགུ་པས་མཛད་པའི་ཡིག་ཆ་ལ་སོགས་པ་ལྟར་རམ། ལུགས་རྙིང་སོར་བཞག་སྤྲོ་ན་གཙང་པ་བློ་བཟང་པའི་ཡིག་ཆ་ལ་རྗེ་པདྨ་
དཀར་པོས་ལྷན་ཐབས་སུ་སྤྲོས་པ་ཉིད་འདུས་ཤིང་གསལ་བས་དེ་ལྟར་བྱའོ།། དྲུག་པ་ལས་ལ་སྦྱོར་བ་ལ། སྡོམ་ནི། འཁོར་ལོ་སྲུང་འཁོར་འཇིགས་དང་སྡང་། །ལམ་དགྲ་ཇག་རྐུན་དུག་དང་མཛེ།

འབོགས་པའི་ནད་དང་མཚོན་ཆ་སྲུང༌། །བཙོན་འདོན་འཐབ་རྒྱལ་མིག་ནད་བསལ། །ངག་འགྲོལ་ནད་གསོ་བར་ཆད་སོལ། །ཁྲུས་ཆོག་རྨིས་བརྟག་དབང་གི་ལས། །སྲིད་སྤེལ་བདེར་བཙའ་
བྱིས་པ་གསོ། །ནོར་དང་བློ་གྲོས་ཚེ་སྤེལ་བའོ། །དེའང་རྗེ་བཙུན་སྒྲོལ་མ་དཀར་མོའི་བསྙེན་སྒྲུབ་སྦྱིན་སྲེག་བཅས་གྲངས་དུས་རྟགས་གསུམ་གྱིས་སྒྲུབ་པ་པོ་ནུས་པ་ཐོབ་པའམ། ཐ་ནའང་རྩ་བའི་
སྔགས་ཡི་གེ་བཅུ་པའི་བཟླས་པ་བྱེ་བ་སྔོན་དུ་སོང་བའི་གང་ཟག་གིས་ལས་སོ་སོ་ལ་སྔགས་དང་དམིགས་པའི་གནད་ཅུང་ཟད་ཁ་སྒྱར་བས་ཕྲིན་ལས་བརྩམ་པ་འགྲུབ་སྟེ། འཕགས་པ་ཀླུས། རང་
གི་ལས་དང་མཐུན་པ་ཡི། །སྒྲོལ་མ་ཡི་ནི་ཏིང་འཛིན་གྱིས། །ལས་གཞན་དག་ཀྱང་བྱ་བར་ནུས། །ཞེས་གསུངས་སོ། །དེེ་ལ་དང་པོ་གདགས་པའི་འཁོར་ལོ་ནི། དར་རས་གཙང་མར་སྐྱེས་
པ་ལ་གུར་གུམ། བུད་མེད་ལ་གི་ཝཾ་གིས་འཁོར་ལོ་དཀར་པོ་རྩིབས་བརྒྱད་པའི་ལྟེ་བར་ཏཱཾ། དེ་མཐར་སྲུང་བ་ཡིན་ན། ཨཾ་ཆེ་གེ་མོའི་ནད་གདོན་འཇིགས་བརྒྱད་དུས་མ་ཡིན་པའི་འཆི་བ་ལ་
སོགས་པ་མི་མཐུན་པའི་ཕྱོགས་ཐམས་ཅད་རཀྵ་སྭཱ་ཧཱ། ལྟ་བུ་དང་། རྒྱས་པའི་ལས་ཡིན་ན། ཨཾ་ཆེ་གེ་མོོའི་ཚེ་བསོད་དཔལ་འབྱོར་སྙན་གྲགས་སྤང་རྟོགས་ལ་སོགས་པ་པུཙྪིཾ་ཀུ་རུ་སྭཱ་ཧཱ། ལྟ་༈

༄༅། །བུ་ཁ་བསྒྱུར་རིགས་པས་འཕྲུལ། རྩིབས་བརྒྱད་ལ་མདུན་ནས་གཡས་བསྐོར་དུ། ཏཱ་རེ་ཏུཏ་ཏཱ་རེ་ཏུ་རེ་སྭཱ། དེ་རྒྱབ་མུ་ཁྱུད་བདུན་བསྐོར་བའི་དང་པོ་ལ་ཡེ
དྷར༑ གཉིས་པར་རྡོ་རྗེའི་ཕྲེང་བ་དང༌། ཨོཾ་ཧཱུྃ་ཏྲཾ་ཧྲཱིཿ ཨཱཿ ཧཱ་ཆེ་གེ་མོ་ལ་རཀྵ་རཀྵ་ཧཱུཾ། གསུམ་པར་དབྱངས་གསལ། བཞི་པར་བདུད་རྩི་འཁྱིལ་པའི་གཟུངས་རིང་། ན་མཿས་མནྟ་བུདྡྷེ་
བྷྱོཿ༑ ན་མ་མ་ཧཱ་བཛྲ་ཀྲོ་དྷཱ་ཡ། མ་ཧཱ་དཾཥོངྐ་ཊ་བྷཻ་ར་བཱ་ཡ། བཛྲ་སནྡོ་ཧདཎྷཱ་ཡ། ཨོཾ་ཨ་མྲྀ་ཏ་ཀུཎྜ་ལཱི་ཧཱུཾ་ཕཊ། ལྔ་པ་རལ་གྲི་རྩེ་མོ་ཕྱིར་བསྟན་ཏཱཾ་གིས་མཚན་པ། དྲུག་པ་ལ་ཧཱུྃ་ཡིག་ཤ་
སྟག བདུན་པར་མེ་རི་བཅས་བྲིས་ནས་རང་སྔགས་དང་ཡེ་དྷར་གྱིས་རབ་ཏུ་གནས། རིན་པོ་ཆེའི་སྣོད་དུ་ཞག་བདུན་སོགས་ལྷ་བསྐྱེད་ལ་བསྒྲུབ་ཅིང་མཆོད། སྒྲོལ་མ་ཞུ་ནས་ཏཱཾ་ཡིག་དུ་གྱུར་
པར་མོས་ལ་དྲིལ་ཏེ་རིན་པོ་ཆེའི་སྣོད་དུ་བཅུག སྐྱེས་པའི་གཡས་དང་བུད་མེད་ཀྱི་གཡོན་ནམ་གཉིས་ཀའི་མགུལ་དུ་བཏགས། ཕན་ཡོན་ནི་གཤམ་དུ་འབྱུང་ངོ༌། །སྲུང་བ་ལ་འཁོར་ལོ་ལྗང་གུ་
དང་ཚེ་སྤེལ་བ་ལ་དཀར་པོ་གཙོ་བོ་ཡིན་མོད་ཀྱི་དཀར་པོས་ཀྱང་ཐམས་ཅད་འགྲུབ་བོ། །ཡང་ཡིག་རྙིང་ལྟར་ན་མུ་ཁྱུད་རིམ་བཞིའི་ལྟེ་བར་ཨོཾ་གྱེན་བསྟན། ྋཧ་ཐུར་བསྟན། དེ་གཉིས་ཀྱི་བར་དུ་

འཆང་བ་པོ་ལ་རཀྵ་རཀྵ་ཀུ་རུ། རྩིབས་བརྒྱད་ལ་ཡིག་འབྲུ་བརྒྱད། རྩིབས་མཆན་ལ་དབྱངས་བཅུ་དྲུག་གཉིས་རེ། དེ་རྒྱབ་པད་དཀར། དེ་རྒྱབ་རྡོ་རྗེའི་ར་བས་བསྐོར་བ་བྲི། མཎྜལ་སྟེང་
བུམ་པའི་ཁར་བཞག ཙཀྲ་ཆུ་བོ་ཆེན་པོའི་སྟེང་དུ་བཞུགས་པར་བསམ། མདུན་བསྐྱེད་ལྟར་བསྒྲུབ་ལ་རབ་ཏུ་གནས་ཏེ་གདགས་སོ། །འཁོར་ལོ་འདི་དག་གིས་བཅིངས་པ་དགྲོལ་བ། བློ་
འཕེལ༑ དབང་སྡུད་སོགས་ཁ་སྒྱུར་ཇི་ལྟར་འོས་པ་འགྲུབ་པར་གསལ་ཏེ། འཕགས་པ་ཀླུས། སྦྱོར་བ་དེ་ཡིས་རྒྱལ་པོ་ཡི། །བཙོན་ར་ལ་སོགས་བསྲུང་བར་བྱ། །སྒྲོལ་མའི་ལས་ཀྱི་སྦྱོར་བ་
ལས༑ །ལས་རྣམས་ཡང་དག་བསྒྲུབ་བྱ་སྟེ། །ནད་སོགས་ཞི་བའི་ལས་དང་ནི། །དབང་དུ་བྱ་བའི་སྦྱོར་བ་ལའང་། ཆོ་ག་གོང་མ་དེ་ཉིད་ལས། །འཁོར་ལོ་ལ་སོགས་ཁ་དོག་དང༌། །
སྔགས་ཀྱིས་སྤེལ་བ་བསྟེན་པར་བྱ། ྋ།ཞེས་དང་། བསྒྲུབ་བྱ་ཤེས་རབ་ཞན་པ་དང༌། །ལེ་ལོ་ཅན་སོགས་རྣམས་ལ་ནི། །གོང་མའི་ཆོ་ག་དེ་ཉིད་ལས། །གཞན་དུ་བྱ་བར་བསྟན་པ་སྟེ། །
འཁོར་ལོ་སྔ་མ་དེ་ཉིད་ལས། །སྔགས་རྣམས་གཡོན་བསྐོར་དག་ཏུ་འགོད། །མུ་ཁྱུད་ལ་ཡང་ཨ་སོགས་འགོད། །དེ་ལྟར་སྒོམ་དང་བཟླས་བྱས་ན། །བློ་དམན་རྣམས་ནི་བློ་ལྡན་འགྱུར།

༄༅། །ཞེས་དང༌། གྲོ་ག་ལ་སོགས་གཞི་ལ་ནི། །འཁོར་ལོ་གོང་མ་ལྟར་བྲིས་ནས། །ལུས་ལ་བཅངས་པར་བྱས་ན་ཡང༌། །དེ་ཙམ་གྱིས་ཀྱང་བསྲུང་བར་འགྱུར།
༉ ཞེས་སོགས་རྒྱས་པར་འབྱུང་ངོ༌། །གཉིས་པ་ཆགས་ཆེ་བ་ལ་འཁོར་ལོའི་གུར་ཁང་གིས་སྲུང་བ་ནི། མཚན་བཅས་རྫོགས་རིམ་སྐབས་ལྟར་ལ་འོད་ཁྱིམ་རིམ་པ་དྲུག་མི་དགོས། འཁོར་ལོའི་
རྒྱབ་ཏུ་རྡོ་རྗེ་དང་མེ་རི་དཀར་པོའི་གུར་ཁང་བསྒོམ་པ་གསུང་རྒྱུན་ལས་འབྱུང༌། བསྲུང་བྱ་གཞན་ཡོད་ནའང་གུར་ཁང་ནང་དུ་སྒྲོལ་མའི་སྐུར་གྱུར་ནས་ཆུད་པར་བསྒོམ་ལ། ཡིག་བརྒྱད་གཤམ་
དུ༑ ནད་གདོན་བར་ཆད་ཐམས་ཅད་རཀྵ་རཀྵ་ཀུ་རུ་སྭཱ་ཧཱ། ལྟ་བུ་འཇིགས་པ་གང་ཡིན་དེའི་མིང་ནས་སྨོས་པའི་སྤེལ་ཚིག་སྦྱར། ཤིན་ཏུ་ཟབ། ཡང་གྲུབ་ཆེན་ཀརྨ་པའི་གདམས་ངག་སྒྲོལ་
དཀར་ལྷ་ལྔ་ལས་འབྱུང་བ་ལྟར་ན་པད་ཉི་ཟླ་གདན་ལ་ཏཱཾ། དེ་ལས་བྷཾ་ཆད་པས། གུར་ཐབས་ཀྱི་འཁོར་ལོ་ཕྱི་མཚོན་ཆ། ནང་གཞལ་ཡས་ཁང་པའི་དབུས་སུ་རང་ཉིད་ཏཱཾ་ལས་སྒྲོལ་མ་དཀར་མོ་
ཐུགས་ཀར་འཁོར་ལོ་ཡིག་འབྲུ་དང་བཅས་པ། རྩིབས་བརྒྱད་ལ་སྒྲོལ་མ་ཁྲོ་གཉེར་ཅན་དཀར་མོ་བརྒྱད། གཡས་འཁོར་ལོ་རྩིབས་བརྒྱད། གཡོན་སྡིགས་མཛུབ་ལྕགས་ཀྱུ། ཞབས་གཡས་༤

བསྐུམ་གཡོན་བརྐྱང་སྟག་ཤམ་ཅན། ཁྲོ་མོའི་རྣམ་འགྱུར་ཡོངས་སུ་རྫོགས་པ། སྐུ་ལ་བསྐལ་མེ་འབར་བས་བྱད་མ་གནོད་བྱེད་སྲེག་པ། ཐུགས་ཀའི་འོད་ཟེར་གྱིས་ཡེ་ཤེས་པ་སྤྱན་དྲངས་ནམ་
མཁར་བཞུགས་པ་ལ་ཡན་ལག་བདུན་པ་དང་པཱུ་ཛ་ཕུལ། གསོལ་བ་གདབ་པས་བདག་དང་བསྲུང་བྱ་ལ་ཡང་ཡང་ཐིམ་པས་བྱིན་གྱིས་བརླབ། གུར་ཁང་གཡས་སུ་འཁོར་བའི་རྩིབས་རྩེས་བྱད་མ་
གནོད་བྱེད་གཏུབ། མཚོན་ཆ་དང་མེ་རླུང་འཚུབ་མས་གནོད་བྱེད་སྐད་ཅིག་ལ་རྡུལ་ཕྲན་བཞིན་བརླག་པར་བསམ། བཟླས་པ་བྱེད་འདོད་ན་ཐུགས་ཀའི་ཏཱཾ་ལ་སྔགས་ཀྱིས་གཡོན་དུ་བསྐོར། སྟེང་
འོག་ཕྱོགས་མཚམས་སྒྲོལ་མ་ཞི་ཁྲོའི་ལྷ་ཚོགས་ཀྱིས་གང་ནས་སྲུང་བར་བསྒོམ་ལ། ཡིག་བརྒྱད་ཤམ་དུ། བདག་ཅག་ཡོན་མཆོད་འཁོར་དང་བཅས་པ་ལ་སྲུངས་ཤིག་སྭཱ་ཧཱ། ཞེས་
བཟླ༑ ཟློག་པ་བྱེད་ན། འཇིག་རྟེན་ཁམས་རྣམས་སྒྲོལ་མ་ཞི་ཁྲོས་གང་། མཚོན་ཆ་སྣ་ཚོགས་ཀྱིས་གནོད་བྱེད་ཚར་བཅད་པར་མོས། སྔགས་ཤམ། བདག་འཁོར་དང་བཅས་པ་ལ་གནོད་
བྱེད་ཐམས་ཅད་ཟློག་ཟློག་སྭཱ་ཧཱ། ཞེས་བཏགས། རྗེ་དུས་གསུམ་མཁྱེན་པའི་སྲུང་བ་རྡོ་རྗེའི་གོ་ཆ་སྙན་བརྒྱུད་ཐུགས་ལ་གབ་པ་ཡིན་གསུངས། གསུམ་པ་དགྲ་དང་གཅན་གཟན་སྦྲུལ་ལ་སོགས་

།པའི་འཇིགས་པ་སྤྱི་སྲུང་བ་ནི། རང་གི་གོས་ཀྱི་མཐའ་འམ་སྐ་རགས་སམ་སྐྲའི་སྟེང་དུ་ཟླ་བ་ལ་ཏཱཾ་དཀར་པོ། དེའི་འོད་ཀྱིས་གནོད་བྱེད་བཀུག་སྟེ་བཅིངས་པར་༄༅།
བསམ༑ རྩ་སྔགས་ལ་རཀྵ་བཏགས་པ་ལན་བདུན་བརྗོད་ཅིང་དབུགས་བསྡོམས་ལ་མདུད་པ་གསུམ་བོར་འཇིགས་པ་ལས་ཐར་ནས་བཀྲོལ་ཡང་། ཐོ་རངས་མཎྜལ་དུ་ཡན་ལག་བཞི་རྫོགས་སུ་
བསྐྱེད༑ མཆོད་བསྟོད་གཏོར་མ་ཡན་ལག་བདུན་པ་བྱས་ནས་ཕྱག་གཡས་མི་འཇིགས་པའི་རྒྱས་རང་གི་སྤྱི་བོར་རེག་པར་བསམ་ལ་དངོས་སུ་ཕྱག་རྒྱ་སྤྱི་བོར། གཏུགས་པས་འཇིགས་པ་མཐའ་
དག་ལས་སྐྱོབ་ཅིང་བཙོན་ལས་ཀྱང་ཐར་གསུངས། འཇིགས་བརྒྱད་སོ་སོར་སྲུང་བའི་སྒོམ་བཟླས་རྣལ་འབྱོར་མའི་རྒྱུད་དུ་འབྱུང་ཡང་ཞིབ་པར་ན་ཕྱག་བརྒྱད་སྒྲོལ་མའི་དཀྱིལ་འཁོར་དང་འབྲེལ་
ཞིང་༑ སྤྱི་ཙམ་དུ་རྩ་སྔགས་ཡི་གེ་བཅུ་པའི་ལས་ཚོགས་སུ་སྦྱོར་དུ་རུང་བས་གཞན་དུ་ཤེས་པར་བྱའོ། །ཡང་བུ་མོ་མགོ་གཙང་གིས་སྲུང་སྐུད་དཀར་པོ་རིང་པོ་ཞིག་བྱས་བསངས་སྦྱང་། མདུད་
པ་ཉེར་གཅིག་བྱས་ལ་རེ་རེ་བཞིན་སྒྲོལ་མར་བསྒོམ། ཡིག་བརྒྱད་གཤམ་དུ། འདི་འཆང་བ་ལ་ཆོམ་རྐུན་དང་གཅན་གཟན་གྱི་འཇིགས་པ་སྲུངས་ཤིག་རཀྵ་རཀྵ་སྭཱ་ཧཱ། ལྟ་བུ་སྤེལ་ཚིག་བསྒྱུར་

བ་བརྒྱ་སྟོང་ཅི་ནུས་བཟླས། ལྷ་བསྟིམ། རྟེན་སྙིང་གིས་རབ་གནས་བྱས་པ་བསྲུང་བྱ་ལ་བཏགས་པས་སྲུང་བའི་མཆོག་ཏུ་འགྱུར་རོ། །ཡང་སྲིད་སྤེལ་སྐབས་སུ་སྨོས་པའི་ཏཱ་རི་ཎིའི་སྔགས་བྲིས་
ཏེ་སྐེའམ་དཔུང་པར་བཏགས་པས་ཀྱང་འཇིགས་པ་ཐམས་ཅད་ལས་སྲུང་བར་བྱེད་དོ། །བཞི་པ་རང་ལ་སྡང་བ་བཅིང་ན། སོ་ཕག་ལ་ཡུང་བའི་ཁུ་བས་ཡི་གེ་ལཾ་ཆེན་པོ་བྲི། དེའི་ཁོག་
པར༑ ཨོཾ་བྷ་ཏཱ་ལི་བྷ་རཱ་ལི་བ་ར་ཧ་མུ་ཁ་སི་དཱ་དུ་ཏཾ་ན་དུ་ཤ་ནི་མུ་ཁི། ཆེ་གེ་མོ་སྟྭམྦྷྰ་ཡ་སྭཱ་ཧཱ། ཞེས་བྲིས། སྒྲོལ་མའི་ང་རྒྱལ་གྱིས་རྩ་སྔགས་དང་། སྔགས་འདིའང་བཟླས་ལ་ལམ་རྒྱ་གྲམ་
གྱི་འོག་ཏུ་མནན་པས། སྡང་བྱེད་ཐམས་ཅད་འཆིང་བར་འགྱུར་རོ། །ལྔ་པ་ལམ་དགྲ་སྲུང་བ་ནི། དར་རམ་ཤོག་གུ་ལ་ལྕེ་སྤྱང་གི་གཟུགས་སྔགས་བཅས་དཔེའུ་ཆུང་ལྟར་བཀོད། དེ་ནས་
༔ དབེན་པའི་གནས་སུ་རིན་པོ་ཆེའི་སྣོད་དུ་གཞུག མཆོད་པ་ལྔ་བཤམ། གཏོར་མ་ཞིག་ཀྱང་བཤམ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། ཁྱད་པར་དུ་བདག་ཅག་གི་བྱང་
ཆུབ་སྒྲུབ་པའི་ལམ་གྱི་བར་ཆད་ཐམས་ཅད་བསྲུང་། དེའི་ཆེད་དུ་འདི་བྱ་སྙམ་དུ་བསམ་ལ། དེ་ནས་མདུན་གྱི་གཟུགས་བརྙན་དེ་མི་དམིགས་པ་ལས་སྒྲོལ་མའི་སྤྲུལ་པ་སྟེ། ངོ་བོ་རྗེ་བཙུན་མ་ལ་༔

།རྣམ་པ་ལྕེ་སྤྱང་སྔོན་མོར་བསམ། རང་ཡི་དམ་དུ་སྒོམ་པའི་ཐུགས་ཀ་ནས་འོད་ཟེར་འཕྲོས་པས། འདིར་བསྐྱེད་པ་ཁོ་ན་དང་འདྲ་བ་ཞིག་སྤྱན་དྲངས་ལ། ཛཿ ཧཱུཾ་བཾ་
༉ ཧོཿ ཞེས་བརྗོད་ལ་དགུག་གཞུག་བཅིངས། དགྱེས་པ་བསྐྱེད། མཆོད་པ་ལྔ་འབུལ། དེ་ནས། ཨོཾ་སཱུ་མི་སུ་མ་བ་བྷྱ་དྷེ་མ་སྭཱ་ཧཱ། ཞེས་ཁྲི་ལ་སོགས་པ་བཟླས། རྟེན་འབྲེལ་སྙིང་པོ་བརྒྱ་
རྩ་བརྒྱད་བཟླས་པས་ནས་འབྲུ་གཟུགས་ལ་གཏོར། གཏོར་སྔགས་བ་ལིངྐ་དང་ཁ་འབར་མའི་སྔགས་ཀྱིས་བྱིན་གྱིས་བརླབ་ལ་ལྕེ་སྤྱང་ལ་ཕུལ་ནས་གསོལ་བ་བཏབ། དེ་ནས་ལགས་པར་དྲིལ་ཏེ་
བསྲུང་བ་ལུས་ལ་བཏགས། ལམ་དུ་འགྲོ་དུས་མདུན་དུ་ལྕེ་སྦྱང་ཝལ་གྱིས་བསྐྱེད་ལ་ཡེ་ཤེས་པ་བསྟིམ། དཔལ་བི་མ་དེ་བའི་ལྕེ་སྤྱང་སྨོན་མོ་ལ་སྐྱབས་སུ་མཆིའོ། །ཞེས་གསོལ་བ་
བཏབ༑ དེ་ནས་རང་གི་གོམ་པ་བདུན་པོར་སྣ་དྲངས་ནས་ཕྱིན་ན་ངེས་པར་འགྲུབ་བོ། །ལྕེ་སྤྱང་སྔོན་མོའི་ལམ་སྲུང་དུ་གྲགས་པ་ཟབ། གཞན་ཡང་རང་གང་དུ་འགྲོ་བའི་ནམ་མཁར་སྒྲོལ་མས་
སྐྱབས་སྦྱིན་མཛད་པའི་ཕྱག་འོག་ནས་འགྲོ་བརབསམ་ལ་ཡིག་བཅུ་ཤམ་ཅན་བཟླ། བསྟོད་པ་བྱ། མོས་གུས་བཅས།ྋ བདག་འཇིགས་པ་གང་ཡིན་ལས་བསྐྱབ་ཏུ་གསོལ། ཞེས་གསོལ་བ་རྩེ་

གཅིག་བཏབ་པས་འཇིགས་པ་དང་མི་འཕྲད་ཅིང་དོན་ཐམས་ཅད་འགྲུབ་པར་འགྱུར་རོ། །ཆུ་དང་གཡང་ས་ལྟ་བུ་ལ་འོག་ནས་ཡར་བསྐྱོར་བར་མཛད་པར་བསྒོམ་གསུངས། དྲུག་པ་ཇག་རྐུན་ལས་
སྲུང་བ་ནི། ལམ་དུ་ཞུགས་པའི་ཚེ་ལམ་ཁར་རྐང་པས་མདའ་གཞུའི་གཟུགས་བྲིས་ལ། རྐང་པ་གཉིས་ཀྱིས་འགེངས་པའི་ཚུལ་བསྟན་ཏེ། དེ་ཉིད་ལྕགས་ཀྱི་མདར་སོང་ནས་རང་གར་འགྲོ་བ་
དེར་ཏལ་གྱིས་སོང་བར་བསམ། སྔགས་འདི་བརྒྱ་རྩ་བརྒྱད་བཟླས་སོ། ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ངྷ་ན་ཆོམ་རྐུན་དང་མི་རྒོད་ཆིངས་ཤིག་སྭཱ་ཧཱ། ཨོཾ་ཐར་ནི་ཐར་ནི་མ་ཧཱ་ཐར་ནི་སྭཱ་ཧཱ། ཞེས་
བཟླས་ན་ལམ་གྱི་འཇིགས་པ་འབྱུང་མི་སྲིད་དོ། །བདུན་པ་དུག་སྲུང་བ་ནི། ཚ་ལ། གི་ཝཾ། དྲི་ཆུ་བར་བ། ཕུག་པ་ཁ་བྱང་དུ་བསྟན་པའི་གཏིང་དུ་ཁྲུ་གང་བརྐོས་པའི་ས། ཙི་ཏྲ་
ཀ བཙན་དུག གླ་རྩི། མིའི་རོ་ཚན་རྣམས་ཆ་མཉམ་པའམ། གླ་སྒང་བ་དང་ལི་ག་དུར་རྩ་བ། ཟས་མ་ཟོས་པའི་བེའུ འི་ལྕི་བ་རྣམས་ཡར་ཚེས་གསུམ་ལ་སོགས་གཟའ་ཚེས་དགེ་བར་སྦྱར་
བའི་རིལ་བུ་སྲན་མ་ཙམ་བྱས། རིན་པོ་ཆེའི་སྣོད་དུ་བཞག སྒྲོལ་མར་བསྐྱེད། བཟླས་པ་བརྒྱ་སྟོང་བྱ། ཞུ་བ་ལས་རིལ་བུ་བདུད་རྩིར་བསྒོམ། བཟའ་བའི་ཚེ་ནའང་འཁོར་ལོ་བསྒོམ་ཞིང་

།བཟླས་པ་བྱ། ལྟོ་སྟོང་ལ་ལན་རེ་བཏང་བས་ཟླ་རེ་བསྲུང་། དུག་གིས་ཟིན་པ་ལ་སྨན་མཆོག་ཏུ་འགྱུར། བརྒྱད་པ་མཛེ་ནད་གསོ་སྲུང་ནི། གུ་གུལ་དཀར་
པོ༑ ཤིང་དཱ་ལིའི་འདབ་མ། རུ་རྟ། གླ་རྩི། བཙན་དུག་བཅས་ཆ་མཉམ་པའམ། ཡང་ན་ཤུ་དག་དང་ཤིང་ཀུན་སྦྱར་བའི་རིལ་བུ་ལ་སྔགས་སྤེལ་ཚིག་ཅན་འབུམ་བཟླས་པས་བཟའ་བ་
དང་༑ རང་གི་དྲི་ཆུ་གླ་རྩིར་སྦྱར་བ་ལའང་སྔགས་འབུམ་བཟླས་ཏེ་གནས་ལྔར་སྲིན་ལག་གིས་བྱུག་ཅིང༌། རྐང་པ་ལའང་བྱབ་བས་མཛེ་ནད་སྲུང་ཞིང་། དེ་ལྟར་ཟླ་བ་དྲུག་གི་བར་དུ་བསྟེན་ན་
མཛེ་ནད་ཀྱིས་ཟིན་པའང་གསོ་བར་འགྱུར་རོ། །དགུ་པ་འབོགས་ནད་སྲུང་བ་ནི། མཛེ་རུས། བྱ་རོག་མིག གསེར་གྱི་ཕྱེ་མ་བཅངས་ཤིང་། སྔགས་ཤམ་དུ། ཨོཾ་སུམྦྷི་རོ་དྷ་ན་ཡེ་སྭཱ་
ཧཱ༑ ཞེས་བརྒྱ་བརྒྱད་བཟླས་པས་གཟའ་ཕོག་པ་ལྟ་བུའི་འབོགས་ནད་སྲུང་བར་བྱེད་དོ། །བཅུ་པ་མཚོན་སྲུང་ནི་ཡིག་བཅུའི་གཤམ་དུ། ཏདྱ་ཐཱ། ཡམ་བ་ཏི་དྷ་བ་ཏི་དྷ་བ་ཏི། དྷར་ཀཱི ཀུ་ལུ་
རུ་ལུ་མེ་སྭཱ་ཧཱ། ཞེས་མཐིང་ཤོག་ལ་གསེར་གྱིས་བྲིས། རབ་གནས་ཚད་ལྡན་བྱས་ལ་དབུ་ཞབས་མ་ལོག་པར་སྤྱི་བོར་གདགས། གཡུལ་འགྱེད་པའི་དུས་སུ་རང་རྗེ་བཙུན་མར་བསྒོམ་ལ་གོང་

གི་སྔགས་བཟླ། ཐེ་ཚོམ་མི་བྱ་བ་དམ་ཚིག་ཡིན་ནོ། །བཅུ་གཅིག་པ་བཙོན་ལས་འདོན་པ་ནི། དཀྱིལ་འཁོར་ཁྲུ་གང་ལས་མི་ཆུང་བ་བའི་ལྕི་བས་བྱུག་པར་རྡུལ་ཚོན་གྱིས་པདྨ་འདབ་བརྒྱད་དབུས་
སུ་ལྕགས་ཀྱུ་ཛ་ཡིག་གིས་མཚན་པ་བྲི། མཐའ་བསྐོར་དུ་མེ་ཏོག་དཀར་པོའི་ཚོམ་བུ་ལྔ་བཀོད། མཆོད་གཏོར་བཤམ་ལ་བདག་མདུན་བསྒྲུབ་ཅིང་མཆོད་བསྟོད་གསོལ་གདབ་སྤྱི་དང་ཕྱག་འཚལ་
ཉེར་གཅིག་མང་དུ་བརྗོད། བདག་བསྐྱེད་ལྷ་མོའི་ཐུགས་ཀའི་ཛཿལས་ལྕགས་ཀྱུ་སྤྲོས་པས་བཙོན་འདོན་པར་བསམ་ལ་ཡིག་བཅུ་ཁྲིའི་བསྙེན་པ་སོང་ནས། མཚན་ཐོག་ཐག་གཅིག་ཏུ་སྨྲ་བ་བཅད་དེ་
སྔགས་བརྒྱ་རེ་ལ་མཆོད་བསྟོད་གསོལ་གདབ་ཚར་རེ་སྦྱར་བས་ལས་ལ་སྦྱོར་བའོ། །ཡང་ན། སྒྲོལ་མའི་ཏིང་ངེ་འཛིན་གྱིས། ཡིག་བཅུའི་ཤམ་དུ། ༀ་མོ་ཙ་ནི་མོ་ཙ་ཡ། མོཀྵ་ནི་མོ ཀྵ་
ཡ༑ ཆེ་གེ་མོ་ཛཱི་བཾ་བ་ར་དེ་སྭཱ་ཧཱ། ཞེས་པའི་སྔགས་གྲོ་གལ་སྐྱེས་པ་ལ་གུར་གུམ། བུད་མེད་ལ་གི་ཝཾ་གིས་བྲིས་ཏེ་བཅིངས་པའི་མགོ་བོ་ལ་བཏགས་པའམ། ཆུ་ལ་ལན་བདུན་བསྔགས་ཏེ་
དུས་གསུམ་དུ་སྙིམ་པ་བདུན་བདུན་ཕྱོགས་དེར་གཏོར་བས་བཙོན་གྱི་འཆིང་བ་ལས་གྲོལ་ལོ། བཅིངས་པ་རང་གིས་བཟླ་ཤེས་ན་རྟག་ཏུ་བཟླའོ། །གོང་སྨོས་ཀྱི་དཀྱིལ་འཁོར་སྒྲུབ་པའི་སྐབས་

༄༅། །སུའང་འདི་སྦྱར་ན་ལེགས་འདྲ། བཅུ་གཉིས་པ་འཐབ་རྩོད་ལས་རྒྱབ་བར་བྱེད་ན། བདག་བསྐྱེད་སྔོན་དུ་འགྲོ་བས། བུམ་པ་གསར་པ་དྲི་བཟང་གི་ཆུས་བཀང་བའི་
ནང་དུ། གྲོ་ག་ལ་གུར་གུམ་གྱིས། ཨོཾ་ཏཱ་རེ་ཏུཏྟཱ་རེ་ཏུ་རེ་ཆེ་གེ་མོ་རང་མིང་སྦྱར་མོ ཀྵ་ཡ་ཛཱི་བཾ་སྭཱ་ཧཱ། ཞེས་བྲིས་པ་སྤྲཚིལ་གྱིས་གཏུམས་ཏེ་བཅུག བུམ་སྒྲབ་གཞུང་ལྟར་བྱ། མེ་ཏོག་དང་དྲི་
བཟང་པོས་མཆོད། སྔགས་དེ་ཉིད་ཅི་འགྲུབ་བཟླས་པའི་ཆུ་འཐུང་བས་འཐབ་མོ་དང་རྩོད་པ་ཐམས་ཅད་ལས་རྣམ་པར་རྒྱལ་བར་འགྱུར་རོ། །བཅུ་གསུམ་པ་མིག་ནད་བསལ་བ་ནི། ན་མོ་བི་ག་ཏ་
རཱ་ག་མི་ཏྲི་ཡ་སིཾ་ཧ་ལོ་ཙ་ནི་སྭཱ་ཧཱ། ཞེས་པའི་བསྙེན་པ་ཁྲི་ཕྲག་སྔོན་དུ་སོང་ནས། ཐོ་རངས་ལན་བརྒྱ་རྩ་རེ་བཟླས་ཤིང་སྔགས་ཆུས་མིག་བཀྲུས་ན་རབ་རིབ་མཐའ་དག་སེལ་ལོ། །ཡང་
ན༑ ཨོཾ་བཛྲ་ཏཱིཀྵི་ཡ་ཧཱུྃ་ཕཊ། འོ་མ་ལ་ལན་བདུན་སྔགས་པས་བཀྲུས་ནའང་མིག་ནད་སེལ་བར་གསུངས་སོ། །འོག་ཏུ་དབང་གི་ལས་སུ་སྨོས་པའི་པདྨའི་སྔགས་ཀྱིས་བ་དམར་སྐྱའི་ལྕི་ཐལ་
ལམ༑ དགེ་སློང་གི་ཐབ་ཀྱི་ཐབས་ལ་བསྔགས་ཏེ་མཐེབ་སྲིན་གྱིས་བཟུང་སྟེང་དུ་ལྟ་བས་མིག་ལ་བྱབ་པའི་ཚུལ་བྱས་ཏེ་ཐལ་བ་དོར་བའམ། སྔགས་དེའི་སུ་བྷ་གེ་ཕྱི་མའི་གོང་དུ་མིང་སྦྱར་བ་བརྒྱ་

དང་བརྒྱད་རྩིག་ངོས་ལོགས་སུ་བྲིས་པ་ལ་ཡང་དང་ཡང་དུ་བལྟས་པས་མིག་ནང་ཞི་བ་དང་སྔགས་དེས་ནད་མེད་པའི་མིག་ལ་ལན་མང་དུ་བསྔགས་པས་གཡོན་འགུལ་ན་མི་དགེ་བའི་ལྟས་
དང་༑ གཡས་འགུལ་ན་དགེ་བའི་ལྟས་སྟོན་པའང་བྱེད་དེ་ངེས་པ་ཉིད་དོ། །བཅུ་བཞི་པ་དག་གི་བྱད་འགྲོལ་བ་ནི། རྗེ་བཙུན་མ་མདུན་གྱི་ནམ་མཁར་སྤྱན་དྲངས། མཆོད་པ་ལྔ་
འབུལ༑ བདུན་རྣམ་དག་བྱ། བདག་གི་དག་བཅིངས་པ་དང་མནན་པ་ལས་འགྲོལ་བར་མཛད་དུ་གསོལ། ཞེས་གསོལ་བ་གདབ། དེ་ནས་རང་གི་སྙིང་གར་རཾ་ལས་མེའི་རང་བཞིན་གྲུ་གསུམ
དམར་པོ། མགྲིན་པར་ཡི་གེ་ན་ནག་པོ། ལྕེ་རྩེར་བྷཾ་ནག་པོར་བསམ། ཡི་དམ་གྱི་ཐུགས་ཀའི་ས་བོན་ལས་འོད་ཟེར་བྱུང་རང་གི་སྙིང་གར་ཕོག་པས་དམར་ལམ་གྱི་སོང་། ན་དང་སཾ་གཉིས་
ཐུལ་གྱིས་ཚིག་པར་བསམ། ཨོཾ་ཏཱ་རེ་ཏཱ་རེ་བྷ་ག་བ་ཏཱི་ཛི་ཧཱ་པཱ་ཀ་བནྡྷ་མོ་ཙ་ནི་སྭཱ་ཧཱ། སྔགས་སྟོང་ཕྲག་བརྒྱད་བཟླས་པས་ལྕེ་རྡོ་རྗེ་དཀར་པོ་རྩེ་ལྔ་པ་འབར་བ་མཐུ་དང་ལྡན་པར་གྱུར། ཡི་དམ
རང་ལ་ཐིམ་པར་བསམ། ཨོཾ་བཛྲ་ཛཾ་ཧཱ་སཾ་རཀྵ་ཧཱུཾ། ཞེས་བརྒྱ་རྩ་བརྒྱད་བཟླས་པས་ལྕེ་མཐུ་དང་ལྡན་ཏེ་ཅིས་མི་ཚུགས་སོ། །བཅོ་ལྔ་པ་ནད་གདོན་བསལ་བ་ནི། རང་གི་དོན་བྱེད་ན། སྒྲོལ་

།དཀར་སྤྱན་དྲངས། མདུན་གྱི་ནམ་མཁར་བཞུགས་པ་ལ་གུས་པ་ཆེན་པོས་ཡན་ལག་བདུན་པ། བསྟོད་པ། གསོལ་གདབ་བྱས། སྔགས་ཤམ། བདག་གི་
ཟྭ ༄༅།
ནད་གདོན་ཐམས་ཅད་ཤཱནྟིཾ་ཀུ་རུ་སྭཱ་ཧཱ། ཞེས་སམ་ནད་གདོན་དམིགས་བསལ་ཁ་བསྒྱུར་གང་འོས་བྱས་པས་ཅི་ནུས་བཟླ་ཞིང་། འཕགས་མའི་སྐུ་ལས་བདུད་རྩི་འོད་ཟེར་དཀར་པོའི་རྒྱུན་ཆི་ལི་ལི་
བབ༑ རང་གི་སྤྱི་བོ་ནས་ཞུགས། ནད་གདོན་སྡིག་སྒྲིབ་བཀྲུས་ནས་ལུས་ཤེལ་གོང་ལྟར་གྱུར། མཐར་གསོལ་བ་གདབ་པས་འོད་དུ་ཞུ་རང་ལ་ཐིམ་པར་མོས། གཞན་ལ་བྱེད་ན་རང་སྒྲོལ་
དཀར་དུ་གསལ་བའི་ཐུགས་ཀའི་འོད་ཀྱིས་སྒྲོལ་མ་དང་སངས་རྒྱས་བྱང་སེམས་ཐམས་ཅད་སྒྲོལ་དཀར་ཕྱག་ན་བུམ་པ་ཐོགས་པའི་རྣམ་པར་སྤྱན་དྲངས། ནད་པའི་སྟེང་ཐད་དུ་བཞུགས་པར་མོས་ལ་
བསྟོད་གསོལ་སྔགས་བཟླས་སྔར་ལྟར་ལ། བུམ་ཆུས་ནད་གདོན་བཀྲུས་པར་བསྒོམ། མཐར་དེ་རྣམས་ནད་པ་ལ་བསྟིམས། དམིགས་པ་གསལ་ན་ཐུན་གཅིག་གིས་ནད་ལས་གྲོལ་བ་མང་
གསུངས༑ ཡང་ན་རང་མདུན་ཟླ་བའི་སྟེང་དུ་བསྲུང་བྱ་གནས་པར་བསམ། དམིགས་བཟླས་གཞན་སྔར་ལྟར་ལ། མཐར་བསྲུང་བྱ་ལ་ལྷ་ཐིམ་པས་སྒྲོལ་མའི་སྐུར་གྱུར་པའང་མོས་ཏེ་སྔ་ཕྱི་

གཉིས་ལ་ཟབ་ཁྱད་ཅུང་ཟད་ཡོད་དོ། །བཅུ་དྲུག་པ་བར་ཆད་ཞི་བར་བྱེད་པ་ལྟས་ངན་གཡང་དུ་ལེན་པའི་གདམས་ངག་ནི། རང་གཞན་ལ་འདྲེ་ཆོ་འཕྲུལ་སོགས་གློ་བུར་བ་བྱུང་ན། རང་སྒྲོལ་མ་
ཡན་ལག་བཞི་རྫོགས་སུ་བསྒོམ་པ་ལས་འོད་འཕྲོས། གནོད་བྱེད་ཡི་དྭགས་སམ་བར་དུ་གཅོད་པ་དེ་མདུན་དུ་བཀུག རང་གི་འོད་ཟེར་གྱིས་སྒྲོལ་མ་དཀར་མོར་བསྒྱུར། ཡེ་ཤེས་པ་
བཅུག རང་གི་ཐུགས་ལས་སྤྲོས་པའི་མཆོད་པ་རྣམ་ལྔས་མཆོད་པས་མཉེས། སྒྲོལ་མ་དཀར་མོ་ཁྱེད་ཀྱིས་བདག་གི་ནད་གདོན་བར་ཆད་ཆེ་གེ་མོ་ཞི་བར་མཛད་དུ་གསོལ། ཞེས་གསོལ་བ་
གདབ༑ བཛྲ་མུས་གཤེགས་ལ་བསྔོ་སྨོན་བྱས་པས་བར་ཆད་གང་གིས་ཀྱང་གླགས་མི་རྙེད་པའི་སྟེང་དུ་སླར་གྲོགས་སུ་འགྱུར་གསུངས། བཅུ་བདུན་པ་ཁྲུས་ཀྱི་ཆོ་ག་ནི། རྒྱས་པར་བྱེད་ན་
བདག་མདུན་བུམ་པ་གོང་སྨོས་ལྟར་བསྒྲུབ། གཏོར་མ་འབུལ། སྦྱོང་བ་སྔོན་དུ་བཏང༌། བསྡུ་ན་བདག་བསྐྱེད་དང་བུམ་པ་བསྒྲུབས་ཟིན་ནས་བཀྲུ་བྱབས་སྲུང་གསུམ་གྱི་ཆོ་ག་སྤྱི་དང་འདྲ་བར་
བྱས་པས་བྱིན་རླབས་མཆོག་ཏུ་ཆེའོ། །གྲུབ་ཆེན་པཀྴིའི་གདམས་པར་གཟུངས་ཆོག་སྤྱི་དེ་དང་འདྲ་བ་ལས་ཡིག་བཅུའི་ཤམ་དུ། སྤྱན་མའི་སྔགས་དང༌། བདག་དང་སེམས་ཅན་ཐམས་ཅད་ཀྱི་
ཡ་

།ནད་དང་གནོད་པ་ཐམས་ཅད་ཨེ་ཧོ་ཤུདྡྷེ་སོགས་ཁྲུས་བདུན་གྱི་རིག་པ་བཟླ་བར་གསུངས་སོ། །བཅོ་བརྒྱད་པ་རྨི་ལམ་བརྟག་པ་ནི། སྔོན་དུ་རང་ཡི་དམ་དུ་བསྒོ༄༅།
༉ མངོན་པར་རྟོགས་པ་ཚར་གཅིག་ལེགས་པར་བྱ། དེའི་ངང་ནས་བདག་ཉིད་སྒྲོལ་མ་དཀར་མོར་ཀྲོང་གིས་བསྐྱེད། སྙིང་གའི་པདྨོ་ཁ་བྱེ་བའི་ལྟེ་བ་ལ། ཡི་གེ་ཏཱཾ་དཀར་པོ་ལས་འོད་འབར་
བས༑ ལུས་ཀྱི་ནང་ཁོང་སྟོང་དུ་འདུག་པ་མེར་གྱིས་གང་བར་བསམ་མོ། །ཏཱཾ་ཡིག་གི་ཕྱོགས་བཞིར་དངུལ་གྱི་མེ་ལོང་བཞི་ལ། ཨ་ནུ་ཏ་ར། ཞེས་པ་ཤར། ལྷོ། ནུབ། བྱང་གི་མེ་ལོང་
བཞི་ལ་རིམ་པར་གཟུགས་བརྙན་ལྟར་བསམ། ཏཱཾ་དེ་ལས་འོད་ཟེར་འཕྲོས་པས་འོག་མིན་ནས་སྒྲོལ་མ་སྤྱན་དྲངས་ལ་བསྟིམ། རྟེན་འབྲེལ་མངོན་ཤེས་སུ་འཆར་བའི་གསོལ་བ་ལན་གསུམ་གདབ་
།དེ་ནས་རང་གི་དོན་གང་ཡིན་པ་ཏཱཾ་དཀར་པོ་ཞིག་ཏུ་བསམ་ལ། དེ་ལས་འོད་ཟེར་འཕྲོས། རྒྱལ་ཁམས་ཀྱི་འགྲོ་བ་ཐམས་ཅད་ཀྱི་དོན་བྱས་ཤིང༌། །ཁྱད་པར་རང་གི་དོན་གང་ཡིན་པ་བྱས་
ནས་ཏཱཾ་གི་འོད་ཟེར་སྐར་མདའ་ལྟ་བུ་བྱུང་བས་བདག་གི་སྨིན་མཚམས་སུ་ཟུག་པར་བསམ། དངོས་གྲུབ་དེ་ཞུ་བའི་འདུན་པ་དྲག་པོས་ཏཱཾ་དེ་ཁྱུར་མིད་བྱས་པར་བསམ། དེ་ནས་སྙིང་གའི་ཏཱཾ་ལ་ཐིམ་

པས༑ གང་འདོད་པ་དེ་རྨི་ལམ་དུ་ཐེ་ཚོམ་མེད་པར་འཆར་བར་བསམ་མོ། །དེ་ནས་སེང་གེའི་ཉལ་སྟབས་ཀྱིས་གཉིད་ལོག ཤར་གྱི་མེ་ལོང་ལ་ཨ་ཡོད་པས། ཨས་མཚོན་པའི་མིང་གི་སྣང་
བ་གང་བྱུང་ཚད་དོན་མི་འགྲུབ་པར་བསྟན་ཏོ། །ལྷོའི་མེ་ལོང་ལ་ནུ་ཡོད་པས། ནུའི་མིང་ཡིག་གིས་མཚོན་པའི་སྣང་ཚད་དོན་གྲུབ་པར་བསྟན་ཏོ། །ནུབ་ཀྱི་མེ་ལོང་ལ་ཏ་ཡོད་པས། ཏའི་ཡི་
གེས་མཚོན་པའི་སྣང་བ་བྱུང་ན་མི་ཆོས་པའི་རྣམ་པར་ཤར་བ་ཐམས་ཅད་མི་འགྲུབ་པར་བསྟན་པ་ཡིན་ནོ། །ཆོས་པའི་གཟུགས་སུ་སྣང་བ་བྱུང་ཚད་ནི་འགྲུབ་པར་བསྟན་པ་ཡིན་ནོ། །བྱང་གི་མེ་ལོང་
ལ་ར་ཡོད་པས། དེས་མཚོན་པའི་མིང་ཡིག་སྣང་བ་བྱུང་ན། སྲོག་ཆགས་ཀྱི་སྣང་བ་ཤར་ཚད་དོན་འགྲུབ་པར་བསྟན་པ་ཡིན་ནོ། །སྲོག་ཆགས་མ་ཡིན་པའི་གཟུགས་སུ་ཤར་ཚད་ནི་དོན་མི་
འགྲུབ་པར་བསྟན་པ་ཡིན་ནོ། །རྗེ་བཙུན་མ་ལ་གཏང་རག་གི་མཆོད་པ་འབུལ་ལོ། །རྟེན་འབྲེལ་མངོན་གསུམ་དུ་འཆར་བའི་གདམས་ངག་གོ །ཞེས་བཤད་དོ། །བཅུ་དགུ་པ་དབང་གི་ལས་
ནི༑ རང་ལ་མི་དད་ཅིང་སྡང་སེམས་སུ་ལྟ་བ་ཡོད་ན་བྱ་སྟེ། སེམས་བསྐྱེད་མཆོད་པ་སྔོན་དུ་སོང་ནས། །རང་རྗེ་བཙུན་མ་བསྐུ་མདོག་དམར་མོ། སྨིན་མཚམས་སུ་པདྨ་དམར་པོར་ཏཱཾ་ལ་ཡི་གེ་

།བཅུ་པས་བསྐོར་བར་མོས་ལ་བཟླས་པ་བྱས་པས། དེ་ལས་འོད་འཕྲོས་མི་གུས་པ་དེ་ལ་ཕོག་པས་མདུན་དུ་བཀུག དེའང་རྗེ་བཙུན་མ་དམར་མོ་སྨིན་མཚམས་སྔགས་༄༅།
ཡོད་པ་ཞིག་ཏུ་བསྒོམ། མཐར་མི་དམིགས་པར་བཞག དེ་ལྟར་ཡང་ཡང་བྱས་པས་གུས་ཤིང་དད་པར་གྱུར་རོ། ། ཨོཾ་པདྨེ་པདྨེ་ཀྵི་པདྨ་སུ་བྷ་གེ་ཕུ པདྨེ་པདྨ་ཨཀྵ་པདྨ། སུབྷ་གེ་ཕུསཱུ་
ཧཱ༑ སྔགས་འདིས་ལན་བདུན་མངོན་པར་བསྔགས་པའི་མིག་གིས་བལྟས་པས་མཐོང་མ་ཐག་ཏུ་ཁྲོས་པ་ཞི་ནས་རབ་ཏུ་དད་པར་འགྱུར། །ལན་བདུན་བསྔགས་པའི་ཆུས་གདོང་བཀྲུས་ན་སྐྱེ་བོ་
ཐམས་ཅད་དགའ་བར་བྱེད་དོ། །ན་མོ་བྷ་ག་ཏེ། ཨུཥྞི་ཥ་ཡ་དྷ་རེ་དྷ་རནྟི་ཡེ་སྭཱ་ཧཱ། སྔགས་འདི་གི་ཝཾ་ལ་བརྒྱ་རྩ་བརྒྱད་བཟླས་པས་དཔྲལ་བར་ཐིག་ལེ་བྱས་ན་གང་ལ་བལྟས་པ་ཐམས་ཅད་དགའ
བར་འགྱུར། མིག་རྩིལ་བརྒྱ་རྩ་བཟླས་ནས་མིག་ལ་བྱུག་པས་ཀྱང་དེ་བཞིན་ནོ། །ཆུ་ཁྱོར་གང་ལ་ལན་བདུན་བཟླས་ཏེ་འཐུང་ན་ཟས་རྙེད། གོས་ཀྱི་མཐའ་ལ་ལག་པ་གཡོན་པས་བཟུང་ལ་ལན་
ཉེར་གཅིག་བཟླས་ཏེ་ཚོགས་པའི་ནང་དུ་ཕྱིན་པས་ཚིག་བཙན་པར་འགྱུར་བ་སོགས་ཡོན་ཏན་མང་ངོ༌། །ཉི་ཤུ་པ་སྲིད་འཕེལ་བར་བྱེད་པ་ནི། རང་ཉིད་སྒྲོལ་མའི་ང་རྒྱལ་དང་ལྡན་པས། གི་

ཡུང་པ། གླ་རྩི་གསུམ་བསྲེས་པའི་ཁུ་བས་ཤོག་གུའམ་གྲོ་ག་ལ་ཡིག་བཅུ་དང་འོག་གི་གཟུངས་སྔགས་བྲིས་ལ་བུམ་པའི་ཁ་རྒྱན་གསེབ་ཏུ་གདགས། བུམ་པ་མཚན་ཉིད་དང་ལྡན་པར་ལྔ་
ཚན་ལྔའི་རྫས་དང༌། བོ་དྷི་ཙི་མིག་མ་ཕུག་པ་རྡོག་པོ་འགའ་ཞིབ་པར་བཏགས་པ་བ་དམར་གྱི་འོ་མ་དང་མར་བསྲེས་ནས་བླུགས། མགུལ་ཆིངས་གཟུངས་རྡོར་ཁ་རྒྱན་དང་བཅས་པ་
བཤམ༑ བདག་བསྐྱེད་བཟླས་པ་དང་བཅས་པ། བུམ་སྒྲུབ་གོང་སྨོས་ལྟར་ལ་ཁྱད་པར་ཐུན་འཇོག་ཁར་ལག་པ་གཡས་པས་བུམ་པའི་ཁ་བཀབ་ནས། ཨོཾ་ཏཱ་རེ་ནི། ཏཱ་ར་ཡ། ༀ་མོ་ཙ་
ནི༑ མོ་ཙ་ཡ། ཨོཾ་མོ ཀྵ་ནི། མོཀྵ་ཡ་ཛྫཱི་བཾ་བ་ར་དེ་སྭཱ་ཧཱ། ཞེས་བརྒྱ་ཕྲག་ཙམ་བཟླས་ནས་མཆོད་བསྟོད་བྱས། བུམ་ལྷ་ཞུ་བ་བུམ་པའི་ཆུར་བསམ། ཐུན་མཚམས་སུ་གཏོར་མ་
འབུལ༑ འདོད་དོན་འགྲུབ་པར་གསོལ་བ་བཏབ། དེའང་ཐུན་བཞིར་བཅད་པའི་ཞག་བདུན་ཙམ་བྱ། དེ་ནས་བུམ་ཆུ་དེ་བུད་མེད་དུས་ཀྱི་ཟླ་མཚན་ཆད་ནས་ཞག་གསུམ་ལོན་པ་ལ་བླུད་ཅིང་ཁྲུས་
བྱས་ན་མོ་གཤམ་ལའང་བུ་སྐྱེའོ། །ཉེར་གཅིག་པ་སྦྲུམ་མ་བདེ་བར་བཙའ་བ་ནི། གོང་གི་སྔགས་གཏགས་པའི་བུམ་པར་དྲི་བཟང་གི་ཆུ་དང་ཉེར་ལྔའི་རྫས་སྦྱར་བ་བླུགས། མཆོད་ཅིང་གསོལ་བ་

ཟླབ་༄༅། །གདབ། བུམ་སྒྲུབ་གོང་ལྟར་བྱས་ལ་ཉིན་ཐོག་ཐག ཨོཾ་ཏཱ་རེ་སྭཱ་ཧཱ། ཞེས་གཙོ་བོར་བཟླས། མཚན་མོར་ཡིག་བཅུ་བཟླ། སྐབས་སུ་ༀ་ཏཱ་རེ་ཏུཏྟཱ་རེ་ཏུ་རེ་ཆེ་གེ་
མོ་མོ ཀྵ་ཡ་ཛཱི་བཾ་སྭཱ་ཧཱ། ཞེས་བརྒྱ་སྟོང་བཟླས་པས་བུམ་ཆུ་བསྔགས་ལ། ནམ་ཕྱེད་ཡོལ་གྱི་དུས་སུ་སྦྲུམ་མ་ཀུ་ཤའི་གདན་ལ་བཞག བགེགས་སྦྱོང་བ་སོགས་སྔོན་དུ་འགྲོ་བས་ཁ་ཤར་དུ་
བལྟས་པས་ཁྲུས་བྱས་ཞིང་བླུད། མར་ལ་སྔགས་པས་སྦྲམ་མའི་ལུས་དང་བྷ་ག་ལ་བྱུགས་ན་ན་ཚ་མེད་པར་བདེ་བར་བཙའ་འོ། །ཉེར་གཉིས་པ་བྱིས་པ་གསོ་བ་ནི། མ་བཙས་པར་མ་དང་བཙས་
ནས་བུ་ལ་སྒྲོལ་མའི་སྲུང་འཁོར་གདགས། སྐྱེས་མ་ཐག་པ་དང་གྲུབ་ན་ཉིན་རེ་བཞིན་མ་བུ་གཉིས་ལ་བསྒྲབ་པའི་བུམ་ཆུ་བླུད་ཅིང་བཀྲུ་བྱབས་སྲུང་གསུམ་བྱ། རྗེ་བཙུན་མ་ལ་མཎྜལ་གྱི་ཆོ་གས་
མཆོད་ཅིང་གསོལ་བ་གདབ། བགེགས་དང་འབྱུང་པོ་ལ་གཏོར་མ་བཏང༌། བུ་རམ་མ་ནུ་གཉིས་རིལ་མ་ཙམ་རེ། རྒྱ་ཚྭ་ནས་ཙམ། གླ་བ་སྲན་མ་ཙམ་བཅས་ནུ་ཞོ་དང་སྦྱར་ནས་བྱིས་པ་ལ་སྦྱིན་
པས་ངེས་པར་འཚོའོ། །གྲུབ་ཆེན་ཀརྨ་པཀྵིའི་གདམས་པ་ལས། བུ་ཚའི་མ་སྒྲོལ་མར་བསྒོམ། མ་བུ་གཉིས་ཀྱི་སྒོ་གསུམ་ལ་ཡེ་ཤེས་པ་ཡང་ཡང་བསྟིམ། གཟུངས་ཆུ་ཆད་མེད་

བླུད༑ སྲུང་འཁོར་རྟག་ཏུ་བསྒོམ། ཚེ་རིལ་ལུས་ལ་བྱུགས་ཤིང་མགུལ་དུ་བཏགས། སྐྱེ་བའི་དུས་སུ་རིན་པོ་ཆེ་སྣ་བདུན་ཚོན་སྐུད་སྣ་ལྔ་དམ་རྫས་བྱིན་རླབས་བྱས་པ་དང་སྲུང་འཁོར་གདག་པར་
གསུངས་སོ། །ཉེར་གསུམ་པ་ནོར་སྤེལ་བ་ནི། སེམས་བསྐྱེད། བདག་བསྐྱེད་བཟླས་པ་དང་བཅས་པ་བྱས་ལ། སྒྲོལ་མ་དཀར་མོ་གནས་འགྱུར་གསེར་ཅན་སྒྲོལ་མ་སེར་པོ་གཡས་རིན་པོ་
ཆེའི་བུམ་པ། གཡོན་སྙེ་མ་འཛིན་པར་བསམ། ཨོཾ་ཛམྦུ་མོ་ཧི་སྭཱ་ཧཱ། ཞེས་པ་དེ་ལ་བསྙེན་པ་འབུམ་ཚོ་བདུན་བསྐྱལ། ལས་ལ་སྦྱར་ཙ་ན་ཇོ་མོའི་སྐུ་རབ་གནས་བྱས་པ་ཅིག་མདུན་དུ་
དགྲམ༑ ཁ་ལྷོ་ཕྱོགས་སུ་བལྟས་ལ་མཆོད་པ་ལྔ་བཤམ། མེ་ཏོག་སེར་ཆེན་རེ་རེ་བཞིན་ལག་ཏུ་ཐོགས་ལ་འབུལ་ཞིང་། ཨོཾ་ཛམྦྷ་མོ་ཧ་མ་མ་བ་སུ་པུཙྪིཾ་ཀུ་རུ་ཡཻ་སྭཱ་ཧཱ། ཞེས་འབུམ་ཕྲག་བཟླས་
ལ་མཆོད་པ་འབུལ། གཏོར་མ་བཏང་། འདོད་པའི་དོན་ལ་གསོལ་བ་གདབ། དེ་ལྟར་བྱས་པས་ཡོ་བྱད་འདུ་ལོང་བག་རེ་བྱུང་ན་སྒྲུབ་པ་ལ་བརྩོན་འགྲུས་སུ་བྱ། མ་བྱུང་ན་བསྙེན་པ་ལོག་པོ་
བསྐྱལ་དགོས། དེས་མི་འགྲུབ་མི་སྲིད་དོ། །མེ་ཏོག་མ་རྙེད་ན་འབྲུ་ལ་གི་ཝཾ་བྱུགས་པས། དེའི་དོད་པོ་ཡོང་གསུངས་སོ། །ཉེར་བཞི་པ་ཤེས་རབ་སྤེལ་བ་ནི། བདག་བསྐྱེད་སྒྲོལ་དཀར་རྣམ་

།སྣང་གི་དབུ་རྒྱན་ཅན་དུ་བསྒོམ། བསྙེན་པ་འབུམ་བསྐྱལ། སེར་པོ་ཁྲག་རྐང༌། དོང་གྲ། ཟི་ར་དཀར་ནག པི་པི་ལིང༌། རུ་རྟ། ལ་ལ་ཕུད་རྣམས་ཞིབ་
བར་བཏག་ལ་ར་དམར་མོའི་མར་དང་འོ་མ་ལ་སྦྱར་བའམ། ཡང་ན། ཤུ་དག་དཀར་པོ་དང་སེར་པོ་ཁྲག་རྐང་སྦྱར་བ་དཀྱིལ་འཁོར་གྱི་དབུས་སུ་བཞག མདུན་བསྐྱེད་འཁོར་དུ་གཡས་སུ་དྲན་པ་
མ༑ མདུན་དུ་ཤེས་རབ་མ། རྒྱབ་ཏུ་བློ་གྲོས་མ། གཡོན་དུ་ཡིད་གཞུངས་མ་སྟེ་འཁོར་བཞི་གཙོ་མོ་དང་མཚུངས་པར་བསྒོམ། ཟླ་བ་ཕྱེད་དུ་བསྒྲུབ་ཅིང་མཆོད། ཡིད་བཞིན་འཁོར་ལོ་སྤྱི་
མཚུངས་བསྒོམ། ཡིག་བཅུའི་ཤམ་དུ། པྲཉྫཱ་མ་ཏི་པུཙྪིཾ་ཀུ་རུ། ཞེས་བཏགས་པ་བཟླ། འཐུང་བ་དང་ཟོས་པས་བློ་གྲོས་འཕྲལ་དུ་འཕེལ་བར་འགྱུར་རོ། །ཡང་ན་བདག་བསྐྱེད་ལྷ་ལྔ་བསྒོམ་
པའི་གཙོ་མོའི་ལྟེ་བར་ཟླ་བའི་དཀྱིལ་འཁོར་ལ་ཨོཾ་དཀར་པོ་འོད་ཟེར་གྱི་ཕྲེང་བ་རྒྱུན་མི་འཆད་པ་འབྱུང་བས། ལུས་གང་། ངག་གི་དབང་ཕྱུག་ཐོབ་པར་མོས། ༀ་ལ་སེམས་རྩེ་གཅིག་ཏུ་གཏད་
དེ༑ ཨོཾ་ཧྲཱིཿ མ་ཧཱ་མཱ་ཡཱང་གེ་མ་ཧཱ་སྭ་ར་སྭ་ཏྱེ་ན་མཿ ཞེས་མི་སྨྲ་བ་ཡིད་བཟླས་བྱ། ཤུ་དགྋ ཤིང་མངར། རྒྱམ་ཚྭ། ཨ་རུ། བཅའ་སྒ། ལ་ལ་ཕུད། རུ་རྟ། པི་པི་ལིང་། ཟི་ར་

དཀར་ནག་སྦྱར་བའི་རིལ་བུ་རྟེན་དུ་བྱས་ལ་མདུན་བསྐྱེད་བསྒྲུབ། ཨོཾ་བཱགྲྭ་དི་ནི་བ་ཙརྨ་ནི་ཡཙྪ་སྭ་ར་སྭ་ཏི་མ་ཧཱ་ཤྭེ་ཏེ་སྭཱ་ཧཱ། ཞེས་པའང་བཟླས་ལ་ནངས་མོ་མཆོད་པ་སྔོན་དུ་འགྲོ་བས་རིལ་བུ་ཟླ་
བ་གཅིག་བསྟེན་ན་བློ་གྲོས་སྐྱེ་ལ། དྲུག་བསྟེན་པས་ཐོས་པ་འཛིན་པར་འགྱུར་རོ། །ཡང་ཡིག་རྙིང་ལྟར་ན། སེམས་བསྐྱེད། རང་མདུན་སྨིན་མཚམས་ཐད་ཀར་འཁོར་ལོ་དཀར་པོ་རྩིབས་
དྲུག་ལྟེ་བར་ཏཱཾ། རྩིབས་རྣམས་ལ། ༀ་ཏཱ་རེ་པྲཛྙཱ་ཛྭ་ལ་སིདྡྷི་ཧཱུཾ། ཞེས་ཁ་དོག་དཀར་པོས་བསྐོར་བ། འཁོར་ལོ་གཡོན་བསྐོར་དུ་འཁོར་བར་བསམ་ལ་ཅི་ནུས་བཟླས། སྐྱོ་ན་ཡིད་བཟླས་
ཟླབྱ༑ འཕྲོ་གཅོད་དུ་འཁོར་ལོ་སྙིང་གར་བསྟིམས། ཤིན་ཏུ་ཟབ་གསུངས། ཉེར་ལྔ་པ་ཚེ་སྤེལ་བའི་ལས་སྦྱོར་ལ་གཉིས། དངོས་དང༌། ཞར་བྱུང་བཅུད་ལེན་གྱི་རྣམ་གྲངས་བཤད་པའོ།
དང་པོ་ནི། འཆི་བདག་སླུ་བའི་རྟོག་པ་ལས། །སྔགས་ནི་ཡི་གེའི་གྲངས་ཀྱིས་འབུམ། །སྒྲོལ་མའི་སྤྱན་སྔར་བཟླས་ནས་ནི། །ཞོ་དང་སྦྲང་རྩིས་སྔར་སྔགས་པའི། །དཱུརྠཱའི་བ་མྱུ་གུ་རྩེ་མོ་
ནི༑ །ཤར་དང་བྱང་བསྟན་སྦྱིན་སྲེག་བྱ། །སྔོན་གྱི་ལས་ལས་སྐྱེ་ལྡང་བའི། །འཆི་བའང་ངེས་པར་བཟློག་པར་བྱེད། །ཅེས་གསུངས་པ་ལྟར་ངེས་པར་སྒྲུབ་པའི་བཟླས་པ་འབྲུ་འབུམ་སྔོན་དུ་

།སོང་ནས་ཞོ་དང་སྦྲང་རྩིས་བྱུགས་པའི་དཱུརྦའི་མྱུ་གུ་མ་ཉམས་པ་བུང་བསགས་ལ། རྒྱས་པའི་སྦྱིན་སྲེག་སྔར་སྨོས་པ་ལྟར་ལ་དཱུརྦའི་རྫས་ཁོ་ན་གྲངས་འབུམ་ཕྲག་ལ༄༅།
༦ སོགས་པ་མ་སོང་གི་བར་དུ་སྙིང་པོ་སྤེལ་ཚིག་ཅན་གྱིས་རྩེ་མོ་ཤར་དང་བྱང་དུ་བསྟན་ལ་འབུལ་བས་རང་གཞན་གང་ཡིན་པའི་ཚེ་སྤེལ་བ་ལ་མཆོག་ཏུ་བསྔགས་སོ། །གཉིས་པ་ནི། གཤེད་དམར་
རྒྱུད་ལས། ཨ་རུ་ར། སྐྱུ་རུ་ར། བྷྲངྒ་རཱ་ཛ། པི་ལིང༌། ན་ལེ་ཤམ། ལྕགས་ཕྱེ་རྣམས་སྦྲང་དང་ཀ་ར་སྦྱར་བས་རིལ་བུ་དྲིལ་བ་ཟླ་བ་གཅིག་ཟོས་པས་ཚེ་ལོ་སུམ་བརྒྱར་འཚོ་བར་བཤད་པ་
དང་༑ སློབ་དཔོན་ཀོ་ཀི་ལའྀ་ཚེ་སྒྲུབ་པའི་གདམས་ངག་ལས་སྦྱར་སླ་བ་ནི། མར་དང་སྦྲང་རྩི་འོ་མ་མཉམ། །སྣུམ་པའི་སྣོད་ལ་སྦྱར་བྱས་ནས། ནས་ཀྱི་སྦང་མར་ཞག་གཅིག་བཞག །དེ་
ནས་བཏོན་ལ་ཉེ་བར་བཟའ། །སོ་དང་སེན་མོ་ཟླ་དྲུག་གིས། །བརྗེ་འགྱུར་ལོ་ནི་སྟོང་ཐུབ་སྟེ། །རྟགས་ནི་མིག་རྣོ་སྟོབས་ལྡན་ནོ། །ཉེ་ཤིང་རྩ་བ་གྲིབ་སྐམ་བཏགས། །འོ་མ་དང་སྦྱར་སྐྲོག་
པའི་མར། །ཐོ་རངས་ཞག་པོ་ཉེར་གཅིག་ཟ། །ནད་བྱང་ལུས་ཡང་ལོ་དྲུག་ཟོས། །རྣམ་རྟོག་བྲལ་ཞིང་ཚེ་འགྲུབ་བོ། །ཞེས་དང༌། འབྲས་བུ་གསུམ་དང་བྷྲངྒའི་ཕྱེ། །མར་དང་སྦྲང་རྩི་སྦྱར་

ལ་བཟའ། །སྨན་ཉིད་ཞུ་བའི་དུས་སུ་ནི། །ལོ་མ་འབྲས་བསྐོལ་བཟའ་བར་བྱ། །མིག་རྣོ་ནད་མེད་སུམ་བརྒྱ་ཐུབ། །སོགས་དང་། འབྲས་བུ་གསུམ་གྱི་ལྡེ་གུ་ནི། །ལྕགས་ཀྱི་སྣོད་དུ་བཀུས་
བྱས་ལ། །ཉིན་མཚན་གཉིས་ནི་ཁྲུས་བྱས་ནས། །མར་དང་སྦྲང་རྩི་སྦྱར་ལ་བཟའ། །ལོ་གཅིག་སྦྱོར་བས་སུམ་བརྒྱ་ཐུབ། །ནད་བྱང་སོ་དང་སེན་མོ་བརྗེ། །ཀོ་ཀི་ལ་འདྲའི་སྐད་ལྡན་
འགྱུར༑ །ཞེས་སོགས་འབྱུང་ཞིང་། རྟོགས་པ་ལས། འབྲས་བུ་གསུམ་ནི་སྤྱིར་བསྡུས་པའམ། །སོ་སོ་བྷྱངྒ་རཱ་ཛ་བཅས། །རྣལ་འབྱོར་པ་ཡིས་རྟག་སྦྱང་ན། །བདུད་རྩི་ལྔ་ཡི་བཅུད་ལེན་
ཏེ༑ །གཉེར་མ་སྐྲ་དཀར་རྣམས་དང་བྲལ། །རྡོ་རྗེའི་ལུས་བཞིན་གཟུགས་བཟང་ལྡན། །བསྐལ་པ་ལ་སོགས་གྲངས་ཀྱིས་ནི། །འཆི་བའང་ངེས་པར་ཟློག་པ་ཡིན། །ཅེས་བཤད་པ་དག་
གམ༑ གྲུབ་ཆེན་ཀརྨ་པས་བཟང་དྲུག་དང་བུམ་རྫས་སྦྱར་བའི་རིལ་བུ་བསྒྲུབས་ནས་ཟོས་པས་སྲུང་བ་དང་ཚེ་རིང་བ་སོགས་ཀྱིས་ཡོན་ཏན་དང་ལྡན་པར་གསུངས་པ་དང་། གཞན་ཡང་རྟོག་པ་དང་
གསོ་དཔྱད་ཀྱི་གཞུང་ལས་འབྱུང་བའི་རྩི་བཞི་དྭངས་མ་ལྔའི་བཅུད་ལེན་གྱི་རིལ་བུ་སོགས་ཀྱང་འདི་ཉིད་ཀྱི་སྒོ་ནས་ཚུལ་བཞིན་བསྒྲུབས་ཏེ་བསྟེན་པས་ཕན་ཡོན་ལྷག་པར་ཐོབ་པར་འགྱུར་རོ། །

།འདིར་ངྷུངྒི་རཱ་ཛ་སྟེ་བུང་བའི་རྒྱལ་པོ་ཞེས་པའི་སྨན་ནི་མིང་གི་རྣམ་གྲངས། མཱརྐ་བ། ཀེ་ཤ་རཱཉྫ་སོགས་སུ་གྲགས་པ་སྐྲ་ནག་པོར་བསྒྱར་བྱེད་ཀྱི་བཅུད་ལེན་གྱི་སྨན་། |༄༅།
༉ ཞིག་སྟེ་མ་རྙེད་ན་ར་མོ་ཤག་གིས་ཚབ་རུང་བ་རྗེ་བཙུན་གྲགས་པས་བཞེད། འདི་ཐད་འཆི་སླུ་གསར་འགྱུར་དུ་གོང་སྨོས་ལྟར་སྣང་ཡང་། སྔོན་དུས་བཤད་རྒྱུན་ཡོད་སྐབས་ཀྱི་འགྱུར་རྙིང་མཆན་
ཅན་ལས། སོ་སོས་བྷྱངྒ་རཱ་ཛ་སོགས་དང་། ཕན་ཞིང་བདུད་རྩིར་འགྱུར་བ་སྟེ། ཞེས་འབྱུང་བས་འབྲས་བུ་གསུམ་ཕྱོགས་གཅིག་གམ། སོ་སོ་ལ་བྷྱངྒ་རཱ་ཛ་སྦྱར་བའི་དོན་དང་། གྲངས་ལྔར་
ཡང་ངེས་པ་མེད་པ་རྗེ་བླ་མས་བཞེད་ལ་ཀོ་ཀི་ལའི་བཅུད་ལེན་དང་ཡང་འགྲིགས་པར་སྣང༌། ཀུན་མཁྱེན་ཆེན་པོའི་གསར་འགྱུར་གྱི་རྒྱ་དཔེ་མ་དག་པ་མང་བས་སླར་དཔྱད་གཞིར་མཛད་པ་ལྟར་གོང་
འོག་ཀུན་ཏུ་སྐད་དོད་ལ་ཐེ་ཚོམ་ཆེ་ཞིང༌། སོ་སོའི་ཐད་དརྦི་ཏ་ཞེས་པའང་ཡོངས་གྲགས་ང་རྒྱལ་ལ་འཇུག་གི་སོ་སོ་ལ་མི་འཇུག་པ་དང་། སོ་སོ་ནི་མ་ད་ན་ཕ་ལ་སྟེ་མྱོས་བྱེད་འབྲས་བུར་གྲགས་པ་
བཅུད་ལེན་དུ་མི་འགྱུར་ཞིང་། དནྜི་ཏ་བྱས་ན་བྱིངས་དོན་ལས་སོ་སོའི་སྐད་དོད་དུ་ངེས་པར་འགྲོ་བས་རྗེ་བླ་མའི་གསུངས་དེ་ལེགས་པར་གསུངས་པའོ། །གལ་ཏེ་གཞན་དོན་དུ་ཚེ་སྒྲུབ་ལ་སོགས་

བྱེད་ན་བསྙེན་སྒྲུབ་ལས་སྦྱོར་གྱི་གཞུང་གོང་དུ་སྨོས་པ་ལྟར་ལ། སྔགས་ཤམ་མ་མ་ཞེས་པའི་ཚབ་ཏུ་བསྲུང་བྱའི་མིང་སྦྱར་བ་ནི་ཁྱད་པར་རོ། །ལས་ཚོགས་འདི་རྣམས་སྒྲོལ་མ་རྣལ་འབྱོར་མའི་
རྒྱུད་ལ་བསྟེན་ཅིང་ཁ་ཅིག་དཔའ་བོ་གཅིག་གྲུབ་དང་ཡང་གཅིག་པར་སྣང་ལ་རྒྱུད་སྡེ་སྣ་ཚོགས་ལས་བླངས་པའི་མན་ངག་གི་དུམ་བུ་ཕྱོགས་སུ་བསྡེབས་པ་མང་མཁར་བ་བློ་གྲོས་བཟང་པོའི་སྒྲོལ་
དཀར་བེའུ་བུམ་སོགས་བྱིན་རླབས་ལག་ལེན་གྱི་ཁུངས་དང་ལྡན་ཞིང་ལུང་རྒྱུན་བཞུགས་པ་རྣམས་ལས་མདོར་བསྡུས་པ་སྟེ། རྒྱས་པར་ནི་གྲུབ་ཆེན་ཀརྨ་པཀྵིའི་སྒྲོལ་དཀར་ཁོ་ནའི་ལས་ཚོགས་སྟོང་
རྩ་ཡོད་པར་གསུངས་བ་ལྟར་མཐའ་ཡས་སོ། །བདུན་པ་ལག་ལེན་བཤད་པ་ལ་གསུམ། བསྙེན་པའི་ལག་ལེན། བསྙེན་ཚད། སྒྲུབ་པ་ལས་སྦྱོར་གྱི་ལག་ལེན་ནོ། །དང་པོ་ནི། བྲིས་སྐུ་
བྱ་ཐབས་དང་ལག་ལེན་དངོས་སོ། །དང་པོ་ནི། དམ་ཚིག་གི་རྟེན་བྲིས་སྐུ་བྱ་བར་འདོད་ན་ར་བ་བཞིའི་ཚེས་བརྒྱད་དམ། ཉའི་ཉིན་མོར་ལྷ་བཟོ་དགེ་བསྙེན་ཡན་ཆད་ཀྱི་སྡོམ་པ་དང་ལྡན་པས་ཁྲུས་
དང་གཙང་སྦྲ་གསོ་སྦྱོང་ལ་གནས་ཤིང་། ཟས་དཀར་གསུམ་བརྟེན་ཏེ་ཉི་མ་གཅིག་ལ་རབ་གནས་བཅས་གྲུབ་པ་དང་། ཁྱད་པར་ཉ་དྲུག་འཛོམ་པའི་བརྒྱད་དམ་བཅོ་ལྔ་ལ་ཉིན་རྫོགས་བྱས་པ་ནི་ཁྱད་ ྗ

།པར་གྱུར་པ་སྟེ། མ་གྲུབ་ན་ཚེས་གཅིག་ནས་བཅོ་ལྔའི་བར་དུ་བྲིས་ལ་ཡོན་ལྷ་བཟོ་རང་གིས་ཇི་ཙམ་འདོད་པ་སྦྱིན་ནོ། །བདག་བསྐྱེད་སྒོམ་བཟླས་དང༌། བུམ་པར་2 ༄༅།
༉ ཡིག་བཅུ་ཟླས་པའི་ཆུས་སྐུ་ཁྲུས་གསོལ། རས་བྲིས་ཡན་ལག་བཞི་རྫོགས་སུ་བསྐྱེད། སྤྱན་དབྱེ། སྙིང་པོའི་གཤམ་དུ་རྟེན་སྙིང་སྦྲེལ་བའི་མེ་ཏོག་དབུ་ལ་གདགས། ན་བཟའ་འབུལ།
ནས་ཡན་ལག་བདུན་པ་དང་བཟླས་པ་བྱ། ཉིན་རྫོགས་ཁྱད་པར་ཅན་གྱི་སྐུ་ལ་ཆོ་ག་གཞན་མེད་ཀྱང༌། ཁྲུས་དང་རྟེན་སྙིང་མཆོད་པ་ཙམ་མམ། མེ་ཏོག་དབུ་ལ་ཕུལ་བ་ཁོ་ནས་ཆོག་
གསུངས༑ ལུག་སྐུ་སོགས་ལའང་དེ་བཞིན་ནོ། །གཉིས་པ་ནི། ར་བ་བཞིའི་བརྒྱད་ལ་སོགས་པ་ཡར་ཚེས་གཟའ་སྐར་བཟང་པོ་ལ་བབ་པའི་ཚེ་བསྙེན་སྒྲུབ་ལས་སྦྱོར་གྱི་དབུ་བརྩམ། བྲིས་སྐུ་
མཎྜལ་མཆོད་གཏོར་སོགས་ཞལ་ལྷོར་བསྟན་ལ་བཤམ། འདི་རྒྱས་པའི་ལས་སྒྲུབ་གཙོ་ཆེ་བས་རང་ཉིད་གདོང་བྱང་དུ་ཕྱོགས་པས་འཁོད། རྣལ་འབྱོར་མའི་རྒྱུད་ཁུངས་སུ་བྱེད་པ་ལྟར་གཙང་སྦྲ་
སོགས་མ་གྲུབ་ཀྱང་དོ་གལ་ཆུང་མོད། འོན་ཀྱང་ཇོ་བོ་ཆེན་པོའི་ཕྱག་སྲོལ་དཀྱུས་སུ་འཇག་པ་ལྟར་རྣམ་འཇོམས་ལ་སོགས་པ་བཟླས་པའི་ཁྲུས་ཆབ་ཀྱིས་གནས་ཁང་ཡོ་བྱད་རང་དང་བཅས་པ་ལ་

ཁྲུས་བྱ་ཞིང་བསྙེན་པའི་ཚེ་ཤ་ཆང་སོགས་སྤངས་ནས་རྡོར་དཀར་གདན་གཅིག་གྲུབ་ན་རབ། ཡུན་རིང་བ་ལྟ་བུས་མ་ནུས་ཀྱང་སྒོག་བཙོང་སོགས་ངག་གི་ནུས་པ་ཉམས་པ་དང༌། ཆང་དང་གོས་
ངན་སོགས་གཉིད་རྨུགས་ཉམས་གྲིབ་གཡེང་བ་འབྱུང་བའི་རྒྱུ་རྣམས་རིང་དུ་སྤང་ལ་གཟུངས་ཆུས་ཁྲུས་ཡང་ཡང་བྱ། གལ་ཏེ་གསོ་སྦྱོང་ལ་གནས་པར་འདོད་ན་སློབ་དཔོན་བྷ་བ་བྷ་དྲས་མཛད་པ་
ལྟར་ལེགས། ཐོག་མར་འདི་ལ་འཇུག་པས་འགྲུབ་པའི་སྐལ་པ་ཡོད་མེད་བརྟག་ན་བློ་བཟང་པའི་ཡིག་ཆ་ལྟར་བྱ། ཚེ་བསོད་ཉམས་རྟོགས་འཕེལ་བའི་རྟེན་འབྲེལ་དུ་ཐོ་རངས་སམ། ཉི་ཤར་
ནས་ཐུན་གྱི་དབུ་བཙུགས་ཏེ། ཚེ་ཁྲིད་ལྟར་ཉམས་སུ་ལེན་ན་སྔོན་འགྲོ་རྒྱས་པར་དགོས་ཀྱང་བསྙེན་པ་དཀྱུས་མ་ཙམ་ལ། སྔོན་གཏོར་བཏང་། སྒོ་རྩར་ཐོ་དཀར་པོ་བརྩིགས་པ་རྒྱལ་ཆེན་བཞིའམ་
བདུད་རྩི་འཁྱིལ་པར་མངའ་གསོལ། ཡུངས་ཐུན་གུ་གུལ་དུད་པ་དྲག་སྔགས་སོགས་ཀྱིས་བགེགས་བསྐྲད་ལ། སྲུང་འཁོར་བརྟན་པར་བསྒོམ་སྟེ་བསྙེན་པ་མ་གྲོལ་བར་དུ་མི་བསྡུ་བར་ཡང་ཡང
གསལ་འདེབས། བསངས་ཆུ་བསྒྲབ། གནས་ཡོ་བྱིན་བརླབ་བྱས་ལ། སྐྱབས་སེམས་ལན་གྲངས་ནན་ཏན་དང༌། ཚོགས་བསགས་ནས་བརྩམས་བདག་བསྐྱེད་མཆོད་བསྟོད་བར་བཏང་༔

།ལ། ཐོག་མར་ལྷའི་སྐུ་གཞལ་ཡས་ཁང་གདན་དང་བཅས་པ་གསལ་གདབ་ལ་སེམས་འཛིན། དེ་ནས་ཐུགས་ཀའི་ཡིད་བཞིན་འཁོར་ལོ་གསལ་འདེབས། དེ་དག་
སྐ ༄༅།
ལ་གསལ་སྣང་ཅི་རིགས་མ་སྐྱེས་བར་དུ་ངག་བཟླས་ལ་མི་རྔམས་པར་རྩེ་གཅིག་ཏུ་བསྒོམ། མན་ངག་འདིའི་ལུགས་ཀྱིས་འཁོར་ལོ་ཡང་ཐོག་མར་རྩིབས་བརྒྱད་ལྟེ་བར་ཏཱཾ། ཀླད་ཀོར་གྱི་སྟེ་དུ་ཨོཾ་
བྱ་ལྡིང་བ་ལྟ་བུ། འ་འདོགས་ཀྱི་འོག་འཁོར་ལོའི་ལྟེ་བ་ཁོང་སེང་ན་ཧཱ། རྩིབས་བརྒྱད་ལ་འབྲུ་བརྒྱད་བསྒོམ་པར་བཞེད། ཚེ་ཤམ་སྦྲེལ་སྐབས་བཟླས་དམིགས་དཀྱུས་ལྟར་བསྣན་པ་
ཡིན༑ ཕྱག་མཚན་མེ་ཏོག་རྩེ་མོ་གསུམ་པ་དང༌། འཁོར་ལོ་མུ་ཁྱུད་རིམ་ལྔར་དབྱངས་གསལ་རྟེན་སྙིང་རྡོ་ར་མེ་རིས་བསྐོར་བ་ནི་བ་རིའི་ལུགས་སོགས་ཀྱི་འགྲེས་ཤོར་བ་ཡིན། ཇོ་ལུགས་རང་
རྐང་ལ་མེད་དེ་རྩ་བའི་རྒྱ་གཞུང་དང་ཁུངས་ཐུབ་ཀྱི་མཁས་པ་མང་པོའི་ཡིག་ཆར་གསལ་བ་མ་ཟད། བླ་མའི་ཞལ་རྒྱུན་ལའང་དེ་ལྟར་དུ་བྱུང་ངོ༌། །ཞྭ་དམར་དྲུག་པས་ངག་བཟླས་ཀྱི་ཚེ་འཁོར་ལོ་
དང་ཡིག་འབྲུ་གཡས་གཡོན་དུ་འཁོར་བར་གསུངས་པའང་འཇམ་དཀར་གྱི་འགྲེས་ཤོར་བ་སྟེ་གཞན་གྱིས་མི་བཞེད། དེས་ན་འཁོར་ལོ་ཡིག་འབྲུ་རྣམས་གཡོ་མེད་ཤིན་ཏུ་བརྟན་པ། དཀར་པོ་འོད་

ཟེར་འབར་བ་དང་། སྐུ་མི་འགྱིང་དྲང་པོར་བསྒོམ་པ་གནད་དུ་གསུངས་སོ། །དེ་ལྟར་བསྒོམ་པས་གསལ་སྣང་ཅི་རིགས་སྐྱེས་ནས། ཐོག་མར་འགོག་བཟླས། དེ་ནས་རྡོར་བཟླས་གང་འགྲུབ་
དང་༑ སྤྲོ་བསྡུ་བཅས་ཡི་གེ་བཅུ་པའི་ངག་བཟླས་ལ་ཐུན་གྱི་དངོས་བཞི་བྱ། ཐུན་མཐར་ཤམ་ཅན་བརྒྱ་རྩ་རེ་ཙམ་བཟླས་ཀྱང་རུང་། སྐབས་འདིར་ངེས་པར་དགོས་པ་ནི་མ་ཡིན་ཐུན་ཐར་མཚན་
བཅས་ཀྱི་རྫོགས་རིམ་གཉིས་ཀ་ཁྱུག་ཙམ་མམ་སྲོད་དང་ཐོ་རངས་ཐུན་མཐར་སྲུང་འཁོར་བཟླས་པ་སྟོང་ཕྲག་ཙམ་རེ། ཐུན་གཞན་གཉིས་ཀྱི་མཇུག་གམ་གང་བདེར་ཚེ་ཕུར་གདབ་པ་ཚར་རེ་
བསྒོམ༑ ཐུན་མཐར་བསྡུ་ལྡང་དགེ་བསྔོ་གྲུབ་ནས་གཏོར་འབུལ་ཆགས་མེད་དུ་བྱ། ཐུན་མཚམས་སུ་བྱ་བའི་རིམ་པ་གཞན་བདུན་པོ་ཐམས་ཅད་ཆགས་མེད་དུ་འགྲུབ་དགོས་པ་ནི་མ་ཡིན་ཀྱང་རེ་རེ་
ལའང་དགོས་པ་ཕན་ཡོན་ཆེན་པོ་དང་ལྡན་པས་ལག་ལེན་དུ་གང་ཐེབས་ངེས་པར་བྱའོ། །སླར་ཐུན་ལ་འཇུག་པ་ན། སྐྱབས་སེམས་ནས་བརྩམ། གཏོར་འབུལ་གྲུབ་ཀྱི་བར་བཏང་ནས་ཡིག་བཅུ་
ལ་བསྙེན་ཚད་རབ་འབྲིང་ཐ་མ་གང་རུང་མ་སོང་བར་དུ་དེ་ཁོ་ན་ལྟར་བྱ། སྤྱིར་འདི་ཁོ་ནས་མཆོག་ཐུན་མོང་གི་དངོས་གྲུབ་ཐམས་ཅད་འགྲུབ་པའི་ལུང་དང་ལོ་རྒྱུས་རྒྱ་ཆེར་འབྱུང་མོད་ཀྱི། སྐབས་༔

།འདིར་གཙོ་བོ་ཚེ་སྒྲུབ་པ་ཡིན་པས་བསྙེན་ཚད་སོང་ནས་དམིགས་གནད་དཀྱུས་ལྟར་ལ་གཙོ་བོར་ཚེ་ཤམ་ཅན་བཟླ་བའི་ཕྱག་ལེན་སྣང་ཞིང་དེའི་བར་སྐབས་སུ་སྤྱི་བོའི་འོད་༄༅།
༉ དཔག་མེད་ཀྱི་ཐུགས་ཀའི་འོད་ཀྱིས་འཁོར་འདས་ཀྱི་བཅུད་བདུད་རྩིར་བསྡུས། ཕྱག་གི་ལྷུང་བཟེད་ནང་དུ་ཞུགས་ཞུ་ཞིང་ཁོལ་བའི་བདུད་རྩིའི་རྒྱུན་རང་གི་ཚངས་བུག་ནས་མར་ཞུགས། ལུས་
ཐམས་ཅད་གང་བར་མོས་གསུངས། འོན་ཀྱང་ཇོ་བོའི་ལུགས་ཀྱི་ཚེ་བསྲིང་བའི་དམིགས་པའི་གཙོ་བོ། སྤྲོ་བསྡུ། བཟླས་པ། རྡོར་བཟླས། སྲུང་འཁོར། ཚེ་ཕུར་གདབ་པ་ལྔ་པོ་ཡིན་པས་
དཀྱུས་སུ་བསྟན་པ་ཉིད་ལ་མཆོག་སྒྲབ་པ་དང་ཚེ་སྲིང་བའི་དམིགས་གནད་ཐམས་ཅད་ཚང་བས་ངག་བཟླས་སྐབས་ཐུན་གྱི་ཐོག་མཐར་ཤམ་ཅན་ཅུང་ཟད་རེ་དང་དངོས་གཞི་ཡིག་བཅུ་ཁོ་ན་བཟླས་ཀྱང་
ལེགས་པ་ཉིད་དོ། །གལ་ཏེ་རང་དོན་བསྙེན་སྒྲུབ་སྔོན་དུ་སོང་བས་བླ་མའི་སྐུ་རིམ་ལྟ་བུར་བྱེད་ན། འོད་ཟེར་གྱིས་བླ་མའི་སྐུ་གསུང་ཐུགས་ཡོན་ཏན་ཕྲིན་ལས་དང་བཅས་པའི་བར་ཆད་
བསལ༑ འཕགས་མ་སྒྲོལ་མ་མཆོག་གསུམ་རྩ་གསུམ་དང་བཅས་པའི་བྱིན་རླབས། ཁྱད་པར་འཆི་མེད་ཚེའི་དངོས་གྲུབ། བརྟན་གཡོའི་བཅུད་ལ་སོགས་པ་བསྡུས། བླ་མ་ལ་ཐིམ་པས་སྐུ་ཚེ་ཊྛཾ

མཛད་ཕྲིན་འགྲོ་དོན་མཐའ་དག་རྒྱས་པར་མོས། རྩ་བའི་བླ་མ་ཡིན་ན་རང་གི་སྤྱི་བོར་བཞུགས་པ་དང་། གཞན་ལ་གང་དུ་བཞུགས་པ་དེར་ཐིམ་པར་བསམ། སྔགས་ཤམ་མ་མའི་ཚབ་ཏུ་མཚན་
སྔགས་སྦྱར། གང་ཟག་གཞན་ལའང་དེས་རིགས་འགྲེ། ཚེ་སྒྲུབ་གཙོ་བོའི་བཟླས་པའི་སྐབས་འདིར་ནི་རབ་ཏུ་ཐུན་བཞི་ཀའི་མཐར། འབྲིང་དུ་སྔ་ཐུན་སྲོད་ཐུན་གཉིས། ཐ་མས་ཀྱང་སྔ་ཐུན་གྱི་
མཇུག་ཏུ་མཆོད་ཆོག་རྒྱས་པ་རེ་ངེས་པར་བྱ་ཞིང༌། གཞན་རྣམས་ལ་གཏོར་འབུལ་ཁོ་ན་བྱ། དེའང་ཐུན་བསྡུ་གྲུབ་ནས། བསངས་ཆུ་དང་གནས་ཡོ་བྱིན་རླབས་ཐུན་འགོར་གྲུབ་ན་འདིར་མི་
དགོས་པས། མཎྜལ་དང་རྟེན་ལ་མདུན་བསྐྱེད་ཡན་ལག་བཞི་རྫོགས་སུ་བསྐྱེད། སླར་ཡང་ཚོགས་ཞིང་སྤྱན་འདྲེན་སོགས་མདུན་བསྐྱེད་སྐབས་ལྟར་ལ། མ་ལུས་སེམས་ཅན་མགོན་ཙམ་ལས་
ཚིགས་བཅད་རིགས་མི་དགོས། སྔགས་ཙམ་གྱིས་ཆོག ཆུ་གཉིས་ཉེར་སྤྱོད། མཎྜལ། བསྟོད་པ་འཁོར་བ་ལས་སྒྲོལ། གཏོར་འབུལ་ཐུན་མཚམས་བྱེ་བའི་སྐབས་བཞིན་དང་། འདོད་
དོན་གསོལ་གདབ་སོགས་བྱ་བ་ཡིན་ནོ། །བགྲང་ཕྲེང་དུང་ཤེལ་གསེར་སོགས་ལས་མཐུན་ལ་རྗེ་དགུ་པ་སོགས་ཀྱིས་བྱ་རྒྱུད་ལྟར། ཨོཾ་བ་སུ་མ་ཏི་ཤྲཱི་ཡེ་སྭཱ་ཧཱ། ཞེས་དང༌། ཨོཾ་བཛྲ་ཨཙྪིནྡྷ་106

སྐ| ༄༅། །སྭཱ་ཧཱ། ཞེས་ལན་བདུན་ལ་སོགས་པས་བྱིན་གྱིས་བརླབ་པར་བཞེད། ཐུན་མཐར་བཟླས་པའི་ཁ་སྐོང་དབྱངས་གསལ་ཡིག་བརྒྱ་རྟེན་སྙིང་སོགས་བཟླ་བར་སྤྲོ་ནའང་
༈ འགལ་བ་མེད་དོ། །སྤྱོད་ལམ་ཐམས་ཅད་དུ་རང་རྗེ་བཙུན་མར་མོས། སྣང་བ་ལྷ། གྲགས་པ་སྔགས། དྲན་རྟོག་ཡེ་ཤེས། ཐམས་ཅད་ཀྱང་བདེན་མེད་སྐྱ་མ་ཆོས་ཉིད་ཀྱི་རོལ་པར་ལམ་དུ་
ཁྱེར༑ ཟས་སྐོམ་འབྲུ་གསུམ་གྱིས་བདུད་རྩིར་བྱིན་གྱིས་བརླབ་ལ་རང་ཉིད་ལྷར་གསལ་བ་ལ་མཆོད་པའི་ཚུལ་དང་། གོས་སྟན་རྣམས་ཀྱང་འབྲུ་གསུམ་གྱིས་ཡེ་ཤེས་རང་སྣང་གི་རྒྱན་དུདུ་བྱིན་གྱིས་
བརླབ་ལ་ལོངས་སྤྱད། ཉལ་བའི་ཚེ་མཚན་མེད་རྫོགས་རིམ་ལྟར་སྟོང་པ་ལ་བློ་བཞག་པའམ། ཐུགས་སྲོག་གི་བར་དུ་བསྡུས་ནས་ཏཱཾ་ཡིག་ལ་བློ་བཞག་པའམ། རང་ཡི་དམ་གསལ་བའི་ཐུག་
སྲོག་ཏཱཾ་ཡིག་འོད་འབར་བ་ལ་སེམས་གཏད་ནས་གཉིད་དུ་འགྲོ་བ་གང་བདེར་བསླབ། ལྡང་བའི་ཚེ་ཡི་དམ་ནམ་མཁར་བྱོན་ནས་ཡི་གེ་བཅུ་པའི་སྒྲས་བསྐལ་བར་བསམ་ལ་ལྡང་ངོ་། །གཉིས་པ་
བསྙེན་ཚད་ལ་གསུམ། དུས། རྟགས། གྲངས་སོ། །དང་པོ་ནི། ངག་གི་དབང་ཕྱུག་གིས། རྩེ་གཅིག་པ་ཡི་སེམས་ཀྱིས་ནི། །ངེས་པ་བརྟན་པོས་ཟླ་དྲུག་བསྒོམ། །ཡི་གེ་བཅུ་པའི་

སྔགས་འདི་ནི། །སྐྱོ་བ་མེད་པའི་སེམས་ཀྱིས་བཟླ། །ཞེས་དང༌། དེ་ཉིད་ཀྱི་སློབ་མ་ཐུ་བོས། ཆེད་དུ་ཟླ་བ་དྲུག་གི་བར། །སྒྲོལ་མའི་ཐུགས་ཀྱི་འཁོར་ལོ་ནི། །བསྒོམས་པས་དངོས་གྲུབ་
ཀུན་ཐོབ་ཅིང༌། །འཆི་བའི་སྐྱོན་གྱིས་མི་གོས་སོ། །ཞེས་པ་ནི་དུས་བསྙེན་རྒྱས་པའི་ལུགས་དང་། འབྲིང་ཟླ་གསུམ། ཐ་མ་ཟླ་གཅིག་ལ་སོགས་པར་བཟླས་པ་ཅི་འགྲུབ་བྱས་པས་ཕན་ཡོན་
དཔག་ཏུ་མེད་ཅིང༌། ཡང་མཐར་ཞག་བདུན་ཙམ་ལ་མཚམས་བཅད་དེ་གུས་སྤྲོ་དང་བཅས་ཏེ་བཟླས་པས་ཀྱང་དུས་མ་ཡིན་པའི་འཆི་བ་ཟློག་ནུས་པ་མྱོང་བས་གྲུབ་པོ་ཞེས་ཀུན་མཁྱེན་ཆེན་པོས་
གསུངས༑ རབ་གཉིད་གཅག་སྔགས་དང་མ་བྲལ་བར་བགྲངས་ན་ཞག་བདུན་ལ་འགྲུབ་ཅིང་གྲངས་དུས་ལས་ལྷག་པར་འགྲུབ་ན་ངེས་པར་ཞལ་མཐོང་ཞིང་ལས་རབ་འབྱམས་འགྲུབ་རྗེ་དགུ་པས་
གསུངས་སོ། །གཉིས་པ་ནི། རྟགས་དངོས་ལས་དང་དངོས་གྲུབ་རྣམས་འགྲུབ་པར་འགྱུར་བ་ཡིན་མོད་ཀྱི། དེ་དག་འགྲུབ་པའི་སྔ་ལྟས་ཙམ་མམ། རྗེ་བཙུན་མས་བྱིན་གྱིས་རློབ་ཅིང་རིག་
སྔགས་ལནུས་པ་མངའ་བའི་རྟགས་ལས་དང་པོ་པ་ལ་ཉམས་དང་རྨི་ལམ་དུ་འབྱུང་བར་རིགས་པ་སྟེ། སློབ་དཔོན་ལྷན་སྐྱེས་རོལ་པས་གཙུག་དྲིའི་འགྲེལ་པར། རྨི་ལམ་དུ་བྱུང་བ་ནི་རྗེས་སུ་སྤྱོད་

༄༅། །པའི་རྟགས་ཏེ། ལས་དང་པོ་པས་མང་དུ་བརྗོད་ན་བྱ་བ་དང་བྱ་བ་མ་ཡིན་པ་སྔགས་ཀྱི་མཐུས་རྨི་ལམ་དུ་ཤེས་པར་བྱེད་དོ། །ཞེས་གསུངས་སོ། །དེས་ན་རྨི་ལམ་དུ་
བླ་མ་གོང་མ་ཐུགས་དགྱེས་པ། བུད་མེད་ཆས་བཟང་གྱོན་པས་ཕྲེང་བ་དང་དཀར་གསུམ་སྦྱིན་ཅིང་ལུང་སྟོན་པ། གོས་དཀར་རྒྱན་བཟང་ཐོགས་པ། ཉི་ཟླ་ཤར་བ། རོལ་མོ་བསྒྲགས་
པ༑ ཕྱག་མཚན་མཆོད་རྟེན་སྐ་གཟུགས་མཇལ་བ། འཇིགས་པ་ལས་ཐར་བ་སོགས་དང་། ཁྱད་པར་གྱི་རྟགས། སྒྲེ་པའི་ཞལ་ནས། མེ་ཏོག་དང་སཱཙྪ་རྨིས་ན་འཆི་བ་དང་བར་ཆད་ཟློག་པ་
3
༈ ཡིན་ནོ། །ཞེས་གསུངས་པ་ལྟར་རོ། །གསུམ་པ་ནི། སློབ་དཔོན་ཆེན་པོ་ཙནྡྲ་གོ་མིས། འབུམ་ཕྲག་གསུམ་མམ་འབུམ་ཕྲག་དྲུག །འབུམ་ཕྲག་བཅུ་བཟླས་ལས་ཀུན་འགྲུབ། །ཅེས་
དང་༑ ངག་དབང་གྲགས་པས། སྔགས་ནི་ཡི་གེ་གྲངས་ཀྱི་འབུམ། །ཞེས་གསུངས་པས་འབྲུ་འབུམ་གཅིག་བསྙེན་ཚད་ཡིན་ལ། རྩོད་དུས་སུ་དེ་བཞི་འགྱུར་ལ་སོགས་པར་བཟླ་དགོས་པའང་
བཞེད༑ གྲུབ་ཆེན་རིན་པོ་ཆེས། ཡིག་བཅུ་འབུམ་ཚོ་བརྒྱ་བཟླས་ན་ཡོན་ཏན་འཕགས་མ་སྒྲོལ་མ་དང་མཉམ་པར་གསུངས་སོ། །ཞེས་གསུངས་ཤིང་། བྱེ་བ་གཅིག་སོང་ན་ལས་དང་དངོས་

གྲུབ་ཐམས་ཅད་སྒྲུབ་པ་ལ་དབང་བར་བཤད། འོན་ཀྱང་སྤྱན་སྔ་བའི་ཞལ་ནས། འདིའི་བསྙེན་པ་འབུམ་ཚོ་གཅིག་བསྐྱལ་ན་བར་ཆད་གང་གིས་ཀྱང་མི་ཚུགས། འདི་ཕྲིན་ལས་ཀྱི་ལྷ་ཡིན་པས་ ྗ
འགྲུབ་སླ་ཞིང་གེགས་མེད་ཅེས་རྒྱུད་ཀྱི་ལོ་རྒྱུས་སོགས་ལས་རྒྱས་པར་བཤད་པ་བཞིན་རྒྱུ་མཚན་ཆེ་བས་ཡིད་ཆེས་པའི་གནས་སོ། །གསུམ་པ་ནི། བསྙེན་པ་གྲུབ་མ་ཐག་ཏུ་སྒྲུབ་པའི་བཅའ་གཞི་
བཤམ༑ ཐུན་བཞི་ལ་བདག་མདུན་བུམ་པ་སྒྲུབ་ཅིང་གཏོར་འབུལ་རྗེས་ཆོག་བཅས་ཚང་བར་བྱེད་པ་ལས། བཟླས་པའི་གཙོ་བོ་མདུན་བསྐྱེད་དང་གལ་ཏེ་བུམ་ཆུ་སྒྲུབ་པ་སོགས་དང་འབྲེལ་ན་བུམ་
བཟླས་བུམ་བསྐྱེད། རྗེས་ཀྱི་མཆོད་བསྟོད་སཽགས་མདོར་བསྡུས་དང་གཤེགས་གསོལ་མི་བྱ་བ་བརྟན་བཞུགས་ཁོ་ན་བྱ། ཞག་བདུན་ཡན་ཆད་སྒྲུབ་པའི་གྲངས་ཐེམས་ནས། བསྙེན་སྒྲུབ་ཀྱི་ཁ་
སྐོང་དུ་ཞི་བའི་སྦྱིན་སྲེག་གོང་བསྙེན་ཇི་ཙམ་འགྲུབ་པའི་བཅུ་ཆ་གཅིག་ངེས་པར་བྱ། ཚར་ལུགས་སོགས་ཀྱིས་ལས་སྦྱོར་གྱི་བརྡར་བཞག་པ་བཞིན། དམིགས་གསལ་ཚེ་སྤེལ་བར་འདོད་ན་རྒྱས་
པའི་སྦྱིན་སྲེག་དུས་སྐབས་དེ་ཉིད་དམ་གཞན་ཏུའང་རུང་འབུམ་ཕྲག་ལ་སོགས་པའི་གྲངས་ཇི་ཙམ་མང་བ་ལེགས་པས་དེ་བཞིན་དང་། གལ་ཏེ་ལས་ཚོགས་སུ་བཤད་པའི་སྲུང་འཁོར་ལ་སོགས་པ་110

༄༅། །བསྒྲུབ་པར་འདོད་ནའང་སྒྲུབ་པའི་མཇུག་ཐོག་དེར་ཞག་གསུམ་བདུན་ལ་སོགས་པའམ། དུས་གཞན་དུའང་རུང་། བདག་མདུན་བཟླས་པ་དང་བཅས་པའི་སྒོ་ནས་
བསྒྲུབ་ཅིང༌། སྒྲུབ་པ་ཟིན་པའི་རྗེས་སུ་རྗེ་དགུ་པ་སོགས་ཀྱིས་བདག་འཇུག་རྒྱས་པར་བཤད་ཀྱང་འདིར་བཏང་སྙོམས་སུ་བྱས་ལ། སྤྲོ་ན་རྗེས་གནང་ལྟར་རང་གིས་བླངས་ཀྱང་འགལ་བ་
མེད༑ རྗེས་ཀྱི་བྱ་བ་རྣམས་ནི་རྒྱས་པར་བྱ་ཞིང་བུམ་ཆུ་སོགས་ཕྱི་མི་ལ་མི་སྦྱིན་པར་དངོས་གྲུབ་ཏུ་ལོངས་སྤྱད། མཚམས་ཀྱི་སྤང་བླང་རྣམས་ནི་སྤྱི་ལྟར་ཤེས་དགོས་ཀྱང་། མདོར་ན་དད་པ་དང་
དམ་ཚིག་གཉིས་ལ་རགས་ལས་ཏེ། སྒྲོལ་མ་རལ་པ་གྱེན་བརྫེས་ཀྱི་རྟོགས་པ་ལས། དད་དང་ལྡན་པའི་མི་རྣམས་ནི། །སངས་རྒྱས་ལས་ཀུན་འགྲུབ་པར་འགྱུར། །ལྷ་རྣམས་ཀུན་དང་ཁྱད་
པར་དུ། །གསང་སྔགས་རྣམས་ནི་ཐམས་ཅད་ནི། །དད་པ་མེད་ན་མི་འགྲུབ་བོ། །ཞེས་དང༌། སྒྲོལ་མ་འཇིགས་པ་བརྒྱད་སྐྱོབ་ཀྱི་མདོ་ལས། མེ་ཏོག་སད་ཀྱིས་ཁྱེར་བའི་འབྲས་བུ་ལ། །
སོ་ནམ་བྱས་ཀྱང་མྱུ་གུ་མི་སྐྱེ་ལྟར། །སྡོམ་ཉམས་ཐེ་ཚོམ་ཟོས་པའི་གང་ཟག་གིས། །ཤིན་ཏུ་ཟབ་པའི་རིགས་སྔགས་བསྒྲུབ་གྱུར་ཀྱང༌། །བྱིན་རླབས་འབྱུང་ངོ་སྙམ་ཡང་འབྱུང་མི་སྲིད། །རྩོལ་

བ་དེ་དག་ངལ་བ་དོན་མེད་འགྱུར། །རིག་སྔགས་དེ་ཡང་སྐྱེ་བོའི་ཚིག་དང་མཚུངས། །ཏིང་འཛིན་རྣམས་ཀྱང་བྱིས་པའི་བསམ་པ་འདྲ། །སྐྱོན་མེད་སྐྱེས་བུས་རིག་སྔགས་དེ་བསྒྲུབས་ན།།ཇི་
ལྟར་འདོད་པ་བཞིན་དུ་མྱུར་དུ་འགྲུབ། །དཔེར་ན་ནྱ་གྲོ་དྷ་ཡི་ས་བོན་ནི། །ཤིན་ཏུ་ཕྲ་ཡང་ཆུ་ལུད་ལེགས་བྲན་ན། །དགུང་ཟླ་བདུན་ན་དཔག་ཚད་ཙམ་དུ་སྐྱེ། །བེམ་པོ་ཕྱི་ཡི་འགྱུར་ཡང་དེ་འདྲ་
ན༑ །རིག་པས་རིག་པ་བསྒྲུབ་པ་ལྟ་ཅི་སྨོས། །འོད་གསལ་ནང་གི་འགྱུར་ལ་དཔག་ཏུ་མེད། །ཅེས་གསུངས་སོ། །དེ་དག་ཡོད་དུ་ཟིན་ཀྱང་ཆོ་ག་ལོག་པར་བསྒྲུབ་ན་མདའ་མེད་པའི་གཞུ་ལྟར་
དོན་མི་འགྲུབ་པས་ཆོ་ག་ཚད་ལྡན་དུ་བསྒྲུབ་པ་གལ་ཆེ་སྟེ། རལ་པ་གྱེན་བརྫེས་ལས། དངོས་གྲུབ་དཔལ་དོན་གཉེར་བའི་མི། །བརྒྱ་བྱིན་བདེ་སོགས་བདག་པོ་ཡང༌། །ཆོ་ག་ཉམས་ན་མི་
འགྲུབ་སྟེ། །ཆོ་ག་ཡང་དག་ལྡན་གྱུར་ན། །མི་ཡི་སྐྱེ་བོ་ཕལ་པ་ལའང་། །འབད་པ་ཡིས་ནི་ལས་རྣམས་ཀུན། །མྱུར་བ་ཉིད་དུ་འགྲུབ་པར་འགྱུར། །ཞེས་གསུངས་པ་ལ་འཕྲིག་ཚུད་དེ་ད་ལྟ་
ལྷ་འདི་ཉིད་ལ་གཡར་དམ་དུ་འཆའ་བ་ཁ་ཅིག་ཀྱང་ཆོ་ག་ཉམས་པ་གཞིར་བཞག བཟླ་ཚུལ་སོགས་མི་ཚེ་འཕུལ་བའི་ལས་ཐབས་ཙམ་དུ་མཐོང་ནས་ཁོ་བོས་ཀྱང་བླ་མའི་བཀའ་བཞིན་ཅི་ནུས་སུ་ཕྱེས་

ཎྜ ༄༅། །ཏེ་རང་གཞན་ལ་ཕན་པར་འདོད་པའི་བསམ་པ་བཟང་པོ་དང་ལྡན་པས་སོ། །བརྒྱད་པ་དེ་ལྟར་བསྒྲུབས་པའི་ཕན་ཡོན་མདོར་བསྡུས་སྨོས་པ་ལ་གཉིས། རྩ་སྔགས་ཀྱི་
ཕན་ཡོན། སྒོམ་བཟླས་སྤྱིའི་ཕན་ཡོན་ནོ། །དང་པོ་ནི། སྒྲོལ་མ་རྣལ་འབྱོར་མའི་རྒྱུད་ལས། ཡི་གེ་བཅུ་པ་གསུངས་པའི་འཕྲོས་སུ། འདི་ནི་དངོས་གྲུབ་ཐམས་ཅད་བྱེད་པའོ། །ཞེས་
དང་༑ ལས་སྣ་ཚོགས་པའི་རྒྱུད་ལས། འཇམ་དཔལ་དེའི་ཕན་ཡོན་ནི་མཚམས་མེད་པ་ལྔ་དང་། དེ་དང་ཉེ་བ་ལྔ་དང་སྡང་བ་དང་རྨི་ལམ་ངན་པ་ཐམས་ཅད་ཞི་བར་འགྱུར་རོ། །ངན་སོང་
བདུན་
གསུམ་གྱི་སྡུག་བསྔལ་ཞི་བར་འགྱུར་རོ། །མི་ཁོམ་པ་བརྒྱད་དུ་ནམ་ཡང་སྐྱེ་བར་མི་འགྱུར་རོ། །ཚེ་རབས་དྲན་པ་དང་དབང་པོ་གསལ་བ་དང་ཡིད་གཞུངས་པར་འགྱུར་རོ། །བཟོའི་གནས་
ཐམས་ཅད་ལ་མཁས་པར་འགྱུར་རོ། །སྟོབས་དང་མདངས་དང་གཟི་མདངས་ཕུན་སུམ་ཚོགས་པར་འགྱུར་རོ། །འཇིག་རྟེན་སྐྱོང་བ་ཐམས་ཅད་ཀྱིས་སྲུང་བ་དང་སྐྱོབ་པ་དང་སྦེད་པ་དང་ཕན་པར
བྱེད་དེ། །གང་དུ་ཕྱིན་པ་ཐམས་ཅད་དུ་བཀྲ་ཤིས་པར་འགྱུར་རོ། །ཞེས་སོགས་རྒྱ་ཆེར་འབྱུང་སྟེ་མཆོག་ཐུན་མོང་ལས་ཚོགས་དང་བཅས་པ་སྔགས་འདི་ཁོ་ནས་འགྲུབ་པར་བྱེད་དོ། །གཉིས་

པ༑ ཡིད་བཞིན་འཁོར་ལོ་བསྒོམ་པ་དང་བྲིས་པ་དང་འདོགས་པ་དང་མཆོད་པ་ལ་སོགས་པའི་ཕན་ཡོན་སྒྲོལ་མ་མངོན་འབྱུང་ལས། ནད་དང་བཙོན་ལས་ཐར་བ་དང༌། །ཚེ་དང་ལོངས་སྤྱོད་
ཤྲཱྀ བརྩོན་འགྲུས་དང༌། །དབང་ཕྱུག་དང་ནི་བློ་གྲོས་འཕེལ། །ཞེས་དང༌། སློབ་དཔོན་ངག་དབང་གྲགས་པས། །ཚངས་དབང་ཁྱབ་འཇུག་ཉི་ཟླ་དང༌། །དྲག་པོ་ཕྱོགས་སྐྱོང་འདོད་ལྷས་
ཀྱང་༑ །བ་སྤུའི་རྩེ་མོའང་མི་གཅོད་པར། །འཆི་བདག་ལྟ་བུ་འཆི་ལས་རྒྱལ། །སྐྲ་དཀར་གཉེར་མ་ལྟས་ངན་དང༌། །ནད་དང་དབུལ་བ་ཀུན་ཟད་བྱེད། །སེང་གེ་ལ་སོགས་འཇིགས་ཆེན་
བརྒྱད༑ །སྡུག་བསྔལ་ཚོགས་ནི་འཇིགས་པར་བྱེད། །མ་བསླངས་པར་ནི་ཟས་སྐོམ་སོགས། །ཁང་བཟང་གོས་ལ་སོགས་པ་རྙེད། །རལ་གྲི་མིག་སྨན་རྐང་བྱུག་དང༌། །བུམ་བཟང་ལ་
སོགས་དངོས་གྲུབ་རྣམས། །སྙན་ངག་སྨྲ་མཁས་རྩོད་པ་བྱང་། །གཅིག་ཏུ་དྲི་མེད་ཤེས་རབ་དང༌། །འདོད་པའི་དངོས་གྲུབ་གཞན་དག་ཀྱང༌། །འཁོར་ལོ་འདི་ལས་ལེགས་པར་འབྱུང་།
ཞེས་དང༌། གྲུབ་ཆེན་པཀྵིས། སྒྲོལ་མ་ཡིད་བཞིན་འཁོར་ལོ་ལ། །འཆི་མེད་ཚེ་ཡི་དངོས་གྲུབ་ཡོད། །བྱ་བ་ཡིན་པས། འདི་ལ་བསྙེན་སྒྲུབ་ཚད་དུ་སྐྱོལ་ན་ཡོན་ཏན་རིགས་ཀྱི་ཡུམ་ལྔ་དང་༴

།མཉམ་པ་འབྱུང་བ་ཡིན། རྒྱུད་སྡེ་བཞིའི་ལྷ་ཚོགས་རྣམས་ཀྱིའང་ལས་ཀྱི་ལྷ་མོར་མངའ་གསོལ་བ་སྒྲོལ་མ་ཡིན་པས་འཇིགས་པ་ཐམས་ཅད་ལས་སྒྲོལ་ཞིང་སྐྱོབས་པ་
དང་༑ བར་ཆད་ཐམས་ཅད་སྲུང་བའི་ཕྱིར་ན་སྒྲོལ་མ་ཞེས་བྱ་བའི་དོན་དེ་ཡིན་ནོ། །ཞེས་དང༌། རྗེ་བཙུན་གྲགས་པས། མཆོག་ལ་བདེ་མཆོག་དང་། ཐུན་མོང་ལ་སྒྲོལ་མ་ལས་ཟབ་པ་དང་
༜ མྱུར་བ་མེད་ཅེས་དབུ་སྨྱུང་བ་ཞེས་པར་གྲགས་ཤིང༌། ཆོས་ཀྱི་རྒྱལ་པོ་འཕགས་པས། ཐུན་མོང་ལྷ་ལ་སྒྲོལ་མ་དང་། །ཐུན་མོང་མིན་ལ་བདེ་བའི་མཆོག །ཤིན་ཏུ་སྒྲུབ་ཐག་ཉེའོ་ཞེས། །བླ་
མ་མཆོག་གི་གསུང་ལས་བྱུང་། །འདི་ལ་གཏན་ཚིག་བཟང་པོར་མཐོང༌། །ཞེས་གསུངས་ཏེ་གཏན་ཚིག་ནི་རྒྱུད་དང་ལོ་རྒྱུས་གསེར་ཕྲེང་སོགས་ལས་རྟོགས་པར་འགྱུར་རོ། །རྟག་བདེའི་རང་
བཞིན་དངོས་ཀུན་ཟ་མ་ཏོག །རྒྱལ་བ་ཉི་མ་འཆར་བའི་ཟབ་གསལ་མཁའ། །འགྲོ་དྲུག་སྒྲོལ་མཛད་ཞབས་སེན་ཟླ་བ་ནི། །རལ་པའི་ཁྲི་ལ་འབྲལ་བ་མེད་པར་བསྟི། །རིང་དུ་འཚོ་དང་ཐར་པ་
དོན་གཉེར་བ། །མཐོ་རིས་འཇིག་རྟེན་ནོར་གྱི་མཆོག་སྒྲུབ་ནི། །མཚུངས་མེད་ཐབས་འདི་སྐོམ་པས་བདུད་རྩི་བཞིན། །མི་བསྟེན་མི་ཡི་འགྲོ་བ་འགའ་ཡོད་དམ། །དྲི་མེད་གཞུང་ལུགས་ཟླ་བའི་

མེ་ལོང་ན། །འཚོ་ཐབས་བདུད་རྩིའི་རེ་ཁ་རྫོགས་པ་ལ། །འཆི་མེད་དགོས་དགུའི་འདོད་པ་འཇོ་བ་གང༌། །འཕགས་མའི་བྱིན་རླབས་རི་མོར་ཤར་བ་སྙམ། །རང་དང་གཞན་ལ་ཕན་འདོད་བློ་
གྲོས་ཀྱིས། །གསལ་བར་ཕྱེས་འདིར་གྲོང་ཁྱེར་ལམ་སྲང་ལྟར། །ཞུགས་ནས་འཆི་མེད་རྟག་པའི་ཁང་བཟང་དུ། །རྡོ་རྗེ་བཙུན་མོའི་རྒྱལ་སྲིད་ལ་སྤྱོད་ཤོག །དུས་མིན་དུས་ཀྱི་ཆད་པ་ཕྱིར་
བསྙིལ་བའི། །རྣམ་རྒྱལ་ས་ལ་མི་ཕྱེད་རྡོ་རྗེ་བཞི། །གྲུབ་པའི་བཅུད་ལེན་མཁའ་ཁྱབ་འགྲོ་བ་ལ། །སྦྱིན་བྱེད་འཇིག་རྟེན་གསུམ་གྱི་ཡུམ་གྱུར་ཅིག །ཅེས་པ་འདིའང་ཡོངས་རྫོགས་བསྟན་པའི་
མངའ་བདག་རྗེ་བཙུན་བླ་མ་འཇམ་དཔལ་དབྱངས་དངོས་མཁྱེནནུས་བརྩེ་བའི་གཏེར་ཆེན་མཆོག་གིས་ཡང་ཡང་བཀའ་བསྩལ་གནང་བ་གཙུག་ཏུ་མཆོད་ནས། སྒྲོལ་མ་བླ་མེད་དང་ཇོ་བོ་ལུགས་དང་
777 ལུགས་ཀྱི་ཚེ་ཁྲིད་རིགས་གཉིས་གཙོས་འདི་ཉིད་ཀྱི་ལུགས་སྲོལ་མང་དུ་ཐོས་ཤིང་ཅུང་ཟད་ཁོང་དུ་ཆུབ་པ། རྫོགས་པའི་སངས་རྒྱས་པདྨ་ཉིན་བྱེད་དབང་པོའི་ཞབས་པད་རིགས་བདག་ཏུ་བྱེད་
པའི་དགེ་སྦྱོང་ལྟར་སྣང་བ་ཀརྨ་ངག་དབང་ཡོན་ཏན་རྒྱ་མཚོས། རྗེ་དགུ་པ་དབང་ཕྱུག་རྡོ་རྗེ། རྗེ་བཙུན་ཏཱ་ར་ནཱ་ཐ། ཀུན་མཁྱེན་དྷརྨཱ་ཀ་ར་སོགས་བྱིན་རླབས་དང་ལུང་རྒྱུན་ལྡན་པའི་གསུང་

།གསང་འདོན་ཆའི་རིགས་བསླད་མེད་གཞིར་བཞག རྒྱུད་དང་ཡིག་རྙིང་གི་དགོངས་པ་ཕྱོགས་སུ་བསྡེབས་ཏེ་འདུས་ཤིང་གསལ་བར་དཔལ་སྤུངས་ཡང་དབེན་ཀུན་༄༅།
༉ བཟང་བདེ་ཆེན་འོད་གསལ་གླིང་དུ་དཀར་པོའི་གྲལ་ཚེས་ཟླ་བ་གྲོ་བཞིན་ལ་སྤྱོད་པའི་འགྲུབ་སྦྱོར་བཟང་པོར། རྒྱས་པའི་དུས་ཀྱི་ཆར་འགྲུབ་པར་བགྱིས་པ་དཔལ་ལྡན་བླ་མ་དང་བསྟན་འཛིན་སྐྱེས་བུ་
རྣམས་ཞབས་པད་རྡོ་རྗེ་ལྟར་བརྟན་ཅིང་། མཐའ་ཡས་པའི་སྐྱེ་དགུས་རྗེ་བཙུན་འཕགས་མའི་གསང་བ་གསུམ་འགྲུབ་པའི་རྒྱུར་གྱུར་ཅིག །དགེ་ལེགས་འཕེལ།། །། ༄༅།
ཡིད་བཞིན་འཁོར་ལོའི་སྒྲུབ་ཐབས་ཟླ་བ་འདོད་འཇོ་སྒྲུབ་མཆོད་ཀྱི་སྐབས་སུ་མཆོད་ཕྲེང་ཅུང་ཟད་རྒྱས་པར་སྤྲོ་ན། ༄༅། །ཞིང་འདིར་འཁོར་ལོ་རིན་ཆེན་གྱིས། །མཁས་པ་དག་གིས་ཡོངས་བཀང་སྟེ།
མ་གྲུབ་འདོད་པ་སྦྱིན་པའི་ཕྱིར། །ཉིན་རེ་ཤེས་རབ་ཅན་གྱིས་དབུལ། །ཨོཾ་ཨཱརྻ་ཏཱ་རཱ་ས་པ་རི་བཱ་རེ་བྷྱཿ ཙཀྲ་རཏྣ་པྲཏཱིཙྪ་ཨཱཿ ཧཱུྃ་སྭཱ་ཧཱ། དེས་འགྲེས་ཏེ། ནོར་བུ༴ མ་ཎི༴ བཙུན་
མོ བློན་པོ༴ པུ་རུ་ཥ༴ གླང་པོ༴ ཧསྟི རྟ་མཆོག༴ ཨ་ཤྭ༴ དམག་དཔོན༴ ཁབྒ༴ ཞེས་རྒྱལ་སྲིད་བདུན་དང་། བཀྲ་ཤིས་གང་ཞིག་མཆོད་པའི་ལྷ་མོ་ནི། །ཕྱག་ན་ ེ

དཔལ་གྱི་བེའུ་འོད་འབར་བ། །བསྣམས་ནས་རྒྱལ་བའི་ཐུགས་ལ་མཆོད་པ་ལྟར། །ཐུགས་ལ་དཔལ་བེའུའི་མཆོད་པ་འབུལ་བར་བགྱི།། སྔགས་ཐོག་མཐའ་སྔར་ལྟར་ལ། མངྒ་ལཾ་ཤྲཱི་བཏྶ༴ བཀྲ་
ཤིས༴ ཕྱག་ན་གསེར་གྱི་འཁོར་ལོ་རབ་འབར་བ། །ཞབས་ལ༴ མངྒ་ལཾ་ཙཀྲ༴ བཀྲ་ཤིས༴ ཕྱག་ན་པདྨ་དམར་པོ་འདབ་བརྒྱད་པ། །ལྗགས་ལ༴ མངྒ་ལཾ་པདྨ༴ བཀྲ་
ཤིས༴ ཕྱག་ན་རིན་ཆེན་རྒྱལ་མཚན་རབ་མཛེས་པ། །སྐུ་ལ༴ མངྒ་ལཾ་དྷཱ་ཛཿ བཀྲ་ཤིས༴ ཕྱག་ན་གདུགས་བཟང་གསེར་གྱི་ཡུ་བ་ཅན། །དབུ་ལ༴ མངྒ་ལཾ་ཚཱ་ཏྲཾ༴ བཀྲ་ཤིས་གང་
ཞིག་མཆོད༴ ཕྱག་ན་རིན་ཆེན་བུམ་པ་རབ་མཛེས་པ། །མགུལ་ལ༴ མངྒ་ལཾ་ཀུམྦྷྰ༴ བཀྲ་ཤིས་གང་ཞིག་མཆོད་པའི་ལྷ་མོ་ནི། །ཕྱག་ན་ཆོས་ཀྱི་དུང་སྒྲ་སྒྲོགས་མཛད་པ། །གསུང་
ལཿ༴ མངྒ་ལཾ་ཤངྑ༴ བཀྲ་ཤིས་གང་ཞིག་མཆོད་པའི་ལྷ་མོ་ནི། །ཕྱག་ན་གསེར་གྱི་ཉ་མོ་འོད་འབར་བ། །སྤྱན་ལ༴ མངྒ་ལཾ་མདྷྱ༴ ཞེས་བཀྲ་ཤིས་རྟགས་བརྒྱད་དང༌། ཚེ་མཆོག་འཕེལ་བྱེད་
བདུད་རྩི་སྨན་གྱི་རྩི། །དཱུརྠཱ་སྔོ་ལྗང་མྱུ་གུའི་ཕྲེང་བ་ཅན། །ཡིད་བཞིན་འཁོར་ལོ་སྲས་དང་བཅས་ལ་འབུལ། །འཆི་མེད་རྡོ་རྗེའི་ཚེ་དབང་ཐོབ་པར་ཤོག། སྔགས་སྔར་ལྟར་ལ། མངྒ་ལཾ་118

།དཱུནྰ༴ དྲི་མེད ཤིན་ཏུ་དྭངས་པ་བཞིན་གྱི་སྣོད། །སྣོད་བཅུད་དགེ་མཚན་རི་མོ་གསལ་ལ་རྫོགས། །ཡིད་བཞིན་འཁོར་ལོ་སྲས་དང་བཅས་ལ་འབུལ། །ཇི་ལྟ་ཇི
༈ སྙེད་མཁྱེན་གཉིས་མྱུར་ཐོབ་ཤོག །མངྒ་ལཾ་ཨཱདརྴ༴ མཚལ་ཆེན་ཆུ་ལས་སྐྱེས་པའི་སིནྡྷུ་ར། །སྲིད་གསུམ་བརྟན་པ་འཕྲོག་པའི་དམར་འོད་ཅན། །ཡིད་བཞིན་འཁོར་ལོ་སྲས་དང་བཅས་ལ
འབུལ༑ །སྣང་སེམས་མཐའ་དག་རང་དབང་འདུ་བར་ཤོག །མངྒ་ལཾ་སིནྡྷ་ར༴ རྒྱུ་ཆུའྀ་འཕེལ་ཆེ་ངོ་མཚར་ལྗོན་པའི་འབྲས། །ཡིད་འོང་བིལྦ་བཀྲ་ཤིས་དཔལ་གྱི་གཟུགས། །ཡིད་བཞིན་
ཨཱི འཁོར་ལོ་སྲས་དང་བཅས་ལ་འབུལ། །ཆོས་ལྡན་དཔལ་འབྱོར་དབྱར་མཚོ་ལྟར་རྒྱས་ཤོག །ཨོཾ་ཨཱརྻ་ཏཱ་རཱ་ས་པ་རི་བཱ་རེ་བྷྱམངྒ་ལཾ་བིལྦ་པྲ་ཏཱིཙྪ་ཨཱཿ ཧཱུྃ་སྭཱ་ཧཱ། ཟུག་རྔུ་འཇོམས་བྱེད་གི་ཝཾ་སྨན་
གྱི་མཆོག །དྲི་དང་རོ་བཅུད་ནུས་མཐུ་ཕུན་སུམ་ཚོགས། །ཡིད་བཞིན་འཁོར་ལོ་སྲས་དང་བཅས་ལ་འབུལ། །རྒྱུ་འབྲས་ནད་རིགས་གཏན་ནས་སྤངས་པར་ཤོག །ཨོཾ་ཨཱ་རྻ་ཏཱ་རཱ་ས་པ་རི་བཱ་རེ་
བྷྱཿམངྒ་ལ་གོ་རོ་ཙ་ན་པྲ་ཏཱིཙྪ་ཨཱཿ ཧཱུྃསྭཱ་ཧཱ། དཀར་ཟླུམ་སྐྱེ་བ་ལྔ་ལྡན་གཡས་སུ་འཁྱིལ། །སྙན་པའི་སྒྲ་ཡིས་ས་གསུམ་ཁྱབ་བྱེད་པ། །ཡིད་བཞིན་འཁོར་ལོ་སྲས་དང་བཅས་ལ་འབུལ། །ཐེག་

ཆེན་བླ་མེད་ཆོས་སྒྲ་སྒྲོག་པར་ཤོག །ཨོཾ་ཨཱརྻ་ཏཱ་རཱ་ས་པ་རི་བཱ་རེ་བྷྱཿམངྒ་ལཾ་ཤངྑ་པྲ་ཏཱིཙཱ་ཨཱཿ ཧཱུྃ་སྭཱ་ཧཱ། མཐོང་བས་བྱ་བ་ཀུན་ལ་དགེ་ལེགས་བྱེད། །མྱོང་བས་ལུས་སྲོག་འཚོ་བའི་བཅུད་ལྡན་
ཞོ༑ །ཡིད་བཞིན་འཁོར་ལོ་སྲས་དང་བཅས་ལ་འབུལ། །ཆགས་ཐོགས་མེད་པའི་བློ་གྲོས་རྩལ་ལྡན་ཤོག ། ཨོཾ་ཨཱརྻ་ཏཱ་རཱ་ས་པ་རི་བཱ་རེ་བྷྱཿམངྒ་ལཾ་ད་དྷི་པྲ་ཏཱིཙྪ་ཨཱཿ ཧཱུྃསྭཱ་ཧཱ། བགེགས་རིགས་
ཀུན་འཇོམས་རྡོ་རྗེ་ཁྲོ་བོའི་མཚོན། །འཇིགས་མེད་དཔའ་བོ་ཡུངས་ཀར་གསེར་གྱི་མདོག །ཡིད་བཞིན་འཁོར་ལོ་སྲས་དང་བཅས་ལ་འབུལ། །འཇིགས་བརྒྱད་བདུད་བཞི་འགལ་རྐྱེན་ཀུན་ཞི་
ཤོག ། ཨོཾ་ཨཱརྻ་ཏཱ་རཱ་ས་པ་རི་བཱ་རེ་བྷྱམངྒ་ལ་སཏྠི་ཏ་པྲ་ཏཱིཙྪ་ཨཱཿ ཧཱུྃ་སྭཱ་ཧཱ། ཞེས་བཀྲ་ཤིས་པའི་རྫས་བརྒྱད་སོ་སོར་འབུལ་བའི་ཚིགས་སུ་བཅད་པའོ། །ཞེས་པའང་མཚུར་གྱི་ཡང་དབེན་ལྷུན་གྲུབ་ཕོ་བྲང་དུ་ཡོན་ཏན་རྒྱ་མཚོ་བློ་
གྲོས་མཐའ་ཡས་པའི་སྡེས་བྲིས་པ་དགེ་ལེགས་འཕེལ།། །།

༄༅། །སྒྲོལ་མ་སྔོན་མོའི་སྒྲུབ་ཐབས་འདོད་དགུའི་འདོད་འཇོ་ཞེས་བྱ་བ་བཞུགས་སོ།།

།གང་གི་མིང་རྣམས་དྲན་པས་སེམས་ཅན་རྣམས། །རྟག་པར་བསྒྲལ་བས་འཇིག་རྟེན་ཁམས་ཉིད་དུ། །རྒྱལ་བའི་ཚོགས་༄༅།
ཀྱིས་སྒྲོལ་མར་བསྒྲགས་དེ་ཡིས། །ཀུན་ནས་བདག་ལ་བདེ་ལེགས་མཛད་གྱུར་ཅིག། འདིར་སྔགས་པས་སྔ་བར་ལངས་ནས་ཁྲུས་དང་གཙང་སྦྲ་ལ་གནས་པས། ཡིད་
དུ་འོང་བའི་ས་ཕྱོགས་སུ། དྲིའི་ཆག་ཆག་བཏབ། མེ་ཏོག་བཟང་པོ་གཅལ་དུ་བཀྲམ། སྟན་འཇམ་པོ་དང་། མདུན་དུ་བྲིས་པའམ་འབུར་དུ་དོད་པའི་འཕགས་མའི་སྣང་བརྙན་ལ་མཆོད་པའི་རྫས་
ཅི་འབྱོར་བཤམས་ནས། སྐྱིལ་མོ་ཀྲུང་གིས་གནས་པས། རང་གི་སྙིང་གར་ཨ་ལས་བསིལ་ཟེར་བྱེད་པའི་དཀྱིལ་འཁོར། དེའི་དབུས་སུ་ཡིད་དུ་འོང་བའི་ཨུཏྤལ་

༄༅། །སྔོན་པོའི་ཟེའུ་འབྲུ་ནང་དུ་དིམ་པ་རི་བོང་གི་མཚན་མ་མེད་པའི་ཟླ་བ་ལ་གནས་པའི་ཏཱཾ་ཡིག་ལྗང་ཁུ་ལས་འཕྲོས་པའི་འོད་གསེར་
བཙོ་མ་ལྟ་བུས། ཕྱོགས་བཅུའི་འཇིག་རྟེན་གྱི་ཁམས་སྣང་བར་བྱས་ཏེ། དེ་དག་ན་བཞུགས་པའི་བླ་མ་དང་སངས་རྒྱས་བྱང་ཆུབ་སེམས་དཔའི་ཚོགས་
ཆེན་པོ་སྤྱན་དྲངས། མདུན་གྱི་ནམ་མཁར་བཞུགས་པར་གྱུར། དེ་ནས། བླ་ན་མེད་པའི་མཆོད་པ་བདུན་མཚོན་པའི་ཚིགས་སུ་བཅད་པ་འདིས་མཆོད་པར་བྱ་སྟེ། སྡིག་པ་
ཐམས་ཅད་བདག་གིས་བཤགས་པར་གྱི། །དགེ་ལ་མཆོག་ཏུ་དགའ་བས་རྗེས་ཡི་རང་། །བཅོམ་ལྡན་དམ་ཆོས་འཁོར་ལོ་བསྐོར་བ་དང༌། །སྐྱེ་བོའི་དོན་

ཕྱིར་བཞུགས་པར་གསོལ་བ་འདེབས། །དཀོན་མཆོག་རིན་ཆེན་གསུམ་ལ་མངོན་དད་པས། །བྱང་ཆུབ་མཐོབ་བར་དུ་སྐྱབས་སུ་མཆི། །དམ་པའི་ལམ་དེ་ཡང་དག་བསྟན་པར་བགྱི། །དགེ་བ་
བསྒྲུབས་པ་རྫོགས་པའི་བྱང་ཆུབ་བསྔོ། །ཨོཾ་ཨཱཿ ཧཱུྃ་ཞེས་པས་གཤེགས་སུ་གསོལ་ནས། སྙིང་ཐག་པས་ཚད་མེད་པ་བཞི་འདི་ལྟར་བསྒོམ་སྟེ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་
ཅིག །སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག །སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག །བདེ་སྡུག་གི་རྒྱུ་ཆགས་སྡང་ཉེ་རིང་དང་བྲལ་བའི་བཏང་སྙོམས་
ཆེན་པོ་ལ་གནས་པར་གྱུར་ཅིག །དེ་ནས། རྣམ་པར་རྟོག་པ་མཐའ་དག་སྤངས་ཏེ་རྩེ་གཅིག་པའི་རྒྱུན་ལ་མཉམ་པར་གཞག་ནས། ཆོས་ཐམས་ཅད་ཀྱི་རང་བཞིན་ཡོངས་སུ་དག་པའི་སྔགས་འདིས་བྱིན་གྱིས་བརླབ་བོ།། ཨོཾ་སྭབྷཱཝ་
སརྦ་དྷརྨཱ སྭབྷཱཝ་ཤུདྡྷེ྅ཧཾ། ཆོས་ཐམས་ཅད་བདག་མེད་པའི་སྟོང་པ་ཉིད་དུ་བལྟས་ནས། སྟོང་པ་ཉིད་ཀྱི་སྔགས་འདིས་བྱིན་གྱིས་བརླབ་བོ།། ༀ་ཤཱ་ནྱ་ཏཱ་ཛྙཱན་བཛྲ་སྭབྷཱཝ་ཨཱཏྨ་
ཀོ྅ཧཾ༑ སྟོང་པ་ཉིད་ལས་སྔོན་ན་གནས་པའི་བསིལ་ཟེར་བྱེད་པའི་དཀྱིལ་འཁོར། དེའི་དབུས་སུ་ཡིད་དུ་ཡོང་བའི་ཨུཏྤལ་སྔོན་པོའི་ཟེའུ་འབྲུའི་ནང་དུ་དིམ་པ་རི་བོང་གི་མཚན་མ་མེད་པའྀ་ཟླ་བ་ལ་

༄༅། །གནས་པའི་ཏཱཾ་ཡིག་ལྗང་གུ་ལས། རང་ཉིད་བཅོམ་ལྡན་འདས་འཕགས་མ་སྒྲོལ་མ་མརྒཏ་ཀྱི་མཚོ་ལྟ་བུར་ལྗང་ཞིང་མཛེས་པ་ཐམས་ཅད་ཀྱི་དཔྱིད་དུ་གྱུར་པའི་བཞིན་
འཛུམ་པ། ཨུཏྤལ་སྔོན་པོའི་ཞགས་པ་ལྟ་བུའི་སྤྱན་ཞི་བས་གཟིགས་ཤིང༌། ཡོངས་འདུའི་མེ་ཏོག་གི་སྙེ་མ་དང༌། ལྷའི་གསེར་གྱི་ཅོད་པན་བཅིངས་པའི་ཟུར་ཕུད་དོན་ཡོད་གྲུབ་པའི་རིན་པོ་ཆེས་
བརྒྱན་པ། ཡིད་བཞིན་གྱི་ནོར་བུའི་རྣ་ཆ་དང་། མགུལ་རྒྱན། ཡིད་དུ་འོང་བའི་དོ་ཤལ་གྱིས་ཤིན་ཏུ་ལྕི་བའི་ནུ་མ་ཟུང་སྤྲས་ཤིང་། དྲི་མ་མེད་པའི་འོད་ཟེར་འཕྲོ་བའི་སྨད་རྒྱན་ཐམས་ཅད་ཀྱིས་
ཀླུབས་པ། གདུ་བུས་ཉེ་བར་མཛེས་པའི་ཕྱག་གཡས་མཆོག་སྦྱིན། གཡོན་པའི་མཐེབ་སྲིན་གྱི་ཨུཏྤལ་ལའི་སྡོང་བུ་ཁ་ཕྱེ་བ་ཐུགས་ཀར་འཛིན་པ། པཉྩ་ལི་ཀའི་དོ་ཀེར་དང་ཤམ་ཐབས་
ཅན༑ བཅུ་དྲུག་པའི་ལང་ཚོས་མཆོག་ཏུ་སྒེག་ཅིང་། འཛམ་བུའི་གསེར་གྱི་འོད་ཟེར་བྱེ་བ་ཕྲག་བརྒྱ་འབར་བ། ཤིང་རྟའི་འཁོར་ལོའི་ཚད་ཙམ་པའི་ཆུ་སྐྱེས་དཀར་པོའི་སྟེང་། ཀུ་མུ་ཏའི་གཉེན་
༣ ལ་སྐྱིལ་ཀྲུང་ཕྱེད་པས་བཞུགས་པའི་སྐུར་གྱུར་པ་ཇི་སྲིད་འདོད་པ་དེ་སྲིད་དུ་བསྒོམ་པར་བྱའོ། །དེ་ནས། ཐུགས་ཀར་བསིལ་ཟེར་བྱེད་པའི་དཀྱིལ་འཁོར། དེའི་དབུས་སུ་ཡིད་དུ་འོང་བའི་ཨུཏྤལ་སྔོན་པོའི་g

ཟེའུ་འབྲུའི་ནང་དུ་དིམ་པ་རི་བོང་གི་མཚན་མ་མེད་པའི་ཟླ་བ་ལ་གནས་པའི་ཏཱཾ་ཡིག་ལྗང་ཁུ་ལས་འཕྲོས་པའི་འོད་གསེར་བཙོ་མ་ལྟ་བུས། ཕྱོགས་བཅུའི་འཇིག་རྟེན་གྱི་ཁམས་སྣང་བར་བྱས་
ཏེ༑ ཐོག་མ་མེད་པ་ནས་ཡང་དག་པར་གྲུབ་པའི་བཅོམ་ལྡན་འདས་མ་ཡེ་ཤེས་སེམས་དཔའ་སྤྱན་དྲངས། མདུན་གྱི་ནམ་མཁར་བཞུགས་པར་གྱུར་པ་ལ། ཚུལ་འདི་ལྟ་བུས་མཆོདཔར་བྱ་སྟེ། ཡན་
ལག་བརྒྱད་ལྡན་ལྷ་ཡི་རྫིང་བུ་ནས། འཆི་མེད་བུ་མོའི་ལག་པད་ཀྱིས་བཅུས་ཏེ། །ཡིད་འོང་སྣོད་དུ་བསྐྱིལ་བ་སྤོས་ཀྱི་ཆུས། །བཅོམ་ལྡན་འདས་མའི་སྐུ་ལ་ཁྲུས་བགྱིའོ། །ཨོཾ་ཨཱརྻ་ཏཱ་རེ་ཨཉྙཾ་
པྲ་ཏཱི ཙྪ་སྭ་ཧཱ། ལྷ་མིའི་འདོད་དགུའི་རྨད་བྱུང་མེ་ཏོག་འཕྲེང༌། །ཀུན་ཏུ་བཟང་པོའི་རྣམ་ཐར་ཇི་ལྟ་བ། །དེ་ལྟར་གྱུར་པའི་མཆོད་པའི་སྤྲིན་ཕུང་གིས།ྋ །འཕགས་མའི་དཀྱིལ་འཁོར་རྣམ་པར་
བརྒྱན་པར་བགྱི། ། པུཥྤ། བདུག་པའི་སྤོས། དྷཱ་པེ། སྣང་བྱེད་སྒྲོན། ཨཱ་ལོ་ཀེ །དྲི་ལྡན་ཆུ། གནྡྷ། བདུད་རྩི་ཟས། ནཻ་ཝིདྱཱ། རྒྱུད་མངས་ལ་སོགས་སྒྲ་སྙན་ཀུན་སྦྲེང་
ཞིང་༑ །གླིང་བུ་རྣམས་བསྒྱུར་རྔ་འཁར་རྫ་རྔ་བརྡུང་། ྋ།ཡན་ལག་འབུམ་ལྡན་སིལ་སྙན་ཕེག་རྡོབ་འཁྲོལ། །དུང་འབུད་དྲིལ་བུའི་སྒྲ་ཅན་མི་ཟད་པ།ྋ །ག་མ་ཀས་བཅིངས་དགའ་བའི་གླུ་དབྱངས་

ཨཱ| ༄༅། །དང་། །གློག་འཕྲེང་ལྟར་གཡོ་མེ་ན་ཀ་ཡི་གར། །མ་ལུས་སྦྱར་བ་མིག་དང་རྣ་བ་དང༌། །སྙིང་ལ་བདུད་རྩི་སྦྱིན་པས་ཟླ་མཚུངས་པ། །བརྒྱ་བྱིན་ཐོགས་པའི་ནོར་
བུ་ལས་གྲུབ་ཅིང་། །རི་དབང་རོལ་པའི་མཚོ་དང་རི་བོ་བདུན། །གླིང་ཆེན་བཞི་དང་ཉེ་བའི་གླིང་ཕྲན་བརྒྱད། །རྒྱ་མཚོ་ཁོར་ཡུག་རིར་བཅས་བཀོད་པའི་མཆོག །ཕྱོགས་ལས་རྒྱལ་བྱེད་གསེར་
གྱི་རྩིབས་སྟོང་ཅན། །བུད་མེད་དམ་པ་མཚན་བརྒྱན་འོད་ཟེར་གཡོ། །གླང་ཆེན་མཆེ་བ་དྲུག་ལྡན་གངས་རིར་མཚུངས། །རྟ་མཆོག་རྨ་བྱའི་མགྲིན་ལྟར་འཚེ་བ་དང༌། །ནོར་བུ་རེ་སྐོང་ཉི་མ་ལྟ་
དི»
བུར་གསལ། །འདོད་དགུའི་ཡོན་ཏན་མཛོད་འགེངས་ནོར་གྱི་བདག །དམག་དཔོན་དཔའ་སྡེ་ལྡན་དང་ཉེ་བའི་བདུན། །དཔལ་གྱི་བེའུ་འཁོར་ལོ་པདྨའི་སྡོང་། །རྒྱལ་བའི་མཚན་མ་གདུགས་
དཀར་གཏེར་གྱི་བུམ། །གཡས་སུ་འཁྱིལ་དང་གསེར་ཉ་འཛིན་ལྷ་མོ། །གཞན་ཡང་བཀྲ་ཤིས་རྫས་སུ་བྱིན་རླབས་བརྒྱད། །འདོད་འཇོའི་བ་དང་མ་རྨོས་འཁྲུངས་ལོ་ཏོག །བུམ་པ་བཟང་དང་
༈ དཔག་བསམ་ཡོངས་འདུའི་ཤིང༌། །ཡིད་བཞིན་ནོར་བུ་འཛད་མེད་ནམ་མཁའི་མཛོད། །གཉིས་སྐྱེས་ཡིད་འོང་རི་དྭགས་མཆོག་གི་ཁྱུ། །ཞོན་པར་འོས་པ་ཇི་སྙེད་མཆིས་དེ་སྙེད། །ཁམས་ ི

གསུམ་དབང་པོ་རང་རིགས་སྡེར་བཅས་པ། །སྣ་ཚོགས་ཟ་འོག་རྒྱལ་མཚན་དེ་བཞིན་འཕན། །མུ་མེད་བླ་བྲེ་ཡོལ་བ་དར་དཔྱངས་པའི། །མདའ་མཛེས་རྣམ་པ་མང་པོའི་རིན་ཆེན་
གདུགས༑ །བ་དན་ཕྱེ་ཕུར་མུ་ཏིག་དྲ་བའི་མཆོག །ནོར་བུའི་རྒྱལ་པོ་ལས་བྱས་གཞལ་མེད་ཁང་། ། ལྷ་ཡི་མལ་ཁྲི་གདན་དང་དམ་པའི་རྒྱན། །ཡོངས་འདུ་ལས་འོངས་རེག་ན་བདེ་བའི་
གོས༑ །རོ་བརྒྱ་སྦྱར་བའི་གཡོས་དང་བཏུང་བའི་ཚོགས། །ལྷ་མིའི་ཡོད་པའི་ཡོན་ཏན་རྨད་བྱུང་བ། །འདོད་དགུའི་དཔལ་འབྱུང་ཡོད་དོས་བདག་མཆོད་ན། །ཡིད་ལ་དགོས་པའི་མཆོག
རྣམས་དེང་སྦྱིན་མཛོ།། དེ་ནས། ཕྱག་འཚལ་ཉི་ཤུ་རྩ་གཅིག་གིས་བསྟོད་ཅིང༌། །མཚན་བརྒྱ་རྩ་བརྒྱད་འདིས་ཀྱང་བསྟོད་པར་བྱའོ།། ༀ། དགེ་བ་ཅན་ནི་གཟི་བརྗིད་ཆེ། །འཇིག་རྟེན་གསོ་བྱེད་སྙན་པ་
ཆེ༑ །དབྱངས་ཅན་མ་ནི་སྤྱན་ཡངས་མ། །ཤེས་རབ་དཔལ་དང་བློ་འཕེལ་མ། །གསོ་བྱེད་མ་དང་རྒྱས་བྱེད་མ། །སྭཱ་ཧཱ། ༀ་གྱི་རྣམ་པ་འདོད་གཟུགས་མ། །སེམས་ཅན་ཀུན་ལ་ཕན་པར་
བརྩོན༑ །གཡུལ་ལས་སྒྲོལ་བྱེད་རྒྱལ་བ་མོ། །ལྷ་མོ་ཤེས་རབ་ཕ་རོལ་ཕྱིན། །འཕགས་མ་སྒྲོལ་མ་ཡིད་འོང་མ། །རྫ་རྔ་དུང་ནི་རྒྱས་པ་མོ། །རིག་པའི་རྒྱལ་མོ་ཚིག་སྙན་མ། །ཟླ་བའི་

ཨཱ༄༅། །གདོང་ཅན་དཀར་མོ་ཅན། །མི་ཕམ་གོས་ནི་སེར་མོ་ཅན། །སྒྱུ་མ་ཆེན་མོ་དཀར་ཆེན་མ། །སྟོབས་མོ་ཆེ་ལ་ཕ་རོལ་བྱིན། །རྩུབ་མོ་ཆེན་མོ་གཏུམ་ཆེན་
མོ༑ །སྡང་བའི་སེམས་ཅན་རླག་བྱེད་མ། །རབ་ཏུ་ཞི་བ་ཞི་བའི་གཟུགས། །རྣམ་པར་རྒྱལ་བ་འབར་བའི་འོད། །གློག་གི་འཕྲེང་བའི་རྒྱལ་མཚན་ཅན། །རལ་གྲི་འཁོར་ལོ་གཞུ་ཐོགས་
མཚོན༑ །མཚོན་བྱེད་རེངས་བྱེད་ནག་མོ་ནི། །མཚན་མོ་ནག་མོ་མཚན་སྤྱོད་མ། སྲུང་བྱེད་རྨོངས་བྱེད་ཞི་བ་མོ། །མཛེས་མ་དགེ་མ་འདྲ་བའི་ལྷ། །ཚངས་པ་མོ་དང་རིག་བྱེད་མ། །གསང་
r²
བ་མོ་ནི་བྲག་ཕུག་གནས། །བཀྲ་ཤིས་དོན་བྱེད་ཞི་བ་མོ། །སྐྱེ་ནས་རིག་བྱེད་ཡིད་མགྱོགས་མ། །ཐོད་པ་ཅན་ནི་ཤུགས་ཆེན་མ། །ཚངས་པ་བདེན་མ་གཞན་མི་རྒྱལ། །དེད་དཔོན་ཆེན་པོ་སྙིང་
རྗེར་གནས། །ཆུད་ཟོས་ལམ་ནི་རབ་སྟོན་མ། །མཆོག་སྟེར་དོན་བྱེད་སྟོན་པ་མོ། །བུད་མེད་གཟུགས་ལ་དཔག་མེད་གནོན། །རི་ཁྲོད་མ་དང་རྣལ་འབྱོར་མ། །གྲུབ་མ་གཏུམ་མ་བདུད་རྩི་
མ༑ །ངེས་མ་ནོར་ཅན་བསོད་ནམས་མ། །སྐལ་ཆེན་སྐལ་བཟང་མཛེས་སྟོན་མ། །མཐར་བྱེད་སྐྲག་བྱེད་འཇིགས་བྱེད་མ། །དྲག་དང་བརྟུལ་ཞུགས་ཆེན་མོ་དག །འགྲོ་ལ་གཅིག་ཏུ་ཕན་པར་

བརྩོན༑ །སྐྱབས་བྱེད་གུས་ལ་གསང་བ་མོ། །ངག་གི་དབང་ཕྱུག་ཞི་ཕྲ་མ། །རྟག་པ་ཀུན་འགྲོ་རྗེས་འགྲོ་མ། །དོན་ཀུན་སྒྲུབ་བྱེད་བཟང་པོ་མ། །གསང་བྱེད་གསོད་བྱེད་ནོར་སྟེར་མ། །མི་
འཇིགས་བསོད་ནམས་གོའུ་ཏ་མི།། དེ་ནས་ཐལ་མོ་སྦྱར། གུང་མོ་བསྒྲེངས་པའི་ཚིགས་གསུམ་པའི་སྟེང་དུ་མཛུབ་མོའི་རྩེ་མོ་བཞག མཐེ་བོང་མཉམ་པར་གཤིབས་པ་ཡང་ཚིགས་དེ་དང་ཉེ་བར་བཀོད། །མིང་མེད་ནང་དུ་
བཀུག མཐེའུ་ཆུང་སྦྱར་བ་བརྐྱང་བ་ཨུཏྤལ་ཁ་བྱེ་བའི་ཕྱག་རྒྱ་སྟེ། དེ་བཅིངས་པ་ཉིད་ཀྱིས་ཡེ་ཤེས་སེམས་དཔའ་མཉེས་པར་བྱས་ནས། ཡེ་ཤེས་སེམས་དཔའ་དེ་ཉིད་དམ་ཚིག་སེམས་དཔའི་གཟུགས་ཀྱི་ནང་དུ་ཞུགས་ནས་གཉིས་སུ་མེད་པར་
གྱུར༑ དེ་ནས། སྙིང་གའི་ས་བོན་ལས། སྒྲོལ་མ་འཇིག་རྟེན་གྱི་ཁམས་ནམ་མཁའི་མཐར་ཐུག་པ་ཐམས་ཅད་དུ་འཕྲོས་པས། དེ་དག་ན་གནས་པའི་སེམས་ཅན་རྣམས་ལ་རིན་པོ་ཆེའི་ཆར་ཕབ་པས་
དབུལ་བ་བསལ་ཞིང་། ཆོས་ཀྱི་བདུད་རྩིས་ཚིམ་པར་མཛད་པ་སོགས་རྣམ་པར་འཕྲུལ་པ་ཐམས་ཅད་ཀྱིས་འགྲོ་བའི་དོན་མཛད། ཁམས་གསུམ་པ་དེ་དག་ཀྱང་སྒྲོལ་མའི་སྐུར་གྱུར་ཏེ། ཏཱཾ་ཡིག་
གི་འོད་ཀྱིས་དེ་སྙེད་པའི་ཡེ་ཤེས་པ་བཀུག སླར་ཕྱག་རྒྱ་བཅིངས་པས། དམ་ཚིག་པ་དེ་དག་གི་ནང་དུ་ཞུགས་ཏེ། གཉིས་སུ་མེད་པར་བསམས་པའི་སྤྲོ་བ་དང་བསྡུ་བའི་རིམ་པ་འདི་ཇི་སྲིད་ངལ་བརམ་གྱུར་པ་དེ་སྲིད་

བྲཱ༥༄༅། །བསྒོམ་བར་བྱའོ། །ངལ་ན། སྙིང་གའི་ས་བོན་གྱི་མཐར་མདུན་ནས་གཡས་སུ་འཁོར་བའི་རིག་སྔགས་ཀྱི་རྒྱལ་མོ། །ཨོཾ་ཏཱ་རེ་ཏུ་ཏྟཱ་རེ་ཏུ་རེ་སྭཱ་ཧཱ། མརྒཏ་ཀྱི་འཕྲེང་བ་ལྟ་བུ་
༉ ལ་དམིགས་ཏེ་བཟླས་པར་བྱའོ། །དེ་ནས། བསམ་གཏན་ལས་ལངས་ནས་འགྲོ་བ་རྣམས་སྒྲོལ་མའི་སྐུར་བལྟ་ཞིང་ང་རྒྱལ་བྱས་ནས་ཇི་ལྟར་བདེ་བར་གནས་པས། དགེ་བ་འདི་ཡིས་མྱུར་དུ་བདག །ཅེས་བྱ་བ་ལ་སོགས་པས་
བསྔོ་བར་བྱའོ།། འདིས་དངོས་གྲུབ་ཆེན་པོ་བརྒྱད་རང་ཉིད་ཀྱི་ཕྱོགས་སུ་ལྷུང་བར་བྱེད་དོ། །དེར་ཅི་ཟད། བཅོམ་ལྡན་འདས་མ་མངོན་དུ་མཐོང་ནས། ཡིད་ལ་འདོད་དགུ་སྟེར་བར་མཛད་ལ། མང་པོ་སྨྲས་པས་ཅི་ཞིག་བྱ། མཆོག་ཏུ་རྙེད་
པར་དཀའ་བའི་སངས་རྒྱས་ཀྱང་དེའི་ལག་པའི་མཐིལ་ན་གནས་སོ། །སློབ་མ་རྗེས་སུ་འཛིན་པ་ལ་སོགས་པའི་ཚེ། མདུན་བསྐྱེད་བསྒྲུབ་པ་ནི། བའི་ལྕི་བ་སར་མ་ལྷུང་བའམ། དྲིའི་ཆུས་སྦྱངས་པའི་པདྨ་འདབ་མ་བརྒྱད་པའི་མཎྜ་ལ་བྱས་
ལ༑ ཨོྃ་བཛྲ་རེ་ཁེ་ཧཱུྃ་ཞེས་ཕས་བསྲུང་བར་བྱའོ། །དེ་ནས། མཎྜལ་གྱི་དབུས་ཀྱི་ཚོམ་བུ། ཨོཾ་སྭབྷཱ ཝས་སྦྱངས་ནས། སྐྱིལ་ཀྲུང་ཕྱེད་པས་བཞུགས་པའི་སྐུར་གྱུར། ཐུགས་ཀ་ནས་མདུན་གྱི་ནམ་མཁར་
༣ བཞུགས་པར་གྱུར། ཅེས་པའི་བར་གཞན་སྔར་བཞིན་ལས། རང་ཉིད་ཅེས་པ་འཇོག་པ་ཙམ་མོ། །དེ་ནས། ཨུཏྤལ་ཁ་བྱེ་བའི་ཕྱག་རྒྱ་བཅིངས། ཡེ་ཤེས་སེམས་དཔའ་དེ་ཉིད་དམ་ཚིག་སེམས་དཔའི་གཟུགས་ཀྱི་ནང་

དུ་ཞུགས་ནས་གཉིས་སུ་མེད་པར་གྱུར། དེ་ལ་སྔར་བཞིན་མཆོད་བསྟོད་བྱ། དེ་ནས། བུམ་རྫས་བཏབ་པའི་བུམ་པ་བཟང་པོ་རས་ཀྱིས་མགུལ་དཀྲིས་པ་ཁ་རྒྱན་ཅན་མཎྜལ་གྱི་སྟེང་དུ་བཞག་ལ། ཨོཾ་སྭ་བྷཱ་ཝ་ནས། སྟོང་པ་
ཉིད་ལས། བུམ་པ་བཟང་པོའི་ནང་དུ་བསིལ་ཟེར་བྱེད་པའི་བར་མདུན་བསྐྱེད་བཞིན་ལ། དེའི་མཐར་སྔགས་བཟླས་ཏེ་བཅོམ་ལྡན་འདས་མ་འོད་དུ་ཞུ་བ་གོང་བུའི་ལྷར་གྱུར་བར་བསམ་མོ། །དེ་ནས། སློབ་མ་དྲིའི་
ཆུས་ཁྲུས་བྱས། གྲལ་ལ་འཁོད། མནྜལ་ཕུལ། ཀུན་མཁྱེན་ཡེ་ཤེས་ཕུང་པོ་ཅན་གྱིས་གསོལ་བ་བཏབ། བླ་མ། བཅོམ་ལྡན་འདས་མ་སྒྲོལ་མར་གསལ་བའི་སྤྱན་སྔར། དཀོན་མཆོག་གསུམ་ལ་བདག་སྐྱབས་མཆི་
སོགས་ལན་གསུམ་གྱིས་སྡོམ་པ་བླང༌། དེ་ནས་སློབ་མ་ཨོཾ་སྭ་བྷ་ཝ་ནས། ཡེ་ཤེས་པ་དང་བསྲེ་བའི་བར་མདུན་བསྐྱེད་བཞིན་བསྒོམ་དུ་བཅུག སླར་དཀྱིལ་འཁོར་གྱི་གཙོ་མོའི་ཐུགས་ཀ་ལས་སྤྲོས་པའི་དབང་གི་ལྷས་བུམ་པ་སྤྱི་བོར་བཀོད་
དེ༑ གཟུངས་སྔགས་ཀྱིས་དབང་བསྐུར། དེའི་ཚེ་དངོས་སུ། སློབ་དཔོན་གྱིས་བུམ་པ་དཀྱིལ་འཁོར་ལ་ལན་གསུམ་བསྐོར་ཏེ་སློབ་མའི་སྤྱི་བོར་བཞག བུམ་པའི་ཆུ་བྱིན་ནས། རིན་པོ་ཆེའི་ཕྱག་རྒྱས་སྤྱི་བོརགཏུག རཏྣ་ཨ་བྷི་ཥི ཉྩ་
ཞེས་བརྗོད་པར་བྱའོ། དེ་ནས་བླ་མའི་ཞལ་ནས། སྔགས་ཀྱི་འཕྲེང་བ་འཐོན། སློབ་མའི་ཁ་ནས་ཞུགས་སྙིང་གའི་ས་བོན་གྱི་མཐར་འཁོད་པར་མོས་པས། སྙིང་པོ་བརྒྱ་རྩ་བརྒྱད་བཟླས། བཅོམ་ལྡན་

།འདི་ལ་སོགས་དང༌། བཅོམ་ལྡན་བདག་གིས་ཞེས་བརྗོད་དུ་བཅུག །དེ་ནས། སློབ་མའི་མོས་གུས་ཀྱིས་དཀྱིལ་འཁོར་གྱི་ལྷ་མོ་སྤྱི་བོར་བྱོན་ནས་ཐིམ། མཚན་མ་མེད་པ་ལ་
ཨཱ༄༅།
མཉམ་པར་འཇོག་ཏུ་གཞུག་གོ། མཎྜལ་དང་ཡོན་འབུལ་ལོ། །དེ་ལྟར། བཅོམ་ལྡན་འདས་སྒྲོལ་མའི་ཆོ་ག་འདོད་དགུའི་འདོད་འཇོ་ཞེས་བྱས་བ། དཔེ་མེད་བསྲུང་བའི་གཞུང་དང་མཐུན་པར། པད་མ་དཀར་པོས་སྦྱར་བའོ། །སརྦ་
མངྒ་ལཾ།། །།
134 (B)

BlankPage AsPerOriginalDocument
134(B)

༄༅། །རྗེ་བཙུན་སྒྲོལ་མ་ཉེར་གཅིག་གི་མཚན་དང་སྦྱར་བའི་བསྟོད་པ་གོ་བདེར་བཀོད་པ་ཞིག་བཞུགས།།

༄༅། །བཅོམ་ལྡན་འདས་མ་ཐུགས་རྗེའི་བདག་ཉིད་འཁོར་ལོའི་དབང་ཕྱུག་མ་རྗེ་བཙུན་སྒྲོལ་མའི་ཞབས་ལ་དུས་ཀུན་ཏུ་ཕྱག་འཚལ་
ལོ༑ །སྐྱབས་སུ་མཆིའོ། །བྱིན་གྱིས་བརླབ་ཏུ་གསོལ། བདེ་ཆེན་ལྷན་སྐྱེས་ཡེ་ཤེས་སྤྱི་ཡི་གཟུགས། །རྣམ་པ་ཀུན་ལྡན་དཀྱིལ་འཁོར་གཙོ་མོ་
མཆོག །རྒྱལ་བ་རྣམས་ཀྱི་འཕྲིན་ལས་མཛོད་འཛིན་མ། །བཅོམ་ལྡན་སྒྲོལ་མ་ཡུམ་ལ་ཕྱག་འཚལ་ལོ། །མཁྱེན་པའི་ཡེ་ཤེས་འཁོར་ལོའི་གང་བ་
ལ༑ །སྙིང་རྗེ་བཅུ་དྲུག་ཚད་དུ་ཕྱིན་པའི་དཔལ། །གཞན་དོན་འཕྲིན་ལས་འོད་ཅན་སྐུ་གསུམ་བདག །རབ་ཏུ་དཔའ་བའི་སྒྲོལ་མར་ཕྱག་འཚལ་ལོ།

༄༅། །སྲིད་པའི་གདུང་བ་འཕྲོག་ནུས་བདུད་རྩི་ཅན། །གསང་བ་མཆོག་གི་དགྱེས་གནས་དོན་དམ་པའི། །ཕྱག་རྒྱ་ཆེ་ལ་མངའ་
བརྙེས་ཟླ་ཞལ་མ། །དཀར་མོ་ཟླ་མདངས་སྒྲོལ་མར་ཕྱག་འཚལ་ལོ། །གང་ཞིག་དྲན་པ་ཙམ་གྱིས་ཕོངས་ཀུན་ལས། །སྒྲོལ་མཛད་ཡིད་བཞིན་ནོར་
ལས་ཆེས་ལྷག་པའི། །བདེན་དོན་ཕ་རོལ་ཕྱིན་པ་དྲུག་སྟེར་བའི། །གསེར་མདོག་ཅན་གྱི་སྒྲོལ་མར་ཕྱག་འཚལ་ལོ། །འཆི་བའི་མུན་པ་གཞོམ་པར་བྱེད་
པའི་ལྷ། །ཚེ་དཔལ་མཆོག་གི་སྣང་བ་རབ་འབྱམས་པ། །འཕོ་མེད་ལྷན་སྐྱེས་རྒྱལ་མོ་གཙུག་ཏོར་ཅན། །རྣམ་པར་རྒྱལ་མའི་སྒྲོལ་མར་ཕྱག་འཚལ་

། གང་གསུང་སྔགས་ཀྱི་རང་སྒྲས་ཁམས་གསུམ་ཀུན། །ཕྱོགས་རྣམས་འགེངས་པར་མཛད་པའི་སྐད་ཅིག་རེར། །དབང་ཕྱུག་ལ་སོགས་ལྷ་ཆེན་བྲན་དུ་བཀོལ། །ཧཱུཾ་སྒྲ་སྒྲོགས་པའི་སྒྲོལ་
མར་ཕྱག་འཚལ་ལོ། །ལྷ་དབང་ཚངས་སོགས་ཀུན་གྱིས་ཉེར་མཆོད་ཅིང་། །རྩ་རླུང་ཐིག་ལེ་ཡོངས་སུ་དག་པའི་སྐུ། །མི་ཤིགས་གསང་བ་གསུམ་གྱི་བདག་མོ་ཆེ། །འཇིག་རྟེན་གསུམ་རྒྱལ་
སྒྲོལ་མར་ཕྱག་འཚལ་ལོ། །སྤྲོས་པའི་མཚན་མ་ཀུན་ལས་འདས་མོད་ཀྱང་། །སྙིང་རྗེས་ཞི་དང་ཁྲོ་བའི་སྒྱ་འཕྲུལ་སྟོན། །མཁའ་ཁམས་ཆོས་ཀྱི་འབྱུང་གནས་རིགས་ལྡན་མ། །རྒོལ་བ་
འཇོམས་པའི་སྒྲོལ་མར་ཕྱག་འཚལ་ལོ། །ལས་ཉོན་འཁྲུལ་རྟོག་བདུད་སྡེའི་དཔུང་འཇོམས་པར། །རྣོ་མྱུར་གདུང་བྱེད་ནང་གི་ཙནྜ་ལི། །སྒྲིབ་གཉིས་སྤངས་པ་སངས་རྒྱས་མཁའ་འགྲོ་མ། །
དབང་མཆོག་སྟེར་བའི་སྒྲོལ་མར་ཕྱག་འཚལ་ལོ། །རྣམ་ཀུན་མཆོག་ལྡན་བཅུ་དྲུག་ལང་ཚོ་མའི། །སྐུ་ཅན་མཆོག་ཏུ་དགའ་བའི་ཕུལ་རྫོགས་པ། །ཀུན་ལ་རྗེས་སུ་བརྩེ་བའི་ཕྱག་ཡངས་
ཀྱིས༑ །མཆོག་སྩོལ་སྒྲོལ་མ་ཡུམ་ལ་ཕྱག་འཚལ་ལོ། །མ་ཆགས་མཚན་མ་མེད་པའི་མཚོ་ལས་སྐྱེས།ྋ །དབྱིངས་རིག་དཔྱིད་ཐིག་ཟིལ་མངར་རྒྱས་པ་ཅན། །ལུས་ངག་ཡིད་གསུམ་བདེ་བ་ ྗ

།ཆེར་འགུགས་མ། །མྱ་ངན་སེལ་བའི་སྒྲོལ་མར་ཕྱག་འཚལ་ལོ། །བྲལ་དང་རྣམ་པར་སྨིན་པའི་ཡོན་ཏན་ཅན། །དམིགས་མེད་ཐུགས་རྗེས་འགྲོ་བ་རྗེས་སུ་༄ ༅།
༉ སྐྱོང་༑ །མི་ཟད་ནམ་མཁའི་མཛོད་ལ་མངའ་བརྙེས་པས། །ཕོངས་པ་སེལ་བའི་སྒྲོལ་མར་ཕྱག་འཚལ་ལོ། །སྣ་ཚོགས་སྐུ་དང་སྣ་ཚོགས་གསུང་དབང་ཕྱུག །རབ་འབྱམས་དཀྱིལ་འཁོར་
དབང་མོར་སྟོན་པའི་ལྷ། །དོན་རྣམས་ཐམས་ཅད་གྲུབ་པ་སྟེར་བའི་ཡུམ། །བཀྲ་ཤིས་སྣང་བའི་སྒྲོལ་མར་ཕྱག་འཚལ་ལོ། །ཆོས་རྣམས་ཀུན་གྱི་ངོ་བོ་ཉིད་གྱུར་མ། །རྡུལ་མིན་སྙིང་སྟོབས་འཕོ་
མེད་བདེ་བར་སྡོམ། །ཟུང་འཇུག་ཀུན་ཁྱབ་དགའ་ཆེན་རྣམ་ཐར་དར། །ཡོངས་སུ་སྨིན་མཛད་སྒྲོལ་མར་ཕྱག་འཚལ་ལོ། །གང་གི་ནུས་པའི་ཤུགས་ཀྱིས་ས་གཞི་ཀུན། །གནོད་ཅིང་ལོག་པའི་
གདོན་རྣམས་མཐར་བྱེད་པ། །མཆོག་གི་གཏུམ་མོ་དབྱིངས་ཀྱི་དྲག་མོ་ཆེ། ཁྲོ་གཉེར་གཡོ་བའི་སྒྲོལ་མར་ཕྱག་འཚལ་ལོ། །དོན་གཉིས་ལྷུན་གྲུབ་ཡེ་ཤེས་ལྔའི་བདག་ཉིད། །བསམ་མི་ཁྱབ་
གི
༣ པའི་འཕྲིན་ལས་མཐའ་དག་གཟུགས། །གང་གང་འདོད་པ་ཐམས་ཅད་སྩོལ་བའི་ཡུམ། །དགེ་ལེགས་སྟེར་བའི་སྒྲོལ་མར་ཕྱག་འཚལ་ལོ། །འགྱུར་མེད་བདེ་བའི་ངང་དུ་འབྱམས་ཀླས་

པས༑ །སངས་རྒྱས་ཐམས་ཅད་རོ་གཅིག་མཉམ་པར་སྦྱོར། །གང་དེས་ཆགས་རྟོག་དབྱིངས་སུ་ཞི་མཛད་པ། །ཆགས་པ་འཇོམས་པའི་སྒྲོལ་མར་ཕྱག་འཚལ་ལོ། །རང་བཞིན་ཡེ་ནས་དག་པ་
ཉིད་ཀློང་དུ། །རྟེན་དང་བརྟེན་པའི་འབྲེལ་བས་མ་གོས་པར། །མཁའ་ཁྱབ་རྡོ་རྗེའི་གཞི་ལ་མཉམ་བཞག་པའི། །བདེ་བ་སྒྲུབ་པའི་སྒྲོལ་མར་ཕྱག་འཚལ་ལོ། །བཅུ་གཉིས་ས་རྣམས་མངོན་དུ་
མཛད་པ་ཡི། །མི་འགྱུར་བདེ་བ་མཐའ་དག་ཡོངས་གང་བ། །ཡན་ལག་བདུན་གྱིས་རབ་འཁྱུད་རྡོ་རྗེའི་སྐུ། །རབ་ཏུ་རྒྱས་པའི་སྒྲོལ་མར་ཕྱག་འཚལ་ལོ། །གང་གི་མཚན་ཐོས་ཙམ་གྱིས་འཁོར་
བའི་འཇིག །ཉེས་པ་ཀུན་ལས་གྲོལ་དང་གང་གི་སྐུ། །དྲན་དང་རིགས་སྔགས་བཟླས་པས་མཆོག་སྩོལ་བ། །སྡུག་བསྔལ་བསྲེག་པའི་སྒྲོལ་མར་ཕྱག་འཚལ་ལོ། །རྡོ་རྗེ་གསུམ་གྱི་ངོ་བོར་དད
པའི་བློས། །རྟག་ཏུ་མཆོད་ཅིང་གསོལ་བ་བཏབ་གྱུར་ན། །བསླུ་མེད་ཐུགས་རྗེས་འཛིན་པའི་བཅོམ་ལྡན་འདས།ྋ །དངོས་གྲུབ་འབྱུང་བའི་སྒྲོལ་མར་ཕྱག་འཚལ་ལོ། །རྣམ་ཐར་གསུམ་ལྡན་
རྒྱལ་ཀུན་བསྐྱེད་པའི་མ། །སྐུ་དང་གསུང་དང་ཐུགས་ཀྱི་དབང་ཕྱུག་མ། །དེ་ཉིད་གཅིག་སྦྱོར་ཆོས་སྐུ་ཁྱབ་གདལ་ཀློང་། །ཡོངས་རྫོགས་བྱེད་པའི་སྒྲོལ་མར་ཕྱག་འཚལ་ལོ། །དེ་ལྟར་གསོལ་

།བ་འདེབས་ཤིང་གུས་འདུད་ན། །རྗེ་བཙུན་ལྷ་མོས་རྟག་ཏུ་རྗེས་འཛིན་ཅིང༌། །འདོད་པ་ཐམས་ཅད་མོད་ལ་འགྲུབ་པ་ཡི། །དངོས་གྲུབ་དམ་པ་ཐམས་ཅད་རབ་ཏུ་༄༅།
སྩོལ།། ཅེས་བཅོམ་ལྡན་འདས་མ་སྒྲོལ་མ་ཉེར་གཅིག་གི་མཚན་བརྗོདཔའི་ཕྱག་འཚལ་བསྟོདཔ་འདི་བཞིན་དཔོན་མི་ཕམ་བསྟན་འཛིན་འཕྲིན་ལས་ཀྱི་འདོད་མོས་བཞིན་དུ། ༧ མི་ཕམ་ཀུན་གཟིགས་ཆོས་ཀྱི་སྣང་བའི་མིང་ཅན་གྱིས་ས་ཡོས་ཟླ་བ་
བཞི་པའི་ཚེས་བཅོ་ལྔའི་ཉིན་གང་ཤར་གོ་བདེའི་ངག་གིས་གྲུབ་པར་བརྗོད་པའོ།། །།
142 (B)

BlankPage AsPerOriginalDocument
142(B)

༄༅། །རྣམ་པར་རྒྱལ་མའི་ཆོ་ག་བཞུགས་སོ།།
གཅིག་
ཆོ་ག་

༄༅། །ཚེ་དཔག་ཏུ་མེད་པ་རྣམ་པར རྒྱལ་མ་ལ་ཕྱག་འཚལ་ལོ། །སོ་སོ་ཐར་པའི་བསླབ་པ་
གང་ཡང་རུང་བ་དང་ལྡན་ཞིང༌། བྱང་ཆུབ་ཏུ་སེམས་བསྐྱེད་པའི་རིགས་ཀྱི་བུས། ཟླ་བ་ཡར་གྱི་ངོ་ཚེས་གཅིག་
ནས་བརྩམས་ཏེ་བཅོ་ལྔའི་བར་རམ། ཚེས་བརྒྱད་ལ བསྙུང་བར་གནས་ཏེ། གསོ་སྦྱོང་གི་ཆོ་ག་བླངས་ཏེ་ཞེས་
འགའ་ཞིག་སྨྲའོ། །དེ་ཡང་རྣམ་པར་རྒྱལ་མའི་མཆོད་རྟེན་ལེགས་པར་བགྱིས་པའི་མདུན་དུ་མཆོད་པ་རྣམས་སྟོང་དུ་
༅། །བཅོམ་ལྡན་རྣམ་པར་རྒྱལ་མའི་ཞབས།

༄༅། །ཚང་བར་བཤམས་ཏེ། དེའི་དྲུང་དུ་བདེ་བའི་བསྟན་བཅས་ནས་སྐྱབས་སུ་འགྲོ་བ་དང་སེམས་བསྐྱེད་པའི་ཆོ་ག་ལེགས་པར་
བྱའོ༑ །དེ་ནས་ཚད་མེད་པ་བཞི་བསྒོམས་ནས། ཨོཾ་སྭ་བྷཱ་ཝ་ཤུད་དྷ་སརྦ་དྷརྨཱ་སྭ་བྷཱ་ཝ་ཤུད་དྷོ྅ཧཾ། ཞེས་པས། ཆོས་ཐམས་ཅད་རབ་ཏུ་མི་གནས་
པར་གྱུར། དེ་ནས་མདུན་དུ་སེང་གེའི་ཁྲི་ལ་རྨང་གི་སྟེང་དུ་ཟླ་གདན་བང་རིམ་ཟླུམ་པོ་གསུམ། སྟེང་དུ་པདྨ་ལ་བུམ་པ་བྲེ་གདུགས་ཏོག་དང་བཅས་པའི་
བུམ་པའི་ཕུག་ཏུ་པདྨ་ལ་བྷཾ་དཀར་པོ་དེ་ལས་འཕྲོས་པའི་འོད་ཀྱིས་བདག་སོགས་སེམས་ཅན་ཐམས་ཅད་ཀྱི་ཚེའི་བར་ཆད་སེལ་འཆི་བ་མེད་བའི་གོ་འཕང་ལ་

བཀོད༑ སླར་འདུས་པ་ཡོངས་སུ་གྱུར་པ་ལས་བཅོམ་ལྡན་འདས་ཚེ་དཔག་ཏུ་མེད་མ་སྟོན་ཀའི་ཟླ་བ་ལྟ་བུའི་འོད་དང་མདངས་ཅན་རྒྱན་ཐམས་ཅད་ཀྱི་བརྒྱན་པ་ཞལ་གསུམ་ཕྱག་བརྒྱད་མ། རྩ་ཞལ་
དཀར་ལ་སྒེག་ཅིང་ཞི་བ། གཡས་ཞལ་གསེར་གྱི་མདོག་ཅན་བཞད་པ། གཡོན་ཞལ་ཨུཏྤལ་སྔོན་པོ་ལྟ་བུ་མཆེ་བས་མ་མཆུ་མནན་པ་རེ་རེའང་སྤྱན་གསུམ་ཕྱག་བརྒྱད་ཀྱི་གཡས་དང་པོ་ཐུགས་
ཀར་སྣ་ཚོགས་རྡོ་རྗེ་འཛིན་ཅིང༌། ལྷག་མ་གསུམ་གྱིས་པདྨ་ལ་གནས་པའི་འོད་དཔག་མེད་དང་མདའ་དང་མཆོག་སྦྱིན་གྱི་ཕྱག་རྒྱ། གཡོན་དང་པོ་སྡིག་མཛུབ་དང་བཅས་པའི་ཞགས་པ། ལྷག་
མས་ཚེ་བུམ་དང་གཞུ་དང་སྐྱབས་སྦྱིན། འཆི་མེད་ཀྱི་ན་ཆུང་ལྟ་བུའི་ལང་ཚོ་ལྷ་རྫས་ཀྱི་རིན་པོ་ཆེའི་མེ་ཏོག་དང་དར་ཟབ་ཀྱི་རྒྱན་ཐམས་ཅད་ཀྱིས་མཛེས་པ་པདྨ་དང་ཟླ་བའི་གདན་ལ་བཞུགས་པའི་
སྟེང་གི་ནམ་མཁར་གནས་གཙང་མའི་ལྷའི་བུ་གཉིས་ཀྱི་སྐུ་ཁྲུས་གསོལ་བ། སྣམ་ལོགས་གཡས་གཡོན་ནས་ཕྱག་ན་པདྨ་དཀར་པོ་དང་། རྡོ་རྗེ་འཆང་སྔོན་པོ་གཡོན་པ་རྔ་ཡབ་འཛིན་པ། མདུན་
ནས་གཡས་སྐོར་དུ་མི་གཡོ་བ་རལ་གྲི། འདོད་རྒྱལ་ལྕགས་ཀྱུ། དབྱུག་སྔོན་ཅན་དབྱུག་པ། སྟོབས་པོ་ཆེ་རྡོ་རྗེ་འཛིན་ཅིང་གཡོན་རྣམས་སྡིག་མཛུབ་ཁྲོ་བོ་སྐུ་མདོག་སྔོན་པོ་སྟག་ཤམ་དང་སྦྲུལ་*

།གྱིས་བརྒྱན་ཏེ་གཡས་བརྐྱང་གིས་བཞུགས་པ། གཙོ་མོའི་དབུར་མཆོད་རྟེན་ལ་གནས་པའི་ༀ། མགྲིན་པར་ཨཱཿ སྙིང་གར་ཧཱུཾ། དཔྲལ་བར་ཏྲཾ། ལྟེ་བའི་༄༅།
ཕྱོགས་སུ་ཧྲི རྐང་པ་གཉིས་ལ་ཨཾ་ཨཱཿ དེ་ལ་རང་བཞིན་གྱི་གནས་ནས་དེ་ལྟ་བུའི་བཅོམ་ལྡན་འདས་མ་གཙོ་འཁོར་ནམ་མཁར་སྤྱན་དྲངས་ཛཿ ཧཱུྃ་བཾ་ཧོཿ དམ་ཚིག་པ་དང་གཉིས་སུ་མེད་པར་ཕོ
གྱུར༑ དེ་ནས་སླར་ཡང་དེ་བཞིན་གཤེགས་པ་རྣམས་ཀྱི་རིན་པོ་ཆེའི་བུམ་པ་བཟུང་སྟེ་དབང་བསྐུར་ནས་ཟུར་ཕུད་ལ་རིགས་ཀྱི་བདག་པོ་སྣང་བ་མཐའ་ཡས་ཀྱིས་དབུ་རྒྱན་པར་གྱུར། ཅེས་མེ་ཏོག་
བདུག་སྤོས་དང༌། མར་མེ་དང༌། བྱུག་པ་དང་ཞལ་ཟས་སོགས། ན་མཿསརྦ་ཏ་ཐཱ་ག་ཏེ་བྷོ་བི་ཤྭ་མུ་ཥེ་བྷྱ་སརྦ་ཐཱ་ཁཾ་ཨུཏ་ག་ཏེ་སྥ་ར་ཎ་ཨི་མཾ་ག་ག་ན་ཁཾ་སྭཱ་ཧཱ། ཕྱོགས་བཅུའི་ཞིང་ཐམས་ཅད་
ཁྱབ་པར་སྤེལ་ཏེ་མཆོད་པར་བྱའོ། །གཞན་ཡང་རོལ་མོ་དང་རྒྱལ་སྲིད་སྣ་བདུན་བཀྲ་ཤིས་ཀྱི་ལྷ་མོ་བརྒྱད་ཀྱིས་ལེགས་པར་མཆོད་ནས་བསྟོད་དེ་གཟུངས་སྟོང་ཕྲག་གཅིག་ཏུ་བཟླས་ཏེ། བཅོམ་
ཝཱལྡན་འདས་མའི་ཐུགས་རྒྱུད་བསྐུལ་བས་བདག་ལ་འདོད་པ་ཐམས་ཅད་སྟེར་བའི་མོས་པ་བྱའོ། །འབུམ་ཕྲག་རྫོགས་པའི་ཚེ་བཅོམ་ལྡན་འདས་མ་དང་འཕྲད་དེ་མཆོག་སྩོལ་བར་འགྱུར་རོ། །དགེ་

བའི་རྩ་བ་བསྔོ། པདྨ་དཀར་པོས་སྦྱར་བ་རྫོགས་སོ།། །། ཨཾ་ན་མོ་བྷ་ག་ཝ་ཏེ། སནྠ་ཏྲི་ལོ་ཀྱ་པྲ་ཏི་བི་ཤི ཥྚཱ་ཡ། བུདྡྷ་ཡ་ཏེ་ན་མཿ ཏདྱ་ཐཱ། ཨོཾ་ཧྰུཾ་ཧྰུཾ་ཧྰུཾ། ཤོདྷ་ཡ་ཤོ་དྷ་
ཡ༑ བི་ཤོ་དྷ་ཡ། བི་ཤོ་དྷ་ཡ། ཨ་ས་མ་ས་མནྟ། ཨ་ཝ་བྷཱ་ས་སྥ་ར་ཎ་ག་ཏི། ག་ག་ན་སྭ་བྷཱ་བ་བི་ཤུ་དྡྷེ། །ཨབྷིཥིཉྩནྟུ་མཾ། སནྠ་ཏ་ཐཱ་ག་ཏཱ་སུ་ག་ཏཱ། བ་ར་བཙོན། ཨ་མྲྀ་ཏ་ཨ་བྷི་
ཥི་ཀཻ་ར། མ་ཧཱ་མུ་དྲཱ་མནྟྲ་པ་དེེ། ཨཱ་ཧ་ར་ཨཱ་ཧ་ར། མ་མ་ཨཱ་ཡུསྶཾ་དྷཱ་ར་ཎི། ཤོ་དྷ་ཡ་ཤོ་དྷ་ཡ། བྷི་ཤོ་ངྷ་ཡ་བི་ཤོ་དྷ་ཡ། ག་ག་ན་སྭ་བྷཱ་ཝ་བི་ཤུདྡྷེ། ཨུཥྞི་ཥ་བི་ཛ་ཡ་པ་རི་ཤུདྡྷེ། ས་ཧ་
སྲ་རསྨི་སཉྩོ་དི་ཏེ། སརྦ་ཏ་ཐཱ་ག་ཏ་ཨ་ཝ་ལོ་ཀི་ནི། ཥལྤཱ་ར་མི་ཏཱ་པ་རི་པཱུ་ར་ཎི། སནྠ་ཏ་ཐཱ་ག་ཏ་མཱ་ཏེ། དེ་ཤ་བྷཱ་མི་པྲ་ཏིཥྛི་ཏེ། སརྦ་ཏ་ཐཱ་ག་ཏཱ་ཧྲྀ་ད་ཡ། ཨ་དྷིཥྛཱ་ན་ཨ་དྷིཥྛི་ཏེ། མུ་དྲེ་མུ་
དྲེ་མ་ཧཱ་མུ་དྲེ། བཛྲ་ཀཱ་ཡ་སཾ་ཧ་ཏ་ན་པ་རི་ཤུདྡྷེ། སརྦ་ཀརྨ་ཨཱ་ཝ་ར་ཎ་བིཾ་ཤུདྡྷེ། པྲ་ཏི་ནི་ཝནྟ་ཡ་མ་མ་ཨཱ་ཡུ་བི་ཤྀདྡྷེ། སརྦ་ཏ་ཐཱ་ག་ཏ་ས་མ་ཡ་ཨ་དྷིཥྛ་ན་ཨ་དྷིཥྛི་ཏེ། ཨོཾ་མུ་ནི་མུ་ནི་མ་ཧཱ་མུ་
ནི༑ བི་མུ་ནི་བི་མུ་ནི་མ་ཧཱ་བི་མུ་ནི། མ་ཏི་མ་ཏི་མ་ཧཱ་མ་ཏེ། མ་མ་ཏི་སུ་མ་ཏི་ཏ་ཐཱ་ཏཱ། བྷཱུ་ཏ་ཀོ་ཊི་པ་རི་ཤུདྡྷེ། བི་སྤུ་ཊ། བུདྡྷེ་ཤུདྡྷེ། ཧེ་ཧེ་ཛ་ཡ་ཛ་ཡ། བི་ཛ་ཡ་བི་ཛ་ཡ། སྨ་ར་སྨ་༔

༄༅། །ར། སྤ་ར་སྤ་ར། སྤུ་ར་ཡ་སྠཱ་ར་ཡ། སརྦ་བུདྡྷ་ཨ་དྷིཥྞཱ་ན་ཨ་དྷིཥྛི་ཏེ། ཤུདྡྷེ་ཤུདྡྷེ། བུདྡྷེ་བུདྡྷེ། བཛྲ་བཛྲ། མ་ཧཱ་བཛྲ། སུ་བཛྲ། བཛྲ་གརྦྷེ་ཛ་ཡ་
གརྦྷེ༑ བི་ཛ་ཡ་གརྦྷེ། བཛྲ་ཛྭ་ལཱ་གརྦྷེ། བཛྲདྡྷ་ཝཻ། བཛྲ་སཾ་བྷ་ཝེ། བཛྲ་བཛྲ་ཎི། བཛྲ་མྦྷ་ཝནྟུ་མ་མ་ཤ་རཱི་རཾ། སནྠ་སཏྭ་ནཱཉྩ། ཀཱ་ཡ་པ་རི་ཤུདྡྷིནྡྷ་ཝནྟུ། མེ་ས་དཱ་སནྠ་ག་ཏི་པ་རི་
ཤུདྡྷེ ༑ སརྦ་ཏ་ཐཱ་ག་ཏཱཿཤྩ་མཱཾ་ས་མཱ་ཤྭ་ས་ཡནྟུ། བུདྡྷ་བུདྡྷ། སིདྷྱ་སིདྷྱ། བོ་དྷ་ཡ་བོ་དྷ་ཡ། བི་བོ་དྷ་ཡ་བི་བོ་དྷ་ཡ། མོ་ཙ་ཡ་མོ་ཙ་ཡ། བི་མོ་ཙ་ཡ་བི་མོ་ཙ་ཡ། ཤོ་དྷ་ཡ་ཤོ་དྷ་ཡ། བི་
ཤོ་དྷ་ཡ། བི་ཤོ་དྷ་ཡ། ས་མནྟཱ་མོ་ཙ་ཡ་མོ་ཙ་ཡ། ས་མནྟ་རསྨི་པ་རི་ཤུདྡྷེ། སནྠ་ཏ་ཐཱ་ག་ཏ་ཧྲི་ད་ཡ། ཨ་དྷིཥྛཱ་ན་ཨ་དྷེཥྛི་ཏེ། མུ་དྲེ་མུ་དྲེ་མ་ཧཱ་མུ་དྲེ། མ་ཧཱ་མུ་དྲཱ་མནྟྲ་པ་ཏིཿ སྭཱ་ཧཱ། ཨོཾ་
བྷཾ་སྭཱ་ཧཱ། ཨོཾ་ཨ་མྲྀ་ཏ་ཨཱ་ཡུརྡ་དྀ་སྭཱ་ཧཱ། ཨོཾ་ཨཱཿ ཧཱུྃ་ཏྲཾ་ཧྲཱིཿ ཨཾ་ཨཿརཀྵ་རཀྵ་མཾ་སརྠ་སཏཱཾ་ཤྩ་སྭཱ་ཧཱ། རབ་འབྱམས་རྒྱལ་བའི་བྱིན་རླབས་པད་ཚལ་གྱི། །རབ་དཀར་པདྨའི་འདབ་མ་རྒྱས་པའི་
ཆོ་ག་སྤྱན༑ །རབ་དགའི་དྲི་བཟང་ཕྱོགས་དུས་ཀུན་འགྱེད་མ། །རབ་མཛེས་བཅོམ་ལྡན་མ་དེར་ཕྱག་འཚལ་ལོ། །རྩ་ཞལ་ཟླ་བཞིན་ཞི་ལ་གཡས་སེར་བཞད། །གཡོན་སྔོ་མཆེ་བས་མ་མཆུ་གནོན་

པའི་ཞལ། །རེ་རེ་ཨུཏྤལ་སྔོན་འདྲའི་སྤྱན་གསུམ་མ། །ཀུན་གཟིགས་མ་ལུས་སྐྱོབ་དེར་ཕྱག་འཚལ་ལོ། །ཕྱག་བརྒྱད་གཡས་བཞི་སྣ་ཚོགས་རྡོ་རྗེ་དང༌། །འོད་དཔག་མེད་མགོན་མདའ་དང་
མཆོག་སྦྱིན་ཏེ། །གཡོན་པ་སྡིག་མཛུབ་ཞགས་པ་བཅས་པ་དང་། །ཚེ་བུམ་གཞུ་འཛིན་སྐྱབས་སྦྱིན་མཛད་ལ་འདུད། །འཆི་མེད་ན་ཆུང་མཆོག་གི་ལང་ཚོ་ཅན། །འཆི་མེད་གོས་དང་རྒྱན་གྱིས་
རྣམ་བརྒྱན་མ། །འཆི་མེད་དབང་པོ་ཀུན་གྱིས་ཕྱག་བྱེད་པ། །འཆི་མེད་ཚེ་སྦྱིན་མ་ལ་ཕྱག་འཚལ་ལོ། །སྟེང་གི་ཕྱོགས་ན་གནས་པའི་ལྷ་བུ་གཉིས། །གང་ལ་ཁྲུས་གསོལ་སྣམ་ལོགས་སྤྱན་
རས་གཟིགས། །ཕྱག་ན་རྡོ་རྗེ་རྔ་ཡབ་འཛིན་པ་དང་། །ཕྱོགས་བཞིར་མི་གཡོ་འདོད་རྒྱལ་དབྱུག་སྔོན་ཅན། །སྟོབས་ཆེན་ཕྱག་གཡས་རལ་གྲི་ལྕགས་ཀྱུ་དབྱུག །རྡོ་རྗེ་གཡོན་ཀུན་སྡིག་མཛུབ་
ཕྱག་རྒྱ་ཅན། །མ་ལུས་འདུལ་བར་མཛད་ལ་ཕྱག་འཚལ་ལོ། །ཇི་ལྟར་བདག་གི་མོས་པས་ཁྱོད་བསྐུལ་བ། །དེ་ལྟར་ཁྱོད་ཀྱི་དམ་བཅས་དགོངས་མཛད་ནས། །ཚེ་དབང་ལོངས་སྤྱོད་བསམ་
པའི་དོན་ཐམས་ཅད། །མྱུར་དུ་འགྲུབ་པའི་བཀའ་དྲིན་སྩལ་དུ་གསོལ། །ཅེས་པདྨ་དཀར་པོས་སྦྱར་བའོ། །དཔལ་ལྡན་ལྷ་མོ་སྟོན་ཀའི་ཟླ་བའི་མདོག །ཞལ་གསུམ་ཕྱག་བརྒྱད་རབ་མཛེས་ཞི་

༄༅། །བའི་སྐུ། །ཡེ་ཤེས་དཔག་ཡས་ཚེ་ཡི་མཆོག་སྩོལ་མ། །རྣམ་པར་རྒྱལ་མའི་ཞབས་ཀྱི་བཀྲ་ཤིས་ཤོག །སརྦ་ཛ་ག་ཏཾ།། །།
152(B)

152(B)
BlankPage AsPerOriginalDocument

༄ ༅། །རྗེ་བཙུན་རྣམ་པར་རྒྱལ་མའི་རྗེས་གནང་གི་ཆོ་ག་འཆི་མེད་བུམ་བཟང་ཞེས་བྱ་བ་བཞུགས་སོ།།

།ཞི་ཆགས་ཁྲོ་བོའི་རྣམ་འགྱུར་བསམ་ཡས་པའི། །དཀྱིལ་འཁོར་རྒྱ་མཚོའི་དབུས་ན་ཁྱོད་ཉག་གཅིག །ལྷག་པའི་ལྷར་ཤེས་
མི་ཕྱེད་དད་པའི་བློས། །བྱང་ཆུབ་བར་གྱི་སྐྱེ་བར་གུས་པས་འདུད། །མ་དག་སྒོ་གསུམ་རྒྱལ་བའི་སྐུ་གསུམ་དུ། །གདོད་ནས་གྲུབ་པའི་ངོ་མཚར་ལྟད་
མོ་བརྒྱ། །ཅིག་ཅར་སྟོན་པའི་ཐབས་འཕྲུལ་རྨད་བྱུང་བ། །རྗེས་གནང་ལག་ལེན་འཁྲུལ་མེད་འདིར་བཤད་བྱ།། དེ་ཡང་དུས་བཟང་པོ་ལ་སློབ་དཔོན་མཚན་ཉིད་
དང་ལྡན་པས་སློབ་མ་སྣོད་དང་ལྡན་པ་ལ་སྦྱིན་ཏེ། བཅའ་ཤོམ་རྒྱས་པ་ནི་སྟོང་མཆོད་ཀྱི་སྐབས་སུ་བཤད་པ་ལྟར་ཡིན་ལ། རྗེས་གནང་ཙམ་ཡིན་ན། སྟེགས་བུ་གྲུ་བཞི་པ་ཁེབས་བཟང་པོས་

།གཡོགས་པའི་དབུས་སུ་མཎྜལ་གུར་གུམ་གྱིས་བྱུགས་པར་རྣམ་རྒྱལ་ལྷ་དགུའི་ཚོམ་བུ་དབུས་དང་གཡས་དཀར། གཡོན་དང་ཕྱོགས་བཞི་སྔོ། དབུས་མའི་༄༅།
རྒྱབ་གཉིས་དཀར་པོ་བྱ། བྱང་ཤར་དུ་མཚམས་འཛིན་གྱི་མེ་ཏོག ཤར་དུ་མཆོད་ཡོན། ཤར་ལྷོར་ཞབས་བསིལ། ལྷོར་མེ་ཏོག ལྷོ་ནུབ་ཏུ་བདུག་སྤོས། ནུབ་ཏུ་མར་མེ། །ནུབ་བྱང་དུ་དྲི་
གཉིས་
ཆབ༑ བྱང་དུ་ལྷ་བཤོས། དྲི་ཆབ་ལྷ་བཤོས་ཀྱི་བར་དུ་གཏོར་མ་བཤམ་པ་སོགས་བྱས་ཏེ། ཆོ་ག་དངོས་ལ། ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་ལ་
སྐྱབས་སུ་མཆིའོ། །སངས་རྒྱས་ལ་སྐྱབས༴ ཆོས་ལ་སྐྱབས༴ དགེ་འདུན་ལ་སྐྱབས༴ ལན་གསུམ། སངས་རྒྱས་ཆོས་དང་ཚོགས་ཀྱི་མཆོག་

བཅས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག། ལན་གསུམ། སེམས་
ཅན་ཐམས་ཅད་བདེ་བ་དང་སོགས་ཚད་མེད་བཞི་སྤྱི་ལྟར་བྱ་བ་སོགས་བདག་སྐྱེད་བཟླས་པ་ཡན་གྲུབ་རྗེས། ཨོཾ་ཨ་མྲྀ་ཏེ་ཧཱུྃ་ཕཊཿ ཨོཾ་སྭ་བྷ་ཝ་ཤུདྡྷསརྦ་དྷརྨསྭ་བྷཱ་ཝ་ཤུདྡྷེ྅ཧཾ། སྟོང་པའི་ངང་ལས་རིན་པོ་ཆེའི་
སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག བདུག་སྤོས། མར་མཻ། དྲི་ཆབ། ཞལ་ཟས། རོལ་མོ་རྣམས་
དྭངས་ཤིང་ཐོགས་པ་མེད་པ། འཕགས་པ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་གྱི་ཕུང་པོ་ལྟ་བུ་དཔག་ཏུ་མེད་པར་གྱུར། ཨོཾ་ཨཉྙཾ་ཨཱཿ ཧཱུཾ། ཨོཾ་པཱཏྲཾ་ཨཱཿ ཧཱུྃ། ཨོཾ་
བཛྲ་པུ ཥྤ་ཨཱཿ ཧཱུྃ། ནས། ཤཔྟ་ཨཱཿ ཧཱུྃ། གི་བར། ཨོཾ་བཛྲ་སྥ་ར་ཎ་ཁཾ། ཞེས་མཆོད་པ་བྱིན་རླབས་བྱ། དེ་ནས། སྭ་བྷཱ་ཝས་སྦྱངས། སྟོང་པའི་ངང་ལས་དྲིའི་མཎྜལ་གྱི་དབུས་སུ་པཾ་ལས་པདྨ་
དང་༑ ཨ་ལས་ཟླ་བའི་སྟེང་དུ་བྷྲ་ལས་སོགས་མདུན་བསྐྱེད་བླང་ནས་བཟླས་པ་རྫོགས་ཀྱི་བར་བྱས། གཏོར་མཕུལ་ཟིན་ནས། མཆོད་གཡོག་པ་གཅིག་གིས་ཐམས་ཅད་ལ་ཁྲུས་ཀྱི་ཕྱིར་ཆབ་བཏང་། ནང་གི་མཆོད་གཡོག་པས་མེ་ཏོག་

།འགྱེད་སྡུད་སྐབས་ཆ་གཉིས་བྱས་ལ། མེ་ཏོག་ཕྱེད་ཕྱེད་སློབ་མ་སོ་སོར་རང་གིས་ཚག་བྱེད་དུ་གཞུག གསོལ་བཏབ་ཀྱི་དུས་སུ་ཐལ་མོ་སྟོང་པར་མ་སོང་བར་བྱེད། ཕྱེད་བསྡུས་ལ་མཎྜལ་ཕུལ་བའི་འོག་ཏུ་བླ་༄༅།
མས་འདི་སྐད་ཅེས། འོ༑ ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་དམ་པའི་ཆོས་ཟབ་མོ་གསན་དགོངས་པས་
བྱང་ཆུབ་མཆོག་ཏུ་སེམས་བསྐྱེད་པ་གསལ་བཏབ་ནས་གསན་པར་ཞུ། འདིར་བདག་ཅག་གི་སྟོན་པ་ཐབས་མཁས་ལ་ཐུགས་རྗེ་ཆེ་བ་དེས་གདུལ་བྱ་རྣམས་ཀྱི་དབང་པོ་དང་འཚམས་པར་ཆོས་ཀྱི་
རྣམ་གྲངས་ཇི་སྙེད་ཅིག་གསུངས་པ་ལས། ད་ལམ་འདིར་གང་བཤད་པར་བྱ་བ་ནི་གསང་སྔགས་རྡོ་རྗེའི་ཐེག་པ། དེ་ལ་ཡང་རྒྱུད་སྡེ་བཞིར་ཡོད་པ་ལས་འདི་བྱ་བའི་རྒྱུད། དེ་ལ་དེ་བཞིན་
གཤེགས་པ་དང༌། པདྨ་དང༌། རྡོ་རྗེ་དང་། ནོར་ཅན་དང་། ལྔས་རྩེན་དང་། འཇིག་རྟེན་པའི་རིགས་ཏེ་བྱ་རྒྱུད་སྒོ་དྲུག་ཅེས་བྱ་བའི་དབྱེ་བ་ཡོད་པ་ལས། འདིར་དང་པོ་དེ་བཞིན་གཤེགས་
ཪེ
པའི་རིགས། དེ་ལ་ཡང་རིགས་ཀྱི་གཙོ་བོ་དང་། རིགས་ཀྱི་བདག་པོ་དང་། རིགས་ཀྱི་ཡུམ་དང་། གཙུག་ཏོར་དང་། རིགས་ཀྱི་ཁྲོ་བོ་ཁྲོ་མོ་དང་། རིགས་ཀྱི་ཕོ་ཉ་ཕོ་མོ་དང་། དེ་བཞིན་ ེ

གཤེགས་པའི་རིགས་སུ་བསྡུ་བར་བྱང་སེམས་དང༌། གནས་གཙང་གི་ལྷ་ལ་སོགས་པའི་རྒྱུད་སྡེ་བརྒྱད་དུ་དབྱེར་ཡོད་པ་ལས་འདིར་རིགས་ཀྱི་གཙུག་ཏོར། དེ་ལ་ཡང་གཙུག་ཏོར་གདུགས་
དཀར་དང་། གཙུག་ཏོར་རྣམ་པར་རྒྱལ་བ་གཉིས་སུ་ཡོད་པ་ལས་ཕྱི་མ། དེ་ལ་ཡང་གསུངས་ཚུལ་གྱི་ཁྱད་པར་ཇི་ལྟར་ཡོད་པ་ནི། དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་རྣམ་པར་རྒྱལ་
བ་ཞེས་བྱ་བའི་གཟུངས་རྟོགས་པ་དང་བཅས་པ་ནི། སངས་རྒྱས་ཚེ་དཔག་མེད་བདེ་བ་ཅན་གྱི་ཆོས་ཡང་དག་པར་སྡད་པའི་ཕུག་ཁང་བཟང་མཆོག་ན་བཞུགས་ཏེ། སྤྱན་རས་གཟིགས་ལ་བསྐལ་
བས༑ སྤྱན་རས་གཟིགས་ཀྱིས་གཟུངས་བཤད་པར་གསོལ་བ་བཏབ་པས། ཀུན་ཏུ་གཟིགས་པའི་དཔལ་ཞེས་བྱ་བའི་ཏིང་ངེ་འཛིན་ལ་ཞུགས་ནས། གཟུངས་དང་དེའི་ཕན་ཡོན་ཆོ་ག་ཞིབ་མོ་དང་
བཅས་གསུངས་པ་ཡིན་ལ། འདི་ལ་ལྷ་དགུ་གསལ་བར་བཤད་པ་ཡོད་ཅིང་། ཡང་ངན་འགྲོ་ཐམས་ཅད་ཡོངས་སུ་སྦྱོང་བའི་གཙུག་ཏོར་རྣམ་པར་རྒྱལ་བ་ནི། གཞན་ཞིག་གི་འཕྲོས་ལ་གསུངས་
པ་ཡིན་ཏེ། དེའི་ཚུལ་ཡང་། དེ་ནས་ལྷའི་བུ་ཤིན་ཏུ་བརྟན་པ་ཞེས་བྱ་བ་སུམ་ཅུ་རྩ་གསུམ་པའི་ལྷ་ཞིག ཁྱོད་ཞག་བདུན་ནས་ཤི་སྟེ་འགྲོ་བ་བདུན་མྱོང་ནས་དམྱལ་བར་སྐྱེའོ་ཞེས་པའི་སྒྲ་ཐོས་ནས་

༄༅། །འཇིགས་ཏེ། བརྒྱ་བྱིན་ལ་ཞུས། དེས་བཅོམ་ལྡན་འདས་ལ་ཞུས་པས། བཅོམ་ལྡན་འདས་ཀྱི་དབུའི་གཙུག་ཏོར་ནས་འོད་ཟེར་བཀྱེ་ཞིང་གཟུངས་སྔགས་ཕན་ཡོན་
དང་བཅས་པ་དང་། དེའི་ཆོ་ག་ཞིབ་མོར་གསུངས་པ་དེ་བརྒྱ་བྱིན་གྱིས་ལྷའི་བུ་ལ་ཕོག་པས་སྡིག་པ་དག་ནས་ཆེད་དུ་བརྗོད་པར་བྱས་པ་ཡིན་ལ། གཙུག་ཏོར་རྣམ་པར་རྒྱལ་བའི་གཟུངས་རྟོགས་པ་
དང་བཅས་པ་འཆི་བདག་གི་དབྱུག་པ་འཛིན་པ་ཞེས་བྱ་བ་ནི། བཅོམ་ལྡན་འདས་ཚེ་དཔག་མེད་ཆོས་ཡང་དག་པར་སྡུད་པའི་ཕུག་ན་བཞུགས་ཏེ་སྤྱན་རས་གཟིགས་ལ་གསོལ་བ་འདེབས་པར་བསྐལ་
བས༑ དེས་གཟུངས་བཤད་པར་གསོལ་བ་བཏབ་པ་དང༌། ཚེ་དཔག་མེད་ཀྱིས་ཀུན་ཏུ་གཟིགས་པའི་དཔལ་ཞེས་བྱ་བའི་ཏིང་ངེ་འཛིན་ལ་ཞུགས་ནས། གཟུངས་དང༌། དེའི་ཆོ་ག་ཞིབ་མོ་ཕན་
ཡོན་དང་བཅས་གསུངས་པ་སྟེ། འདི་ལའང་ལྷ་དགུ་གསལ་བར་ཡོད་དོ། །གཙུག་ཏོར་རྣམ་པར་རྒྱལ་བའི་གཟུངས་རྟོགས་པ་དང་བཅས་པ་ཆུང་བ་ཞེས་བྱ་བ་ནི། གླེང་གཞི་སྔ་མ་དང་འདྲ་བ་
ལས༑ གཟུངས་དང་དེའི་མཆོད་རྟེན་གྱི་ནང་དུ་ཞུགས་ཚུལ་ཙམ་ཞིག་གསུངས་ཏེ། དེ་ཐམས་ཅད་ཀྱི་གཟུངས་ནི་ཨཾ་གསུམ་མ་ཡིན་ལ། གཙུག་ཏོར་རྣམ་པར་རྒྱལ་བའི་གཟུངས་ཞེས་བྱ་བའི་

རྟོགས་པ་རབ་དབྱེ་དང་པོ་ནི། གླེང་གཞི་སྔ་མ་དང་འདྲ་བ་ལས་གཟུངས་ཨོཾ་དགུ་མ་དང༌། ལྷ་སུམ་ཅུ་རྩ་གསུམ་གྱི་དཀྱིལ་འཁོར་གྱི་ཆོ་ག་ཕན་ཡོན་དང་བཅས་པ་གསུངས་ཤིང་། གཞན་ཡང་
ཀུན་ནས་སྒོར་འཇུག་པའི་འོད་ཟེར་གཙུག་ཏོར་དྲི་མ་མེད་པར་སྣང་བ་དེ་བཞིན་གཤེགས་པ་ཐམས་ཅད་ཀྱི་སྙིང་པོ་དང་དམ་ཚིག་ལ་རྣམ་པར་ལྟ་བ་ཞེས་བྱ་བའི་གཟུངས་ནི། སྟོན་པ་དགའ་ལྡན་དུ་བྱང་
ཆུབ་སེམས་དཔའ་དང་ལྷའི་འཁོར་ལ་ཆོས་སྟོན་པ་ན། ལྷའི་བུ་ནོར་བུའི་སྙིང་པོ་དྲི་མ་མེད་པ་ཞེས་བྱ་བ་ཞིག་ལ། གནོད་སྦྱིན་སྐར་མདའ་གདོང་གིས་ཁྱོད་ཞག་བདུན་ནས་ཤི་སྟེ་ངན་འགྲོའི་སྡུག་
བསྔལ་མྱོང་བར་འགྱུར་བས་ཐབས་སོམས་ཤིག་ཅེས་བསྐུལ་བ་དང་། དེས་བརྒྱ་བྱིན་ལ་ཞུས་པས། བརྒྱ་བྱིན་གྱིས་དགའ་ལྡན་དུ་ཁྲིད་དེ་སྟོན་པ་ལ་ཞུས་པས། དེའི་སྡུག་བསྔལ་གྱི་ཁྱད་པར་
གསུངས་པས་འཇིགས་ཏེ། ལྷ་ཐམས་ཅད་ཀྱིས་སྐྱབས་པར་ཞུས་པས། གཙུག་ཏོར་ནས་འོད་ཟེར་བྱུང་ཞིང་གཟུངས་སྔགས་དང་། མཆོད་རྟེན་བྱེད་ཚུལ་གཟུངས་སྔགས་ཆུང་བ་དང་བཅས་
གསུངས་པ་བཞིན། དེས་ཀྱང་བྱས་ཏེ་སྡིག་པ་དག་ནས། སྟོན་པས་དེའི་སྐྱེ་རབས་དང་གཟུངས་ཕན་ཡོན་དང་བཅས་པའང་གསུངས་པ་དང་། གཞན་ཡང་ཤེས་པ་ཐམས་ཅད་མཐར་ཕྱིན་པར་

༄༅། །གྲུབ་པའི་མཆོད་རྟེན་ཞེས་བྱ་བ་དང༌། སྙིང་རྗེ་མཆོག་གི་གཟུངས་ཞེས་བྱ་བ་ལ་སོགས་པ་རྒྱ་ཆེར་གསུངས་ཤིང་། དེ་དག་ཐམས་ཅད་བཀའི་སྡུད་པོས་བསྡུས་
ནས༑ གྲུབ་པའི་སློབ་དཔོན་སོ་སོས་མན་ངག་ཏུ་བསྡེབས་པ་ཇི་སྙེད་ཅིག་མཆིས་པ་ལས། ད་ལམ་གྱི་སྐབས་འདིར་གཙུག་ཏོར་རྣམ་པར་རྒྱལ་མ་ལྷ་དགུའི་རྗེས་སུ་སྣང་བ་སྟོན་པ་ཐུབ་པའི་དབང་
པོས་རྗེ་བཙུན་བྱམས་པ་ལ་གདམས་ཤིང་། ས་གསུམ་པ་འོད་བྱེད་པ་བརྙེས་པའི་སློབ་དཔོན་འཕགས་པ་ཐོགས་མེད་ཀྱིས་རྗེ་བཙུན་བྱམས་པ་ལས་གསན་ནས་རྒྱ་གར་འཕགས་པའི་ཡུལ་དུ་རིམ་གྱིས་
J
འཕེལ་བར་གྱུར་པའི་ལུགས་ཡིན་ལ། དེ་ནས་བརྒྱད་པའི་རིམ་པ་ནི། འཕགས་པ་ཐོགས་མེད་ཀྱི་ཞལ་སྔ་ནས་གཅུང་དབྱིག་གཉེན་གྱིས་གསན། དེས་བྷ་བྱ་ཀིརྟི་ལ། དེས་ཤཱི་ལ་ཨཱ་ཀ་ར་མ་ཏི་
ལ༑ དེས་བཻ་རོ་ཙ་ན་རཀྵི་ཏ་ལ། དེས་བླ་མ་རྡོ་རྗེ་གདན་པར། དེའི་ཞལ་སྔ་ནས་བ་རི་ལོ་ཙཱ་བས་ཞུས་ཤིང་། དེ་ཡང་རྒྱུད་སྡེ་བཞི་ལས་སྒྲུབ་ཐབས་དུ་མ་གསུངས་པ་རྣམས་ལ། རྒྱ་གར་གྱི་UTH)
སློབ་དཔོན་སོ་སོས་སྒྲུབ་ཐབས་མཛད་པ་རྣམས་ཕྱོགས་གཅིག་ཏུ་བསྡུས་པའི་སྒྲུབ་ཐབས་རྒྱས་འབྲིང་བསྡུས་པ་གསུམ་དུ་བཞུགས་པ་ཡིན་ལ། བསྡུས་པ་བ་རི་བས་བསྒྱུར་བ་ལ་སྒྲུབས་ཐབས་

གཟུངས་དང་བཅས་པ་དཔེ་སྣ་དགུ་བཅུ་གོ་དྲུག་ཡོད་པ་དེ་ལ་ས་སྐྱ་པའི་རྗེ་བཙུན་གོང་མ་རྣམས་ཐུགས་གཙིགས་ཆེ་བར་མཛད་པ་ཡིན་ཅིང་། སྒྲུབ་ཐབས་འདི་ཡང་འདིའི་ནང་ཚན་དུ་བཞུགས་པ་དེ་
ཡིན་ལ། བརྒྱུད་པ་ཡང་བ་རི་ལོ་ཙཱབས་རྗེ་ས་སྐྱ་པ་ཆེན་པོ་ལ་གནང་ཞིང་། དེ་ནས་རྗེ་བཙུན་སྐུ་མཆེད། ས་པཎ་ཁུ་དབོན། ཞང་། བྲག་ཕུག་པ། བླ་མ་དམ་པ། ཐེག་ཆེན་ཆོས་རྗེ། རྗེ་
སྐམ་དགོན་པ།ྋ པཎ་ཆེན་ཆོས་ཀྱི་རྒྱལ་པོ་ཤཱཀྱ་མཆོག་ལྡན། བྲག་དཀར་སེམས་དཔའ་ཆེེན་པོ། མཁན་ཆེན་བཀྲ་ཤིས་རྣམ་རྒྱལ། མཁན་ཆེན་ལུང་རིགས་རྒྱ་མཚོ། །རྗེ་བཙུན་ཏཱ་ར་ནཱ་
ཐ༑ བྱམས་པ་བསོད་ནམས་ཕུན་ཚོགས། རྡོར་འཆང་མང་ཐོས་རྒྱ་མཚོ། རྗེ་བླ་མ་ཆོས་ཀྱི་རྡོ་རྗེ། མཆོག་སྤྲུལ་འགྲོ་འདུལ་རྡོ་རྗེ། ཐུབ་དབང་ཤཱཀྱ་རིན་ཆེན། རྗེ་བཙུན་ཤེས་རབ་སེང་
གེ རྗེ་བཙུན་འཇམ་དབྱངས་རྒྱལ་མཚན། ངག་དབང་འཇམ་དཔལ་གྲགས་པ། འཇམ་དཔལ་ཤེས་རབ་རྒྱལ་མཚན། ངག་དབང་ཡོན་ཏན་རྒྱལ་མཚན་ལའམ། ཡང་ན་ཤཱཀ་རིན་ནས་ཀུན་
རྒྱམ་དང་ཡོན་མཐའ་གཉིས་ལ། གཉིས་ཀས་འཇམ་དཔལ་ཡེ་ཤེས་རྡོ་རྗེ་ལ། དེས་ཀྱང་ཡོན་ཏན་རྒྱལ་མཚན་ལའམ། །ཡང་ན་ཤཱཀ་རིན་ནས་བསྟན་འཛིན་རྣམ་རྒྱལ་ལ། དེས་འཇིགས་མེད་

༄༅། །རྒྱལ་མཚན་ལ། དེས་ཀྱང་ཡོན་ཏན་རྒྱལ་མཚན་ལ། དེས་བཤད་སྒྲབ་དང་འཕྲིན་ལས་རྒྱལ་མཚན་གཉིས་ལ། དེ་གཉིས་ཀས་དཔལ་ལྡན་སེང་གེ་ལ། དེས་
ཡོངས་འཛིན་གསུང་དབང་ངྷུ་ཛར། དེས་ཡེ་ཤེས་སེང་གེ་ལ། དེའི་ཞབས་ནས་བདག་གིས་ཞུས་པ་ནི་ཡིད་ཆེས་པར་བྱེད་པ་བརྒྱུད་པའི་ལོ་རྒྱུས་ཡིན་ལ། དེ་ནས་རྗེས་གནང་དངོས་ལ། སློབ་
དཔོན་གྱིས་བགྱི་བར་འོས་པ་བདག་བསྐྱེད་བཟླས་པ་དང་བཅས་པ། མདུན་དུ་དྲིའི་མཎྜལ་གྱི་དབུས་སུ་བཅོམ་ལྡན་འདས་མ་བསྐྱེད་པ་ལ་མཆོད་བསྟོད་དང་བཟླས་པས་མཉེས་པར་བྱ་བ་དང༌། གཏོར་མ་རྣམས་སྔོན་དུ་སོང་ཟིན་
ནས༑ ད་ཁྱེད་རང་རྣམས་ཀྱི་ངོ་སྐལ་དུ་གྱུར་པའི་རྗེས་གནང་བྱ་བ་སྐབས་སུ་བབས་པ་ཡིན་པས་གསོལ་བ་གདབ་པ་འདིའི་རྗེས་ཟློས་མཛོད། དུས་གསུམ་སངས་རྒྱས་ཐམས་ཅད་དང་། །ལྷག་
པའི་ལྷ་ཡི་ངོ་བོ་ཉིད། །དཔལ་ལྡན་བླ་མའི་བཀའ་དྲིན་གྱིས། །བདག་ལ་རྗེས་གནང་སྩལ་དུ་གསོལ།། ཅེས་ལན་གསུམ་བྱ། དེ་བཞིན་རྒྱུད་དག་པར་བྱ་བའི་ཕྱིར་མདུན་སྐྱེད་ཀྱི་ལྷ་དང་སངས་རྒྱས་
བྱང་སེམས་རྣམས་ཀྱི་དྲུང་དུ་རྒྱུན་བཤགས་དང་སྐྱབས་གསུམ་སྔོན་དུ་འགྲོ་བའི་བྱང་ཆུབ་ཀྱི་སེམས་བཟུང་བ་ལ་སོགས་པ་བགྱི་སྙམ་པའི་བསམ་པས་འདིའི་རྗེས་ཟློས་མཛོད། དཀོན་མཆོག་གསུམ་

ལ་བདག་སྐྱབས་མཆི།། སོགས་ལན་གསུམ། ཁྱད་པར་དུ་བཅོམ་ལྡན་འདས་གཙུག་ཏོར་རྣམ་པར་རྒྱལ་མའི་རྗེས་གནང་སྩལ་དུ་གསོལ་སྙམ་པའི་འདུན་པས་འདིའི་རྗེས་ཟློས་ཀྱང་གསུངས་
མཛོད༑ སློབ་དཔོན་དགོངས་སུ་གསོལ། བདག་ལ་བཅོམ་ལྡན་འདས་གཙུག་ཏོར་རྣམ་པར་རྒྱལ་མའི་རྗེས་གནང་མ་ལུས་པ་སྩལ་དུ་གསོལ། ཅེས་ལན་གསུམ་གྱི་གསོལ་བ་བཏབ། དེ་ནས་སྦྱོར་བ་
རྗེས་གནང་གི་གཞི་དགོད་པའི་སླད་དུ་དམིགས་པ་འདི་བཞིན་དུ་མཛད་པར་ཞུ། ཨོཾ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། ཕྱི་ནང་གི་དངོས་པོ་ཐམས་ཅད་མི་དམིགས་པ་སྟོང་པ་ཉིད་དུ་གྱུར་པའི་
ངང་ལས། པཾ་ལས་པདྨ་དང༌། ཨ་ལས་ཟླ་བའི་སྟེང་དུ་བྷཾ་ལས་རིན་པོ་ཆེ་ལས་གྲུབ་པའི་མཆོད་རྟེན་དུ་གྱུར་པ་ནི། རིན་པོ་ཆེའི་རང་བཞིན་སེང་ཁྲིའི་སྟེང་དུ་པདྨ། དེའི་སྟེང་དུ་ཁྲི་ཟླུམ་པོ་བང་
རིམ་གསུམ་བརྩེགས། དེའི་སྟེང་དུ་ཟླ་བ་ལ་གནས་པའི་བུམ་པ་ཟླུམ་པོ་ཡངས་ཤིང་རྒྱ་ཆེ་བ་སྒོ་དང་བཅས་པ། སྟེང་དུ་རིན་པོ་ཆེའི་བྲེ། གདུགས་བཅུ་གསུམ། ཆར་ཁེབས་ཏོག་དང་བཅས་
པ༑ མེ་ཏོག་གི་འཕྲེང་བ་དང༌། དར་གྱི་ལྡ་ལྡི་སོགས་རྒྱན་ཐམས་ཅད་ཀྱིས་བརྒྱན་པའོ། །དེའི་བུམ་པའི་ནང་དུ་པདྨ་དང་ཟླ་བའི་གདན་ལ་བྷཾ་ལས་སྣ་ཚོགས་རྡོ་རྗེ་བྷཾ་གྱིས་མཚན་པ་ལས་འོད་

།འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་ལས་ཁྱེད་རང་རྣམས་བཅོམ་ལྡན་འདས་མ་གཙུག་ཏོར་རྣམ་པར་རྒྱལ་མ་སྐུ་རྣམ་༄༅།
རྒྱལ་
མདོག་དཀར་མོ་ཞལ་གསུམ་ཕྱག་བརྒྱད་མ། རྩ་ཞལ་དཀར་བ། གཡས་ཞལ་སེར་བ། གཡོན་ཞལ་སྔོ་ཞིང་ཡིད་ཙམ་ཁྲོ་བ། ཞལ་རེ་རེ་ལ་ཞི་བའི་སྤྱན་གསུམ་གསུམ་དང་ལྡན་པ། ཕྱག་
ཨ
གཡས་ཀྱི་དང་པོས་སྣ་ཚོགས་རྡོ་རྗེ་ཐུགས་ཀར་འཛིན་པ། གཉིས་པས་པདྨའི་སྟེང་དུ་འོད་དཔག་ཏུ་མེད་པ་བཞུགས་པ་བསྣམས་པ། གསུམ་པས་མདའ། བཞི་པས་མཆོག་སྦྱིན་གྱི་ཕྱག་རྒྱ་མཛད་
པ༑ གཡོན་དང་པོ་ཞགས་པ་དང་བཅས་པའི་སྡིགས་མཛུབ། གཉིས་པས་གཞུ། གསུམ་པས་སྐྱབས་སྦྱིན་གྱི་ཕྱག་རྒྱ། བཞི་པ་ཏིང་ངེ་འཛིན་གྱི་ཕྱག་རྒྱ་མཛད་པའི་སྟེང་ན་འཆི་མེད་ཡེ་ཤེས་ཀྱི་
བདུད་རྩིས་གང་བའི་བུམ་པ་དང་བཅས་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། དར་དང་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པའོ། །དེའི་གཡས་སུ་སྤྱན་རས་གཟིགས་དཀར་པོ་
ཕྱག་གཡས་རྔ་ཡབ་དང་གཡོན་པདྨ་དཀར་པོའི་སྡོང་བུ་འཛིན་པ། གཡོན་དུ་ཕྱག་ན་རྡོ་རྗེ་སྔོན་པོ་ཕྱག་གཡས་རྔ་ཡབ་དང་གཡོན་ཨུཏྤལ་ལ་གནས་པའི་རྡོ་རྗེ་སྔོན་པོ་འཛིན་པ། གཙོ་འཁོར་གསུམ་165

གྱི་ཕྱོགས་བཞིར་ཁྲོ་བོ་བཞི་གནས་པ་ནི། ཤར་དུ་མི་གཡོ་བ་གཡས་རལ་གྲི་འཕྱར་བ། ལྷོར་འདོད་པའི་རྒྱལ་པོ་གཡས་ལྕགས་ཀྱུ་འཕྱར་བ། ནུབ་ཏུ་དབྱུག་སྔོན་ཅན་གཡས་དབྱུག་པ་འཕྱར་
བ༑ བྱང་དུ་སྟོབས་པོ་ཆེ་གཡས་རྡོ་རྗེ་རྩེ་གསུམ་འཕྱར་བ། ཐམས་ཅད་ཀྱང་སྐུ་མདོག་མཐིང་ཁ་རབ་ཏུ་ཁྲོས་པ། ཕྱག་གཡོན་སྡིགས་མཛུབ་ཐུགས་ཀར་གཏོད་ཅིང༌། སྤྱན་གསུམ་མཆེ་བ་
གཙིགས་པ། དབུ་སྐྲ་ནག་པོ་ཐོར་ཚུགས་སུ་བྱས་པ། སྟག་པགས་དང་། སྦྲེལ་གྱི་རྒྱན་ཅན། མེ་དཔུང་འབར་བའི་དབུས་ན་གཡོན་བརྐྱང་གིས་བཞུགས་པའོ། །གཙོ་མོའི་སྟེང་གི་ནམ་
མཁའ་ལ་གནས་གཙང་མའི་རིགས་ཀྱི་ལྷའི་བུ་གཉིས་ཀྱིས་བདུད་རྩིས་གང་བའི་བུམ་པ་ཐོགས་ནས། གཙོ་མོ་ལ་སྐུ་ཁྲུས་གསོལ་བའོ། །དེ་ཡན་གྱིས་སྦྱོར་བ་སོང་ནས། ད་རྗེས་གནང་དངོས་
གཞི་ལ་སྐུ་གསུང་ཐུགས་ཀྱི་རྗེས་གནང་གསུམ་ལས། དང་པོ་སྐུའི་རྗེས་སུ་གནང་བ་ནི། སློབ་དཔོན་ཡང་རང་གིས་བསྒོམས་པ་དང་འདྲ་བའི་བཅོམ་ལྡན་འདས་གཙུག་ཏོར་རྣམ་པར་རྒྱལ་མ་
དངོས་ཡིན་སྙམ་པའི་མོས་གུས་བྱས་པས། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་ལྷའི་ཐུགས་རྒྱུད་བསྐུལ། དེའི་ཐུགས་ཀ་ན་འོད་ཟེར་འཕྲོས། ཕྱོགས་བཅུའི་

།སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་རྒྱུད་བསྐུལ་བས། སློབ་དཔོན་དང་མདུན་བསྐྱེད་ཀྱི་ལྷ་དང་། ཕྱོགས་བཅུའི་སངས་རྒྱས་དང་བྱང་ཆུབ་༄༅།
སེམས་དཔའ་ཐམས་ཅད་ཀྱི་ཐུགས་ཀ་ནས་གཙུག་ཏོར་རྣམ་པར་རྒྱལ་མ་འཁོར་དང་བཅས་པའི་སྐུ་ཆེ་ཆུང་མ་ངེས་པ་དཔག་ཏུ་མེད་པ་བྱོན། ཁྱེད་རང་རྣམས་ཀྱི་སྤྱི་གཙུག་ལ་སོགས་པ་དང་བ་སྤུའི་བུ་
ག་རྣམས་ནས་ཆར་ཕབ་པ་བཞིན་དུ་སིབ་སིབ་ཐིམ་པའི་མོས་པ་མཛོད། ཛཿ ཧཱུྃ་བཾ་ཧོཿ གཉིས་སུ་མེད་པར་ཐིམ་པར་བསམ། གཉིས་པ་གསུང་གི་རྗེས་སུ་གནང་བ་ནི། སློབ་དཔོན་གྱི་སྙིང་གར་
སྣ་ཚོགས་རྡོ་རྗེའི་ལྟེ་བར་བྷཾ་དཀར་པོ། དེ་ལས་སྔགས་ཀྱི་ཕྲེང་བ་བྱུང་། སློབ་དཔོན་གྱི་ཞལ་ནས་ཐོན། ཁྱེད་རང་རྣམས་ཀྱི་ཞལ་དུ་ཞུགས། ཐུགས་ཀར་སྣ་ཚོགས་རྡོ་རྗེའི་ལྟེ་བར་བྷཾ་དཀར་པོ་
གནས་པ་ལ་ཐིམ། དེའི་དུས་སུ་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་མཁྱེན་བརྩེ་ནུས་མཐུ་ཐམས་ཅད་འོད་ཟེར་གྱི་རྣམ་པར་སྔགས་ཕྲེང་དང་ལྷན་ཅིག་ཞལ་དུ་
ཞུགས༑ སྙིང་གའི་བྷཾ་ལ་ཐིམ་པའི་མོས་པ་མཛོད་ལ། སྔགས་འདིའི་རྗེས་ཟློས་ལན་གསུམ་གསུང་བར་ཞུ། ཨོཾ་ན་མོ་བྷ་ག་ཝ་ཏེ་སོགས་གཟུངས་རིང་རྫོགས་པ་ཚར་གསུམ་གྱི་མཐར། དང་པོས་བྱིན་གྱིས་

བརླབས༑ གཉིས་པས་དབྱེར་མེད་དུ་འདྲེས། གསུམ་པས་བརྟན་པར་བྱས་པའི་མོས་པ་མཛོད། དེ་ནས་སློབ་དཔོན་ལ་མེ་ཏོག་འཐོར་བཞིན་དུ་འདིའི་རྗེས་ཟློས་མཛོད། བཅོམ་ལྡན་བདག་གིས་
བཟུང་ལགས་ཀྱི། །བདག་ལ་འགོ་བར་མཛད་དུ་གསོལ།། ཅེས་ལན་གསུམ། དེ་ལྟར་ཕུལ་བའི་མེ་ཏོག་དེ་ཉིད་སླར་ཡང་བྱིན་གྱིས་བརླབས་ཏེ། ཁྱེད་རང་གི་སྤྱི་བོར་འབུལ་བའི་མོས་པ་མཛོད་
ཅིག སློབ་དཔོན་གྱིས་མེ་ཏོག་གཏོར་ཞིང་། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །བརྟུལ་ཞུགས་བརྟན་པར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་
གསོལ༑ །རིག་པ་འཛིན་པ་འདི་རྣམས་ལ་བཅོམ་ལྡན་འདས་གཙུག་ཏོར་རྣམ་པར་རྒྱལ་མ་འཁོར་དང་བཅས་པའི་སྐུ་གསུང་ཐུགས་ཀྱི་བྱིན་རླབས་མ་ལུས་པ་འཇུག་པར་གྱུར་ཅིག གསུམ་པ་ཐུགས་
ཀྱི་རྗེས་སུ་གནང་བ་ནི། མདུན་བསྐྱེད་ཀྱི་ལྷ་ལ་མོས་གུས་དུང་དུང་པ་དང་བདག་གིས་རྒྱུད་བྱིན་གྱིས་བརླབ་ཏུ་གསོལ་སྙམ་པ་མཛད་པས། མདུན་བསྐྱེད་ཀྱི་ལྷའི་ཐུགས་ཀ་ནས་གཙུག་ཏོར་རྣམ
པར་རྒྱལ་མའི་སྐུ་སོར་ཚད་ཙམ་རྒྱངས་ཀྱིས་བྱོན། ཁྱེད་རང་རྣམས་ཀྱི་སྙིང་གའི་ས་བོན་དང་དབྱེར་མེད་དུ་འདྲེས། རྒྱུད་བྱིན་གྱིས་བརླབ་པའི་མོས་པ་མཛོད། དེ་ནས་འདིའི་རྒྱ་གཞུང་ངམ་སྒྲུབ་ཐབས་ཀྱི་

།ལུང་ཡང་སྤྲོ་ན་བྱའོ། །དེ་དག་ནི་བཅོམ་ལྡན་འདས་གཙུག་ཏོར་རྣམ་པར་རྒྱལ་མའི་སྐུ་གསུང་ཐུགས་ཀྱི་རྗེས་གནང་ལུང་དང་བཅས་པའོ། །དེ་ནས། གཙོ་བོས་ཇི་ལྟར་སོགས་གསུམ་གྱིས་དམ་ཚིག་རྣམ་༄ ༅།
རྒྱལ་
གཟུང་། གཏང་རག་གི་མཎྜལ་འབུལ་བར་ཞུ། ཟིན་པ་དང་། དེང་ནས་བརྩམས་ཏེ་ཚར་གསུམ་བྱ། དེ་དག་གིས་བཅོམ་ལྡན་འདས་གཙུག་ཏོར་རྣམ་པར་རྒྱལ་མའི་རྗེས་གནང་གསན་གྲུབ་པ་ཡིན་པས་
ཨ
རང་གཞན་གྱི་དོན་རྒྱ་ཆེན་པོ་མཛད་པར་ཞུ། ཞེས་བྱས་ནས་རྗེས་ཆོག་ལ། མཆོད་བསྟོད་མདུན་བསྐྱེད་སྒྲུབ་པའི་སྐབས་ཀྱིས་འགྲེ་ཞིང༌། འདི་སྐབས་རྔ་བརྡུང༌། བསྟོད་པ་མཉམ་ཉིད་མི་གཡོ་མ་བྱེད། དགོས་འདོད་དངོས་གྲུབ་
བླངས༑ ཡིག་བརྒྱ་བརྗོད། མ་འབྱོར་བ་དང་སོགས་བཟོད་གསོལ། ཨོཾ༑ ཁྱེད་ཀྱིས་སེམས་ཅན་སོགས་ཀྱིས་ཡེ་ཤེས་པ་གཤེགས། དམ་ཚིག་པ་བསྡུ། བཀྲ་ཤིས་ཀྱང༌། སྟོན་མཆོག་དམ་པ་སོགས་བརྗོད་པར་བྱས་ཏེ་
རོལ་མོ་རྒྱ་ཆེར་མཛད་དོ། །སློབ་མ་འགའ་ཞིག་གི་དོན་དུ་འགྱུར་ན། བདག་མདུན་གཉིས་ཀྱི་བར་དུ་བུམ་པ་སྒྲུབ་ཅིང་རྗེས་གནང་གི་ཐོག་མཐའ་གང་རུང་དུ་བཀྲུ་བྱབ་སྲུང་གསུམ་བྱེད་པར་འདོད་ན། དེའི་ལག་ལེན་ལ། རྗེས་གནང་དང་འབྲེལ་བ་་
ཙམ་ལ་ནི། འོག་ནས་འབྱུང་བའི་བཀྲུ་དམིགས་ཀྱིས་གསོལ་བཏབ་མན་བྱ་བས་ཆོག་ཅིང་། བསྒྲུབ་བྱ་དམིགས་བསལ་ཅན་ཁྲུས་ཀྱིས་རྗེས་སུ་བཟུང་དགོས་བྱུང་ན། འགྲུབ་ན་སྒྲུབ་བྱ་གང་ཡིན་པ་དེ་ཉིད་ཀྱང་ཁྲུས་དང་གཙང་སྦྲ་ལ་གནས་པའམ། མ་

འགྲུབ་ཀྱང་རུང་སྟེ་གོས་གསར་པ་གྱོན་ལྷ་དང་སློབ་དཔོན་ལ་ཕྱག་བྱས་ཏེ་འཁོད་པ་ལ། ཐོག་མར་སྦྱང་བ་གསུམ་བྱ་སྟེ། གཏོར་མ་གསུམ། ཏིང་ལོ་ཆངས་བུ་དང་བཅས་པ་བཤམས་ནས། ལག་པ་གཡས་རྡོ་རྗེ་འཛིན་བཞིན་པའི་ཁུ་ཚུར་ཁ་སྦུབས་
པས་གཏོར་མ་གསུམ་གྱི་སྣོད་བཟུང་། གཡོན་པ་པུས་སྟེང་དུ་དྲིལ་བུ་དང་བཅས་པའི་མཆོག་སྦྱིན་གྱི་ཕྱག་རྒྱས་སེ་གོལ་བརྡབ་ཅིང་། ཨོཾ་སརྦ་བིགྷན་ན་མསྶརྦ་ཏ་ཐཱ་ག་ཏེ་བྷྱོཿ་བི་ཤྭ་མུ་ཁེ་བྷྱཿ སརྦ་ཐཱ་ཁཾ་ཨུཏྤ་ཏེ་སྥ་ར་ཎ་ཨི་མཾ་ག་
ག་ན་ཁཾ་གྲྀ ཥྞ་ཨི་དཾ་བ་ལིངྐ་སྭཱ་ཧཱ། ཞེས་ལན་གསུམ། དེང་འདིར་བསྒྲབ་བྱ་འདི་ཉིད་ལ་གནོད་འཚེ་བར་དུ་གཅོད་པར་རྩོམ་པའི་གདོན་བགེགས་འབྱུང་པོ་མི་མ་ཡིན་པའི་རིགས་སུ་གཏོགས་པ་གང་
ཡིན་པ་དེ་དག་ཐམས་ཅད་མཆོད་སྦྱིན་གྱི་གཏོར་མ་རྒྱ་ཆེན་པོ་འདིས་ཚིམ་པར་གྱིས་ལ་ཕན་པ་དང་ཞི་བ་བྱང་ཆུབ་ཀྱི་སེམས་དང་ལྡན་པས་སའི་ཕྱོགས་འདིར་མ་གནས་པར་གཞན་དུ་སོང་ཞིག ཅེས་
བརྗོད་ཅིང་བསྒྲུབ་བྱ་ལ་གཡས་གཡོན་དུ་ལན་གསུམ་དུ་བསྐོར་ཏེ་གསོག་སྣོད་དུ་དོར་བ་ནི་ཞི་བས་སྦྱང་བའོ། །དེ་བཞིན་དུ་ཏིང་ལོ་ཆངས་བུ་དང་བཅས་པ་བསྐོར་ཞིང་། ཨོཾ་སུམྦྷ་ནི་ནས། བིདྱ་རཱ་ཛ་ཧཱུཾ་ཕཊ་སྭཱ་ཧཱ། ཞེས་ལན་གསུམ་གྱིས་
གསོག་སྣོད་དུ་དོར་ཞིང་། དེང་འདིར་བསྒྲུབ་བྱ་འདི་ཞེས་བྱ་བ་ལ་བར་དུ་གཅོད་པའི་བགེགས་དང་ལོག་པར་འདྲེན་པའི་རིགས་གང་ཡིན་པ་དེ་དག་ཐམས་ཅད་གཏོར་མ་ལམ་བརྔན་དང་ཏིང་ལོ་ལམ་སྒྲོན་

༄༅། །ཆངས་བུ་ལམ་རྒྱགས་ཀྱི་ཚུལ་དུ་འཁྱེར་ལ། སའི་ཕྱོགས་འདིར་མ་གནས་པ་གཞན་དུ་སོང་ཞིག ཅེས་ཞི་དྲག་ཕྱེད་མས་སྦྱང་བའོ།། དེ་ནས་རང་གི་སྙིང་ཁ་ནས་འོད་ཟེར་
འཕྲོས༑ ཁྲོ་བོའི་ཚོགས་འཁོར་དང་བཅས་པ་བཛྲ་ས་མཱ་ཛཿ ཧཱུཾ ༑ ཡེ་ཤེས་བསྐལ་པ་མེ་ལྟར་འབར་བའི་འོད།། ནས། མཆོད་ཀྱི་གཤེགས་སུ་གསོལ། །བཛྲ་ཀྲོ་དྷ་ར་ཛ་ས་པཱ་རི་ཝ་ར་ཨེ་ཧྱ་
ཧི་པདྨ་ཀཱ་མ་ལ་ཡེ་ཧཱུཾ། ཨོཾ་བཛྲ་ཀྲོ་དྷ་རཱ་ཛ་ས་པཱ་རི་ཝ་རེ་ཨཉྙཾ་ནས་ཤཔྟའི་བར་གྱིས་མཆོད། ཧཱུཾ ཆོས་དབྱིངས་སྟོང་པ་ནས། བགེགས་ཀྱི་དགྲ་ལ་ཕྱག་འཚལ་ལོ།། ལས་རྡོར་གྱིས་སྦྱང་ཆས་རྣམས་
བཏེག་ལ། སློབ་དཔོན་གྱིས་ཧཱུཾ་མཛད་ཀྱི་ཕྱག་རྒྱ་བཅས་ཏེ། ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། ཡི་དམ་དཀྱིལ་འཁོར་གྱི་ལྷ་ཚོགས་རྣམས་
ཀྱི༴ ཕྱོགས་བཅུ་དུས་གསུམ་གྱི་སངས་རྒྱས་རྣམས་ཀྱི༴ ལུང་དང་རྟོགས་པས་བསྡུས་པའི་དམ་པའི་ཆོས་ཀྱི༴ ཐེག་པ་གསུམ་གྱི་འཕགས་པའི་དགེ་འདུན་རྣམས་ཀྱི༴ གསང་སྔགས་ཀྱི་
རྒྱལ་པོ་ཁྲོ་བོ་རྣམས་ཀྱི༴ གཟུངས་སྔགས་ཀྱི་རྒྱལ་མོ་ཁྲོ་མོ་རྣམས་ཀྱི༴ ཆོས་ཀྱི་དབྱིངས་བསམ་གྱིས་མི་ཁྱབ་ཅིང་རྣམ་པར་དག་པའི༴ ཀུན་རྫོབ་ལས་འབྲས་བསླུ་བ་མེད་པའི་བདེན་པ་

དང་༑ བདེན་པ་ཆེན་པོའི་བྱིན་གྱིས་བརླབས་ཀྱིས། བསྒྲུབ་བྱ་འདི་ཞེས་བྱ་བ་ལ་བར་དུ་གཅོད་པར་རྩོམ་པའི་གདོན་བགེགས་ལོག་འདྲེན་འབྱུང་པོའི་ཚོགས་ཐམས་ཅད་ཡེ་ཤེས་ཆེན་པོའི་རང་བཞིན་རྡོ་
་ཁྲོ་བོའི་བཀའ་ཐོས་ནས་མྱུར་བ་ཉིད་དུ་ཕྱིར་དེངས་ཤིག གང་དག་མི་འགྲོ་བ་དེ་དག་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་རྡོ་རྗེ་འབར་བ་འདིས་
མགོ་བོ་ཚལ་པ་བརྒྱར་འགས་པར་གྱུར་ཏ་རེ། ཞེས་གཏོར་མ་བསྒྲུབ་བྱ་ལ་བསྐོར་ཏེ་འཁྱེར་ནས་རྒྱངས་རིང་དུ་དོར། ཨོཾ་སུམྦྷ་ནི་ཞེས་སོགས་བརྗོད་ཅིང་། གུ་གུལ་གྱི་དུད་པས་བདུག་ཅིང་ཡུངས་ཀར་གྱིས་བྲབ་བོ། །དེ་ནི་དྲག་
པོས་སྦྱང་བའོ། །མདུན་དུ་ཏིལ་ནག་གམ་ཡུངས་ཀར་དང་མེ་ཆུ་བཤམས་ནས། ཁྱེད་རང་གི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་སྙིང་གར་ཡི་གེ་ཀཾ་ནག་པོའི་རྣམ་པར་གནས་
པ༑ སྡིག་པ་རྭ་ཅན་གྱི་རྣམ་པར་སྣ་སྒོ་ནས་རྒྱངས་ཀྱི་ཐོན་ཏེ་མདུན་གྱི་ཏིལ་ལམ་ཡུངས་ཀར་ལ་ཐིམ། དེ་ཉིད་གཡས་སུ་ཡེ་ཤེས་ཀྱི་མེས་བསྲེགས་ཤིང་། གཡོན་དུ་ཆོས་ཉིད་ཀྱི་རྒྱ་མཚོར་དོར་ཏེ་
དངོས་མེད་དུ་སྦྱངས་པར་གྱུར། ཨོཾ་སརྦ་པཱ་པཾ་ད་ཧ་ན་བྷསྨིཾ་ཀུ་རུ་སྭཱ་ཧཱ། ཞེས་བརྗོད་ཅིང་ལག་པ་གཡས་གཡོན་བསྣོལ་བས་ཏིལ་ལམ་ཡུངས་ཀར་བླངས་ཏེ་བསྒྲུབ་བྱ་ལ་བསྐོར་ནས་མེ་ཆུའི་སྣོད་དུ་བསྲེགས་བླུགས་བྱ་

།ཞིང་། མཐར་མེ་ཆུ་ལ་བླུགས་ནས་རོལ་མོ་དང་བཅས་ཏེ་ཕྱིར་དོར། དེ་ནས་སྙིང་གི་འོད་ཀྱིས་བཅོམ་ལྡན་འདས་གཙུག་ཏོར་རྣམ་པར་རྒྱལ་མ་ལྷ་དགུའི་དཀྱིལ་འཁོར་མདུན་གྱི་ནམ་༅།
མཁར་སྐད་ཅིག་གིས་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨུཥྞིཥ་བི་ཛ་ཡ་ས་པཱ་རི་ཝ་རེ་བཛྲ་ཨཉྙཾ་པྲ་ཏཱིཙྪ་ཧཱུྃ་སྭཱ་ཧཱ་ནས། བཛྲ་ཤཔྟ་པྲ་ཏཱིཙྪ་ཧཱུྃ་སྭཱ་ཧཱའི་བར་གྱིས་མཆོད། དཔལ་ལྡན་ལྷ་མོ་སྟོན་ཀའི་ཟླ་བའི་
མདོག༑ ཅེས་སོགས་ཀྱིས་བསྟོད། བཅོམ་ལྡན་འདས་གཙུག་ཏོར་རྣམ་པར་རྒྱལ་མའི་ལྷ་ཚོགས་འཁོར་དང་བཅས་པས་བསྒྲུབ་བྱ་འདིའི་སྒོ་གསུམ་གྱི་དྲི་མ་རྣམས་བཀྲུ་ཞིང་སྦྱོང་བར་མཛད་དུ་
༈ གསོལ༑ ཅེས་གསོལ་བ་བཏབ་པས། སྔོན་གྱི་ཐུགས་དམ་རྗེས་སུ་དྲན་པའི་སྒོ་ནས་ཁྱེད་རང་ལ་དགྱེས་ཤིང་བརྩེ་བས་ཞལ་གྱིས་བཞེས། ཁྲོ་བོ་བཅུ་ལ་སོགས་པའི་སྤྲུལ་པའི་ཕོ་ཉ་རྣམས་ཀྱིས་
ཕྱོགས་མཚམས་སུ་བཞུགས་ཏེ། བགེགས་བསྐྲད་པ་དང་བསྲུང་བའི་བྱ་བ་མཛད། བྱང་ཆུབ་སེམས་དཔའ་དང་སེམས་མ་རྣམས་ཀྱིས་མེ་ཏོག་དང་གུར་གུམ་ལ་སོགས་པའི་ཆར་འབེབས་ཤིང་
ཤིས་པ་བརྗོད། བཀྲ་ཤིས་ཀྱི་ལྷ་མོ་རྣམས་ཀྱིས་ལྷའི་རྔ་བོ་ཆེ་ལ་སོགས་པའི་རོལ་མོའི་ཆ་བྱད་དུ་མ་དང་བཅས་ཏེ་བཀྲ་ཤིས་ཀྱི་གླུ་དབྱངས་ལེན་ཅིང་མཆོད་པས་མཆོད། བཅོམ་ལྡན་འདས་མས་

ཁྲུས་ཀྱི་བྱ་བ་ལ་དགྱེས་ཤིང་ཐུགས་ཀ་ནས་སྤྲོས་པའི་མཱ་མ་ཀི་ལ་སོགས་པའི་རིགས་ཀྱི་ཡུམ་རྣམས་ཀྱིས་བདུད་རྩི་འོ་མ་ལྟ་བུས་གང་བའི་རིན་པོ་ཆེའི་བུམ་པ་ཐོགས་ཏེ་ཁྱེད་རང་གི་སྤྱི་གཙུག་ནས་ཁྲུས་
འབྲུག་གསོལ་བས་བདུད་རྩི་ཚངས་བུག་ནས་ལུས་ཀྱི་ཕྱི་ནང་ཐམས་ཅད་དུ་སོང་བས་ཚེ་རབས་ཐོག་མ་མེད་པ་ནས་བསགས་པའི་སྡིག་སྒྲིབ་ནད་གདོན་དང་བཅས་པ་ཐམས་ཅད་བ་སྤུའི་བུ་ག་ལ་སོགས་པའི་
ལུགས་སྒོ་ཐམས་ཅད་དང༌། ཁྱད་པར་བཤང་གཅིའི་ལམ་ནས་དེད་དེ་ནད་ཐམས་ཅད་རྣག་ཁྲག སྡིག་སྒྲིབ་ཐམས་ཅད་དུད་ཁུ་སོལ་ཁུ། གདོན་ཐམས་ཅད་འབུ་སྲིན་སྡིག་སྦྲལ་སྦལ་ལྕོང་ལ་སོགས་པ་
ཆོས་
སྲོག་ཆགས་ཀྱི་གཟུགས་ཀྱི་རྣམ་པར་ནག་འདུར་འདུར་ཁྱུར་ཤིག་ཤིག་ཉིལ་ཉིལ་ཐོན་ནས་ས་འོག་རིམ་པ་བདུན་ལ་སོགས་པར་ཕུག་སྟེ་འོག་གཞིའི་མེའི་དཀྱིལ་འཁོར་གྱི་མཐར་ཐུག་པར་སོང་བས
མཛོད་
ཆེན་མེས་གཞོབ་ཐུལ་གྱིས་ཚིག་སྟེ་རྡུལ་དུ་མི་དམིགས་པར་སོང་། སྐུ་ལུས་ཐམས་ཅད་ཤེལ་བུམ་འོ་མས་གང་བ་ལྟར་ཡེ་ཤེས་ཀྱི་བདུད་རྩིས་སྐྱ་མེར་གྱིས་ཁེངས་པས་ཟག་མེད་ཀྱི་བདེ་བ་ཁྱད་པར་ཅན་
མོ།
རྒྱུད་ལ་བསྐྱེད་པའི་མོས་པ་མཛོད། ཅེས་སློབ་དཔོན་གྱིས་བུམ་པ་ལག་ཏུ་ཐོགས་ཏེ་ཐོག་མརཤིས་པ་བརྗོད་པ་ནི། གང་ལ་སེར་སྣ་རྣམ་ཆགས་པ། །རྣམ་སྦྱོང་དྲི་མ་མེད་མཛད་ཅིང༌། །ཐུགས་ཞི་གནོད་པ་མི་

༄༅། །མངའ་དེས། །ཁྱེད་ལ་བདེ་ལེགས་མཛད་པ་འགྱུར། །འདྲེན་པ་གང་ཞིག་འགྲོ་བ་རྣམས། །ཐར་པའི་ལམ་ལ་འཇུག་མཛད་ཅིང་། །ཆོས་རྣམས་ཐམས་ཅད་སྟོན་པ་
དེས༑ །ཁྱེད་ལ་བདེ་ལེགས༴ སྟོན་པ་འགྲོ་བ་རྣམས་ཀྱིས་བསྟེན། །སེམས་ཅན་ཀུན་གྱི་དོན་གྱི་ཕྱིར། །གང་ཞིག་བདེ་བར་མངའ་མཛད་དེས། །ཁྱེད་ལ་བདེ་ལེགས༴ སྐྱོབས་པ་གང་ཞིག་
བྱམས་པ་ཡི། །ཐུགས་ཀྱིས་འགྲོ་བ་འདི་དག་ཀུན། །བུ་གཅིག་བཞིན་དུ་རྟག་བསྐྱངས་དེས། །ཁྱེད་ལ་བདེ་ལེགས༴ གང་ཞིག་འཁོར་བ་འགྲོ་བ་ཡི། །སེམས་ཅན་ཀུན་གྱི་རྟེན་གྱུར་
ཅིང༌༑ །གླིང་དང་དཔུང་གཉེན་གྱུར་པ་དེས། །ཁྱེད་ལ༴ གང་ཞིག་ཆོས་ཀུན་མངོན་སུམ་གྱུར། །གཙང་ཞིང་བཀྲུ་བ་མི་མངའ་ཡང་། །གསུང་གཙང་གཙང་མར་མཛད་པ་དེས། །ཁྱེད་
ལ༴ དཔའ་བོ་ཆེན་པོ་གར་སྐྱེས་པས། །ཕུན་སུམ་ཚོགས་དོན་གང་འབྱོར་ཞིང་། །དོན་གྲུབ་ཚོགས་ཀྱང་གྲུབ་པ་དེས། །ཁྱེད་ལ༴ གང་ཞིག་སྐྱེས་པས་ས་རྣམས་ནི། །ནགས་ཚལ་བཅས་
པ་རབ་གཡོས་ཤིང༌། །སེམས་ཅན་ཐམས་ཅད་རབ་དགའ་བྱེད། །ཁྱེད་ལ༴ བྱང་ཆུབ་སྙིང་པོར་གཤེགས་པ་ན། །ས་དག་རྣམ་དྲུག་གཡོས་གྱུར་ཅིང༌། །བདུད་ཡིད་མི་བདེར་གྱུར་

དེས༑ །ཁྱེད་ལ༴ ཆོས་ཀྱི་འཁོར་ལོ་བསྐོར་བ་ན། །འཕགས་པའི་བདེན་པ་རྣམས་གསུངས་པ། །ཐུབ་པའི་བསྟན་པ་གང་བྱུང་དེས། །ཁྱེད་ལ༴ ཡིད་འཕྲོག་གང་ཞིག་མུ་སྟེགས་བྱེད།
ཐམས་ཅད་ཆོས་ཀྱིས་ཕམ་མཛད་ཅིང༌། །ཆོས་ཀུན་དབང་དུ་མཛད་པ་དེས། །ཁྱེད་ལ༴ སངས་རྒྱས་ཁྱེད་ལ་བདེ་ལེགས་མཛད། །བརྒྱ་བྱིན་བཅས་པའི་ལྷ་རྣམས་དང༌། །འབྱུང་པོ་ཀུན་གྱི་
བདེ་ལེགས་ནི། །ཁྱེད་ལ་བདེ་ལེགས༴ སངས་རྒྱས་བསོད་ནམས་མཐུ་དག་དང༌། །ལྷ་རྣམས་ཀུན་གྱི་བསམ་པ་ཡིས། །ཁྱེད་ཀྱི་འདོད་དོན་གང་ཡིན་པ། །དོན་དེ་དེ་རིང་འགྲུབ་འགྱུར་
ཅིག །རྐང་གཉིས་ཁྱེད་ཅག་བདེ་ལེགས་གྱུར། །རྐང་བཞི་ཁྱེད་ཅག་བདེ་ལེགས་ཤོག །ཁྱེད་ཅག་ལམ་འགྲོ་བདེ་གྱུར་ཅིག །ཕྱིར་འོང་རྣམས་ཀྱང་བདེ་ལེགས་གྱུར། །ཉིན་མོ་བདེ་ལེགས་
མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང་། །ཁྱེད་ལ་ཀུན་ཏུ་བདེ་ལེགས་ཤོག །ཁྱེད་ཅག་སྡིག་པར་མ་གྱུར་ཅིག། གཟུངས་རིང་ཚར་གཅིག་བཏོན་རྗེས། བཅོམ་ལྡན་འདས་དེ་བཞིན་
གཤེགས་པ་ཤཱཀྱ་ཐུབ་པ་ལ་ཕྱག་འཚལ་ལོ། །གཙུག་ཏོར་རྣམ་པར་རྒྱལ་མ་ལ་ཕྱག་འཚལ་ལོ། །དེ་དག་གི་བཀའ་བདེན་པ་དང༌། བདེན་པ་ཆེན་པོའི་བྱིན་གྱིས་བརླབས་པ་ལ་བརྟེན་

༄༅། །ནས། སརྦ་པཱ་པཾ་བྷྱ་ཤཱནྟིང་ཀུ་རུ་སྭཱ་ཧཱ། སརྦ་བིགྷ་བྷྱཤཱནྟིང་ཀུ་རུ་སྭཱ་ཧཱ། སརྦ་བྱ་དྷི༴ སརྦ་ཨུ་པ་དྲ་ཝེ༴ སརྦ་གྲ་ཧེ་བྷྱཿ༴ སརྦ་ཛྭ་རེ་བྷྱ སརྦ་ཨ་ཀ་ལ་
མྲྀ་ཏ་བྷྱཿ སརྦ་དུརྣི་མིརྟ་བྷྱཿ སརྦ་ཙིཏྟ་ཀུ་ལེ་བྷྱོཿ ཤཱིནྟིང་ཀུ་རུ་སྭཱ་ཧཱ། ཞེསཾ་པ་དང་བོད་སྐད་དུ་བྱེད་ན། བྱིན་གྱིས་བརླབས་པ་ལ་བརྟེན་ནས། བསྒྲུབ་བྱ་འདིའི་སྡིག་པ་ཐམས་ཅད་ཤཱིནྟིང་ཀུ་རུ་སྭཱ་
ཧཱ༑ བགེགས་ཐམས་ཅད༴ ནད་ཐམས་ཅད༴ ཉེ་བར་འཚེ་བ་ཐམས་ཅད༴ དོན་ཐམས་ཅད༴ རིམས་ཐམས་ཅད༴ དུས་མ་ཡིན་པར་འཆི་བ་ཐམས་ཅད༴ རྨི་ལམ་ངན་པ་ཐམས་
ཅད༴ ལྟས་ངན་པ་ཐམས་ཅད༴ སེམས་ཀྱི་ཀུན་ནས་འཁྲུག་པ་ཐམས་ཅད་ཤཱིནྟིང་ཀུ་རུ་ཡེ་སྭཱ་ཧཱ། ཞེས་རྗོད་ལ་ཁྲུས་བྱས། དངོས་སུ་བཀྲུར་མི་བཏུབ་ན་མེ་ལོང་དུ་ཤར་བའི་གཟུགས་བརྙན་ལ་བྱ། མཐར་ཅུང་ཟད་ཁ
ནང་དུ་འཛིན་དུ་བཅུག་ལ། སློབ་དཔོན་གྱིས་ལག་གཡས་རྡོ་རྗེ་དང་བཅས་པས། ཀུ་ཤ་དང་ལྷན་ཅིག་པའི་རྨ་བྱའི་སྒྲོ་བཟུང་སྟེ། ནུ་མ་གཡས་པའི་ཐད་དུ་འཕྱར་ལ། འོ་དེ་ཡན་གྱིས་བཀྲུ་བ་སོང༌། ད་བྱབ་པ་ལ་དམིགས་པ་འདི་
བཞིན་དུ་མཛོད། ངེད་ཀྱི་ལག་ན་ཐོགས་པའི་བྱབ་རྫས་སྒྲོ་ཆུན་ཀུ་ཤ་དང་བཅས་པ་འདི་ཉིད་ཀྱི་དབུས་སུ་ཟླ་བའི་དཀྱིལ་འཁོར་ནག་པོའི་ར་རི་མེད་པ་དྭངས་ཤིང་གསལ་ལ་ཉ་གང་བ་བསིལ་བའི་འོད་

ཟེར་བདུད་རྩིའི་ཟེགས་མ་འཛག་པའི་ལྟེ་བར་དབུ་ཅན་གྱི་ཊཱཾ་དཀར་པོའི་མཐའ་བསྐོར་དུ། ཨོཾ་ན་མོ་བྷ་ག་ཝ་ཏེ་སརྦ་ཏྲི་ལོ ཀྱ་ཞེས་པ་ལ་སོགས་པའི་གཟུངས་སྔགས་ཀྱི་འཕྲེང་བའི་སྔགས་མགོ་ཕྱིར་
བསྟན་གྱི་གཡས་བསྐོར་དུ་བསྐོར་བ་མེ་ལོང་གྱེན་དུ་བསླང་བཻའི་ངོས་སུ་གཟུགས་བརྙན་ཤར་བ་ལྟར་གནས་པ་དེའི་ས་བོན་སྔགས་འཕྲེང་དང་བཅས་པ་ལས་འོད་ཟེར་དཀར་ཞིང་བསིལ་བ་རེག་པ་ཙམ་
གྱིས་འགལ་རྐྱེན་ཐམས་ཅད་སྦྱོང་ཞིང་ལུས་སེམས་བདེ་བས་ཁྱབ་པར་བྱས་པའི་མཐུ་ནུས་ཅན་བདུད་རྩིའི་ཟིལ་པ་ཕྲམ་ཕྲོམ་དུ་གཡོ་ཞིང་འཛག་པ་དཔག་ཏུ་མེད་པ་བུན་བུན་དུ་འཕྲོས་ཏེ་ཁྱེད་རང་གི་ལུས་
ཀྱི་ཆ་ཤས་ཐམས་ཅད་ལ་ཕོག་པས། དབྱར་གུང་ཚད་པས་གདུངས་པའི་ལུས་ལ་བསིལ་བུའི་རླུང་ངམ་ཆུ་ཐིགས་ཀྱིས་བྲན་པའམ། མུན་ཁུང་དུ་ཡུན་རིང་བཅུག་པའི་མི་དཀར་སར་བཏོན་པ་བཞིན་
བསིལ་སང་གིས་སོང་བ་དང་མཉམ་དུ་ནད་གདོན་སྡིག་སྒྲིབ་སྔར་བཀྲུས་པས་ཅུང་ཟད་མ་དག་པའི་གཡའ་ལུས་པ་དེ་དག་ཐམས་ཅད་བྱབ་རྫས་དེ་ཉིད་ཀྱིས་ལྕགས་ཕྱེ་ཁབ་ལེན་གྱིས་ལེན་པ་བཞིན་ནག་
ཉིལ་གྱིས་བླངས་ཏེ་རྒྱ་མཚོའི་ཕ་རོལ་དུ་དོར་སོང་སྙམ་པའི་མོས་པ་མཛོད། ཅེས་བརྗོད་ལ་དྲིལ་བུ་གསིལ་ཞིང་། རྫོགས་སངས་རྒྱས་ཀྱིས་བསགས་པ་ཡི། །གོ་འཕང་འདི་ནི་ཐོབ་བྱའི་ཕྱིར། །འཁོར་

།བའི་རྒྱ་མཚོ་མ་རུངས་པའི། །དགྲ་དང་བགེགས་ཀྱང་མེད་པར་ཤོག །རྐུན་པོ་ལ་སོགས་མེད་པར་ཤོག །མུ་སྟེགས་ཅན་ལས་རྒྱལ་གྱུར་ཅིག །བྱང་ཆུབ་སྙིང་པོ་རྣམ་༄༅།
རྒྱལ་
ཐོབ་བར་དུ། །བདུད་སྡེ་བཞི་ཡིས་མི་ཐུབ་ཅིང༌། །ཕོ་ཉ་མངག་གཞུག་ཕོ་ཉ་མོ། །བྲན་ལ་སོགས་པས་བསྲུང་བར་ཤོག །གཅོང་རོང་གཡང་ལ་སོགས་པ་དང༌། །གདོན་དང་རིམས་ནད་མེད་
ཨ
པར་ཤོག། གཟུངས་རིང་ཚར་གཅིག་དང་། བཅོམ་ལྡན་འདས་དེ་བཞིན་གཤེགས་པ་སོགས་ཀྱི་རྗེས་སུ། སརྦ་པཱ་པཾ་བྷྱ ཨ་པ་ན་ཡེ་སྭཱ་ཧཱ། བིགྷ་བྷྱཿ ༴ བཻ་དྷྱ༴ ཨུ་པ་དྲ་ཝ༴ གྲ་ཧེ༴ ཛྭ་
བཅུ་བཞི་
རེ༴ ཨ་ཀ་ལ་མི་དུ་བྷྱཿ ༴ དུརྦནྣེ་བྷྱཿ༴ ཙིཏྟ་ཀུ་ལེ་བྷྱཿ༴ ཞེས་སོགས་བཏགས་པ་དང༌། བོད་སྐད་དུ་བྱེད་ན། སྡིག་པ༴ བགེགས༴ ནད༴ ཉེ་བར་འཚེ་བ༴ གདོནཿ༴ རིམས༴ དུས་
མ་ཡིན་པར་འཆི་བ༴ རྨི་ལམ་ངན་པ༴ ལྟས་ངན་པ༴ སེམས་ཀྱི་ཀུན་ནས་འཁྲུགས་པ་ཐམས་ཅད་ཨ་པ་ན་ཡེ་སྭཱ་ཧཱ། ཞེས་བསྒྱུར། དེ་ནས་ནད་གདོན་སྡིག་སྒྲིབ་ས་བོན་གྱི་ཚུལ་དུ་ཡོད་པ་
༈ ཐམས་ཅད་འཚོ་བྱེད་མཁས་པས་ནད་གཞི་ལ་གབ་པ་མངོན་གྱུར་དུ་བསླངས་སྟེ་སྐྱག་སྨན་གྱིས་སྦྱངས་པ་བཞིན་ལྷག་མེད་དུ་སང་གིས་སོང་བའི་མོས་པ་དང་བཅས་ཁའི་ནང་དུ་བཟུང་བའི་ཁྲུས་ཆུ་ཁྲུས་

གཞོང་དུ་འབོ་བར་མཛོད། ཅེས་བརྗོད། འོ་དེས་བྱབ་པ་སོང༌། ད་མི་མཐུན་པའི་ཕྱོགས་དེ་དག་སླར་མི་ལྡོག་པའི་ཆེད་དུ་བསྲུང་བ་བྱ་བ་ལ་དམིགས་པ་འདི་བཞིན་མཛོད། ཁྱེད་རང་སྐད་ཅིག་
གིས་གཙུག་ཏོར་རྣམ་པར་རྒྱལ་མ་ཞལ་གསུམ་ཕྱག་བརྒྱད་མར་གསལ་བའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ་གིས་མཚན་པའི་མོས་པ་མཛོད། དེ་ནས་ངེད་བཅོམ་ལྡན་འདས་གཙུག་
ཏོར་རྣམ་པར་རྒྱལ་མར་གསལ་བའི་ཕྱག་གཡས་ན་ཐོགས་པའི་སྣ་ཚོགས་རྡོ་རྗེ་ལས་རྡོ་རྗེ་རྒྱ་གྲམ་གྱི་ཚོགས་འཕྲོས་ཏེ་ཁྱེད་རང་གི་སྤྱི་བོ། སྙིང་གའི་རྒྱབ་མདུན། དཔུང་པ་གཡས་གཡོན། དཔྱི་
གཡས་གཡོན་རྣམས་སུ་རྡོ་རྗེ་རྒྱ་གྲམ་རེ་རེ་འཁོད། དེ་ལས་དེ་འདྲ་བའི་རྡོ་རྗེའི་ཟེགས་མ་དཔག་ཏུ་མེད་པ་འཕྲོས་ཏེ་ལུས་ཀྱི་ཤ་སྐྱི་ལྤགས་མཚམས་ཐམས་ཅད་རྡོ་རྗེ་འབར་བའི་གོ་ཁྲབ་ལྟ་བུས་བར་
མེད་དུ་གཏམས་པས་སྲ་ཞིང་བརྟན་པས། ཕར་མི་མཐུན་པའི་ཕྱོགས་ཐམས་ཅད་འཇོམས་པར་ནུས་ཤིང་ཚུར་བར་གཅོད་གང་གིས་ཀྱང་བརྫི་བར་མི་ནུས་པ། ཁྱད་པར་གདོན་བགེགས་ལོག་འདྲེན་
འབྱུང་པོའི་ཚོགས་ཀྱིས་མིག་གིས་ལྟ་བ་ཙམ་ཡང་མི་ནུས་པའི་བསྲུང་བ་ཆེན་པོས་རྒྱས་བཏབ་པའི་མོས་པ་མཛོད། བཅོམ་ལྡན་འདས་དེ་བཞིན་གཤེགས་པ། ཞེས་པ་ནས། བྱིན་གྱིས་བརླབས་པ་

༄༅། །ལ་བརྟེན་ནས། སརྦ་པཱ་པཾ་བྷྱཿརཀྵརཀྵ བིབྷཾ་བྷྱརཀྵརཀྵ བིདྷེ༴ ཨུ་པ་དྲ་ཝེ༴ གྲ་ཧེ༴ ཛྭ་རེ༴ ཨ་ཀ་ལ་མི་དུ་བྷྱ ༴ དུརྦནྣེ་བྷྱ དུརྣི་མིརྟ
བྷྱཿ ༴ ཙིཏྟ་ཀུ་ལེ་བྷྱཿ༴ ཞེས་སོགས་སམ། བོད་སྐད་ལྟར་ན། བྱིན་གྱིས་བརླབས་པ་ལ་བརྟེན་ནས་བསྒྲུབ་བྱ་འདི་ཞེས་བྱ་བའི་སྡིག་པ་ཐམས་ཅད་རཀྵརཀྵ བགེགས༴ ནད༴ ཉེ་བར་འཚེ་
བ༴ གདོན༴ རིམས༴ དུས་མ་ཡིན་པར་འཆི་བ༴ རྨི་ལམ་ངན་པ༴ ལྟས་ངན་པ༴ སེམས་ཀྱི་ཀུན་ནས་འཁྲུགས་པ་ཐམས་ཅད་རཀྵརཀྵ ཞེས་བསྒྱུར། བཅོམ་ལྡན་རྣམ་པར་རྒྱལ་
༈ མའི་བྱིན་རླབས་དང༌། །གསང་སྔགས་རིག་སྔགས་རྣམས་ཀྱི་མཐུ་སྟོབས་དང་། །བདེན་པར་སྨྲ་བ་རྣམས་ཀྱིས་བདེན་ཚིག་གིས། །འགྲོ་བ་འདི་ལ་བདག་གིས་བསྲུངས་ཟིན་གྱིས། །འདི་ལ་
སུས་ཀྱང་གནོད་པ་མ་བྱེད་ཅིག །དེས་བསྲུང་བའི་རིམ་པ་སོང་། དེ་ནས་གཞན་ཡང་མཐའ་བརྟན་དུ་བཀྲ་ཤིས་ཀྱི་རྫས་བརྒྱད་སྦྱིན་པར་འདོད་ན་ཡང་སྐབས་འདིར་བྱ་སྟེ། བཀྲ་ཤིས་ཀྱི་རྫས་རྣམས་རིན་པོ་ཆེའི་སྣོད་དུ་བཤམས་ནས་
བསངས་ཆུ་གཏོར་ལ། ཨ་མྲྀ་ཏས་བསངས། སྭ་བྷཱ་ཝས་སྦྱངས། བཀྲ་ཤིས་པའི་རྫས་རྣམས་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ངང་ལས། རིན་པོ་ཆེའི་སྣོད་དུ་རང་རང་གི་མིང་ཡིག་

དང་པོ་ཐིག་ལེས་བརྒྱན་པ་འོད་དུ་ཞུ་བ་ལས་བྱུང་བའི་སོ་སོའི་བྱེད་ལས་དང་མཚན་ཉིད་ཐམས་ཅད་ཡོངས་སུ་འགྲུབ་པའི་རྫས། མི་མཐུན་པའི་ཕྱོགས་ཐམས་ཅད་འགོག་ཅིང་བདེ་ལེགས་ཀྱི་སྣང་བ་
རྒྱ་ཆེན་པོ་སྦྱིན་པ་བྱེད་པའི་ནུས་ལྡན་དུ་གྱུར།ྋ ཞེས་གསལ་བཏབ་ལ། འབྲུ་གསུམ་རྐྱང་པ་བརྗོད་པའམ། སྥོན། ཨྃ་ཨཱཿ ཤཾཧཱུྃ། ཨོཾ་ཨཱཿ སིཾ ཧཱུྃ། ཨཾ་ཨཱཿ ནཾཧཱུྃ། ཨོཾ་ཨཱཿ བཾ་ཧཱུྃ། ཨོཾ་ཨཱཿ དུཾ་ཧཱུཾ། ཨཾ་
ཨཱཿདཾ ཧཱུྃ། ཨོཾ་ཨཱཿ གཽཧཱུྃ། ཨོཾ་ཨཱཿ ཨཾ་ཧཱུཾ། ཞེས་བྱིན་གྱིས་བརླབ། སྔོན་བཅོམ་ལྡན་འདས་དེ་བཞིན་གཤེགས་པ་ཞེས་པ་སོགས་བཤད་པའི་མཚམས་སྦྱོར་དང་བཅས་པའམ་བསྡུ་ན། ཡུངས་ཀར་རྡོ་རྗེ་
རིགས་ཏེ་ཐམས་ཅད་དུ།། ཞེས་སོགས་ཚིགས་བཅད་རྐྱང་པས་མས་རིམ་ནས་སྤྲད། དེ་ནས་ཤིས་པ་བརྗོད་པ་ལ། འོ་ངེད་ཀྱིས་ཤིས་པ་བརྗོད་པའི་ཚེ་སྟེང་གི་ནམ་མཁའ་ལ་བཞུགས་པའི་སྔར་སྤྱན་དྲངས་པའི་ལྷ་
ཚོགས་རྣམས་དང་གཞན་ཡང་རབ་ཏུ་ཡངས་པའི་ནམ་མཁའི་ཁྱོན་ཐམས་ཅད་ཏིལ་གྱི་གང་བུ་ཁ་ཕྱེ་བ་ལྟར་ཡོངས་སུ་གང་བའི་རྒྱལ་བ་སྲས་བཅས། ཞི་བ་དང་ཁྲོ་བོ། རིག་པའི་ལྷ་མོ། སེམས་
དཔའ་སེམས་མ། བཀའ་སྡོད་ཀྱི་ཁྲོ་བོ་ཁྲོ་མོ་ལས་བྱེད་ཕོ་ཉ་མངག་གཞུག་དང་བཅས་པ་ཐམས་ཅད་གུར་གུམ་ལ་སོགས་པའི་མཆོད་རྫས་ཀྱི་ཆར་ལང་ལོང་དུ་འབེབས། ལྷའི་རྔ་བོ་ཆེ་དང་རྒྱུད་

༄༅། །མངས་ལ་སོགས་པའི་རོལ་མོའི་སྒྲ་དང་སྦྱར་བའི་བཀྲ་ཤིས་ཀྱི་ཚིགས་སུ་བཅད་པའི་གླུ་དབྱངས་སྙན་ཅིང་འཇེབས་པ་ནི་དར་དིར་དུ་སྒྲོག ཕོ་ཉ་རྣམས་ཀྱི་ཧཱུྃ་ཕཊ་ཀྱི་སྒྲ་
ས་གཡོ་བ་ལྟ་བུས་བགེགས་ཀྱི་ཚོགས་སྐྲག་པར་བྱེད་པ་སོགས་ཤིས་པའི་རྣམ་རོལ་གྱི་བཀོད་པ་འབྱམས་སུ་ཀླས་པས་ཁྱེད་རང་ལ་བདེ་ལེགས་སུ་བགྱིས་པའི་མོས་པ་མཛོད། ཅེས་བརྗོད་ལ་མེ་ཏོག་འཐོར་
ཞིང་༑ ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། །འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ། །སངས་རྒྱས་པདྨ་འདབ་འདྲ་རྒྱས་པའི་སྤྱན་མངའ་བ། །དེས་ནི་དེ་རིང་ཁྱེད་
ལ་ཞི་བྱེད་བཀྲ་ཤིས་ཤོག། ཅེས་སོགས། ཆེ་བའི་ཆེ་མཆོག་སྟོན་མཆོག་བླ་ན་མེད། །ཆོས་རྗེ་ཉི་མ་རྒྱལ་བའི་བྱིན་རླབས་ཀྱིས། །བདུད་དང་བགེགས་རིགས་གནོད་པའི་དགྲ་ཞི་སྟེ། །རྟག་ཏུ་
དཔལ་གནས་ཉིན་མཚན་བཀྲ་ཤིས་ཤོག །ཆོས་ཉིད་བདེན་པའི་ཆོས་མཆོག་བླ་ན་མེད། །དམ་ཆོས་བདུད་རྩི་བདེན་པའི་བྱིན་རླབས་ཀྱིས། །ཉེས་པའི་སྐྱོན་བྲལ་དགེ་ཚོགས་རྣམ་འཕེལ་བ།
རྟག་ཏུ་དཔལ་གནས་ཉིན་མཚན་བཀྲ་ཤིས་ཤོག །དགེ་འདུན་ཡོན་ཏན་རིན་ཆེན་དཔལ་འབར་བ། །རྒྱལ་སྲས་ཕན་མཛད་བདེན་པའི་བྱིན་རླབས་ཀྱིས། །ཉོན་མོངས་དུག་ལྔ་གདུང་བའི་དགྲ་ཞི་༝

།རྟག་ཏུ་དཔལ་གནས་ཉིན་མཚན་བཀྲ་ཤིས་ཤོག །སེམས་ཅན་གང་དག་འགྲོ་དང་མི་འགྲོ་བ། །དེ་དག་ཐམས་ཅད་འདིར་ནི་བདེ་གྱུར་ཅིག །སྟོན་མཆོག་དམ་པ་ལྷ་མིས་མཆོད་འོས་
པic77 །སངས་རྒྱས་ཕྱག་འཚལ་དེང་འདིར་བདེ་ལེགས་ཤོག །སེམས་ཅན་གང་དག་འགྲོ་དང་མི་འགྲོ་བ། །དེ་དག་ཐམས་ཅད་འདིར་ནི་བདེ་གྱུར་ཅིག །ཞི་བ་ཆགས་བྲལ་ལྷ་མིས་མཆོད་འོས་
།ཆོས་ལ་ཕྱག་འཚལ་དེང་འདིར་བདེ་ལེགས་ཤོག །སེམས་ཅན་གང་དག་འགྲོ་དང་མི་འགྲོ་བ། །དེ་དག་ཐམས་ཅད་འདིར་ནི་བདེ་གྱུར་ཅིག །ཚོགས་མཆོག་དམ་པ་ལྷ་མིས་མཆོད་འོས་
པ༑ །དགེ་འདུན་ཕྱག་འཚལ་དེང་འདིར་བདེ་ལེགས་ཤོག །སེམས་ཅན་གང་དག་འགྲོ་དང་མི་འགྲོ་བ། །དེ་དག་ཐམས་ཅད་འདིར་ནི་བདེ་གྱུར་ཅིག །རྒྱལ་བ་སྲས་བཅས་བསོད་ནམས་མཐུ་
དག་དང༌། །ལྷ་རྣམས་ཀུན་གྱིས་ལེགས་པར་བསམ་པ་དང་། །གསང་སྔགས་རིག་སྔགས་རྣམས་ཀྱི་མཐུ་སྟོབས་དང༌། །བདེན་པར་སྨྲ་བ་རྣམས་ཀྱི་བདེན་ཚིག་གིས། །བསོད་ནམས་རི་བོ་
བཞིན་དུ་བརྟན་པ་དང༌། །རྒྱུད་འཛིན་ཉི་ཟླ་བཞིན་དུ་གསལ་བ་དང་། །སྙན་པས་ནམ་མཁའ་བཞིན་དུ་ཁྱབ་གྱུར་པའི། །གསུམ་པོ་དེས་ཀྱང་དེང་འདིར་བདེ་ལེགས་ཤོག །བགེགས་རིགས་སྟོང་

༄༅། །ཕྲག་བརྒྱད་ཅུ་ཞི་བ་དང༌། །མི་མཐུན་གནོད་པའི་རྐྱེན་དང་བྲལ་བ་དང༌། །འདོད་པ་འགྲུབ་ཅིང་ཕུན་སུམ་ཚོགས་པ་ཡི། །བཞི་པོ་དེས་ཀྱང་དེང་འདིར་བདེ་ལེགས་
ཤོག །ལོ་བརྒྱ་ཐུབ་ཅིང་སྟོན་བརྒྱ་མཐོང་བ་དང༌། །ཚེ་རིང་ནད་མེད་བདེ་སྐྱིད་ཕུན་སུམ་ཚོགས། །ཐེག་པ་མཆོག་ལ་ངེས་པར་འབྱུང་གྱུར་པའི། །ལྔ་པོ་དེས་ཀྱང་དེང་འདིར་བདེ་ལེགས་
ཤོག །སྦྱིན་པ་གཏོང་ཞིང་ཚུལ་ཁྲིམས་བསྲུང་བ་དང༌། །བཟོད་པ་སྒོམ་ཞིང་བརྩོན་འགྲུས་རྩོམ་པ་དང༌། །མཉམ་པར་འཇོག་ཅིང་གནས་ལུགས་རྟོགས་པ་སྟེ། །དྲུག་པོ་དེས་ཀྱང་དེང་འདིར་
བདེ་ལེགས་ཤོག །ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང་། །ཉིན་མཚན་རྟག་ཏུ་བདེ་ལེགས་པའི། །དཀོན་མཆོག་གསུམ་གྱིས་དེང་འདིར་སྩོལ།
འབྱུང་པོ་གང་དག་འདི་ན་ལྷགས་གྱུར་ཏམ། །ས་འམ་འོན་ཏེ་བར་སྣང་འཁོད་པ་སྟེ། །སྐྱེ་རྒུ་རྣམས་ལ་རྟག་ཏུ་བྱམས་བྱེད་ཤོག །འདིར་ནི་རྒྱལ་བ་དགྲ་རྒྱལ་བདེན་གང་གིས། །ཤིན་ཏུ་བདེན་
པ་གསུངས་ཤིང་རྫུན་མེད་པ། །བདེན་པ་དེ་ཡིས་དེང་འདིར་བདེ་ལེགས་ཤོག །དེ་ཀུན་འཇིགས་པ་ཆེ་ལས་ཐར་གྱུར་ཅིག །དཀོན་མཆོག་གསུམ་གྱི་བདེན་པ་དང་ནས། དེ་དེ་བཞིན་དུ་འགྱུར་

བར་གྱུར་ཅིག། ཅེས་བརྗོད། ནམ་མཁའི་ལྷ་ལ་སྔར་བཞིན་མཆོད་བསྟོད་བྱས་ཏེ་རང་བཞིན་གྱི་གནས་སུ་བཞུད་པར་བསྒོམ་མོ། །ཞེས་པ་འདི་ཡང་ཤཱཀྱའིདགེ་སློང་དཔལ་ཤཱཀྱ་རིན་ཆེན་དྲི་མེད་ལེགས་པའི་བློ་གྲོས་ཀྱིས་ཁྲུམས་ཀྱིས་ཉ་བའི་ཡར་
ཚེས་བརྒྱད་ཀྱི་ཉིན་དཔལ་ཐུབ་བསྟན་བྱ་རྒོད་ཕུང་པོའི་གཙུག་ལག་ཁང་འོག་མིན་རྣམ་པར་རྒྱལ་བའི་ཁང་བཟང་དུ་སྦྱར་བ་དགེ་ལེགས་སུ་གྱུར་ཅིག། །།མངྒ་ལ།། །།

༄༅། །གཙུག་ཏོར་རྣམ་པར་རྒྱལ་མ་ལྷ་དགུའི་སྒྲུབ་ཐབས་རྗེས་གནང་དང་བཅས་པ་རིན་འབྱུང་ལས་ཁོལ་དུ་ཕྱུང་བ་བཞུགས་སོ།།

༄ ༅། །ཨོཾ་སྭསྟི། གང་གི་མཚན་ཙམ་ཐོས་པས་ཀྱང༌། །དུས་མིན་འཆི་བ་ཉེར་ཞི་ཞིང༌། །སྡིག་སྒྲིབ་མཐའ་དག་སྦྱོང་མཛད་
པའི༑ །གཙུག་ཏོར་རྣམ་རྒྱལ་ལ་ཕྱག་འཚལ།། སྐྱབས་སེམས་སྔོན་དུ་འགྲོ་བས། སྤྲོ་ན་ཚོགས་ཞིང་སྤྱན་འདྲེན་དང༌། ཡན་ལག་བདུན་པ་རྒྱས་པར་བྱ། མདོར་བསྡུ་ནཚད་མེད་
བཞི་བསྒོམ། ཨོཾ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། སྟོང་པའི་ངང་ལས་པཾ་ལས་པདྨ་དང་། ཨ་ལས་ཟླ་བའི་སྟེང་དུ་བྷཾ་ལས་རིན་པོ་ཆེ་ལས་གྲུབ་
པའི་མཆོད་རྟེན་དུ་གྱུར་པ་ནི། རིན་པོ་ཆེའི་རང་བཞིན་སེང་ཁྲིའི་སྟེང་དུ་པདྨ། དེའི་སྟེང་དུ་ཁྲི་ཟླུམ་པོ་བང་རིམ་སུམ་བརྩེགསོོ། དེའི་སྟེང་དུ་ཟླ་བ་ལ་

༄༅། །གནས་པའི་བུམ་པ་ཟླུམ་པོ་ཡངས་ཤིང་རྒྱ་ཆེ་བ་སྒོ་དང་བཅས་པ། སྟེང་དུ་རིན་པོ་ཆེའི་བྲེ། གདུགས་བཅུ་གསུམ། ཆར་
ཁེབས་ཏོག་དང་བཅས་པ། མེ་ཏོག་གི་ཕྲེང་བ་དང་། དར་གྱི་ལྔ་ལྡི་སོགས་རྒྱན་ཐམས་ཅད་ཀྱིས་བརྒྱན་པའོ། །དེའི་བུམ་པའི་ནང་དུ་པདྨ་དང་ཟླ་བའི་
གདན་ལ་བྷཾ་ལས་སྣ་ཚོགས་རྡོ་རྗེ་བྷཾ་གྱིས་མཚན་པ་ལས་འོད་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་
ལས་རང་ཉིད་བཅོམ་ལྡན་འདས་མོོ་གཙུག་ཏོར་རྣམ་པར་རྒྱལ་མ་སྐུ་མདོག་དཀར་མོ་ཞལ་གསུམ་ཕྱག་བརྒྱད་མ། རྩ་ཞལ་དཀར་བ། གཡས་སེར་

བ༑ གཡོན་སྔོ་ཞིང་ཡིད་ཙམ་ཁྲོ་བ། ཞལ་རེ་རེ་ཞིང་ཞི་བའི་སྤྱན་གསུམ་གསུམ་དང་ལྡན་པ། ཕྱག་གཡས་ཀྱི་དང་པོས་སྣ་ཚོགས་རྡོ་རྗེ་ཐུགས་ཀར་འཛིན་པ། གཉིས་པས་པདྨའི་སྟེང་དུ་འོད་
དཔག་ཏུ་མེད་པ་བཞུགས་པ་བསྣམས་པ། གསུམ་པས་མདའ། བཞི་པས་མཆོག་སྦྱིན་གྱི་ཕྱག་རྒྱ་མཛད་པ། གཡོན་དང་པོས་ཞགས་པ་དང་བཅས་པའི་སྡིག་མཛུབ། གཉིས་པས་
གཞུ༑ གསུམ་པས་སྐྱབས་སྦྱིན་གྱི་ཕྱག་རྒྱ། བཞི་པས་ཏིང་ངེ་འཛིན་གྱི་ཕྱག་རྒྱ་མཛད་པའི་སྟེང་ན་བདུད་རྩིའི་བུམ་པ་དང་བཅས་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། དར་དང་རིན་
པོ་ཆེའི་རྒྱན་ཐམས་ཅད་ཀྱིས་བརྒྱན་པའོ། །དེའི་གཡས་སུ་སྤྱན་རས་གཟིགས་དཀར་པོ། གཡས་རྔ་ཡབ་དང་གཡོན་པདྨ་དཀར་པོའི་སྡོང་བུ་འཛིན་པ། གཡོན་དུ་ཕྱག་ན་རྡོ་རྗེ་སྔོན་པོ། གཡས་
རྔ་ཡབ་དང་གཡོན་རྡོ་རྗེ་སྔོན་པོ་འཛིན་པ། གཙོ་འཁོར་གསུམ་གྱི་ཕྱོགས་བཞིར་ཁྲོ་བོ་བཞི་གནས་པ་ནི། ཤར་དུ་མི་གཡོ་བ་གཡས་རལ་གྲི་ཕྱར་བ། ལྷོར་འདོད་པའི་རྒྱལ་པོ་གཡས་ལྕགས་ཀྱུ་
ཕྱར་བ། ནུབ་ཏུ་དབྱུགས་སྔོན་གཡས་དབྱུག་པ་ཕྱར་བ། བྱང་དུ་སྟོབས་པོ་ཆེ་གཡས་རྡོ་རྗེ་རྩེ་གསུམ་ཕྱར་བ། ཐམས་ཅད་ཀྱང་སྐུ་མདོག་མཐིང་ཁ་རབ་ཏུ་ཁྲོས་པ། ཕྱག་གཡོན་སྡིགས་མཛུབ་
190

༄༅། །ཐུགས་ཀར་གཏོད་ཅིང་སྤྱན་གསུམ་མཆེ་བ་གཙིགས་པ། དབུ་སྐྲ་ནག་པོ་ཐོར་ཚུགས་སུ་བྱས་པ། སྟག་ལྤགས་དང་། སྦྲུལ་གྱི་རྒྱན་ཅན། མེ་དཔུང་འབར་བའི་
དབུས་ན་གཡོན་བརྐྱང་གིས་བཞུགས་པའོ། །གཙོ་མོའི་སྟེང་གི་ནམ་མཁའ་ལ་གནས་གཙང་མའི་རིས་ཀྱི་ལྷའི་བུ་གཉིས་བདུད་རྩིས་གང་བའི་བུམ་པ་ཐོགས་ནས། གཙོ་མོ་ལ་སྐ་ཁྲུས་གསོལ་
བ༑ དེ་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱཿ དམར་པོ། སྙིང་གར་ཧཱུཾ་སྔོན་པོ། དཔྲལ་བར་ཏཱཾ་སེར་པོ། ལྟེ་བར་ཧྲཱིཿ དམར་པོ། བརླ་གཉིས་ལ་ཨཾ་ཨ་ལྗང་ཁུ། རང་གི
སྙིང་ག་ནས་འོད་ཟེར་འཕྲོས། རང་བཞིན་གྱི་གནས་ནས་བཅོམ་ལྡན་འདས་མ་གཙུག་ཏོར་རྣམ་པར་རྒྱལ་མ་འཁོར་དང་བཅས་པ། ཨོཾ་སརྦ་ཏ་ཐཱ་ག་ཏ་ཨུ ཥྞི་ཥ་བི་ཛ་ཡ་ས་པ་རི་ཝཱ་ར་བཛྲ་ས་མཱ་ཛཿ
དེ་བཞིན་དུ་སྦྱར་ཏེ། ཨཉྙཾ་ནས་ཤཔྟའི་བར་གྱིས་མཆོད། ཛཿ ཧཱུྃ་བཾ་ཧོཿ ཡང་འོད་ཟེར་འཕྲོས་པས་དབང་གི་ལྷ་དེ་བཞིན་གཤེགས་པ་རིགས་ལྔ་འཁོར་དང་བཅས་པ་བཛྲ་ས་མཱ་ཛཿ ཨོཾ་བཛྲ་ཨནྡཾ་པྲ་ཏཱིཙྪ་
སྭཱ་ཧཱ། ནས། ཤཔྟ་ཨཱཿ ཧཱུྃ་གིས་མཆོད། དེ་བཞིན་གཤེགས་པ་ཐམས་ཅད་ཀྱིས་བདག་ལ་དབང་བསྐུར་དུ་གསོལ། ཞེས་གསོལ་བ་བཏབ་པས། ཇི་ལྟར་བལྟམས་པ་ནས། ས་མ་ཡ་ཤྲཱི་

ཧཱུཾ༑ ཞེས་གསུངས་ཤིང་། བུམ་པའི་ཆུས་དབང་བསྐུར། སྐུ་ལུས་ཐམས་ཅད་གང་། དྲི་མ་ཐམས་ཅད་དག ཆུ་ལྷག་མ་སྤྱི་བོར་ལུད་པ་ལས། གཙོ་མོ་ལ་རྣམ་པར་སྣང་མཛད། སྤྱན་
རས་གཟིགས་ལ་འོད་དཔག་མེད། ཕྱག་ན་རྡོ་རྗེ་དང༌།ྋ ཁྲོ་བོ་བཞི་ལ་མི་བསྐྱོད་པ། ལྷའི་བུ་གཉིས་ལ་རིན་ཆེན་འབྱུང་ལྡན་གྱི་དབུ་བརྒྱན། ཨོཾ་སརྦ་ཏ་ཐཱ་ག་ཏ་ཨུཥྞི་ཥ་བི་ཛ་ཡ་ས་པ་རི་ཝཱ་ར་བཛྲ་
ཨཧཱུྃ་པྲ་ཏཱིཙྪ་སྭཱ་ཧཱ། ནས། བཛྲ་ཤཔྟ་ཨཱཿ ཧཱུྃ་གི་བར་གྱིས་མཆོད། དཔལ་ལྡན་ལྷ་མོ་སྟོན་ཀའི་ཟླ་བའི་མདོག །ཞལ་གསུམ་ཕྱག་བརྒྱད་རབ་མཛེས་ཞི་བའི་སྐུ། །ཡེ་ཤེས་དཔག་ཡས་ཚེ་ཡི་མཆོག
སྩོལ་མ། །རྣམ་པར་རྒྱལ་མའི་ཞབས་ལ་ཕྱག་འཚལ་བསྟོད། །སྙིང་གར་སྣ་ཚོགས་རྡོ་རྗེའི་ལྟེ་བ་ལ་བྷཾ་ཡིག་བསྲུང་བྱ་སྔགས་ཕྲེང་དང་བཅས་པ་འཁོད་པར་གྱུར། ཨོཾ་ཨཱཿ ཧཱུྃ་ཏྲཾ་ཧྲཱིཿ ཨཾ་ཨཿ
བདག་དང་བསྲུང་བྱ་ལ་རཀྵ་རཀྵ་ཀུ་རུ་སྭ་ཧཱ། ཞེས་ཅུང་ཟད་བཟླས་ནས། གཙོ་བོར་གཟུངས་རིང་ཉིད་བཟླའོ། །བཻཟླས་པ་ཚར་ནས། བདག་བསྐྱེད་ཀྱི་ཡེ་ཤེས་པ་མདུན་གྱི་ནམ་མཁར་བཞུགས་པ་ལ་མཆོད
བསྟོད༑ ཡིག་བརྒྱ། འདོད་གསོལ། བཤགས་གསོལ་རྣམས་བྱས་ནས། དགེ་བ་བསྔོ་བ་ལ། ཐུན་མཚམས་ལ་འཇུག གཏོར་མ་དཀར་གཏོར་ཞིག ཨོཾ་བཛྲ་ཡཀྴ་ཧཱུྃ་གིས་བསང་། ༀ་བཛྲ་ཛྭ་ལ་ཨ་ན་ལ་ཧཱ་ན་དཧ་པ་ཙ་མ་

།ཐ་བྷཉྫ་ར་ཎ་ཧཱུྃ་ཕཊ་ཀྱིས་སྦྱང་། ཨོཾ་ཨ་ཀཱ་རོ་མུ་ཁཾ་སརྦ་དྷརྨ་ཎཾ་ཨཱདྱ་ནུཏྤནྣ་ཏྭཏ་ཀྱི་བྱིན་གྱིས་བརླབ། རང་གི་སྙིང་ག་ནས་འོད་ཟེར་འཕྲོས། བཅོམ་ལྡན་འདས་མ་གཙུག་རྣམ་༄༅།
རྒྱལ་
ཏོར་རྣམ་རྒྱལ་ལྷ་དགུའི་དཀྱིལ་འཁོར་སྤྱན་དྲངས། གཟུངས་རིང་ཚར་གཅིག་གི་མཐར། ཨུཥྞི་ཥ་བི་ཛ་ཡ་ས་པ་རི་ཝཱ་རེ་བྷྱཿ ཨཾ་ཨ་ཀཱ་རོ་སོགས་ལན་བདུན་གྱིས་ཕུལ། གོང་བཞིན་མཆོད་བསྟོད་བྱ། མཆོད་སྦྱིན་
གཏོར་མ་འདི་བཞེས་ལ།། སོགས་ཀྱིས་འདོད་དོན་གསོལ་བ་བཏབ། ཡིག་བརྒྱ་བཟོད་གསོལ། གཤེགས་གསོལ་སྨོན་ལམ། བཀྲ་ཤིས་རྣམས་བྱའོ། །འདིའི་རྗེས་གནང་གི་བྱ་བ་ནི། སྟེགས་བུ་གྲུ་བཞི་པ་རས་བཟང་པོས་གཡོགས་
3,
པའི་དབུས་སུ་མཎྜལ་གུར་གུམ་གྱིས་བྱུགས་པར་མེ་ཏོག་གི་ཚོམ་བུ་དབུས་སུ་ཆེ་བ་གཅིག གཡས་གཡོན་དུ་དེ་ལས་ཆུང་བ་རེ། དེ་རྒྱབ་ཕྱོགས་བཞིར་བཞི་བཀོད། བྱང་ཤར་དུ་མཚམས་འཛིན་གྱི་མེ་ཏོག ཤར་དུ་མཆོད་ཡོན། ཤར་ལྷོར་ཞབས་
བསིལ༑ ལྷོར་མེ་ཏོག ལྷོ་ནུབ་ཏུ་བདུག་སྤོས། ནུབ་ཏུ་མར་མེ། ནུབ་བྱང་དུ་དྲི་ཆབ། བྱང་དུ་ལྷ་བཤོས་ཀྱི་བར་དུ་གཏོར་འབུལ་དཀར་ཟླུམ་བཤམ། སྐྱབས་སེམས་ནས་བདག་བསྐྱེད་བཟླས་པ་གཤེགས་གསོལ་བར་ཚང་བར་བཏང༌།
ནས་མཆོད་པ་བྱིན་རླབས་ནི། ཨོཾ་ཨ་མྲྀ་ཏེ་ཧཱུྃ་ཕཊ། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསྭ་བྷཱ་ཝ་ཤུདྷོ྅ཧཾ། སྟོང་པའི་ངང་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ༀ་ཞུ་བ་ལས་བྱུང་

བའི་མཆོད་ཡོན། ཞབས་བསིལ། མེ་ཏོག བདུག་སྤོས། མར་མེ། དྲི་ཆབ། ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ། འཕགས་པ་ཀུན་ཏུ་བཟང་པོའི་རྣམ་པར་ཐར་
པ་ལས་བྱུང་བའི་མཆོད་པའི་སྤྲིན་གྱི་ཕུང་པོ་ལྟ་བུ་དཔག་ཏུ་མེད་པར་གྱུར། ཨོཾ་ཨཉྙཾ་ཨཱཿ ཧཱུཾ། ཨོཾ་པཱདྱ་ཨཱཿ ཧཱུྃ། ཨོཾ་བཛྲ་པུཥྤ་ཨཱཿ ཧཱུྃ་ནསཤཔྟ་ཨཱཿ ཧཱུྃ། ཨོཾ་བཛྲ་སྥ་ར་ཎ་ཁཾ། དེ་ནས་མདུན་བསྐྱེད་
སྒྲུབ་པ་ནི། ཨོཾ་སྭ་བྷཱ་ཝ་སོགས། སྟོང་པའི་ངང་ལས་དྲིའི་མཎྜལ་གྱི་དབུས་སུ་པཾ་ལས་པདྨ་དང་སོགས་བདག་བསྐྱེད་ལྟར་ལ། རང་ཉིད་ཅེས་པའི་ཚིག་དོར། འདི་ལ་དབང་བསྐུར་དུ་གསོལ། ཅེས་ཁ་
བསྒྱུར༑ མཆོད་བསྟོད་དང་བཟླས་པ་བདུན་ཙམ་གྱིས་མཉེས་པར་བྱ། གཏོར་འབུལ་འདོད་གསོལ་བར་བྱ་བ་ལ་གཏོར་མགྲོན་སྤྱན་འདྲེན་མི་དགོས། དེ་ནས་སློབ་མ་རྣམས་ལ་ཁྲུས་ཀྱི་ཕྱིར་ཆབ་བཏང་། མེ་ཏོག་བཀྲམ་བསྡུ་དང་། སེམས་བསྐྱེད་
གསལ་བཏབ་ལ། དེའང་རྒྱུད་སྡེ་བཞི་ལས་སྒྲུབ་ཐབས་དུ་མ་གསུངས་པ་རྣམས་ལ། རྒྱ་གར་གྱི་སློབ་དཔོན་སོ་སོའི་སྒྲུབ་ཐབས་མཛད་པ་རྣམས་ཕྱོགས་གཅིག་ཏུ་བསྡུས་པའི་སྒྲུབ་ཐབས་རྒྱས་འབྲིང་
བསྡུས་གསུམ་བཞུགས་པ་ཡིན་ལ། བསྡུས་པ་བ་རི་ལོ་ཙཱས་བསྒྱུར་བའི་སྒྲུབ་ཐབས་བརྒྱ་རྩར་གྲགས་པའི་ནང་ཚན་རྣམ་རྒྱལ་ལྷ་དགུའི་རྗེས་གནང་སྒྲུབ་པ་སྟེ། སྤྱིར་གཙུག་ཏོར་རྣམ་པར་རྒྱལ་མ་་

༄༅། ། འདི་ཉིད་ངོ་བོ་མགོན་པོ་ཚེ་དཔག་ཏུ་མེད་པ་ཡིན་ཀྱང༌། སྒྲུབ་ན་འགྲུབ་སླ་བའི་ཁྱད་པར་གྱིས་གསང་སྔགས་སུ་མི་སྟོན་པར་གཟུངས་སྔགས་སུ་མཛད་ཅིང་ལྷ་མོའི་རྣམ་
པར་བསྟན་པས་བྱིན་རླབས་ཤིན་ཏུ་མྱུར་བ་ཡིན་ལ། འདི་ལ་བདེ་བ་ཅན་གྱི་གཙུག་ཏོར་རྣམ་རྒྱལ་དང་། ངན་འགྲོ་ཡོངས་སྦྱོང་གི་གཙུག་ཏོར་རྣམ་རྒྱལ་དང་། འཆི་བདག་དབྱུག་འཛིན་གྱི་གཙུག
ཏོར་རྣམ་རྒྱལ་ཏེ་གཟུངས་མདོ་གསུམ་དུ་བཞུགས་པ་ལས། ད་ལྟའི་རྣམ་རྒྱལ་ལྷ་དགུ་འདི་ཉིད་གཟུངས་མདོ་དང་པོ་ལ་བརྟེན་པར་བཞེད་ཅིང་བྱ་རྒྱུད་གཤེགས་རིགས་ཀྱི་གཙུག་ཏོར་ཏེ། འདི་ཉིད་
ཀྱི་མཚན་བཟུང་བ་དང་གཟུགས་སྔགས་བཟླས་པ་ཙམ་གྱིས་འདི་ཕྱིའི་འཇིགས་པ་ཀུན་ལས་སྐྱོབས། ཚེ་རིང་དུ་སྤེལ། ཕྱི་མ་བདེ་བ་ཅན་དུ་སྐྱེ་ངེས་པ་སོགས་ཕན་ཡོན་ངོ་མཚར་མཐའ་ཡས་པ་དང་
ལྡན་པར་གསུངས་པའི་རྗེས་གནང་གི་ཆོ་ག་ལ་བསྒྲབ་པ་ལ། སློབ་དཔོན་གྱི་བགྱི་བར་འོས་པ་རྣམས་སྔོན་དུ་གྲུབ་ཟིན་པ་ལགས་པས། ད་སློབ་མ་རྣམས་ཀྱི་བྱ་བ་རྗེས་གནང་ཞུ་བའི་ཡོན་དུ་མཎྜལ་
ཕུལ་མཛོད། སློབ་མས་འདིར་མཎྜལ་ཕུལ། ཡང་བླ་མས་མཎྜལ་ཕུལ་ནས། གསོལ་བ་འདེབས་པ་འདིའི་རྗེས་ཟློས་གཟུངས་ཤིག དུས་གསུམ་སངས་རྒྱས་ཐམས་ཅད་དང་། །ལྷག་པའི་ལྷ་ཡི་ངོ་བོ་

ཉིད༑ །དཔལ་ལྡན་བླ་མའི་བཀའ་དྲིན་གྱིས། །བདག་ལ་རྗེས་གནང་སྩལ་དུ་གསོལ།། ལན་གསུམ། རྒྱུད་དག་པར་བྱ་བའི་ཕྱིར། མདུན་བསྐྱེད་ཀྱི་ལྷ་དང་སངས་རྒྱས་བྱང་སེམས་རྣམས་ཀྱི་
དྲུང་དུ་རྒྱུན་བཤགས་དང་སྐྱབས་གསུམ་སྔོན་དུ་འགྲོ་བའི་བྱང་ཆུབ་ཀྱི་སེམས་བཟུང་བ་ལ་སོགས་པ་བགྱིད་སྙམ་པས་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་
མཆི༑༑ྋ སོགས་གསུམ་དང་། ཁྱད་པར་དུ་གཙུག་ཏོར་རྣམ་པར་རྒྱལ་མའི་རྗེས་གནང་སྩལ་དུ་གསོལ་སྙམ་པའི་འདུན་པས་འདིའི་རྗེས་ཟློས་ཀྱང་གསུངས་ཤིག སློབ་དཔོན་དགོངས་སུ་
གསོལ༑ བདག་ལ་བཅོམ་ལྡན་འདས་མ་གཙུག་ཏོར་རྣམ་པར་རྒྱལ་མའི་རྗེས་གནང་མ་ལུས་པ་སྩལ་དུ་གསོལ། ཞེས་ལན་གསུམ་གྱིས་གསོལ་བ་བཏབ་ནས། ད་སྦྱོར་བ་རྗེས་གནང་གི་གཞི་དགོད་ཅིང་
ཚེ སྐུའི་རྗེས་སུ་གནང་བའི་སླད་དུ་དམིགས་པ་འདི་བཞིན་དུ་མཛད་པར་ཞུ། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། ཕྱི་ནང་གི་དངོས་པོ་ཐམས་ཅད་མི་དམིགས་པ་སྟོང་པ་ཉིད་དུ་གྱུར་པའི་ངང་
ལས་པཾ་ལས་པདྨ་སོགས་མངོན་རྟོགས་ལྟར་ལ། རང་ཉིད་ཅེས་པའི་མལ་དུ། ཁྱེད་རང་རྣམས་བཅོམ་ལྡན་འདས་མ་གཙུག་ཏོར་རྣམ་པར་རྒྱལ་མ་སོགས་ནས། གཙོ་མོ་ལ་སྐུ་ཁྲུས་གསོལ་བའོ།། བར་

།བརྗོད། དེ་ནས་སློབ་དཔོན་ཡང་རང་གིས་བསྒོམ་པ་དང་འདྲ་བའི་གཙུག་ཏོར་རྣམ་པར་རྒྱལ་མ་དངོས་ཡིན་སྙམ་པའི་མོས་གུས་བྱས་པས། སློབ་དཔོན་གྱི་ཐུགས་ཀ་༄༅།
ནས་འོད་ཟེར་འཕྲོས། མདུན་བསྐྱེད་ཀྱི་ལྷའི་ཐུགས་རྒྱུད་བསྐུལ། དེའི་ཐུགས་ཀ་ནས་འོད་ཟེར་འཕྲོས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་རྒྱུད་བསྐུལ་
བས༑ སློབ་དཔོན་དང་མདུན་བསྐྱེད་ཀྱི་ལྷ་དང་། ཕྱོགས་བཅུའི་སངས་རྒྱས་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀ་ནས་གཙུག་ཏོར་རྣམ་པར་རྒྱལ་མ་འཁོར་དང་བཅས་པའི་སྐུ་ཆེ་ཆུང་མ་
ངེས་པ་དཔག་ཏུ་མེད་པ་བྱོན། ཁྱོད་རང་རྣམས་ཀྱི་སྤྱི་གཙུག་ལ་སོགས་པ་དང་བ་སྤུའི་བུ་ག་རྣམས་ནས་ཆར་བབས་པ་བཞིན་དུ་སིབ་སིབ་ཐིམ་པར་མོས་མཛོད། ཛཿ ཧཱུཾ་བཾ་ཧོཿ གཉིས་སུ་མེད་པར་
ཐིམ༑ དེས་སྐུའི་རྗེས་གནང་ཐོབ། ལུས་ཀྱི་སྡིག་སྒྲིབ་དག ལུས་ལྷ་བསྒོམ་པ་ལ་དབང་བར་བྱས་པ་ཡིན་ནོ། །གཉིས་པ་གསུང་གི་རྗེས་སུ་གནང་བའི་སླད་དུ་དམིགས་པ་འདི་བཞིན་དུ
མཛོད༑ སློབ་དཔོན་གྱི་སྙིང་གར་སྣ་ཚོགས་རྡོ་རྗེའི་ལྟེ་བ་ལ་བྷཾ་དཀར་པོ་དེ་ལས་གཟུངས་སྔགས་ཀྱི་ཕྲེང་བ་བྱུང་སློབ་དཔོན་གྱི་ཁ་ནས་ཐོན་ཁྱེད་རང་རྣམས་ཀྱི་ཞལ་དུ་ཞུགས། ཐུགས་ཀར་ཟླ་བའི་

སྟེང་དུ་བྷཾ་དཀར་པོ་གནས་པ་ལ་ཐིམ། དེའི་དུས་སུ་ཕྱོགས་བཅུའི་སངས་རྒྱས་བྱང་ཆུབ་སེམས་དཔའ་རྣམས་ཀྱི་མཁྱེན་བརྩེ་ནུས་མཐུ་ཐམས་ཅད་འོད་ཟེར་གྱི་རྣམ་པར་སྔགས་ཕྲེང་དང་ལྷན་ཅིག་ཞལ་
དུ་ཞུགསཽ། སྙིང་གའི་བྷཾ་ལ་ཐིམ་པའི་མོས་པ་མཛོད་ལ། སྔགས་འདིའི་རྗེས་ཟློས་ལན་གསུམ་གསུངས་ཤིག གཟུངས་རིང་ལན་གསུམ། དང་པོས་བྱིན་གྱིས་བརླབས། གཉིས་པས་དབྱེར་མེད་དུ་
འདྲེས༑ གསུམ་པས་བརྟེན་པར་བྱས་པའི་མོས་པ་མཛོད། སློབ་དཔོན་ལ་མེ་ཏོག་འཐོར་བཞིན་དུ་འདིའི་རྗེས་ཟློས་མཛོད། བཅོམ་ལྡན་བདག་གིས་གཟུང་ལགས་ཀྱི། །བདག་ལ་འགོ་བར་
མཛད་དུ་གསོལ།། ཅེས་ལན་གསུམ། དེ་ལྟར་ཕུལ་བའི་མེ་ཏོག་དེ་ཉིད་སླར་ཡང་བྱིན་གྱིས་བརླབས་ཏེ། ཁྱེད་རང་གི་སྤྱི་བོར་ཕུལ་བའི་མོས་པ་མཛོད་ཅིག སློབ་དཔོན་གྱིས་མེ་ཏོག་གཏོར་
ཞིང་༑ བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །བརྟུལ་ཞུགས་བརྟན་པར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །རིག་པ་འཛིན་པ་
འདི་རྣམས་ལ་བཅོམ་ལྡན་འདས་མ་གཙུག་ཏོར་རྣམ་པར་རྒྱལ་མ་འཁོར་དང་བཅས་པའི་སྐུ་གསུང་ཐུགས་ཀྱི་བྱིན་རླབས་མ་ལུས་པ་འཇུག་པར་གྱུར་ཅིག བཅོམ་ལྡན་འདས་མ་གཙུག་ཏོར་རྣམ་པར་༔

༄༅། །རྒྱལ་མ་འདི་ཉིད་ཇི་སྲིད་བྱང་ཆུབ་མ་ཐོབ་ཀྱི་བར་དུ་ཡི་དམ་དུ་བཟུང་ངོ་། །བདག་ཐུགས་ཀྱིས་མ་བཏང་ཞིག་སྙམ་པའི་བསམ་པས་འདིའི་རྗེས་ཟློས་གསུངས་
ཤིག སློབ་དཔོན་དགོངས་སུ་གསོལ། བདག་རིག་པ་འཛིན་པ་མིང་འདི་ཞེས་བགྱི་བ་དུས་འདི་ནས་བཟུང་སྟེ། ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ། བཅོམ་ལྡན་འདས་མ་གཙུག་
ཏོར་རྣམ་པར་རྒྱལ་མ་འཁོར་དང་བཅས་པ་ཡི་དམ་གྱི་ལྷར་བཟུང་ནས་འདིའི་གཟུངས་སྔགས་ཉི་མ་རེ་རེ་བཞིན་འདོན་པར་དམ་བཅའ་ལགས་སོ།། ཞེས་ལན་གསུམ་བརྗོད། དེས་གསུང་གི་རྗེས་གནང་
ཐོབ༑ ངག་གི་སྒྲིབ་པ་སྦྱངས། ངག་སྔགས་བཟླ་བ་ལ་དབང་བར་བྱས་པ་ཡིན་ནོ། །གསུམ་པ་ཐུགས་ཀྱི་རྗེས་སུ་གནང་བའི་སླད་དུ་དམིགས་པ་འདི་བཞིན་མཛོད། མདུན་བསྐྱེད་ཀྱི་ལྷ་ལ་མོས་
གུས་དུང་དུང་པ་དང་བདག་གི་རྒྱུད་བྱིན་གྱིས་བརླབ་ཏུ་གསོལ་སྙམ་པ་མཛད་པས། མདུན་བསྐྱེད་ཀྱི་ལྷའི་ཐུགས་ཀ་ནས་གཙུག་ཏོར་རྣམ་པར་རྒྱལ་མའི་སྐུ་སོར་ཚད་ཙམ་ཞིག་རྒྱངས་སེ་
བྱོན༑ ཁྱེད་རང་རྣམས་ཀྱི་སྙིང་གའི་ས་བོན་དང་དབྱེར་མེད་དུ་འདྲེས། རྒྱུད་བྱིན་གྱིས་བརླབ་པའི་མོས་པ་མཛོད། དེས་ཐུགས་ཀྱི་རྗེས་སུ་གནང་བ་ཐོབ། ཡིད་ཀྱི་སྒྲིབ་པ་སྦྱངས། སེམས་

ཏིང་ངེ་འཛིན་བསྒོམས་པ་ལ་དབང་བར་བྱས་པ་ཡིན་ནོ། །དེ་དག་གིས་གཙུག་ཏོར་རྣམ་པར་རྒྱལ་མ་ལྷ་དགུའི་རྗེས་གནང་གྲུབ་པ་ཡིན་པས་སོགས་མཚམས་སྦྱར་སྤྱི་ལྟར་བྱས་ལ། གཙོ་བོས་ཇི་ལྟར་སོགས་
གསུམ་གྱི་དམ་ཚིག་བཟུང་། གཏང་རག་གི་མཎྜལ་དང༌། དེང་ནས་བརྩམས་ཏེ་ཚར་གསུམ། བསོད་ནམས་འདི་ཡི་སོགས་བསྔོ་སྨོན་བྱས་པས་སློབ་མའི་བྱ་བ་གྲུབ། སྐབས་སུ་བབས་པའི་དོན་དུ་གཉེར་བ་སོགས་དགོས་པ་དང་འབྲེལ་
ན༑ བདག་མདུན་གཉིས་ཀྱི་བར་དུ་བུམ་པ་སྒྲུབ་པ་དང༌། རྗེས་གནང་གི་ཐོག་མཐའ་གང་རུང་དུ་བཀྲུ་བྱབ་སྲུང་གསུམ་གྱི་ཆོ་ག་བྱ་སྟེ་ལག་ལེན་ནི་སྤྱི་དང་འདྲའོ། །མདུན་བསྐྱེད་རྗེས་ཆོག་མཆོད་པ་ཁ་གསོས་ལ་བྱིན་བརླབས། མཆོད་བསྟོད་སྔར་
ལྟར་བྱ། དགོས་འདོད་ཀྱི་དངོས་གྲུབ་བླང་། ཡིག་བརྒྱ་བརྗོད། བཟོད་པར་གསོལ། ཨཾ་བཛྲ་མུ ཚོམ་བུའི་ཡེ་ཤེས་པ་གཤེགས། ཛཿ ཧཱུྃ་བཾ་ཧོཿ དམཚིག་པ་རང་ལ་ཐིམ། བསྔོ་སྨོན་དང་། སྟོན་མཆོག་
དམ་པ་སོགས་བཀྲ་ཤིས་བརྗོད་ལ་རོལ་མོ་འཁྲོལ་བར་བྱའོ། །གཟུངས་འདིའི་སྒྲུབ་ཐབས་མང་ན་ཡང་། །ཀུན་ལ་འདི་ཉིད་གྲགས་ཆེ་བས། །གཞན་ལ་ཕན་ཕྱིར་དགའ་བས་བྲིས། །འདུས་གསལ་སྙིང་པོའི་ངོ་མཚར་རྨད། །རྣམ་རྒྱལ་ལྷ་དགུའི་
སྒྲུབ་ཐབས་ཀྱི་ལེ་ཚན་ནོ། །དར་རྒྱས་འཕེལ།། །།

འཇམ་
ཅས
༄༅། །འཇམ་དབྱངས་དཀར་པོའི་སྒྲུབ་ཐབས་ཤེས་རབ་རལ་གྲིའི་རྣོ་རྒྱུན་བཞུགས།།

༄༅། །འཇམ་དབྱངས་དཀར་པོའི་སྒྲུབ་ཐབས་ཤེས་རབ་རལ་གྲིའི་རྣོ་རྒྱུན་བཞུགས།། །ན་མོ་མཉྫུ་གྷོ་ཥ་ཡ། ཤེས་རབ་ཀྱི་ལྷ་འཕགས་པ་
འཇམ་དཔལ་དཀར་པོ་བསྒྲུབ་པར་འདོད་པས། འདི་ཉིད་ཀྱི་རྗེས་སུ་གནང་བ་དང་སྒྲུབ་སྐོར་ལེགས་པར་ཐོབ་པའི་སྔགས་པ་དམ་ཚིག་ཅན་གྱིས། བཀྲ་ཤིས་ཡིད་དུ་འོང་བའི་གནས་ཁང་བྱི་དོར་
བྱས༑ དཀོན་མཆོག་གསུམ་གྱི་རྟེན་ཡོད་ན་བཀྲམ། མཆོད་པས་མདུན་བདར། རང་སྟན་བདེ་བ་ལ་སྐྱིལ་ཀྲུང་གིས་འདུག །རྣལ་འབྱོར་གྱི་ཡོ་བྱད་ཚང་ཞིང་གཙང་སྦྲ་དང་ལྡན་
པས༑ བདག་སོགས་སེམས་ཅན་ཐམས་ཅད་ཀྱི་གཏི་མུག་གི་མུན་པ་བསལ་ནས་ཡེ་ཤེས་ཀྱི་སྣང་བ་རྒྱས་པར་བྱ་བའི་སླད་དུ། རྗེ་བཙུན་འཇམ་པའི་དབྱངས་ཀྱི་

འཇམ་
ཨ
༄༅། །སྒོམ་བཟླས་ལ་འཇུག་པར་བྱའོ། །རང་ཉིད་སྐད་ཅིག་གིས་འཇམ་དབྱངས་སུ་གསལ་བའི་ཐུགས་ཀར་ཨ་ཡིག་དཀར་པོ། དེ་ལས་
འོད་ཟེར་འཕྲོས་པས། འཇམ་དབྱངས་དཀར་པོ་ལ་སངས་རྒྱས་དང་བྱང་ཆུབ་སེམས་དཔའི་དཔག་ཏུ་མེད་པས་བསྐོར་བ་མདུན་གྱི་ནམ་མཁར་བཛྲ་ས་མཱ་ཛཿ
གཞོནནུའི་སྐུ་ལུས་འཆང་བ་པོ། །སོགས་ཀྱིས་ཕྱག་བཙལ། སྙིང་ག་ནས་སྤྲོས་པའི་མཆོད་པའི་ལྷ་མོ་མཆོད་རྫས་དུ་མ་ཐོགས་པ་རྣམས་ཀྱིས། ༀ་མཉྫུ་ཤྲཱི་ས་པ་རི་
ཝཱ་ར་ཨཉྙཾ་ཨཱཿ ཧཱུྃ སྭཱ་ཧཱ། དེ་བཞིན་དུ་ཐོག་མཐའ་འདྲ་བ་ལ། པཱ་ཏྱཾ། པུཥྤ། དྷུ་པེ། ཨཱ་ལོ་ཀེ གནྡྷ། ནི་ཝི་དྱ། ཤཔྟ། ཞེས་སོ་སོའི་ཕྱག་རྒྱ་དང་བཅས་པས་

མཆོད༑ དཀོན་མཆོག་གསུམ་ལ་བདག་སྐྱབས་མཆི། །སོགས་རྒྱུན་བཤགས་ལན་གསུམ། བཛྲ་མུ ཚོགས་ཞིང་རང་གནས་སུ་གཤེགས། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་
གྱུར་ཅིག །སོགས་ཚད་མེད་བཞི་ཡིད་དང་འདྲེ་བར་བསྒོམ། ཨོཾ་སྭཱ་བྷཱ་ཝ་ཤུདྡྷསརྦ་དྷརྨཱསྭ་བྷཱ་ཝ་ཤུདྩོ྅ཧཾ། ཆོས་ཐམས་ཅད་རང་བཞིན་གྱིས་རྣམ་པར་དག་པའི་སྟོང་པ་ཉིད་ཀྱི་ངང་ལས། པཾ་ལས་ནོར་བུ་
མར་གད་ཀྱི་ས་གཞི་རྒྱ་ཆེ་ལ་ཁོད་སྙོམས་པ། འཇམ་ཞིང་རེག་ན་བདེ་བ། རིན་པོ་ཆེའི་མྱུ་གུ་གསར་པས་གང་ཞིང་ཡིད་དུ་འོང་བའི་ནེའུ་སིང་གི་ངོས་སུ་རྒྱུ་བའི་གླང་ཆེན་དཀར་པོའི་ཁྱུ་བག་ཕེབས་པའི་ལྟེ་
བ༑ མྱ་ངན་མེད་པའི་ལྗོན་ཤིང་གི་འཕྲེང་བ་ཡལ་ག་དང་། ལོ་མ་དང་། མེ་ཏོག་དང༌། འབྲས་བུས་གཡུར་ཟ་བས་བསྐོར་བའི་ལྟེ་བར། བཾ་ལས་བདུད་རྩི་འོ་མའི་མཚོ་ཟླ་ཤེལ་གྱི་མེ་ལོང་ཕྱིས་པ་ལྟར་
དཀར་ཞིང་གསལ་བ་རླུང་གིས་དལ་བུར་བསྐྱོད་པའི་རླབས་ཅུང་ཟད་གཡོ་བ་ལ་སྤུ་སྡུག་ངོམ་པའི་ཆུ་བྱ་རྣམས་མགྲིན་པའི་རྫ་རྔ་བརྡུང་བ། དེའི་དབུས་སུ་པཾ་ཡིག་ལས་པདྨའི་སྡོང་བུ་འདབ་བརྒྱད་རྣམ་པར་
གྲོལ་བའི་ལྟེ་བར་བསིལ་ཟེར་ཅན་གྱི་གདན་ལ། རང་གི་སེམས་ཉིད་ཨ་དཀར་པོ་དྲི་མ་མེད་པ། དེ་ལས་འཕྲོས་པའི་འོད་དཀར་གྱིས་སངས་རྒྱས་སྲས་བཅས་མཆོད། སེམས་ཅན་གྱི་དོན་བྱས། ཚུར་

ཞཱ༄༅། །འདུས་ཡོངས་སུ་གྱུར་པ་ལས། རང་ཉིད་རྗེ་བཙུན་འཇམ་པའི་དབྱངས་སྟོན་ཟླའི་གང་བ་ལ་འགྲན་པའི་སྐུ་དཀར་ཞིང་ཆ་ཤས་ཡོངས་སུ་རྫོགས་པ། མཚན་དཔེས་བརྗིད་ཅིང་
ཡིད་དུ་འོང་བའི་དཔལ་མཐོ་བ། ཞལ་གཅིག་ཉེར་ཞིའི་འཛུམ་བག་ཅན། བུང་བ་ལྟར་གནག་པའི་རལ་པའི་ཟུར་ཕུད་ལྔས་མཛེས་ཤིང་། ནོར་བུའི་ཏོག་དང་འཕྲེང་བས་སྤུད་པ་ལ་མེ་ཏོག་སྣ་ཚོགས་ཀྱིས་
བཀྲ་ཤིས་པ་ཕྱག་གཉིས་ཀྱི་གཡས་པས་སྐལ་ལྡན་ལ་མཆོག་སྦྱིན་པའི་ཕྱག་རྒྱ། གཡོན་པའི་མཐེབ་སྲིན་གྱིས་ཨུཏྤ་ལའི་སྡོང་བུའི་ཡུ་བ་ཐུགས་ཀར་བཟུང་བའི་རྩེ་མོ་སྙན་གཡོན་པའི་ཐད་སོར་ཁ་བྱེ་བའི་ཟེའུ་
འབྲུར་སྟོང་ཕྲག་བརྒྱ་པའི་གླེགས་བམ་འཛིན་པ། ཡིད་དུ་མཆིས་པའི་རིན་པོ་ཆེ་དུ་མའི་སྙན་ཆ། མགུལ་རྒྱན། མུ་ཏིག་གི་སེ་མོ་དོ། ནོར་བུའི་དོ་ཤལ། ལྷ་རྫས་དར་གྱི་སྟོད་གཡོགས་དང་ཤམ་
ཐབས་བསྣམས་ཏེ། འོད་ཟེར་གྱི་འཕྲེང་བ་རྣམ་པར་འཁྲིགས་པའི་དབུས་ན་རྡོ་རྗེ་སྐྱིལ་ཀྲུང་གིས་བཞུགས་ཤིང་ཟླ་བའི་རྒྱབ་ཡོལ་ཅན་དུ་གྱུར་པའི་ཐུགས་ཀར་ཟླ་བའི་འཁོར་ལོ་རྩིབས་དྲུག་རྩེ་མོ་རྣོ་བའི་ལྟེ་བར་
ཨ་ཡིག །རྩིབས་ལ་མདུན་ནས་གཡས་བསྐོར་གྱིས། ཨཾ། ཝཀ ཀྱེ། དན། ན་མཿས་བསྐོར་བར་བསམ། སྔགས་འབྲུ་དྲུག་པོ་འདྲེན་དུས། འཁོར་ལོ་གཡས་དང་ཡིག་འབྲུ་གཡོན་དུ་འཁོར་བ་ལས། འོད་ཟེར

དཀར་པོ་འཕྲོས་པས་ལུས་ཀྱི་ཕྱི་ནང་ཐམས་ཅད་བསལ་ཏེ་མི་ཤེས་པའི་དྲི་མ་མཐའ་དག་སྦྱངས། ཕྱོགས་བཅུར་འཕྲོས་པ་རྣམས་ཀྱིས་མཐའ་ཡས་པའི་སེམས་ཅན་གྱི་དོན་མཛད་པར་བསྒོམ་པ་ནི་ཐུན་གྱི་དངོས་གཞིའོ། །ཐུན་ལས་ལྡང་ཚེ། འཇམ་
དཀར་གྱི་སྐུ་བྲིས་འབུར་ཡོད་དམ། མདུན་དུ་བསམ་ཀྱང་རུང་སྟེ། གོང་བཞིན་མཆོད། བྷཾ་ལས་རིན་པོ་ཆེའི་གཏོར་སྣོད་ཡངས་ཤིང་རྒྱ་ཆེ་བའི་ནང་དུ། བཅུད་ཀྱི་གཏོར་མ་དཀར་གསུམ་དང་མངར་གསུམ་ལས་གྲུབ་པ་
དྭངས་ཤིང་ཐོགས་པ་མེད་པ། ཁ་དོག་དྲི་རོནུས་པ་ཕུན་སུམ་ཚོགས་པར་གྱུར། ཨོཾ་ཨཱཿ ཧཱུྃ་ལན་གསུམ་གྱིས་བྱིན་གྱིས་བརླབས་པ། ཡི་དམ་གྱི་ལྗགས་འོད་ཀྱི་སྦུ་གུས་དྲངས་ཏེ་གསོལ་བར་གྱུར།
དན་ན་མཿ ཨི་དམ་བ་ལིང་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་མམ། ལྔའམ་བདུན་གྱིས་ཕུལ། བདག་དང་སེམས་ཅན་ཐམས་ཅད་ལ་ཤེས་རབ་ཀྱི་སྣང་བ་རྒྱ་ཆེན་པོ་སྩལ་དུ་གསོལ། ཞེས་འདོད་དོན་གསོལ། སྒེག
པའི་རྡོ་རྗེས་མཛད་པའམ། གང་བློ་མ་ལྟ་བུས་བསྟོད། བསྡུས་པར་བྱེད་ན། རི་བོང་འཛིན་པ་ལྟར་དཀར་གླེགས་བམ་རལ་གྲིས་ཕྱག་མཚན་ཅིང་། །རབ་མཛེས་ཤིན་ཏུ་ཞི་བའི་གཞོན་ནུ་ཟུར་ཕུད་ལྔ་པ་ཅན། །དགའ་
བ་རྒྱས་བྱེད་ཐར་མཆོག་སྤྱན་ནི་པདྨའི་འདབ་ལྟར་ཡངས། །བློ་གྲོས་ངན་པ་བསྲེག་མཁས་འཇམ་པའི་དབྱངས་ལ་རབ་ཏུ་འདུད། །ཅེས་པས་བསྟོད། རྟེན་ཡོད་ན་དེ་ལ་བསྟིམ། མེད་ན་ལྷ་འོད་དུ་ཞུ་བ་

།རང་ལ་ཐིམ། དགེ་བ་འདི་ཡིས་མྱུར་དུ་བདག །རྗེ་བཙུན་འཇམ་དབྱངས་འགྲུབ་གྱུར་ནས། །ཞེས་སོགས་དགེ་བ་བསྔོ། ཤིས་བརྗོད་བྱའོ། །ཐུན་མཚམས་ཀུན་ཏུའང་གཙང་སྦྲ་ཆ
࿐ བྱ༑ མཚན་བརྗོད་འདོན། མཎྜལ་འབུལ། སྡིག་པ་ཞི་ཐབས་ལ་འབད་དོ། །བསྙེན་ཚད་ལ་གསུམ་ལས། གཞུང་ལས། གསང་སྔགས་རྒྱལ་པོ་འབུམ་ཕྲག་གཅིག་གིས་འགྲུབ། །ཅེས་གྲངས་བསྙེན། ཟླ་བ་གཅིག་གིས་བློ་འཕེལ་རིག་པ་
འཛིན༑ །ཅེས་དུས་བསྙེན་དངོས་སམ་རྨི་ལམ་ཉིད་དུ་མཐོང་ཐོས་ཤིང༌། ཅེས་པ་ནི་རྟགས་བསྙེན། གྲུབ་པའི་མཚན་མ་གཞན་ཡང་སྣང་བར་འགྱུར། །ཞེས་པ་ཞར་ལ་མཚན་མའི་བསྙེན་པ་སྟེ། དེ་གང་ཞེ་ན། པུ་ཏི་དང་མཚོན་ཆ་མཐོང་
བའམ༑ མེ་ཏོག་འཐུ་བ། སྣག་ཚ་འཐུང་བ། མར་མེ་བལྟམས་པ། ཉི་ཟླ་ཤར་བ། དར་འཕྱར་བ། དུང་སོགས་རོལ་མོ་འབུད་བཀྲོལ་བྱེད་པ། ལུས་ལ་མེ་འབར་བ། ཆུ་བོ་བརྒལ་བ། ཁྲུས་བྱེད་པ། གོས་དཀར་གྱོན་པ་སོགས་རྨིས་ན་
འགྲུབ་པའི་མཚན་མ་སྟེ། དེ་འདྲ་གལ་སྲིད་བྱུང་ན་རློམ་སེམས་ཀྱིས་ཆུད་མ་གསན་པར་བྱའོ། །དེ་ནི་རྩ་བའི་བསྙེན་ཐབས་ཡིན་ལ། ལས་ཁ་ཚར་ལ། ཉེས་བྱས་འཇོམས་པའི་འཁོར་ལོ་དང་། ཡོན་ཏན་སྒྲུབ་པའི་འཁོར་ལོ་དང་། གཞན་ཡང་
རྩོད་པ་བྱ་ཐབས་དང༌། མ་ཤ་ལ་བསྟེན་པའི་ལས་སྦྱོར་སོགས་ནི་རྒྱ་སྟོན་གྱི་གཞུང་བཞིན་དུ་བྱའོ། །མེ་ལྕགས་ཚོལ་ཕྱིར་མར་མེ་སྣོར་ཟེར་ལྟར། །བསྒོམ་བཟླས་འདི་འདྲ་བྱེད་ལའང་ཤེས་རབ་དགོས། །དེ་ཕྱིར་འདི་ནི་རྣམ་དཔྱོད་པདྨའི

སྤྱན༑ །རྣམ་པར་རྒྱས་པ་རྣམས་ཀྱིས་གཞལ་བྱར་འོས། །ལེནྡ་གོང་སྟིངས་ཀྱི་རི་ཁྲོད་དུ་བྲིས་པའོ། །རྒྱ་སྟོན་གྱི་གཞུང་ལས། མཤ་སྲན་མའི་ལས་སྦྱོར་ནི། སྲན་དཀར་མེའི་མ་ཚིག་པ། སྣུམ་གྱིས་མ་རེག་པ་དར་དཀར་པོས་དྲིལ་ལ། རང་
འཇམ་དབྱངས་སུ་བསྒོམ་པའི་ལྕེ་འོག་ཏུ་བཅུག །ཉི་མའམ་ཟླ་བ་གཟས་བཟུང་ནས་མ་གྲོལ་གྱི་བར་དུ་བཟླས་པ་བྱས་པས་མྱུ་གུ་འབྱུང་བར་འགྱུར་རོ། །དེ་ནས་སྲན་མ་དེ་བ་དམར་མོའི་འོ་མའམ་ར་དཀར་མོའི་འོ་མའམ། ཆུ་གཙང་གིས་ཕུལ་ཏེ་སོས་
མ་རེག་པར་མིད་པར་བྱའོ། །དེ་ལྟར་བྱས་པས་ཤེས་རབ་འཕེལ་ཞིང་། ལུས་ལ་སྐྲ་དཀར་དང་གཉེར་མ་མི་འབྱུང་ཞིང་ཚེ་རིང་བར་འགྱུར་རོ། །ཅེས་བཤད་དོ།།

༄༅། །ཁ་ཆེ་པཎ་ཆེན་ལུགས་ཀྱི་འཇམ་དཀར་རྗེས་གནང་གི་མཚམས་སྦྱོར་ཤེས་རབ་གསལ་བྱེད་ཅེས་བྱ་བ་བཞུགས་སོ།།
209

༄༅། །བླ་མ་དང་རྗེ་བཙུན་འཇམ་པའི་དབྱངས་གཉིས་སུ་མེད་པ་ལ་ཕྱག་འཚལ་ལོ། །འདིར་རྗེ་བཙུན་འཇམ་པའི་དབྱངས་དཀར་པོའི་རྗེས་གནང་
བྱེད་པར་འདོད་པས། སྟེགས་བུ་ཁེབས་དང་ལྡནཔའི་ཁར་རྡུལ་ཚོན་དཀར་པོས་པདྨ་འདབ་བརྒྱད་བྲིས་ལ། དེའི་སྟེང་དུ་འཇམ་དབྱངས་ཀྱི་སྐུ་དང༌། འཇམ་དཔལ་མཚན་བརྗོད་ཀྱི་གླེགས་བམ་
བཞུགས་སུ་གསོལ། མདུན་དུ་དཀར་གཏོར་གཅིག་དང་མཐའ་བསྐོར་དུ་མཆོད་པ་སྤྱི་འགྲོའི་ལྟར་བཤམས་ལ། སློབ་དཔོན་གྱིས་བདག་མདུན་སྒྲུབ་པ་སྒྲུབ་ཐབས་ནས་འབྱུང་བ་བཞིན་བྱས་
ནས༑ གཏོར་འབུལ་ཡན་གྲུབ་རྗེས། སློབ་མ་རྣམས་ཁྲུས་བྱས། ཕྱག་དང་ཡོན་ཕུལ་ཏེ་གྲལ་ལ་འཁོད། ལས་ཀྱི་རྡོ་རྗེས་མེ་ཏོག་བཀྱེ་བསྡུ་བྱས་ནས་སློབ་མ་རྣམས་ཀྱིས་མཎྜལ་ཕུལ་ཟིན་ཏེ་འདུག

༄༅། །པ་ལ། སློབ་དཔོན་གྱི་འདི་སྐད་བརྗོད་པར་བྱ་སྟེ། འོ་ནམ་མཁའ་དང་མཉམ་པའི་སེམས་ཅན་ཐམས་ཅད་རྣམ་མཁྱེན་རྫོགས་པའི་སངས་
རྒྱས་ཀྱི་གོ་འཕང་མཆོག་ལ་འགོད་པར་བྱ། དེའི་ཆེད་དུ་དུས་གསུམ་རྒྱལ་བ་ཐམས་ཅད་ཀྱི་མཁྱེན་པའི་ཡེ་ཤེས་ཀྱི་བདག་ཉིད་བཅོམ་ལྡན་འདས་རྗེ་བཙུན་
འཇམ་པའི་དབྱངས་དཀར་པོའི་རྗེས་གནང་ཟབ་མོ་ཞུ་སྙམ་པས་མ་ཡེངས་པར་གསན་འཚལ། དེ་ཡང་ཇི་སྐད་དུ། འགྲོ་བའི་དཔལ་མགོན་འཕགས་པ་ཀླུ་
སྒྲུབ་ཀྱིས། ལོག་པར་ལྟ་བ་འཛིན་དང་དུད་འགྲོ་ཉིད། །ཡི་དྭགས་ཉིད་དང་དམྱལ་བར་སྐྱེ་བ་དང༌། །རྒྱལ་བའི་བཀའ་མེད་པ་དང་མཐའ་འཁོབ་

ཏུ༑ །ཀླ་ཀློར་སྐྱེ་བ་གླེན་ཞིང་ལྐོག་པ་ཉིད། །ཚེ་རིང་ལྷ་ཉིད་གང་ཡང་རུང་བར་ནི། ། སྐྱེ་བ་ཞེས་བགྱི་མི་ཁོམས་སྐྱོན་བརྒྱད་པོ། །དེ་དག་དང་བྲལ་ཁོམས་པ་རྙེད་ནས་ནི། །སྐྱེ་བ་བཟློག་པའི་
སླད་དུ་འབད་པར་མཛོད། །ཅེས་གསུངས་པ་ལྟར་མི་ཁོམས་པའི་གནས་བརྒྱད་པོ་དེ་དག་ཏུ་སྐྱེས་ན་དགེ་བའི་བྱ་བ་ལ་འཇུག་པའི་དལ་བ་མེད་ལ། ཅིའི་ཕྱིར་ཞེ་ན། སངས་རྒྱས་ཀྱི་འཁོར་རྣམ་
བཞི་མི་རྒྱུ་བའི་ཡུལ་མཐའ་འཁོབ་པ་དང༌། གླེན་ལྐུག་དབང་པོ་མ་ཚང་བ་དང༌། སངས་རྒྱས་འབྱུང་བ་མེད་པའི་འཇིག་རྟེན་དུ་སྐྱེས་པ་རྣམས་ནི་དགེ་སྡིག་གི་བླང་དོར་ཤེས་པར་མི་ནུས་ལ། ཚེ་
སྔ་ཕྱི་དང་ལས་འབྲས་དང་དཀོན་མཆོག་གསུམ་མེད་པར་འཛིན་པའི་ལོག་ལྟ་ཅན་ནི་དམ་པའི་ཆོས་ལ་མི་མོས་ཤིང༌། དམྱལ་བ་ཡི་དྭགས་དུད་འགྲོ་སྟེ་ངན་སོང་གསུམ་ནི་ཆོས་ཀྱི་བློ་སྐྱེ་བར་ཤིན་ཏུ་
དཀའ་ལ། ཅུང་ཟད་སྐྱེས་ཀྱང་སྡུག་བསྔལ་གྱིས་མནར་བས་མི་ནུས་པ་དང་། གཟུགས་ཁམས་བསམ་གཏན་བཞི་པའི་གནས་འབྲས་བུ་ཆེ་བའི་ཕྱོགས་གཅིག་ན་གྲོང་ལས་དགོན་པའི་ཚུལ་དུ་ཡོད་
པའི་གནས་དེར་སྐྱེས་པ་འདུ་ཤེས་མེད་པའི་ལྷ་རྣམས་ནི་བསྐལ་ཆེན་མང་པོར་སེམས་དང་སེམས་བྱུང་གི་རྒྱུ་བ་འགགས་ནས་གནས་པས་ཐར་ལམ་སྒྲུབ་པའི་སྐལ་བ་མེད་ཅིང༌། གཟུགས་མེད་

༄༅། །ཁམས་ཀྱི་སོ་སྐྱེ་རྣམས་ཀྱང་ཐར་ལམ་དང་བྲལ་བ་དང་། འདོད་པས་རྟག་ཏུ་གཡེངས་བའི་འདོད་ལྷ་རྣམས་ཀྱང་ཆོས་བྱ་བར་མི་ཁོམས་ལ། གནས་དེ་བརྒྱད་པོ་གང་
དུ་སྐྱེས་ཀྱང་དམ་པའི་ཆོས་བྱ་བར་མི་ཁོམས་པའི་ཕྱིར་མི་ཁོམས་པའི་གནས་བརྒྱད་དུ་བཤད་ལ། ད་ལྟ་འོ་སྐོལ་རྣམས་དེ་ལས་ལྡོག་སྟེ་རྟེན་དལ་འབྱོར་བཅོ་བརྒྱད་ཀྱི་ཡོན་ཏན་ཕུན་སུམ་ཚོགས་པ་
ཚང་བའི་མི་ལུས་རིན་པོ་ཆེ་འདི་ལྟ་བུ་ཐོབ་ནས། དམ་པའི་ཆོས་མ་བྱས་ན་འདི་བས་ནོར་ཚབས་ཆེ་བ་མེད་དེ། ཇི་སྐད་དུ། གང་ཚེ་རང་དབང་འཇུག་ཅིང་མཐུན་གནས་པ། །གལ་ཏེ་འདིར་
བདག་འཛིན་པར་མི་བྱེད་ན། །གཡང་སར་ལྷུང་བས་གཞན་དབང་འཇུག་འགྱུར་བ། །དེ་ལས་ཕྱིས་ནས་གང་གིས་སློང་བར་འགྱུར། །ཞེས་གསུངས་པ་བཞིན་ནོ། །དེ་ལྟ་བུའི་དལ་འབྱོར་གྱི་
རྟེན་བཟང་པོ་ཤིན་ཏུ་རྙེད་པར་དཀའ་བ་འདི་ལྟ་བུ་ཐོབ་པ་ཡང་རྒྱུ་མེད་པ་དང་མི་མཐུན་པའི་རྒྱུ་ལས་བྱུང་བ་མ་ཡིན་ཏེ། སྔོན་གྱི་ཚེ་རབས་དག་ཏུ་ཚུལ་ཁྲིམས་རྣམ་པར་དག་པ་བསྲུངས་པས་གཞི་
གཟུང་༑ སྦྱིན་པ་ལ་སོགས་པའི་ལེགས་བྱས་ཀྱིས་གྲོགས་བྱས། སྨོན་ལམ་དྲི་མ་མེད་པས་མཚམས་སྦྱོར་བ་སོགས་དགེ་རྩ་མང་པོ་ཞིག་བསགས་པ་ལས་བྱུང་བ་ཡིན་པ་དེའི་ཕྱིར་དེ་ལྟ་བུ་སྒྲུབ་

མཁན་ཤིན་ཏུ་ཉུང་བར་སྣང་བས་ཀྱང་དཀོན་པ་ཡིན་ལ། དེ་བས་ན། རྒྱལ་བའི་སྲས་པོ་ཞི་བ་ལྷས། དལ་འབྱོར་འདི་ནི་རྙེད་པ་ཤིན་ཏུ་དཀའ། །སྐྱེས་བུ་དོན་གྲུབ་ཐོབ་པར་གྱུར་པ་ལ། །གལ་
ཏེ་འདི་ལ་ཕན་པ་མ་སྒྲུབ་ན། །ཕྱིས་འདི་ཡང་དག་འབྱོར་པར་ག་ལ་འགྱུར། །ཞེས་གསུངས། དེ་ལྟར་རྙེད་དཀའ་བར་མ་ཟད། ཐོབ་ནས་ཀྱང་ཡུན་རིང་བསྡད་པ་མ་ཡིན་ཏེ། རྒྱ་ཆེར་རོལ་པ་
ལས༑ སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །འགྲོ་བའི་སྐྱེ་འཆི་གར་ལ་བལྟ་དང་མཚུངས། །འགྲོ་བའི་ཚེ་འགྲོ་ནམ་མཁའི་གློག་འདྲ་སྟེ། །རི་གཟར་འབབ་ཆུ་ལྟ་བུར་མྱུར་མགྱོགས་
འགྲོ༑ །ཞེས་གསུངས་པ་ལྟར་ཡིན་ལ། དེའི་ཕྱིར་དམ་པའི་ཆོས་ལ་ཕྱི་བཤོལ་དུ་བྱ་བར་མི་རིགས་ཏེ། མགོའམ་གོས་ལ་གློ་བུར་མེ་ཤོར་ན། །དེ་དག་ཕྱིར་ཟློག་བགྱི་བ་བཏང་ནས་
ཀྱང་༑ །ཡང་སྲིད་མེད་བགྱིའི་སླད་དུ་འབད་འཚལ་ཏེ། །འདི་བས་ཆེས་མཆོག་དགོས་པ་གཞན་མ་མཆིས། །ཞེས་གསུངས། དེ་ལྟར་མ་འབད་དུ་ཟིན་ཀྱང་སྐྱོན་ཅི་ཡོད། ཚེ་འདི་མི་རྟག་ཀྱང་
ཕྱི་མ་བདེ་བ་ཞིག་འོང་སྙམ་ན་དེ་ལྟར་མ་ཡིན་ཏེ། རྒྱལ་པོ་ལ་གདམས་པའི་མདོ་ལས། དུས་ཀྱིས་བསྙེན་ནས་རྒྱལ་པོ་འགྲོ་བའི་ཚེ། །ལོངས་སྤྱོད་མཛའ་དང་གཉེན་བཤེས་རྗེས་མི་

༄༅། །འབྲང༌། །སྐྱེས་བུ་དེ་ནི་གར་གནས་གར་འགྲོ་བར། །ལས་ནི་གྲིབ་མ་བཞིན་དུ་ཕྱི་བཞིན་འབྲང་། །ཞེས་གསུངས། འོ་ན་ལས་རྗེས་སུ་འབྲང་ན་འབྲས་བུ་ཇི་ལྟ་བུ་
ཞིག་སྨིན་འོང་ཞེ་ན། སྲིད་སྲེད་མ་རིག་དབང་གིས་སྐྱེ་བོ་རྣམས། །མི་དང་ལྷ་གནས་ངན་སོང་ལམ་གསུམ་པོ། །འགྲོ་བ་ལྔ་པོ་རྣམས་སུ་མི་མཁས་འཁོར། །དཔེར་ན། རྫ་མཁན་འཁོར་ལོ་
འཁོར་བ་བཞིན། །ཞེས་དཔེ་དང་བཅས་ཏེ་གསུངས་ལ། དེ་ལྟ་བུ་འཁོར་བ་ལ་སྐྱོན་ཅི་ཡོད་སྙམ་ན། སྲིད་གསུམ་རྒ་དང་ནད་ཀྱི་སྡུག་བསྔལ་འབར། །འདི་ན་འཆི་མེ་རབ་འབར་མགོན་མེད་
དེ༑ །སྲིད་ལས་འབྱུང་ལ་འགྲོ་བ་རྟག་ཏུ་རྨོངས། །བུམ་པར་ཆུད་པའི་བུང་བ་འཁོར་བ་བཞིན། །ཞེས་སྲིད་པ་གསུམ་གྱིས་བསྡུས་པའི་འཁོར་བ་མཐའ་དག་སྡུག་བསྔལ་གྱི་རང་བཞིན་དུ
གསུངས་ལ། གསུངས་པ་བཞིན་སྡུག་བསྔལ་གྱི་སྡུག་བསྔལ་དང་། འགྱུར་བའི་སྡུག་བསྔལ་དང་། འདུ་བྱེད་ཀྱི་སྡུག་བསྔལ་ཏེ་སྡུག་བསྔལ་གསུམ་གྱི་མེ་ལྕེ་ཀུན་ཏུ་འབར་བའི་འཁོར་བ་འདིའི་
ཐར་པའི་ཐབས་ངང་ཚུལ་ལེགས་པར་བསམ་སྟེ། འདམ་རྫབ་བམ་བཙོན་དོང་ངམ་མེ་འོབས་ལྟར་ཤེས་པའི་བློས་ངེས་པར་འབྱུང་བའྀ་བསམ་པ་བརྟན་པོས་ཐར་འདོད་ཀྱི་བློ་སྐྱེས་དགོས་ལ། 215

དངོས་དམ་པའི་ཆོས་ཉམས་སུ་ལེན་པ་ལས་གཞན་མེད། དམ་པའི་ཆོས་དེ་ལ་ཡང་། རྫོགས་པའི་སངས་རྒྱས་རྣམས་ཐབས་མཁས་ལ་ཐུགས་རྗེ་ཆེ་བས། གདུལ་བྱ་སོ་སོའི་མོས་པ་དང་མཐུན་
པའི་རྣམ་གྲངས་བསམ་གྱིས་མི་ཁྱབ་པ་ཞིག་སྟོན་པར་མཛད་མོད་ནའང༌། བརྗོད་བྱའི་དོན་བཀའ་འཁོར་ལོ་རིམ་པ་གསུམ་དུ་མ་འདུས་པ་མེད་ཅིང་དེ་དག་ཀྱང་རྒྱུ་ཕ་རོལ་ཏུ་ཕྱིན་པ་དང༌། འབྲས་བུ་
སྔགས་ཀྱི་ཐེག་པ་གཉིས་སུ་འདུ་བ་ལས། ད་ལམ་འདིར་ཁྱེད་རང་རྣམས་ལ་གདམས་པར་བྱ་བ་ནི་ཕྱི་མའི་ཁོངས་སུ་གཏོགས་པ་ཡིན་ལ། དེ་ཡང་། བྱ་བའི་རྒྱུད་རིགས་གསུམ་གྱི་ནང་ཚན་དེ་
བཞིན་གཤེགས་པའི་རིགས། དེའི་ཡང་རིགས་ཀྱི་གཙོ་བོ་ལ་སོགས་པ་རྣམ་པ་བརྒྱད་དུ་དབྱེར་ཡོད་པའི་ནང་ཚན་རིགས་ཀྱི་བདག་པོའི་རྒྱུད་འཇམ་དཔལ་དཔའ་བོ་ཆིག་སྒྲུབ་ནས་གསུངས་པ་རྗེ་
བཙུན་འཇམ་དཔལ་དབྱངས་དཀར་པོའི་རྗེས་གནང་། བསྐལ་བཟང་གི་སངས་རྒྱས་བདུན་པ་རབ་གསལ་རྒྱལ་པོའི་རྣམ་རོལ་པཎྜི་ཏ་ཆེན་པོ་ཤཱཀྱ་ཤྲཱི་བྷ་དྲའི་ལུགས་མཆོག་ཏུ་གྱུར་པ་དེ་ཉིད་བགྱི་བ་
སྐབས་སུ་བབས། དེ་ཡང་ལོ་རྒྱུས་ཀྱི་དབང་དུ་བྱས་ན། རྗེ་བཙུན་འཇམ་པའི་དབྱངས་དེ་ཉིད་སྔོན་བསྐལ་པ་གྲངས་མེད་པ་རྒྱ་མཚོའི་ཡངཆེས་ཕ་རོལ་ནས། འཇིག་རྟེན་གྱི་ཁམས་མཉམ་པ་ཞེས་

༄༅། །བྱ་བར། དེ་བཞིན་གཤེགས་པ་ཀླུའི་རིགས་མཆོག་ཅེས་བྱ་བ་མངོན་པར་རྫོགས་པར་སངས་རྒྱས་ཏེ། དུས་གསུམ་གྱི་རྒྱལ་བ་ཐམས་ཅད་ཀྱི་ཡབ་གཅིག་པུར་གྱུར་པ་
ཡིན་ཡང་། ཐུགས་རྗེ་ཆེན་པོའི་དབང་གིས་རྒྱལ་སྲས་སེམས་དཔའ་ཆེན་པོའི་ཚུལ་བཟུང་སྟེ་འཁོར་བ་ཇི་སྲིད་དུ་སེམས་ཅན་གྱི་དོན་མཛད་པར་བསྟན་ལ། སྙིང་རྗེ་པདྨ་དཀར་པོ་དང༌། ཕྱིར་མི་
ལྡོག་པའི་འཁོར་ལོའི་མདོ་ལ་སོགས་པ་མདོ་དང་རྒྱུད་སྡེ་ཇི་སྙེད་པ་རྣམས་ལས་རྗེ་བཙུན་དེ་ཉིད་ཀྱི་རྣམ་པར་ཐར་པའི་སྒོ་རྒྱ་མཚོ་སྟོན་པ་དང༌། ཕྱོགས་བཅུའི་རྒྱལ་བ་རྣམས་ཀྱིས་ཇི་ལྟར་བསྔགས་པའི་
ཚུལ་བསམ་གྱིས་མི་ཁྱབ་པ་རྒྱ་ཆེར་བསྟན་ཅིང༌།ྋ འཕགས་པ་དཀོན་མཆོག་བརྩེགས་པའི་ཆོས་ཀྱི་རྣམ་གྲངས་ཆེན་པོའི་མདོ་ལེའུ་བཅོ་ལྔ་པ་ལས། རྗེ་བཙུན་འཇམ་པའི་དབྱངས་འདི་ཉིད་སྔོན་བྱུང་
བ་འདས་པའི་དུས་བསྐལ་པ་གྲངས་མེད་པ་བརྒྱ་སྟོང་གངྒཱའི་ཀླུང་གི་བྱེ་མ་སྙེད་ཕྲག་བདུན་འདས་པ། དེའི་ཕ་རོལ་གྱི་ཡང་ཆེས་ཕ་རོལ་ན། ཆོས་ཀྱི་རྒྱལ་པོ་འཁོར་ལོས་སྒྱུར་བའི་རིན་པོ་ཆེ་སྣ་
༈ བདུན་དང་ལྡན་པ་རྒྱལ་པོ་ནམ་མཁའ་ཞེས་བྱ་བར་གྱུར་ཏེ། དེ་བཞིན་གཤེགས་པ་འབྲུག་སྒྲའི་དབྱངས་ཀྱི་རྒྱལ་པོ་འཁོར་བཅས་ལོ་བརྒྱད་ཁྲི་བཞི་སྟོང་ཚང་བར་བསྙེན་བཀུར་ཞིང་བྱང་ཆུབ་མཆོག་ཏུ་ ི

ཐུགས་བསྐྱེད་ཅིང་སྨོན་ལམ་བཏབ་སྟེ་སངས་རྒྱས་ཀྱི་ཞིང་ཡོངས་སུ་བཟུང་བར་བྱས་ཏེ། རྒྱལ་བ་ཀུན་ཏུ་གཟིགས་ཞེས་བྱ་བར་ལུང་བསྟན་པ་སོགས་རྒྱ་ཆེར་འབྱུང་ལ། དེ་ལྟར་སེམས་ཅན་གཅིག་
གི་ཕྱིར་ཡང་འཁོར་བ་སྲིད་དུ་གནས་པར་བཞེད་པའི་བྱང་ཆུབ་ཀྱི་སྤྱོད་པ་རྒྱ་མཚོར་རྣམ་པར་རོལ་བའི་ཐུགས་རྗེ་མངའ་བ་རྗེ་བཙུན་འཇམ་པའི་དབྱངས་དེ་ཉིད་འགྲོ་བ་མཐའ་དག་རྗེས་སུ་བཟུང་བའི་སླད་
དུ་སྐའི་བཀོད་པ་དང་སྔགས་དང་ཕྱག་རྒྱ་དང་དཀྱིལ་འཁོར་ལ་སོགས་པའི་ཐབས་ཚུལ་རྣམ་གྲངས་བསམ་གྱིས་མི་ཁྱབ་པ་ཅིག་སྟོན་པར་མཛད་པ་ལས། འདིར་རྒྱ་གར་འཕགས་པའི་ཡུལ་གྱི་སློབ་
དཔོན་སར་གནས་ཀྱི་སེམས་དཔའ་ཆེན་པོ་ཛེ་ཏཱ་རི་དགྲ་ལས་རྣམ་པར་རྒྱལ་བ་ཞེས་བྱ་བ་དེ་ཉིད་ཀྱི་དག་པ་ཡེ་ཤེས་ཀྱི་གཟིགས་ངོར་འཕགས་པ་འཇམ་དཔལ་མངོན་སུམ་དུ་ཞལ་གཟིགས་ཤིང༌། མི་
དང་མི་ལབ་པ་ལྟར་ནམ་འདོད་དུ་ཆོས་གསན་པ་ཞིག་ཡོད་པ་ལས། དུས་ལན་གཅིག་འཇམ་དཔལ་བྱོན་ནས། ད་ལྟ་ཁྱོད་ཀྱིས་ལོ་བརྒྱ་དང་བཅུ་ལོན། ད་བཅུ་ལས་ལུས་འདིས་མི་ཐུབ་པས་སྣོད་
དང་ལྡན་པའི་བུ་གཅིག་ཚོལ་ལ། ངའི་ཆོས་འདི་སྟོན་ནས་ཆིག་བརྒྱུད་དུ་གྱིས་ཤིག་ཅེས་གསུངས་ནས་ལུང་བསྟན། དེར་སློབ་དཔོན་དེས་རྫུ་འཕྲུལ་གྱིས་ནམ་མཁའ་ལ་འཕུར་ཏེ་ཕྱོགས་ཀུན་ཏུ་

།བཙལ་ཡང་སྣོད་ལྡན་གྱི་སློབ་བུ་མ་གཟིགས་ཏེ། སླར་མ་གྷ་དྷའི་ཡུལ་ན་མ་ཧེའི་རྫི་བོ་རྒས་ཤིང་འཁོགས་པ་འཚོ་བ་དང་བྲལ་བ་གཅིག་འདུག་པ་སྣོད་ལྡན་དུ་གཟིགས་༄༅།
དེར་བྱོན་ནས་ཁྱོད་སྣོད་ལྡན་དུ་འདུག་པས་འདི་ཞོག་ལ་ཆོས་སྒོར་ཞུགས་ཤིག་གསུངས་པས། དེ་ན་རེ། བདག་རྒས་ཤིང་འཁོགས། འཚོ་བ་ཡང་མེད། ཡི་གེ་ཡང་མི་ཤེས་པས་ཚེ་ཕྱི་
མར་རྗེས་སུ་གཟུང་བར་ཞུ་ཟེར། དེར་སློབ་དཔོན་གྱིས་ཐབས་ཡོད་གསུངས་ཏེ་སྒྲུབ་ཐབས་འདི་བྱིན་ནས་བསྒྲུབས་པས། ཞག་ལྔ་ནས་ཆོས་ཐམས་ཅད་རང་གྲོལ་ལ་སོང་བའི་པཎྜི་ཏར་གྱུར་
ཏེ༑ པཎྜི་ཏ་མ་ཏི་ཞེས་གྲགས་སོ། །དེར་སློབ་དཔོན་གྱིས་འཇམ་དཔལ་ཞི་ཁྲོའི་དཀྱིལ་འཁོར་དུ་དབང་བསྐུར་ཏེ་གསང་མཚན་སྒེག་པའི་རྡོ་རྗེ་ཞེས་བྱ་བར་བཏགས་ཤིང་། དེ་ནས་ཤྲཱི་ནཱ་ལེནྡྲར་
རབ་ཏུ་བྱུང་སྟེ་མཚན་མངོན་པར་འབྱུང་བའི་སྐལ་བ་ཅན་དང་། ནོར་བུ་གླིང་དུ་འཁྲུངས་པས་ནོར་བུ་གླིང་པར་ཡང་གྲགས། དེ་ནས་སློབ་དཔོན་ལ་ཕྱག་བྱས་ཏེ། སློབ་དཔོན་ཆེན་པོས་བདག་རྗེས་
སུ་བཟུང་བས་མཁས་པར་གྱུར་ཀྱང་། ད་རྒས་པས་བཤད་པ་བྱེད་པར་ནི་མི་ཁོམས། སྒྲུབ་པ་ཅིག་བྱེད་ཞུས་པས། སློབ་དཔོན་གྱི་ཞལ་ནས། ཁྱོད་རང་ལ་ཚེ་ལྷག་ལོ་བཅུ་ཡོད་པ་དང༌། ང་

ལ་ཡི་དམ་གྱིས་ལུང་བསྟན་པའི་ལོ་བཅུ་ཡོད་པ་ལས་ལོ་གཉིས་སོང་། ད་བརྒྱད་ཡོད་པ་དེ་ཁྱོད་ལ་སྦྱིན་གྱིས། ལོ་བཅོ་བརྒྱད་དུ་འགྲོ་དོན་གྱིས། དེ་ནས་ཡི་དམ་ལ་གསོལ་བ་ཐོབ་དང་། ཚེ་ཉི་
ཤྲཱྀ ཟླ་དང་མཉམ་པའང་སྲིད་གསུངས་ཏེ་སློབ་དཔོན་མཁའ་སྤྱོད་དུ་གཤེགས་སོ། །དེ་ནས་པཎྜི་ཏ་ཆེན་པོ་སྒེག་པའི་རྡོ་རྗེས་སློབ་དཔོན་བཀའ་བཞིན་འགྲོ་དོན་རྒྱ་ཆེར་མཛད་ཅིང་། གདམས་པ་འདི་ནོར་
བུ་གླིང་པ་ཆུང་བ་ལ་བཤད། དེས་འབྱུང་གནས་སྦས་པ་ལ་བཤད། དེས་ཁ་ཆེའི་བསོད་སྙོམས་པ་ཆེན་པོ་ཤཱཀྱ་ཤྲཱི་ལ་གནང༌། པཎྜི་ཏ་ཆེན་པོ་ཤཱ ཀྱ་ཤྲཱི་དེ་ཉིད་པཎ་ཆུང་དགུ་དང་བཅས་པ་ཁྲོ་ཕུ་ལོ་
ཙཱ་བ་བྱམས་པའི་དཔལ་གྱིས་བོད་དུ་སྤྱན་དྲངས། དབུས་ཕྱོགས་ཀྱི་དྲང་སྲོང་སྲིན་པོ་རི་བྱ་བར་དབྱར་གནས་མཛད་དུས། བོད་རྣམས་ཀྱི་རྒྱ་གར་པའི་ཤེས་རབ་ལ་མ་བདོ་ནས། ཁྲོ་ཕུ་ལོ་ཙཱ་བས་
བླ་མ་ལ་ཤེས་རབ་འཕེལ་བའི་གདམས་པ་ཞུས་པས། པཎྜི་ཏའི་གསུང་གིས། ང་ལ་གདམས་པ་ཁྱད་པར་ཅན་རྒྱ་མཚོ་ལྟ་བུ་མངའ་བའི་ནང་ནས། གདམས་པ་ཁྱད་པར་ཅན་བཞི་ཡོད་དེ། བདེ་
མཆོག་དཀར་པོ་ལ་བརྟེན་ནས་བྱང་ཆུབ་སྒྲུབ་པ་དང༌། འཇམ་དབྱངས་དཀར་པོ་ལ་བརྟེན་ནས་བློ་འཕེལ་བ། ཡང་དག་མེ་གཅིག་ཐོད་གཅིག་ལ་བརྟེན་ནས་རས་ཐུབ་པ། ཛམྦྷ་ལ་ནག་པོ་ལ་བརྟེན་༔

།ནས་ནོར་སྒྲབ་པ་དང་བཞི་ཡོད་པ་ལས། འདི་འཇམ་དཔལ་དཀར་པོ་བློ་འཕེལ་ཡིན་གསུང་ནས་ཐམས་ཅད་ལ་མ་གནང༌། བདེ་མཆོག་དང་འཇམ་དཔལ་གྱི་རྗེས༄༅།
གནང་ཞུ་ན་ཁྱོད་རང་བལ་ཡུལ་དུ་འགྲོ་གསུངས། དེར་ཁྲོ་ཕུ་ལོ་ཙཱ་བས་བལ་ཡུལ་ཐུག་སྐྱེལ་ཐུང་བྱས་ནས་ཞུས་པས། མི་ཁོམས་གསུངས་ནས་རེ་ཞིག་མ་གནང་། དེར་ནན་གྱིས་གསོལ་བ་
བཏབ་ནས་ཞུས་པས། ཁྱོད་དེ་ཙམ་དུ་སེམས་ལས་ཆེ་ན་ད་སྦྱིན་གྱིས་གསུངས་ནས་གནང་བ་ཡིན་ཏེ། པཎྜི་ཏས་དབུ་སྙིང་བཞེས་པའི་གདམས་པ་ཡིན་གསུངས། རྗེ་ལོ་ཙཱ་བ་དེས་དབང་ཕྱུག་
གྲགས་པས་ཞུས་ཤིང་། དེས་རྒྱ་སྟོན་བརྩོན་འགྲུས་ལ། དེ་ནས་རྒྱ་སྟོན་ཀུན་དགའ། རྡོ་རྗེ་གླིང་པ། སེང་གེ་ཤེས་རབ། རཏྣ་བཛྲ། བླ་མ་ཤེས་རབ་དཔལ། རྭ་སྒྲེང་ཀ་བཞི་པ། དུས་
ཞབས་པ་ཤཱཀྱ་དབང་ཕྱུག་ལ། ཡང་ན། ཁ་ཆེ་པཎ་ཆེན་ནས་མཁན་ཆེན་བྱང་ཆུབ་དཔལ་བ། དེས་བདེ་བ་དཔལ། གྲགས་པ་གཞོན་ནུ། བསོད་ནམས་གྲགས་པ། ཀུན་མཁྱེན་བུ་
སྟོན༑ ཐུགས་སྲས་ལོ་ཙཱ་བ། གྲགས་པ་རྒྱལ་མཚན། མཁས་པ་དཔལ་བཟང༌། སློབ་དཔོན་རིན་ཆེན་གྲུབ། དེས་ཀྱང་དུས་ཞབས་ཤཱཀྱ་དབང་ཕྱུག །དེ་ནས་འཇམ་དབྱངས་ཆོས་ཀྱི་

གྲགས་པ། བྱ་པཎྜི་ཏ་བཀྲ་ཤིས་རྣམ་རྒྱལ། ཀུན་མཁྱེན་པདྨ་དཀར་པོ་ལའམ། ཡང་ན། ཁྲོ་ཕུ་ལོ་ཙཱ་བ་ནས། བསོད་ནམས་དབང་ཕྱུག ཁྲོ་ཕུ་སེམས་དཔའ་ཆེན་པོ། ཡང་རྩེ་བ་རིན་
ཆེན་སེངྒེ། དགྲ་བཅོམ་ཡོན་ཏན་བློ་གྲོས། ལྕང་ལུང་པ་ཆེན་པོ་གཞོན་ནུ་བློ་གྲོས། པཎ་ཆེན་ཤཱཀྱ་མཆོག་ལྡན། མཁན་ཆེན་བཀྲ་ཤིས་རྣམ་རྒྱལ། ཐམས་ཅད་མཁྱེན་གཟིགས་མི་ཕམ་པདྨ་
དཀར་པོ། ཡབ་རྗེ་བསྟན་པའི་ཉི་མ། དཔལ་འབྲུག་པ་རིན་པོ་ཆེ་མཐུ་ཆེན་ཆོས་ཀྱི་རྒྱལ་པོ་ངག་དབང་རྣམ་རྒྱལ། ངག་དབང་བསྟན་འཛིན་རབ་རྒྱས། མཚུངས་མེད་ངག་དབང་རྒྱལ་
མཚན༑ ཡོངས་འཛིན་ངག་དབང་འཕྲིན་ལས། ཐུབ་དབང་ཤཱཀྱ་རིན་ཆེན། དེའི་ཞབས་ནས་ཀུན་དགའ། ཡོན་མཐའ། ཤེར་སེང༌། བསྟན་རྣམ་བཅས་ཐུགས་སྲས་རྣམ་བཞིས་
གསན༑ ཀུན་རྒྱམ་ནས་ཀུན་བཟང་རྒྱལ་མཚན་ལ། ཡོན་མཐའ་ནས་འཇམ་དབྱངས་རྒྱལ་མཚན་ལ། ཤེར་སེང་ནས་འཇམ་དཔལ་གྲགས་པར། བསྟན་རྣམ་ནས་འཇིགས་མེད་རྒྱལ་མཚན་
ལ༑ དེ་བཞི་ཀ་ནས་ཤེས་རབ་རྒྱལ་མཚན་གྱིས་གསན་པར་མཛད། དེས་ཡོན་ཏན་རྒྱལ་མཚན་ལ། དེས་འཕྲིན་ལས་རྒྱལ་མཚན་ལ། དེས་འཁོར་ལོའི་མགོན་པོ་ངག་དབང་ཆོས་ཀྱི་དབང་

༄༅། །ཕྱུག་ལ། དེས་བདག་ལའོ། །ཡང་ན་ཕྲིན་ལས་རྒྱལ་མཚན་ནས་སྲིད་ཞི་རྣམ་རྒྱལ་དང་ཆོས་ཀྱི་དབང་ཕྱུག་གཉིས་ལ། དེ་གཉིས་ཀས་འཇམ་དབྱངས་ཡེ་ཤེས་སེང་
གེ་ལ། དེའི་ཞབས་དྲུང་ནས་བདག་གིས་ཞུས་པ་སྟེ་བྱིན་རླབས་ཀྱི་བརྒྱུད་པའི་ཟམ་མ་ཆད་པ་ཡིན་ལ། བརྒྱུད་པ་དེ་ལས་བྱུང་བའི་གདམས་པ་རྗེ་བཙུན་འཇམ་དཔལ་དབྱངས་དཀར་པོའི་རྗེས་གནང་
བྱ་བ་ལ། སློབ་དཔོན་གྱི་ལས་སུ་གྱུར་པ་བདག་བསྐྱེད་སྔོན་དུ་བཏང་ནས་མདུན་བསྐྱེད་བསྒྲུབས་ཏེ། མཆོད་བསྟོད་གཏོར་མ་འབུལ་དགོས་པ་རྣམས་ལེགས་པར་གྲུབ་ཟིན་ནས། ཁྱེད་རང་གི་ངོ་
སྐལ་དུ་གྱུར་པའི་རྗེས་གནང་ཟབ་མོ་ཞུ་བ་སྐབས་སུ་བབས་པ་ཡིན་པས། བླ་མ་དང་རྗེ་བཙུན་འཇམ་པའི་དབྱངས་དཀར་པོ་དབྱེར་མ་མཆིས་པའི་སྤྱན་སྔར། སྙིམ་པའི་མེ་ཏོག་དང་བཅས་པས་ཐལ་
མོ་སྦྱར་ནས་གསོལ་བ་གདབ་པ་འདིའི་རྗེས་ཟློས་མཛོད། དུས་གསུམ་སངས་རྒྱས་ཐམས་ཅད་དང༌། །ལྷག་པའི་ལྷ་ཡི་ངོ་བོ་ཉིད། །དཔལ་ལྡན་བླ་མའི་བཀའ་དྲིན་གྱིས། །བདག་ལ་རྗེས་
གནང་སྩལ་དུ་གསོལ། །ཅེས་ལན་གསུམ། དེ་ནས་ཁྱེད་རང་རྣམས་ཀྱི་མོས་པ་མདུན་བསྐྱེད་རྗེ་བཙུན་འཇམ་དཔལ་དབྱངས་སྐུ་མདོག་ཟླ་བའི་ཕུང་བོ་ལྟར་དཀར་བ། ཞལ་གཅིག་ཕྱག་གཉིས་

གཡས་མཆོག་སྦྱིན་དང་གཡོན་པའི་ཐེབ་སྲིན་གྱིས་ཨུ ཏྤ་ལའི་སྡོང་བུ་ཐུགས་ཀར་བཟུང་བ་རབ་ཏུ་རྒྱས་པ་སྙན་གྱི་ཐད་ཀར་ཁ་བྱེ་བའི་སྟེང་ན། ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པའི་
གླེགས་བམ་ཅན་ཞབས་རྡོ་རྗེའི་སྐྱིལ་ཀྲུང་གིས་བཞུགས་ཤིང༌། དབུ་སྐྲ་རལ་པའི་ཟུར་ཕུད་ལྔ་དང་ལྡན་པ། དར་དཀར་པོའི་སྟོད་གཡོགས་དང་སྣ་ཚོགས་པའི་དར་གྱིས་སྨད་དཀྲིས་གསོལ་
བ༑ བརྒྱད་གཉིས་ལོན་པའི་ལང་ཚོ་ཅན། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང༌། དཔེ་བྱད་བཟང་པོ་བརྒྱད་ཅུས་ཡོངས་སུ་རྫོགས་ཤིང༌། དྲི་མ་མེད་པའི་འོད་ཟེར་མཁའ་ཁྱབ་ཏུ་འཕྲོ་
བའི་སྐུའི་མཐའ་སྐོར་དུ་བརྒྱུད་པའི་བླ་མ་རྣམས་དང༌། སངས་རྒྱས་དང་བྱང་ཆུབ་སེམས་དཔའི་ཚོགས་དཔག་ཏུ་མེད་པ་སྤྲིན་གྱི་ཕུང་པོ་འཐིབས་པ་ལྟར་བཞུགས་པའི་སྤྱན་སྔར། ཁྱེད་རང་གིས་
སྔར་བྱས་པའི་སྡིག་པ་དྲན་པ་དང་མི་དྲན་པ་ཐམས་ཅད་ལ་འགྱོད་པ་བསྐྱེད་པ་དང་། ཕྱིན་ཆད་སྲོག་ལ་བབ་ཀྱང་སྡིག་པ་མི་བྱེད་དོ་སྙམ་དུ་བསམ་པ་དང༌། འཁོར་འདས་ཀུན་གྱིས་དུས་གསུམ་དུ་
བསགས་པའི་དགེ་བ་ལ་རྗེས་སུ་ཡི་རང་ངོ་སྙམ་པ་དང༌། སྟོང་པ་ཉིད་ཀྱི་མཚན་ཉིད་ཅན་གྱི་དོན་དམ་བྱང་ཆུབ་ཀྱི་སེམས་ཚུལ་བཞིན་དུ་བསྒོམ་པར་བགྱིའོ་སྙམ་དུ་ཡིད་དམ་འཅའ་བ་དང༌། »

༄༅། །ཐེག་པའི་དཀོན་མཆོག་གསུམ་ལ་བྱང་ཆུབ་མ་ཐོབ་ཀྱི་བར་དུ་སྐྱབས་སུ་འགྲོའོ་སྙམ་པ་དང་། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་རིན་པོ་ཆེ་ཅི་
ནས་ཐོབ་པར་བྱེད་དོ་སྙམ་པའི་སྨོན་པའི་སེམས་བསྐྱེད་པ་དང་། སངས་རྒྱས་དེ་ཐོབ་པའི་ཆེད་དུ་རྡོ་རྗེ་ཐེག་པའི་ལམ་ལ་བསླབ་པར་བྱའོ་སྙམ་པར་འཇུག་པ་བྱང་ཆུབ་ཀྱི་སེམས་བསྐྱེད་པ་དང༌། དེ་
ལྟར་བགྱིས་པའི་དགེ་བའི་རྩ་བ་དེས་བདག་དང་སེམས་ཅན་ཐམས་ཅད་རྫོགས་པའི་སངས་རྒྱས་ཀྱི་གོ་འཕང་ཐོབ་པར་གྱུར་ཅིག་སྙམ་པའི་བསམ་པ་དང་ལྡན་པའི་སྒོ་ནས་འདིའི་རྗེས་ཟློས་
མཛོད༑ དཀོན་མཆོག་གསུམ་ལ་བདག་སྐྱབས་མཆི། །སོགས་ལན་གསུམ། དེས་སྐྱབས་སུ་འགྲོ་བ་དང་སེམས་བསྐྱེད་པ་སོང་ནས། ད་རྗེས་སུ་གནང་བ་སྦྱིན་པར་བྱ་སྟེ། དེ་ཡང་སྐུའི་རྗེས་
གནང་ལུས་ལ་བསྐུར་བ་དང༌། གསུང་གི་རྗེས་གནང་ངག་ལ་བསྐུར་བ་དང༌། ཐུགས་རྣམ་པར་མི་རྟོག་པའི་རྗེས་གནང་སེམས་ལ་བསྐུར་བ་དང་། ཡོན་ཏན་ཕྲིན་ལས་ཀྱི་རྗེས་གནང་ལུས་
སེམས་གཉིས་ཀར་བསྐུར་བ་དང་བཞི་ཡོད་པ་ལས། དང་པོ་སྐུའི་རྗེས་གནང་གི་དོན་དུ་གསོལ་བ་གདབ་པ་འདིའི་རྗེས་ཟློས་མཛོད། གང་ཚེ་བལྟ་བར་འདོད་པའམ། །ཅུང་ཟད་དྲི་བར་འདོད་ན་༔

ཡང་༑ །མགོན་པོ་འཇམ་དབྱངས་དེ་ཉིད་ནི། གེགས་མེད་པར་ནི་མཐོང་བར་ཤོག །ལན་གསུམ། དེ་ནས་སྐུའི་རྗེས་སུ་གནང་བ་ལ་ཁྱེད་རང་རྣམས་དམིགས་པ་འདི་བཞིན་དུ་མཛོད། སྭ་བྷཱ་
ཝས་སྦྱངས། ཞེས་པའི་སྔགས་འདི་ངེད་ཀྱིས་བརྗོད་པ་ཙམ་གྱིས་ཁྱེད་རང་རྣམས་ཀྱི་ཕུང་པོ་ཁམས་དང་སྐྱེ་མཆེད་ཐམས་ཅད་མི་དམིགས་པར་སངས་ཏེ་སོང་བའི་རྗེས་སུ་བཾ་ལས་རྒྱ་མཚོ་དཀར་ཞིང་
དྭངས་པ། མཐའ་ནེའུ་གསིང་གིས་བརྒྱན་པའི་སུལ་ན་གླང་པོ་ཆེའི་ཁྱུས་མཛེས་ཤིང༌། མཚོའི་སྟེང་མེ་ཏོག་སྣ་ཚོགས་བཀྲ་བའི་སྟེང་ན་ཆུ་བྱ་སྣ་ཚོགས་སྐད་སྙན་སྒྲོག་པས་བརྒྱན་པའི་དབུས་
སུ༑ པཾ་ལྗང་ཁུ་ལས་པདྨའི་སྡོང་པོ་ཡལ་ག་དང་ལོ་མ་རྣམས་གསེར་ལས་བྱས་པ་འདབ་མ་རྒྱས་པའི་དབུས་སུ་པདྨ་དཀར་པོ་འདབ་མ་བརྒྱད་པ་གེ་སར་དམར་སེར་དུ་ཡོད་བའི་སྟེང་ན་ཨཱ་ལས་ཟླ་
བའི་དཀྱིལ་འཁོར་ཉ་གང་བ། དེའི་དབུས་སུ་ཁྱེད་རང་རྣམས་ཀྱི་སེམས་ཉིད་ཀྱི་ངོ་བོ་ཡི་གེ་ཨཱ་དཀར་པོ་གཅིག་ཏུ་གྱུར་པ་དེ་ལས་འོད་ཟེར་དཔག་ཏུ་མེད་པ་འཕྲོས། འཕགས་པ་མཆོད། སེམས
ཅན་ཐམས་ཅད་ཀྱི་གཏི་མུག་གི་སྒྲིབ་པ་སྦྱངས། ཤེས་རབ་ཀྱི་སྣང་བ་ལ་བཀོད། འོད་ཟེར་ཚུར་འདུས་ཡོངས་སུ་གྱུར་པ་ལས། ཁྱེད་རང་རྣམས་སྐད་ཅིག་གིས་འཕགས་པ་འཇམ་པའི་དབྱངས་✖

། སྐྲ་མདོག་དཀར་པོ་བསིལ་ཟེར་བྱེད་པའི་མདངས་དང་ལྡན་ཞིང་བརྒྱད་གཉིས་ལོན་པའི་ལང་ཚོ་ཅན། ཤིན་ཏུ་ཞི་ཞིང་མཛེས་པ། ཕྱག་གཡས་མཆོག་སྦྱིན་དང་གཡོན་༄༅།
ཨུཏྤ་ལའི་ཡུ་བ་ཐུགས་ཀར་འཛིན་པ་སྙན་གྱི་ཐད་ཀར་ཁ་བྱེ་བའི་སྟེང་ན། སྟོང་ཕྲག་བརྒྱ་པའི་གླེགས་བམ་པོ་ཏི་བཞུགས་པ། དར་དང་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ་རྡོ་རྗེ་སྐྱིལ་མོ་ཀྲུང་
དུ་བཞུགས་པར་གྱུར། དེ་ལྟར་ཁྱེད་རང་རྣམས་འཇམ་པའི་དབྱངས་སུ་གསལ་བའི་སྤྱི་གཙུག་ཏུ་རྗེ་བཙུན་འཇམ་པའི་དབྱངས་གཅིག་བྱོན་ནས་ཁྱེད་རང་རྣམས་ལ་ཐིམ་པའི་མོས་པ་མཛོད། ཅེས་འཇམ་
དབྱངས་ཀྱི་སྐུ་སློབ་མའི་སྤྱི་བོར་བཞག་ལ། སངས་རྒྱས་ཀུན་གྱི་སྐུ་ཆེ་བ། །སངས་རྒྱས་ཀུན་གྱི་སྐུ་ཡིན་ཏེ། །སངས་རྒྱས་སྐུ་ཡིས་བྱིན་བརླབས་པས། །འཇམ་དཔལ་དབྱངས་ཀྱི་སྐུ་ཐོབ་ཤོག །ཛཿ
ཧཱུཾ་བཾ་ཧོཿ ཞེས་བརྗོད་ཅིང་དབང་བསྐུར། དེ་ལྟར་དབང་བསྐུར་བས་ཁྱེད་རང་གི་ལུས་འཇམ་དཔལ་དབྱངས་ཀྱི་སྐུ་དང་དབྱེར་མེད་དུ་གྱུར་ཏེ་སྐུའི་རྗེས་གནང་ཐོབ་པ་ཡིན་ནོ། །དེ་ལྟར་བྱས་པ་ལ་ཕན་
༈ ཡོན་རྣམ་པ་གཉིས་ཡོད་དེ། གནས་སྐབས་སུ་ནད་མེད་པ་དང༌། འགྲོ་བ་གཞན་གྱིས་མཐོང་བ་ཙམ་གྱིས་དད་པར་འགྱུར་བ་དང་། མཐར་ཐུག་མཚན་དཔེས་རྒྱན་པའི་འཇམ་པའི་དབྱངས་ཀྱི་སྐ་

ཐོབ་པར་འགྱུར་བ་ཡིན་ནོ། །གཉིས་པ་གསུང་གི་རྗེས་གནང་གི་དོན་དུ་གསོལ་བ་གདབ་པ་འདིའི་རྗེས་ཟློས་མཛོད། བརྩེ་ལྡན་ཁྱེད་ཀྱི་མཁྱེན་རབ་འོད་ཟེར་གྱིས། །བདག་བློའི་གཏི་མུག་མུན་པ་
རབ་བསལ་ཏེ། །བཀའ་དང་བསྟན་བཅོས་གཞུང་ལུགས་ཀུན་རྟོགས་པའི། །བློ་གྲོས་སྤོབས་པའི་སྣང་བ་སྩལ་དུ་གསོལ། །ལན་གསུམ། དེ་ནས་ཡང་གསུང་གི་རྗེས་སུ་གནང་བ་ལ་དམིགས་པ་
འདི་བཞིན་དུ་མཛོད། བླ་མ་འཇམ་པའི་དབྱངས་སུ་གསལ་བའི་ཐུགས་ཀའི་འཁོར་ལོའི་སྟེང་ཨཱ་ཡིག་སྔགས་འཕྲེང་དང་བཅས་པ་ལས་སྔགས་ཀྱི་འཕྲེང་བ་འོད་ཟེར་འཕྲོ་བ་དང་བཅས་པ་བླ་མའི་
ཞལ་ནས་ཐོན་ཏེ། ཁྱེད་རང་རྣམས་འཇམ་པའི་དབྱངས་སུ་གསལ་བའི་ཞལ་དུ་ཞུགས་ནས། སྙིང་གའི་ཨཱ་ཡིག་སྔགས་འཕྲེང་དང་བཅས་པ་ལ་ཐིམ་པའི་མོས་པ་གྱིས་ལ་འདིའི་རྗེས་ཟློས་
མཛོད༑ འཕྲེང་བ་ལག་ཏུ་འཛིན་དུ་བཅུག་ལ། ཨོཾ་ཝཱ་ཀྱེེ་དཾ་ན་མཿ ཞེས་ཚར་ཁཤས་འདོན་དུ་བཅུག །དེ་ནས་ཁྱེད་རང་རྣམས་ངེད་ལ་མེ་ཏོག་གཏོར་ཞིང་འདིའི་རྗེས་ཟློས་མཛོད། བཅོམ་ལྡན་བདག་གིས་
བཟུང་ལགས་ཀྱི། །བཅོམ་ལྡན་བདག་ལ་བྱིན་གྱིས་རློབས།། ལན་གསུམ། དེ་ནས་ཁྱེད་རང་རྣམས་ཀྱིས་སློབ་དཔོན་ལ་མེ་ཏོག་ཕུལ་བ་དེ་སྔགས་སུ་བྱིན་གྱིས་བརླབས་ནས་དངོས་གྲུབ་ཀྱི་དོན་དུ་༔

།བྱིན་པའི་མོས་པ་མཛོད། ཅེས་བྱས་ལ་མེ་ཏོག་མགོ་ཐོག་ཏུ་བཞག་ནས། བཅོམ་ལྡན་འདི་ལ་སྩལ་ལགས་ཀྱི། །བཅོམ་ལྡན་འདི་ལ་བྱིན་གྱིས་རློབས། །འདི་ལ་འགོ་བར་༄༅། 25/1/01
མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །བརྟུལ་ཞུགས་བརྟན་པར་མཛད་དུ་གསོལ། །རྡོ་རྗེའི་སློབ་མ་འདི་རྣམས་ལ་རྗེ་བཙུན་འཇམ་པའི་དབྱངས་ཀྱི་གསུང་གི་བྱིན་རླབས་མ་
ལུས་པ་འཇུག་པར་གྱུར་ཅིག །ཅེས་བརྗོད། དེས་གསུང་གི་རྗེས་སུ་གནང་བ་སོང་། དེ་ལྟར་བྱས་པ་ལ་ཕན་ཡོན་རྣམ་པ་གཉིས་ཡོད་དེ། གནས་སྐབས་སུ་འཆད་རྩོད་རྩོམ་པའི་བྱ་བ་ལ་མཁས་པ་
དང་༑ མཐར་ཐུག་ཏུ་གསུང་དབྱངས་ཡན་ལག་དྲུག་ཅུ་དང་ལྡན་པའི་འཇམ་པའི་དབྱངས་ཀྱི་གསུང་ཐོབ་པར་འགྱུར་བ་ཡིན་ནོ། །གསུམ་པ་ཐུགས་ཀྱི་རྗེས་གནང་གི་དོན་དུ་གསོལ་བ་གདབ་པ་
འདིའི་རྗེས་ཟློས་མཛོད། ཤེས་པས་སྲིད་ལ་མི་གནས་ཤིང་། །སྙིང་རྗེས་ཞི་ལ་མི་གནས་པས། །མྱ་ངན་འདས་དང་འཁོར་མི་གནས། །འཇམ་དབྱངས་ཐུགས་ལ་གསོལ་བ་འདེབས། །ལན་
གསུམ༑ དེ་ནས་སློབ་དཔོན་རང་ལུས་གནད་བཅས་ཏེ། ཐུགས་ཀྱི་རྗེས་སུ་གནང་བ་འདི་ལ་ཁྱེད་རང་རྣམས་རྐང་པ་སྐྱིལ་ཀྲུང་། ལག་པ་མཉམ་བཞག སྒལ་ཚིགས་བསྲང་། མིག་བར་སྣང་ཟླ

ལ་གཏད་པ་སོགས་ལུས་གནད་ལེགས་པར་བཅའ་མཛོད། ཅེས་ལུས་གནད་བཅའ་རུ་བཅུག་ནས། མདུན་གྱི་ནམ་མཁའ་སྨིན་མཚམས་ཀྱི་ཐད་ཙམ་གྱི་བར་སྣང་ལ་ཡི་གེ་ཨཱ་དཀར་པོ་ཅིག་གསལ་བཏབ་
ལ༑ དེ་ལ་སེམས་རྩེ་གཅིག་ཏུ་གཏད་ནས་ཨ་ཨཱ་ཞེས་ལན་ཉི་ཤུ་རྩ་གཅིག་ཏུ་བརྗོད་པར་མཛོད། ཅེས་བརྗོད་དུ་བཅུག་ནས་ཚང་ཟིན་པ་དང་། མཐར་ཨཱ་དེ་འཇའ་ཡལ་བ་བཞིན་དུ་ཡལ་ནས་དམིགས་པ་
མེད་པའི་སྟོང་པ་ཉིད་རྟོག་པ་ཐམས་ཅད་དང་བྲལ་བ་གསལ་ལེ་སིང་ངེ་ཡེ་རེ་བར་སེམས་ཅི་གནས་སུ་མཉམ་པར་ཞོག་མཛོད། ཅེས་ཅུང་ཟད་བཞག་ནས། སློབ་མའི་སྤྱི་བོར་མེ་ཏོག་གཅིག་བཞག་ལ། ཨོཾ་ཨཱཿ
ཧཱུྃ་ཞེས་བརྗོད་ཅིང་། མཐར་རྡོ་རྗེའི་སློབ་མ་འདི་རྣམས་ཀྱི་རྒྱུད་ལ་རྗེ་བཙུན་འཇམ་པའི་དབྱངས་ཀྱི་སྐུ་གསུང་ཐུགས་ཀྱི་བྱིན་རླབས་མ་ལུས་པ་འཇུག་པར་གྱུར་ཅིག །ཅེས་ཀྱང་བརྗོད་དེ་བརྟན་པར་བསམ་
མོ༑༑ དེ་ལྟར་ཐུགས་ཀྱི་རྗེས་གནང་ཐོབ་པ་ལ་ཕན་ཡོན་རྣམ་པ་གཉིས་ཡོད་དེ། གནས་སྐབས་སུ་ཆོས་ལ་བློ་འགྲོ་ཞིང་མཐར་ཐུག་ཤེས་བྱ་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་རྡོ་རྗེ་ལྟ་བུ་ཐོབ་
པར་འགྱུར་རོ། །དེས་ཐུགས་ཀྱི་རྗེས་སུ་གནང་བ་སོང༌། བཞི་པ་ཡོན་ཏན་འཕྲིན་ལས་ཀྱི་རྗེས་གནང་ཞུ་བའི་ཆེད་དུ་གསོལ་བ་གདབ་པ་འདིའི་རྗེས་ཟློས་མཛོད། དུས་འདི་ནས་ནི་བཟུང་ནས་

།སུ། །ཕྱི་མ་བྱང་ཆུབ་མ་ཐོབ་བར། །བཅོམ་ལྡན་འཇམ་དབྱངས་མགོན་གྱིས་ནི། །བདག་གི་བླ་མ་མཛད་དུ་གསོལ། །ལན་གསུམ། དེ་ནས་སློབ་མའི་ལག་ཏུ་མཚན་བརྗོད་
ཀྱི་དཔེ་ཆ་གཏད་ལ། འདི་འཇམ་པའི་དབྱངས་ཀྱི་རྒྱུད་མཚན་ཡང་དག་པར་བརྗོད་པ་ཞེས་བྱ་བ་ཚིག་ཉུང་ལ་དོན་ཟབ་པ། རྒྱུད་སྡེ་ཐམས་ཅད་ཀྱི་ཡང་རྩེ་ཡིན་པས་འདི་ལ་ཐོས་བསམ་དང་། འདི་ནས་
བསྟན་པའི་དོན་ཉམས་སུ་བླངས་ན། རྗེ་བཙུན་འཇམ་པའི་དབྱངས་ཀྱི་གོ་འཕང་མྱུར་དུ་ཐོབ་པར་འགྱུར་བས། འདི་ལ་ཁྱེད་རང་རྣམས་ཐོས་བསམ་གྱིས་ལ་ཉམས་སུ་ལོངས། གཞན་ལ་སྟོན་པ་
དང་བཤད་པར་གྱིས་ལ་སེམས་ཅན་གྱི་དོན་དུ་གང་འགྱུར་གྱིས་ཤིག ཅེས་རྗེས་སུ་གནང་བ་སྦྱིན་པ་ཡིན་ནོ། །དེ་ལྟར་བྱས་པ་ལ་ཕན་ཡོན་རྣམ་པ་གཉིས་ཡོད་དེ། གནས་སྐབས་སུ་རིག་པའི་གནས་ལྔ་
ལ་མཁས་ཤིང་སེམས་ཅན་གྱི་དོན་རྒྱ་ཆེན་པོ་འགྲུབ་པ་དང་། མཐར་ཐུག་འཇམ་པའི་དབྱངས་ལ་མངའ་བའི་ཡོན་ཏན་དང་འཕྲིན་ལས་ཐམས་ཅད་དང་མཉམ་པའི་གནས་ཐོབ་པར་འགྱུར་རོ། །དེས་
ཡོན་ཏན་འཕྲིན་ལས་ཀྱི་རྗེས་གནང་ལེགས་པར་ཕུལ་གྲུབ་པ་ཡིན་ནོ། །དེ་ལྟར་ཁྱེད་རང་རྣམས་ལ་རྗེ་བཙུན་འཇམ་པའི་དབྱངས་ཀྱི་རྗེས་གནང་ཕུལ་བ་འདི་ལ་ཕན་ཡོན་ཅི་ཡོད་པའི་དགེ་བའི་རྩ་བ་╗

ཐམས་ཅད་སེམས་ཅན་གྱི་དོན་དུ་བསྔོས་ནས་ལས་བྱས་པ་འབྲས་བུ་དང་ལྡན་པར་བྱ་བའི་ཕྱིར་དུ་འདིའི་རྗེས་ཟློས་མཛོད། འདི་བསྒྲུབས་པ་ལས་བྱུང་བ་ཡི། །དགེ་བ་བདག་གིས་གང་ཐོབ་
པ༑ །དེ་ཡིས་སྐྱེ་བོ་ཐམས་ཅད་ཀྱིས། །འཇམ་དབྱངས་ཤེས་རབ་ཐོབ་པར་ཤོག །ལན་གསུམ། དེའི་དུས་སུ་ཁས་བླངས་པའི་དམ་ཚིག་སྡོམ་པ་ཐམས་ཅད་མི་ཉམས་པར་བསྲུང་སྙམ་པ་འདིའི་
རྗེས་ཟློས་མཛོད། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི། །ལན་གསུམ། དེ་ལྟར་རྗེ་བཙུན་འཇམ་པའི་དབྱངས་དཀར་པོའི་སྐྲ་གསུང་ཐུགས་ཡོན་ཏན་འཕྲིན་ལས་
ཀྱི་རྗེས་གནང་དགེ་རྩ་བསྔོ་བ་དམ་ཚིག་འཛིན་པ་དང་བཅས་ལེགས་པར་གྲུབ་ཟིན་པ་ཡིན་པས་བཀའ་དྲིན་གཏང་རག་གི་ཡོན་དུ་མཎྜལ་འབུལ་བར་མཛོད། བསོད་ནམས་འདི་ཡིས་སོགས་བརྗོད། རྗེས་
ཆོག་གཞུང་བཞིན་བྱའོ། །འདི་ཡང་ཤཱཀྱ་རིན་ཆེན་དྲི་མེད་ལེགས་པའི་བློ་གྲོས་ཀྱིས་ཉི་མ་གཅིག་གི་ཕྱེད་ཡོལ་ཙམ་གྱི་ཁོངས་སུ་བྲིས་པ་སེམས་ཅན་ཐམས་ཅད་ཤེས་རབ་ཀྱི་སྣང་བ་རྒྱས་པའི་རྒྱུར་གྱུར་ཅིག ༎ །།སརྦ་མངྒ་ལཾ།།

༄༅། །གདུགས་དཀར་གྱི་བསྙེན་སྒྲུབ་ལས་སྦྱོར་གསུམ་གྱི་ཆོ་ག་བཞུགས་སོ།།
གཅིག་
དཀར་

༄༅། །དེ་བཞིན་གཤེགས་པའི་རིགས་དགེ་རྣམས། །དེ་བཞིན་གཤེགས་པར་མཛད་པའི་ཕྱིར། །དེ་བཞིན་གཤེགས་པའི་གཙུག་
ཏོར་ནས། །དེ་བཞིན་གཤེགས་མ་བྱོན་དེར་འདུད། །གང་གི་རིག་རྒྱལ་ཆོ་ག་ཡིས། །ཕུན་སུམ་ཚོགས་དོན་འབྱོར་གྱུར་ཅིང༌། །མི་མཐུན་ཕྱོགས་
རྣམས་ཕྱིར་བཟློག་པས། །དད་ལྡན་ཆེད་དུ་དེ་རྩོམ་བྱ།། བཅོམ་ལྡན་འདས་མ་དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་མོ་ཅན་གཞན་གྱི་མི་ཐུབ་མ་བསྒྲུབ་
པར་འདོད་པས། བསྙེན་པ་དང་། སྒྲུབ་པ་དང་། ལས་ལར་སྦྱོར་བའི་ཚུལ་ཤེས་པར་བྱའོ། །དེ་ལ་དང་པོ་ནི། འདི་ཉིད་ཀྱི་དབང་ངམ་རྗེས་སུ་གནང་བ་ཐོབ་དམ་ཚིག་དང་ལྡན་པས། གནས་

གདུགས་
ཨ ༄༅། །དབེན་ཞིང་ཡིད་མཐུན་པར་བྲིས་སམ་འབུར་དུ་དོད་པའི་སྐུ་མཆོད་པ་བཟང་པོས་མདུན་བདར་བ། དེའི་མདུན་ན་རང་ཉིད་ཁྲུས་བྱས། གོས་གཙང་མ་
གྱོན༑ སྨྱུང་བར་གནས་པས་སམ། གཞན་དུ་མངར་གསུམ་དང་དཀར་གསུམ་གྱི།ཁ་ཟས་ལས་གཞན་སྤངས། སྟན་བདེ་བ་ལ་གནས་པར་བྱའོ།། དུས་འདི་ནས་གཟུང་སྟེ་སྙིང་པོ་བྱང་
ཆུབ་ལ་མཆིས་ཀྱི་བར་དུ། ཕྱོག་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་གཅིག་ཏུ་བསྡུས་
པའི་ངོ་བོ། ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་ཁུངས། འཕགས་པའི་དགེ་འདུན་ཐམས་ཅད་ཀྱི་མངའ་བདག རྗེ་བཙུན་རྩ་བ་དང་

བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །སངས་རྒྱས། ཆོས། དགེ་འདུན། བཅོམ་ལྡན་འདས་གདུགས་དཀར་མོ་ཅན་གྱི་ལྷ་ཚོགས་ལ། སངས་རྒྱས་
ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་བསྙེན་སྒྲུབ་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་མྱུར་འགྲུབ་
ཤོག༑ ཅེས་ལན་གསུམ་བྱ། དེ་ནས། རང་ཉིད་བཅོམ་ལྡན་འདས་མ་གདུགས་དཀར་མོ་ཅན་ཕྱག་གཉིས་པར་གསལ་བའི་སྐུ་ལས་འོད་འཕྲོས་པས། འོག་ཐམས་ཅད་རྡོ་རྗེའི་ས་གཞི། སྟེང་ཐམས་
ཅད་རྡོ་རྗེའི་གུར་དང་བླ་བྲེ། ཕྱོགས་མཚམས་ཐམས་ཅད་རྡོ་རྗེའི་ར་བ་ཟླུམ་པོ་ལ་རྡོ་རྗེ་མདའི་དྲ་བས་བརྒྱན་པ། བར་མཚམས་མེད་པ་ཅིས་ཀྱང་མི་ཚུགས་ཅིས་ཀྱང་མི་ཤིགས་ཅིས་ཀྱང་མི་འཇིག་
པའི་རྡོ་རྗེའི་མཁར་མེའི་ཕུང་པོར་འབར་བ་ནམ་མཁའི་ཁམས་ཁྱབ་པ་དེ་ལས་ཕྱག་རྒྱའི་ཚོགས་བཅུ་འཕྲོས་ཏེ་སྟེང་འོག་ཕྱོགས་མཚམས་ཐམས་ཅད་ཀྱི་བགེགས་བསྲུང་བའི་ཕྱིར་བཞུགས་པར་
གྱུར༑ ཨོཾ་རྀ་ཥི་ག་ཎ་ཞེས་ནས་རཀྵ་རཀྵ་མཾ་བསྲུང་དུ་གསོལ་ལོ།། ཞེས་པའི་བར་གྱི་སྔགས་བཟླ། དེ་ནས། རང་གི་སྙིང་གར་ཟླ་བའི་སྟེང་ཨོཾ་དཀར་པོ་དེ་ལས་འོད་ཟེར་འཕྲོས་པས། ཕྱོགས་བཅུའི་
236

།སངས་རྒྱས་དང་བྱང་ཆུབ་སེམས་དཔའ་བཅོམ་ལྡན་འདས་མ་གདུགས་དཀར་མོ་ཅན་གཞན་གྱིས་མི་ཐུབ་མ་ཆེན་མོ་ཕྱག་རྒྱའི་ཚོགས་ཀྱིས་བསྐོར་བའི་དཀྱིལ་འཁོར་
གདུགས་
མདུན་གྱི་ནམ་མཁར་བཛྲ་ཨངྐུ་ཤ་ཛཿ སྤྱན་དྲངས། ཨོཾ་པྲ་ཝ་ར་སངྐཱ་རཱ་པྲ་ཏཱིཙྪ་སྭཱ་ཧཱ། ཞེས་པ་ཞབས་བསིལ། པུཥྤ་མ་ལེ་སྭཱ་ཧཱས་མེ་ཏོག་གི་གདན་ཕུལ། བཅོམ་ལྡན་ཤཱཀྱ་སེང་གེ་ཡི། །དབུ་ཡི་གཙུག་ཨ
ཏོར་ནས་བྱུང་བ། །མཐུ་སྟོབས་རྫུ་འཕྲུལ་མཆོག་མངའ་བའི། །གདུགས་དཀར་འཁོར་དང་བཅས་ལ་བསྟོད། །ཨོཾ་བཛྲ་པུ ཥྤ་ཧཱུྃ་ཧཱུྃ་ཕཊ། དྷཱ་པེ། ཨཱ་ལོ་ཀེ གནྡྷ། ནཻ་ཝི
དྷཱུ༑ ཤཔྟ། དངོས་དང་སྔགས་རྒྱ་ཡིད་ཀྱིས་སྤྲུལ་པས་མཆོད། དཀོན་མཆོག་གསུམ་ལ་བདག་སྐྱབས་མཆི།། སོགས་གསུམ། བཛྲ་མུ ཚོགས་ཞིང་རང་གནས་སུ་གཤེགས། སེམས་ཅན་ཐམས་
ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དང་
༈ མི་འབྲལ་བར་གྱུར་ཅིགྋ སེམས་ཅན་ཐམས་ཅད་ཉེ་རིང་ཆགས་སྡང་དང་བྲལ་བའི་བཏང་སྙོམས་ཚད་མེད་པ་ལ་གནས་པར་གྱུར་ཅིག ཨོཾ་སྭ་བྷཱ་ཝ་ཤུདྡྷ སརྦ་དྷ་རྨཱསྭ་བྷཱ་ཝ་ཤུདྷོ྅་ཧཾ་སྟོང་པ་

ཉིད་བསྒོམ་པར་བྱའོ། །དེ་ལས་ཟླ་བའི་དཀྱིལ་འཁོར་ལ་གནས་པའི་ཨོཾ་དཀར་པོ། དེ་ལས་འོད་ཟེར་འཕྲོས་པས་འགྲོ་བའི་དོན་བྱས་ཏེ། ཚུར་འདུས་པ་ལས་གདུགས་དཀར་པོ་ཨཾ་གྱིས་མཚན་
པར་གྱུར་ཏེ། དེ་ལས་འོད་ཟེར་ལྷ་མོའི་སྐུ་དང་བཅས་པ་སྤྲོས་པས་འཇིག་རྟེན་ཐམས་ཅད་དུ་ནད་དང་སྡུག་བསྔལ་ཐམས་ཅད་བཀྲོལ་ཏེ། ཚུར་འདུས་པས། འཕགས་མ་གདུགས་དཀར་མོ་
ཅན༑ སྐུ་མདོག་དཀར་མོ་རྒྱན་ཐམས་ཅད་ཀྱིས་བརྒྱན་པ། ཕྱག་དང་པོ་གཉིས་ཀྱི་གདུགས་དཀར་པོ་འཛིན་པ། སྤྲུལ་པའི་དབུ་སྟོང་ཕྱག་སྟོང་མངའ་བ་ལ། སྤྱན་བྱེ་བ་བརྒྱ་ཕྲག་སྟོང་མངའ་བ་
ཆེན་མོ། དབུ་ལ་མི་ཕྱེད་རྡོ་རྗེ་འབར་བའི་མཚན་རྟགས་ཅན། ས་གསུམ་གྱི་དཀྱིལ་འཁོར་ལ་མངའ་མཛད་པ། བདག་དང་གཞན་རྣམས་འཇིགས་པ་ཐམས་ཅད་ལས་སྐྱོབ་པ། ཕྱག་རྒྱའི་ཚོགས་
ཀྱིས་ཀུན་ནས་ཡོངས་སུ་བསྐོར་བར་གྱུར། དེའི་ཐུགས་ཀར་ཡེ་ཤེས་སེམས་དཔའ་ཕྱག་གཉིས་མ། དེའི་ཐུགས་ཀར་ཟླ་བ་ལ་ཨཾ་དེ་ལས་འོད་ཟེར་འཕྲོས་པས་ཡེ་ཤེས་ཀྱི་ལྷ་མོ་འཁོར་བཅས་སྤྱན
དྲངས་ཛཿ ཧཱུྃ བཾ་ཧོཿ བདག་བསྐྱེད་གཙོ་འཁོར་དང་གཉིས་སུ་མེད་པར་གྱུར། དེ་ནས་སླར་ཡང་ཐུགས་ཀའི་འོད་ཟེར་གྱིས་རྣམ་པར་སྣང་མཛད་གཙོ་བོར་གྱུར་པའི་དབང་ལྷ་རིགས་ལྔ་སྤྱན་དྲངས་ཇི་

༄༅། །ལྟར་བལྟམས་པ་སོགས་ཀྱིས་དབང་བསྐུར། རིགས་ཀྱི་བདག་པོ་རྣམ་པར་སྣང་མཛད་ཀྱིས་དབུ་བརྒྱན་པར་གྱུར། དེ་ནས་མཆོད་བའེ་ཆོགས་རྣམས་བྱིན་གྱིས་བརླབས་པའི་
གདུགས་
ཕྱིར༑ ལག་པ་སྙིམ་པ་སྦྱར་བསྐྱོད་ཅིང་། ན་མཿ སརྦ་བུདྡྷ་བོ་དྷི་ས་ཏྭ་ནཱཾ་སཾརྦ་ཐཱ་ཁཾ་ཨུངྒ་ཏེ་སྥ་ར་ཎ་ཨི་མཾ་ག་ག་ན་ཁཾ་ས་མནྟ་སྭཱ་ཧཱ། བདག་གི་སྨོན་ལམ་དང་བསོད་ནམས་ཀྱི་སྟོབས་དང༌། སངས་
ཨ
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བྱིན་གྱིས་བརླབས་པའི་སྟོབས་ཀྱིས། འཕགས་མ་གདུགས་དཀར་མོ་ཅན་ཀྱི་དཀྱིལ་འཁོར་དང་། སངས་རྒྱས་ཀྱི་ཞིང་ཐམས་ཅད་མཆོད་པའི་
སྤྲིན་ཆེན་པོས་ཐམས་ཅད་གང་བར་གྱུར་ཅིག དེ་ནས་མདུན་གྱི་སྐུ་གཟུགས་སམ་དཀྱིལ་འཁོར་རམ་རྟེན་ཅི་ཡོད། ཨོཾ་སྭ་བྷཱ་ཝས་སྦྱངས། བྷཾ་ལས་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པའི་
གཞལ་ཡས་ཁང་རྡོ་རྗེ་རིན་པོ་ཆེའི་རྒྱལ་པོ་དཀར་སེར་དམར་ལྗང་སྔོ་བ་ལས་གྲུབ་པ་གྲུ་བཞི་པ་རྨང་གི་ཕྱིར་འདོད་པའི་ལྷ་མོ་གནས་པའི་པདྨ་རཱ་གའི་སྣམ་བུ་དང༌། བ་གཾ་འཛམ་བུ་ན་དཱི་ཧ་རཱ་ནག་པོའི་
╗ སྟེང་གི་གསེར་གདུང་ལས་མུ་ཏིག་དཀར་དམར་གྱི་དྲ་བ་དང་དྲ་བ་ཕྱེད་པ་འཕྱང་བ། རྒྱ་ཕུབས་ཀྱི་ལྕམ་སྣ་ལས་ཐུར་དུ་ཨིནྡྲ་ནཱི་ལའི་ཤར་བུ་དང་། པད་ཀྱི་ཐད་དང་མཉམ་པའི་སྟེང་དུ་ཀརྐེ་ཏའི་

མདའ་ཡབ་པདྨ་ཕྱེད་པའི་དབྱིབས་ཅན། རྣམ་པར་རྒྱལ་བའི་རྒྱལ་མཚན་དང་གདུགས་བ་དན་རྣམ་པ་མང་པོས་མཛེས་པ། ཐོག་འཕར་མ་གསུམ་བརྩེགས་ཀྱི་དབུས་འཕྱུར་བུ་རྡོ་རྗེ་རིན་པོ་ཆེའི་ཏོག་
གིས་བརྒྱན་ཅིང་། སྒོ་བཞིའི་སྒོ་ཁྱུད་ཏཱ་ར་ཎ་བཞིས་སྤྲས་པའི་རྩེར། གདུགས་ཀྱིས་ཕུབ་པའི་གསེར་གྱི་འཁོར་ལོ་རྩིབས་སྟོང་དང་ལྡན་པ། པདྨ་ལ་གནས་པ་ལ་རི་དྭགས་ཟུང་མིག་མི་འཛུམ་པར་
བལྟ་བ། འབར་བ། བཀྲ་བ་བལྟ་ན་སྡུག་པ། རྣམ་པར་ཕྱེ་བ། ཕྱི་ནས་བལྟས་ན་ནང་གསལ་ཞིང་ནང་ནས་བལྟས་ན་ཕྱི་གསལ་བ་རྒྱ་དང་ཁྱོན་བློས་མི་འཁྱུད་པའི་ནང་དུ་པདྨ་འདབ་མ་བཞི
པ༑ །དེའི་ཕྱི་རོལ་དུ་འཁོར་ལོ་རྩིབས་བཅུ་དྲུག་པ་ལྟེ་བར་སེང་གེའི་གདན་དེའི་སྟེང་དུ་ཉི་ཟླ། ལྷ་གནས་རྣམས་སུ་ཉི་ཟླའི་གདན་རེ་འཁོད་པར་གྱུར། དེ་ནས་དྲི་ཞིམ་པོའི་སྤོས་དང་། རོལ་མོ་དབྱངས་སྙན་
པོས༑ ཕྱོགས་བཅུའི་རྒྱལ་བ་སྲས་བཅས་དང་། །རྫོགས་སངས་རྒྱས་ཀྱི་གཙུག་ཏོར་གྱི། །ཞིང་ཁམས་བསམ་མི་ཁྱབ་པ་ནས། །བཅོམ་ལྡན་འདས་མ་གདུགས་དཀར་མོ། །གཞན་གྱིས་མི་ཐུབ
ལྷ་མོ་ཆེ། །ཕྱག་རྒྱའི་ཚོགས་ཀྱིས་བསྐོར་བ་དང༌། །སྤྲུལ་པ་བཀའ་ཉན་ཐམས་ཅད་ཀྱིས། །མདུན་བདར་མཆོད་པའི་གནས་འདིར་བྱོན། །བཛྲ་ཨངྐུ་ཤ་ཛཿ ཨོཾ་པྲ་ཝ་ར་སངྐཱ་ར་མཧཱ་ཨཉྙཾ་པྲ་

༄༅། །ཏཱི ཙྪ་སྭཱ་ཧཱ། ཞེས་བཞུགས་པའི་མཆོད་ཡོན་ཕུལ་བས་གཞལ་ཡས་ཁང་ནང་དུ་བྱོན་ཏེ། དབུས་ཀྱི་གདན་བཅོམ་ལྡན་འདས་མ་གདུགས་དཀར་མོ་ནས་སྐྱོབ་པ་ཞེས་པའི་
བར༑ སངས་རྒྱས་དང་བྱང་ཆུབ་སེམས་དཔའ་ཐམས་ཅད་དབུའི་ཐད་ཀྱི་སྟེང་གི་ནམ་མཁའ་ལ་བཞུགས་པ། པད་འདབ་ལ་གཡས་སྐོར་གྱིས་ལྷ་མོ་དྲག་ཤུལ་ཆེན་མོ་དང༌། རབ་གཏུམ་མ་
དང་༑ འབར་མ་ཆེན་མོ་དང༌། སྟོབས་ཆེན་མ་དང༌། ཕྱོགས་ཀྱི་མདོག་ཅན། རྡོ་རྗེ་ཁུ་ཚུར་དཀུར་བརྟེན་ཅིང་བུམ་པ་ཐུགས་ཀར་བཟུང་བས་འགྱིང་བ་ཕྱེད་སྐྱིལ་གྱིས་བཞུགས་པ། ཤར་གྱི་
རྩིབས་བཞི་ལ། འབར་བའི་འཕྲེང་བ་གོས་དཀར་མོ་སེར་མོ། འཕགས་མ་སྒྲོལ་མ་ཁྲོ་གཉེར་ཅན་སྔོ་བསངས། རྒྱལ་བའི་རྡོ་རྗེ་འཕྲེང་ཞེས་གྲགས་པ་ལྗང་ཁུ། གཡས་འཕྲེང་བ། གཡོན་
ཨུཏྤལ་འཛིན་པ། ལྷོའི་རྩིབས་ལ། གཞན་གྱིས་མི་ཐུབ་མ་འཕྲེང་བ་ཅན་ད་ཀར་མོ། གཡས་རྡོ་རྗེ། རྡོ་རྗེ་མཁར་རྣམས་འཇོམས་པ་མོ་སེར་མོ། གཡས་དབྱུག་པ། ཞི་བའི་ལྷ་རྣམས་ཀྱིས་
༈ མཆོད་མ་ནག་མོ། གཡས་སྤོས་ཕོར། གཟུགས་ཞི་གཟི་བརྗིད་ཅན་སེར་མོ། གཡས་རྡོ་རྗེ་ལུ་གུ་རྒྱུད། གཡོན་ཐམས་ཅད་རིན་པོ་ཆེ་བསྣམས་པ། ནུབ་ཀྱི་རྩིབས་ལ། འཕགས་མ་སྒྲོལ་མ་་

སྟོབས་ཆེན་མ་དམར་མོ། རྡོ་རྗེ་ལུ་གུ་རྒྱུད་གཞན་མ་སེར་མོ། རྡོ་རྗེ་གཞོན་ནུ་རིག་འཛིན་མ་དཀར་མོ། ལག་ན་རྡོ་རྗེ་རིག་འཛིན་མ་ལྗང་ཁུ། བཞི་ཀ་གཡས་རྡོ་རྗེ། གཡོན་བགྲང་འཕྲེང་འཛིན་
པ༑ བྱང་གི་རྩིབས་བཞི་ལ་ལེ་བརྒན་རྩི་རིན་ཆེན་མ་དམར་མོ། སྣང་མཛད་རྡོ་རྗེ་གཙུག་ཏོར་གྲགས་དཀར་མོ། རྣམ་པར་འགྱིང་བའི་རྡོ་རྗེ་མ་ལྗང་ཁུ། གསེར་འོད་ལྟ་བུའི་སྤྱན་མངའ་མ་སེར་
མོ༑ བཞི་ཀ་གཡས་སྣ་ཚོགས་རྡོ་རྗེ། གཡོན་འཕྲེང་བ་འཛིན་པ། སྟེང་དུ་རྡོ་རྗེ་སྒྲོལ་དཀར་མོ། འོག་ཏུ་པདྨའི་སྤྱན་ཟླ་འོད་གཉིས་གཡས་སྐྱབས་སྦྱིན། གཡོན་པདྨ་འཛིན་པ། ལྷ་མོ་དེ་
ཐམས་ཅད་ཅུང་ཟད་ཁྲོས་པ། ལྷ་རྫས་ཀྱི་རྒྱན་དང་ན་བཟའ་ཅན་སེམས་དཔའི་སྐྱིལ་ཀྲུང་གི་བཞུགས་པའོ། །གྲྭ་བཞིར། མེ་ཏོག་མ་དང་བདུག་སྤོས་མ། །མར་མེ་མ་དང་དྲི་ཆབ་མ། །དཀར་
སྔོ་དམར་ལྗང་བ་རང་མིང་གི་མཆོད་རྫས་འཛིན་པ། ཤར་སྒོར་ལྕགས་ཀྱུ་མ་དཀར་མོ། ལྷོར་ཞགས་པ་མ་སེར་མོ། ནུབ་ཏུ་ལྕགས་སྒྲོགས་མ་དམར་མོ། བྱང་དུ་དྲིལ་བུ་མ་ལྗང་ཁུ་འཇིག་རྟེན་
པའི་ཚོགས་ཐམས་ཅད་ཕྱི་རོལ་ཀྱི་ཁོར་ཡུག་ལ་ཀུན་ནས་བསྐོར་ཏེ་བཞུགས་པར་གྱུར། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།། ནས། གསུང་གི་ཏོག་གི་རྒྱལ་པོ་

།ལ་ཕྱག་འཚལ་ལོའི་བར་ཕྱག་བྱ། ན་མཿ སརྦ་བུདྡྷ་བོ་དྷི་སཏྭ་ནཱཾ། སརྦ་ཏྲཱ་སམ་ཀུ་སུ་མ་ཏི། ཨ་དྷི་ཛྙཱ་ར་ཤི་རནཱི། ན་མོ་སྟུ་ཏེ་སྭཱ་ཧཱ། གདུགས་དཀར་མོ་ཅན་
གདུགས་
གྱི་ལྷ་ཚོགས་རྣམས་ལ། ཡོན་ཏན་བསྔགས་པ་རྒྱ་མཚོ་སྒྲོགས་པའི་དབྱངས་རབ་འབྱམས་སེམས་ཅན་གྱི་ཁམས་ཐམས་ཅད་དང་། ྋཆོས་ཀྱི་དབྱིངས་སུ་གྲགས་པ་འཇུག་པ་གྱུར་ཅིག སྲིད་
ཨ
གསུམ་སྟོན་པ་མི་དང་ལྷ་ཡི་ལྷ། །མཚུངས་མེད་བདེ་གཤེགས་ཤཱཀྱ་སེང་གེ་ཡི། །མཐོན་མཐིང་གཡས་སུ་འཁྱིལ་བའི་སྤྱི་གཙུག་ནས། །ཡ་མཚན་རྨད་བྱུང་ལྷ་མོ་ཁྲོ་རྒྱལ་གཙོ། །ཁམས་
གསུམ་དག་ན་ཁྱེད་འདྲའི་མགོན་མེད་དེ། །ཐུགས་རྗེའི་དབང་ཕྱུག་བཀྲ་ཤིས་མཆོག་གི་ལྷ། །སྐུ་མདོག་གངས་རིའི་རྩེ་ལ་ཉི་ཤར་འདྲ། །ཞལ་མང་སྟོང་ལ་སྤྱན་མང་བྱེ་བ་བརྒྱ། །སྲིད་པའི་
བཙོན་རར་སེམས་ཅན་ཉམས་ཐག་པ། །དུས་གསུམ་གཟིགས་ནས་སེམས་ཅན་གྲོལ་མཛད་དེ། །ཞལ་སྟོང་ཕྱག་སྟོང་སྤྱན་སྟོང་རྣམས་ཀྱིས་ནི། །ཀུན་ལ་ཁྱབ་མཛད་ཁྱོད་ལ་ཕྱག་འཚལ་
༈ བསྟོད༑ །མ་རིག་ནོངས་པས་བསླུས་པའི་སེམས་ཅན་རྣམས། །རང་གི་ལས་ཉིད་རྣམ་པར་སྨིན་པ་ཡི། །འདུ་བ་རྣམ་བཞིའི་རིམས་ནད་མི་བཟད་པ། །ཞི་མཛད་ཐུགས་རྗེ་ཅན་ལ་ཕྱག་འཚལ་

བསྟོད༑ །ཇི་ལྟར་ཁྱོད་ཀྱིས་སེམས་ཅན་མང་པོ་ལ། །ཐུགས་རྗེ་མཆོག་གིས་འགྲོ་དོན་ཉེར་གཟུང་ནས། །སྲིད་གསུམ་འཇིགས་པ་ཆེ་ལས་བསྒྲལ་གྱུར་ཅིང༌། །སྡུག་བསྔལ་མང་པོའི་ནད་ལས་
ཐར་མཛད་ལྟར། །བདག་ཀྱང་ཁྱོད་བཞིན་འགྲོ་བའི་མགོན་གྱུར་ཏེ། །སེམས་ཅན་ཀླུ་ཡི་ཞགས་པས་ཟིན་པ་དང༌། །ནད་ཀྱི་བསྐལ་པས་ཉེན་པའི་སེམས་ཅན་ལ། །སྡུག་བསྔལ་སེལ་བའི་
སྐྱབས་སུ་བདག་གྱུར་ཅིག །གཞན་གྱིས་མི་ཐུབ་དྲག་ཤུལ་ཆེ། །ནས། པདྨའི་སྤྱན་དང་ཟླ་འོད་དང༌། །ཕྱག་རྒྱའི་ཚོགས་ལ་ཕྱག་འཚལ་ལོ།། ཞེས་པའི་བར་གྱིས་བསྟོད། །མཆོདཔ་ནི། ལྷ་མོ་ཟླ་བ་
ལྟར་དཀར་གཟུགས། །མཚར་སྡུག་ལང་ཚོས་སྙེམས་པའི་གར། །མེ་ཏོག་འཕྲེང་བས་སྒྲིབ་ཟོལ་གྱིས། །མཐོ་རིས་མདུན་ས་བཞིན་དུ་མཆོད། །ཨོཾ་བཛྲ་པུཥྤ་ཧཱུྃ་ཧཱུྃ་ཕཊ། ལྷ་མོ་གནམ་ཁ་
ལྟར་མཐིང་གཟུགས། །དྲི་ཞི་ངད་པ་འཐུལ་བའི་གར། །བདུག་སྤོས་འཕྲེང་བས། མཐོ་རིས། དྷཱུ་པེ། ལྷ་མོ་མཚམས་སྤྲིན་ལྟར་དམར་གཟུགས། །ཉིན་བྱེད་འབུམ་གྱི་འོད་འཕྲོའི་
གར༑ །མར་མེའི་འཕྲེང་བས། མཐོ་རིས། ཨཱ་ལོ་ཀེ ལྷ་མོ་མར་གད་ལྟར་ལྗང་གཟུགས། །རེག་པོས་སིམ་བྱེད་བྱུག་པའི་གར། །དྲི་ཆབ་འཕྲེང་བས། མཐོ་རིས། གནྡྷ། ལྷ་མོ་

།གསེར་ལྟར་སེར་བའི་གཟུགས། །མ་མཆུའི་རོ་བརྒྱས་མངར་བའི་གར། །ཞལ་ཟས་འཕྲེང་བས།མཐོ་རིས།ནི་ཝི་དྱ། ལྷ་མོ་བཻཌཱུརྻ་ལྟར་སྔོ་གཟུགས།༄༅།
གདུགས་
སྙན་འགྱུར་གླུ་སྒྲ་སྒྲོག་པའི་གར། །རོལ་མོའི་འཕྲེང་བས། མཐོ་རིས། ཤལྟ། རྒྱས་པར། འཛམ་བུའི་གསེར་ལས་རང་བྱུང་ལྟེ་བ་ཟླུམ། །རྩིབས་སྟོང་མུ་ཁྱུད་མཆོག་ཏུ་རྣམ་འཕྲུལ་ཨ
བ༑ །མཁའ་ལ་རབ་འཕགས་ཕྱོགས་ལས་རྒྱལ་བྱེད་པའི། །འཁོར་ལོ་རིན་ཆེན་ནམ་མཁའ་བཀང་སྟེ་འབུལ། །ཨོཾ་སིཏཱ་ཏ་པ་ཏྲ་སཾ་པ་རི་ཝཱ་རཾ་ཙཀྲ་རཏྣ་པྲ་ཏཱིཙྪ་སྭཱ་ཧཱ། ཐལ་དཀར་མཆེ་བ་དྲུག་
པ་ཟླ་འོད་ཅན། །ཆུ་ཞེང་ཕུན་ཚོགས་ཡུད་ཀྱིས་མཁའ་ལམ་ནས། །ས་ཆེན་རྒྱ་མཚོའི་སྐ་རགས་ཅན་བསྐོར་བའི། །གླང་པོ་རིན་ཆེན། ཧ་སྟི་རཏྣ། སྤུ་ཁ་རྨ་བྱའི་མགྲིན་འདྲ་ཡིད་འོང་
ཞིང་༑ །གསེར་གྱི་རྒྱན་ལྡན་མགྱོགས་པ་ཡིད་ལྟ་བུས། །ཐོ་རངས་ས་རྣམ་བསྐོར་ཏེ་སླར་ལྡོག་པའི། །རྟ་མཆོག་རིན་ཆེན། ཨ་ཤྭ་རཏྣ། ཀུན་ཏུ་སྔོ་བ་སྣང་བྱེད་བཻཌཱུརྻ། །ཉིན་མོར་བྱེད་པ་
༈ འོད་ཀྱིས་རྣམ་གནོན་ཅིང༌། །བསམ་པ་རྫོགས་བྱེད་ལེགས་སྦྱངས་ཆ་བརྒྱད་པ། །ནོར་བུ་རིན་ཆེན། མ་ཎི་རཏྣ། འཆི་མེད་བུ་མོ་བཞིན་དུ་གཟུགས་མཛེས་ཤིང༌། །རཾག་པ་མཆོག་གིས་ལུས་

སེམས་བདེ་བྱེད་པ། །སྒྱུ་རྩལ་ཀུན་ཤེས་སྨྲ་མཁས་དྲི་བཟང་གཏེར། །བཙུན་མོ་རིན་ཆེན། སྟྲཱི་རཏྣ། ཕུར་བུའི་བློ་ལྡན་མཛངས་ཤིང་ཡིད་གཞུངས་པ། ཁོར་ཡུག་གཏེར་གྱི་འདོད་དགུར་
འཛུད་བྱེད་ཅིང༌། །དེས་པཾ་སྙན་པའི་ཚིག་འབྱིན་ལྷ་མིག་ཅན། ཁྱིམ་བདག་རིན་ཆེན། པུ་རུ་ཥ་རཏྣ། སྲེད་མེད་བུ་ཡི་སྟོབས་ལྡན་དཔའ་བ་དང་། །རྟུལ་ཕོད་ཡིད་ལ་བརྒྱུས་པའི་དོན་རྣམས་
ཀུན༑ །མོད་ལ་སྒྲབ་ཅིང་ཕས་རྒོལ་མེད་བྱེད་པ། །བློན་པོ་རིན་ཆེན ཁངྒ་རཏྣ། འོད་ཟེར་གྱི་སྔོ་རལ་གྲི་པགས་པ་འཇམ། །དགའ་བའི་ནགས་ཚལ་གོས་ནི་ཡིད་རྗེས་འགྲོ། མཐུ་ལྡན་
མཆིལ་ལྷམ་ཁང་ཁྱིམ་གཞལ་དུ་མེད། །རེག་འཇམ་གཟིམས་ཆ། ཨུ་པ་རཏྣ། པད་ཅན་དུང་ལྟར་རབ་དཀར་ཟླ་བཞིན་མ། །དཔལ་གྱི་བེའུ་ཐོགས་ནས་སྙེམས་པ་ཡིས། །འཕགས་མཆོག་
ཐུགས་ལ་དགྱེས་པའི་རྒྱས་བཏབ་པའི། །བཀྲ་ཤིས་དམ་པས་ཀུན་ཏུ་ཤིས་གྱུར་ཅིག །ཤྲཱི་བནྡྷུ། འཇིགས་བྱེད་ཀུན་དའི་འོད་ལྡན་ལུས་ཕྲ་མ། །གསེར་གྱི་འཁོར་ལོ་འཆང་བའི་རྣམ་འགྱུར་
གྱིས༑ །འཕགས་མཆོག་ཐུགས་ལ་དགྱེས་པའི་རྒྱས་བཏབ་པའི། །བཀྲ་ཤིས་དམ་པས་ཀུན་ཏུ་ཤིས་གྱུར་ཅིག །སུ་ཝརྣ་ཙཀྲ། འོད་ཅན་མཐོན་མཐིང་བཅུ་དྲུག་ལང་ཚོ་མ། །རིན་ཆེན་འདབ་༔

།བརྒྱ་བཟུང་ནས་རོལ་རྩེད་ཀྱིས། །འཕགས་མཆོག་ཐུགས་ལ་དགྱེས་པའི་རྒྱས་བཏབ་པའི། །བཀྲ་ཤིས་དམ་པས་ཀུན་ཏུ་ཤིས་གྱུར་ཅིག །པདྨ་ཀུཉྩར། རྣམ་༄༅།
གདུགས་
རྒྱལ་སྔོ་སྐྱ་འདོད་པའི་དབྱངས་མཁན་མ། །རྒྱལ་མཚན་བསྒྲེང་ཞིང་ག་མ་ཀས་བཅིངས་གླུས། །འཕགས་མཆོག་ཐུགས་ལ་དགྱེས་པའི་རྒྱས་བཏབ་པའི། །བཀྲ་ཤིས་དམ་པས་ཀུན་ཏུ་ཤིས་གྱུར་
ཅིག །ཀུནྡ་དྷུ་ཛ། མདངས་ལྡན་ལི་ཁྲིའི་རྡུལ་འཆང་མིག་ཡངས་མ། །མུ་ཏིག་གདུགས་དཀར་བསྐོར་ཞིང་ཟུར་མིག་མདས། །འཕགས་མཆོག་ཐུགས་ལ་དགྱེས་པའི་རྒྱས་བཏབ་པའི།
བཀྲ་ཤིས་དམ་པས་ཀུན་ཏུ་ཤིས་གྱུར་ཅིག །སི་ཏཱ་ཏ་པ་ཏྲ། དཀར་ཤམ་མཚམས་སྤྲིན་མདོག་ཅན་གཟུགས་མཛེས་མ། །གཏེར་གྱི་བུམ་པས་ལག་བྲེལ་རྩེད་འཇོ་ཡིས། །འཕགས་མཆོག་
ཐུགས་ལ་དགྱེས་པའི་རྒྱས་བཏབ་པའི། །བཀྲ་ཤིས་དམ་པས་ཀུན་ཏུ་ཤིས་གྱུར་ཅིག །ནིདྷི་གྷ་ཊ། དྲི་མེད་མར་གད་མདངས་ཅན་དཔལ་ལྡན་མ། །གཡས་སུ་འཁྱིལ་བའི་དུང་བསྣམས་འཇོ་
དཀར་སྒེག་གིས། །འཕགས་མཆོག་ཐུགས་ལ་དགྱེས་པའི་རྒྱས་བཏབ་པའི། །བཀྲ་ཤིས་དམ་པས་ཀུན་ཏུ་ཤིས་གྱུར་ཅིག །ཤངྑ་ཝརྟ། ཡིད་གཞུངས་རྨ་བྱའི་མགྲིན་འདྲ་དགའ་བསྐྱེད་མ། །

གསེར་གྱི་ཉ་འཛིན་འཛིན་འགྱིང་གཟུགས་གློག་འདྲ་བས། །འཕགས་མཆོག་ཐུགས་ལ་དགྱེས་པའི་རྒྱས་བཏབ་པའི། །བཀྲ་ཤིས་དམ་པས་ཀུན་ཏུ་ཤིས་གྱུར་ཅིག །ཀ་ན་ཀ་མདྷྱ། ཞེས་མཆོད་
ནས༑ ཐུགས་ཀ་གཉིས་སུ་ཨཾ་ལ་སྔགས་ཀྱི་འཕྲེང་བ་མུ་ཏིག་གི་འཕྲེང་བ་ལྟ་བུས་བསྐོར་བར་དམིགས་ནས་ཞལ་དང་ལྟེ་བར་མགལ་མེ་ལྟར་འཁོར་བས་རང་གཞན་ཐམས་ཅད་ཀྱི་ནད་གདོན་ལ་སོགས་
པ་བསྲེགས་པར་བསམས་ནས། ཏདྱ་ཐཱ། ཨོཾ་ཨ་ན་ལེ་ཨ་ན་ལེ། བི་ཤད་དེ་བི་ཤད་དེ། བཻ་རེ་བཻ་རེ། བཛྲ་དྷ་རི། བན་དྷ་བན་དྷ་ཎི། བཛྲ་པཱ་ཎི་ཕཊ། ཧཱུྃ་པཱ་ཎི་ཕཊ། ཧཱུྃ་ཧཱུྃ་ཕཊ་ཕཊ་ཧཱུྃ་
་བན་དྷ་ཕཊ་སྭཱ་ཧཱ། འབུམ་ལ་སོགས་པ་བཟླས་པར་བྱའོ། །དེ་ནས་ངལ་ལམ། གཏོང་བར་འདོད་ན། བཟླས་པ་ཡིད་ཀྱིས་འཕགས་པ་གདུགས་དཀར་མོ་ལ་ཕུལ་ཏེ། བདག་ལས་ཀྱི་ལྷ་མོས་འཕགས་པ་རྣམས་ལ་མཆོད་པ་
དང་༑ བསྟོད་པ་བྱ་སྟེ། བཟོད་པར་གསོལ་ཞིང་དགེ་བའི་རྩ་བ་བསྔོས་ནས་གཤེགས་སུ་གསོལ། །དེ་ནས་ལུས་བསྲུང་བར་བྱ་སྟེ་ལྡང་བར་བྱའོ། །ལངས་ནས་ཀྱང་མདོ་སྡེ་ཟབ་མོ་བཀླག་པ་ལ་སོགས་པ་བྱའོ། །རྟག་ཏུ་འཕགས་མ་གདུགས་
དཀར་མོ་དྲན་པར་བྱའོ། །ཕྱག་འཚལ་བར་དམིགས་ཤིང་འབྱུང་པོའི་ཁ་ཟས་སྤངས་ཏེ་བསྒྲུབ་པར་བྱའོ། །གཉིས་པ་སྒྲུབ་པ་ལ། རྣམ་དཔྱད་དང་པོ་ས་གཞི་གཟུང༌། །གཉིས་པ་ལ་ནི་སྟ་གོན་བྱ། །ནུབ་གསུམ་པ་ལ་འཇུག་པ་ཤིས། །ཞེས་པའི་

༄༅། །དང་པོ་ནི། དཔོན་སློབ་ཀྱི་འབྲེལ་ལེགས་པར་ཤེས་ནས། རྡུལ་མཚོན་གྱི་དཀྱིལ་འཁོར་བྱ་བའི་ཕྱིར་སའི་དབུས་སུ་དྲིའི་ཐིག་ལེ་བྱ། མེ་ཏོག་གི་ཚོམ་བུ་དགྲམ། མཆོད་གཏོར་བཤམས་ལ། གཙང་སྦྲ་བྱ་བ་
གདུགས་
ནས་བཟླས་པའི་བར་དུ་བྱས། སྐྱོབ་པ་སངས་རྒྱས་ཐམས་ཅད་ཀྱི། །སྤྱོད་པའི་ཚུལ་དང་ཁྱད་པར་གྱིས། །ས་དང་ཕ་རོལ་ཕྱིན་པ་ལ། །ལྷ་མོ་ཁྱོད་ནི་དབང་དུ་གྱུར། །ཤཱཀྱ་སེང་གེ་སྐྱོབ་པ་
ཨ
ཡིས༑ །ཇི་ལྟར་བདུད་ཀྱི་སྡེ་བཅོམ་པ། །དེ་བཞིན་བདག་ཀྱང་བདུད་སྡེ་ལས། །རྒྱལ་བར་བྱས་ཏེ་དཀྱིལ་འཁོར་བྲི།། ཞེས་མི་བསྐྱོདཔའི་ཕྱག་རྒྱས་རྡོ་རྗེ་བརྡབས་པས། སའི་དབུས་སུ་སའི་ལྷ་མོ་བསྟན་
མ་མཛེས་སྡུག་མཚུངས་པ་མེད་པ་རྒྱན་གྱིས་བརྒྱན་ཏེ་འཁོར་འབུམ་ཕྲག་དང་བཅས་པ་ལུས་ཕྱེད་སྣང་བར་འཐོན་པ་ལ། པྲ་ཏི་བྷྱཿ ཨཉྙཾ། པུཥྤ། དྷུ་པེ། ཨཱ་ལོ་ཀེ གཏྗེ། ནཻ་ཝི
ཏྱཾ༑ ཤཔྟ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། པྲ་ཏི་བྷྱཿན་མཿསརྦ་ཏ་ཐཱ་ག་ཏེ་བྷྱོཿ་བི་ཤྭ་མུ་ཁེ་བྷྱ སརྦ་ཐཱ་ཁཾ་ཨུ ཏྤ་ཏེ་སྥ་ར་ཎ་ཨི་མཾ་ག་ག་ན་ཁཾ་བ་ལི་ཏེ་སྭཱ་ཧཱ། གང་ཡང་ས་ལ་གནས་པ
༉ དང་༑ །ས་ལ་རྒྱུ་བའི་ལྷ་ཀླུ་རྣམས། །མཆོད་དང་གཏོར་མ་འདི་ལོང་ལ། །སེམས་ཅན་ཀུན་དགེ་དོན་དུ་ཡང་། །བྱམས་པའི་སེམས་ཀྱིས་གནང་བར་མཛོད། །ཅེས་བསླངས་པས་ཕྱོགས་་

འདིར་ཅི་དགའ་བར་སྤྱོད་ཅིག་ཅེས་གནང་བ་སྦྱིན་ཏེ་གཞིའི་བདག་པོ་དང་བཅས་ཏེ་དེ་ཉིད་དུ་མི་སྣང་བར་གྱུར། ཡིད་ཆེས་པའི་ས་མིན་ན་རོ་ལྔ་བསལ། རིན་པོ་ཆེ་ལྔ་ལ་སོགས་པ་བཅུག་ནས་འཐས་པར་བཅགས་ནས་
སྟེགས་བུ་གྲུ་བཞི་པ་སྟེང་མེ་ལོང་གི་ངོས་འདྲ་བ་བྱའོ། །དེར་བ་བྱུང་རཾ་དྲིའི་བྱུག་པ་བྱུགས་མེ་ཏོག་གསིལ་མ་བཀྲམ། བདུད་རྩི་འཁྱིལ་བ་དང་ཆོས་ཉིད་རྣམ་པར་དག་པའི་སྔགས་ཀྱིས་སྦྱངས། སྐུ་གཟུགས་བཞག་པ་སངས་རྒྱས་བྱང་སེམས་ཀྱི་སྐུ་
གཟུགས་ཀྱིས་གཟུང་བ་ཡིན་ནོ། །གཉིས་པ་ནི། དེ་ནས་གཟུང་ས་དེར། སྐྱབས་སུ་འགྲོ་བ་ནས་རྣམ་སྣང་གིས་རྒྱས་གདབ་པའི་བར་བྱས་སྟ་གོན་གྱི་བགེགས་ཉེ་བར་ཞི་བའི་ཆོ་ག་བྱ་སྟེ། མ་དང་ཊ་ལས་མིག་གཉིས་ཉི་མ་དང་ཟླ་
བ༑ མིག་འབྲས་ཧཱུཾ་ལས་རྡོ་རྗེ། རྐང་མཐིལ་གཉིས་སུ་ཧཱུཾ་ལས་སྣ་ཚོགས་རྡོ་རྗེས་མཚན་པའི་ཁྲོ་བོའི་སྐར་གྱུར། སློབ་མས་འཕགས་མ་གདུགས་དཀར་ལྷ་མོ་མཆོག །རིག་སྔགས་རྒྱལ་ལ་
ཕྱག་འཚལ་ལོ། །ཐུགས་རྗེའི་བདག་ཉིད་དཀྱིལ་འཁོར་ཆེ། །བདག་ལ་ལེགས་པར་བཤད་དུ་གསོལ། །དབང་ལྡན་ནས་དཀྱིལ་འཁོར་གྱི་དབུས་སུ་ཁ་བལྟས་ནས། ཧཱུཾ་ཧཱུཾ་འགྲོ་བ་འཛིན་པ་
ཡིས་ནི་བྱས་ཟིན་གྱིས། །ཧཱུཾ་ཧཱུཾ་གདུག་པའི་ཡིད་ཅན་གང་ཡིན་ཕ་ཚད་སོང་། །ཧཱུཾ་ཧཱུཾ་ཁྲོ་བོའི་རྒྱལ་པོ་སྡང་མིག་འབར་བ་ཡིས། །ཧཱུཾ་ཧཱུཾ་ཐལ་བ་བཞིན་དུ་བྱས་ཏ་རེ། །ཤར་ཕྱོགས་ནས་ནི་ཆར་ཆེན་ཧྥ

༄༅། །འབེབས། །མེ་ཕྱོགས་གློ་བུར་སྣང་བ་བྱུང༌། །གཤིན་རྗེ་འཆི་བདག་གཟུགས་སུ་བྱུང༌། །བདེན་བྲལ་སེམས་ཅན་ལ་འཇིགས་བྱེད། །ཆུ་ཕྱོགས་གཤིན་རྗེ་འབྲུག་
སྒྲ་སྒྲོགས། །རླུང་གི་ཕྱོགས་ནས་འཚུབ་མ་འབྱུང༌། །གནོད་སྦྱིན་ཕོ་མོ་བྱང་ཕྱོགས་ནས། །དབང་ལྡན་ཕྱོགས་ནས་སྣ་ཚོགས་གཟུགས། །སྟེང་ནས་མཐུ་ཆེན་ལྷ་རྣམས་དང་། །འོག་ནས་ས་
འགས་གཡོ་བྱེད་པ། །གང་དག་མཚན་མོ་རྒྱུ་བ་ཡི། །བགེགས་རྣམས་ཐམས་ཅད་འགྲོ་བར་གྱིས།། ཞེས་ཐམས་ཅད་འཇོམས་པའི་སྔགས་རིང་བརྗོད། །རྡོ་རྗེ་འགྲོས་ཀྱིས་སྐོར་བ་ལན་གསུམ་བྱ། །དེ་ནས་དབུས་སུ་
འདུག་སྟེ། སྐུ་ལས་འོད་འཕྲོས་པས་འོག་ཐམས་ཅད་རྡོ་རྗེའི་ས་གཞི་ནས་ནམ་མཁའི་ཁམས་ཁྱབ་པ་དེ་ལས་ཕྱག་རྒྱའི་ཚོགས་བཅུ་སྟོད་ཁྲོ་མོ་སྨད་ཕུར་བུ་ཕྱོགས་ཀྱི་གདོན་ལ་བཏབ་སྟེ་བཞུགས་
པ༑ ཨོཾ་རྀ་ཥི་སོགས་ཀྱི་བསྲུང་སྔགས་བཟླ། དེ་ནས་ལྷ་གནས་མ་འཆོལ་བར། གཙོ་བོའི་གནས་སུ་དྲིའི་ཐིག་ལེ་གྲུ་བཞི། འཁོར་གནས་སུ་ཟླུམ་པོ་ལ་མེ་ཏོག་གི་ཚོམ་བུ་བཀོད་མཐའ་མཆོད་པས་བསྐོར། བདེ་བའི་སྟན་ལ་འདུག་
༈ སྟེ༑ མཆོདཔ་བྱིན་གྱིས་བརླབ། དཀྱིལ་འཁོར་ཨོཾ་སྭ་བྷཱ་ཝས་སྦྱངས་པ་ནས་ལྷ་གནས་རྣམས་སུ་ཉི་ཟླའི་གདན་རེ་འཁོད་པར་གྱུར་གྱི་བར་བརྗོད། དབུས་སུ་ཟླ་བའི་དཀྱིལ་འཁོར་ལ་གནས་པའི་ཨཾ་དཀར་པོ་དེ་ལས་འོད་ཟེར་

འཕྲོས་འགྲོ་བའི་དོན་བྱས་ཏེ་ཚུར་འདུས་པ་ལས། གདུགས་དཀར་མོ་ཞེས་པ་ནས། འཇིགས་པ་ཐམས་ཅད་ལས་སྐྱོབ་པ། པད་འདབ་ལ་གཡས་སྐོར་གྱིས། ལྷ་མོ་དྲག་ཤུལ་ཆེན་མོ་
ནས༑ འཇིག་རྟེན་པའི་ཚོགས་ཐམས་ཅད་ཕྱི་རོལ་གྱི་ཁོར་ཡུག་ལ་ཀུན་ནས་བསྐོར་ཏེ་བཞུགས་པར་གྱུར་པའི་སྤྱི་བོར་ཨཾ། མགྲིན་པར་ཨཱཿ ཐུགས་ཀའི་ཆ་སྨད་ལ་ཧཱུཾ། ཐུགས་ཀར་ཟླ་བ་ལ་
ཨོཾ༑ དེ་ལས་འོད་ཟེར་འཕྲོས་པས། བསྒོམས་པ་ཇི་ལྟ་བའི་ཡེ་ཤེས་ཀྱི་འཁོར་ལོ་མདུན་གྱི་ནམ་མཁར་སྤྱན་དྲངས་པར་བསམས་ལ། ཕྱོགས་བཅུའི་རྒྱལ་བ་སྲས་བཅས་དང་ནས་ཨངྐུ་ཤ་ཛཿ ཧཱུྃ་
བཾ་ཧོཿ དམ་ཚིག་གི་འཁོར་ལོ་དང་གཉིས་སུ་མེད་པར་གྱུར། དེ་ནས་སླར་ཡང་ཐུགས་ཀའི་འོད་ཟེར་གྱིས། ནས། རྣམ་སྣང་གིས་དབུ་བརྒྱན་པར་གྱུར། མེ་ཏོག་ལ་སོགས་པའི་མཆོད་པ་དང་བསྟོད་པ
བྱ་བ་ལྷ་སྟ་གོན་ནོ། །དེ་ནས་བུམ་པ་མཚན་ཉིད་དང་ལྡན་པ་ལྔའམ་གཅིག མགུལ་དཀྲིས། ཁ་རྒྱན། ནང་རྫས་དང་བཅས་པ་དཀྱིལ་འཁོར་གྱི་སྟེང་དུ་བཀོད། སྭ་བྷཱ་ཝས་སྦྱངས། བྷཾ་ལས་ཕྱི་བུམ་པ་བཟང་པོ། ནང་གཞལ་
ཡས་ཀྱི་ཁང་དེའི་དབུས་སུ་ནས། ལྷ་ཐམས་ཅད་གསལ་བཏབ་པ་རྣམ་སྣང་གིས་དབུ་བརྒྱན་པར་གྱུར། དེ་ནས་མེ་ཏོག་ལ་སོགས་པའི་མཆོད་པ་དང་བསྟོདཔ་བྱས། སྔགས་བཟླ་བའི་དུས། ལྷ་རྣམས་ཀྱི་ཐུགས་ཀ་✖

།ནས་འོད་འཕྲོས། ཕྱོགས་བཅུ་རྒྱལ་བ་སྲས་བཅས་མཆོད། །ཚུར་འདུས་བདག་གི་སྡིག་པ་སྦྱངས་ནས་བུམ་པར་ཞུགས་ཏེ་ངོ་བོ་ཆུ་ལ་རྣམ་པ་ལྷ་ཤིན་ཏུ་གསལ་བར་
གདུགས་
བལྟའོ༑ །དེ་ནས་འོད་དུ་ཞུ་བས་ངོ་བོ་ལྷ་རྣམ་པ་ཆུར་བལྟའོ།། བུམ་པ་སྟ་གོན་ནོ། །དེ་ནས་སློབ་མ་ཁྲུས་བྱས་མེ་ཏོག་ཐོགས་སློབ་དཔོན་དང་ལྷ་ལ་ཕྱག་འཚལ་དུ་བཅུག་ནས། མཎྜལ་ཕུལ་ཏེ། དགའ་ཆེན་ཁྱོད་བདག་ཨ
སྟོན་པ་སྟེ་སོགས་ཀྱིས་གསོལ་བ་བཏབ། སློབ་དཔོན་གྱིས། རྫོགས་པའི་སངས་རྒྱས་འདས་པ་དང་སོགས་ཀྱིས་སྤྲོ་བ་བསྐྱེད། རྟོག་པ་ཐམས་ཅད་ལེགས་པར་བསྡུས་ནས་ནི་སོགས་ཀྱིས་ཉན་པར་གདམས། དཀོན་
མཆོག་གསུམ་ལ་བདག་སྐྱབས་མཆི་སོགས་ཀྱི་སྐྱབས་སེམས་སྡོམ་པ་ཕོག སློབ་མ་གདུགས་དཀར་དུ་བསྐྱེད། ཨོཾ་ཨཱཿ ཧཱུྃ་གིས་གནས་གསུམ་བྱིན་གྱིས་བརླབ། མཆོད། སོ་ཤིང་གཏད། བཛྲ་ཧཱ་ས་ཨ། ཞེས་པས་དོར་དུ་
བཅུག ཧྲཱིཿ༔བི་ཤུདྡྷ༔ སོགས་ཀྱིས་ཁྱོར་ཆུ་སྦྱིན། ཨོཾ་བཛྲ་ཏིཀྵ་བཾ་གྱིས་བཟླས་པས་ཀུ་ཤ་སྔས་དང་སྟན་དུ་བྱས། རྩ་བའི་སྔགས་བཟླས་པའི་སྲུང་སྐུད་སྐྱེད་པའི་གཡས་དང་བུད་མེད་ཀྱི་གཡོན་དུ་བཅིང༌། བཛྲ་རཀྵ་ཞེས
༈ བསྲུང་༑ འཇིག་རྟེན་དུ་ནི་ཀུན་མཁྱེན་རྣམས་སོགས་ཀྱིས་ཆོས་བཤད། བཞིན་བཟང་དག དོ་ནུབ་ཉོལ་ལ་རྨི་ལམ་རྟོག་ཤིག་དང་། སང་དཀྱིལ་འཁོར་ཆེན་པོ་མཐོང་བར་འགྱུར་རོ་ཞེས་བརྗོད། སློབ་

མ་སྟ་གོན་ནོ། །དེ་ནས་སྟ་གོན་གྱི་ལྷ་ལ། བཅོམ་ལྡན་འདས་མ་གདུགས་དཀར་མོ། །རིགས་པའི་རྒྱལ་མོར་ཕྱག་འཚལ་བསྟོད། །ཁྱེད་རྣམས་ལ་ཡང་མཆོད་པ་དང་། །སེམས་ཅན་ཀུན་ལ་བརྩེ་དོན་
དུ༑ །སང་ནི་དཀྱིལ་འཁོར་བྲི་བར་བྱ། །ཡོ་བྱད་ཅི་འབྱོར་གྱིས་བྲི་ན། །བདག་དང་སློབ་མར་བཅས་པ་ལ། །ཐུགས་ནི་བརྩེ་བར་དགོངས་ནས་སུ། །ཚོགས་པ་ཐམས་ཅད་དཀྱིལ་འཁོར་
དུ༑ །བྱིན་གྱིས་བརླབ་པར་མཛད་དུ་གསོལ།། ཞེས་སྙན་གསན་ཕབ་བོ། །གསུམ་པ་ནི། དེ་ནས་སྟ་གོན་གྱི་ལྷ་ལ་མཆོད་པ་བྱས་ཏེ། བཛྲ་དྲིཥྚི་མ་ཊ། ཅེས་ནམ་མཁའ་ལ་བཏེག་ལ་ཚོན་སྣ་ལྔའི་སྲད་བུ་གསར་པ་གཙང་མ་
མཛེས་པ། ཤིན་ཏུ་རན་པ། དྲི་ཞིམ་པ། རེག་པ་བདེ་བ། ལེགས་པར་བཀལ་བ་སྦོམ་ཕྲ་རན་པ། འཇུར་མདུད་མེདཔ། དཀར་པོ་ལ་རཾ། ཆོས་ཀྱི་དབྱིངས་ཀྱི་རང་བཞིན། དམར་པོ་ལ་ཀཾ་ཐུགས་ཀྱི་རང་བཞིན། སེར་པོ་ལ་ཨཾ་ཐུབ་པ་བྱང་
ཆུབ་སྙིང་པོའི་རང་བཞིན། ལྗང་ཁུ་ལ་སཾ་ཕྱག་ན་རྡོ་རྗེའི་རང་བཞིན། སྔོན་པོ་ལ་ཧཱུཾ།ཁམས་གསུམ་རྣམ་པར་རྒྱལ་བའི་རང་བཞིན་དུ་བསྐྱེད་ནས། ༀ་བཛྲ་ས་མ་ཡ་སུ་ཏྲཾ་མཱ་ཏི་ཀྲ་མ་ཧཱུཾ། ཞེས་བཟླས་ལ་ཉེར་མཆོད་ལྔས་མཆོད་ལ་ཐིག
བཏབ་དེ་ནས་རིན་པོ་ཆེའམ། སཱ་ལུའམ། སའི་ཕྱེ་མ་རྣམ་ལྔ་ལ་སྔར་བཞིན་བསྐྱེད་ནས། ཨོཾ་བཛྲ་ཙི་ཏྲ་ས་མ་ཡ་ཧཱུཾ། ཞེས་བཟླས་མཆོད་ནས་བྲིའོ། །ཚར་ནས་ཚོན་སྐུད་ཀྱི་དྲ་བ་དང་། དཀྱིལ་འཁོར་གྱི་སྟེང་དུ་བླ་བྲེ་ལོགས་ལ་ལྡ་ལྡི་

༄༅། །རལ་གྲི་མདའ་བོ་མེ་ལོང་བརྒྱད་དར་དཔྱངས་ལྷབ་ལྷུབ་ལ་སོགས་པ། འོག་ཏུ་མཆོད་པའི་ཚོགས་ཀྱིས་བསྟར་བས་ལྷ་ཡི་རྒྱལ་པོའི་མདུན་ས་ལྟ་བུར་བྱའོ། །དེ་ནས་དཀྱིལ་འཁོར་བསྒྲུབ་པ་ནི། བདག་བསྐྱེད་
གདུགས་
བྱས༑ མདུན་བསྐྱེད་དང་བུམ་པ་སྟ་གོན་བཞིན་དུ་བྱས་ནས། འཇུག་པ་དངོས་ནི། ལེགས་ལྡན་མཆེད་གསུམ་ལ་གཏོར་མ་ཕུལ། བར་ཆད་བསྲུང་བར་གསོལ་བ་གདབ། སློབ་མ་ཁྲུས་བྱས། མཎྜལ་ཕུལ། གསོལ་བ་གདབ། སྤྲོ་བ་
ཨ
བསྐྱེད༑ ཉན་པར་གདམས། སེམས་བསྐྱེད། གནས་གསུམ་བྱིན་གྱིས་བརླབ་པའི་བར་སློབ་མ་སྟ་གོན་བཞིན་བྱས་ལ་མིག་དར་བཅིང་ངོ༌། །ཕྱི་འཇུག བླ་མ་རྡོ་རྗེ་འཛིན་པ་ཀྱེ། །གཙོ་བོ་འཁོར་བཅས་དགོངས་སུ་
༈གསོལ༑ །མི་ཤེས་མུན་གྱིས་བསྒྲིབས་པ་ལ། །དཀྱིལ་འཁོར་དམ་པ་བཤད་དུ་གསོལ།། ཞེས་གསོལ་བ་བཏབ། བླ་མས། ལམ་ཆེན་འདི་ནི་བསྟན་པར་བྱ། །ཁྱོད་ཀྱིས་ལམ་འདི་སྒྲུབ་པར་
གྱིས༑ །ལམ་མཆོག་བསྒྲུབ་ལ་རབ་ཏུ་དགའ། །ཉེས་པ་དག་གིས་མ་གོས་པར། །འབྲས་བུ་མྱུར་དུ་འབྱིན་པར་བྱེད། །དམ་ཚིག་འདས་ན་དམྱལ་བར་ལྟུང༌།། སློབ་མས། འཕགས་མ་
༈ གདུགས་དཀར་ལྷ་མོ་མཆོག །རིག་སྔགས་རྒྱལ་ལ་ཕྱག་འཚལ་ལོ། །ཐུགས་རྗེའི་བདག་ཉིད་དཀྱིལ་འཁོར་ཆེ། །བདག་ལ་བྱིན་གྱིས་བརླབ་ཏུ་གསོལ།།ྋ ཞེས་བླ་མ་དང་དཀྱིལ་འཁོར་ལ་

གསོལ་བ་བཏབ་པས། དེ་རྣམས་ཀྱི་སྐུ་གསུང་ཐུགས་ཀྱི་གནས་ནས་འོད་ཟེར་དཀར་དམར་མཐིང་གསུམ་འཕྲོས་པས། བདག་གི་ལུས་ངག་ཡིད་གསུམ་ལ་ཞུགས་པས་བྱིན་གྱིས་བརླབ་པར་
བསམ་མོ།། པསྙེན་སྔགས་ཀྱི་མཐར་ཨཱ་བེ་ཤ་ཡ་ཨ་ཨ་ཞེས་བཏགས་པ་བཟླའོ།། ཡང་དག་པ་ཡི་དཀྱིལ་འཁོར་འདིར་སོགས་ཀྱིས་མེ་ཏོག་དོར། ཇི་ལྟར་མིག་མཁན་རྒྱལ་པོ་ཡིས་སོགས་ཀྱིས་མིག་དར་དབྱེ། དཀྱིལ་
འཁོར་རྟེན་དང་བཅས་པ་ཁྲ་ལམ་གྱི་མཐོང་བར་མོས་པ་བྱས་ལ་འཇུག་པའོ། །དབང་བསྐུར་བ་ནི། འཕགས་མ་གདུགས་དཀར་ལྷ་མོ་མཆོག། ནས། བདག་ལ་དབང་བསྐུར་སྩལ་དུ་གསོལ།། དེས་ལན་གསུམ་གྱིས་
གསོལ་བ་བཏབ། སློབ་མ་སྟན་གཙང་མའི་ཁར་བཞག ཆོ་ག་གསུམ་གྱིས་གདུགས་དཀར་མོ་ཅན་བསྐྱེད། གནས་གསུམ་བྱིན་གྱིས་བརླབ་པ་བྱས། སློབ་དཔོན་གྱི་ཐུགས་ཀའི་འོད་ཟེར་གྱིས་རྣམ་སྣང་གཙོ་བོར་གྱུར་པའི་
དབང་ལྷ་སྤྱན་དྲངས། དེ་རྣམས་ཀྱིས་དབང་བསྐུར་བར་བསམས་ལ་བུམ་པ་སྤྱི་བོར་བཞག་སྟེ། བུམ་པ་བཟང་པོ་དག་བྱེད་ཆུས་གང་བ། །གླུ་སྒྲ་རོལ་མོར་ལྡན་པས་དབང་བསྐུར་བས། ། ལུས་
ཀྱི་སྒྲིབ་སྦྱངས་ཞེ་སྡང་རྣམ་སྦྱངས་པས། །མེ་ལོང་ལྟ་བུའི་ཡེ་ཤེས་རྟོགས་པར་ཤོག །བཛྲ་ཨ་བྷི་ཥིཉྩ་ཨོཾ། ནུབ་ཀྱི་བུམ་པ་མགྲིན་པར་བཞག་ནས། གཞན་འདྲ་བ་ལ། ངག་གི་སྒྲིབ་སྦྱངས་འདོད་ཆགས་

༄༅། །རྣམ་དག་པས། །སོ་སོར་རྟོག་པའི་ཡེ་ཤེས་རྟོགས་པར་ཤོག། ཥིཉྩ་ཧྲཱིཿ དབུས་ཀྱི་བུམ་པ་སྙིང་གར་བཞག་ནས། ཡིད་ཀྱིས་སྒྲིབ་སྦྱངས་གཏི་མུག་རྣམ་དག་
པས༑ །ཆོས་ཀྱི་དབྱིངས་ཀྱི་ཡེ་ཤེས་རྟོགས་པར་ཤོག། ཥིཉྩ་ཧཱུཾ། ལྷོའི་བུམ་པ་ལྟེ་བར་བཞག་ནས། ཉོན་མོངས་སྒྲིབ་སྦྱངས་ང་རྒྱལ་རྣམ་དག་པས། །མཉམ་པ་ཉིད་ཀྱི་ཡེ་ཤེས་རྟོགས་པར་
ཤོག ཥིཉྩ་ཏྲཾ། བྱང་གི་བུམ་པ་གསང་གནས་སུ་བཞག་ནས། སྒོ་ལྔའི་སྒྲིབ་སྦྱངས་ཕྲག་དོག་རྣམ་དག་པས། །བྱ་བ་གྲུབ་པའི་ཡེ་ཤེས་རྟོགས་པར་ཤོག། ཥིཉྩ་ཨ། སློབ་དཔོན་གདུགས་
དཀར་མོ་ཅན་དུ་གསལ་བའི་ཐུགས་ཀའི་ཨཾ་ཡིག་གི་མཐའི་སྔགས་འཕྲེང་ལས་སྔགས་འཕྲེང་ཆད་དེ་ཞལནས་ཐོན། ཁྱེད་རང་རྣམས་གདུགས་དཀར་མོ་ཅན་དུ་གསལ་བའི་ཞལ་དུ་ཞུགས་ཐུགས་
ཀའི་ཨཾ་ཡིག་གི་མཐར་འཁོད་པའི་མོས་པ་གྱིས་བྱས། བསྙེན་སྔགས་ལན་གསུམ་རྗེས་ཟློས་བྱས། །མེ་ཏོག་དང་བཅས་པའི་རྡོ་རྗེ་སྤྱི་བོར་བཞག་ལ། བཅོམ་ལྡན་འདི་ལ་སོགས་སྤྱི་མཐུན་བྱའོ། །དེ་ནས་སྤྱིའི་རྒྱུད་ལས་གསུངས་
ཪེ
༈ པའི་དམ་ཚིག་བསྒྲག་པར་བྱ་སྟེ། དེ་ནི་སྒྲུབ་པོར་བྱ་བའི་དབང་ངོ་། །བགེགས་ཞི་བར་འདོད་ན། བྱབ་པ་དང༌། བཀྲུ་བ་དང་བསྲུང་འཁོར་གདགས་པར་བྱའོ། །འབྱོར་པ་རྒྱས་པར་འདོད་ན། བཀྲ་ཤིས་པའི་རྫས་བརྒྱད་མདུན་དུ་བསྟར་ ྨ

ཏེ༑ མེ་ལོང་ཡེ་ཤེས་རྒྱ་མཚོ་ཆེན་པོ་ཡིས་སོགས་ཀྱིས་དབང་བསྐུར་བར་བྱའོ། །སློབ་དཔོན་དུ་འོས་པ་ཞིག་ན་དེ་སེང་གེའི་ཁྲི་པདྨའི་སྙིང་པོ་ཅན་ལ་བཞག སྟེང་དུ་གདུགས་ཀྱིས་ཕུབ། ཉེར་སྤྱོད་ལྔས་མཆོད་ནས། ལག་པ་གཡས་སུ་
རྡོ་རྗེ་དང་། གཡོན་དུ་གསེར་གྱི་འཁོར་ལོ་བཞག་ནས། སེམས་ཅན་ཀུན་ལ་ཕན་པའི་ཕྱིར། །འཇིག་རྟེན་དག་ནི་ཐམས་ཅད་དུ། །བྱ་བ་སྤྱོད་ཚུལ་གསང་བ་ཡི། །ཆོས་ཀྱི་འཁོར་ལོ་བསྐོར་བར་གྱིས།།
དགང་གཟར་བླུགས་གཏད་དེ། ཞི་དང་རྒྱས་དང་དབང་དང་དགུག །སྡང་བར་བྱ་དང་གནོད་སོགས་དང་། །བསད་དང་བསྐྲད་པ་དེ་དག་གི །ལས་དེ་རྣམས་ནི་བསྒྲབ་པར་གྱིས།། གཏང་རག་གི་ཡོན་
ཕུལ༑ བསྒྲུབ་པ་ཆེན་པོ་ནི། རལ་གྲི་ལ་སོགས་པའི་རིག་འཛིན་བསྒྲུབ་པའི་ཆོ་ག་འདིར་མ་བཤད་དོ། །གསུམ་པ་ལས་ལ་སྦྱོར་བ་ལ། བསྲུང་བ་དང༌། བཟློག་པ་དང༌། བསདཔ་དང་། བསྲེག་པ་དང་། འཕང་བ་དང་། མནན་པ་དང་
དྲུག་ལས། དང་པོ་ནི། རྒྱས་པ་ཟུར་དུ་བཤད་པ་བཞིན་ནམ། མདོར་བསྡུ་ན། དེ་ལ་རང་ངམ་གཞན་བསྲུང་བར་འདོད་པས། དང་པོར་གྲོ་གའམ་རས་སམ་ཤིང་ཤུན་ལ། གུར་ཀུམ་གྱིས་རིམ་པ་བཞིར་གནས་པར་བསྐོར་ཏེ། དབུས་སུ་
འཁོར་ལོ་རྩིབས་བརྒྱདཔ་བཀོད་པའི་ལྟེ་བ་ལ་བསྲུང་བར་བྱ་བའི་མིང་སྲུང་ཚིག་དང་བཅས་པ་བྲིས་ཏེ། རྩིབས་བརྒྱད་པོ་དག་ལ་ནི། ༀ་རྀ་ག་ཎ། ནས། ཨ་སྟྭ་ནཱཾ་མ་ཧཱའི་བར་དུ་སོ་སོར་བྲིས། གཉིས་པ་ལ་ནི་ཏདྱ་ཐཱ། ༀ། ནས་ཧཱུཾ་དྲུ་བན་༔

།དྷའི་བར་དུ་སྡེ་ཚན་བརྒྱད་དུ་དགོད་པར་བྱའོ། །རིམ་པ་གསུམ་པར་ནི། ཞི་བར་བྱེད་པའི་རིག་སྔགས། ཏདྱ་ཐཱ། ཧཱུཾ། ནས་མ་མའི་བར་དུ་དགོད་པར་བྱའོ། །རིམ་པ་བཞི་པར་ནི། ཐམས་ཅད་འཇོམས་༄ ༅།
གདུགས་
པའི་རིགས་སྔགས། ༀ་ཨ་སི་ཏཱ། ནས། ལཱརྐ་ཞེས། ནས། ཝ་བི་ནཱི་ཡེའི་བར་དུ་བསྲུང་བའི་ཚིག་དང་བཅས་པ་དགོད་པར་བྱའོ། །དེ་ལྟར་བྲིས་པ་དེ་བུམ་པའི་མཎྜལ་སྟེང་དུ་བཞག་ནས། བདག་ཉིད་ལྷའི་རྣལ་འབྱོར་རྫོགས་པར་བྱ་སྟེ་
ཨ
འཁོར་ལོའི་དབུས་ཀྱི་ཡི་གེ་ལས་འཕགས་མ་གདུགས་དཀར་མོ་ཅན་འཁོར་བཅས་བསྐྱེད་པར་བྱེད་དོ། །དེ་ནས་མདུན་དུ་གཞལ་ཡས་ཁང་བསམས་ཏེ། ཡེ་ཤེས་ཀྱི་ལྷ་ཚོགས་སྤྱན་དྲངས་མཆོད་པར་བྱ་སྟེ་གཟུངས་ནས་འབྱུང་བས་གསོལ་བ་བཏབ་
ལ༑ བཟླས་པ་བརྒྱའམ་སྟོང་ངམ་ཅི་ཙམ་འཚམ་པར་བྱའོ། །དེ་ནས་འཁོར་ལ་ཡང་མཆོད་ཅིང་ཚངས་པ་དང་དབང་པོ་དང་ཉེ་དབང་དང་ལེགས་ལྡན་ལ་སོགས་པ་ལ་གཏོར་མ་ཕུལ་ཏེ། གསོལ་བ་བཏབ་ནས་རང་ངམ་གཞན་སྐྱེས་པའམ་བུད་མེད་དེ་
ཕྱག་འཚལ་ཞིང་སྐྱབས་སུ་འགྲོ་བ་བྱས་ནས། ཡུངས་ཀར་དང་བཅས་པས་ལུས་སམ་མགུལ་དུ་བཏགས་ན། མེས་མི་ཚུགས་པ་ལ་སོགས་པའི་ཡོན་ཏན་དང་ལྡན་ནོ། །བཟློག་པ་ནི། ཡེ་ཤེས་ཀྱི་དཀྱིལ་འཁོར་དང་། འཇིག་རྟེན་པའི་དཀྱིལ་འཁོར་
༈ གཉིས༑ དང་པོ་ནི། སྔར་བཤདཔ་ཉིད་དོ། །གཉིས་པ་ནི། མདུན་གྱི་ཡེ་ཤེས་ཀྱི་དཀྱིལ་འཁོར་གྱི་གཡོན་དུ། དཀྱིལ་འཁོར་གྲུ་བཞི་སྒོ་བཞི། ནང་དུ་ཕོ་བྲང་ཟླུམ་པོ་སྒོ་གཅིག་པ་ཕྱི་མའི་ཕྱོགས་བཞིར། སྣ་ཚོགས་རྡོ་རྗེ་རྒྱ་གྲྀ་རྭ་བཞི། དེའི་ཕྱི་

པདྨ་འདབ་བརྒྱད། དེའི་ཕྱིར་འཁོར་ལོ་རྩིབས་བརྒྱད་པ་བྱས། མཆོདཔས་བསྐོར། མདུན་དུ་འབྲུབ་ཁུང༌། དེའི་ནང་དུ། གྲོག་མཁར་གྱི་ས། བ་ལང་གི་ལྕི་བ་དང་རྐང་རྗེས་ཀྱི་ས་ལ། ཕ་རོལ་གྱི་བྱད་མ་མཁན་གྱི་གཟུགས་བྱས། དེའི་སྙིང་
གར་འཁོར་ལོ་ནི། དུར་ཁྲོད་ཀྱི་རས་ལ་ཁྲག་དང་དུག་དང༌། ལན་ཚྭ་དང༌། ཀེ་ཚེ་ལ་སོགས་པའི་ཁུ་བས་འཁོར་ལོ་མུ་ཁྱུད་གཉིས་བསྐོར་བ་བྲིས་ཏེ། ནང་མའི་ལྟེ་བ་ལ་བསྒྲབ་བྱའི་མིང་བྲིས་པའི་མཐར་ཆེ་གེ་མོ་མཱ་ར་ཡ་བྷན་དྷ་ཡ་ནན། མུ་ཁྱུད་
དང་པོར། ཏདྱ་ཐཱ། ཨོཾ། ནས། ཧཱུྂ་ཧཱུྃ་བནྡྷའི་བར་དུ་བྲིས་པའི་མཐར་ཆེ་གེ་མོ་མཱ་ར་ཡ་བྷནྡྷ་ཡ་ནན། ཞེས་བྲིའོ། །གཉིས་པ་ལ་ཐམས་ཅད་འཇོམས་པའི་སྔགས་མིང་མཱ་ར་ཡ་བྷནྡྷ་ཡ་ནན་བཅས་པ་དགོད་དོ། །དེ་ལྟར་ལིངྒ་འབྲུབ་ཁུང་གི་ནང་དུ་
བཅུག ཡུངས་དཀར། ཀེ་ཚེ། རྡོ་ཕྱེ། ལྕགས་ཕྱེ། ཟི་ར། བྲ་བོ་ནག་པོ། སྲན་མ་ནག་པོ་སྐམ་ཐུན། དུག་ཆུ་དང་ཁྲག་རློན་ཐུན། མཆོད་པའི་གཏོར་མ་དང་བཅས་བཤམས་ནས། དང་པོར་བདག་བསྐྱེད་ཡེ་ཤེས་ཀྱི་མདུན་བསྐྱེད་
བཟླས་པའི་བར་བྱས། དེ་ནས་ལས་དཀྱིལ་བྷཾ་ལས་དེ་བཞིན་གཤེགས་པ་ཐམས་ཅད་ཀྱི། ནས། དེ་ནས་དེའི་ནང་གི་དབུས་སུ་རིན་པོ་ཆེའི་ཕོ་བྲང་ཟླུམ་པོ་སྒོ་གཅིག་པ། དེའི་ལྟེ་བར་གྲུ་གསུམ་གྱི་དབུས་
སུ་སེང་གེའི་གདན། དེའི་ཕྱིར་པདྨ་འདབ་མ་བཞི་པ། ཕྱིར་སྣ་ཚོགས་རྡོ་རྗེ་རྭ་བཞི། དེའི་ཕྱིར་པདྨ་འདབ་མ་བརྒྱད། དེའི་ཕྱིར་འཁོར་ལོ་རྩིབས་བརྒྱད་པ། དབུས་ཀྱི་སེང་གེའི་གདན་ལ་

༄༅། །འཕགས་མ་གདུགས་དཀར་མོ་ཅན། དབུ་སྟོང་། ཕྱག་སྟོང་། ཞབས་སྟོང་། སྤྱན་བྱེ་བ་བརྒྱ་སྟོང་མངའ་བ། ཤར་གྱི་ཞལ་དཀར་པོ་སྒེག་པ་དང་། དཔའ་བ་
གདུགས་
ཉིས་བརྒྱ། ལྷོ་ཞལ་སེར་པོ། འཇིག་སུ་རུང་བ་དང་རྒོད་པ་ཉིས་བརྒྱ། ནུབ་ཀྱི་ཞལ་དམར་པོ་གཤེ་བ་དང༌། རྔམ་པ་ཉིས་བརྒྱ། བྱང་གི་ཞལ་ལྗང་ཁུ། སྙིང་རྗེ་བ་དང་། ཞི་བ་ཉིས་ཨ
བརྒྱ༑ སྟེང་གི་ཞལ་སྔོན་པོ། ངོ་མཚར་བ་དང་། དྲག་པོའི་ཉམས་ཅན་ཉིས་བརྒྱ། ཞལ་རེ་རེ་ལ་སྤྱན་གསུམ་གསུམ་མངའ་བ་ཕྱག་གཡས་ཀྱི་དང་པོ་འཁོར་ལོ་དང་བཅས་པའི་སྐྱབས་
སྦྱིན༑ དེ་འོག་དགུ་བཅུ་རྩ་དགུས་འཁོར་ལོ་འཛིན་པ། དེ་འོག་བརྒྱ་རྡོ་རྗེ། དེ་འོག་བརྒྱ་རིན་པོ་ཆེ། དེ་འོག་བརྒྱ་པདྨ། དེ་འོག་བརྒྱ་སྣ་ཚོགས་རྡོ་རྗེ་འབར་བ་འཛིན་པ། གཡོན་དང་པོ་
མདའ་དང་བཅས་པའི་གདུགས་དཀར་པོའི་ཡུ་བ་ཐུགས་ཀར་འཛིན་པ། དེའི་འོག་དགུ་བཅུ་རྩ་དགུས་མདའ་འཛིན་པ། དེའི་འོག་བརྒྱ་གཞུ། དེ་འོག་བརྒྱ་རལ་གྲི། དེ་འོག་བརྒྱ་ཞབས་
༈ པ༑ དེ་འོག་བརྒྱ་ལྕགས་ཀྱུ་འབར་བ་བསྣམས་པ། ཞབས་གཡས་པ་ལྔ་བརྒྱ་བརྐྱང་བས་རྒྱལ་པོའི་འཇིགས་པ་ལ་སོགས་པ་འཇིགས་པ་ཆེན་པོ་ཐམས་ཅད་གནོན་པར་མཛད་པ། གཡོན་ལྔ་བརྒྱ་

བསྐམ་པས་མདངས་འཕྲོག་པ་ལ་སོགས་པའི་གདོན་ཐམས་ཅད་འཇོམས་པར་མཛད་པ། དབུ་རེ་རེ་ལ་ཁྲོ་བོའི་རྡོ་རྗེ་འབར་བས་མཚན་པ། དབུའི་སྟེང་དུ་གདུག་བདུན་དང༌། སངས་རྒྱས་བཅུ་
ལ་སོགས་པ་ཡང་དག་པར་རྫོགས་པའི་སངས་བྱེ་བ་ཕྲག་བདུན་གྱི་ཅོད་པན་འཆང་བ། ཟུར་གྱིས་བལྟ་བ་དང༌། བགྲོད་པ་དང༌། གློག་ལྟར་འགྱུ་བ་དང་། དྲག་ཏུ་གཟིར་བ་ལ་སོགས་པའི་སྤྱན་
དང་ལྡན་པར། བ་སྤུའི་ཁུང་ཐམས་ཅད་ནས་བསྐལ་པའི་མེ་འོད་འབར་བ། ཐུགས་ཆོས་ཀྱི་དབྱིངས་ལ་དབང་བསྒྱར་བས་རྡོ་རྗེ་ཡངས་མ་ཆེན་མོ། སྲིད་པ་གསུམ་ལ་མངའ་བརྙེས་པས་ས་
གསུམ་གྱི་དཀྱིལ་འཁོར་ལ་མངའ་མཛད་མ། སེམས་ཅན་ཐམས་ཅད་འཇིགས་པ་མ་ལུས་པ་ལས་སྐྱབས་པའི་བདག་ཉིད་ཅན། ཞི་ཁྲོའི་རྒྱན་དང་ན་བཟས་སྤྲས་པ། དེའི་གཡས་གཡོན་རྒྱབ་
གསུམ་དུ་པདྨ་དང་། ཉི་མའི་གདན་ལ། ཧཱུཾ་ལས་ལེགས་ལྡན་ནག་པོ་མཆེད་གསུམ། སྐུ་མདོག་མཐིང་ནག དར་གྱི་བེར་ཆེན་གསོལ་བ། ཕྱག་གཡས་པ་ཙན་དན་གྱི་བེང་ཆེན་བསྣམས་
པ༑ གཡོན་པ་དགྲ་བགེགས་ཀྱི་སྙིང་ཁྲག་གིས་གང་བའི་ཐོད་པ་བསྣམས་པ། ཁྲོ་ཞིང་གཏུམ་པ། མེ་འབར་བའི་དབུས་ན་བཞུགས་པ། པདྨ་ལ་ཚངས་པ་སོལ་ཀ་བ་ལས་བྱེད་སྲིང་མོ་མིང་

༄ ༅། །པོར་བཅས་པ། རྡོ་རྗེའི་རྭ་ལ་རྒྱལ་པོ་ཆེན་པོ་བཞི། པདྨའི་འདབ་མ་ལ། བརྒྱ་བྱིན། མེ་ལྷ། གཤིན་རྗེ། སྲིན་པོ། ཆུ་བདག རླུང་ལྷ། གནོད་
སྦྱིན༑ བགེགས་ཆེན། འཁོར་ལོའི་རྩིབས་ཕྱོགས་ཀྱི་བཞི་ལ། འབྱུང་པོ་དང་། གཟའ་དང་། ས་བདག་དང༌། ལྷ་མ་ཡིན། མཚམས་བཞི་ལ། མིའམ་ཅི་དང༌། མཁའ་འགྲོ་
མ༑ མ་མོ་དང་། ནམ་མཁའ་ལྡིང༌། སྒོ་བཞིར། ལྟོ་འཕྱེ་དང༌། རྣལ་འབྱོར་མ་དང༌། ཀླུ་དང༌། འབྱུང་པོའི་གདོན་དེ་ཐམས་ཅད་རང་རིགས་ཀྱི་སྡེ་དཔུང་བསམ་གྱིས་མི་ཁྱབ་པས་
བསྐོར་བ། དེ་ནས་རང་ལས་ཀྱི་ལྷ་མོའི་ཐུགས་ཀའི་ཨཾ་གྱི་འོད་ཟེར་གྱིས་གཙོ་འཁོར་རྣམས་སྤྱན་དྲང་བར་བྱ་སྟེ། ཧཱུྂ་བཅོམ་ལྡན་གདུགས་དཀར་འཁོར་བཅས་རྣམས། །ཚུར་གཤེགས་འདིར་ནི་བཞུགས་སུ་
གསོལ༑ །མཆོད་ཡོན་ཞལ་བསིལ་བཞེས་ནས་ཀྱང༌། །པདྨའི་གདན་ལ་བཞུགས་སུ་གསོལ། །ཨོཾ་ན་མཿས་མནྟ་བུདྡྷ་ནཱཾ། ག་ག་ན་པྲ་ཝ་སངྐ་ར་པདྨ་ལེ་ས་མ་ཡེ་ཧཱུཾ། རྒྱལ་ཆེན་བཞི་དང་
༉ ཕྱོགས་སྐྱོང་བཅུ། །འབྱུང་པོ་གཟའ་གདོན་ས་བདག་དང་། །ལྷ་མིན་མི་འམ་མཁའ་འགྲོ་མ། །མ་ཚོགས་མཁའ་ལྡིང་འདིར་གཤེགས་ཤིག །ལྟོ་འཕྱེ་ཆེ་དང་རྣལ་འབྱོར་མ། །ཀླུ་ཡི་གདོན་

དང་འབྱུང་པོའི་ཚོགས། །སྤྱན་འདྲེན་མཆོད་འབུལ་སྙན་གསན་འབེབས། །ཐུགས་དམ་རྒྱུད་བསྐུལ་གཤེགས་སུ་གསོལ། །ཨཾ་ཨེ་ཧྱ་ཧི་ལོ་ཀ་པཱ་ལ་ས་པ་རི་ཝཱ་ར་ས་མ་ཡེ་ཧཱུཾ། ཞེས་པས་དཀྱིལ་
འཁོར་གྱི་དམ་ཚིག་པ་ལ་བསྟིམ་པར་བྱའོ། །དེ་ནས་གཙོ་མོ་རི་ཁྲོད་མ་ལེགས་ལྡན་འཇིག་རྟེན་པའི་ཚོགས་དང་བཅས་པ་ལ། རྣམ་པ་ལྔ་དང༌། འདོད་ཡོན་ལྔ། ལྷ་མོ་བརྒྱད་ལ་སོགས་པས་ཁྱད་པར་མཆོད་ལ། རྒྱུད་ཀྱི་བསྟོད་པས་བསྟོད་པར་
བྱའོ༑ །དེ་ནས་ཐུན་དང་ཟོར་རྫས་རྣམས་གདུག་པ་ཅན་ཐམས་ཅད་སྒྲོལ་བའི་ནུས་ལྡན་དུ་བསམས། ཐམས་ཅད་འཇོམས་པའི་སྔགས་བཟླ་ཞིང་། འཇིག་རྟེན་གྱི་ཁམས་ན་གཞན་གྱི་སྲོག་ལ་གནོད་པའི་དབལ་མི་བཟད་པར་གྱུར་པ་ཐམས་ཅད་དེ་དག་ལ་
བསྟིམ༑ ཕུར་བུ་སྟོད་ལྷ་མོ་སྨད་རྡོ་རྗེ་རྩེ་གཅིག་པ་འབར་བའི་གཟུགས་ཅན་དུ་དམིགས་ལ་མཆོད་བསྟོད། དེ་ནས་གསེར་སྐྱེམས་དང་། གཟུ་དཔང་བརྗོད། རང་ཉིད་སྒྲོལ་གིང་ནག་པོའི་ཆེས་གཅེར་བུ་ཁྲག་གིས་བྱུགས་པའམ། །ཡང་ན་ཞྭ་དང་
གོས་ནག་གྱོན་རྔ་དང་འཆམ་སྟབས་སུ་བསྟུན་ཏེ། ཐོག་མར་འབྲུབ་ཁུང་བསྐྱེད་པ་ནི། འབྲུབ་ཁུང་འདི་ཉིད་བྷཾ་ལས་གནམ་ལྕགས་ཀྱི་ཁང་སྒྲོམ། ལས་ཀྱི་གཤིན་རྗེའི་བཙོན་ཁང་། རྔམས་ནག་པ། གཏིང་རིང་
བ༑ དབང་ཆེན་གསེར་གྱི་ས་གཞིའི་འོག་ཏུ་སླེབ་པ། འདོད་ཆགས་ཀྱི་ཁྲག་མཚོ་འཁྱིལ་བ། ཞེ་སྡང་གི་མེ་དཔུང་འབར་བ། གཏི་མུག་གི་མུན་པ་གཏིབས་པ། ང་རྒྱལ་གྱི་བྲག་རི་གཏམས་

།པ། ཕྲག་དོག་གི་རླུང་དམར་འཚུབ་པ། མཚོན་ཆ་སྣ་ཚོགས་ཀྱི་ཆར་འབབ་པ། དུག་དང་ནད་ཐམས་ཅད་ཀྱི་ན་བུན་འཐིབས་པ། དེའི་ནང་དུ་དྲི་ལས་བྱད་མ་ནག་༄༅།
ལ་ཧཾ་པ། སྔོ་ལ་རིད་པ། ཤིན་ཏུ་ཉམ་ཐག་པ་གན་རྐྱལ་དུ་འགྱེལ་བ། མིག་ཤི་མིག་ཏུ་བལྟ་བ། ཡན་ལག་ལྕགས་སྒྲོག་གིས་བསྡམས་པ་གཅིག་ཏུ་གྱུར། ན་མོ་སངས་རྒྱས་ཀྱི་བཀའ་བདེན་
པ་དང་། ཆོས་ཀྱི། དགེ་འདུན་གྱི། ཁྲོ་མོའི་རྒྱལ་མོ་གདུགས་དཀར་མོ་ཅན་གྱི། བདེན་པ་ཆེན་པོ་འདིའི་བྱིན་རླབས་ཀྱིས། རྣལ་འབྱོར་པ་བདག་ཅག་ལ། སྔ་དགྲ་ལག་ལ་བདར་
ཞིང་༑ ཕྱིས་དགྲ་ཡིད་ལ་སེམས་པ། ད་དགྲ་དངོས་སུ་བྱེད་པའི་གཟུགས་ཅན་སྡང་བར་བྱེད་པའི་དགྲ། གཟུགས་མེད་གནོད་པར་བྱེད་པའི་བགེགས་ཐམས་ཅད་སྐད་ཅིག་ཡུད་ཅིག་ལ་དམིགས་
པའི་ཉའུ་འདི་ལ་ལྕགས་ཀྱུ་ཅན་རྣམས་ཀྱིས་ཁུག་ཅིག ཞགས་པ་ཅན་རྣམས་ཀྱིས་ཆིངས་ཤིག ལྕགས་སྒྲོགས་ཅན་རྣམས་ཀྱིས་སྡོམས་ཤིག དྲིལ་བུ་ཅན་རྣམས་ཀྱིས་མྱོས་ཤིག སརྦ་ཤ
༈ ཏུན༑ བཛྲ་ཨངྒུ་ཤ་ཛཿ ཆོས་ཀྱི་དབྱིངས་ནས་གཙུག་ཏོར་གདུགས་དཀར་ཅན། །ཤིན་ཏུ་ཁྲོས་ནས་དགྲ་བགེགས་དགུག་པའི་ཕྱིར། །དྲེགས་པའི་ལས་བྱེད་ཐམས་ཅད་ཕོ་ཉར་འགྱེད།

ལྕགས་ཀྱུ་དཀར་མོའི་ཚོགས་ནི་སྐར་ལྟར་འཕྲོ། །ཞགས་པ་སེར་མོའི་ཚོགས་ནི་སྤྲིན་ལྟར་གཏིབས། །ལྕགས་སྒྲོག་དམར་མོའི་ཚོགས་ནི་གློག་ལྟར་འགྱེད། །དྲིལ་བུ་ལྗང་མོའི་ཚོགས་ནི་ཐོག་
ལྟར་འབེབས། །ཐམས་ཅད་ཁྲོས་པའི་ང་རོ་འབྲུག་ལས་ཆེ། །རྒྱུག་པའི་ཤུགས་ནི་བར་སྣང་འཁྱུག་ལས་མྱུར། །གཏུམ་པའི་བརྗིད་ནི་གནམ་ས་འཕར་ཞིང་ལྡེག །ཡིད་ལ་བརྣག་པའི་དགྲ་
བགེགས་གར་འདུག་མཁྱེན། །ལྕགས་ཀྱུས་སྙིང་ཕུག་ཞགས་པས་སྐེ་ནས་ཆིངས། །ལྕགས་སྒྲོག་གིས་སྡོམས་དྲིལ་བུས་མཉེད་བཞིན་དུ། །ལས་ཀྱི་རླུང་དམར་འཚུབ་པའི་ཁར་བསྐྱོན་
ལ༑ གཟུགས་བྱང་འདི་ལ་བསྟིམ་པའི་དུས་ལ་བབ།། ཅེས་བསྐུལ། ཕོ་ཉ་རྣམས་ཀྱིས་བྱད་མ་མཁན་པོའི་སྙིང་གར་ལྕགས་ཀྱུས་བཏབ་ཞགས་པས་རྐེ་བཅིངས། ལྕགས་སྒྲོག་གིས་ཡན་ལག་
བསྡམས༑ དྲིལ་བུ་དང་མཚོན་ཆ་སྣ་ཚོགས་པས་རྒྱབ་ནས་མཉེ་ཞིང་རྔ་མོང་ལ་བསྐྱོན། དེ་ལས་ཀྱི་རླུང་དམར་གྱིས་བདས་པས་བྱེའུ་ཁྲས་དེད་པ་བཞིན་མདུན་གྱི་ཉའུ་ཐིམ་པར་བསམ། ཁུགས་
རྟགས་མ་ཐོན་གྱི་བར་དུ་བྱ། ཁུགས་རྟགས་བསྟན་ནས། བྱ་རོག་དང་འུག་པའི་དང་སྒྲོས་སམ་ཟོར་མདས་འབྱེད་ཅིང༌། ཨོཾ་ཀཱ་ཀ་མུ་ཁ་མཐུ་མོ་ཆེ། །མཐིང་ནག་ཆེན་མོ་བྱ་རོག་དབུ། །རྟོག་མེད་ཟས་སུ་ཤ་ལ་

།དགའ། །ཁྱེད་ཀྱི་ཐུགས་དམ་དུས་ལ་བབ། ཧཱུཾ་ཨུ་ལུ་མུ་ཁ་མཐུ་མོ་ཆེ། །སེར་ནག་ཆེན་མོ་འུག་པའི་བགོ །ཉིན་མཚན་མེད་པར་འཇིག་རྟེན་རྒྱུ། །ཁྱོད་ཀྱི་༄༅།
གདུགས་
ཐུགས་དམ་དུས་ལ་བབ། །ལྷ་དང་དགྲ་རུ་ཕྲོལ་ལ་ཤོག །ལུས་དང་སྲུང་མར་ཕྲོལ་ལ་ཤོག །ཁྱོ་དང་ཆུང་མར་ཕྲོལ་ལ་ཤོག །ཕ་དང་བུ་རུ་ཕྲོལ་ལ་ཤོག །གཉེན་དང་ཉེ་བར་ཕྲོལ་ལ་
ཨ
ཤོག །ཕོ་བོ་ནུ་བོར་ཕྲོལ་ལོ་ཤོག །ལྷ་སྲུངས་གནམ་གྱི་མཐའ་ལ་བདོས། །དགྲ་བོ་རྡུལ་དུ་རླག་པར་གྱིས། །ཐམས་ཅད་འཇོམས་པའི་སྔགས་ཀྱི་མཐར། །དགྲ་བོ་ཕོ་ལྷ་དང་ཕྱེ། མོ་ལྷ་
༈ དང་ཕྱེ། ཡུལ་ལྷ་དང་ཕྱེ། དགྲ་ལྷ་དང་ཕྱེ། སྲོག་ལྷ་དང་ཕྱེ། ཞེས་ཕུར་བུ་བསྒྲིལ་ཞིང་། འཕྲིན་ལས་ཆེན་པོའི་དུས་ལ་བབ། །རྡོ་རྗེ་ཕུར་བུ་ཀཱི་ལཱ་ཡ། །སྟོད་ནི་ཁྲོ་བོ་འབར་བའི་
ཞལ༑ །འཆང་བཟུང་རྡོ་རྗེ་གློག་སྟོང་འཁྱུག །ཆུ་སྲིན་ཁ་ནས་འབྲུག་སྟོང་ལྡིར། །སྐུ་སྨད་ཟུར་གསུམ་དབལ་ལྡན་པ། །དགྲ་བགེགས་སྟེང་དུ་ཀཱི་ལཱ་ཡ། །སྐད་ཅིག་ཉིད་ལ་སྲོག་དང་
3 ཕྲོལ༑༑ ཞེས་གཟིར་བས། ཚེ་རྟེན་ཨ་བདག་ཉིད་ཀྱི་ཚེའི་གསོས་སུ་བླངས། སྲོག་རྟེན་ནི་ཧཱུཾ་ཡིག་གི་རྣམ་པ་འོག་མིན་ལྷའི་ཞིང་དུ་གཤེགས། དེ་ནས། ལྷའི་གདོན་ནམ། ཀླུའི་གདོན་ནམ། ནས་ནམ་གྲུའི་གདོན་

དང་༑ དེ་དག་ཐམས་ཅད་ཀྱིས་བྱས་པའི་རིག་སྔགས་བཅད་དོ་ཕུར་བུས་གདབ་བོ། །གཟི་བརྗིད་འཕྲོག་པ་དང༌། ནས།ཟས་སུ་སྦྱིན་སྲེག་ཟ་བ་དེ་དག་ཐམས་ཅད་དང་གདོན་ཐམས་ཅད་ཀྱིས་
བྱས་པའི་རིག་སྔགས་བཅད་དོ། །ཕུར་བུས་གདབ་བོ་ནས་གསང་བའི་བདག་པོ་ལག་ན་རྡོ་རྗེས་བྱས་བའི་རིག་སྔགས་བཅད་དོ། །ཕུར་བུས་གདབ་པོའི་བར་བརྗོད། ཨཾ་ཨ་སི་ཏཱ་ནས་ལཱརྐ་ཞེས་
ནས༑ ཝ་སིནཱི་ཡེའི་བར་གྱིས་ཐམས་ཅད་འཇོམས་པའི་རིག་སྔགས་བཟླས། ཕུར་བུ་བསྐོར་ཞིག་ཉ་འུར་བཏབ། སླར་ལས་ཕུར་སོར་བརྒྱད་པ་རེ་གནས་སོ་སོར་གདབ་ཅིང་འདི་བརྗོད། ཧཱུཾ། དགྲ་བགེགས་འབྱུང་པོ་ལས་ངན་
འདི༑ །དང་པོར་ཞེ་སྡང་ཕ་ལས་བརྒྱུད། །བར་དུ་འདོད་ཆགས་མངལ་སྒོ་འགྲིམས། །ཐ་མར་ཉོན་མོངས་ལྔ་ཡི་གཟུགས། །ཕུང་པོ་བརྩད་ནས་གཅད་པའི་ཕྱིར། །སྲིད་པའི་ཆགས་ས་ལྟེ་བ་
ཡིན༑ །ལྟེ་བའི་དཀྱིལ་དུ་ཀཱི་ལཱ་ཡ། །རྣམ་ཤེས་གནས་ས་སྙིང་ཡིན་པས། །སྙིང་གི་དཀྱིལ་དུ་ཀཱི་ལཱ་ཡ། །ལྟ་བར་བྱེད་པ་མིག་ཡིན་པས། མིག་གི༴ ཉན་པར་བྱེད་པ་རྣ་བ་ཡིན། རྣ་
བའི༴ སྣོམ་པར་བྱེད་པ་སྣ་ཡིན་པས། སྣ་ཡི༴ མྱོང་བར་བྱེད་པ་ལྕེ་ཡིན་པས། ལྕེ་ཡི༴ བསྐྱོད་པར་བྱེད་པ་ཡན་ལག་ཡིན། །ཡན་ལག་བཞི་ལ་ཀཱི་ལཱ་ཡ། །ཐུན་རྣམས་རྡེག་

༄༅། ང༌། ཡུངས་ཀར་རྒྱལ་པོ་ཤི་རཱ་རཾ། །ཁྲོ་རྒྱལ་ཡོངས་རྫོགས་གྱད་ཀྱི་སྐུ། །དགྲ་བགེགས་ལྔ་ཕུང་རྡུལ་དུ་རློག །བཅོལ་བའི་འཕྲིན་ལས་བསྒྲུབ་པར་མཛོད།
ཧཱུཾ༑ རཀྟའི་རྒྱ་མཚོ་རྦ་ཀློང་འཁྲུག །མ་མོ་ཡོངས་རྫོགས་གྱད་ཀྱི་སྐུ། །དགྲ་བགེགས་ལྔ་ཕུང་རྡུལ་དུ་རློག །བཅོལ་བའི་འཕྲིན་ལས་བསྒྲུབ་པར་མཛོད། ། ཧཱུཾ། གདུག་པའི་དུག་རླངས་རླུང་
ལྟར་འཚུབ། །དུག་ལྔ་ཡོངས་རྫོགས་གྱད་ཀྱི་སྐུ། །དགྲ་བགེགས་ལྔ་ཕུང་རྡུལ་དུ་རློག །བཅོལ་བའི་འཕྲིན་ལས་བསྒྲུབ་པར་མཛོད། ྋ།ཧཱུཾ། དཔག་མེད་དྲག་པོ་མདའ་ཡི་ཐུན། །བདུད་
བཅུ་དགུ་
༴ འཇོམས་ཡོངས་རྫོགས་གྱད་ཀྱི་སྐུ། །དགྲ་བགེགས་ལྔ་ཕུང་རྡུལ་དུ་རློག །བཅོལ་བའི་འཕྲིན་ལས་བསྒྲུབ་པར་མཛོད། །ཧཱུཾ། སྟོབས་ཆེན་རྩལ་འཆང་རྡོ་ཡི་ཐུན། །ཕྲ་མེན་ཡོངས་རྫོགས་གྱད་
ཀྱི་སྐུ། །དགྲ་བགེགས་ལྔ་ཕུང་རྡུལ་དུ་རློག །བཅོལ་བའི་འཕྲིན་ལས་བསྒྲུབ་པར་མཛོད། །ཧཱུཾ རྡོ་རྗེ་འཁོར་ལོ་དབྱུག་ཐོ་སོགས། །མཚོན་ཆ་ཡོངས་རྫོགས་གྱད་ཀྱི་སྐུ། །དགྲ་བགེགས་ལྔ་
དཀར་ཕུང་རྡུལ་དུ་རློག །བཅོལ་བའི་འཕྲིན་ལས་བསྒྲུབ་པར་མཛོད། །ཧཱུཾ། ང་ནི་དུས་གསུམ་བཞུགས་པ་ཡི། །སངས་རྒྱས་ཡིན་ཏེ་ཡེ་ཤེས་སྐུ། །མཁྱེན་བརྩེ་ནུས་པའི་རལ་གྲི་ཡིས། །ལོག

རྟོག་འཁོར་བ་རྒྱུན་བཅད་དོ། །དུམ་བུར་བྱས་ནས་གཏུན་ཁུང་དུ། །རྡོ་རྗེ་ཐོ་བས་བརྡུང་། ཧཱུཾ། བཀའ་ལས་འདའ་བྱེད་སྡིག་ཅན་འདི། །མཚོན་ཆ་རྣོན་པོས་བསྒྲལ་ཟིན་གྱིས། །ཁྲོ་མོ་འབར་
བའི་གཏུན་ཁུང་དུ། །རྡུངས་ཤིག་རྡོ་རྗེ་འབར་བའི་གཏུན། ཤ་རུས་དམར་མྱོག་གཏང་། དེ་ནས་བསྟབ་པ། ཧཱུྃ། གདུགས་དཀར་མོ་ཡི་ལྷ་ཚོགས་རྣམས། །ཕྱེ་ཞིག་ཕྱེ་ཞིག་ཞལ་ཕྱེ་ཞིག །དོན་དམ་
ཆོས་ཉིད་ཞལ་ཕྱེ་ཞིག །གནམ་ས་ཙམ་གྱི་ཞལ་གདོངས་ཤིག །གངས་རི་ཙམ་གྱི་མཆེ་གཙིགས་ཤིག །བར་སྣང་ཙམ་གྱི་ལྗགས་སྒྲིལ་ལ། །སྟོང་གསུམ་ཙམ་གྱི་མིད་པ་གདོངས། ཁམས་
གསུམ་འཁོར་བའི་ཕུང་ཁམས་སྐྱེ། །དགྲ་བགེགས་ཤ་རུས་མ་ལུས་པ། །ཞལ་དུ་བསྟབ་བོ་ཁ་རཾ་ཁཱ་ཧི། །མགུལ་དུ་དྲིལ་ལོ་ཨ་ར་ལི། །དབྱིངས་སུ་བསྒྲལ་ལོ་ས་མ་ཡ། །རྣལ་འབྱོར་
བདག་ཅག་འཁོར་བཅས་ལ། །ནམ་མཁའ་ལྷ་ཡི་བྱད་བྱེད་དང༌། །ས་གཞི་ཀླུ་ཡི་བྱད་བྱེད་དང་། །བར་སྣང་གཉན་གྱི་བྱད་བྱེད་དང་། །སྟོང་གསུམ་མི་ཡི་བྱད་བྱེད་དང༌། །སྣང་སྲིད་ལྷ་འདྲེའི་
བྱད་བྱེད་དང༌། །གླིང་བཞི་བོན་པོ་མུ་སྟེགས་དང་། །ཡུལ་མི་རྗེ་དང་ཁྱིམ་མཚེས་ཀྱི། །འཚེ་བའི་སེམས་ཀྱིས་བསམས་དང་སྨྲ། །ལུས་ཀྱིས་རྩུབ་པའི་སྦྱོར་བྱེད་སོགས། །དེ་དག་གཞི་རྟེན་ ྨ

༄༅། ། ལུས་སེམས་རྣམས། །ཞལ་དུ་བསྟབ་བོ་ཁ་རཾ་ཁཱ་ཧི། །མགུལ་དུ་དྲིལ་ལོ་ཨ་ར་ལི། །དབྱིངས་སུ་བསྒྲལ་ལོ་ས་མ་ཡ།། དེ་ནས་ཕྱི་ཕུང་མཆོད་རྫས་སུ་བྱས་པའི་སྙིང་གི་
གདུགས་
འཁོར་ལོ་ཁྱི་ཐོད་ལ་སོགས་པར་བཅུག ཐུན་རྫས་ཀྱི་སྟེང་རེ་བས་གྲིལ། ཚོན་སྐུད་སྣ་ལྔས་ལེགས་པར་བཅིངས་ནས་ཐེམ་པའི་འོག་གམ། ལམ་རྒྱ་གྲམ་མམ་མཆོད་རྟེན་འོག་ཏུ་དོང་གྲུ་གསུམ་པ་བྲུས། །དེའི་ནང་དུ་བདེན་བདར་དང་དགུག་གཞུག་
ཨ
བྱས་ཏེ་བཅུག དེའི་ཁ་གཡམ་པ་ལ་རྡོ་རྗེ་རྒྱ་གྲམ་རི་རབ་བྲིས་པས་བཅད། དེའི་སྟེང་དུ་མེ་དང་ཆུ་དང་སས་བཅིབས་ཏེ་ལས་ཀྱི་གཤིན་རྗེ་ལ་གཏད་དམོད་བཅོལ་རྒྱས་པ་བྱའོ། །མནན་པའོ། །མངོན་སྤྱོད་ནི། གཞན་འདྲ་བ་ལ་ལྟེ་བའི་མིང་གི་
མཐར་མཱ་ར་ཡ་བཏགས་པ་བྲིས། མཐར་གདབ་ལས་བྱས་པའི་ལིང་རོ་སྙིང་ནང་གི་འཁོར་ལོ་དང་བཅས་བརྒྱ་རྩ་བརྒྱད་དུ་གསིལ་ལ་ལིངྒ་བཅོས་དྲག་པོའི་སྦྱིན་སྲེག་གིས་མཐའ་བརྟུལ་ལོ། །ཐུན་མོང་དུ་སྟོང་བཟློག་ཞི་བ་དང་འབྲེལ་བ་དང༌། མདོས་
གཞན་དུ་བཤད། ལྷག་པར་དྲག་པོ་ལ། ཁམས་སའི་མི་མོའི་གཟུགས་བཞི་སྒོང་ཟོར་ཁྲག་གིས་བཀང་བ་དང་། རྡོ་ཟོར་དུར་ཁྲོད་ཀྱི་རྡོ་ནག་བྷོ་བྲིས་པ། མདའ་ཟོར་འུག་སྒྲོ་སྐྱེར་པའི་མདེའུ་ཅན་བཞི་དང་། རྭ་དུག་ལ་སོགས་པ་ཟོར་གྱི་རྗེས་སུ་མ་
བླུགས་པའི་སྣོད་བཞི། དམར་གཏོར་ཆ་བཞི་འཛོམ་ན་བཅུ་བཅུའམ། བརྒྱད་དམ་མ་འཛོམ་ན་བཞི་བཞི། སྔགས་མཁན་དེ་མཚུངས་སམ་རང་གཅིག་པུ། ལུས་ལ་དུག་དང་ཁྲག་གིས་བྱུགས། ཡེ་ཤེས་དང་ལས་དཀྱིལ་བསྒྲུབ། དེ་ནས་ཁམས་

སའི་མི་མོ། །བདུད་གཤིན་རྗེ། གནོད་སྦྱིན་ཀླུའི་བུ་མོ། ཟོར་བཞི་རྣམས་གྱེར་བཞིན་དུ་གསལ་བཏབ་སྟེ་ཐམས་ཅད་འཇོམས་པའི་སྔགས་ལ་བྷྱོཿ་བཏགས་པས་བྱིན་གྱིས་བརླབ། དེ་ནས་བསྐུལ་བཏང་བ་ནི། བཅོམ་ལྡན་ཤཱཀྱ་ཐུབ་པ་
ཡི༑ །གཙུག་ཏོར་དབུས་ན་སྤྲུལ་པའི་སྐུ། །གདོན་བཟློག་གཞན་གྱིས་མི་ཐུབ་མ། །ཆོས་བྱེད་རྣམས་ཀྱི་མགོན་བྱེད་ཅིང༌། །སྡིག་ལ་དགའ་བ་འདུལ་མཛད་མ། ཁྱོད་ཀྱི་ཐུགས་དམ་དུས་ལ་
བབ༑ །དགྲ་བགེགས་མ་ལུས་ཚར་ཆོད་ཅིག །གྲུ་གསུམ་མཐིང་ནག་འབར་བ་ནས། །ལེགས་ལྡན་ནག་པོ་མཆེད་གསུམ་ནི། །ལྷ་སྲིན་སྡེ་བརྒྱད་འཁོར་བཅས་རྣམས། །སྡང་བར་བྱེད་པའི་
དགྲ་ལ་བྷོ། །ཤར་ཕྱོགས་རྒྱལ་པོ་ཡུལ་འཁོར་བསྲུང༌། །དྲི་ཟའི་དམག་དཔུང་འཁོར་དང་བཅས། །དགྲ་བགེགས་ཐམས་ཅད་ཚར་གཅོད་པའི། །དམ་ཚིག་ཆེན་པོའི་དུས་ལ་བབ། །ལྷོ་
ཕྱོགས་རྒྱལ་པོ་འཕགས་སྐྱེས་པོ། །གཤིན་རྗེའི་དམག་དཔུང་འཁོར་དང་བཅས། །དགྲ་བགེགས་ཐམས་ཅད་ཚར་གཅོད་པའི། །དམ་ཚིག་ཆེན་པོའི་དུས་ལ་བབ། །ནུབ་ཕྱོགས་རྒྱལ་པོ་སྤྱན་མི་
བཟང་༑ །ཀླུ་ཡི་དམག་དཔུང་འཁོར་དང་བཅས། །དགྲ་བགེགས་ཐམས་ཅད་ཚར་གཅོད་པའི། །དམ་ཚིག་ཆེན་པོའི་དུས་ལ་བབ། །བྱང་ཕྱོགས་རྒྱལ་པོ་རྣམ་ཐོས་སྲས། །གནོད་སྦྱིན་དམག་

།དཔུང་འཁོར་དང་བཅས། །དགྲ་བགེགས་ཐམས་ཅད་ཚར་གཅོད་པའི། །དམ་ཚིག་ཆེན་པོའི་དུས་ལ་བབ། །ཕྱོགས་བཅུ་སྐྱོང་བའི་མགོན་པོ་ནི། །རང་སྡེའི་༄༅།
དམག་དཔུང་འཁོར་དང་བཅས། །དགྲ་བགེགས་ཐམས་ཅད་ཚར་གཅོད་པའི། །དམ་ཚིག་ཆེན་པོའི་དུས་ལ་བབ། །ལྷ་འདྲེ་དྲེགས་པ་གདུག་པ་ཅན། །གནོད་པ་སྐྱེལ་ཅིང་མི་སྲོག་
འཕྲོག །ཕྱོགས་མཚམས་སྟེང་འོག་གནས་པའི་གདོན། །ཐམས་ཅད་སྡང་བའི་དགྲ་ལ་བྷོ། །མི་མོ་བཞི། མཐིང་ནག་འབར་བའི་ཤར་ཕྱོགས་ནས། །བདུད་མོ་གཤིན་རྗེ་མགོ་དགུ་མ།
༈ མགོ་གཅིག་ཕུགས་ཀྱི་ནོར་ལ་རྒྱུག །མགོ་གཅིག་བང་མགོ་ལྷ་ལ་རྒྱུག།མགོ་གཅིག་སྟེང་གི་ཁྱོ་ལ་རྒྱུག །མགོ་གཅིག་མཆན་གྱི་བུ་ལ་རྒྱུག །མགོ་གཅིག་ཆུང་མ་དག་ལ་རྒྱུག །མགོ
གཅིག་ར་བའི་ཕུགས་ལ་རྒྱུག ྋ།མགོ་གཅིག་ཐང་གི་ཞིང་ལ་རྒྱུག །མགོ་གཅིག་ཕུགས་ཀྱི་སྲིས་ལ་རྒྱུགྋ །གཤིན་རྗེ་ཁྲོས་པའི་མཐུ་མོ་ཆེ། །ན་བཟའ་དཀར་ནག་སྤེལ་མ་ལ། །ལག་ན་དུང་གི་
༈ སྤུ་གྲི་ཐོགས། །དགྲ་བོའི་ཤན་པ་བདུད་ཀྱི་མ། །སྡང་བར་བྱེད་པའི་དགྲ་ལ་བྷྱོཿ། །ཧཱུཾ། །མཐིང་ནག་འབར་བའི་ལྷོ་ཕྱོགས་ན། །བདུད་མོ་གཤིན་རྗེ་ལག་རིང་མ། །རཱ ཀྵ་ཁྲོས་པ་སྙིང་སྦྱིན་

མ༑ །ལག་པ་ལྔ་བརྒྱས་བར་སྣང་ཡུག །གཡས་པ་ལྔ་བརྒྱས་དགྲ་བོ་འཛིན། །གཡོན་པ་ལྔ་བརྒྱས་དགྲ་བོ་གསོད། །དྲོངས་ཤིག་དགྲ་བོའི་མགུལ་ནས་དྲོངས། །ཧཱུཾ། མཐིང་ནག་འབར་
བའི་ནུབ་ཕྱོགས་ན། །བདུད་མོ་གཤིན་རྗེ་ཕུང་ཁྲོལ་མ། །མི་ཡི་པགས་པ་གོས་སུ་གྱོན། །སྒྱུ་མའི་འཕྲེང་བ་ཐོད་དུ་བཅིངས། །མགོ་ལས་སྤྲུལ་པའི་གཤིན་རྗེ་འགྱེད། །གཡས་པ་ལྕགས་ཀྱི་
སེར་བ་ཐོགས། །བསྟན་པ་བསྣབ་པའི་མགོ་ལུས་འབྲེལ། །ཧཱུཾ། མཐིང་ནག་འབར་བའི་བྱང་ཕྱོགས་ནས། །བདུད་མོ་གཤིན་རྗེ་ལག་བརྒྱ་མ། །གཡས་པ་ལྔ་བཅུ་ཟོར་བ་ཐོགས། །དམ་
ཉམས་དགྲ་བོའི་མགོ་ལུས་འབྲེལ། །གཡོན་པ་ལྔ་བཅུ་ཞགས་པ་ཐོགས། །དམ་ཉམས་དགྲ་བོའི་རྐེ་ལ་འདེབས། །ཁྱོད་ནི་ཀླུ་ཡི་ལྕམ་མོ་སྟེ། །དམ་ཉམས་དགྲ་བོ་རྡུལ་དུ་རློག། དེ་ལྟར་བསྐུལ་
ནས་སྒོ་དབྱེ་བ་ནི། ཧཱུཾ། ཤར་ཕྱོགས་སྒོ་མ་རྟག་གདོང་དཀར། །བྱམས་པ་ལྕགས་ཀྱུའི་ཕྱག་རྒྱ་ཡིས། །ཤར་ཕྱོགས་དུང་སྒོ་དཀར་པོ་ཕྱེ། །འཕྲང་པ་རྣམས་ཀྱིས་འཕྲང་སོལ་ཅིག །ང་ཡིས་མ
ཉེས་མ་ལན་ནོ། །གཏོར་མའི་ཟོར་ལམ་དགྲ་སྟེང་ཕྱེ། །ལྷོ་ཕྱོགས་སྒོ་མ་ཕག་གདོང་སེར། །སྙིང་རྗེ་ཞགས་པའི་ཕྱག་རྒྱ་ཡིས། །ལྷོ་ཕྱོགས་གསེར་སྒོ་སེར་པོ་ཕྱེ། །འཕྲང་པ་རྣམས་ཀྱིས་✖

།འཕྲང་སོལ་ཅིག །ང་ཡིས་མ་ཉེས་མ་ལན་ནོ། །གཏོར་མའི་ཟོར་ལམ་དགྲ་སྟེང་ཕྱེ། །ནུབ་ཕྱོགས་སྒོ་མ་སེང་གདོང་དམར། །དགའ་བ་ལྕགས་སྒྲོག་ཕྱག་རྒྱ་༄༅།
གདུགས་
ཡིས༑ །ནུབ་ཕྱོགས་ཟངས་སྒོ་དམར་པོ་ཕྱེ། །འཕྲང་པ་རྣམས་ཀྱིས་འཕྲང་སོལ་ཅིག །ང་ཡིས་མ་ཉེས་མ་ལན་ནོ། །གཏོར་མའི་ཟོར་ལམ་དགྲ་སྟེང་ཕྱེ། །བྱང་ཕྱོགས་སྒོ་མ་སྤྱང་གདོང་
ཨ
ལྗང་༑ །བཏང་སྙོམས་དྲིལ་བུའི་ཕྱག་རྒྱ་ཡིས། །བྱང་ཕྱོགས་ལྕགས་སྒོ་ནག་པོ་ཕྱེ། །འཕྲང་པ་རྣམས་ཀྱིས་འཕྲང་སོལ་ཅིག །ང་ཡིས་མ་ཉེས་མ་ལན་ནོ། །གཏོར་མའི་ཟོར་ལམ་དགྲ་སྟེང་
ཉེར་
གཉིས་ཕྱེ༑ །ལམ་བསྟན་པ་ནི། ཧཱུཾ། གཏོར་མའི་ལམ་བསྟན་གང་དུ་བསྟན། །གཏོར་མའི་ལམ་བསྟན་ཤར་དུ་བསྟན། །ཤར་དུ་རྒྱལ་པོ་ཡུལ་འཁོར་སྲུང་། །དྲི་ཟ་ཕོ་མོའི་འཁོར་གྱིས་བསྐོར།
སྐུ་གཟུར་དེ་ནི་སྤྱན་བྱོལ་ཞིག །གཏོར་ཟོར་དམར་པོ་ཤར་ར་ར། ཁྲག་ཟོར་དམར་པོ་བསྐྱིལ་ལི་ལི། །ཐུན་ཟོར་སེར་ཕྲན་ཉི་ལི་ལི། །མདའ་ཟོར་སྐར་ལྟར་བྲེང་སེ་བྲེང༌། །ཐོར་ཟོར་རྦབ་ལྟར་
3 ཧྲིལ་ལི་ལི། །ཆུ་ཟོར་ཤ་ར་ཐིབས་སེ་ཐིབས། །རྡོ་ཟོར་ཐོག་ལྟར་རྦད་དེ་རྦད། །གཏོར་མའི་ལམ་བསྟན་ལྷོ་རུ་བསྟན། །ལྷོ་རུ་རྒྱལ་པོ་འཕགས་སྐྱེས་པོ། །གཤིན་རྗེ་ཕོ་མོའི་འཁོར་གྱིས་275

བསྐོར༑ །སྐུ་གཟུར། གཏོར་མའི་ལམ་བསྟནནུབ་ཏུ་བསྟན། །ནུབ་ཏུ་རྒྱལ་པོ་སྤྱན་མི་བཟང༌། །ཀླུ་དབང་མང་པོའི་འཁོར་གྱིས་བསྐོར། །སྐུ་གཟུར། གཏོར་མའི་ལམ་བསྟན་བྱང་དུ་
བསྟན༑ བྱང་དུ་རྒྱལ་པོ་རྣམ་ཐོས་སྲས། །གནོད་སྦྱིན་མང་པོའི་འཁོར་གྱིས་བསྐོར། །སྐུ་གཟུར་དེ་ནི་སྤྱན་བྱོལ་ཞིག །གཏོར་ཟོར་དམར་པོ་ཤར་ར་རཾ། ཁྲག་ཟོར་དམར་པོ་བསྐྱིལ་ལི་ལི།
ཐུན་ཟོར་སེར་ཕྲན་ཉི་ལི་ལི། །མདའ་ཟོར་སྐར་ལྟར་བྲེང་སེ་བྲེང༌། །ཐོར་ཟོར་རྦབ་ལྟར་ཧྲིལ་ལི་ལི། །ཆུ་ཟོར་ཤ་ར་ཐིབས་སེ་ཐིབས། །རྡོ་ཟོར་ཐོག་ལྟར་རྦད་དེ་རྦད། །བཟློག་བྱང་
ནི༑ ཧཱུཾ། བཟློག་བསྒྱུར་བསྒྱུར་བའི་མཐུ་མོ་ཆེ། །དགྲ་དཔུང་འཇོམས་པའི་རྩལ་མོ་ཆེ། །ནད་ཁ་གཅོད་པའི་དབང་མོ་ཆེ། །ལྷ་སྲིན་ཁོལ་བའི་གཤེད་མོ་ཆེ། ཁྱོད་ཀྱི་མཐུ་སྟོབས་གཟི་བྱིན་
གྱིས༑ །ཕས་ཀྱི་བྱད་ཁ་ཐམས་ཅད་བཟློག །མི་མཐུན་གནོད་པའི་རྐྱེན་རྣམས་སྒྱུར། །ལྷ་འདྲེའི་ཟ་ཁ་དགྲ་ལ་གཏོང་། །ཧཱུཾ། གཞན་གྱིས་མི་ཐུབ་དྲག་ཤུལ་ཆེ། །ལྷ་ཡི་གདོན་ཚོགས་བཟློག་
ཏུ་གསོལ། །གཏུམ་པོ་ཆེན་མོ་སྟོབས་ཆེན་མོ། །ཀླུ་ཡི་གདོན་ཚོགས་བཟློག་ཏུ་གསོལ། །འབར་བ་ཆེན་མོ་གཟི་བརྗིད་ཆེ། །ལྷ་མིན་གདོན་ཚོགས་བཟློག་ཏུ་གསོལ། །དཀར་མོ་ཆེན་མོ་

།སྟོབས་ཆེན་མོ། །རླུང་ལྷའི་གདོན་ཚོགས་བཟློག་ཏུ་གསོལ། །འབར་བའི་འཕྲེང་བ་གོས་དཀར་མོ། །ནམ་མཁའ་ལྡིང་གི་གདོན་ཚོགས་བཟློག་ཏུ་གསོལ།༄༅།
འཕགས་མ་སྒྲོལ་མ་ཁྲོ་གཉེར་ཅན། །དྲི་ཟའི་གདོན་ཚོགས་བཟློག་ཏུ་གསོལ། །རྒྱལ་བའི་རྡོ་རྗེ་འཕྲེང་ཞེས་གྲགས། །མིའམ་ཅིའི་གདོན་ཚོགས་བཟློག་ཏུ་གསོལ། །པདྨའི་མངོན་མཚན་རྡོ་རྗེ་
མཚན༑ །ལྟོ་འཕྱེ་ཆེན་པོའི་གདོན་ཚོགས་བཟློག་ཏུ་གསོལ། །གཞན་གྱིས་མི་ཐུབ་འཕྲེང་བ་ཅན། །གནོད་སྦྱིན་གདོན་ཚོགས་བཟློག་ཏུ་གསོལ། །རྡོ་རྗེ་མཁར་རྣམས་འཇོམས་པ་མོ། །སྲིན་
པོའི་གདོན་ཚོགས་བཟློག་ཏུ་གསོལ། །ཞི་བའི་ལྷ་རྣམས་ཀྱིས་མཆོད་མ། །ཡི་དྭགས་གདོན་ཚོགས་བཟློག་ཏུ་གསོལ། །གཟུགས་ཞི་གཟི་བརྗིད་ཆེན་མོ་ཅན། །ཤ་ཟའི་གདོན་ཚོགས་བཟློག་ཏུ་
གསོལ༑ །འཕགས་མ་སྒྲོལ་མ་སྟོབས་ཆེན་མོ། །འབྱུང་པོའི་གདོན་ཚོགས་བཟློག་ཏུ་གསོལ། །རྡོ་རྗེ་ལུ་གུ་རྒྱུད་གཞན་མ། །གྲུལ་བུམ་གདོན་ཚོགས་བཟློག་ཏུ་གསོལ། །རྡོ་རྗེ་གཞོན་ནུ་རིག་
ཪེ
༈ འཛིན་མ། །སྲུལ་པོའི་གདོན་ཚོགས་བཟློག་ཏུ་གསོལ། །ལག་ན་རྡོ་རྗེ་རིགས་གསེར་འཕྲེང་། །ལུས་སྲུལ་གདོན་ཚོགས་བཟློག་ཏུ་གསོལ། །ལེ་བརྒན་རྩི་དང་རིན་ཆེན་མ། །སྐེམ་བྱེད་༴

གདོན་ཚོགས་བཟློག་ཏུ་གསོལ། །སྣང་མཛད་རྡོ་རྗེ་གཙུག་ཏོར་གྲགས། །རྗེད་བྱེད་གདོན་ཚོགས་བཟློག་ཏུ་གསོལ། །རྣམ་པར་འགྱིང་མའི་རྡོ་རྗེ་ཅན། །སྨྱོ་བྱེད་གདོན་ཚོགས་བཟློག་ཏུ་
གསོལ༑ །གསེར་འོད་ལྟ་བུའི་སྤྱན་མངའ་མ། །གྲིབ་གནོན་གདོན་ཚོགས་བཟློག་ཏུ་གསོལ། །རྡོ་རྗེ་སྒྲོས་དང་དཀར་མོ་དང༌། །གནོན་པོའི་གདོན་ཚོགས་བཟློག་ཏུ་གསོལ། །པདྨའི་སྤྱན་དང་
ཟླ་འོད་དང༌། །ནམ་གྲུ་གདོན་ཚོགས་བཟློག་ཏུ་གསོལ།། ཟོར་གཞན་སྔར་གྱི་ཐུན་རྫས་བཞིན་ལ། སྒོང་ཟོར། བདུན་བརྒྱུད་གཅོད་པའི་སྒོང་ཟོར་འདི། །དྲག་སྔགས་ཡོངས་རྫོགས་གྱད་ཀྱི་སྐསྐུ།། ཞེས་
འཕང་༑ གཏོར་མ་རྣམས་བརྡེག གདུགས་དཀར་མོ་ཅན་འཁོར་དང་བཅས་པས་ཕ་རོལ་གྱི་ཡུལ་ཁམས་སུ་དམག་བཏེག་དགྲ་བོ་འཁོར་དང་བཅས་པ་བརླག་པར་བྱས་པར་བསམ་མོ། །གཏོར་མ་གཏོང་བར་འདོད་པས་སྣོད་གཙང་ཞིང་ཡིད་དུ་འོང་
3 བའི་ནང་དུ་ཟན་དང༌། ཁུ་བ་དང༌། ཆན་དང༌། འབྲུའི་ཚོགས་དང༌། ཤིང་ཐོག་དང༌། རིན་པོ་ཆེའི་ཚོགས་དང༌། སྨན་དང་ལྡན་པར་བྱས་ཏེ། དེ་ནས་བདག་ཉིད་ལྷའི་སྦྱོར་བས་ཨ་ཀཱ་རོས་སྦྱངས་ཏེ། ནམ་མཁའ་མཛོད་ཀྱིས་སྤེལ་
ལ༑ བདུད་རྩིའི་རྒྱ་མཚོར་བསམས་ཏེ། དེའི་ཕྱོགས་རྣམས་སུ་ཧྲཱིཿ ལས་པདྨའི་ཚོགས་བསྐྱོདཔ་ལ་ཕྱོགས་སྐྱོང་བ་བཅུ་ལ་སོགས་པ་ཆོས་ཀྱི་སྲུང་མ་དང༌། །ཁྱད་པར་དུ་ཚངས་པ་དང་། དབང་པོ་དང༌། །ལེགས་ལྡན་ལ་སོགས་འཁོར་དང་བཅས་

།པ་རྣམས་སྤྱན་དྲང་བར་བྱའོ། །ཁ་འབར་མ་བསྔོའོ། །ཡང་། འབྱུང་པོའི་གཏོར་མ་གཉིས་པ་ལྷའི་གདོན་ལ་སོགས་པ་དང་། ཟས་སུ་མདངས་ཟ་བ་སོགས་ཀུན་ལ་སྦྱིན་པར་བྱའོ། །དེ་ཡང་ལྕེ་རྡོ་རྗེར་བསམ་
གདུགས་
ཞིང་སྦུ་གུས་བདུད་རྩི་ཐམས་ཅད་ངོམས་ཤིང་ཚིམ་པར་བྱ་བ་དང་། འདོད་པའི་ཡོན་ཏན་ལྔ་ཆར་བཞིན་འབྱུང་བར་བསམ་མོ། །དེ་ནས་ཐ་མར་བཟོད་པར་གསོལ་ཏེ། གསོལ་བ་བཏབ་ནས་ཡི་གེ་བརྒྱཔ་བརྗོད་དོ། །ཐམས་ཅད་གཤེགས་སོ། །འདི་ ེ
ཨ
ལྟར་གདུགས་དཀར་མོ་ཅན་གྱི་བསྙེན་སྒྲུབ་ལས་སྦྱོར་གསུམ་གྱི་ཆོ་ག་འདི། ཆོས་སྡེ་ཆེན་པོ་དཔལ་འཁོར་བདེ་ཆེན་གྱི་རིན་སྡིངས་པའི་སློབ་དཔོན་སྔགས་འཆང་ཆེན་པོ་ཚེ་དབང་དཔལ་འབྱོར་དང་། ཁྱད་པར་དགེ་སློང་འོད་ཟེར་བས་བསྐུལ་བའི་
ངོར༑ པདྨ་དཀར་པོས་ཙན་དྲ་གོ་མིའི་གཞུང་བཞིན་དུ་བསྐུལ་བ་པོའི་འདོད་པ་ལྟར་ཉང་སྟོད་རི་ནང་ནུ་མ་ཆོས་ལུང་གི་དགོན་པ་རྗེ་མི་ལའི་སྒྲུབ་ཕུག་ཏུ་གྲགས་པར་སྦྱར་བ་བསྟན་པ་དང་སེམས་ཅན་ལ་ཕན་ཐོགས་པར་གྱུར་ཅིག། །།
280 (B)

280(B)
BlankPage AsPerOriginalDocument

།དཀོན་མཆོག་གསུམ་དང་འཕགས་མ་གདུགས་དཀར་ལ། །བདག་དང་བསྲུང་བྱའི་གཙོ་བྱས་མཁའ་མཉམ་འགྲོ། །བྱང་ཆུབ་བར་དུ་རྟག་པར་སྐྱབས་སུ་༄༅།
༈ མཆི༑ །འགྲོ་ཀུན་རྫོགས་བྱང་ཐོབ་པར་སེམས་བསྐྱེད་དོ། །ཨོཾ་སྭ་བྷཱ་ཝ་སོགས། ཆོས་ཀུན་དམིགས་མེད་ངང་ལས་སྲུང་འཁོར་དབུས། །པད་ཟླར་ཨཾ་ཡིག་དོན་གཉིས་བྱས་པ་
ཅན༑ །ཡོངས་གྱུར་འཕགས་མ་གདུགས་དཀར་སྐུ་མདོག་དཀར། །གཡས་དམར་གཡོན་མཐིང་ཞལ་གསུམ་སྤྱན་གསུམ་གསུམ། །ཕྱག་དྲུག་གཡས་གསུམ་རྡོ་རྗེ་ལྕགས་ཀྱུ་གཞུ། །གཡོན་
གཅིག་
པུའོ གསུམ་འཁོར་ལོ་ཞགས་པ་མདའ་འཛིན་ཞིང་། །ཞི་དང་ཁྲོ་བོའི་ཆ་ལུགས་ཀུན་གྱིས་སྤྲས། །ཁྲོ་འཛུམ་དཔའ་ཚུལ་རྡོ་རྗེ་སྐྱིལ་ཀྲུང་བཞུགས། །གནས་གསུམ་འབྲུ་གསུམ་འོད་འཕྲོས་དབང་ལྷ
དང་༑ །ཡེ་ཤེས་སྤྱན་དྲངས་དམ་ཡེ་དབྱེར་མེད་ཅིང་། །དབང་ལྷས་དབང་བསྐར་རིགས་བདག་རྣམ་སྣང་མཚན། །ཐུགས་ཀར་ཟླ་སྟེང་ཨཾ་དཀར་སྔགས་ཕྲེང་ལས། །འོད་འཕྲོས་རྒྱལ་མཆོད
༈ འགྲོ་བའི་སྡིག་སྒྲིབ་དང༌། །བསྲུང་བྱའི་འགལ་རྐྱེན་མ་ལུས་ཐམས་ཅད་བསལ། །སྣང་སྲིད་ལྷ་སྔགས་བདེ་ཆེན་རང་བཞིན་གྱུར། ཨཾ་ཨ་སི་ཏཱ་ཏ་པ་ཏྲེ་ཨ་པ་ར་ཛི་ཏེ་སརྦ་གྲ་ཧནྟཱ་ས་ཡ་ཏྲཱ་ས་ཡ་ཟླ་

ཧ་ན་ཧ་ན་ཧཱུྃ་ཧཱུྃ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། བཟླས། དཀོན་མཆོག་གསུམ་དང་འཕགས་མ་གདུགས་དཀར་མོའི། །ལྷ་ཚོགས་ཀུན་ལ་ཕྱག་འཚལ་བདེན་སྟོབས་ཀྱིས། །བདག་དང་བསྲུང་བྱའི
འགལ་རྐྱེན་བར་ཆད་དང་། །ཁྱད་པར་བྱད་ཟོར་ཕུར་ཁ་མནན་གཏད་རིགས། །ཐམས་ཅད་མ་ལུས་མྱུར་བ་ཉིད་དུ་བཟློག །མེད་པར་གྱུར་ཅིག་རིགས་སྔགས་རལ་གྲི་ཡིས། །བཅད་ཅིང་རྡོ་རྗེ་
ཕུར་པས་བརླག་གྱུར་ཅིག །ཆོས་ཉིད་ཀ་དག་ཀློང་དུ་ཞི་གྱུར་ཅིག །དགེ་བ་འདི་ཡི་མྱུར༴ འཕགས་མ་གདུགས་དཀར་འགྲུབ། སོགས བགེགས་རིགས་སྟོང་ཕྲག་བརྒྱད་བཅུ་ཞི
སོགས༑ སྒྲུབ་ཐབས་རྒྱམཚོའི་ནང་བཞིན་སྒོམ་བཟླས་ཉུང་བསྡུས་སུ་བརྗོད་པ་པོ་འགྲུ་བན་གྱིས་སོ།དཔལ་ལྡན་འགྱུར་མེད་ཚེ་དབངཕྲིན་ལས་ཡིན་པར། དགེའོ། བཀྲ་ཤིས་པར་ཤོག །།

གཅིག་༄༅། །རི་ཁྲོད་ལོ་མ་ཅན་གྱི་སྒྲུབ་ཐབས་ཉུང་ངུ་གཅིག་བཞུགས་སོ།།
སྒྲུབ་
ཐབས་

༄༅། །རང་ཉིད་རི་ཁྲོད་མ་ལོ་མ་གྱོན་མའི་ས་བོན་གྱིས་སྙིང་ག་མཚན་པར་གྱུར། དེའི་འོད་ཟེར་གྱིས་བླ་མ་དང་ལོ་མ་གྱོན་མ་ལ་
སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་བཛྲ་ས་མཱ་ཛཿ ཨོཾ་ཨཧཱུྃ་པྲ་ཏཱིཙྪཧཱུཾ། པཱ་ཏྱཾ། པུཥྤ། དྷཱ་པེ། ཨཱ་ལོ་ཀེ གྷདྡྷེ། ནཻ་
ཝིདྱ༑ ཤཔྟ་པྲ་ཏཱིཙྪ་ཧཱུྃ། དཀོན་མཆོག་གསུམ་ལ་བདག་སྐྱབས་མཆི། །འགྲུབ་པར་ཤོག །བཛྲ་མུ ཚོགས་ཞིང་རང་ལ་ཐིམ། སེམས་ཅན་
ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སོགས། ཨོཾ་སྭ་བྷཱ་ཝ༴ ཧཾ། སྟོང་པའི་ངང་ལས། པད་ཟླའི་གདན་ལ་པཾ་སེར་པོ་ལས་

༄༅། །རྡོ་རྗེ་པཾ་གྱིས་མཚན་པ། དེ་ལས་བདག་ཉིད་བཅོམ་ལྡན་འདས་རི་ཁྲོད་མ་ལོ་མ་ཅན་སྐུ་མདོག་གསེར་བཙོ་མ་ལྟ་བུ། སྤྱན་
གསུམ་མངའ་བའི་ཞལ་གཡས་དཀར་གཡོན་དམར་དབུས་སེར། བཞད་ཅིང་ཁྲོ་བ། གཞོན་ཤ་རྒྱས་ཤིང་ཅུང་ཟད་ལྟོ་བ་འཕྱང་བ། འགྱིང་ཞིང་སྒེག་
པའི་སྐུ། ལོ་མ་དང་རྨ་བྱའི་མདོངས་ཀྱི་ཤམ་ཐབས་ཅན། ཕྱག་དྲུག་གི་གཡས་པ་གསུམ་ན་སྣ་ཚོགས་རྡོ་རྗེ། དགྲ་སྟ། མདའ། གཡོན་པ་གསུམ་
ན་སྡིག་མཛུབ་དང་བཅས་པའི་ཞགས་པ། ཡལ་ག་དང་ལྷན་ཅིག་པའི་རྨ་བྱའི་མདོངས། གཞུ་བསྣམས་པ། མེ་ཏོག་བཅིངས་པའི་རལ་པའི་ཅོད་པན་ལ་

མི་བསྐྱོད་པ་བཞུགས་པ་ཉི་མའི་འོད་ཅན། བགེགས་མནན་ཏེ་ཞབས་གཡས་ཙོག་པུ། གཡོན་པུས་བཙུགས་རྟིང་པ་གསང་གནས་ལ་བརྟེན་ཏེ་འོད་ཟེར་གྱི་ཀློང་ན་བཞུགས་པར་གྱུར་པའི་སྙིང་གར་
ཟླ་བ་ལ་པཾ། དེའི་མཐར། ༀ་པི་ཤཱ་ཙི་པརྞ་ཤ་ཝ་རི་སརྦ་ཛྭ་ར་པྲ་ཤ་མ་ནཱ་ཡེ་སྭཱ་ཧཱ། ཞེས་པས་བསྐོར་བ་ལ་དམིགས་ཏེ་སྔགས་དེ་མང་དུ་བཟླའོ། །ཐུན་བསྡུ་ཁར་ལྷ་མདུན་དུ་བསམས་ལ། གོང་བཞིན་མཆོད། སྲིད་
པའི་འཇིགས་རྣམས་སྐྱོབ་པ་དང་། །ཕུན་ཚོགས་དངོས་གྲུབ་ཀུན་སྟེར་ལ། །ཡིད་བཞིན་ནོར་ལྟར་རྨད་བྱུང་བའི། །བཅོམ་ལྡན་ཁྱོད་ལ་ཕྱག་འཚལ་བསྟོད། །བདག་དང་སེམས་ཅན་ཐམས་ཅད་
ལ་ནད་དང་གདོན་དང་རིམས་ཀྱི་འཚེ་བ་ཐམས་ཅད་ཞི་བར་མཛད་དུ་གསོལ། མཐར་རང་ལ་ཐིམ། རང་ཡང་མི་དམིགས་པར་གྱུར། དགེ་བ་འདི་ཡིས་མྱུར་དུ་བདག །ལོ་མ་གྱོན་མ་འགྲུབ་
གྱུར་ནས། །སོགས། ནད་རིགས་བཞི་བརྒྱ་རྩ་བཞི་ཞི་བ་དང་།། སོགས་ཤིས་བརྗོད་བྱའོ།། ལྷ་ལྗང་མོ་བསྒོམ་པར་སྤྲོ་ན། སྐུ་མདོག་སེར་མོའི་ཚབ་ལ་ལྗང་ཁ་ཙམ་ལས། གཞན་ཞལ་ཕྱག བཞུགས་སྟངས། རྒྱན་ཆ་
ལུགས༑ སྔགས་ཐམས་ཅད་མཚུངས་སོ།། །། འདི་རྗེ་བཙུན་བླ་མ་ངག་གི་དབང་ཕྱུག་སངས་རྒྱས་རྡོ་རྗེས་མཛད་པ་ཡིན་འདུག་ལགས། །སརྦ་མངྒ་ལཾ།། །།
286

༄༅། །བཅོམ་ལྡན་འདས་མ་སྲུང་བ་ལྔའི་དཀྱིལ་འཁོར་དུ་སྨིན་བྱེད་དབང་གི་རིམ་པ་སྟ་གོན་དང་བཅས་པ་ཁྱེར་བདེར་
བཀོད་པ་འདོད་འཇོའི་བུམ་བཟང་ཞེས་བྱ་བ་བཞུགས་སོ།།

།སོ་སོར་འབྲང་མ་སྟོང་ཆེན་རབ་འཇོམས་དང༌། །གསང་སྔགས་རྗེས་འཛིན་བསིལ་བའི་ཚལ་ཆེན་མོ། །རྨ་བྱ་ཆེ་སྟེ་བསྲུང་༄༅།
བ་ལྔ་ཡི་ལྷར། །དད་པ་རྒྱ་མཚོས་ཀུན་ནས་ཕྱག་བགྱིའོ།། འདིར་བཅོམ་ལྡན་འདས་མ་བསྲུང་བ་ལྔའི་དཀྱིལ་འཁོར་དུ་དབང་བསྐུར་བའི་རིམ་པ་སྟ་གོན་དང་བཅས་པའི་ཆོག་ཁྲིགས་
ཁྱེར་བདེ་ཞིག་འགོད་པར་སྤྲོ་སྟེ། དེ་ལ་བསྙེན་པ། སྒྲུབ་པ། དབང་གི་ཆོ་ག་དང་གསུམ་ལས། དང་པོ་གཞུང་དུ་གསལ། གཉིས་པ་ལ། ས་ཆོག སྟ་གོན། དཀྱིལ་འཁོར་སྒྲུབ་པ་དང་
གསུམ་ལས། གཉིས་པ་ལ་ལྷ། བུམ་པ། སློབ་མ་གསུམ་ལས། འདིར་ཕྱི་མ་སྟེ་རས་བྲིས་ལ་བརྟེན་པའི་སློབ་མ་སྟ་གོན་གྱི་རིམ་པ་རྣམས་གསལ་པོར་བཤད་པར་བྱ་སྟེ། དེ་ཡང་ཐོག་མར་

།བཅའ་གཞི་ལ། དང་པོ་བདག་བསྐྱེད་མཆོད་པ་མཆོད་ཡོན་སྔོན་འགྲོའི་ཉེར་སྤྱོད་ལྔ། བུམ་པ་དྲུག་གམ་གཉིས་མཆོད་ཡོན་སྔོན་འགྲོའི་ཉེར་སྤྱོད་ལྔ།༄༅།
ཤིང་༑ ཚོམ་བུ་ལྔ་ཚོམ་ཕྱོགས་མདོག ཁྱོར་ཆུའི་ཆུ་གཙང་། བྱུག་རྒྱུའི་དྲི་བཟང་སྦྱར་བའི་ཆུ། སློབ་མ་མཆོད་རྒྱུའི་ཉེར་སྤྱོད་ལྔ། དཔུང་དཀྲིས་འདོམ་གང་མ་གསུམ་མདུད་ཅན། ཀུ་ཤ་ཆེ་
གཉིས་
ཆུང་༑ མཁྱེན་གསོལ་གྱི་སྤོས་སོགས་སྟ་གོན་གྱི་སྐབས་སུ་དགོས་པ་དང་། ཡང་དངོས་གཞི་ལ། གཏོར་མ་བདག་མདུན་བུམ་གསུམ་གྱི་མཆོད་པ། འགྱེད་རྒྱུའི་མེ་ཏོག སློབ་མའི་གདན་དུ་
བཏིང་རྒྱུའི་ཀུ ཤ མིག་དར། མཆོད་པ། མནའ་ཆུ། འཐོར་འབྲུ། བཀྲ་ཤིས་རྫས་བརྒྱད། སེང་ཁྲི་པད་གདན་གདུགས། རྡོ་རྗེ་དང་འཁོར་ལོའི་ཙཀླི། རྡོར་དྲིལ་སོགས་ཡོ་བྱད་རྣམས་
སྟ་
གོན་

འདུ་བྱའོ། །སྟ་གོན་གྱི་ཆོ་ག་བདག་བསྐྱེད་དང་བུམ་བསྐྱེད་གཞུང་བཞིན་གྲུབ་ནས། སློབ་མ་རྣམས་འདུས་སུ་བཅུག ལག་ཏུ་མེ་ཏོག་གཏད། སློབ་དཔོན་ཁྲི་ལ་འཁོད་ནས། ཇི་ལྟར་བལྟམས་པ་བརྗོད་བཞིན་ལས་ཆུས་ཁྲུས་བྱེད་དུ་
བཅུག སློབ་དཔོན་དང་ལྷ་ལ་ཕྱག་འཚལ་ཟིན་པ་དང་འདི་སྐད་བརྗོད་པར་བྱ་སྟེ། ཁྱེད་རང་རྣམས་ཀྱི་མོས་པ་བླ་མ་བཅོམ་ལྡན་འདས་སོ་སོར་འབྲང་མར་གསལ་བའི་སྤྱན་སྔར་དེ་ཉིད་ཀྱི་དཀྱིལ་འཁོར་དུ་འཇུག་པའི་
སྟ་གོན་ཞུ་སྙམ་པའི་ངང་ནས་མཎྜལ་གནང་བར་ཞུ། ཞེས་བསྐུལ་ནས་མཎྜ་ལ་གྲུབ་རྗེས་འདི་སྐད་གླེང་བར་བྱ་སྟེ། འགྲོ་བ་མར་གྱུར་མཁའ་ཁྱབ་ཀྱི་ཡིད་ཅན་མཐའ་དག་ཀུན་མཁྱེན་ཆེན་པོའི་གོ་འཕང་མཆོག་ལ་
འགོད་པར་བྱ། དེའི་ཆེད་དུ་བཅོམ་ལྡན་འདས་མ་སྲུང་བ་ལྔའི་དཀྱིལ་འཁོར་ཆེན་པོར་འཇུག་པའི་སྟ་གོན་གྱི་རིམ་པ་ཞུ་སྙམ་པའི་མོས་གདུངས་ཀྱི་ངང་ནས་མ་ཡེངས་པར་གསན་འཚལ། དེ་ཡང
དལ་བ་བརྒྱད། འབྱོར་པ་བཅུ། འཁོར་ལོ་ཆེན་པོ་བཞི་དང་བཅས་པའི་ཆོས་ཉི་ཤུ་རྩ་གཉིས་ཚང་བ་འདི་ལྟ་བུ་ནི་ཤིན་ཏུ་རྙེད་དཀའ་བར་ལུང་རིགས་ཀྱི་གཏན་ཚིགས་དུ་མས་གྲུབ་པ་ཡིན་
ལ༑ རྙེད་དཀའ་བ་འདི་རྙེད་ནས། དེ་དོན་གྱི་འབྲས་བུ་ལ་ངེས་པར་འགོད་པར་བྱ་བ་ནི། ཤེས་རིག་སྒྲིན་པོ་དག་གིས་འབད་བྱའི་སྙིང་པོར་འདུག འདིའང་ཡུན་རིང་དུ་མི་གནས་པ་དཔེའི་སྒོ་

།ནས་སྟོན་པར་བཞེད་ནས། མདོ་རྒྱ་ཆེ་རོལ་པ་ལས། སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །འགྲོ་བའི་སྐྱེ་འཆི་གར་ལ་བལྟ་དང་མཚུངས། །སྐྱེ་བོའི་ཚེ་༄༅།
འགྲོ་ནམ་མཁའི་གློག་དང་འདྲ། །རི་གཟར་འབབ་ཆུ་བཞིན་དུ་མྱུར་མགྱོགས་འགྲོ། །ཞེས་གསུངས། ཤི་བའི་རྗེས་སུ་ཡང་། རྒྱལ་པོ་ལ་གདམས་པའི་མདོ་ལས། དུས་ཀྱིས་བསྙེན་ཏེ་རྒྱལ་
པོ་འགྲོ་གྱུར་ན། །ལོངས་སྤྱོད་མཛའ་དང་གཉེན་བཤེས་རྗེས་མི་འབྲངས། །སྐྱེས་བུ་དེ་ནི་གར་དང་གར་འགྲོ་ཡང༌། །ལས་ནི་གྲིབ་མ་བཞིན་དུ་ཕྱི་བཞིན་འབྲང་། ཞེས་བཤད། འོ་ན་ལས་
རྗེས་སུ་འབྲངས་ན་ཇི་ལྟ་བུ་ཞིག་འོང་ཞེ་ན། རྒྱ་རོལ་ལས། སྲིད་སྲེད་མ་རིག་དབང་གིས་སྐྱེ་བོ་རྣམས། །མི་དང་ལྷ་གནས་ངན་སོང་ལམ་གསུམ་པོ། །འགྲོ་བ་ལྔ་པོ་རྣམས་སུ་མི་མཁས་
འཁོར༑ །དཔེར་ན་རྫ་མཁན་འཁོར་ལོ་འཁོར་བ་བཞིན། །ཞེས་དཔེ་དང་བཅས་ཏེ་གསུངས་པ་དེར་གདའ། ཡང་དེ་ལྟ་བུ་འཁོར་བ་ལ་སྐྱོན་ཅི་ཡོད་སྙམ་ན། ལུང་གི་འཕྲོར། སྲིད་གསུམ་རྒ་
དང་ནད་ཀྱི་སྡུག་བསྔལ་འབར། །འཆི་མེད་རབ་འབར་འདི་ན་མགོན་མེད་པ། །སྲིད་ལས་བྱུང་ལ་འགྲོ་བ་རྟག་ཏུ་རྨོངས། །བུམ་པར་ཆུད་པའི་བུང་བ་འཁོར་བ་བཞིན། །ཞེས་གསུངས་སྨ

ཏེ༑ འཁོར་བ་འདིར་སྡུག་བསྔལ་གྱིས་མནར་ཞིང་འཐོན་དཀའ་བ་སོགས་སྐྱོན་གྱི་འབྱུང་གནས་ཡིན་པར་གོ་བར་འཚལ་ལོ། །འོ་ན་དེ་ལས་ཡོངས་སུ་ཐར་པའི་ཐབས་མེད་དམ་ཞེ་ན། སྤེལ་མར་
བསྟོད་པའི་རབ་བྱེད་ལས། གཏིང་མཐའ་མེད་པའི་འཁོར་བ་ནི། །རྒྱ་མཚོའི་ཀློང་ན་རྣམ་པར་གནས། །འདོད་ཆགས་ལ་སོགས་མི་བཟད་པའི། །དེ་རིང་གང་ལ་སྐྱབས་སུ་མཆི། །ཞེས་དྲི་བ་
ཁོང་ནས་བསུས་ཏེ། ལན། ལུང་དེའི་འཕྲོས་ལས། གང་ལ་ཉེས་པ་ཐམས་ཅད་ནི། །གཏན་ནས་ཡོངས་སུ་མི་མངའ་ཞིང༌། །གང་ཞིག་ལ་ནི་ཡོན་ཏན་ཀུན། །རྣམ་པ་ཀུན་ཏུ་གནས་གྱུར་
པ༑ །གལ་ཏེ་སེམས་ཤིག་ཡོད་ན་ནི། །དེ་ཉིད་ལ་ནི་སྐྱབས་འགྲོ་ཞིང་། །དེ་བསྟོད་དེ་ནི་བཀུར་བ་དང་། །དེ་ཡི་བསྟན་ལ་གནས་པའི་རིགས། །ཞེས་གསུངས་པ་བཞིན། ལུས་ཅན་རྣམས་
འཁོར་བའི་འཇིགས་པ་ལས་སྐྱོབ་པའི་དཔུང་གཉེན་དཀོན་མཆོག་གསུམ་པོ་ཁོ་ནར་ངེས་ཤིང༌། དེ་ཡང་རང་ཉིད་གཅིག་པུའི་ཆེད་དུ་མ་ཡིན་པར་སེམས་ཅན་ཐམས་ཅད་ཕ་མ་དྲིན་ཅན་དུ་ཤེས་པའི་
ངེས་པ་ལས་ཡིད་དྲངས་ཏེ་དམ་པའི་ཆོས་ཁོ་ན་ལ་འབད་རིགས་སོ། །དམ་པའི་ཆོས་དེ་ལ་ཡང་སྡེ་སྣོད་གསུམ། རྒྱུད་སྡེ་བཞི་ལ་སོགས་པའི་རྣམ་གྲངས་མང་ཡང་། འདིར་བྱ་རྒྱུད་སྒོ་དྲུག་དང་ལྕ

།འབྲེལ་བའི་དེ་བཞིན་གཤེགས་པའི་རིགས། དེ་ལ་ཡང་རིགས་ཀྱི་གཙོ་བོ་དང༌། རིགས་ཀྱི་བདག་པོ་དང༌། རིགས་ཀྱི་ཡུམ་དང༌། རིགས་ཀྱི་གཙུག་ཏོར་༄༅།
༉དང་༑ རིགས་ཀྱི་ཁྲོ་བོ་ཁྲོ་མོ་སོགས་རྣམ་གྲངས་མང་པོ་དབྱེར་ཡོད་པའི་ནང་ཚན། རིགས་ཀྱི་ཡུམ་བཅོམ་ལྡན་འདས་མ་བསྲུང་བ་ལྔའི་དཀྱིལ་འཁོར་ཆེན་པོར་འཇུག་པའི་སྟ་གོན་རྣམས་ཞུ་བའི་
སླད་དུ་གསོལ་བ་གདབ་དགོས་པས་ན། དེའི་ཚུལ་ཡང་བླ་མ་ལྔ་བཅུ་པ་ལས། མདུན་དུ་དུལ་བར་འདུག་པ་དང༌། །གོས་སོགས་ཚུལ་ནི་བསྡམས་པ་དང༌། །པུས་བཙུགས་ཐལ་མོ་སྦྱར་བ་
ཡིས༑ །ཉན་སོགས་འདོད་པས་གསོལ་གསུམ་གདབ། །ཅེས་གསུངས་པ་ལྟར། དད་པ་སྔོན་དུ་འགྲོ་བའི་གསོལ་བ་གདབ་པ་འདིའི་རྗེས་ཟློས་མཛོད། དགའ་ཆེན་ཁྱོད་བདག་སྟོན་པ་སྟེ། །
བྱང་ཆུབ་ཆེན་པོའི་ཚུལ་སྟོན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །
སྐྱབས་གསུམ་དག་ཀྱང་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་གཞུག་ཏུ་གསོལ།། ལན་གསུམ། ཐར་པ་དང་ཐམས་ཅད་མཁྱེན་པའི་གོ་འཕང་དོན་དུ་གཉེར་

བའི་སྤྱོད་པ་ནི་གསུམ་སྟེ། བདེན་པ་དང༌། ཕ་རོལ་ཏུ་ཕྱིན་པ་དང༌། གསང་སྔགས་ཀྱི་སྤྱོད་པ་ལ་བརྟེན་པ་ཡིན་པ་ལས། འདིར་མཆོག་ཏུ་གྱུར་པ་གསང་སྔགས་ཀྱི་སྤྱོད་པ་སྟེ། འདི་
ལྟར༑ རྫོགས་པའི་སངས་རྒྱས་འདས་པ་དང༌། །དེ་བཞིན་གང་དག་མ་བྱོན་པ། །ད་ལྟར་བཞུགས་པའི་རྫོགས་སངས་རྒྱས། །དེ་དག་ཀུན་གྱིས་གསང་སྔགས་ཀྱི། །ཆོ་ག་བཟང་པོ་འདི་
མཁྱེན་པས། །དཔའ་བོས་བྱང་ཆུབ་ཤིང་དྲུང་དུ། །ཐམས་ཅད་མཁྱེན་པ་ཚད་མེད་བརྙེས། །གསང་སྔགས་སྦྱོར་བ་མཉམ་མེད་དེས། །སྐྱོབ་པ་དཔལ་ལྡན་ཧེ་རུ་ཀས། །བདུད་སྡེ་ཤིན་ཏུ་མི་
བཟད་པའི། །དཔུང་ཆེན་དག་ཀྱང་དེ་ཡིས་བཅོམ།། ཞེས་སྤྲོ་བ་བསྐྱེད། ཡུལ་གྱི་རྗེས་སུ་རྒྱུག་པའི་རྣམ་རྟོག་གི་འཕྲོ་འདུ་ཐམས་ཅད་རེ་ཞིག་བསྡུས་ཤིང༌། སེམས་ཅན་ཐམས་ཅད་རྡོ་རྗེ་འཆང་གི་
ས་ལ་འགོད་པའི་བསམ་པ་བཟང་པོ་དང་ལྡན་པའི་ཆོས་ཚུལ་ཟབ་མོ་ཉོན་ཅིག གཡེང་བ་དང་བཅས་པའི་སེམས་བརྗེད་ངས་པས་ཉན་ཀྱང་། རྡོ་རྗེ་སེམས་དཔའ་ལ་སོགས་པ་བདེ་བར་གཤེགས་པ་
རྣམས་ཀྱིས་བྱིན་གྱིས་རློབ་པར་མི་འགྱུར་བས་ན་མ་ཡེངས་པར་གསན་པ་གལ་ཆེ་ཞེས་སྟོན་པ་ལ། རྟོག་པ་ཐམས་ཅད་ལེགས་པར་བསྡུས་ནས་ནི། །ཤིན་ཏུ་བསམ་པ་བཟང་པོའི་སེམས་ཀྱིས

༧༣ |༄༅། །ཉོན། །བརྗེད་ངས་བློ་ལ་ཧེ་རུ་ཀ་སོགས་དང༌། །བདེ་བར་གཤེགས་པ་རྣམས་ཀྱིས་བྱིན་མི་རློབས། །ཞེས་གདམས་པར་མཛད། དེ་ནས་ལམ་ལོག་པ་ལས་གོང་
༈ དུ་གྱུར་པ་སྐྱབས་འགྲོ་དང༌། ལམ་དམན་པ་ལས་མཆོག་ཏུ་གྱུར་པ་སེམས་བསྐྱེད་ཀྱི་སྡོམ་པ་ལེན་སྙམ་པས་རྒྱུན་བཤགས་འདིའི་རྗེས་ཟློས་ལན་གསུམ་མཛོད། དཀོན་མཆོག་གསུམ་ལ་བདག་
སྐྱབས་མཆི།། སོགས། ལན་གསུམ། ལས་ཆུས་བསྒྲུབ་བྱ་ལ་འཐོར་ཞིང་། ཨོཾ་སྭ་བྷ་ཝ༴ ཁྱེད་རང་རྣམས་ཀྱི་ཕུང་པོ་ཁམས་དང་སྐྱེ་མཆེད་རྣམས་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ངང་
j
ལས༑ ཁྱེད་རང་རྣམས་སྣ་ཚོགས་པད་ཟླ་ལ་བཅོམ་ལྡན་འདས་སོ་སོར་འབྲང་མ་ཆེན་མོ་སྐ་མདོག་སེར་མོ་སེར་དཀར་སྔོ་དམར་བའི་ཞལ་བཞི། ཕྱག་བཅུ་གཉིས་ཀྱི་གཡས་རྣམས་ཀྱིས་རིན་པོ་
ཆེའི་པ་ཏྲ། འཁོར་ལོ། རྡོ་རྗེ། མདའ། རལ་གྲི། མཆོག་སྦྱིན་གྱི་ཕྱག་རྒྱ། གཡོན་རྣམས་ཀྱིས་རྡོ་རྗེ། ཞགས་པ། རྩེ་གསུམ། གཞུ། དགྲ་སྟ། དུང་འཛིན་པ། དབུ་ལ་
༉ མཆོད་རྟེན་གྱིས་བརྒྱན་པ། འོད་ཟེར་དམར་པོ་འཕྲོ་བ། རྡོ་རྗེ་སྐྱིལ་ཀྲུང་གིས་བཞུགས་པ་ཞིག་ཏུ་གསལ་བའི་མོས་པ་མཛོད། དེ་ནས་རྡོ་རྗེ་དང་བཅས་པའི་དྲིའི་ཆུས་སློབ་མའི་གནས་གསུམ་དུ་ཧཱུྃ་ཨཱཿ ཨོཾ་ཞེས་295

བརྗོད་ཅིང་རེག་པས། སྤྱི་བོར་པདྨའི་སྟེང་དུ་འཁོར་ལོ་དཀར་པོ་ཨཾ་གྱིས་མཚན་པ། མགྲིན་པར་ཉི་མའི་སྟེང་དུ་པདྨ་དམར་པོ་ཨཱཿ ས་མཚན་པ། སྙིང་ཁར་ཟླ་བའི་སྟེང་དུ་རྡོ་རྗེ་སྔོན་པོ་ལྟེ་བར་ཟླ་བ་ལ་
ཧཱུྃ་གིས་མཚན་པ་ཞིག་ཏུ་གསལ་བའི་མོས་པ་མཛོད། ཡང་། ཨོཾ་ཨཱཿ ཧཱུཾ། ཞེས་རྡོ་རྗེ་དང་བཅས་པས་གནས་གསུམ་དུ་རེག་ཅིང་བྱིན་གྱིས་བརླབས། དེ་ནས། ཨོཾ་དེ་ཝི་པཉྩ་ཨཉྙཾ་ནས་ཤཔྟའི་བར་གྱིས་སློབ་མ་ལྷར་
གསལ་བ་ལ་མཆོད། དེ་ནས་ཚོམ་བུ་ལྔ་བཀོད་པའི་མཎྜལ་མདུན་དུ་བཀོད། ཨ་ཤྭ་ཏ་ལ་སོགས་པའི་སོ་ཤིང་སོར་བཅུ་གཉིས་པ་རྩེ་མོ་མེ་ཏོག་གིས་བཅིངས་པ་སྦྱིན་ནས། བཛྲ་ཧ་ས་ཨ། ཅེས་པས་མེ་ཏོག་དོར་
དུ་བཅུག དབུས་སུ་མཆོག ཤར་ཞི་བ་ལ་སོགས་པ། མཚམས་འཇིག་རྟེན་པའི་དངོས་གྲུབ། སྟེང་འོག་མཁའ་དང་ས་ལ་སྤྱོད་པའི་རིག་འཛིན་དུ་འགྱུར་རོ།། ཞེས་བརྡའ་སྤྲད། དེ་ནས་དྲིའི་
ཆུ༑ ཨོཾ་ཧྲཱིཿ བི་ཤུདྡྷསརྦ་དྷརྨཱསརྦ་པཱ་པཱ་ནི་ཙཱ་སྱ་ཤོ་དྷ་ཡ་སརྦ་བི་ཀལྤན་ཨ་པ་ནཱ་ཡ་ཧཱུཾ། ཞེས་པའི་སྔགས་ཀྱིས་ཁྱོར་བར་བྱིན་པ་ཧུབ་གསུམ་བྱས་འཐུང་ནས་ལྷག་མ་རྒྱབ་ཏུ་དོར་དུས་ལས་ངན་
སྡིག་སྒྲིབ་ཐམས་ཅད་རྒྱབ་ཏུ་དོར་བའི་མོས་པ་མཛོད། ཨོཾ་བཛྲ་ཏི ཀྵ་བཾ་གྱིས་ཀུ་ཤ་ཆེ་ཆུང་སྔས་སྟན་དུ་བྱིན། དེ་ཡང་གཙང་སྦྲ་ལ་བརྟེན་ན་རྨི་ལམ་གསལ་བའི་ཕྱིར་ཀུ་ཤ་སྦྱིན་པ་ཡིན་ཏེ། ཀུ་ཤ་འདི་

༄༅། །ཚངས་པ་ལ་སོགས་པས་དག་བྱེད་ཀྱི་རྩྭར་འདོད། བདག་ཅག་གི་སྟོན་པས་ཀྱང༌། རྩྭ་ཚོང་བཀྲ་ཤིས་ལས་རྩྭ་བླངས་ཏེ། རྡོ་རྗེ་གདན་གྱི་བྱང་ཆུབ་ཤིང་དྲུང་
རྩྭའི་སྟན་ལ་བཞུགས་ནས་བདུད་བཏུལ་ཞིང་བླ་ན་མེད་པའི་བྱང་ཆུབ་ཆེན་པོ་བརྙེས་པར་མཛད་པ་ཡིན་པ་དེའི་ཕྱིར་དགོས་པ་མཆོག་དང་ལྡན་པ་ཡིན་པས། རྩྭ་ཀུ་ཤ་ཆུང་བ་སྔས་དང་ཆེ་བ་སྟན་
དུ་གྱིས་ཤིག ཡང་རྨི་ལམ་གདོན་གྱིས་བྱས་པ་ལ་སོགས་པ་དེ་དག་དགག་པའི་ཕྱིར་སྲུང་སྐད་ཁྱེད་རང་གི་ལུས་ཚད་དང་མཉམ་པ་གསུམ་སྒྲིལ་དུ་བྱས་པ་ལ་རྡོ་རྗེའི་མདུད་པ་གསུམ་གྱིས་བཏབ་ཅིང་
རྩ་བའི་སྔགས་ཀྱིས་བྱིན་གྱིས་བརླབས་པ་འདི་ཉིད་ལུས་ངག་ཡིད་གསུམ་གྱི་བར་ཆད་སྲུང་བའི་ནུས་ལྡན་ཡིན་པས་བཅིངས་པར་མཛོད། ཅེས་གཟུངས་རིང་བཟླས་པའི་སྲུང་མདུད་སྐྱེས་པའི་གཡས་དང་
བུད་མེད་ཀྱི་གཡོན་དུ་བཅིངས། བཛྲ་རཀྵ ཞེས་བརྗོད་ནས་རྡོ་རྗེ་རྒྱ་གྲམ་དེར་བཞག་པས་བསྲུང་ངོ་།། དེ་ནས་ཆོས་བཤད་པ་ནི། ད་ནི་ཟབ་མོའི་ཆོས་བཤད་ཀྱི་སྒོ་ནས་སྤྲོ་བ་སྤེལ་དགོས་པ་ཡིན་པས་རྩེ་
སྟ་
གོན་གཅིག་པའི་བློས་ཉན་མཛོད། འཇིག་རྟེན་དུ་ནི་ཀུན་མཁྱེན་རྣམས། ། ཨུ་དུམ་ཝ་རའི་མེ་ཏོག་བཞིན། །བརྒྱ་ལམ་ན་ནི་རེས་འགའ་ཞིག །འབྱུང་འགྱུར་ཡང་ནི་མི་འབྱུང་ངོ་། །གསང་སྔགས་

སྤྱོད་པའི་ཚུལ་བྱུང་བ། །དེ་བས་ཀྱང་ནི་དཀོན་པ་སྟེ། །གང་གིས་སེམས་ཅན་མཉམ་མེད་དོན། །མྱ་ངན་མི་འདའ་བྱེད་པར་ནུས། །ཞེས་གསུངས་པ་དེ་དག་གི་དོན་ནི་འདི་ལྟར་ཡིན་ཏེ།
འཇིག་རྟེན་དུ་གང་དཀོན་ན་རྫོགས་པའི་སངས་རྒྱས་རྣམས་འབྱུང་བ་དཀོན་ཏེ། དཀོན་པའི་དཔེ་ནི་ཨུ་དུམ་ཝ་རའི་ཤིང་ལ་མེ་ཏོག་ཆགས་པ་བཞིན་ཡིན་ལ། དེ་ཡང་སངས་རྒྱས་གཅིག་འཇིག་རྟེན
དུ་སངས་རྒྱ་བའི་ཚུལ་སྟོན་པ་ན། དེ་དང་ཁད་ཉེ་བའི་ས་ཕྱོགས་ཤིག་ཏུ་ཨུ་དུམ་ཝ་རའི་མེ་ཏོག་འབྱུང་། དེ་ཡང་རྒྱལ་རིགས་ལས་འབྱོན་ན་དཀར་པོ་དང་། བྲམ་ཟེའི་རིགས་ལས་འབྱོན་ན་སེར་
པོ་འབྱུང་ལ། སངས་རྒྱས་དེ་ཡུམ་གྱི་ལྷུམས་སུ་ཞུགས་པའི་ཚེ་མེ་ཏོག་དེ་ཁ་འབུ། སྐུ་བལྟམས་པ་ན་ཁ་བྱེ། གཞོན་ནུ་རོལ་རྩེད་མཛད་པ་ན་རྒྱས། དཀའ་ཐུབ་མཛད་པ་ན་རྙིང་། འཚང་རྒྱ་
བའི་ཚུལ་སྟོན་པ་ན་རྒྱས། ཆོས་ཀྱི་འཁོར་ལོ་བསྐོར་བ་ན་ཤིན་ཏུ་རྒྱས། མྱ་ངན་ལས་འདས་པའི་ཚུལ་སྟོན་པ་ན་སྐམ་ནས་འགྲོ་སྟེ། དེས་ན་དེ་གཉིས་དཀོན་མཚུངས་ཡིན་པ་དེའི་ཕྱིར་སངས་
རྒྱས་འཇིག་རྟེན་དུ་བྱོན་པ་དཀོན། བྱོན་ནས་ཆོས་གསུང་བ་དཀོན། ཆོས་ཀྱི་ནང་ནས་ཐེག་པ་ཆེན་པོའི་ཆོས་གསུང་བ་དཀོན། ཐེག་ཆེན་གྱི་ནང་ནས་ཀྱང་གསང་སྔགས་སྤྱོད་པའི་ཚུལ་འབྱུང་བ་༔

།ཆེས་ཤིན་ཏུ་དཀོན་པ་ཡིན་ཏེ། བསྐལ་པ་བཟང་པོ་འདིའི་དབང་དུ་བྱས་ཀྱང༌། འདས་པའི་སངས་རྒྱས་མར་མེ་མཛད། ད་ལྟའི་ཤཱ ཀྱ་ཐུབ་པ་སྟེ་བདག་ཅག་གི་སྟོན༄༅།
པ༑ མ་འོངས་པའི་སངས་རྒྱས་མོས་པ་སྟེ་གསུམ་མ་གཏོགས། སངས་རྒྱས་ལྷག་མ་གཞན་རྣམས་ཀྱིས་ཐུན་མོང་མིའི་འགྲོ་བ་ལ་གསང་སྔགས་ཀྱི་ཆོས་བསྟན་པར་མི་མཛད་ཅེས་ཚད་མར་གྱུར་པ
དག་གསུངས་ལ། དེའི་ཕྱིར་བདག་ཅག་གི་སྟོན་པ་ཤཱཀྱའི་རྒྱལ་པོས་སྔོན་གྱི་སྨོན་ལམ་དང་ཚད་མེད་པའི་ཐུགས་རྗེ་ཆེན་པོས་གསང་སྔགས་རྡོ་རྗེ་ཐེག་པ་ཇི་ལྟར་གསུངས་པའི་ཚུལ་བསམ་གྱིས་མི
ཁྱབ་པ་གང་ལ་བརྟེན་ཀྱང་སེམས་ཅན་གྱི་དོན་དཀའ་ཚེགས་ལ་ཆེར་མ་ལྟོས་པར་རྒྱ་ཆེན་པོ་འགྲུབ་ཅིང༌། ཞི་བ་ཕྱོགས་གཅིག་པའི་མྱང་འདས་སུ་མི་གོལ་བར། འཁོར་བ་ཇི་སྲིད་དུ་སེམས་ཅན་གྱི་
དོན་བྱེད་པར་ནུས་པའི་གོ་འཕང་མཆོག་འགྲུབ་པར་འགྱུར་བའི་ཐ་ཚིག་ཏུ་འདུག་པས་དགའ་བ་ཁྱད་པར་ཅན་བསྐྱེད་པར་མཛོད། དེ་ནས་བཞིན་བཟང་དག་དོ་ནུབ་རང་གི་གནས་ཁང་དུ་ཉལ་བའི་
ཚེ༑ སྔར་གཏད་པའི་ཀུ་ཤ་ཆུང་བ་དེ་སྔས་ཀྱི་སྟེང་དུ་རྩེ་མོ་མདུན་ལ་བསྟན་ཏེ་བཞག་ཅིང་། ཆེ་བ་དེའི་རྩེ་མོ་སྔས་ཕྱོགས་སུ་བསྟན་པའི་སྟེང་ན་གོས གསར་པ་གྱོན་ཏེ་སེང་གེའི་ཉལ་སྟབས་ཀྱིས་

ཉོལ་ལ། དུག་གསུམ་གྱི་རྟོག་པ་གང་ཡང་ཡིད་ལ་མི་བྱ་བར། ལྷ་དང་བླ་མ་ཡིད་ལ་དྲན་བཞིན་པའི་དད་མོས་དགའ་སྤྲོ་དུང་ངེ་བའི་ངང་ནས་རྨི་ལམ་རྟོག་ཤིག་དང་། སང་དཀྱིལ་འཁོར་ཆེན་པོ་
མཐོང་བར་འགྱུར་རོ།། ཞེས་བཤད། རྡུལ་ཚོན་དང་འབྲེལ་ན། བཅོམ་ལྡན་བསྲུང་བ་ལྔ་ཡི་ལྷ།། སོགས་བརྗོད་དགོས་ཀྱང་། འདིར་རས་བྲིས་ལ་མི་དགོས་སོ།། དེས་བཅོམ་ལྡན་འདས་མ་བསྲུང་བ་ལྔའི་
དཀྱིལ་འཁོར་དུ་དབང་བསྐུར་བའི་སྔོན་འགྲོ་སྟ་གོན་གྱི་ཆོས་རྣམས་ལེགས་པར་ཕུལ་གྲུབ་པ་ལགས། དེ་ཉིད་དཔེར་ན་ལས་འཕྲོ་ཅན་དུ་བཞག་པ་ལྟ་བུ་ཡིན་པས་ན་གཏང་རག་གི་མཎྜལ་འབུལ་སྲོལ་
མེད༑ བསྔོ་བསྐུལ་ནི། དེ་ལས་བྱུང་བའི་དགེ་བས་མཚོན་རང་གཞན་ཀུན་གྱིས་དུས་གསུམ་དུ་བསགས་པ་དང་ཡོད་པའི་དགེ་ཚོགས་ཐམས་ཅད་བྱང་ཆུབ་ཆེན་པོའི་རྒྱུར་བསྔོ་བའི་ཐུགས་འདུན་བཅས་
བསྔོ་སྨོན་ལྷན་ཅིག་ཏུ་གསུང་བར་ཞུ། བསོད་ནམས་འདི་ཡི་སོགས་བརྗོད་པར་བྱའོ། །གཉིས་པ་དངོས་གཞི་ལ། བདག་མདུན་བུམ་བསྐྱེད་བདག་འཇུག་ལེན་པ་གཏོར་བསྔོས་བཅས་ལེགས་པར་གྲུབ་ནས། སློབ་མར་དབང་
བསྐུར་བའི་རིམ་པ་དངོས་ལ་འཇུག་སྟེ། དེ་ཡང་འཇུག་པ་དང་། དངོས་གཞི་གཉིས་ལས། དང་པོ་ནི། སྟ་གོན་བགྱིས་པའི་སློབ་མ་རྣམས་འདུ་ནས་མེ་ཏོག་བཀྱེ་བསྡུ་བྱ། མིག་དར་བཏང་། ཆ་གསུམ་རྒྱས་པའམ་བསྡུས་པ་གང་རུང༌། རྒྱས་ལྩ

༄༅། །པ་བྱེད་ན་སྣོད་སོ་སོར་བཤམས་ནས། ལྷ་དང་ལྷ་མིན་སོགས་དང་། བསྡུས་ན་སྣོད་གཅིག་ཏུ་བཤམས་ལ། ཚངས་པ་བརྒྱ་བྱིན་མེ་ཡི་ལྷ། །གཤིན་རྗེ་སྲིན་པོ་ཆུ་ཡི་བདག །རླུང་
ལྷ་གནོད་སྦྱིན་བགེགས་ཀྱི་རྒྱལ། །ས་བདག་ལ་སོགས་ཕྱོགས་སྐྱོང་བཅུ། །ལྷ་ཀླུ་གནོད་སྦྱིན་དྲི་ཟ་དང༌། །མཁའ་ལྡིང་འདབ་བཟང་ལུས་སྲུལ་པོ། །མིའམ་ཅི་དང་ལྟོ་འཕྱེ་ཆེ། །སྡེ་བརྒྱད་
ཚོགས་ལ་ཕྱག་འཚལ་བསྟོད། །ས་ཆུ་མེ་རླུང་ནམ་མཁའ་ལ། །གནས་པའི་བགེགས་རིགས་སྟོང་ཕྲག་ཚོགས། །སོ་སོར་རང་གི་འཁོར་འདུ་ཞིང༌། །ས་གནས་རྣམས་ལ་ཕྱག་འཚལ་
བསྟོད༑ །སྤོས་དང་མེ་ཏོག་མར་མེ་དང༌། །བྱུགས་པ་ཞལ་ཟས་གཏོར་མ་ལོང༌། །བདག་ཅག་དཔོན་སློབ་འཁོར་བཅས་ཀྱི། །ལས་འདིའི་འབྲས་བུ་མཆིས་པར་མཛོད། ཅེས་བཏང༌། སྤྲོ་ན་
ཡུངས་ཐུན་སྔགས་བཅས་བྲབ་པ་བྱེད་ན་མི་འགལ་ལོ། །ལས་བུམ་གྱི་ཆུས་ཁྲུས་བྱས་ཇི་ལྟར་བལྟམས་པ་བརྗོད། ཁྱེད་རང་རྣམས་ཀྱི་མོས་པ་བླ་མ་དང་དཀྱིལ་འཁོར་གྱི་གཙོ་མོ་ཐ་མི་དད་པའི་སྤྱན་སྔར་བཅོམ་ལྡན་
༈ འདས་མ་བསྲུང་བ་ལྔའི་དཀྱིལ་འཁོར་དུ་འཇུག་ཅིང་དབང་བསྐུར་ཟབ་མོ་ཞུ་བའི་ཡོན་དུ་མཎྜལ་གྱི་བཀོད་པ་མཚར་དུ་དངར་བར་དམིགས་ཏེ་འབུལ་བར་མཛོད། ཕུལ་ཟིན་པ་དང་འདི་སྐད་གླེང་བསླང་བར་བྱ་བྷྲ

སྟེ༑ འོ༑ མར་གྱུར་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་བླ་ན་མེད་པ་རྣམ་པ་ཐམས་ཅད་མཁྱེན་པ་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱ། དེ་མ་ཐོབ་ཀྱི་
བར་དུའང་ཕྱི་ནང་གསང་བའི་འཇིགས་པ་དང་བར་ཆད་ཞི་བ། བསམ་པའི་དོན་ཐམས་ཅད་གེགས་མེད་དུ་འགྲུབ་ཅིང༌། བརྒྱུད་འཛིན་བུ་སློབ་དར་ཞིང་རྒྱས་པ་དང་། ཁྱད་པར་ཚེའི་འགལ་རྐྱེན་
མཐའ་དག་སེལ་ནས་འཆི་མེད་ཚེའི་དངོས་གྲུབ་ཐོབ་པར་བྱ། དེའི་ཕྱིར་དུ་དུས་གསུམ་རྒྱལ་བ་སྲས་དང་བཅས་པ་ཐམས་ཅད་སྐྱེད་པར་མཛད་པའི་ཡུམ་ཆེན་མོ། ཤེས་རབ་ཀྱི་ཕ་རོལ་ཏུ་ཕྱིན་མ་
བཅོམ་ལྡན་འདས་འཕགས་མ་བསྲུང་བ་ལྔའི་དབང་བསྐུར་ཟབ་མོ་ཞུ་སྙམ་པས། བྱང་ཆུབ་ཏུ་སེམས་བསྐྱེད་པ་དང༌། ཆོས་གསན་པའི་ཀུན་ཏུ་སྤྱོད་པ་ཡང་སྣོད་ཀྱི་སྐྱོན་གསུམ་སྤོང་བ་སོགས་མདོ་
དང་རྒྱུད་སྡེ་ནས་ཇི་སྐད་བཀའ་སྩལ་པ་ལྟར་ལེགས་པར་གསལ་བཏབ་སྟེ་གསན་པར་ཞུ། དེ་ཡང་ཇི་སྐད་དུ། གང་ཞིག་ལས་དང་རྣམ་སྨིན་མཁྱེན་པ་ཡིས། །འགྲོ་བ་ཀུན་ལ་ཇི་ལྟར་མཐུན་པ་
ཡི༑ །གསང་སྔགས་གཟུགས་ཀྱི་རྗེས་སུ་འཇུག་མཛད་པའི། །སྔགས་ཀྱི་རྣམ་འདྲེན་དེ་ལ་ཕྱག་འཚལ་ལོ། །ཞེས་གསུངས་པ་ལྟར་སངས་རྒྱས་བཅོམ་ལྡན་འདས་རྣམས་ནི་དང་པོར་བྱང་ཆུབ་

༄༅། །མཆོག་ཏུ་ཐུགས་བསྐྱེད་ཅིང༌། བར་དུ་བསྐལ་པ་གྲངས་མེད་པ་མང་པོར་བསོད་ནམས་དང་ཡེ་ཤེས་ཀྱིས་བསྡུས་པའི་ཚོགས་དཔག་ཏུ་མེད་པ་ལེགས་པར་རྫོགས་
ཝཱཏེ༑ མཐར་བླ་ན་མེད་པའི་ཡེ་ཤེས་ཡང་དག་པར་བརྙེས་ནས་མངོན་པར་རྫོགས་པར་སངས་རྒྱས་ཏེ་སྔོན་གྱི་སྨོན་ལམ་དང་ཐུགས་རྗེ་ཆེན་པོའི་དབང་གིས། ལྷན་གྱིས་གྲུབ་ཅིང་རྒྱུན་མི་ཆད་པའི་
འཕྲིན་ལས་འཁོར་བ་ཇི་སྲིད་དུ་འཇུག་པས། གདུལ་བྱ་རྣམས་ཀྱི་བསམ་པ་དང༌། ཁམས་དང༌། རྒྱུ་དང༌། རིགས་དང༌། སྐལ་བ་ཇི་ལྟ་བ་བཞིན་དུ། ཆོས་ཀྱི་ཚུལ་དང༌། སྒོ་
དང་༑ རྣམ་གྲངས་མཐའ་ཡས་པ་དག་གིས་ཆོས་བསྟན་པས་མངོན་པར་མཐོ་བ་དང་། ངེས་པར་ལེགས་པའི་ལམ་ལ་འགོད་པར་མཛད་པ་ཡིན་ཏེ། ཇི་སྐད་དུ། དཔལ་རྣམ་པར་སྣང་མཛད་
མངོན་པར་བྱང་ཆུབ་པའི་རྣམ་པར་འཕྲུལ་བ་བྱིན་གྱིས་རློབ་པ་ཞེས་བྱ་བའི་རྒྱུད་ལས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་ཐམས་ཅད་མཁྱེན་པའི་
ཡེ་ཤེས་བརྙེས་ནས། ཐམས་ཅད་མཁྱེན་པའི་ཡེ་ཤེས་དེ་སེམས་ཅན་རྣམས་ལ་རྣམ་པར་ཕྱེ་སྟེ་ཚུལ་སྣ་ཚོགས་དང༌། བསམ་པ་སྣ་ཚོགས་དང༌། ཐབས་སྣ་ཚོགས་དག་གིས་སྟོན་ཅིང་། ཁ་

གཅིག་ལ་ནི་ཉན་ཐོས་ཀྱི་ཐེག་པའི་ཚུལ། ཁ་ཅིག་ལ་ནི་རང་སངས་རྒྱས་ཀྱི་ཐེག་པའི་ཚུལ། ཁ་ཅིག་ལ་ནི་ཐེག་པ་ཆེན་པོའི་ཚུལ། ཁ་ཅིག་ལ་ནི་མངོན་པར་ཤེས་པ་ལྔའི་ཚུལ། ཁ་ཅིག་ལ་ནི་
ལྷར་སྐྱེ་བར་བྱ་བ་དང༌། ཁ་ཅིག་ལ་ནི་མིར་སྐྱེ་བར་བྱ་བ་ནས། མིའམ་ཅིར་སྐྱེ་བར་བྱ་བའི་བར་དུ་སྟོན་ནོ། །ཞེས་བྱ་བ་ལ་སོགས་པ་རྒྱ་ཆེར་གསུངས་ལ། དེ་ལྟར་སངས་རྒྱས་བཅོམ་ལྡན་
འདས་རྣམས་གདུལ་བྱ་ལ་ཐུགས་བརྩེ་བ་ཆེན་པོ་རྒྱུན་མི་ཆད་ཅིང་སེམས་ཅན་གྱི་དོན་མཛད་པ་ལ་བསྙེལ་བ་མི་མངའ་བའི་ཆོས་ཉིད་ཅན་ཡིན་པས། གང་ལ་གང་གིས་འདུལ་བ་དེ་དང་དེའི་གཟུགས་
ཀྱིས་ཞི་རྒྱས་དབང་དྲག་ལ་སོགས་པའི་འཕྲིན་ལས་རབ་འབྱམས་རྒྱ་མཚོའི་སྒོར་རོལ་པས་གདུལ་བྱ་རྗེས་སུ་འཛིན་པར་མཛད་ལ། རྗེས་སུ་འཛིན་པའི་དོན་ཡང་ཚུལ་ཅི་དང་ཅིར་སྣང༌། ཐབས་
གང་དང་གང་བསྟན་ཀྱང་དངོས་སམ་བརྒྱུད་ནས་ཆོས་ཉིད་རང་བཞིན་རྣམ་དག་གི་དོན་དེ་ཉིད་རྟོགས་པར་བྱེད་པ་ཁོ་ནའི་ཆེད་དུ་སྟེ། ཇི་སྐད་དུ། ཐུབ་རྣམས་སྡིག་པ་ཆུ་ཡིས་མི་འཁྲུ་ཞིང༌། །འགྲོ་
བའི་སྡུག་བསྔལ་ཕྱག་གིས་མི་སེལ་ལ། །ཉིད་ཀྱི་རྟོགས་པ་གཞན་ལ་སྤོ་མིན་ཏེ། །ཆོས་ཉིད་གདམས་པ་བསྟན་པས་གྲོལ་བར་མཛད། །ཅེས་གསུངས། དེ་ལྟ་བུའི་དམ་པའི་ཆོས་ཀྱི་འཇུག་སྒོ་

* | ༄༅། །མཐའ་ཡས་པར་བཤད་པ་དེ་དག་ཀྱང་བསྡུ་ན་བཀའ་འཁོར་ལོ་རིམ་པ་གསུམ་མམ། རྒྱུ་དང་འབྲས་བུའི་ཐེག་པ་གཉིས་སུ་འདུ་བ་ལས་འདིར་འབྲས་བུ་གཙོ་བོར་སྟོན་པ་
རྡོ་རྗེ་ཐེག་པ། དེ་ལ་ཡང་རྒྱུད་སྡེ་ཆེན་པོ་བཞི་སོ་སོའི་སྐབས་སུ་ལྷ་སྔགས་ཕྱག་རྒྱའི་རྣམ་གྲངས་ཇི་སྙེད་པའི་སྒྲུབ་ཚུལ་བསམ་གྱི་མི་ཁྱབ་པ་ཞིག་གསུངས་མོད་ཀྱང་། འདིར་བྱ་རྒྱུད་སྒོ་དྲུག་དང་
འབྲེལ་བའི་ནང་ཚན་དེ་བཞིན་གཤེགས་པའི་རིགས། དེ་ལ་རིགས་ཀྱི་གཙོ་བོ་ལ་སོགས་པ་བརྒྱད་དུ་བཞག་པའི་རིགས་ཀྱི་ཡུམ་བསྲུང་བ་ལྔའི་དཀྱིལ་འཁོར་དུ་འཇུག་ཅིང་དབང་བསྐུར་བ་
ལ༑ ཐོག་མར་གཟུངས་ཆེན་ལྔ་པོ་གསུངས་ཚུལ་ལས། རིག་སྔགས་ཀྱི་རྒྱལ་མོ་སོ་སོར་འབྲང་མ་ནི། སྟོན་པ་བཅོམ་ལྡན་འདས་ཤཱ ཀྱ་ཐུབ་པ་རྡོ་རྗེ་ལྷུན་པོ་རིན་པོ་ཆེའི་ཟོམ་ཁང་པ་བརྩེགས་པ་རྡོ་
རྗེ་རིན་པོ་ཆེའི་ས་བཞིར་རྡོ་རྗེ་སེང་གེའི་ཁྲི་ལ་བཞུགས་ཏེ། འཁོར་སྐྱེ་བ་གཅིག་གིས་ཐོགས་པའི་བྱང་སེམས་དང༌། ཉན་ཐོས་དང་། འཇིག་རྟེན་པའི་འཁོར་དཔག་ཏུ་མེད་པས་བསྐོར་བ་དང་
༈ ཐབས་གཅིག་ཏུ་བཞུགས་པ་ན། སྨིན་མཚམས་ནས་འོད་བཀྱེ་སྟེ། ཞིང་ཁམས་ཐམས་ཅད་སྣང་བར་བྱས་ནས་འཁོར་ལ་རིག་སྔགས་རྒྱ་ཆེར་གསུངས་པ་དང༌། ཡང་རིག་སྔགས་ཀྱི་རྒྱལ་མོ་༔

iསྟོང་ཆེན་མོ་རབ་ཏུ་འཇོམས་མ་ནི། སྟོན་པ་བྱ་རྒོད་ཕུང་པོའི་ལྷོ་ངོས་ཤིང་ལྗོན་པ་རབ་ཏུ་སྣང་བའི་ནགས་ཚལ་ན་དགེ་སློང་རྣམས་དང་ཐབས་གཅིག་ཏུ་བཞུགས་པའི་ཚེ། ས་གཡོ་བ་དང༌། :
འོད་མེད་པ་ལ་སོགས་པའི་ལྟས་ངན་བྱུང་ཞིང༌། ཡངས་པ་ཅན་གྱི་སེམས་ཅན་རྣམས་ལ་གདོན་གྱིས་བཏབ་པ་ན། སྟོན་པས་འཇིག་རྟེན་པའི་འཁོར་ཐམས་ཅད་བསྡུས་ནས། དེའི་ཐབས་ལ་སྟོང་
ཆེན་མོའི་ཆོས་ཚུལ་སོགས་གསུངས་པ་དང༌། ཡང་རིག་སྔགས་ཀྱི་རྒྱལ་མོ་རྨ་བྱ་ཆེན་མོ་ནི། ཐོག་མར་རིའི་རྒྱལ་པོ་གསེར་དུ་སྣང་བར་རྨ་བྱ་ཆེན་མོའི་གཟུངས་གསུངས་ཤིང་། དེ་ནས་སྟོན་པ་
མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་པའི་ཚེ། དགེ་སློང་ས་རིས་དགེ་འདུན་གྱི་སྲོ་ཁང་བྱེད་པའི་ཕྱིར་ཤིང་གཤགས་པས། ཤིང་རུལ་བའི་སེར་ཁ་ནས་དུག་སྦྲལ་བྱུང་སྟེ། དེས་
རྐང་པའི་མཐེ་བོང་ནས་བཟུང་བ་དང༌། བརྒྱལ་ཏེ་འགྱེལ་ཏོ། །དོན་དེ་སྟོན་པ་ལ་ཀུན་དགའ་བོས་ཞུས་པས། སྟོན་པས་རིག་སྔགས་འདིས་བསྲུང་བ་གྱིས་གསུངས་ནས་རིག་སྔགས་འདི་བཀའ་
སྩལ་ཏེ། རྨ་བྱའི་རྒྱལ་མོ་གསེར་དུ་སྣང་བ་ལ་སོགས་པའི་རྣམ་ཐར་གསུངས་པ་དང༌། ཡང་རིག་སྔགས་ཀྱི་རྒྱལ་མོ་གསང་སྔགས་རྗེས་སུ་འཛིན་མ་ཆེན་མོ་ནི། སྟོན་པ་མཉན་ཡོད་ན་བཞུགས་

༧ | ༄༅། །པའི་ཚེ། ཚངས་པ་དང་བརྒྱ་བྱིན་སོགས་འཁོར་མང་པོ་འདུས་ཏེ། ཚངས་པས་སྟོང་གསུམ་གྱི་འཇིག་རྟེན་ལ་བསྲུང་བ་སོགས་མཛད་དུ་གསོལ། ཞེས་ཞུས་པས་
དེའི་ཐབས་ལ་གསང་སྔགས་རྗེས་འཛིན་མའི་གཟུངས་སོགས་གསུངས་པ་དང་། རིག་སྔགས་ཀྱི་རྒྱལ་མོ་བསིལ་བའི་ཚལ་ཆེན་མོ་ནི། ཐོག་མར་བསིལ་བའི་ཚལ་གྱི་བསྲུང་བའི་སྔགས་གསུངས་
a ནས༑ དེ་ནས་སྟོན་པ་རྒྱལ་པོའི་ཁབ་ཀྱི་དུར་ཁྲོད་བསིལ་བའི་ཚལ་ན་བཞུགས་པའི་ཚེ། ནམ་ཕྱེད་ན་སྟོན་པ་ལ་རྒྱལ་པོ་བཞིས་གསོལ་ངོར། འཁོར་ལ་གནོད་པ་མེད་པ་དང་། འཇིག་རྟེན་བདེ་
བར་བྱེད་པའི་རིག་སྔགས་བསིལ་བའི་ཚལ་ཆེན་མོ་འདི་ལ་སོགས་པ་གསུངས་སོ། །དེ་ལྟར་གཟུངས་ཆེན་ལྔ་པོ་ལས་གསུངས་པའི་ཡི་དམ་ལྷ་མོ་ལྔའམ། སོ་སོ་འབྲང་མ་གཙོ་བོར་བཀོད་པའི་ལྷ་
མང་གི་དཀྱིལ་འཁོར་སློབ་དཔོན་ཆེན་པོ་ཛེ་ཏ་རི་ལ་སོགས་པས་བཀྲལ་བ་དང༌། ལྷ་བཅུ་གསུམ་དུ་བཤད་པ་ཞིག་ཨ་བྷ་ཡས་ཀྱང་མཛད་པ་སོགས། དེ་དག་གང་རུང་གི་དབང་བསྐྱར་ན་སོ་སོའི་
དཀྱིལ་ཆོག་བཞིན་བྱ་བ་དང་། འདིར་ནི་རང་ཅག་རྣམས་ཀྱི་སྐྱབས་མགོན་རྒྱལ་སྲས་བདུད་འཇོམས་རྡོ་རྗེས་བསྒྲིགས་ཆོག་གནང་བའི་བསྲུང་བ་ལྔའི་དཀྱིལ་ཆོག་དངོས་གྲུབ་ཀྱི་གཏེར་མཛོད་ཅེས་བྱ་

བའི་གཞུང་བཞིན་ཏེ། དེ་ལས་རིག་སྔགས་ཀྱི་རྒྱལ་མོ་སོ་སོ་འབྲང་མ་ནི་བརྒྱུད་འཛིན་བུ་སློབ་འཕེལ་ཞིང་། འདོད་པའི་དངོས་གྲུབ་མྱུར་བར་མདོ་རྒྱུད་མང་པོར་གསུངས་ཏེ། རྣམ་སྣང་སྒྱུ་འཕྲུལ་
དྲྭ་བའི་རྒྱུད་ལས། བུ་མི་འཚོ་དང་མོ་གཤམ་ལ། །རིག་རྒྱལ་སོ་སོ་འབྲང་མ་ཡི། །གསང་བའི་དཀྱིལ་འཁོར་ཞུགས་བྱས་ན། །རིགས་དང་རྒྱུད་ཀྱང་འཕེལ་བར་འགྱུར། ྋ །ཅེས་
དང་༑ འདི་རང་གི་ལུང་ལས་ཀྱང་། དགེ་སློང་དག་གིས་ངའི་སྔགས་འདི་སྐུད་པ་ལ་སྔགས་ཏེ། ཤིང་སྐམ་པོ་ལ་བཅིངས་ན་ཡལ་ག་དང་མེ་ཏོག་འབྱུང་ན། རྣམ་པར་ཤེས་པ་དང་ལྡན་པའི་
ལུས་ལ་ལྟ་སྨོས་ཀྱང་ཅི་དགོས། ཞེས་གསུངས་ཤིང༌། དེ་བས་ན་སློབ་དཔོན་པདྨ་ཉིད་ཀྱིས་ཀྱང་། བརྒྱུད་འཛིན་སྤེལ་བ་དང་སྲིའུ་གསོ་བའི་ཙཀྲ་གང་དུ་ཡང་འདིའི་རིག་སྔགས་བཅུག་པ་
དང་༑ རྒྱུད་ཀྱི་གླེང་གཞིར་ཡང་སྐྱེ་བོ་གང་དག་ཤི་བའི་རོ་ལ་སོ་སོ་འབྲང་མའི་བསྲུང་བ་བཏགས་པ་ཙམ་གྱིས་ཀྱང་། གཤིན་རྗེ་ཆོས་རྒྱལ་ཁྲི་ལས་བཞེངས་ཤིང་ལས་མཁན་རྣམས་ཀྱང་དངངས
ཤིང་སྐྲག་པའི་ལོ་རྒྱུས་རྒྱས་པ་ཡོད་པས། བཏགས་གྲོལ་བསྲུང་བ་དེ་ཙམ་གྱིས་ཀྱང་དེ་ལྟ་བུ་ཡིན་ན་དངོས་གཞི་སྒོམ་བཟླས་ཉམས་སུ་ལེན་པ་རྣམས་སྨོས་ཅི་དགོས། དེའི་ཕྱིར་རིག་སྔགས་ཀྱི་༔

།རྒྱལ་མོ་ལྔ་རེ་རེ་ལའང་ཕན་ཡོན་གྱི་བཤད་པ་དང༌། གཞན་ལ་ཕན་པའི་ལས་ཚོགས་བསམ་གྱིས་མི་ཁྱབ་ཀྱང་རེ་ཞིག་དེ་ཙམ་ལ་འཇོག་ནས། ད་ནི་གདམས་པ་འདིའི་
བྱིན་རླབས་ཉམས་ལེན་གྱི་རྒྱུན་གདུལ་བྱའི་ཡིད་མཚོར་སྤེལ་བར་བྱོན་པའི་རྣམ་འདྲེན་དམ་པ་རྣམས་ཀྱི་བརྒྱུད་པའི་ཚུལ་ཡང༌། རིགས་དྲུག་པ་རྡོ་རྗེ་འཆང་ཆེན་པོ། རྗེ་བཙུན་རྡོ་རྗེ་རྣལ་འབྱོར་
ཎྜཱ མ༑ ཨ་བྷ་ཡ་ཀཱ་ར། ན་ཡ་ཀཱ་ར། དཤ་པ་ལ་ཤྲཱི། བི་ཁྱཱ་ཏ་དེ་ཝ། ཤྲཱི་བྷ་དྲ། ལ་ལི་ཏ་བཛྲ། དྷརྨ་གུཔྟ། རཏྣ་ཀཱ་ར། པདྨ་བཛྲ། རཏྣ་ཀཱིརྟི། སངས་རྒྱས་དབྱངས། པཎ་ཆེན་
ནགས་རིན། འགོས་ལོ་ཙཱ་བ་གཞོན་ནུ་དཔལ། ལྷུན་བདེ་རབ་འབྱམས། འཇམ་དབྱངས་ཆོས་གྲགས། ཚེ་བདག་བཀྲ་ཤིས། ཀུན་མཁྱེན་ངག་དབང་ནོར་བུ། ཀུན་དགའ་སྙིང་པོ། ལྷ་
དབང་བློ་གྲོས། མཐུ་ཆེན་དཔའ་བོ་འབྲུག་པ་གདུང་རིན་པོ་ཆེ། མཁན་ཆེན་པད་དཀར་འབྱུང་གནས། བྱམས་མགོན་ངག་དབང་རྒྱལ་མཚན། རྗེ་བཙུན་ངག་དབང་འཕྲིན་ལས། ཐུབ་དབང་
ཤཱཿ ཤཱཀྱ་རིན་ཆེན། རྗེ་བཙུན་ཤེས་རབ་སེངྒེ། འཇམ་དཔལ་གྲགས་པ། ཡོན་ཏན་རྒྱལ་མཚན། བཤད་སྒྲུབ་འོད་ཟེར། དཔལ་ལྡན་སེངྒེ། སློབ་མཆོག་ཤཱཀྱ་རྡོ་རྗེ། དེས་བདག་ཅག་རྣམས་༔

ལ་དབང་ལུང་སྦྲགས་མར་སྩལ་བའོ། །ཡང་ན་རྗེ་གནང་ཉེར་གཉིས་མའི་རིག་གཏད་ཙམ་གྱི་བརྒྱུད་པ་ལྷ་ཉེར་གཉིས་མ་ལྟར་ན། ཡོན་རྒྱལ་ནས། ཕྲིན་ལས་རྒྱལ་མཚན་ལ། དེས་སྲིད་ཞི་རྣམ
རྒྱལ་ལ། དེས་ཡེ་ཤེས་སེངྒེར། དེས་བདག་ཅག་རྣམས་ལའོ། །དེ་ལྟ་བུའི་གྲུབ་ཐོབ་བརྒྱུད་པའི་ངོ་མཚར་གྱི་ཟབ་ཆོས་བཅོམ་ལྡན་འདས་མ་བསྲུང་བ་ལྔའི་དཀྱིལ་འཁོར་དུ་འཇུག་པ་
དང་༑ དབང་བསྐུར་ཟབ་མོ་ཞུ་སྙམ་པའི་མོས་གུས་ཀྱི་ཐལ་མོ་སྦྱར་ཞིང་ཡིད་རྩེ་གཅིག་ཏུ་གསོལ་བ་གདབ་པ་འདིའི་རྗེས་ཟློས་མཛོད། དགའ་ཆེན་ཁྱོད་བདག་སྟོན་པ་སྟེ། །བྱང་ཆུབ་ཆེན་པོའི་
ཚུལ་སྟོན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་
ཀྱང་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་གཞུག་ཏུ་གསོལ།། ལན་གསུམ་གྱིས་གསོལ་བ་བཏབ། སློབ་དཔོན་གྱིས། རྫོགས་པའི་སངས་རྒྱས་གང་འདས་
དང་༑ །དེ་བཞིན་གང་དག་མ་བྱོན་པ། །ད་ལྟར་བཞུགས་པའི་རྫོགས་སངས་རྒྱས། །དེ་དག་ཀུན་གྱིས་གསང་སྔགས་ཀྱི། །ཆོ་ག་བཟང་པོ་འདི་མཁྱེན་པས། །དཔའ་བོས་བྱང་ཆུབ་ཤིང་དྲུང་

། དུ། །ཐམས་ཅད་མཁྱེན་པ་ཚད་མེད་བརྙེས། །གསང་སྔགས་སྦྱོར་བ་མཉམ་མེད་དེས། །སྐྱོབ་པ་དཔལ་ལྡན་ཧེ་རུ་ཀས། །བདུད་སྡེ་ཤིན་ཏུ་མི་བཟད་པའི།སྲུང་༄༅། 25/1/01
ལྔའི་
དཔུང་ཆེན་དག་ཀྱང་དེ་ཡིས་བཅོམ། །ཞེས་སོགས་ཀྱིས་སྤྲོ་བ་བསྐྱེད། དེ་ཡང་ཡུལ་གྱི་རྗེས་སུ་རྒྱུག་པའི་རྣམ་རྟོག་གི་འཕྲོ་འདུ་ཐམས་ཅད་རེ་ཞིག་བསྡུས་ཤིང་། སེམས་ཅན་ཐམས་ཅད་རྡོ་རྗེ་
འཆང་གི་ས་ལ་འགོད་པའི་བསམ་པ་བཟང་པོ་དང་ལྡན་པའི་ཆོས་ཀྱི་ཚུལ་ཟབ་མོ་ཉོན་ཅིག གཡེང་བ་དང་བཅས་པའི་སེམས་བརྗེད་ངས་པས་ཉན་ཀྱང་རྡོ་རྗེ་སེམས་དཔའ་ལ་སོགས་པ་བདེ་བར
གཤེགས་པ་རྣམས་ཀྱིས་བྱིན་གྱིས་རློབ་པར་མི་འགྱུར་བས་ན་མ་ཡེངས་པར་གསན་པ་གལ་ཆེ་ཞེས་སྟོན་པ་ལ། རྟོག་པ་ཐམས་ཅད་ལེགས་པར་བསྡུས་ནས་ནི། །ཤིན་ཏུ་བསམ་པ་བཟང་པོའི་
སེམས་ཀྱིས་ཉོན། །བརྗེད་ངས་བློ་ལ་ཧེ་རུ་ཀ་སོགས་དང་། །བདེ་བར་གཤེགས་པ་རྣམས་ཀྱིས་བྱིན་མི་རློབས། །ཞེས་དང༌། ལམ་ལོག་པ་ལས་གོང་དུ་གྱུར་པ་སྐྱབས་འགྲོ་དང༌། ལམ་
དམན་པ་ལས་མཆོག་ཏུ་གྱུར་པ་སེམས་བསྐྱེད་ཀྱི་སྡོམ་པ་ལེན་སྙམ་པས་རྒྱུན་བཤགས་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི།། སོགས་ལན་གསུམ། ལས་བུམ་ཁ་རྒྱན་

གྱིས་ཆུ་འཐོར་ཞིང་། ཨོཾ་སྭ་བྷཱ་ཝ༴ ཁྱེད་རང་རྣམས་ཀྱི་ཕུང་པོ་ཁམས་དང་སྐྱེ་མཆེད་རྣམས་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ངང་ལས། ཁྱེད་རང་རྣམས་སྣ་ཚོགས་པད་ཟླ་ལ་བཅོམ་
ལྡན་འདས་སོ་སོ་འབྲང་མ་ཆེན་མོ་སྐུ་མདོག་སེར་མོ་སེར་དཀར་སྔོ་དམར་བའི་ཞལ་བཞི། ཕྱག་བཅུ་གཉིས་ཀྱི་གཡས་རྣམས་ཀྱིས་རིན་པོ་ཆེའི་པ་ཏྲ། འཁོར་ལོ། རྡོ་རྗེ། མདའ། རལ་
གྲི༑ མཆོག་སྦྱིན་གྱི་ཕྱག་རྒྱ། གཡོན་རྣམས་ཀྱིས་རྡོ་རྗེ། ཞགས་པ། རྩེ་གསུམ། གཞུ། དགྲ་སྟ། དུང་འཛིན་པ། དབུ་ལ་མཆོད་རྟེན་གྱིས་བརྒྱན་པ། འོད་ཟེར་དམར་པོ་འཕྲོ་
བ༑ རྡོ་རྗེ་སྐྱིལ་ཀྲུང་གིས་བཞུགས་པ། སྤྱི་བོར་པདྨའི་སྟེང་དུ་འཁོར་ལོ་དཀར་པོ་ཨཾ་གྱིས་མཚན་པ། མགྲིན་པར་ཉི་མའི་སྟེང་དུ་པདྨ་དམར་པོ་ཨཱཿ ས་མཚན་པ། སྙིང་ཁར་ཟླ་བའི་སྟེང་དུ་རྡོ་རྗེ
སྔོན་པོའི་ལྟེ་བར་ཟླ་བ་ལ་ཧཱུྃ་གིས་མཚན་པ་ཞིག་ཏུ་གསལ་བའི་མོས་པ་མཛོད། དེ་ནས་ཁྱེད་རང་རྣམས་སྔར་དཀྱིལ་འཁོར་མ་མཐོང་བ་མཚོན་ཕྱིར་མིག་དར་འཆིང་བར་མཛོད། ཨོཾ་ཨཱཿ ཧཱུཾ།
ལྟར་དཀྱིལ་འཁོར་དུ་འཇུག་པ་ལ་ཕྱི་ནང་གསང་བ་ཡོད་པ་ལས་འདི་ཡན་གྱིས་ཕྱི་འཇུག་སོང་། ཇི་སྐད་དུ། བླ་མ་ལྔ་བཅུ་པ་ལས། མདུན་དུ་དལ་བར་འདུག་པ་དང་། །གོས་སོགས་ཚུལ་ནི་

༧ | ༄༅། །བསྡམ་པ་དང་། །པུས་བཙུགས་ཐལ་མོ་སྦྱར་བ་ཡིས། །ཉན་སོགས་འདོད་པས་གསོལ་གསུམ་གདབ། །ཅེས་གསུངས་པ་ལྟར་དཀྱིལ་འཁོར་ཆེན་པོར་འཇུག་པའི་
ཕྱིར་གསོལ་བ་གདབ་པ་འདིའི་རྗེས་ཟློས་མཛོད། བླ་མ་རྡོ་རྗེ་འཛིན་པ་ཀྱེ། །གཙོ་འཁོར་ཐམས་ཅད་དགོངས་སུ་གསོལ། །མི་ཤེས་མུན་གྱིས་བསྒྲིབས་པ་ལ། །དཀྱིལ་འཁོར་དམ་པ་བསྟན་དུ་
གསོལ༑༑ ལན་གསུམ། དེ་ནས་སློབ་དཔོན་གྱིས། ཁྱེད་རང་རྣམས་བླ་མའི་ཕྱག་གི་རྡོ་རྗེ་ལ་འཇུས་ནས་དཀྱིལ་འཁོར་ཆེན་པོའི་ཤར་སྒོ་ལས་ཞུགས་ཏེ་ཤར་ཁྱམས་སུ་འཁོད་པར་གྱུར་པ་ལ། བླ་མས་
དམ་ལ་བཞག་པ་སྦྱིན་པའི་མོས་པ་འཚལ། ལམ་ཆེན་འདི་ནི་བསྟན་པར་བྱ། །ཁྱོད་ཀྱིས་ལམ་འདི་སྒྲབ་པར་གྱིས། །ལམ་མཆོག་བསྒྲབ་ལ་རབ་ཏུ་དགའ། །ཉེས་པ་དག་གིས་མ་གོས་ན།
འབྲས་བུ་མྱུར་དུ་འབྱིན་པར་བྱེད། །དམ་ཚིག་འདས་ན་དམྱལ་བར་ལྟུང་།། ཞེས་དུང་ཆོས་ཀྱི་ཆུ་སྦྱིན་ནས། ཨོཾ་དེ་ཝི་པཉྩ་ན་ར་ཀན་ཧཱུཾ། ཞེས་དམ་ཚིག་གི་ཆུ་སྦྱིན། དེ་ཡན་གྱི་ནང་འཇུག་སོང་། ད་ནི
དཀྱིལ་འཁོར་ཆེན་པོའི་ལྷ་ཚོགས་རྣམས་ཀྱི་སྐུ་གསུང་ཐུགས་ཡེ་ཤེས་ཆེན་པོའི་བྱིན་རླབས་ཁྱེད་རང་གི་ལུས་ངག་ཡིད་གསུམ་ལ་དབབ་རྒྱུ་ཡིན་པས་དེའི་ཕྱིར་ཐུགས་འདུན་འདི་བཞིན་དུ་མཛོད། དེ་313

ཡང་གསང་སྔགས་བྱིན་རླབས་ཀྱི་ལམ། བྱིན་རླབས་མོས་གུས་ཀྱི་ལམ་དུ་ངེས་པ་ལྟར། བླ་མའི་བྱིན་རླབས་ཆེ་ཆུང་སློབ་མའི་མོས་གུས་ཆེ་ཆུང་ལ་རག་ལས་པར་གསུངས་པས། ཁྱེད་རང་
རྣམས་ཀྱི་མོས་པ་གནས་ཁང་འདི་ཉིད་ཀྱང་མ་དག་པའི་རྣམ་པ་ཅན་མ་ཡིན་པར། ཡེ་ཤེས་ཀྱི་རང་སྣང་ལས་གྲུབ་པའི་ཐར་པ་ཆེན་པོའི་གཞལ་མེད་ཁང་མཚན་ཉིད་ཐམས་ཅད་ཡོངས་སུ་རྫོགས་པའི་
ནང་དུ། བླ་མའང་ཐ་མལ་པའི་རང་བཞིན་དུ་མ་འཛིན་པར་དུས་གསུམ་གྱི་རྒྱལ་བ་ཐམས་ཅད་བསྐྲན་པའི་མ་ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོ་བཅོམ་ལྡན་འདས་མ་སོ་སོར་འབྲང་མ་མཚན་དཔེའི་
ཕུང་པོ་ཡོངས་སུ་རྫོགས་པའི་བདག་ཉིད་དངོས་ཡིན་སྙམ་པ་དང༌། ཆོས་གྲལ་དུ་འཁོད་པ་རྣམས་ཀྱང་ཉོན་མོངས་རྒྱུད་ལྡན་གྱི་གང་ཟག་མ་ཡིན་པར་སར་གནས་ཀྱི་བྱང་སེམས་རིག་འཛིན་གྱི་རྣལ་
འབྱོར་ཤ་སྟག་ཡིན་སྙམ་པའི་དད་པ་དག་སྣང་བརྩེ་དུང་ཆེན་པོས། བླ་མ་དང་དཀྱིལ་འཁོར་གྱི་ལྷ་ཚོགས་རྣམས་ཀྱི་ཐུགས་རྗེ་བརྩེ་བ་ཆེན་པོས་བདག་གི་རྒྱུད་བྱིན་གྱིས་རློབས་ལ་བདེ་བ་ཆེན་པོའི་ཡེ་
ཤེས་བསྐྱེད་པར་མཛོད་ཅིག་སྙམ་པའི་སྒོ་ནས་གསོལ་བ་གདབ་པ་འདིའི་རྗེས་ཟློས་གནང་བར་ཞུ། འཕགས་མ་སྲུང་བ་ལྔ་ཡི་མཆོག །རིག་སྔགས་རྒྱལ་ལ་ཕྱག་འཚལ་ལོ། །ཐུགས་རྗེའི་བདག་་

།ཉིད་དཀྱིལ་འཁོར་ཆེ། །བདག་ལ་བྱིན་གྱིས་བརླབ་ཏུ་གསོལ།། ལན་གསུམ། དེ་ལྟར་གསོལ་བ་བཏབ་པས། བླ་མ་དང་དཀྱིལ་འཁོར་གྱི་ལྷ་ཚོགས་རྣམས་ཀྱི༄༅།
༈ གནས་གསུམ་ལས་འོད་ཟེར་དཀར་དམར་མཐིང་གསུམ་འཕྲོས་ནས། བདག་གི་ལུས་ངག་ཡིད་གསུམ་ལ་ཞུགས་པས་ཡེ་ཤེས་ཆེན་པོར་བྱིན་གྱིས་བརླབས་པར་གྱུར། ༀ་མ་ཎི་དྷ་རི་བཛྲ་ནི་མ་ཧཱ་
པྲ་ཏི་ས་རེཧཱུྃ་ཧཱུྃ་ཕཊ་ཕཊཿསྭཱ་ཧཱ། ཨོཾ་ཨཱཿ མ་ཧཱ་ས་ཧ་ས་པྲ་མཎྷ་ནི་བྷཾ་ཧཱུཾ། ཨཾ་ཨཱཿ མ་ཧཱ་མནྟྲ་ཨ་ནུཔ་རི་ཎི་ཧཱུྃ་ཧཱུྃ། ཨོཾ་ཨཱཿ མ་ཧཱ་ཤི་ཏ་བ་ཏི་བཛྲ་ཧཱུཾ། ༀ་མ་ཧཱ་མ་ཡུ་རི་བིདྱཱར་ཛྙྰ་ཧཱུྃ་ཧཱུྃ་ཕཊ་ཕཊཿསྭཱ
བཅོ་ལྔ་
ཧཱ༑ ཨ་བེ་ཤ་ཡ་ཨ་ཨཱཿ ཞེས་མང་དུ་བཟླས་པ་དང་མཉམ་དུ་དྲི་ཞིམ་པོའི་སྤོས་དུད་རོལ་མོ་བཅས་པས་བྱིན་དབབ་བྱ། དེ་ལྟར་བྱིན་འབེབས་པའི་རྗེས་སུ་སློབ་དཔོན་གྱི་དཀྱིལ་འཁོར་ལ། ཡང་དག་པ་ཡི་དཀྱིལ་འཁོར་
འདིར༑ །བདག་གིས་སློབ་མ་གཞུག་པར་བགྱི། །ལྷ་ཡི་རིགས་ཀྱི་རིམ་པ་དག །བསོད་ནམས་ཇི་ལྟར་དེ་བཞིན་ཤོག། ཅེས་བརྗོད། དེ་ནས། ཁྱེད་རང་རྣམས་བཅོམ་ལྡན་འདས་མ་བསྲུང་བ་
ལྔའི་དཀྱིལ་འཁོར་དུ་མོས་ནས་ལྷའི་རིགས་ཀྱི་བསོད་ནམས་ཅི་འདྲ་བ་དེ་བཞིན་དུ་འབབ་པར་ཤོག་ཅིག་སྙམ་པའི་མོས་འདུན་བཅས་དཀྱིལ་འཁོར་འདི་ལ་མེ་ཏོག་དོར་བར་མཛོད། ཇི་ལྟར་མིག་

མཁན་སོགས་ཀྱི་མཐར་མིག་འབྱེད་ཀྱི་ཕྱག་རྒྱ་བྱེད་པ་དང་བསྟུན། ཁྱེད་རང་རྣམས་ཀྱི་སྤྱན་རས་དབྱེ་བ་དང་ལྷན་ཅིག་བཅོམ་ལྡན་འདས་མའི་དཀྱིལ་འཁོར་རྟེན་དང་བརྟེན་པར་བཅས་པ་ཁྲ་ལམ་མེར་
མཇལ་བའི་མོས་པ་མཛོད། ཇི་ལྟར་མིག་མཁན་རྒྱལ་པོ་ཡིས། །འཇིག་རྟེན་རབ་རིབ་བསལ་བ་ལྟར། །བུ་ཁྱོད་ཀྱིས་ནི་མི་ཤེས་པའི། །རབ་རིབ་རྒྱལ་བ་རྣམས་ཀྱིས་སེལ།། ཞེས་རྡོ་རྗེས་མིག་
འབྱེད་ཕྱག་རྒྱ་བྱ། དེ་ནས་དཀྱིལ་འཁོར་གྱི་ལྷ་ངོ་བསྟན་པ་ནི། ལག་པའི་རྡོ་རྗེའམ་བུམ་རྒྱན་གྱིས་དཀྱིལ་འཁོར་བསྟན་ཏེ། འདི་ན་མེ་འོད་ཀྱི་འཕྲེང་བ་དང་། རྡོ་རྗེ་རྭ་གུར་གྱི་དབུས་སུ་སྣ་ཚོགས་རྡོ་རྗེའི་ལྟེ་བར་
རིན་པོ་ཆེའི་གཞལ་མེད་ཁང་གྲུ་བཞི་སྒོ་བཞི་རྒྱན་རྟ་བབས་དང་བཅས་པ་མཚན་ཉིད་ཡོངས་སུ་རྫོགས་པའི་དབུས་སུ། སྣ་ཚོགས་རྡོ་རྗེའི་ལྟེ་བ་དང་རྭ་རྣམས་སུ་སྣ་ཚོགས་པདྨ་དང་ཟླ་བའི་
གདན༑ དབུས་སུ་སྣ་ཚོགས་པད་ཟླ་ལ་བཅོམ་ལྡན་འདས་སོ་སོ་འབྲང་མ་ཆེན་མོ། ཤར་དུ་སྟོང་ཆེན་མོ་རབ་ཏུ་འཇོམས་མ། ལྷོར་གསང་སྔགས་རྗེས་སུ་འཛིན་མ་ཆེན་མོ། ནུབ་ཏུ་བསིལ་བའི་
ཚལ་ཆེན་མོ། བྱང་དུ་རྨ་བྱ་ཆེན་མོ་སྟེ་གཙོ་མོ་ལྔ་བཞུགས་པའི་མཚམས་སུ་ལྷ་མོ་བཞི། སྒོ་བཞིར་སྒོ་མ་བཞི་བཅས་དཀྱིལ་འཁོར་རྟེན་དང་བརྟེན་པར་བཅས་པ་ཐམས་ཅད་ཁྲ་ལམ་མེ་མངོན་སུམ་

༄༅། ། ལྟ་བུར་གཟིགས་པའི་མོས་པ་མཛོད། ཅེས་ལྷ་ངོ་བསྟན། དེ་ལྟ་བུའི་དཀྱིལ་འཁོར་ཆེན་པོ་འདི་མཐོང་བའི་དགོས་པ་ཅི་ཡོད་ཅེ་ན། རྒྱུད་ལས། བསྐལ་པ་བྱེ་བ་དུ་མ་
༈ རུ༑ །སྡིག་པ་བགྱིས་པར་གྱུར་པ་གང༌། །དེ་ཀུན་དཀྱིལ་འཁོར་དེ་འདྲ་བ། །མཐོང་བས་བྱང་བར་འགྱུར་བས་སོ། །ཞེས་གསུངས་པས་སོ། །དེས་བཅོམ་ལྡན་འདས་མ་བསྲུང་བ་ལྔའི་
དཀྱིལ་འཁོར་དུ་འཇུག་པའི་གསང་འཇུག་སོང༌། གཉིས་པ་དངོས་ལ། རིག་སྔགས་བསྒྲུབ་པ། བགེགས་ཞི་བ། འབྱོར་པ་ཐོབ་པ། སློབ་དཔོན་དུ་བྱ་བ། དམ་ཚིག་བསྒྲག་པ་དང་ལྔ་
བཅུ་དྲུག་
ལས༑ དང་པོ་ནི། ཡེ་ཤེས་ཐིག་ལེའི་རྒྱུད་ལས། ཆུ་ཡི་དབང་བསྐུར་དབུ་རྒྱན་དག ༸།བྱ་བའི་རྒྱུད་ལ་རབ་ཏུ་གྲགས། །ཞེས་དང་། གསང་བ་སྤྱི་རྒྱུད་དུ། མདོར་ན་དེ་ལ་སོགས་པ་
ཡི༑ །ཡིད་ཀྱི་དཀྱིལ་འཁོར་ལྷ་ཀུན་ལ། ྋ།མཁས་པས་གསོལ་བ་བཏབ་ནས་ནི། །བུམ་པ་བཟླས་བརྗོད་བརྒྱར་བྱས་ལ། །དེ་ནི་ལེགས་པར་བླངས་ནས་སུ། །ཞེས་དང་། བློ་དང་ལྡན་པས་
སྟ་
གོན་དབང་བསྐུར་བྱ། །ཞེས་གསུངས་པའི་དོན་བསྒྲུབ་པར་བྱ་བའི་ཕྱིར་ཁྱེད་རང་རྣམས་གསོལ་བ་འདེབས་པ་འདིའི་རྗེས་ཟློས་མཛོད། འཕགས་མ་བསྲུང་བ་ལྔ་ཡི་མཆོག །རིག་སྔགས་རྒྱལ་ལ་317

ཕྱག་འཚལ་ལོ། །ཐུགས་རྗེའི་བདག་ཉིད་དཀྱིལ་འཁོར་ཆེ། །བདག་ལ་དབང་བསྐུར་སྩལ་དུ་གསོལ།། ལན་གསུམ། དེས་གསོལ་བཏབ་སོང་། དེ་ནས་དབང་གི་གཞི་བསྒྲུབ་པར་བྱ་བའི་ཕྱིར་
སློབ་མ་ལྷར་གསལ་བའི་ཆེད་དུ། བདུད་རྩི་འཁྱིལ་བའི་སྔགས་བཟླས་ཤིང་བཏབ་པའི་ཀུ་ཤའི་སྟན་ནམ་སྟན་གཙང་མར་འདུག་ཏུ་བཅུག་ནས། ད་ལམ་ཁྲོ་བོའི་རྒྱལ་པོ་བདུད་རྩི་འཁྱིལ་བ་འོད་དུ་ཞུ་བའི་བདུད་རྩིའི་ཟེགས་མས་
ཁྱེད་རང་རྣམས་ལ་བསངས་གཏོར་བྱས་མ་ཐག་ཏུ། ཚེ་རབས་ཐོག་མེད་ནས་བསགས་པའི་ལས་ངན་སྡིག་སྒྲིབ་བག་ཆགས་དང་བཅས་པ་དང་། དེས་བསྐྱེད་པའི་རྣམ་སྨིན་ཉེར་ལེན་གྱི་ཕུང་པོ་
ཁམས་སྐྱེ་མཆེད་དང་བཅས་པ་ཐམས་ཅད་འོད་གསལ་སྟོང་ཉིད་དུ་སྦྱངས་ཤིང་། གཟུང་འཛིན་གཉིས་མེད་ཀྱི་ཡེ་ཤེས་དེ་ཉིད་འདི་ནས་མངོན་རྟོགས་ཀྱི་ཚིག་བརྗོད་པ་དང་མཐུན་པར། བཅོམ་ལྡན་
འདས་མ་སོ་སོ་འབྲང་མ་ཆེན་མོའི་སྐ་སྣང་སྟོང་སྒྱ་མ་ལྟ་བུར་ལམ་ལམ་གསལ་བའི་མོས་པ་མཛོད། ཨཾ་བཛྲ་ཨ་མྲྀ་ཏས་བུམ་ཆུ་འཐོར། སྭ་བྷ་ཝས་སྦྱངས། ཁྱེད་རང་རྣམས་ཀྱི་ཕུང་པོ་ཁམས་དང་སྐྱེ་
མཆེད་རྣམས་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ངང་ལས། པད་ཟླའི་གདན་ལ་སོ་སོ་འབྲང་མ་ཆེན་མོ་སྐུ་མདོག་སེར་མོ་སེར་དཀར་སྔོ་དམར་བའི་ཞལ་བཞི་ཕྱག་བཅུ་གཉིས་ཀྱི་

༧༣| ༄༅། །གཡས་རྣམས་ཀྱིས་རིན་པོ་ཆེའི་པ་ཏྲ། འཁོར་ལོ། རྡོ་རྗེ། མདའ། རལ་གྲི། མཆོག་སྦྱིན་གྱི་ཕྱག་རྒྱ། གཡོན་རྣམས་ཀྱིས་རྡོ་རྗེ། ཞགས་པ།
࿐ གསུམ༑ གཞུ། དགྲ་སྟ། དུང་འཛིན་པ། དབུ་ལ་མཆོད་རྟེན་གྱིས་བརྒྱན་པ། འོད་ཟེར་དམར་པོ་འཕྲོ་བ། རྡོ་རྗེ་སྐྱིལ་ཀྲུང་གིས་བཞུགས་པ། སྤྱི་བོར་པདྨའི་སྟེང་དུ་འཁོར་ལོ་དཀར་པོ་
ཨཾ་གྱིས་མཚན་པ། མགྲིན་པར་ཉི་མའི་སྟེང་དུ་པདྨ་དམར་པོ་ཨཱཿ ས་མཚན་པ། སྙིང་ཁར་ཟླ་བའི་སྟེང་དུ་རྡོ་རྗེ་སྔོན་པོའི་ལྟེ་བར་ཟླ་བ་ལ་ཧཱུཾ་གིས་མཚན་པ་ཞིག་ཏུ་གསལ་བར་མཛོད། ཛཿ ཧཱུྃ་བཾ་
ཧོཿ དམ་ཚིག་པ་དང་ཡེ་ཤེས་པ་གཉིས་སུ་མེད་པར་གྱུར། དེ་ནས་ཁྱེད་རང་རྣམས་ཀྱིས་དམིགས་པ་འདི་བཞིན་དུ་མཛོད། །སློབ་དཔོན་གྱི་ཐུགས་ཀའི་འོད་ཀྱིས་དབང་གི་ལྷ་ཚོགས་སྤྱན་
དྲངས༑ དེ་རྣམས་ཀྱི་སྐུ་ལས་སྤྲོས་པའི་ཁྲོ་བོའི་ཚོགས་ཀྱིས་ཕྱོགས་མཚམས་སུ་བཞུགས་ཏེ་བགེགས་སྐྲོད་པ་དང་བསྲུང་བའི་བྱ་བ་མཛད། བྱང་ཆུབ་སེམས་དཔའ་སེམས་མ་རྣམས་ཀྱིས་མེ་ཏོག
༈དང་གུར་ཀུམ་ལ་སོགས་པའི་ཆར་འབེབས་ཤིང་ཤིས་པ་བརྗོད། བཀྲ་ཤིས་ཀྱི་ལྷ་མོ་རྣམས་ཀྱིས་ལྷའི་རྔ་བོ་ཆེ་ལ་སོགས་པ་རོལ་མོའི་ཆ་བྱད་དུ་མ་དང་བཅས་ཏེ་བཀྲ་ཤིས་ཀྱི་གླུ་དབྱངས་ལེན་ཅིང་319

མཆོད་པས་མཆོད། བཅོམ་ལྡན་འདས་ཀྱིས་དབང་བསྐུར་བའི་དགོངས་པ་མཛད། རིགས་ཀྱི་ཡུམ་རྣམས་ཀྱིས་བདུད་རྩིས་གང་བའི་རིན་པོ་ཆེའི་བུམ་པ་ཐོགས་ཏེ་ཁྱེད་རང་རྣམས་ཀྱི་སྤྱི་བོ་མགྲིན་
པ་སྙིང་ཁ་ལྟེ་བ་གསང་གནས་ལྔར་དབང་བསྐུར་བའི་ཆུ་བོའི་རྒྱུན་གྱིས་ལུས་ངག་ཡིད་ཡེ་ཤེས་དང་སྒོ་ལྔའི་སྒྲིབ་པ་སྦྱངས། ཉོན་མོངས་པ་འདོད་ཆགས་ཞེ་སྡང་གཏི་མུག་ང་རྒྱལ་ཕྲག་དོག་རྣམ་པར་
དག མེ་ལོང་ལྟ་བུའི་ཡེ་ཤེས། སོ་སོར་རྟོག་པའི་ཡེ་ཤེས། ཆོས་ཀྱི་དབྱིངས་ཀྱི་ཡེ་ཤེས། མཉམ་པ་ཉིད་ཀྱི་ཡེ་ཤེས། བྱ་བ་གྲུབ་པའི་ཡེ་ཤེས་ལྔ་མངོན་དུ་བྱས་ཏེ་རྒྱུད་ལ་རྟོགས་ནས་མངོན་
པར་སངས་རྒྱས་པའི་ཐུགས་འདུན་རྩེ་གཅིག་ཏུ་གནང་བར་མཛོད། ཤར་གྱི་བུམ་པ་སྤྱི་བོར་བཞག་སྟེ། བུམ་པ་བཟང་པོ་དག་བྱེད་ཆུས་གང་བ། །གླུ་སྒྲ་རོལ་མོར་ལྡན་པས་དབང་བསྐྱར་བས། །ལུས་
ཀྱི་སྒྲིབ་སྦྱངས་ཞེ་སྡང་རྣམ་དག་པས། །མེ་ལོང་ལྟ་བུའི་ཡེ་ཤེས་རྟོགས་པར་ཤོག ། ཨོཾ་དེ་ཝི་པཉྩ་བཛྲ་ཨ་བྷི་ཥིཉྩ་ཧཱུཾ། ནུབ་ཀྱི་བུམ་པ་མགྲིན་པར་བཞག་ནས། བུམ་པ་བཟང་པོ༴ གླུ་སྒྲ༴ ངག་གི་
སྒྲིབ་སྦྱངས་འདོད་ཆགས་རྣམ་དག་པས། །སོ་སོར་རྟོག་པའི་ཡེ་ཤེས་རྟོགས་པར་ཤོག ། ཨོཾ་དེ་ཝི་པཉྩ་པདྨ་ཨ་བྷི་ཥིཉྩ་ཧྲཱིཿ དབུས་ཀྱི་བུམ་པ་སྙིང་ཁར་བཞག་ནས། བུམ་པ༴ གླུ་སྒྲ༴ ཉོན་ཡིད་

༄༅། །སྒྲིབ་སྦྱངས་ང་རྒྱལ་རྣམ་དག་པས། །མཉམ་པ་ཉིད་ཀྱི་ཡེ་ཤེས་རྟོགས་པར་ཤོག །ཨོཾ་དེ་ཝི་པཉྩ་རཏྣ་ཨ་བྷི་ཥིཉྩ་ཏཱཾ། ལྷོའི་བུམ་པ་ལྟེ་བར་བཞག་ནས། བུམ་པ་བཟང་
པོ༴ གླུ་སྒྲ༴ ཡིད་ཀྱི་སྒྲིབ་སྦྱངས་གཏི་མུག་རྣམ་དག་པས། །ཆོས་ཀྱི་དབྱིངས་ཀྱི་ཡེ་ཤེས་རྟོགས་པར་ཤོག །ཨོཾ་དེ་ཝི་པཉྩ་བུདྡྷ་ཨ་བྷི་ཥིཉྩ་ཨོཾ། བྱང་གི་བུམ་པ་གསང་གནས་སུ་བཞག་ནས། བུམ་
པ་བཟང་པོ་དག་བྱེད་ཆུས་གང་བ། །གླུ་སྒྲ་རོལ་མོར་ལྡན་པས་དབང་བསྐུར་བ། །སྒོ་ལྔའི་སྒྲིབ་སྦྱངས་ཕྲག་དོག་རྣམ་དག་པས། །བྱ་བ་གྲུབ་པའི་ཡེ་ཤེས་རྟོགས་པར་ཤོག །ཨོཾ་དེ་ཝི་པཉྩ་ཀརྨ་
ཨ་བྷི་ཥིཉྩ་ཨཱཿ སློབ་དཔོན་བསྲུང་བ་ལྔར་གསལ་བའི་ཐུགས་ཀའི་སྔགས་འཕྲེང་ལས་སྔགས་འཕྲེང་གཉིས་པ་མཆེད། ཞལ་ནས་ཐོན། ཁྱེད་རང་རྣམས་བསྲུང་བ་ལྔར་གསལ་བའི་ཞལ་ནས་
ཞུགས༑ ཐུགས་ཀའི་ས་བོན་གྱི་མཐར་འཁོད་པའི་མོས་པ་གྱིས་བྱས་ལ། གཟུངས་རིང་ཚར་གསུམ་བཟླས། མེ་ཏོག་དང་བཅས་པའི་རྡོ་རྗེ་སྤྱི་བོར་བཞག། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་
བར་མཛད་དུ་གསོལ། །དུས་འདི་ནས་ཇི་སྲིད་བྱང་ཆུབ་སྙིང་པོ་མངོན་དུ་མ་གྱུར་གྱི་བར་དེ་སྲིད་དུ་བཅོམ་ལྡན་འདས་མ་འཕགས་མ་བསྲུང་བ་ལྔའི་ལྷ་ཚོགས་ཡི་དམ་དུ་བཟུང་སྙམ་པ་གྱིས་ལ་འདིའི་

རྗེས་ཟློས་མཛོད། བཅོམ་ལྡན་བདག་གིས་བཟུང་ལགས་ཀྱིས། །བདག་ལ་འགོ་བར་མཛད་དུ་གསོལ།། ལན་གསུམ་བརྗོད་དུ་བཅུག།། གཉིས་པ་བགེགས་ཞི་བ་ནི། བཅོམ་ལྡན་འདས་མ་བསྲུང་བ་
ལྔའི་ལྷ་ཚོགས་འཁོར་དང་བཅས་པས་བསྒྲུབ་བྱ་འདི་རྣམས་ཀྱི་སྒོ་གསུམ་གྱི་དྲི་མ་རྣམས་བཀྲུ་ཞིང་སྦྱང་བར་མཛད་དུ་གསོལ། ཞེས་གསོལ་བ་བཏབ་པས། སྔོན་གྱི་ཐུགས་དམ་རྗེས་སུ་དྲན་པའི་སྒོ་
ནས་ཁྱེད་རང་ལ་དགྱེས་ཤིང་བརྩེ་བས་ཞལ་གྱིས་བཞེས། ཁྲོ་བོ་བཅུ་ལ་སོགས་པའི་སྤྲུལ་པའི་ཕོ་ཉ་རྣམས་ཀྱིས་ཕྱོགས་མཚམས་སུ་བཞུགས་ཏེ། བགེགས་བསྐྲད་པ་དང་བསྲུང་བའི་བྱ་བ་
མཛད༑ བྱང་ཆུབ་སེམས་དཔའ་དང་སེམས་མ་རྣམས་ཀྱིས་མེ་ཏོག་དང་གུར་ཀུམ་ལ་སོགས་པའི་ཆར་འབེབས་ཤིང་ཤིས་པ་བརྗོད། བཀྲ་ཤིས་ཀྱི་ལྷ་མོ་རྣམས་ཀྱིས་ལྷའི་རྔ་བོ་ཆེ་ལ་སོགས་པ་རོལ་
མོའི་ཆ་བྱད་དུ་མ་དང་བཅས་ཏེ་བཀྲ་ཤིས་ཀྱི་གླུ་དབྱངས་ལེན་ཅིང་མཆོད་པས་མཆོད། བཅོམ་ལྡན་འདས་མས་ཁྲུས་ཀྱི་བྱ་བ་ལ་དགྱེས་ཤིང་ཐུགས་ཀ་ནས་སྤྲོས་པའི་མཱ་མ་ཀི་ལ་སོགས་པའི་རིགས་
ཀྱི་ཡུམ་རྣམས་ཀྱིས་བདུད་རྩི་འོ་མ་ལྟ་བུས་གང་བའི་རིན་པོ་ཆེའི་བུམ་པ་ཐོགས་ཏེ་ཁྱེད་རང་གི་སྤྱི་གཙུག་ནས་ཁྲུས་གསོལ་བས་བདུད་རྩི་ཚངས་བུག་ནས་ལུས་ཀྱི་ཕྱི་ནང་ཐམས་ཅད་དུ་སོང་བས་ཚེ་

༄༅། །རབས་ཐོག་མ་མེད་པ་ནས་བསགས་པའི་སྡིག་སྒྲིབ་ནད་གདོན་དང་བཅས་པ་ཐམས་ཅད་བ་སྤུའི་བུ་ག་ལ་སོགས་པའི་སྒོ་ཐམས་ཅད་དང་། ཁྱད་པར་བཤང་གཅིའི་ལམ་ཎྜ
ནས་དེད་དེ་ནད་ཐམས་ཅད་རྣག་ཁྲག སྡིག་སྒྲིབ་ཐམས་ཅད་དུད་ཁུ་སོལ་ཁུ། གདོན་ཐམས་ཅད་འབུ་སྲིན་སྡིག་སྦྲལ་སྦལ་ལྕོང་ལ་སོགས་པ་སྲོག་ཆགས་ཀྱི་གཟུགས་ཀྱི་རྣམ་པར་ནག་འདུར་འདུར་
ཁྱུར་ཤིག་ཤིག་ཉིལ་ཉིལ་ཐོན་ནས་ས་འོག་རིམ་པ་བདུན་ལ་སོགས་པར་ཕུག་སྟེ་འོག་གཞི་མེའི་དཀྱིལ་འཁོར་གྱི་མཐར་ཐུག་པར་སོང་བས་མེས་གཞོབ་ཐུལ་གྱིས་ཚིག་སྟེ་རྡུལ་དུ་མི་དམིགས་པར་
བཅུ་དགུ་
སོང་༑ སྐུ་ལུས་ཐམས་ཅད་ཤེལ་བུམ་འོ་མས་གང་བ་ལྟར་ཡེ་ཤེས་ཀྱི་བདུད་རྩིས་སྐྱ་མེར་གྱིས་ཁེངས་པས་ཟག་མེད་ཀྱི་བདེ་བ་ཁྱད་པར་ཅན་རྒྱུད་ལ་བསྐྱེད་པའི་མོས་པ་མཛོད། ཅེས་སློབ་དཔོན་གྱིས་
བུམ་པ་ལག་ཏུ་ཐོགས་ཏེ་ཐོག་མར་ཤིས་པ་བརྗོད་པ་ནི། གང་ལ་སེར་སྣ་རྣམ་ཆགས་པ། །རྣམ་སྦྱོང་དྲི་མ་མེད་མཛད་ཅིང༌། །ཐུགས་ཞི་གནོད་པ་མི་མངའ་དེས། །ཁྱེད་ལ་བདེ་ལེགས་མཛད་པར་ཤོག
༈ འདྲེན་པ་གང་ཞིག་འགྲོ་བ་རྣམས། །ཐར་པའི་ལམ་དུ་འཇུག་མཛད་ཅིང༌། །ཆོས་རྣམས་ཐམས་ཅད་སྟོན་པ་དེས། །ཁྱེད་ལ་བདེ་ལེགས་མཛད་པར་ཤོག །སྟོན་པ་བཞུགས་པ་རྣམས་ཀྱི་

རྟེན༑ །སེམས་ཅན་ཀུན་གྱི་དོན་གྱི་ཕྱིར། །གང་གིས་བདེ་བར་མངའ་མཛད་དེས། །ཁྱེད་ལ་བདེ་ལེགས་མཛད་པར་ཤོག །སྐྱོབས་པ་གང་ཞིག་བྱམས་པ་ཡི། །ཐུགས་ཀྱིས་འགྲོ་བ་འདི་དག་
ཀུན༑ །བུ་གཅིག་བཞིན་དུ་རྟག་བསྐྱངས་དེས། །ཁྱེད་ལ་བདེ་ལེགས་མཛད་པར་ཤོག །གང་ཞིག་འཁོར་བར་འཁོར་བ་ཡིས། །སེམས་ཅན་ཀུན་གྱི་རྟེན་གྱུར་ཅིང༌། །གླིང་དང་དཔུང་གཉེན་
གྱུར་པ་སྟེ། །ཁྱེད་ལ་བདེ་ལེགས་མཛད་པར་ཤོག །གང་ཞིག་ཆོས་ཀུན་མངོན་སུམ་གྱུར། །གཙང་ཞིང་བསླུ་བ་མི་མངའ་ལ། །གསུངས་ཀྱང་གཙང་བར་མཛད་པ་སྟེ། །ཁྱེད་ལ༴ དཔའ་
བོ་ཆེན་པོ་གར་སྐྱེས་པར། །ཕུན་སུམ་ཚོགས་དོན་འབྱོར་གྱུར་ཅིག །དོན་གྲུབ་ཚོགས་ཀྱང་འགྲུབ་པ་སྟེ། ཁྱཻད་ལ༴ གང་ཞིག་སྐྱེས་པས་ས་རྣམས་ནི། །ནགས་ཚལ་བཅས་པ་རབ་གཡོས་
ཤིང་༑ །སེམས་ཅན་ཐམས་ཅད་རབ་དགའ་བྱེད། །ཁྱེད་ལ༴ བྱང་ཆུབ་སྙིང་པོར་གཤེགས་པ་ནི། །ས་དག་རྣམ་དྲུག་གཡོས་གྱུར་ཅིང༌། །བདུད་ཡིད་མི་བདེར་གྱུར་པ་དེས། །ཁྱེད་
ལ༴ ཆོས་ཀྱི་འཁོར་ལོ་བསྐོར་བ་ན། །འཕགས་པའི་བདེན་པ་རྣམས་གསུངས་པ། །ཐུབ་པའི་བསྟན་པ་གང་བྱུང་དེས། །ཁྱེད་ལ༴ ཡིད་འཕྲོག་གང་ཞིག་མུ་སྟེགས་བྱེད། །ཐམས་ཅད་✖་

༄༅། །ཆོས་ཀྱིས་ཕམ་མཛད་ཅིང༌། །ཚོགས་ཀུན་དབང་དུ་མཛད་པ་དེས། །ཁྱེད་ལ་བདེ་ལེགས་མཛད་པར་འགྱུར། །སངས་རྒྱས་ཁྱེད་ལ་བདེ་ལེགས་མཛད། །བརྒྱ་
བྱིན་བཅས་པའི་ལྷ་རྣམས་དང་། །འབྱུང་པོ་ཀུན་གྱི་བདེ་ལེགས་ནི། །ཁྱེད་ལ་རྟག་ཏུ་སྦྱིན་གྱུར་ཅིག །སངས་རྒྱས་བསོད་ནམས་མཐུ་དག་དང་། །ལྷ་རྣམས་ཀྱིས་ནི་བསམ་པ་ཡིས། །ཁྱེད་ཀྱི་
འདོད་དོན་གང་ཡིན་པ། །དོན་དེ་དེ་རིང་འགྲུབ་པར་ཤོག །རྐང་གཉིས་ཁྱེད་ཅག་བདེ་ལེགས་ཤོག །རྐང་བཞི་ཁྱེད་ཅག་བདེ་ལེགས་ཤོག །ཁྱེད་ཅག་ལམ་འགྲོ་བདེ་ལེགས་འགྱུར། །ཕྱིར་
འོང་དག་ཀྱང་བདེ་ལེགས་འགྱུར། །ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤོག །ཁྱེད་ཅག་ཀུན་ཏུ་བདེ་ལེགས་གྱུར། །ཁྱེད་ཅག་སྡིག་པར་མ་གྱུར་
ཅིག༑ གཟུངས་རིང་ཚར་གཅིག་གི་མཐར། བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ལ་ཕྱག་འཚལ་ལོ། །བསྲུང་བ་ལྔའི་ལྷ་ཚོགས་ལ་ཕྱག་འཚལ་ལོ། །བདུད་རྩི་ཐལ་སྦྱོར་ལ་ཕྱག་
འཚལ་ལོ། །དེ་དག་གི་མཐུ་དང་བྱིན་རླབས་ཀྱིས་སརྦ་པཱ་པཾ་ཤནྟིཾ་ཀུ་རུ་སྭཱ་ཧཱ། སརྦ་བིགྷན༴ སརྦ་རོ་ག་ནན༴ སརྦ་དུཥྤ༴ སརྦ་ཛྭ་ར༴ སརྦ་ཨུ་པ་དྲ་ཝེ༴ སརྦ་གྲ་ཧེ༴ སརྦ་ཨ་ཀ་་

ལ་མྲྀ་ཏུ༴ སརྦ་དུམུབ་ནན༴ སརྦ་དུ་མྲྀ་ཏེ༴ སརྦ་ཀུ་ཤ་ལ་བྷྱཤནྟིཾ་ཀུ་རུ་སྭཱ་ཧཱ། བསྒྲུབ་བྱ་འདི་རྣམས་ཀྱི་སྡིག་པ་དང་སྒྲིབ་པ་ཐམས་ཅད་ཤཱནྟིཾ་ཀུ་རུ་སྭཱ་ཧཱ། ནད་ཐམས་ཅད༴ རིམས་
ཐམས་ཅད༴ གདོན་ཐམས་ཅད༴ ཉེ་བར་འཚེ་བ་ཐམས་ཅད༴ དུས་མ་ཡིན་པའི་འཆི་བ་ཐམས་ཅད༴ འཁོན་ཐམས་ཅད༴ གྲིབ་ཐམས་ཅད༴ བྱད་ཐམས་ཅད༴ བྱུར་ཐམས་
ཅད༴ སྐལ་བ་ངན་པ་ཐམས་ཅད༴ ལྟས་ངན་པ་ཐམས་ཅད༴ རྨི་ལམ་ངན་པ་ཐམས་ཅད༴ རྒྱལ་སྲེན་གྱི་གནོད་པ་ཐམས་ཅད༴ མཚན་མོ་བདུད་ཀྱི་གནོད་པ་ཐམས་ཅད༴ བཀྲ་མི་ཤིས་
པ་ཐམས་ཅད༴ བགེགས་དང་ལོག་པར་འདྲེན་པ་ཐམས་ཅད་ཤིནྟང་ཀུ་རུ་སྭཱ་ཧཱ། ཞེས་ཁྲུས་བྱའོ། །དེ་ཡང་དངོས་སུ་བཀྲུ་མི་བཏུབ་ན་མེ་ལོང་དུ་གཟུགས་བཪྙན་འཆར་བ་ལ་བྱས་ཀྱང་རུང་ངོ་། །དེ་ནས་སློབ་དཔོན་གྱིས་
ལག་གཡས་རྡོ་རྗེ་དང་བཅས་པས་རྨ་བྱའི་སྒྲོ་བཟུང་སྟེ། ནུ་མ་གཡས་པའི་ཐད་དུ་འཕྱར་ལ། འོ༑ དེ་ཡན་ཆད་ཀྱིས་བཀྲུ་བ་སོང༌། བྱབས་པ་ལ་དམིགས་པ་འདི་བཞིན་དུ་མཛོད། ངེད་ཀྱི་ལག་ན་ཐོགས་པའི་
བྱབས་རྫས་སྒྲོ་ཆུན་ཀུ་ཤ་དང་བཅས་པ་འདི་ཉིད་ཀྱི་དབུས་སུ་ཟླ་བའི་དཀྱིལ་འཁོར་ནག་པོའི་ར་རི་མེད་པ་དྭངས་ཤིང་གསལ་ལ་ཉ་གང་བ་བསིལ་བའི་འོད་ཟེར་བདུད་རྩིའི་ཟེགས་མ་འཛག་པའི་ལྟེ་བར་

༄༅། །དབུ་ཅན་གྱི་ཡི་གེ་པྲྀ་མདུན་དུ་བཾ་གཡས་སུ་ཧཱུཾ་རྒྱབ་ཏུ་དྲྀ་གཡོན་དུ་མཾ་ཁ་དོག་ལྔ་ལྡན་གྱི་མཐའ་བསྐོར་དུ་ཨོཾ་མ་ཎི་དྷ་རི་ཞེས་པ་ལ་སོགས་པའི་གཟུངས་སྔགས་ཀྱི་ཕྲེང་བས་
སྔགས་མགོ་ཕྱིར་བསྟན་གྱི་གཡས་བསྐོར་དུ་བསྐོར་བ་མེ་ལོང་གྱེན་དུ་བསྲང་བའི་ངོས་སུ་གཟུགས་བརྙན་ཤར་བ་ལྟར་གནས་པ་དེའི་ས་བོན་སྔགས་འཕྲེང་དང་བཅས་པ་ལས་འོད་ཟེར་དཀར་ཞིང་
བསིལ་བ་རེག་པ་ཙམ་གྱིས་འགལ་རྐྱེན་ཐམས་ཅད་སྦྱོང་ཞིང་ལུས་སེམས་བདེ་བས་ཁྱབ་པར་བྱེད་པའི་མཐུནུ ས་ཅན་བདུད་རྩིའི་ཟིལ་པ་ཕྲམ་ཕྲོམ་དུ་གཡོ་ཞིང་འཛག་པ་དཔག་ཏུ་མེད་པ་བུན་བུན་འཕྲོས་
ཏེ་ཁྱེད་རང་གི་ལུས་ཀྱི་ཆ་ཤས་ཐམས་ཅད་ལ་ཕོག་པས། དབྱར་གུང་ཚད་པས་གདུངས་པའི་ལུས་ལ་བསིར་བུའི་རླུང་ངམ་ཆུ་ཐིགས་ཀྱིས་བྲན་པའམ། མུན་ཁུང་དུ་བཅུག་པའི་མི་དཀར་སར་སྟོན
པ་བཞིན་བསིལ་སང་གིས་སོང་བ་དང་མཉམ་དུ་ནད་གདོན་སྡིག་སྒྲིབ་སྔར་བཀྲུས་པས་ཅུང་ཟད་མ་དག་པའི་གཡའ་ལུས་པ་དེ་དག་ཐམས་ཅད་བྱབས་རྫས་འདི་ཉིད་ཀྱིས་ལྕགས་ཕྱེ་ཁབ་ལེན་གྱིས་ལེན་
པ་བཞིན་ནག་ཉིལ་གྱིས་བླངས་ཏེ་རྒྱ་མཚོའི་ཕ་རོལ་ཏུ་དོར་བས་ས་འོག་ཏུ་ཞུགས་ནས་ངན་པ་ཐམས་ཅད་ཡེ་ཤེས་ཀྱི་མེས་སྲེག་པའི་མོས་པ་མཛོད། རྫོགས་སངས་རྒྱས་ཀྱིས་བསྔགས་པ་ཡི། །གོ་ ི

འཕང་འདི་ནི་ཐོབ་བྱའི་ཕྱིར། །འཁོར་བའི་རྒྱ་མཚོ་མ་རུངས་པའི། །དགྲ་དང་བགེགས་ཀྱང་མེད་པར་ཤོག །རྐུན་པོ་ལ་སོགས་མེད་པར་ཤོག །མུ་སྟེགས་ཅན་ལས་རྒྱལ་གྱུར་ཅིག །བྱང་
ཆུབ་སྙིང་པོ་ཐོབ་བར་དུ། །བདུད་སྡེ་བཞི་ཡིས་མི་ཐུབ་ཅིང་། །ཕོ་ཉ་མངག་གཞུག་ཕོ་ཉ་མོ། །དྲན་ལ་སོགས་པས་བསྲུང་བར་ཤོག །གཅོང་རོང་གཡང་ལ་སོགས་པ་དང་། །གདོན་དང་
རིམས་ནད་མེད་པར་ཤོག། གཟུངས་རིང་ཚར་གཅིག་དང༌། བཅོམ་ལྡན་འདས་དེ་བཞིན་གཤེགས་པ་ཤཱ ཀྱ་ཐུབ་པ་ལ༴ བསྲུང་བ་ལྔའི་ལྷ་ཚོགས་ལ༴ བདུད་རྩི་ཐལ་སྦྱོར་ལ༴ དེ་དག་གི་མཐུ་
དང་བྱིན་རླབས་ཀྱིས་སརྦ་པཱ་པཾ་ཨ་པ་ན་ཡེ་སྭཱ་ཧཱ། སརྦ་བིགྷ༴ སརྦ་རོ་ག་ནན༴ སརྦ་དུཥྛཿ སརྦ་ཛྭ་ར༴ སརྦ་ཨུ་པ་ཏྲ་ཝེ༴ སརྦ་གྲ་ཧེ༴ སརྦ་ཨ་ཀ་ལ་མྲྀ་ཏུ༴ སརྦ་དུརྨཱབ་
ནན༴ སརྦ་དུམྲྀ་ཏེ༴ སརྦ་ཀུ་ཤ་ལ་བྷྱཨ་པ་ན་ཡེ་སྭཱ་ཧཱ༑ ཁྱེད་རྣམས་ཀྱི་སྡིག་པ་དང་སྒྲིབ་པ་ཐམས་ཅད་ཨ་པ་ན་ཡེ་སྭཱ་ཧཱ། ནད་ཐམས་ཅད༴ རིམས་ཐམས་ཅད༴ གདོན་ཐམས་
ཅད༴ ཉེ་བར་འཚེ་བ་ཐམས་ཅད༴ དུས་མ་ཡིན་པར་འཆི་བ་ཐམས་ཅད༴ འཁོན་ཐམས་ཅད༴ གྲིབ་ཐམས་ཅད༴ བྱད་ཐམས་ཅད༴ བྱུར་ཐམས་ཅད༴ སྐལ་བ་ངན་པ་ཐམས་

༄༅། །ཅད༴ ལྟས་ངན་པ་ཐམས་ཅད༴ རྨི་ལམ་ངན་པ་ཐམས་ཅད༴ རྒྱལ་སྲེན་གྱི་གནོད་པ་ཐམས་ཅད༴ མཚན་མོ་བདུད་ཀྱི་གནོད་པ་ཐམས་ཅད༴ བཀྲ་མི་ཤིས་པ་ཇཱ
ཐམས་ཅད༴ བགེགས་དང་ལོག་པར་འདྲེན་པ་ཐམས་ཅད་ཨ་པ་ན་ཡེ་སྭཱ་ཧཱ། བྱབས་པས་ངན་པ་ཐམས་ཅད་ས་འོག་ཏུ་ཞུགས་པར་བསམ། དེ་ཡན་གྱི་བྱབས་པ་སོང་། ད་བསྲུང་བ་ལ་དམིགས་པ་འདི་
བཞིན་དུ་མཛོད། བླ་མ་བཅོམ་ལྡན་འདས་མའི་ཕྱག་གི་རྡོ་རྗེ་ལས་རྡོ་རྗེ་རྒྱ་གྲམ་གྱི་ཚོགས་དཔག་ཏུ་མེད་པ་འཕྲོས་ཏེ། ཁྱེད་རང་གི་སྤྱི་བོ། མགྲིན་པ། སྙིང་ཁ། དཔུང་པ་གཡས་
གཡོན༑ རྒྱབ། ལྟེ་བ། གསང་གནས་རྣམས་སུ་རྡོ་རྗེ་རྒྱ་གྲམ་རེ་རེ་འཁོད་དེ་ལས་དེ་འདྲ་བའི་རྡོ་རྗེའི་ཟེགས་མ་དཔག་ཏུ་མེད་པ་འཕྲོས་ཏེ་ལུས་ཀྱི་ཤ་སྐྱི་ལྤགས་མཚམས་ཐམས་ཅད་རྡོ་རྗེ་འབར་
བའི་གོ་ཁྲབ་ལྟ་བུས་བར་མེད་དུ་གཏམས་པས་སྲ་ཞིང་བརྟན་པས། ཕར་མི་མཐུན་པའི་ཕྱོགས་ཐམས་ཅད་འཇོམས་པར་ནུས་ཤིང་ཚུར་བར་གཅོད་གང་གིས་ཀྱང་བརྫི་བར་མི་ནུས་པ་ཁྱད་པར་གདོན་
བགེགས་ལོག་འདྲེན་འབྱུང་པོའི་ཚོགས་ཀྱིས་མིག་གིས་ལྟ་བ་ཙམ་ཡང་མི་ནུས་པའི་བསྲུང་བ་ཆེན་པོས་རྒྱས་བཏབ་པའི་མོས་པ་མཛོད། གཟུངས་རིང་ཚར་གཅིག་འདོན་རྗེས། བཅོམ་ལྡན་འདས་སོགས་ནས་✖

རཀྵ བཏགས་པས་སློབ་མའི་གནས་སོ་སོར་རྡོ་རྗེ་རྒྱ་གྲམ་གྱིས་རྒྱས་གདབ་ལ་བསྲུང་ངོ་།། འཕགས་མ་བསྲུང་བ་ལྔ་ཡི་བྱིན་རླབས་དང་། །གསང་སྔགས་རིག་སྔགས་རྣམས་ཀྱི་མཐུ་སྟོབས་དང༌། །བདེན་
པར་སྨྲ་བ་རྣམས་ཀྱི་བདེན་ཚིག་གིས། །འགྲོ་བ་འདི་རྣམས་བདག་གིས་བསྲུངས་ཟིན་གྱིས། །འདི་ལ་སུས་ཀྱང་གནོད་པར་མ་བྱེད་ཅིག། ཅེས་བརྗོད་པ་སྟེ། དེས་བསྲུང་བའི་རིམ་པ་ལེགས་པར་
གྲུབ༑ གསུམ་པ་འབྱོར་པ་ཐོབ་པའི་དབང་ལ། རྒྱས་པར་བྱེད་ན་རིན་པོ་ཆེའི་སྣོད་འབྲུ་དཀར་མོས་བཀང་བར་བཀྲ་ཤིས་ཀྱི་རྫས་རྣམས་ཚོམ་བུར་བཞག ལས་ཆུ་འཐོར་ཞིང༌། ཨ་མྲྀ་ཏས་བསངས། སྭ་བྷས་
སྦྱངས། བཀྲ་ཤིས་པའི་རྫས་རྣམས་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ངང་ལས། རང་རང་གི་མིང་ཡིག་དང་པོ་ཨོཾ་གཽ་དཾ་དུཾ་པཾ་ནཾ་སཾ་ཤཱཾ་རྣམས་ཡོངས་སུ་གྱུར་པ་ལས་བྱུང་བའི་བཀྲ་
ཤིས་པའི་རྫས་ཕུན་སུམ་ཚོགས་པའི་དཔལ་སྦྱིན་པའི་ནུས་ལྡན་དུ་གྱུར། དེ་ནས་བཀྲ་ཤིས་པའི་རྫས་རྣམས་རིམ་པར་ཐོགས་ཏེ། སྔོན་ཡང་དག་པར་རྫོགས་པའི་སངས་རྒྱས་ལ་གཟུགས་ཀྱི་ལྷ་མོོ་འོད་འཆང་
མས་མེ་ལོང་ཕྱག་ཏུ་ཕུལ་བ་བཀྲ་ཤིས་པའི་རྫས་སུ་བྱིན་གྱིས་བརླབས་པ་དེ་བཞིན་དུ། དེང་འདིར་རྡོ་རྗེའི་སློབ་མ་རྣམས་ལ་ཡང་མེ་ལོང་གི་རྫས་ཀྱིས་བཀྲ་ཤིས་པར་གྱུར་ཅིག མེ་ལོང་ཡེ་ཤེས་རྒྱ་

།མཚོ་ཆེན་པོ་སོགས་ཚིགས་བཅད་ཚང་བ་བརྗོད་ཅིང་རྫས་སློབ་མར་གཏད། སྔོན་ཡང་དག་པར་རྫོགས་པའི་སངས་རྒྱས་ལ་གླང་པོ་ཆེ་ས་སྲུང་གིས་གིའུ་ཝཾ་ཕུལ་བ་བཀྲ་ཤིས་པའི་༄༅།
རྫས་སུ་བྱིན་གྱིས་བརླབས་པ་དེ་བཞིན་དུ། དེང་འདིར་རྡོ་རྗེའི་སློབ་མ་རྣམས་ལ་ཡང་འགིའུ་ཝང་གི་རྫས་ཀྱིས་བཀྲ་ཤིས་པར་གྱུར་ཅིག འགིའུ་ཝང་དུག་གསུམ་འཇོམས་པ་སོགས་སོ།། སྔོན་ཡང་
དག་པར་རྫོགས་པའི་སངས་རྒྱས་ལ་ཁྱིམ་བདག་བཟང་སྐྱོང་གིས་ཞོ་ཕུལ་བ་བཀྲ་ཤིས་པའི་རྫས་སུ་བྱིན་གྱིས་བརླབས་པ་དེ་བཞིན་དུ། དེང་འདིར་རྡོ་རྗེའི་སློབ་མ་རྣམས་ལ་ཡང་ཞོའི་རྫས་ཀྱིས་བཀྲ་
ཤིས་པར་གྱུར་ཅིག ཞོ་ནི་ཀུན་གྱི་སྙིང་པོ༴ སྔོན་ཡང་དག་པར་རྫོགས་པའི་སངས་རྒྱས་ལ་བྲམ་ཟེ་ཀུནྡྷ་ལིས་རྩྭ་དུརྻ་ཕུལ་བ་བཀྲ་ཤིས་པའི་རྫས་སུ་བྱིན་གྱིས་བརླབས་པ་དེ་བཞིན་དུ། དེང་འདིར་
རྡོ་རྗེའི་སློབ་མ་རྣམས་ལ་ཡང་དུརླའི་རྫས་ཀྱིས་བཀྲ་ཤིས་པར་གྱུར་ཅིག དུརླས་ཚེ་ནི་འཕེལ་བར༴ སྔོན་ཡང་དག་པར་རྫོགས་པའི་སངས་རྒྱས་ལ་ཤིང་གི་ལྷ་མོས་བིལ་བ་ཕུལ་བ་བཀྲ་ཤིས་པའི་
༈རྫས་སུ་བྱིན་གྱིས་བརླབས་པ་དེ་བཞིན་དུ། དེང་འདིར་རྡོ་རྗེའི་སློབ་མ་རྣམས་ལ་ཡང་བིལ་བའི་རྫས་ཀྱི་བཀྲ་ཤིས་པར་གྱུར་ཅིག བིལ་བ་རྒྱུ་རྐྱེན་འབྲས་བུར༴ སྔོན་ཡང་དག་པར་རྫོགས་པའི་

སངས་རྒྱས་ལ་ལྷའི་དབང་པོ་བརྒྱ་བྱིན་གྱིས་དུང་ཕུལ་བ་བཀྲ་ཤིས་པའི་རྫས་སུ་བྱིན་གྱིས་བརླབས་པ་དེ་བཞིན་དུ། དེང་འདིར་རྡོ་རྗེའི་སློབ་མ་རྣམས་ལ་ཡང་དུང་གི་རྫས་ཀྱི་བཀྲ་ཤིས་པར་གྱུར་
ཅིག དུང་ནི་ཆོས་ཀྱི་སྒྲ་རྣམས༴ སྔོན་ཡང་དག་པར་རྫོགས་པའི་སངས་རྒྱས་ལ་སའི་ལྷ་མོ་བརྟན་མས་ལི་ཁྲི་ཕུལ་བ་བཀྲ་ཤིས་པའི་རྫས་སུ་བྱིན་གྱིས་བརླབས་པ་དེ་བཞིན་དུ། དེང་འདིར་རྡོ་རྗེའི་
སློབ་མ་རྣམས་ལ་ཡང་ལི་ཁྲིའི་རྫས་ཀྱིས་བཀྲ་ཤིས་པར་གྱུར་ཅིག ལི་ཁྲི་དམར་པོ་དབང་གི༴ སྔོན་ཡང་དག་པར་རྫོགས་པའི་སངས་རྒྱས་ལ་གསང་བའི་བདག་པོ་ཕྱག་ན་རྡོ་རྗེས་ཡུངས་ཀར་ཕུལ་
བ་བཀྲ་ཤིས་པའི་རྫས་སུ་བྱིན་གྱིས་བརླབས་པ་དེ་བཞིན་དུ། དེང་འདིར་རྡོ་རྗེའི་སློབ་མ་རྣམས་ལ་ཡང་ཡུངས་ཀར་གྱི་རྫས་ཀྱིས་བཀྲ་ཤིས་པར་གྱུར་ཅིག ཡུངས་ཀར་རྡོ་རྗེའི་རིགས་ཏེ་ཐམས་
ཅད༴ ཞེས་སོགས་ཚིགས་བཅད་བརྗོད་ཅིང་སློབ་མའི་ལག་ཏུ་གཏད་ཟིན་ནས། འདི་ཡན་གྱིས་འབྱོར་པ་ཐོབ་པའི་དབང་ལེགས་པར་གྲུབ་པ་ཡིན་ནོ། །བཞི་པ་སློབ་དཔོན་དུ་བྱེད་པའི་དབང་ནི། ཕྱག་ན་རྡོ་རྗེ་
དབང་བསྐུར་བའི་རྒྱུད་ལས། སྔགས་པ་པདྨ་དམ་པ་དེར། །རབ་ཏུ་བཞག་ནས་བདག་ཉིད་ཀྱིས། །མེ་ཏོག་སྤོས་ཀྱིས་མཆོད་བྱས་ལ། །མར་མེ་མཆོད་ཡོན་དབུལ་བར་བྱ། །གདུགས་དང་

༄༅། །རྒྱལ་མཚན་བ་དན་དང༌། །སིལ་སྙན་སྒྲ་རྣམས་ཕྱུང་བ་དང་། །རོལ་མོ་སྒྲ་སིལ་རྣམ་མང་གིས། །ཡང་དག་མངོན་དུ་དགའ་བྱས་ལ། །སྐྱོབ་པ་ཀུན་གྱིས་མངོན་
སུམ་དུ། །སྒྲིམས་ཏེ་དེ་ནི་དབང་བསྐུར་རོ། །ཇི་ལྟར་གླིང་བཞིའི་དབང་ཕྱུག་གིས། །འཁོར་ལོ་བསྒྱུར་བར་དབང་བསྐུར་བ། །དེ་བཞིན་སྔགས་པས་ངོ་མཚར་དང༌། །བཀྲ་ཤིས་ཀུན་གྱིས་
དབང་བསྐུར་རོ། །མེ་ཏོག་རྣམས་དང་བདུག་པ་དང༌། །སྤོས་མཆོག་རྣམས་ཀྱིས་ཡང་མཆོད་ལ། །ལག་པ་གཡས་སུ་རྡོ་རྗེ་དང༌། །གཡོན་དུ་འཁོར་ལོ་བཞག་ནས་སུ། །སློབ་མ་དེ་ལ་འདི་
སྐད་དུ། །རྡོ་རྗེ་སློབ་དཔོན་ཁྱོད་འགྱུར་ཏེ། །ཞེས་པ་ནས། ཇི་ལྟར་འཁོར་ལོ་བསྒྱར་བའི་རྒྱལ། །ཞེས་སོགས་ཀྱི་བར་རྒྱ་ཆེར་གསུངས་པ་བཞིན་དབང་བསྐར་བ་ཡིན་ཏེ། དཀྱིལ་འཁོར་ཆེན་
པོའི་ཤར་ཁྱམས་སུ་འོག་ཏུ་སེང་གེའི་ཁྲི་པདྨའི་གདན་གྱིས་མཛེས་པ། སྟེང་དུ་གདུགས་དཀར་པོ་གསེར་གྱི་ཡུ་བ་ཅན་ཕུབ་པའི་འོག་ཏུ། ཁྱེད་རང་རྣམས་བཅོམ་ལྡན་འདས་མ་སོ་སོར་འབྲང་མར་
ཪེ
གསལ་བ་ལ། མེ་ཏོག་བདུག་སྤོས་ལ་སོགས་པའི་མཆོད་པའི་སྤྲིན་གྱི་ཕུང་པོ་མཚར་དུ་དངར་བ་གཏིབས་ཤིང་རོལ་མོའི་སྒྲ་དང་བཅས་པས་མཆོད་པའི་མོས་པ་མཛོད། ཨོཾ་ཨཱཿ བཛྲ་པུཥྤ་ནས་རྣམ་ལྔ་

རོལ་མོའི་བར་གྱིས་མཆོད། དེ་ནས་ལག་པ་གཡས་སུ་རྡོ་རྗེ་གཡོན་པར་འཁོར་ལོ་གཏད་ལ། ཇི་ལྟར་འཁོར་ལོ་བསྒྱུར་བའི་རྒྱལ། །བདག་པོ་བྱ་ཕྱིར་དབང་བསྐུར་བ། །དེ་བཞིན་ཆོས་རྒྱལ་དབང་བསྐུར་ཕྱིར།
རྡོ་རྗེ་སློབ་དཔོན་དབང་བསྐྱར་མཛོད། །དེས་རྒྱུད་སྡེ་འཛིན་པའི་རྡོ་རྗེ་སློབ་དཔོན་དུ་དབང་བསྐུར་བ་ལེགས་པར་གྲུབ་བོ། །ལྔ་པ་དམ་ཚིག་བསྒྲག་པར་བྱ་བ་ནི། དེ་ལྟར་དབང་བསྐུར་ཚུལ་བཞིན་
ཐོབ་ནས་དམ་ཚིག་དང་སྡོམ་པ་འདི་ལྟ་བུ་བསྲུང་དགོས་སོ་ཞེས་གདམས་པ་ཡིན་པས་རྩེ་གཅིག་ཏུ་ཉན་མཛོད། དེ་རིང་ཕྱིན་ཆད་ཁྱེད་རྣམས་ཀྱིས། །སངས་རྒྱས་ཆོས་དང་དགེ་འདུན་དང༌།
བྱང་ཆུབ་སེམས་སྡེ་རྣམས་དང་ནི། །གསང་སྔགས་རིག་སྔགས་ཚོགས་རྣམས་ལ། །དད་པ་རབ་ཏུ་བརྟན་པར་བྱ། །རྟག་པར་ཕྱག་རྒྱ་ཆེན་པོ་ལ། །ཁྱད་པར་དུ་ནི་མོས་པར་བྱ། །དམ་ཚིག་
་ཅན་དང་མཛའ་བོ་དང༌། །བླ་མ་ལ་ཡང་གུས་པར་བྱ། །ལྷ་རྣམས་ཀུན་ལ་སྡང་མི་བྱ། །དུས་ཚོད་དག་ཏུ་མཆོད་པར་བྱ། །སྟོན་པ་གཞན་གྱི་གཞུང་མི་མཆོད། །རྟག་ཏུ་གློ་བུར་མགྲོན་མཆོད་
བྱ༑ །སྲོག་ཆགས་རྣམས་ལ་བྱམས་པའི་སེམས། །རབ་ཏུ་བརྟན་པ་ཉེ་བར་བཞག །ཐེག་པ་ཆེ་ལ་དགའ་རྣམས་ཀྱིས། །བསོད་ནམས་དག་ལ་ནན་ཏན་བསྐྱེད། །བཟླས་པ་བྱེད་ལ་འབད་པ་✖

༄༅། །དང༌། །གསང་སྔགས་སྤྱོད་ལ་བརྩོན་པར་བྱ། །གསང་སྔགས་རྒྱུད་ལས་བསྟན་པ་ཡི། །དམ་ཚིག་རྣམས་ཀྱང་བསྲུང་བར་བྱ། །དམ་ཚིག་མེད་པ་རྣམས་ལ་
ནི༑ །སྔགས་དང་ཕྱག་རྒྱ་མི་སྦྱིན་ནོ། །གསང་སྔགས་རྒྱུད་ནི་ལེགས་གསུངས་ཤིང༌། །དེ་ཡང་བདག་གིས་རྟོགས་པར་བྱ། །ཞེས་གསང་བ་སྤྱི་རྒྱུད་ལས་གསུངས་པ་འདི་དག་གི་གོ་
དོན༑ དེ་རིང་ཕྱིན་ཆད་ཞེས་པ་དབང་ཐོབ་པའི་དུས་འདི་ནས་བཟུང་སྟེ་ཇི་སྲིད་རྡོ་རྗེ་འཆང་གི་གོ་འཕང་མ་ཐོབ་ཀྱི་བར་དུ། ཁྱེད་རྣམས་ཀྱིས་ཞེས་པ་དབང་གྲལ་འདིར་འཁོད་པའི་རྡོ་རྗེའི་སློབ་མ་
རྣམས་ཀྱིས། དབང་གི་བསླབ་བྱར་གྱུར་པའི་དམ་ཚིག་འདི་དག་བསྲུང་བར་བྱ་དགོས་ཏེ། རྒྱུད་སྡེ་ནས་ཇི་ལྟར་བཤད་པའི་དངོས་གྲུབ་ཐམས་ཅད་ནི་དམ་ཚིག་ཁོ་ནར་རག་ལུས་པར་གསུངས་པའི་
ཕྱིར་རོ། །དེ་དག་ཀྱང་གང་ཞེ་ན། འདི་ལྟ་སྟེ། སངས་རྒྱས་ཆོས་དང་དགེ་འདུན་དང་། །ཞེས་པ་སངས་རྒྱས་ནི་བྱང་ཆུབ་དང་ཐམས་ཅད་མཁྱེན་པ། ཆོས་ནི་འཕགས་ལམ་ཡན་ལག་བརྒྱད་
༈ དང་གཞུང་གི་ཆོས། དགེ་འདུན་ནི་རྒྱུན་ཞུགས་སོགས་ཞུགས་པ་བཞི་དང་འབྲས་གནས་བཞི་སྟེ་སྐྱེས་བུ་ཟུང་བཞིའམ་གང་ཟག་ཡ་བརྒྱད། བྱང་ཆུབ་སེམས་སྡེ་རྣམས་དང་ནི། །ཞེས་པ་ཐེག་ཆེན་ ི

གྱི་དགེ་འདུན་ཏེ་དཀོན་མཆོག་གསུམ་ལ་དད་པ་སྤྱིའི་དམ་ཚིག་ཡིན་ལ། དབང་གི་དམ་ཚིག་བཅུ་གསུམ་ནི་རིམ་པ་ལྟར། གསང་སྔགས་རིག་སྔགས་ཚོགས་རྣམས་ལ། །དད་པ་རབ་ཏུ་བརྟན་
པར་བྱ། །ཞེས་པ་གསང་སྔགས་ནི་ལྷ་ཕོ་དང༌། རིག་སྔགས་ནི་ལྷ་མོར་བྱས་ནས་དེ་དག་ལ་གུས་པའམ། ཡང་ན་གསང་སྔགས་དང་རིག་སྔགས་ཀྱི་སྔགས་གཞུང་ཀུན་ལ་དད་པར་བྱ་བ་སྟེ་
གཅིག རྟག་པར་ཕྱག་རྒྱ་ཆེན་པོ་ལ། ཁྱད་པར་དུ་ནི་མོས་པར་བྱ། །ཞེས་པ་སྔར་བཤད་པ་དེའི་ནང་ནས་ཀྱང་ཕྱག་རྒྱ་ཆེན་པོ་ནི་རང་གི་ལྷག་པའི་ལྷའི་གཟུགས་ཡིན་ལ། ཁྱད་པར་དུ་དེ་ལ་གུས་
པར་བྱ་བའམ། ཡང་ན་ཆེན་པོ་བདུན་ལྡན་གྱི་ཐེག་ཆེན་ལ་མོས་པ་སྟེ་གཉིས། དམ་ཚིག་ཅན་དང་མཛའ་བོ་དང་། །བླ་མ་ལ་ཡང་གུས་པར་བྱ། །ཞེས་པ་དམ་ཚིག་ཅན་ནི་རྡོ་རྗེའི་སྤུན་ནམ་མཆེད་
ལྕམ༑ མཛའ་བོ་ནི་སྒྲབ་པའི་གྲོགས། བླ་མ་ནི་གསང་སྔགས་ཀྱི་བཀའ་དྲིན་ནོད་པའི་སློབ་དཔོན་ཏེ་དེ་རྣམས་ལ་གུས་པར་བྱ་བ་སྟེ་གསུམ། ལྷ་རྣམས་ཀུན་ལ་སྡང་མི་བྱ། །ཞེས་པ་འཇིག་རྟེན་
པའི་ལྷ་ཆེན་པོ་རྣམས་ལ་མི་སྡང་བ་སྟེ་བཞི། དུས་ཚོད་དག་ཏུ་མཆོད་པར་བྱ། །ཞེས་པ་ལྷ་དེ་དག་ལ་མི་སྡང་བ་ཙམ་དུ་མ་ཟད་དུས་བཟང་པོ་དག་ལ་མཐུན་པའི་རྫས་ཀྱིས་མཆོད་པར་བྱ་དགོས་

༣ | ༄༅། །ཏེ། མ་མཆོད་ན་སྒྲུབ་པའི་གེགས་སུ་འགྱུར་བའི་ཕྱིར་ཏེ་ལྔ། སྟོན་པ་གཞན་གྱི་གཞུང་མི་མཆོད། །ཅེས་པ་དམ་པའི་ཆོས་འདི་ལས་ཕྱི་རོལ་དུ་གྱུར་པའི་སྟོན་པ་
ཚངས་པ་དང༌། འཕྲོག་བྱེད་དང༌། ཁྱབ་འཇུག་ལ་སོགས་པ་རྣམས་ལ་སྐྱབས་སུ་མི་བརྟེན་ཅིང་། དེ་དག་གི་གཞུང་ལུགས་ཀུན་ལའང་མི་བརྟེན་མི་མཆོད་པ་སྟེ་དྲུག རྟག་ཏུ་གློ་བུར་མགྲོན་
མཆོད་བྱ། །ཞེས་པ་ཕྱོགས་རིས་མེད་པའི་མགྲོན་གློ་བུར་དུ་ལྷག་པ་རྣམས་མཆོད་པར་བྱ་བ་ཡིན་ལ། དེའི་ཚེ་ནི་སྙིང་བརྩེ་བའི་དབང་གིས་མུ་སྟེགས་བྱེད་སོགས་ཀྱང་མཆོད་དགོས་པ་སྟེ
བདུན༑ སྲོག་ཆགས་རྣམས་ལ་བྱམས་པའི་སེམས། །རབ་ཏུ་བརྟན་པ་ཉེ་བར་བཞག །ཅེས་པ་སྲོག་ཆགས་སྤྱི་དང་ཁྱད་པར་འཕོངས་པ་དང་སྡུག་བསྔལ་གྱིས་ཉེན་པ་མགོན་མེད་པ་རྣམས་ལ་
བྱམས་པའི་སེམས་བརྟན་པར་བྱ་བ་སྟེ་བརྒྱད། ཐེག་པ་ཆེ་ལ་དགའ་རྣམས་ཀྱིས། །བསོད་ནམས་དག་ལ་ནན་ཏན་བསྐྱེད། །ཅེས་པ་ཐེག་ཆེན་གྱི་སྒོར་ཞུགས་ནས་གཞན་དོན་དུ་གཟུགས་ཀྱི་སྐ
༈ སྒྲུབ་པའི་ཕྱིར་སྦྱིན་པ་ལ་སོགས་པའི་བསོད་ནམས་རྒྱ་ཆེན་པོ་ལ་འབད་པར་བྱ་དགོས་པ་སྟེ་དགུ བཟླས་པ་བྱེད་ལ་འབད་པ་ཡིས། །གསང་སྔགས་སྤྱོད་ལ་བརྩོན་པར་བྱ། །ཞེས་པ་བཟླས་བརྗོད་ ི

ནི་གསང་སྔགས་ཀྱི་ཀུན་ཏུ་སྤྱོད་པའི་གཙོ་བོ་ཡིན་ལ། དེའི་ཡན་ལག་ཏུ་ཁྲུས་དང་གཙང་སྦྲ་སོགས་ལའང་འབད་དགོས་པ་སྟེ་བཅུ།གསང་སྔགས་རྒྱུད་ལས་བསྟན་པ་ཡི། །དམ་ཚིག་རྣམས་
ཀྱང་བསྲུང་བར་བྱ། །ཞེས་པ་འདིར་མ་སྨོས་པའི་བྱ་བ་སྤྱི་དང་བྱེ་བྲག་གི་རྒྱུད་ལས་ཇི་ལྟར་གསུངས་པའི་དམ་ཚིག་གཞན་རྣམས་ཀྱང་བསྲུང་བར་བྱ་དགོས་པ་སྟེ་བཅུ་གཅིག དམ་ཚིག་མེད་པ་
རྣམས་ལ་ནི། །སྔགས་དང་ཕྱག་རྒྱ་མི་སྦྱིན་ནོ། །ཞེས་པ་སྔར་དམ་ཚིག་མ་ནོད་པའམ། ནོད་ཀྱང་ཉམས་པ་ཡིན་ན་དེ་ལ་སྔགས་དང་ཕྱག་རྒྱ་རྣམས་སྦྱིན་པར་མི་བྱ་སྟེ། གལ་ཏེ་སྦྱིན་ན་སྟེར་བ་
པོ་ལ་དམ་ཚིག་ཉམས་ཆག་འབྱུང་བའི་ཕྱིར་དེ་ལྟར་མི་བྱ་བ་སྟེ་བཅུ་གཉིས། གསང་སྔགས་རྒྱུད་ནི་ལེགས་བསྲུང་ཞིང༌། །དེ་ཡང་བདག་གིས་རྟོགས་པར་བྱ། །ཞེས་པ་གསང་སྔགས་ཟབ་མོའི་
རྒྱུད་སྣོད་མིན་ལ་མི་བསྟན་པར་གསང་ཞིང་སྦ་བར་བྱ་བ་ནི། བསྲུང་ཞིང་ཞེས་པའི་དོན་ཡིན་པས་གཞན་ལ་བྱུང་རྒྱལ་དུ་མི་སྟོན་ཡང་། རྒྱུད་ཀྱི་དོན་རང་གིས་ཇི་ལྟ་བར་རྟོགས་པར་བྱ་དགོས་པ་སྟེ་
བཅུ་གསུམ། དེ་ཐོག་ཏུ་སྤྱིའི་དམ་ཚིག་དཀོན་མཆོག་གསུམ་ལ་གུས་པར་བྱ་བ་བསྣན་བཅུ་བཞི་སྟེ་བྱ་རྒྱུད་ཀྱི་དམ་ཚིག་བཅུ་བཞིར་གྲངས་ངེས་པ་ཡིན་ལ། དེ་དག་ལས་ཉམས་ན་རྩ་ལྟུང་དུ་འགྱུར་

།ཞིང་། གཞན་ཡང་འཇམ་དཔལ་རྩ་རྒྱུད་ལས་རྩ་བའི་ལྟུང་བ་རྣམ་པ་ལྔ་གསུངས་ཏེ། ཆད་པར་ལྟ་བ་དང་། དཀོན་མཆོག་གསུམ་སྤོང་བ་དང༌། བྱང་ཆུབ་ཀྱི་
སེམས་སྤོང་བ་དང༌། དབང་བསྐུར་བ་སྤོང་བ་དང་། བླ་མ་ལ་འཁུ་བ་ཞེས་བྱ་བ་སྟེ་ལྔ་ཡིན་ལ། དེའི་ནང་ནས་དབང་བསྐུར་སྤོང་བའི་ངོས་འཛིན་ནི། དབང་བསྐུར་བའི་བླ་མ་སྤོང་བ་ལ་བཤད་
དོ༑ །དེ་ཡང་འདིར་ཇི་སྐད་བཤད་པའི་དམ་ཚིག་ཐམས་ཅད་མ་ཉམས་པར་བསྲུང་དགོས་ལ། གལ་ཏེ་ལྟུང་བ་འབྱུང་བའི་སྒོ་མང་བར་བརྟེན། ཁ་ན་མ་ཐོ་བར་འགྱུར་ན་འཇིག་རྟེན་འདི་དང་ཕ་
རོལ་ཏུ་ཕུང་ཁྲོལ་མི་བཟད་པ་བསྐྱེད་པར་འགྱུར་བས། ཕྱིར་བཅོས་ལ་འབད་དགོས་ཤིང་། དེ་ཡང་ཇི་ལྟར་ཞེ་ན། སྤྱི་རྒྱུད་ལས། ཇི་སྐད་བཤད་པའི་དམ་ཚིག་རྣམས། །གལ་ཏེ་ཉམས་པར་
གང་འགྱུར་བ། །དེ་ནི་རང་གི་སྙིང་པོའི་སྔགས། །ཆིག་འབུམ་དུ་ནི་བཟླས་བརྗོད་བྱ། །ཡང་ན་མེས་རྨོངས་བྱེད་པའི་གཟུངས། །སྟོང་དུ་བཟླས་བརྗོད་བྱསཀྱང་རུང་། །ཡང་ན་ཞི་བའི་སྦྱིན་
ཪེ
༈ སྲེག་བྱ། །ཡང་ན་དཀྱིལ་འཁོར་དུ་ཡང་འཇུག །ཅེས་རྣམ་པ་བཞིར་བཤད་པ་བཞིན་བྱས་ཏེ་ལྟུང་བས་མ་གོས་པ་ལ་བསླབ་པར་བྱའོ། །དེ་ལྟར་ཇི་སྐད་བཤད་པའི་དམ་ཚིག་ཐམས་ཅད་མི་ཉམས་

པར་བསྲུང་སྙམ་པའི་ཐུགས་མོས་རྩེ་གཅིག་པ་དང་ལྡན་པས་འདིའི་རྗེས་ཟློས་མཛོད། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི།། ལན་གསུམ། དེས་བཅོམ་ལྡན་
འདས་མ་བསྲུང་བ་ལྔའི་དཀྱིལ་འཁོར་ཆེན་པོར་འཇུག་ཅིང་དབང་བསྐུར་བ་དམ་ཚིག་འབོག་པ་དང་བཅས་པ་ལེགས་པར་གྲུབ་ཟིན་པ་ཡིན་པས་དེ་དག་གི་བཀའ་དྲིན་གཏང་རག་གི་ཡོན་དུ་མཎྜལ་
འབུལ་བར་མཛོད། མཎྜལ་ཕུལ་ཟིན་ནས། བསོད་ནམས་འདི་ཡིས་ཐམས་ཅད་གཟིགས་པ་ཉིད།། སོགས་དགེ་བའི་རྩ་བ་བླ་མེད་བྱང་ཆུབ་ཏུ་བསྔོ་ཞིང་། རྗེས་ཆོག་རྣམས་གཞུང་བཞིན་དུ་བྱའོ། །ཞེས་པ་འདི་ཉིད་དགེ་
འདུན་གྱི་སྡེར་འབུམ་སྡེ་ཆེན་མོ་ཡོད་བསྟུན་དབང་བསྐུར་བྱ་ཚེ། སྔོན་གྱི་གོང་མ་དག་གིས་མཐར་ཆགས་སུ་བསྒྲིག་པ་མེད་པས་རང་དང་སྐལ་མཉམ་འགའ་ལ་ཤིན་ཏུ་ཕན་པར་བསམ། པཎ་ཆེན་བསྟན་འཛིན་ཆོས་ཀྱི་རྒྱལ་པོའི་གསུང་དང༌། ཐུབ་
དབང་ཤཱཀྱ་རཏྣའི་མི་འཁྲུགས་པའི་མཚམས་སྦྱོར་དང་བསྒྲིགས་ཏེ་བཀླགས་ཆོག་མར་བྲིས་པ་འདི་གུ་ཎའི་མིང་འཛིན་པས་གཞན་ཕན་གྱི་ལྷག་བསམ་བཟང་པོས་སྦྱར་བ་དགེ་ལེགས་སུ་གྱུར་ཅིག །ལཀྵ་ཀ་ར་བྷ་ཝནྟུ།། །།

༄༅། །ཁྱད་པར་ལྷ་གསུམ་གྱི་སྒྲུབ་ཐབས་རྗེས་གནང་དང་བཅས་པ་བཀླགས་ཆོག་ཏུ་བཀོད་པ་ཀུན་གསལ་ཟླ་འོད་ཅེས་བྱ་བ་བཞུགས་སོ།།

༄༅། །ན་མོ་རཏྣ་ཏྲ་ཡཱ་ཡ། ཞབས་སེན་ནོར་བུའི་མེ་ལོང་ལས། །རབ་འབར་འོད་ཀྱི་རྦ་རླབས་རྒྱུན། །གྲུབ་པ་ཀུན་གྱི་གཙུག་ཏོར་
ཆེར༑ །འབེབས་མཁས་བླ་མ་རྣམས་ལ་འདུད། །དེ་དག་རྣམས་ཀྱི་ཞལ་ལུང་ལས། །འོང་བའི་ཁྱད་པར་ལྷ་གསུམ་གྱི། །སྒྲུབ་ཐབས་རྗེས་གནང་དང་
342བཅས་པའི། །ཆོ་གའི་ཚུལ་ལས་དང་པོ་ནི། །གང་ཞིག་མཚན་ཙམ་ཐོས་པས་ཀྱང༌། །སྲིད་པའི་ཉེས་ལྟུང་ཀུན་འཁྲུད་བྱེད། །དཔལ་ལྡན་རྡོ་རྗེ་སེམས་
དཔའ་ཡི། །བསྙེན་སྒྲུབ་ལས་གསུམ་གསལ་བར་བྱ།། འདིར་འཕགས་ཡུལ་གྱི་རིག་འཛིན་ཆེན་པོ་ཀུ་ཀུ་རཱ་ཛའི་མན་ངག་རྡོ་རྗེ་སེམས་དཔའ་ཞལ་མཐོང་གི་སྒྲུབ་ཐབས་ལས་འོངས་

ལྷགསུམ་
།པའི་རྡོ་རྗེ་སེམས་དཔའ་སྒྲུབ་པའི་རྣལ་འབྱོར་ལ་འཇུག་པར་འདོད་པས། ཉེ་བར་མཁོ་བའི་ཡོ་བྱད་རྣམས་ཚོགས་པར་བྱས་ནས། བདེ་བའི་སྟན་ལ་འཁོད་༄ ༅།ཨ
དེ༑ ལྷག་བསམ་བཟང་པོ་དང་ལྡན་པས། རང་ཉིད་སྐད་ཅིག་གིས་བཅོམ་ལྡན་འདས་དཔལ་རྡོ་རྗེ་སེམས་དཔར་„སྐབས་ཐོབ་བསྒྱུར་མཆན་གསལ་བའི་སྙིང་གར་ཟླ་
343དཀྱིལ་ལ་གནས་པའི་ཧཱུཾ་ཡིག་དཀར་པོ་རབ་ཏུ་འབར་བའི་འོད་ཟེར་གྱིས། བླ་མ་དང་བཅོམ་ལྡན་འདས་དཔལ་རྡོ་རྗེ་སེམས་དཔའ་གཉིས་སུ་མེད་པ་
ལ༑ སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་བཛྲ་ས་མཱ་ཛཿས་ཚོགས་ཞིང་སྤྱན་དྲངས་པ་ལ། ན་མོ་གུ་རུ་ཙ་ར་ཎ་

ཡ༑ ན་མོ་བུདྡྷ་ཡ། ན་མོ་དྷརྨ་ཡ། ན་མོ་སངྒ་ཡ། ཨོཾ་བཛྲ་ཨཉྙཾ་པྲ་ཏཱིཙྪ་ཡེ་སྭཱ་ཧཱ། དེ་བཞིན་དུ། པཱ་ཏྱཾ། པུཥྤ། དྷུ་པེ། ཨཱ་ལོ་ཀེ གདྡྷེ། ནཻ་ཝི་དྱ། ཤཔྟ་པྲ་ཏཱིཙྪ་སྭཱ་ཧཱས་66
ཤྲཱྀ མཆོད༑ དཀོན་མཆོག་གསུམ་ལ་བདག་སྐྱབས་མཆི། །སྡིག་པ་མི་དགེ་སོ་སོར་བཤགས། །འགྲོ་བའི་དགེ་ལ་རྗེས་ཡི་རངས། ྋ།སངས་རྒྱས་བྱང་ཆུབ་ཡིད་ཀྱིས་གཟུང་། །སངས་རྒྱས་ཆོས་
དང་དགེ་འདུན་ལ། །བྱང་ཆུབ་བར་དུ་སྐྱབས་སུ་མཆི། །རང་གཞན་དོན་གཉིས་རབ་བསྒྲབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་
ནས༑ །སེམས་ཅན་ཐམས་ཅད་བདག་གིས་མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག། ཅེས་བྱང་ཆུབ་ཀྱི་སེམས་རྣམ་པ་
གཉིས་བསྐྱེད་པའི་ལྔ་རྣམ་དག་ལན་གསུམ་བྱས་ནས། བཛྲ་མུས་ཚོགས་རྟེན་རྣམས་རང་ལ་ཐིམ་པར་གྱུར་པར་བསམ་མོ།། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སྡུག
བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སྡུག་བསྔལ་མེད་པའི་བདེ་བ་དམ་པ་དང་མི་འབྲལ་བར་གྱུར་ཅིག བདེ་སྡུག་གི་རྒྱུ་ཆགས་སྡང་ཉེ་རིང་དང་བྲལ་བའི་བཏང་སྙོམས་ཆེན་པོ་༔

།ལ་ཡུན་རིང་དུ་གནས་པར་གྱུར་ཅིག ཅེས་ཚད་མེད་བཞི་ཡིད་ལ་འདྲེས་པར་བསྒོམ། བདག་བསྐྱེད་ནི། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསྭ་བྷཱ་ཝ་ཤུདྡྷ྅ཧཾ། སྟོང་པ་ཉིད་ཀྱི་ངང་༄༅།
ལས་པདྨ་ད་ཀར་པོ་དང་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་དཀར་པོའི་འོད་ཟེར་གྱིས་དོན་གཉིས་བྱས་པ་ཡོངས་སུ་གྱུར་པ་ལས། རང་ཉིད་བཅོམ་ལྡན་འདས་རྡོ་རྗེ་སེམས་དཔའ་སྟོན་ཟླ་ལྟར་ད་
བ༑ ཞལ་གཅིག་ཤིན་ཏུ་ཞི་ཞིང་འཛུམ་པ། རལ་པའི་ཟུར་ཕུད་ཡིད་བཞིན་གྱི་ནོར་བུ་དང༌། ཟླ་ཕྱེད་སྣ་ཚོགས་རྡོ་རྗེས་མཚན་པ། རིན་པོ་ཆེའི་པྲོག་ཞུ་ཅན། ནོར་བུའི་རྒྱན་ཐམས་ཅད་ཀྱིས་
སྤྲས་ཤིང་། དར་ལྔའི་ན་བཟའ་མནབས་པ། ཕྱག་གཡས་པ་རྡོ་རྗེ་རྩེ་ལྔ་པ་ཐུགས་ཀར་འཛིན་ཅིང༌། གཡོན་འགྱིང་བ་དང་བཅས་པས་དྲིལ་བུ་དཀུར་བརྟེན་པ། རྡོ་རྗེའི་སྐྱིལ་མོ་ཀྲུང་གིས་འོད་
དཀར་འཁྲིགས་པའི་ཀློང་ན་བརྗིད་པས་བཞུགས་པར་གྱུར། དེའི་སྤྱི་བོར་ༀ། མགྲིན་པར་ཨཱཿ ཐུགས་ཀར་ཧཱུཾ། དེ་གསུམ་ལས་འོད་ཟེར་འཕྲོས་པས་བསྒོམས་པ་དང་འདྲ་བའི་ཡེ་ཤེས་པ་
སྒྲུབ་
ཐབས་བཛྲ་ས་མཱ་ཛཿ ཨོཾ་བཛྲ་ཨཉྙཾ། པཱ་ཏྱཾ་ནས་ཤཔྟ་པྲ་ཏཱི ཙྪ་སྭཱ་ཧཱས་མཆོད། དཔལ་ལྡན་རིགས་རྣམས་ཐམས་ཅད་ཀྱི། །ཁྱབ་བདག་མཆོག་གི་རྡོ་རྗེ་སེམས། །གང་ཞིག་དད་པར་ལྡན་པ་ལ། །གྲུབ་345

གཉིས་མྱུར་དུ་སྩོལ་ལ་བསྟོད།། ཅེས་པས་བསྟོད། ཛཿ ཧཱུྃ་བཾ་ཧོས། དམ་ཚིག་པ་དང་གཉིས་སུ་མེད་པར་གྱུར་པར་བསམ། སླར་ཡང་ཐུགས་ཀའི་འོད་ཟེར་གྱིས་དབང་ལྷ་འཁོར་བཅས་སྤྱན་དྲངས་པ་
ལ༑ ཨོཾ་པཉྩ་ཀུ་ལ་ས་པ་རི་ཝཱ་ར་ཨཉྙཾ་ནས་ཤཔྟ་པྲ་ཏཱིཙྪ་སྭཱ་ཧཱས་མཆོད། དེ་བཞིན་གཤེགས་པ་ཐམས་ཅད་ཀྱིས་བདག་ལ་དབང་བསྐར་དུ་གསོལ། ཞེས་གསོལ་བ་བཏབ་པས་དབང་ལྷ་རྣམས་ཀྱིས་
བཀྲ་ཤིས་ཀྱི་གླུ་ལེན། རོལ་མོའི་སྒྲ་སྒྲོག མེ་ཏོག་གི་ཆར་འབེབས་བཞིན་དུ་ཡེ་ཤེས་ཀྱི་ཆུས་གང་བའི་བུམ་པ་ཐོགས་ནས། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་
ལྟར༑ །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་དབང་བསྐུར་རོ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ། ཞེས་གསུངས་ཤིང་སྤྱི་བོ་ནས་དབང་བསྐུར། ཆུས་ལུས་
གང་༑ དྲི་མ་དག ཆུའི་ལྷག་མ་སྤྱི་བོར་ལུད་པ་ལས། རང་འདྲ་བའི་རྡོ་རྗེ་སེམས་དཔས་དབུ་རྒྱན་པར་གྱུར། སྙིང་གར་ཟླ་དབུས་ཧཱུཾ་དཀར་པོ་སྔགས་ཕྲེང་གིས་བསྐོར་བ་དེ་ལས་འོད་ཟེར་
འཕྲོས༑ རྒྱལ་བ་རྣམས་མཆོད། སྐུ་གསུང་ཐུགས་ཀྱི་བྱིན་རླབས་ཐམས་ཅད་ཡེ་ཤེས་འོད་ཟེར་གྱི་རྣམ་པར་བྱོན་ཏེ་བདག་ལ་ཐིམ། སླར་འོད་ཟེར་འཕྲོས་སེམས་ཅན་ཐམས་ཅད་ལ་ཕོག་པས་སོ་

ལྷ་༄༅། །སོའི་སྡུག་བསྔལ་སྡིག་སྒྲིབ་ཐམས་ཅད་སྦྱངས་རྡོ་རྗེ་སེམས་དཔའི་གོ་འཕང་ལ་བཀོད། སྣང་གྲགས་དྲན་རྟོག་ཐམས་ཅད་ལྷ་སྔགས་ཡེ་ཤེས་ཀྱི་རོལ་པར་གྱུར་གྱི་བར་
གསུམ་
དམིགས་ཏེ་རྡོ་རྗེ་སེམས་དཔའི་ཡིག་བརྒྱ་དག་པར་བཟླ། ཐུན་མཐར་སྔགས་ཀྱི་ནུས་པ་མི་ཉམས་ཤིང་བརྟན་པར་བྱ་བའི་སླད་དུ་དབྱངས་གསལ་རྟེན་སྙིང་ཡང་ལན་གསུམ་རེར་བརྗོད། གཏོར་མ་འབུལ་བར་འདོད་ན། མཆོད་གཏོར་བསངས། སྭ་
ཨ
བྷ་ཝས་སྦྱངས། གཏོར་མ་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་བྷཾ་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ཨཱཿ ཧཱུཾ་ཞུ་བ་ལས་བྱུང་བའི་གཏོར་མཆོད་
ཟག་པ་མེད་པ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿ ཧཱུྃ། ལན་གསུམ་གྱིས་བརླབ། རང་གི་ཐུགས་ཀའི་འོད་ཟེར་གྱིས་བཅོམ་ལྡན་འདས་རྡོ་རྗེ་སེམས་དཔའ་ལ་ཕྱོགས་བཅུའི་སངས་
རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། གཏོར་མ་ལྗགས་འོད་ཀྱི་སྦུ་གུ་ཅན་གྱིས་དྲངས་ནས་གསོལ་བར་གྱུར་པར་མོས་ཏེ། ཨཾ་ཨ་ཀཱ་རོ་མུ་ཁཾ་
སརྦ་དྷརྨ་ཎཾ་ཨདྱནུཏྤནྣ་ཏྭཏྟོ་ཨོཾ་ཨཱཿ ཧཱུྃཕཊ་སྭཱ་ཧཱ། ཞེས་ལན་ལྔའམ་གསུམ་གྱིས་ཕུལ་ནས། རྣལ་འབྱོར་བདག་ཅག་འཁོར་བཅས་ལ། །ནད་མེད་སོགས་ཀྱིས་འདོད་དོན་གསོལ། མ་འབྱོར་བ་དང་ཉམས་པ་✖

དང་༑ །གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིད་སྩལ་བ། །དེ་ཡང་བཟོད་པར་མཛད་དུ་གསོལ། །ལྷག་པ་དང་ནི་ཆད་པ་དང་། །ཆོ་གའི་ཡན་ལག་ཉམས་པ་དང་།
བདག་གིས་བརྗེད་ངས་ཅི་མཆིས་པ། །དེ་ཡང༴ ཞེས་དང་ཡིག་བརྒྱ་བཟླས་པས་ཉེས་བྱས་བཤགས། བཛྲ་མཱཿ ས་གཏོར་མགྲོན་གཤེགས། བདག་བསྐྱེད་འོད་གསལ་དུ་བསྡུ་བ་ནི། ཐུགས་ཀའི་འོད་ཀྱིས་སྣོད་བཅུད་
ཐམས་ཅད་རྡོ་རྗེ་སེམས་དཔར་གསལ་བ་འོད་དུ་ཞུ་ནས་རང་ལ་ཐིམ། རང་ཡང་ཐུགས་ཀའི་སྔགས་འཕྲེང་ས་བོན་དང་བཅས་པ་ལ་བསྡུས་ནས་མི་དམིགས་པ་སྟོང་པ་ཉིད་ཀྱི་ངང་དུ་བཞག་ནས། སླར
ཡང་ཐུན་མཚམས་ཀྱི་ལྷ་སྐུར་ལངས་ཏེ། དགེ་བ་འདི་ཡིས་མྱུར་དུ་བདག། སོགས་ཀྱིས་དགེ་བའི་རྩ་བ་བྱང་ཆུབ་ཏུ་བསྔོ་ཞིང་སྤྱོད་ལམ་ལ་འཇུག་གོ །འདི་ཉིད་ཀྱི་སྒོ་ནས་གཞན་དོན་རྗེས་གནང་བྱེད་ན། མདུན་དུ་སྟེགས་གཙང་མར་
མཎྜལ་གྱི་ཁར་རྡུལ་ཚོན་ནམ་རས་བྲིས་ཀྱི་པདྨ་འདབ་བརྒྱད་ལྟེ་བ་ཟེའུ་འབྲུ་མུ་ཁྱུད་དང་བཅས་པའི་དབུས་སུ་ལྷའི་སྐུ་མདོག་དང་མཐུན་པའི་ཚོམ་བུའམ་སྐུ་ཙག་བཀོད། བུམ་དབང་བསྐུར་བར་སྤྲོ་ན་རིན་པོ་ཆེའམ་རྫའི་བུམ་པ་མཚན་ཉིད་དང་ལྡན་པ་གཙང་
མར་རྒྱུན་འབབས་ཀྱི་ཆུས་སུམ་གཉིས་བཀང་ཞིང་། ལྔ་ཚན་ལྔའི་རྫས་བཏབ། མགུལ་ཆིངས་དཀར་པོས་ཁ་རྒྱན་གཟུངས་ཐག་གིས་སྤྲས་པ་གཡས་སུ་བཀོད། བསང་ཆུའི་སྣོད་དམ་ལས་བུམ་འགུལ་འཆིང་ལྗངཁ། མདུན་དུ་མཆོད་གཏོར་དཀར་་

།ཟླུམ་པད་འདབ་བཞི་པ་རྒྱན་ལྡན། ཆུ་གཉིས་སྔོན་འགྲོའི་ཉེར་སྤྱོད་བསྐོར་བཤམས་ནས་ཕྲེང་ཚར་གང་བདེར་སྔོན་གཏོར་སོགས་འདུ་བྱ། བདག་བསྐྱེད་གོང་བཞིན་བཟླས་པའི་མཐའ་བར་བྱས་ཏེ། མདུན་རྟེན་༄༅།
བསང་སྦྱངས། སྟོང་པའི་ངང་ལས་སོགས་ནས་རང་ཉིད་ཅེས་པ་འདོར་ཞིང་བདག་བསྐྱེད་ལྟར་དབུ་རྒྱན་པར་གྱུར་བར། དེ་ནས་སླར་ཡང་། མཆོད་ཡོན་ཞབས་བསིལ་མེ་ཏོག་དང༌། །བདུག་སྤོས་སྣང་གསལ་
སིམ་བྱེད་དྲི། །དངོས་དང་ཡིད་ལས་བྱུང་བའི་འཕྲུལ། །ཀུན་བཟང་མཆོད་པའི་བྱེ་བྲག་གིས། །ནམ་མཁའ་རབ་འབྱམས་ཀུན་བཀང་སྟེ། །བཅོམ་ལྡན་འཁོར་དང་བཅས་ལ་མཆོད།
བཛྲ་ཨཉྙཾ་པྲ་ཏཱི ཙྪ་སྭཱ་ཧཱ། དེ་བཞིན་དུ། པཱ་ཏྱཾ་ནས་ཤཱཔྟའི་བར་གྱིས་མཆོད། དཔལ་ལྡན་རིགས་རྣམས་སོགས་ཀྱིས་བསྟོད། བདག་གི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་བསྐུལ། དེའི་
ཐུགས་ཀ་ནས་འོད་ཟེར་འཕྲོས། རྒྱལ་བ་རྣམས་སོགས་མདུན་བསྐྱེད་བསྐུལ་བའི་དམིགས་པ་གསལ་བཏབ་སྟེ་བཟླས་པ་ཅི་ནུས་བྱ། བུམ་པ་ཡོད་ན། ཨོཾ་སྭ་བྷ་ཝ་སོགས། བུམ་པ་མི་དམིགས་པ་སྟོང་པ་ཉིད་དུ་
གྱུར༑ སྟོང་པའི་ངང་ལས་པད་ཟླའི་གདན་ལ་བྷཾ་ཡོངས་སུ་གྱུར་པ་ལས། རིན་པོ་ཆེའི་བུམ་པ་ལྟོ་བ་ལྡིར་བ། ཞབས་ཞུམ་པ། མགྲིན་པ་རིང་བ། ཁ་གཡེལ་བ། མཆུ་འཕྱང་བ། བཙའ་349

བ་དང་ནག་པོ་མེད་པ། མགུལ་པ་རས་ཟུང་གིས་དཀྲིས་ཤིང་། དཔག་བསམ་ཤིང་གིས་ཁ་བརྒྱན་པའི་ནང་དུ་རིན་པོ་ཆེ་ལྔ། སྨན་ལྔ། དྲི་ལྔ། འབྲུ་ལྔ། སྙིང་པོ་ལྔ་དང་ལྡན་པའི་ལྷའི་ཆུ་
བོས་བུམ་པའི་སུམ་གཉིས་གང་བའི་ནང་དུ་པད་ཟླ་ལ་ཧཱུཾ་དཀར་པོའི་འོད་ཟེར་གྱིས་དོན་གཉིས་བྱས་ཡོངས་སུ་གྱུར་པ་ལས། བཅོམ་ལྡན་འདས་རྡོ་རྗེ་སེམས་དཔའ་སོགས་མདུན་བསྐྱེད་ལྟར་ལ། དབང་
བསྐུར་སྐབས། བུམ་བསྐྱེད་ཀྱི་ལྷ་ལ་དབང་བསྐར་དུ་གསོལ། ཞེས་བསྒྱུར་ཞིང་བསྟོད་པའི་མཐའ་བར་བཏང་རྗེས། རྡོ་རྗེའི་གཟུངས་ཐག་ནས་འཛིན་བཞིན་དུ། སྔགས་གཟུངས་ཐག་ལ་འཁྲིལ་ནས་བུམ་པའི་ལྷའི་
ཐུགས་ཀར་ཐིམ་ཞིང༌། སྐ་ལས་ཡེ་ཤེས་ཀྱི་བདུད་རྩིའི་རྒྱུན་བབས་པས་བུམ་པ་གང་བར་གྱུར་པར་དམིགས་ལ། ཡིག་བརྒྱ་བཟླ། མཐར་ལྷ་འོད་དུ་ཞུ་བ་བུམ་ཆུ་དང་དབྱེར་མེད་དུ་གྱུར་པར་བསམ
ཞིང༌། ཨོྃ་བཛྲ་ཨུ་ད་ཀ་ཧཱུཾ། ཞེས་ཉེར་གཅིག་བཟླས་ཤིང་དུང་ཆོས་ཀྱི་མཆོད་ཡོན་ཕུལ། གཟུངས་རྡོར་ལས་བུམ་ཁར་བཀོད། ཨོཾ་སྭ་བྷཱ་ཝས་སྦྱངས། སྟོང་པའི་ངང་ལས་པདྨ་དང་ཉི་མའི་སྟེང་དུ་ཧཱུྃ་ལྗང་
སྔོན༑ དེ་ལས་འོད་འཕྲོས། རྒྱལ་བ་སྲས་བཅས་མཆོད་ཅིང་འགྲོ་བའི་དོན་བྱས། ཚུར་འདུས་ཡོངས་སུ་གྱུར་པ་ལས་ཁྲོ་ཆེན་བདུད་རྩི་འཁྱིལ་བ་ལྗང་སྔོན་ཞལ་གཅིག་ཕྱག་གཉིས་གཡས་རྡོ་རྗེའི་

ལྷ་༄༅། །དབྱུག་ཐོ་ནམ་མཁར་འཕྱར་ཞིང་གཡོན་སྡིགས་མཛུབ་སྒྲེང་བ། ཁྲོ་བོའི་ཆས་ཀྱིས་བརྒྱན་པ། ཞབས་གཉིས་དོར་སྟབས་ཀྱིས་བཞུགས་པར་གྱུར་པར་མོས་ལ། ཨོཾ་
གསུམ་
ཨཱཿ བིགྷནྟ་ཀྲིཏྟ་ཧཱུྃ་ཕཊཿ ཅེས་བཟླ། མཐར་ལྷ་འོད་དུ་ཞུ་ནས་བུམ་པའི་ཆུར་གྱུར། གོང་བཞིན་གཏོར་མ་འབུལ་ཞིང་འདོད་དོན་གསོལ་ལོ། །རྗེས་གནང་དངོས་ལ། དོན་གཉེར་གྱི་སློབ་མ་འདུས་པར། ཇི་ལྟར་
ཨ
བལྟམསཾ་པ་སོགས་སྔགས་དང་བཅས་པས་ཁྲུས་ནས་ཕྱུང་། སྔོན་གཏོར་ལས་སྔགས་ཀྱིས་བསངས། སྭ་བྷཱ་ཝས་སྦྱངས། ཨོཾ་ཨཱཿ ཧཱུཾ། ལན་གསུམ་གྱིས་བརླབ། ཨ་ཀཱ་རོ་ལན་གསུམ་གྱིས་བསྔོས། མཆོད་སྦྱིན་གྱི་
གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་དང་ལྡན་པ་འདི་ཉིད། འདིར་རྗེས་སུ་གནང་བའི་རིམ་པ་ལ་བར་དུ་གཅོད་པར་བྱེད་པའི་འབྱུང་པོ་རྣམས་ལ་སྦྱིན་ནོ། །ཚིམ་ཞིང་དགའ་བར་གྱིས་
ལ་རང་རང་གི་གནས་སུ་དེངས་ཤིག ཨོཾ་ཨཱཿ བིགྷནྟ་ཀྲིཏྟ་ཧཱུྃ་ཕཊ། ཅེས་བརྗོད་ཅིང་གུལ་ཡུངས་བཅས་བགེགས་བསྐྲད། གཏོར་མ་ཕྱིར་དོར། སྟེང་འོག་ཕྱོགས་མཚམས་ཐམས་ཅད་རྡོ་རྗེའི་རང་བཞིན་མེ་འོད་
ཀྱི་ཕུང་པོར་གྱུར། ཞེས་མཚམས་བཅད། བླ་མ་དང་ལྷག་པའི་ལྷ་དབྱེར་མ་མཆིས་པའི་སྤྱན་སྔར་རྗེས་གནང་ཞུ་བའི་ཡོན་དུ་མཎྜལ་ཕུལ། ཞེས་བརྡའ་སྦྱར་ནས་མཎྜལ་འབུལ་དུ་གཞུག། འོ༑ ནམ་མཁའ་ ྨ

དང་མཉམ་པའི་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཐོབ་པར་བྱ་བ་དང༌། གནས་སྐབས་སུ་འགལ་རྐྱེན་ཞི་ཞིང༌། མཐུན་རྐྱེན་སྤེལ་བའི་ཕྱིར་དུ་བཅོམ་ལྡན་འདས་རྡོ་རྗེ་སེམས་
ཤྲཱྀ དཔའི་རིག་གཏད་རྗེས་གནང་གི་རིམ་པ་ཞུ་ཞིང་ཉམས་སུ་ལེན་སྙམ་པས་མ་ཡེངས་པར་གསན་འཚལ། དེ་ཡང་འོ་སྐོལ་རྣམས་རྙེད་པར་དཀའ་བ་དལ་བརྒྱད་འབྱོར་བཅུ་ཚང་ཞིང་། འཁོར་ལོ་ཆེན་
པོ་བཞི་ལྡན་གྱི་རྟེན་ཁྱད་པར་ཅན་འདི་ལྟ་བུ་བདེ་བླག་ཏུ་རྙེད། མཇལ་བར་དཀའ་བ་ཕན་བདེའི་འབྱུང་ཁུངས་རྒྱལ་བསྟན་རིན་པོ་ཆེ་རྣམ་པར་དག་པ་དང་མཇལ། ཟིན་པར་དཀའ་བ་མཚན་ཉིད་ཀུན་
ལྡན་གྱི་བཤེས་གཉེན་དམ་པའི་མགོན་གྱིས་ཟིན་པ་འདི་མཆོག་ཏུ་སྐལ་བ་བཟང་བར་འཁུམས། རྟེན་དེ་ལས་མཆོག་གི་གོ་འཕང་དམ་པའི་ཁང་བཟང་དུ་འཛེགས་པའི་ཐེམ་སྐས་བླ་ན་མེད་པའི་ལྷག་
པའི་ལྷའི་རྗེས་སུ་གནང་བ་ཟབ་མོ་དོན་དུ་གཉེར་བ་ལེགས། དེ་ལས་འདིར་འགྲོ་བ་ཐམས་ཅད་ཀྱི་མི་འདོད་པའི་སྔག་བསྔལ་སྣ་ཚོགས་བསྐྱེད་པའི་གཞི། སྡིག་པ་མི་དགེ་བའི་ལས་སྤྱི་དང་ཁྱད་པར་
སྡོམ་གསུམ་དང་འགལ་བའི་ཉེས་ལྟུང་སྒྲིབ་ཚོགས་ཐམས་ཅད་སྦྱོང་བར་བྱེད་པའི་ཐབས་ཀྱི་སྒོ་ཤིན་ཏུ་ནས་ཟབ་པ་ནི་བཅོམ་ལྡན་འདས་དཔལ་རྡོ་རྗེ་སེམས་དཔའ་ཉིད་བསྙེན་ཅིང་སྒྲུབ་པ་ཁོ་ན་ལས་ལྷག་✖

༄༅། །པ་མེད་ཅིང༌། དེ་ལའང་རྒྱུད་དང་རྒྱ་གཞུང་ལས་བྱུང་བའི་སྒྲུབ་ཐབས་རྣམ་གྲངས་མང་བར་ཡོད་པ་ལས་འདིར་རྒྱ་གར་ཤར་ཕྱོགས་བྷངྒ་ལའི་རྒྱལ་པོ་ཛ་ཞེས་
པ༑ གསང་སྔགས་རྡོ་རྗེ་ཐེག་པའི་སྐལ་བ་བཟང་པོ་དང་ལྡན་པ། དེའི་ཕོ་བྲང་གི་ཡང་སྟེང་དུ་གླེགས་བམ་གྱི་ཆར་ཆེན་པོ་བབས་པའི་ནང་ཚན་རྡོ་རྗེ་སེམས་དཔའ་ཆེན་པོའི་མདོ་སློབ་དཔོན་ཀུ་ཀུ་རཱ་
ཛས་གཟིགས་པས། དེ་ཉིད་དུ་རྡོ་རྗེ་སེམས་དཔའི་ཞལ་མཐོང་ཞིང་མཆོག་གི་དངོས་གྲུབ་ཆེན་པོ་བརྙེས་པའི་རྡོ་རྗེ་སློབ་དཔོན་དམ་པར་གྱུར་པ་དེ་ཉིད་ཀྱིས་མཛད་པའི་སྒྲུབ་ཐབས་རྗེ་བཙུན་མར་པ་ཆོས་
ཀྱི་བློ་གྲོས་ཀྱིས་སྒྱར་བཤད་གཏན་ལ་ཕབ་པའི་མན་ངག་ལ་བརྟེན་པའི་རྗེས་སུ་གནང་བ་ཟབ་མོ་སྒྲུབ་པར་བྱེད་པ་སྟེ། དེ་ལའང་སྔོན་འགྲོ་དངོས་གཞི་རྗེས་གསུམ་ལས། དང་པོ་སྔོན་དུ་འགྲོ་བ་ལ་
རྗེས་སུ་གནང་བ་ཞུ་སྙམ་པས་གསོལ་བ་གདབ་པ་འདིའི་རྗེས་ཟློས་མཛོད། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམས་སྦྱོང་བ། །དེ་རིང་བཤད་པའི་རིན་ཆེན་གཏེར། །གཙོ་
བོས་བདག་ལ་བཀའ་དྲིན་སྩོལ།། ལན་གསུམ། དེ་ནས་ཁྱེད་རང་རྣམས་ཀྱི་མདུན་གྱི་ནམ་མཁར་སློབ་དཔོན་བཅོམ་ལྡན་འདས་རྡོ་རྗེ་སེམས་དཔའ་སོགས་བདག་བསྐྱེད་ལྟར་བརྗིད་པས་བཞུགས་པ་གསལ་353

བཏབ་པའི་སྤྱན་སྔར། ཕྱི་རོལ་མུ་སྟེགས་བྱེད་སོགས་ལམ་ལོག་པ་ལས་ཁྱད་པར་དུ་གྱུར་པའི་སྐྱབས་འགྲོ་དང་། ལམ་དམན་པ་ཉན་རང་གི་ལམ་ལས་གོང་དུ་གྱུར་པའི་སེམས་བསྐྱེད་ཀྱི་སྡོམ་པ་
བཟུང་སྙམ་པའི་བློས་ཀུན་ནས་བླངས་ཏེ་འདིའི་རྗེས་ཟློས་མཛོད། དཀོན་མཆོག་གསུམ་ལ་སོགས་ལན་གསུམ། དེ་ནས་ཁྱད་པར་དུ་ཡང་བཅོམ་ལྡན་འདས་དཔལ་རྡོ་རྗེ་སེམས་དཔའི་རྗེས་གནང་ཞུ་
བའི་ཕྱིར། གསོལ་བ་འདེབས་པ་འདིའི་རྗེས་ཟློས་མཛོད། རྡོ་རྗེ་འཛིན་པ་དགོངས་སུ་གསོལ། །བདག་ནི་འགྲོ་ལ་ཕན་དོན་དུ། །བརྩེ་ཆེན་ཁྱོད་ལ་གསོལ་འདེབས་ཀྱིས། །མ་ལུས་བཀའ་
དྲིན་རྗེས་གནང་སྩོལ། །དེ་དག་གིས་སྔོན་དུ་འགྲོ་བའི་རིམ་པ་རྣམས་སོང་ནས། གཉིས་པ་དངོས་གཞི་ལ་དམིགས་པ་དེ་བཞིན་མ་ཡེངས་པར་མཛོད། སློབ་མ་ལས་སྔགས་ཀྱིས་བསང་། སྭ་བྷ་ཝས་
སྦྱང་༑ ཁྱོད་རང་རྣམས་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་དཀར་པོ་དང་ཟླ་བའི་སྟེང་དུ། ཧཱུཾ་ཡིག་དཀར་པོའི་འོད་ཟེར་གྱིས་དོན་གཉིས་བྱས་པ་ཡོངས་སུ་གྱུར་པ
ལས༑ ཁྱེད་རང་རྣམས་བཅོམ་ལྡན་འདས་རྡོ་རྗེ་སེམས་དཔའ་སོགས་གོང་གི་བདག་བསྐྱེད་ལྟར། བརྗིད་པར་བཞུགས་པར་གྱུར། དེ་ལྟར་གསལ་བའི་སྤྱི་བོར་ཨོཾ་དཀར་པོ། མགྲིན་པར་ཨཱཿ དམར་

།པོ། ཐུགས་ཀར་ཧཱུཾ་སྔོན་པོ། ཆ་སྨད་དུ་ཟླ་བ་ལ་ས་བོན་ཧཱུཾ་དཀར་པོ། དེ་ལས་འོད་ཟེར་དཔག་ཏུ་མེད་པ་ཞིང་རབ་འབྱམས་ཁྱབ་པར་སྤྲོས་པས། དེ་ན་བཞུགས་༄༅།
པའི་རྒྱལ་བ་རྒྱ་མཚོ་དང༌། ས་ཆེན་པོ་ལ་གནས་པའི་བྱང་སེམས་འཕགས་པའི་ཚོགས་ཐམས་ཅད་བཅོམ་ལྡན་འདས་དཔལ་རྡོ་རྗེ་སེམས་དཔའ་མཆོག་གི་རྣམ་པར་རོལ་པར། ནམ་མཁའ་ས་གཞི་
བར་སྣང་ཐམས་ཅད་གང་བར་སྤྱན་དྲངས་པ་ཁྱེད་རང་རྣམས་དམ་ཚིག་པར་གསལ་བ་ལ། ཡེ་ཤེས་པ་དབྱེར་མེད་དུ་ཐིམ་པའི་མོས་པ་མཛོད། སྤོས་བརྟུལ། དྲིལ་བུ་གསིལ། ཛཿ ཧཱུྃ་བྃ་ཧོཿ ཕྱག་རྒྱ་
དང་བཅས། དམ་ཚིག་ཡེ་ཤེས་རོ་གཅིག་ཏུ་གྱུར། སླར་ཡང་གནས་གསུམ་ཐུགས་ཀའི་ས་བོན་དང་བཅས་པ་ལས་འོད་ཟེར་འཕྲོས། ཕྱོགས་བཅུའི་ཞིང་ནས་དབང་གི་ལྷ་འཁོར་དང་བཅས་པ་སྤྱན་
དྲངས༑ དེ་རྣམས་ཀྱིས་རིན་པོ་ཆེའི་བུམ་པ་བདུད་རྩི་ལྔའི་ཆུས་གང་བ་བསྣམས་ཤིང༌། ཕྱོགས་རྣམས་ནས་མཆོད་པ་དང་། བཀྲ་ཤིས་ཀྱི་གླ་ལེན་ཅིང་མེ་ཏོག་གི་ཆར་འབེབས། རོལ་མོའི་སྒྲ་
༈ བསམ་གྱིས་མི་ཁྱབ་པ་དང་ལྡན་པས་མངོན་པར་དབང་བསྐར་བའི་མོས་པ་མཛོད། ཇི་ལྟར་བལྟམས་པ་སོགས་སྔགས་བཅས་གོང་ལྟར་བརྗོད་དེ། བུམ་པ་མགོར་བཞག་ཅིང་། བུམ་ཆུ་སྦྱིན་ཏེ་དབང་བསྐུར། བུམ་དབང་

མི་བསྐུར་ན། བདུད་རྩི་ལྔའི་ཆུས་གང་བས་དབང་བསྐུར་བའི་ཆུ་རྒྱུན་གྱིས་ལུས་གང༌། མ་རིག་པའི་སོགས། དབུ་བརྒྱན་པར་གྱུར། དེས་སྐུའི་རྗེས་སུ་གནང་བ་སོགས་སྦྲེལ་བའི་དམིགས་པ་ཕོག་པས་
ཆོག དེ་ལྟར་དབང་བསྐུར་བའི་ཆུ་རྒྱུན་གྱིས་ལུས་གང༌། མ་རིག་པའི་དྲི་མ་བཀྲུས། རིག་པའི་ཡེ་ཤེས་བསྐྱེད་དེ་ཆུ་རྒྱུན་སྤྱི་བོར་འཁྱིལ་བ་ལས། རིགས་ཀྱི་བདག་པོ་རང་འདྲ་བའི་རྡོ་རྗེ་
སེམས་དཔས་དབུ་བརྒྱན་པར་གྱུར་པ་ལ་ཀུན་ཏུ་བཟང་པོའི་མཆོད་པའི་སྤྲིན་ཆེན་པོས་མཆོད་པར་མོས་མཛོད། ཨོཾ་བཛྲ་ཨཉྙཾ་ནས་ཤཔྟ་པྲ་ཏཱི་ཙྪ་སྭཱ་ཧཱས་མཆོད། དེས་སྐུའི་རྗེས་སུ་གནང་བ་
ཐོབ༑ ལུས་ཀྱི་སྒོ་ནས་བསགས་པའི་སྡིག་སྒྲིབ་དག ལུས་ལྷར་བསྒོམ་པ་ལ་དབང༌། སྐུའི་བྱིན་རླབས་དང་དངོས་གྲུབ་མ་ལུས་པ་ཐོབ་པའི་མོས་པ་མཛོད། དེ་ནས་ལེགས་གྲུབ་
ལས༑ གཞན་གྱིས་རྗེས་སུ་མ་གནང་བར། །གསང་སྔགས་གཟུང་བར་མི་བྱ་སྟེ། །ཞེས་པས། གསུང་གི་རྗེས་གནང་ལ་དམིགས་པ་འདི་བཞིན་དུ་མཛོད། སློབ་དཔོན་བཅོམ་ལྡན་འདས་རྡོ་
རྗེ་སེམས་དཔར་གསལ་བའི་ཐུགས་ཀ་ནས་སྔགས་ཕྲེང་བྱུང༌། ཞལ་ནས་ཐོན། ཁྱེད་རང་རྣམས་རྡོ་རྗེ་སེམས་དཔར་གསལ་བའི་ཞལ་དུ་ཞུགས། ཐུགས་ཀར་ཟླ་དཀྱིལ་ལ་ས་བོན་ཧཱུཾ་ཡིག་དཀར་ ྨ

།པོའི་མཐར་འཁོད་པའི་མོས་པ་དང་བཅས་སྔགས་འདིའི་རྗེས་ཟློས་མཛོད། ཡི་གེ་བརྒྱ་པའི་རྗེས་ཟློས་ལན་གསུམ་བྱར་གཞུག། དེ་བཞིན་གཤེགས་པ་ཐམས་ཅད་ཀྱི་གསུང་གི་༄༅།
བྱིན་རླབས་དང༌། ལྷག་པར་བཅོམ་ལྡན་འདས་རྡོ་རྗེ་སེམས་དཔའི་རིགས་སྔགས་ཀྱི་ནུས་པ་ཐམས་ཅད་ཐོགས་མེད་དུ་ཞུགས་པར་གྱུར་ཅིག མེ་ཏོག་སྤྱི་བོར་བཞག་ཅིང༌། བཅོམ་ལྡན་འདི་ལ་སྩལ་
ལགས་ཀྱི། །འདི་ལ་ཉེ་བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །ནུས་པ་བརྟན་པར་མཛད་དུ་གསོལ།ྋ །དུས་ད་ནས་བཟུང་སྟེ་བཅོམ་ལྡན་འདས་རྡོ་རྗེ་སེམས་དཔའ་
འདི་ཉིད་ཡི་དམ་དུ་བཟུང་སྙམ་པའི་སྒོ་ནས་འདིའི་རྗེས་ཟློས་མཛོད། བཅོམ་ལྡན་བདག་གིས་བཟུང་ལགས་ཀྱི། །བདག་ལ་འགོ་བར་མཛད་དུ་གསོལ།། ལན་གསུམ། དེས་གསུང་གི་རྗེས་སུ་
གནང་བ་ལེགས་པར་ཐོབ། ངག་གི་དྲི་མ་དག ངག་གསང་སྔགས་བཟླ་བ་ལ་དབང་། གསུང་གི་བྱིན་རླབས་དང་དངོས་གྲུབ་མ་ལུས་པ་ཐོབ་པའི་མོས་པ་མཛོད། དེ་ནས་ཐུགས་ཀྱི་རྗེས་སུ་
གནང་བ་ལ་དམིགས་པ་འདི་བཞིན་དུ་མཛོད། ཚོམ་བུའམ་སྐུ་ཙཀ འདི་ཉིད་བཅོམ་ལྡན་འདས་རྡོ་རྗེ་སེམས་དཔའི་སྐྱ་དངོས་སུ་གསལ་བ་ལ། ཁྱེད་རང་རྣམས་ཀྱིས་མོས་གདུང་ཤུགས་དྲག་པོས་ ྨ

གསོལ་བ་བཏབ་པས། སོ་སོའི་སྤྱི་བོར་བྱོན། འོད་དུ་ཞུ་ནས་ཁྱེད་རང་རྣམས་ལ་དབྱེར་མེད་དུ་ཐིམ་རྗེས། གསང་བ་བསྟན་པར། གསལ་ལ་མི་རྟོག་རིག་པའི་སྐུ། །མི་གནས་མི་འབྲལ་
འདུས་མ་བྱས། །ཡེ་ཤེས་ཞེས་ནི་དེ་ལ་བྱ། །བཅོམ་ལྡན་ལྷ་ཡི་མཚན་ཉིད་དོ། །ཞེས་པའི་ལུང་ལྟར་རྣམ་པར་མི་རྟོག་པའི་ཏིང་ངེ་འཛིན་གྱི་ངང་ལ་མཉམ་པར་འཇོག་པར་ཞུ། ཚོམ་བུ་སོགས་སྤྱི་བོར་
བཀོད་ཅིང་ཡིག་བརྒྱ་བཟླ། ཛཿ ཧཱུྃ་བཾ་ཧོཿ སུ་པྲ་ཏིཥྛ་བཛྲ་ཡེ་སྭཱ་ཧཱ། ཞེས་བརྗོད་པས་སྟིམ། དེ་ནི་ཐུགས་ཀྱི་རྗེས་གནང་སྟེ། ཡིད་ཀྱི་སྒྲིབ་པ་དག ལྷན་སྐྱེས་ཡེ་ཤེས་བསྒོམ་པ་ལ་དབང་། སངས་
རྒྱས་བྱང་སེམས་ཐམས་ཅད་ཀྱི་ཐུགས་ཀྱི་བྱིན་རླབས་དང་དངོས་གྲུབ་མ་ལུས་པ་ཐོབ་པ་ཡིན་ནོ། །དེ་དག་གིས་བཅོམ་ལྡན་འདས་རྡོ་རྗེ་སེམས་དཔའི་རྗེས་སུ་གནང་བ་ལེགས་པར་གྲུབ་པ་ལགས་
པས་དབང་དུས་སུ་ཐོབ་པའི་རྩ་བ་སྐུ་གསུང་ཐུགས་ཡན་ལག་དང་བཅས་པའི་དམ་ཚིག་རྣམས་མ་ཉམས་པར་བསྲུང་བའི་བློས་འདིའི་རྗེས་ཟློས་མཛོད། གཙོ་བོས་ཇི་ལྟར་སོགས། ལན
གསུམ། གཏང་རག་གི་ཡོན་དུ་མཎྜལ་ཕུལ། སླར་ཡང་ལུས་ལོངས་སྤྱོད་འབུལ་བའི་བློས་འདིའི་རྗེས་ཟློས་མཛོད། དེང་ནས་བརྩམས་ཏེ་སོགས་ཀྱང་བརྗོད། དགེ་བསྔོ་སོགས་སྤྱི་དང་འདྲ་བ་བགྱིས་ཏེ་སློབ་མ་

ལྷ་༄༅། །རྣམས་གྱེས་སོ། །ཡང་སྒྲུབ་བྱ་འགའ་ཞིག་ལ་འདི་ཉིད་ཀྱི་སྒོ་ནས་བཀྲུ་བྱབས་བསྲུང་གསུམ་བྱ་དགོས་ན་འབྲུ་ཚོམ་ཁར་གཙང་ཁྲུས་ཀྱི་བུམ་པ་གོང་བཤད་ལྟར་དང་། འབུལ་གཏོར། ཉེར་སྤྱོད་དང་། གང་
གསུམ་
བདེར་བཙོག་ཁྲུས་ཀྱི་ཆས་ཆུ་གཙང་གིས་བཀང་བའི་བུམ་པའམ། འགའ་རུ་ཊ་ལྟ་བུ། སྤྲོ་ན་བགེགས་སྡིག་སྦྱོང་བའི་གཏོར་མ། མཐེབ་སྐྱ། ཏིང་ལོ། ཆང་བུ་གསུམ་གསུམ། མེ་ལོང་སྟེང་ཏིལ་ནག་སྡིག་གཟུགས། དེའི་གཡས་གཡོན་དུ་ ེ་
ཨ
མེ་ཆུ་བསགས། གང་ལྟར་ཡང་། བདག་བུམ་གཏོར་འབུལ་བཅས་ཀྱང་གོང་བཤདལྟར་བཏང་ནས། དངོས་གཞིར་བསྒྲུབ་བྱ་མདུན་དུ་འཁོད་པ་ལ། གཏོར་མར་ཆབ་བྲན། རྡོ་རྗེ་གནོད་སྦྱིན་གྱི་ཕྱག་རྒྱ་དང༌། ཨོཾ་བཛྲ་ཡཀྵ་ཧཱུྃ། གིས་
བགེགས་སྦྱོང༌། རྡོ་རྗེ་མེའི་ཕྱག་རྒྱ་དང༌། ཧཱུཾ་བཛྲ་ཛྭ་ལ་ཨ་ན་ལ་ཧ་ན་ད་ཧ་པ་ཙ་མ་ཐཱ་བྷཉྫ་ར་ཎ་ཧཱུྃ་ཕཊཿ ཀྱིས་མ་དག་པ་བསྲེག་ཅིང་གཟི་བརྗིད་རྒྱས་པར་བྱས། རྡོ་རྗེ་བསྡམ་པ་འདེབས་ཚུལ་བྱ་ཞིང༌། ཨཾ་ཨ་ཀཱ་རོ་མུས་
བདུད་རྩིའི་རྒྱ་མཚོར་བྱིན་གྱིས་རླབས། གཏོར་མ་བསྐོར་ཞིང་། ཨོཾ་སརྦ་བིགྷན་བྷྱ ན་མཿསརྦ་ཏ་ཐཱ་ག་ཏ་བྷྱོཿ་བི་ཤྭ་མུ་ཥེ་བྷྱ་སོགས་ནས། ཁཾ་གྲྀཥྞ་ཨི་དཾ་བ་ལིངྐ་ཡེ་སྭཱ་ཧཱ། སེ་གོལ་གྱི་སྒྲ་དང་བཅས་པ་ལན་གསུམ་
གྱིས་ཞི་བས་སྦྱངས་པ་དང༌། ཏིང་ལོ་དང་ཆང་བུ་སྦྱར་བ་བསྐོར་ཞིང༌། རྡོ་རྗེ་གསཽར་བཞིན་པས། ཨོཾ་སུམྦྷ་ནི་སོགས་གསུམ་གྱི་མཐར། རྡོ་རྗེ་སློབ་མའམ། སྒྲུབ་བྱ་འདི་ཞེས་བྱ་བ་ལ་བར་དུ་གཅོད་པར་རྩོམ་པའི་གདོན་༔

བགེགས་ཀྱི་རིགས་གང་ཡིན་པ་དེ་དག་ཐམས་ཅད་གཏོར་མ་འདི་ལམ་བརྔན། ཏིང་ལོ་འདི་ལམ་སྒྲོན། ཆང་བུ་འདི་ལམ་རྒྱགས་ཀྱི་ཚུལ་དུ་ཁྱེར་ལ། སའི་ཕྱོགས་འདིར་མ་གནས་པར་གཞན་དུ་
དེངས་ཤིག ཅེས་ཞི་དྲག་ཕྱེད་མས་སྦྱང་བ་དང༌། རང་གི་སྙིང་ག་ནས་འོད་ཟེར་འཕྲོས་ཁྲོ་བོའི་ཚོགས་འཁོར་དང་བཅས་པ་བཛྲ་ས་མཱ་ཛཿ ཧཱུྃ། ཡེ་ཤེས་བསྐལ་པ་མེ་ལྟར་འབར་བའི་འོད། །མ་རིག་
འདོད་པའི་མུན་ཁམས་ཐམས་ཅད་བསྲེག །ཞེ་སྡང་གཤིན་རྗེའི་འཇིགས་པ་ཐམས་ཅད་འཇོམས། །ལོག་འདྲེན་སྲིན་པོའི་མཐའ་གནོན་དགྲ་འདུལ་བ། །དཔའ་བོ་ཆེན་པོ་དཔའ་མཚན་སྟག་ཤམ་
ཅན༑ །རིག་པའི་རྒྱལ་པོ་ཁྲོ་རྒྱལ་བཞུགས་སོ་འཚལ། །ལོག་འདྲེན་འདུལ་བའི་སླད་དུ་སྤྱན་འདྲེན་ན། །འགྲོ་བའི་དོན་དུ་མཆོད་ཀྱིས་གཤེགས་སུ་གསོལ།། ཞེས་སྤྱན་དྲངས་པ་ལ། བཛྲ་ཀྲོདྷ་རཱ་
ཛ་ས་པ་རི་ཝཱ་ར་ཨཉྙཾ་པྲ་ཏཱིཙྪ་སྭཱ་ཧཱ། པུཥྤ་ནས་ཤཔྟའི་བར་གྱིས་མཆོད། ཧཱུཾ། ཆོས་ཉིད་སྟོང་པ་གཉིས་མེད་ངང་ཉིད་ལས། །འཇིག་རྟེན་སྤྱོད་པའི་ཚུལ་ཡང་མི་སྤོང་ཞིང་། །ཐབས་ལ་མཁས་པ་ཁྲོ་
བོའི་སྐུར་སྟོན་པ། །ཁྲོ་ཆེན་འབར་བའི་ཚོགས་ལ་ཕྱག་འཚལ་བསྟོད། །ཡེ་ཤེས་ཞི་བའི་ངང་ལས་མ་གཡོས་ཀྱང་། །སྐུ་ཡི་ཆ་ལུགས་ཟ་བྱེད་རྔམ་སྟབས་ཅན། །གསུང་གི་ང་རོ་འབྲུག་སྟོང་༔

།ལྡིར་བའི་སྒྲས། །མ་ལུས་དབང་དུ་སྡད་ལ༴ ལྷག་པའི་ཡེ་ཤེས་རོལ་པ་སྟོན་མཛད་ཅིང༌། །སྡིགས་པའི་མཚོན་ཆ་སྣ་ཚོགས་ཕྱག་ན་བསྣམས། །ཉོན་མོངས་དུག་༄༅།
གསུམ་རྩད་ནས་གཅོད་མཛད་པ། །སྦྲུལ་གདུབ་རྒྱན་གྱིས་བརྒྱན་ལ༴ བསྐལ་པ་མེ་ལྟར་འབར་བའི་ཀློང་དཀྱིལ་ནས། །དཔའ་བོའི་སྟངས་སྟབས་བརྐྱང་བསྐམ་ཚུལ་གྱིས་བཞུགས། །ཉི་ཟླ་
འབར་བའི་སྤྱན་གྱི་སྡང་མིག་གིས། །བགེགས་དཔུང་བསྲེགས་པར་མཛད་ལ༴ གཏུམ་ཆེན་དུས་མཐའི་མེ་ལྟར་གཟི་བརྗིད་འབར། །གློག་སྟོང་འགྱུར་འདྲའི་ཁྲོ་གཉེར་མཆེ་བ་གཙིགས།
རྔམ་པའི་ང་རོ་འབྲུག་སྒྲ་སྟོང་གསུམ་སྒྲོག །ཁྲོ་རྒྱལ་བགེགས་ཚོགས་འདུལ་ཕྱག་འཚལ་བསྟོད། ཧཱུཾ། འཇིགས་པའི་ཧཱུཾ་སྒྲ་ངེས་སྒྲོག་ཅིང༌། །བགེགས་རྣམས་མ་ལུས་འཇོམས་མཛད་པ།
དངོས་གྲུབ་མ་ལུས་སྩོལ་བའི་ལྷ། །བགེགས་ཀྱི་དགྲ་ལ་ཕྱག་འཚལ་བསྟོད།། ཧཱུཾ་མཛད་ཀྱི་ཕྱག་རྒྱ་བྱས་ཏེ། ན་མོ། རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་
ཏཱཾ བཀའ་བདེན་པ་དང༌། སངས་རྒྱས་ཀྱི༴ ཆོས་ཀྱི༴ དགེ་འདུན་གྱི༴ གསང་སྔགས་ཀྱི་རྒྱལ་པོ་ཁྲོ་བོ་རྣམས་ཀྱི༴ གཟུངས་སྔགས་ཀྱི་རྒྱལ་མོ་ཁྲོ་མོ་རྣམས་ཀྱི༴ བདེན་པ་ཆེན་པོའི་བྱིན་✖

རླབས་ཀྱིས་བསྒྲུབ་བྱ་འདི་ཞེས་བགྱི་བ་ལ། བར་དུ་གཅོད་པར་རྩོམ་པའི་གདོན་བགེགས་ལོག་པར་འདྲེན་པའི་ཚོགས་ཐམས་ཅད་ཡེ་ཤེས་ཆེན་པོའི་རང་བཞིན་རྡོ་རྗེ་ཁྲོ་བོའི་བཀའ་ཐོས་པས། སའི་
ཕྱོགས་འདིར་མ་གནས་པར་གཞན་དུ་སོང་ཞིགགང་དག་མི་འགྲོ་བ་དེ་དག་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ལས་བྱུང་བའི་ཁྲོ་བོའི་རྡོ་རྗེ་འབར་
ཞིང་རབ་ཏུ་འབར་བ་འདིས་ཁྱེད་རྣམས་ཀྱི་མགོ་བོ་ཚལ་པ་བརྒྱར་འགས་པར་འགྱུར་རོ།། ཞེས་ལྷའི་ང་རྒྱལ་ཤུགས་དྲག་པོས་རྡོ་རྗེ་གསོར་ཞིང་ཡུངས་དཀར་གྱིས་བྲབ། གུ་གུལ་སོགས་ཀྱིས་བདུག་ཅིང་། བདུད་རྩི་འཁྱིལ་
བའི་སྔགས་རིང་ཐུང་དང་ཧཱུཾ་བཞི་རྣམས་དྲག་ཏུ་བཟླས་ལ་བགེགས་བསྐྲད་པ་དྲག་པོས་སྦྱོང་བའོ། །སྡིག་སྦྱང་ནི། མདུན་དུ་མེ་ཆུ་ཏིལ་བཤམས་ཤིང་། བསྒྲབ་བྱ་ཆེ་གེའི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་
ཐམས་ཅད་སྙིང་གར་ཡི་གེ་ཀཾ་ནག་པོའི་རྣམ་པར་གནས་པ་སྣ་སྒོར་སྡིག་པ་རྭ་ཅན་གྱི་རྣམ་པར་གྱུར་ནས། མདུན་གྱི་ཏིལ་ལ་ཐིམ། དེ་ཉིད་གཡས་སུ་ཡེ་ཤེས་ཀྱི་མེས་བསྲེགས། གཡོན་དུ་ཆོས་
ཉིད་ཀྱི་རྒྱ་མཚོར་དོར་བར་གྱུར། ༀ་སརྦ་པཱ་པཾ་ད་ཧ་ན་བྷསྨི་ཀུ་རུ་ཡེ་སྭཱ་ཧཱ། ལན་བདུན་ནམ། གསུམ་གྱིས་ཏིལ་བསྐོར་ཞིང་མེ་དང་ཆུར་དོར། བསྡུ་ན་བགེགས་སྡིག་སྦྱོང་བ་བྱིངས་བཞག་ནས་བདེན་བདར་རྗེས་འཁྱིལ་

༄༄ །སྔགས་བརྗོད་ཅིང་གུལ་ཡུངས་བདུག་བྲབ་སོགས་བྱས་པས་འཐུས། གང་ལྟར་ཡང་། ད་ནི་དགེ་ལེགས་ཀྱི་ཚིགས་སུ་བཅད་པ་སྔོན་དུ་འགྲོ་བའི་སྔགས་བརྗོད་ཅིང་། བུམ་པའི་ཆུ་
འདི་ཉིད་སྤྱི་བོར་བླུག་པས་ཁྱེད་རང་རྣམས་ཀྱི་ཚེ་རབས་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཉེས་ཚོགས་ནད་གདོན་དྲི་མའི་ཚོགས་ཐམས་ཅད་དབང་པོའི་སྒོ་དང་བ་སྤུའི་བུ་ག་ཀུན་
ནས་རྣག་ཁྲག་ནད་གདོན་གྱི་རྣམ་པར་ཐོན་ཏེ་བྱང་ཞིང་དག་པར་གྱུར་བའི་མོས་པ་མཛོད། བུམ་པ་ཐོགས་ལ། གང་ལ་སེར་སྣ་རྣམ་ཆགས་པ། །རྣམ་སྦྱོང་དྲི་མ་སེལ་མཛད་ཅིང་། །ཐུགས་ཞི་གནོད་།
པ་མི་མངའ་དེས། །ཁྱེད་ལ་བདེ་ལེགས་མཛད་པར་ཤོག །འདྲེན་པ་གང་ཞིག་འགྲོ་བ་རྣམས། །ཐར་པའི་ལམ་དུ་འཛུད་མཛད་ཅིང༌། །ཆོས་རྣམས་ཐམས་ཅད་སྟོན་པ་དེས། །ཁྱེད་ལ་བདེ་
ལེགས་མཛད་པར་ཤོག །སྟོ་བ་བཞུགས་པ་རྣམས་ཀྱི་རྟེན། །སེམས་ཅན་ཀུན་གྱི་དོན་གྱི་ཕྱིར། །གང་གིས་བདེ་བ་མངའ་མཛད་དེས། །ཁྱེད་ལ་བདེ་ལེགས་མཛད༴ གང་ཞིག་འཁོར་བར་
འཁོར་བ་ཡི། །སེམས་ཅན་ཀུན་གྱི་རྟེན་གྱུར་ཅིང་། །གླིང་དང་དཔུང་གཉེན་གྱུར་པ་དེས། །ཁྱེ་ལ་བདེ་ལེགས་མཛད་པར་ཤོག །གང་ཞིག་ཆོས་ཀུན་མངོན་སུམ་གྱུར། །གཙང་ཞིང་བསླུ་བ་

མི་མངའ་ལ། །གསུང་གཙང་གཙང་མར་མཛད་པ་དེས། །ཁྱེད་ལ་བདེ་ལེགས་མཛད་པར་ཤོག །དཔའ་བོ་ཆེན་པོ་གར་སྐྱེས་སར། །ཕུན་སུམ་ཚོགས་དོན་འབྱོར་གྱུར་ཅིང༌། །དོན་གྲུབ་
ཚོགས་ཀྱང་གྲུབ་པ་དེས། །ཁྱེད་ལ་བདེ་ལེགས༴ གང་ཞིག་སྐྱེས་པའི་ས་རྣམས་ནི། །ནགས་ཚལ་བཅས་པ་རབ་གཡོས་ཤིང༌། །སེམས་ཅན་ཐམས་ཅད་རབ་དགའ་དེས། །ཁྱེད་ལ་བདེ་
ལེགས༴ བྱང་ཆུབ་སྙིང་པོར་གང་ཞིག་གིས། །ས་དག་རྣམ་དྲུག་གཡོས་གྱུར་ཞིང་། །བདུད་ཡིད་མི་བདེར་གྱུར་པ་དེས། །ཁྱེད་ལ་བདེ་ལེགས༴ ཆོས་ཀྱི་འཁོར་ལོ་བསྐོར་བ་ན། །
འཕགས་པའི་བདེན་པ་རྣམ་གསུང་པ། །ཐུབ་པའི་སྙན་པ་གང་བྱུང་དེས། །ཁྱེད་ལ་བདེ་ལེགས༴ ཡིད་འཕྲོག་གང་ཞིག་མུ་སྟེགས་བྱེད། །ཐམས་ཅད་ཆོས་ཀྱིས་ཕམ་མཛད་ཅིང༌། །ཚོགས་
ཀུན་དབང་དུ་མཛད་པ་དེས། །ཁྱེད་ལ་བདེ་ལེགས༴ སངས་རྒྱས་ཁྱེད་ལ་བདེ་ལེགས་མཛད། །བརྒྱ་བྱིན་བཅས་པའི་ལྷ་རྣམས་དང༌། །འབྱུང་པོ་ཀུན་གྱི་བདེ་ལེགས་ནི། །ཁྱེད་ལ་རྟག་ཏུ་
སྦྱིན་གྱུར་ཅིག །སངས་རྒྱས་བསོད་ནམས་མཐུ་དག་དང་། །ལྷ་རྣམས་ཀྱིས་ནི་བསམ་པ་ཡིས། །ཁྱོད་ཀྱི་འདོད་དོན་གང་ཡིན་པའི། །དོན་དེ་དེ་རིང་འགྲུབ་པར་ཤོག །རྐང་གཉིས་ཁྱེད་ཅག་

༄༅། །བདེ་ལེགས་ཤོག །རྐང་བཞི་ཁྱེད་ཅག་བདེ་ལེགས་ཤོག །ཁྱེད་ཅག་ལམ་འགྲོ་བདེ་ལེགས་གྱུར། །ཕྱིར་འོང་དག་ཀྱང་བདེ་ལེགས་ཤོག །ཉིན་མོ་བདེ་ལེགས་ཇཱ
མཚན་བདེ་ལེགས། །ཉི་མའི་གུང་ལའང་བདེ་ལེགས་ཤོག །ཁྱེད་ཅག་ཀུན་ཏུ་བདེ་ལེགས་གྱུར། །ཁྱེད་ཅག་སྡིག་པར་མ་གྱུར་ཅིག། ཅེས་བདེ་ལེགས་སུ་བྱེད་པའི་ཚིགས་བཅད་རྫོགས་མཚམས། དེ་
བཞིན་གཤེགས་པ་ཤཱཀྱ་ཐུབ་པ་ལ་ཕྱག་འཚལ་ལོ། །ཕྱག་ན་རྡོ་རྗེ་ལ་ཕྱག༴ བདུད་རྩི་ཐལ་སྦྱོར་ལ༴ ཁྱེད་རྣམས་ཀྱི་མཐུ་དང་བྱིན་རླབས་ཀྱིས། རྡོ་རྗེས་སློབ་མའམ་བསྒྲུབ་བྱ་ཆེ་གེ་འདི་ཞེས་
བསྒྱུར༑ དེ་དག་གི་སརྦ་པཱ་པཾ་ཤནྟིཾ་ཀུ་རུ་ཡེ་སྭཱ་ཧཱ། གཞན་འདྲ་བ་ལ་པཱ་པཾ་ཚབ་ཏུ་སརྦ་བིགྷན༴ སརྦ་རོ་ག་ནན༴ སརྦ་དུཥྛཿ༴ སརྦ་ཛྭ་ར༴ སརྦ་ཨུ་པ་དྲ་ཝེ༴ སརྦ་གྲ་ཧེ༴ སརྦ་ཨ་ཀཱ་མ་མྲྀ་
ཏུ༴ སརྦ་དུརླབ་ནན༴ སརྦ་དུར་མྲྀ་ཏེ༴ སརྦ་ཀུ་ཤ་ལ་བྷྱཤནྟིཾ་ཀུ་རུ་སྭཱ་ཧཱ། ྋཞེས་ལན་བདུན་བཟླས་པའི་ཆུ་སྤྱི་བོ་ནས་བླུགས་པས། མགྲིན་སྙིང་ཀྱང་ཁྱབ་པར་བྱ་ཞིང་། ཆེ་གེ་མོའི་སྡིག་པ་དང་སྒྲིབ་པ་ཐམས་
༈ ཅདཤནྟིཾ་ཀུ་རུ་སྭཱ་ཧཱ། དེ་བཞིན་དུ། ནད་ཐམས་ཅད༴ རིམས་ཐམས་ཅད༴ ཉེ་བར་འཚེ་བ་ཐམས་ཅད༴ དུས་མ་ཡིན་པར་འཆི་བ་ཐམས་ཅད༴ འཁོན་ཐམས་ཅད༴ གྲིབ་ཐམས་

ཅད༴ བྱད་ཐམས་ཅད༴ བྱུར་ཐམས་ཅད༴ བསྐལ་བ་ངན་པ་ཐམས་ཅད༴ ལྟས་ངན་པ་ཐམས་ཅད༴ རྨི་ལམ་ངན་པ་ཐམས་ཅད༴ རྒྱལ་བསེན་གྱི་གནོད་པ་ཐམས་ཅད༴ མཚན་མོ་
ནག་མོའི་བདུད་ཀྱི་གནོད་པ་ཐམས་ཅད༴ བཀྲ་མི་ཤིས་པ་ཐམས་ཅད༴ བགེགས་དང་ལོག་པར་འདྲེན་པ་ཐམས་ཅད་ཤཱནྟིཾ་ཀུ་རུ་སྭཱ་ཧཱ། ཞེས་བརྗོད་ཅིང་ཁ་གདོང་ལུས་ཀྱི་ཆ་ཤས་ཐམས་ཅད་བཀྲུ་བར་བྱའོ།
བྱབ་པ་ནི། རྨ་བྱའི་སྒྲོ་མདོངས་ཀྱི་དབུས་སུ་ཟླ་བ་ལ་སྔགས་ཀྱི་ཕྲེང་བ་བཀོད། དེ་ལས་འོད་ཟེར་འཕྲོས། བསྒྲུབ་བྱ་ཆེ་གེའི་ནད་གདོན་སྡིག་སྒྲིབ་ཐམས་ཅད་རྡོ་ཁབ་ལེན་གྱིས་ལྕགས་ཕྱེ་ལེན་པ་ལྟར་
བླངས་ཏེ་ཕྱིར་དོར་བར་མོས། བསྒྲུབ་བྱའི་གཡས་གཡོན་མདུན་རྒྱབ་རྨ་བྱའི་སྒྲོ་ཆུན་གྱིས་བྱབ་ཅིང༌། རྫོགས་སངས་རྒྱས་ཀྱིས་བསྔགས་པ་ཡིས། །གོ་འཕང་འདི་ནི་ཐོབ་བྱའི་ཕྱིར། །འཁོར་བའི་རྒྱ་མཚོ་མ་
རུངས་པའི། །དགྲ་དང་བགེགས་ཀྱང་མེད་པར་ཤོག །རྐུན་པོ་ལ་སོགས་མེད་པར་ཤོག །མུ་སྟེགས་ཅན་ལས་རྒྱལ་གྱུར་ཅིག །བྱང་ཆུབ་སྙིང་པོ་མཐོབ་པར། །བདུད་སྡེ་བཞི་ཡིས་མི་ཐུབ་
ཅིང་༑ །ཕོ་ཉ་མངག་གཞུག་ཕོ་ཉ་མོ། །བྲན་ལ་སོགས་པ་བསྲུང་བར་ཤོག །གཅོང་རོང་གཡང་ལ་སོགས་པ་དང༌། །གདོན་དང་རིམས་ནད་མེད་པར་ཤོག། ཅེས་པའི་ཚིགས་བཅད་སྔོན་དུ་འགྲོ་

༄ ༅། །བས། དེ་བཞིན་གཤེགས་པ་ཤཱ ཀྱ་ཐུབ་པ་ལ་ཕྱག་འཚལ་ལོ། །ཕྱག་ན་རྡོ་རྗེ་སོགས་གོང་ལྟར་ལ། སརྦ་པཱ་པཾ་ཨ་པ་ཎ་ཡེ་སྭཱ་ཧཱ། དེ་བཞིན་དུ། སརྦ་བིགྷན་སོགས།
ཤ་ལ་བྷྱཨ་པ་ན་ཡེ་སྭཱ་ཧཱ། ཞེས་བརྗོད་ཅིང་བྱབ་པས་ནད་གདོན་སྡིག་སྒྲིབ་ཐམས་ཅད་ས་འོག་ཏུ་ཞུགས་པར་བསམ། སླར་ཡི་གེ་བརྒྱ་པ་ལན་བདུན་སོགས་ཅི་རིགས་བརྗོད་ཅིང་།ཁྲུས་བུམ་གྱིས་གཙང།ཁྲུས་བྱ། བསྲུང་བཻའི་དོན་དུ།
སྭ་བྷཱ་ཝ་སོགས། ཁྱེད་རང་རྣམས་མི་དམིགས་པ་སྟོང་པ་ཉིད་དུ། །སྟོང་པའི་ངང་ལས་པདྨ་དཀར་པོ་དང་སོགས་གོང་གི་བདག་བསྐྱེད་སྐབས་ལྟར་ལ། ཡོངས་སུ་གྱུར་པ་ལས་ཁྱེད་རང་རྣམས་བཅོམ་ལྡན་
འདས་དཔལ་རྡོ་རྗེ་སེམས་དཔའ་སོགས་ཀྱིས་ལྷར་བསྐྱེད་ཅིང་གནས་གསུམ་བྱིན་རླབས། ཐུགས་ཀར་ཧཱུྃ་གིས་མཚན་པར་ལམ་གྱིས་གྱུར་པ་ལ། བསྲུང་བའི་འཁོར་ལོ་བྲིས་པ་ཡོད་ན་བཏགས། འགལ་རྐྱེན་བར་ཆད་
མི་མཐུན་པའི་ཕྱོགས་ལས་བསྲུང་བར་བྱ་བའི་ཕྱིར། ཁྱེད་རང་རྣམས་ཀྱི་སྤྱི་བོ། མདུན། རྒྱབ། དཔུང་པ་གཡས་གཡོན་དཔྱི་གཡས་གཡོན་ཏེ་གནས་བདུན་དུ་རྡོ་རྗེ་རྒྱ་གྲམ་རེ་རེ། དེ་ལས་དེ་
འདྲ་བའི་རྡོ་རྗེ་དཔག་ཏུ་མེད་པ་སྤྲོས་ནས། ལུས་ལ་རྡོ་རྗེའི་གོ་སྐོན་པར་གྱུར་པའི་མོས་པ་མཛོད། བསྒྲུབ་བྱའི་གནས་རྣམས་སུ་རྡོ་རྗེ་རྒྱ་གྲམ་རེག་ཅིང༌། ཡི་གེ་བརྒྱ་པའི་མཐར། སརྦ་པཱ་པཾ་རཀྵ། དེ་བཞིན་

དུ༑ སརྦ་བིགྷན་སོགས་ནས། ཀུ་ལ་བྷྱ་རཀྵ། ཞེས་བརྗོད། མཐར་སྤྱི་བོར་རྡོ་རྗེ་རྒྱ་གྲམ་དུ་རེག་བཞིན་པས། རྒྱལ་བ་སྲས་བཅས་བདེན་པའི་བྱིན་རླབས་དང༌། །བཅོམ་ལྡན་རྡོ་རྗེ་སེམས་དཔའི་ནུས་མཐུ་
ཡིས༑ །འགྲོ་བ་འདི་ལ་བདག་གིས་བསྲུང་ཟིན་གྱིས། །འདི་ལ་སུས་ཀྱང་གནོད་པ་མ་བྱེད་ཅིག། ཡིག་བརྒྱའི་ཤམ་བུར་བཛྲ་རཀྵ་རཀྵ། བཏགས་པས་བསྲུངས། ཕུན་སུམ་ཚོགས་པ་སོགས་དཀོན་མཆོག་
གསུམ་གྱི་ཤིས་བརྗོད་དང་། དཔལ་ལྡན་རིགས་རྣམས་ཐམས་ཅད་ཀྱི། །ཁྱབ་བདག་དང་པོའི་མགོན་པོ་མཆོག །གྲུབ་གཉིས་མྱུར་དུ་སྩོལ་མཛད་པའི། །རྡོ་རྗེ་སེམས་དཔའི་བཀྲ་ཤིས་ཤོག །མི་
འགྱུར་ལྷུན་པོ་སོགས་ཤིས་བརྗོད་ཀྱིས་མཐའ་བརྒྱན་ནོ། །ཡང་བཀྲུ་བྱབ་འདི་ཉིད་རྗེས་གནང་གི་མཐར་བྱེད་ན་བགེགས་སྡིག་སྦྱོང་བ་རྣམས་བཞག་ནས་ཐུགས་ཀྱི་རྗེས་གནང་རྗེས། དེ་ཡན་གྱིས་རྗེས་སུ་གནང་བ་གྲུབ་ནས། ད་ནི་དེ་
ཉིད་ཀྱི་ལས་སྦྱོར་བཀྲུ་བྱབ་སྲུང་གསུམ་གྱི་རིམ་པ་བགྱི་བ་ལ་དགེ་ལེགས་ཀྱི་ཚིགས་སུ་བཅད་པ་སོགས་སྦྲེལ་བ་དང་། བསྲུང་བའི་རྗེས། དེས་དཔལ་རྡོ་རྗེ་སེམས་དཔའི་རྗེས་གནང་བཀྲུ་བྱབ་སྲུང་གསུམ་
དང་བཅས་པ་ལེགས་པར་གྲུབ་པས་སོགས་དམ་ཚིག་བཟུང་བ་ཡན་གོང་བཞིན་ནོ། །རྗེས་ཆོག་ལ། ཨོཾ་བཛྲ་ཨཉྙཾ་པཱ ཏྱཾ་སོགས་ནས་ཤཔྟ་པྲ་ཏཱིཙྪ་སྭཱ་ཧཱས་མཆོད། བདག་བསྐྱེད་ལྟར་བསྟོད་པ་དང་།བཟོད་པར་གསོལ་བ

ལྷ་༄༅། །བྱ། རྟེན་ཡོད་ན། ཨཾ། འདིར་ནི་གཟུགས་དང་ལྷན་ཅིག་ཏུ།། སོགས་ཀྱིས་བསྟིམ། རྟེན་མེད་ན། ཨོཾ། ཁྱེད་ཀྱིས་སེམས་ཅན་སོགས་ཀྱིས་དམ་ཡེ་དབྱེར་མེད་རང་གི་སྙིང་གར
གསུམ་
བསྡུ༑ སྔར་ལྟར། བདག་བསྐྱེད་འོད་གསལ་དུ་བསྡུ་ཞིང་ཐུན་མཚམས་ཀྱི་ལྷར་ལྗང་ལ། དགེ་རྩ་བྱང་ཆུབ་ཆེན་པོར་བསྔོ་བས་རྒྱས་གདབ། ཤིས་པའི་ཚིག་ཇི་ལྟར་འོས་པས་མཐའ་བརྒྱན་པས་དགེ་ལེགས་སུ་བྱའོ། །གཉིས་པ་ནི། འགྲོ་
ཨ
རྣམས་འཁོར་བ་ལས་སྒྲོལ་བའི། །རྒྱལ་བ་ཀུན་གྱི་ཕྲིན་ལས་པ། །ལྷ་མོ་སྒྲོལ་མ་ལ་བཏུད་ནས། །དེ་ཡི་སྒྲུབ་ཐབས་རྗེས་གནང་བྲི།། དེ་ལ་འདིར་ཇོ་བོ་རྗེ་ནས་སྒྲ་སྒྱུར་མར་པ་ལ་བརྒྱུད་པའི་འཕགས་མ་སྒྲོལ་
ལྗང་གི་བསྙེན་སྒྲུབ་རྗེས་གནང་ལ་འཇུག་པར་འདོད་ན་གཙང་སྦྲ་དང་ལྡན་པས་ཉེར་མཁོའི་ཡོ་བྱད་རྣམས་ཚོགས་པར་བྱས་ནས་སྟན་བདེ་བ་ལ་འཁོད་དེ། རང་ཉིད་སྐད་ཅིག་གིས་བཅོམ་ལྡན་འདས་མ་སྒྲོལ་མ་ལྗང་མོར་གསལ་བའི་
ཐུགས་ཀར་ཟླ་དཀྱིལ་ལ་གནས་པའི་ཏཱཾ་ཡིག་ལྗང་ཁུ་རབ་ཏུ་འབར་བའི་འོད་ཟེར་གྱིས་བླ་མ་དང་བཅོམ་ལྡན་འདས་མ་འཕགས་མ་སྒྲོལ་མ་ལྗང་མོ་གཉིས་སུ་མེད་པ་ལ་སངས་རྒྱས་བྱང་ཆུབ་སེམས་
དཔའི་ཚོགས་ཀྱིས་བསྐོར་བ་བཛྲ་ས་མཱ་ཛཿས་ཚོགས་ཞིང་སྤྱན་དྲངས། ཨོཾ་བཛྲ་ཨཉྙཾ་པྲ་ཏཱི ཙྪ་སྭཱ་ཧཱ། དེ་བཞིན། པཱ་ཏྱཾ། པུཥྤ་སོགས་རྣམ་ལྔ་རོལ་མོར་བཅས་པས་མཆོད། དཀོན་མཆོག་གསུམ་ལ་སོགས་ལྔ་ ྨ

རྣམ་དག་ལན་གསུམ་རྗེས། བཛྲ་མུཾ ཚོགས་ཞིང་རྣམས་རང་ལ་ཐིམ་པར་གྱུར། སེམས་ཅན་ཐམས་ཅད་བདེ་བ་དང་སོགས་ཚད་མེད་བཞི་བསྒོམ། བདག་བསྐྱེད་ནི། ཨོཾ་སྭ་བྷཱ་ཝ་ཤུདྡྷ་སརྦ་སོགས་ཀྱིས་
སྦྱངས༑ སྟོང་པའི་ངང་ལས། པདྨ་དང་ཟླ་བའི་གདན་གྱི་སྟེང་དུ་ཏཱཾ་ལྗང་ཁུའི་འོད་ཟེར་གྱི་དོན་གཉིས་བྱས་པ་ཡོངས་སུ་གྱུར་པ་ལས་རང་ཉིད་རྗེ་བཙུན་སྒྲོལ་མ། སྐྲ་མདོག་མརྒད་ཀྱི་མདངས་
འཛིན་པ། བཅུ་དྲུག་ལོན་པའི་ལང་ཚོ་ཅན། མཛེས་སྡུག་ཐམས་ཅད་ཀྱི་ཕུལ་དུ་ཕྱིན་པ། གཡས་མཆོག་སྦྱིན་དང་། གཡོན་མཐེབ་སྲིན་གྱིས་ཨུཏྤལ་ལ་སྔོན་པོའི་སྡོང་བུ་ཐུགས་ཀར་འཛིན་པའི་
མེ་ཏོག་སྙན་གྱི་ཐད་དུ་རྒྱས་པ། རིན་པོ་ཆེ་སྣ་ཚོགས་ཀྱི་རྒྱན་གྱིས་རྒྱན་པ། དར་སྔོན་པོའི་སྟོད་གཡོགས་དང་། སྣ་ཚོགས་པའི་དར་གྱིས་སྨད་དཀྲིས་གསོལ་བ་དྲི་མ་མེད་པའི་ཟླ་བ་རབ་ཏུ་རྒྱས་
པའི་རྒྱབ་རྟེན་ཅན། ཞབས་གཡས་ཅུང་ཟད་བརྐྱང་ཞིང་གཡོན་བསྐམ་རོལ་པའི་སྟབས་ཀྱིས་བརྗིད་པར་བཞུགས་པར་གྱུར། དེའི་སྤྱི་བོར་ཨཾ། མགྲིན་པར་ཨཱཿ ཐུགས་ཀར་ཧཱུཾ། དེ་ལས་
འོད་ཟེར་འཕྲོས་པས་བསྒོམ་པ་དང་འདྲ་བའི་ཡེ་ཤེས་པ་བཛྲ་ས་མཱ་ཛཿ ཛཿ ཧཱུྃ་བཾ་ཧོཿ དམ་ཚིག་པ་དང་གཉིས་སུ་མེད་པར། སླར་ཡང་ཐུགས་ཀའི་འོད་ཟེར་གྱིས་དབང་གི་ལྷ་ཚོགས་སྤྱན་

༄༅། །དྲངས། དེ་རྣམས་ཀྱིས་དབང་བསྐུར། ལུས་གང་། དྲི་མ་དག ཆུའི་ལྷག་མ་སྤྱི་བོར་འཁྱིལ་བ་ལས་དོན་ཡོད་གྲུབ་པ་སྤྲལ་སྐུའི་ཆ་ལུགས་ཅན་གྱིས་དབུ་བརྒྱན་
པར་གྱུར། སྙིང་གར་ཟླ་བ་ལ་ཏཱཾ་ཡིག་དང༌། སྔགས་ཕྲེང་ལྗང་གུ་འོད་ཟེར་སྤྲོ་བསྡུ་སོགས་གོང་བཞིན་དང་བཅས། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཞེས་བཟླའོ། །གཏོར་མ་འབུལ་བར་འདོད་ན། གཞན་རྡོར་སེམས་ལྟར
ལ༑ བཅོམ་ལྡན་འདས་མ་སྒྲོལ་མ་ལྗང་མོ་ཞེས་བསྒྱུར། རྗེས་གནང་སྐབས། མདུན་བསྐྱེད་ལ་བསྐྱེད་ཆོག་བདག་བསྐྱེད་ལྟར་བསྒྱུར་བ་དང་། རྒྱས་བཏབ་རྗེས། ཨོཾ་ཨགྷཾ་པྲ་ཏཱིཙྪ་སྭཱ་ཧཱ། པཱ་ཏྱཾ། པུཥྤ་ནས་ཤཔྟའི་བར་
གྱིས་མཆོད། བསྟོད་པ་ནི། ལྷ་དང་ལྷ་མིན་སོགས་ཀྱིས་བསྟོད། བཟླས་པ་བྱ། བུམ་དབང་བསྐུར་བར་སྤྲོ་ན། བསྐྱེད་ཆོག་རྡོར་སེམས་ལྟར་ལ་ཚིག་བསྒྱུར་གོང་བཞིན་འགྲེ། ལས་བུམ་དང་། གཏོར་འབུལ་སོགས་ཀྱང་འདྲ། རྗེས་
གནང་དངོས་ལ་སྔ་མའི་འཕྲོས་སུ་བསྐུར་ན། ཁྲུས་བགེགས་གཏོར་སོགས་མ་དགོས་ཤིང༌། མཎྜལ་རྗེས། སེམས་བསྐྱེད་གསལ་བཏབ་སོགས་སྤྱི་བཤད་འོས་མཚམས་ནས་བྱེ་བྲག སྤྱིར་རྒྱལ་བ་ཀུན་གྱི་ཕིན་ལས་ཀྱི་དབང་ཕྱུག་ཆེན་
པོར་གྲུབ་པ། གང་གི་མཚན་ཙམ་འཛིན་པས་ཀྱང༌། འཇིགས་པ་བརྒྱད་དང་བཅུ་དྲུག་ལས་སྐྱོབ་པ། ཐུགས་རྗེའི་ཕྲིན་ལས་ཤིན་ཏུ་མྱུར་ཞིང་། བདུད་ཀུན་འཇོམས་པ་ལ་དཔའ་བས་མྱུར་མ་དང་་

དཔའ་མོ་ཞེས་གྲགས་པ། གྲུབ་གཉིས་ཀྱི་འདོད་པ་ཅི་འདོད་དུ་སྩོལ་བར་མཛད་པ་འདིའི་སྒྲུབ་ཐབས་ཀྱང༌། བླ་མེད་ཀྱི་རྒྱུད་དུ་གསུངས་པ་དང་། བྱ་བའི་རྒྱུད་ལྟར་གསུངས་པའི་སྒྲུབ་ཐབས་
སོགས་མཐའ་ཡས་པ་ཞིག་ཡོད་པ་ལས། ད་ལམ་འདིར་ནི་ཇོ་བོ་ཆེན་པོ་དཔལ་ལྡན་ཨ་ཏི་ཤ་ནས་སྒྲ་སྒྱར་མར་པ་ལོ་ཙཱ་ལ།ྋ ཉེ་བར་བརྒྱུད་དེ་དཔལ་ལྡན་འབྲུག་པ་མི་ཕམ་པདྨ་དཀར་པོའི་ཐུགས་
མཚོར་བབས་པ་བཞིན་གྱི་རྗེས་སུ་གནང་བ་གོང་མའི་ཕྱག་བཞེས་ཀྱིས་བརྒྱན་ཏེ་བསྐུར་བར་བྱེད་པ་ལ་སྔོན་དུ་འགྲོ་བ་སོགས་དང༌། སློབ་དཔོན་རྗེ་བཙུན་སྒྲོལ་མ་སོགས། ཁྱད་པར་གསོལ་གདབ་
སྐབས༑ བཅོམ་ལྡན་འདས་རྡོ་རྗེ་སེམས་དཔའི་ཞེས་པར། བཅོམ་ལྡན་འདས་རྗེ་བཙུན་སྒྲོལ་མ་ལྗང་ཁུའི་ཞེས་དང༌། སློབ་མ་ལྷ་བསྐྱེད་སྐབས། ཟླ་བའི་སྟེང་དུ། ཏཱཾ་ཡིག་ལྗང་ཁུ་འོད་ཟེར་གྱིས་དོན་
གཉིས་བྱས་པ་ཡོངས་སུ་གྱུར་པ་ལས། ཁྱེད་རང་རྣམས་རྗེ་བཙུན་སྒྲོལ་མ་སོགས་བདག་བསྐྱེད་ལྟར་དང་། འཕགས་པའི་ཚོགས་ཐམས་ཅད་རྗེ་བཙུན་འཕགས་མ་སྒྲོལ་མ་མཆོག་གི་སོགས་དབང་བསྐུར་རྒྱས་
གདབ་སྐབས། རིགས་ཀྱི་བདག་པོ་བཅོམ་ལྡན་འདས་དོན་ཡོད་གྲུབ་པ་སྤྲལ་སྐའི་ཆ་ལུགས་ཅན་གྱིས་དབུ་བརྒྱན་སོགས་དང་། གསུང་གི་རྗེས་གནང་སྐབས། སློབ་དཔོན་བཅོམ་ལྡན་འདས་མ་འཕགས་མ་་

། སྒྲོལ་མར་གསལ་བ། ཞེས་དང༌། ཁྱེད་རང་རྣམས་རྗེ་བཙུན་སྒྲོལ་མ་ལྗང་མོར་གསལ་བའི་ཞལ་དུ་ཞུགས། ཐུགས་ཀར་ཟླ་དཀྱིལ་ལ་ས་བོན་ཏཱཾ་ཡིག་ལྗང་གུའི་མཐར་༄༅།
སོགས་ཡི་གེ་བཅུ་གཅིག་རྗེས་ཟློས། བཅོམ་ལྡན་འཕགས་མ་སྒྲོལ་མའི་རིག་སྔགས། ཞེས་དང༌། བཟུང་སྟེ་རྗེ་བཙུན་འཕགས་མ་སྒྲོལ་མ་དེ་ཉིད་ཅེས། ཐུགས་ཀྱི་རྗེས་གནང་སྐབས། ཚོམ་བུ་འདི་ཉིད་རྗེ་
བཙུན་འཕགས་མ་སྒྲོལ་མ་ལྗང་མོའི་སྐར་གསལ་བ། ཞེས་དང་། དེ་དག་གིས་རྗེ་བཙུན་སྒྲོལ་མ་ལྗང་མོའི་སྐུ་གསུང་ཐུགས་སོགས་དང་། དེས་བཅོམ་ལྡན་འདས་མ་སྒྲོལ་མ་ལྗང་མོའི་རྗེས་སུ་གནང་
བ༑ ཞེས་སོས་སོརཁ་བསྒྱུར། རྗེས་རིམ་སྐབས་བསྟོདཔ་བསྒྱུར་བ་ལས། གཞན་རྣམས། རྡོར་སེམས་ཉིད་སོར་བཞག་བགྱིས་པས་འཐུས་སོ། །གསུམ་པ་ནི། རྒྱལ་བའི་ཡུམ་མཆོག་བཅོམ་ལྡན་འདས། །འཆི་མེད་
གཙུག་ཏོར་རྣམ་རྒྱལ་མར། །བཏུད་ནས་སྒྲབས་ཐབས་རྗེས་གནང་བཅས། །ཉུང་ངུ་རྣམ་གསལ་ཚུལ་དུ་དབྱེ། འདིར་འཕགས་པ་གཙུག་ཏོར་རྣམ་པར་རྒྱལ་མ་དཀརམོའི་བསྙེན་སྒྲུབ་དང་། རྗེས་གནང་ལ་འཇུག་
པར་འདོད་པས། ཉེར་མཁོའི་ཡོ་བྱད་དང་། ཆོ་གའི་ཆིངས་རྣམས་གོང་གི་སྒྲོལ་མ་དང་འདྲ་བ་ལས། དམིགས་བསལ་གྱི་ཁྱད་པར། ཚོགས་ཞིང་གསལ་གདབ་སྐབས། རང་ཉིད་སྐད་ཅིག་གིས་བཅོམ་ལྡན་འདས་མ་གཙུག་ཏོར་་

རྣམ་རྒྱལ་དཀར་མོར་གསལ་བའི་སྙིང་གར་ཟླ་དཀྱིལ་ལ་གནས་པའི་བྷཾ་ཡིག་དཀར་པོ་རབ་ཏུ་འབར་བའི་འོད་ཟེར་གྱིས་བླ་མ་དང་བཅོམ་ལྡན་འདས་མ་གཙུག་ཏོར་རྣམ་རྒྱལ་མ་གཉིས་སུ་མེད་པ་སོགས་
དང་༑ བདག་བསྐྱེད་ལ། སྟོང་པ་ཉིད་ཀྱི་ངང་ལས་པདྨ་དང་། ཟླ་བའི་དཀྱིལ་འཁོར་གྱི་སྟེང་དུ་བྷཾ་དཀར་པོའི་འོད་ཟེར་གྱིས་དོན་གཉིས་བྱས་པ་ཡོངས་སུ་གྱུར་པ་ལས། རང་ཉིད་བཅོམ་ལྡན་འདས་
མ་གཙུག་ཏོར་རྣམ་པར་རྒྱལ་མ་སྟོན་ཀའི་ཟླ་བ་ལྟ་བུའི་མདངས་ཅན། རྒྱན་ཐམས་ཅད་ཀྱིས་བརྒྱན་ཅིང་། ཞལ་གསུམ་གྱི་རྩ་ཞལ་དཀར་ལ་སྒེགཅིང་ཞི་བ། གཡས་ཞལ་གསེར་གྱི་མདོག་ཅན་
བཞད་པ། གཡོན་ཞལ་ཨུཏྤལ་སྔོན་པོ་ལྟ་བུ་མཆེ་བས་མ་མཆུ་མནན་པ། རེ་རེའང་སྤྱན་གསུམ་དང་ལྡན་པ། ཕྱག་བརྒྱད་ཀྱི་གཡས་དང་པོས་སྣ་ཚོགས་རྡོ་རྗེ་ཐུགས་ཀར་འཛིན་ཅིང་། ལྷག་མ་
གསུམ་གྱིས་པདྨ་ལ་གནས་པའི་འོད་དཔག་མེད་དང༌། མདའ་དང༌། མཆོག་སྦྱིན་གྱི་ཕྱག་རྒྱ། གཡོན་དང་པོས་སྡིགས་མཛུབ་དང་བཅས་པའི་ཞགས་པ། ལྷག་མས་ཚེ་བུམ་དང༌། གཞུ་
དང་༑ སྐྱབས་སྦྱིན། འཆི་མེད་ཀྱི་ན་ཆུང་ལྟ་བུའི་ལང་ཚོ་ཅན་ལྷ་རྫས་ཀྱི་རིན་པོ་ཆེ་དང་མེ་ཏོག་སོགས་རྒྱན་གྱིས་མཛེས་པ། པདྨ་དང་ཟླ་བའི་གདན་ལ་རྡོ་རྗེ་དཀྱིལ་ཀྲུང་གིས་འོད་ཕུང་འཁྲིགས་

༄༅། །པའི་དབུས་ན་བརྗིད་པར་གྱུར། དེའི་སྤྱི་བོར་ཨོཾ། སོགས་དབང་བསྐུར་རྒྱས་གདབ་སྐབས། ཡར་ལུད་པ་ལས། རྣམ་པར་སྣང་མཛད་སྤྲུལ་སྐུའི་ཆ་ལུགས་ཅན་གྱིས་དབུ་
བརྒྱན་པར་གྱུར། སྙིང་གའི་ཆ་སྨད་དུ་ཤཾ་དཀར་པོ་སྔགས་ཕྲེང་གིས་བསྐོར་བ་སོགས་དམིགས་པ་གོང་བཞིན་གྱིས། ཨཾ་ན་མོ་བྷ་ག་ཝ་ཏེ་ཏྲི་ལོ་ཀྱུ་སོགས། གཟུངས་རིང་ཅི་ནུས་དང༌། ཨོཾ་བྷཾ་སྭཱ་ཧཱ། ཞེས་བཟླ། གཏོར་
འབུལ་དང༌། མདུན་བུམ་སྒྲུབ་པ་སོགས་ལའང་ལྷ་སྔགས་བསྒྱུར་བ་ལས་གཞན་འདྲ་ཞིང་། བསྟོད་པར། དེ་བཞིན་གཤེགས་པའི་གཙུག་ཏོར་ནས། །བྱུང་བའི་དཔལ་མོ་ཚེ་དང་ནོར། ༸༈མཆོག་གི་དངོས་གྲུབ་སྦྱིན་
མཛད་མ། །རྣམ་པར་རྒྱལ་མ་ཁྱེད་ལ་བསྟོད།། ཅེས་དང་རྗེས་གནང་སྐབས་ལོ་རྒྱུས་ཀྱི་ཁྱད་པར། འདིར་བཅོམ་ལྡན་འདས་མ་གཙུག་ཏོར་རྣམ་པར་རྒྱལ་མའི་རྗེས་སུ་གནང་བ་སྐབས་སུ་བབས་ཏེ། འདི་
ཉིད་ཀྱི་ལྷའི་ངོ་བོ་རྒྱལ་བ་ཚེ་དཔག་མེད་ཡིན་ཞིང་། དེ་བཞིན་གཤེགས་རིགས་ཀྱི་གཙུག་ཏོར་ཏེ། དེ་ལ་བདེ་བ་ཅན་གྱི་གཙུག་ཏོར་རྣམ་རྒྱལ་དང༌། ངན་སོང་སྦྱོང་བའི་གཙུག་ཏོར་རྣམ་རྒྱལ་
དང་༑ འཆི་བདག་དབྱུག་འཛིན་གྱི་གཙུག་ཏོར་རྣམ་རྒྱལ་ཏེ་གཟུངས་མདོ་གསུམ་དུ་ཡོད་པ་ལས། ད་ལམ་གྱི་འདི་ཉིད་གཟུངས་མདོ་དང་པོ་ལ་བསྟེན་པ་བྱ་བའི་རྒྱུད་ཀྱི་ནང་ཚན་ཡིན་ཅིང་། སྒྲུབ་g

ཐབས་ཀྱང་བ་རི་བ་ནས་བརྒྱུད་པ་སོགས་མང་དུ་ཡོད་ཀྱང༌། འདིར་ནི་སློབ་དཔོན་ཐོགས་མེད་ནས་དབྱིག་གཉེན་ལ་བརྒྱུད་པའི་ལུགས་ཐམས་ཅད་མཁྱེན་པ་པདྨ་དཀར་པོའི་ཐུགས་མཚོར་བབས་པ་
བཞིན་བསྐུར་བར་བྱ་བ་སྟེ། དེ་ལའང་སྔོན་འགྲོ་སོགས་དང༌། སློབ་དཔོན་གཙུག་ཏོར་རྣམ་རྒྱལ་མ་སོགས། གསོལ་གདབ་སྐབས། བཅོམ་ལྡན་འདས་མ་གཙུག་ཏོར་རྣམ་རྒྱལ་མ་དཀར་མོའི་ཞེས་
དང་༑ སློབ་མ་ལྷ་བསྐྱེད་ལ། ཟླ་བའི་སྟེང་དུ་བྷཾ་ཡིག་དཀར་པོའི་འོད་ཟེར་གྱིས་དོན་གཉིས་བྱས་པ་ཡོངས་སུ་གྱུར་པ་ལས། ཁྱེད་རང་རྣམས་བཅོམ་ལྡན་འདས་མ་གཙུག་ཏོར་རྣམ་རྒྱལ་མ་སོགས་བདག་
བསྐྱེད་ལྟར་དང༌། འཕགས་པའི་ཚོགས་ཐམསཽ་ཅད་བཅོམ་ལྡན་འདས་མ་གཙུག་ཏོར་རྣམ་རྒྱལ་མ་མཆོག་གི་སོགས། རིགས་ཀྱི་བདག་པོ་བཅོམ་ལྡན་འདས་རྣམ་པར་སྣང་མཛད་སྤྲུལ་སྐུའི་ཆ་ལུགས་
ཅན་གྱིས་དབུ་བརྒྱན་སོགས། གསུང་གི་རྗེས་གནང་སྐབས། སློབ་དཔོན་བཅོམ་ལྡན་འདས་མ་གཙུག་ཏོར་རྣམ་རྒྱལ་མར་གསལ་བ། ཞེས་དང་། ཁྱེད་རང་རྣམས་གཙུག་ཏོར་རྣམ་རྒྱལ་མར་གསལ་བའི་
ཞལ་དུ་ཞུགས། ཐུགས་ཀར་ཟླ་དཀྱིལ་ལ་ས་བོན་བྷཾ་ཡིག་དཀར་པོའི་མཐར་སོགས་གོང་གི་གཟུངས་རིང་དང་། གཟུངས་ཐུང་སོ་སོར་རྗེས་ཟློས་ལན་གསུམ་རེ། བཅོམ་ལྡན་འདས་མ་གཙུག་ཏོར་རྣམ་རྒྱལ་མའི་

༄ ༅། །རིག་སྔགས་ཞེས་དང༌། བཟུང་སྟེ་བཅོམ་ལྡན་འདས་མ་གཙུག་ཏོར་རྣམ་རྒྱལ་མ་འདི་ཉིད་ཅེས་བསྒྱུར། ཐུགས་ཀྱི་རྗེས་གནང་སྐབས། ཚོམ་བུ་འདི་ཉིད་བཅོམ་ལྡན་འདས་མ་
གཙུག་ཏོར་རྣམ་རྒྱལ་མ་དཀར་མོའི་སྐར་གསལ་བ་ཞེས་དང་། དེ་དག་གིས་བཅོམ་ལྡན་འདས་མ་གཙུག་ཏོར་རྣམ་རྒྱལ་དཀར་མོའི་སྐ་གསུང་ཐུགས་སོགས་དང་། དེས་བཅོམ་ལྡན་འདས་མ་གཙུག་
ཏོར་རྣམ་རྒྱལ་མ་དཀར་མོའི་རྗེས་སུ་གནང་བ་ཞེས་སོ་སོརཁ་བསྒྱུར། རྗེས་རིམ་སྐབས་བསྟོདཔ་བསྒྱུར་བ་ཙམ་ལས་གཞན་རྣམས་རྡོར་སེམས་དང་འདྲའོ། །དེ་ལྟར་དགེ་ལེགས་མ་ལུས་པའི། །འབྱུང་གནས་ཡིད་བཞིན་ནོར་ལྟ་
བུའི༑ །ལྷ་མཆོག་གསུམ་གྱི་ཐུགས་རྗེའི་མཐུ། །བསྟན་འགྲོའི་ཉེར་མཚོར་སྨིན་གྱུར་ཅིག །ཅེས་ཁྱད་པར་ལྷ་གསུམ་གྱི་བསྙེན་སྒྲུབ་རྗེས་གནང་བཅས་བཀླག་ཆོག་ཏུ་བཀོད་པ་འདི་ནི་སྦས་པའི་གནས་ཡུལ་པདྨ་བཀོད་ནས་བདུད་འཇོམས་མཆོག་སྤྲུལ་
རིན་པོ་ཆེས་བཀའ་བརྒྱུད་སྔགས་མཛོད་ཀྱིས་སྟོང་སྒྲིབ་བྱེད་ཙམ་ཞིག་བྲི་དགོས་ཞེས་བསྐུལ་གནང་མཛད་ཁར། སླད་མར་རང་ལ་བཀའ་དྲིན་ཆེ་བའི་དགེ་སློང་བླ་མ་འཇམ་དཔལ་ཚུལ་ཁྲིམས་ནས་ནན་བསྐུལ་མཛད་པ་ལ་བརྟེན། ཅོ་གྲྭ་པ་དྷཱ་ཛའི་མིང
གིས་གོང་མའི་གསུང་ལ་བརྟེན་ནས་བྲིས་པའི་ནོངས་པ་གང་མཆིས་བཤགས་ཤིང་། དགེ་བས་འགྲོ་ཀུན་ཕན་བདེའི་པད་ཚལ་བཞད་པའི་རྒྱུར་གྱུར་ཅིག། །། 377378 (B)

BlankPage AsPerOriginalDocument
378(B)

རྟ་
ཕྱག་
ཨ
གཅིག་༄༅། །རྟ་ཕྱག་ཁྱུང་གསུམ་གྱི་སྒྲུབ་ཐབས་བཀླགས་ཆོག་ཏུ་བཀོད་པ་བཞུགས་སོ།།
གསུམ་

༄༅། །རྔམ་བརྗིད་བསྐལ་པའི་མེ་འདྲའི་རྟ་མཆོག་དཔལ། །ཨིནྡྲའི་མདོག་མཚུངས་གསང་བདག་རྡོ་རྗེ་འཛིན། །སྣ་ཚོགས་
མདངས་ལྡན་ཡེ་ཤེས་ཁྱུང་ཁྲ་སྟེ། །ཡི་དམ་དྲག་པོ་རྣམ་གསུམ་ལྷ་ལ་འདུད།། འདིར་ཡི་དམ་དྲག་པོ་གསུམ་གྱི་སྒྲུབ་ཐབས་བཀླགས་ཆོག་ཏུ་བཀོད་པ་ལ། སྦྱོར་དངོས་རྗེས
380གསུམ་ལས། དང་པོ་སྦྱོར་བ་ནི། རྟེན་བྲིས་འབུར་གང་རུང་གི་མདུན་གཏོར་མ་པད་ཟླུམ་ཅན་གསུམ་དང་། ཆུ་གཉིས་སྔོན་འགྲོའི་ཉེར་སྤྱོད་ལྔ་སྤྱི་ལྟར་བཤམ། རང་ཉིད་བདེ་བའི་སྟན་ལ་འདུག
ནས་སྐྱབས་སེམས་སྔོན་དུ་བཏང་སྟེ། ཚོགས་ཞིང་སྤྱན་དྲངས་པ་ནི། རང་ཉིད་སྐད་ཅིག་གིས་ཁྲོ་བོའི་རྒྱལ་པོ་དཔལ་རྟ་མགྲིན་དུ་གསལ་བའི་ཐུགས་ཀར་ཧྲཱིཿ དེ་ལས་

རྟ་
ཕྱག་
ཨ ༄༅། །འོད་ཟེར་འཕྲོས་པས་རང་བཞིན་གྱི་གནས་ནས་བླ་མ་དང་གཉིས་སུ་མེད་པའི་ཡི་དམ་དྲག་པོ་གསུམ་གྱི་ལྷ་ལ་སངས་རྒྱས་དང་
བྱང་ཆུབ་སེམས་དཔའི་ཚོགས་ཀྱིས་བསྐོར་བ་བཛྲ་ས་མཱ་ཛ༔ རྒྱལ་བ་ཀུན་གྱི་སྐུ་གསུང་ཐུགས། །གཅིག་བསྡུས་མཐུ་སྟོབས་ནུས་པའི་གཟུགས། །ཡི་
དམ་དྲག་པོ་རྣམ་གསུམ་ལྷར། །གུས་པས་ཕྱག་འཚལ་མཆོད་པ་འབུལ། །ཨོཾ་ཨཱཿ བཛྲ་པུཥྤ་སོགས་ཉེར་སྤྱོད་ལྔས་མཆོད། དཀོན་མཆོག་གསུམ་ལ་སོགས་
བདུན་རྣམ་དག་ལན་གསུམ། བཛྲ་མུ ཚོགས་ཞིང་རང་བཞིན་གྱི་གནས་སུ་གཤེགས་པར་གྱུར། དེ་ནས་ཚད་མེད་བཞི་བསྒོམ་མོ། །གཉིས་པ་དངོས་གཞི་ལ་བསྙེན་སྒྲུབ

ལས་གསུམ་ལས། དང་པོ་བསྙེན་པ་ནི། སྭ་བྷཱ་ཝས་ཕུང་ཁམས་སྦྱངས། སྟོང་པའི་ངང་ལས་པདྨ་དང་ཉི་མའི་གདན་ལ་ཧྲཱིཿ ལས་དབྱུག་ཏོ་ཧྲཱིཿ ཡིག་གིས་མཚན་པ་འཕྲོ་འདུས་ཡོངས་སུ་གྱུར་པ་ལས། རང་
ཉིད་ཁྲོ་བོའི་རྒྱལ་པོ་རྟ་མགྲིན་སྐུ་མདོག་དམར་པོ་སྦོམ་ཞིང་བརྗིད་པ། ཤིན་ཏུ་ཁྲོས་པའི་ཞལ་གདངས་ཤིང་མཆེ་བ་གཙིགས་པ། སྤྱན་གསུམ་དམར་ལ་ཟླུམ་ཞིང་སྨིན་མ་འཁྱོགས་ལ་འཁྱུག་
པ༑ དབུ་གཙུག་ན་རྟ་མགོ་ལྗང་སྔོན་མངོན་པར་འཕགས་ཤིང་རྟ་སྐད་དྲག་ཏུ་འཚེར་བས་ཁམས་གསུམ་དབང་དུ་སྡུད་པ། ཕྱག་གཡས་རྡོ་རྗེས་མཚན་པའི་དབྱུག་ཏོ་ནམ་མཁར་འཕྱར་
ཞིང་༑ གཡོན་སྡིགས་མཛུབ་ཀྱི་རྩེ་ལ་མེ་འབར་བ་ཐུགས་ཀར་འཛིན་པ། སྐུ་ལ་དུར་ཁྲོད་ཀྱི་ཆས་དང་རིན་པོ་ཆེའི་རྒྱན་གྱིས་བརྒྱན་པ། ཞབས་གཡས་བསྐུམ་གཡོན་བརྐྱང་བས་བདུད་བཞིའི་
གདན་ལ་ཡེ་ཤེས་ཀྱི་མེ་དཔུང་རབ་ཏུ་འབར་བའི་དབུས་ན་བཞུགས་པ། གཡས་སུ་པད་ཉིའི་གདན་ལ་གཟའ་ཀླུ་གདུག་པ་ཅན་གྱི་ཁར་རྡོ་རྗེ་གཏུམ་པོ་སྐུ་མདོག་མཐིང་ནག་ཞལ་གཅིག་ཕྱག་གཉིས་
སྤྱན་གསུམ་མཆེ་བ་གཙིགས་པ། ཕྱག་གཡས་རྡོ་རྗེ་རྩེ་ལྔ་པ་ནམ་མཁའ་ལ་འཕྱར་ཞིང་། གཡོན་ཐུགས་ཀར་སྡིགས་མཛུབ་མཛད་པས་བགེགས་རྣམས་གཟིར་བ། སྐུ་ལ་སྦྲུལ་གྱི་རྒྱན་དང་སྟག་

རྟ་| ༄༅། །ཤམ་གྱིས་སྤྲས་པ་ཁྲོ་བོའི་རྒྱན་དང་ཆ་ལུགས་ཡོངས་སུ་རྫོགས་ཤིང་། སྐུའི་བ་སྤུའི་བུ་ག་ཐམས་ཅད་ཁྱུང་སྔོ་ནག་གིས་གཏམས་ཤིང་མེ་དཔུང་འབར་བའི་དབུས་ན་
ཕྱག་
ཨ བཞུགས་པ། གཡོན་དུ་པད་ཉིའི་གདན་ལ་ཀླུ་རྒྱལ་སོག་མ་མེད་ཉལ་སྟབས་སུ་གནས་པའི་ཁར་ཡེ་ཤེས་ཁྱུང་ཁྲ་ཙོག་པུའི་ཚུལ་དུ་བཞུགས་པ། ཞབས་ཀྱི་བརླ་གཉིས་མན་ཆད་སའི་རང་བཞིན་
སེར་པོ། ལྟོ་བ་ཆུའི་རང་བཞིན་དཀར་པོ། སྐུ་སྟོད་མེའི་རང་བཞིན་དམར་པོ། མགོ་བོ་རླུང་གི་རང་བཞིན་ནག་པོ། སྤྱི་གཙུག་ཡེ་ཤེས་ཀྱི་རང་བཞིན་སྔོན་པོ། གཤོག་པ་ནམ་མཁའི་རང་
བཞིན་ཁ་དོག་སྣ་ཚོགས་པ་སྤྲིན་སྣ་ལྔ་ལ་རྒྱབ་རྟེན་པ། ཕྱག་གཡས་སྐྱབས་སྦྱིན་དང༌། གཡོན་སྡིགས་མཛུབ་མཛད་པས་ཀླུ་གཉན་འབུམ་ཕྲག་ཐུལ་བ། གནམ་ལྕགས་ཀྱི་རྭ་གཉིས་ཀྱི་དབུས་ན་
ཀླུའི་རྒྱལ་པོའི་གཙུག་ནོར་ཕྲོགས་པ་རྒྱན་དུ་མཛེས་པ། མེ་དཔུང་དྲག་ལ་རྩུབ་པའི་དབུས་ན་བཞུགས་པར་གྱུར། དེ་ལྟར་གདོན་བགེགས་གདུག་པའི་གཤེད་དུ་ཁྲོས་པ་ཡི་དམ་དྲག་པོ་གསུམ་གྱི་སྤྱི་
བོར་ༀ། མགྲིན་པར་ཨཱཿ ཐུགས་ཀའི་ཆ་སྟོད་དུ་ཧཱུཾ། ཆ་སྨད་དུ་ཉི་མ་ལ་རང་རང་གི་ཐུགས་སྲོག་ཧྲཱིཿ དང་ཧཱུྃ་དང་ཀྵི་གྱི་མཐར་སོ་སོའི་སྔགས་ཀྱི་ཕྲེང་བས་བསྐོར་བ་དེ་ལས་འོད་ཟེར་

འཕྲོས༑ རང་བཞིན་ཆོས་ཀྱི་དབྱིངས་ནས་བསྒོམས་པ་ཇི་ལྟ་བའི་ཡེ་ཤེས་པ་བཛྲ་མཱ་ཛཿ མ་ལུས་སེམས་ཅན་ཀུན་གྱི་མགོན་གྱུར་ཅིང༌། །བདུད་དང་གདོན་བགེགས་ཚོགས་རྣམས་འཇོམས་
མཛད་ལྷ། དངོས་རྣམས་མ་ལུས་ཇི་བཞིན་མཁྱེན་གྱུར་པས། བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། །ཛཿ ཧཱུཾ་བཾ་ཧོཿ དམ་ཚིག་པ་དང་གཉིས་སུ་མེད་པར་གྱུར། སླར་
ཡང་ཐུགས་ཀའི་ས་བོན་ལས་འོད་ཟེར་འཕྲོས། དབང་གི་ལྷ་རིགས་ལྔ་སྤྱན་དྲངས། དེ་རྣམས་ཀྱིས་བདུད་རྩིའི་བུམ་པས་དབང་བསྐར། ལུས་གང་དྲི་མ་དག ཆུའི་ལྷག་མ་སྤྱི་བོར་འཁྱིལ་བ་
ལས་གཙོ་བོ་ལ་འོད་དཔག་མེད། ཕྱག་རྡོར་ལ་མི་བསྐྱོད་པ། ཁྱུང་ཁྲ་ལ་རྣམ་པར་སྣང་མཛད་ཀྱིས་དབུ་བརྒྱན་པར་གྱུར། མཆོད་པ་ནྀ། ཨོཾ་ཨཀྶཾ་པྲ་ཏཱིཙྪ་སྭཱ་ཧཱ། དེ་བཞིན། པཱ་ཏྱཾ་ནས་ཤཔྟའི་བར་
གྱིས་མཆོད། བསྟོད་པ་ནི། ཕྱོགས་བཅུའི་རྒྱལ་བ་ཀུན་གྱིས་སྐུ་གསུང་ཐུགས། །གཅིག་བསྡུས་ཡི་དམ་དྲག་པོ་གསུམ་གྱི་ལྷ། །དྲན་པས་གདོན་བགེགས་མ་ལུས་འཇོམས་མཛད་པའི། །ཁྲོ་བོའི་
རྒྱལ་པོ་གསུམ་ལ་ཕྱག་འཚལ་བསྟོད།། གཙོ་བོའི་ཐུགས་ཀར་ཉི་མ་ལ་ཧྲཱིཿ ཡིག་གི་མཐར། ཨོཾ་བཛྲ་ཀྲོ་དྷ་ཧ་ཡ་གྲྀ་ཝ་ཧུ་ལུ་ཧུ་ལུ་ཧཱུྃ་ཕཊ། ཅེས་པའི་སྔགས་འཕྲེང་ལ་དམིགས་ཏེ་བཟླས་པ་ཅི་ནུས་དང་། གཏུམ་པོའི་ཐུགས་✖

།སྲོག་ས་བོན་སྔགས་ཕྲེང་ལ་དམིགས་ཏེ། ཨོྃབཛྲ་ཙནྡྲ་མ་ཧཱ་རོ་ཁ་ཎ་ཧཱུྃ་ཕཊ། ཅེས་ཅི་ནུས་བཟླས་པ་དང་། ཁྱུང་ཁྲའི་ཐུགས་སྲོག་ས་བོན་སྔགས་འཕྲེང་ལ་དམིགས་ཏེ། ཨོཾ་པཀྵི་སྭཱ་ཧཱ། ཞེས་|ཏོ་༄༅།
ཕྱག་
ཨ ཅི་ནུས་བཟླས། དེ་སྐབས་རང་ཉིད་གཙོ་བོར་གོ་འཕོས་པའི་དམིགས་རྣམ་བསྒྱུར་ཁ་ཤེས་པར་བྱ། བསྙེན་དུས་འདི་ནས་གཏོར་མ་ཕུལ་ཏེ་ཉེར་བསྡུ་བྱའོ། །གཉིས་པ་སྒྲུབ་པ་ནི། མདུན་རྟེན་མཎྜལ་ཁར་ཚོམ་བུ་དམར་སྔོ་ཁྲ་བོ་གསུམ་སྒྲིག་
དང་༑ གཏོར་མ་དར་གྱི་ལྡིར་གུར་ཅན་ཙཀླི་དང་བཅས་པ། གཙོ་བུམ། ལས་བུམ། མདུན་བུམ་གཉིས་ཀྱི་མཆོད་པ། འབྱུང་གཏོར། གུལ་ཡུངས། འཐོར་ནས་ཌཱ་དྲིལ་བཅས་འདུ་བྱས་ཏེ། བདག་བསྐྱེད་བཟླས་པའི་མཐར། མདུན་
3,
བསྐྱེད་ནི། ལས་སྔགས་ཀྱིས་བསངས། སྭ་བྷ་ཝས་མདུན་རྟེན་མི་དམིགས་པར་སྦྱངས། སྟོང་པའི་ངང་ལས། པདྨ་དང་ཉི་མའི་གདན་ལ་ཧྲཱིཿ ཡིག་ཡོངས་སུ་གྱུར་པ་ལས་ཁྲོ་བོའི་རྒྱལ་པོ་སོགས་ནས་རྒྱས་
འདེབས་ཀྱི་བར་བདག་བསྐྱེད་བཞིན་བཏང་། ཨོཾ་བཛྲ་ཀྲོ་དྷ་རཱ་ཛ་ཧ་ཡ་གྲྀ་ཝ་ཙནྟཱ་ག་རུ་ཌ་ཨཉྙཾ་ནས་ཤཔྟའི་བར་གྱིས་མཆོད། བསྟོད་པ་ནི། ཧྲཱིཿ ལས་སྐྱེས་པའི་རྟ་མཆོག་དབང་གི་སྐུ། །གཟི་བརྗིད་ཉི་མའི་འོད་
ཪེ
༈ མཚུངས་ཉོན་མོངས་བསྲེགས། །བདུད་དང་གདོན་བགེགས་ཚོགས་རྣམས་འཇོམས་མཛད་པའི། །དཔའ་བོ་རྟ་མགྲིན་སྐུ་ལ་ཕྱག་འཚལ་བསྟོད། །ལྕང་ལོ་ཅན་གྱི་གནས་མཆོག་དམ་པ་རུ། །✖

གསང་སྔགས་རིག་སྔགས་ཀུན་གྱི་བདག་པོ་སྟེ། །ལོག་འདྲེན་བགེགས་ཀྱི་ཚོགས་རྣམས་འཇོམས་མཛད་པའི། །གསང་བདག་གཏུམ་པོའི་སྐུ་ལ་ཕྱག་འཚལ་བསྟོད། །དམིགས་མེད་ཐུགས་རྗེ་
ཆེན་པོའི་ངང་ཉིད་ལས། །ཐབས་ལ་མཁས་པས་གདུག་པ་འདུལ་བའི་ཕྱིར། །ཡེ་ཤེས་ཁྱུང་ཁྲ་འབར་བའི་སྐར་སྟོན་པ། །བདེ་གཤེགས་མཁའ་ལྡིང་སྐུ་ལ་ཕྱག་འཚལ་བསྟོད།། ཅེས་བསྟོད
ནས༑ ཨཾ་བཛྲ་ཀྲོ་དྷ་རཱ་ཛ་ཧ་ཡ་གྲྀ་ཝ་ཙནྟྲ་ག་རུ་ཌ་ཙ་ལེ་ཙ་ལེ་ཧཱུྃ་ཕཊ༔ ཅེས་སྤྱི་དྲིལ་གྱི་སྔགས་འདི་མདུན་གྱི་ལྷ་གསུམ་ཀའྀ་ཐུགས་ཀར་བཀོད་དེ་བཟླས། བུམ་བསྐྱེད་ནི། ལས་སྔགས་ཀྱིས་བསངས། སྭ་བྷཱ་ཝས་བུམ་པ་
སྦྱངས༑ སྟོང་པའི་ངང་ལས། བྷཾ་ལས་བུམ་པ་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ་པདྨ་དང་ཉི་མའི་གདན་ལ་ཁྲོ་བོའི་རྒྱལ་པོ་སོགས་ནས་དབུས་ན་བཞུགས་པར་གྱུར། ལས་བུམ་
དུ་པད་ཉི་ལ་ཁྲོ་བོ་བདུད་རྩི་འཁྱིལ་བཻ་ལྗང་སྔོན་ཞལ་གཅིག་ཕྱག་གཉིས་པ། ཕྱག་གཡས་རྡོ་རྗེའི་དབྱུག་ཏོ། གཡོན་ཐུགས་ཀར་སྡིགས་མཛུབ་མཛད་པ། ཁྲོ་བོའི་རྒྱན་དང་ཆ་ལུགས་རྫོགས་
ཤིང་༑ ཞབས་གཉིས་དོར་སྟབས་ཀྱིས་བཞུགས་པ། དེ་རྣམས་ཀྱི་སྤྱི་བོར་ཨོཾ་ནས་བཟུང་བསྟོད་པའི་བར་སྔར་བཞིན་གྲུབ་པར་བྱས་ཏེ། ལྷའི་སྐུ་ལས་བདུད་རྩིའི་རྒྱུན་བབ་བུམ་པ་གང་བར་གྱུར། ཅེས་བརྗོད་

ཧྲཱིཿ ༄༅། །དེ་སྤྱི་དྲིལ་དང་ལས་སྔགས་བཅས་བཟླས་པའི་མཐར། ལྷ་འོད་དུ་ཞུ་ནས་བུམ་པའི་ཆུར་གྱུར། ཅེས་བརྗོད། སྤྲོས་བཅས་བདག་འཇུག་ལེན་པར་འདོད་ན། སློབ་མར་བསྐུར་ཚིག་ལྟར།ཁྱེད་རང་
༉ ཞེས་པ་བདག་ཉིད་ཅེས་དང༌། སློབ་དཔོན་གྱི་ཐུགས་ཀ་ནས་ཞེས་པ་མདུན་གྱི་ལྷའི་ཐུགས་ཀ་ནས་ཞེས་འདོན་པའི་ཁྱད་ཙམ་དང་། སྤྲོས་མེད་ལ་ཏིང་ངེ་འཛིན་གྱི་དབང་ལེན་པས་ཆོག་གོ །གསུམ་པ་ལས་སྦྱོར་ལ། སློབ་མ་རྗེས་འཛིན་དང་ནད་པའི་
དོན་དུ་བཀའ་བསྒོ་བ་སོགས་གང་ལ་གང་འོས་སུ་བྱའོ། །གསུམ་པ་རྗེས་ཀྱི་བྱ་བ་ལ། སྤྱི་གཏོར་དང་རྗེས་ཆོག་ནི། ལས་སྔགས་དང་སྭ་བྷཱ་ཝས་སྦྱངས། སྟོང་པའི་ངང་ལས། རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་
ཨོཾ ཆེ་བའི་ནང་དུ། ཨོཾ་ཨཱཿ ཧཱུྃ། ཞུ་བ་ལས་བྱུང་བའི་གཏོར་མ་ཟག་པ་མེད་པ་ཡེ་ཤེས་ཀྱི་བདུད་རྩིར་གྱུར། ཨོཾ་ཨཱཿ ཧཱུཾ། ཞེས་ལན་གསུམ་དང༌། ལྷའི་སྙིང་པོའི་སྔགས་གསུམ་གྱི་མཐར་ཨི་དཾ་བ་ལིང་བཏགས་
7 པས་ཕུལ། འདོད་གསོལ་ནི། བདག་སོགས་རྣམས་ཀྱི་ཆོས་དང་མཐུན་པའི་དོན། །ཇི་ལྟར་བསམ་པ་ཡིད་བཞིན་འགྲུབ་པ་དང་། །ནད་གདོན་བགེགས་དང་བར་དུ་གཅོད་པའི་ཚོགས། །ཉེ་བར་ཞི་
༈ བར་བྱིན་གྱིས་བརླབ་ཏུ་གསོལ།། ཅེས་བརྗོད། རྗེས་ཆོག་ནི། མཆོད་པ་ཞལ་གསོས་ཏེ། ཨོཾ་བཛྲ་ཨཉྙཾ་པྲ་ཏཱི ཙྪ་སྭཱ་ཧཱ། པཱ་ཏྱཾ་ནས་ཤཔྟའི་བར་གྱིས་མཆོད་ཅིང་ཌཱ་དྲིལ་བྱ། བསྟོད་པ་ནི། ཧྲཱིཿ ལས་སྐྱེས་པའི་རྟ་387

མཆོག་སྐུ། །ཉི་མའི་འོད་མཚུངས་ཉོན་མོངས་བསྲེགས། །བདུད་བཞི་རྣམ་པར་འཇོམས་མཛད་པའི། །དཔའ་བོ་རྟ་མགྲིན་ཕྱག་འཚལ་བསྟོད། །ལྕང་ལོ་ཅན་གྱི་གནས་མཆོག་དམ་པ་རུ།
གསང་སྔགས་རིག་སྔགས་ཀུན་གྱིས་བདག་པོ་སྟེ། །ལོག་འདྲེན་བགེགས་ཀྱི་ཚོགས་རྣམས་འཇོམས་མཛད་པའི། །གསང་བདག་ཕྱག་ན་རྡོ་རྗེར་ཕྱག་འཚལ་བསྟོད། །དམིགས་མེད་ཐུགས་རྗེ་
ཆེན་པོའི་ངང་ཉིད་ལས། །ཐབས་ལ་མཁས་པས་གདུག་པ་འདུལ་བའི་ཕྱིར། །གསང་བའི་བདག་པོའི་ཐུགས་ཀྱི་སྤྲལ་པ་སྟེ། །བདེ་གཤེགས་མཁའ་ལྡིང་ཚོགས་ལ་ཕྱག་འཚལ་བསྟོད། །ཨོཾ་
བཛྲ་སཏྭ་ས་མ་ཡ༴ མ་ཧཱ་ས་མ་ཡ་ས་ཏྭ་ཨཱཿ ཞེས་ལྷག་ཆད་བསྐང་། མ་འབྱོར་བ་དང་ཉམས་པ་དང༌། །གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིས་སྩལ་བ།། སོགས་ཀྱིས་
བཟོད་པར་གསོལ། འདིར་ནི་གཟུགས་དང་ལྷན་ཅིག་ཏུ།། སོགས་ཀྱིས་བརྟན་བཞུགས་བྱ། དེ་ནས་བདག་བསྐྱེད་བསྡུས་ཏེ་ལྷ་སྐུར་ལྡང་ནས། བསྔོ་སྨོན་ཤིས་བརྗོད་ཅི་རིགས་པས་མཐའ་བརྒྱན་པར་བྱའོ། །ཞེས་པ་འདིའང་འཇམ་
དཔལ་དཔའ་བོ་ཡེ་ཤེས་སྣང་བའི་གཏེར་གྱིས་བཀོད་པ་དགེའོ།། །།

དབང་
ཨ
༄༅། །རྟ་ཕྱག་ཁྱུང་གསུམ་གྱི་སློབ་མ་རྗེས་འཛིན་ཐུགས་རྗེའི་ལྕགས་ཀྱུ་ཞེས་བྱ་བ་བཞུགས་སོ།།
389

༄༅། །རྔམ་བརྗིད་བསྐལ་པའི་མེ་འདྲའི་རྟ་མཆོག་དཔལ། །ཨིནྡྲའི་མདོག་མཚུངས་གསང་བདག་རྡོ་རྗེ་འཛིན། །སྣ་ཚོགས་
མདངས་ལྡན་ཡེ་ཤེས་ཁྱུང་ཁྲ་སྟེ། །ཡི་དམ་དྲག་པོ་རྣམ་གསུམ་ལྷ་ལ་འདུད།། དེ་ལ་འདིར་ཡི་དམ་དྲག་པོ་གསུམ་གྱི་སྒོ་ནས་སློབ་མ་རྗེས་འཛིན་བགྱི་བ་ལ། ཐོག་
མར༑ སློབ་མ་རྣམས་གྲལ་ལ་འཁོད་པ་ན། ཇི་ལྟར་བལྟམས་པ་ནས་ཤྲཱི་ཧཱུཾ་བར་བརྗོད་ཅིང་ལས་བུམ་གྱིས་ཁྲུས་བྱ། བགེགས་གཏོར་ཆབ་ཀྱིས་བྲན། ཨོཾ་སྭ་བྷ་ཝས་390
སྦྱངས༑ གཏོར་མ་མི་དམིགས་པའི་སྟོང་པ་ཉིད་དུ་གྱུར། སྟོང་པའི་ངང་ལས་བྷཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཁཾ་ཞུ་བ་ལས་བྱུང་བའི་

༄ ༅། །གཏོར་མ་འདོད་ཡོན་ལྔ་ལྡན་དུ་གྱུར། ༀ་ཨཱཿ ཧཱུཾ། ཞེས་ལན་གསུམ། ༀ་ཨ་ཀཱ་རོས་བསྔོས་ཏེ། མཆོད་སྦྱིན་གྱི་གཏོར་མ་
གཟུགས་སྒྲ་དྲི་རོ་རེག་བྱ་འདོད་པའི་ཡོན་ཏན་ལྔ་ལྡན་འདི་ཉིད། འདིར་དབང་བསྐར་གྱི་རིམ་པ་བགྱི་བ་ལ་བར་དུ་གཅོད་པར་བྱེད་པའི་གདོན་བགེགས་
འབྱུང་པོའི་ཚོགས་ཐམས་ཅད་ལ་སྦྱིན་ནོ། །འདིས་ཚིམ་པར་གྱིས་ལ་རང་རང་སོ་སོའི་གནས་སུ་ཕྱིར་དེངས་ཤིག ཨོྃ་བཛྲ་ཀྲོ་དྷ་ཧ་ཡ་གྲྀ་ཝ་ཧུ་ལུ་ཧུ་ལུ་ཧཱུྃ་
ཕཊཿ དྲིལ་གསིལ་དང་བཅས་ཐུན་གྱིས་བྲབ་ཅིང་གུ་གུལ་གྱི་དུད་པས་བདུག་ནས་བགེགས་བསྐྲད། འོག་ཐམས་ཅད་རྡོ་རྗེའི་ས་གཞི། སྟེང་ཐམས་ཅད་རྡོ་རྗེའི་གུར་དང་བླ་

ཕྱོགས་མཚམས་ཐམས་ཅད་རྡོ་རྗེའི་རྭ་བ་དང་དྲྭ་བ། ཕྱི་རོལ་ཐམས་ཅད་མེ་རི་ཁ་དོག་རྣམ་པ་ལྔ་རབ་ཏུ་འབར་བས་བསྐོར་བར་གྱུར། ཨོཾ་བཛྲ་རཀྵརཀྵ ཅེས་སྲུང་འཁོར་་
བསྒོམ༑ འོ༑ ཡི་དམ་དྲག་པོ་རྟ་ཕྱག་ཁྱུང་གསུམ་དུ་གྲགས་པ་ལས། ཐོག་མར་རྟ་མགྲིན་གྱི་རྗེས་གནང་ཞུ་བའི་ཡོན་དུ་མཎྜལ་འབུལ་བར་ཞུ། ཞེས་ཕུལ་དུ་གཞུག་གྲུབ་པ་དང་། འོ༑ ནམ་མཁའ་
དང་མཉམ་པའི་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་རྟ་མགྲིན་གྱི་རྗེས་གནང་ཟབ་མོ་ཞུ་སྙམ་དུ་མ་ཡེངས་པར་གསན་འཚལ་ཏེ། ཇི་སྐད་
དུ༑ རྟོག་པ་ཐམས་ཅད་ལེགས་པར་བསྡུས་ནས་ནི། །ཤིན་ཏུ་བསམ་པ་བཟང་པོ་ལྡན་པས་ཉོན། །བརྗེད་ངས་བློ་ལ་འོད་དཔག་མེད་ལ་སོགས། །བདེ་བར་གཤེགས་པ་རྣམས་ཀྱིས་བྱིན་མི་
རློབ༑ །ཅེས་གསུངས་པ་ལྟར་རྟོག་པ་ངན་པའི་རྗེས་འབྲང་དུ་མ་ཤོར་བར་དགའ་བ་དང་གུས་པའི་ཡིད་ཀྱི་རྩེ་གཅིག་ཏུ་ཆོས་ཉན་པར་བྱ་དགོས། དེ་ལ་འདིར་འཁོར་འདས་ཀུན་གྱི་སྤྱི་དཔལ་ཁྲོ་བོའི་
རྒྱལ་པོ་རྟ་མགྲིན་གྱི་སྒྲུབ་ཐབས་ཏེ། འདི་ཡང་རྒྱུད་སྡེ་བཞི་ལས་བྱ་རྒྱུད་ལྟར་སྒྲུབ་པ་དང་། སྔགས་བླ་མེད་དུ་སྒྲུབ་ཚུལ་གསུངས་པ་སོགས་ཡོད་པ་ལས་རྣལ་འབྱོར་མ་རྒྱུད་ལྟར་ན་རིགས་དྲུག་ཏུ

# ༄༅། །བཤད་པའི་རྡོ་རྗེ་རྟའི་རྒྱལ་པོ་སྟེ། དོན་ཡོད་གྲུབ་པའི་རིགས་ཀྱི་ཁྲོ་བོ་དཔལ་རྟ་ཡི་རྒྱལ་པོར་གྲགས་པ་སྔ་འགྱུར་བཀའ་གཏེར་རྣམས་ལས་གསལ་ཞིང་། གསར་མའི་
༉ ཕྱོགས་འདིར་ཡང་མཁའ་འགྲོ། རྡོ་རྗེའི་གུར། སམྦུ་ཊ་རྣམས་ལས་གསུངས་ཤིང་། ལས་ཀྱི་རིགས་ཇི་བཞིན་པར་གྲུབ་པ་དོན་ཡོད་གྲུབ་པ་རྟ་ཡི་རྒྱལ་པོ་དང་། པདྨའི་རིགས་སུ་སྒྲུབ་པ་པདྨ་
དབང་ཆེན་ནམ་པདྨ་མཐར་བྱེད་དང༌། རྡོ་རྗེའི་རིགས་སུ་སྒྲུབ་པ་རྡོ་རྗེ་ཁྲོ་བོ་རྟ་མགྲིན་ནག་པོ་དང༌། དེ་དག་ཀྱང་ཧེ་རུ་ཀ་ལྟར་སྒྲུབ་པ་དང་། ཁྲོ་བོ་ལྟར་སྒྲབ་པ་སོགས་སྒྲུབ་ལུགས་ཀྱི་ཁྱད་པར་ཅི་
རིགས་སྣང་ལ། གྲུབ་ཐོབ་རྣམས་ཀྱི་མན་ངག་གི་སྒྲུབ་ཐབས་ཀྱང་མཐའ་ཡས་ཤིག་བཞུགས་པ་ལས། ད་ལམ་རྩ་བའི་རྟ་མགྲིན་ལྷན་སྐྱེས་ཇོ་བོ་ལུགས་དང་རས་ཆུང་ལུགས་ཆུ་བོ་གཅིག་འདུས་ཀྱི་
རྗེས་གནང་ཞུ་བའི་ཕྱིར་གསོལ་བ་གདབ་པ་འདི་ཡི་རྗེས་ཟློས་མཛོད། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམ་སྦྱོང་བ། དེ་རིང་བཤད་པའི་རིན་ཆེན་གཏེར། །གཙོ་བོས་
ཝཱབདག་ལ་བཀའ་དྲིན་སྩོལ།། ཅེས་ལན་གསུམ། ཐོག་མར་སྐྱབས་འགྲོ་རྒྱུན་བཤགས་འདི་ཡི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི།། སོགས་ནས། སངས་རྒྱས་འགྲུབ་

པར་ཤོག། ཅེས་ལན་གསུམ། ཨོཾ་སྭ་བྷཱ་ཝས་སྦྱངས། ཁྱེད་རང་རྣམས་མི་དམིགས་པའི་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་དང་ཉི་མའི་གདན་ལ་ཧྲཱིཿ ཡིག་དམར་པོ་ཡོངས་སུ་གྱུར་པ་
ལས་ཁྱེད་རང་རྣམས་ཁྲོ་བོའི་རྒྱལ་པོ་རྟ་མགྲིན་སྐུ་མདོག་དམར་པོ་སྦོམ་ཞིང་བརྗིད་པ་ཤིན་ཏུ་ཁྲོས་ཤིང་ཞལ་མཆེ་བ་གཙིགས་པ། སྤྱན་གསུམ་དམར་ལ་ཟླུམ་པ་སྨིན་མ་འཁྱོག་ལ་འཁྱུག་པ། དབུ་
གཙུག་ན་རྟ་མགོ་ལྗང་སྔོན་མངོན་པར་འཕགས་པ་རྟ་སྐད་དྲག་ཏུ་འཚེར་བས་ཁམས་གསུམ་དབང་དུ་སྡུད་པ་ཕྱག་གཡས་རྡོ་རྗེས་མཚན་པའི་དབྱུག་ཐོ་ནམ་མཁར་འཕྱར་ཞིང་། གཡོན་སྡིགས་མཛུབ་
ཀྱི་རྩེ་ལ་མེ་འབར་བ་ཐུགས་ཀར་འཛིན་པ། སྐུ་ལ་དུར་ཁྲོད་ཀྱི་ཆས་བརྒྱད་དང་རིན་པོ་ཆེས་བརྒྱན་པ། ཞབས་གཡས་བསྐུམ་གཡོན་བརྐྱང་པས་བདུད་བཞིའི་གདན་ལ་ཡེ་ཤེས་ཀྱི་མེ་རི་མེ་དཔུང་
འབར་བའི་དབུས་ན་བཞུགས་པར་གྱུར་པའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ་གིས་མཚན་པའི་མོས་པ་མཛོད། སློབ་དཔོན་གྱི་ཐུགས་ཀ་ནས་འོད་ཟེར་ཕྱོགས་བཅུར་འཕྲོས་རྒྱལ་བ
སྲས་བཅས་ཐམས་ཅད་དཔལ་རྟ་མགྲིན་གྱི་རྣམ་པ་ནམ་མཁའ་གང་བ་ཙམ་དུ་སྤྱན་དྲངས་ཏེ་ཁྱེད་རང་རྣམས་ལ་སིབ་སིབ་དུ་ཐིམ་པར་གྱུར་པའི་མོས་པ་མཛོད། ཨོྃ་བཛྲ་ཀྲོ་དྷ་ཧ་ཡ་གྲྀ་ཝ་ཧུ་ལུ་ཧུ་ལུ་ཧཱུྃ

ཀྴ ༄༅། །ཕཊཿ བཛྲ་ཨ་བེ་ཤ་ཡ་ཨཱཿ ཛཿ ཧཱུྃ་བྃ་ཧོཿ ཌཱ་དྲིལ་སྤོས་བསྐོར་བྱ། སླར་ཡང་སློབ་དཔོན་གྱི་ཐུགས་ཀའི་འོད་ཀྱིས་དབང་གི་ལྷ་རིགས་ལྔ་སྤྱན་དྲངས། དེ་རྣམས་
༉ ཀྱི་རིན་པོ་ཆེའི་བུམ་པ་དེ་བཞིན་གཤེགས་པ་རྣམས་ཀྱིས་བྱིན་གྱིས་བརླབས་པའི་ཆུས་ཕྱོགས་རྣམས་ནས་མཆོད་པ་དང༌། བཀྲ་ཤིས་ཀྱི་གླུ་རོལ་མོ་བསམ་གྱིས་མི་ཁྱབ་པ་དང་ལྡན་པས་དབང་བསྐུར་
བའི་མོས་པ་གྱིས། རྡོ་རྗེ་ཆེན་པོས་དབང་བསྐུར་བ། །ཁམས་གསུམ་ཀུན་གྱིས་ཕྱག་བྱས་པ། །སངས་རྒྱས་ཀུན་གྱི་གསང་གསུམ་གྱྀ། །གནས་ལས་བྱུང་བ་སྦྱིན་པར་བྱ། །ཨོཾ་སརྦ་ཏ་ཐཱ་ག་
ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། དེ་ལྟར་དབང་བསྐུར་བའི་ཆུ་རྒྱུན་གྱིས་ལུས་གང་མ་རིག་པའི་དྲི་མ་བཀྲུས། རིག་པའི་ཡེ་ཤེས་བསྐྱེད་ནས་ཆུ་རྒྱུན་གྱེན་དུ་འཁྱིལ་བ་ལས་རིགས་ཀྱི་བདག་པོ་
འོད་དཔག་མེད་ཀྱི་དབུ་བརྒྱན་པར་གྱུར་པའི་མོས་པ་མཛོད། ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། དེས་སྐུའི་རྗེས་སུ་གནང་བ་ཐོབ་པས། ལུས་ཀྱི་སྒྲིབ་པ་བག་ཆགས་དང་བཅས་པ་དག སྐུ་གསང་བ་
ཝཱབསམ་གྱིས་མི་ཁྱབ་པའི་བྱིན་རླབས་ལུས་ལ་ཞུགས་པས་སྣང་སྟོང་སྒྱུ་མ་ལྟ་བུའི་ལྷ་སྐུ་སྒོམ་པ་ལ་དབང་། འབྲས་བུ་སྐུ་རྡོ་རྗེ་འགྲུབ་པའི་སྐལ་བ་ཅན་དུ་བྱས་པ་ཡིན་ནོ། །དེ་ནས་སློབ་དཔོན་རྟ་༔

མགྲིན་དུ་གསལ་བའི་ཐུགས་ཀ་ནས་སྔགས་ཕྲེང་བྱུང་བ་ཞལ་ནས་འཐོན། ཁྱེད་རང་རྣམས་རྟ་མགྲིན་དུ་གསལ་བའི་ཞལ་དུ་ཞུགས། ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ཧྲིཧྲཱིཿ དམར་པོའི་
མཐར་གཡས་བསྐོར་དུ་འཁོད་པའི་མོས་པ་དང་བཅས་སྔགས་འདིའི་རྗེས་ཟློས་མཛོད། ཨོྃ་བཛྲ་ཀྲོ་དྷ་ཧ་ཡ་གྲྀ་ཝ་ཧུ་ལུ་ཧུ་ལུ་ཧཱུྃ་ཕཊ༔ ཅེས་ལན་གསུམ། དང་པོས་བྱིན་གྱིས་རླབས། གཉིས་པས་
དབྱེར་མེད་དུ་འདྲེས། གསུམ་པས་བརྟན་པར་གྱུར་པའི་མོས་པ་མཛོད། ཁྱེད་རང་རྣམས་སློབ་དཔོན་ལ་མེ་ཏོག་འཐོར་བཞིན་པར་འདིའི་རྗེས་ཟློས་མཛོད། བཅོམ་ལྡན་བདག་གིས་བཟུང་ལགས་
ཀྱི༑ །བདག་ལ་འགོ་བར་མཛད་དུ་གསོལ།། ཅེས་ལན་གསུམ། སློབ་དཔོན་གྱིས་མེ་ཏོག་གི་འཕྲེང་བ་འདི་ཉིད་སྔགས་འཕྲེང་དུ་བྱིན་གྱིས་བརླབས་ཏེ་ཁྱེད་རང་རྣམས་ཀྱི་སྤྱི་བོར་སྦྱིན་པའི་མོས་པ་
མཛོད༑ བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །ནུས་པ་བརྟན་པར་མཛད་དུ་གསོལ། །རྡོ་རྗེ་སློབ་མ་འདི་རྣམས་
ཀྱི་རྒྱུད་ལ་དཔལ་རྟ་མགྲིན་གྱི་སྔགས་ཀྱི་བྱིན་རླབས་དང་ནུས་མཐུ་མ་ལུས་པ་འཇུག་པར་གྱུར་ཅིག དེས་གསུང་གི་རྗེས་སུ་གནང་བ་ཐོབ་པས་ངག་གི་སྒྲིབ་པ་བག་ཆགས་དང་བཅས་པ་

༆ ༄༅། །དག གསུང་གསང་བ་བསམ་གྱིས་མི་ཁྱབ་པའི་བྱིན་རླབས་ངག་ལ་ཞུགས་པས་གྲགས་སྟོང་བྲག་ཆ་ལྟ་བུའི་སྔགས་བཟླ་བ་ལ་དབང་། འབྲས་བུ་གསུང་རྡོ་རྗེ་འགྲུབ་
༉ པའི་སྐལ་བ་ཅན་དུ་བྱས་པ་ཡིན་ནོ། །མདུན་གྱི་གཏོར་མ་འདི་ཉིད་དཔལ་རྟ་མགྲིན་དུ་བསྒོམས་ནས་དེ་ལ་མོས་གུས་གདུང་བ་བྱས་པས་ཁྱེད་རང་རྣམས་ཀྱི་སྤྱི་བོར་བྱོན་རྒྱུད་བྱིན་གྱིས་རློབས་པའི་མོས་
པ་མཛོད། རྒྱལ་བ་ཁྱབ་བདག་རྡོ་རྗེ་འཆང་ཆེན་པོ་ནས་རྩ་བའི་བླ་མའི་བར་དུ་བྱོན་པའི་རྩ་བརྒྱུད་ཀྱི་རྗེ་བཙུན་བླ་མ་རྣམས་ཀྱིས་བྱིན་གྱིས་རློབས་ཤིག ཁྱད་པར་དུ་ཡང་དཔལ་རྟ་མགྲིན་གྱི་ལྷ་ཚོགས་
འཁོར་དང་བཅས་པ་རྣམས་ཀྱིས་བྱིན་གྱིས་རློབས་ཤིག ཁྱེད་རྣམས་ལ་མཁྱེན་པའི་ཡེ་ཤེས། བརྩེ་བའི་ཐུགས་རྗེ། སྐྱོབ་པའི་ནུས་མཐུ་བསམ་གྱིས་མི་ཁྱབ་པ་མངའ་བ་ལགས་པས། རྡོ་རྗེ་
སློབ་མ་འདི་རྣམས་ཀྱི་ལུས་ཀྱི་ན་ཚ་སེམས་ཀྱི་སྡུག་བསྔལ་ལ་སོགས་འགལ་རྐྱེན་ཕྱི་ནང་གི་བར་གཅོད་ཐམས་ཅད་ཞི་ནས༑ མཐུན་རྐྱེན་ཚེ་བསོད་དཔལ་འབྱོར་ལེགས་ཚོགས་ཡོན་ཏན་སོགས་ཕུན་
ཝཱཚོགས་ཐམས་ཅད་འཕེལ་ཞིང་རྒྱས་པ་དང་། མཆོག་དང་ཐུན་མོང་གི་དངོས་གྲུབ་ཐམས་ཅད་མྱུར་དུ་འགྲུབ་པར་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་ཁྱེད་རང་རྣམས་ལ་དགྱེས་397

བཞིན་དུ་སྒོ་གསུམ་སྨིན་པར་མོས་མཛོད། ཨོྃ་བཛྲ་ཀྲོ་དྷ་ཧ་ཡ་གྲྀ་ཝ་ཧུ་ལུ་ཧུ་ལུ་ཧཱུྃ་ཕཊཿ བཛྲ་ཨ་བེ་ཤ་ཡ་ཨཱཿ ཛཿ ཧཱུྃ་བཾ་ཧོཿ དེས་ཐུགས་ཀྱི་རྗེས་སུ་གནང་བ་ཐོབ་པས་ཡིད་ཀྱི་སྒྲིབ་པ་བག་
ཆགས་དང་བཅས་པ་དག ཐུགས་གསང་བ་བསམ་གྱིས་མི་ཁྱབ་པའི་བྱིན་རླབས་ཡིད་ལ་ཞུགས་པས་རིག་སྟོང་ནམ་མཁའ་ལྟ་བུའི་ཏིང་ངེ་འཛིན་སྒོམ་པ་ལ་དབང༌། འབྲས་བུ་ཐུགས་རྡོ་རྗེ་འགྲུབ་
པའི་སྐལ་བ་ཅན་དུ་བྱས་པ་ཡིན་ནོ། །དེས་དཔལ་རྟ་མགྲིན་གྱི་རྗེས་གནང་ཕུལ་གྲུབ་ནས། སླར་ཡང་ཕྱག་རྡོར་གྱི་རྗེས་གནང་ཞུ་བའི་ཡོན་དུ་མནྜལ་འབུལ་བར་ཞུ། ཕུལ་གྲུབ་པ་
དང་༑ འོ༑ ནམ་མཁའ་དང་མཉམ་པའི་སེམས་ཅད་ཐམས་ཅད་རྡོ་རྗེ་འཛིན་པའི་གོ་འཕང་ལ་འགོད་པར་བྱ། དེའི་ཆེད་དུ་གསང་བའི་བདག་པོའི་རྗེས་གནང་ཞུ་སྙམ་པས་མ་ཡེངས་པར་གསན་
འཚལ༑ དེ་ཡང་གསང་སྔགས་ཟབ་མོའི་ཆོས་ལ་ཞུགས་པའི་སྐལ་ལྡན་རྣམས་ཀྱིས་བཅོམ་ལྡན་འདས་གསང་བའི་བདག་པོ་ལ་བློ་གཏད་འཆའ་དགོས་ཏེ་སྔགས་རྒྱུད་ཐམས་ཅད་ཀྱི་བདག་པོ་ཡིན་
པའི་ཕྱིར་རོ། །ལྷག་པའི་ལྷ་འདི་ཉིད་ཀྱི་སྒྲུབ་ཐབས་རྒྱུད་སྡེ་བཞི་ཀ་ནས་གསུངས་པ་མཐའ་ཡས་པ་ཞིག་ཡོད་ཀྱང་ཁ་བ་ཅན་གྱི་ཕྱོགས་སུ་སྔོན་དུ་ཕྱག་ན་རྡོ་རྗེ་ཆེ་བ་བཞིའམ་དགུར་གྲགས་པ་

༄༅། །ལས། གཏུམ་པོ་ཁྱུང་གིས་ཆེ་བ་སྟེ། འདི་གང་ལ་བརྟེན་པའི་རྒྱུད་ནི་གསང་བ་མངོན་པར་བསྟན་པ་ཞེས་བྱ་བ་ཡིན་ཅིང་། འདི་ཡི་རྒྱ་གཞུང་ནི་སློབ་དཔོན་ལས་ཀྱི་
རྡོ་རྗེས་མཛད་པ་རྣམས་ཡིན། ཆོས་སྐོར་འདི་རྣམས་གསང་བའི་བདག་པོ་ཕྱག་ན་རྡོ་རྗེས་སློབ་དཔོན་ལས་ཀྱི་རྡོ་རྗེ་ལ་དངོས་སུ་གནང་བ་སྟེ། སློབ་དཔོན་འདི་ནི་ཆུང་ངུའི་དུས་ན་ནམ་མཁའ་ནས་
ཕྱག་ན་རྡོ་རྗེ་སྒྲུབས་ཤིག་ཅེས་པའི་སྒྲ་བྱུང་ནས་བསྒྲུབས་པས། ཕྱག་ན་རྡོ་རྗེས་བྱིན་གྱིས་བརླབས་ཤིང་ཞལ་བསྟན་གདམས་པ་གནང་ནས་སྒྲབ་རྟེན་ཤིང་གི་རྡོ་རྗེ་རྩེ་ལྔ་པ་ཞིག་ཡོད་པ་དེས་དམག
བཟློག་པ་ལ་སོགས་པའི་འཕྲིན་ལས་ཐམས་ཅད་མཛོད་པས་ན་ལས་ཀྱི་རྡོ་རྗེར་གྲགས། དེས་ཐང་ལོ་པ་ལ་གནང་། དེས་ཤིང་ལོ་པ། དེས་ཀརྞ་རི་པ། དེས་ཝ་ལ་ཙཎྜ། དེ་ལས་རྗེ་བཙུན་
རས་ཆུང་པས་གསན་པ་ཡིན་ཏེ། དེ་ཡང་རྗེ་རས་ཆུང་པ་དགུང་ལོ་བཅོ་ལྔ་ཙམ་བཞེས་པའི་དུས་སུ་སྔ་སོར་ནས་ཁྲུ་སློག་མང་པོ་མཛད་པ་ཀླུ་ལ་ཕོག་ཐུག་མང་དུ་ཤོར་བའི་རྐྱེན་གྱིས་སྙུན་མཛེ་དྲག་པོ་
ཝཱ བློ་བུར་དུ་བྱུང་སྟེ་ཤིན་ཏུ་འོ་བརྒྱལ་བར་བཞུགས་པ་རྒྱ་གར་གྱི་ཨ་ཙ་ར་གསུམ་དང་མཇལ། དེ་རྣམས་ཀྱི་སྙིང་རྗེའི་བསམ་པས་རྗེ་བཙུན་རས་ཆུང་པ་རྒྱ་གར་དུ་འཁྲིད་དེ་བླ་མ་ཝ་ལ་ཙནྜའི་དྲུང་དུ་༔

བསྐྱལ༑ བླ་མས་ཀྱང་ཕྱག་རྡོར་གཏུམ་པོའི་ཆོས་བསྐོར་འདི་རྣམས་རས་ཆུང་པ་ལ་གནང་ནས་གནས་དེ་ཉིད་དུ་སྒྲུབ་པ་མཛད་པས་རིང་པོར་མ་ལོན་པར་སྙུན་མཛེ་ལས་ཡོངས་སུ་གྲོལ། དེ་ནས་
བོད་དུ་ཕེབས་ཏེ་ཆོས་སྐོར་རྣམས་དར་རྒྱས་སུ་མཛད་པ་ཡིན་ཅིང་། འདི་ལ་སྒྲུབ་ཐབས་དཀྱིལ་འཁོར་དུ་བྱས་པ་ལ་ཡང་། ཕྱི་སྒྲུབ་ལྷ་ལྔ་མ། ནང་སྒྲུབ་ལྷ་བཅུ་གསུམ་མ། གསང་སྒྲུབ་ལྷ་ཉེར་
གཅིག་མ་རྣམས་སུ་ཡོད་ཅིང༌། དཀྱིལ་འཁོར་དང་མ་འབྲེལ་བ་གཙོ་རྐྱང་གི་སྒྲུབ་ཐབས་གཏུམ་ཆེན་སྲུང་བའི་མཁར་དང༌། གཏུམ་ཆུང་མེ་འབར་གཉིས་ཡོད་པ་ལས། ད་ལམ་གཏུམ་ཆེན་སྲུང་
བའི་མཁར་གྱི་རྗེས་གནང་ཞུ་བའི་དོན་དུ་གསོལ་བ་གདབ་པ་འདིའི་རྗེས་ཟློས་མཛོད། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམ་སྦྱོང་བ། །དེ་རིང་བཤད་པའི་རིན་ཆེན
གཏེར༑ །གཙོ་བོས་བདག་ལ་བཀའ་དྲིན་སྩོལ།། ཅེས་ལན་གསུམ། ཨོཾ་སྭ་བྷཱ་ཝས་སྦྱངས། སྟོང་པའི་ངང་ལས་ཁྱེད་རང་རྣམས་ཕྱག་ན་རྡོ་རྗེ་གཏུམ་པོ་སྐུ་མདོག་མཐིང་ནག་ཞལ་གཅིག་ཕྱག་གཉིས་
སྤྱན་གསུམ་མཆེ་བ་གཙིགས་པ། ཕྱག་གཡས་རྡོ་རྗེ་སེར་པོ་རྩེ་ལྔ་པ་ནམ་མཁའ་ལ་འཕྱར་ཞིང་། གཡོན་ཐུགས་ཀར་སྡིག་མཛུབ་མཛད་པས་བགེགས་རྣམས་ལ་གཟིར་བ། སྣ་ཚོགས་པདྨ་དང་ཉི་༔

༄༅། །མའི་སྟེང་དུ་གཡོན་བརྐྱང་བའི་སྟབས་ཀྱིས་བཞུགས་པ། སྦྲུལ་ནག་པོས་བརྒྱན་པ། ཁྲོ་བོའི་རྒྱན་དང་ཆ་ལུས་ཡོངས་སུ་རྫོགས་པ།བ་སྤུའི་བུ་ག་ཐམས་ཅད་ཁྱུང་
སྔོ་ནག་གིས་གཏམས་ཤིང་མེ་དཔུང་འབར་བའི་དབུས་ན་བཞུགས་པར་གྱུར་པའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ་གིས་མཚན་པ་གསལ་ཐོབ། སློབ་དཔོན་གྱི་ཐུགས་ཀ་ནས་འོད་
ཟེར་ཕྱོགས་བཅུར་འཕྲོས་རྒྱལ་བ་སྲས་བཅས་ཐམས་ཅད་ཕྱག་ན་རྡོ་རྗེའི་སྐ་གསུང་ཐུགས་ཀྱི་རྣམ་པར་ནམ་མཁའ་གང་བ་ཙམ་དུ་སྤྱན་དྲངས་ནས་ཁྱེད་རང་རྣམས་ལ་སིབ་སིབ་དུ་ཐིམ་པར་གྱུར་པའི་
མོས་པ་མཛོད། ཌཱ་དྲིལ་སྤོས་བསྐོར་བྱ། ཡང་སློབ་དཔོན་དཔལ་གསང་བའི་བདག་པོར་གསལ་བའི་སྤྱི་བོར་འཁོར་ལོའི་ཁྱུང་དཀར་པོ། མགྲིན་པར་པདྨའི་ཁྱུང་དམར་པོ། ཐུགས་ཀར་རྡོ་རྗེའི་ཁྱུང་
སྔོན་པོ། ལྟེ་བར་རིན་པོ་ཆེའི་ཁྱུང་སེར་པོ། གསང་གནས་སུ་རལ་གྲིའི་ཁྱུང་ལྗང་ཁུ། དཔག་ཏུ་མེད་པ་འཕྲོས་ཁྱེད་རང་རྣམས་གསང་བའི་བདག་པོར་གསལ་བའི་གནས་ལྔར་ཐིམ་པའི་མོས་པ་
ཝཱ མཛོད༑ ཁྱུང་རིགས་ལྔའི་ཙཀླི་གནས་ལྔར་འཇོག ཨོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུྃ་ཕཊཿ བཛྲ་ཨ་བེ་ཤ་ཡ་ཧཱུྃ ཛཿ ཧཱུྃ་བཾ་ཧོཿ སླར་ཡང་སློབ་དཔོན་གྱི་ཐུགས་ཀའི་འོད་ཀྱིས་དབང་གི་ལྷ་རིགས་ལྔ་སྤྱན་ལྩ

དྲངས༑ དེ་རྣམས་ཀྱིས་རིན་པོ་ཆེའི་བུམ་པ། དེ་བཞིན་གཤེགས་པ་རྣམས་ཀྱིས་བྱིན་གྱིས་རླབས་པའི་ཆུས་ཕྱོགས་རྣམས་ནས་མཆོད་པ་དང་། བཀྲ་ཤིས་ཀྱི་གླ་རོལ་མོ་བསམ་གྱིས་ཁྱབ་ང
ལྡན་པས་དབང་བསྐུར་བའི་མོས་པ་མཛོད། རྡོ་རྗེ་ཆེན་པོས་དབང་བསྐུར་བ། །ཁམས་གསུམ་ཀུན་གྱིས་ཕྱག་བྱས་པ། །སངས་རྒྱས་ཀུན་གྱི་གསང་གསུམ་གྱིས། །གནས་ལས་བྱུང་བ་སྦྱིན
པར་བྱ། །ཨོཾ་སརྦ་ཏ་ཐཱ་ནས་ཤྲཱི་ཡེ་ཧཱུཾ། དེ་ལྟར་དབང་བསྐུར་བའི་ཆུ་རྒྱུན་གྱིས་ལུས་གང་། མ་རིག་པའི་དྲི་མ་བཀྲུས།རིག་པའི་ཡེ་ཤེས་བསྐྱེད་ནས་ཆུ་རྒྱུན་གྱེན་དུ་འཁྱིལ་བ་ལས་རིགས་ཀྱི་
བདག་པོ་མི་བསྐྱོད་པས་དབུ་བརྒྱན་པར་གྱུར་པའི་མོས་པ་མཛོད། སུ་པྲ་ཏིཥྛ་བཛྲ་ཡེ་སྭཱ་ཧཱ། དེས་སྐའི་རྗེས་སུ་གནང་བ་ཐོབ་པས་ལུས་ཀྱི་སྒྲིབ་པ་བག་ཆགས་དང་བཅས་པ་དག སྐུ་གསང་བ་
བསམ་གྱིས་མི་ཁྱབ་པའི་བྱིན་རླབས་ལུས་ལ་ཞུགས་པ་དང་། སྣང་སྟོང་སྒྱུ་མ་ལྟ་བུའི་ལྷ་སྐུ་སྒོམ་པ་ལ་དབང་། འབྲས་བུ་སྐུ་རྡོ་རྗེ་འགྲུབ་པའི་སྐལ་བ་ཅན་དུ་བྱས་པ་ཡིན་ནོ།། དེ་ནས། སློབ་
དཔོན་ཕྱག་ན་རྡོ་རྗེ་གཏུམ་པོ་ཁྲག་ཐོག་ཏུ་གསལ་བའི་ཐུགས་ཀ་ནས་སྔགས་འཕྲེང་འོད་ཟེར་དང་བཅས་པ་འཕྲོས། ཁྱེད་རང་རྣམས་ཕྱག་ན་རྡོ་རྗེར་གསལ་བའི་སྙིང་ཁའི་སྔགས་འཕྲེང་ལ་ཐིམ་པའི་

༄༅། །མོས་པ་དང་བཅས་སྔགས་འདིའི་རྗེས་ཟློས་མཛོད། ཨོཾ་བཛྲ་ཙནྜ་མ་ཧཱ་རོ་ཥ་ཎ་ཧཱུཾ་ཕཊཿ ག་རུ་ཌཱ་ཙ་ལེ་ཙ་ལེ་ཧཱུཾ་ཕཊཿ ཅེས་ལན་གསུམ། དང་པོས་བྱིན་གྱིས་
རླབས༑ གཉིས་པས་དབྱེར་མེད་དུ་འདྲེས། གསུམ་པས་བརྟན་པར་གྱུར་པའི་མོས་པ་མཛོད། ཁྱེད་རང་རྣམས་སློབ་དཔོན་ལ་མེ་ཏོག་འཐོར་བཞིན་པར་འདིའི་རྗེས་ཟློས་མཛོད། བཅོམ་ལྡན་
བདག་གིས་བཟུང་ལགས་ཀྱི། །བདག་ལ་འགོ་བར་མཛད་དུ་གསོལ།། ལན་གསུམ། མེ་ཏོག་གི་འཕྲེང་བ་འདི་ཉིད་སྔགས་འཕྲེང་དུ་བྱིན་གྱིས་རླབས་ཏེ་ཁྱེད་རང་རྣམས་ཀྱི་སྤྱི་བོར་སྦྱིན་པའི་མོས་པ་
མཛོད༑ བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །ནུས་པ་བརྟན་པར་མཛད་དུ་གསོལ། །རྡོ་རྗེ་སློབ་མ་འདི་རྣམས་
ཀྱི་རྒྱུད་ལ་དཔལ་ཕྱག་ན་རྡོ་རྗེའི་སྔགས་ཀྱི་བྱིན་རླབས་དང་ནུས་མཐུ་མ་ལུས་པ་འཇུག་པར་གྱུར་ཅིག དེས་གསུང་གི་རྗེས་སུ་གནང་བ་ཐོབ་པས། ངག་གི་སྒྲིབ་པ་བག་ཆགས་དང་བཅས་པ་
གླ
ཝཱ དག གསུང་གསང་བ་བསམ་གྱིས་མི་ཁྱབ་པའི་བྱིན་རླབས་ངག་ལ་ཞུགས་པས་གྲགས་སྟོང་བྲག་ཆ་ལྟ་བུའི་སྔགས་བཟླ་བ་ལ་དབང་། འབྲས་བུ་གསུང་རྡོ་རྗེ་འགྲུབ་པའི་སྐལ་བ་ཅན་དུ་བྱས་པ་༔

ཡིན་ནོ། །གཏོར་མ་འདི་ཉིད་དཔལ་ཆེན་གསང་བའི་བདག་པོར་གསལ་བ་ཁྱེད་རང་རྣམས་ཀྱི་སྤྱི་བོར་བྱོན། མོས་གུས་ཀྱིས་གསོལ་བ་བཏབ་པས་སྐུ་གསུང་ཐུགས་ཀྱི་དངོས་གྲུབ་མ་ལུས་པ་སྩོལ་
བར་མོས་མཛོད། ༀ་ཨཱཿ ཧཱུྃ། རྒྱལ་བ་ཁྱབ་བདག་རྡོ་རྗེ་འཆང་ཆེན་པོ་ནས་རྩ་བའི་བླ་མའི་བར་གྱི་རྩ་བརྒྱུད་རྗེ་བཙུན་བླ་མས་བྱིན་གྱིས་རློབས་ཤིག ྋབཅོམ་ལྡན་འདས་དཔལ་གསང་བའི་བདག་
པོ་གཏུམ་པོ་ཁྱུང་གི་ལྷ་ཚོགས་སངས་རྒྱས་བྱང་ཆུབ་སེསདཔའི་ཚོགས་དང་བཅས་པ་ཁྱེད་རྣམས་ལ་མཁྱེན་པའི་ཡེ་ཤེས། བརྩེ་བའི་ཐུགས་རྗེ། མཛད་པའི་འཕྲིན་ལས། སྐྱོབ་པའི་ནུས་མཐུ་
བསམ་གྱིས་མི་ཁྱབ་པ་མངའ་བ་ལགས་པས། དེང་འདིར་རྡོ་རྗེ་སློབ་མ་དམ་པའམ་སྦྱིན་པའི་བདག་པོ་འདི་རྣམས་ཀྱི་ལུས་ལ་སྐ་ཡི་སྒོ་ནས་བྱིན་གྱིས་རློབས་ཤིག ངག་ལ་གསུང་གི་སྒོ་ནས་བྱིན་གྱིས་
རློབས་ཤིག ཡིད་ལ་ཐུགས་ཀྱི་སྒོ་ནས་བྱིན་གྱིས་རློབས་ཤིག ཡོན་ཏན་འཕྲིན་ལས་དང་བཅས་པའི་སྒོ་ནས་བྱིན་གྱིས་རློབས་ཤིག ད་ལྟ་ཉིད་དུ་བྱིན་གྱིས་རློབས་ཤིག མྱུར་བ་ཉིད་དུ་བྱིན་
གྱིས་རློབས་ཤིག འདུག་ས་འདི་རུ་བྱིན་གྱིས་རློབས་ཤིག སྟན་ཐོག་འདི་རུ་བྱིན་གྱིས་རློབས་ཤིག རྡོ་རྗེ་སློབ་མ་འདི་རྣམས་ཀྱི་ནད་གདོན་སྡིག་སྒྲིབ་བར་གཅོད་མི་མཐུན་པའི་ཕྱོགས་ཐམས་ཅད་

#| ༄༅། །ཞི་བ་དང༌། མཐུན་རྐྱེན་ལེགས་ཚོགས་ཐམས་ཅད་འཕེལ་ཞིང་རྒྱས་པར་བྱིན་གྱིས་རློབས་ཤིག བྱེ་བྲག་ཏུ་ཡང་རྡོ་རྗེའི་སློབ་མ་འདི་རྣམས་ལ་གནོད་ཅིང་འཚེ་བར་བྱེད་
༈ པའི་སྟེང་གདོན་གཟའ་དང་རྒྱུ་སྐར། འོག་གདོན་ས་བདག་ཀླུ་གཉན། བར་ལྷ་མ་སྲིན་སྡེ་བརྒྱད་ཀྱིས་གནོད་པ་ཐམས་ཅད་དུས་ད་ལྟ་ཉིད་དུ་ཚར་གཅོད་པ་དང་ཞི་བའི་འཕྲིན་ལས་མཛད་དུ་
གསོལ༑ བྱང་ཆུབ་མ་ཐོབ་ཀྱི་བར་དུ་སྲུང་ཞིང་སྐྱོང་བ་དང་སྦ་བར་མཛད་དུ་གསོལ། མཆོག་དང་ཐུན་མོང་གི་དངོས་གྲུབ་མ་ལུས་པ་ཡིད་བཞིན་དུ་སྩོལ་བར་མཛད་དུ་གསོལ། མདོར་ན་བཅོམ་
ལྡན་འདས་དཔལ་གསང་བའི་བདག་པོ་ཁྱོད་ཀྱི་གོ་འཕང་ཚེ་འདི་ཉིད་ལ་བདེ་བླག་ཏུ་ཐོབ་པར་མཛད་དུ་གསོལ། ཨོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུྃ་ཕཊཿ ག་རུ་ཌཱ་ཙཱ་ལེ་ཙཱ་ལེ་ཧཱུྃ་ཕཊཿ ཀཱ་ཡ་སིདྡྷི་
ཨོཾ༑ ཝཀ་སིདྡྷི་ཨཱཿ ཙིཏྟ་སིདྡྷི་ཧཱུཾ། ཨོཾ་ཨཱཿ ཧཱུཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། དེ་དག་ནི་ཤིན་ཏུ་རྒྱས་པའོ། །དེ་ལས་བསྡུས་ན། དུས་གསུམ་སངས་རྒྱས་ཐམས་ཅད་ཀྱི། །སྐུ་གསུང་ཐུགས་ཀྱིས་བྱིན་
ཝཱ རླབས་ཤིང༌། །དངོས་གྲུབ་རྣམ་གཉིས་འབྱུང་འགྱུར་བའི།།གཏོར་མའི་དབང་བསྐུར་སྦྱིན་པར་བྱ། །ཨོཾ་བཛྲ་ཙཎྜ་ནས་ཏིཥྛ་བཛྲ་ཡེ་སྭཱ་ཧཱ། ཞེས་སྔགས་བཟླ་བཞིན་གཏོར་མའི་དབང་བསྐུར་རོ།། དེས་

ཐུགས་ཀྱི་རྗེས་སུ་གནང་བ་ཐོབ་པས་ཡིད་ཀྱི་སྒྲིབ་པ་བག་ཆགས་དང་བཅས་པ་དག ཐུགས་གསང་བ་བསམ་གྱིས་མི་ཁྱབ་པའི་བྱིན་རླབས་ཡིད་ལ་ཞུགས་པས་རིག་སྟོང་ནམ་མཁའ་ལྟ་བུའི་ཏིང་ངེ་
འཛིན་སྒོམ་པ་ལ་དབང་། འབྲས་བུ་ཐུགས་རྡོ་རྗེ་འགྲུབ་པའི་སྐལ་བ་ཅན་དུ་བྱས་པ་ཡིན་ནོ། །དེས་ཕྱག་རྡོར་གྱི་རྗེས་གནང་ཕུལ་གྲུབ་ནས། སླར་ཡང་ཡེ་ཤེས་ཁྱུང་ཁྲའི་རྗེས་གནང་ཞུ་བའི་ཡོན་དུ་
མཎྜལ་འབུལ་བར་ཞུ། ཕུལ་གྲུབ་པ་དང་། འོ༑ བཅོམ་ལྡན་འདས་དཔལ་རྡོ་རྗེ་སེམས་དཔའ་སྣ་ཚོགས་གཙོ་བོ་ཉིད་གདུག་པའི་ཀླུ་དང་དུག་དང་འབྱུང་པོའི་ནད་ལ་སོགས་པ་འཇོམས་ཤིང་འདུལ་
བའི་ཕྱིར་ཡེ་ཤེས་ཁྱུང་གི་རྣམ་པར་བཞེངས་པ་སྟེ། འདིའི་ལྷ་སྔགས་དུས་ཀྱིས་འཁོར་ལོའི་རྒྱུད་ནས་གསུངས་པ་ཡིན་ལ། འོན་ཀྱང་འདི་ལ་ཁྱུང་ཁྲ་རྒྱུད་ལུགས་དང་། མན་ངག་ལུགས་གཉིས་
ལས༑ འདི་ནི་དུས་ཀྱི་འཁོར་ལོའི་རྒྱུད་ལ་བརྟེན་པ་ཡིན་མོད་ཀྱི། གཙོ་བོ་ནཱ་རོ་པའི་མན་ངག་ཕལ་མཐིང་པ་ནས་བརྒྱུད་པ་ས་སྐྱ་པའི་ལྕགས་རྭའི་ཁོངས་ལས་མི་འདའ་བའི་གསེར་ཆོས་ཀྱི་ནང་ཚན་
ཡིན་པས་ཟབ་མོར་གྲགས་ཤིང་། ལས་ཚོགས་ཀྱང་ཀླུ་ནད་གསོ་བ། གག་ལྷོག་བཅོས་པ། དུག་གི་བཅུད་ལེན།ྋ བྱ་ཁྱི་གནམ་གསུམ་བཅོས་ཐབས་སོགས་མན་ངག་རྣོན་པོ་མང་དུ་བཞུགས་པ་་

# ༄༅། །ཡིན་པའི་ཕྱིར། དེ་ལྟར་མན་ངག་ལུགས་ཀྱི་རྗེས་གནང་ཞུ་བའི་དོན་དུ་གསོལ་བ་གདབ་པ་འདིའི་རྗེས་ཟློས་མཛོད། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་
འཁོར་ལོ་རྣམ་སྦྱོང་བ། །དེ་རིང་བཤད་པའི་རིན་ཆེན་གཏེར། །གཙོ་བོས་བདག་ལ་བཀའ་དྲིན་སྩོལ།། ཅེས་ལན་གསུམ། ཨོཾ་སྭ་བྷཱ་ཝས་སྦྱངས། སྟོང་པའི་ངང་ལས་པད་ཉིའི་སྟེང་དུ། ཕུ
ཡིག་ལས་ཀླུ་རྒྱལ་སོག་མ་མེད་ཉལ་སྟབས་སུ་གནས་པའི་སྟེང་དུ། ཀྑཱི་མཐིང་ག་ལས་ཁྱེད་རང་རྣམས་ཡེ་ཤེས་ཁྱུང་ཁྲ་ཙོག་པུའི་ཚུལ་གྱིས་བཞུགས་པ། བརླ་མན་ཆད་སའི་རང་བཞིན་སེར་
པོ༑ ལྟོ་བ་ཆུའི་རང་བཞིན་དཀར་པོ། སྟོད་མེའི་རང་བཞིན་དམར་པོ། མགོ་བོ་རླུང་གི་རང་བཞིན་ནག་པོ། སྤྱི་གཙུག་ཡེ་ཤེས་ཀྱི་རང་བཞིན་སྔོན་པོ། གཤོག་པ་ནམ་མཁའི་རང་བཞིན་ཁ་
དོག་སྣ་ཚོགས་པ། སྤྲིན་སྣ་ལྔ་ལ་རྒྱབ་བརྟེན་པ། ཕྱག་གཡས་སྐྱབས་སྦྱིན་དང་གཡོན་སྡིགས་མཛུབ་མཛད་པ། གནམ་ལྕགས་ཀྱི་རྭ་གཉིས་ཀྱི་དབུས་ན་ཀླུའི་རྒྱལ་པོའི་གཙུག་གི་ནོར་བུ་འཕྲོག་པ་
ཝཱ་རྒྱན་དུ་མཛེས་པ། མེ་དཔུང་དྲག་ལ་རྩུབ་པའི་དབུས་ན་བཞུགས་པ། ཁྱེད་རང་རྣམས་ཀྱི་མགྲིན་པར་ཁྱུང་རིགས་ལྔ། སྙིང་གར་སྙིང་པོ་ཡི་གེ་ལྔ་གསལ་ཐོབ། མདུན་གྱི་ཚོམ་བུ་དེ་ཉིད་ཀྱང་

ཁྱེད་རང་རྣམས་ཀྱིས་བསྒོམས་པ་དང་འདྲ་བའི་ཡེ་ཤེས་ཁྱུང་ཁྲ་དངོས་སུ་བཞུགས་པར་མོས་ལ། སློབ་དཔོན་ལ་མོས་གུས་གདུང་བ་བྱས་པས། སློབ་དཔོན་གྱི་ཐུགས་ཀ་ནས་འོད་ཟེར་
འཕྲོས༑ མདུན་བསྐྱེད་དང་ཕྱོགས་བཅུའི་སངས་རྒྱས་བྱང་སེམས་ཐམས་ཅད་ཀྱི་ཐུགས་རྒྱུད་བསྐུལ། ཐུགས་ཀ་ནས་འོད་ཟེར་འཕྲོས། མཁའ་སྤྱོད་ཀྱི་གནས་ནས་ཁྱུང་རིགས་ལྔའི་སྐུ་ཆེ་ཆུང་
བསམ་གྱིས་མི་ཁྱབ་པ་སྤྱན་དྲངས་ཏེ། ཁྱེད་རང་རྣམས་ཀྱི་ལུས་ལ་ཆར་ཆེན་པོ་བབས་པ་བཞིན་སིབ་སིབ་ཐིམ་པའི་མོས་པ་མཛོད། ཨོཾ་པཀྵི་སྭཱ་ཧཱ། བཛྲ་ཨ་བེ་ཤཱ་ཡ་ཧཱུཾ། ཛཿ ཧཱུྃ་བཾ་ཧོཿ དེས་
སྐུའི་རྗེས་སུ་གནང་བ་ཐོབ་པས་སོགས་གོང་བཞིན་བརྗོད། ཡང་སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་ཐུགས་རྒྱུད་བསྐལ། མདུན་བསྐྱེད་ལྷ་དྲུག་པོ་སོ་སོའི་ཐུགས་ཀ་ནས་
རང་རང་གི་སྔགས་བྱུང་སྟེ། ཁྱེད་རང་རྣམས་ཀྱི་སྙིང་གར་ཐིམ། ཡང་སངས་རྒྱས་ཐམས་ཅད་ཀྱི་ཐུགས་ཀ་ནས་སྔགས་དགུག་ཅིང་བསྟིམ་པའི་མོས་པ་དང་བཅས་འདིའི་རྗེས་ཟློས་མཛོད། ཨཾ་
པཀྵི་སྭཱ་ཧཱ། བཛྲ་གྀ་རུ་ཊ་ཧཱུྃ་ཕཊ། རཏྣ་ག་རུ་ཊ་ཧཱུྃ་ཕཊ། པདྨ་ག་རུ་ཊ་ཧཱུྃཧཱུཾ་ཕཊ། ཀརྨ་ག་རུ་ཊ་ཧཱུྃ་ཕཊ། བུདྡྷ་ག་རུ་ཊ་ཧཱུྃ་ཕཊ། ཅེས་ལན་གསུམ། དང་པོས་བྱིན་གྱིས་རླབས། གཉིས་པས་

# ༄༅། །དབྱེར་མེད་དུ་འདྲེས། གསུམ་པས་བརྟན་པར་བྱས་པའི་མོས་པ་མཛོད། ཁྱེད་རང་རྣམས་སློབ་དཔོན་ལ་མེ་ཏོག་འཐོར་བཞིན་དུ་འདིའི་རྗེས་ཟློས་མཛོད། བཅོམ་
༴ ལྡན་བདག་གིས་བཟུང་ལགས་ཀྱི། །བདག་ལ་འགོ་བར་མཛད་དུ་གསོལ།། ཅེས་ལན་གསུམ། མེ་ཏོག་གི་འཕྲེང་བ་འདི་ཉིད་སྔགས་འཕྲེང་དུ་བྱིན་གྱིས་བརླབས་ཏེ་ཁྱེད་རང་རྣམས་ཀྱི་སྤྱི་བོར་སྦྱིན་
པའི་མོས་པ་མཛོད། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །ནུས་པ་བརྟན་པར་མཛད་དུ་གསོལ། །རྡོ་རྗེ་སློབ་
མ་འདི་རྣམས་ཀྱི་རྒྱུད་ལ་ཡེ་ཤེས་ཁྱུང་ཁྲའི་སྐུ་གསུང་ཐུགས་ཀྱི་བྱིན་རླབས་དང་ནུས་མཐུ་མ་ལུས་པ་འཇུག་པར་གྱུར་ཅིག དེས་གསུང་གི་རྗེས་སུ་གནང་བ་ཐོབ་པས་སོགས། དེ་ནས་སློབ་དཔོན་གྱི་
ཐུགས་ཀ་ནས་འོད་ཟེར་འཕྲོས། མདུན་བསྐྱེད་དང་ཕྱོགས་བཅུའི་སངས་རྒྱས་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀྱི་བྱིན་རླབས་ཐམས་ཅད་ཕྱག་མཚན་དཔག་ཏུ་མེད་པའི་རྣམ་པར་སྤྱན་
ཝཱདྲངས་ཏེ། ཁྱེད་རང་རྣམས་ཀྱི་ཐུགས་ཀའི་ས་བོན་ལ་ཐིམ་པའི་མོས་པ་མཛོད། དེས་ཐུགས་ཀྱི་རྗེས་སུ་གནང་བ་ཐོབ་པས་སོགས། ཡང་གཏོར་མ་འདི་ཉིད་བཅོམ་ལྡན་འདས་ཡེ་ཤེས་ཁྱུང་ཁྲར་

བསྒོམ༑ དེ་ལ་མོས་གུས་དུང་བ་བྱས་པས། ཁྱེད་རང་རྣམས་ཀྱི་སྤྱི་བོར་བྱོན་རྒྱུད་བྱིན་གྱིས་རླབས་པའི་མོས་པ་མཛོད། ཕྱོགས་བཅུ་དུས་གསུམ་ན་བཞུགས་པའི་རྩ་བརྒྱུད་ཀྱི་དཔལ་ལྡན་བླ་མ་
ཀྟྲི དམ་པ་རྣམས་ཀྱི་སྐ་གསུང་ཐུགས་ཀྱིས་བྱིན་གྱིས་རློབས་ཤིག ཁྱད་པར་དུ་ཡང་ཡེ་ཤེས་ཁྱུང་ཁྲའི་ལྷ་ཚོགས་ཀྱིས་བྱིན་གྱིས་རློབས་ཤིག རྡོ་རྗེ་སློབ་མ་འདི་རྣམས་ཀྱི་ཕྱི་ནང་གི་འགལ་རྐྱེན་བར་
གཅོད་ཐམས་ཅད་ཞི་ནས་མཐུན་རྐྱེན་ཚེ་བསོད་དཔལ་འབྱོར་ཐམས་ཅད་འཕེལ་ཞིང་རྒྱས་པར་བྱིན་གྱིས་རློབས་ཤིག བྱེ་བྲག་ཏུ་ཡང་རྡོ་རྗེ་སློབ་མ་འདི་རྣམས་ལ་གནོད་ཅིང་འཚེ་བར་བྱེད་པའི་སྟེང་
གདོན་གཟའ་དང་རྒྱུ་སྐར། འོག་གདོན་ས་བདག་ཀླུ་གཉན། བར་ལྷ་མ་སྲིན་སྡེ་བརྒྱད་ཀྱི་གནོད་པ་ཐམས་ཅད་དུས་ད་ལྟ་ཉིད་དུ་ཚར་གཅོད་པ་དང་། ཞི་བའི་འཕྲིན་ལས་མཛད་དུ་གསོལ། ཅེས་
གསོལ་བ་བཏབ་པས་དགྱེས་བཞིན་སྤྱི་བོ་ནས་ཐིམ་པར་གྱུར་པའི་མོས་པ་མཛོད། དེ་རྣམས་ཀྱི་སྐ་གསུང་ཐུགས་རྩ་བ་དང་ཡན་ལག་གི་དམ་ཚིག་རྣམས་མ་ཉམས་པར་སྲུང་སྙམ་པས་འདིའི་རྗེས་
ཟློས་མཛོད། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི། །སླར་ཡང་གཏང་རག་གི་སླད་དུ་མཎྜལ་འབུལ་བར་ཞུ། ཞེས་ཕུལ་དུ་བཅུག རྗེས་བསྡུ་ཆོག་ནི། མཆོད་ཞལ་

༆ ༄༅། །གསོས་ཏེ། ཨོཾ་བཛྲ་ཨཉྙཾ་པྲ་ཏཱིཙྪ་སྭཱ་ཧཱ། པཱ་ཏྱཾ་ནས་ཤཔྟའི་བར་གྱིས་མཆོད་ཅིང་ཌཱ་དྲིལ་བྱ། བསྟོད་པ་ནི། ཧྲཱིཿ ལས་སྐྱེས་པའི་རྟ་མཆོག་སྐུ། །ཉི་མའི་འོད་མཚུངས་ཉོན་
མོངས་བསྲེག །བདུད་བཞི་རྣམ་པར་འཇོམས་མཛད་པའི། །དཔའ་བོ་རྟ་མགྲིན་ཕྱག་འཚལ་བསྟོད། །ལྕང་ལོ་ཅན་གྱི་གནས་མཆོག་དམ་པ་རུ། །གསང་སྔགས་རིག་སྔགས་ཀུན་གྱི་བདག་པོ་
སྟེ༑ །ལོག་འདྲེན་བགེགས་ཀྱི་ཚོགས་རྣམས་འཇོམས་མཛད་པའི། །གསང་བདག་ཕྱག་ན་རྡོ་རྗེར་ཕྱག་འཚལ་བསྟོད། །དམིགས་མེད་ཐུགས་རྗེ་ཆེན་པོའི་ངང་ཉིད་ལས། །ཐབས་ལ་མཁས་
༈པས་གདུག་པ་འདུལ་བའི་ཕྱིར། །གསང་བའི་བདག་པོའི་ཐུགས་ཀྱི་སྤྲུལ་པ་སྟེ། །བདེ་གཤེགས་མཁའ་ལྡིང་ཚོགས་ལ་ཕྱག་འཚལ་བསྟོད། །ཨོཾ་བཛྲ་སཏྭ་ས་མ་ཡ༴ མ་ཧཱ་ས་མ་ཡ་སཏྭ་ཨཱཿ
ཞེས་ཡིག་བརྒྱ་དྲིལ་གསིལ། མ་འབྱོར་བ་དང་ཉམས་པ་དང་། །གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིད་སྩལ་བ། །དེ་ཡང༴ འདིར་ནི་གཟུགས༴ འགྲོ་བའི་དོན༴ ནད་
ཝཱམེད་ཚེ་དང༴ མཆོག་རྣམས༴ སུ་པྲ་ཏིཥྛ་བཛྲ་ཡེ་སྭཱ་ཧཱ། ཞེས་ཡེ་ཤེས་པ་བསྟིམ། དགེ་བསྔོ་བཀྲ་ཤིས་བརྗོད་དོ། །ཅེས་རྟ་ཕྱག་ཁྱུང་གསུམ་གྱི་སློབ་མ་རྗེས་འཛིན་དབང་སྒྲུབ་རྗེས་གནང་གཟིགས་བདེའི་ནག་འགྲོས་བཀླག་ཆོག་

རྗེ་བཀའ་དྲིན་གསུམ་ལྡན་གོང་མའི་གཟིམ་ཟུར་མགྲོན་མི་ཕམ་དབང་ནོར་གང་ནས་བཀྲ་ཤིས་ལྷ་རེག་རིན་འཁོར་ཕྱོགས་ཀྱི་གྲངས་ལྡན་བཅས་བསྐུལ་མ་མཛད་པར་བརྟེན། སླར་ཡང་མཆོག་སྤྲུལ་ཟླ་
ཁྱེར་བདེ་དོན་བསྡུས་ཤིག་བྲི་དགོས་ཞེས། ང་
གཞོན་གསར་པ་གནས་སྐབས་མཁས་གྲུབ་གཉིས་ལྡན་གྱིས་མཛད་པ་མ་བཞེས་བར་གནང་ཆོག་གཟིགས་པ་བདེ་ཕྱིར། ༢ རྗེའི་བཀའ་འབངས་ཐ་ཤལ་ཡོངས་འཛིན་མི་ཕམ་ཡེ་ཤེས་སྣང་བའི་སྡེས་བཀོད་པ་ལགས་པས་འགྲོ་དོན་དགེ་ལེགས་རྒྱ་
ཆེར་འཕེལ་བར་གྱུར་ཅིག། །།མངྒ་ལཾ།། །།

༄༅། །མཁའ་འགྲོ་སེང་གདོང་མའི་རྗེས་གནང་བྱ་ཚུལ་ཁྱེར་བདེར་བཀོད་པ་བྱིན་རླབས་བཅུད་སྟེར་ཞེས་པ་བཞུགས་སོ།།
413

༄༅། །བླ་མ་དང་མཁའ་འགྲོ་སེང་གདོང་མ་གཉིས་སུ་མེད་པ་ལ་ཕྱག་འཚལ་ལོ།། འདིར་མཁའ་འགྲོ་སེང་གདོང་མའི་རྗེས་གནང་བགྱི་བའི་རིམ་པ་
ལ༑ འབྲུ་ནག་པོའི་གདན་སྟེང་མཉྫིའི་ཁར། དཔལ་གཏོར་རྒྱན་བཟང་མཁའ་འགྲོ་མའི་ཙཀྲི་བཙུགས་པ། གཡས་གཡོན་ཅི་རིགས་སུ་བུམ་པ་བཀོད། གཏོར་མ་དང་བུམ་པ་བཅའ་བ་ཕྱག་ལེན་
ཡིན་གྱི་ཡིག་རྙིང་ན་མི་བཞུགས་གསུང་། མཐའ་མཆོད་པ་དང་ཚོགས་ཀྱིས་བསྐོར། ཚོགས་མེད་ཀྱང་རུང༌། སློབ་དཔོན་གྱི་མདུན་དུ་ཌཱ་དྲིལ་འཐོར་ནས་ཀྱང་འདུ་བྱ། དེ་ནས་བདག་བསྐྱེད་
ནི༑ བླ་མ་དང་དཔལ་རྡོ་རྗེ་མཁའ་འགྲོ་མ་ལ་ཕྱག་འཚལ་ལོ། །དཀོན་མཆོག་གསུམ་ལ་བདག་སྐྱབས་མཆི།། སོགས་སྐྱབས་སེམས་སྔོན་དུ་བཏང་

༄༅། །ནས། སེམས་ཅན་ཐམས་ཅད་ཀྱི་དོན་དུ་དཔལ་རྡོ་རྗེ་མཁའ་འགྲོ་མ་བསྒྲབ་པར་བྱ། དེའི་ཆེད་དུ་སྒོམ་པའི་རིམ་པ་ལ་འཇུག་
པར་བྱའོ། །ཨཾ་སྭ་བྷ་ཝ་སོགས། སྟོང་པའི་ངང་ལས་ཆོས་འབྱུང་ཕྱི་སྔོ་ལ་ནང་དམར་བ་འོད་ཀྱི་རང་བཞིན་ཅན་གྱི་ནང་དུ། ྋ པད་ཉི་དང་རོའི་གདན་ལ་
རང་གི་སེམས་ཉིད་ཡི་གེ་ཧྲཱིཿ མཐིང་ཀ་དེ་ལས་འོད་ཟེར་འཕྲོས་མཁའ་འགྲོ་མ་ཐམས་ཅད་ཀྱི་ནུས་མཐུ་བསྡུས། ཧྲཱིཿ ལ་ཐིམ། ཡོངས་སུ་གྱུར་པ་
ལས༑ བདག་ཉིད་རྡོ་རྗེ་མཁའ་འགྲོ་མ་སེང་གེའི་གདོང་ཅན་སྐུ་མདོག་སྔོན་མོ། སྤྱན་གསུམ་དང་ལྡན་པའི་སེང་ཞལ་དཀར་པོ་གཡས་སུ་འཕྱོ་

བ༑ གཡུའི་རལ་པས་སྟོད་ཁེབས་པ། ཕྱག་གཡས་གྲི་གུག་འཕྱར་ཞིང་གཡོན་ཐོད་ཁྲག་ཐུགས་ཀར་བཟུང་བ་བཅུ་དྲུག་ལོན་པའི་ལང་ཚོ་ཅན། ནུ་མ་འབུར་བ། སྐུ་ཤ་རྒྱས་པ། ཐོད་སྐམ་གྱི་
དབུ་རྒྱན་དང༌། རློན་པ་ལྔ་བཅུའི་དོ་ཤལ་ཅན། རུས་པའི་ཕྱག་རྒྱ་ལྔ་དང་དར་དཔྱངས་ཀྱིས་སྤྲས་པ། ཞབས་གཡས་པའི་མཐིལ་གཡོན་པའི་བརླ་ལ་གཏང་ཞིང་། གཡོན་བརྐྱང་པས་སྲོག་
བྲལ་གྱི་སྙིང་ཁ་མནན་པ། གྲུ་མོ་ན་ཁ་ཊཾ་ག་འཛིན་ཅིང་ཡེ་ཤེས་ཀྱི་མེ་འབར་བའི་དབུས་ན་བཞུགས་པར་གྱུར་བའི་སྤྱི་བོར་ༀ། མགྲིན་པར་ཨཱཿ སྙིང་ཁར་ཧཱུཾ། དེ་ལས་འོད་འཕྲོས་པས་སྒོམ་
པ་དང་འདྲ་བའི་ཡེ་ཤེས་པ་འཁོར་མཁའ་འགྲོ་བསམ་གྱིས་མི་ཁྱབ་པས་བསྐོར་བ་སྤྱན་དྲངས། ཧྲཱིཿ ཨུ་རྒྱན་སྤྲུལ་པའི་ཕོ་བྲང་སོགས། ཉི་ཤུ་རྩ་བཞིའི་གནས་མཆོག་ནས། །རྡོ་རྗེ་མཁའ་འགྲོ་
སེང་གདོང་མ། །འཁོར་བཅས་གནས་འདིར་གཤེགས་སུ་གསོལ། །བཛྲ་ཌཱ་ཀི་ནི་སིདྷ་མུ་ཁ་ཨེ་ཧྱ་ཧི་བཛྲ་ས་མཱ་ཛཿ མདུན་གྱི་ནམ་མཁར་བཞུགས་པ་ལ། བསམ་གཏན་ལྷ་ཡི་དག་བྱེད་ཆུ་འཛིན་
གཡོས༑ །ཨུཏྤལ་སྔོན་པོའི་མེ་ཏོག་ཆར་དུ་ཕབ། །བསུང་ཞིམ་ཙན་དན་སྤོས་ཀྱི་ན་བུན་འཐུལ། །ཀུན་གསལ་གློག་གི་མར་མེ་རྒྱུན་ཆད་མེད། །དྲི་ཞིམ་གངྒཱས་བརླན་པའི་འཛིན་མ་ལ། །ཕུན

༄༅། །ཚོགས་རོ་བརྒྱ་ལྡན་པའི་མེ་ཏོག་རྒྱས། །སྲིད་གསུམ་གྲགས་པའི་དབྱར་སྐྱེས་རྔ་བོ་ཆེ། །རྫོགས་ལྡན་འདྲ་བ་འདི་ནི་གུས་པས་འབུལ། །དམ་རྫས་གཏོར་ཆེན་རི་
གདོང་
རབ་ལྷུན་པོ་ལ། །དཀར་དམར་ཉི་ཟླའི་རྒྱན་གྱིས་རབ་མཛེས་ཤིང་། །མཾ་སའི་རི་བདུན་ཀུན་ནས་བསྐོར་བ་དང༌། །དམར་ཆེན་ཁྲག་དང་བདུད་རྩིའི་མཚོར་བཅས་པ། །མཁའ་འགྲོའི་དབང་མོ་
ཁྱེད་ལ་གུས་པས་འབུལ།། ཞེས་མཆོད། ཧཱུཾ། དཔལ་ལྡན་རྡོ་རྗེ་མཁའ་འགྲོ་ནི། །མཁའ་འགྲོ་མ་ཡི་འཁོར་ལོས་བསྒྱུར། །ཡེ་ཤེས་ལྔ་དང་སྐུ་གསུམ་ཉིད། །འགྲོ་བ་སྐྱོབ་ལ་ཕྱག་འཚལ་
གསུམ་
བསྟོད༑ །ཇི་སྙེད་རྡོ་རྗེ་མཁའ་འགྲོ་མ། །ཀུན་ཏུ་རྟོག་པའི་འཆིང་གཅོད་ཅིང༌། །འཇིག་རྟེན་བྱ་བར་རབ་འཇུག་མ།ྋ དེ་སྙེད་རྣམས་ལ་ཕྱག་འཚལ་ལོ། །ལྟེ་བའི་དབུས་ནས་འབྱུང་ཞིང་
འཕྲོ༑ །ཆོས་དང་ལོངས་སྤྱོད་རྫོགས་པར་ལྡན། །མཁའ་འགྲོ་མ་རྣམས་འདུལ་མཛད་པ། །སེང་གདོང་མ་ལ་ཕྱག་འཚལ་བསྟོད།། ཅེས་བསྟོད་ནས། ཛཿ ཧཱུྃ་བཾ་ཧོཿ བདག་དང་གཉིས་སུ་མེད་
པར་གྱུར། སྙིང་ཁར་ཉི་མའི་དཀྱིལ་འཁོར་གྱི་དབུས་སུ་ཧྲཱིཿ༔ མཐའ་མར་ཨ༔ ཀཿ༔ས༔མ༔རཿ༔ཙཿ ཤཿདཿ༔རཿསཿ མཿརཿ༔ཡཿ ཕཊཿ ཀྱིས་བསྐོར་བར་དམིགས་ཏེ་གོང་བསྙེན་འབུམ་བྱ། དབང་བསྙེན་ལ་

མང་ཉུང་སྐབས་དང་བསྟུན། མདུན་བསྐྱེད་ནི། དབང་རྫས་གཏོར་མ་བསངས་སྦྱངས། སྟོང་པའི་ངང་ལས། ཆོས་འབྱུང་ཕྱི་སྔོ་ལ་སོགས་ནས་བཟླས་པའི་བར་ཏེ་རང་ཉིད་མི་ཟེར་བ་ཙམ་ཁྱད་པར་རོ། །བུམ་བསྐྱེད་ནི། བུམ་པ་སྭ་
བྷ་ཝས་སྦྱངས། བྷཾ་ལས་རིན་པོ་ཆེའི་བུམ་པ་མཚན་ཉིད་ཐམས་ཅད་རྫོགས་པའི་ནང་དུ་པད་ཉི་དང་རོའི་གདན་ལ། ཞེས་ནས། བཟླས་པའི་བར་མདུན་བསྐྱེད་བཞིན། མཐར་ལྷ་འོད་དུ་ཞུ་བ་བུམ་པའི་ཆུར་གྱུར་
པར་བསམ། བཟློས་པ་གྲུབ་ནས་གཏོར་མ་འབུལ་བ་ནི། མཆོད་གཏོར། ཨོཾ་སྭ་བྷཱ་ཝས་སྦྱངས། ཡཾ་ལས་རླུང་། རཾ་ལས་མེ། ཀཾ་ལས་མི་མགོའི་སྒྱེད་བུ་གསུམ་གྱི་སྟེང་དུ་ཨ་ལས་ཐོད་པ་ཕྱི་དཀར་ནང་
དམར་བའི་ནང་དུ་བཅུད་རྣམས། ཨོཾ་ཨཱི་ཏྲཾ་ཏཱཾ་ཧཱུཾ། མཱཾ་མཱཾ་བཱཾ་ཏཱཾ་བཱཾ་ལས་ཤ་ལྔ་བདུད་རྩི་ལྔའི་རང་བཞིན་དུ་གྱུར། རླུང་མེ་གཡོས་པས་རྫས་རྣམས་ཁོལ་བའི་རླངས་པ་ཕྱོགས་བཅུར་འཕྲོས། ཡེ་
ཤེས་ཀྱི་བདུད་རྩི་བཀུག དམ་ཚིག་གི་བདུད་རྩི་དང་གཉིས་སུ་མེད་པར་འདྲེས། ༀ་ཨཱཿ ཧཱུྃཧོཿ མདུན་དུ་མཁའ་འགྲོ་མ་སེང་གེའི་གདོང་པ་ཅན་ལ་འཁོར་མཁའ་འགྲོ་བསམ་གྱིས་མི་ཁྱབ་པས་
བསྐོར་བར་དམིགས་ཏེ། ཨོཾ་བཛྲ་ཌཱ་ཀི་ནཱི་སིདྷ་མུ་ཁ་ས་པ་རི་ཝཱ་ར་ཨི་དམ་བ་ལིཏྟ་ཁ་ཁ་ཁཱ་ཧི་ཁཱ་ཧི་ཞེས་ལྔའམ་བདུན་གྱིས་ཕུལ། ཁྱེད་ལ་གཏོར་མ་ཕུལ་བའི་མཐུས། །དགྲ་བགེགས་མ་ལུས་ཞི་བ་

༄༅། །དང༌། །ཅི་བསམ་ཡིད་བཞིན་འགྲུབ་མཛད་ཅིང༌། །བཤད་སྒྲུབ་བསྟན་པ་རྒྱས་པར་མཛོད། ཁྲོ་མོ་འབར་བའི་ཚོགས་རྣམས་ཀྱིས། །དགྲ་བགེགས་བྱད་མ་མ་
ལུས་པའི། །ལུས་ངག་ཐལ་བའི་རྡུལ་དུ་རློག །རྣམ་ཤེས་ཆོས་ཀྱི་དབྱིངས་སུ་སྒྲོལ།། གཏོར་མགྲོན་གཤེགས་གསོལ། བདག་འཇུག་ལེན་ན་འདིར་བྱ། ཚོགས་བྱེད་པར་འདོད་ན་ཚེ་དཔག་མེད་གསང་སྒྲུབ་ལྟར་ལ་
འདོན་པ་ཅུང་ཟད་བསྒྱུར། དེ་ནས་སློབ་མ་ཁྲུས་བྱས། བགེགས་བསྐྲད་སྲུང་འཁོར་སྒོམ་རྗེས་མཎྜལ་ཕུལ། ནམ་མཁའ་དང་མཉམ་པའི་སེམས་ཅན་ཐམས་ཅད་རྡོ་རྗེ་འཛིན་པའི་ས་ལ་འགོད་པར་བྱ། དེའི་ཆེད་དུ་ཡེ་
B
ཤེས་ཀྱི་མཁའ་འགྲོ་མ་སེང་གེ་གདོང་པ་ཅན་གྱི་རྗེས་གནང་ཟབ་མོ་ཞུ་སྙམ་པས་མ་གཡེང་པར་གསན་ཚལ། དེ་ཡང་ཆོས་ཐམས་ཅད་འབྱུང་བ་རྣམ་པར་ཐར་པ་གསུམ་གྱི་སྒོ། འཇིག་རྟེན་དང་
འཇིག་རྟེན་ལས་འདས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་སངས་རྒྱས་ཐམས་ཅད་བསྐྱེད་པའི་ཡུམ་དུ་གྱུར་པས་ཤེས་རབ་ཀྱི་ཕ་རོལ་དུ་ཕྱིན་མ་ཞེས་བྱ་བ་འདི་ཉིད། རང་གི་རང་བཞིན་ཡུལ་ཡུལ་ཅན་
ལས་འདས་པའི་ཕྱིར་སྣང་བ་མེད་པའི་རང་བཞིན་ཉིད་ཀྱང་རང་མདངས་རྣམ་པ་ཐམས་ཅད་པར་འཆར་བ་ཞིག་སྟེ་དེའི་ཕྱིར་འགྲོ་བ་སྒྲོལ་བའི་སླད་དུ་ཐུགས་རྗེ་ཆེན་པོའི་སྨོན་ལམ་གྱི་དབང་གིས་སྐུ་དང་

གསུང་དང་ཐུགས་ཀྱི་བཀོད་པ་མི་ཟད་པ་རྒྱན་གྱི་འཁོར་ལོར་འཕྲུལ་པ་ལས། བཅོམ་ལྡན་འདས་མ་རྡོ་རྗེ་ཕག་མོ་དང་། རྡོ་རྗེ་བདག་མེད་མ་དང་། ཡེ་ཤེས་དབང་ཕྱུག་མ་དང་། རེག་བྱ་རྡོ་རྗེ་མ་
དང་༑ སྣ་ཚོགས་ཡུམ་ཞེས་བྱ་བ་ལ་སོགས་པར་རབ་འབྱམས་འཁོར་ལོའི་དབང་མོར་ཤར་བ་ཉིད་ལས། སླར་ཡང་གདུལ་བར་དཀའ་བའི་སེམས་ཅན་ཉོན་མོངས་པ་འདོད་ཆགས་དང་། ཞེ་
སྡང་དང༌། གཏི་མུག་གི་ཀླུབས་སུ་ཚུད་པ་དག་རྣམ་པ་གཞན་གྱིས་མི་འདུལ་བས་རང་དང་རྗེས་སུ་མཐུན་པའི་བཀོད་པས་འདུལ་བར་མཛད་པས་ན། འདོད་ཆགས་ཅན་འདུལ་བ་ལ་ལྷ་མོའི་སྐུ་
དང་༑ གཏི་མུག་ཅན་ལ་མགོ་བརྙན་དང༌། དེ་ལས་ཀྱང་ཞེ་སྡང་ཅན་ལ་འཕྲོག་བྱེད་ཀྱི་དབུ་བརྙན་ཅན་དུ་བསྟན་པ་དང༌། བྱེ་བྲག་ཏུ་འཇིག་རྟེན་ན་སྐྱེ་འགྲོའི་ཚེ་སྲོག་ལ་དབང་བྱེད་པའི་ཕྲ་མེན་མ་
ཆེན་མོ་དག་མགོ་བརྙན་གྱི་རྣམ་པར་སྟོན་པ་རྣམས་ཀྱི་གཉེན་པོ་དང་། དེ་ལས་ཀྱང་ཤིན་ཏུ་མི་བསྲུན་པའི་མཁའ་འགྲོ་སེང་མགོ་ཅན་སུས་ཀྱང་གདུལ་བར་མ་ནུས་པ་ཞིག་འདུལ་བའི་སླད་དུ་སྤྲུལ་པའི་
ཚུལ་གསར་རྙིང་གཏེར་བྱུང་གི་ལོ་རྒྱུས་དག་ནས་འབྱུང་བ་བཞིན་ཏེ། དེ་ལྟ་བུའི་ཡེ་ཤེས་ཀྱི་མཁའ་འགྲོ་མ་ཆེན་མོ་འདི་ཉིད་ཀྱི་རྒྱུད་དང་མན་ངག་གསང་སྔགས་རྙིང་མར་གྲགས་པའི་བཀའ་གཏེར་

།ལས་བྱུང་བ་ནི་བསམ་གྱིས་མི་ཁྱབ་མོད། གསར་མའི་མཁས་གྲུབ་དག་ལས་བརྒྱུད་པ་ལ་ཕྱིས་འབྱུང་སད་ན་ག་རའི་མཁས་པ་ཆེན་པོ་ནགས་ཀྱི་རིན་ཆེན་ནས་བརྒྱུད་༄༅།
པའི་སེང་གདོང་དམར་མོའི་སྐོར་སོགས་མཆིས་མོད། འདིར་ནི་རིང་བརྒྱུད་ཀྱི་དབང་དུ་བྱས་ན་མགོན་པོ་འཇམ་དཔལ་དབྱངས་ཀྱིས་རྗེས་སུ་བཟུང་བའི་ལོ་ཙཱ་བ་རི་རིན་ཆེན་གྲགས་ནས་བརྒྱུད་པ་
སྟེ༑ དེ་ཡང་ལོ་ཙཱ་བ་དེ་ཉིད་འཕགས་པའི་ཡུལ་དུ་བླ་མ་རྡོ་རྗེ་གདན་པའི་སྤྱན་སྔར་ཆོས་གསན་ཅིང་བཞུགས་པའི་དུས། ལན་གཅིག་མུ་སྟེགས་ཀྱི་སྟོན་པ་སྐལ་ལྡན་རྒྱལ་པོ་བྱ་བ་དང་རྩོད་པ་བྱས་
ja
པས་ལོ་ཙཱ་བ་རྒྱལ་བ་ལ་ཁོ་ཁྲོས་ནས་ངན་སྔགས་ཀྱི་དུས་བཏབ་པ་ན། དེས་མི་ཚུགས་པའི་ཐབས་བླ་མ་རྡོ་རྗེ་གདན་པ་ལ་ཞུས་པས། རྡོ་རྗེ་གདན་གྱི་བྱང་ཕྱོགས་ན་བྲག་གཡག་རོ་འདྲ་བའི་འོག་ན་
མཁའ་འགྲོ་མ་ཐམས་ཅད་ཀྱི་སྲོག་གི་སྙིང་པོར་གྱུར་པའི་སྔགས་རྒོད་ཡོད་པ་དེ་ལོང་ལ་རན་པ་ཙམ་དུ་བཟླས་པས་གནོད་པར་མི་ནུས་སོ་ཞེས་ལུང་བསྟན་པ་བཞིན་ཚོགས་གཏོར་ཕུལ་ཞིང་གཏེར་ནས་
ཕྱུངས་ཏེ་སྔགས་རེམས་པར་བཟླས་པས་མུ་སྟེགས་ཀྱི་སྟོན་པ་དེ་ཁྲག་སྐྱུགས་ནས་ཤི་བ་བླ་མ་ལ་ཞུས་པས་དེ་ལྟར་གྱུར་པ་མ་ལེགས། ད་སྒྲིབ་པ་སྦྱོང་དགོས་གསུང་ནས་དེའི་ཐབས་སྩལ། ལོ་ཙཱ་

བ་དེ་ལ་ས་ཆེན་ཀུན་དགའ་སྙིང་པོས་གསན་པ་ནས་རིམ་པར་བརྒྱུད་པ་དང་། ཤིན་ཏུ་ཉེ་བརྒྱུད་ནི་ཀུན་མཁྱེན་ཆེན་པོ་པད་དཀར་ཞབས་ཀྱི་རྣམ་ཐར་ན་གསལ་བ་བཞིན་ཏེ། ཀུན་མཁྱེན་ནས་རྗེ་ལྷ་རྩེ་
ཞབས་སོགས་ནས་རིམ་པར་བརྒྱུད་པ་ཡིན། བརྒྱུད་པ་དེ་ལས་བྱུང་བའི་གདམས་པ་ལ་ཐོག་མར་བླ་མ་དང་ལྷ་གཉིས་སུ་མེད་པ་མཆོག་གསུམ་ཀུན་འདུས་སུ་ངེས་པའི་སྤྱན་སྔར་ལམ་ཐམས་ཅད་ཀྱི་
རྩ་བ་སྐྱབས་འགྲོ་དང་སེམས་བསྐྱེད་ཀྱི་སྡོམ་པ་བཟུང་སྙམ་པས་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི། །སོགས་སམ་སངས་རྒྱས་ཆོས་ཚོགས་མ་གང་
རིགས༑ དེ་ཡང་གསང་སྔགས་བྱིན་རླབས་ཀྱི་ལམ། བྱིན་རླབས་མོས་གུས་ཀྱི་ལམ། མོས་གུས་གསོལ་འདེབས་ཀྱི་ལམ་ཞེས་གསུངས་པས། བླ་མ་དང་ཡི་དམ་དབྱེར་མེད་པའི་མོས་འདུན་
རྩེ་གཅིག་པས་མཁས་འགྲོ་སེང་གདོང་མའི་རྗེས་གནང་ཟབ་མོ་ཞུ་སྙམ་པའི་མོས་པས་ཐུན་མོང་མ་ཡིན་པའི་གསོལ་བ་གདབ་པ་འདིའི་རྗེས་ཟློས་མཛོད། བླ་མ་ལྷ་དང་ཌཱ་ཀི་མ། །ཐམས་ཅད་བདག་
ལ་དགོངས་སུ་གསོལ། །མཁའ་འགྲོ་སེང་གེའི་གདོང་ཅན་གྱི། །རྗེས་གནང་བྱིན་གྱིས་བརླབ་ཏུ་གསོལ།། ལན་གསུམ། དེ་ནས་དམིགས་པ་འདི་བཞིན་དུ་མཛོད། སློབ་མ་ལ་ལས་བུམ་གྱི་ཆུ་འཐོར། ཨོཾ་སྭ་ ུ

༄༅། བྷཱ་ཝ་ནས་ཧཾ། ཁྱེད་རྣམས་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ངང་ལས་ཆོས་འབྱུང་ཕྱིར་སྔོ་ལ་ནང་དམར་བ་འོད་ཀྱི་རང་བཞིན་ཅན་གྱི་ནང་དུ་པད་ཉི་དང་
རོ་གདན་ལ་ཁྱེད་རང་རྣམས་ཀྱི་སེམས་ཉིད་ཀྱི་ངོ་བོ་ཡི་གེ་ཧྲཱིཿ མཐིང་ག དེ་ཡོངས་སུ་གྱུར་པ་ལས། རྡོ་རྗེ་མཁའ་འགྲོ་མ་སེང་གེའི་གདོང་ཅན་སྐུ་མདོག་སྔོན་པོ་ཞེས་ནས། ཐུགས་ཀར་ཧཱུྃ་གིས་
མཚན་པའི་མོས་པ་མཛོད། བླ་མ་དང་མདུན་བསྐྱེད་སེང་གེའི་གདོང་ཅན་གྱི་དཔྲལ་བ་ནས་འོད་ཟེར་འཕྲོས་པས་སངས་རྒྱས་རྒྱས་བྱང་སེམས་ཐམས་ཅད་གྱི་སྐུའི་བྱིན་རླབས་མ་ལུས་པ། ཡེ་ཤེས་
མཁའ་འགྲོ་མ་སེང་གདོང་ཅན་གྱི་སྐུའི་རྣམ་པར་ཆེ་བ་རི་རབ་ཙམ། ཆུང་བ་ཡུངས་འབྲུ་ཙམ་སྟེང་ནས་ཁ་བ་བབ་པ་ལྟ་བུ། ནམ་མཁའ་ས་གཞི་པར་སྣང་ཐམས་ཅད་མེར་གྱིས་གང་བ་སྤྱན་དྲངས་ཏེ་
ཁྱེད་རང་རྣམས་ཀྱི་དཔྲལ་བར་ཐིམ་པའི་མོས་པ་མཛོད། རོལ་མོ་དང་བཅས་གཏོར་མ་སྤྱི་བོར་བཞག་སྟེ་རྩ་སྔགས་འབྲུ་བཅུ་བཞི་པ་དང་། ཌཱ་ཀི་ནཱི་སིདྷ་མུ་ཁ་ཀཱ་ཡ་ཨ་དྷིཥྛ་ན་ཨ་དྷིཥྛི་ཏེ་སྭཱ་ཧཱ། སླར་ཡང་སློབ་
དཔོན་གྱི་ཐུགས་ཀའི་ས་བོན་ལས་འོད་འཕྲོས་ཕྱོགས་བཅུའི་ཞིང་ནས་གདན་གསུམ་ཚང་བའི་དབང་གི་ལྷ་ཚོགས་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་བའི་དགོངས་པ་

མཛད༑ རིག་པའི་ལྷ་མོ་རྣམས་ཀྱིས་རིན་པོ་ཆེའི་བུམ་པ་བདུད་རྩི་ལྔའི་ཆུས་གང་བས་དབང་བསྐུར། མཆོད་པའི་ལྷ་མོ་རྣམས་ཀྱི་མཆོད་པ་ཕུལ། བྱང་ཆུབ་སེམས་དཔའ་རྣམས་ཀྱིས་བཀྲ་ཤིས་
བརྗོད༑ ཁྲོ་བོའི་རྒྱལ་པོ་རྣམས་ཀྱིས་བགེགས་བསྐྲད་པར་མཛད་པའི་རྣམ་པ་དུ་མ་དང་ལྡན་པས། རྡོ་རྗེ་ཆེན་པོས་དབང་བསྐུར་བ། ཁམས་གསུམ་ཀུན་གྱིས་ཕྱག་བྱས་པ། །སངས་རྒྱས་ཀུན་
གྱི་གསང་གསུམ་གྱི། །གནས་ལས་བྱུང་བ་སྦྱིན་པར་བྱ། །ཨོཾ་སརྦ་ཏ་ཐཱ་ག་ཏཱ་བཛྲ་ཨུ་ད་ཀ་ཨ་བྷི་ཥི ཉྩ་ཏུ་མཾ། དེ་ལྟར་དབང་བསྐུར་བས་ཆུ་རྒྱུན་གྱིས་ལུས་གང་། མ་རིག་པའི་དྲི་མ་
བཀྲུས༑ རིག་པའི་ཡེ་ཤེས་བསྐྱེད། ཆུ་རྒྱུན་གྱེན་དུ་རེངས་པ་ལས་རིགས་ཀྱི་བདག་པོ་མི་བསྐྱོད་པ་སྤྲལ་སྐའི་ཆ་ལུགས་ཅན་གྱིས་དབུ་བརྒྱན་པ་ལ་མཆོད་པ་ཕུལ་བའི་མོས་པ་མཛོད། ཨོཾ་ཨཉྙཾ་
སོགས་ཀྱིས་མཆོད། དེས་སྐའི་རྗེས་གནང་ཐོབ། ལུས་ཀྱི་སྒོ་ནས་བསྐལ་པ་ཐོག་མེད་ནས་བསགས་པའི་སྡིག་སྒྲིབ་དག མཁའ་འགྲོ་སེང་གདོང་མའི་སྐའི་དངོས་གྲུབ་ཐོབ་པའི་མོས་པ
མཛོད༑ དེ་ནས་གསུང་གི་རྗེས་གནང་ལ་དམིགས་པ་འདི་བཞིན་དུ་མཛོད། བླ་མ་དང་མདུན་བསྐྱེད་ཀྱི་མགྲིན་པའི་ཨཱཿ ལས་འོད་ཟེར་འཕྲོས། སངས་རྒྱས་བྱང་སེམས་ཐམས་ཅད་ཀྱི་གསུང་གི་✖

༄ ༅། །བྱིན་རླབས་མ་ལུས་པ་སེང་གདོང་མའི་གཟུངས་སྔགས་ཡིག་འབྲུའི་རྣམ་པར་བྱོན་ཏེ་ཁྱེད་རང་རྣམས་ཀྱི་མགྲིན་པར་ཐིམ་པའི་མོས་པ་མཛོད། སྔགས་དང་། ཌཱ་ཀིནཱི་
སིདྷ་མུ་ཁ་ཝ་ཀ་ཨ་དྷི༴ རོལ་མོ་བྱ། སློབ་དཔོན་མཁའ་འགྲོ་སེང་གདོང་མར་གསལ་བའི་ཐུགས་ཀར་ཉི་གདན་ལ་ཧྲཱིཿ མཐིང་གའི་མཐར་སྔགས་ཀྱི་འཕྲེང་བས་བསྐོར་བ་དེ་ལས་མར་མེ་གཉིས་ཆེད་
ཀྱི་ཚུལ་དུ་སྔགས་ཀྱི་འཕྲེང་བ་བྱུང་སློབ་དཔོན་གྱི་ཞལ་ནས་འཐོན། ཁྱེད་རང་རྣམས་ཀྱི་ཞལ་དུ་ཞུགས་ཏེ་སྙིང་ཁར་ས་བོན་གྱི་མཐར་འཁོད་པའི་མོས་པ་དང་བཅས་པའི་སྔགས་འདིའི་རྗེས་ཟློས་
བདུན་
མཛོད༑ སྔགས་ལན་གསུམ་གྱི་བཟླས་ལུང་སྦྱིན། སློབ་དཔོན་ལ་མེ་ཏོག་འཐོར་བཞི་དུ་འདིའི་རྗེས་ཟློས་མཛོད། བཅོམ་ལྡན་བདག་གིས༴ བདག་ལ༴ དེ་ལྟར་ཕུལ་བའི་མེ་ཏོག་དེ་ཉིད་སླར་ཡང་
བྱིན་གྱིས་བརླབས་ཏེ་སྤྱི་བོར་ཕུལ་བར་མོས་མཛོད། མེ་ཏོག་སློབ་མའི་སྤྱི་བོར་བཀོད། བཅོམ་ལྡན་འདི་ལ༴ ནུས་པ་བརྟན་པར་མཛད་དུ་གསོལ། །དེ་བཞིན་གཤེགས་པ་ཐམས་ཅད་ཀྱི་གསུང་གི་
ཪེ
བྱིན་རླབས་དང༌། ཁྱད་པར་མཁའ་འགྲོ་མ་སེང་གེའི་གདོང་པ་ཅན་གྱི་གསུང་རིག་སྔགས་ཀྱི་ནུས་མཐུ་ཐམས་ཅད་ཅག་ལ་ཐོགས་མེད་དུ་འཇུག་པར་གྱུར་ཅིག དེས་གསུང་གི་རྗེས་གནང་

ཐོབ༑ ངག་གི་སྒོ་ནས་ཐོག་མེད་དུ་བསགས་པའི་སྡིག་སྒྲིབ་དག མཁའ་འགྲོ་མ་སེང་གེའི་གདོང་ཅན་གྱི་གསུང་གི་དངོས་གྲུབ་ཐོབ་པར་བསམ། ཐུགས་ཀྱི་རྗེས་གནང་ལ་དམིགས་པ། བླ་མ་
དང་མདུན་བསྐྱེད་ཀྱི་ཐུགས་ཀའི་ཧཱུཾ་ལས་འོད་འཕྲོས། སངས་རྒྱས་བྱང་སེམས་ཐམས་ཅད་ཀྱི་ཐུགས་ཀྱི་བྱིན་རླབས་མ་ལུས་པ་རྡོ་རྗེ་གྲི་གུག་ལ་སོགས་པ་ཐུགས་ཕྱག་མཚན་གྱི་རིགས་བསམ་གྱིས་
མི་ཁྱབ་པ་བྱུང་། ཁྱེད་རང་རྣམས་ཀྱི་སྙིང་ཁར་ཐིམ་པའི་མོས་པ་མཛོད། སྔགས་དང༌། ཌཱ་ཀི་ནཱི་སིདྷ་མུ་ཁཙིཏྟ་ཨ་དྷིཥྛ་ན་ཨ་དྷིཥྛི་ཏེ་སྭཱ་ཧཱ། རོལ་མོ་བྱ་ཞིང༌། ཁྱེད་རང་རྣམས་ལུས་གནད་རྣམ་སྣང་
ཆོས་བདུན་དང་ལྡན་པའི་སྒོ་ནས། སེམས་དུས་གསུམ་གྱི་སྤྲོས་པ་བཅད་དེ་ཡུད་ཅིག་མཉམ་པར་བཞག་མཛོད། དེས་ཐུགས་ཀྱི་རྗེས་གནང་ཐོབ། ཡིད་ཀྱི་སྒོ་ནས་ཚེ་ཐོག་མེད་ནས་བསགས་པའི་
སྡིག་སྒྲིབ་དག སེང་གེའི་གདོང་ཅན་གྱི་ཐུགས་ཀྱི་དངོས་གྲུབ་མ་ལུས་པ་ཐོབ་པའི་མོས་པ་མཛོད། མཐར་མདུན་གྱི་གཏོར་མ་འདི་ཉིད་མཁའ་འགྲོ་འབུམ་གྱི་དབུས་ན་བཞུགས་པའི་ཡེ་ཤེས་མཁའ་
འགྲོ་མ་སེང་གེའི་གདོང་པ་ཅན་དངོས་སུ་གསལ་བའི་དཔྲལ་བར་ཨཿ ཀཿ མགྲིན་པར་སཿམཿ སྙིང་ཁར་རཿ ཙཿ ལྟེ་བར་ཤཿདཿ གསང་གནས་སུ་རཿས༔ བརླ་གཉིས་ལ་མཿ༔ར༔ཡཿ

།ཕཊཿ རྣམས་གསལ་ཐོབ་ལ་ཡི་གེ་དེ་རྣམས་ཁྱེད་རང་རྣམས་ཀྱི་གནས་རྣམས་སུ་ཐིམ་པར་སྒོམ་ཞིང་མོས་དུང་རྩེ་གཅིག་ཏུ་བྱས་པས་མཁའ་འགྲོ་མ་སེང་གེའི་གདོང་
༄༅། 25/1/01
ཅན་འཁོར་དང་བཅས་པ་ཁྱེད་རང་རྣམས་ལ་ཐིམ་པས་མཁའ་འགྲོ་མའི་སྐ་གསུང་ཐུགས་ལུས་ངག་ཡིད་གསུམ་དང་དབྱེར་མེད་དུ་འདྲེས་པའི་མོས་པ་མཛོད། བྱས་ལ་གཏོར་མ་མགོ་ཐོག་ཏུ་བཞག་
ལ༑ སྔགས་དང་། ཛཿ ཧཱུཾ་བཾ་ཧོཿ༔ ཞེས་བསྟིམ་མོ།། དེས་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་ཅན་གྱི་རྗེས་གནང་ལེགས་པར་ཕུལ་གྲུབ་པ་ཡིན་པས། སྐུ་གསུང་ཐུགས་ཀྱི་དམ་ཚིག་རྣམས་
སྲུང་བའི་སླད་དུ་འདིའི་རྗེས་ཟློས། གཙོ་བོས་ཇི་ལྟར༴ བདག་གིས་བགྱི།། གཏང་རག་གི་མཎྜལ་ཕུལ། ཚོགས་ཡོད་ན་བཀྱེ་ཞིང་ལོངས་སྤྱོད། བསྔོ་སྨོན་ཤིས་བརྗོད་བྱའོ། །དེ་ལྟར་མཁའ་འགྲོ་སེང་གདོང་གི་རྗེས་
གནང་བྱ་ཚུལ་འདི་ཉིད་རྗེ་གོང་མ་རྣམས་ཀྱི་གསུང་བཞིན་དང༌། ལོ་རྒྱུས་མཚམས་སྦྱོར་རྗེ་བཙུན་བླ་མ་ཡོངས་འཛིན་ཆེན་པོའི་གསུང་གསང་ཉིད་ཀྱིས་བརྒྱན་ཅིང༌། གཞན་རྣམས་ཁྱེར་བདེ་བཀླགས་བདེ་བར་མི་ཕམ་ཆོས་ཀྱི་སྣང་བས་བཀོད་
པ༑ འགལ་བ་སྲིད་ཚད་བླ་མ་ལྷ་ཡིས་བཟོད་པར་མཛོད། །དགེའོ།། །།
428(B)

BlankPage AsPerOriginalDocument 428(B)

སེང་
གདོང་
༄༅། །མཁའ་འགྲོ་སེངྒེའི་གདོང་ཅན་གྱི་ལོ་རྒྱུས་སྒྲུབ་ཐབས་རྗེས་གནང་ལས་ཚོགས་དང་བཅས་ཉེ་བར་མཁོ་བ་བཞུགས་སོ།།

།ཡེ་ཤེས་མཁའ་འགྲོ་མ་ལ་ཕྱག་འཚལ་ལོ།། འདིར་ཡིད་ཆེས་པར་བྱེད་པ་བརྒྱུད་པའི་ལོ་རྒྱུས་དང་། དངོས་ཀྱི་སྒྲུབ་ཐབས་མཆོད་བསྟོད་ཀྱི་རིམ་པ་
དང་༑ རྗེས་གནང་ལས་ཚོགས་རིམ་པ་གསུམ་ལས། དང་པོ་ནི། བླ་མ་བཱ་རི་ལོ་ཙྪ་བ་དང༌། མུ་སྟེགས་སྐལ་ལྡན་རྒྱལ་པོ་བགྲོ་གླེང་བྱས་པས། ལོ་ཙྪ་བ་རྒྱལ་ཏེ། མུ་སྟེགས་པ་ཞེ་སྡང་སྐྱེས་
ནས༑ ཁྱོད་ངན་སྔགས་ཀྱིས་ཞག་བདུན་ནས་འཆི་བར་བྱེད་ཟེར་ནས་སོང་ངོ་། །ལོ་ཙྪ་བ་ཞེད་དེ་བླ་མ་རྡོ་རྗེ་གདན་པ་ལ་ཞུས་པས། ཁྱོད་རང་དཀོན་མཆོག་ལ་མཆོད་པ་དང༌། མཁའ་འགྲོ་ལ་
ཚོགས་འཁོར་ཤོམས་དང༌། འཇིགས་དང་བྲལ་བར་འགྱུར་རོ་གསུངས། ལོ་ཙྪ་བས་གསོལ་བ་བཏབ་པས། མཁའ་འགྲོ་སེང་གདོང་མ་དངོས་སུ་བྱོན་ཏེ། མུ་སྟེགས་ཀྱི་སྟོན་པ་ལ་ཞེད་མི་

༄༅། །དགོས། རྡོ་རྗེ་གདན་གྱི་ཤར་ཕྱོགས་ན། ཕ་བོང་གཡག་འདྲ་བའི་འོག་ན། མཁའ་འགྲོ་ཐམས་ཅད་ཀྱི་སྲོག་སྙིང་ནོར་སྒྲུབ་ཅེས་ཀྱང་བྱ། བཙན་མཐུ་ནག་པོ་
ཞེས་ཀྱང་བྱ། ཟློག་པ་ཡོད་ཆོག་ཅེས་ཀྱང་བྱ། མཚོན་སྲུང་གོ་ཁྲབ་ཅེས་ཀྱང་བྱ། གསེར་གྱི་ཡི་གེ་འབྲུ་ཚུགས་སུ་བཀོདཔ་ཡོད། དེ་བཏོན་ནས་ལུས་ལ་བཏགས་ན། དགྲ་བགེགས་ཐམས་
ཅད་བརླག་པར་འགྱུར། བློ་ལ་ཡོད་པས་ཕྱོགས་ངན་བདུད་གཅོད་ལས་ཐར། ལྷ་འདྲེ་ཀུན་གྱིས་བསྲུང་ཞིང་གྲོགས་བྱེད་པར་འགྱུར། མཐུ་དང་སྔགས་མཁན་པོ་ཁྲག་སྐྱུག་ནས་འཆི། དུག་དང་
མཚོན་གྱིས་མི་ཚུགས། སྔགས་པ་སྟོང་གིས་སྒྲུབ་ཀྱང་མི་གནོད་བདེ་བར་ཉལ་ཆོག བཀྲ་ཤིས་པ་དང་དོན་ཐམས་ཅད་འགྲུབ་པའི་གདམས་པ་ཡོད། ཐོན་ལ་ཆིག་བརྒྱུད་དུ་སྤེལ་ཅིག་གསུངས་

སོ༑ །ལོ་ཙྪབས་གཏེར་ནས་བཏོན་པས། གསེར་གྱི་སྒྲོམ་བུའི་ནང་ནས་གསེར་གྱི་ཡི་གེ་འབྲུ་ཚུགས་སུ་བཀོད་པ་བྱུང༌། ལོ་ཙྪ་བས་ཞག་བདུན་བསྒྲངས་པས་མུ་སྟེགས་སྐལ་ལྡན་རྒྱལ་པོ་ཁྲག་སྐྱག་ནས་ཤི། ལོ་ཙྪ་བས་རྡོ་རྗེ་གདན་པ་ལ་ཞུས
པས༑ བླ་མའི་གསུང་ལས། སྔགས་དེ་བློ་ལ་ཡོད་པས་ཆོག་སྟེ། ཁྱོད་ཀྱིས་བསྒྲངས་པས་ལན། སྡིག་སྦྱོང་དུ་གསུང་རབ་འགའ་རེ་གསེར་གྱིས་བྲིས་ཤིག་ཅེས་གསུངས་སོ། །བརྒྱུད་པ་ནི། རྡོ་རྗེ་འཆང་། སེངྒེའི་གདོང་ཅན། རྡོ་རྗེ་གདན་
པ༑ བཱ་རི་ལོ་ཙྪ་བ། ས་ཆེན་ཀུན་དགའ་སྙིང་པོ། རྗེ་བཙུན་སྐུ་མཆེད་རྣམ་གཉིས། ས་པཎ་ཁུ་དབོན། བླ་མ་དམ་པ་སོགས་འོག་ཏུ་སྨོས་པ་ལས་ཤེས་པར་བྱའོ། །གཉིས་པ་སྒྲུབ་ཐབས་དངོས་ལ། དབེན་པའི་གནས་སུ་སྟན་བདེ་བ་ལ་འདུག་
སྟེ༑ མཆོད་གཏོར་རྒྱ་ཆེན་པོ་བཤམས། མ་ནམ་མཁའ་ནས་བརྩམ་བླ་མའི་བསྟོད་ཚོགས་བཏང་། མཚམས་རོལ་བྱས་ལ། བརྒྱུད་འདེབས་ནི། རྡོ་རྗེ་འཆང་ཆེན་ཡེ་ཤེས་མཁའ་འགྲོ་མ། །རྡོ་རྗེ་གདན་པ་བཱ་རི་ལོ་ཙྪ་
བ༑ །ཀུན་དགའ་སྙིང་པོ་སྐུ་མཆེད་རྣམ་གཉིས་ལ། །གསོལ་བ་འདེབས་སོ་དངོས་གྲུབ་མ་ལུས་སྩོལ། །ས་པཎ་ཁུ་དབོན་བླ་མ་དམ་པ་དང༌། །ཀུན་མཁྱེན་བུ་སྟོན་ཐུགས་སྲས་ལོ་ཙཱ་བ། །
ནམ་མཆོག་པ་དང་བློ་གྲོས་བརྟན་པ་ལ། །གསོལ་བ་འདེབས་སོ༴ བཀའ་བཅུ་པ་དང་དུས་ཞབས་ཤཱཀྱ་དབང༌། །ཀུན་སྤང་རྗེ་དང་མི་ཕམ་པདྨ་དཀར། །བསྟན་པའི་ཉི་མ་ངག་དབང་རྣམ་རྒྱལ་

། ལ། །གསོལ་བ་འདེབས་སོ༴ བསྟན་འཛིན་རབ་རྒྱས་ངག་དབང་པད་དཀར་དང༌། །ངག་དབང་རྒྱལ་མཚན་ཤཱཀྱ་རིན་ཆེན་དཔལ། །ཤེས་རབ་སེངྒེ་འཇམ་༄༅།
དཔལ་གྲགས་པ་ལ། །གསོལ་བ་འདེབས་སོ༴ གུ་ཎ་དྷཱ་ཛ་འཕྲིན་ལས་རྒྱལ་མཚན་དང༌། །ཆོས་ཀྱི་དབང་ཕྱུག་བསྟན་འཛིན་རྒྱ་མཚོའི་སྡེ། །བཀའ་དྲིན་གསུམ་ལྡན་རྩ་བའི་བླ་མ་ལ།
གསོལ་བ་འདེབས་སོ༴ ཡང་ན། ས་པཎ་ཁུ་དབོན་བླ་མ་དམ་པ་དང་། །ངོམ་ཆེན་ནམ་མཁའི་རྣལ་འབྱོར་ཀུན་དགའ་བཟང༌། །དཀོན་མཆོག་རྒྱལ་མཚན་ཕྱོགས་ལས་རྣམ་རྒྱལ་ལ། །གསོལ་
གསུམ་
བ་འདེབས་སོ༴ པདྨ་གར་དབང་ཆོས་ལྡན་རྡོ་རྗེ་དང་། །འབྲུག་སྒྲ་རས་ཆེན་འཛམ་གླིང་འབྲུག་སྒྲའི་ཞབས། །རྡོ་རྗེ་ཆོས་དབང་ཀུན་བཟང་རས་ཆེན་ལ། །གསོལ་བ་འདེབས་སོ༴ པྲ་ཛྙཱ་དྷི་
ཀ་ངག་དབང་པད་དཀར་དང་། །ངག་དབང་རྒྱལ་མཚན་ཤཱཀྱ་རིན་ཆེན་དཔལ། །ཤེས་རབ་སེང་གེ་འཇམ་དཔལ་གྲགས་པ་ལ། །གསོལ་བ་འདེབས་སོ༴ ཞེས་སྔ་ཕྱི་གང་མོས་འདོན་པར་བྱ)ཞིང་གཉིས་
ཪེ
༥ཀ་དཀྱུས་གཅིག་ཏུ་འདོན་མི་དགོས། གང་ལྟར་ཡང་མཐར། རྒྱལ་བ་ཀུན་ཡུམ་རྡོ་རྗེ་ཡན་ལག་མ། །བདུད་སྡེར་རབ་ཁྲོས་སེང་གདོང་སྡེ་ལྔའི་ལྷ། །རང་འདྲའི་མཁའ་འགྲོ་བྱེ་བས་བསྐོར་བ་ལ། །  ཱ

གསོལ་བ་འདེབས་སོ༴ གནས་གསུམ་ཌཱ་ཀིའི་འཁོར་ལོ་བསྒྱུར་རྒྱལ་མ། །ལྷག་པའི་ལྷར་བསྙེན་སྣང་སྟོང་སྐུའི་ཕྱག་རྒྱ། །གཏུམ་རྔམ་དྲག་པོ་འབར་བའི་གཟི་བྱིན་གྱིས། །བདུད་སྡེའི་དོན་
སྙིང་ལྐོག་མར་འབྱིན་པར་ཤོག །ཕར་ཕྱིན་བཅུ་དང་བསྡུ་བའི་དངོས་པོ་བཞི། །ཡོངས་དག་རྡོ་རྗེ་ཡི་གེ་བཅུ་བཞིའི་སྔགས། །གྲགས་སྟོང་དབྱངས་སུ་བཟླས་པས་ཕས་རྒོལ་ཀུན། །སྦུར་མ་མེ་
ལྕེས་བསྲེགས་བཞིན་རྨེག་མེདཤོག །བསྒྲལ་བྱའི་ཞིང་བཅུ་སྒྲོལ་བྱེད་སྒྲོལ་བའི་ལས། །ཀུན་ཀྱང་མཉམ་ཉིད་མི་དམིགས་ཆོས་ཀྱི་སྐུ། །གཉུག་མའི་རང་བཞིན་ཡོངས་ཤེས་ཕྱག་རྒྱ་ཆེ། །
ཁམས་གསུམ་རྒྱ་ཐེག་སྐུ་བཞིར་ཡོངས་གྲོལ་ཤོག །འཕྲིན་ལས་བཞི་དང་ཁྱད་པར་དྲག་པོའི་ལས། །ཐོགས་མེད་ལྷུན་གྲུབ་གཟུགས་ཅན་གཟུགས་མེད་ཀྱི། །ལོག་འདྲེན་བར་གཅོད་ཉེར་འཚེ་
ཀུན་བཅོམ་ནས། །རང་གཞན་དོན་གཉིས་མཐའ་རུ་ཕྱིན་པར་ཤོག །སྐད་གཉིས་སྨྲ་བ་རིན་ཆེན་གྲགས་པ་ཡིས། ྋ།མུ་སྟེགས་སྐལ་ལྡན་རྒྱལ་པོ་ཚར་བཅད་ལྟར། །བདག་གིས་རིག་སྔགས་
སྦྱོར་བས་ལོག་འདྲེན་ཀུན། །མཐར་བྱས་རྣམ་མཁྱེན་གོ་འཕང་མྱུར་ཐོབ་ཤོག། སྐྱབས་འགྲོ་སེམས་བསྐྱེད་སྤྱི་དང་མཐུན་པ་སྔོན་དུ་བཏང་ནས། ཨོཾ་སྭ་བྷཱ་ཝས་སྣང་སྲིད་སྣོད་བཅུད་ཐམས་ཅད་སྟོང་པར་

།སྦྱངས། སྟོང་པའི་ངང་ལས། རང་གི་སེམས་ཉིད་ཀྱི་ངོ་བོ་ཧཱུཾ་མཐིང་ནག་གཅིག་ཏུ་གྱུར། དེ་ལས་འོད་འཕྲོས་འཕགས་པ་མཆོད། སེམས་ཅན་གྱི་སྡིག་སྒྲིབ་༄༅།
སྦྱངས༑ དགྲ་བགེགས་གདུག་པ་ཅན་ཐམས་ཅད་ཚར་བཅད། བཅོམ་ལྡན་འདས་མཁའ་འགྲོ་སེང་གདོང་མའི་གོ་འཕང་ལ་བཀོད། ཚུར་འདུས་ཧཱུཾ་ལ་ཐིམ། རང་ཉིད་མཁའ་འགྲོ་སེངྒེ་གདོང་
པ་ཅན། སྐྲ་མདོག་མཐིང་ནག་ཞལ་གཅིག་ཕྱག་གཉིས་གཡས་གྲི་གུག་ནམ་མཁའ་ལ་འཕྱར་ཞིང༌། གཡོན་ཐོད་ཁྲག་ཐུགས་ཁར་འཛིན་པ། ཞལ་བགྲད་མཆེ་བ་གཙིགས་ཤིང༌། ལྗགས་
དམར་གློག་ལྟར་འཁྱུག་པ། སྤྱན་གསུམ་རྣམ་པར་འཕྲོ་ཞིང་དུས་གསུམ་ལ་གཟིགས་པ། དབུ་སྐྲ་ལྕགས་ཀྱི་རལ་པ་གྱེན་དུ་རྫེས་ཤིང་ཐུར་དུ་འཕྱང་བ། གཅེར་བུ་རུས་པའི་རྒྱན་གྱིས་སྤྲས་
པ༑ ཐོད་སྐམ་གྱི་དབུ་རྒྱན་དང༌། ཐོད་རློན་གྱི་དོ་ཤལ་ཅན། ཞབས་གཉིས་གཡས་བསྐུམ་གཡོན་བརྐྱང་བས་གར་སྟབས་སུ་བཞུགས་པ། སྐུ་སྨད་ལ་སྟག་ལྤགས་ཀྱི་ཤམ་ཐབས་གསོལ་
༈ བ༑ མཆན་ཁུང་གཡོན་ན་ཁ་ཊཱཾ་ག་འཆང་བ། གཟུགས་དང་ལང་ཚོ་ཕུན་སུམ་ཚོགས་པ།ྋ པད་ཉི་རོའི་གདན་ལ་བཞུགས་ཤིང་ཡེ་ཤེས་ཀྱི་མེའི་དབུས་ན་རྣམ་པར་འགྱིང་བའོ། །དེའི་ཤར་དུ་

སྐུའི་སེང་གདོང་མ་དཀར་མོ། ལྷོར་ཡོན་ཏན་གྱི་སེང་གདོང་མ་སེར་མོ། ནུབ་ཏུ་གསུང་གི་སེང་གདོང་མ་དམར་མོ། བྱང་དུ་འཕྲིན་ལས་ཀྱི་སེང་གདོང་མ་ལྗང་ཁུ། དེ་རྣམས་ཀྱང་སྐུ་མདོག་
སོ་སོ་ལ་ཕྱག་མཚན་རྒྱན་ཆ་ལུགས་བཞུགས་ཚུལ་གཙོ་མོ་ལྟར་རོ། །ལྷ་ཚོགས་དེ་རྣམས་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱཿ དམར་པོ། ཐུགས་ཁར་ཧཱུཾ་སྔོན་པོ། ཡིག་འབྲུ་གསུམ་ལས་
འོད་འཕྲོས། འོག་མིན་ཆོས་དབྱིངས་ཕོ་བྲང་ནས་སེང་གདོང་རིགས་ལྔ་ལ་རང་རང་འདྲ་བའི་མཁའ་འགྲོ་བྱེ་བ་འབུམ་གྱིས་བསྐོར་བ་བཛྲ་ས་མཱ་ཛཿ ཧཱུྃ།ཆོས་སྐུ་སྤྲོས་བྲལ་དབྱིངས་ཉིད་
ལས༑ །གཟུགས་སྐུ་ཁྲོ་མོའི་སྐར་སྟོན་པ། །ཐུགས་རྗེ་ཆེན་པོའི་ངང་ཉིད་ལས། །དངོས་གྲུབ་རྣམ་གཉིས་ཞུ་བའི་ཕྱིར། །གནས་མཆོག་འདི་རུ་སྤྱན་འདྲེན་ནོ། །མི་མཐུན་རྐྱེན་གྱིས་མི་གཡོ་
བའི༑ སྐྱེ་མེད་རྡོ་རྗེའི་ངང་ཉིད་ལས། །ཞི་བའི་ལས་མཛད་ཡུམ་ཆེན་མོ། །གནས་མཆོག་འདི་རུ་སྤྱན༴ དབུལ་ཕོངས་བདུད་ལས་རྣམ་རྒྱལ་མ། །རིན་ཆེན་ལྟ་བུའི་ངང་ཉིད་ལས། །རྒྱལ་
བའི་ལས་མཛད་ཡུམ་ཆེན་མོ། །གནས་མཆོག༴ ཉེས་སྐྱོན་དྲི་མས་མ་གོས་པའི། །ཕྱི་ནང་གསང་བའི་མཆོད་རྣམས་སྟོན། །དབང་གི་ལས་མཛད་ཡུམ་ཆེན་མོ། །གནས་མཆོག༴ ཁྲོ་

།མོའི་སྐུར་སྟོན་དྲག་ཤུལ་ཅན། །ཕྱི་ནང་བདུད་ལས་རྣམ་པར་རྒྱལ། །དྲག་པོའི་ལས་མཛད་ཡུམ་ཆེན་མོ། །གནས་མཆོག༴ ཐུགས་རྗེ་ཆེན་པོས་དགོངས་མཛོད་
ལ༑ ༑བདག་དང་སེམས་ཅན་ཐམས་ཅད་ལ། །རྐྱེན་ངན་བར་ཆད་ཞི་བ་དང་། །མཆོག་དང་ཐུན་མོང་དངོས་གྲུབ་སྩོལ།། བཞུགས་གསོལ་ནི། ཆོས་འབྱུང་གཞལ་ཡས་དམ་པ་འདིར། །དྲག་
པོ་པད་རོ་ཉི་སྟེང་དུ། །སེང་གདོང་རིགས་ལྔ་འཁོར་དང་བཅས། །དགྱེས་པའི་ངང་ལ་བཞུགས་སུ་གསོལ། །པདྨ་ཀ་མ་ལ་ཡེ་ཧཱུཾ། ཕྱག་འཚལ་ནི། རྟོག་བྲལ་ཆོས་དབྱིངས་ངང་ལས་མ་
ju.
གཡོས་ཀྱང་། །ཡེ་ཤེས་མཁའ་འགྲོ་སེང་གདོང་སྐྱར་བཞེངས་པའི། །རྣམ་དག་གཙོ་མོ་འཁོར་དང་བཅས་པ་ལ། །སྒོ་གསུམ་གུས་པའི་སྒོ་ནས་ཕྱག་འཚལ་ལོ།། མཆོདཔ་ནི། ཧཱུཾ། མཛེས་
པའི་མེ་ཏོག་དབུ་ལ་འབུལ། །དྲི་ཞིམ་བདུག་སྤོས་ཤངས་ལ་འབུལ། །སྣང་གསལ་མར་མེ་སྤྱན་ལ་འབུལ། །ཡིད་འོང་དྲི་ཆབ་ཐུགས་ལ་འབུལ། །ཞལ་ཟས་སྣ་ཚོགས་ལྗགས་ལ་འབུལ།
·༄ སྒྲ་སྙན་རོལ་མོ་སྙན་ལ་འབུལ། །འགྲོ་བའི་དོན་ལ་བཞེས་སུ་གསོལ། །པུཥྤ། དྷུ་པེ། ཨཱ་ལོ་ཀེ གེནྡེ། ནི་ཝིདྡྷེ། ཤཔྟ་ཧཱུཾ། བསྟོད་པ་ནི། ཧཱུཾ། དཔའ་མོ་མཁའ་སྤྱོད་གཙོ་མོ་ཁ་ཊཱཾ་ ི

འཆང་༑ །འཕྲིན་ལས་ཐོགས་མེད་སྤྲུལ་བསྒྱུར་ཅིར་ཡང་སྟོན། །མེ་དཔུང་དབུས་ན་འགྱིང་བའི་གར་མཛད་མ། །སྒྲུབ་པ་པོ་ལ་ཡིད་བཞིན་དངོས་གྲུབ་སྩོལ། །ས་གསུམ་མཁའ་འགྲོའི་དབང་
ཕྱུག་ཁྱོད་ལ་འདུད། །ཆོས་དབྱིངས་རྡོ་རྗེ་རཏྣ་པདྨ་དང་། །ཀརྨ་བི་ཤྭ་ལོ་ཀ་ཤ་ཟ་སོགས། །མ་མོ་མཁའ་འགྲོ་བྱེ་བ་འབུམ་སྡེས་བསྐོར། འཕྲིན་ལས་ཐོགས་མེད་མཛད་པ་ཁྱོད་ལ་འདུད། །
མ་ལས་བྱམས་ཤིང་སྲིང་ལས་ཉེ་བ་དང༌། །གྲོགས་ལས་གདུང་ཞིང་བྲན་ལས་ཉན་པ་ཡི། །བདག་གིས་ཅི་བཅོལ་ལས་རྣམས་སྒྲུབ་པ་དང༌། །མཆོག་དང་ཐུན་མོང་དངོས་གྲུབ་སྩལ་དུ་
གསོལ༑ །ཛཿ ཧཱུྃ བཾ་ཧོཿ གཉིས་སུ་མེད་པར་གྱུར། བསྐྱེད་རིམ་གསལ་བའི་ངང་ལས། སྙིང།ཁར་ཉི་མའི་དཀྱིལ་འཁོར་ལ། ཨཿ ཀཿ སཿ མ རཿ ཙཿ ཤཿ དཿ རཿ ས མ
རཿ༠༠ ཡཿ ཕཊཿ ཅེས་པའི་རང་བྱུང་ཡི་གེ་བཅུ་བཞི་པོ་འདི། མགོ་ན་ཨོཾ་དང་མཇུག་ན་སྭཱ་ཧཱ་མེད། གི་གུག་འགྲེང་བུ་ན་རོ་ཞབས་ཀྱུ་ཡ་བཏགས་ར་བཏགས་མེད་པའོ། །སྔགས་དང་དམིགས་པ་བསྟུན་ནས་སྨྲ་བ་བཅད་འབུམ་ཚོ་གཅིག་
རྩ་བའི་བསྙེན་ཚད་ཡིན། རབ་གསུམ་འབུམ། འགྲུབ་པའི་རྟགས་ནི། རབ་དངོས། འབྲིང་ཉམས། ཐ་མ་རྨི་ལམ་དུ་སེང་གདོང་རིགས་ལྔའི་སྐུ་མདོག་མཐོང་བ་དང༌། བུད་མེད་ཀྱི་ཚོགས་དབང་དུ་བསྡུ་བ་དང་། ཚེ་སྒྲུབ་པའི་དུས་སུ་མཁའ་

།འགྲོ་མའི་ཚོགས་འདུས། དབང་སྡུད་ཀྱི་དུས་སུ་ལྷ་འདྲེ་མི་གསུམ་གྱི་དཔོན་བྱེད་དོ། །དྲག་པོ་གཏོར་མའི་དུས་སུ་གཅན་གཟན་སོགས་ཀྱིས་སེམས་ཅན་མང་པོ་གསོད། ས་དང་དམག་དང་བཀྲ་མི་ཤིས་པའི་༄༅།
རྟགས་དང༌། མཚོན་ཆའི་ཚོགས་མང་པོ་འབྱུང་སྟེ། དེ་དུས་གཏོར་མ་དགྲ་ལ་རྒྱག་གོ །གསོད་ཟློག་ལྟར་འོང༌། བསྙེན་པ་རྒྱུན་དུ་བྱེད་ན་ཤེས་རབ་འཕེལ་ཞིང་ས་བཅུ་གནོན། ཡོན་ཏན་བསམ་ལས་འདས་ཏེ་ཡི་གེར་འཇིགས། གྲངས་བསྙེན་
དུས་སུ་འཕྲེང་བ་ནང་དུ་འདྲེན། ཟློག་པའི་དུས་སུ་ཕྱི་ལ་འདྲེན། བསྙེན་པའི་དུས་སུ་ཕཊ་ཟེར། ཟློག་པའི་དུས་སུ་ཕཊ་ཊ་ཟེར། རྒྱས་པར་སྤྲོ་ན་སེང་གདོང་རིགས་བཞིའི་སྐུ་མདོག་ཕྱག་མཚན་ཞི་རྒྱས་དབང་དྲག་གང་བྱེད་ལའོ། །ཟློག་པ་བྱེད་ན་
བདག་བསྐྱེད་གཙོ་མོའི་ཕྱག་གཡས་སུ་ཉི་མ་དང༌། གཡོན་དུ་ཟླ་བ་བསྣམས་པའི་མདུན་དུ། ཉི་མ་ནུབ་ལ་ཉེ་བའི་དུས་སུ་ཆོས་འབྱུང་ནག་པོ་གྲུ་གསུམ་པ་ཡངས་ཤིང་རྒྱ་ཆེ་བའི་ནང་དུ། མཐེ་བོང་གསེར་གྱི་སྟ་གྲི་དང་གུང་མོ་དངུལ་གྱི་ཤ་གདན་དུ་
བསམ། དགྲ་བགེགས་བྱད་མ་རྦོད་གཏོང་ཐམས་ཅད་དང་བཅས་པའི་སྐེ་རྦད་རྦད་བཅད་ཅིང་ཐིམ་ཐིམ་སོང་བར་བསམ་ལ་རྡུལ་དུ་བརླག་པའི་ངང་ལ་སྔགས་བཟླ། ཐལ་མོ་བརྡབ་པའི་ཉི་ཟླའི་བར་དུ་སྒོང་ལྤགས་བཅར་བ་ལྟར་བསྒོམ། དེ་ལྟར་བྱས་
ཪེ
* པས་རྦོད་གཏོང་དགྲ་བགེགས་ཐམས་ཅད་བཟློག་གོ །མདུན་བསྐྱེད་ནི། · ཨོཾ་སྭ་བྷཱ་ཝས་སྦྱངས། མདུན་བསྐྱེད་ཀྱི་བྲིས་སྐུ་རྣམས་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ངང་ལས། མདུན་དུ་ཡེ་ཤེས་ཀྱི་༔

ངོ་བོ་ཧཱུཾ་མཐིང་ནག་གཅིག་ཏུ་གྱུར། དེ་ལས་འོད་འཕྲོས་འཕགས་པ་མཆོད། སེམས་ཅན་གྱི་སྡིག་སྒྲིབ་སྦྱངས། དགྲ་བགེགས་གདུག་པ་ཅན་ཐམས་ཅད་ཚར་བཅད། བཅོམ་ལྡན་འདས་མཁའ་
འགྲོ་སེང་གདོང་མའི་གོ་འཕང་ལ་བཀོད། ཚུར་འདུས་ཧཱུཾ་ལ་ཐིམ། དེ་ཉིད་མཁའ་འགྲོ་སེངྒེའི་གདོང་པ་ཅན། སྐུ་མདོག་མཐིང་ནག་ཞལ་གཅིག་ཕྱག་གཉིས་གཡས་གྲི་གུག་ནམ་མཁའ་ལ་འཕྱར་
ཞིང་༑ གཡོན་ཐོད་ཁྲག་ཐུགས་ཁར་འཛིན་པ། ཞལ་བགྲད་མཆེ་བ་གཙིགས་ཤིང་། ལྗགས་དམར་གློག་ལྟར་འཁྱུག་པ་སྤྱན་གསུམ་རྣམ་པར་འཕྲོ་ཞིང་དུས་གསུམ་ལ་གཟིགས་པ། དབུ་སྐྲ་
ལྕགས་ཀྱི་རལ་པ་གྱེན་དུ་བརྫེས་ཤིང་ཐུར་དུ་འཕྱང་བ། གཅེར་བུར་རུས་པའི་རྒྱན་གྱིས་སྤྲས་པ། ཐོད་སྐམ་གྱི་དབུ་རྒྱན་དང༌། ཐོད་རློན་གྱི་དོ་ཤལ་ཅན། ཞབས་གཉིས་གཡས་བསྐུམ་གཡོན་
བརྐྱང་བས་གར་སྟབས་སུ་བཞུགས་པ། སྐུ་སྨད་ལ་སྟག་ལྤགས་ཀྱི་ཤམ་ཐབས་གསོལ་བ། མཆན་ཁུང་གཡོན་ན་ཁ་ཊཾ་ག་འཆང་བ། གཟུགས་དང་ལང་ཚོ་ཕུན་སུམ་ཚོགས་པ།ྋ པད་ཉིད་
རོའི་གདན་ལ་བཞུགས་ཤིང་ཡེ་ཤེས་ཀྱི་མེའི་དབུས་ན་རྣམ་པར་འགྱིང་བའོ། །དེའི་ཤར་དུ་སྐུའི་སེང་གདོང་མ་དཀར་མོ། ྋལྷོར་ཡོན་ཏན་གྱི་སེང་གདོང་མ་སེར་མོ། ནུབ་ཏུ་གསུང་གི་སེང་གདོང་༔

༄༅། །མ་དམར་མོ། བྱང་དུ་འཕྲིན་ལས་ཀྱི་སེང་གདོང་མ་ལྗང་ཁུ། དེ་རྣམས་ཀྱང་སྐུ་མདོག་སོ་སོ་ལ་ཕྱག་མཚན་རྒྱན་ཆ་ལུགས་བཞུགས་ཚུལ་གཙོ་མོ་ལྟར་རོ། །ལྷ་
ཚོགས་དེ་རྣམས་ཀྱི་སྤྱི་བོར་ཨཾ་དཀར་པོ། མགྲིན་པར་ཨཱཿ དམར་པོ། ཐུགས་ཁར་ཧཱུཾ་སྔོན་པོ། ཡིག་འབྲུ་གསུམ་ལས་འོད་འཕྲོས། འོག་མིན་ཆོས་དབྱིངས་ཕོ་བྲང་ནས། སེང་གདོང
རིགས་ལྔ་ལ་རང་རང་འདྲ་བའི་མཁའ་འགྲོ་བྱེ་བ་འབུམ་གྱིས་བསྐོར་བ་བཛྲ་ས་མཱ་ཛཿ ཧཱུཾ། ཆོས་སྐུ་སྤྲོས་བྲལ་དབྱིངས་ཉིད་ལས། །གཟུགས་སྐུ་ཁྲོ་མོའི་སྐུར་སྟོན་པ། །ཐུགས་རྗེ་ཆེན་པོའི་
d'Vv
ངང་ཉིད་ལས། །དངོས་གྲུབ་རྣམ་གཉིས་ཞུ་བའི་ཕྱིར། །གནས་མཆོག་འདི་རུ་སྤྱན་འདྲེན་ནོ། །མི་མཐུན་རྐྱེན་གྱིས་མི་གཡོ་བའི། །སྐྱེ་མེད་རྡོ་རྗེའི་ངང་ཉིད་ལས། །ཞི་བའི་ལས་མཛད་ཡུམ ZI
ཆེན་མོ། །གནས་མཆོག་འདི་རུ༴ དབུལ་ཕོངས་བདུད་ལས་རྣམ་རྒྱལ་མ། །རིན་ཆེན་ལྟ་བུའི་ངང་ཉིད་ལས། །རྒྱས་པའི་ལས་མཛད་ཡུམ་ཆེན་མོ། །གནས་མཆོག༴ ཉེས་སྐྱོན་དྲི་མས་
* མ་གོས་པའི། །ཕྱི་ནང་གསང་བའི་ཆོས་རྣམས་སྟོན། །དབང་གི་ལས་མཛད་ཡུམ་ཆེན་མོ། །གནས་མཆོག༴ ཁྲོ་མོའི་སྐུར་སྟོན་དྲག་ཤུལ་ཅན། །ཕྱི་ནང་བདུད་ལས་རྣམ་པར་རྒྱལ། །དྲག་

པོའི་ལས་མཛད་ཡུམ་ཆེན་མོ། །གནས་མཆོག༴ ཐུགས་རྗེ་ཆེན་པོས་དགོངས་མཛོད་ལ། །བདག་དང་སེམས་ཅན་ཐམས་ཅད་ལ། །རྐྱེན་ངན་བར་ཆད་ཞི་བ་དང༌། །མཆོག་དང་ཐུན་མོང་
དངོས་གྲུབ་སྩོལ།། བཞུགས་གསོལ་ནི། ཆོས་འབྱུང་གཞལ་ཡས་དམ་པ་འདིར། །དྲག་པོ་པད་རོ་ཉི་སྟེང་དུ། །སེང་གདོང་རིགས་ལྔ་འཁོར་དང་བཅས། །དགྱེས་པའི་ངང་ལ་བཞུགས་སུ་འབྲུག་
ལུགས་གསོལ༑ །པདྨ་ཀ་མ་ལ་ཡེ་ཧཱུཾ། ཕྱག་འཚལ་བ་ནི། རྟོག་བྲལ་ཆོས་དབྱིངས་ངང་ལས་མ་གཡོས་ཀྱང་། །ཡེ་ཤེས་མཁའ་འགྲོ་སེང་གདོང་སྐར་བཞེངས་པའི། །རྣམ་དག་གཙོ་མོ་འཁོར་དང་
ཆོས་
བཅས་པ་ལ། །སྒོ་གསུམ་གུས་པའི་སྒོ་ནས་ཕྱག་འཚལ་ལོ།། མཆོད་པ་ནི། ཧཱུཾ། མཛེས་པའི་མེ་ཏོག་དབུ་ལ་འབུལ། །དྲི་ཞིམ་བདུག་སྤོས་ཤངས་ལ་འབུལ། །སྣང་གསལ་མར་མེ་སྤྱན་ལ་
མཛོད་
ཆེན་འབུལ༑ །ཡིད་འོང་དྲི་ཆབ་ཐུགས་ལ་འབུལ། །ཞལ་ཟས་སྣ་ཚོགས་ལྗགས་ལ་འབུལ། །སྒྲ་སྙན་རོལ་མོ་སྙན་ལ་འབུལ། འགྲོ་བའི་དོན་དུ་བཞེས་སུ་གསོལ། །པུ ཥྤ། དྷུ་པེ། ཨཱ་ལོ་
མོ་
ཀེ གཏྗེ། ནཻ་ཝི་དྱེ། ཤཔྟ་ཧཱུཾ། བསྟོད་པ་ནི། ཧཱུཾ། དཔའ་མོ་མཁའ་སྤྱོད་གཙོ་མོ་ཁ་ཊཱཾ་འཆང་། །འཕྲིན་ལས་ཐོགས་མེད་སྤྲུལབསྒྱུར་ཅིར་ཡང་སྟོན། །མེ་དཔུང་དབུས་ན་འགྱིང་བའི་གར་ལྩ

།མཛད་མ། །སྒྲུབ་པ་པོ་ལ་ཡིད་བཞིན་དངོས་གྲུབ་སྩོལ། །ས་གསུམ་མཁའ་འགྲོའི་དབང་ཕྱུག་ཁྱོད་ལ་འདུད། །ཆོས་དབྱིངས་རྡོ་རྗེ་རཏྣ་པདྨ་དང་། །ཀརྨ་བི་ཤྭ་༄༅།
ལོ་ཀ་ཤ་ཟ་སོགས། །མ་མོ་མཁའ་འགྲོ་བྱེ་བ་འབུམ་སྡེས་བསྐོར། །འཕྲིན་ལས་ཐོགས་མེད་མཛད་པ་ཁྱོད་ལ་འདུད། །མ་ལས་བྱམས་ཤིང་སྲིང་ལས་ཉེ་བ་དང༌། །གྲོགས་ལས་གདུང་ཞིང་
བྲན་ལས་ཉན་པ་ཡི། །བདག་གིས་ཅི་བཅོལ་ལས་རྣམས་སྒྲབ་པ་དང་། །མཆོག་དང་ཐུན་མོང་དངོས་གྲུབ་སྩལ་དུ་གསོལ། །ཛཿ ཧཱུྃ་བཾ་ཧོཿ གཉིས་སུ་མེད་པར་གྱུར། གཏོར་བསྔོས་འབུལ་བ་
བརྒྱད་
ནི༑ དཔལ་བཤོས་ཟུར་གསུམ་ལ་མཐེབ་ཀྱུ་ལྔས་བསྐོར་ཏེ། ཤ་དམར་ཁྲག་ལ་སོགས་པའི་མཆོད་རྫས་ཅི་འབྱོར་བཤམས་ལ། ནང་མཆོད་ལྟར་བྱིན་གྱིས་བརླབ། ཡང་ན་ཐོད་པ་ཤ་ཁྲག་གིས་བརྒྱན་པའི་གཏོར་མ། ཨོྃ་བཛྲ་ཨ་མྲྀ་ཏས་
བསངས།: ཨོཾ་སྭ་བྷཱ་ཝས་སྦྱངས། ཐོད་པའི་སྣོད་ཡངས་ཤིང་རྒྱ་ཆེ་བའི་ནང་དུ། གཏོར་མ་ཤ་ལྔ་བདུད་རྩི་ལྔ་ཡེ་ཤེས་ཀྱི་བདུད་རྩིར་གྱུར། ཨོཾ་ཨཱཿ ཧཱུྃཧ་ཧོ་ཧྲཱིཿ རང་གི་ཐུགས་ཀའི་ས་བོན་ལས་འོད་
ཟེར་འཕྲོས། ཡེ་ཤེས་མཁའ་འགྲོ་འཁོར་དང་བཅས་པའི་ལྗགས་འོད་ཀྱི་སྦུ་གུས་གཏོར་མ་གསོལ་བར་བསམ། བཛྲ་ཌཱ་ཀི་ནཱི་ཨཾ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་ལན་བདུན་གྱིས་ཕུལ། ཨཉྙཾ་ཧཱུ

ནས་ཤཔྟའི་བར་གྱིས་མཆོད། ཨོཾ་བཛྲ་ཌཱ་ཀི་ནཱི་ཨཻ་ཨཱཿ ཧཱུྃ་གིས་བདུད་རྩིས་མཆོད། རོལ་མོའི་སྒྲ་དང་བཅས་ཏེ་མཆོད་པ་འབུལ་བ་ནི། ཧཱུཾ། བསིལ་བ་ཚལ་གྱི་དུར་ཁྲོད་ནས། །བཅོམ་ལྡན་ཆོས་བདག་འཁོར་དང་
བཅས༑ །དམ་རྫས་མཆོད་གཏོར་འདི་བཞེས་ལ།ྋ །ཁྱོད་ཀྱིས་སངས་རྒྱས་བསྟན་པ་སྲུངས། །རྣལ་འབྱོར་བཅོལ་བའི་འཕྲིན་ལས་མཛོད། །མི་མཐུན་ཕྱོགས་རྣམས་ཐལ་བར་རློག །བསམ་
པའི་ལས་རྣམས་མྱུར་དུ་སྒྲུབས། བདག་ཀྱང་རེ་ལྟོས་ཁྱོད་ལས་མེད། །མཆོག་དང་ཐུན་མོང་དངོས་གྲུབ་སྩོལ། །ཧཱུཾ། ཤར་ཕྱོགས་ཆོས་བདག་འཁོར་དང་བཅས། །དཀར་མོ་ཞི་བའི་ལས་
མཛད་མ། །དམ་རྫས་མཆོད་གཏོར་འདི་བཞེས་ལ། །དཀར་མོ་ཞི་བའི་ལས་མཛོད་ཅིག །ལྷོ་ཕྱོགས་ཆོས་བདག་འཁོར་དང་བཅས། །སེར་མོ་རྒྱས་པའི་ལས༴ དམ་རྫས་མཆོད་
གཏོར༴ སེར་མོ་རྒྱས་པའི་ལས་མཛོད༴ ནུབ་ཕྱོགས་ཆོས་བདག༴ དམར་མོ་དབང་གི་ལས༴ དམ་རྫས་མཆོད་གཏོར༴ དམར་མོ་དབང་གི་ལས་མཛོད༴ བྱང་ཕྱོགས་ཆོས་
བདག༴ ལྗང་མོ་དྲག་པོའི་ལས༴ དམ་རྫས་མཆོད་གཏོར༴ ལྗང་མོ་དྲག་པོའི་ལས་མཛོད༴ ཀུན་འདུས་གཙོ་མོ་སེང་གདོང་མ། །ཞི་རྒྱས་དབང་དྲག་ལས་མཛད་མ། །དམ་རྫས་མཆོད་

།གཏོར༴ འཕྲིན་ལས་རྣམ་བཞིའི་ལས་རྣམས་སྒྲུབས།། བསྟོད་པ་རྒྱས་པ་ནི། ཧཱུཾ། མ་སྐྱེས་རྣམ་དག་ཆོས་ཀྱི་དབྱིངས་ཉིད་ལས། །སྐྱེ་བའི་ཆོ་འཕྲུལ་འབར་བའི་༄༅།
སྐུར་བསྟན་ནས། །འགྲོ་དོན་མཛད་པའི་ཡེ་ཤེས་མཁའ་འགྲོ་མ། །བཅོམ་ལྡན་ཁྲོ་མོའི་སྐུ་ལ་ཕྱག་འཚལ་བསྟོད། །གཅེར་བུར་ལོངས་སྤྱོད་རྫོགས་པའི་སྐུ་མངའ་མ། །སྣ་ཚོགས་སྤྲུལ་པས་
འགྲོ་བའི་དོན་མཛད་པ། །དབུ་སྐྲ་གྱེན་ཐུར་འཕྱང་བས་སྤྲལ་པ་འགྱེད། །ལྷག་པའི་ལྷ་མོ་ཁྱོད་ལ་ཕྱག༴ དུས་གསུམ་གཟིགས་ཕྱིར་སྤྱན་གསུམ་རྣམ་པར་གཟིགས། །སྡང་དགྲ་གནོད་བགེགས་
འཇོམས་ཕྱིར་མཆེ་བ་གཙིགས། །ཡེ་ཤེས་མེ་རིས་མ་རིག་མུན་པ་འཇོམས། །བདུད་སྡེ་དཔུང་འཇོམས་མ་ལ༴ ཕྱག་གཡས་གྲི་གུག་དུག་ལྔ་གཅོད་ཅིང་གཏུབ། །ཕྱག་གཡོན་ཐོད་ཁྲག་སྐྱེ་མེད་
དབྱིངས་ལ་རོལ། །སྣ་ཚོགས་གཉིས་མེད་དུ་མ་རོ་གཅིག་སྟོན། །མཐོང་ཐོས་དྲན་མཆོག་མ་ལ༴ གཡས་བསྐུམ་གཡོན་བརྐྱང་ཐབས་ཤེས་དབྱེར་མེད་དང་། །དགག་སྒྲུབ་མི་མངའ་པད་ཉི་རོ་
གདན་བཞུགས། །ཡོན་ཏན་བྱེ་བས་བརྒྱན་པའི་སྐུ་མངའ་མ། །ཡེ་ཤེས་མཁའ་འགྲོ་མ་ལ༴ ཐོད་སྐམ་དབུ་རྒྱན་ཐོད་རློན་དོ་ཤལ་ཅན། །དཔའ་མོའི་ཆ་ལུགས་སྟག་གི་ཤམ་ཐབས་གསོལ།

མཁའ་འགྲོ་བྱེ་བའི་ཚོགས་ཀྱིས་ཡོངས་སུ་བསྐོར། །ཌཱ་ཀི་སེང་གདོང་སྐུ་ལ༴ སྐུ་མདོག་མཐིང་ནག་སྐྱེ་མེད་ཐུགས་མངའ་མ། །ཕྱག་རྒྱ་ལྔས་བརྒྱན་ལོངས་སྤྱོད་རྫོགས་པའི་སྐུ། །དགོས་
འདོད་ཀུན་འབྱུང་འགྲོ་བའི་རེ་སྐོང་མ། །ཌཱ་ཀི་སེང་གདོང་མ་ལ༴ ཡྀ་ནས་བདག་དང་དབྱེ་བ་མེད་པ་ལ། །མ་རིག་དབང་གིས་སྣང་སྟོང་གཉིས་སུ་ཕྱེ། །གཉིས་འཛིན་ཐེ་ཚོམ་ལོག་ལྟ་ཅི་
མཆིས་པ། །རང་སྣང་རིག་པའི་ཀློང་དུ་མཐོལ་ལོ་བཤགས།། བསྟོད་པ་འབྲིང་པོ་ནི། ཧཱུཾ། རབ་འཇིགས་རྔམ་བརྗིད་ཁྲོ་མོ་ཀུན་གྱི་གཙོ། །འཕྲིན་ལས་རྣམ་བཞི་གང་འདུལ་འགྲོ་དོན་
མཛད༑ ཁམས་གསུམ་འགྲོ་ཀུན་སྨིན་ཅིང་གྲོལ་མཛད་མ། །སེང་གདོང་སྡེ་ལྔའི་ཚོགས་ལ་ཕྱག་འཚལ་བསྟོད། །རྒྱལ་བའི་རྣམ་སྤྲལ་ཁྲོ་མོའི་སྐར་བཞེངས་ནས། །འབྱུང་པོ་གདུག་པ་ཅན་
རྣམས་ཚར་བཅད་དེ། །དངོས་སུ་བསྒྲལ་ནས་དབྱིངས་སུ་སྦྱོར་མཛད་མ། །སེང་གདོང་སྡེ་ལྔའི་ཚོགས་ལ་ཕྱག་འཚལ་བསྟོད། །མཐུ་གཏད་གནོད་བྱེད་མ་ལུས་བཟློག་ཅིང་གསོལ། །འགལ་
རྐྱེན་བར་ཆད་ཐམས་ཅད་ཞི་བར་མཛད། །མཐུན་རྐྱེན་དགོས་འདོད་ཐམས་ཅད་སྩོལ་མཛད་པའི། །སེང་གདོང་སྡེ་ལྔའི་ཚོགས་ལ་ཕྱག་འཚལ་བསྟོད།། བསྟོད་པ་བསྡུས་པ་ནི། ཧཱུྃ། སྣ་ཚོགས་༔

།པད་ཉི་རོ་ཡི་གདན་སྟེང་ན། །ཆར་སྤྲིན་མདོག་ཅན་རི་དྭགས་རྒྱལ་མོའི་གདོང་། །ཞལ་གཅིག་ཕྱག་གཉིས་གྲི་གུག་ཐོད་ཁྲག་འཛིན། །ཡེ་ཤེས་མཁའ་འགྲོ་ཁྱོད་ལ་༄༅།
ཕྱག་འཚལ་བསྟོད།། ཅེས་བསྟོད་པ་རྒྱས་འབྲིང་བསྡུས་གསུམ་སྐབས་དང་སྦྱར། འཕྲིན་ལས་བཅོལ་བ་ནི། ཡེ་ཤེས་མཁའ་འགྲོའི་ལྷ་ཚོགས་རྣམས། །བདག་ལ་བརྩེ་བས་དགོངས་སུ་གསོལ། །ཁྱེད་ནི་ཡེ་
ཤེས་ལྔ་དང་ལྡན། །ཉེས་སྐྱོན་དྲི་མས་མ་གོས་པའི། །ཡེ་ཤེས་སྤྱན་གྱིས་གཟིགས་སུ་གསོལ། །ཐོག་མེད་དུས་ནས་ད་ལྟའི་བར། །མ་རིག་འཁྲུལ་པའི་ལས་དབང་གིས། །ལས་ངན་མི་
དགེའི་ཚོགས་རྣམས་ཀུན། །ལུས་ངག་ཡིད་ཀྱིས་ཅི་བགྱིས་པ། །ལྷ་ཚོགས་ཁྱེད་ཀྱི་སྤྱན་སྔར་བཤགས། །བདག་གིས་མ་ཚོར་ཉམས་སྲིད་པས། །ཡེ་ཤེས་སྤྱན་ལྡན་ཁྱེད་རྣམས་ཀྱི། །དྲུང་དུ་
མི་དགེ་སྣ་ཚོགས་ཀུན། །གནོང་ཞིང་འགྱོད་པས་མཐོལ་ལོ་བཤགས། །ཁྱེད་ལ་སྙན་གསན་འབུལ་བ་ནི། །བདག་གི་སྒོ་གསུམ་བྱིན་གྱིས་རློབས། །མཆོག་དང་ཐུན་མོང་དངོས་གྲུབ་
སྩོལ༑ །སྔར་བཅོལ་ལེགས་པའི་གཏང་རག་དང་། །ད་བཅོལ་འཕྲིན་ལས་མ་ལུས་པ། །བསྒྲུབ་པའི་གསལ་འདེབས་གཉན་པོ་རུ། །དམར་གྱིས་བརྒྱན་པའི་གཏོར་མ་འདི་བཞེས་ཤིག །ཤ་༴

ཁྲག་དམར་གྱི་གཏོར་ཆེན་འདི་བཞེས་ཤིག །འཛམ་བུ་ཏི་བའི་ཞལ་ཟས་འདི་བཞེས་ཤིག །ཛ་གད་དཔའ་བོའི་ཆང་ཕུད་འདི་བཞེས་ཤིག །ཨ་མུ་ཀ་ཡི་ཙིཏྟ་འདི་བཞེས་ཤིག །ཅི་བསམ་འགྲུབ་
པའི་སྟོངས་གྲོགས་མཛོད། །སངས་རྒྱས་བསྟན་པ་རིན་ཆེན་དང༌། །རྣལ་འབྱོར་བདག་ཅག་འཁོར་བཅས་ཀྱི། །སྡང་བའི་དགྲ་དང་གནོད་པའི་བགེགས། །ཐར་པའི་བར་དུ་གཅོད་པའི་
བདུད༑ །རྡུལ་ཕྲན་བཞིན་དུ་བརླག་པར་མཛོད། །རྐྱེན་ངན་བར་ཆད་བཟློག་ཏུ་གསོལ། །དགྲ་བགེགས་མ་ལུས་ཞི་བར་མཛོད། །སངས་རྒྱས་བསྟན་པ་དར་བ་དང་། །རྣལ་འབྱོར་བདག་ཅག་
ཚེ་རིང་ཞིང༌། །སྒྲུབ་པ་མཐའ་རུ་ཕྱིན་པར་མཛོད།། ཅེས་པས་འཕྲིན་ལས་བཅོལ་ལོ། །དེ་ནས་ཚོགས་བཤམ་ལ་བྱིན་བརླབ་བྱ་པ་ནི། ཚོགས་རྫས་རྣམས་ལ་ལག་པ་གཡས་པ་བཀབ། ༀ་མ་དག་པ་སྦྱངས། ལག་པ་
གཡོན་པ་བཀབ། ཨཱཿ མང་པོར་སྤེལ། གཉིས་ཀ་བཀབ། ཧཱུཾ་བདུད་རྩི་ལྔ་དང་སྒྲོན་མ་ལྔའི་བཞིན་དུ་སྦར། ནམ་མཁའ་ལྡིང་གི་ཕྱག་རྒྱ་བསྟན། ཧོ ཡེ་ཤེས་ཀྱི་བདུད་རྩིར་ཞུ། ༀ་ཨཱཿ ཧཱུྃ
ཧོ༑ ཞེས་ལན་བདུན་དུ་བརྗོད། གཏན་གྱི་སྐྱབས་མགོན་བླ་མ་རིན་པོ་ཆེ། །དག་པའི་ཞིང་མཆོག་གང་ན་བཞུགས་ལགས་ཀྱང་། །དད་པའི་ཤུགས་ཀྱིས་གནས་འདིར་སྤྱན་འདྲེན་ན། །ཐུགས་རྗེའི

༄༅། །གཏེར་ཆེན་མྱུར་དུ་འབྱོན་དུ་གསོལ། །དམ་རྫས་འདི་རྣམས་ཡེ་ཤེས་བདུད་རྩིར་བསྒྱུར། །བདག་ཅག་རྣམས་ལ་བྱིན་རླབས་དབང་བསྐུར་ནས། །འབྲལ་བ་མེད་
25/1/01
པར་རྗེས་སུ་གཟུང་མཛད་པས། །འཆི་མེད་ཚེ་ཡི་དངོས་གྲུབ་སྩལ་དུ་གསོལ། །བདག་གིས་རྩེ་གཅིག་བསྒྲུབས་པའི་ཡི་དམ་ལྷ། །དག་པའི་ཞིང་མཆོག༴ དད་པའི་ཤུགས་ཀྱིས༴ ཐུགས་
རྗེའི་གཏེར་ཆེན༴ དམ་རྫས་འདི་རྣམས༴ བདག་ཅག་རྣམས་ལ༴ འབྲལ་བ་མེད་པར༴ འཆི་མེད་ཚེ་ཡི་དངོས་གྲུབ༴ དམ་ཚིག་ཅན་གྱི་སྟངས་འཛིན་མཁའ་འགྲོ་མ། །དག་པའི་
བཅུ་གཅིག་
ཞིང༴ དད་པའི་ཤུགས༴ ཐུགས་རྗེའི་གཏེར༴ དམ་རྫས་འདི༴ བདག་ཅག་རྣམས༴ འབྲལ་བ་མེད༴ འཆི་མེད་ཚེ་ཡི༴ ཀུན་ཏུ་སྲུང་སྐྱོབས་བྱེད་པའི་ཆོས་སྐྱོང་ཚོགས། །དག་པའི
ཞིང༴ དད་པའི་ཤུགས༴ ཐུགས་རྗེའི་གཏེར༴ དམ་རྫས་འདི༴ བདག་ཅག་རྣམས༴ འབྲལ་བ་མེད༴ འཆི་མེད་ཚེ་ཡི་དངོས་གྲུབ་སྩལ་དུ་གསོལ།། ཞེས་བྱིན་འབེབས་བྱས། ཚོགས་ཕུད་
༄༅། དང་པོ། དང་པོར་ཕུད་ཀྱིས་མཆོད་པ་ནི། །བྱིན་གྱིས་རླབས་པའི་བླ་མ་དང་། །དངོས་གྲུབ་སྟེར་བའི་ཡི་དམ་ལྷ། །བར་ཆད་སེལ་བའི་མཁའ་འགྲོ་མ། །འཕྲིན་ལས་སྒྲུབ་པའི་ཆོས་སྐྱོང་

ལ༑ །དགྱེས་པའི་མཆོད་རྫས་མ་ལུས་པ། །ནམ་མཁའ་གང་བར་དམིགས་ཏེ་འབུལ།། བར་པ། བླ་མ་ཡི་དམ་མཁའ་འགྲོ་དང༌། །ཆོས་སྐྱོང་ཐམས་ཅད་རང་སེམས་སུ། །གཅིག་པ་སྔོན་
ཆད་མ་འཚལ་བ། །བདག་གིས་ཉེས་པ་ཆེན་པོ་བྱས། །དེ་ནི་སོ་སོ་རང་རིག་པའི། ། ཡེ་ཤེས་ཀློང་དུ་མཐོལ་བཤགས་ན། །ཇི་ལྟར་ཆུ་ལ་ཆུ་བཞག་བཞིན། །དབྱེར་མེད་རྟོགས་པར་བྱིན་གྱིས་
རློབས༑༑ ཐ་མ། ན་མོ། སངས་རྒྱས་ཀྱི་བཀའ་བདེན་པ་དང་། ཆོས་ཀྱི་བཀའ༴ དགེ་འདུན་གྱི༴ དཔལ་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་པ་ཅན་འཁོར་བྱེ་བ་འབུམ་སྡེའི་ཚོགས་
དང་བཅས་པ་རྣམས་ཀྱི་བཀའ་བདེན་པ་དང་། བདེན་པ་ཡང་དག་དང་། བདེན་པ་ཆེན་པོ་འདིའི་བྱིན་གྱིས་རླབས་ཀྱིས། བདག་ཅག་དཔོན་སློབ་རྣམས་ཀྱི་ཚེ་དཔལ་འབྱོར་པ་ལ་བར་དུ་གཅོད་པའི་
བགེགས་རྣམས་ཀྱི་སྙིང་ལྕགས་ཀྱུས་ཁུག མགྲིན་པ་ཞགས་པས་བཅིངས། ཡན་ལག་ལྕགས་སྒྲོག་གིས་བསྡམས། དྲིལ་བུས་ལུས་མཉེས་ཏེ་རང་དབང་མེད་པར་ཚོགས་རྫས་འདི་རྣམས་ལ་
ཐིམ་པར་གྱུར། ལན་གསུམ་བརྗོད། བདག་གི་ཚེ་འཕྲོག་གདོན་གྱི་ཚོགས། །འཆི་བདག་བདུད་ཀྱི་སྡེར་བཅས་རྣམས། །ཚོགས་འདིར་བསྟིམས་ནས་ཁྱེད་ཞལ་བསྟབས། །རྟག་ཏུ་བགེགས་དང་

༄༅། །བྲལ་བར་མཛོད།། བསྐང་བ་ནི། ན་མོ། ལྕང་ལོར་བཅས་པའི་བན་དྷ་རུ། །དམར་གཏོར་ཁྲག་དང་ཞག་གིས་བརྒྱན། །ཤ་སྣ་སྙིང་སྣའི་རྒྱལ་མཚན་བཙུགས། །
མཁའ་འགྲོ་འཁོར་བཅས་ཐུགས་དམ་བསྐང་། །རཀྟའི་རྦ་ཀློང་ཕྱར་ར་ར། །འོ་མཚོ་དཀར་མདངས་འཁྱིལ་ལི་ལི། །ཞག་གི་རྒྱ་མཚོ་མེ་རེ་རེ། །ཞུན་ཆེན་གསུར་དུད་ཆི་ལི་ལི། །སྒྲ་དང་
རོལ་མོ་དི་རི་རི། །རྐང་གླིང་ཐོད་རྔ་ཁྲོ་ལོ་ལོ། །དགྲ་བོའི་ཤ་ཁྲག་ཉི་ལི་ལི། །མཁའ་འགྲོ་འཁོར་བཅས་ཐུགས་དམ་བསྐང་། །དེ་ལྟར་ཐུགས་དམ་སྐོང་མཛོད་ལ། །བསྟན་ལ་གནོད་པའི་དགྲ་
བཅུ་གཉིས་
དང་བགེགས། །མྱུར་དུ་སྒྲོལ་ཞིང་རྒྱལ་བའི་བསྟན། །ཕྱོགས་དུས་ཀུན་ཏུ་རྒྱས་པར་མཛོད། །ཌཱ་ཀིནཱི་སིདྷ་མུ་ཁ་ཨཉྙཾ། པཱཏྱཾ། པུཥྤ། དྷཱཔེ། ཨཱ་ལོ་ཀེ གདྡྷེ། ནི་ཝི་དྡྷེ། ཤཔྟ་པྲ་
པཱུ་ཛ་ཧོཿ མཧཱ་ནཱཾ་ས། ཙིཏྟ། གོ་རོ་ཙ་ན། རཀྟ། བ་སུ་ཏ། བ་ལིང་ཏ་ཁཱ་ཧི། ལྷག་གཏོར་ནི། རྩ་ལྟུང་བཤགས་པ་བཏང་། ལྷག་མར་བ་ཕྲུ་བཏིཾབ་སྟེ། ཧཱུཾ་ཕེ། སྣོད་ཐོད་པ་དང་བཅུད་ཡེ་ཤེས་
ཨྰཿ ཀྱི་བདུད་རྩིའི་རྒྱ་མཚོ་ཆེན་པོ་ཞུ་བར་གྱུར། ལྷག་ལ་དགྱེས་པའི་མ་དང་སྲིང༌། །འདོད་དགུར་བསྒྱུར་བའི་རྫུ་འཕྲུལ་ཅན། །དཀར་སེར་དམར་ལྗང་སྔོ་དང་ཁྲ། །དགྱེས་པ་འདི་ལ་རོལ་ནས་་

ཀྱང་༑ །ཞི་རྒྱས་དབང་དང་དྲག་པོའི་ལས། །གང་ལ་གང་འོས་མཛད་པས་ན། །བསམ་པ་ལྷུན་གྱིས་འགྲུབ་པ་ཡི། །དངོས་གྲུབ་མྱུར་དུ་ཐོབ་པར་གསོལ། །ཨོཾ་ཨུ་ཙི ཥྚ་བ་ལིཾ་ཏ་བྷཀྵ་བྷྱ༔སྭཱ
ཧཱ༑ ལྷག་མ་ཕྱིར་དོར་རོ།། ཧེ་རུ་ཀ་ཡི་དཀྱིལ་འཁོར་དུ།། སོགས་ནས། དེ་དག་ཀུན་གྱི་སྨོན་ལམ་འགྲུབ་གྱུར་ཅིག། ཅེས་པའི་བར་བརྗོད་ནས། ཐུགས་དམ་བསྐུལ་བ་ནི། དམར་གཏོར་ལ་བདུད་རྩི་དང་རཀྟ་བྲན་
ལ༑ བྷྱོཿ བཞེངས་ཤིག་བཞེངས་ཤིག་དབྱིངས་ནས་བཞེངས། །ཁྲག་མཚོ་ཁོལ་མའི་དབུས་ནས་བཞེངས། །སྔགས་སྲུང་ནག་མོ་མཐུ་མོ་ཆེ། །སྲུང་མ་འཁོར་དུ་རོལ་ཞིང་བཞེངས། །
རང་འདྲའི་སྤྲུལ་པ་བསམ་མི་ཁྱབ། །ས་འོག་ས་སྟེང་བར་སྣང་ཁམས། །མེ་རླུང་འཚུབ་ཅིང་འབྲུག་སྒྲ་ལྡིར། །སྐུ་མདོག་རྣམ་འགྱུར་མ་ངེས་པའི། །འཇིགས་པའི་གཟུགས་ཅན་སྣ་ཚོགས་
སྟོན༑ །སེང་གེའི་ཞལ་གདངས་དུག་རླངས་འཚུབ། །གཡུ་རལ་གསིག་ཅིང་ངན་སྐྱག་འཐོར། །ནད་མཚོན་བསྐལ་པའི་ཆར་ལྟར་ཕོབ། །ལྟས་ངན་མ་རུངས་བརྒྱད་ཅུ་བཞི། །འཁོར་དུ་ཁྲིད
ནས་དགྲ་ལ་བྷྱོཿ། །འཕྲིན་ལས་མཛད་པའི་དུས་ལ་བབ། །ཛ་ཡ། དམ་ཉམས་ལས་ངན་སྡིག་ཅན་འདིའི། །བླ་མ་དམ་པའི་སྐུ་ལ་བསྡོས། །སངས་རྒྱས་བསྟན་པའི་རྨང་རྡོ་བཤིག །དཀོན་

༄༅། ། མཆོག་གསུམ་གྱི་དབུ་འཕང་སྨད། །ཆོས་མཛད་ཡོངས་ལ་བརྙས་སུ་བྱེད། །དགེ་བ་བཅུ་ཡི་བསོད་ནམས་བཅག །མི་དགེ་བཅུ་པོ་དང་དུ་བླངས། །རྣལ་འབྱོར་
བདག་ལ་བསྡོས་སུ་བཅུག །སྔགས་སྲུང་ཁྱོད་ལ་མཐུ་མེད་ཟེར། །བསྐུལ་ལོ་མཁའ་འགྲོ་ལས་ལ་བསྐུལ། །འདི་ལ་ཁྱོད་ཀྱིས་མ་གཟིགས་ན། །ཁྱོད་ཀྱང་སྔོན་ཚེ་ཁྲག་འཐུང་གི །སྤྱན་སྔར་
ཇི་ལྟར་ཁས་བླངས་པའི། །དམ་ཚིག་གཉན་པོ་མི་བྲལ་ལམ། །རྣལ་འབྱོར་ཡིད་ཀྱང་མི་ཆད་དམ། །རྒྱུ་འབྲས་བདེན་པས་མི་བསླུ་འམ། །དགྲ་བོ་ཚེ་ཟད་དུས་བབ་ན། །ཁྱོད་ཀྱི་མཐུ་རྩལ་ཅི་
བཅུ་གསུམ་
ཞིག་བྱ། །གློ་བུར་ཧུར་ཐུམ་དུས་ལ་བབ། །བདག་ཅག་འཁོར་དང་བཅས་པ་ལ། །ཕུར་ཁ་ཟློག་པའི་དུས་ལ་བབ། །ཟོར་ཁ་ཟློག་པའི་དུས་ལ༴ བྱ་ཁ་ཟློག་པའི་དུས་ལ༴ དལ་ཁ་ཟློག་པའི་
དུས༴ ནད་ཁ་ཟློག་པའི་དུས༴ རིམས་ནད་ཟློག་པའི་དུས༴ ཀླུ་གདོན་ཟློག་པའི་དུས༴ ཡམས་ཁ་ཟློག་པའི་དུས༴ ཟློག་ཅིང་བསྒྱུར་བའི་དུས་ལ་བབ། །སྲོག་རྩ་ཆོད་ལ་སྙིང་ཁྲག་
འཐུང་༑ །ལོ་དང་ཟླ་བ་བཞག་ཐབས་མེད། །གསད་རྟགས་དོན་སྙིང་ད་ལྟ་ལོངས། །དུས་ལ་བབ་བོ་ས་མ་ཡ།། གང་དུ་འཕང་བའི་ཕྱོགས་སུ་རཀྟ་གཏོར་ཞིང༌། གཏོར་མ་འཕང༌། ཧཱུཾ། ང་ནི་དབང་

དྲག་ཆེ་མཆོག་རྩལ། །འབར་བའི་ཁྲོ་མོ་ཧེ་རུ་ཀ །ད་ནི་གཏོར་ཟོར་དགྲ་ལ་འཕེན། །སྣང་སྲིད་ལྷ་འདྲེ་ཐམས་ཅད་ཀྱིས། །སྒོ་ཕྱེ་ལམ་སྟོན་འཕྲང་གསོལ་ཞིག །སྲུང་མའི་གཏོར་ཟོར་འབར་
བ་འདི། །དམ་ཉམས་སྡིག་ཅན་རྣམས་ལ་འཕེན། །ཁྲོ་མོ་འབར་བའི་ཚོགས་རྣམས་ཀྱིས། །དགྲ་བགེགས་ཐམས་ཅད་ཚར་བཅད་ནས། །ཤ་དང་ཁྲག་ལ་ཟས་སུ་གྱིས། །ལུས་ངག་ཐལ་བའི་
རྡུལ་དུ་རློག །རྣམ་ཤེས་ཆོས་ཀྱི་དབྱིངས་སུ་སྒྲོལ། །སྐུ་གསུམ་སྐུ་ལྔའི་ཀློང་དུ་སྒྲོལ། །རང་ཤེས་རིག་པའི་དབྱིངས་སུ་སྒྲོལ། །ཀ་དག་དམིགས་མེད་ངང་དུ་ཐིམ། །མ་ར་ཡ་ཕཊ། འཁོར་
གསུམ་ཡོངས་དག་ཏུ་བཏང་ངོ༌། །ཞེས་གཏེར་གཞུང་ལ་བརྒྱུད་པའི་ཕྱག་བཞེས་ཀྱིས་ཁ་བཀང་ནས་བཀླགས་ཆོག་ཏུ་བསྡེབས་པའོ།། ན་མོ་བླ་མ་ལ་ཕྱག་འཚལ་ལོ། །སངས་རྒྱས་ལ༴ ཆོས་ལ༴ དགེ་འདུན་
ལ༴ མཁའ་འགྲོ་མ་སེང་གེའི་གདོང་པ་ཅན་འཁོར་འཇིག་རྟེན་དང་འཇིག་རྟེན་ལས་འདས་པའི་མཁའ་འགྲོ་མའི་ཚོགས་ཀྱིས་བསྐོར་བ་ལ་ཕྱག་འཚལ་ལོ། །ཁྱེད་རྣམས་ལ་ཕྱག་འཚལ་བ་ལ་བརྟེན་
ནས་བདག་གིས་བདེན་པའི་ཚིག་འདི་འགྲུབ་པར་གྱུར་ཅིག སྔོན་ཨུ་རྒྱན་གྱི་སློབ་དཔོན་ཆེན་པོ་པདྨ་འབྱུང་གནས་ཀྱིས་མཁའ་འགྲོ་མ་སེང་གེའི་གདོང་པ་ཅན་གྱི་ལྟ་སྒོམ་ཟབ་མོ་ཐུགས་ལ་

༄༅། །བསྒོམ། སྔགས་སྒྲུབ་ཟབ་མོ་ཞལ་འདོན་དུ་མཛད་པའི་མཐུ་དངནུས་པ་ལ་བརྟེན་ནས། མུ་སྟེགས་སྟོན་པ་ལྔ་བརྒྱའི་ངན་སྔགས་ཕྱིར་ཟློག་པ་དེ་བཞིན་དུ། བདག་
གིས་ཀྱང་མཁའ་འགྲོ་མ་སེང་གེའི་གདོང་པ་ཅན་གྱི་ལྟ་སྒོམ་ཟབ་མོ་ཡིད་ལ་བསྒོམ། སྔགས་སྒྲུབ་ཟབ་མོ་ཁ་འདོན་དུ་བྱས་པའི་མཐུ་དང་ནུས་པ་ལ་བརྟེན་ནས། སངས་རྒྱས་བསྟན་པའི་སྤྱི་
དགྲ༑ དཔལ་ལྡན་བླ་མའི་སྐ་དགྲ། སེམས་ཅན་ཡོངས་ལ་གནོད་ཅིང་འཚེ་བར་བྱེད་པ། ཁྱད་པར་དུ་རིག་འཛིན་གྱི་རྣལ་འབྱོར་པ་བདག་ཅག་དཔོན་སློབ་ཡོན་མཆོད་མི་ནོར་འཁོར་དང་བཅས་པ་
ཐམས་ཅད་ཀྱི་འགལ་རྐྱེན་བར་ཆད་མི་མཐུན་པའི་ཕྱོགས། སྡང་བར་བྱེད་པའི་དགྲ། གནོད་པར་བྱེད་པའི་བགེགས། བར་དུ་གཅོད་པའི་རྐྱེན། མདོར་ན་བཀྲ་མི་ཤེས་པའི་ཕྱོགས་རིགས་ངན་
པ་ཐམས་ཅད་མཁའ་འགྲོ་མ་སེང་གེའི་གདོང་ཅན་གྱི་བཀའ་ཡི་བདེན་པའི་མཐུས་ཕྱིར་ཟློག་པར་གྱུར་ཅིག ཞི་བར་གྱུར་ཅིག བརླག་པར་གྱུར་ཅིག ཁྲོ་མོ་འབར་བའི་ཚོགས་རྣམས་ཀྱིས།
དགྲ་བགེགས་ཐམས་ཅད་ཚར་བཅད་ནས། །ལུས་ངག་ཐལ་བའི་རྡུལ་དུ་རློག །རྣམ་ཤེས་ཆོས་ཀྱི་དབྱིངས་སུ་སྒྲོལ། །ཁྱོད་ཀྱི་རིག་སྔགས་བཟླས་པའི་མཐུས། །ནད་གདོན་མ་ལུས་ཞི་བ་

དང་༑ །ཅི་བསམ་ཡིད་བཞིན་འགྲུབ་པ་དང༌། །བཤད་སྒྲུབ་བསྟན་པ་རྒྱས་པར་མཛོད།། གསུམ་པ་རྗེས་གནང་ནི། བུམ་པ་སྟ་གོན་བྱས་རྗེས། སློབ་མཁྲུས་བྱས་གྲལ་ལ་འཁོད། བགེགས་གཏོར་བཤམས། ཆབ་
བྲན་ལ། ཨོཾ་ཨཱཿ ཧཱུྃ། ལན་གསུམ། ཨོཾ་ཨཱ་ཀཱ་རོ་ལན་གསུམ། འབྱུང་པོ་འདུལ་བྱེད་ཀྱི་ཕྱག་རྒྱ་སྙིང།ཁར་བཅས་ཏེ། མཆོད་སྦྱིན་གྱི་གཏོར་མ་འདོད་པའི་ཡོན་ཏན་ལྔ་དང་ལྡན་པ་འདི་ཉིད། བགེགས་ཀྱི་རྒྱལ་
པོ་བཱི་ན་ཡ་ཀ བདུད་ཀྱི་རྒྱལ་པོ་དགའ་རབ་དབང་ཕྱུག་ལ་སོགས་པ་ས་འོག་ས་སྟེང་ས་བླ་གསུམ་ན་གནས་པའི་གནོད་བྱེད་གདོན་བགེགས་འབྱུང་པོའི་ཚོགས་དང་བཅས་པ་ཐམས་ཅད་ཆོས་སྦྱིན་
འདིས་ཚིམ་པར་གྱིས་ལ་རང་རང་སོ་སོའི་གནས་སུ་དེངས་ཤིག། དེ་ནས་རོལ་ཆེན་དང་བཅས་ངག་ཏུ། སུམྦྷ་ནི་བཟླས་ནས་བགེགས་རྣམས་རིང་དུ་བསྐྲད། སྲུང་འཁོར་བསྒོམ་པ་ནི། ཐུགས་ཀ་ནས་འོད་འཕྲོས་
པས་འོག་ཐམས་ཅད་རྡོ་རྗེའི་ས་གཞི། སྟེང་ཐམས་ཅད་རྡོ་རྗེའི་གུར་དང་བླ་བྲེ། ལོགས་ཐམས་ཅད་རྡོ་རྗེའི་ར་བ་དང་དྲ་བ། ཕྱི་རོལ་ཐམས་ཅད་མེ་རིའི་ཁ་དོག་རྣམ་ལྔས་ཡོངས་སུ་བསྐོར་བར་
གྱུར༑ བཛྲ་རཀྵ་རཀྵ། བླ་མ་དང་ཡེ་ཤེས་མཁའ་འགྲོ་མ་སེང་གེའི་གདོང་པ་ཅན་ཐ་མི་དད་པའི་དྲུང་དུ་བྱིན་རླབས་དབང་བསྐུར་ཟབ་མོ་གསན་པའི་ཡོན་དུ་དམིགས་ཏེ་མཎྜལ་འབུལ་བར་

༄༅། །ཞུ། ཞེས་ཕུལ་དུ་བཅུག དེ་ནས་འདི་སྐད་ཅེས་གླེང་བར་བྱ་སྟེ། འོ་མ་གྱུར་ནམ་མཁའ་དང་མཉམ་པའི་སེམས་ཅན་ཐམས་ཅད་རྡོ་རྗེ་འཆང་ཆེན་པོའི་གོ་འཕང་མཆོག་ལ་དགོད་
པར་བྱ། དེའི་ཆེད་དུ་ཡེ་ཤེས་ཀྱི་མཁའ་འགྲོ་སེང་གེའི་གདོང་པ་ཅན་མའི་བྱིན་རླབས་དབང་བསྐུར་ཟབ་མོ་གསན་ནས་ཚུལ་བཞིན་དུ་བསྒྲུབ་པར་བྱའོ་སྙམ་དུ་ཐུགས་བསྐྱེད་དེ་གསན་འཚལ།
ཡང་འོ་སྐོལ་གྱི་སྟོན་པས་གདུལ་བྱའི་ཁམས་དབང་བསམ་པའི་བྱེ་བྲག་དང་འཚམས་པའི་ཆོས་ཚུལ་བསམ་གྱིས་མི་ཁྱབ་པ་ཞིག་གསུངས་ཀྱང་། མདོ་མཚན་ཉིད་ཐེག་པ་དང་གསང་སྔགས་རྡོ་རྗེ་
ཐེག་པ་གཉིས་སུ་མ་འདུས་པ་མེད་ལ། དེ་ལས་འདིར་ཕྱི་མ་གསང་སྔགས། དེ་ལ་རྒྱུད་སྡེ་ཆེན་པོ་བཞིར་བཞུགས་པ་ལས་རྣལ་འབྱོར་བླ་ན་མེད་པ། གང་ལས་བྱུང་བ་བརྒྱུད་པའི་ལོ་རྒྱུས་ཅུང་
ཟད་སྨོས་ན། དེ་ཡང་སྔོན་རྒྱ་གར་དུ། བླ་མ་བཱ་རི་ལོ་ཙཱ་བ་དང༌། མུ་སྟེགས་སྐལ་ལྡན་རྒྱལ་པོ་བགྲོ་གླེང་བྱས་པས། ལོ་ཙཱ་བ་རྒྱལ་བ་ལ་མུ་སྟེགས་པ་ཞེ་སྡང་སྐྱེས་ནས། ཁྱོད་ངན་སྔགས་
༈ ཀྱིས་ཞག་བདུན་ནས་འཆི་བར་བྱེད་ཟེར་ནས་སོང་ངོ་། ལོ་ཙཱ་བ་ཞེད་དེ་བླ་མ་རྡོ་རྗེ་གདན་པ་ལ་ཞུས་པས། ཁྱོད་རང་དཀོན་མཆོག་ལ་མཆོད་པ་དང༌། མཁའ་འགྲོ་ལ་ཚོགས་འཁོར་ཤོམས་

དང་༑ འཇིགས་པ་དང་བྲལ་བར་གྱུར་རོ་གསུངས། ལོ་ཙཱ་བས་གསོལ་བ་བཏབ་པས། མཁའ་འགྲོ་སེང་གདོང་མ་དངོས་སུ་བྱོན་ཏེ། ཁྱོད་མུ་སྟེགས་ཀྱི་སྟོན་པ་ལ་ཞེད་མི་དགོས། རྡོ་རྗེ་
གདན་གྱི་ཤར་ཕྱོགས་ན། ཕ་བོང་གཡག་འདྲ་བའི་འོག་ན། མཁའ་འགྲོ་ཐམས་ཅད་ཀྱི་སྲོག་སྙིང་ནོར་སྒྲུབ་ཅེས་ཀྱང་བྱ། བཙན་མཐུ་ནག་པོ་ཞེས་ཀྱང་བྱ། ཟློག་པ་ཡོད་ཆོག་ཅེས་ཀྱང་
བྱ༑ མཚོན་སྲུང་གོ་ཁྲབ་ཅེས་ཀྱང་བྱ། གསེར་གྱི་ཡི་གེ་འབྲུ་ཚུགས་སུ་བཀོད་པ་ཡོད། དེ་བཏོན་ནས་ལུས་ལ་བཏགས་ན། དགྲ་བགེགས་ཐམས་ཅད་བརླག་པར་འགྱུར། བློ་ལ་ཡོད་པས་
ཕྱོགས་ངན་བདུད་གཅོད་ལས་ཐར། ལྷ་འདྲེ་ཀུན་གྱིས་བསྲུང་ཞིང་གྲོགས་བྱེད་པར་འགྱུར། མཐུ་དང་ངན་སྔགས་མཁན་པོ་ཁྲག་སྐྱུག་ནས་འཆི། དུག་དང་མཚོན་གྱིས་མི་ཚུགས། སྔགས་པ་
སྟོང་གིས་སྒྲུབ་ཀྱང་མི་གནོད་བདེ་བར་ཉལ་ཆོག བཀྲ་ཤིས་པ་དང་དོན་ཐམས་ཅད་འགྲུབ་པའི་གདམས་པ་ཡོད། ཐོན་ལ་ཆིག་བརྒྱུད་དུ་སྤེལ་ཅིག་གསུངས་སོ། །ལོ་ཙཱ་བས་གཏེར་ནས་བཏོན་
པས༑ གསེར་གྱི་སྒྲོམ་བུའི་ནང་ནས་གསེར་གྱི་ཡི་གེ་འབྲུ་ཚུགས་སུ་བཀོད་པ་བྱུང་།ྋ ལོ་ཙཱ་བས་ཞག་བདུན་བསྒྲངས་པས་མུ་སྟེགས་སྐལ་ལྡན་རྒྱལ་པོ་ཁྲག་སྐྱུགས་ནས་ཤི། ལོ་ཙཱ་བས་རྡོ་རྗེ་

༄༅། །གདན་པ་ལ་ཞུས་པས། བླ་མའི་གསུང་ལས། སྔགས་དེ་བློ་ལ་ཡོད་པས་ཆོག་སྟེ། ཁྱོད་ཀྱིས་བསྒྲངས་པས་ལེན། སྡིག་སྦྱོང་དུ་གསུང་རབ་འགའ་རེ་གསེར་
གདོང་གྱིས་བྲིས་ཤིག་ཅེས་གསུངས། དེ་ནས་ལོ་ཙཱ་བ་དེས་བོད་དུ་སྤྱན་དྲངས་པ་ལས་བརྒྱུད་དེ་བྱུང་བ་ཡིན་པས། དེས་ན་བརྒྱུད་པའི་རིམ་ཡང་། རྡོ་རྗེ་འཆང༌། སེང་གདོང་མ། རྡོ་རྗེ་གདན་
པ༑ ལོ་ཙཱ་བ་རིན་ཆེན་གྲགས། ས་ཆེན་ཀུན་སྙིང༌། གྲགས་རྒྱལ་སྐུ་མཆེད་ཟུང༌། ས་པཎ། འགྲོ་མགོན་ཆོས་འཕགས། ན་བཟའ་བྲག་ཕུག་པ། བླ་མ་དམ་པ། བུ་སྟོན་རིན་ཆེན་
བཅུ་དྲུག་
གྲུབ༑ ཐུགས་སྲས་ལོ་ཙཱ་བ། ནམ་མཆོག་པ། ཆོས་རྗེ་བློ་བརྟན་པ།ྋ བཀའ་བཅུ་པ། ཤཱཀྱ་དབང་ཕྱུག ཀུན་སྤངས་ཤེར་རྒྱལ། ཀུན་མཁྱེན་པད་དཀར། བསྟན་པའི་ཉི་མ། ངག་
དབང་རྣམ་རྒྱལ། བསྟན་འཛིན་རབ་རྒྱས། ངག་དབང་རྒྱལ་མཚན་གྱི་བར་རམ། ཡང་ན་བླ་མ་དམ་པ་ནས་མུས་ཆེན་ནམ་མཁའི་རྣལ་འབྱོར། ཀུན་དགའ་བཟང་པོ། དཀོན་མཆོག་རྒྱལ་
ཨཱམཚན༑ ཕྱོགས་ལས་རྣམ་རྒྱལ། པདྨ་གར་དབང་། ཆོས་ལྡན་རྡོ་རྗེ། འབྲུག་སྒྲ་རས་ཆེན། འཛམ་གླིང་འབྲུག་སྒྲ། རྡོ་རྗེ་ཆོས་དབང་། ཀུན་བཟང་རས་ཆེན། རྟོགས་ལྡན་པྲ་ཛྙཱ་ངྒཱི་

ཀ གཅུང་ངག་དབང་པད་དཀར། དེས་ཀྱང་གཅེན་ངག་དབང་རྒྱལ་མཚན་ལའོ། །དེ་ནས་རིམ་པར་ཤཱ ཀྱ་རིན་ཆེན། ཤེས་རབ་སེངྒེ། འཇམ་དཔལ་གྲགས་པ། ཡོན་ཏན་རྒྱལ་
མཚན༑ ཕྲིན་ལས་རྒྱལ་མཚན། ཆོས་ཀྱི་དབང་ཕྱུག དེས་བདག་ལའོ། །ཡང་ན་ཆོས་ཀྱི་དབང་ཕྱུག་ནས་གྲུབ་བརྙེས་བསྟན་འཛིན་རྒྱ་མཚོ་དང་ཡེ་ཤེས་སེངྒེར། དེ་གཉིས་ཀས་བདག་
ལའོ༑ །ད་བརྒྱུད་པ་དེ་ལྡན་གྱི་བྱིན་རླབས་དབང་བསྐུར་འབུལ་བ་ལ། བླ་མ་བཅོམ་ལྡན་འདས་སེངྒེའི་གདོང་པ་ཅན་དངོས་ཡིན་སྙམ་པའི་མོས་པ་དང་། གནས་ཁང་འདི་ཡང་བཅོམ་ལྡན་འདས་
མའི་ཡེ་ཤེས་རང་སྣང་ལས་གྲུབ་པའི་གཞལ་མེད་ཁང་ཡིན་སྙམ་པ་དང་། ཆོས་ཉན་དུ་འཁོད་པའི་འཁོར་རྣམས་ཀྱང་ཉོན་མོངས་པ་རྒྱུད་ལྡན་གྱི་གང་ཟག་མ་ཡིན་དག་པའི་ས་ལ་གནས་པའི་རིག་
འཛིན་དཔའ་བོ་མཁའ་འགྲོ་འབའ་ཞིག་ཡིན་སྙམ་པའི་དག་སྣང་དང་བཅས་གསོལ་བ་གདབ་པ་འདིའི་རྗེས་ཟློས་མཛོད། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམ་སྦྱོང་བ། །དེ་
རིང་བཤད་པའི་རིན་ཆེན་གཏེར། །གཙོ་བོས་བདག་ལ་བཀའ་དྲིན་སྩོལ།། ཞེས་ལན་གསུམ། བླ་མ་དང་བཅོམ་ལྡན་འདས་སེངྒེ་གདོང་པ་ཅན་གྱི་སྐུ་སྣང་སྟོང་སྒྱུ་མ་ལྟ་བུར་བཞུགས་པའི་མཐའ་

༄༅། །བསྐོར་དུ་རྩ་བ་གསུམ་གྱི་ལྷ་ཚོགས་ཐམས་ཅད་སྤྲིན་ཕུང་འཁྲིགས་པ་ལྟར་བཞུགས་པའི་སྤྱན་སྔར་སྐྱབས་སུ་འགྲོ་བ་ཅན་གྱི་བྱང་ཆུབ་སེམས་ཀྱི་སྡོམ་པ་ལེན་སྒམ་པས་
འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི།། སོགས་ལན་གསུམ། དེ་ནས་དབང་གི་གཞི་འགོད་པའི་སླད་དུ་སྐུ་ཉིད་རྣམས་སྤྱན་དམིགས་འདི་བཞིན་དུ་བསྒོམ་
མཛོད༑ ཨོཾ་སྭ་བྷཱ་ཝས་སྦྱངས། སྐ་ཉིད་རྣམས་ཀྱི་ཕུང་པོ་ཁམས་དང་སྐྱེ་མཆེད་ཀྱིས་བསྡུས་པའི་ཆོས་ཐམས་ཅད་མི་དམིགས་ཏེ་སྟོང་པ་ཉིད་དུ་གྱུར། སྟོང་པའི་ངང་ལས། སྐུ་ཉིད་རྣམས་ཀྱི་
བཅུ་བདུན་སེམས་ཉིད་ཀྱི་ངོ་བོ་ཧཱུཾ་མཐིང་ནག་གཅིག་ཏུ་གྱུར། དེ་ལས་འོད་འཕྲོས་འཕགས་པ་མཆོད། སེམས་ཅན་གྱི་སྡིག་སྒྲིབ་སྦྱངས། དགྲ་བགེགས་གདུག་པ་ཅན་ཐམས་ཅད་ཚར་བཅད། བཅོམ་
ལྡན་འདས་མཁའ་འགྲོ་སེང་གདོང་མའི་གོ་འཕང་ལ་བཀོད། ཚུར་བསྡུས་པ་ལས། སྐུ་ཉིད་རྣམས་མཁའ་འགྲོ་མ་སེངྒེའི་གདོང་པ་ཅན་སོགས་ནས། སྤྱི་བོར་ཨཾ་དཀར་པོ། མགྲིན་པར་ཨཱཿ
༄ དམར་པོ། ཐུགས་ཁར་ཧཱུཾ་སྔོན་པོས་མཚན་པ། ཡིག་འབྲུ་གསུམ་ལས་འོད་ཟེར་འཕྲོས།ྋ མཁའ་འགྲོ་མའི་སྐུ་བསམ་གྱིས་མི་ཁྱབ་པ་ཁ་བ་བུ་ཡུག་འཚུབ་པ་ལྟ་བུར་སྤྱན་དྲངས་པ་ཁྱེད་རང་རྣམས་

ལ་ཐིམ་པའི་མོས་པ་མཛོད། ཨོཾ་ཨཱཿ ཧྲཱིཿ་ཧྲཱིཿ ཕེ་ཕེ། ཞེས་རྡོ་རྗེ་མགོ་ཐོག་ཏུ་བཞག ཨོཾ་སུ་པྲ་ཏིཥྛ་སོགས་བརྗོད་ཅིང་མེ་ཏོག་འཐོར། བཅོམ་ལྡན་འདས་མའི་སྤྱི་བོའི་ཨོྃ་ལས་རང་འདྲའི་སྐུ་དང་འོད་དཀར་པོ་
དཔག་ཏུ་མེད་པ་བྱོན་པ་སྐུ་ཉིད་རྣམས་ལྷར་གསལ་བའི་ཐིམ་པའི་མོས་པ་མཛོད། ཅེས་གཏོར་མ་སྤྱི་བོར་བཞག། དེས་ལུས་ཀྱི་སྒྲིབ་པ་དག་ཅིང་སྐུ་ཡི་དབང་མཆོག་དམ་པ་ཐོབ་པ་ཡིན་ནོ། །ཨོཾ་སུ་པྲ་
ཏིཥྛ་སོགས་བརྗོད་ཅིང་མེ་ཏོག་འཐོར། ཡང་བཅོམ་ལྡན་འདས་མའི་ཐུགས་སྲོག་སྔགས་འཕྲེང་དང་བཅས་པ་ལས་སྔགས་ཀྱི་ཕྲེང་བ་བྱོན་པ་ཞལ་ནས་ཐོན་སྐ་ཉིད་རྣམས་ལྷར་གསལ་བའི་ཞལ་དུ་ཞུགས་ཏེ་
སྙིང་ཁའི་ས་བོན་ལ་ཐིམ་པའི་མོས་པས་སྔགས་འདིའི་རྗེས་ཟློས་ལན་གསུམ་མཛོད། ཨཿ ཀཿ སཿ མཿ རཿ ཙཿ ཤཿ དཿ རཿ སཿ མཿ རཿ ཡཿ ཕཊཿ ཅེས
ཕྲེང་བ་གཏད་ཅིང་བདུད་རྩི་བླུད། རྡོ་རྗེ་སློབ་མ་འདི་རྣམས་ལ་བཅོམ་ལྡན་འདས་སེང་གེའི་གདོང་པ་ཅན་མའི་གསུང་སྔགས་ཀྱི་ནུས་མཐུ་ཐོགས་པ་མེད་པ་འཇུག་པར་གྱུར་ཅིག དེས་ངག་གི་སྒྲིབ་པ་དག་
ཅིང་གསུང་གི་དབང་མཆོག་དམ་པ་ཐོབ་པ་ཡིན་ནོ། །ཨོཾ་སུ་པྲ་ཏི ཥྛ་སོགས་བརྗོད་ཅིང་མེ་ཏོག་འཐོར། ཡང་བཅོམ་ལྡན་འདས་མའི་ཐུགས་ཁ་ནས་ཕྱག་མཚན་དཔག་ཏུ་མེད་པ་བྱུང་བ་སྐུ་ཉིད་རྣམས་ལྷར་

།གསལ་བའི་ཐུགས་ཁར་ཐིམ་པར་མོས་ནས་ཅུང་ཟད་མཉམ་པར་ཞོག་མཛོད། དེས་ཡིད་ཀྱི་སྒྲིབ་པ་དག་ཅིང་ཐུགས་ཀྱི་དབང་མཆོག་དམ་པ་ཐོབ་པ་ཡིན་ནོ། ། ཨོཾ་སུ་
པྲ་ཏི ཥྛ་སོགས་བརྗོད་ཅིང་མེ་ཏོག་འཐོར། མཐར་བཅོམ་ལྡན་འདས་སེངྒེའི་གདོང་ཅན་རིགས་ལྔའི་ལྷ་ཚོགས་ཐམས་ཅད་སྐ་ཉིད་རྣམས་ཀྱི་སྤྱི་བོར་བྱོན་པའི་ཐུགས་རྗེ་ཡེ་ཤེས་ཀྱི་མེས་ནད་དང་གདོན་
བགེགས་བྱད་ཕུར་ལ་སོགས་འགལ་རྐྱེན་བར་ཆད་ཐམས་ཅད་གཞོབ་ཐུལ་གྱིས་འཚིག་ནས་མི་དམིགས་པར་གྱུར་པའི་མོས་པ་མཛོད། དེས་ལུས་ངག་ཡིད་ཐ་དད་དུ་འཛིན་པའི་དྲི་མ་དག་ཅིང་སྐུ་
གསུང་ཐུགས་ཀྱི་དབང་མཆོག་དམ་པ་ཐོབ་པ་ཡིན་ནོ། །ཨོཾ་སུ་པྲ་ཏིཥྛ་སོགས་བརྗོད་ཅིང་མེ་ཏོག་འཐོར། དེ་ནས་དབང་དུས་སུ་ཁས་བླངས་པའི་དམ་ཚིག་རྣམས་བསྲུང་སྙམ་པས་འདིའི་རྗེས་ཟློས་
མཛོད༑ གཙོ་བོས་ཇི་ལྟར་བཀའ་སྩལ་པ།། སོགས་ལན་གསུམ། སླར་ཡང་ལུས་ལོངས་སྤྱོད་ལྟོས་མེད་དུ་འབུལ་སྙམ་པས་འདིའི་རྗེས་ཟློས་མཛོད། དེང་ནས་བརྩམས་ཏེ་བདག་བྲན་
* དུ༑༑ སོགས་ལན་གསུམ། དེ་ལྟར་དབང་བསྐུར་གསན་པ་ལས་བྱུང་བའི་དགེ་བ་རྫོགས་བྱང་དུ་བསྔོ་བར་བགྱིའོ་སྙམ་པའི་ཐུགས་འདུན་དང་བཅས་བསྔོ་སྨོན་ལྷན་ཅིག་ཏུ་གསུང་བར་ཞུ། ཞེས་ི

བསྐུལ༑ གྲུབ་ནས་སློབ་མ་རྣམས་རང་གནས་སུ་བཀྱེའོ། །དེ་ནས་སློབ་དཔོན་གྱིས་རྗེས་ཆོག་གཞུང་བཞིན་མཐར་དབྱུང་བྱའོ། །ལས་ཚོགས་ནི། རང་མཁའ་འགྲོ་མར་བསྐྱེད་པའི་ཕྱག་གཡས་ན་གསེར་གྱི་འཁོར་ལོ་རྩིབས་
སྟོང་དང་ལྡན་པ། བསྲུང་བྱ་ཐམས་ཅད་འཁོར་ལོའི་ནང་དུ་ཚུད་པར་བསམ། རྩིབས་སྟོང་གི་ནང་ན་མཁའ་འགྲོ་མ་སྟོང་ཡོད་པར་བསམ། རྩིབས་མཆན་ལ་མཁའ་འགྲོ་མ་སྟོང་ཞལ་ཕྱིར་
གཟིགས་པར་བསམ། བསྲུང་བྱ་ཐམས་ཅད་ཁྲོ་ཆུའི་ཕ་བོང་ལྟར་གང་གིས་ཀྱང་མི་ཤིགས་པར་བསམ། སྲུང་བ་བྱེད་ན། ཡི་གེ་བཅུ་བཞི་པ་གསེར་གྱིས་བྲིས་མགོ་མཇུག་མ་ལོག་པར་
སྒྲིལ༑ ལྕགས་ཀྱི་བུ་གུར་བཅུག ལ་ཆས་ཁ་བསྡམས། ཕོ་སྲུང་ན་གཡོན་དང་མོ་སྲུང་ན་གཡས་སུ་བཏགས་སོ།། ཚེ་སྒྲུབ་ནི། རང་སེང་གདོང་མ་དམར་མོ་ཞལ་གཅིག་ཕྱག་གཉིས། ཚེ་
བུམ་བདུད་རྩིས་གང་བ་འཛིན་པ། དུར་ཁྲོད་ཀྱི་ཆས་ཀྱིས་བརྒྱན་པ་བསྒོམ། ཐོ་རངས་ཁ་ནུབ་ཏུ་བལྟས་ལ་སྔགས་སྟོང་བགྲང་། འཆི་བའི་བར་ཆད་སེལ། ལྷ་འདྲེ་མི་གསུམ་གྱི་ཚེ་དང་བསོད་
ནམས་ཐམས་ཅད་བསྡུས། རང་གི་སྤྱི་གཙུག་ནས་མར་བླུགས་པར་བསམ་ལ་སྔགས་བགྲང༌། སྟོང་རྩ་རེ་བགྲང་ན་ཚེ་ཉི་ཟླ་དང་མཉམ་མོ།། ནོར་སྒྲུབ་ནི། རང་མཁའ་འགྲོ་མ་དམར་མོ་ཕྱག་

།གཡས་ན་ཡིད་བཞིན་གྱི་ནོར་བུའི་རྒྱལ་མཚན་ནམ་མཁའ་ལ་འཕྱར་བ། གཡོན་པདྨའི་ཐོད་པ་རིན་པོ་ཆེས་གང་བ་ཐུགས་ཁར་འཛིན་པ། ཞབས་གཉིས་གར་སྟབས་༄༅།
གདོང་
སུ་བཞུགས་པ། རིན་པོ་ཆེ་རུས་པའི་རྒྱན་དྲུག་གསོལ་བ་བསྒོམ་ལ་སྔགས་བགྲང་ངོ་། འབུམ་ཚོ་གཅིག་གིས་འགྲུབ་བོ།། དབང་སྡུད་ནི། རང་སེང་གདོང་མ་ནག་མོ་ཕྱག་གཡས་ལྕགས་ཀྱུ་
འཛིན་པས་ལྷ་འདྲེ་མིའི་སྙིང་ནས་འཛིན་པ། གཡོན་གཏེར་གྱི་བུམ་པ་དཀུར་བརྟེན་པ། རྒྱན་དྲུག་དང་ཞབས་གཉིས་གར་སྟབས་སུ་བཞུགས་པ། ཡེ་ཤེས་ཀྱི་མེ་འབར་བར་བསྒོམ་ལ་སྔགས་
བཅུ་དགུ་
༴ བགྲང་༑ འགྲོ་བ་ཐམས་ཅད་དབང་དུ་སྡུས་ཤིག་སྭཱ་ཧཱ། འབུམ་ཚོ་གསུམ་བཟླའོ།། སྲིའུ་གསོ་བ་ནི། མི་གྲིར་ཤི་བ། ཕོ་ཡི་རུས་པ། གུ་གུལ། རྟ་བོན་གསུམ་ལ། སེང་གདོང་མའི་སྐུ་
གསུང་ཐུགས་བསྐྱེད། སྔགས་སྟོང་རྩ་བདུན་བཏབ་ལ་ཞིབ་པར་བཏགས། སྤ་རུའི་ནང་དུ་བཅུག་ལ་ཚག་བྱས། ཕོ་མོ་གང་རུང་འདྲ། བུ་ཆུང་སྐྱེས་མ་ཐག་ལྟེ་བ་མ་བཅད་པ་ལ། སྤྱི་བོ་རྣ་བ་
༈ གཉིས༑ སྲིན་མཛུབ་གཉིས། སྙིང་ཁ། མཆུ་ཁ། འཕོངས། ལྟག་པ། རྐང་པའི་མཐེབ་སྲིན་བཞི་ལ་རྫས་ཀྱི་ཐིག་ལེ་བྱས། ཧཱུཾ། ནག་པོ་རེས་བསྲུང་བར་བསྒོམ། ཧཱུཾ་རྣམས་མཁའ་ ྗ

འགྲོར་བསྒོམ། བྱིས་པ་ཕོ་མོ་གང་ཡིན་ཀྱང༌། ངུ་བའི་གནོད་པ་མེད་ཅིང་བདེ་བར་གནས་སོ།། ཆར་འབེབས་ནི། རང་སེང་གདོང་མར་བསྒོམ་ལ་ཀླུ་ཐམས་ཅད་དབང་དུ་སྡུད། སྐྱེར་ཕུར་སོར་
ཤྲཱྀ བཞི་ལ་སྔགས་སྟོང་བཏབ། གླ་རྩི་གུར་གུམ་ག་པུར་གསུམ་བྱུགས་ཆུ་མིག་ཁ་ཤར་བསྟན་དུ་སྦས། ཕྱོགས་བཞིར་ཀླུ་གཏོར་གཏང༌། ཐོ་བཞི་བཙུགས། ཞག་གསུམ་བཞི་ལྔ་ལ་མི་འབབ་པ་མི་
སྲིད༑ རྣམ་གཞག་ཞལ་ལས་ཤེས་སོ།། ཆར་གཅོད་པ་ནི། རང་ཉིད་སེང་གདོང་མར་བསྒོམ། གནམ་ལ་ལྕགས་ཀྱི་འཁོར་ལོ་རྩིབས་སྟོང་ཡོད་པ་གཡས་སུ་འཁོར། ས་གཞི་ལྕགས་སྲེག་གི་
པདྨ་འདབ་མ་འབུམ་དང་ལྡན་པ་གཡོན་དུ་འཁོར་བར་བསྒོམ། སྔགས་བཟླ། ཀླུ་བརྒྱད་དབང་དུ་སྡུད་པ། སྦྲུལ་ནག་གིས་ཐོད་བཅིངས། དམར་པོས་སྙན་རྒྱན། སེར་པོས་མགུལ་རྒྱན་དང་
ཞབས་གདུབ། དུར་ཁྲོད་ཆས་བརྒྱད་གསོལ་བར་བསྐྱེད། ཆར་པ་གཏོང་བའི་ལྷ་འདྲེ་སྡེ་བརྒྱད་བྱ་སྒྲོ་ལྟར་མེས་ཚིག་པར་བསམ། སྡིགས་མཛུབ་གྱེན་ལ་བསྒྲེང་སྟེ་འབུད། རི་མགོ་ཐམས་ཅད་
མེ་དཔུང་གིས་གང་བར་བསམ་མོ།། ཞིང་ལ་འབུ་སྲུང་ན། ཐོ་རངས་བྱེ་མ་བླངས་ལ་སྔགས་སྟོང་བཏབ་སྟེ། ཞིང་གི་མཐའ་མ་བསྐོར་ལ་བྲབ། འབུ་ཡུལ་བུད། བྱ་བྱིའུ་རི་བོང་སྲུང་ནའང་ཐུབ་

།བོ།། སད་སྲུང་ན། ཆུ་ཟངས་གང་བ་རྟེན་ཞབས་སུ་བཞག ས་བདག་ཀླུ་གཉན་ལྷ་འདྲེ་སྡེ་བརྒྱད་ཐམས་ཅད་འགུགས་གཞུག་བྱ། དེའི་ནང་ན་དངོས་སུ་ཡོད་པར་༄༅།
བསམ༑ དེའི་རླངས་པས་ནམ་མཁར་ཐིམ་པར་བསམ། སྔགས་སུམ་བརྒྱ་རེ་འདེབས་སྤྲིན་འདུ་བ་ཐེ་ཚོམ་མེད། སེར་བ་སྲུང་ན། རང་སེང་གདོང་མར་བསྒོམ། སྔགས་སྟོང་རྩ་གཉིས་ནམ་
མཁའ་ལ་འདེབས། ཐོ་རངས་བྱས་པས་སེར་བ་ཐུབ་བོ།། ལུག་ནད་གཅོད་ན། དཀར་སྒོང་སྲིན་མེད་བྱེ་མ་བྲེ་དོ་ལ། དུག་ཁུས་བྲན་ལ་སྔགས་སྟོང་རྩ་རེ་བཏབ། དགོང་ཁ་ལུག་གི་མདུན་ནས་
བྲབ༑ ལུག་ནད་ཐམས་ཅད་བྱ་སྒྲོ་ལྟར་མེས་ཚིག་པར་བསམ་ཐུབ་ངེས་སོ།། གནག་ནད་སྲུང་ན། བལ་དཀར་ནག་དམར་གསུམ་ལ་སྐུད་པ་གསུམ་སྒྲིལ་བྱས་ལ་མདུད་པ་བོར་སྔགས་སྟོང་བཏབ་ལ་
བཏགས་ན། གནག་ནད་ཐུབ་པར་ཐེ་ཚོམ་མེད། ལྷོག་པ་སྲུང་ན། སྔགས་སྟོང་རྩ་རེ་བཏབ་སྟེ་ཆུ་ལ་བཏབ་ནས་བླུད་ན་ཐུབ་ངེས་སོ།། རིམ་ནད་སྲུང་ན། ཆུ་དག་བོང་ང་ནག་པོ་གཉིས་བསྲེས་ལ་
སྔགས་བརྒྱ་བཏབ་དེའི་དུད་པས་བདུག་ན་ཐུབ་ངེས་སོ།། འབྲུམ་ནད་སྲུང་ན། སྲན་མ་བདུན་ལ་སྔགས་བརྒྱ་རྩ་བདུན་བཏབ་ལ་བཏགས་ན་ཐུབ་བོ།། འཁྲུ་བ་གཅོད་ན། ཁྱི་རྒྱའུ་ཡི་བལ་བུ་མོ་གཙང་༔

མས་སྙོད། བུ་གཙང་མས་བཀལ་བའི་སྐུད་པ་གསུམ་སྒྲིལ་སྔགས་སྟོང་རྩ་གསུམ་བཏབ་ནས་རྐང་པ་ལ་བཏགས་ན་ཐེམ་བུ་བཀག་པ་ལྟར་འགྲོ་བ་ཐེ་ཚོམ་མེད་དོ།། མཚོན་སྲུང་ནི། གསེར་དང་པདྨ་
རཀྟ་བསྲེས་ནས་སྲུང་བ་བྲིས། ལུས་ལ་བཏགས་པས་ཐུབ་ངེས་སོ།། ཇག་འཆིང་ལ། རང་སེང་གདོང་མར་བསྒོམ་ལ་སྔགས་བརྒྱ་རྩ་བཟླས། རྐང་འོག་ནས་ས་བླངས་ཏེ་གང་འགྲོ་ཕྱོགས་སུ་
རླུང་ལ་བསྐུར། མེ་དཔུང་འབར་བས་དགྲ་བགེགས་ཐམས་ཅད་ཐལ་བར་བརླག་པར་བསམ། ལམ་སྲུང་ཟབ། གཟའ་ནད་སྲུང་ན། གུ་གུལ་ལ་སྔགས་སྟོང་བཏབ་པའི་ཐང་བཏང་ན་ཐུབ་ངེས་
སོོ༑༑ རྨི་ལྟས་ངན་པ་བྱུང་ན། ཞལ་མལ་ཞབས་སུ་བསྟན་ལ། སྔགས་ཉེར་གཅིག་བགྲང་ལ་ཐལ་མོ་བརྡབ་པས་ཐུབ་ངེས་སོ།། ལས་ཚོགས་ཉི་ཤུ་རྩ་གཅིག་འདི། མཁའ་འགྲོའི་གདམས་པ་རྒྱ་མཚོའི་ནང་ནས་ཆུ་
ཐིག་ཙམ་ཞིག་བྲིས་པ་ཡིན།། ཨཿསེང་གདོང་མའི་སྙིང་པོ། ཀཿལས་འདི་བརྗོད། སཿདངོས་གྲུབ་སྩོལ། མཿབར་ཆད་སྲུང་། རཿརྐྱེན་ངན་ཟློག ཙཿམཐུ་ཟློག ཤཿམ་ལེ་དང་ཡལ་བདག་ཟློག དཿདམ་ཉམས་
ཟློག རཿ..གཟའ་ཟློག སཿདལ་ཡམས་ཟློག མཿདམ་སེལ་ཟློག རཿརྒྱལ་པོ་ཟློག ཡཿམི་མཐུན་པ་ཟློག ཕཊཿ..སྔ་དགྲ་ཕྱི་དགྲ་ཟློག སརྦ་མངྒ་ལཾ།། །།ཤུ་བྷཾ།། །།

༄༅། །ཛམྦྷ་ལ་དཀར་པོ་ཇོ་བོ་ལུགས་ཀྱི་སྒྲུབ་ཐབས་དངོས་གྲུབ་བུམ་བཟང་ཞེས་བྱ་བ་བཞུགས་སོ།།

༄༅། །ཨོཾ་སྭ་སྟི། འཇིག་རྟེན་མགོན་པོ་ལ་བཏུད་ནས། །དེ་ཡི་རྣམ་སྤྲུལ་ནོར་ལྷའི་གཙོ། གནོད་གནས་ལྷ་ལྔ་ལ་བཏུད་ནས།
སྒྲུབ་ཐབས་འདོན་ཆའི་རིམ་པ་བཤད།། མདུན་དུ་བྲིས་སྐུ་མཎྜལ་ཚོམ་བུ་དང་བཅས་པའི་རྟེན་བཤམས་ལ།ྋ མཐའ་མཆོད་གཏོར་གྱིས་བསྐོར། དང་པོ་བདག་བསྐྱེད་ལ། སངས་
རྒྱས་ཆོས་དང་ཚོགས་ཀྱི་མཆོག་རྣམས་ལ་ནས་བསྙེན་བསྒྲབ་བགྱིས་པའི་བསོད་ནམས་འདིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག། ཅེས་
སྐྱབས་འགྲོ་སེམས་བསྐྱེད་ཡིད་དང་འདྲེས་ངེས་ལན་གསུམ་བྱས་ནས། ཨོཾ་སྭ་བྷཱ་ཝ༴ སྟོང་པའི་ངང་ལས་པདྨ་དང་ཟླ་བའི་གདན་ལ་རང་གིས་སེམས་ཉིད་ཀྱི་ངོ་བོ་ཡི་གེ་

༄༅། །ཧྲཱིཿ དཀར་པོ་ཡོངས་སུ་གྱུར་པ་ལས་འཕགས་པ་འཇིག་རྟེན་དབང་ཕྱུག་སྐུ་མདོག་བསིལ་ཟེར་བྱེད་པའི་སྙིང་པོ་ལྟ་བུར་དཀར་བ་
ཞལ་གཅིག་ཞི་ཞིང་འཛུམ་པ། ཕྱག་བཞིའི་དང་པོ་གཉིས་ཐལ་མོ་སྦྱར་བ་རྒྱལ་བའི་དབང་པོ་ཀུན་གྱི་ཕྱག་རྒྱ་ཐུགས་ཀར་གནས་པ། འོག་མའི་གཡས་
ཤེལ་དཀར་གྱི་བགྲང་ཕྲེང་དང༌། གཡོན་ཆུ་སྐྱེས་ཀྱི་སྡོང་བུ་འཛིན་པ། དར་དང་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་ཅིང་རྡོ་རྗེའི་སྐྱིལ་མོ་ཀྲུང་གིས་
བཞུགས་པའི་སྤྱི་བོར་ཨཾ། མགྲིན་པར་ཨཱཿ ཐུགས་ཀར་ཧཱུཾ། དེ་ལས་འོད་ཟེར་འཕྲོས་པས་བསྒོམས་པ་ཇི་ལྟ་བའི་ཡེ་ཤེས་སྤྱན་དྲངས་པར་གྱུར། དེ་

ལ་དམིགས་ཏེ། ཨོཾ་ཨཱཿ བཛྲ་ཨཧཱུྃ་ཧཱུྃ་ནསཤཔྟའི་བར་གྱིས་མཆོད། སྐྱོན་གྱིས་མ་གོས་སྐུ་མདོག་དཀར།། སོགས་ཀྱིས་བསྟོད། ཛཿ ཧཱུྃ་བཾ་ཧོཿ དམ་ཚིག་པ་རང་དང་གཉིས་སུ་མེད་པར་གྱུར། སླར་
ཡང་ཐུགས་ཀའི་ས་བོན་ལས་འོད་ཟེར་འཕྲོས་པས། དབང་གི་ལྷ་ཚོགས་སྤྱན་དྲངས་གྱུར། དེ་རྣམས་ཀྱི་རིན་པོ་ཆེའི་བུམ་པ་བདུད་རྩིས་གང་བས་དབང་བསྐུར། ལུས་གང་དྲི་མ་དག་ཆུའི་ལྷག་
མ་གྱེན་དུ་ཕྱུར་བ་ལས་རིགས་ཀྱི་བདག་པོ་འོད་དཔག་ཏུ་མེད་པས་དབུ་བརྒྱན་པར་གྱུར། ཐུགས་ཀར་འཁོར་ལོ་དཀར་པོ་རྩིབ་དྲུག་པའི་ལྟེ་བར་ཧྲཱིཿ རྩིབ་དྲུག་ལ་ཡི་གེ་དྲུག་པས་བསྐོར་བར་གྱུར་
པར་བསམ། ཨོཾ་མ་ཎི་པདྨེ་ཧཱུཾ། ཅེས་ཅི་མང་བསྙེན། འོད་ཟེར་སྤྲོ་བསྡུས་དོན་གཉིས་བྱ་བའི་དམིགས་རིམ་བྱ། གཉིས་པ་མདུན་བསྐྱེད་ནི། ཨོཾ་བཛྲ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་རིན་
པོ་ཆེའི་གཞལ་མེད་ཁང་གིས་དབུས་སུ་ཛཾ་ཡིག་དཀར་པོ་ཡོངས་སུ་གྱུར་པ་ལས་འཕགས་པ་ཛམྦྷ་ལ་སྐུ་མདོག་དཀར་པོ་ཞལ་གཅིག་ཕྱག་གཉིས་པ། སྤྱན་གསུམ་དབུ་སྐྲ་དམར་སེར་གྱེན་དུ་བརྫེས་
པ༑ ཁྲོ་བོའི་ཆ་ལུགས་ཅན་ཕྱག་གཡས་པས་མདུང་རྩེ་གསུམ་པ་འཕྱར་བ། གཡོན་པས་ནོར་བུས་མཚན་པའི་བེ་ཅོན་བསྣམས་པ། དར་དང་རིན་པོ་ཆེའི་རྒྱན་གྱིས་བརྒྱན་པ། པདྨ་དང་ཉི་མའི་

༄ ༅། །གདན་ལ་གཡུ་འབྲུག་སྔོན་མོ་ལ་ཆིབས་པ། མེ་དཔུང་འབར་བའི་དབུས་ན་བཞུགས་ཤིང་སངས་རྒྱས་དཔའ་བོའི་ངོ་བོར་གྱུར། ཤར་དུ་རྡོ་རྗེ་མཁའ་འགྲོ་སྔོན་མོ་
གཡས་རྡོ་རྗེ་དང་གཡོན་རྟེན་འབྲེལ་གྱི་རྫས་སྣ་ཚོགས་ཀྱིས་གང་བའི་སྣོད་འཛིན་པ། ལྷོར་རིན་ཆེན་མཁའ་འགྲོ་མ་སེར་མོ་གཡས་རིན་པོ་ཆེའི་སྤུངས་པ་དང་གཡོན་ལྕགས་ཀྱུ་བསྣམས་པ། ནུབ་ཏུ་
པདྨ་མཁའ་འགྲོ་མ་དམར་མོ་གཡས་པདྨ་དང་། གཡོན་ནོར་བུས་མཚན་པའི་རྒྱལ་མཚན་འཛིན་པ། བྱང་དུ་ལས་ཀྱི་མཁའ་འགྲོ་མ་ལྗང་གུ་གཡས་རྡོ་རྗེ་རྒྱ་གྲམ་དང༌། གཡོན་གཏེར་གྱི་ནེའུ་ལེ་
འཛིན་པ། ཐམས་ཅད་ཀྱང་སྐྱིལ་ཀྲུང་ཕྱེད་པས་བཞུགས་ཤིང་རྒྱན་ཐམས་ཅད་ཀྱིས་བརྒྱན་པའོ། །རང་གི་སྙིང་ཁ་ནས་འོད་ཟེར་འཕྲོས། པོ་ཊ་ལ་ནས་ཛམྦུ་ལ་འཁོར་དང་བཅས་པ་བཛྲ་ས་མཱ་ཡ་
ཛཿ ཛཿ ཧཱུྃ་བཾ་ཧོཿ གཉིས་སུ་མེད་པར་ཐིམ། ཨོཾ་བཛྲ་བྷ་ཝ་ཨ་བྷི་ཥིཉྩ་ཧཱུཾ། ཞེས་གསུང་ཞིང་དབང་གི་ལྷ་རྣམས་ཀྱིས་དབང་བསྐུར། གཙོ་བོ་ལ་དེ་བཞིན་གཤེགས་པ་རིགས་ལྔ་དང་། འཁོར
རྣམས་ལ་གཙོ་བོས་དབུ་བརྒྱན་པར་གྱུར།། མཆོདཔ། སྭ་བྷ་ཝས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་མཆོད་རྫས་རྣམས་ཟབ་ཅིང་རྒྱ་ཆེ་ལ་དྭངས་ཤིང་473

ཐོགས་པ་མེད་པ་ཟད་མི་ཤེས་པ་རྒྱལ་སྲས་ཀུན་ཏུ་བཟང་པོའི་སྤྲིན་གྱི་ཕུང་པོར་གྱུར། ༀ་ཨཱཿ ཧཱུྃ་ཧོཿ ལན་གསུམ། རབ་འབྱམས་རྒྱ་མཚོ་དཔག་མེད་ན། །མཆོད་ཡོན་ཞབས་བསིལ་མེ་ཏོག་
དང་༑ །བདུག་སྤོས་སྣང་གསལ་དྲི་ཆབ་ཚོགས། །ཞལ་ཟས་རོལ་མོ་འདོད་ཡོན་སོགས། །སྣོད་བཅུད་སྣང་སྲིད་ལོངས་སྤྱོད་ཚོགས། །མཆོད་རྫས་ཇི་སྙེད་མཆིས་པ་རྣམས། །བདག་གི་
གུས་པས་བཤམས་པ་འདི། །ཇི་སྙེད་རྒྱལ་བ་སྲས་དང་བཅས། །དེ་སྙེད་ནོར་ལྷའི་ཚོགས་ལ་འབུལ། །ཐུགས་རྗེས་མངའ་བས་ཉེར་བཞེས་ནས། །བདག་དང་སེམས་ཅན་ཐམས་ཅད་
ཀྱིས༑ །དབུལ་ཕོངས་སྡུག་བསྔལ་ཀུན་བཅོམ་ནས། །དཔལ་འབྱོར་ཕུན་ཚོགས་རྒྱས་པར་མཛོད། །ཨོཾ་པདྨ་ཀྲོ་དྷ་ཨཱརྻ་ཛམྦྷ་ལ་ཧྲི་ད་ཡ་ས་པ་རི་ཝཱ་ར་ཨཧཱུྃ་པཱཏྱཾ་པུ ཥྤ་དྷུ་པེ་ཨཱ་ལོ་ཀེ་གནྜི་ནེ་ཝི་ཏེ་
ཤཔྟ་པྲ་ཏཱིཙྪ་ཡེ་སྭཱ་ཧཱ། ཅེས་མཆོད། བསྟོད་པ་རྒྱས་པར་འདོད་ན། ཇོ་བོ་རྗེས་ཛམྦྷ་ལ་ཞལ་གཟིགས་སྐབས་བསྟོད་པ་རྐང་པ་བདུན་པས་བསྟོད། བསྡུས་པ་ནི། སྤྱན་རས་གཟིགས་དབང་སྐུ་ལས་མངོན་སྤྲལ་པ།
རིགས་ལྔས་བྱིན་རླབས་བདུད་རྩི་ཆར་ལྟར་འབེབས། །པདྨ་ཁྲོ་བོ་ཨཱརྻ་ཛམྦུ་ལ། །རིགས་བཞི་མཁའ་འགྲོ་མ་དང་བཅས་ལ་བསྟོད། །མདུན་བསྐྱེད་ལྷ་ཡི་ཐུགས་ཀའི་ས་བོན་སྔགས་ཕྲེང་འོད་

༄༅། །ཀྱིས་དངོས་གྲུབ་ཐམས་ཅད་ཕུན་ཚོགས་རྒྱས་པ་ཆེན་པོར་ཐོབ་པར་བསམ། ། ཨོཾ་པདྨ་ཀྲོ་དྷ་ཨཱརྻ་ཛམྦྷ་ལ་ཧྲི་ད་ཡ་ཧཱུྃ་ཕཊ། ཅེས་ཅི་ནུས་བཟླས། ཐུན་འཇོག་ཁར་ཟངས་གཞོང་
གི་སྣོད་དུ་ལུག་སྐུ་བཞག་པའམ་སྐུ་གཟུགས་མེད་ཀྱང་རུང་། རང་འཕགས་པ་སྤྱན་རས་གཟིགས་སུ་གསལ་བའི་ལག་མཐིལ་གཡས་སུ་བྷཾ་ལས་བྱུང་བའི་བུམ་པ་བཟང་པོའི་ནང་དུ་ཨཾ་ཨཱཿ ཧཱུཾ་ལས་བྱུང་བའི་བདུད་
རྩིའི་རྒྱ་མཚོ་ཆེན་པོར་གྱུར། །མདུན་གྱི་ཛམ་ལ་འཁོར་བཅས་ཟངས་གཞོང་གི་ནང་དུ་བྱོན་པར་བསམ། སྙིང་པོ་བརྒྱ་རྩ་བརྒྱད་ཀྱིས་ཚུ་སྦྱིན་འབུལ། །མཐར་ཐིགས་པ་གཅིག་ལྕེ་ཐོག་ཏུ་བཞག་ལ་དངོས་གྲུབ་བླངས། ལྷག
3,
མ་ཕྱོགས་བཞིར་གཏོར། །ཐུན་མཐར་གཏོར་མ་འབུལ་བར། སྭ་བྷཱ་ཝ་སོགས། སྟོང་པའི་ངང་ལས་རིན་པོ་ཆེའི་སྣོད་དུ་ཨཱཿ ལས་གཏོར་མ་རྣམས་འདོད་པའི་ཡོན་ཏན་ལྔ། ཧཱུཾ་ལས་ཟག་མེད་ཡེ་ཤེས་ཀྱི་བདུད་
རྩིར་གྱུར། ཨོཾ་ཨཱཿ ཧཱུྃ། ལན་བདུན། ཨོཾ་པདྨ་ཀྲོ་དྷ་ཨཱརྻ་ཛམྦྷ་ལ་ཧྲི་ད་ཡ་ས་པ་རི་ཝཱ་ར་ཨི་དཾ་བ་ལིང་ཏ་ལ་ཁ་ཁ་ཁཱ་ཧི་ཁཱ་ཧི། ལན་ལྔས་ཕུལ། ཨ་རྒྱུ་སོགས་ཀྱིས་མཆོད། འགྲོ་བ་དབུལ་བའི་སྡུག་
བསྔལ་གཟིགས་གྱུར་ནས། །འཇིག་རྟེན་མགོན་པོའི་སྤྱན་ཆབ་ལས་འཁྲུངས་པའི། །གངས་རི་ལྟར་དཀར་ནོར་འཆང་ཀུན་གྱི་རྗེ། །མཁའ་འགྲོ་བཞི་ཡི་བསྐོར་ལ་ཕྱག་འཚལ་བསྟོད། །སེེར་

སྣའི་ལས་ཀྱི་མེ་ཡི་གདུང་བ་དག །སྐྱེ་དང་སྐྱེ་བར་ཁྱོད་ལ་གསོལ་འདེབས་ཀྱིས། །རིན་ཆེན་བདུད་རྩིའི་གཏེར་གྱི་ཆར་རྒྱུན་གྱིས། །སེམས་ཅན་དབུལ་བའི་སྡུག་བསྔལ་ཞི་བར་མཛོད། ཅེས་
གསོལ་བ་བཏབ། ཡིག་བརྒྱ་བཟོད་གསོལ་སོགས་བྱས་ལ་གོང་དུ་བཤད་པ་བཞིན་རྟེན་ཡོད་ན་རྟེན་བཞུགས་དང༌། །ཚོམ་བུ་ལ་ཡང་བསྙེན་པ་མ་ཐོན་ཀྱི་བར་དུ་རྟེན་བཞུགས་བྱས། ཀུན་གྱི་བཟླས་པའི་སྐབས་ལྟ་བུ་རྟེན་དང་ཚོམ་བུ་གཉིས་ཀ་མེད་ན་
བཛྲ་མཿས་གཤེགས་སུ་གསོལ། །མཁའ་འགྲོ་རིགས་བཞིའི་སྔགས་ཀྱང་སྒྲུབ་པ་དང་ལས་སྦྱོར་གྱི་སྐབས་མ་གཏོགས་མི་དགོས་སོ། །དེ་ལྟར་སྔགས་འབྲུ་འབུམ་དུ་བཟླས་པས་བསྙེན་ཚད་འགྲུབ་པས་ཡིན་པས་གའུའི་ལས་བསྒྲུབ་པ་ལས་སྦྱོར་དང་
བཅས་པ་སོགས་འདི་ཉིད་ཀྱིས་ལས་ཚོགས་རྣམས་བསྒྲབ་པས་རྟགས་འཕྲལ་དུ་ཐོན་པ་འགྱུར་བ་ཡིན་ནོ། །ཅེས་ཛམྦུ་ལ་དཀར་པོ་ཇོ་བོའི་ལུགས་ཀྱི་སྒྲུབ་ཐབས་དངོས་གྲུབ་བུམ་བཟང་ཞེས་བྱ་བ་འདི་ཡང་། ཕུན་ཚོགས་སྡེ་བཞིའི་དགེ་ལེགས་ཁྲིམས་ཀྱི་
འཕྲིན་ལས་པ་བེའུ་ཐང་པ་གུ་རུ་རྒྱལ་ཀྱི་བསྐལ་ངོར་ཝ་གཱིནྡྲ་ནན་ཏ་ཤ་ས་ན་དྷ་རས་ཉག་སྨད་འགགས་ཆོས་སྒར་དུ་སྦྱར་བའི་ཡི་གེ་པ་ནི་ཤ་ས་ན་དྷ་ར་ལཀྵི་བགྱིས་པས་དགེ་བར་གྱུར་ཅིག། །། རྒྱ་གར་སྐད་དུ། བ་སུ་དྷ་རི་ཨུ་པ་
དྷྱ་པཉྩ་ར་ཏྲོ་བ་སུ་མེ་གྷ་ཨ་བེ་ཤ་ན་མ། བོད་སྐད་དུ། ནོར་བདག་གཙོ་འཁོར་གྱི་བསྟོད་པ་དབྱིག་གི་ཆར་འབེབས་ཅེས་བྱ་བ་འཕགས་པ་ནོར་གྱི་དབང་ཕྱུག་ལ་ཕྱག་འཚལ་ལོ། ། ཨེ་མ་

༄༅། །ཧོ། འཇིག་རྟེན་དབང་ཕྱུག་ནོར་བདག་སྐུར་སྤྲུལ་འཕགས་པ་ནི། །གཏི་མུག་རྣམ་དག་ཆོས་དབྱིངས་ཡེ་ཤེས་ངོ་བོ་ཉིད། །ཞལ་གཅིག་ཕྱག་གཉིས་དབུ་སྐྲ་གྱེན་
བརྫེས་ནོར་བུས་བརྒྱན། །ཤ་རྒྱས་གསུས་འཕྱང་སྣ་ཚོགས་དར་གྱིས་ཀླུབས། །ཕྱག་གཡས་བེ་ཅོན་འཛིན་པས་འཇིག་རྟེན་དབང་དུ་སྡུད། །གཡོན་པས་ནེའུ་ལེ་འཛིན་པས་ལོངས་སྤྱོད་ཆར་བཞིན་
འབེབས༑ །སྐུ་མདོག་དཀར་ལ་དམར་བའི་མདངས་ཆགས་འབྲུག་ལ་ཆིབས། །སྣ་ཚོགས་རིན་ཆེན་རྒྱན་གྱིས་མཛེས་ལ་ཕྱག་འཚལ་བསྟོད། །གཡོན་གྱི་གྲུ་མོར་རྡོ་རྗེ་ཁ་ཊཾ་བརྟན་པ་ནི། །ཉིད་
ཀྱི་སྐུ་ལ་གཉིས་མེད་འཁྲིལ་བའི་ཡུམ་མཆོག་མཚོན། །སྤྱན་གསུམ་ཁྲོ་གཉེར་ཅུང་ཟད་བསྡུས་པ་ཞི་ཁྲོའི་ཚུལ། །ཡིད་ལ་རེ་བའི་འབྲས་བུ་སྦྱིན་ལ་ཕྱག་འཚལ་བསྟོད། །ཤར་དུ་ཞེ་སྡང་རྣམ་དག་
མེ་ལོང་ཡེ་ཤེས་སྐུ། །རྡོ་རྗེ་མཁའ་འགྲོ་མཐིང་ནག་ཞལ་གཅིག་ཕྱག་གཉིས་མ། །གཡས་པས་རྡོ་རྗེ་གཡོན་པས་རྟེན་འབྲེལ་རྫས་རྣམས་འཛིན། །བགེགས་རིགས་ཀུན་འཇོམས་རྡོ་རྗེ་མཁའ་
འགྲོར་ཕྱག་འཚལ་བསྟོད། །ལྷོ་རུ་སེར་སྣ་རྣམ་དག་མཉམ་ཉིད་ཡེ་ཤེས་སྐུ། །རིན་ཆེན་མཁའ་འགྲོ་སེར་གསལ་ཞལ་གཅིག་ཕྱག་གཉིས་མ། །གཡས་པས་ནོར་བུ་གཡོན་པས་རིན་ཆེན་བུམ་པ་

བསྣམས༑ །དབྱིག་གི་ཆར་འབེབས་རིན་ཆེན་མཁའ་འགྲོར་ཕྱག་འཚལ་བསྟོད། །ནུབ་ཏུ་འདོད་ཆགས་རྣམ་དག་སོར་རྟོག་ཡེ་ཤེས་སྐུ། །པདྨ་མཁའ་འགྲོ་དམར་མོ་ཞལ་གཅིག་ཕྱག་གཉིས་
མ༑ །གཡས་པས་པདྨ་གཡོན་པས་འགུགས་བྱེད་ལྕགས་ཀྱུ་བསྣམས། །འགྲོ་རྣམས་དབང་སྡུད་པདྨ་མཁའ་འགྲོར་ཕྱག་འཚལ་བསྟོད། ྋ །བྱང་དུ་ཕྲག་དོག་རྣམ་དག་བྱ་གྲུབ་ཡེ་ཤེས་སྐུ། །ལས་
ཀྱི་མཁའ་འགྲོ་ལྗང་ཁུ་ཞལ་གཅིག་ཕྱག་གཉིས་མ། །གཡས་པས་རྒྱ་གྲམ་གཡོན་པས་ནེའུ་ལེའི་རྐྱལ་པ་བསྣམས། །ལས་ཀུན་སྒྲབ་བྱེད་སྣ་ཚོགས་མཁའ་འགྲོར་ཕྱག་འཚལ་བསྟོད།།ྋ ཅེས་མར་མེ་
མཛད་ཡེ་ཤེས་ཀྱི་ནོར་བདག་གཙོ་འཁོར་ལྔ་ཞལ་གཟིགས་པའི་དུས་སུ་བསྟོད་པའོ། །རྒྱ་གར་གྱི་པཎྜི་ཏ་ཆེན་པོ་དང་། །ལོ་ཙཱ་བ་ཆེན་པོ་རྒྱ་བརྩོན་འགྲུས་སེང་གེས་བསྒྱུར་བའོ། མངྒ་ལཾ། བཀྲ་ཤིས་པར་གྱུར་ཅིག །ཞལ་དྲོ། དགེའོ།
དགེའོ༑ །དགེའོ།། །།

༄༅། །ཛམྦྷ་ལ་དཀར་པོ་ཇོ་བོ་ལུགས་ཀྱི་བསྙེན་བསྒྲུབ་ལས་སྦྱོར་གསལ་བར་བྱེད་པ་བཞུགས་སོ།།

༄༅། །འཕགས་པ་སྤྱན་རས་གཟིགས་ལ་ཕྱག་འཚལ་ལོ། །འདིར་ལྷ་མཆོག་ཛམྦྷ་ལ་དཀར་པོའི་བསྙེན་བསྒྲབ་ལས་སྦྱོར་གྱི་རྩ་ཐོ་མདོ་
ཙམ་ཞིག་བྲི་བར་བྱ་བ་ལས། དེའི་དང་པོར་བསྙེན་པར་བཅད་མཚམས་ལེགས་པར་བྱས་ནས་ཉམས་ལེན་ཐུན་དུ་བཅད་པའི་ཐུན་གྱི་སྔོན་དུ་ཚོགས་ཞིང་སྤྱན་
འདྲེན༑ མཆོད་བསྟོད། སྐྱབས་སེམས་སོགས་ཚོགས་ཞིང་གཤེགས་པ། ཚད་མེད་བཞི་རྣམས་སྤྱི་འགྲོ་ནས། སྭ་བྷཱ་ཝས་སྦྱངས་ཏེ་རང་ཉིད་ལྷར་
བསྐྱེད༑ གནས་གསུམ་བྱིན་རླབས། ཡེ་ཤེས་སྤྱན་འདྲེན་དམ་ཡེ་བསྲེ་བ། དབང་བསྐུར། རྒྱས་གདབ། མཆོད་པ། བསྟོད་པ་རྣམས་

༄༅། །ནས། ས་བོན་སྔགས་ཕྲེང་འོད་ཟེར་སྤྲོ་བསྡུའི་དམིགས་པ་དང་བཅས་བཟླས་པར་བྱ། མཐར་ནང་བསྒྲུབ་གཏོར་འབུལ་
བྱ༑ ཐུན་རྫོགས་རིམས་བསྡུ་བ་དགེ་བ་བསྔོ། ཐུན་མཚམས་སུ་ཆུ་སྦྱིན་མ་ཆགས་པ་བྱའོ། །གཉིས་པ་བསྒྲུབ་པ་ལ། རྟེན་རྫས་གའུ་བཅས་རྣམས་
བསྒྲིག་མདུན་དུ་མཆོད་པའི་ཁྱད་པར་དང་བཅས་བཞགབད ག་བསྐྱེད་བསྒོམ་ནས་བསྙེན་པ་ཉུང་ངུ་ཙམ་སྔོན་དུ་བཏང་དེ་ནས་མདུན་བསྐྱེད་བསང་
སྦྱངས༑ བསྐྱེད་ཆོག་ནས་བཟུང་བསྟོད་པའི་བར་ནས་བཟླས་པར་བརྩོན། གཏོར་འབུལ། བསྡུ་རིམ། དགེ་བསྔོ་རྣམས་བྱ་སྟེ། དེ་ལྟར་མཚན་

རྟགས་མ་རྙེད་བར་དུ་བསྒྲབ་པར་འབད་པ་ཉིད་དུ་བྱའོ། །གསུམ་པ་ལས་སྦྱོར་ལ། ཟས་འདུ་བའི་སྔགས་དང་། མི་སྙིང་བསྒྲལ་བའི་སྔགས་སོགས་བཟླས་ལས་སྦྱོར་ཆུང་ངུ་དང་། འཐོར་
༈ སྡུད་དབང་དུ་བྱ་བའི་ལས་ཚོགས་ཆེན་མོ། གའུ་རྣམ་ལྔའི་བཅས་བསྒྲུབ་སོགས་ཀྱང་མོས་ན་བྱ་བ་དང་། ནམ་ཡང་གཏོར་མ་ཆུ་སྦྱིན་ལ་འབད་པར་བྱ་བ་ནི་དམ་ཚིག་དང༌། དེ་དག་ཀུན་གྱི་ཐོག་
མཐའ་བར་དུ་འདོད་ཞེན་གྱིས་རྟགས་པ་ཐ་མལ་པའི་དབང་དུ་མ་སོང་བའི་སེམས་བསྐྱེད་བཟང་པོ་ཀུན་སློང་དགེ་བ་སྨོན་ལམ་དག་པས་ཟིན་པར་བྱ་བ་ནི། གནད་ཀྱི་དམ་པ་ཤིན་ཏུ་གལ་ཆེའོ།། ཅེས་
པ་འདིའང་འཕྲིན་ལས་བསྟན་འཛིན་གྱིས་བསྐུལ་བའི་ངོར་༧ངག་དབང་ཀུན་དགའ་བསྟན་འཛིན་གྱིས་གྱིང་རྒྱས་ལྷུན་པོའི་སྤོ་མགུལ་སྒྲོན་ཁང་བསམ་གཏན་ཁང་བུའི་བསྟི་གནས་སུ་བྲིས་པའོ། །སརྦ་མངྒ་ལཾ་ཀུརནྟུ། །བཀྲ་ཤིས་པར་ཤོག །ཞལ་
དྲོ༑ དགེའོ། །དགེའོ། །དགེའོ།། །།སྤར་བྱང་སྨོན་ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་གྱིས། །མ་རིག་མུན་སྟུག་གདུང་བ་
གཏན་བཅོམ་ནས། །རྣམ་མཁྱེན་ཉམས་དགའི་གྲོང་གི་དཔལ་སྤྱོད་ཤོག །ལེགས་བྱས་སྣང་བའི་ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་ཉེར་དྲངས་པས། །མཁྱེན་གཉིས་

༄༅། །འོད་སྟོང་འབར་བའི་ཕྲིན་ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་རྨད། །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་རྒུ་
འཇོ་བའི་བསམ་འཕེལ་དབང་། །དད་གསུམ་རྒྱལ་མཚན་ཏོག་ཏུ་ལེགས་བཀོད་པས། །ཐུབ་བསྟན་རྣམ་པར་རྒྱལ་བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་རྡུལ་བརྩེགས་
སྤོར༑ །ཟབ་དོན་ཆོས་མཛོད་རྣམ་རྒྱལ་གནྡྷོ་ལར། །འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་ཟབ་དུར་བྷིའི་སྒྲ་དབྱངས། །ཆོས་སྐུའི་རིང་བསྲེལ་ཟད་
མེད་སྲིད་མཐའི་བར། །མི་ཟད་འཇོ་བའི་རྣམ་དཀར་ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་ཀྱང་དབང་བཅུའི་དཔལ་སྤྱོད་རྒྱུར་གྱུར་ཅིག། །།ཅེས་མཆོག་
གཟིག་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན། །མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོ་ཡིས། །
གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། །དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་་

ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་བསྐྲན་ཞིང༌། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་རྒྱལ་བའི་བསྟན་རྣམས་ཕྱོགས་བཅུ་ཡི །ཡངས་པའི་
འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་བས་སྐུ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་མཛོད་ཅིག། །།ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་གླིང་གི་གྲལ་
མཐའ་པ་ཤཱཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།། དགེའོ།། དགེའོ།། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

