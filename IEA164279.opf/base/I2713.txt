༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2713
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogsgnyisrgyamtsho,ed.
Descriptor
OriginalPublication
Place
[kathmandu]
Publisher
drukpakagyuheritageproject
Date
[200?]
TotalVolumes 101
CurrentVolume(ofTotal) 56
NumberofTBRCIntroductoryPages
24
NumberofIntroductoryPages
NumberofTextPages 696
TBRCScanningInformation ScannedbyM/sSatluj SitiEnterprises,63-FSujanSinghPark,
NewDelhi, India,fortheTibetanBuddhistResource Center, 115
5thAve. 7thFloor,NewYork,NY 10003 USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

།དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ ལི༽པའི་ནང་བཞུགས་པ་ལ། ལམ་ཟབ་ཀྱི་སྐོར་
༴ ལས༑ བླ་མ་ལྔ་བཅུ་པ་ལ་ལྡེབ། ༥ 1-10 ཚར་གསུམ་ཁུག་པ་དབང་གི་གདམས་ངག་ལ་ལྡེབ། ༡ 11-12 དཔལ་ཕག་མོ་གྲུ་པས་མཛད་པའི་གཏེར་ཁ་བཅུ་པ་ལ་
ལྡེབ༑ ༡ 13-14 བླ་མ་མཆོད་པའི་ཆོ་ག་ཡོན་ཏན་ཀུན་འབྱུང་ལ་ལྡེབ། ༡༨ 15-50 བླ་མའི་ངོ་སྤྲོད་དམུས་ལོང་མིག་འབྱེད་ལ་ལྡེབ། ༥ 51-60 བླ་མའི་སྒྲབ་ཐབས་ཐུགས་
༈ རྗེ་ཉི་རྒྱས་ལ་ལྡེབ། ༥ 61-70 བླ་མ་སྒྲུབ་པའི་ཞལ་གདམས་ཀུན་གསལ་དྲི་མེད་ཅེས་བྱ་བ་ཆོས་རྗེ་འགྲོ་མགོན་གྱི་གསུང་དྲི་མ་མེད་པ་ལ་ལྡེབ། ༥ 71-80 བླ་མ་སྒྲབ་པའི་ཞལ་
གདམས་གེགས་སེལ་བོགས་འདོན་ལ་ལྡེབ། ༥ 81-90 བླ་མ་ཕྱི་སྒྲུབ་ཀྱི་གཞུང་ལ་ལྡེབ། ༡ 91-92 བླ་མ་ནང་སྒྲུབ་ཀྱི་གཞུང་ལ་ལྡེབ། 93-100 བླ་མ་གསང་སྒྲུབ་ཀྱི་
▪ གཞུང་ལ་ལྡེབ། ༥ 101-110 བླ་མ་ཕྱི་སྒྲུབ་ཀྱི་སྟོད་འགྲེལ་རྒོད་ཚང་པས་མཛད་པ་ལ་ལྡེབ། ༩ 111-128 སེམས་ཀྱི་རྡོ་རྗེ་ལ་བསྟོད་པ་གྲུབ་པའི་ངེས་གསང་ལ་<

ལྡེབ༑ ༣ 129-134 ཆོས་རྗེའི་གསུང་བླ་མ་སྐུ་བཞིའི་གསོལ་འདེབས་ལ་ལྡེབ། ༣ 135-140 བླ་མའི་རྣལ་འབྱོར་ཚིགས་བཅད་མ་དཔལ་ཕག་མོ་གྲུ་པས་མཛད་པ་ལ
ལྡབ༑ 3 141-144 བླ་མ་སྒྲུབ་པའི་ཞལ་གདམས་ལ་ལྡེབ། ༣ · 145-150 བླ་མ་སྤྱིའི་དབང་བསྐུར་ལ་ལྡེབ། ༣ 151-156 འཁོར་ལོ་བཞིར་བླ་མ་བསྒྲུབས་པ་ལ་
ལྡེབ༑ ༣ 157-162 བླ་མ་བསྒྲུབ་པའི་དབང་གི་ཞལ་གདམས་ལ་ལྡེབ། 163-164 བླ་མ་མོས་གུས་ཀྱི་ཁྲིད་ཡིག་དགོས་འདོད་ཀུན་འབྱུང་ཞེས་བྱ་བ་རྒྱལ་བ་རྒོད་ཚང་པས་མཛད་
པ་ལ་ལྡེབ། ༢༨ 165-220 ཆོས་རྗེ་འབྲུག་པའི་ཁྱད་ཆོས་བླ་མར་མོས་གུས་ཀྱི་ཞལ་གདམས་རྗེ་རྒོད་ཚང་པས་མཛད་པ་ལ་ལྡེབ། ༢༤ 221-268 བླ་མ་སྐ་གསུམ་དུ་བསྒྲུབ་པའི་
ཁྲིད་ཡིག་རྗེ་རྒོད་ཚང་པས་མཛད་པ་ལ་ལྡེབ། ༤ 269-276 བླ་མ་བསྒྲབ་པའི་ཞལ་གདམས་མོས་གུས་བསམ་པའི་གེགས་སེལ། རྒྱལ་བ་རྒོད་ཚང་པའི་ཞལ་གྱི་བདུད་རྩི་ལ་
ལྡེབ༑ 277-284 བྱིན་རླབས་འཇུག་པར་བྱེད་པ་ལ་བླ་མ་མོས་གུས་ཀྱི་ཁྲིད་དགོས་འདོད་ཀུན་འབྱུང་ལ་ལྡེབ། 285-300 སྐུ་གསུམ་ཕྲིན་ལས་དང་བཅས་པའི་ཞིང་སྦྱོང་གི་དྷཱུ

༄༅། །ཞལ་གདམས་རྗེ་རྒོད་ཚང་པའི་གསུང་ལ་ལྡེབ། ༣ 301-306 འགྲོ་མགོན་རས་པའི་གསུང་ངག་དབང་བཞིའི་ཉམས་ལེན་རྩ་བའི་ཚིག་དང་འགྲེལ་པ་ལོ་རས་
པས་མཛད་པ་ལ་ལྡེབ། ༡༤ 307-334 རྗེ་ལོ་རས་ཀྱི་མཛད་པའི་བླ་མ་བསྒྲབ་པའི་ལུང་འབུམ་ལ་ལྡེབ། ༢༠ 335-374 བླ་མ་མོས་གུས་ཀྱི་ཁྲིད་ཡིག་ལ་ལྡེབ། ༢༡ 375-
3416 ལམ་ཟབ་བླ་མའི་རྣལ་འབྱོར་བྱིན་རླབས་ཀྱི་རོལ་མཚོ་ལ་ལྡེབ། ༡༡ 417-438 ལམ་ཟབ་ཐུན་མོང་གི་ཁྲིད་ལ་ལྡེབ། ༡༤ 439-466 ཐམས་ཅད་མཁྱེན་གཟིགས་པདྨ་དཀར་
པོ་དགུང་ལོ་བཅུ་གསུམ་གྱི་ཐོག་རྗེ་ངག་དབང་ཆོས་རྒྱལ་གྱི་ཞལ་རྒྱུན་ཟིན་བྲིས་སུ་གནང་བ་ལ་ལྡེབ། ༣ 467-472 · ལམ་ཟབ་བླ་སྒྲུབ་ཐུན་མོང་མ་ཡིན་པའི་ཁྲིད་རིམ་གཉིས་གདན་རྫོགས་ལ་
༧ལྡེབ༑ ༢༠ 473-514 ལམ་ཟབ་ཐུན་མོང་མ་ཡིན་པའི་ཁྲིད་རིམ་སྙིང་པོ་ལ་ལྡེབ། 515-528 བླ་མ་མཆོད་པའི་འགྲེལ་བཤད་གཞུང་དོན་རབ་གསལ་ཉི་མའི་སྙིང་པོ་ལ་
༈ ལྡེབ༑ ༥༦ 529-640 ལམ་ཟབ་ཐུན་མོང་བའི་ཁྲིད་ཀྱི་ཟིན་བྲིས་སྣང་བྱེད་འོད་ཀྱི་འཁོར་ལོ་ལ་ལྡེབ། ༢༨ 641-696 དཀར་ཆག་ལ་ལྡེབ། ས་བཅས་

བསྡོམས༑ ༣༥༠ བཞུགས།། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

༄༅། །བླ་མ་ལྔ་བཅུ་པ་བཞུགས་སོ།།

༄༅། །རྒྱ་གར་སྐད་དུ། གུ་རུ་པཉྩ་ཤི་ཀ། བོད་སྐད་དུ། བླ་མ་ལྔ་བཅུ་པ་བཅོམ་ལྡན་
འདས་རྡོ་རྗེ་སེམས་དཔའ་ལ་ཕྱག་འཚལ་ལོ། །དཔལ་ལྡན་རྡོ་རྗེ་སེམས་དཔའི་གནས་ཐོབ་རྒྱུར་གྱུར་པའི། །བླ་
མའི་ཞབས་ཀྱི་པདྨར་ཇི་བཞིན་བཏུད་བྱས་ཏེ། །དེ་བསྟན་པ་ནི་དྲི་མེད་རྒྱུད་མང་ལས་གསུངས་པས། །མདོར་བསྡུས
བཤད་པ་འདི་ནི་གུས་པས་ཉན་པར་གྱིས། །དབང་བསྐུར་མཆོག་ཐོབ་རྡོ་རྗེ་ཡི། །སློབ་དཔོན་ལ་ནི་དེ་བཞིན་
༅། །རིགས་བརྒྱའི་ཁྱབ་བདག་རྡོ་རྗེ་འཆང༌།

བླ་
མ་
ལ །གཤེགས། །ཕྱོགས་བཅུའི་འཇིག་རྟེན་ཁམས་བཞུགས་པས། །དུས་གསུམ་དུ་ནི་མངོན་ཕྱག་འཚལ། །མཆོག་ཏུ་དད་༄༅།
པས་དུས་གསུམ་དུ། །མཎྜལ་མེ་ཏོག་བཅས་ཐལ་མོའི། །སྟོན་པ་བླ་མེད་བསྙེན་བཀུར་ཞིང་། །ཞབས་ལ་སྤྱི་བོའི་ཕྱག་བྱའོ། །ཁྱིམ་པ་འམ་ནི་གསར
བུ་ལ། །འཇིག་རྟེན་སྨོད་པ་སྤང་བའི་ཕྱིར། །དམ་ཆོས་ལ་སོགས་མདུན་བརྡར་སྟེ། བརྟུལ་ཞུགས་འཛིན་པས་བློས་ཕྱག་བྱ། །གདན་སྟེང་ས་དང་
ལྡང་བ་དང༌། །དོན་གྱི་བྱ་བ་སོགས་བསྙེན་བཀུར། །བརྟུལ་ཞུགས་ཅན་གྱིས་ཀུན་བྱ་སྟེ། །ཕྱག་དང་དམ་པ་མིན་ལས་སྤངས། །བླ་མ་དང་ནི་སློབ་མ་

དག །མཚུངས་པར་དམ་ཚིག་ཉམས་གྱུར་པས། །དཔའ་བོས་དང་པོ་སློབ་དཔོན་དང༌། སློབ་མའི་འབྲེལ་བ་བརྟག་པར་བྱ། །བློ་ལྡན་སློབ་མས་བླ་མ་ནི། །སྙིང་རྗེ་མེད་ཅིང་ཁྲོ་ལ་གདུག
ཁེངས་ཤིང་ཆགས་ལ་མ་བསྡམས་དང་། །སྤྱོམས་དང་བཅས་ལ་མི་བྱའོ། །བརྟན་ཞིང་དུལ་ལ་བློ་གྲོས་ལྡན། །བཟོད་ལྡན་དྲང་ལ་གཡོ་སྒྱུ་མེད། །སྔགས་དང་རྒྱུད་ཀྱི་སྦྱོར་བ་ཤེས། །སྙིང་
རྗེ་ལྡན་ཞིང་བསྟན་བཅོས་མཁས། །དེ་ཉིད་བཅུ་ནི་ཡོངས་ཤེས་ཤིང་། །དཀྱིལ་འཁོར་བྲི་བའི་ལས་ལ་མཁས། །སྔགས་བཤད་པ་ཡི་སྤྱོད་པ་ཤེས། །རབ་ཏུ་དྭངས་ཤིང་དབང་པོ་དུལ།
འདྲའི་མགོན་ལ་གནས་བཅས་པས། །སློབ་མར་གྱུར་ནས་བརྙས་ན་ནི། །སངས་རྒྱས་ཐམས་ཅད་བརྙས་པས་ན། །དེས་ནི་རྟག་ཏུ་སྡུག་བསྔལ་འཐོབ། །སློབ་དཔོན་ལ་ནི་འཚེ་བ་ནི།
ཡམས་དང་འཚེ་བའི་ནད་རྣམས་དང༌། །གདོན་དང་རིམས་དང་དུག་གིས་ནི། །རྨོངས་ཆེན་དེ་ནི་འཆི་བར་འགྱུར། །རྒྱལ་པོ་མེ་དང་སྦྲུལ་དུག་དང༌། ཆུ་དང་མཁའ་འགྲོ་རྐུན་པོ་དང༌། །
གདོན་དང་ལོག་འདྲེན་རྣམས་ཀྱིས་ཀྱང༌། །བསད་ནས་སེམས་ཅན་དམྱལ་བར་འགྲོ། །ནམ་ཡང་སློབ་དཔོན་དག་གི་ནི། །ཀུན་ཏུ་སེམས་དཀྲུགས་མི་བྱ་སྟེ། །གལ་ཏེ་རྨོངས་པས་བྱེད་འགྱུར་ྋ

།ན། །དམྱལ་བར་ངེས་པར་འཚོད་པར་གྱུར། །མནར་མེད་ལ་སོགས་འཇིགས་རུང་བའི། །དམྱལ་བ་བསྟན་པ་གང་ཡིན་པ། །སློབ་དཔོན་ལ་ནི་སྨོད་པ་༄༅།
རྣམས༑ །དེར་ནི་གནས་པ་ཡང་དག་བཤད། །དེ་བས་འབད་པ་ཐམས་ཅད་ཀྱིས། །རྡོ་རྗེ་སློབ་དཔོན་བློ་གྲོས་ཆེ། །དགེ་བ་རབ་ཏུ་མི་བཅོམ་པ། །ནམ་ཡང་སྨད་པར་མི་བྱའོ། །བླ་མ་ལ་ནི་
གུས་བཅས་ཡོན། །རྗེས་མཐུན་པར་ནི་སྦྱིན་པར་བྱ། །དེས་ན་རིམ་སོགས་གནོད་པ་རྣམས། །ཕྱིར་ཞིང་འབྱུང་བར་མི་འགྱུར་རོ། །རང་གི་དབང་ཚིག་སློབ་དཔོན་གྱི། །སྦྱིན་མིན་བུ་དང་ཆུང་
མ་དང༌། །རང་སྲོག་གིས་ཀྱང་རྟག་བརྟན་བྱ། །ལོངས་སྤྱོད་གཡོ་བས་སྨོས་ཅི་དགོས། །གང་ཕྱིར་བསྐལ་པ་བྱེ་བ་ནི། །གྲངས་མེད་པར་ཡང་རྙེད་དཀའ་བའི།. །སངས་རྒྱས་ཉིད་ནི་བཅོམ་
ལྡན་ལ། །ཚེ་འདི་ཉིད་ལ་སྟེར་བར་བྱེད། །རྟག་ཏུ་རང་གི་དམ་ཚིག་སྲུང་། །རྟག་ཏུ་དེ་བཞིན་གཤེགས་པ་མཆོད། །རྟག་ཏུ་བླ་མ་ལ་ཡང་འབུལ། །འདི་ནི་སངས་རྒྱས་ཀུན་དང་འདྲ། །མི་
༈ ཟད་དེ་ཉིད་འདོད་པ་ཡིས། །ཅུང་ཟད་ཡིད་འོང་གང་དང་གང་། །ཤིན་ཏུ་ཁྱད་པར་གྱུར་པ་ཉིད། །དེ་དང་དེ་ནི་བླ་མར་སྦྱིན། །དེ་བྱིན་སངས་རྒྱས་ཐམས་ཅད་ལ། །རྟག་ཏུ་སྦྱིན་པ་ཉིད་དུ་

འགྱུར༑ །དེ་བྱིན་བསོད་ནམས་ཚོགས་ཡིན་ཏེ། །ཚོགས་ལས་དངོས་གྲུབ་མཆོག་ཏུ་འགྱུར། །དེ་བས་སློབ་མ་སྙིང་རྗེ་གཏོང༌། །ཚུལ་ཁྲིམས་བཟོད་པའི་ཡོན་ཏན་ལྡན། །སློབ་དཔོན་དང་ནི་རྡོ་
འཛིན། །ཐ་དད་པར་ནི་མི་བརྟག་གོ །མཆོད་རྟེན་བཤིག་འདྲའི་སྡིག་འཇིགས་པས། །གྲིབ་མའང་འགོང་བར་མི་བྱ་ན། །ལྷམ་དང་སྟན་དང་བཞོན་པ་སོགས། །འགོང་མི་བྱ་བ་སྨོས་ཅི་
དགོས༑ །བློ་གྲོས་ཆེན་པོ་དགའ་སེམས་དང༌། །བླ་མའི་བཀའ་ནི་འབད་དེ་སྟོན། །རིགས་པ་ཡིས་ནི་མི་ནུས་ན། །མི་ནུས་དེ་ལ་ཚིག་གིས་སྦྱངས། །བླ་མ་ལ་ནི་དངོས་གྲུབ་དང༌། །མཐོ་
རིས་དང་ནི་བདེ་བ་ཐོབ། །དེ་བས་འབད་པ་ཐམས་ཅད་ཀྱིས། །བླ་མའི་བཀའ་ལས་འདའ་མི་བྱ། །བླ་མའི་རྫས་ནི་སྲོག་ཇི་བཞིན། །དེ་ཡི་སྔག་པའང་བླ་མ་བཞིན། །དེ་ཡི་འཁོར་ནི་གཉེན་
བཞིན་དུ། །མཉམ་པར་བཞག་པས་རྟག་ཏུ་བསམ། །མལ་སྟན་འདུག་དང་སྔོན་འགྲོ་དང༌། །གཙུག་གཏོར་དག་དང་བཅས་པ་དང༌། །སྟན་ལ་རྐང་འཇོག་སྐེད་པར་ནི། །ལག་བཞག་མཉེ་
བར་མི་བྱའོ། །བླ་མ་དག་ནི་ལངས་གྱུར་ན། །ཉལ་དང་འདུག་པ་མི་བྱའོ། །རྟག་ཏུ་དེ་ཡི་བྱ་བ་ལ། །ལྡང་མཁས་ཕུན་སུམ་ཚོགས་པར་བྱ། །མཆིལ་མ་ལ་སོགས་འདོར་བ་དང༌། །སྟན་ ༷

།ལས་རྐང་པ་བརྐྱང་བ་དང༌། །ཤག་དང་རྩོད་པ་སྨྲ་བ་དག །བླ་མའི་མདུན་དུ་མི་བྱའོ། །ཡན་ལག་མཉེ་དང་གར་དག་དང༌། །གླུ་དང་རོལ་མོ་མི་བྱ་ཞིང༌།
2。 གཏམ་གྱི་སྦྱོར་བ་མང་པོ་རྣམས། །ཐོས་པའི་ཉེ་འཁོར་དུ་མི་བྱ། །བཏུད་དེ་སྟན་ལ་ལྡང་བ་དང༌། །གུས་པ་ཡིས་ནི་འདུག་པར་བྱ། །མཚན་ཆུ་འཇིགས་བཅས་ལམ་དང་ནི། །བསྒོ་བ་ཐོབ་ནས་
མདུན་འགྲོ་བྱ། །སློབ་དཔོན་གྱིས་མཐོང་མདུན་དུ་ནི། །བློ་དང་ལྡན་པ་ལུས་གཅུ་དང༌། །ཀ་བ་ལ་སོགས་བརྟེན་མི་བྱ། །སོར་མོའི་ཚིག་ནི་བགྲངས་མི་བྱ། །རྐང་པ་འཁྲུ་དང་ལུས་བཀྲུ་
དང་༑ །དྲིལ་དང་མཉེ་བ་ལ་སོགས་ལ། །ཕྱག་ནི་སྔོན་དུ་འགྲོ་བས་བྱ། །དེ་བཞིན་མཐར་ནི་ཅི་བདེར་བྱ། །དེ་ནས་མཚན་སྨོས་བརྗོད་ནས་ནི། །མིང་མཐར་ཞལ་སྔ་ལྡན་པར་བྱ། །གཞན་
དག་གུས་པར་བྱ་བའི་ཕྱིར། །ཁྱད་པར་གྱི་ནི་ཚིག་ཀྱང་བརྗོད། །བླ་མ་ལ་ནི་བཀའ་སྩལ་ཞུ། །བཀའ་བཞིན་བགྱིད་ཅེས་བརྗོད་པར་བྱ། ཐལ་མོ་སྦྱར་ཞིང་མ་ཡེངས་པར། །བླ་མས་བསྒོ་བ་
མཉན་པར་བྱ། །རྒོད་དང་ལུད་པ་ལ་སོགས་ལ། །ལག་པས་ཁ་ནི་དགག་པར་བྱ། །བྱ་བ་ཟིན་ནས་འཇམ་པ་ཡིས། །ཚིག་དག་གིས་ནི་བསྔགས་པར་བྱ། །མདུན་དུ་དད་པར་འདུག་པ་

དང་༑ །གོས་སོགས་ཚུལ་ནི་བསྡམས་པར་བྱ། །པུས་བཙུགས་ཐལ་མོ་སྦྱར་བ་ཡིས། །ཉན་སོགས་འདོད་པ་གསོལ་གསུམ་གདབ། །བསྙེན་བཀུར་སྤྱོད་པ་ཐམས་ཅད་ལ། །ཡིད་ཀྱིས་ང་
རྒྱལ་མེད་པར་བྱ། །ངོ་ཚས་འཇིགས་ཤིང་སྡོམ་པ་ནི། །བག་མ་གསར་པའི་ཚུལ་གནས་བྱ། །སྒེག་པ་ལ་སོགས་བྱ་བ་ཀུན། །སྟོན་པའི་མདུན་དུ་སྤང་བར་བྱ། །གཞན་ཡང་དེ་འདྲའི་བྱ་བ་
ལ༑ །རང་གིས་བརྟགས་ལ་དོར་བར་བྱ། །རབ་གནས་དཀྱིལ་འཁོར་སྦྱིན་སྲེག་དང༌། །སློབ་མ་སྡུད་དང་འཆད་པ་རྣམས། །ཡུལ་དེར་བླ་མ་གནས་པ་ན། །རྗེས་མར་གནང་བར་མི་བྱ་
ཞིང་༑ །སྤྱན་དབྱེ་ལ་སོགས་ཅི་ཐོབ་པ། །དེ་དག་བླ་མ་དག་ལ་འབུལ། །སློབ་མ་ཡིད་བརྟགས་བླང་ནས་ནི། །གཞན་དག་ལ་ནི་ཅི་བདེར་བྱ། །བླ་མའི་སློབ་མ་སློབ་མར་མིན། །སློབ་མའང་
བླ་མའི་མདུན་དུ་མིན། །བསྙེན་བཀུར་དག་དང་ལྡང་བ་དང༌། །ཕྱག་སོགས་བྱེད་པ་ཟློག་པར་བྱ། །སློབ་དཔོན་ལ་ནི་གང་འབུལ་དང༌། །བླ་མས་ཀྱང་ནི་གང་གནང་བ། །དེ་དག་བརྒྱུད་དེ་
ལག་གཉིས་ཀྱིས། །བློ་དང་ལྡན་པས་བླང་བར་བྱ། །དྲན་པ་བརྗེད་མེད་གྱུར་པ་དང༌། །རང་གི་ཀུན་སྤྱོད་ལ་སོགས་པ། །ཡུན་གྱིས་རང་སྤྱོད་ལས་འདས་པ། །དགའ་བས་ཕན་ཚུན་ཟློག་༤

༄༅། །པར་བྱ། །ན་བས་བླ་མའི་བྱ་བ་ལས། །རྒྱུད་དེ་རྗེས་སུ་གནང་བ་ལས། །བཀག་པ་རྣམས་ཀྱང་སྤྱད་བྱས་པ། །དགེ་སེམས་ལྡན་ལ་སྡིག་མི་འགྱུར། །འདིར་
མང་སྨྲས་པས་ཅི་ཞིག་བྱ། །བླ་མ་དགྱེས་བྱེད་གང་ཡིན་བྱ། །མི་མཉེས་བྱེད་ཀུན་སྤང་བ་ནི། །དེ་དང་དེ་ལ་འབད་དེ་བྱ། །དངོས་གྲུབ་སློབ་དཔོན་རྗེས་འབྲང་ཞེས། །རྡོ་རྗེ་སེམས་དཔའ་ཉིད་
གསུངས་པར། །ཤེས་ནས་དངོས་པོ་ཐམས་ཅད་ཀྱིས། །བླ་མ་ཡོངས་སུ་མཉེས་པར་བྱ། །བསམ་པ་དག་པ་སློབ་མ་ནི། །དཀོན་མཆོག་གསུམ་ལ་སྐྱབས་སོང་ནས། །བླ་མའི་རྗེས་སུ་འཇུག་
པ་ནི། །ཁ་ཏོན་བྱ་ཕྱིར་འཇུག་པར་བྱ། །དེ་ནས་སྔགས་སོགས་བྱིན་པ་ཡིས། །དམ་ཆོས་སྣོད་དུ་བྱས་ནས་སུ། རྩ་བའི་ལྟུང་བ་བཅུ་བཞི་ནི། །བཀླག་དང་འཛིན་པ་ཉིད་དུ་བྱ། །དེ་ལྟར་བླ་
མའི་རྗེས་འཇུག་སློབ་མ་ནི། །མ་ལུས་ཕན་བསྐྱེད་སྐྱོན་མེད་བྱས་པ་འདིས། །དགེ་བ་མཐའ་ཡས་བདག་གི་གང་བསགས་པ། །དེས་ནི་འགྲོ་བ་མ་ལུས་རྒྱལ་གྱུར་ཅིག །བླ་མ་ལྔ་བཅུ་པ་སློབ་
༈ དཔོན་བྷ་བི་ལྷས་མཛད་པ་རྫོགས་སོ། །རྒྱ་གར་གྱི་མཁན་པོ་པདྨ་ཀཱ་ར་ཝརྨ་དང་། ཞུ་ཆེན་གྱི་ལོ་ཙཱ་བ་དགེ་སློང་རིན་ཆེན་བཟང་པོའི་བསྒྱུར་ཅིང་ཞུས་ཏེ་གཏན་ལ་ཕབ་པའོ།།
10(B)

10(B)
BlankPage AsPerOriginalDocument

༄༅། །ཚར་གསུམ་ཁུག་པ་དབང་གི་གདམས་ངག་བཞུགས་སོ།། །རྒྱ་གར་སྐད་དུ། ས་ཀྲྀཥྞ་དྭ་ཌ། བྷི་ཥེ་ཀོ་ས་དེ་ཤ། བོད་སྐད་དུ། ཚར་གསུམ་ཁུག་པ་དབང་གི་གདམས་
ངག བླ་མ་དམ་པའི་ཞབས་ལ་ཕྱག་འཚལ་ལོ། །ཞིང་དང་བསམ་པ་དངོས་པོ་གསུམ། །གཅིག་ཏུ་དྲིལ་ནས་གསོལ་བ་ཐོབ། །གང་འདོད་འབྲས་བུ་འབྱུང་བར་ངེས། །ལྟེམ་རྐྱང་མ་བྱེད་
རྣལ་འབྱོར་པ། །གེགས་སེལ་རྣམས་ཀྱི་ཆོས་གཅིག་པོ། །བླ་མ་ཡིན་ནོ་རྣལ་འབྱོར་པ། །བོགས་འདོན་རྣམས་ཀྱི་ཆོས་གཅིག་པོ། །བླ་མ་ཡིན་ནོ་རྣལ་འབྱོར་པ། །ཚར་གསུམ་ཁུག་པ་དབང་
གི་གདམས་ངག་རྣལ་འབྱོར་གྱི་དབང་ཕྱུག་ཏེ་ལོ་པས་མཛད་པ་རྫོགས་སོ།། །།
12(B)

12(B)
BlankPage AsPerOriginalDocument

# ༄༅། །དཔལ་ཕག་མོ་གྲུ་པས་མཛད་པའི་གཏེར་ཁ་བཅུ་པ་བཞུགས་སོ།། ཨོཾ་སྭསྟི། །མཁྱེན་བརྩེ་ནུས་པས་འགྲོ་དོན་མཛད། །རྗེ་བཙུན་སྐུ་ཡལ་ཞབས་ལ་བཏུད། །ཡི་བཞིན་
དགོས་འདོད་འབྱུང་བ་ཡི། །མཎྜལ་གནད་ཀྱི་གདམས་ངག་བྲི། །མདོ་རྒྱུད་འཕགས་པའི་བསྟན་བཅོས་ཀྱི། །དགོས་འདོད་བླ་མ་འདི་དག་གསུངས། །ཞིང་དང་བསམ་པ་དངོས་པོ་
a གསུམ༑ །གཅིག་ཏུ་དྲིལ་ལ་གསོལ་བ་ཐོབ། །བར་ཆད་གསུམ་དང་བྲལ་གྱུར་ན། །གང་འདོད་འབྲས་བུ་འབྱུང་བར་ངེས། །ཞིང་ཡོངས་སུ་དག་པ་བླ་མ་ལ། །དངོས་པོ་རྣམ་དག་མཎྜལ་
ྋའབུལ༑ །བསམ་དག་རྩེ་གཅིག་གསོལ་བ་ཐོབ། །དམིགས་པའི་བསྒྱར་ལུགས་བསམ་མི་ཁྱབ། །སེམས་ཉིད་རྟོགས་པར་འདོད་པ་ན། །བླ་མ་རྗེ་ལ་གསོལ་བ་གདབ། །དངོས་གྲུབ་འདོད་
ན་འཁོར་ལོ་སྡོམ། །བྱིན་བརླབས་རྡོ་རྗེ་ཕག་མོ་འོ། །རྟེན་འབྲེལ་བཙོམ་ལྡན་ཤཱཀྱ་བཟང༌། །ཚེ་འདོད་མགོན་པོ་ཚེ་དཔག་མེད། །པྲ་ཛྙཱ་འཕགས་པ་འཇམ་དཔལ་ཏེ། །ནོར་འདོད་ཨཱརྻ་ཛམྦྷ་
རཱྀ ལ༑ །དབང་ལ་དཔལ་ཆེན་རྟ་མགྲིན་དང༌། །མཐུ་ལ་བྱ་རོག་གདོང་ཅན་བཟང༌། །ནད་ལ་སངས་རྒྱས་སྨན་གྱི་བླ། །དེ་སོགས་ལས་ཀ་ཤེས་པར་བྱ། །སོ་སོའི་བསྒྱུར་ཁ་གདམས་པ་

དགོས༑ །འགྲོ་དོན་བྱེད་ན་ཕྱོགས་རིས་མེད། །སྙིང་རྗེ་འབྱོངས་ན་མར་ལ་གདམས། །ལས་ཀ་བྱེད་ན་གཡོག་པོ་ཉན། །གྲགས་པ་འདོད་ན་ཡོན་བདག་ལ། །ཞིང་གི་དབྱེ་བ་རྣམ་དག
འགྲེ༑ །མཎྜལ་དག་ན་རྟེན་འབྲེལ་འཆར། །འབྲུ་དང་རིན་ཆེན་ལོངས་སྤྱོད་འཕེལ། །སྨན་དང་མཐུན་རྫས་ནད་ཀུན་ཞི། །ཤ་དང་ཁྲག་ལ་ཆོས་སྐྱོང་དགྱེས། །དངོས་པོ་གང་དགྱེས་བསྙེན་
བཀུར་བྱ། །གང་དགྱེས་མཆོད་པ་དངོས་པོ་དག །བསམ་པ་གང་འདོད་འགྲུབ་པས་བརྟགས། །རྒྱུན་མི་འཆད་པར་གསོལ་བ་གདབ། །ཞིང་དངོས་བསམ་པ་གཅིག་གྱུར་ན། །བར་ཆད་
མེད་པས་ཅི་བསམ་འགྲུབ། །ཞིང་བསམ་ཐ་དད་སོམ་ཉི་ན། །དེ་ནི་དངོས་གྲུབ་བར་ཆད་ཡིན། །སྒྲུབ་པ་ཉམས་སུ་ལེན་པ་ཀུན། །བར་ཆད་མེད་པ་ཤིན་ཏུ་གཅེས། །བློ་ཕྱོགས་མེད་དུ་
འཕྲུལ་ན་གདམས་པ་དགོས། །དེ་རེ་དོགས་ཆོད་ནས་བསམ་པ་འགྲུབ། །དགེ་སློང་རྡོ་རྗེ་རྒྱལ་པོས་སྦྱར་བ་རྫོགས་སོ།། །།

29
༄༅། །བླ་མ་མཆོད་པའི་ཆོ་ག་ཡོན་ཏན་ཀུན་འབྱུང་ཞེས་བྱ་བ་བཞུགས་སོ།།

༄༅། །རྒྱ་གར་སྐད་དུ། གུ་རུ་པཱུ་ཙ་བི་དྷི་ནཱ་མ། བོད་སྐད་དུ། བླ་མ་མཆོད་པའི་ཆོ་ག་ཞེས་
བྱ་བ། །དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། AAA སངས་རྒྱས་ཡོན་ཏན་རབ་རྫོགས་ཀུན་མཁྱེན་ཡེ་ཤེས་
ཐུགས༑ །རྣམ་གྲོལ་ཞི་བའི་གསུང་གིས་མ་རིག་མུན་པ་སེལ། །བསོད་ནམས་མཆོག་གིས་བརྒྱན་པའི་གཟི་བརྗིད་
དཔལ་འབར་བའི། །དཔལ་ལྡན་རིན་ཆེན་ཞབས་ལ་གུས་པས་སྤྱི་བོས་འདུད། །དཔལ་ལྡན་ཡེ་ཤེས་ཡོན་ཏན་
༅། །རྟོགས་པའི་མངའ་བདག་གླིང་ཆེན་རས་པའི་ཞབས།

བླ་
མ་
ལི་
༄༅། །བསམ་མི་ཁྱབ། །དེ་ལ་གུས་པས་མཆོད་ཅིང་བསྟོད་པ་ཡི། །བསོད་ནམས་ཡོན་ཏན་བསམ་གྱིས་མི་ཁྱབ་པས། །ཡོན་
ཏན་ཀུན་འབྱུང་ཆོ་ག་བཤད་པར་བྱ།། དེ་ཡང་སྡོམ་པ་འབྱུང་བ་ལས། །མཆོད་པ་ཐམས་ཅད་ཡོངས་སྤངས་ལ། །བླ་མའི་མཆོད་པ་ཡང་དག་བརྩམ། །དེ་མཉེས་པས་ནི་ཀུན་མཁྱེན་
གྱི༑ །ཡེ་ཤེས་མཆོག་ནི་ཐོབ་པར་འགྱུར། །བླ་མེད་མཛད་པའི་སློབ་དཔོན་ནི། །རྡོ་རྗེ་སེམས་དཔར་རབ་མཆོད་ན། །དེ་ཡིས་བསོད་ནམས་མ་བྱས་ཤིང༌། །དཀའ་ཐུབ་མ་བརྟེན་ཅི་ཞིག་
ཡོད༑ །མཚན་བརྗོད་ལས་ཀྱང་དེ་བཞིན་དུ། །མཆོད་འོས་བསྟོད་འོས་ཕྱག་གི་གནས། །རྟག་ཏུ་རི་མོར་བྱ་བའི་འོས། །བཀུར་འོས་བརྗོད་པར་བྱ་བའི་མཆོག །ཕྱག་བྱར་འོས་པ་བླ་མའི

རབ༑ །དེ་སོགས་ཡོན་ཏན་དྲན་བྱས་ལ། །བླ་མ་མཆོག་ལས་སངས་རྒྱས་སུ། །མཐོང་བའི་མོས་གུས་དམ་པ་ཡིས། །བླ་མ་མཆོད་ལ་བརྩོན་པར་བྱ། །དངོས་སུ་བཞུགས་ན་བླ་མ་མཆོག །གང་དང་གང་ལ་མཉེས་པས་མཆོད། །འདས་སམ་
ཀྟྲི གཞན་ན་བཞུགས་གྱུར་ཀྱང༌། །དངོས་སུ་བཞུགས་དང་ཁྱད་མེད་པར། །གུས་པའི་ཡིད་ཀྱིས་བསམ་བྱས་ལ། །མཎྜལ་སྔོན་དུ་འགྲོ་བ་ཡིས། །ཅི་འབྱོར་རྫས་དང་བརྟན་གཡོའི་ཚོགས། །ཐམས་ཅད་བློ་ཡིས་བླངས་ལ་འབུལ། །དེ་ཡི་རིམ་པ་
འདི་ཡིན་ཏེ། །དང་པོ་ལྷ་ཡི་རྣལ་འབྱོར་གྱི། །བློ་ལྡན་རྡོ་རྗེ་གསོར་བྱེད་ཅིང༌། །དྲིལ་བུ་དཀྲོལ་བར་བརྩོནཔ་ཡིས། །ལྷ་དང་ལྷ་མིན་བསྲུང་བ་དང༌། །བར་དུ་གཅོད་པའི་བགེགས་ཚོགས་བསྐྲད། །དེ་ནས་བློ་ལྡན་སྔགས་པ་ཡིས། །རྟེན་དང་
བརྟེན་པར་བཅས་པ་བསྐྱེད། །སྤྱན་དྲངས་བཞུགས་སུ་གསོལ་ནས་ཀྱང་། །ཕྱི་ནང་གསང་སོགས་མཆོད་པ་དང༌། །བསྟོད་པ་རྣམས་ཀྱིས་ཡང་དག་བསྟོད། །སྡིག་བཤགས་བསྔོ་བའི་བར་དུ་བྱ། །དེ་ཡི་རིམ་ལ་འདི་ཡིན་སྟེ།
གསོར་བ་མཛེས་པ་ཡིས། །སེམས་ཅན་ཐམས་ཅད་བསྒྲལ་བར་བྱ། །རྣམ་ཐར་ཆོས་སུ་བྱེད་པ་སྟེ། །སྙིང་པོ་མཆོག་གི་རྡོ་རྗེ་གཟུང༌། །མ་ཧཱ་བཛྲ་ཧཱུཾ། ཨཱཿ ཤེས་རབ་ཐབས་ཀྱི་ཆོ་ག་
ཡིས༑ །འགྲོ་བ་རྣམས་ནི་སད་པའི་བདག །མི་ཤེས་འདམ་དུ་བྱིང་བ་ཡི། །སེམས་ཅན་དོན་ཕྱིར་དཀྲོལ་པར་བྱ། །དྷརྨ་གཎྜེ་ཨཱཿ ཨཱ་ལི་ཀཱ་ལི་མཉམ་སྦྱོར་བས། །མཉམ་པར་བཞག་པ་ཧཱུཾ་

---ཥ-P=38-
9] ༄༅། གི་ལུས། །ཕྱོགས་བཅུ་ཀུན་ཏུ་བསྒྲག་བྱ་སྟེ། །ཤེས་རབ་ཐབས་ཀྱི་སྒྲ་སྒྲོག་བྱ། །ཧཱུཾ་ང་ནི་དཔལ་ལྡན་སྙིང་རྗེའི་སྟོབས། །བསྲུང་བའི་འཁོར་ལོ་རབ་སྦྱོར་2
29བས༑ །ལུས་སྲུལ་ལ་སོགས་གང་ཡང་རུང་། བགེགས་ཀྱི་ཚོགས་རྣམས་གཞན་དུ་དེངས། །ཅི་སྟེ་ངས་བསྒོ་སུ་ཞིག་འདའ། །རྡོ་རྗེའི་བདག་པོ་སྐུ་ཡིས་ནི། །ལུས་སྲུལ་ལ་སོགས་འགས་
།འདིར་ནི་བརླག་འགྱུ གཞན་དུ་མིན། །ཧཱུཾ་ང་ནི་དཔལ་ལྡན་རྡོ་རྗེ་འཆང༌། །སངས་རྒྱས་ཀུན་གྱིས་དབང་བསྐུར་ཞིང༌། །ཕྲིན་ལས་ཀུན་གྱི་བདག་པོ་རུ། །ང་ནི་རྗེས་སུ་གནང་བ་
སྟེ༑ །ལོག་འདྲེན་བགེགས་ཀྱི་གཏམ་༴པས་ཀུན། །ང་ཡི་བཀའ་ལས་མ་འདའ་ཞིག །གལ་ཏེ་བཀའ་ལས་འདས་པ་ན། །བརླག་པར་འགྱུར་བ་གདོན་མི་ཟ། །བླ་མའི་རྗེས་སུ་མི་འཇུག་
ཅིང༌༑ །དཀོན་མཆོག་གསུམ་ལ་མང༌། །གང་དག་ཇི་སྙེད་ཡོད་པ་ཀུན། །མྱུར་བ་ཉིད་དུ་ཕྱིར་དེངས་ཤིག། ཧཱུཾ་བཞི་ལ་སོགས་དྲག་སྔགས་ཀྱིས། རྡོ་རྗེའི་རྭ་བ་དྲ་བ་བྱ། །དེ་ནས། ཨོཾ་སྭ་བྷཱ་ཝ་ཤུདྡྷ་
མཆོད་
སརྦ་དྷརྨཱ་སྭ་བྷཱ་ཤུདྡྷ྅ཧཾ། ཞེས་པའི་སྔགས་ཀྱིས་མཆོད་རྫས་རྣམས་བསངས་ལ། ཨོཾ་ཨཱཿ བཛྲ་པུཥྤཧཱུྃ། ཨོཾ་ཨཱཿ བཛྲ་དྷཱ་པེ་ཧཱུྃ། ཨོཾ་ཨཱཿ བཛྲ་ཨཱ་ལོ་ཀེཧཱུྃ། ཨོཾ་ཨཱཿབཛྲ་གཏྗེ་ཧཱུཾ། ཨོཾ་ཨཱཿ བཛྲ་ནཻ་ཝི་དྱ་

ཧཱུཾ༑ ཨོཾ་ཨཱཿ བཛྲ་ཤཔྟ་ཧཱུྃ། ཞེས་བྱ་བའི་སྔགས་བརྗོད་ཅིང་བྱིན་གྱིས་བརླབ་བར་བྱའོ། །དེ་ནས་ཞལ་ཡས་ཁང་གདན་དང་བཅས་པ་བསྐྱེད་ལ། ཧཱུྃཧཱུཾ། འགྲོ་མགོན་ཐུགས་རྗེའི་སྤྱན་ལྡན་རྣམས། །ཆོས་སྐུ་སྤྲོས་དང་
བྲལ་བ་ལས། །གཟུགས་སྐུའི་རྣམ་པར་བཞེངས་ནས་ཀྱང༌། འགྲོ་བའི་དོན་ལ་གཤེགས་སུ་གསོལ། །ཨོཾ་གུ་རུ་སརྦ་ཏ་ཐཱ་ཏ་ག་ཏ་ཨེ་ཧྱ་ཧི་བྷ་ག་ཝ་ན་མཧཱ་ཀ་རུ་ཎི་ཀ་ཧོཿ ས་མ་ཡ་ཛཿ ས་
མ་ཡ་སཾ་བཛྲ་ཨངྐུ་ཤ་ཛཿ མགོན་པོ་འདིར་ནི་བྱོན་པ་ལེགས། །བདག་ཅག་བསོད་ནམས་སྐལ་བར་ལྡན། །བདག་གི་མཆོད་ཡོན་བཞེས་ནས་ཀྱང་། །འདི་ཉིད་དུ་ནི་བཞུགས་སུ་གསོལ། །
ༀ་གུ་རུ་སརྦ་ཏ་ཐཱ་ག་ཏ་པྲ་ཝར་སད་ཀ་ར་མཧཱ་སད་ཀ་ར་མཧཱ་ཨཉྙཾ་པྲ་ཏཱིཙྪ་ཧཱུྃ་སྭཱ་ཧཱ། ཞེས་ཞལ་བསིལ་དབུལ། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀུན་གྱིས་ཁྲུས་གསོལ་ལྟར། ། དེ་
བཞིན་དག་པ་ལྷ་ཡི་ཆུ། །དག་པ་ཡིས་ནི་སྐུ་ཁྲུས་གསོལ། ། ཨོཾ་གུ་རུ་སརྦ་ཏ་ཐཱ་ག་ཏ་མཧཱ་པཱ་ཏྱཾ་པྲ་ཏཱིཙྪ་ཧཱུྃ་སྭཱ་ཧཱ། ཞེས་ཞབས་བསིལ་དབུལ། བདག་དང་འགྲོ་ལ་ཐུགས་བརྩེའི་ཕྱིར། །ཉིད་ཀྱི་རྫུ་
འཕྲུལ་མཐུ་ཡིས་ནི། །ཇི་སྲིད་མཆོད་པ་བདག་བགྱིད་ན། །དེ་སྲིད་བཅོམ་ལྡན་བཞུགས་སུ་གསོལ། །ཨོཾ་གུ་རུ་སརྦ་ཏ་ཐཱ་ག་ཏ་པདྨ་ཀ་མ་ལ་ཡེ་སྟེ། ཞེས་གདན་ལ་བཞུགས་པ་ལ་ཕྱག་འཚལ་བ་

| ༄༅། །ནི། གང་གི་འཁོར་བའི་ཉེས་པ་ནི། །དྲན་པ་ཙམ་གྱིས་འཇོམས་མཛད་ཅིང༌། །བླ་མེད་བྱང་ཆུབ་ཐོབ་མཛད་པ། །བླ་མའི་ཞབས་ལ་ཕྱག་འཚལ་ལོ། །གང་གི་མ་
29 རིག་མུན་པའི་ཚོགས། སྨག་ཏུ་གྱུར་པ་སེལ་མཛད་པ། །ཉི་མའི་དཀྱིལ་འཁོར་ལྟ་བུ་ཡི། །བླ་མའི་ཞབས་ལ་ཕྱག་འཚལ་ལོ། །གང་གི་འཁོར་བའི་སྡུག་བསྔལ་གྱི། །ཚད་གདུང་མ་ལུས་
སེལ་མཛད་པ། །ཟླ་བའི་དཀྱིལ་འཁོར་ལྟ་བུ་ཡི། །བླ་མའི་ཞབས་ལ་ཕྱག་འཚལ་ལོ། །གང་གི་འདོད་ཆགས་ལ་སོགས་པའི། །ཉོན་མོངས་ནད་རྣམས་སེལ་མཛད་པ། །སྨན་པའི་རྒྱལ་པོ་ལྟ་
བུ་ཡི། །བླ་མའི་ཞབས་ལ་ཕྱག་འཚལ་ལོ། །གང་གི་ཟག་མེད་བདེ་ཆེན་གྱི། །གྲོང་ཁྱེར་མཆོག་ཏུ་སྐྱེལ་མཛད་པ། །རྟ་མཆོག་རིན་ཆེན་ལྟ་བུ་ཡི། །བླ་མའི་ཞབས་ལ་ཕྱག་འཚལ་ལོ།
གང་གི་སྐྱེ་རྒ་ན་འཆི་ཡི། །ཆུ་བོ་ཆེ་ལས་སྒྲོལ་མཛད་པ། །མཉན་པའི་རྒྱལ་པོ་ལྟ་བུ་ཡི། །བླ་མའི་ཞབས་ལ་ཕྱག་འཚལ་ལོ། །གང་གི་འགྲོ་བའི་དགོས་འདོད་དག །ཡིད་བཞིན་རྫོགས་པར་
འབྱུང་འགྱུར་བའི། །ནོར་བུ་རིན་ཆེན་ལྟ་བུ་ཡི། །བླ་མའི་ཞབས་ལ་ཕྱག་འཚལ་ལོ། །གང་གི་ཆོས་རྣམས་ཐམས་ཅད་ཀུན། །འདུ་འབྲལ་མེད་པར་ཁྱབ་གྱུར་པ། །ནམ་མཁའ་ལྟ་བུའི་ཐུགས་

མངའ་བའི། །བླ་མའི་ཞབས་ལ་ཕྱག་འཚལ་ལོ། །གང་གིས་གསུང་གི་འོད་ཟེར་གྱིས། །བདག་སོགས་རྨོངས་པ་མ་ལུས་པ། །སྙིང་གི་པདྨོ་ཁ་འབྱེད་པའི། །བླ་མའི་ཞབས་ལ་ཕྱག་འཚལ་
ལོ༑ །གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆང་བ་གང༌། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད།། དེ་ནས་ཕྱིའི་མཆོདཔ་ནི། །བདེ་མཆོག་རྩ་རྒྱུད་ལས། །གལ་
ཏེ་དངོས་གྲུབ་མཆོག་འདོད་ན། །དྲི་དང་དེ་བཞིན་མེ་ཏོག་སྤོས། །མར་མེ་བརྒྱ་ཡང་དབུལ་བྱ་ཞིང༌། །ཆོ་ག་བཞིན་དུ་དེ་བཞིན་མཆོད། །ཅེས་འབྱུང་བས། །དངོས་སུ་འབྱོར་དང་བློ་ཡིས་བླངས་ཏེ་དབུལ་བ་ནི། ཧཱུཾ། པདྨོ་ཨུཏྤ་ལ་དང་
ཀུ་མུཏྟ། །པུཎྜ་རི་ཀ་ལ་སོགས་མེ་ཏོག་རིགས། །ཁ་དོག་དབྱིབས་ལེགས་དྲི་གསུང་ལྡན་པ་ཀུན། །སྐྱེས་མཆོག་རིན་ཆེན་རྣམས་ལ་དབུལ་བར་བགྱི། །ཨོ་གུ་རུ་སརྦ་ཏ་ཐཱ་ག་ཏ་པུ ཥྤ་པཱུ་ཙ་མེ་གྷ་
ས་མུ་དྲ་སྥ་ར་ཎ་ས་མ་ཡེ་ཧཱུཾ། །ཨ་ཀ་རུ་དང་དུ་རུ་ཀ་ལ་སོགས། །ཞིང་ཁམས་ཀུན་ཏུ་སྤོས་ངད་ལྡང་གྱུར་པའི། །འཇིག་རྟེན་བདུག་སྤོས་མཆོག་གྱུར་ཇི་སྙེད་ཀུན། །སྐྱེས་མཆོག་རིན་ཆེན་
རྣམས་ལ་དབུལ་བར་བགྱི། །དྷུ་པེ། འབྲུ་མར་སྙིང་པོ་མར་གྱི་མར་མེ་དང༌། །རྩྭ་ཤིང་འདམ་བུ་འོད་མའི་སྒྲོན་མེ་སོགས། །འཇིག་རྟེན་མུན་སེལ་སྣང་བྱེད་ཇི་སྙེད་ཀུན། །སྐྱེས་མཆོག་རིན་

au ༄༅། །ཆེན་རྣམས་ལ་དབུལ་བར་བགྱི། ། ཨཱ་ལོ་ཀེ ག་བུར་ཙན་དན་གུར་གུམ་ལ་སོགས་པའི། །ལྷན་ཅིག་སྐྱེས་དང་དེ་བཞིན་སྦྱར་བ་ཡི། །དྲི་མཆོག་བྱུག་སྤོས་རེག་ན་
29 བདེ་བ་ཀུན། །སྐྱེས་མཆོག་རིན་ཆེན་རྣམས་ལ་དབུལ་བར་བགྱི། །གནྡྷ། འབྲས་ཆན་དག་དང་དེ་བཞིན་གཙང་མའི་བཤོས། །སྣ་ཚོགས་གཡོས་ཀྱི་བྱེ་བྲག་དཔག་མེད་པ། །སྦྱར་བའི་ཞལ་
ཟས་རོ་མཆོག་ལྡན་པ་ཀུན། །སྐྱེས་མཆོག་རིན་ཆེན་རྣམས་ལ་དབུལ་བར་བགྱི། །ནཻ་ཝི་དྱ། རྔ་ཆེན་དུང་དང་རྫ་རྔ་པ་ཊ་ཧ། །སིལ་སྙན་ཕེག་རྡོབ་ལ་སོགས་རོལ་མོའི་ཚོགས། འཇིག་རྟེན་
12
སྒྲ་དབྱངས་སྙན་པ་ཇི་སྙེད་ཀུན། །སྐྱེས་མཆོག་རིན་ཆེན་རྣམས་ལ་དབུལ་བར་བགྱི། །ཤཔྟ་པུ་ཙ་མེ་གྷ་ས་མུ་དྲ་སྤ་ར་ཎ་ས་མ་ཡེ་ཧཱུཾ། ཞེས་སོ། །སྐུ་གསུང་ཐུགས་ཀྱི་བསྟོད་པ་ནི། ཧཱུཾ། སྐུ་ལ་ཚད་མེད་
བགྲང་དུ་མེད། །ནམ་མཁའ་དང་ནི་མཉམ་གྱུར་ཅིང༌། །སྣ་ཚོགས་དབང་ཕྱུག་མི་ཤིགས་པ།རྡོ་རྗེའི་སྐུ་ལ་ཕྱག་འཚལ་བསྟོད། །ཐམས་ཅད་སྟོང་པའི་ཆོ་འཕྲུལ་ལས། །འབྱུང་ལྔའི་བདག་ཉིད་
རང་བྱུང་དཔལ །སྒྱུ་འཕྲུལ་ཆེན་པོ་ཆེ་བའི་བདག །རྡོ་རྗེའི་སྐུ་ལ་ཕྱག་འཚལ་བསྟོད། །འདུས་མ་བྱས་ཤིང་ལྷུན་གྱིས་གྲུབ། །དངོས་མེད་དངོས་ཀུན་བདག་ཉིད་ཅན།ྋ །གཟུགས་མེད་

གཟུགས་བཟང་དམ་པའི་མཆོག །རྡོ་རྗེའི་སྐུ་ལ་ཕྱག་འཚལ་བསྟོད། ཐོག་མཐའ་འགྲོ་འོང་མི་མངའ་ཞིང༌། སྐྱེ་འཇིག་འདུ་འབྲལ་མི་མངའ་ཡང་། འགྲོ་དོན་ཅིར་ཡང་སྟོན་མཛད་པའི། །རྡོ་
རྗེའི་སྐུ་ལ་ཕྱག་འཚལ་བསྟོད། །རྣམ་སྤྲུལ་སྒྱུ་མའི་སྐུར་བསྟན་ནས། །སྣ་ཚོགས་སྒྱུ་མའི་གར་མཛད་ཅིང༌། །རྣམ་གྲོལ་འབྲས་བུ་སྟེར་མཛད་པའི། །རྡོ་རྗེའི་སྐུ་ལ་ཕྱག་འཚལ་བསྟོད། །སྐུ་ཡི་
རྣམ་སྤྲུལ་རེ་རེས་ཀྱང་། །སེམས་ཅན་ཁམས་ནི་དཔག་མེད་པའི། །དགོས་འདོད་ཡིད་བཞིན་སྐོང་མཛད་པ། །རྡོ་རྗེའི་སྐུ་ལ་ཕྱག་འཚལ་བསྟོད། །ཇི་སྲིད་འཁོར་བ་དེ་སྲིད་དུ། །སྐུ་ཡི་མཛད་
པ་རྒྱུན་མི་ཆད། །ཐུགས་རྗེའི་ལྕགས་ཀྱུས་འགྲོ་བ་འདྲེན། །རྡོ་རྗེའི་སྐུ་ལ་ཕྱག་འཚལ་བསྟོད། །ཧཱུཾ། བརྗོད་དུ་མེད་པའྀ་ངང་ཉིད་ལས། །ཚངས་པ་ལ་སོགས་སྙན་པའི་དབྱངས། ྋ།ཕྱོགས་
བཅུ་ཀུན་ཏུ་སྒྲོག་མཛད་པ། །རྣམ་དག་གསུང་ལ་ཕྱག་འཚལ་བསྟོད།ྋ།སྲིད་གསུམ་འགྲོ་བ་མ་ལུས་པའི། །རྣ་བའི་དབང་པོ་ཚིམ་མཛད་ཅིང་། །ཐམས་ཅད་ཡིད་དང་མཐུན་གྱུར་པའི། །རྣམ་
དག་གསུང་ལ་ཕྱག་འཚལ་བསྟོད། །གསུང་གི་བརྗོད་པ་རེ་རེས་ཀྱང་། །མ་རིག་མུན་པ་སེལ་མཛད་ཅིང༌། །ཐར་པའི་ལམ་མཆོག་སྟོན་མཛད་པའི། །རྣམ་དག་གསུང་ལ་ཕྱག་འཚལ་

།བསྟོད། །ཞི་སོགས་ལས་རྣམས་ཐམས་ཅད་ཀུན། །ཞལ་ནས་བརྗོད་པ་ཙམ་གྱིས་ནི། །ཚུལ་བཞིན་དུ་ནི་འགྲུབ་གྱུར་པའི། །རྣམ་དག་གསུང་ལ་ཕྱག་འཚལ་༴༄༅།
བསྟོད༑ །ཟབ་ཅིང་རྒྱ་ཆེའི་གསུང་དབྱངས་ཀྱིས། །ཐེ་ཚོམ་དྲྭ་བ་གཅོད་མཛད་ཅིང༌། །ཡིད་བདེ་དང་བ་སྟེར་མཛད་པའི། །རྣམ་དག་གསུང་ལ་ཕྱག་འཚལ་བསྟོད། །འགྲོ་བའི་དགོས་འདོད་
ཐམས་ཅད་ཀུན། །ཐུགས་རྗེའི་ཆེན་པོའི་སྨོན་ལམ་གྱིས། །ཕུན་སུམ་ཚོགས་པར་འབྱུང་འགྱུར་བའི། །རྣམ་དག་གསུང་ལ་ཕྱག་འཚལ་བསྟོད། །གསུང་གི་རྣམ་སྤྲུལ་རང་བྱུང་གསུང།
ནམ་མཁའ་ལ་སོགས་དངོས་རྣམས་ལ། །ཆོས་ཀྱི་སྒྲ་ནི་འབྱུང་འགྱུར་བའི། །རྣམ་དག་གསུང་ལ་ཕྱག་འཚལ་བསྟོད། །ཧཱུཾ། ཕུང་པོ་ཁམས་དང་སྐྱེ་མཆེད་དང༌།ྋ །གཟུང་དང་འཛིན་པ་ལ་༔
སོགས་པའི། །རྟོག་པ་ཀུན་ལས་རྣམ་པར་གྲོལ། །ཡེ་ཤེས་ཐུགས་ལ་ཕྱག་འཚལ་བསྟོད། །བསམ་གྱིས་མི་ཁྱབ་དཔག་ཏུ་མེད། །ཚད་མེད་གཞལ་དུ་མེད་གྱུར་ཅིང༌། །མཉམ་པ་མེད་ཅིང་
༈ དཔེ་མེད་པའི། །ཡེ་ཤེས་ཐུགས་ལ་ཕྱག་འཚལ་བསྟོད། །འཁོར་འདས་ཆོས་རྣམས་མ་ལུས་ཀུན། །ཉིད་ཀྱི་ཐུགས་སུ་མཁྱེན་གྱུར་ཅིང་། །མཁའ་ལྟར་དྲི་མ་མི་མངའ་བའི། ། ཡེ་ཤེས་ཐུགས་

ལ་ཕྱག་འཚལ་བསྟོད། །འཇིག་རྟེན་སྤྱོད་པ་སྣ་ཚོགས་ཀུན། །ཀུན་རྫོབ་སྒྱུ་མ་ལྟར་གཟིགས་ཤིང་། །སྐྱེ་འཇིག་ཆེད་པར་མཁྱེན་གྱུར་པའི། །ཡེ་ཤེས་ཐུགས་ལ་ཕྱག་འཚལ་བསྟོད། །དུས་
གསུམ་ཤེས་བྱ་མ་ལུས་ཀུན། །སྐྱེ་བ་མེད་ཅིང་གཞི་མེད་པར། །སྐད་ཅིག་ཉིད་ལ་མཁྱེན་གྱུར་པའི། །ཡེ་ཤེས༴ སྐྱེ་བ་མེད་ཅིང་འགག་པ་མེད། །དམིགས་མེད་རབ་ཏུ་མི་གནས་པ།
མཚན་ཉིད་མེད་པའི་མཚན་ཉིད་ཅན། །ཡེ་ཤེས་ཐུགས་ལ་ཕྱག་འཚལ་བསྟོད། །རྣམ་དག་སྤྲོས་དང་བྲལ་བའི་ཐུགས། །སྐྱོན་སྤངས་ཐུགས་རྗེའི་བདག་ཉིད་ཅན། །སངས་རྒྱས་ཕྲིན་ལས་མཛད་
པ་པོ། །ཡེ་ཤེས་ཐུགས་ལ་ཕྱག་འཚལ་བསྟོད།། ཕྱི་སྣོད་ཀྱི་འཇིག་རྟེན་མཆོད་པ་དབུལ་བ་ནི། ཧཱུཾ། ནམ་མཁའ་ཉི་ཟླ་གཟའ་སྐར་འཇའ་ཚོན་དང༌། །མཛེས་པའི་སྤྲིན་དང་ཁུག་སྣ་ལ་སོགས་པས།
རབ་ཏུ་བརྒྱན་ཅིང་ཡིད་རབ་དང་གྱུར་པ། །སྐྱེས་མཆོག་རིན་ཆེན་རྣམས་ལ་འབུལ་བར་བགྱི། །རི་བོ་མཆོག་དང་དེ་བཞིན་རི་ཕྲན་དང༌། །གངས་རི་སྨན་རི་རིན་ཆེན་རི་བོ་སོགས། །དགོས་
འདོད་འབྱུང་བའི་རི་གཞན་ཇི་སྙེད་ཀུན། །སྐྱེས་མཆོག་རིན་ཆེན་རྣམས་ལ་དབུལ་བར་བགྱི། །རིན་ཆེན་ས་གཞི་ལོ་ཏོག་སྨིན་བྱེད་ཅིང༌། །སྐྱེད་མོས་ཚལ་དང་ཀུན་དགའ་ར་བ་དང༌། །གཙུག་

ཡ| ༄༅། །ལག་ཁང་སོགས་ཕོ་བྲང་གཞིར་གྱུར་པ། །སྐྱེས་མཆོག་རིན་ཆེན་རྣམས་ལ་འབུལ་བར་བགྱི། །གཞལ་མེད་ཁང་ཆེན་བསིལ་ཁང་སྒོ་ཁང་དང༌། །རྟ་བབས ལ་
a སོགས་མཛེས་པའི་རྒྱན་གྱིས་བརྒྱན། །ངོ་མཚར་མཆོག་ཏུ་གྱུར་པ་ཇི་སྙེད་ཀུན། །སྐྱེས་མཆོག་རིན་ཆེན་རྣམས་ལ་འབུལ་བར་བགྱི། །གཙུག་ལག་ཁང་དང་རྒྱལ་པོའི་ཕོ་བྲང་དང་། །མཁར་
དང་ཡུལ་འཁོར་གྲོང་དང་གྲོང་ཁྱེར་དང༌། །ཡིད་འོང་མཛེས་པའི་ཁང་བཟང་ཇི་སྙེད་ཀུན། །སྐྱེས་མཆོག་རིན་ཆེན་རྣམས་ལ་འབུལ་བར་བགྱི། བླ་བྲེ་གདུགས་དང་རྒྱལ་མཚན་བ་དན་
དང་༑ དར་དཔྱངས་ལྷབ་ལྷུབ་ཕན་དང་ལྔ་ལྡི་དང༌། ཡོལ་བ་ལ་སོགས་བཀོད་པའི་ཁྱད་པར་རྣམས། སྐྱེས་མཆོག་རིན་ཆེན་རྣམས་ལ་འབུལ་བར་བགྱི། གསེར་དངུལ་ཟངས་ལྕགས་དེ་བཞིན་
མུ་ཏིག་དང་། བཻ་ཌུ་རྻ་དང་དུང་དང་མན་ཤེལ་དང༌། །བྱི་རུ་ལ་སོགས་རིན་ཆེན་ཇི་སྙེད་ཀུན། །སྐྱེས་མཆོག་རིན་ཆེན་རྣམས་ལ་འབུལ་བར་བགྱི། །རྒྱ་མཚོ་ཆེ་དང་ཆུ་བོ་ཆུ་ཕྲན་དང༌། །མཚོ་
ཧཱྃ་དང་རྫིང་བུ་ལྟེང་ཀ་ཆུ་མིག་སོགས། །རྙོག་པ་མེད་ཅིང་ཡན་ལག་བརྒྱད་ལྡན་ཆབ། །སྐྱེས་མཆོག་རིན་ཆེན་རྣམས་ལ་འབུལ་བར་བགྱི། །ལོ་ཏོག་རྩི་ཏོག་ཤིང་ཏོག་ཇི་སྙེད་པའི། །དྲི་དང་རོ་

ལྡན་འགྲོ་བའི་གསོས་གྱུར་པ། །དབང་པོའི་སྤྱོད་ཡུལ་ངོ་མཚར་སྣ་ཚོགས་པ། །སྐྱེས་མཆོག་རིན་ཆེན་རྣམས་ལ་འབུལ་བར་བགྱི། །ཙན་དན་ག་བུར་གུར་གུམ་ལ་སོགས་ཏེ། །རོ་དང་ནུས་པ་
བསམ་གྱིས་མི་ཁྱབ་པའི། །ནད་སེལ་སྨན་གྱི་རྣམ་པ་ཇི་སྙེད་ཀུན། །སྐྱེས་མཆོག་རིན་ཆེན་རྣམས་ལ་འབུལ་བར་བགྱི། །རྒྱུ་མཆོག་རྐྱེན་གྱིས་ལེགས་པར་སྦྱར་བ་ཡི། །བཟའ་དང་བཅའ་དང་
ལྗག་དང་བཏུང་ལ་སོགས། །འཇིག་རྟེན་ཟས་མཆོག་མ་ལུས་ཇི་སྙེད་ཀུན། །སྐྱེས་མཆོག་རིན་ཆེན་རྣམས་ལ་འབུལ་བར་བགྱི། །འཇིག་རྟེན་དག་ན་ན་བཟའི་མཆོག་གྱུར་པ། །ཁྱད་འཕགས་
ལ་འཇམ་ཞིང་མཛེས་པ་ཡི། །བྱེ་བྲག་དཔག་མེད་ཇི་སྙེད་ཡོད་པ་ཀུན། །སྐྱེས་མཆོག་རིན་ཆེན་རྣམས་ལ་འབུལ་བར་བགྱི།། སྐུ་བཞིའི་ངོ་བོ་བླ་མ་བསྟོད་པ་ནི། ཧཱུཾ། ཀུན་རྟོག་ཐམས་ཅད་རྣམ་སྤངས
པ༑ །མ་རིག་མུན་སེལ་ཡེ་ཤེས་སྒྲོན། །དག་པ་གཉིས་ལྡན་དྲི་མ་མེད། །སྟོང་ཉིད་སྙིང་པོ་ཁྱོད་ལ་བསྟོད། །ཀུན་མཁྱེན་ཡེ་ཤེས་སྙིང་པོ་ཅན། "སྐྱོན་རྣམས་ཀུན་དང་བྲལ་གྱུར་ཅིང་། །gs
ཏན་ཐམས་ཅད་འདུས་པའི་སྐུ། །ཡེ་ཤེས་སྐུ་ལ་ཕྱག་འཚལ་བསྟོད། །འགྲོ་བའི་མི་ཤེས་བཅད་ནས་སུ། །དེ་ཉིད་དག་པ་སྟོན་མཛད་ཅིང༌། བདག་མེད་ཆོས་ལ་ཀུན་འབྱུང་བའི། །རྡོ་u

ཧྲཱིཿ།| ༄༅། །སེམས་དཔའ་ཕྱག་འཚལ་བསྟོད། །སངས་རྒྱས་བྱང་ཆུབ་སེམས་དཔའ་ཆེ། །ཕ་རོལ་ཕྱིན་པའི་ཡོན་ཏན་དག །མགོན་པོ་ཁྱོད་ལས་བྱུང་བ་སྟེ། །བྱང་ཆུབ་
སེམས་དཔའ་ཕྱག་འཚལ་བསྟོད། །དཀོན་མཆོག་གསུམ་དང་ཐེག་པ་ཆེ། །ཁམས་གསུམ་དེ་དག་ཐམས་ཅད་ཀྱི། །བརྟན་དང་གཡོ་བ་ཁྱོད་ལས་བྱུང༌། །འགྲོ་བའི་དཔའ་བོ་ཕྱག་འཚལ་
བསྟོད༑ །འགྲོ་བའི་འདོད་པ་དོན་གྲུབ་ཕྱིར། །ཡིད་བཞིན་ནོར་བུ་ལྟར་འབྱུང་ཞིང་། །དཔལ་ལྡན་བདེ་གཤེགས་ཡེ་ཤེས་གནས། །སངས་རྒྱས་སྲས་པོ་ཕྱག་འཚལ་བསྟོད། །ཆོས་དབྱིངས་
དམིགས་མེད་རྣམས་དག་ཅིང༌། །རང་བཞིན་དྲི་མེད་ཁྱོད་ལས་ཀྱང་། ྋ།སྣ་ཚོགས་དཔག་མེད་སྤྲུལ་མཛད་པ། །འགྲོ་བའི་སྐྱབས་ཆེན་ཁྱོད་ལ་བསྟོད།། ནང་བཅུད་ཀྱི་སེམས་ཅན་འབུལ་བ་
ནི༑ ཧཱུཾ། ལྷ་ཡི་དབང་པོ་ཉེ་བའི་དབང་པོ་དང༌། །བུ་དང་བུ་མོ་མཛེས་པའི་འཁོར་དང་བཅས། །ལོངས་སྤྱོད་འདོད་ཡོན་ཚོགས་བཅས་དེ་དག་ཀུན། །སྐྱེས་མཆོག་རིན་ཆེན་རྣམས་ལ་འབུལ་
བར་བགྱི། །ལྷ་མིན་ཀླུ་དང་གནོད་སྦྱིན་དྲི་ཟ་དང༌། །དབང་པོ་ལ་སོགས་བུ་དང་བུ་མོ་དང༌། །འཁོར་དང་ལོངས་སྤྱོད་ངོ་མཚར་ཇི་སྙེད་ཀུན། །སྐྱེས་མཆོག་རིན་ཆེན་རྣམས་ལ་འབུལ་བར་

བགྱི༑ །འཁོར་ལོས་བསྒྱུར་རྒྱལ་མི་ཡི་དབང་ཕྱུག་མཆོག ་།བཙུན་མོ་སྲས་བཅས་རིན་ཆེན་སྣ་བདུན་དང༌། །དཔུང་གི་ཚོགས་དང་བཅས་པ་ཇི་སྙེད་ཀུན། །སྐྱེས་མཆོག་རིན་ཆེན་རྣམས་ལ་
འབུལ་བར་བགྱི། །རྒྱལ་ཕྲན་ལ་སོགས་སྐྱེས་པ་བུད་མེད་དང་། །ཁྱེའུ་བུ་མོ་མཛེས་པའི་གོས་གྱོན་ཅིང་། །རིན་ཆེན་རྒྱན་གྱིས་བརྒྱན་པ་དེ་དག་ཀུན། །སྐྱེས་མཆོག་རིན་ཆེན་རྣམས་ལ་འབུལ་
བར་བགྱི། །སེང་གེ་ཁྱུ་མཆོག་ལ་སོགས་སྟོབས་ཆེན་དང་། །ཨེ་ནྱ་ཡ་སོགས་མཛེས་པའི་རི་དྭགས་ཚོགས། །ནགས་ཁྲོད་རི་བོའི་སུལ་ན་རྒྱུ་བ་ཀུན། །སྐྱེས་མཆོག་རིན་ཆེན་རྣམས་ལ་འབུལ་
བར་བགྱི། །རྟ་དང་གླང་པོ་དེ་བཞིན་ཤིང་རྟ་དང་། །འཇིག་རྟེན་དག་ན་ཐེག་ཆེན་བཞོན་པའི་མཆོག །ཤུགས་ཆེན་མགྱོགས་པར་འགྲོ་བ་དེ་དག་ཀུན། །སྐྱེས་མཆོག་རིན་ཆེན་རྣམས་ལ་འབུལ་
བར་བགྱི། །མཁའ་ལྡིང་རྒྱལ་པོ་ཀ་ལ་པིང་ཀ་དང་། །ཁུ་བྱུག་རྨ་བྱ་ཁྲུང་ཁྲུང་ངུར་པ་སོགས། །སྐད་སྙན་མཛེས་པའི་འདབ་ཆགས་ཇི་སྙེད་ཀུན། །སྐྱེས་མཆོག་རིན་ཆེན་རྣམས་ལ་འབུལ་བར་
བགྱི༑ །ལྷ་མིའི་ལོངས་སྤྱོད་ཡོངས་སུ་བཟུང་བ་དང༌། །ཡོངས་སུ་བཟུང་མིན་རང་བཞིན་གནས་པའི་རིགས། །ངོ་མཚར་སྤྱད་དུ་རུང་བ་ཇི་སྙེད་ཀུན། །སྐྱེས་མཆོག་རིན་ཆེན་རྣམས་ལ་འབུལ་

༄༅། །བར་བགྱི། །སྣོད་ཀྱི་འཇིག་རྟེན་ཕོ་བྲང་གཞལ་ཡས་ཁང༌། །བཅུད་ཀྱི་སེམས་ཅན་སྣ་ཚོགས་སྤྲུལ་པའི་རིགས། །ཡིད་འོང་མཛེས་པའི་རོལ་མོ་ཇི་སྙེད་ཀུན།
p9སྐྱེས་མཆོག་རིན་ཆེན་རྣམས་ལ་འབུལ་བར་བགྱི། །བདག་གི་ལུས་དང་ལོངས་སྤྱོད་ཐམས་ཅད་དང༌། །མཁའ་དང་མཉམ་པའི་འགྲོ་བ་མ་ལུས་ཀུན། །སྐྱེས་མཆོག་ཁྱེད་ཀྱི་འབངས་སུ་འབུལ་
ལགས་ན། །ཐུགས་རྗེས་དགོངས་ནས་བཞེས་ཏེ་སྐྱབས་དུ་གསོལ།། སྐུ་བཞི་རྣམ་དག་གི་སྒོ་ནས་བསྟོད་པ་ནི། ཧཱུཾ། ཁོང་སྟོང་ཁྱོད་ཀྱི་སྐུ་ལ་མེད། །ཤ་དང་རུས་པ་ཁྲག་ཀྱང་མེད། །ནམ་མཁའ་ལ་
ནི་འཇའ་ཚོན་ལྟར། །ཁྱོད་ཀྱི་སྐུ་ནི་སྟོན་པར་མཛད། །དམིགས་མེད་ཁྱོད་ལ་ཕྱག་འཚལ་བསྟོད། སྐུ་ལ་སྙུན་མེད་མི་གཙང་མེད། བཀྲེས་དང་སྐོམ་པ་འབྱུང་མེད་ཀྱང་། ཁྱོད་ནི་འཇིག་རྟེན་
རྗེས་འཇུག་ཕྱིར། འཇིག་རྟེན་བྱ་བ་སྟོན་པར་མཛད། དམིགས་མེད་ཁྱོད་ལ་ཕྱག་འཚལ་བསྟོད། ཆུ་ཟླ་བཞིན་དུ་བཟུང་དུ་མེད། །ཆོས་རྣམས་ཀུན་ལ་གནས་པ་མེད། །ང་རྒྱལ་མེད་ཅིང་
f རྨོངས་པ་མེད། །དམིགས་མེད་ཁྱོད་ལ་ཕྱག་འཚལ་བསྟོད། །གཤེགས་དང་བཞུགས་དང་དེ་བཞིན་གཟིམས། །སྤྱོད་ལམ་དག་ནི་ཐམས་ཅད་དུ། །ཁྱོད་ནི་རྟག་ཏུ་མཉམ་འཇོག་པའི།

དམིགས་མེད་ཁྱོད་ལ་ཕྱག་འཚལ་བསྟོད། །སྒྱུ་མ་ལྟ་བུའི་ཏིང་འཛིན་གྱིས། །རྫུ་འཕྲུལ་ཆེན་པོ་རྣམ་འཕྲུལ་ཞིང༌། །སྣ་ཚོགས་སྨིན་ལ་སྙོམས་འཇུག་པའི། །དམིགས་མེད་ཁྱོད་ལ་ཕྱག་འཚལ་
བསྟོད༑ །ཁམས་གསུམ་ལས་ནི་རྣམ་གྲོལ་ཞིང༌། །ནམ་མཁའ་དང་ནི་མཉམ་གྱུར་ལ། །འདོད་པ་རྣམས་ཀྱི་མ་གོས་པའི། །དམིགས་མེད་ཁྱོད་ལ་ཕྱག་འཚལ་བསྟོད། །ཕུང་པོ་རྣམས་དང་
ཁམས་རྣམས་དང་། །སྐྱེ་མཆེད་རྣམས་ལ་མི་རྟེན་ཅིང་། །ཕྱིན་ཅི་ལོག་ལས་རྣམ་གྲོལ་བའི། །དམིགས་མེད་ཁྱོད་ལ་ཕྱག་འཚལ་བསྟོད། །རྣམ་རྟོག་མེད་ཅིང་ཀུན་རྟོག་མེད། །ཐུགས་ནི་རབ་
ཏུ་མི་གནས་པ། །བསམ་གྱིས་མི་ཁྱབ་པ་ཡི་ཐུགས། །དམིགས་མེད་ཁྱོད་ལ་ཕྱག་འཚལ་བསྟོད། །ཇི་ལྟར་ནམ་མཁའ་གནས་མེད་ཅིང༌། །སྤྲོས་མེད་གོས་པ་མེད་པ་ལྟར། །མཁའ་དང་
མཉམ་པའི་ཐུགས་མངའ་བ། །དམིགས་མེད་ཁྱོད་ལ་ཕྱག་འཚལ་བསྟོད།། དེ་ནས་ནང་གི་མཆོད་པ་ནི། །གསང་འདུས་ལས། རྟག་ཏུ་འདོད་པའི་ཡོན་ཏན་ལྔས། །སངས་རྒྱས་ཚུལ་བཞིན་མཆོད་པར་བྱ། །མཆོད་པ་རྣམ་
པ་ལྔ་རྣམས་ཀྱིས། །སངས་རྒྱས་མྱུར་དུ་ཐོབ་པར་འགྱུར། །ཞེས་གསུངས་པས། འདོདཔའི་ཡོན་ཏན་ལྔ་འཕུལ་བ་ནི། ཧཱུཾ། ཕྱོགས་བཅུའི་འཇིག་རྟེན་རབ་འབྱམས་ཐམས་ཅད་ན། །གཟུགས་མཆོག་རྒྱལ་བའི་སྤྱན་

ཡ |༄༅། ། ལ་མཛེས་པ་ཀུན། །རྡོ་རྗེ་གཟུགས་མའི་ཚོགས་སུ་རྣམ་སྤྲུལ་ཏེ། །དཔལ་ལྡན་བླ་མའི་ཚོགས་ལ་འབུལ་བར་བགྱི། །ཨོཾ་གུ་རུ་མཎྜལ་དེ་ཝ་ཏ་བ་བཛྲ་རཱུ་པ་པྲ་ཏཱིཙྪ་ཧཱུྃ་
29 སྭཱ་ཧཱ། ཕྱོགས་བཅུའི་འཇིག་རྟེན་རབ་འབྱམས་ཐམས་ཅད་ན། །སྒྲ་མཆོག་རྒྱལ་བའི་སྙན་ལ་འཇེབས་པ་ཀུན། །རྡོ་རྗེ་སྒྲ་མའི་ཚོགས་སུ་རྣམ་སྤྲུལ་ཏེ། །དཔལ་ལྡན་བླ་མའི་ཚོགས་ལ་འབུལ་
བར་བགྱི། །བཛྲ་ཤཔྟ། ཕྱོགས་བཅུའི་འཇིག་རྟེན་རབ་འབྱམས་ཐམས་ཅད་ན། །དྲི་མཆོག་རྒྱལ་བའི་ཐུགས་ལ་བདེ་བ་ཀུན། །རྡོ་རྗེ་དྲི་མའི་ཚོགས་སུ་རྣམ་སྤྲུལ་ཏེ། །དཔལ་ལྡན་བླ་མའི་
S
ཚོགས་ལ་འབུལ་བར་བགྱི། །བཛྲ་གན་དྷེ། ཕྱོགས་བཅུའི་འཇིག་རྟེན་རབ་འབྱམས་ཐམས་ཅད་ན། །རོ་མཆོག་རྒྱལ་བའི་ལྗགས་ལ་བདའ་བ་ཀུན། །རྡོ་རྗེ་རོ་མའི་ཚོགས་སུ་རྣམ་སྤྲུལ་ཏེ།
དཔལ་ལྡན་བླ་མའི་ཚོགས་ལ་འབུལ་བར་བགྱི། །བཛྲ་རཱ་སྱེ། ཕྱོགས་བཅུའི་འཇིག་རྟེན་རབ་འབྱམས་ཐམས་ཅད་ན། །རེག་མཆོག་རྒྱལ་བའི་སྐ་ལ་འཇམ་པ་ཀུན། །རྡོ་རྗེ་རེག་མའི་ཚོགས་སུ་
ཏཱཾ་རྣམ་སྤྲུལ་ཏེ། །དཔལ་ལྡན་བླ་མའི་ཚོགས་ལ་འབུལ་བར་བགྱི། །ཨོཾ་གུ་རུ་མཎྜ་ལ་དེ་ཝ་ཏ་བཛྲ་པདྨེ་པྲ་ཏཱིཙྪ་ཧཱུྃ་སྭཱ་ཧཱ།། ཕ་རོལ་ཏུ་ཕྱིན་པ་བཅུའི་སྒོ་ནས་བསྟོད་པ་ནི། ཧཱུཾ། ཐབས་དང་ཤེས་རབ་བདག

ཉིད་ཀྱིས། །ཕ་རོལ་ཕྱིན་པ་ཀུན་རྫོགས་ཤིང༌། །ས་བཅུར་གནས་ཤིང་གཤེགས་པ་པོ། །རིན་ཆེན་མཆོག་ལ་ཕྱག་འཚལ་བསྟོད། །གཏོང་བ་གསུམ་ལ་མ་རྨོངས་ཤིང༌། རབ་ཏུ་དགའ་བ་
གནས་ཀྱི་མཆོག །འཇིགས་མེད་རྡོ་རྗེ་བརྟན་པའི་ཐུགས། །རིན་ཆེན་མཆོག་ལ་ཕྱག་འཚལ་བསྟོད། །ཚུལ་ཁྲིམས་ཕ་རོལ་ཕྱིན་རྫོགས་ཤིང་ཉེ་བའི་གནས་མཆོག་དྲི་མ་མེད། །རྣམ་དག་རྡོ་རྗེ་
སྐྱོན་དང་བྲལ། །རིན་ཆེན་མཆོག་ལ་ཕྱག་འཚལ་བསྟོད། །བཟོད་པའི་ཕ་རོལ་ཕྱིན་རྫོགས་ཤིང་། །ཡང་དག་ཞིང་ནི་འོད་བྱེད་པ། །སྒྲིབ་མེད་རྡོ་རྗེའི་ཡོན་ཏན་ལྡན། །རིན་ཆེན་མཆོག་ལ་ཕྱག་
འཚལ་བསྟོད། །བརྩོན་འགྲུས་ཕ་རོལ་ཕྱིན་རྫོགས་ཤིང༌། །ཉེ་བའི་ཞིང་ནི་འོད་འཕྲོ་བ། །ཐོགས་མེད་རྡོ་རྗེ་ནམ་མཁའི་ཐུགས། །རིན་ཆེན་མཆོག་ལ་ཕྱག་འཚལ་བསྟོད། །བསམ་གཏན་ཕ་
རོལ་ཕྱིན་རྫོགས་ཤིང་། །ཚན་དྷོ་ཧ་ནི་སྤྱང་དཀའ་བ། །ཤིན་ཏུ་སྦྱངས་པའི་ཡེ་ཤེས་ཐུགས། །རིན་ཆེན་མཆོག་ལ་ཕྱག་འཚལ་བསྟོད། །ཤེས་རབ་ཕ་རོལ་ཕྱིན་རྫོགས་ཤིང༌། །ཉེ་བའི་ཚན་དྷོ་
མངོན་དུ་གྱུར། །སྒྲོ་འདོགས་ཆོད་པས་ཐེ་ཚོམ་བྲལ། །རིན་ཆེན་མཆོག་ལ་ཕྱག་འཚལ་བསྟོད། །ཐབས་ཀྱི་ཕ་རོལ་ཕྱིན་རྫོགས་ཤིང༌། །འདུ་བ་རིང་ངུ་སོང་བ་སྟེ། །ཐེག་དམན་ས་ལས་

ཡ |༄༅། །འདས་པ་པོ། །རིན་ཆེན་མཆོག་ལ་ཕྱག་འཚལ་བསྟོད། །སྟོབས་ཀྱི་ཕ་རོལ་ཕྱིན་རྫོགས་ཤིང༌། །ཉེ་བའི་འདུ་བ་མི་གཡོ་བ། །རང་དོན་རླུང་གིས་མི་བསྐྱོད་
པའི༑ །རིན་ཆེན་མཆོག་ལ་ཕྱག་འཚལ་བསྟོད། །སྨོན་ལམ་ཕ་རོལ་ཕྱིན་རྫོགས་ཤིང་། །དུར་ཁྲོད་ལེགས་པའི་བློ་གྲོས་ས། །ཟབ་ཅིང་རྒྱ་ཆེའི་ཐུགས་མངའ་བའི། །རིན་ཆེན་མཆོག་ལ་ཕྱག་
འཚལ་བསྟོད། །ཡེ་ཤེས་ཕ་རོལ་ཕྱིན་རྫོགས་ཤིང་། །ཉེ་བའི་དུར་ཁྲོད་ཆོས་ཀྱི་སྤྲིན། །ཤེས་བརྗོད་ཡུལ་ལས་འདས་པ་པོ། །རིན་ཆེན་མཆོག་ལ་ཕྱག་འཚལ་བསྟོད། །དཔའ་བོ་རྣལ་འབྱོར་
མ་ཚོགས་དང༌། །ཕྱོགས་བཅུའི་རྒྱལ་བ་སྲས་དང་བཅས། །རྟེན་དང་བརྟེན་པ་ཀུན་འདུས་པའི། །རིན་ཆེན་མཆོག་ལ་ཕྱག་འཚལ་བསྟོད།། དེ་ནས་གསང་བའི་མཆོད་པ་ནི། །གསང་འདུས་
ལས༑ དབང་པོ་གཉིས་ཀྱི་སྦྱོར་བ་ཡིས། །བདག་གི་ཁུ་བ་ལ་སོགས་པས། །ཆོ་ག་བཞིན་དུ་ཀུན་མཆོད་ན། །སངས་རྒྱས་བྱང་ཆུབ་ཐོབ་པར་འགྱུར། །ཞེས་པའི་དོན་རིག་མ་བཅུ་དྲུག་འབུལ་བ་ནི། ཧཱུཾ། གསང་བ་མཆོག་གི་མཆོད་
ༀ་པ་དམ་པ་ནི། །སྐུ་མདོག་སྔོན་མོ་པི་ཝང་སྒྲ་སྒྲོག་ཅིང༌། །རབ་ཏུ་མཛེས་མ་རྡོ་རྗེ་དྲིལ་བུའི་ཕྱག །བདེ་བ་མཆོག་གི་དཔལ་ལྡན་དགྱེས་པར་མཛོད། །ཨོཾ་ཨཱཿ བཛྲ་ཝཱི་ནི་ཧཱུཾ། གསང་བ་

མཆོག་གི་མཆོད་པ་དམ་པ་ནི། །སྐུ་མདོག་སེར་མོ་གླིང་བུའི་སྒྲ་སྒྲོག་ཅིང་། །རབ་ཏུ་མཛེས་མ་རྡོ་རྗེ་དྲིལ་བུའི་ཕྱག །བདེ་བ་མཆོག་གི་དཔལ་ལྡན་དགྱེས་པར་མཛོད། །ཝཾ་ཤེ། གསང་བ་
མཆོག་གི་མཆོད་པ་དམ་པ་ནི། །སྐུ་མདོག་དམར་མོ་རྔ་ཟླུམ་སྒྲ་སྒྲོག་ཅིང༌། །རབ་ཏུ་མཛེས་མ་རྡོ་རྗེ་དྲིལ་བུའི་ཕྱག །བདེ་བ་མཆོག་གི་དཔལ་ལྡན་དགྱེས་པར་མཛོད། །མུརཱཉྫེ། གསང་བ་
མཆོག་གི་མཆོད་པ་དམ་པ་ནི། །སྐུ་མདོག་ལྗང་ཁུ་རྫ་རྔའི་སྒྲ་སྒྲོག་ཅིང༌། །རབ་ཏུ་མཛེས་མ་རྡོ་རྗེ་དྲིལ་བུའི་ཕྱག །བདེ་བ་མཆོག་གི་དཔལ་ལྡན་དགྱེས་པར་མཛོད། །མྲྀ་ཏཾ་གེ གསང་བ་
མཆོག་གི་མཆོད་པ་དམ་པ་ནི། །བཞད་མ་དམར་མོ་བཞད་ཅིང་འགྱིང་བའི་གཟུགས། །རྡོ་རྗེ་དྲིལ་འཛིན་སྙན་པའི་སྒྲ་དབྱངས་ཅན། །བདེ་བ་མཆོག་གི་དཔལ་ལྡན་དགྱེས་པར་མཛོད། །ཧཱ་
སྱ༑ གསང་བ་མཆོག་གི་མཆོད་པ་དམ་པ་ནི། །སྒེག་མ་སྔོན་མོ་སྒེག་ཅིང་འགྱིང་པའི་གཟུགས། །རྡོ་རྗེ་དྲིལ་འཛིན་སྙན་པའི་སྒྲ་དབྱངས་ཅན། །བདེ་བ་མཆོག་གི་དཔལ་ལྡན་དགྱེས་པར་
མཛོད༑ །ལཱ་སྱ། གསང་བ་མཆོག་གི་མཆོད་པ་དམ་པ་ནི། །གླུ་མ་ལྗང་ཁུ་སྒེག་ཅིང་འགྱིང་བའི་གཟུགས། །རྡོ་རྗེ་དྲིལ་འཛིན་སྙན་པའི་སྒྲ་དབྱངས་ཅན། །བདེ་བ་མཆོག་གི་དཔལ་ལྡན་

།དགྱེས་པར་མཛོད། །གཱི་ཏི། གསང་བ་མཆོག་གི་མཆོད་པ་དམ་པ་ནི། །གར་མ་སེར་མོ་སྒེག་ཅིང་འགྱིང་པའི་གཟུགས། །རྡོ་རྗེ་དྲིལ་འཛིན་སྙན་པའི་སྒྲ་དབྱངས་
༄༅། 1/1/01
29ཅན༑ །བདེ་བ་མཆོག་གི་དཔལ་ལྡན་དགྱེས་པར་མཛོད། །ཤྲྀ་ཏི། གསང་བ་མཆོག་གི་མཆོད་པ་དམ་པ་ནི། །སྐུ་མདོག་དཀར་མོ་མེ་ཏོག་པདྨའི་སྣོད། །རབ་ཏུ་མཛེས་མ་ཁ་ཊཱཾ་ཌཱ་མ་རུ།
a བདེ་བ་མཆོག་གི་དཔལ་ལྡན་དགྱེས་པར་མཛོད། །པུཥྤ། གསང་བ་མཆོག་གི་མཆོད་པ་དམ་པ་ནི། །སྐུ་མདོག་སྔོན་མོ་བདུག་སྤོས་པདྨའི་སྣོད། །རབ་ཏུ་མཛེས་མ་ཁ་ཊཾ་ཌཱ་མ་རུ། །བདེ་བ
མཆོག་གི་དཔལ་ལྡན་དགྱེས་པར་མཛོད། །དྷུ་པེ། གསང་བ་མཆོག་གི་མཆོད་པ་དམ་པ་ནི། །སྐུ་མདོག་དམར་མོ་སྣང་གསལ་པདྨའི་སྣོད། རབ་ཏུ་མཛེས་མ་ཁ་ཊཱཾ་ཌཱ་མ་རུ། །བདེ་བ་མཆོག་
གི་དཔལ་ལྡན་དགྱེས་པར་མཛོད། །ཨཱ་ལོ་ཀེ གསང་བ་མཆོག་གི་མཆོད་པ་དམ་པ་ནི། །སྐུ་མདོག་ལྗང་ཁུ་དྲི་ཆབ་པདྨའི་སྣོད། །རབ་ཏུ་མཛེས་མ་ཁ་ཊཱཾ་ཌཱ་མ་རུ།།བདེ་བ་མཆོག་གི་དཔལ་
f ལྡན་དགྱེས་པར་མཛོད། ། གཏྗེ། གསང་བ་མཆོག་གི་མཆོད་པ་དམ་པ་ནི། །གཟུགས་མ་དཀར་མོ་མེ་ལོང་པདྨའི་སྣོད། ྋ།རབ་ཏུ་མཛེས་མ་ཁ་ཊཱཾ་ཌཱ་མཻ་རུ། །བདེ་བ་མཆོག་གི་དཔལ་ལྡན་

དགྱེས་པར་མཛོད། །དཱརྙེ། གསང་བ་མཆོག་གི་མཆོད་པ་དམ་པ་ནི། །རོ་མ་དམར་མོ་དུང་ཆོས་པདྨའི་སྣོད། །རབ་ཏུ་མཛེས་མ་ཁ་ཊཱཾ་ཌཱ་མ་རུ། །བདེ་བ་མཆོག་གི་དཔལ་ལྡན་དགྱེས་པར་
མཛོད༑ །ར་སྱ། གསང་བ་མཆོག་གི་མཆོད་པ་དམ་པ་ནི། །རེག་མ་སེར་མོ་ན་བཟའ་པདྨའི་སྣོད། །རབ་ཏུ་མཛེས་མ་ཁ་ཊཱཾ་ཌཱ་མ་རུ། ྋ །བདེ་བ་མཆོག་གི་དཔལ་ལྡན་དགྱེས་པར་མཛོད།
པརྙེ༑ གསང་བ་མཆོག་གི་མཆོད་པ་དམ་པ་ནི། །ཆོས་མ་སྔོན་མོ་ཆོས་འབྱུང་པདྨའི་སྣོད། །རབ་ཏུ་མཛེས་མ་ཁ་ཊཱཾ་ཌཱ་མ་རུ།ྋ །བདེ་བ་མཆོག་གི་དཔལ་ལྡན་དགྱེས་པར་མཛོད། །ཨོཾ་ཨཱཿ བཛྲ་
དྷརྨེ་ཧཱུྃ།རིགས་ལྔའི་ངོ་བོ་བླ་མ་ལ་བསྟོད་པ་ནི། ཧཱུཾ། སྐྱེས་མཆོག་ཁྱེད་ཀྱི་སྤངས་པ་དང༌། ། ཡེ་ཤེས་ཆེ་བའི་བདག་ཉིད་ལ། །སངས་རྒྱས་ལྔ་རུ་གྲགས་པ་སྟེ། །ཕྱག་འཚལ་དཔལ་ལྡན་བླ་མ་
།གཏི་མུག་ཆོས་དབྱིངས་ཡེ་ཤེས་ཆེ། །དབྱིངས་ཕྱུག་མ་དང་རྣམ་རོལ་ཞིང༌། །གཟུགས་ཀྱི་ཕུང་པོ་རྣམ་དག་པ། །ཕྱག་འཚལ་རྣམ་པར་སྣང་མཛད་ལའོ། །ཞེས་སྡང་མེ་ལོང་ཡེ་ཤེས་
ཆེ༑ །མཱ་མ་ཀི་དང་རྣམ་རོལ་ཞིང༌། །རྣམ་ཤེས་ཕུང་པོ་རྣམ་དག་པ། །ཕྱག་འཚལ་མི་བསྐྱོད་རྡོ་རྗེ་ལའོ། །ང་རྒྱལ་མཉམ་ཉིད་ཡེ་ཤེས་ཆེ། །སངས་རྒྱས་སྤྱན་དང་རྣམ་རོལ་ཞིང༌། །ཚོར་

24 ༄༅། །བའི་ཕུང་པོ་རྣམ་དག་པ། །ཕྱག་འཚལ་རིན་ཆེན་འབྱུང་ལྡན་ལའོ། །འདོད་ཆགས་ཀུན་རྟོག་ཡེ་ཤེས་ཆེ། །གོས་དཀར་མོ་དང་རྣམ་རོལ་ཞིང༌། །འདུ་ཤེས་ཕུང་པོ་
༅” རྣམ་དག་པ། །ཕྱག་འཚལ་སྣང་བ་མཐའ་ཡས་ལའོ། །ཕྲག་དོག་བྱ་གྲུབ་ཡེ་ཤེས་ཆེ། །དམ་ཚིག་སྒྲོལ་དང་རྣམ་རོལ་ཞིང༌། །འདུ་བྱེད་ཕུང་པོ་རྣམ་དག་པ། །ཕྱག་འཚལ་དོན་ཡོད་གྲུབ་པ་
ལའོ༑ །རྣམ་དག་ཡེ་ཤེས་ལྔ་དང་ལྡན། །ཕུང་པོ་ལྔ་ལ་རྣམ་རོལ་ཞིང༌། །ཐབས་ཤེས་ཟུང་འཇུག་རྡོ་རྗེའི་སྐུ། །ཕྱག་འཚལ་ཀུན་འདུས་རྡོ་རྗེ་ལའོ།། དེ་ནས་དེ།བོ་ན་ཉིད་ཀྱི་མཆོད་པ་ནི། སྡོམ་པ་འབྱུང་
བའི་རྒྱུད་ལས་བྱུང་བ་ལྟར་ཚིག་ཏུ་བརྗོད་ཅིང་དོན་བསྒོམ་པ་ནི། ཨེ་མ་ཧོ་བདེ་ཆེན་འདོད་པ་ཡིས། །ས་གསུམ་པོ་ནི་གང་བ་སྟེ། །ཨེ་མ་ཧོ་ཞི་བའི་བདེ་བ་འབབ། །སྣ་ཚོགས་མངོན་པར་བྱང་ཆུབ་རྒྱས།
ཨེ་མ་ཧོ་བདེ་བའི་བདེ་ཆེན་པོ། །རྣམ་དག་བདེ་བ་ཆེན་པོར་ཡང་དག་ཤར། །ཨེ་མ་ཧོ་ཇི་ལྟ་ཇི་ལྟར་བཟའ། །སྣང་བ་ཐམས་ཅད་སྟོང་པ་ཉིད་དུ་བཟའ། །ཨེ་མ་ཧོ་ལྷན་སྐྱེས་བདག་ཉིད་ཆེ།
ཆོས་རྣམས་ཀུན་གྱི་ངོ་བོ་ཉིད། །འགྲོ་བ་ཆུ་ཟླ་བཞིན་དུ་མཐོང་བ་དང༌། ཐོས་པ་བྲག་ཆ་དང་ནི་མཚུངས་པར་ཡང་དག་འཇུག །སེམས་ཀྱང་མྱ་ངམ་སྨིག་སྒྱུ་ལྟ་བུར་བལྟ་བྱ་ཞིང༌། །འདི་ལྟར

བཟའ་དང་བཏུང་བ་ནམ་མཁའ་ལྟ་བུ་སྟེ། །དྲི་ནི་ནམ་མཁའི་མེ་ཏོག་མཚུངས་པའི་རྣམ་པ་དང༌། །ཡིད་ནི་ཉི་མ་ཟླ་བ་བཞིན་དུ་ཁྱབ་པར་བྱ། །ཡང་དག་གནས་ནི་རི་རབ་དང་ནི་མཚུངས་པ་
ཡིན༑ །གཞོན་ནུ་མ་ཡི་རྨི་ལམ་ཇི་བཞིན་རྨི་བར་བྱ། །ཐ་སྙད་དག་ནི་སྒྱ་མ་མིག་འཕྲུལ་ལྟ་བུར་བརྗོད། །འདི་དག་ཇི་བཞིན་ལྷན་སྐྱེས་བདེ་འབྱུང་དེ་བཞིན་ཏེ། །སྲིད་པའི་རང་བཞིན་བྲལ་ཞིང་
བསམ་གྱིས་མི་ཁྱབ་གཟུགས། །རྟག་ཏུ་འཆར་བའི་བདེ་གཤེགས་ལམ་མཆོག་ཕྱག་འཚལ་བསྟོད། །ཧཱུཾ། སྤྲིན་མེད་མཁའ་ལ་ཉི་ཤར་ཇི་བཞིན་དུ། །དག་པའི་སེམས་ལ་ཡེ་ཤེས་ཉི་མ་
ཤར༑ །ཤེས་བྱ་མ་ལུས་མཁྱེན་པའི་སྣང་བ་རྒྱས། །སེམས་ཉིད་རིན་པོ་ཆེ་ལ་ཕྱག་འཚལ་ལོ། །རྒྱུན་ཆད་མེད་པར་འབབ་པའི་ཆུ་བོ་ལྟར། །བརྟན་པའི་སེམས་ལ་མཉམ་གཞག་རྗེས་ཐོབ་
མེད༑ །འཕེལ་འགྲིབ་མེད་པར་བདེ་བའི་ཉམས་མྱོང་རྒྱས། །སེམས་ཉིད་རིན་པོ་ཆེ་ལ་ཕྱག་འཚལ་ལོ། །རི་བོ་མཆོག་ལ་གཡོ་འགུལ་མེད་པ་ལྟར། །རྟོག་པའི་རྐྱེན་གྱིས་མི་གཡོ་བརྟན་པ་
ཐོབ༑ །འགྱུར་མེད་རྒྱུན་དུ་གནས་པ་འབྲས་བུའི་མཆོག །སེམས་ཉིད་རིན་པོ་ཆེ་ལ་ཕྱག་འཚལ་ལོ། །ཨེ་མ་ཧོ་དཔལ་ལྡན་རིན་པོ་ཆེ། །ཨེ་མ་ཧོ་དམ་ཆོས་རིན་པོ་ཆེ། །ཨེ་མ་ཧོ་སེམས་ཉིད་ ྗ

1018
༄༅། །རིན་པོ་ཆེ། །བྱང་ཆུབ་སེམས་ལ་ཕྱག་འཚལ་བསྟོད།། སྐུ་བཞི་ཕྲིན་ལས་ཀྱི་འཆར་ཚུལ་ལ་བསྟོད་པ་ནི། ཧཱུཾ། མགོན་པོ་ཁྱོད་ཀྱི་སྐུ་གསུང་ཐུགས། །འདུས་མ་བྱས་ཤིང་
བརྗོད་དུ་མེད། །སྤྲོས་བྲལ་མཁའ་ལྟར་དག་པ་པོ། །ཕྱག་འཚལ་གསང་འདུས་རྡོ་རྗེ་ལའོ། །དངོས་པོ་ཀུན་ལས་རྣམ་གྲོལ་ཞིང༌། །སྐྱེ་འགག་རྟག་ཆད་མཐའ་དབུས་དང༌། །འགྲོ་འོང་གནས་
པ་མི་མངའ་བའི། །ཕྱག་འཚལ་ཆོས་སྐུ་རྡོ་རྗེ་ལའོ། །སྐྱེས་མཆོག་དག་པའི་ཞིང་ཁམས་སུ། །མཚན་དང་དཔེ་བྱད་དཔལ་འབར་བས། །ཐེག་མཆོག་ཡོན་ཏན་སྤེལ་མཛད་པའི། །ཕྱག་
བཅུ་བཞི་
འཚལ་དོན་ཡོད་རྡོ་རྗེ་ལའོ། །ཞི་དང་ཁྲོ་བོའི་སྐུར་སྟོན་ཅིང་། །གར་གྱི་ཉམས་དགུ་ལ་སོགས་པས། །འཁོར་གྱི་སེམས་དཔའ་འདུལ་མཛད་པའི། །ཕྱག་འཚལ་ལོངས་སྐུ་རྡོ་རྗེ་ལའོ། །ཉམ་
ཐག་འགྲོ་བ་སྐྱབས་པའི་ཕྱིར། །སེམས་ཅན་མོོ ས་པ་སྣ་ཚོགས་ལ། །སྣ་ཚོགས་སྐུ་ནི་སྟོན་མཛད་པའི། །ཕྱག་འཚལ་ཐོག་མེད་རྡོ་རྗེ་ལའོ། །སྐུ་གསུང་ཐུགས་ཀྱི་ཕྲིན་ལས་ཀྱིས། །ཇི་སྲིང
འཁོར་བ་དེ་སྲིད་དུ། །འགྲོ་དོན་མཉམ་དུ་མཛད་པ་པོ། །ཕྱག་འཚལ་སྤྲུལ་སྐུ་རྡོ་རྗེ་ལའོ། །སྤྲིན་ཚོགས་ནམ་མཁར་གཅིག་པ་བཞིན། །དེ་བཞིན་རྒྱལ་བའི་གཟུགས་སྐུ་ཡང་། །ཆོས་སྐུའི་ངང་

དུ་གཅིག་གྱུར་པའི། །ཕྱག་འཚལ་ཆོས་དབྱིངས་རྡོ་རྗེ་ལའོ། །ཆུ་ཀླུང་རྒྱ་མཚོར་འབབ་པ་ལྟར། །སངས་རྒྱས་སྐུ་གསུམ་བདག་ཉིད་ཀྱང༌། །ཆོས་ཉིད་རྒྱ་མཚོར་གཤེགས་གྱུར་པའི། །ཕྱག་
འཚལ་ངོ་བོ་ཉིད་སྐུ་ལའོ། །ཆོས་སྐུ་སྤྲོས་པ་ཞི་གྱུར་ཀྱང་། །མྱ་ངན་འདམ་གྱིས་མ་གོས་པ། །ཡོན་ཏན་ཐམས་ཅད་འབྱུང་བའི་དཔལ། །ཕྱག་འཚལ་འབྱུང་གནས་རྡོ་རྗེ་ལའོ། །གཟུགས་སྐུ་
འཁོར་བར་བཞུགས་གྱུར་ཀྱང༌། །འཁོར་བའི་སྐྱོན་གྱིས་མ་གོས་པ། །ཆུ་ཟླ་བཞིན་དུ་གསལ་བའི་སྐུ། །ཕྱག་འཚལ་བདེ་ཆེན་མཆོག་ཁྱོད་ལའོ། །སངས་རྒྱས་སྐུ་ལྔའི་ཡོན་ཏན་ཀུན། །ར
ཏུ་རྫོགས་པའི་ཐུགས་མངའ་བའི། །དཔལ་ལྡན་མི་ཡི་སེང་གེ་མཆོག །ཕྱག་འཚལ་སངས་རྒྱས་རིན་ཆེན་ལའོ། །མཐོང་ཐོས་དྲན་པ་ཙམ་གྱིས་ཀྱང༌། །སྒྲིབ་པའི་ཚོགས་ཀུན་བསལ་གྱུར་
ཅིང་༑ །ཡོན་ཏན་རྒྱུད་ལ་བསྐྱེད་མཛད་པའི། །ཕྱག་འཚལ་དཔལ་ལྡན་བླ་མ་ལའོ། །མཆོད་པ་བཅུ་གཉིས་སྨོན་ལམ་དང་སྦྱར་ནས་འབུལ་བ་ནི། ཧཱུཾ། ཡན་ལག་བརྒྱད་ལྡན་དྲི་མ་མེད་པའི་ཆབ། །བཀྲ་
ཤིས་སྣ་ཚོགས་འོ་མའི་ཆུ་རྒྱུན་གྱིས། །རྒྱལ་བའི་ཞལ་ལ་ཞལ་བསིལ་འདི་ཕུལ་བས། །འགྲོ་ཀུན་བཀྲ་ཤིས་ཕུན་སུམ་ཚོགས་པར་ཤོག །སྤོས་དང་ཙན་དན་ལ་སོགས་སྦྱོར་བ་ཡི། །ལས་ཀུན་

༄༅། །བྱེད་པའི་ཆུ་གཙང་དམ་པ་འདི། །རྒྱལ་བའི་ཞབས་ལ་ཞབས་བསིལ་འདི་ཕུལ་བས། །འགྲོ་ཀུན་བློ་བུར་དྲི་མ་དག་བར་ཤོག །ཆུ་སྐྱེས་ཐང་སྐྱེས་ཡིད་ལས་བྱུང་བ་
༢ཡི༑ །བྱང་ཆུབ་ཡན་ལག་མཛེས་པའི་མེ་ཏོག་འདི། །སྦྱིན་པའི་རང་བཞིན་རྒྱལ་བའི་དབུ་ལ་འབུལ། །འགྲོ་ཀུན་འབྱོར་པ་ཕུན་སུམ་ཚོགས་པར་ཤོག །ལྷན་ཅིག་སྐྱེས་དང་ཡོངས་སུ་སྦྱར་བ་
།རབ་ཏུ་ཚིམ་བྱེད་བདུག་སྤོས་དམ་པ་འདི། །ཚུལ་ཁྲིམས་རང་བཞིན་རྒྱལ་བའི་ཤངས་ལ་འབུལ། །འགྲོ་ཀུན་དལ་འབྱོར་ཡོན་ཏན་རྫོགས་པར་ཤོག །གསལ་ཞིང་མི་གཡོ་མཛེས་པར་
སྣང་བ་ཡི། །མ་རིག་མུན་སེལ་སྣང་བྱེད་སྒྲོན་མེ་འདི། །བཟོད་པའི་རང་བཞིན་རྒྱལ་བའི་སྤྱན་ལ་འབུལ། །འགྲོ་ཀུན་མཚན་དང་དཔེ་བྱད་རྫོགས་པར་ཤོག །ཙནྡན་ག་བུར་གུར་གུམ་ལ་སོགས་
པའི༑ །རྣམ་མང་དྲི་ཞིང་བྱུག་པ་དམ་པ་འདི། །བརྩོན་འགྲུས་རང་བཞིན་རྒྱལ་བའི་ཐུགས་ལ་འབུལ། །འགྲོ་ཀུན་ཡོན་ཏན་གོང་དུ་འཕེལ་བར་ཤོག །རོ་མཆོག་བརྒྱ་དང་ལྡན་པའི་ཞལ་ཟས་
མཆོག །ཕུན་ཚོགས་ཐམས་ཅད་འབྱུང་བ་བདུད་རྩིའི་རིགས། །བསམ་གཏན་རང་བཞིན་རྒྱལ་བའི་ལྗགས་ལ་འབུལ། །འགྲོ་ཀུན་ཏིང་འཛིན་ཟས་ཀྱིས་འཚོ་བར་ཤོག །ཡན་ལག་ལྔ་ལྡན་རོལ་

མོ་སིལ་སྙན་འདི། །ཤེས་རབ་རང་བཞིན་རྒྱལ་བའི་སྙན་ལ་འབུལ། །བསོད་ནམས་འདི་ཡིས་ཟག་མེད་ཆོས་རྣམས་ཀུན། །འགྲོ་བ་ཀུན་གྱི་རྒྱུད་ལ་འཆར་བར་ཤོག །དབང་པོ་ཚིམ་བྱེད་འདོད་
པའི་ཡོན་ཏན་ལྔ། ཕུན་སུམ་ཚོགས་པ་མཆོག་གི་ལོངས་སྤྱོད་རྣམས། །ཐབས་ཀྱི་རང་བཞིན་རྒྱལ་བ་རྣམས་ལ་འབུལ། །འགྲོ་ཀུན་ཟག་མེད་ཕུང་པོ་ལྔ་ཐོབ་ཤོག །ཞིང་སྐྱེས་སྔགས་སྐྱེས་རང་
བཞིན་ལྷན་ཅིག་སྐྱེས། །ཡིད་ལས་བྱུང་བ་སྤྲུལ་པ་ལྷ་མོའི་ཚོགས། །སྟོབས་ཀྱི་རང་བཞིན་རྒྱལ་བའི་གཟུགས་མར་འབུལ། འགྲོ་བ་ཀུན་གྱི་བདེ་བ་མཆོག་ཐོབ་ཤོག རྒྱལ་བའི་ཡོན་ཏན་མ་
ལུས་དགེ་བའི་ཚོགས། དྭངས་བའི་ཡིད་ཀྱི་བསྐལ་ཞིང་བརྗོད་པ་འདི། སྨོན་ལམ་རང་བཞིན་རྒྱལ་བའི་སྙན་ལ་འབུལ། འགྲོ་ཀུན་སངས་རྒྱས་ཡོན་ཏན་ཐོབ་པར་ཤོག །ཟབ་ཞི་སྤྲོས་བྲལ་
འོད་གསལ་འདུས་མ་བྱས།ྋ །ཡང་དག་པར་ནི་མཉམ་པར་བཞག་པའི་དོན། །ཡེ་ཤེས་རང་བཞིན་རྒྱལ་བའི་ཐུགས་ལ་འབུལ། །འགྲོ་བ་ཀུན་གྱིས་ཆོས་ཉིད་དོན་རྟོགས་ཤོག། ཆེན་པོ་བཅུ་གཉིས་
ཡོན་ཏན་མཐའ་དག་གི་སྒོ་ནས་བསྟོད་པ་ནི། ཧཱུཾ། སྙིང་རྗེ་ཆེན་པོ་སེམས་ཆེན་པོ། །དམིགས་པ་ཆེན་པོ་བློ་ཆེན་པོ། །གོ་ཆ་ཆེན་པོ་མཚོན་ཆེན་པོ། །དཔའ་ཆེན་ཁྱོད་ལ་ཕྱག་འཚལ་བསྟོད། །དད་པ་

།ཆེན་པོ་གུས་ཆེན་པོ། །དམ་ཚིག་ཆེན་པོ་བརྟུལ་བཞུགས་ཆེ། །བརྩོན་འགྲུས་ཆེན་པོ་སྟོབས་ཆེན་པོ། །སྐྱེས་ཆེན་ཁྱོད་ལ་ཕྱག་འཚལ་བསྟོད། །ཤེས་རབ་ཆེན་པོ་༄༅།
1/1/01
2 ཐབས་ཆེན་པོ། །བདེ་བ་ཆེན་པོ་གསལ་བ་ཆེ། །སྟོང་པ་ཆེན་པོ་རྒྱ་ཆེན་པོ། །ཐུབ་ཆེན་ཁྱོད་ལ་ཕྱག་འཚལ་བསྟོད། །ཐེག་པ་ཆེན་པོ་ས་ཆེན་པོ། །ལམ་ཆེན་ཡེ་ཤེས་ཆེན་པོ་སྟེ། །ཡོན་ཏན་
ཆེན་པོ་སྙན་གྲགས་ཆེ། །རྒྱལ་ཆེན་ཁྱོད་ལ་ཕྱག་འཚལ་བསྟོད། །ཞིང་ཁམས་ཆེན་པོ་སྣང་བ་ཆེ། །རྫུ་འཕྲུལ་ཆེན་པོ་གདུལ་བྱ་ཆེ། །བྱིན་རླབས་ཆེན་པོ་དོན་ཆེན་པོ། །སྐྱབས་ཆེན་ཁྱོད་ལ་
ཕྱག་འཚལ་བསྟོད། །སྐུ་ཆེན་གཟི་བརྗིད་ཆེན་པོ་པ། གསུང་དབྱངས་ཆེན་པོ་འོད་ཆེན་པོ། མཁྱེན་པ་ཆེན་པོ་མཐུ་ཆེན་པོ། དཔལ་ཆེན་ཁྱོད་ལ་ཕྱག་འཚལ་བསྟོད། འཁོར་ལོ་ཆེན་པོ་རལ་གྲི་
ཆེ༑ རྡོ་རྗེ་ཆེན་པོ་པདྨ་ཆེ། ལྕགས་ཀྱུ་ཆེན་པོ་ཞགས་པ་ཆེ། །རིགས་ཆེན་ཁྱོད་ལ་ཕྱག་འཚལ་བསྟོད། །དབང་ཕྱུག་ཆེན་པོ་འབྱུང་གནས་ཆེ། །དཔགས་བསམ་ཤིང་ཆེན་བུམ་པ་ཆེ། །ནོར་
ཟླ་བུ་ཆེན་པོ་གཏེར་ཆེན་པོ། །རིན་ཆེན་ཁྱོད་ལ་ཕྱག་འཚལ་བསྟོད། །ཉི་མ་ཆེན་པོ་ཟླ་བ་ཆེ། །རྒྱ་མཚོ་ཆེན་པོ་ནམ་མཁའ་ཆེ། །རི་བོ་ཆེན་པོ་ས་ཆེན་པོ། །ཁྱབ་ཆེན་ཁྱོད་ལ་ཕྱག་འཚལ་

བསྟོད༑ །མཉན་པ་ཆེན་པོ་གྲུ་ཆེན་པོ། །སྨན་པ་ཆེན་པོ་བདུད་རྩི་ཆེ། །ཕྲིན་ལས་ཆེན་པོ་བདེ་ལེགས་ཆེ། །ལྷ་ཆེན་ཁྱོད་ལ་ཕྱག་འཚལ་བསྟོད། །དཔལ་ལྡན་བླ་མ་ཐམས་ཅད་མཁྱེན། །འགྲོ་
བླློ བའི་སྟོན་པ་རྡོ་རྗེའི་སྒྲས། །སེམས་ཅན་ཁམས་ནི་སད་མཛད་པའི། །སྣང་ཆེན་ཁྱོད་ལ་ཕྱག་འཚལ་བསྟོད། །མ་རིག་མུན་སེལ་ཡེ་ཤེས་སྒྲོན། །ཐུགས་རྗེའི་ཟླ་བ་བདུད་རྩིའི་འོད། །ཀུན་གྱི་
དག་ཉིད་འབྱུང་གནས་དཔལ། །ཆེ་མཆོག་ཁྱོད་ལ་ཕྱག་འཚལ་བསྟོད།། སྡིག་པ་བཤགས་པ་སོགས་བྱ་བ་ནི། བདག་དང་མཁའ་མཉམ་སེམས་ཅན་མ་ལུས་པས། །ཉོན་མོངས་དབང་གིས་ཀུན་ནས་
ས་གྱུར་ཏེ། །ལུས་ངག་ཡིད་ཀྱིས་སྡིག་པ་ཅི་བགྱིས་པ། །སྐྱེས་མཆོག་ཁྱོད་ཀྱི་སྤྱན་སྔར་མཐོལ་ལོ་བཤགས། །སྐྱེས་མཆོག་རིན་ཆེན་སྲས་དང་བཅས་རྣམས་དང༌། །ལམ་དུ་ཞུགས་དང་
བསྒྲུབ་པ་བྱེད་ལ་སོགས། །དགེ་བའི་རྩ་བ་ཇི་སྙེད་མཛད་ཀུན་ལ། །དེ་དག་ཀུན་ལ་རྗེས་སུ་ཡི་རང་ངོ་། །མོས་པའི་བྱེ་བྲག་གདུལ་བྱ་སྣ་ཚོགས་ལ། །གང་ལ་གང་འདུལ་དེ་ཡི་སྐུར་བསྟན་
ནས༑ །ཐེག་པ་སྣ་ཚོགས་ཐབས་ལ་མཁས་པ་ཡི། །ཆོས་ཀྱི་འཁོར་ལོ་རིན་ཆེན་བསྐོར་དུ་གསོལ། །ཆོས་སྐུ་སྤྲོས་པ་མ་ལུས་ཞི་གྱུར་ཀྱང་། །ཐུགས་རྗེ་ཆེན་པོས་གདུལ་བྱའི་སྣང་བ་ལ། །ཇི་

།སྲིད་འཁོར་བ་དེ་སྲིད་གཟུགས་སྐུའི་ཚོགས། །མྱ་ངན་མི་འདའ་བཞུགས་པར་གསོལ་བ་འདེབས། །སོ་སོ་ཐར་དང་དེ་བཞིན་བྱང་ཆུབ་སེམས། །རིག་འཛིན་༄༅།
29 སྔགས་ཀྱི་སྡོམ་པ་དེ་དག་ཀུན། །སྐྱེས་མཆོག་ཁྱེད་ཀྱི་སྤྱན་སྔར་བདག་ལེན་ཅིང༌། །རིམ་པ་བཞིན་དུ་བདག་གིས་བརྟེན་པར་བགྱི། །བསླབ་པར་བྱ་བའི་ཆོས་རྣམས་ཐམས་ཅད་ལ། །བསམ་
པའི་ཐབས་དང་རྟོགས་པའི་སྟོབས་དག་གིས། །དོན་ཆེན་བསྒྲུབ་པའི་བྱ་བ་མ་གཏོགས་པ། །རྒྱལ་བའི་བཀའ་ལས་ནམ་ཡང་མི་འདའ་འོ། །ཐུན་མོང་ཁྱད་པར་དམ་ཚིག་སྡོམ་པ་དང༌།
འགལ་བར་གྱུར་པའི་ཉེས་པ་མ་ལུས་ཀུན། །མགོན་པོ་ཁྱོད་ཀྱི་སྤྱན་སྔར་བདག་བཤགས་ན། །ཐུགས་རྗེའི་སྤྱན་གྱིས་བདག་ལ་གཟིགས་སུ་གསོལ། །སྐྱེས་མཆོག་ཁྱོད་ཀྱི་ཐུགས་རྗེའི་བྱིན
བརླབས་ཀྱིས། །ལོག་པའི་བསམ་པ་ནམ་ཡང་མི་འབྱུང་ཞིང༌། །ཉོན་མོངས་རྟོག་པའི་ཚོགས་ཀུན་ཞི་ནས་ཀྱང༌། །དཀར་པོའི་ཡོན་ཏན་གོང་དུ་འཕེལ་བར་ཤོག །བླ་མ་བསྟེན་ཅིང་དཀོན་
མཆོག་མཆོད་པ་ལ། །མོས་གུས་ལྟེམ་ཀྱང་ནམ་ཡང་མི་འབྱུང་ཞིང་། །ཐེག་མཆོག་ལམ་གྱི་སྒྲུབ་པ་བྱེད་པའི་ཚེ། །སྐད་ཅིག་ཙམ་ཡང་ལེ་ལོ་མེད་པར་ཤོག །བསྡུ་བ་བཞི་དང་ཞི་སོགས་ལས་

རྣམས་ཀྱིས། །སངས་རྒྱས་འཕྲིན་ལས་རྫོགས་པར་བྱེད་འགྱུར་ཞིང༌། །སེམས་ཅན་རྣམས་ཀྱི་བསམ་པའི་དོན་རྣམས་ཀུན། །དེ་དག་ཐམས་ཅད་བདག་གིས་འགྲུབ་པར་ཤོག །འགྲོ་བའི་དོན་
ལ་སྐྱོ་བ་མེད་པ་དང༌། །ལུས་དང་ལོངས་སྤྱོད་དངོས་པོ་ཐམས་ཅད་ལ། །འཛིན་ཆགས་སེར་སྣ་ནམ་ཡང་མི་འབྱུང་ཞིང༌། །ཟད་མི་ཤེས་པར་ཀུན་ལ་གཏོང་བར་ཤོག །དགེ་བ་འདི་ཡིས་
མཁའ་མཉམ་སེམས་ཅན་གྱི། །སྡིག་དང་སྒྲིབ་པའི་ཚོགས་ཀུན་བྱང་གྱུར་ཏེ། །བསམ་པའི་དོན་ཀུན་ཡིད་བཞིན་འགྲུབ་གྱུར་ནས། །བླ་མེད་བྱང་ཆུབ་མྱུར་དུ་ཐོབ་པར་ཤོག །བདག་བློ་གཏི་
མུག་རྨོངས་པའི་དབང་གྱུར་ཏེ། ལེགས་སྤྱད་འདི་ལ་ཉེས་པར་གྱུར་པ་གང་། སྐྱེས་མཆོག་རིན་ཆེན་རྣམས་དང་དེ་ཡི་སྲས། བདག་ཉིད་ཆེན་པོ་ཁྱེད་ལ་བཟོད་པར་གསོལ། ཁྱེད་ཀྱི་ཐུགས་
རྗེས་འགྲོ་བའི་དོན་ཀུན་མཛད། ཐུན་མོང་མཆོག་གི་དངོས་གྲུབ་བདག་ལ་སྩོལ། ཆོས་སྐུ་ཞི་བའི་ངང་དུ་གཤེགས་ནས་ཀྱང༌། གཟུགས་སྐུ་འགྲོ་བའི་དོན་ལ་འབྱོན་པར་ཞུ།། ཉེས་བྱས་དྲི་མའི་
ཚོགས་ཀུན་བྱང་བ་དང༌། །བསོད་ནམས་ཡོན་ཏན་སྤེལ་བར་འདོད་པ་དང༌། །བདུད་དང་བར་ཆད་ཞི་བར་འདོད་པ་དང་། །བདག་གཞན་དོན་གཉིས་འགྲུབ་པར་འདོད་རྣམས་ཀྱིས། །བླ་མ་མཆོད་ཅིང་གསོལ་བ་གདབ་པའི་ཐབས། །འདི་ཉིད་ནན་ ༷

།ཏན་མཆོག་ཏུ་བྱའོ་ཞེས། །རྡོ་རྗེ་འཆང་གིས་རྒྱ་ཆེར་གསུངས་པས་ན། །བློ་ལྡན་རྣམས་ཀྱིས་འདི་ལ་འབད་པར་རིགས། །བླ་མ་མཆོད་པའི་ཆོ་གའི་རིམ་པ་དག །སྦྱར་བ་དེ་ལས་བྱུང་བའི་བསོད་ནམས་ཀཱ ༄༅།
2 ཀྱིས༑ །འགྲོ་བ་འདི་ཀུན་ཡང་དག་བླ་མ་ཡིས། །རྗེས་སུ་བཟུང་ནས་བདེ་ཆེན་ཐོབ་པར་ཤོག། །།
50 (B)

50(B)
BlankPage AsPerOriginalDocument

གཅིག་༄༅། །བླ་མའི་ངོ་སྤྲོད་དམུས་ལོང་མིག་འབྱེད་བཞུགས་སོ།།

།དེ་ལ་འདིར་དང་པོ་མཚན་ཉིད་དང་ལྡན་པའི་བླ་མ་ལ་སྣོད་དང་ལྡན་པའི་སློབ་མས་མཎྜལ་ཕུལ་ལ། གསོལ་བ་གདབ་པ་ནི། བདག་ལ་ཐུགས་བརྩེ་བའི་
སླད་དུ་བླ་མའི་སྒྲུབ་ཐབས་གནང་བར་ཞུ། ཞེས་བརྗོད་པར་བྱ། བླ་མས་ཀྱང༌། ཁྱོད་རྒྱུད་ལ་སྒོམ་སྐྱེས་པ་གཅིག་ཡིན་ནམ། མོས་གུས་ལ་ལྟེམ་རྐྱང་མི་
འབྱུང་བ་གཅིག་ཡིན་ནམ། སྒྲུབ་པ་མཐར་སྐྱེལ་བ་གཅིག་ཡིན་ནམ། །དམ་ཚིག་ལ་གནོང་འགྱོད་མེད་པ་གཅིག་ཡིན་ནམ། ཆགས་སྡང་གི་དབང་དུ་མི་
འཚོར་བ་གཅིག་ཡིན་ནམ། ཞེས་བར་ཆད་རྣམས་དྲི་ལ་རྩིས་དམ་དུ་བཟུང་བར་བྱའོ། །དེ་ཁས་ལེན་ནུས་པ་དང༌། དང་པོ་སྔོན་འགྲོ་ངོ་སྤྲོད་བྱ་བ་ནི། དང་པོ་ཚོགས་བསགས་པའི་ཡན་

༄༅། །ལག་ཏུ་གནས་ཁང་ཕྱགས་དར་བྱ། རྟེན་བཟང་པོ་བཀྲམ། ཚོགས་ཀྱི་འཁོར་ལོའི་མཆོདཔ་རྒྱ་ཆེན་པོ་འབུལ། དཀོན་མཆོག་ལ་མཆོད་པ་འབུལ། ཡི་དམ་
ཆོས་སྐྱོང་འབྱུང་པོ་ལ་གཏོར་མ་བཏང༌། དེ་ནས་སློབ་མ་ཕྱི་རོལ་དུ་ཁྲུས་བྱས་ལ་ནང་དུ་བོས་ཏེ། བླ་མ་ལ་མེ་ཏོག་ཅི་རིགས་འབུལ་ལ། སངས་རྒྱས་ཆོས་དང་ཚོགས་ཀྱི་མཆོག་
རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པའི་བསོད་རྣམས་ཀྱིས། །འགྲོ་ལ་ཕན་ཕྱིར་སངས་རྒྱས
འགྲུབ་པར་ཤོག །ཅེས་སེམས་བསྐྱེད་དུ་བཅུག་ལ་དེ་ནས་བྱིན་རླབས་འཇུག་པའི་ཡན་ལག་ཏུ་བླ་མས་ཀྱང་སློབ་མ་ལ། ཁྱེད་རྣམས་ཚེ་འདིས་རྟོག་པ་གང་ཡང་མ་བསམ་པར་

བློ་སྣ་ཁྱུར་གྱིས་བསྒྱུར་ལ་སྣང་བ་བུན་ལོང་རྩེར་ཐོང་། ཞེས་ལན་གསུམ་ཤིན་ཏུ་དྲག་པོར་བཀའ་བསྒོ། དེས་ཉམས་སྐྱེས་ལ། མསྐྱེས་ཀྱང་། དེ་ནས། བླ་མ་ལ་སྐུ་གསུམ་གྱི་འདུ་ཤེས་ཞོག་ལ་ཕྱག་བཙལ་ནས་
མེ་ཏོག་ལན་གསུམ་གཏོར་ཏེ། རྗེ་ཆོས་ཀྱི་སྐུ་ལ་སྐྱབས་སུ་མཆིའོ། །རྗེ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆིའོ། །རྗེ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆིའོ། །ཞེས་བརྗོད་ལ་ཕྱག་
བཙལ་བའི་རྗེས་སུ་འགྲེང་སྟབས་སུ་སྡོད་ལ། བླ་མ་ཆོས་ཀྱི་སྐུ་དང་མཇལ་ནས་འདུག་པ་ང་རེ་འཚེངས་སྙམ་པའི་དགའ་བ་ཁྱད་པར་ཅན་བསྐྱེད་ལ་ལན་གསུམ་དུ་ནམ་མཁའི་མཐོང་ལ་ཐུག་པ་མེད་པར་
མཆོངས་པར་སྒོམས་ཤིག བྱས་པས་ཚན་གཅིག་ལ་ཡེ་ཤེས་འབབ་པའང་འོང་། རང་གཞན་སྣང་བ་བུན་ནེར་འགྲོ་སྟེ་བྱིན་རླབས་འཇུག་པའི་ཡན་ལག་ཡིན་ནོ། །བླ་མའི་ངོ་སྤྲོད་དོ། །དེ་ནས་ཡི་དམ་ལྷ་ཡི་ངོ་སྤྲོད་ནི། ཆོས་སྐུ་སྐྱེ་བ་
མེད་པའི་ངང་ནས། རྗེ་བཅོམ་ལྡན་འདས་རྣམ་པར་སྣང་མཛད་ལ་སྐྱབས་སུ་མཆིའོ། །ཞེས་ཕྱག་འཚལ་མེ་ཏོག་གཏོར་ལ། ཞི་བའི་ཏིང་ངེ་འཛིན་གྱིས་མཐའ་དང་བྲལ་བའི་རྟོགས་པ་འཆར་བར་
བྱིན་གྱིས་བརླབ་ཏུ་གསོལ། ཞེས་གསོལ་བ་གདབ། རྗེ་རྡོ་རྗེ་སེམས་དཔའ་ལ་སྐྱབས་སུ་འཆིའོ་ཞེས་ཕྱག་འཚལ་མེ་ཏོག་གཏོར་ལ། ཁྲོ་བོའི་ཏིང་ངེ་འཛིན་གྱིས་དྲག་པོའི་ཕྲིན་ལས་འགྲུབ་པར་མཛད་་

aj ༄༅། །དུ་གསོལ།ཞེས་གསོལ་བ་གདབ རྗེ་རིན་ཆེན་འབྱུང་ལྡན་ལ་སྐྱབས་སུ་འཆིའོ་ཞེས་ཕྱག་འཚལ་མེ་ཏོག་གཏོར་ལ། རྒྱས་པའི་ཏིང་ངེ་འཛིན་གྱིས་དགོས་འདོད་ཆར་
བཞིན་འབེབས་པར་མཛད་དུ་གསོལ། ཞེས་གསོལ་བ་གདབ། རྗེ་སྣང་བ་མཐའ་ཡས་ལ་སྐྱབས་སུ་འཆིའོ་ཞེས་ཕྱག་འཚལ་མེ་ཏོག་གཏོར་ལ། དོན་དམ་པའི་ཏིང་ངེ་འཛིན་གྱིས་སྣང་བ་དབང་དུ་འདུ་
བར་བྱིན་གྱིས་བརླབ་ཏུ་གསོལ། ཞེས་གསོལ་བ་གདབ། རྗེ་དོན་ཡོད་གྲུབ་པ་ལ་སྐྱབས་སུ་འཆིའོ་ཞེས་ཕྱག་འཚལ་མེ་ཏོག་གཏོར་ལ་བརྩོན་འགྲུས་དྲག་པོའི་ཏིང་ངེ་འཛིན་གྱིས་གང་བསམ་འགྲུབ་པར་
བྱིན་གྱིས་བརླབ་ཏུ་གསོལ། ཞེས་གསོལ་བ་གདབ་བོ།། ལོངས་སྐུ་རིགས་ལྔ་ལས་ཡི་དམ་གྱི་ལྷ་མ་གྱེས་པ་མེད་དོ། དཔལ་བདེ་མཆོག་ལ་སྐྱབས་སུ་མཆིའོ་ཞེས་ཕྱག་འཚལ་མེ་ཏོག་གཏོར་
ལ༑ མཆོག་དང་ཐུན་མོང་གི་དངོས་གྲུབ་སྩལ་དུ་གསོལ། ཞེས་བརྗོད་དེ་རང་ལ་བསྟིམ་ཞིང༌། ༀ་ཧྲཱིཿ ཧ་ཧ་ཧུཾ་ཧཱུྃ་ཕཊ། ཅེས་ལན་གསུམ་བཟླ་བར་བྱའོ།། རྣལ་འབྱོར་མ་ལ་སྐྱབས་སུ་འཆིའོ་ཞེས་ཕྱག་
ངོ་སྤྲོད་འཚལ་མེ་ཏོག་གཏོར་ལ། མཁའ་འགྲོ་དབང་དུ་འདུ་བར་བྱིན་གྱིས་བརླབ་ཏུ་གསོལ། ཞེས་བརྗོད་དེ་རང་ལ་བསྟིམ་ཞིང་། ཨཾ་ཨཾ་ཨཾ་སརྦ་བུདྡྷ་ཌཱ་ཀི་ནི་ཡེ་བཛྲ་ཝརྞ་ནི་ཡེ་བཛྲ་བཻ་རོ་ཙའི་ཡཻ་ཧཱུྃ་ཧཱུྃ་ཧཱུྃ་ལཊ

ཕཊ་ཕཊ་སྭ་ཧཱ། ཞེས་ལན་གསུམ་བཟླ་བར་བྱའོ།། གཞན་ཡང་ལོངས་སྐའི་བྱེ་བྲག་ཅི་རིགས་པ་ངོ་སྤྲོད་བྱས་པས་ཆོག་སྟེ། ཐུགས་རྗེ་ཆེན་པོ་ལ་སྐྱབས་སུ་འཆིའོ་ཞེས་ཕྱག་འཚལ་མེ་ཏོག་གཏོར་
ལ༑ སྙིང་རྗེ་འབྱོངས་པར་བྱིན་གྱིས་བརླབ་ཏུ་གསོལ། ཞེས་བརྗོད་དེ་རང་ལ་བསྟིམ་ཞིང༌། ཨོྃ་མ་ཎི་པདྨེ་ཧཱུྃ། ཞེས་ལན་གསུམ་བཟླ། འཕགས་པ་འཇམ་དཔལ་ལ༴ མེ་ཏོག་གཏོར་ལ། རྣམ་པ་
ཐམས་ཅད་མཁྱེན་པའི་སྐ་ཐོབ་པར་བྱིན་གྱིས་བརླབ་ཏུ་གསོལ། ༀ་ཝཱ་གི་ཤྭ་རི་མུཾ། ཞེས་ལེན་གསུམ་བཟླ། ཕྱག་ན་རྡོ་རྗེ་ལ༴ ཕྱག་འཚལ་མེ་ཏོག་གཏོར་ལ། དྲག་པོའི་ལས་ཀྱིས་སེམས་ཅན་
ཚར་གཅོད་པར་མཛད་དུ་གསོལ། ཨོཾ་བཛྲ་པཱ་ཎི་ཧཱུྃ་ཕཊ། ཅེས་ལན་གསུམ་བཟླ། དཔལ་རྟ་མགྲིན་ལ༴ ཕྱག་འཚལ་མེ་ཏོག་གཏོར་ལ། ཁམས་གསུམ་དབང་དུ་འདུ་བར་བྱིན་གྱིས་བརླབ་ཏུ་
གསོལ༑ ཨོྃ་བཛྲ་ཀྲོ་དྷ་ཧྱ་གྲྀ་ཝ་ཧུ་ལུ་ཧུ་ལུ་ཧཱུྃ་ཕཊ། ཅེས་རྟ་སྐད་ཐེངས་གསུམ་འཚེར་བས་ཁམས་གསུམ་དབང་དུ་འདུ་བར་བསམ་མོ། །སྤྲུལ་པའི་སྐུའི་ངོ་སྤྲོད་ནི། ཤཱཀྱ་ཐུབ་པ་ལ༴ ཕྱག་འཚལ་
མེ་ཏོག་གཏོར་ལ། བསྐལ་པ་བཟང་པོ་འདས་པའི་འོག་རོལ་ཏུ་མཛད་པ་མཐར་འདོན་པར་ལུང་བསྟན་དུ་གསོལ། ཏདྱཐ། ཨོཾ་མུ་ནེ་མུ་ནི་མ་ཧཱ་མུ་ནེ་ཡེ་སྭཱ་ཧཱ། ཞེས་ལན་གསུམ་བཟླ། བཟོའི་ ྗ

༄༅། །སྤྲུལ་པ་བི་ཤྭ་ཀརྨ་དང་སྒྱུ་མ་མཁན་བཟང་པོ་ལ༴ ཕྱག་འཚལ་མེ་ཏོག་གཏོར་ལ། ་འཇིག་རྟེན་གྱི་རྟེན་འབྲེལ་ཐབས་ལ་མཁས་པར་གསོལ་བ་གདབ། ཨོཾ་ཡེ་དྷརྨ་
2
ཧེ་ཏུ་པྲ་བྷ་ཝཱ་ཧེ་ཏུནྟེཥྛནྟ་ཐཱ་ག་ཏོ་ཧྱ་བ་དཏ་ཏེ་ཥནྟ་ཡོ་ནི་རོ་དྷ་ཨེ་ཝཾ་བཱ་དཱི་རཏྣ་ཕ་ལ་མ་ཧཱ་ཤྲམ་ཎ་ཡེ། ཞེས་ལན་གསུམ་བཟླ། སྐྱེ་བ་སྤྲུལ་པ་ཡེ་ཤེས་ཀྱི་མགོན་པོ་ཕྱག་བཞི་པ་ལ༴ ཕྱག་འཚལ་མེ་ཏོག་
གཏོར་ལ། སངས་རྒྱས་ཀྱི་བསྟན་པ་མི་ཉམས་པར་གསོལ་བ་གདབ། ༀ་མ་ཧཱ་ཀ་ལ་ཧཱུྃ་ཕཊ། ཅེས་ལན་གསུམ་བཟླ། འཇིག་རྟེན་གྱི་མགོན་པོ་ཕྱག་གཉིས་པ་ལ༴ ཕྱག་འཚལ་མེ་ཏོག་གཏོར་
05LI.P
ལ༑ དྲག་པོའི་ལས་ལ་དབང་བར་གསོལ་བ་གདབ། ༀ་མ་ཧཱ་ཀ་ལ་གུ་ཎ་ཧྲི་དཱ་ཧཱུཾ་ཕཊ། ཅེས་ལན་གསུམ་བཟླ། གནས་གསུམ་གྱི་མཁའ་འགྲོ་ལ༴ ཕྱག་འཚལ་མེ་ཏོག་གཏོར་ལ། མཆོག་
ཐུན་མོང་གི་དངོས་གྲུབ་ཐོབ་པར་གསོལ་བ་གདབ། ཨོཾ་ཌཱ་ཀི་ནི་ཡེ་ཧུཾ་ཧཱུྃ་ཕཊ། ཅེས་ལན་གསུམ་བཟླ། གནོད་སྦྱིན་གྱི་སྡེ་དཔོན་ཛམ་བྷ་ལྷ་ལ༴ ཕྱག་འཚལ་མེ་ཏོག་གཏོར་ལ། འགྲོ་བའི་དགོས་
ྋ འདོད་ཀྱི་གཏེར་ཁ་འབྱེད་པར་གསོལ་བ་གདབ། ཨོཾ་ཛམྦྷ་ལ་ཛ་ལནྡྲ་ཡེ་སྭཱ་ཧཱ། ཞེས་ལན་གསུམ་བཟླ། གཞན་ཡང་སྐྱེ་བ་སྤྲུལ་པར་ངོ་སྤྲོད། ངོ་སྤྲོད་རེ་རེ་ལ་ཡང་ཡི་དམ་གྱི་ལྷ་དང་ཞལ་དངོས་སུ་

མཇལ་བ་ང་རེ་འཚེངས་སྙམ་པའི་དགའ་བ་མཆོག་ཏུ་གྱུར་པ་བསྐྱེད་དོ། །གྲུབ་ཐོབ་བྱ་བ་ང་ལ་ཟེར་བ་ཡིན་སྙམ་པ་ལ་ལན་གསུམ་བསྐྱེད་དོ། །དེའི་རྗེས་ལ།བླ་མ་དཀྱིལ་འཁོར་གྱི་གཙོ་བོར་བསྐྱེད་
ལ་མོས་པ་བྱས་ཏེ་སྨོན་ལམ་གདབ་པ་ནི། བདག་གིས་དུས་གསུམ་དུ་བསགས་པའི་དགེ་བའི་རྩ་བ་ཅི་མཆིས་པ་དང་། དེ་རིང་ངོ་སྤྲོད་ཞུས་པ་དང་། ཚོགས་བསགས་པའི་དགེ་བའི་རྩ་བ་འདི་ལ་
བརྟེན་ནས་བླ་མ་འགྲུབ་པར་གྱུར་ཅིག དེ་འགྲུབ་ནས་ཕྲིན་ལས་བཞི་ལ་མངའ་བརྙེས་པར་གྱུར་ཅིག མངའ་བརྙེས་ནས་ཀྱང་སེམས་ཅན་གྱི་དོན་དཔག་ཏུ་མེད་པ་འགྲུབ་པར་གྱུར་ཅིག ཅེས་
བརྗོད༑ དེ་ཡི་རྗེས་ལ་བླ་མས་སློབ་མ་རྣམས་ལ། ཁྱེད་རྣམས་ཀྱིས་བླ་མའི་ཞལ་མཐོང་ངམ། ཡི་དམ་གྱི་ཞལ་མཐོང་ངམ། ཞེས་བརྗོད། སློབ་མ་རྣམས་ཀྱིས། མཐོང་ལགས་སོ། །བཀའ་དྲིན་ཤིན་ཏུ་
ཆེ༑ ཞེས་བརྗོད། འདི་ཡི་དུས་རང་དུ་དབང་པོ་རབ་ལ་སྣང་བ་སངས་རྒྱས་ཀྱི་ཞིང་ཁམས་སུ་མཐོང་བ་ཞིག་འོང༌། འབྲིང་ལ་བླ་མའི་མཛད་པ་སངས་རྒྱས་ཀྱི་ཕྲིན་ལས་དུ་གོ་བ་ཞིག་འོང༌། ཐ་མ་
ལ་ཡང་ཉམས་སུ་བུན་རྩེར་འགྲོ་བ་ཞིག་འོང༌། དེ་གསུམ་གང་ཡང་མ་བྱུང་ན་བྱིན་རླབས་མ་ཞུགས་པ་ཡིན་ནོ། །དེ་ནསཚོགས་ལ་རོལ། གཏོར་མ་གཏོང་། སློབ་མ་རྣམས་ལ་མེ་ཏོག་གཏོར་ལ། འདི་རྣམས་
58

།ཀྱིས་བླ་མ་འགྲུབ་པར་གྱུར་ཅིག ཅེས་སྨོན་ལམ་གདབ་པར་བྱའོ། །བླ་མའི་ངོ་སྤྲོད་དོ། །ཤུ་བྷཾ།། །།
60 (B)

60(B)
BlankPage AsPerOriginalDocument

གཅིག་༄༅། །བླ་མའི་སྒྲུབ་ཐབས་ཐུགས་རྗེ་ཉི་རྒྱས་བཞུགས་སོ།།
ཐབས་

།ཨོཾ་སྭསྟི། །བརྒྱུད་པ་ཡིད་བཞིན་ནོར་བུ་དང༌། །བླ་མ་ཡིད་བཞིན་ནོར་བུ་དང༌། །རང་སེམས་ནོར་བུ་རིན་ཆེན་ལ།
གུས་པས་ཕྱག་བྱས་འདི་ཉིད་བརྩམས། །མདོ་རྒྱུད་འཕགས་པའི་ཆོས་རྣམས་ལས། །བླ་མ་བསྔགས་པ་མཆོག་ཏུ་བསྟན། །བཤད་པར་ལུས་ནས་སྒྲུབ་
ཐབས་མེད། །སྒྲུབ་ཐབས་ཡོད་ཀྱང་གནད་མ་རྙེད། །དེ་ནས་བླ་མ་སྒྲུབ་པའི་ཐབས། །མདོ་རྒྱུད་སྦྲེལ་ནས་བཤད་པར་བྱ། །དེ་ལ་རྣམ་པ་གཉིས་ཡིན་
ཏེ༑ །ངོ་སྤྲོད་དང་ནི་སྒྲུབ་ཐབས་སོ། །ངོ་སྤྲོད་ལོགས་སུ་ཤེས་པར་བྱ། །གཉིས་པ་བླ་མའི་སྒྲུབ་ཐབས་ལ། །བཅུད་དང་ལྡན་པའི་བླ་མ་ཡིས།

བླམའི་
ལི ༄༅། །སྣོད་དང་ལྡན་པའི་སློབ་མ་ལ། །བདུད་རྩི་ལྟ་བུའི་སྒྲུབ་ཐབས་བསྟན། །བླ་མ་སྒྲུབ་པ་མཐར་སྐྱོལ་ན། །འགྲོ་དོན་མི་སྒྲུབ་
དོན་མ་མཆིས། །ཡི་དམ་བསྒྲབ་པའི་དོ་ཟླ་མིན།, །འོན་ཀྱང་བླ་མ་མཚན་ལྡན་དགོས། །ནོར་བུ་དབང་གི་རྒྱལ་པོ་ནི། ྋ།རྒྱལ་མཚན་རྩེར་བཏགས་
མཆོད་གྱུར་ན། །རིགས་དང་མཐུན་པའི་དགོས་འདོད་འབྱུང༌། །ནོར་བུ་མཆིང་བུ་མཆོད་གྱུར་ཀྱང༌། །དགོས་འདོད་འབྱུང་བར་མི་འགྱུར་རོ། །འོན་
ཀྱང་རང་སྣང་དག་གྱུར་ན། །རྒན་མོས་ཁྱི་རུས་མཆོད་བྱས་པས། །རྒན་མོ་མཁའ་ལ་འཕུར་ཏེ་གཤེགས། །དགེ་བའི་ལས་བྱས་ཆུད་མི་ཟ། ། བླ་མའི

མཚན་ཉིད་གང་ཞེ་ན། །ནམ་མཁའ་ལྟ་བུའི་རྟོགས་པ་ལ། །ཉི་ཟླ་ལྟ་བུའི་ཐུགས་རྗེ་ཤར། །སྤྲིན་ཕུང་ལྟ་བུའི་ཉམས་མྱོང་འཁྲིགས། །ཆར་རྒྱུན་ལྟ་བུའི་དགོས་འདོད་འབབ། །དེ་ལྟ་བུ་ལ་
གསོལ་བ་བཏབ། །དེ་བཞིན་མི་ལྡན་བླ་མ་དེ། །བསྒྲུབས་ཀྱང་འདོད་པའི་དོན་མི་འབྱུང༌། །བཞི་ལྡན་བླ་མ་ཆེན་པོ་ལ། །སྒྲུབ་ཐབས་ཞུ་བའི་སློབ་མ་ནི། རང་ལ་སྒྲོ་འདོགས་གཅོད་དང་
གཅིག །ངེས་ཤེས་གཏིང་ནས་སྐྱེས་དང་གཉིས། །སྒྲུབ་པ་མཐའ་རུ་སྐྱོལ་དང་གསུམ། །དམ་ཚིག་གཙང་མ་སྲུང་དང་བཞི། །དེ་བཞི་མི་ལྡན་སློབ་མ་ནི། །ཁམ་ཕོར་ཤིང་གི་སྣོད་དང་
འདྲ༑ །སེང་གེའི་འོ་མ་བྱུགས་མི་བྱ། །མཚན་ཉིད་ལྡན་པའི་སློབ་མ་ལ། །སྒྲུབ་ཐབས་བཤད་པའང་སྣ་གསུམ་སྟེ། །སྔོན་འགྲོ་དམ་ཚིག་བསྟན་པ་དང༌། །དངོས་གཞི་བླ་མ་སྒྲུབ་པ་དང༌། །
རྗེས་ལ་ཕྲིན་ལས་སྦྱར་བའོ། །དང་པོ་དམ་ཚིག་བསྟན་པ་ནི། །དེང་ནས་བཟུང་སྟེ་མ་ཤིའི་བར། །བླ་མ་སྒྲུབ་པའི་སྐྱེས་བུ་དེས། །སྐྱོ་དུབ་མེད་པའི་གོ་ཆ་ཡིས། །མཆོག་དང་ཐུན་མོང་གང་
འདོད་པའི། །དམ་བཅའ་ཆེན་པོ་བྱེད་ནས་ཀྱང༌། །རྒྱུན་དུ་དམ་ཚིག་གཙང་བ་དང༌། །རྒྱུན་དུ་ཚོགས་རྣམས་བསགས་པ་དང༌། རྒྱུན་དུ་གསོལ་བ་གདབ་པ་སྟེ། །བླ་མ་སྒྲུབ་པའི་དམ་ཚིག་

༄༅། ། ཡིན། །དམ་ཚིག་བསླབ་བྱ་རྣམས་གསུམ་ལ། །རྒྱུན་ཆད་མེད་པར་བསླབ་པར་བྱ། །དམ་ཉམས་ངལ་བ་དོན་མེད་དོ། །རྒྱུན་དུ་དམ་ཚིག་གཙང་བ་ཡིས། །སོ་
༴ སོར་ཐར་པའི་བསླབ་པ་ཡིས། །བཅས་པའི་ཁ་ན་མ་ཐོ་བ། །ཏིལ་འབྲུ་ཙམ་ལའང་འཛེམ་པར་བྱ། །མདོར་ན་གཞན་ལ་གནོད་འཚེ་ནི། །དགེ་སྦྱོང་ཉིད་དུ་མི་རུང་བས། །དེས་ན་རྣམ་པ་ཐམས་
ཅད་ཀྱིས། །གཞན་ལ་གནོད་འཚེར་འགྱུར་བ་སྤང་། །བྱང་ཆུབ་སེམས་དཔའི་བསླབ་པ་ལ། །རང་བཞིན་མི་དགེ་བཅུ་སྤོང་རྣམས། །མིག་གི་འབྲས་བུ་བཞིན་དུ་སྲུང་། །ནག་པོའི་ཆོས་བཞི་
སྤང་བ་དང༌། །དཀར་པོའི་ཆོས་བཞི་སྒྲུབ་ཅིང་སྤེལ། །སྡོམ་པ་ཉི་ཤུ་སོགས་བཞི་བསླབ། །སྔགས་ཀྱི་དམ་ཚིག་རྩ་ལྟུང་ནི། །བཅུ་བཞི་ཉེས་བྱས་བརྒྱད་རྣམས་སྤངས། །རྒྱུད་ལུང་བཞིན་དུ་
བཅུ་བཞི་བསྟེན། །ཐོས་བསམ་བྱས་ལ་ཚུལ་བཞིན་བསྲུང་། །ནང་དང་ནུབ་གཉིས་དམ་ཚིག་རྣམས། །ཕྱུག་པོ་ར་ལུག་སྡོ་བ་བཞིན། །དམ་ཚིག་སྡོམ་ལ་ངོ་བགྲང་བྱ། །སྐབས་སུ་གཞུང་དང་
ཞུ་ཏིག་གྱིས། །དམ་ཚིག་ཉེས་ལྟུང་ཕྲ་མོའང༌། །དངོས་གྲུབ་གེགས་ཡིན་བཤགས་སྡོམ་བྱ། །མི་གནོད་སྙམ་ཡང་ཡོན་ཏན་འགྲིབ། །དམ་ཚིག་ཉམས་པ་དག་བྱའི་ཕྱིར། །ཡི་གེ་བརྒྱ་པ་ཞག་
555

རེ་ལ།།བརྒྱ་རྩ་བརྒྱད་དུ་བགྲང་བར་བྱ། །ལས་ཀྱི་སྒྲིབ་པ་སྦྱོང་བའི་གཟུངས། །ཀཾ་ཀ་ནི་ལ་སོགས་པ་ཡང་། །ཚ་ཚ་གདབ་དང་ཉེའུ་འདོན་སོགས། །ཆོ་ག་ཞི་བའི་སྦྱིན་སྲེག་བྱ། །ཚོགས་
ཀྱི་འཁོར་ལོ་ཡོ་བྱད་དང་། །སྦྱར་ནས་ཇི་ལྟར་འགྲུབ་པར་བྱེད། །འབྱོར་པ་དག་དང་མི་ལྡན་པས། །ཏིང་ངེ་འཛིན་གྱི་དབང་བསྐུར་ནི། །རྟག་ཏུ་རང་ལ་རང་གིས་བསྐུར། །ཉམས་པ་ཐམས་
ཅད་དེ་ཡིས་འདགས། །ཅི་བསམ་ཐམས་ཅད་འགྲུབ་པར་ཤར། །བླ་མ་དང་ནི་མཆེད་ལྕམ་ལ། །ཚིག་ཟུར་ན་འང་འཕྲལ་ལ་བཤགས། །རྒྱུན་དུ་ཚོགས་གཉིས་བསགས་པ་ནི།’ །ཕྱག་རྟེན་
བསྙེན་བཀུར་བྱ་བའི་ལས། །བླ་མ་བཞུགས་ན་དངོས་ལ་བྱ། །དེ་མཉེས་བསོད་ནམས་མ་བསགས་ཅི། །རྒྱུན་དུ་བླ་མའི་མཎྜལ་བྱ། །འབྱོར་ན་གཞན་ལའང་བསོད་ནམས་བསག །མ་འབྱོར་
ཆུང་ན་ངན་ལོང་ལ། །ཅི་ཙམ་འགྲུབ་པའི་སྦྱིན་པ་གཏོང༌། རང་གི་རྒྱུད་ནི་ཡོངས་སུ་སྦྱངས། །རྒྱུན་དུ་གསོལ་བ་གདབ་པ་ནི། །བླ་མ་བཟང་དུ་ཡར་ལ་བསྟོད། །རང་རེ་ངན་དུ་མར་ལ་
སྨད༑ །མཐོ་དམན་བྱས་ལ་གསོལ་བ་བཏབ། །བླ་མས་ཅི་གསུངས་བདེན་པར་འཛིན། །རྣམ་ཐར་ཐམས་ཅད་ཡོན་ཏན་བསམ། །རང་གི་སྐྱོན་ལ་རྟག་ཏུ་བརྟག །བྱིན་རླབས་ཆུ་རྒྱུན་ཡས་༔

།མར་འབབས། །ང་རྒྱལ་དག་གི་སྒང་བུ་ལ། །ཡོན་ཏན་ཆུ་བོ་ཆགས་མི་འགྱུར། །བསླབ་བྱ་གསུམ་ལ་བསླབ་པ་ཡིས། །སྡིག་པ་དག་རྟགས་མང་པོ་དང་།
29 ཚོགས་རྫོགས་རྟགས་ནི་མང་པོ་དང༌། །བྱིན་རླབས་ཞུགས་རྟགས་མང་པོ་འོང༌། །ཉིན་པར་ཉམས་སུ་འུར་རྩེར་འགྲོ། །ཆོས་ལ་བྱན་པོ་ཚུད་པར་འགྱུར། །ངེས་ཤེས་འཕྲལ་ལ་ལྷང་རྩེར་
འཆར༑ །མཁའ་འགྲོ་ཆོས་སྐྱོང་སྤྲིན་བཞིན་འདུ། །རང་སེམས་སྤྲོས་བྲལ་རྟོགས་གྱུར་ན། །སངས་རྒྱས་ཡོན་ཏན་འུད་ཀྱིས་འོང་། །དངོས་གཞི་བླ་མ་བསྒྲུབ་པ་ལ། །དང་པོ་བླ་མ་ཤེས་པར་
བྱ༑ །བར་དུ་མོས་གུས་ཤེས་པར་བྱ། །མཐའ་མར་དངོས་གྲུབ་ཤེས་པར་བྱ། །དང་པོ་བླ་མར་ཤེས་པ་ནི། །ཆོས་སྐུ་ལོངས་སྐུ་སྤྲུལ་སྐུ་གསུམ། །ཆོས་སྐུ་ནམ་མཁའི་ཀློང་དཀྱིལ་ནས།
ལོངས་སྐུ་ཞི་ཁྲོ་ཅིར་ཡང་སྣང༌། །དེ་ལས་བྱང་ཆུབ་སྐྱེ་དང་བཟོ། །ཐོར་བུ་འཇིག་རྟེན་དག་ཏུ་སྤྲུལ། །མཛད་པ་མཐར་འདོན་སྤྲུལ་པ་ནི། །ཤཱཀ་ཐུབ་ལྟ་བུར་འབྱོན་པ་ཡིན། །སྐྱེ་བའི་སྤྲུལ་པ་
འཇིག་རྟེན་ན། །ལྷ་ཀླུ་མཐུ་བོ་ཆེ་ཅིར་ཡང༌། །བཟོ་ཡི་སྤྲུལ་པ་བི་ཤྭ་སྟེ། །ཐོར་བུ་རང་རང་སྣང་བ་ལ། །ཐ་མར་སྐུར་བསྟན་བླ་མ་སྟེ། །སོ་སོའི་ཡིད་བཞིན་དོན་མཛད་པ། །དེས་ན་སཾངས

རྒྱས་ཐམས་ཅད་ཀྱི། །ཐུགས་རྗེ་ཕྱོགས་གཅིག་འདྲིལ་ནས་ནི། །བླ་མར་སྤྲུལ་ཏེ་འགྲོ་དོན་མཛད། །བར་དུ་མོས་གུས་ཤེས་པ་ནི།།བླ་མ་སངས་རྒྱས་སུ་བསྒོམ་ནས། །ཐུགས་ཡིད་བསྲེས་
ནས་གསོལ་བ་གདབ། །སྐུ་གསུམ་བླ་མར་འཇུག་པ་སྟེ། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆིའོ། །བླ་མ་ལོངས་སྤྱོད་རྫོགས་
པའི་སྐུ་ལ་སྐྱབས་སུ་མཆིའོ།ྋ །བླ་མ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆིའོ། །བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །བླ་མའི་ངོ་བོ་ཆོས་སྐུ་ཡིན། །ཆོས་སྐུའི་ངང་ནས་སྨོན་
ལམ་གྱིས། །དབང་གིས་གཟུགས་སྐུ་གཉིས་སུ་བྱོན། །གཅིག་ཏུ་ངེས་པ་མ་ཡིན་ཏེ། །སེམས་ཀྱི་རྣམ་འཕྲུལ་ཡིན་པས་ན། །ཅིར་ཡང་བསྒྱུར་དུ་རུང་བ་ཡིན། །དེས་ན་བླ་མའི་སྒྲུབ་ཐབས་
འདི༑ །གང་ལྟར་སྒྲུབ་ཀྱང་འགྲུབ་པ་ཡིན། །མཐའ་མར་དངོས་གྲུབ་ཤེས་པ་ནི། །བླ་མ་རང་སེམས་དབྱེར་མི་ཕྱེད། །གཟུགས་སྐུར་འཛིན་པཾ་གཏོར་ནས་ཐལ། །མོས་གུས་བྱ་བའི་ཡུལ་མ
རྙེད༑ །གསོལ་བ་འདེབས་ན་ཇི་ལྟར་འདེབས། །ཞེས་པའི་དོན་ནི་ཇི་ལྟར་ལགས། །རྟོགས་པ་གདེང་ལྡན་རྣལ་འབྱོར་པས། །བླ་མ་རང་སེམས་འདྲེས་ཙ་ན། །གསོལ་བ་འདེབས་པའི་དུས་

།ཚོད་དུ། །ངོ་བོ་གཅིག་ལ་རྣམ་པ་གཉིས། །བླ་མ་སྤྲུལ་སྐུར་མཐོང་གྱུར་ནས། །སྤྲུལ་སྐུར་གསོལ་བ་བཏབ་གྱུར་ན། །བཟོ་དང་རྟེན་འབྲེལ་ལ་སོགས་པའི།
༴ སྤྲུལ་སྐུའི་ཡོན་ཏན་མཐའ་དག་འབྱུང༌། །བླ་མ་ལོངས་སྐུར་མཐོང་གྱུར་ནས། ལྀངས་སྐུའི་གསོལ་བ་བཏབ་གྱུར་ན། ྋ །ཕྲིན་ལས་བཞི་ལ་སོགས་པ་ཡི། །ལོངས་སྐུའི་ཡོན་ཏན་མཐའ་དག་
འབྱུང་༑ །བླ་མ་ཆོས་སྐུར་མཐོང་གྱུར་ནས། ཆོས་སྐུའི་གསོལ་བ་བཏབ་གྱུར་ན། །ཉམས་དང་རྟོགས་པ་ལ་སོགས་པ། །ཆོས་སྐུའི་ཡོན་ཏན་མཐའ་དག་འབྱུང༌། །རྗེས་ཀྱི་ལས་སྦྱོར་གཞན་
དུ་བཤད། །རྒྱུད་སྡེ་རྒྱ་མཚོ་ཆེན་པོ་ལས། །བླ་མའི་སྒྲུབ་ཐབས་རིན་ཆེན་རྡོ། །འོ་མའི་མར་བཞིན་གབ་ནས་གནས། །རྣལ་འབྱོར་ཤེས་རབ་མིག་གིས་མཐོང་། །མོས་གུས་བདུད་རྩིའི་འཁོར་
ལོར་བསྡུས། ྋ།རང་གི་བསྒྲུབས་ཤིང་གཞན་ལ་བསྟན། ྋ།མི་ཤེས་མུན་པའི་དམུས་ལོང་ཕྱེས། །དགོས་འདོད་རང་རང་ལག་ཏུ་གཏད། །མཐོང་ལམ་དགའ་བ་སྐྱེ་རུ་ཐངས། །ཞལ་གདམས་
སྙན་བརྒྱུད་བགྱིས་ལགས་ན། །བྱིན་རླབས་ཚན་ཁ་ཆེ་ལགས་ཏེ། །སློབ་མ་དམ་པས་བསྐུལ་བའི་ངོར། །བྱང་ཆུབ་སེམས་ཀྱིས་འཕངས་མེད་བརྩམས། །ཆོས་བདག་མཁའ་འགྲོ་མ་མཉེས་

ན༑ །བདེ་གསལ་ངང་དུ་བཟོད་པར་གསོལ། །འདི་བརྩམས་དགེ་བ་ཅི་མཆིས་པས། །ཀུན་གྱིས་བླ་མ་འགྲུབ་གྱུར་ཏེ། །ཕྲིན་ལས་བཞི་ལ་མངའ་མཉེས་ནས། །འགྲོ་ཀུན་ཐར་པར་འདྲོངས་
པརཤོག །སྒྲུབ་ཐབས་ཐམས་ཅད་ཀྱི་རྩ་བ་བླ་མའི་སྒྲུབ་ཐབས་ཐུགས་རྗེའི་ཉི་རྒྱས་ཞེས་བྱ་བ་ཆོས་ཀྱིས་རྗེས་མཛད་པ་ཕྱེད་དང་བཅས་པའི་ཀཱ་རི་ཀ་ལྔ་བཅུ་རྩ་གཉིས་པ་རྫོགས་སོ། །གཞུང་འདི་
སྔོན་ཆད་ཤིན་ཏུ་དཀྲུགས། །དེས་ན་གཉིས་སུ་གསིལ་ཏེ་གཞག །བདག་གིས་གཞན་ལ་ཕན་ཕྱིར་བསྒྲིགས། །ཐེ་ཚོམ་སྣང་ན་ཞུ་ཏིག་གྱིས། །སརྦ་མངྒ་ལམ།། །།

29
གཅིག་༄༅། །བླ་མ་སྒྲུབ་པའི་ཞལ་གདམས་ཀུན་གསལ་དྲི་མེད་ཅེས་བྱ་བ་ཆོས་རྗེ་འགྲོ་མགོན་གྱི་གསུང་དྲི་མ་མེད་པ་བཞུགས་སོ།།
ཞལ་
གདམས་

༄༅། །བླ་མ་དམ་པའི་ཞབས་ལ་གུས་པས་ཕྱག་ཚལ་ལོ། །ཕྲིན་ལས་བཞི་ལ་མངའ་བརྙེས་རིན་པོ་ཆེ། །སྙིགས་མའི་དུས་འདིར་
གདུལ་བྱ་གཟིགས་ནས་ནི། །རྡོ་རྗེ་འཆང་སྤྲུལ་གསང་སྔགས་ཐབས་ལ་མཁས། །མན་ངག་གསལ་བར་སྟོན་མཛད་རྗེ་ལ་གུས་པས་འདུད། །སྔོན་འགྲོ་
བསླབ་པ་རྣམ་གསུམ་འདི། །བླ་མ་སྒྲུབ་པའྀ་དམ་ཚིག་ཡིན། །རྨུས་ལོང་མིག་འབྱེད་ཐུར་མ་འདི། །མུན་པ་སེལ་བྱེད་སྒྲོན་མེ་ཡིན། །བླ་མ་སྐུ་གསུམ་
བདག་ཉིད་འདི། །ཡོན་ཏན་ཀུན་གྱི་མངའ་བདག་ཡིན། །མོས་གུས་སྲོག་གི་འཁོར་ལོ་འདི། །སྒོ་རྣམས་འབྱེད་པའི་ལྡེ་མིག་ཡིན། །གསོལ་འདེབས་

བ ༄༅། །ལ་སོགས་སྦྱོར་བ་འདི། །ཕྲིན་ལས་གང་འདོད་གནད་སྣན་ཡིན། །གསང་སྔགས་ཐབས་ཀྱི་རྒྱལ་པོ་ལ། །ཞི་དང་རྒྱས་
དང་དབང་དྲག་བཞི། །ཞི་བ་དག་གི་གནད་བསྟན་པ། །ཉོན་མོངས་ནད་དང་གདོན་ཞི་སོགས། །ཞིང་དངོས་བསམ་པའི་རྟེན་འབྲེལ་གྱིས། །འབྲས་
བུ་མྱུར་དུ་སྨིན་པ་ཡིན། །དང་པོ་ཉོན་མོངས་ཞི་བ་ལ། །ཞེ་སྡང་ཆུ་ལྟར་འབྲུབ་པ་ན། །པདྨ་འབྱུང་གནས་བླ་མར་བསྒོམ། །ཁམས་གསུམ་གནས་
པའི་སེམས་ཅན་ལ། །བྱམས་དང་སྙིང་རྗེ་བྱང་ཆུབ་སེམས། །སངས་རྒྱས་ཆེ་བའི་ཡོན་ཏན་འབུལ། །ཞེ་སྡང་ཞི་བར་གསོལ་བ་གདབ། །འདོད

ཆགས་མེ་ལྟར་འབར་བ་ལ། །བླ་མ་ཨིནྡྲ་བྷོ་ངྷི་བསྒོམ། །གཟུགས་སྡུག་པ་དང་སྒྲ་སྙན་པ། །སེམས་ཅན་འདོད་ཆགས་སྐྱེ་བའི་ཡུལ། །ཕུལ་ལ་གསོལ་བ་དྲག་པོ་བཏབ། །གཏི་མུག་མུན་
ལྟར་སྲོས་པ་ལ། །བླ་མ་ལྭ་ཝ་པ་རུ་བསྒོམ། །ཤེས་བྱ་ཕྲ་མོ་ཡན་ཆད་ནས། །སངས་རྒྱས་ཐམས་ཅད་མཁྱེན་པ་འབུལ། །གཏི་མུག་ཞི་བར་གསོལ་བ་གདབ། །དེ་ཡི་ཉོན་མོངས་ཚོགས་
རྣམས་ཞི། །ལས་ལས་བྱུང་བའི་རྐྱེན་རྣམས་ཀྱིས། །ལུས་ངག་ཡིད་གསུམ་དཀྲུག་པ་ཡིས། །ཚ་གྲང་གཉིས་དང་རླུང་ནད་འབྱུང་། །ཚད་ནད་དག་ལ་བླ་མ་ནི། །ཙན་དན་གོར་གྱི་སྡོང་པོར་
བསྒོམ༑ །ག་པུར་ལ་སོགས་བསིལ་བའི་སྨན། །མཎྜལ་སྔོན་དུ་འགྲོ་བ་ཡི། །ཚད་ནད་ཞི་བར་གསོལ་བ་གདབ། །གྲང་ནད་ཕོ་གཟེར་ལ་སོགས་པ། །ཆུ་ཤས་ཆེ་བའི་ནད་བྱུང་ན། །བླ་མ་
གོས་དཀར་དག་ཏུ་བསྒོམ། །ཚ་བ་གསུམ་གྱིས་སྣ་དྲང་བའི། །ལོ་ཀའི་ཁམས་ཀྱི་དྲོད་སྨན་འབུལ། །དེ་ནས་བླ་མའི་གསོལ་འདེབས་བྱ། །ཚ་གྲང་མ་ཡིན་རླུང་ནད་ལ། །བླ་མ་བཅུད་ཀྱི་རྣལ་
འབྱོར་བསྒོམ། །བདག་ཏུ་བཟུང་དང་མ་བཟུང་བའི། །ལོ་ཀའི་ཁམས་ཀྱི་བཅུད་སོགས་རྣམས། །བདུད་རྩི་རྒྱལ་པོ་བྱས་ལ་འབུལ། །དེ་ནས་གསོལ་བ་གདབ་པར་བྱ། །དབང་པོ་ལྔ་ལ་་

20 ༄༅། །སོགས་པ་ཡི། །དོན་སྙིང་ལྔ་ལ་ནད་བྱུང་ན། །མཁལ་མར་བླ་མ་རྣམ་སྣང་བསྒོམ། །གཟུགས་རྣམས་བཅུད་དང་དྲོད་སྨན་འབུལ། །གསོལ་བ་བཏབ་ལ་སྟོང་པར་
{pag
༴ བསྒོམ༑ །མཆིན་པར་བཅོམ་ལྡན་རྡོར་སེམས་བསྒོམ། །སྒྲ་རྣམས་བསིལ་སྨན་ཚོགས་སུ་འབུལ། །གསོལ་བ་འདེབས་པ་གོང་དང་འདྲ། །སྙིང་ཁར་བཅོམ་ལྡན་རིན་འབྱུང་བསྒོམ། །དྲི་
རྣམས་བསིལ་དྲོད་རིགས་རྟག་འབུལ། །གསོལ་བ་འདེབས་པ་གོང་དང་འདྲ། །མཚེར་པར་བཅོམ་ལྡན་སྣང་མཐའ་བསྒོམ། །རོ་རྣམས་བསིལ་དྲོད་རིགས་རྟག་འབུལ། །གསོལ་བ་འདེབས་
པ་གོང་དང་འདྲ། །ཡང་དག་རྒྱུ་བའི་རླུང་ལོག་ན། །རེག་བྱ་དོར་བའི་ནད་རྣམས་ལ། །བླ་མ་དོན་ཡོད་རྡོ་རྗེར་བསྒོམ། །འཇམ་དང་རྩུབ་དང་རེག་བྱའི་ཚོགས། །ཇི་སྙེད་བདེ་བར་ཕུལ་བྱས་
ལ༑ །བླ་མའི་གསོལ་འདེབས་རྟག་ཏུ་བྱ། །མིག་སྐྱོན་དག་ནི་བྱུང་བ་ན། །སྨན་ལ་སོགས་པའི་རིགས་ལ་བསྒོམ། །རྩི་བཅུད་མེ་ཏོག་བདུད་རྩིའི་བཅུད། །ལོ་ཀ་དབང་གི་སྨན་རྣམས་ནི། །
(V)བདུད་རྩིའི་རྒྱ་མཚོར་བསྒོམ་ལ་འབུལ། །དེ་ནས་གསོལ་བ་དྲག་ཏུ་གདབ། །ལྷ་མོ་དེ་དག་ཞུ་བར་བསྒོམ། །མིག་ནི་སྟོང་པར་བསམ་ནས་ནི། །རླུང་ལས་སྦྱར་ལ་ཤེས་པར་བྱ། །སྣ་དང་ལྕེ་G/

དང་དབང་པོ་རྣམས། །གང་ལ་སྐྱོན་བྱུང་དེ་ལྟར་བསྒོམ། །གཟུགས་སྒྲ་དྲི་རོ་རེག་བྱ་སོགས། །རིགས་ཀྱི་བྱེ་བྲག་ཤེས་པར་བྱ། །གདོན་རྣམས་ཞི་བའི་མན་ངག་ལ། །དང་པོ་ནད་ཀྱི་ངོས་
བཟུང་ལ། །ནད་གདོན་རྟེན་འབྲེལ་ལམ་ཁྱེར་འདི། །དེ་ཉིད་གནད་དུ་བསྣུན་པ་ཡིས། །ཕོ་གདོན་བཅོམ་ལྡན་རྟ་མགྲིན་བསྒོམ། །ཁྲོ་བོའི་ཚོགས་ལ་མཆོད་པ་འབུལ། །ས་སྡེ་བཙུགས་ལ་
གསོལ་བ་གདབ། །མོ་གདོན་བཅོམ་ལྡན་ཕག་མོར་བསྒོམ། །ཁྲོ་མོའི་ཚོགས་ལ་མཆོད་པ་འབུལ། །ས་སྡེ་བཙུགས་ལ་གསོལ་བ་གདབ། །འོག་གདོན་བཅོམ་ལྡན་གཏུམ་པོ་བསྒོམ། །ཁྱུང་
གི་ཚོགས་ལ་མཆོད་པ་འབུལ། །གདོན་རྣམས་ཞི་བར་གསོལ་བ་གདབ། །རྒྱས་པ་ལ་ནི་དོན་གསུམ་སྟེ། །ཚེ་དང་དབང་ཐང་ལོངས་སྤྱོད་འཁོར། །ཚེ་ནི་རྒྱས་པར་འདོད་པ་ན། །འོད་གསལ་
ལྷ་རུ་བླ་མ་བསྒོམ། འཆི་བ་མེད་པ་བདུད་རྩི་ཡིས། ལོ་ཀའི་ཁམས་ཀུན་བཀང་ལ་འབུལ། །གསོལ་བ་དྲག་པོ་གདབ་པར་བྱ། །ལོངས་སྤྱོད་རྒྱས་པར་འདོད་པ་ན། །བླ་མ་ནམ་མཁའི་མཛོད་
་བསྒོམ། །གསེར་དངུལ་ལ་སོགས་རིན་པོ་ཆེ། །འབྲུ་དང་ལོངས་སྤྱོད་དཔག་མེད་འབུལ། །དེ་ནས་གསོལ་བ་གདབ་པར་བྱ། །འཁོར་ནི་རྒྱས་པར་འདོད་པ་ན། །འཁོར་ལོས་སྒྱུར་རྒྱལ་

2n ། བླ་མར་བསྒོམ། །སེམས་ཅན་རྣམས་དང་རང་གི་ལུས། །ཞིང་གི་རྡུལ་སྙེད་སྤྲུལ་ལ་འབུལ། །དེ་ལྟར་བསྒོམ་ལ་གསོལ་བ་གདབ། །དེ་རྣམས་རྒྱས་ནས་དབང་ཇཱ༄༅།32
༴ ཐང་དབུལ། །དེ་ཡི་སངས་རྒྱས་ཕྲིན་ལས་འཆར། ཕྱི་ནང་སྣོད་བཅུད་དབང་སྡད་ལ། །མ་ཧཱ་དེ་ཝ་བླ་མར་བསྒོམ། །སྣོད་ཀྱི་ལོ་ཀ་ཕུལ་ལ་ནི། །གསོལ་འདེབས་དམིགས་པ་བསྒོམ་པར་
བྱ༑ །བཟང་དང་ངན་ལ་སོགས་པ་ཡི། །སེམས་ཅན་རྣམས་ཀྱི་རྟོག་པ་དང་། །འཇིག་རྟེན་ཁམས་ན་གནས་པ་ཡི། །འདོད་ཆགས་སྐྱེས་པའི་ཡུལ་རྣམས་ཕུལ། །ས་སྡེ་བཙུགས་ལ་གསོལ་བ་
གདབ༑ །དྲག་པོ་འདི་ལ་རྣམ་གཉིས་ཏེ། །མི་དང་གདོན་དུ་ཤེས་པར་བྱ། །སངས་རྒྱས་བསྟན་པ་རིན་ཆེན་ལ། །མི་གནས་བཤིག་པའི་དམ་ཉམས་རྣམས། །ཚར་བཅད་རྗེས་ལ་མན་ངག་
གི །དཔག་ཚད་རྒྱང་གྲགས་ཙམ་དུ་བསྐྲད། །བླ་མ་དམག་དཔོན་ཆེན་པོར་སྒོམ། །ལོ་ཀ་ཁམས་ལ་གནས་པ་ཡི། །དཔའ་དང་སྟོབས་དང་གྱད་དང་མཚོན། །དྲག་པོའི་ཕྲིན་ལས་མ་ལུས་
པ༑ །བློ་ཡིས་བླངས་ལ་མཆོད་པར་འབུལ། །ས་སྡེ་བཙུགས་ལ་གསོལ་བ་གདབ། །དགྲ་ཐུལ་དབང་དུ་འདུས་པར་བསམ། །ཕྲིན་ལས་བཞི་ཡི་ལས་སྦྱོར་རྣམས། །དེ་ཡིས་མཚན་མ་

ཕྱོགས་མེད་དུ། །མ་ལུས་ཐམས་ཅད་ཤེས་པར་བྱ། །ནད་པ་རྣམས་ལ་ཕན་བཏགས་ཕྱིར། །བུམ་པའི་ནང་དུ་ཆུ་གཙང་བླགས། །པཾ་ལས་པདྨའི་སྟེང་དུ་ནི། །བླ་མ་བསྒོམ་ལ་གསོལ་བ་
གདབ༑ །གཟུངས་ཐག་བཟུང་ལ་དམིགས་པ་བསྒོམ། །སྔགས་མདུད་བྱེད་པར་འདོད་པ་ཡིས། །སྐུ་གསུང་ཐུགས་ཀྱི་སྙིང་པོར་བཟླས། །མདུད་པ་དག་ནི་གསུམ་དུ་བྱ། །བྱིན་རླབས་བྱེད་
པར་འདོད་པ་ཡིས། །ལག་པའི་མཐིལ་དུ་ཧཱུཾ་བསྒོམ་ལ། །སྐུ་གསུང་ཐུགས་ཀྱི་བྱིན་རླབས་རྣམས། །ཧཱུཾ་ལ་འདུས་པར་བསམ་པ་ནི། །གང་ཡང་རུང་བའི་སྤྱི་བོར་བསྟིམ། །ནད་དང་གདོན་
ལ་སོགས་པ་རྣམས། །ཕྱགས་ལ་གཞན་དུ་གཏོར་བར་བསམ། །བཅུད་ལྡན་བླ་མ་རིན་ཆེན་གྱིས། །སྣོད་ལྡན་སློབ་མ་དམ་པ་ལ། །བདུད་རྩི་ལྟ་བུའི་གདམས་ངག་བསྟན། །ཉམས་ལེན་
བརྣག་པ་འཆའ་ནུས་ན། །མཚན་ལྡན་བླ་མ་རིན་ཆེན་འདི། །དངོས་གྲུབ་ཀུན་གྱི་གཏེར་ཡིན་པས། །སྙིང་གི་དཀྱིལ་དུ་གནས་བཅས་ལ། །རྟག་ཏུ་ས་སྡེ་འཛུགས་ནུས་ཤིང༌། །ལོག་ལྟའི་
(q
བསམ་པ་སྐད་ཅིག་གིས། །བར་དུ་ཆོད་པར་མ་གྱུར་ན། །རྩ་བའི་བླ་མ་དབང་དུ་འདུ། །དེ་ཡིས་བཀའ་བརྒྱུད་བླ་མ་མཉེས། །དེ་ཡིས་མ་དང་མཁའ་འགྲོ་འདུ། །དེ་ཡིས་ཕྲིན་ལས་ཐམས་)
8/

| ༄༅། །ཅད་འགྲུབ། །ཅིར་སྣང་བླ་མའི་དཀྱིལ་འཁོར་འདིར། །རྒྱ་རས་སྐོར་འབྱེད་ཇི་བཞིན་དུ། །གཅིག་ལ་རྒྱབ་པས་ཀུན་ལ་ཕོག །མོས་གུས་གནད་ཀྱི་འཁོར་ལོ་
༴ འདིས༑།ཐམས་ཅད་གནད་དུ་བསྣན་ཤེས་ན། །ཡོན་ཏན་ཕྲིན་ལས་ཚོགས་ཆེན་ལས། །དགོས་འདོད་ཆར་བཞིན་འབབ་གྱུར་ནས། །ཡི་དམ་གང་ཡང་རུང་བ་ཡིས། །ཞི་རྒྱས་དབང་དྲག་ལ
སོགས་པ། །ལས་སྦྱོར་སྔོན་དུ་བརྩམས་ན་འགྲུབ། །རྒྱུད་སྡེ་འོ་མའི་རྒྱ་མཚོ་ནས། །གདམས་ངག་ཀུན་གྱི་སྙིང་ཕྱུང་བའི། །མན་ངག་ནོར་བུ་རིན་ཆེན་འདི། །རུས་ལ་གོས་ཀྱི་མཚན་
བཏགས་པའི། །སྤྲང་པོ་རྒྱ་རས་ཞལ་གདམས་ཡིན། །ཚེ་འདི་རྒྱབ་ཏུ་སྐྱར་ནུས་ཤིང༌། །གྲོས་ཕུག་རྗེ་ལ་གཏོད་པ་ཡི། །སྐྱེ་ཤི་གཉིས་ལ་ཁ་འབྲོས་བྱེད། །ངེས་ཤེས་སྐྱེ་དང་སྒྲོ་འདོགས་
ཆོད༑ །དམ་ཚིག་གཙང་ཞིང་བསྒྲུབ་ལ་བརྩོན། །ལས་ཅན་སྣོད་ལྡན་མ་ལྀགས་པ། །བསྟན་པའི་སྒོར་ཞུགས་མང་ལགས་ཀྱང་། །ཚེ་འདིའི་མདུན་མ་འབའ་ཞིག་ལ། །བརྣག་པ་འཆའ་བའི་
(V)
གང་ཟག་ལ། །ནམ་ཡང་བསྟན་པར་མི་བྱའོ། །རྟག་ཏུ་སངས་རྒྱས་འདུ་ཤེས་ཀྱིས། །ཅིར་སྣང་བླ་མར་ཤེས་གྱུར་ན། །བྱིན་རླབས་བདུད་རྩིའི་ཆུ་རྒྱུན་གྱིས། །འགྲོ་ཀུན་ཅི་བསམ་འགྲུབ་པར་ty¢

ཤོག །ཅིར་སྣང་སངས་རྒྱས་ཀྱི་ཞིང་ཁམས་སུ་རྟོགས་ཤིང༌། ཅི་མཛད་སངས་རྒྱས་ཀྱི་ཕྲིན་ལས་སུ་གོ་བ་ལ་བརྟེན་ནས་གང་ལ་གང་འདུལ་གནད་དུ་བསྣུན་པའི་མེ་ལོང་ཀུན་གསལ་དྲི་མེད་དང་
མཚུངས་པ་རྫོགས་སོ།། །།

༄༅། །བླ་མ་སྒྲུབ་པའི་ཞལ་གདམས་གེགས་སེལ་བོགས་འདོན་བཞུགས་སོ།།

༄༅། །རྗེ་འབྲུག་པའི་ཞབས་ལ་ཕྱག་འཚལ་ལོ། །སྤྱི་དོན་གསུམ་པ་རྗེས་ལ་གསུམ་གེགས་སེལ་བོགས་འདོན་འབྲས་བུ་གསུམ་གྱི་
འཆར་ཚུལ་ལོ། །དང་པོ་གེགས་བསལ་བ་ནི། རྗེ་འགྲོ་བའི་མགོན་པོའི་ཞལ་ནས། དམིགས་པ་རྣམས་ཀྱི་ཆོས་གཅིག་པོ། །བླ་མ་ཡིན་ནོ་རྣལ་འབྱོར་
པ༑ །ཞེས་གསུངས་ལ། དམིགས་པ་བླ་མས་མཛད་པ་ཡིན་གསུངས། དེ་ཡང་སྙིང་མི་དགའ་བའམ།ཚིག་པ་ཟ་བའམ། ཡིད་འཕྱོ་བ་སོགས་བྱུང་
ན༑ རྩ་བའི་བླ་མ་རང་གི་སྙིང་གའི་དཀྱིལ་དུ་ཟླ་བའི་གདན་ལ་བཞུགས་པར་བསམ་ལ། བླ་མའི་སྐུ་དེ་ལས་བདུད་རྩི་བབས་པས་བྱང་ཁོག་ཁེངས་པར་

༄༅། །བསམ་སྟེ་རིག་པ་བླ་མ་ལ་གཏད་ནས་གསོལ་བ་དྲག་པོ་བཏབ་པས་ཞི་ནས་འགྲོ་གསུངས། འཇིགས་པའམ། ཉམ་ང་
བའམ་ལྷ་འདྲེའི་བར་ཆད་ཆོ་འཕྲུལ་ལ་སོགས་བྱུང་ན། རང་གི་སྤྱི་བོར་པདྨ་ཉི་མའི་གདན་སྟེང་དུ་རོའི་གདན་དེའི་སྟེང་དུ་བླ་མ་ཁྲོ་རྒྱལ་ཁྲོས་པའི་ཆ་ལུགས་
སྐ་མདོག་མཐིང་ནག་མཆེ་བ་གཙིགས་པ། སྤྱན་ཁྲོ་བ། སྐུ་ལ་མེ་ལྕེ་རབ་ཏུ་འབར་བ། འོད་ཟེར་མེ་སྟག་རིས་སུ་འཕྲོ་བ། ཞལ་ནས་ཧཱུྃ་དང་ཕཊ་ཀྱི་སྒྲ་
སྒྲོགས་པ། འཇིགས་ཤིང་སྣང་བ་ཐམས་ཅད་ཟིལ་གྱིས་གནོན་པ་གཅིག་ཏུ་བསྒོམ་ལ་གསོལ་བ་དྲག་ཏུ་བཏབ། གདོན་ལ་བྱམས་པ་བསྒོམ། དེས་སེལ་

བ་ཐེ་ཚོམ་མེད་པ་ཡིན་གསུངས། མཐོང་སྣང་མི་འདྲ་བ་བྱུང་ན། །ལུས་ཞིང་གི་རྡུལ་སྙེད་དུ་སྤྲལ་ལ། ལུས་རེ་རེའི་སྤྱི་བོར་བླ་མ་རེ་རེ་བསམ་ལ་གསོལ་བ་གདབ། དེས་རིགས་འགྲེའོ།
ཐམས་ཅད་གསོལ་འདེབས་ཀྱི་སྒྲ་སྐད་དུ་འུར་དིར་སོང་བར་བསམ། དེས་ཉམས་ཁྱད་པར་ཅན་རྒྱུད་ལ་སྐྱེའོ། །སེམས་འཕྲོ་ཞིང་རིག་པ་རྣལ་དུ་མ་དང་ན། བླ་མའི་ཞབས་ཀྱི་པདྨོ་ལ་སེམས་
གཏད་ཅིང༌། གསོལ་བ་བཏབ་པས་རིག་པ་གནས་པར་འབྱུང་། རིག་པ་རྒོད་པ་འུར་བ་ལ་སོགས་པ་བྱུང་ན་ནི། བླ་མའི་ཞབས་གསེར་གྱི་འཁོར་ལོ་ལྟ་བུ་ལ་སེམས་གཏད། བྱིང་བ་རྨུགས་
པའི་དུས་སུ་བླ་མའི་ཐུགས་པདྨ་འདབ་བརྒྱད་ཁ་བྱེ་བ་ལྟ་བུ་ལ་སེམས་གཏད། དམིགས་པ་མི་གསལ་ན་བླ་མའི་མགྲིན་པའི་ཨེ་དམར་པོ་པད་འདབ་ལྟ་བུ་ལ་སེམས་གཏད། དམིགས་པ་ཁ་
འབྱམས་ན་བླ་མའི་དཔྲལ་བ་ཟླ་བ་ཚེས་པ་ལྟ་བུ་ལ་སེམས་གཏད། སེམས་སྡུག་བསྔལ་དུ་སོང་ན། བླ་མའི་ལྗགས་དར་དམར་བརྐྱང་བ་ལྟ་བུ་ལ་སེམས་གཏད། ལྷ་འདྲེ་དྲག་པོ་མ་རུངས་པ་ཡོད་
ཟེར་བའི་སར་སྡོད་དགོས་པ་བྱུང་ན། རྗེ་བཙུན་རང་གི་གཙུག་ཏུ་བསྒོམ། དེའི་ཐུགས་ཀར་བླ་མ་བསྒོམ། སྲེད་པ་ལྷག་པར་ཆེ་ཞིང་བསྒོམ། འདོད་ཡོན་ལ་བློ་སོང་ན་སྣང་བ་ཐམས་ཅད་བླ་མར་༴

ཥྚཱ |༄༅། །བསྒོམ། ནད་པའམ་འགྲོ་བ་གཞན་ལ་བྱིན་རླབས་བྱེད་ན། རང་ཡི་དམ་གྱི་ལྷར་བསྒོམ། དེའི་ཐུགས་ཀར་བླ་མ་བསྒོམ་ནུས་པ་བྱུང་ན་རློམ་སེམས་མི་བྱེད་པའོ།
a རྗེ་ཡི་བཀའ་དྲིན་དུ་བསམ། རང་ལ་ན་ཚ་བྱུང་ན། གང་ན་སར་བླ་མ་བསྒོམ། བློ་སྣ་བླ་མ་ལ་ལིངས་ཀྱིས་སྐྱུར་ལ་སེམས་ཁྲིག་མེད་པར་བྱ། གལ་ཏེ་སྐྱེས་བུ་ལ་ལ་བླ་མ་མཐོང་ནས་སྙིང་མི་
དགའ་བ་བྱུང་ན། བླ་མ་དེ་ཁྲོ་བོའི་སྐུར་དམིགས་ལ། ཕྱི་ནང་གསང་བའི་པཱུ་ཙ་འབུལ། མཎྜལ་དང་ཡན་ལག་བདུན་པ་གང་ཡང་འབུལ། ཡང་བླ་མ་ལ་མ་གུས་སྤྱོད་པ་བག་རེ་བྱུང་ན་ནང་
08LI.P
གཟུང་བ་ལ་བདུད་ཞུགས་པ་ཡིན་པས། ཕྱག་དང་བསྐོར་བ་མཎྜལ་ལ་སོགས་པར་འབད་ནས། སོར་ཆུད་པའི་ཐབས་ལ་འབད་དོ། །ཡང་བླ་མའི་སྤྱོད་ལམ་རྣམ་པར་ཐར་པ་ལ་བསམ་ནས་མ་
གུས་པ་སྐྱེས་ན། ཟླ་བ་ཡར་ངོ་ལ་ཁྲུས་དག་པར་བྱས་ཏེ། བསྟོད་ཅིང་གསོལ་བ་གདབ། ཡི་གེ་བརྒྱ་པ་བཟླས། ཡང་ཡུན་དུ་སྔགས་ཀྱི་བཟླས་པ་བྱས་ཀྱང་ནུས་པ་མ་བྱུང་ན། བླ་མ་མགྲིན་
པར་བསྒོམ་ལ་བླ་མའི་ལྗགས་ཀྱི་ཨཱ་ལི་ཀཱ་ལི་ལས་འོད་ཟེར་འཕྲོས་པས། བདག་གི་ལྕེ་ལ་ཐིམ་པར་བསམ་ཞིང་། གཞན་གྱི་རྦོད་གཏོང་བྱོལ་ཁ་བྱུང་ན་བླ་མ་སྤྱིར་བོར་བསྒོམ། བསྒྲལ་བའི་བྱེ་

བྲག་བསམ་གྱིས་མི་ཁྱབ་པ་ཡིད་ཀྱིས་སྤྲལ། དེས་བཟློག་གོ །གཞན་ཡང་འབྱུང་བ་འཁྲུག་པ་དང༌། ནང་ཉམས་ཀྱི་མཐོ་དམན་ཅི་བྱུང་ཡང༌། བླ་མ་དེ་ཉིད་སྙིང་གི་དཀྱིལ་ལམ་སྤྱི་བོའི་གཙུག་
ཏུ་བསྒོམ་ཞིང་མོས་གུས་བརྟན་པོས་གསོལ་བ་གདབ། གཞན་ཡང་སྤངས་སེམས་ཆུང་ན། བླ་མ་ཤཱཀྱ་ཐུབ་པར་བསྒོམ། བློ་རྨོངས་ན་འཇམ་དཔལ་དུ་བསྒོམ། གདོན་གྱིས་ཉེན་ན་བླ་མ་ཕྱག་
ན་རྡོ་རྗེར་བསྒོམ། དེ་ལྟར་མོས་གུས་ཅན་གྱི་བྱ་བ་ཐམས་ཅད་བླ་མས་བྱེད་པས་གསོལ་བ་འདེབས་པ་ལ་བརྩོན་པའོ། །གཉིས་པ་བོགས་འདོན་བསྟན་པ་ནི། བོགས་འདོན་རྣམས་ཀྱི་ཆོས་གཅིག་
པོ༑ །བླ་མ་ཡིན་ནོ་རྣལ་འབྱོར་པ། །ཞེས་གསུངས་པས། བོགས་འདོན་ཐམས་ཅད་མོས་གུས་ཀྱིས་འདོན་གསུངས། དེ་ཡང་དུས་ཐམས་ཅད་དུ་བླ་མ་ལ་སངས་རྒྱས་ཀྱི་འདུ་ཤེས་དང་མ་བྲལ་
བར་བྱེད་དགོས། བླ་མ་སྐུ་གསུམ་གྱི་འདུ་ཤེས་དང་མ་བྲལ་ན་གནས་སྐབས་དང་མཐར་ཐུག་ཐམས་ཅད་དུ་བསམ་པ་རྫོགས་པར་འགྱུར་རོ། དུས་ཐམས་ཅད་དུ་བླ་མ་དྲན་པ་དང་མ་བྲལ་བར་བྱས་
ན༑ ཇི་ལྟར་བསྒྲུབ་པའི་འབྲས་བུ་ཐོགས་པ་མེད་པར་འབྱུང་ངོ་། །བྱ་བ་གང་དང་གང་ལ་འཇུག་ཀྱང་། བླ་མ་སྤྱི་བོར་བསྒོམ་པས་གཟུགས་ཅན་མ་ཡིན་པ་ལ་དབང་བསྒྱུར་ཞིང་འདུལ་བར་འགྱུར་

།རོ། །ཡི་དམ་གང་བསྒོམ་པའི་སྤྱི་བོར་བླ་མ་བསྒོམས་པས་དངོས་གྲུབ་མྱུར་དུ་ཐོབ་བོ། །གཞན་ཡང་ཉན་པའི་ཚེ་ན་བླ་མ་འཇམ་དཔལ་རྣོན་པོར་བསྒོམ།སེམས་
27 པའི་ཚེ་ན་མི་བསྐྱོད་པ་བསྒོམ། སྒོམ་པའི་ཚེ་ན་རྣམ་པར་སྣང་མཛད་བསྒོམ། ལུས་ཀྱི་དགེ་སྦྱོར་བྱེད་པའི་དུས་སུ་བླ་མ་ཁྲོ་བོ་སྔོན་པོར་བསྒོམ། ངག་གི་དགེ་སྦྱོར་བྱེད་པའི་དུས་སུ་ངག་གི་དབང་
ཕྱུག་ཏུ་བསྒོམ། ཚོགས་ཀྱི་འཁོར་ལོའི་དུས་སུ་དཔལ་ཧེ་རུ་ཀར་བསྒོམ། དབང་བསྐྱར་བའི་དུས་སུ་ལྷ་མོ་དགྱེས་དགྱེས་དམར་མོ་བསྒོམ། ཚེའི་དངོས་གྲུབ་ཞུ་ན་ཚེ་དཔག་མེད་དུ་
བསྒོམ༑ ནོར་གྱི་དངོས་གྲུབ་ཞུ་བའི་ཚེ་ན་རིན་ཆེན་འབྱུང་ལྡན་དུ་བསྒོམ། མི་ལ་བྱིན་རླབས་བྱེད་པའི་དུས་སུ་རྟ་མགྲིན་མེ་རི་ཁྲོས་པར་བསྒོམ། ཕྱག་དང་མཆོད་པའི་དུས་སུ་མདུན་གྱི་ནམ་
མཁར་བཞུགས་པར་བསྒོམ། གསོལ་བ་འདེབས་པའི་དུས་སུ་སྤྱི་བོའི་གཙུག་ཏུ་བསྒོམ། ཟས་ཀྱི་དུས་སུ་མགྲིན་པ་རུ། ཉལ་བའི་དུས་སུ་སྨིན་མཚམས་སུ། ཆོས་བསྒོམ་པའི་ཚེ་སྙིང་གི་པདྨ་
འདབ་མ་ལ། ན་ན་གང་ན་སར། སྤྱོད་པ་སྐྱོང་བའི་དུས་སུ་སྨྱོན་པ་མཚན་ཆས་བརྒྱན་པར་བསམ། མཚམས་སྒྲུབ་ལ་འཇུག་པའི་དུས་སུ་བླ་མ་སེང་གེའི་ཉལ་སྟབས་སུ་གཟིམས་པར་

བསྒོམ༑ གཞན་ཡང་དོན་ལ་མཁས་པའི་བླ་མ་སྙིང་གི་དཀྱིལ་དུ་བསྒོམ། རྟགས་ལ་མཁས་པའི་བླ་མ་ལག་པའི་མཐིལ་དུ་བསྒོམ། ཚིག་ལ་མཁས་པའི་བླ་མ་སྤྱི་བོའི་གཙུག་ཏུ་བསྒོམ།
རྣམས་སོ་སོའི་བསྒོམ་ལུགས་རེ་ལ་བྱེད་ལས་ཀྱི་ཡོན་ཏན་ཐམས་ཅད་སོ་སོ་ནས་མྱུར་དུ་འབྱུང་ངོ༌། །བརྒྱུད་པའི་བླ་མ་ཐམས་ཅད་བསྟིམ། ལུས་དང་ལོངས་སྤྱོད་མཆོད་པ་འབུལ།ཕྱི་ནང་གསང་
བའི་མཆོད་པ་འབུལ། གསོལ་བ་དྲག་པོ་རྒྱང་འབོད་དུ་བཏབ་པས་བོགས་འབྱུང་བར་གདོན་མི་ཟའོ། །རྨི་ལམ་འཛིན་ན་ཡང་སེང་གེའི་ཉལ་སྟབས་སུ་བྱ། བླ་མ་སྙིང་གར་སྒོམ་པའི་ཐིག་ལེ་
དཀར་པོ་སྲན་མ་ཙམ་གཅིག་བསམ། དེ་ནས་འདུན་པ་དྲག་པོའི་འདུན་པ་བཏང་བས་ཟིན་ནོ། །མདོར་ན་དུས་དང་རྣམ་པ་ཐམས་ཅད་དུ་བླ་མ་དམ་པ་དྲན་ཞིང་མི་འབྲལ་བར་བསྒོམ། སེམས་ཅན་
ལ་ཡང་བྱམས་པ་སྙིང་རྗེ་ཚད་མེད་པར་བསྒོམ། ཕྱག་རྒྱ་ཆེན་པོའི་སྨོན་ལམ་བཏབ། མཚམས་དང་རི་ཁྲོད་འགྲིམ་ཞིང་གསོལ་བ་བཏབ་པས་རྣལ་འབྱོར་གྱི་དབང་ཕྱུག་ཆེན་པོར་འགྱུར་རོ། །བླ་
མ་སྐུ་གསུམ་སྒྲུབ་པ་ཡི། །གེགས་སེལ་བོགས་འདོན་འདི་བཀོད་པས། །མཁའ་འགྲོ་ཆོས་སྐྱོང་མ་མཉེས་ན། །བདེ་གསལ་ངང་དུ་བཟོད་པར་གསོལ། །སྠཿ། རྒྱ་རྒྱ་རྒྱ། བཀའ་རྒྱ་ལ་

། །འཛེམ་པར་ཞུ། འགྲོ་བའི་དཔལ་མགོན་རིན་པོ་ཆེས་ཁོ་བོ་མིན་པ་ཉམས་སུ་མི་ལེན་པ་ལ་མི་སྦྱིན་གསུངས་ནས་གནང་ངོ་། །འདི་ཡང་ལས་ཚོགས་ཀྱི་ཞལ་གདམས༄༅།
ཡིན་ནོ། །ཆོས་རྗེ་འགྲོ་མགོན་གྱི་ཞལ་གདམས་སོ།། །།
90(B)

90(B)
BlankPage AsPerOriginalDocument

གྲྭ |༄༅། །བླ་མ་ཕྱི་སྒྲུབ་ཀྱི་གཞུང་བཞུགས་སོ།། །རྒྱ་གར་སྐད་དུ། གུ་རུ་ས་དྷ་ན་པཉྩི་མ་ན། བོད་སྐད་དུ། བླ་མ་ཕྱི་སྒྲུབ་ཞེས་བྱ་བ། རྡོ་རྗེ་འཛིན་ལ་ཕྱག་འཚལ་ལོ། །རྡོ་
༄” རྗེ་འཆང་ཆེན་ཚེ་འདིར་ཐོབ་འདོད་པས། །ལམ་གྱི་མཐར་ཐུག་བླ་མ་དམ་པའི་ལམ། །མོས་གུས་མཐར་ཐུག་བླ་མའི་མོས་གུས་ཡིན། །སྒྲུབ་པ་ཟབ་མོ་བླ་མའི་སྒྲུབ་པ་སྟེ། །དམ་ཚིག་ཟབ་མོ་
བླ་མའི་དམ་ཚིག་ཡིན། །རྟེན་འབྲེལ་ཟབ་མོ་བླ་མའི་རྟེན་འབྲེལ་མཆོག །འབྲས་བུ་མཐར་ཕྱིན་བླ་མའི་འབྲས་བུའོ། །དེ་ཕྱིར་བླ་མ་སྒྲུབ་ལ་མཁས་པར་བྱ། །བླ་མ་ས་གཞིའི་རང་བཞིན་
ལ༑ །རྒྱུ་དང་མི་རྒྱུའི་བརྟེན་པར་བྱེད། །བླ་མ་ཡེ་ཤེས་མེ་ཆེན་ལ། །སྒྲིབ་གཉིས་བག་ཆགས་སྲེག་པར་བྱེད། །བླ་མའི་བྱིན་རླབས་རླུང་གིས་ནི། །ཡོན་ཏན་གོང་བུ་གཡོ་བར་བྱེད། །བླ་
མའི་ཐུགས་རྗེ་ཆུ་བོ་ལས། །འགྲོ་བ་ཀུན་གྱི་གསོ་བསྐྱེད་མཛད། །བླ་མའི་ཤེས་རབ་ཟབ་པ་ཡིས། །མ་རིག་མུན་པ་སེལ་བར་བྱེད། །བླ་མ་ཐབས་ཀྱི་ཉི་མ་ཡིས། །ཉོན་མོངས་བརླན་རྣམས་
སྐེམ་པར་བྱེད། །བླ་མ་མཁའ་ལྟར་དག་པ་ལས། །བདག་འཛིན་ཐམས་ཅད་འཇིག་པར་བྱེད། །བླ་མའི་བྱིན་རླབས་སྨན་གྱིས་ནི། །ནད་རྣམས་ཐམས་ཅད་སེལ་བར་བྱེད། །བླ་མ་དཔག་

བསམ་ཤིང་བཞིན་དུ། །འདོད་པའི་འབྲས་བུ་སྟེར་བར་བྱེད། །བླ་མ་ལྟ་བའི་ཤེས་བཞིན་དུ། །མཆོག་དང་ཐུན་མོང་དངོས་གྲུབ་འབྱུང༌། །བླ་མ་ཡིད་བཞིན་ནོར་བུ་ལྟར། །ཕུན་སུམ་ཚོགས་
ཀུན་བསྐྱེད་པར་བྱེད། །དེ་ཕྱིར་དེ་ལ་དམ་པར་བྱོས། །བླ་མ་ཕྱི་ལྟར་སྒྲུབ་པའི་མན་ངག་རྣལ་འབྱོར་གྱི་དབང་ཕྱུག་ཏིལླི་པས་མཛད་པ་རྫོགས་སོ།། །།རྒྱ་གར་ཤར་ཕྱོགས་ཛ་གད་ལིའི་པཎྜི་ཏ་བི་བྷུ་
ཏ་ཙཎྜས་དཔལ་མཁན་པའི་དུར་ཁྲོད་སྒྲ་རང་འགྱུར་དུ་བསྒྱུར་བའོ། །ཤུ་བྷ།། །།

29
༄༅། །བླ་མ་ནང་སྒྲུབ་ཀྱི་གཞུང་བཞུགས་སོ།།

༄༅། །རྒྱ་གར་སྐད་དུ། གུ་རུ་ཏྭནྟཔྥ་དྷ་ན་ནཱ་མ། བོད་སྐད་དུ། བླ་མ་ནང་སྒྲུབ་ཅེས་བྱ་བ། རྡོ་རྗེ་འཛིན་པ་ལ་ཕྱག་འཚལ་
ལོ༑ །ཨེ་མ་ཧོཿ སངས་རྒྱས་སྐུ་གསུང་ཐུགས། །ཨེ་མ་ཧོཿ མཁའ་འགྲོ་གསང་བའི་སྐད། །གསང་བའི་མཛོད་རྡོལ་བླ་མ་སྒྲུབ་པ་བྲི་བར་བྱ། །དུས་
གསུམ་སངས་རྒྱས་དང་ནི་ཡི་དམ་ཕྱི་ནང་ལྷ། །རྒྱལ་སྲས་རྣམས་དང་དཔའ་བོ་རྣལ་འབྱོར་འཁོར། །འདི་སྒྲུབ་པས་ནི་ཀུན་གྱི་དངོས་གྲུབ་ཐོབ། །དུར་
ཁྲོད་རི་ཁྲོད་གནས་དང་ཞིང་རྣམས་དང༌། །མཁའ་འགྲོ་མ་རྣམས་འདུ་བའི་གནས་དག་དང༌། །བཀྲ་ཤིས་གནས་སུ་དམ་ཚིག་རྫས་རྣམས་བསག །ནང་

p༡
༄༅། ། གི་ཁྲུས་བྱས་འབོལ་བའི་སྟན་དག་ལ། །བྱམས་དང་སྙིང་རྗེ་དགའ་བ་བཏང་སྙོམས་བསྒོམ། །ཛཿ ཧཱུྃ་བྃ་ཧོཿ དཀྱིལ་འཁོར་
སྤྱན་དྲངས་ལ། །མ་ཧཱ་གུ་རུ་ན་མཿ ཏི། ན་མ་མི། ན་མོ་ན་མཿ ཆུ་གསུམ་སྔོན་འགྲོ་ཕྱི་ཡི་མཆོད་པས་མཆོད། །ཤ་ལྔ་བདུད་རྩི་ལྔ་སོགས་ནང་གི་
མཆོད་པས་མཆོད། །གསང་བའི་མཆོད་པས་དགྱེས་པར་བྱས་ནས་ནི། །ཡན་ལག་བདུན་པ་རྒྱས་བསྡུས་གང་རུང་བྱས། །སྭ་བྷ་ཝ་སོགས་ཆོས་ཀྱི་
དག་པ་དྲན་པར་བྱ། །དག་པས་ལུས་ཀྱི་དཀྱིལ་འཁོར་དྲན་བྱས་ཏེ། །ཆུ་སྐྱེས་དང་ནི་ཟླ་བའི་གདན་དག་ལ། །ཞལ་གཅིག་ཕྱག་གཉིས་འགྱིངས་པའི་སྐུ་

མངའ་ཞིང༌། །རྒོད་ཅིང་དཔའ་ལ་ཞི་བའི་ཚུལ་འཛིན་པ། །རུས་པའི་རྒྱན་སྤྲས་གར་གྱི་ཉམས་དགུར་ལྡན། །རྡོ་རྗེ་དྲིལ་འཛིན་ཕག་མོ་ལ་ནི་འཁྱུད། །གར་གྱི་རོལ་པས་རྣམ་པར་བཞུགས་པར་
བསམ༑ །ཕག་མོའི་མཚན་ཉིད་ཇི་འདྲ་བཤད་པས་གསལ། །རྡོ་རྗེ་མ་ནི་སྔོ་ཞིང་ཌཱ་མ་རུ་དང་རྡོ་རྗེ་འཛིན། །རིན་ཆེན་སྒེག་ཅིང་ལྗང་ལ་རིན་ཆེན་འཛིན། །པདྨ་རིགས་ནི་དམརཞིང་ཀ་པཱ་ལ་ཡང་
འཛིན༑ །ལས་ཀྱི་རིགས་ནི་རྡོ་རྗེ་རྒྱ་གྲམ་གསེར་མདོག་མ། །བདེ་གཤེགས་རིགས་ནི་སྐུ་མདོག་དཀར་ཞིང་འཁོར་ལོ་འཛིན། །སྣ་ཚོགས་རིགས་ནི་ཕྱག་མཚན་སྣ་ཚོགས་འཛིན། །གཙོ་བོའི་
འཁོར་ལ་མཆོད་པ་བྱེད་པར་བསམ། །དེ་དག་ཀུན་ཀྱང་བཅུ་དྲུག་ལོ་ལོན་ཤ་རྒྱས་ཤིང༌། ྋ །སྐུ་ལ་དྲི་ཞིམ་དབུ་སྐྲ་དམར་སེར་གྱེན་དུ་བརྫེས། །བསིལ་བུ་ཐུར་དུ་འཕྱངས་ཞིང་ཧེ་ཧེའི་སྒྲ་སྒྲོགས་
པ༑ །ཧ་ཧར་རྒོད་ཅིང་ཌཱ་མ་རུ་ཡི་སྒྲ་ཡང་འབྱིན། །ཕྱག་རྒྱ་ལྔ་དང་ལྡན་པ་རབ་ཏུ་བཞུགས་པ་རྣམས། །དེ་རྗེས་ལྷ་མོ་རྣམས་ལ་དགུག་གཞུག་བྱ། །དེ་རྗེས་ལྷ་མོ་རྣམས་ལ་དབང་བསྐུར་
ཞིང་༑ །རིགས་ཀྱི་བདག་པོའི་རྣམ་པར་བརྒྱན་པར་བྱ། །ཕྱི་ནང་གསང་མཆོད་རྡོ་རྗེ་འཆང་བས་མཆོད། དེ་རྗེས་བསྟོད་པ་དག་གིས་བསྟོད་པ་བྱ། ཡི་གེ་གསུམ་གྱིས་བདུད་རྩི་མྱང་ཞིང་ལྷ་མོ་

།མྱོས་པར་བྱ། །མེ་ལོང་ནང་གི་གཟུགས་བརྙན་བཞིན། །རྫོགས་པར་བསྒོམ་ལ་གནས་པར་བྱ། །མཁའ་འགྲོ་གསང་བའི་སྐད་ནི་བསྒྲག་པར་བྱ། །ཨོཾ་ཨཿཨཱཿ གུ་རུ༥
སིདྡྷི་ཧཱུྃ། ཨཾ་བཛྲ་བཻ་རོ་ཙ་ནི་ཡེ་ཧཱུྃ་ཕཊ་སྭཱ་ཧཱ། ༀ་ཨཿ ཧཱུྃ་བཛྲ་ཌཱ་ཀི་ནི། རརྞ་ཌཱ་ཀི་ནི། པདྨཌཱ་ཀི་ནི། ཀརྨ་ཌཱ་ཀི་ནི།བུདྡྷ་ཌཱ་ཀི་ནི། བི་ཤྭ་ཌཱ་ཀི་ནི་སིདྡྷི་ཧཱུྃ་ཤིནྟཾ་ཀུ་རུ་ཡེ་སྭཱ ཧཱ། པུཔྥིF
རུ་ༀ། ཝ་ཤཾ་ཀུ་རུ་ཧོཿ མ་ར་ཡ་ཕཊ། དི་རི་དི་རི། ཧྲཱིཿཧྲཱིཿ ཕེ་ཕེ་ཨི་དམ་བ་ལིངྐ་ཁ་ཁ་ཁཱ་ཧི་ཁཱ་ཧི་མ་མ་རཀྵ་རཀྵ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ཡི་གེའི་ཕྲེང་བ་མིག་གིས་བལྟས་ནས་ནི། །q
དང་ལྡན་པས་གསང་སྔགས་བཟླས་བྱས་ན། །སངས་རྒྱས་སྲོག་འཕྲོག་དཔའ་བོ་མཁའ་འགྲོ་འདུ། །ས་རྣམས་གཡོ་ཞིང་དངོས་གྲུབ་ཆར་ཡང་འབེབས། །དུས་དང་བསམ་པས་དམིགས་པར
བྱེད་པ་ལས། །རྡོ་རྗེ་མཁའ་འགྲོའི་ཞི་བའི་ལས་རྣམས་འགྲུབ། །རྒྱས་པ་རིན་ཆེན་མཁའ་འགྲོ་དབང་ནི་པདྨའོ། །འཇིག་རྟེན་མཁའ་འགྲོའི་དྲག་པོའི་ལས་བྱེད་ཅིང༌། །མངོན་སྤྱོད་ལས་ལ་བདེ་
གཤེགས་བྱང་ཆུབ་ཐོབ། །ཀ་པཱ་ལ་ནི་དམ་ཚིག་རྫས་ཀྱིས་བཀང་། །སྦྱང་ཞིང་ཡི་གེ་རྣམས་ཀྱི་བྱིན་གྱིས་བརླབས། །གོང་གི་ཕྲེང་སྔགས་ཀྱིས་ནི་དབུལ་བར་བྱ། །དེ་རྗེས་འདོད་པའི་དོན་ལ་

གསོལ་བ་གདབ། །སྐུ་གསུང་ཐུགས་དང་ཡོན་ཏན་ཕྲིན་ལས་དང༌། །ཁྱད་པར་རྩ་བའི་དམ་ཚིག་བསྲུང་བར་བྱ། །ཕམ་པ་ལྟུང་བ་སྦོམ་པོ་ཉེས་བྱས་ཕྲ་མོ་བསྲུང༌། །སྤང་སྤྱད་བསྒྲུབ་དང་ཤེས་
པར་བྱ་བའི་དམ་ཚིག་བསྲུང༌། །ཉམས་ན་ཚེ་འདིར་སྡུག་བསྔལ་ཕྱི་མ་དམྱལ་བར་ལྷུང༌། །དམ་ཉམས་དེ་ཡི་རྗེས་ཕྱོགས་སུ་ཡང་འགྲོ་མི་བྱ། །དབང་བསྐུར་ཚོགས་འཁོར་སྦྱིན་སྲེག་འབུམ་ཕྲག་
བདུན༑ །མེ་ཏོག་ཚོམ་བུ་གསང་སྔགས་བྱེ་བ་བཟླས། །སྲོག་ཆགས་བྱེ་བའི་ཚེ་སྐྱབས་བཤགས་པའི་དམ་པའོ། །ལུས་ལས་ཁྲག་ཕྱུང་མནྜལ་བརྒྱ་རྩ་འབུལ། །རྟགས་མཐོང་གནང་ཐོབ་སྐང་
འཁྱོལ་ཉེས་པ་དག །དུས་གསུམ་སངས་རྒྱས་བས་ཀྱང་བླ་མ་ལྷག །རྡོ་རྗེ་འཆང་དང་གཉིས་སུ་མེད་པར་བསྒོམ་བྱས་ན། །བཟང་པོའི་རྒྱལ་བ་ཐམས་ཅད་བསྒོམ་པར་བྱ། བླ་མ་བསྒྲུབ་ཅིང་
རིག་པ་འདི་བསྒྲག་ན། །རྒྱལ་བ་ཀུན་གྱི་དངོས་གྲུབ་དེ་ཡིས་ཐོབ། །དེ་ཡི་སྐུ་མཐོང་རྒྱལ་བའི་དཀྱིལ་འཁོར་མཐོང་། །གསུང་ཐོས་པས་ནི་རྒྱུད་སྡེ་ཐོས་མཚུངས་ཤིང་། །དྲན་པ་ཙམ་གྱིས་སྒྲི་
སྦྱོང་ཡོན་ཏན་བསྐྱེད། །སྐུ་གསུང་ཐུགས་ཀྱི་དྲག་པོའི་ཚུལ་བཟུང་ནས། །ལུས་ངག་ཡིད་གསུམ་སྒྲིབ་མེད་པ་ཡི་བདག །སྤྱི་གཙུག་ཞབས་བཞག་བུམ་དབང་རབ་ཏུ་ཐོབ། །དེ་བཞིན་གསང་

།དང་ཤེས་རབ་བཞི་པ་དང་། །མཆོག་གི་དབང་བསྐུར་བློ་གྲོས་ཀྱིས་ནི་ཞུས། །དམ་པ་དེ་མཆོད་བདེ་གཤེགས་མ་ལུས་མཆོད། །ལུས་ངག་ཡིད་ཀྱིས་བརྩེ་བའི་༄༅།
29
ཞབས་ཏོག་བྱ། །སྒྲིབ་པ་བྱང་དང་ཚོགས་གཉིས་རྫོགས་པར་འགྱུར། །དམ་ཚིག་མི་ཉམས་ཉམས་ན་བཤགས་པས་འཆོས། །མཁའ་འགྲོ་མི་འཁུ་མི་སྡོད་དབང་དུ་འགྱུར། །དངོས་གྲུབ་
འགྲུབ་ཅིང་གྲུབ་པ་ཉམས་མི་འགྱུར། །གྲུབ་པ་བརྒྱད་དང་ཕྲ་མོ་རྣམས་ནི་མངོན་དུ་གྱུར། །ཨེ་མ་ཧོ་འདི་ནི་སངས་རྒྱས་ཀུན་དང་འདྲ། །དེ་མཉེས་ན་ནི་སངས་རྒྱས་ཀུན་མཉེས་ཤིང་། །སློབ
བཞི་
བས་གཅེས་པར་གཟུང་ཞིང་མིག་འབྲས་ལྟ་བུར་བརྩེ། །གཙུག་གི་ནོར་བུར་བསྟེན་ལ་གསོལ་བ་གདབ། །དེས་ནི་ཕུན་སུམ་ཚོགས་པ་འགྲུབ་པར་འགྱུར། །དུས་གསུམ་སངས་རྒྱས་ཀུན་གྱི་
ཞབས་ཏོག་ཏུ། །རྡོ་རྗེ་འཛིན་པའི་སྒྲུབ་པ་འདི་བྱས་པས། །རྡོ་རྗེ་འཆང་གི་གོ་འཕང་མྱུར་ཐོབ་ཤོག །དྲི་མ་དང་བཅས་སྣོད་མིན་སྤེལ་བྱས་ན། །རྡོ་རྗེ་མཁའ་འགྲོའི་ཚོགས་ཀྱི་དངོས་གྲུབ་འཇིག་
བྱེད་ཅིང༌། །ལོག་འདྲེན་གསུམ་པོས་བསད་ནས་སེམས་ཅན་དམྱལ་བར་ལྟུང༌། །རིན་ཆེན་ལྟ་བུའི་གང་ཟག་གིས་ནི་བསྒྲུབ་པར་བྱ། །བླ་མ་ནང་གི་སྒྲུབ་པ་དཔལ་ནཱ་རོ་པས་མཛད་པ་རྫོགས་3

སོ༑ །པཎྜི་ཏ་བི་བྷུ་ཏ་ཙནྡྲས་སྒྲ་རང་འགྱུར་དུ་བསྒྱུར་བའོ། ཤུ་བྷཾ།།

p。
༄༅། །བླ་མ་གསང་སྒྲུབ་ཀྱི་གཞུང་བཞུགས་སོ།།

༄༅། །རྒྱ་གར་སྐད་དུ། གུ་རུ་ཧྱ་ས་དྷཱ་ན་ནཱ་མ། བོད་སྐ་དུ་བླ་མ་གསང་སྒྲུབ་ཞེས་བྱ་བ། ཇི་ལྟར་ཆུ་ལ་ཆུ་བཞག་དང༌། །དེ་
བཞིན་མར་ལ་མར་བཞག་བཞིན། །བླ་མས་མཚོན་པའི་སྐུ་གསུམ་ནི། །ལེགས་མཐོང་གང་ཡིན་འདིར་ཕྱག་ཡིན། །ཨེ་གསང་ཆོས་ཀྱི་འབྱུང་གནས་
སུ༑ །བཾ་བསྐྱེད་སྦྱོར་བས་འབྱུང་བཞི་གྲུབ། །རྒང་པ་རླུང་ལ་སུམ་མདོ་མེ། །ལྟེ་ཆུ་བྲང་ས་རྒལ་ཚིགས་རི། །དབང་ཆེན་ས་ཡི་དཀྱིལ་འཁོར་
ལས༑ །གསང་བ་མཆོག་གི་དགྱེས་པ་གྲུབ། །རླུང་ལྔ་རིན་ཆེན་ལྔ་ཡི་རྩིག །འདོད་ཡོན་དབང་པོ་ལྔ་ཡིས་མཛེས། །ལྕེ་ནི་རིན་ཆེན་ཕ་གུ་སྣ། །རྩ་

29
༄༅། །རྣམས་དྲ་བ་ཕྱེད་པ་སྟེ། །བྱེ་བྲག་སོ་སོའི་ཕྲེང་བས་བརྒྱན། །མི་མཉམ་འདོད་སྣམ་གྲུ་བཞི་སྟེ། །དྲན་དང་དབང་པོའི་སྒོ་
བཞི་རྟ། །རྣམ་ཤེས་ཚོགས་བརྒྱད་དུར་ཁྲོད་བརྒྱད། །གནས་ཀྱི་དབྱེ་བ་རབ་བསྟན་པ། །མདོར་བསྡུས་ནས་ནི་བཤད་པར་བྱ། །འཚོགས་མ་པུ་ལི་ར་
མ་ལ། །སྤྱི་གཙུག་ཛ་ལནྡྷ་ར་དང༌། །རྣ་བ་གཡས་སུ་ཨོཾ་རྒྱན་དང༌། །སྤྱི་བོའི་རྒྱབ་ནི་ཨརྦུ་ཏ། །གོ་ད་ཝ་ར་རྣ་བ་གཡོན། །རསྨི་ཤོ་ར་སྨིན་མའི་
དབུས༑ །མིག་གཉིས་དེ་ཝི་ཀོ་ཊ་སྟེ། །མ་ལ་ཝ་ནི་དཔུང་པའི་རྩ། །ཀ་མ་རུ་ནི་མཆན་ཁུང་གཉིས། །ཨརྦུ་ཏ་ནི་ནུ་མ་གཉིས། །ཀོ་ས་ལ་ནི་ལྟེ་བར་

ཤེས༑ །ཏྲི་ཤ་ཀུ་ནི་སྣ་ཡི་རྩེ། །ཁ་ཡི་པདྨ་ཀ་ལིངྐ། །མགྲིན་པ་ལམྤ་ཀར་ནི་བརྗོད། །སྙིང་ནི་ཀཉྩིར་ཤེས་པར་བྱ། །ཧི་མ་ལ་ཡ་སུམ་མདོར་ཤེས། །མཚན་མ་གྲི་ཧ་དེ་ཝར་བརྗོད། །པྲེ་ཏ་
པུ་རི་བཤང་བའི་ལམ། །བརླ་གཉིས་ཝརྞ་དྷི་པ་སྟེ། །སཽ་རནྟ་ནི་བྱིན་པ་གཉིས། །རྐང་པའི་བོལ་ནི་སིནྡྷུའི་ཡུལ། །སོར་མོ་རྣམས་ལ་ནཱ་ག་ར། །མཐེ་བོང་གཉིས་ནི་མ་རུར་ཤེས། །ཀུལླེ་ཏ
ནི་རྐང་པའི་མཐིལ། །དེ་ལྟར་གནས་ཀྱི་རྣམ་དག་པ། །ས་བཅུ་པར་ནི་དག་པ་ཉིད། །རྩ་རྣམས་དཔའ་མོའི་རང་བཞིན་ཏེ། །བདེ་བ་དཔའ་བོའི་རྣམ་པར་རྒྱུ། །རྩིབ་མ་རྡོ་རྗེའི་ར་སོགས་
སྲུང་༑ །བ་སྤུ་མཚོན་ཆའི་དྲ་བར་འགྱུར། །སེན་མོ་མེ་རི་འབར་བ་གསུང་། ་། སྐུ་ཡི་དཀྱིལ་འཁོར་ལེགས་པར་གྲུབ། །ཐིག་ལེ་ཟླ་བའི་རང་བཞིན་ལས། །རྣམ་ཤེས་ཨ་ཐུང་གཟུགས་དང་
གྲོགས༑ །པདྨ་ཉི་མའི་རང་བཞིན་ལས། །ཞུ་བདེ་སྤྲོས་དང་བྲལ་བར་འགྱུར། །དེ་ཚེ་རིགས་ཀྱི་ཕྱག་མཚན་མཛེས། །མགོན་པོ་སྐུ་ཡི་རྡོ་རྗེ་ཞེས། །རྡོ་རྗེ་སློབ་དཔོན་ལུས་འདི་ལ། །རྒྱལ་
བའི་སྐུ་ནི་རིམ་བཞིན་བཞུགས། །དང་པོ་སྐུ་ཡི་རྡོ་རྗེ་ནི། །གཟུགས་ཕུང་ལ་ནི་ཡང་དག་བཞུགས། །རྗེས་སུ་ཆགས་པའི་རྡོ་རྗེ་ནི། །ཚོར་བ་ཡི་ནི་ཕུང་པོར་བཞུགས། །བཅོམ་ལྡན་གསུང་གི་ཚེ

aj ༄༅། །རྡོ་རྗེ་ནི། །འདུ་ཤེས་ཀྱི་ནི་ཕུང་པོར་བཞུགས། །མཆོད་པ་ཀུན་གྱི་རྡོ་རྗེ་ནི། །འདུ་བྱེད་ཀྱི་ནི་ཕུང་པོར་བཞུགས། །བཅོམ་ལྡན་ཐུགས་ཀྱི་རྡོ་རྗེ་ནི། །རྣམ་ཤེས་ཕུང་
” པོར་ཡང་དག་བཞུགས། །འདི་ཡི་ཤ་སོགས་ས་ཁམས་ལ། །བཅོམ་ལྡན་ཡུམ་ཆེན་སྤྱན་མ་བཞུགས། །དྲོ་བ་ལ་སོགས་མེ་ཁམས་ལ། །བཅོམ་ལྡན་ཡུམ་ཆེན་སྒྲོལ་མ་བཞུགས། །གཤེར་བ་
ལ་སོགས་ཆུ་ཁམས་ལ། །བཅོམ་ལྡན་རྡོ་རྗེ་མཱ་མ་ཀི །དེ་བཞིན་སྐུ་ཡི་ཁམས་རྣམས་ལ། །བཅོམ་ལྡན་རྡོ་རྗེ་དབྱིངས་ཕྱུག་མ། །ཡུམ་ལྔ་རྣམ་པར་དག་པ་ལས། །མཆོད་པའི་ལྷ་མོ་ལྔ་རུ་
11LI.P
གྱུར༑ །དེ་ཡི་མིག་གི་དབང་པོ་གཉིས། །དེ་བཞིན་གཤེགས་པ་སའི་སྙིང་པོ། །དེ་ཡི་རྣ་བའི་དབང་པོ་ལ། །བདེ་གཤེགས་ཕྱག་ན་རྡོ་རྗེའོ། །དེ་ཡི་སྣ་ལ་བཞུགས་པ་ནི། །དེ་བཞིན་
གཤེགས་པ་ནམ་སྙིང་ངོ༌། །དེ་ཡི་ལྕེ་ལ་བཞུགས་པ་ནི། །དེ་བཞིན་གཟིགས་པ་སྤྱན་རས་གཟིགས། །ཁམས་བཞིའི་རང་བཞིན་གོང་བུ་ནི། །འདུ་ཤེས་བྲལ་བར་རྟོགས་པ་ལས། །སྒྲིབ་པ་
ཐམས་ཅད་རྣམ་སེལ་བའི། །དེ་བཞིན་གཤེགས་པ་དེ་ན་བཞུགས། །དེ་ཡི་ཡིད་ཀྱི་དབང་པོ་ལ། །དེ་བཞིན་གཤེགས་པ་འཇམ་དབྱངས་བཞུགས། །ལུས་ཀྱི་ཚིགས་རྣམས་ཐམས་ཅད་ལ། །

དེ་བཞིན་གཤེགས་པ་ཀུན་ཏུ་བཟང༌། །ལུས་ཀྱི་རྩ་རུས་ཐམས་ཅད་ལ། །དེ་བཞིན་གཤེགས་པ་བྱམས་པ་བཞུགས། །ལག་པ་གཡས་པར་བཞུགས་པ་ནི། །དེ་བཞིན་གཤེགས་པ་གཤིན་རྗེ་
གཤེད༑ །ལག་པ་གཡོན་པར་བཞུགས་པ་ནི། །དེ་བཞིན་གཤེགས་པ་གཞན་མི་ཐུབ། །ཁ་ཡིས་པདྨར་བཞུགས་པ་ནི། །དེ་བཞིན་གཤེགས་པ་རྟ་མགྲིན་ནོ། །གསང་བའི་གནས་སུ་བཞུགས་
པ་ནི། །དེ་བཞིན་གཤེགས་པ་བདུད་རྩི་འཁྱིལ། །དཔུང་པ་གཡས་པར་བཞུགས་པ་ནི། །དེ་བཞིན་གཤེགས་པ་མི་གཡོ་བ། །དཔུང་པ་གཡོན་པར་བཞུགས་པ་ནི། །དེ་བཞིན་གཤེགས་པ་
འདོད་པའི་རྒྱལ། །པུས་མོ་གཡས་པར་བཞུགས་པ་ནི། །དེ་བཞིན་གཤེགས་པ་དབྱུག་སྔོན་པོ། །པུས་མོ་གཡོན་པར་བཞུགས་པ་ནི། །དེ་བཞིན་གཤེགས་པ་སྟོབས་པོ་ཆེ། །རང་གི་སྤྱི་བོར་
བཞུགས་པ་ནི། །དེ་བཞིན་གཤེགས་པ་འཁོར་ལོའི་སྒྱུར། །རྐང་པའི་འོག་ཏུ་བཞུགས་པ་ནི། །དེ་བཞིན་གཤེགས་པ་གནོན་མཛེས་སོ། །ལུས་ཀུན་དེ་དག་ཀུན་ལ་ཡང་། །དེ་བཞིན་གཤེགས་
པ་ཐམས་ཅད་བཞུགས། །སྐུ་ཡི་དཀྱིལ་འཁོར་ཞེས་བརྗོད་པ། །རྡོ་རྗེ་སེམས་དཔའ་ཉིད་ཀྱི་ལུས། །རྡོ་རྗེ་སེམས་དཔའི་དབྱེ་བ་ཡིས། །རྫོགས་པའི་སངས་རྒྱས་མ་ལུས་འདི། །ལུས་པ་མེད་

| ༄༅། །པ་སངས་རྒྱས་སྐུ། །སྐྱེ་བ་འདི་ལ་རྣལ་འབྱོར་པ། །མྱ་ངན་འདས་པར་བཞུགས་པར་གྱུར། །མྱ་ངན་འདས་པ་མྱུར་དུ་ཐོབ། །ཁྱོད་ཀྱི་དགེ་བ་ཡོངས་སུ་སྨིན།
29ཋ” དེ་བས་རྡོ་རྗེ་སློབ་དཔོན་ནི། །མཐོང་བ་དོན་ནི་ཡོད་པ་སྟེ། །ཕྱི་མའི་དུས་ཀྱི་སེམས་དཔའ་ཆེ། །དེ་ནས་སེམས་ཅན་ཐམས་ཅད་ཀྱི། །ལྷ་ལ་མཆོད་པའི་ཡོ་བྱད་ཀྱིས། །རབ་ཏུ་འབད་པས་བླ་མ་
མཆོད༑ །དེ་ནས་མཐོང་བ་དོན་ཡོད་བཅས། །བྱང་ཆུབ་སེམས་དཔའ་གྲགས་ཆེན་དང༌། །དགའ་ཞིང་གུས་པས་ཕྱག་བྱས་ཏེ། །བཅོམ་ལྡན་འདས་མ་མཆི་མ་སླག །གསུངས་ཏེ་ཐུགས་ཀྱི་
དཀྱིལ་འཁོར་བཞུགས། ལེགས་སོ་བྱ་བ་བྱིན་པ་ནས། །བཅོམ་ལྡན་འདས་ཀྱིས་འདི་སྐད་གསུངས། །ཨ་ཨཱ། ཨི་ཨཱི། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨོཾ།
ཨ༑ དབྱངས་དང་གསལ་བྱེད་རང་བཞིན་ཏེ། །ཀ་ཙ་ཊ་ཏ་པའི་སྡེ་ཚན་དང༌། །ཡ་ར་ལ་ཝ་ཤ་ཥ་ས་ཧ་ཀྵ། གསུང་གི་དཀྱིལ་འཁོར་ཆེན་པོ་ཞེས། །ངག་ཀུན་རབ་ཏུ་སྤྲོ་བར་འདོན། །ཇི
032 ལྟར་བྱ་བའི་ཁྱད་པར་གྱིས། །མར་སྣང་གནས་པར་འགྱུར་བ་ཡིན། །དེ་བཞིན་གཤེགས་པ་གོས་དཀར་སོགས། །སྔགས་ཀྱི་རྒྱལ་པོ་རབ་ཏུ་གནས། །ཀློག་དང་བསམ་གཏན་མེད་མོད་

ཀྱང་༑ །འོན་ཀྱང་བཟླས་པ་བཤད་པ་ཡིན། །འགོག་པའི་བཟླས་པ་རབ་ཏུ་གནས། །དེ་རིང་ངག་གི་རབ་ཏུ་སྨིན། །ཐུགས་ཀྱི་དཀྱིལ་འཁོར་བཀའ་སྩལ་པ། །རང་བྱུང་གསལ་བ་ཀུན་མཁྱེན་
པ༑ །ང་ནི་མི་གནས་དབྱིངས་སུ་དག །གཉིས་མེད་བདེ་བའི་རྒྱན་གྱིས་བརྒྱན། །ང་ནི་ལྷན་ཅིག་སྐྱེས་པའོ། །གང་ཤར་བ་ནི་ང་ཡི་རྩལ། །ང་ནི་སྤྲོས་དང་བྲལ་བ་ཡིན། །ཡུལ་དྲུག་སྣང་བ་
ང་ཡི་མདངས། །གང་ཡང་གཉིས་སུ་མེད་པའོ། །རྒྱུ་འབྲས་ཅན་གྱི་བདག་ཉིད་ཅན། །དགེ་བ་རྡོ་རྗེ་ང་ཡི་སྲོག །ང་ཡི་རྒྱན་ནི་ཡེ་ཤེས་ལྔ། །བདེ་བར་གཤེགས་པ་ཀུན་ལ་མཛེས། །སྲིད་
དང་ཞི་བ་ང་ཡི་ཞབས། །མི་གནས་པ་ནི་རྡོ་རྗེའི་ཐུགས། །བསྐྱེད་དང་རྫོགས་པ་ཤིན་ཏུ་གསལ། །གྲོལ་བའི་གཙོ་བོ་སངས་རྒྱས་སོ། །ཉོན་མོངས་ལྔ་དང་ཡེ་ཤེས་ལྔ། །དབྱེར་མེད་རྡོ་རྗེ་ཞེས་
བྱ་བ། །འཆང་བ་འཛིན་པ་ཞེས་གྲགས་ཡིན། །རྣམ་ཤེས་རྡོ་རྗེ་འཆང་དུ་འདོད། །ཁྱོད་ཀྱི་དགེ་བ་རབ་ཏུ་སྨིན། །བདག་དོན་གཞན་དོན་འབྲས་བུ་བཅས། །དེ་རིང་སངས་རྒྱས་སྲས་སུ་
འགྱུར༑ །གཙོ་བོའི་དབང་བསྐུར་རབ་ཏུ་ཐོབ། །ང་ནི་དགོངས་པ་རབ་ཏུ་རྟོགས། །རྣལ་འབྱོར་དབང་ཕྱུག་ཆེན་པོར་འགྱུར། །མྱ་ངན་འདས་ལ་རབ་ཏུ་ཞུགས། །མི་གནས་རྡོ་རྗེ་ཁྱོད་ལ

།སྨིན། །དེ་སྐད་ཅེས་ནི་ཐོས་པ་དང་། །རྡོ་རྗེ་འཛིན་པ་རབ་ཏུ་དགའ། །ནམ་མཁའ་མཉམ་པའི་རྒྱལ་བ་མཆོད། རྗེས་སུ་ཡི་རང་གུས་ཕྱག་འཚལ། །འཁོར་ལོའི་༄༅།
29
སྒྱུར་བའི་གཙོ་བོ་ཡི། །རྡོ་རྗེ་འཛིན་པ་གསལ་བ་བསྟན། །སྡུད་པ་པོ་སོགས་བདག་གིས་ཐོས། །ཏིལླི་པས་ནི་མི་བརྗེད་གཟུང༌། །འཕགས་པ་ལྷ་ཡི་མངོན་པར་གྱིས། །བླ་མ་གསང་བསྒྲུབ
པཎ་ཌི་ཏ། །ནཱ་ག་ཛུ་ནས་མཛད་པ་རྫོགས་སོ། །དཔལ་དེང་རི་གླང་འཁོར་གྱི་དགོན་པར་པཎྜི་ཏ་བི་བྷུ་ཏ་ཙནྡྲས་བསྒྱར་བའོ། །འདིའི་བརྒྱུད་པ་ནི། རྡོ་རྗེ་འཆང༌། ཕྱག་ན་རྡོ་རྗེ། ནཱ་གྀ་ཛུ་
ན༑ ཏིལླི་པ། ནཱ་རོ་པ། ཕམ་ཐིང་པ། ཤཱཀྱ་ཤྲཱི་བྷ་དྲ། བི་བྷུ་ཏ་ཙན་དྲ། རཏྣ་ཤྲཱི་བྷ་དྲ། བླ་མ་ཞང་རཏྣ་ཤྲཱི་ཐམས ༎ །།
110(B)

110(B)
BlankPage AsPerOriginalDocument

p]
29
༄༅། །བླ་མ་ཕྱི་སྒྲུབ་ཀྱི་སྟོད་འགྲེལ་རྒོད་ཚང་པས་མཛད་པ་བཞུགས་སོ།།

༄ ༅། །དུས་གསུམ་སངས་རྒྱས་རྣམས་ཀྱི་སྐུ་གསུང་ཐུགས། །བསམ་གྱིས་མི་ཁྱབ་ངོ་བོ་ཉིད་ཀྱི་སྐུ། །མཁྱེན་གཉིས་ཐུགས་རྗེས་
འགྲོ་བ་བདེ་ལ་བཀོད། །བླ་མ་རྡོ་རྗེ་འཆང་ལ་ཕྱག་འཚལ་ལོ། །བླ་མའི་མན་ངག་ཉི་མ་ཡིས། །ལོག་རྟོག་མུན་པ་སེལ་བ་དང༌། །སྐལ་ལྡན་ལོ་ཏོག་
བསྐྱེད་པ་དང་། །དྲན་པ་གསོ་ཕྱིར་ཡི་གེ་བཀོད། །ལམ་ཟབ་མོ་བླ་མ་ཞེས་པ་ནི། འདས་པའི་སངས་རྒྱས་ཐམས་ཅད་ཀྱང་བླ་མའི་ལམ་ཟབ་མོ་ལས་
སངས་རྒྱས་ཏེ། རྒྱུད་ལས། ཕྱོགས་བཅུའི་སངས་རྒྱས་ཐམས་ཅད་ཀྱང་། །བླ་མ་དག་ལ་བརྟེན་ཏེ་བྱུང༌། །བླ་མ་མེད་པའི་གོང་རོལ་ན། །སངས་

aj
B2
ལི ༄༅། །རྒྱས་བྱ་བའི་མིང་ཡང་མེད། །ཅེས་དང༌། ད་ལྟར་གྱི་སངས་རྒྱས་ཐམས་ཅད་ཀྱང་བླ་མའི་ལམ་ལ་བསྟེན་ནས་བྱུང་
སྟེ༑ སྡུད་པ་ལས། ནད་པའི་ཚོགས་ཀྱིས་གསོ་ཕྱིར་སྨན་པ་བསྟེན་པ་ལྟར། །གཡེལ་བ་མེད་པར་དགེ་བའི་བཤེས་གཉེན་བསྟེན་པར་བྱ། །ཅི་ཕྱིར་ཞེ་
ན་མཁས་པའི་ཡོན་ཏན་དེ་ལས་འབྱུང༌། །ཞེས་སོ། །མ་འོངས་པའི་སངས་རྒྱས་ཐམས་ཅད་ཀྱི་འདྲེན་པ་ཡང་བླ་མ་ལས་གཞན་མེད་པས། གསང་རྒྱུད་
ཕྱི་མ་ལས། བླ་མའི་གསང་སྔགས་ལམ་གྱིས་ནི། །སློབ་མ་ཡོངས་སུ་སྨིན་པར་བྱེད། །ཅེས་སོ། །ཟབ་ཅེས་བྱ་བ་དུས་གསུམ་སྒྲོ་འདོགས་གཅོད་

པས་སོ། །ལམ་ཟབ་མོ་བླ་མའི་མོས་གུས་ཞེས་བྱ་བ་ལ་ལྔ་སྟེ། གང་ལ་མོས་གུས་བྱ་བའི་ཡུལ། མོས་གུས་ཀྱི་ལག་ལེན་ཇི་ལྟར་བྱ་བ། གུས་པ་རང་གི་ངོ་བོ། གུས་པའི་ཚད། གུས་པ་
ཞཱི གནད་དུ་སོང་བའི་ཚད་དོ། །དང་པོ་ནི། ཙཀྲ་སཾ་བྷ་ར་ལས། དེ་ནས་སློབ་དཔོན་མཚན་ཉིད་ནི། །ཡང་དག་རབ་ཏུ་བཤད་པར་བྱ། །ཞི་ཞིང་དུལ་བའི་ཆ་ལུགས་ཅན། །སེམས་ཅན་ཀུན་ལ་
མི་འཇིགས་སྟེར། །བསྟན་བཅོས་རིག་ཅིང་སྙིང་རྗེར་ལྡན། །སེམས་ཅན་ཀུན་ལ་བུ་བཞིན་བལྟ། །ཐམས་ཅད་དུ་ནི་སྙན་པར་སྨྲ། །སྦྱིན་པ་སོགས་ལ་རྟག་ཏུ་དགའ། །བསམ་གཏན་རྣལ་
འབྱོར་མངོན་པར་བརྩོན། །སྙིང་རྗེ་དང་ནི་ཕན་སེམས་ལྡན། །སེམས་ཅན་བསམ་པའི་ཁྱད་པར་ཤེས། །མགོན་མེད་པ་ནི་རྣམས་ཀྱི་བསྙེན། །དབང་པོ་ཡོངས་སུ་རྫོགས་པའི་ལུས།
གཟུགས་དང་ལྡན་ཞིང་ལྟ་ན་སྡུག །དབང་བསྐུར་དོན་གྱི་དེ་ཉིད་ཤེས། །ཚིག་ལ་ཡོན་ཏན་རྒྱ་མཚོ་སྟེ། །རྟག་པར་རྒྱུན་དུ་གནས་བསྟན་པ། །དེ་ནི་སློབ་དཔོན་རིགས་པར་བྱ། །ཞེས་སོ།
དོན་གཉིས་པ་དེ་ལྟ་བུའི་བླ་མ་ལ་མོས་པ་རང་གི་ལག་ལེན་ཇི་ལྟར་བྱ་བ་ལ་གསུམ་ལས། མཆོག་ལ་ལྟོས་ཏེ་མོས་པ་བྱ་བ་དང༌། འབྲིང་ལ་ལྟོས་ཏེ་མོས་པ་བྱ་བ་དང་། དམན་ལ་ལྟོས་ཏེ་མོས་པ་

| ༄༅། །བྱ་བའོ། །མཆོག་ལ་ལྟོས་པ་ནི། སངས་རྒྱས་དང་བྱང་ཆུབ་སེམས་དཔའ་ཡོན་ཏན་ཚད་མེད་པ་མངའ་བ་ཐམས་ཅད་ཀྱང་བླ་མ་ཁོ་ན་ལ་མོས་ཏེ། ས་མ་ཛའི་རྒྱུད་
༴” ལས༑ རིགས་ཀྱི་བུ་དེ་བཞིན་གཤེགས་པ་ཐམས་ཅད་དང་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་ཀྱང་སློབ་དཔོན་ནི་བྱང་ཆུབ་རྡོ་རྗེ་བཞིན་བལྟ་བར་བྱའོ། །དེ་ཅིའི་ཕྱིར་ཞེ་ན། སློབ་
དཔོན་དང་བྱང་ཆུབ་རྡོ་རྗེ་གཉིས་མཉམ་སྟེ་གཉིས་མེད་དོ་ཅེས་སོ། །རིགས་ཀྱི་མདོར་བསྟན་ནས། ཕྱོགས་བཅུའི་འཇིག་རྟེན་གྱི་ཁམས་ན། སངས་རྒྱས་དང་བྱང་ཆུབ་སེམས་དཔའ་འཁོད་ཅིང་
ཚོགས་སྐྱོང་བ་དེ་དག་ཐམས་ཅད་ཀྱང་དུས་གསུམ་དུ་ལྷགས་ནས་སློབ་དཔོན་དེ་ལ་དུས་གསུམ་དུ་ཐམས་ཅད་ཀྱི་མཆོད་པས་ཡང་དག་པར་མཆོད་དོ། །སངས་རྒྱས་ཀྱི་ཞིང་དེར་ཡང་འགྲོ་ཞིང་ངག་
རྡོ་རྗེ་ཡང་འདི་སྐད་འབྱིན་ནོ། །བདག་ཅག་དེ་བཞིན་གཤེགས་པ་ཐམས་ཅད་ཀྱི་ཕའོ། །དེ་བཞིན་དུ་མ་དང་སྟོན་པའི་བར་དུའོ། །དེ་རྣམས་ཀྱང་མོས་པ་བྱེད་པས་ན་སེམས་ཅན་ཅི་སྟེ་མི་
མོས༑ འབྲིང་ལ་ལྟོས་པ་ནི། ཆོས་སྐྱོང་རྣམས་དང་དཔའ་བོ་མཁའ་འགྲོ་སྟེ་དེ་རྣམས་ཀྱང་བླ་མ་དམ་པ་ལ་འདུ་ཞིང་གུས་པ་བསྐྱེད་དེ། །སྟོབས་ཆེན་འབྱུང་བའི་རྒྱུད་ལས། འདས་དང་མ་

འདས་ས་མཚམས་ན། ། ཡེ་ཤེས་སྤྱན་གྱིས་རབ་གཟིགས་ཏེ། །རྫུ་འཕྲུལ་སྟོབས་ཀྱིས་བྱོན་ནས་ནི། བླ་མར་གུས་ཤིང་བར་ཆད་སེལ། །མི་འབྲལ་གནས་ནས་བར་ཆད་སྲུང༌། །ཞེས་
པས༑ ཡེ་ཤེས་ལུས་ཅན་ཡང་མོས་པ་བྱེད་ན། གདོས་བཅས་ལུས་ཅན་ཅི་ཏེ་མི་བྱེད་ཅེས་པའོ། །དམན་པ་ལ་ལྟོས་པ་ནི། འཁོར་བ་དུཿ ཁའི་རྒྱ་མཚོ་ལས་སྒྲོལ་བ་ནི། བླ་མ་མིན་པ་ལས་
མགོན་སྐྱབས་གཞན་མེད་དོ། ས་ར་ཧས། འཁོར་བའི་རྒྱ་མཚོ་ཟབ་ཅིང་རྒྱ་ཆེ་ལས། །སྒྲོལ་བར་བྱེད་པའི་གྲུ་མཆོག་དེ་ནི་གཞན་མེད་དེ། །དམ་པའི་གྲུ་ལ་བརྟེན་ནས་བདེ་ཆེན་རྙེད་པར་
འགྱུར༑ །སྟོབས་ཆེན་གཉེན་པོ་དེ་ལ་ཀུན་གྱིས་བཀུར་བསྟི་བྱ། །ཞེས་སོ། །གསུམ་པ་གུས་པས་རང་གི་ངོ་བོ་ནི། ལུས་གུས། ངག་གུས། ཡིད་གུས་པའོ། །བཞི་པ་གུས་པའི་ཚད་
ནི༑ རྡོ་རྗེ་འཆང་དངོས་སུ་མཐོང་བའོ། །དོན་ལ་ཡིན་ཡང་ངོས་རང་ཡིན་ཏེ། །ང་ཉིད་རྡོ་རྗེ་སེམས་དཔའ་ཞེས། །དེ་ཉིད་སློབ་དཔོན་གཟུགས་བཟུང་སྟེ། །སེམས་ཅན་ཕན་བཏགས་དམིགས་
ནས་ནི། །ཐ་མལ་པ་ཡི་གཟུགས་སུ་གནས། །ཞེས་སོ། །ལྔ་པ་གུས་པ་གནད་དུ་སོང་བའི་ཚད་ནི། ཅི་མཛད་དག་པརཤར་བ་དཔལ་ནཱ་རོ་པ་ལྟ་བུ། ཞེས་གསུངས། ཚད་མར་འཛིན་པ་ནཱ་༴

། ག་བྷོ་དྷི་ལྟ་བུའོ། །ད་ནི་སྒྲུབ་པ་ཟབ་མོ་བླ་མའི་བསྒྲུབ་པ་ཞེས་པ་ལ་གཉིས་ཏེ། བླ་མ་སྒྲུབ་པའི་ཡུལ་དུ་འཐད་པ་བསྟན་པ་དང༌། སྒྲུབ་པ་དངོས་སོ། །དང་པོ་༄༅།
༴ ནི༑ སྐུ་གདུང་འབར་བའི་རྒྱུད་ལས་གསུངས་པ་དང་། ྋ།སྡོམ་པ་འབྱུང་བ་ལས།ྋ བླ་མ་སངས་རྒྱས་བླ་མཆོས། །དེ་བཞིན་བླ་མ་དགེ་འདུན་ཏེ། །ཀུན་གྱི་བྱེད་པོ་བླ་མ་ཡིན། །བླ་མ་སངས་
རྒྱས་གཉིས་མེད་སྦྱོར། །མཁའ་འགྲོ་མ་ཡི་དྲ་བ་སྡོམ། །ཞེས་སོ། །དེ་ལ་སོགས་པ་གཞན་དུ་ཡང་ཡང་དུ་གསུངས་པའོ། །སྒྲུབ་པ་དངོས་ལ་གསུམ། ཕྱི་ལྟར་དུ་བསྟན། ནང་ལྟར་དུ་
སྒྲབ༑ གསང་བ་ལྟར་དུ་ངོ་སྤྲོད་པའོ། །འོག་མ་གཉིས་གཞན་དུ་ཤེས། དང་པོ་ནི་དུས་གསུམ་དུ་རང་གི་སྤྱི་བོར་སེང་གེའི་ཁྲིའི་སྟེང་དུ་སྣ་ཚོགས་པདྨ་དང་ཟླ་བ་ཉི་མའི་གདན་ལ་བླ་མ་བཞུགས་
པར་བསམ་ལ། དེ་ལ་དུས་གསུམ་སངས་རྒྱས་ཐམས་ཅད་བསྟིམ་སྟེ་མཚན་ནས་བརྗོད་ཅིང་གུས་པ་དྲག་པོའི་གསོལ་བ་བཏབ་བོ། །ང་ཡི་བླ་མ་ཁ་ཆེ་བ་ཐལ་མོ་སྦྱར་ནས་སྤྱན་ཆབ་ཕྱུང་སྟེ་དུས་
གསུམ་དུ་འདི་སྐད་གསུངས་སོ། །ན་མོ་བཛྲ་གུ་རུ། ན་མོ་གུ་རུ་ལོ་ཀ་ནཱ་ཐ། ནཱ་མོ་གུ་རུ་བུདྡྷ་ཡ། ཞེས་གསུངས། དེ་རྗེས་རང་ལ་བསྟིམ། དེ་ཝ་ཏནྟྲ་ལས། སྙིང་གི་དཀྱིལ་ལམ་སྤྱི་

བོའི་གཙུག །བླ་མ་དམ་པ་སུས་བསྒོམ་པ། སངས་རྒྱས་ཐམས་ཅད་བསྒོམ་པར་འགྱུར། །ཞེས་དང༌། ཨ་ཏི་ཀ་བཀོད་པ་ལས། གང་གིས་བླ་མའི་འདྲ་འབག་ཉིད། །སོག་ན་བྲིས་ཏེ་གུས་
པ་ཡིས། །མཆོད་བསྟོད་གསོལ་བ་འདེབས་པ་ནི། །བརྗོད་པ་རྒྱུན་དུ་མ་ཆད་ན། །སངས་རྒྱས་རྣམས་ཀྱིས་ཅི་གསུངས་པ། །ཚིག་རྣམས་འབུམ་ཕྲག་བརྒྱད་བཀླག་ཀྱང༌། །དེ་ཡི་བསོད་
ནམས་མཉམ་པ་མེད། །ཅེས་སོ། །ད་ནི་དམ་ཚིག་ལ་འཇུག་པར་བྱ་སྟེ། ཟབ་མོ་བླ་མའི་དམ་ཚིག་ལ་གཉིས། དམཚིག་གི་སྒྲ་དོན་དང༌། ཚུལ་ཇི་ལྟར་བསྲུང་བའོ། །དང་པོ་ནི། དམ་
ཚིག་ཅས་པ་ཉམས་ན་ཚིགས་པས་སོ། །དམ་ཚིག་གསུམ་བཀོད་པ་ལས། དམ་ཚིག་ལས་ནི་ཆོ་ག་བཤད། །གལ་ཏེ་རྩ་བའི་སློབ་དཔོན་ལ། །དམ་ཚིག་རྫོགས་པར་ཉམས་གྱུར་ནས། །རྣལ་
འབྱོར་བསྐང་བ་མ་བྱས་ན། །རྡོ་རྗེ་དམྱལ་བར་གྲགས་པ་ཡིས། །དུཿ ཁ་མི་ཟད་མྱོང་བར་འགྱུར། །ཡན་ལག་ཉེས་པ་ལོ་ལྔའི་ཚད། །དེ་ནི་ངེས་པར་འཚེད་པར་འགྱུར། །ཤིན་ཏུ་གྲང་སྒྲིབ་ཡི་
དྭགས་དང༌། །བྱོལ་སོང་གནས་སུ་སྐྱེ་བར་འགྱུར། །ཅེས་སོ། །བསྲུང་ན་ཟབ་པར་བསྟན་པ་ནི། །དཔལ་མཆོག་དང་པོ་ལས། རྟག་ཏུ་རང་གི་དམ་ཚིག་སྲུང༌། །རྟག་ཏུ་དེ་བཞིན་

| ༄༅། །གཤེགས་པ་མཆོད། །རྟག་ཏུ་བླ་མ་ལ་ཡང་འབུལ། །འདི་ནི་སངས་རྒྱས་ཀུན་དང་མཉམ། །འདི་ཕུལ་སངས་རྒྱས་ཐམས་ཅད་ལ། །རྟག་ཏུ་ཕུལ་བ་ཉིད་དུ་
༅ འགྱུར༑ །དེ་ཕུལ་བསོད་ནམས་ཚོགས་ཡིན་ཏེ། །ཚོགས་ལས་དངོས་གྲུབ་མཆོག་ཏུ་འགྱུར། །ཅེས་གསུངས་སོ། །ཚུལ་ཇི་ལྟར་སྲུང་བ་ལ་སྤྱི་དང་ཁྱད་པར་གྱི་བྱེ་བྲག་གཞན་དུ་ཤེས་པར་
།རྟེན་འབྲེལ་ཟབ་མོ་བླ་མའི་རྟེན་འབྲེལ་ཞེས་བྱ་བའི་དོན་ནི། བླ་མའི་རྟེན་འབྲེལ་གཞན་ལ་ཁྱད་པར་འཕགས་ཏེ། རྟེན་འབྲེལ་གྱི་རང་བཞིན་རྒྱ་ཆེ་བ། རྟེན་འབྲེལ་གྱི་མཚན་ཉིད་མི་བསླུ་
v
བ༑ རྟེན་འབྲེལ་གྱི་ངོ་བོ་བསྐྱེད་པ་མྱུར་བས་སོ། །དེ་ལ་ཡང་གསུམ་ལས། བདག་ཉིད་ཆེན་པོ་ཕུན་སུམ་ཚོགས་པའི་རྟེན་འབྲེལ་བླ་མ་ལས་བསྒྲིག །ལམ་དྲི་མ་མེད་པའི་རྟེན་འབྲེལ་བླ་མ་ལས་
བསྒྲིག །འབྲས་བུ་ཕུན་སུམ་ཚོགས་པའི་རྟེན་འབྲེལ་བླ་མ་ལས་བསྒྲིག །དེ་ཐམས་ཅད་ལ་རྟེན་འབྲེལ་འགྲིག་པའི་གནད་བླ་མ་ལས་ཤེས་པར་བྱའོ། །དེ་ལ་དང་པོ་ནི། རྒྱུན་དུ་གནས་པ་ཚེ་ཡི་
༈རྟེན་འབྲེལ་བླ་མ་ལ་བསྒྲིག་པ་ས་ར་ཧ་ལྟ་བུ། སྐྱེད་པ་ཤེས་རབ་ཀྱི་རྟེན་འབྲེལ་བླ་མ་ལ་བསྒྲིག་པ་ཤཱ་རིའི་བུ་ལྟ་བུ། བགོ་བ་གོས་ཀྱི་རྟེན་འབྲེལ་བླ་མ་ལ་བསྒྲིག་པ་ཐ་ག་ལི་ལྟ་བུ། བཟའ་བ་ཟས་ཀྱི

རྟེན་འབྲེལ་བླ་མ་ལ་བསྒྲིག་པ་ཌཱི་གི་པ་ལྟ་བུ། སྤྱོད་པ་ནོར་གྱི་རྟེན་འབྲེལ་བླ་མ་ལ་བསྒྲིག་པ་རཱ་ཛ་མ་ཏངྐ་ལྟ་བུ། རྒྱན་འདོད་ཡོན་ཏན་གྱི་རྟེན་འབྲེལ་བླ་མ་ལ་བསྒྲིག་པ་ཨིནྡྲ་བྷུ་ཏི་ལྟ་བུ། འདུ་བ་
འཁོར་གྱི་རྟེན་འབྲེལ་བླ་མ་ལ་བསྒྲིག་པ་རཱ་ཛ་སུརྻ་དྷརྨ་ལྟ་བུ། སྙན་པ་དང་གྲགས་པའི་རྟེན་འབྲེལ་བླ་མ་ལ་བསྒྲིག་པ་ཙནྡ་གོ་མི་ལྟ་བུ། ནད་ལས་རྣམ་པར་རྒྱལ་བའི་རྟེན་འབྲེལ་བླ་མ་ལ་བསྒྲིག་པ་
ཁྲེ་ཏི་གརྦྷ་ལྟ་བུ། དེ་ལ་སོགས་པའི་རྟེན་འབྲེལ་གང་ཡང་བླ་མ་ལ་བསྒྲིག་ཏུ་བཏུབ་བོ། །དེ་ཡང་དཔལ་མཆོག་དང་པོ་ལས། བླ་མ་དཔག་བསམ་ཤིང་དང་ནི། །བླ་མ་ཡིད་བཞིན་ནོར་བུ་
གཏེར༑ །གང་འདོད་པ་ཡི་འབྲས་བུ་འབྱིན། །དེ་ཕྱིར་དེ་ལ་དམ་པར་བྱོས། །ཞེས་སོ། །ལམ་ལ་སྐྱོན་ཡོན་གཉིས་ལས། ཏིང་ངེ་འཛིན་མྱུར་དུ་སྐྱེ་བ་དང༌། ལམ་དྲི་མ་མེད་པ་ཐེག་ཆེན་གྱི་
ལམ་ཕྱིན་ཅི་མ་ལོག་པའི་རྟེན་འབྲེལ་བླམ་ལ་བསྒྲིག །རྡོ་བུ་དྲིལ་ལྡན་པས། ཐེག་ཆེན་སྟོན་པའི་བླ་མ་ལས། །ཐེག་ཆེན་རྒྱལ་བའི་ཆོས་ཉན་ན། །མཆོག་གི་ལམ་ལ་བགྲོད་པར་འགྱུར།
ཅེས་སོ། །དེ་ཡང་བླ་མའི་རྟེན་འབྲེལ་འཆུག་ན་གཞན་མ་ལུས་འཆུག་འགྲོ་སྟེ། གཞི་ཡི་རྟེན་འབྲེལ་འཆུག་ན་དམན་པ་ནས་དམན་པར་ལྷུང་སྟེ། ཚེ་འདི་ལ་ཡང་གཤིས་ངན་དུ་འཆི་ལ་ཕྱི་མ་

༄༅། །དམྱལ་བར་ལྷུང་སྟེ། དཔལ་མཆོག་དང་པོ་ལས། སློབ་དཔོན་ལ་ནི་གང་སྨོད་པ། །དེ་ནི་སངས་རྒྱས་ཀུན་སྨད་པས། །རྟག་ཏུ་དུཿ ཁ་མཐོང་བར་འགྱུར།
རིམས་དང་དུག་དང་དབྱིག་དུག་དང༌། །མཁའ་འགྲོ་རྣམས་ཀྱིས་གཙེས་པ་དང་། གདོན་དང་ལོག་འདྲེན་གཏུམ་པོ་ཡིས། །བསད་ནས་སེམས་ཅན་དམྱལ་བར་སྟུང་། །ཞེས་སོ། །དེར་
ཟད་ལམ་ལ་གནས་པ། ཐུན་མོང་གི་དངོས་གྲུབ་ཐོབ་པ་ཡང་སྟུང་སྟེ། ཡེ་ཤེས་ཞབས་དང་། ནག་པོ་པ་དང་། བྲམ་ཟེ་ལ་སོགས་མང་པོ་བྱུང་ངོ༌། །མཆོག་ཐོབ་པ་ཡང་ཉམས་ན་གཞན་སྨོས་
ཅི་དགོས་ཏེ། བདེ་མཆོག་རྩ་རྒྱུད་ལས། བླ་མའི་དམ་ཚིག་ལ་འཁུ་གང༌། །སངས་རྒྱས་འཇིག་རྟེན་དེ་ལས་སྟང༌། །ཞེས་སོ། །འབྲས་བུ་སྐུ་གསུམ་ཡེ་ཤེས་ལྔ་ཡང་བླ་མའི་རྟེན་འབྲེལ་ཟ
འགྲིག་ན་སྐད་ཅིག་ལ་འབྱུང་སྟེ་ཀུན་སྤྱོད་ལས། གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང༌། བླ་མ་རིན་ཆེན་ལྟ་བུའི་སྐུ།ྋ །རྡོ་རྗེ་ཅན་ཞབས་པད་ལ་འདུད། །ཅེས་
1
།འབྲས་བུ་མཐར་ཕྱིན་པ་བླ་མས་ཐོབ་པ་ནི། བཅུ་གསུམ་རྡོ་རྗེ་འཛིན་པ་བླ་མ་ལས་ཐོབ་སྟེ་གཞན་གང་གིས་ཀྱང་ཐོབ་པར་མི་ནུས་སོ། །དུས་འཁོར་ལས། བསྐལ་པ་དུས་གསུམ་ཐམས་

ཅད་དུ། །དཀོན་མཆོག་གསུམ་ལ་མཆོད་པ་དང༌། །སྲོག་ཆགས་བྱེ་བས་ཚེ་སྐྱབས་ཀྱང༌། །ཚེ་འདིར་སངས་རྒྱས་མི་ཐོབ་སྟེ། །ཡོན་ཏན་རྒྱ་མཚོའི་བླ་མ་ལ། །གུས་པའི་ཡིད་ཀྱིས་མཉེས་
བྱས་ན། །མཆོག་དང་ཐུན་མོང་དངོས་གྲུབ་རྣམས། །ཚེ་འདི་ཉིད་ལ་ཐོབ་པར་འགྱུར། །ཞེས་སོ། །པཎ་ཆེན་བི་བྷུ་ཏི་ཡི་གསུངས། འགྲོ་ལ་ཕན་ཕྱིར་ཡི་གེར་བྲིས། །ནོངས་གྱུར་མཁའ་
འགྲོས་བཟོད་པར་གསོལ། །བླ་མ་ཏིལླི་པའི་གསུངས། །དོན་འགྲེལ་ཅུང་ཟད་ཡི་གེར་བཀོད་པ་བླ་མ་ཕྱི་ལྟར་བསྟེན་པ་རྫོགས་སོ།། ༈ ན་མོ་གུ་རུ། གསུང་ཚད་མར་འཛིན་པ་ནཱ་ག་བྷོ་དྷི་
ལྟ་བུ་ཞེས་པ་ནི། སློབ་དཔོན་ཀླུ་སྒྲུབ་རྩྭའི་སྤྱིལ་བུ་གཅིག་ན་བསམ་གཏན་ལ་བཞུགས་པ་ལས། མ་ཧེའི་རྫི་བོ་གཅིག་སྐྱེས་བུ་དམ་པ་ཟབ་མོའི་གདམས་པ་ཞུ་ཟེར་བས། སློབ་དཔོན་གྱིས་སྣོད་
བརྟགས་པའི་ཕྱིར་ཁྱོད་རང་གི་མགོ་ལ་མ་ཧེའི་ར་སྐྱེས་པར་བསྒོམ་ཤིག །གསུངས་པས། དེས་ཀྱང་དེ་ལྟར་བསྒོམ་པས་ར་སྐྱེས་སོ། །དེར་སྣོད་ལྡན་དུ་གཟིགས་ནས་གདམས་པ་གནང་བས་
གྲུབ་པ་བརྙེས་ཏེ་ཀླུའི་བྱང་ཆུབ་ཅེས་བྱ་བར་གྲགས་སོ། །དེས་ན་བླ་མའི་གསུང་ལ་ཚད་མར་འཛིན་དགོས། ས་ར་ཧ་ལྟ་བུ་ཞེས་པ་ནི། ས་ར་ཧས་མཁའ་འགྲོ་མ་ཀླུའི་བུ་མོ་བྱ་བ་ལ་ཆོས་ཞུས་

པས་ཌཱ་ཀི་མས་ཏྲི་ཤུ་ལ་གཅིག་གཏད་ནས་སྲོག་གི་མཆོད་སྦྱིན་ཕུལ་ན་གདམས་པ་སྟེར། དེ་མ་ཡིན་ན་མི་སྟེར་ཞེས་གསུངས། དེར་དབུ་བཅད་ནས་ཕུལ་བས་ཌཱ་ཀི་༄༅།
p。 མས་ཀླུའི་ཡུལ་ནས་བཅད་སྦྱོར་གྱི་བདུད་རྩི་བླང་ནས་སྦྱར་བས་ལུས་སྔར་བཞིན་དུ་གྱུར་ཏོ། །དེར་གདམས་ངག་བྱིན་ནས་ཉམས་སུ་བླངས་པས་གྲུབ་པ་བརྙེས་སོ། །ཌཱ་ཀིའི་ཞལ་ནས་ཁྱོད་ཀྱི་སྲོག་
གི་མཆོད་སྦྱིན་ཕུལ་བས་ཚེ་འདིའི་རྟེན་འབྲེལ་འགྲིག་སྟེ་ཉི་ཟླ་གནས་ཀྱི་བར་དུ་འཆི་བ་མེད་པར་འགྱུར་རོ། །ཞེས་སོ། །དེས་ན་ད་ལྟ་བླམའི་སྐུ་ཡི་རིམ་གྲོ་ལ་སོགས་པ་ལ་ཚེའི་རྟེན་འབྲེལ་འགྲིག་
གོ །ཤ་རིའི་བུ་ལྟ་བུ་ཞེས་པ་ནི། བྲམ་ཟེའི་ཁྱེའུ་ཞིག་གིས་དགྲ་བཅོམ་པ་གཅིག་ལ་ཁབ་གཅིག་ཕུལ་བས་སྐྱེ་བ་ཐམས་ཅད་དུ་ཤེས་རབ་དང་ལྡན་པར་གྱུར་ཏེ། དེ་ཉིད་ཀྱི་ཞལ་ནས། ང་ཡི་
ཐོགས་མེད་ཤེས་རབ་ནི། །ཁབ་གཅིག་ཕུལ་བའི་རྟེན་འབྲེལ་ཡིན། །ཞེས་སོ། །དེ་ནས་བླ་ལ་ཆོས་ཉན་པ་ལ་སོགས་པ་ལ། མཚོན་ཕུལ་ན་ཤེས་རབ་ཀྱི་རྟེན་འབྲེལ་འགྲི ཀ་གོ །ཐ་ག་ལི་ལྟ་
༈ བུ་ཞེས་པ་ནི། བུ་མོ་དེ་དད་པ་ཤིན་ཏུ་ཆེ་བས། ནགས་ཁྲོད་ན་དྲང་སྲོང་ཞིག་བཞུགས་པ་ལ། རས་ཡུག་ཟུང་གཅིག་ཕུལ་ནས་གདམས་པ་ཞུས་ཏེ། བསྒོམ་པས་ལྷའི་གོས་ཏེ་ནམ་མཁའ་ནས

བྱུང་ཞིང་ཆེད་དུ་བྱས་པའི་གོས་མ་དགོས་སོ། །དེས་ན་གོས་ལ་སོགས་པ་བླ་མ་ལ་ཕུལ་ལ་བགོ་བ་གོས་ཀྱི་རྟེན་འབྲེལ་ཡང་བླ་མ་ལ་བསྒྲིག་གོ །ཊཱི་གི་ཕ་ལྟ་བུ་ཞེས་པ་ནི། འབྲས་ཕྲུ་བའི་རིགས་
ཡིན་ཏེ། ཛོ་ཀི་བླ་མ་ཞིག་ལ་འབྲས་དྲུས་མ་ཕམ་རེ་ཕུལ་ནས་གདམས་ངག་ཞུས་ཏེ། འབྲས་འབྲུ་ཡིན་སྙམ་དུ་ཉམས་སུ་བླང་པས་གྲུབ་པ་ཐོབ་ཏེ་རེ་ཞིག་ན་ཡུལ་ཕྱོགས་དེར་མུ་གེ ཆེན་པོ་བྱུང་བ་ལ་
སློབ་དཔོན་གྱི་ཏིང་ངེ་འཛིན་ལ་སྙོམ་པར་ཞུགས་པ་ལས་འབྲས་ཀྱི་ཆར་བབ་པར་གྱུར་ཏོ། །དེ་ནི་རྒྱུ་དེའི་དུས་ཀྱི་འབྲས་ཕུལ་བའི་རྟེན་འབྲེལ་ལས་བྱུང་སྟེ། དེ་ནས་ད་ལྟ་ཟས་དངོས་པོ་བཟང་བ་ལ་
སོགས་པ་བླ་མ་ལ་ཕུལ་ལ་བཟའ་བ་ཟས་ཀྱི་རྟེན་འབྲེལ་ཡང་བླ་མ་ལ་བསྒྲིག་གོ །རཱ་ཛ་ས་ཏིངྒ་ལྟ་བུ་ཞེས་པ་ནི། ར་ཛ་དེས་ཆོས་སྟོན་པའི་དགེ་བའི་བཤེས་གཉེན་སུ་ཡོད་ཅེས་དྲིལ་བསྒྲགས་
སོ༑ །དེར་བྲམ་ཟེ་གཅིག་ན་རེ་ཁྱོད་ཀྱི་རྒྱལ་སྲིད་སྣ་བདུན་ང་ལ་འབུལ་ན་ངས་ཆོས་སྦྱིན་ནོ་ཟེར། དེར་ཕུལ་ཏེ་གདམས་ངག་ཞུས་ནས་བསྒོམ་པས་གྲུབ་པ་བརྙེས་ཏེ། རཱ་ཛ་དེ་ཡི་ཐུགས་ལ་གང་
བསམ་པའི་ལོངས་སྤྱོད་ཆར་བཞིན་དུ་བབ་པར་གྱུར་ཏེ། དེས་ན་ལོངས་སྤྱོད་དངོས་པོ་བཟང་བ་ཡང་བླ་མ་ལ་ཕུལ་ཏེ། མ་འོངས་པའི་ལོངས་སྤྱོད་ཀྱི་རྟེན་འབྲེལ་ཡང་བླ་མ་ལ་བསྒྲིག་གོ །རྒྱན་

།འདོད་ཡོན་གྱི་རྟེན་འབྲེལ་ནི། རྒྱལ་པོ་ཨིནྟ་བྷོ་ངྷི་ཨོ་རྒྱན་ན་བཞུགས་པའི་ཚེ། ཉི་མ་ཁ་རེ་བྱ་ངང་པའི་ཁྱུ་ལྟ་བུ་མང་པོ་ནམ་མཁའ་ལ་འགྲོ་བ་གཟིགས་པས། རྒྱལ
༄༅།ལེསྒྲུབ་
པོས་བློན་པོ་གཅིག་ལ་ཅི་ཡིན་དྲིས་པས། ཡང་དག་པར་རྫོགས་པའི་སངས་རྒྱས་དགྲ་བཅོམ་པའི་འཁོར་གྱིས་བསྐོར་ནས་གཤེགས་པ་ལགས་ཟེར། འོ་ན་སངས་རྒྱས་འཁོར་དང་བཅས་པ་ཆོས་
སྟོན་པར་སྤྱན་དྲོངས་ཤིག །ཅེས་གསུངས་པས། དེ་སངས་རྒྱས་འཁོར་དང་བཅས་པ་གདུགས་ཚོད་ལ་སྤྱན་དྲངས་ཏེ་བྱོན་ནས། རྒྱལ་པོ་ཆེན་པོ་ཆོས་མཛོད་ཅེས་བཀའ་སྩལ་པས། འདོད་
ཡོན་མ་སྤངས་པར་སངས་རྒྱས་པའི་ཆོས་ཤིག་ཞུ་ཟེར་བས་དེར་སངས་རྒྱས་རྡོ་རྗེ་འཆང་གི་ཆ་ལུགས་སུ་བསྒྱར་ནས་གསང་སྔགས་རྣམས་གསུངས། རྒྱལ་པོས་འདོད་ཡོན་ལྔ་ཕུལ་ནས་ཆོས་ཞུས་
གདམས་པ་ཉམས་སུ་བཞེས་པས་འདོད་ཡོན་ལྔ་མ་སྤངས་པར་སངས་རྒྱས་སོ། དེ་ནས་འདོད་ཡོན་ལྔ་ཡི་མཆོད་པས་མཆོད་ལ་རྒྱན་འདོད་ཡོན་གྱི་རྟེན་འབྲེལ་ཡང་བླ་མ་ལ་བསྒྲིག་གོ །རཱ་ཛ་སུརྻ་
དྷརྨ་ལྟ་བུ་ཞེས་པ་ནི། རཱ་ཛ་དེས་ཆོས་སྟོན་པའི་བླ་མ་སུ་ཡོད་ཅེས་དྲིལ་བསྒྲགས་པས། བྲམ་ཟེར་གྲུབ་པའི་ཡོན་ཏན་བརྙེས་པ་གཅིག་བྱོན་ནས། ཁྱོད་ཀྱིས་རྒྱལ་བུ་ལ་སོགས་པའི་འཁོར་ཚོགས་ ྤ

སྟེར་ན་ཆོས་སྟོན་གསུངས་པས། དེ་ཕུལ་ཏེ་གདམས་ངག་ཞུས་པས་གྲུབ་པ་བརྙེས་ཏེ་འགྲོ་བ་མི་དང་ལྷ་རུ་བཅས་པ་ཐམས་ཅད་རྒྱལ་བུ་དེ་ལ་འདུད་པར་གྱུར་ཏོ། །དེས་ན་ད་ལྟ་འཁོར་གཅིག་བླ་མ་
ལ་ཕུལ་ན་ཕྱིས་ནས་འབུམ་འགྱུར་དུ་འགྲོ་བར་གསུངས་ཏེ། འདུ་བ་འཁོར་གྱི་རྟེན་འབྲེལ་ཡང་བླ་མ་ལ་བསྒྲིག་གོ །ཙནྡྲ་གོ་མི་ལྟ་བུ་ཞེས་པ་ནི། ཁོང་པཎྜི་ཏ་རིག་གནས་ལྔ་ལ་མཁས་ཤིང་ཡི་
དམ་གྱིས་ཞལ་གཟིགས་ཀྱང་ཤེས་རབ་ཆེ་བས་མུ་སྟེགས་པའི་ལྕེ་སྦྱོར་བྱས་པ་ཡིན་བྱ་བ་དང༌། བསླབ་པ་འཆལ་བྱ་བའི་གྲགས་པ་ངན་པ་བྱུང་ནས། ཡི་དམ་འཕགས་པ་འཇམ་དཔལ་ལ་ཞུས་
པས༑ ཁྱོད་ཀྱི་སྐྱེ་བ་འདིའི་གོང་དུ་བླ་མ་ལ་སྐུར་པ་ཞུས་པས་ལེན་པ་ཡིན་པས་ད་ཐོག་མར་བླ་མ་ལ་བསྟོད་པ་རྩོམས། དེ་ནས་ང་ལ་རྩོམས་ཤིག་གསུངས་ནས་དེ་བཞིན་མཛད་པས་གྲགས་པ་ངན་
པ་དེ་རྒྱུན་ཆད་མཁས་པ་ཙནྡྲ་གོ་མི་བྱ་བར་གྲགས་སོ། །དེ་ནས་བླ་མ་ལ་བསྟོད་པ་དང་སྙན་གྲགས་བརྗོད་དེ་རང་ལ་སྙན་གྲགས་སོགས་ཀྱི་རྟེན་འབྲེལ་ཡང་བླ་མ་ལ་བསྒྲིག་གོ །ཁྲི་ཏིང་གརྦྷ་ལ་ལྟ་
བུ་ཞེས་པ་ནི། ཐབས་འགྲམ་ན་བླ་མ་བཟང་པོ་བྱ་བ་བཞུགས་པ་ལ་ཞིང་ལས་བྱ་བའི་གླ་རྔན་བླ་མ་ལ་ཕུལ་ཏེ་གདམས་ངག་ཞུས་པས། ཞིང་ལས་པའི་རྟོག་རྩེ་ཞཔས་ལ་འཕོག་སྟེ་ནད་ལས་རྣམ་པར་

༄༅། །རྒྱལ་བའི་ཏིང་ངེ་འཛིན་འཁྲུངས། གཞན་གྱིས་ནད་ལ་ཡང་ཁོང་གི་སྤྱན་གྱིས་གཟིགས་པ་ཙམ་གྱིས་སོས་པར་གྱུར་ཏོ། །དེས་ན་བླ་མ་ལ་སྨན་ལ་སོགས་པ་ཕུལ་ན་
a”ནད་ལས་རྣམ་པར་རྒྱལ་བའི་རྟེན་འབྲེལ་བསྒྲིག་གོ །ཡེ་ཤེས་ཞབས་ཞེས་པ་ནི་དཔལ་གསང་བ་འདུས་པས་ཞལ་གཟིགས་པའི་བླ་མ་ཞིག་ཡོན་ཏན་དུ་མ་དང་ལྡན་ཡང་རོད་ངན་གོས་ཧྲུལ་བས་བཀུར་
བའི་འོས་སུ་མ་གྱུར་པའོ། །དེའི་སློབ་མ་ཡེ་ཤེས་ཞབས་ནི་ཁོང་པཎྜི་ཏ་ལྔ་བརྒྱས་བསྐོར་ནས་ཆོས་སྟོན་གྱིན་ཡོད་པ་ལས། བླ་མ་དེ་ལམ་ལས་གཤེགས་པར་མཐོང་ཡང་མ་མཐོང་བ་ལྟར་བྱས་ནས་
ཕྱག་མ་འཚལ་བས་སྤྱན་ས་ལ་བྲུལ་བར་གྱུར་ཏེ་ཕྱིས་ཞབས་སྤྱི་བོར་བླངས་བཤགས་པ་ཕུལ་བས་པུས་མོ་གཉིས་ལ་ཡེ་ཤེས་ཀྱི་སྤྱན་རེ་བྱུང་སྟེ་ཡེ་ཤེས་ཞབས་ཞེས་གྲགས་སོ། །ནག་པོ་པ་ལྟ་བུ་ཞེས་
༣ པ་ནི། གྲུབ་པ་བརྙེས་ནས་ཧེ་རུ་ཀའི་རྒྱན་བཏགས་ཌཱ་མ་རུ་འཁྲོལ་ཞིང་ནམ་མཁའ་ལ་གཤེགས་པ་ལས་སྔོན་གྱི་བླ་མ་རང་བས་ཡོན་ཏན་ཞན་པ་གཅིག་ས་སྟེང་ན་འདུག་པས་ང་རྒྱལ་གྱིས་ཕྱག་མ་
བཙལ་བས་དེ་ཉིད་དུ་རྫུ་འཕྲུལ་ཉམས་ཏེ་ས་ལ་ལྷུང་ངོ་། །བྲམ་ཟེ་ཞེས་པ་ནི། བྲམ་ཟེ་གཅིག་གིས་རིགས་ངན་གྱི་བླ་མ་གཅིག་ལ་རྐང་མགྱོགས་ཀྱི་གདམས་པ་ཞུས་ནས་བསྒྲུབས་པས་འགྲུབ་སྟེ་

མངོན་པར་དགའ་བའི་ཞིང་ནས་ཟས་སྣ་ཚོགས་བླངས་ནས་འོང་བས་བླ་མ་དེ་ཚོགས་ཀྱི་དབུས་ན་འདུག་པ་ལ་ཉམས་ལ་རྟོགས་པའི་དབང་གིས་བསྙེན་བཀུར་མ་མཛད་པས་རྐང་མགྱོགས་ཉམས་པར་
གྱུར་ཏེ། དེ་ནས་བླ་མ་ནི་ཤིན་ཏུ་གཉན་པས་སྐྱོན་ཡོན་གང་ཡང་བླ་མ་ལས་འབྱུང་བས་ལེགས་ཚོགས་ཀྱི་རྟེན་འབྲེལ་ཐམས་ཅད་བླ་མ་ལ་བསྒྲིག་ཅིང༌། ཉེས་ཚོགས་ཀྱི་རྟེན་འབྲེལ་ཐམས་ཅད་བླ་མ་
ལ་སྤངས་པར་བྱའོ། །རྒྱས་པར་བླ་མ་བསྟེན་ཚུལ་བླ་མ་ལྔ་བཅུ་པའི་རྩ་འགྲེལ་དང༌། བླ་མའི་ལུང་འབུམ་ཆེན་མོ་ལས་ཤེས་པར་བྱའོ། །གསུངས་སྒྲོས་མི་བརྗེད་གཟུངས་སུ་རྒོད་ཚང་པས་བྲིས་
པ༑ སྠི། མངྒ་ལཾ༎ །།

།སེམས་ཀྱི་རྡོ་རྗེ་ལ་བསྟོད་པ་གྲུབ་པའི་ངེས་གསང་ཞེས་བྱ་བ། ན་མོ་མ་ཧཱ་མུ་དྲྭ་ཡ། གང་གི་གྲངས་མེད་ཞིང་རྣམས་སུ། །འབད་པས་བསྐལ་པར་རྙེད་དཀའ
བའི༑ །སེམས་ཉིད་ཡིད་བཞིན་ནོར་བུའི་གཏེར། །སྟོན་མཛད་བླ་མ་རིན་པོ་ཆེ། །ཆོས་རྣམས་ཀུན་གྱི་རང་བཞིན་དུ། །བཞུགས་ཀྱང་སྔོན་ཆད་མ་རྙེད་པས། །བདག་གི་ཉེས་པ་ཁོ་ནར
ཟད༑ །དེ་རིང་མགོན་པོ་ཁྱོད་ཀྱི་ཞབས། །རང་གི་སེམས་དང་གཉིས་མིན་པར། །མཐོང་བ་བདག་ཅག་སྐལ་པ་བཟང༌། །འདི་ན་རྣམ་རྟོག་སྤང་འདོད་པའི། །འདོད་པ་ཉིད་ཀྱིས་རྣམ་པར་
འཁོར༑ །རང་བཞིན་གཟིགས་པས་རྟོགས་པ་དང༌། །མི་རྟོག་གཉིས་སུ་མེད་པར་མཛད། །དམ་པ་ཉིད་དང་ཆོས་རྣམས་ཀུན། །དམ་པའི་དངོས་པོར་གཅིག་གྱུར་པས། །ཆོས་ཀྱི་སྐུ་ལས་
གཞན་པ་ཅི། །སྣང་སྟོང་གཡོ་བ་མེད་པའི་གཟུགས། །མཁའ་ཁྱབ་པར་ནི་སྣང་མཛད་ཀྱང༌། །ཉིད་ལས་གཞན་དུ་མ་གཟིགས་པས། །མི་ཟད་རྒྱན་གྱི་འཁོར་ལོའི་མཛོད། །རྣམ་པར་དབྱེ་བ
བ
གྲངས་མེད་ཀྱང༌། །དེ་བཞིན་ཉིད་ལས་གཞན་མིན་དང༌། །དེ་བཞིན་ཉིད་ཀྱང་ཇི་སྙེད་པའི། །རྣམ་པ་ཀུན་ཏུ་འཇུག་པ་ན། །རོ་གཅིག་དུ་མར་འཆར་བ་དང༌། །དུ་མ་རོ་གཅིག་ཞེས་བྱ་

བའི༑ །གཏམ་གྱིས་སྤོངས་བ་བསམ་གཏན་པ། །བརྒྱ་ཕྲག་དགའ་བ་སྐྱེད་པ་ཡང་། །ཉིད་སྐུའི་རྣམ་པར་རོལ་པ་ལགས། །བྱར་མེད་པ་ནི་ཆོས་རྣམས་ཀུན། །ཡོངས་སུ་རྫོགས་པར་མཛད་
པ་ཁྱོད། །བྱས་ཆོས་དག་ལ་ཅོ་འདྲི་འམ། །ཡང་ན་ཀུན་རྫོབ་རྫུན་སྣང་ཞིག །ཐོག་མ་མེད་ནས་བྱུང་བ་རྣམས། །རང་དང་ལྷན་ཅིག་གཅིག་གྱུར་པས། །སྒྱུ་མའི་སྤྲོས་པ་འདི་ཙམ་ཞིག
རོལ་རྩེད་མཛད་པ་མ་ཡིན་ནམ། །དངོས་པོ་ཀུན་ལ་ཁྱོད་ཀྱི་མཐུ། །ཐོག་མ་མེད་པར་འཇུག་པ་ན། ྋ །མ་འགགས་པ་ཡི་རྩལ་སྣང་ཤེས། །བརྗོད་ནི་ཡ་མཚན་རྨད་དུ་བྱུང༌། །མི་མཉམ་པ་ཡི་
འགྲོ་བ་རྣམས། །མཉམ་པ་ཉིད་དུ་གཅིག་ངེས་ཀྱང་། །ཐ་དད་པར་ནི་སྣང་བ་གང༌། །ཁྱེད་ཀྱི་ཆེ་བ་དབྱུང་བ་ལགས། །བྱ་བའི་བདག་གི་ཀུན་ལ་ཡང༌། །རང་རང་རྩོལ་བའི་དབང་གིས་
འཇུག །ཁྱོད་ཀྱི་རྩོལ་མེད་སེམས་ཅན་དོན། །གང་གི་འདོད་པ་འཇོ་བའི་ཚུལ། །དཔག་བསམ་ཤིང་ལྟར་མཛད་པ་ན། །བྱ་བ་གྲུབ་པའི་ཡེ་ཤེས་ནི། །དོན་འདི་ཁྱོད་ཚུལ་ཉིད་ལས་རིག །
འགྲོ་བ་ཀུན་གྱི་བསམ་པའི་མཐུ། །རང་རང་འདོད་པ་ཉིད་ཡིན་ན། །ཕྱོགས་བྲལ་སྤྱོད་པ་ཉིད་ཀྱི་ཕྱིར། །ཀུན་དང་མཐུན་པར་སྤྱོད་པ་ལགས། །རྟོགས་དང་སྤྱོད་པ་ཇི་ཙམ་པ། །བཙལ་ཡང་

༄ ༅། །ཁྱོད་ཀྱི་སྐུ་གསུང་ཐུགས། །གསང་བ་བསམ་གྱིས་མི་ཁྱབ་པའི། །མ་བཙལ་མ་བརྟག་མ་སྤྱད་པའི། །ཚུལ་ལས་རེ་ཞིག་རྙེད་པ་འདི། །མཐོང་བ་བདེན་རྫུན
ལས་འདས་པའི། །དོན་ལས་གཞན་པ་ཅི་ཞིག་ཡོད། །ཁྱོད་སྐུ་ཐོགས་བཅས་ཐོགས་མེད་དང༌། །ཡེ་ཤེས་སྣང་བཅས་སྣང་མེད་དང༌། །གྲུབ་དང་མ་གྲུབ་པ་ཡི་སྒྲ། །ཇི་སྙེད་བརྗོད་ཀྱང་མི་
འགལ་ཞིང༌། །དེ་ཙམ་བརྗོད་ཀྱང་མི་ཟད་པ། །ཤེས་བརྗོད་ཡུལ་ལས་འདས་གྱུར་ཀྱང༌། །བརྗོད་པ་ཀུན་གྱི་རྒྱུ་ཡི་གཙོ། །ཟབ་གསལ་གཉིས་སུ་མེད་པ་ཡི། །གསུང་ལས་ཆོས་ཀྱི་འཁོར་ལོ་
སྐོར༑ །བདག་གཞན་བདེ་སྡུག་འཁོར་འདས་དང༌། །རྟོགས་དང་མ་རྟོགས་ལ་སོགས་པ། །གཉིས་སུ་འཛིན་པར་སྒྲོ་བཏགས་ཀྱང༌། །སྒྲོ་འདོགས་བྲལ་བའི་ཁྱོད་ཐུགས་ལས། །སུ་ཞིག་
ཐ་སྙད་གདགས་པར་འདོད། འགྲོ་བ་ཀུན་དང་ཁྱོད་ཀྱི་ཚུལ། །གདོད་ནས་རང་བཞིན་གཅིག་པ་ལ། །གཅིག་པ་ཉིད་དུ་ཡོངས་མཁྱེན་པས། །ཁྱོད་ནི་བརྟན་གཡོ་ཀུན་གྱི་དཔལ། །དེ་ལྟར་
མ་རྟོགས་འགྲོ་བ་རྣམས། །རང་གི་ཉེས་པས་སྡུག་བསྔལ་བསྒྲུབ། །མ་རིག་མུན་པས་མདོངས་པ་རྣམས། །ཁྱེད་ཀྱི་མངོན་ཤེས་སྤྱན་དང་ནི། །རྫུ་འཕྲུལ་ཞབས་ཀྱིས་བགྲོད་པ་ལས། །ཤིང་

རྟའི་འཁོར་ལོ་རབ་བསྒྱུར་ཏེ། །བདེ་བའི་ལམ་ནས་ཁྲིད་པར་མཛད། །ཁམས་གསུམ་དག་པའི་རྒྱལ་སྲིད་ལ། །དེང་ནས་བདེ་བར་སྤྱོད་ཅིག་ཅེས། །དབང་དང་རྗེས་སུ་གནང་བ་དང༌།
གདམས་དང་རྗེས་སུ་བརྟན་པའི་ཕུལ། །ཁྱོད་མཐུ་ཉིད་ལས་བདག་གིས་རྙེད། །འགྲོ་བ་མ་ལུས་ཁྱོད་ཉིད་ཀྱིས། །ཡེ་ཤེས་ཆེན་པོའི་རོལ་པ་ལས། །གཞན་དུ་གཟིགས་པ་མ་འཚལ་བས།
དག་པའི་སྣང་བ་རབ་འབྱམས་ཞེས། །བརྗོད་ནི་གཞན་དུ་ཇི་ལྟར་བཙལ། །ད་ནི་མགོན་ཁྱོད་རང་གི་སེམས། །གཉུག་མ་ཡེ་ཤེས་ཆོས་ཀྱི་སྐར། །ཇི་བཞིན་རྟོགས་ནས་ཇི་སྙེད་པའི། །མཁྱེན་
པ་བདག་ལ་མངོན་གྱུར་ཏེ། །ཁྱོད་བཞིན་འགྲོ་བ་ཐམས་ཅད་ཀྱི། །མགོན་དུ་ཚེ་འདིར་ཕྱག་རྒྱ་ཆེ། །མཆོག་གི་དངོས་གྲུབ་ཐོབ་པར་ཤོག །འཁོར་འདས་ཀུན་གྱི་དུས་གསུམ་བསགས་པ་
དང་༑ །ཡོད་པའི་དགེ་བ་མ་ལུས་གཅིག་བསྡུས་ནས། །བདེ་ཆེན་བྱང་ཆུབ་སེམས་ཀྱི་དཀྱིལ་འཁོར་དུ། །སྐུ་གསུམ་རྒྱལ་སྲིད་ཆེན་པོ་ཐོབ་པར་ཤོག། ཅེས་པ་འདི་ཉིད་གངས་རིའི་ཁྲོད་ཀྱི་སྒྲུབ་
གནས་དུམ་ལས་ཀྱང་དུམའི་གཙོ་བོར་གྱུར་པ། ཤར་ཕྱོགས་དྭགས་ལྷ་སྒམ་པོ་དཔལ་གྱི་རི་བོ་ཆེ་ཤཱནྟི་རྒྱལ་བའི་ཕོ་བྲང་ཆེན་པོར་དཀར་བརྒྱུད་རིན་པོ་ཆེའི་མཆོད་སྡོང་དྲི་མ་མེད་པའི་མདུན་སར། ཆོས་ཐམས་ཅད་ཀྱི་གནས་ལུགས་སེམས་ཉིད་གཉུག་ྋ

།མ་ལྷན་ཅིག་སྐྱེས་པའི་ཡེ་ཤེས་དང༌། དཔལ་ལྡན་བླ་མ་དམ་པའི་ཐུགས་གཉིས་སུ་མེད པ་ལ་བསྟོད་པ་གྲུབ་པའི་ངེས་གསང་ཞེས་བྱ་བ། དཔལ་མི་ཕམ་རྒྱལ་བའི་དབང་པོས་སྦྱར་བའོ།།
134 (B)

134(B)
BlankPage AsPerOriginalDocument

༄༅། །ཆོས་རྗེའི་གསུང་བླ་མ་སྐུ་བཞིའི་གསོལ་འདེབས་བཞུགས་སོ།།
135

།བླ་མ་སྐུ་བཞིའི་གསོལ་འདེབས་ནི། རྗེ་མ་ལུས་ཀུན་ཁྱབ་སྒྲིབ་གཉིས་དག་པ་ཡི། །བླ་མ་སངས་རྒྱས་ཆོས་ཀྱི་སྐུ་ལ་སྐྱབས་༄༅།
སུ་མཆི། །རྗེ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆི། །མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་ཆོས་ཀྱི་སྐུ་ལ་སྐྱབས་
སུ་མཆི། རྗེ་སངས་རྒྱས་ཆོས་ཀྱི་སྐ་ལ་སྐྱབས་སུ་མཆི། སེམས་ཅན་ཐམས་ཅད་ཀྱིས་ཆོས་སྐུ་མངོན་དུ་འགྱུར་བར་བྱིན་གྱིས་བརླབས་ཏུ་
གསོལ༑ མཉམ་རྗེས་འདྲེས་པའི་རྟོགས་པ་འཆར་བར་བྱིན་གྱིས་བརླབ་ཏུ་གསོལ། རྒྱུན་ཆད་མེད་པའི་ཉམས་མྱོང་རྟོགས་པར་བྱིན་གྱིས་བརླབ་ཏུ་

p。 ༄༅། །གསོལ། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆི། རྗེ་སངས་
རྒྱས་ཆོས་ཀྱི་སྐུ་ལ་སྐྱབས་སུ་མཆི། ༣ །རྗེ་མ་འགགས་ཀུན་ཁྱབ་སྐ་ལ་ཞིང་ཁམས་སྣང་། །དུས་གསུམ་རྒྱལ་བའི་སྤྲིན་ཚོགས་འཁྲིགས་
པ་ཡི། །བླ་མ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆི། །རྗེ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆི། །མ་ནམ་མཁའ་དང་མཉམ་པའི་
སེམས་ཅན་ཐམས་ཅད་བླ་མ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆི། རྗེ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆི། སེམས་ཅན་ཐམས་ཅད་

ཀྱི་སྐུ་མཚན་དང་དཔེ་བྱད་ཀྱིས་བརྒྱན་པར་བྱིན་གྱིས་བརླབ་ཏུ་གསོལ། གསུང་དབྱངས་ཡན་ལག་དྲུག་ཅུ་དང་ལྡན་པར་བྱིན་གྱིས་བརླབ་ཏུ་གསོལ། ཐུགས་ཤེས་བྱའི་དཀྱིལ་འཁོར་མཐའ་དག་
གསལ་ཞིང་རྒྱས་པར་བྱིན་གྱིས་བརླབ་ཏུ་གསོལ། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆི། རྗེ་ལོངས་སྤྱོད་རྫོགས་པའི་སྐུ་ལ་
སྐྱབས་སུ་མཆི།། ༈ རྗེ་དམིགས་མེད་ཐུགས་རྗེས་གང་འདུལ་སྐུར་སྟོན་པ། །འགྲོ་བ་མ་ལུས་སྨིན་པར་མཛད་པ་ཡི། །བླ་མ་ཐུགས་རྗེ་སྤྲལ་པའི་སྐུ་ལ་སྐྱབས་སུ་མཆི། རྗེ་ཐུགས་རྗེ་
སྤྲུལ་པའི་སྐུ་ལ་སྐྱབས་སུ་མཆི། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆི། རྗེ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆི། སེམས་
ཅན་རེ་རེའི་མདུན་དུ་སྤྲུལ་པ་རེ་རེ་སྣང་ནུས་པར་བྱིན་གྱིས་བརླབ་ཏུ་གསོལ། དེ་སྣང་མ་ཐག་ཏུ་སེམས་ཅན་ཐམས་ཅད་མངོན་པར་རྫོགས་པར་འཚང་རྒྱ་བར་བྱིན་གྱིས་བརླབ་ཏུ་གསོལ། མ་ནམ་
མཁའ་དང་མཉམ་པའི་སེམས་ཅན་ཐམས་ཅད་བླ་མ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆི། རྗེ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆི། རྗེ་ཟག་མེད་ཁྱབ་གདལ་སྐྱེ་མེད་ཆོས་ཀྱི་སྐུ། །སྣང

༄༅། །སྟོང་ཟུང་འཇུག་འགག་མེད་ལོངས་སྤྱོད་རྫོགས། །གང་འདུལ་དེར་སྟོན་ཀུན་ཁྱབ་སྤྲུལ་པའི་སྐུ། །རྗེ་སྐུ་གསུམ་བདག་ཉིད་ཁྱེད་ལ་སྐྱབས་སུ་མཆི། མ་ནམ་མཁའ་
༴”དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི། རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི།ྋ སེམས་ཅན་ཐམས་ཅད་ཀྱིས་ཆོས་སྐུ་སྐྱེ་མེད་ཀྱི་དོན་རྟོགས་
པར་བྱིན་གྱིས་བརླབ་ཏུ་གསོལ། ལོངས་སྐུ་འགག་མེད་ཀྱི་རྩལ་འབྱོངས་པར་བྱིན་གྱིས་བརླབ་ཏུ་གསོལ། སྤྲུལ་སྐུས་འགྲོ་དོན་ཕྱོགས་མེད་དུ་སྐྱོང་ནུས་པར་བྱིན་གྱིས་བརླབ་ཏུ་གསོལ། མ་ནམ་
མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི། རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ།། ཆོས་རྗེ་རྒྱ་རས་ཀྱིས་མཛད་པའོ།།
140(B)

140(B)
BlankPage AsPerOriginalDocument

།བླ་མའི་རྣལ་འབྱོར་ཚིགས་བཅད་མ་དཔལ་ཕག་མོ་གྲུ་པས་མཛད་པའོ།། ཨོཾ་སྭ་སྟི། དུས་གསུམ་སངས་རྒྱས་སྐྱ་གསུང་ཐུགས། །དབྱེར་མེད་བླ་མ་དམ་པའི་ཞབས་ལ་༄༅།
འདུད༑ །མཆོག་དང་ཐུན་མོང་དངོས་གྲུབ་འབྱུང་བའི་གནས། །བླ་མའི་དུས་ཐབས་བསྟན་ཕྱིར་དེ་ཉིད་ཀྱི། །སྐུ་གསུང་ཐུགས་ཀྱི་གསང་བ་སྒྲུབ་པའི་ཐབས། །རབ་ཏུ་གུས་པས་བདག་བྱིན་
བརླབས་པ་བཤད། །ལྷག་བསམ་རྣམ་དག་རིན་ཆེན་བྱང་ཆུབ་སེམས། །རྣམ་གཉིས་དབྱེར་མེད་ཟབ་མོའི་གོ་བགོས་ཏེ། །རང་བཞིན་རྣམ་དག་རྒྱལ་བའི་དཀྱིལ་འཁོར་ནས། །རྩ་བའི་བླ་མ་
བཅོམ་ལྡན་བསྟན་པའི་གཙོ། །དུས་གསུམ་སངས་རྒྱས་བྱང་ཆུབ་སེམས་དཔའ་དང༌། །བརྒྱུད་པའི་ཚོགས་བཅས་མཁའ་ལ་སྤྱན་དྲངས་ཏེ། །སེང་གེ་པདྨ་ཉི་མ་ཟླ་བ་ལ། །སངས་རྒྱས་རོལ་
པ་རྣམ་པར་བཞུགས་པར་བསྒོམ། །བདུན་པོ་དག་བྱ་ལུས་དང་ལོངས་སྤྱོད་དབུལ། བདག་ཉིད་རྣམ་དག་དབྱེར་མེད་གསོལ་བ་གདབ། རྣམ་གསུམ་སྐྱབས་འགྲོ་གུས་པའི་གསང་སྔགས་
བརྗོད༑ །འཛིན་པ་གསུམ་བྲལ་དབྱེར་མེད་གྱུར་པར་བསམ། །དེ་ནས་ནམ་མཁའི་སྤྲུལ་པའི་ལྷ་ཚོགས་རྣམས། བདག་ཉིད་ལ་ཐིམ་ཡི་དམ་ལྷར་གྱུར་པའི། །ཐུགས་ཀྱི་དཀྱིལ་འཁོར་ཆུ་སྐྱེས་

རྣམ་རྒྱས་ཤིང༌། །ཉི་མ་ཟླ་བ་རོལ་པའི་གདན་སྟེང་དུ། ཡིད་བཞིན་ནོར་བུ་བླ་མ་དམ་པ་ནི། །རྣམ་པར་སྣང་མཛད་འོད་ཟེར་རབ་འབར་བ། །དེ་ཉིད་གནས་གསུམ་ཉི་ཟླ་པདྨའི་སྟེང༌། «
F
གསུང་ཐུགས་ཀྱི་དེ་ཉིད་གསུམ་བཀོད་ནས། །སྐུ་གསུམ་ལས་བྱུང་དེ་ཉིད་འོད་ཟེར་གྱིས། །ཁམས་གསུམ་རྣམ་དག་དབྱེར་མེད་སྐུ་ཐོབ་ནས། །དེ་ཉིད་ལ་ཐིམ་འོད་ཀྱི་དཀྱིལ་འཁོར་དུ། i6_
འབྲལ་ཏིང་འཛིན་བསྐུལ་བྱེད་གསང་སྔགས་བརྗོད། །ཨོཾ་ཨཱཿ གུ་རུ་བཛྲ་ར་ཙ་ར་ཧཱུྃ་སྭཱ་ཧཱ། །དོན་དམ་བློ་འདས་སེམས་ཉིད་ཆོས་ཀྱི་སྐུ། །གདོད་ནས་རྣམ་དག་མ་སྐྱེས་འདུས་མ་བྱས། །{
བཞིན་འོད་གསལ་ལྷན་གྲུབ་དེ་བཞིན་ཉིད། །གློ་བུར་རྟོག་པའི་དྲི་མས་མ་བསླད་ཅིང་། །མི་རྟོག་ཟག་མེད་བདེ་ཆེན་ཞི་བའི་ངང༌། །བསྒོམ་བྱ་སྒོམ་བྱེད་རྩོལ་བ་རྣམས་སྤངས་ཏེ། །འབད་མེད་
ཆེན་པོར་མ་བཅོས་ལྷག་པར་བཞག །བརྗོད་བྲལ་དབྱེར་མེད་ཕྱག་རྒྱ་ཆེན་པོ་ནི། །སྐུ་གསུམ་དབྱེར་མེད་བླ་མ་དམ་པ་སྟེ། །དེ་ནི་བདུད་དང་ཉོན་མོངས་ལས་རྒྱལ་ཞིང༌། །དཔག་མེད་ཡོན་
ཏན་རྒྱ་མཚོའི་བདག་ཉིད་དེ། །སྒྲུབ་མཆོག་བླ་ན་མེད་པ་རྒྱལ་བས་བཤད། །བླ་མའི་སྒྲུབ་ཐབས་མོས་གུས་གསལ་བྱེད་འདི། །དྲི་མེད་དགེ་སློང་རྡོ་རྗེ་རྒྱལ་གྱིས་བཀོད། །སྐུ་གསུམ་དབྱེར་

༄༅། །མེད་འབྲས་བུ་མངོན་གྱུར་ནས། །འཕྲིན་ལས་འོད་ཀྱིས་དུག་གསུམ་མུན་སེལ་ཤོག །བླ་མའི་སྒྲུབ་ཐབས་ཕག་མོ་གྲུ་པས་མཛད་པ་རྫོགས་སོ།། །།
144(B)

144(B)
BlankPage As PerOriginalDocument

།བླ་མ་སྒྲུབ་པའི་ཞལ་གདམས་སོ།། །ཡང་ཞུས་པ། སློབ་དཔོན་རིན་པོ་ཆེ་ལགས། ཚེ་འདིའི་བདེ་སྐྱིད་ཐམས་ཅད་ཀྱང་བླ་མ་བསྒྲུབ་པ་ལས་འབྱུང་འདུག །མྱ་ངན་ལས་
༴འདས་པའི་ཆོས་ཐམས་ཅད་ཀྱང་བླ་མ་བསྒྲུབ་པ་ལས་འབྱུང་བར་འདུག་པས། བླ་མའི་སྒྲུབ་ཐབས་བྱ་སླ་བ། ཚེགས་ཆུང་བ། དོན་ཆེ་བ། འབྲས་བུ་ཆོས་ཀྱི་སྐ་ཐོབ་པ་ཅིག་ཐུགས་ལ་
གདགས་པ་ཅིག་ཞུ་དང་བྱས་པས་སློབ་དཔོན་རིན་པོ་ཆེའི་ཞལ་ནས། བུ་དར་མ་གཞོན་ནུ་བ། ཆོས་ཐམས་ཅད་ཀྱི་རྩ་བ་རང་སེམས་རིག་པ་ཡིན་པས། དེ་རྟོགས་པར་བྱེད་པའི་ཐབས་བླ་མ
བསྒྲུབ་པ་ཡིན་པས་བླ་མ་བསྒྲབ་པ་ལ་གསུམ་སྟེ། བླ་མ་ཆོས་ཀྱི་སྐུ་རུ་བསྒྲུབ་པ་དང་། བླ་མ་ལོངས་སྐུར་བསྒྲུབ་པ་དང་། བླ་མ་སྤྲུལ་སྐུར་བསྒྲུབ་པ་དང་གསུམ་མོ། །བླ་མ་ཆོས་ཀྱི་སྐུ་རུ་
བསྒྲུབ་པ་ནི། སྔོན་འགྲོ་དངོས་གཞི་རྗེས་རྣམ་པ་གསུམ་མོ།།སྔོན་འགྲོ་ལ། ཚེ་འདིའི་བྱ་བ་ཐམས་ཅད་བཏང་བ། དབེན་པའི་གནས་སུ་ཕྱག་དར་བྱ། རྟེན་དགྲམ། མཎྜལ་ཕུལ་ལ་མི་
གདམས་རྟོག་པ་ཡུག་ཅིག་བསྒོམ། ཞེ་མནའ་རྟག་པ་ཅིག་བསྐྱལ། ཆོས་ལ་ཡིདཆེས་བསྐྱེད། ཐེ་ཚོམ་དང་བྲལ་བའི་བློས། དུས་གསུམ་སངས་རྒྱས་ཐམས་ཅད་ཀྱི་བྱིན་རླབས་ང་ལ་ཡོད་ངེས་པ་ཡིན་ ྗ

པས་ལུས་ཅི་བདེ་བར་སྡོད་ལ། ང་སྤྱི་བོར་སོམ་ཅིག །མོས་གུས་ཁ་ཙམ་མ་ཡིན་པ། ཚིག་ཙམ་མ་ཡིན་པ། མིག་ནས་མཆི་མ་འཁྲུག་པའམ། ལུས་ཀྱི་བ་སྤུ་ལྡང་བ་ཙམ་པ། ལུས་ངག་
ཡིད་གསུམ་གྲིམ་ཤ་ཐོན་པ། བཅོས་མའི་མོས་གུས་ཡིན་པས། རང་དོན་གྱི་དྲི་མས་མ་གོས་པ། ང་ལ་དུས་གསུམ་གྱིས་སངས་རྒྱས་ཀྱི་འདུ་ཤེས་བསྐྱེད་ཅིང་གསོལ་བ་ཐོབ་ཅིག །གསོལ་
བ་ཐོབ་པའི་རྟགས་ལུས་ངག་ཡིད་གསུམ་ལ་འབྱུང་སྟེ། ལུས་བདེ་འབོལ་ལེ་བ་སོག་མའི་ཕོན་ཐག་ཆད་པ་ལྟ་བུ་འབྱུང༌། ངག་བརྗོད་པ་དང་བྲལ་བ་གཞོན་ནུ་མས་བདེ་བ་མྱོང་བ་ལྟ་བུ་
འབྱུང༌༑ སེམས་སྙེམས་བྱེད་དང་བྲལ་བ་ནམ་མཁའ་དྭངས་པ་ལྟ་བུ་འབྱུང༌། ཉམས་དེ་ལྟར་ཤར་ཀྱང་ཆགས་པ་དང་ཞེན་པ་མི་བྱའོ། །དངོས་གཞི་ལ་བླ་མ་རང་གི་ལུས་ལ་ཐིམ་པར་
བསམ༑ ཐིམ་པ་དང་ལུས་སེམས་ཀྱི་བསྒྲིམས་པ་ཐམས་ཅད་གློད་ལ། ལུས་ནི་མི་རོ་བཞིན་དུ་སྐྱར་ལ་བཞག །ངག་ནི་སྨྲ་ཁར་ལྕེ་བཞིན་དུ་ལྐུགས་གཞུག །སེམས་ནམ་མཁའི་འཇའ་ཚོན་
བཞིན་དུ་སྣང་ལ་རང་བཞིན་མེད་པར་ངོས་བཟུང་ཅིག །ངོས་བཟུང་བའི་རྗེས་སུ། ངོས་འཛིན་མཁན་གྱི་རིག་པ་དེ། གསལ་སྟོང་དུ་རྒྱས་ཐོབ་ཅིག །རྒྱས་འདེབས་མཁན་གྱི་སེམས་དེ་བླ་མ་

༄༅། །ཡིན་པས། ཡང་ནས་ཡང་དུ་གོམས་པར་གྱིས་ཤིག །གོམས་པ་དེ་ཡེང་དུ་ཆུག་ཅིག །ཡེངས་པའི་ངང་ལས་མ་ཡེངས་ཅིག །ཅེས་བསྒོམ་པ་བདག་པོ་ལ་
” གཏོད་ཅིག །བྱས་པའི་ཆོས་ཐམས་ཅད་ལ་ཤིག་ལ་ཐོང༌། བོར་ལ་ཐོང་། མ་བྱས་ལྷུན་གྱིས་གྲུབ་པརའ ཆར་བ་ནི་སྒོམ་པའི་མཆོག་ཡིན་ནོ། །རྗེས་ན་བདེ་སྡུག་དབྱེར་མེད་སྣང་སྟོང་དབྱེར་
མེད་འཁོར་འདས་དབྱེར་མེད་ཡིན་པས། གང་ལ་ཡང་ཆགས་པ་དང་ཞེན་པ་མི་བྱ་བར། ྋབུད་མེད་ཁྱོ་ལ་མི་དགའ་བའི་དཔེ་བཞིན་ཉམས་སུ་བླང་ངོ་།། སྣྲ། ལོངས་སྤྱོད་རྫོགས་པའི་
སྐུ་རུ་བསྒྲུབ་པ་ནི། .སྔོན་འགྲོ་ལ་སྐྱབས་སུ་འགྲོ་ཞིང༌། སེམས་ཅན་འཁོར་བའི་རྒྱ་མཚོ་ལས་བསྒྲལ་སྙམ་དུ་སེམས་བསྐྱེད། ཡི་དམ་གྱིས་ལྷ་ལྷན་ཅིག་སྐྱེས་པའི་ལམ་གྱིས་བསམ། ངག་ཏུ་
འི་སྙིང་པོ་ཚིག་གསུམ་བརྗོད། ལུས་རྣམ་པར་སྣང་མཛད་ཀྱི་ཆོས་བདུན་དང་བསྟུན་ལ། སྤྱི་བོའི་གཙུག་ཏུ་པདྨ་དམར་པོའི་གདན་གྱི་སྟེང་དུ་བླ་མ་རབ་བྱུང་ཡིན་ཡང༌། ད་རེས་ཀྱི་སྐབས་
སུ༑ ་འཁོར་ལོས་བསྒྱུར་བའི་རྒྱལ་པོའི་ཆ་ལུགས་ཅན་རུས་པའི་རྒྱན་གྱིས་ཕྱག་རྒྱ་དྲུག་དང་ལྡན་པ་བཙུན་མོས་པང་ནས་འཁྱུད་པར་ཡབ་ཡུམ་གཉིས་སུ་མེད་པ། ཞལ་འཛུམ་བག་དང་བཅས་ནས་༴

བདེ་བ་ཆེན་པོའི་རང་བཞིན་དུ་བཀྲ་ལམ་མེ་བཞུགས་པ་ལ། བདག་འཇུག་བསྡུས་ལ་བླངས། དེ་རྗེས་མོས་གུས་དུངས་གྱིས་ལ། བླ་མའི་ཐུགས་ཀའི་དུས་གསུམ་གྱི་སངས་རྒྱས་ཀྱིས་
བཞུགས་གནས་ཡིན་པས་དེར་རིག་པ་གཏོད་ལ། སྟེང་རླུང་འཕོ་བའི་སྟོད་དུ་མ་ལུས་པར་ནོན་ལ། འོག་རླུང་ཕོ་སྨད་དུ་མ་ལུས་པར་འཐེན་ལ། རླུང་ཐུབ་ཐང་གིས་ཟུང་ལ། མི་ཐུབ་པའི་དུས་
སུ༑ སུམ་ཆ་ཅིག་ཕྱིར་བཏང་ལ། སུམ་གཉིས་ནང་དུ་ཡང་བཟུང་ལ། རླུང་ཐེབས་ཉི་ཤུ་རྩ་གཅིག་ལ་ཐུན་གཅིག་ཏུ་བྱས་ལ་བསྒོམ། ཐུན་གཏོང་བའི་དུས་སུ། བླ་མ་ཡབ་ཡུམ་རང་གི་ལུས་
ལ་ཐིམ་པར་བསམ་ལ། ལུས་སེམས་བཤིག་ལ་རང་སེམས་བླ་མར་ཤེས་པར་གྱིས་ལ། སེམས་སྟོང་གསལ་འཛིན་མེད་དུ་ངོས་བཟུང༌། དེར་བདེ་སྟོང་གི་ཉམས་བསྐྱང་ངོ༌། མགྲིན་པ་སྙིང་
ག་ལྟེ་བར་བླ་མ་སྔ་མ་དང་འདྲ་བ་ལ་སྤྱི་བོར་བླ་མ་སྐུ་མདོག་དཀར་པོ། མགྲིན་པར་དམར་པོ། སྙིང་གར་མཐིང་ག ལྟེ་བར་ལྗང་གུ། རླུང་རྩོལ་སྔ་མ་བཞིན་དུ་བྱས་ལ། ལྷན་ཅིག་སྐྱེས་
པའི་ཡེ་ཤེས་ངོས་བཟུང་ངོ་། །རྗེས་ནི་ལས་དང་བྱ་བ་ཅི་བྱེད་ཀྱང་བླ་མའི་རྣལ་འབྱོར་དང་མ་བྲལ་བར་བྱའོ། །ཞིང་ཁམས་རྣམ་པར་དག་པར་སྨོན་ལམ་འདེབས་པ་གལ་ཆེའོ། །བླ་མ་སྤྲུལ་པའི་

ཡིང་
ll| ༄༅། །སྐུར་བསྒོམ་པ་ནི། བྲམ་ཟེའི་ཁྱིམ་ནས་བླངས་པའི་རས་ལ་བླ་མའི་སྐུ་འབགས་སྔ་མ་བཞིན་དུ་བྲིས་ལ་རིགས་ལྡན་གྲུབ་ཐོབ་ཅིག་གིས་རབ་གནས་བྱས་ལ།
༅དང་མཐུན་པའི་གནས་སུ་ཕྱག་དར་དང་རྐྱང་ནུལ་བྱས་ལ། སྐུ་གསུང་ཐུགས་ཀྱི་རྟེན་དགྲམ། མཆོད་པ་བཤམས། སེམས་བསྐྱེད་ཚད་མེད་པ་བཞི་བསླབས་པ་ལ་སྦྱངས། ལུས་གཏུམ་མོའི་
༆ ལུས་གནད་དུ་ཞུགས་ལ་ཐང་སྐ་དེ་བླ་མ་དངོས་སུ་བསམ་ལ། ཐབས་ཀྱི་ཆ་རླུང་བཟུང་ལ། ཤེས་རབ་ཀྱི་ཆ་མིག་མི་འཛུམ་པ་བླ་མའི་ཐུགས་ཀར་གཏད་ལ་རླང་ཉེར་ཅིག་བཟུང་ངོ་། །ཐུན་
བཏང་བའི་དུས་སུ་བླ་མའི་ཐུགས་ཀ་ནས་ཐུགས་ཀྱི་བྱིན་བརླབས་ཀྱི་ངོ་བོ་འོད་ཟེར་ལྔ་ལྷན་ཅིག་ནར་གྱིས་བྱུང་ནས་རང་གིས་སྙིང་གའི་དཀྱིལ་དུ་ཞུགས་ནས་སྤྱི་བོའི་གཙུག་ནས་རྐང་པའི་མཐིལ་ཡན་
ཆད་བྱིན་རླབས་དང་འོད་ཟེར་ཁེངས་ནས། ལུས་ནི་འོད་ཀྱི་ཁེངས་ནས། འོད་བཞིན་སྣང་ལ་རང་བཞིན་མེད་པར་ལུས་བདེ་ཕྲིལ་ལེ་འདུག་པ་ལ་སེམས་ཅུང་ཞིག་གནས་པར་བྱའོ། །དེ་རྗེས་
སེམས་སྟོང་གསལ་འཛིན་མེད་དུ་ངོ་སྤྲོད་དོ། རྗེས་ནི་གདུལ་བྱ་སྒྱུ་མ་ལྟ་བུ་ལ་སྒྱུ་མ་ལྟ་བུའི་འགྲོ་དོན་བྱའོ། །སྣང་སྲིད་འཁོར་འདས་ཀྱི་ཆོས་ཐམས་ཅད་སྒྱུ་མ་ལྟ་བུ་ཡིན་པ་ལ། སྒྱུ་མ་ཙམ་དུ་

ཡང་མ་ཆགས་ཤིག །སྒྲི། ཨེ་མ་སངས་རྒྱས་ཐུགས་རྗེ་ཅན། འགྲོ་བའི་མགོན་པོ་བཅོམ་ལྡན་འདས། བདེ་ཆེན་རྒྱལ་པོ་བདེ་བ་ཆེ། བདེ་མཆོག་འཁོར་ལོ་ཁྱེད་ལ་སྐྱབས་སུ་
མཆི༑ མདང་གི་ཞལ་བཞེས་ཐུགས་ལ་གདགས་པར་ཞུ། ཅེས་ཞུས་པས། བླ་མའི་ཞལ་ནས་འདི་སྐད་གསུངས། སྙེན་པ་གཟེར་ལྔའི་ནང་དུ་ལྟོས། སྒྲུབ་པ་སྤྱོར་དྲུག་ནང་དུ་
གཟིགས༑ རྩའི་གནས་ཐབས་བརྟགས་པ་གཉིས་པར་ལྟོས། ལག་ལེན་བྱེད་ཐབས་འདི་བཞིན་བྱ། སྣོད་ཀྱིས་འཇིག་རྟེན་གཞལ་ཡས་ཁང༌། བཅུད་ཀྱི་སེམས་ཅན་ལྷ་དང་ལྷ་མོར་
སྣང་༑ སེམས་མཁན་དེ་ཡང་རང་གིས་སེམས། སེམས་སེམས་བྱ་བ་དེ། ལྷན་ཅིག་སྐྱེས་པ་དཀྲོང་གི་བསྐྱེད། ཡུམ་ནི་རྡོ་རྗེ་རྣལ་འབྱོར་མ། ལུས་དང་གྲིབ་མའི་ཚུལ་དུ་སྦྱོར། འདོད་
ཅིང་ཆགས་པའི་འདུ་ཤེས་རབ་སྤངས་ལ། སྙོམས་པར་ཞུགས་ཤིང་བདེ་གསལ་མི་རྟོག་ངོས་བཟུང་ལ། འདོད་ཆགས་རྩད་ནས་གཅོད་པ་མན་ངག་ཡིན། བཟློག་དང་དགྲམ་པ་གཟེར་ལྔའི་ནང་
དུ་ལྟོས། སྙིང་གིས་སྙིང་ལ་གཏད་དོ་ཆོས་ཀྱི་གཞོན་ནུ་བ། སྐལ་མེད་རྣམས་ལ་མ་སྤེལ་ཅིག །སྒྲི། །།

*༄༅། །བླ་མ་སྤྱིའི་དབང་བསྐུར་བཞུགས་སོ།། བླ་མ་དམ་པ་རྣམས་དང་ཡེ་ཤེས་ཌཱ་ཀི་ཡི་ཚོགས་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །དབང་བསྐུར་བ་དང་བྱིན་
༧ གྱིས་བརླབས་པར་མཛད་དུ་གསོལ། བླ་མ་སྤྱིའི་དབང་བསྐུར་ལ། སྐུ་གསུང་ཐུགས་ཀྱི་རྟེན་དགྲམ། ཕྱི་ནང་གསང་གསུམ་གྱི་མཆོད་པ་བཤམས། ཚོགས་དང་གཏོར་མ་གཞུང་བཞིན་
བཤམས༑ སེམས་ཅན་ཐམས་ཅད་ལ་བྱམས་པ་སྙིང་རྗེ་བྱང་ཆུབ་ཀྱི་སེམས་བསྒོམ། ཡན་ལག་བདུན་པ་རྒྱས་པར་བྱ། བསྲུང་བའི་འཁོར་ལོ་རྒྱས་པར་བསྒོམ། རང་རེའི་མདུན་གྱི་ནམ་
མཁའ་ལ་རིན་པོ་ཆེ་སྣ་ཚོགས་ལས་གྲུབ་པའི་ཁྲི་དེ་ཡང་ཤར་ནས་གླང་པོས་བཏེགས་པ། ལྷོ་ནས་རྟ་མཆོག་གིས་བཏེགས་པ། ནུབ་ནས་རྨ་བྱ། བྱང་ནས་ཤང་ཤང་གིས་བཏེགས་པ། ཟུར
ནས་སེང་གེ་བཞིས་བཏེགས་པ། དེའི་སྟེང་དུ་པདྨ་འདབ་མ་བརྒྱད་ལྡན་དང་སྟོང་ལྡན། དེའི་སྟེང་དུ་ཟླ་བ། དེའི་སྟེང་དུ་ཉི་མ། དེའི་སྟེང་དུ་རྗེ་བཙུན་མ་དཀྲོངས་ཀྱིས་བཞེངས་པ་གཅིག་
༈ ལ༑ བདེ་མཆོག་ཕར་འཁྱུད་པ་གཅིག །རུས་རྒྱན་དཀར་ཁྲོལ་ཁྲོལ་བཞུགས་པར་བསྒོམ། དེའི་མཐའ་མར་པདྨ་བཛྲ། བདེ་བ་རྡོ་རྗེ། མཚོ་སྐྱེས་རྡོ་རྗེ། མི་བསྐྱོད་རྡོ་རྗེ། ཞེ་སྡང་རྡོ་

རྗེ༑ རོལ་པའི་རྡོ་རྗེ། དགའ་བ་རྡོ་རྗེ། ཞང་བདེ་བའི་རྡོ་རྗེ་དང་བརྒྱད། སྐུ་ལ་རུས་པའི་རྒྱན་དཀར་ཁྲོལ་ལོ་ལོ་འདུག་པར་བསྒོམ། དེ་རྣམས་ཀྱི་མདུན་དུ་ཆོས་སྐུ་ཡེ་ཤེས་ཀྱི་མཁའ་འགྲོ་དང་
ཕག་མོ་ལྷ་བདུན། ལྷ་ལྔ། བདག་མེད་མ་ལྷ་མོ་བཅོ་ལྔ། རིགས་ལྔའི་མཁའ་འགྲོ །གནས་གསུམ་གྱི་མཁའ་འགྲོ །དུར་ཁྲོད་བརྒྱད་ཀྱི་མཁའ་འགྲོ །ལས་མཁན་གྱི་མཁའ་འགྲོ །
ཞིང་སྐྱེས་ཀྱི་མཁའ་འགྲོ །སྔགས་སྐྱེས་ཀྱི་མཁའ་འགྲོ །བརྫུས་སྐྱེས་ཀྱི་མཁའ་འགྲོ །ཕྱི་རྒྱུ་སྐར་གྱི་ལྷ་མོ། ནང་དབང་ཕྱུག་མ། གསང་བ་རིགས་བཞིའི་མཁའ་འགྲོ་མ། ཤར་གྱི་དཀར་
མོ་བདུན། ལྷོའི་སེར་མོ་བདུན། ནུབ་ཀྱི་དམར་མོ་བདུན། བྱང་གི་ལྗང་མོ་བདུན་གྱི་ཚོགས་དང་བཅས་པ། ཡུམ་ཡེ་ཤེས་ཀྱི་མཁའ་འགྲོ་མའི་ཚོགས་དང་བཅས་པ། ཐམས་ཅད་སྐུ་ལ་རུས་
པའི་རྒྱན་དཀར་ཁྲོལ་ཁྲོལ་ལ་སྤྲིན་འཐིབ་པ་བཞིན་དུ་བསྒོམ། གཡོན་ཕྱོགས་སུ་བདེ་མཆོག་དྲུག་ཅུ་རྩ་གཉིས་ཀྱིས་གཙོ་བྱས་པའི་དགྱེས་པ་རྡོ་རྗེ་ཁྲག་འཐུང་ལྷ་དགུ །མ་རྒྱུད་སྡེ་བཞིའི་ལྷ་ཚོགས་
ཐམས་ཅད་སྐུ་ལ་རུས་རྒྱན་དཀར་ཁྲོལ་ཁྲོལ་ལ་ཡོད་པ་སྤྲིན་འཐིབས་པ་བཞིན་དུ་བསྒོམ། རྒྱབ་ཕྱོགས་སུ་ཕ་རྒྱུད་གསང་བ་འདུས་པའི་ལྷ་སུམ་ཅུ་སོ་གཉིས་ཀྱིས་གཙོ་བོར་བྱས་པའི་རྡོ་རྗེ་འཇིགས་

༄༅། །བྱེད། གཤིན་རྗེ་དགྲ་ནག་རྡོ་རྗེ་རྩེ་མོ་ཕའི་རྒྱུད་སྡེ་ལྔའི་ལྷ་ཚོགས་ཐམས་ཅད་རུས་པའི་རྒྱན་དཀར་ཁྲོལ་ཁྲོལ་ལ་སྤྲིན་འཐིབས་པ་བཞིན་བསྒོམ། གཡས་ཕྱོགས་སུ་
2。 དཔལ་ཡེ་ཤེས་ཀྱི་མགོན་པོ་འཁོར་དང་བཅས་པ་ལྕམ་མོ་རེ་མ་ཏི་འཁོར་དང་བཅས་པ། ལྷ་མོ་དུང་སྐྱོང་མ་འཁོར་དང་བཅས་པ་ཐམས་ཅད་དང་ཤར་ཕྱོགས་ཀྱི་རྒྱལ་པོ་ཡུལ་འཁོར་སྲུང་སྐུ་མདོག་
དཀར་པོ་དྲི་ཟ་འབུམ་ཕྲག་དུ་མ་དང་བཅས་པ། །ལྷོ་ཕྱོགས་ཀྱི་རྒྱལ་པོ་འཕགས་སྐྱེས་པོ་སྐུ་མདོག་སེར་པོ་གྲུལ་བུམ་འབུམ་དང་བཅས་པ། ནུབ་ཕྱོགས་ཀྱི་རྒྱལ་པོ་སྤྱན་མི་བཟང་སྐུ་མདོག་དམར་
པོ་ཀླུ་རྒྱལ་འབུམ་དང་བཅས་པ། བྱང་ཕྱོགས་ཀྱི་རྒྱལ་པོ་རྣམ་ཐོས་སྲས་སྐུ་མདོག་ལྗང་ནག་གནོད་སྦྱིན་འབུམ་དང་བཅས་པ། ཁྱབ་འཇུག་ཆེན་པོ་རཱ་ཧུ་ལ་ལ། གཟའ་ཆེན་པོ་བརྒྱད་དང་བཅས་
པ་སྐུ་ལ་རུས་པའི་རྒྱན་དཀར།ཁྲོལ་ཁྲོལ་ལ་སྤྲིན་འཐིབས་པ་བཞིན་དུ་བསྒོམ། དམ་པའི་ཆོས་སྐྱོང་བའི་སྲུང་མ་རྣམས་ཀྱང་སྤྲིན་འཐིབས་པ་བཞིན་བཞུགས་པའི་མདུན་གྱི་ནམ་མཁའ་ལ་སངས་རྒྱས་
དང་བྱང་ཆུབ་སེམས་དཔའི་ཚོགས་ཐམས་ཅད་ཀྱང་སྤྲིན་འཐིབས་པ་བཞིན་བཞུགས་པར་བསྒོམ། དེའི་མདུན་དུ་གླིང་བཞི་རི་རབ་དང་བཅས་པའི་མཎྜལ་ཕྱི་ནང་གསང་གསུམ་གྱི་མཆོད་པ་

དབུལ༑ ཞེ་ཐག་པ་སྙིང་ཁོང་རུས་པའི་གཏིང་ནས་མོས་གུས་བྱ། བདག་ལ་དབང་བསྐུར་དུ་གསོལ་ཞེས་མོས་གུས་དུང་དུང་བྱས། སྔགས་ལན་གསུམ་རང་གིས་བརྗོད་ཅིང་མོས་གུས་
ཞཱི བྱ༑ བྱིན་རླབས་ཕབ་པས་མདུན་གྱི་ནམ་མཁའ་ལ་བཞུགས་པ་དེ་དག་ཐམས་ཅད་གར་སྟབས་སུ་ཤིག་ཤིག་རུས་རྒྱན་ཁྲོལ་ཁྲོལ་འདུག་པར་བསམས་ལ་མོས་གུས་བྱ། དེའི་ངང་ལ་ཤེས་པ་ལྷོད་
ཀྱི་གློད་ལ་བཞག །དེའི་རྗེས་ལ་མཎྜལ་དང་མཆོད་པ་ཕུལ་ལ་མོས་གུས་དུང་བྱས་པས། མདུན་གྱི་ནམ་མཁའ་ལ་བཞུགས་པ་དེ་དག་ཐམས་ཅད། དཔའ་བོ་ཐམས་ཅད་འོད་དཀར་པོའི་རང་
བཞིན་དུ་ཞུ། དཔའ་མོ་ཐམས་ཅད་འོད་དམར་པོར་ཞུ་ནས། དེ་ལྟར་མདུན་གྱི་ནམ་མཁའ་ལ་འོད་དཀར་དམར་དུ་མེར་མེར་ལྟེམ་ལྟེམ་ཁྲ་ཁྱིལ་ཁྱིལ་འདུག་པར་བསྒོམ་གྱིན་སྔགས་ཚན་གསུམ་
བརྗོད་ཅིང་བྱིན་རླབས་དབབ། དེའི་ངང་ལ་ཤེས་པ་ལྷོད་གློད་ལ་བཞག་གོ །དེའི་ངང་ལ་ཕྱི་ནང་གསུམ་གྱི་མཆོད་པ་དབུལ་ལ་མོས་གུས་དུང་དུང་པ་བྱེད་ཅིང་། ཨཾ་ཨཾ་ཨཾ་སརྦ༔བུདྡྷ་ཌཱཀི་ཎ་
ཡེ༑ བཛྲ་ཝརྞ་ཎི་ཡེ། བཛྲ་བཻ་རོ་ཙ་ནི་ཡེ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ་སྭཱ་ཧཱ། ཨོཾ་བཾ་ཧཾ་ཡཾ་ཧྲི་མཾ་ཧྲིཧྲི། ཧཱུྃ་ཧཱུྃ། ཕཊ་ཕཊ་སྭཱ་ཧཱ། ཨོཾ་བཛྲ་ཌཱ་ཀི་ནི་ཧཱུྃ་ཕཊ། ཨོཾ་རཏྣ་ཌཱ་ཀི་ཧཱུྃ་ཕཊ། པཾ་པདྨ་ཌཱ་ཀི་

ཟླ༄༅། ། ནི་ཧཱུཾ། ཏཾ་བྷི་ཤ་ཌཱ་ཀི་ནི་ཧཱུཾ། ཞེས་བརྗོད་ཅིང་མོས་གུས་བྱས་པས་བྱང་ཆུབ་སེམས་ཀྱི་ངོ་བོ་བདེ་བའི་རང་བཞིན་འོད་དཀར་དེ་སྤྱི་བོ་ཚངས་པའི་བུ་ག་ནས་མར་ལ་མེ་
རེ་རེ་བྱུང་བས་སྤྱི་བོ་བདེ་བ་ཆེན་པོ་གང་བས་བུམ་དབང་ཐོབ། མགྲིན་པ་མར་ལ་མེ་རེ་རེ་མགྲིན་པ་ཁེངས་པས་གསང་དབང་ཐོབ། དེ་ནས་སྙིང་ག་མར་ལ་མེ་རེ་རེ་བྱུང་བས་སྙིང་ག་ཁེངས་པས་
གསུམ་དབང་གསུམ་པ་ཐོབ། ལྟེ་བ་ཚུག་པ་ཁེངས་པས་དབང་བཞི་པ་ཐོབ།རྐང་པའི་སོར་མོ་ནས་སྤྱི་གཙུག་ཚུག་པ་ཁེངས་པས་བདེ་མེར་མེར།བདེ་ཁྲིལ་ཁྲིལ་འདུག་པའི་ངང་ལ་བཞག་གོ།དེ་
ནས་ཚོགས་ཀྱི་འཁོར་ལོ་བྱ། གཏོར་མ་དབུལ། བསྔོ་བ་བྱ། སྨོན་ལམ་རྒྱ་ཆེན་པོ་གདབ་བོ། ཡེ་ཤེས་མཁའ་འགྲོས་དངོས་སུ་གནང་བ་འགྲོ་བའི་མགོན་པོའི་བླ་མ་སྤྱིའི་དབང་བསྐུར་བ་ཞེས་
བྱ་བ་རྫོགས་སོ།། །།རྒྱ་རྒྱ་རྒྱ། ཟབ་རྒྱ། གསང་རྒྱ།།

156(B)
BlankPage AsPerOriginalDocument

བླ་
མ་
ལི
གཅིག་༄༅། །འཁོར་ལོ་བཞིར་བླ་མ་བསྒྲུབས་པ་བཞུགས་སོ།།

༄༅། །རྣལ་འབྱོར་པའི་ཏིང་ངེ་འཛིན་གོང་ནས་གོང་དུ་འཕེལ་བར་བྱེད་པ་ལ། རང་ལུས་རྩ་འཁོར་ལོ་བཞི་ལམ་དུ་བྱེད་པ། བླ་མའི་
མོས་གུས་ཁྱད་པར་དུ་གྱུར་པ། བླ་མའི་བྱིན་རླབས་མྱུར་དུ་འཇུག་པ། རང་ཡི་དམ་གྱི་ལྷ་ཇོ་མོར་བསམ་པའི་ལུས་ཀྱི་ནང་རྩ་འཁོར་སྟོང་པ་ལ་བླ་མས་སྤྱི་
བོར་དབང་བསྐུར་བར་བྱེད་པ་ནི་བདུད་རྩི་དབབ་པས་དབང་བཞི་རང་ལ་བསྐུར་བར་བྱའོ། དེ་ནས་བླ་མ་སྤྲུལ་པའི་འཁོར་ལོར་བསམ་ནས། རྡོ་རྗེ་ཐལ་མོ་
རང་དང་གཉིས་ཀས་བསམ། ཐོད་པ་རུ་སྦལ་རིས་བདུད་རྩི་དང་བཅས་པ་ཡབ་ཡུམ་བདེ་བའི་བཅུད་དུ་གྱུར་པས། ཨཾ་གྷ་རུ་ཨཱ་ཡུ་ཌཱཀི་ནི་ཨ་ཡུ་ཛྙཱ་ན་

བླ་
མ་
ལ
༄༅། Glaas བླ་མའི་ཐུགས་ཀའི་སྔགས་ཀྱི་འོད་རང་གི་ལྟེ་བར་བསྟིམས། ལྟེ་བར་ཡི་གེ་བཅུ་གསུམ་བཅས་པའོ། །རྟོགས་
པ་འཕེལ་བར་འདོད་ན་ཛྙཱ་ནའོ། །ཤེས་རབ་ཆེན་པོ་སྐྱེ་བར་འདོད་ན་པྲཛྙཱ་ཅེས་པའོ། །ཨ་ཡུ་ནི་ཚེ་དང་བསོད་ནམས་བླ་མས་སྤེལ་བའོ། །གུ་རུ་བླ་མའི་
བྱིན་བརླབས་དབབ་པའོ། །ཌཱ་ཀི་ནི་མཁའ་འགྲོ་མ། རྗེ་བཙུན་མ་མཁའ་འགྲོ་མའི་ཡི་དམ་དང༌། འཁོར་ཡུལ་ཉེར་བཞིའི་ཌཱ་ཀི་མ་ལུས་པ་དབང་དུ་བྱེད་
།སྡེ་བརྒྱད་དོ། །བླ་མ་ཡི་དམ་མཁའ་འགྲོའི་བསྒྲུབ་པ་ནི། བླ་མས་མཆོག་སྟེར་བ་སེམས་ངོ་ཤེས་ནས་རྟོག་པ་འཆར། ཡིད་དམ་ཇོ་མོས་ནི་བྱིན་
སྒྲུབ་པ་

བརླབས་ཆུ་རྒྱུན་འབེབ། ཁམས་གསུམ་དབང་དུ་བསྡུས། སྟོང་ཉིད་སྙིང་རྗེ་དབྱེར་མེད་ཀྱི་ཀུན་ལ་དབང་བསྐུར། ཚད་མེད་པའི་ཆོས་རྟོགས་པར་བྱེད། རྫས་ཀྱི་ཌཱ་ཀི་མ་གསུམ་ནི་ནུས་མཛད་
དཔའ་བོ་དབྱིངས་ནས་བཞེངས། །འདོད་ཆགས་ཆེན་པོས་སྐ་ལ་འཁྱུད་པའི་ཡུམ། །རྡོ་རྗེ་ཕག་མོ་གཅེར་བུ་ཁྲག་འཛག་མ། །འདོད་ཆགས་འཇོམས་མཛད་དམར་མོ་ཁྲོ་མོའི་ཚུལ། །བདེ་ཆེན་
མཆོད་པ་རྟག་ཏུ་ཡབ་ལ་འབུལ། །ཡབ་ཡུམ་གཉིས་མེད་པདྨར་རྡོ་རྗེ་རོལ། །དགའ་བ་བཞི་ལྡན་རིགས་བཞི་མཁའ་འགྲོས་བསྐོར། །ཌཱ་མ་རུ་དང་རུས་རྒྱན་ཁྲོ་ལོ་ལོ། །ཐུགས་རྗེའི་དབང་གིས་
དོ་ནུབ་གནས་འདིར་གཤེགས། །ཉི་ཤུ་རྩ་བཞིའི་མཁའ་འགྲོ་རྣམས། །དཔའ་བོ་རྣམས་ཀྱིས་སྐུ་ལ་འཁྲིལ། །རྡོ་རྗེ་པདྨ་མཉམ་སྦྱོར་བས། །སྐུ་ལ་བདེ་ཆེན་རྒྱུན་མི་ཆད། །ཐུགས་ཀྱི་འཁོར་
ལོ་ནག་པོར་སྟིམ། །གསུང་གི་འཁོར་ལོ་དམར་པོ་འབར། །སྐུའི་འཁོར་ལོ་དཀར་ལ་གསལ། ྋ།དུས་གསུམ་རྣམ་དག་མཁའ་འགྲོ་མ། །ཐར་པ་ཆེན་པོའི་གྲོང་ཁྱེར་གྱི། །ཤར་བྱང་ནུབ་ལྷོ་སྒོ་
བཞི་ནས། །མགོ་བརྙན་འཇིགས་པའི་མཁའ་འགྲོ་མ། །སྒོ་བཞི་སྐྱོང་བའི་དུས་ལ་བབས། །གྲོང་ཁྱེར་མཆོག་གི་ཟུར་བཞི་ནས། །ཡིད་དུ་འོང་བའི་མཁའ་འགྲོ་མ། །འཇའ་ཚོན་ལྟ་བུའི་༔

pg ༄༅། ། གཟུགས་གཉིས་མ། །གདུལ་བྱའི་དབང་གིས་ཅིར་ཡང་སྣང༌། །འཇིགས་པའི་དུར་ཁྲོད་བརྒྱད་རྣམས་སུ། །སྤྲིན་ཆེན་བརྒྱད་ཀྱང་བར་སྣང་གཏིབ། །མེ་ཆུ་ཤིང་
29 ཆེན་མཆོད་རྟེན་བརྒྱད། །ཀླུ་བརྒྱད་ཕྱོགས་སྐྱོང་ཞིང་སྐྱོང་བརྒྱད། །སྐྱེས་བུ་རྣལ་འབྱོར་དབང་ཕྱུག་ཚོགས། །བདེ་སྟོང་ངང་ནས་ད་ཚུར་སྤྱོན། །ཚོགས་མཆོད་འདི་ལ་རོལ་དུ་གསོལ།
མཆེད་ལྕམ་ཉམས་མྱོང་སྤར་དུ་གསོལ། །ཕོ་བྲང་འདི་ལ་བྱིན་ཆེན་དབོབ། སྤྱན་འདྲེན་ཆེན་མོ་ལས་རྒྱས་བཤད་རྣམས་དོར་ནས་མདོར་བསྟན་རྣམས་བྲིས་པའོ། །དེ་ནས་འཆིང་ཕུ་མ་ལའང་སྔོན་
༗ འགྲོ་སོགས་འདྲའོ། དེ་ནས་སྤྱི་སྐུང་མ་དང་གཡའ་ལུང་མའི་བྱིན་བརླབས་གཉིས་ཡོད་དོ། །ཤུ་བྷཾ།།
སྒྲུབ་པ་
162(B)

162(B)
BlankPage AsPerOriginalDocument

༄༅། །བླ་མ་བསྒྲུབ་པའི་དབང་གི་ཞལ་གདམས་སོ།། སེམས་ཅན་གྱི་དོན་དུ་ཐེག་པ་ཆེན་པོ་གསང་སྔགས་ཀྱི་དབང་ཟབ་མོ་བླང་སྙམ་དུ་སེམས་བསྐྱེད། དང་པོ་སེམས་བསྐྱེད་
མཎྜལ་མེ་ཏོག་ཚོམ་བུ་བྱས་ལ་ལྷ་ངོ་སྤྲོད། དེ་ནས་སྐྱིལ་ཀྲུང་ལེགས་པར་བཅའ་ལ། ཨོཾ་སྭ་བྷ་ཝ་ཤུདྡྷ༔སརྦ་དྷརྨཱ༔སྭ་བྷཱ་ཝ་ཤུདྡྷེ྅ཧཾ། ཞེས་བརྗོད་པས་བདག་དང་དངོས་པོ་ཐམས་ཅད་
སྟོང་པ་ཉིད་དུ་ཕྱམ་གྱིས་བཏང༌། དེ་ནས་ཨོཾ་བཛྲ་ཤུདྡྷ་སརྦ་དྷརྨཱ༔བཛྲ་ཤུདྡྷེ྅ཧཾ། ཞེས་བརྗོད་པས་བདག་གི་ངག་དང་ས་སྒྲ་མེ་སྒྲ་ཆུ་སྒྲ་རླུང་གི་སྒྲ་ཐམས་ཅད་སྟོང་པ་ཉིད་དུ་བསམ། ཨཾ་ཡོ་ག་
གཅིག
ཤུདྡྷསརྦ་དྷརྨཱ་ཡོ་ག་ཤམྦྷོ་྅ ཧཾ། ཞེས་པས་སེམས་སྟོང་པ་ཉིད་དུ་བསྒོམ། དེ་ནམ་མཁའ་རྣམ་པར་དག་པ་བྱ་བ་ཡིན་པས། མདུན་གྱི་ནམ་མཁའ་རྣམ་པར་དག་པ་འདི་ལ་ཆོས་སྐུ་ཡེ་ཤེས་ཀྱི་ཌཱ
ཀི་མ་སྐུ་མདོག་དམར་མོ་ཞལ་གཅིག་ཕྱག་གཉིས་མ། འཁོར་བའི་སྐྱོན་གྱིས་མ་གོས་པའི་བརྡར། རྒྱན་དང་ཆ་ལུགས་ཕག་ཞལ་གང་ཡང་མེད་པ། ཕྱག་གཡས་སྐྱབས་སྦྱིན་གྱི་ཕྱག་
གདམས་རྒྱ༑ གཡོན་མཆོག་སྦྱིན་གྱི་ཕྱག་རྒྱ། ཞབས་གཡོན་པའི་བྲང་བ་གཡས་པའི་བརླ་ལ་གཏད་ནས། སྐྱིལ་ཀྲུང་ཕྱེད་པའི་གར་སྟབས་སུ་ལོག་གི་བཞུགས་པ། གཡས་པའི་བྲང་བ་གཡུང་དྲུང་

འཁྱིལ་བའི་གདན་ལ་བཙུགས་ནས་རྟིང་པ་བཏད་དེ་བཞུགས་པ། སྤྱན་གསུམ་པ་སྐད་གཅིག་ཀྱང་མི་སྡོད་པར་ཁྲུལ་ཁྲུལ་མཛད་པ། སྐུ་སྨད་རྒྱས་པ་ནུ་མ་འབུར་བ། མཚན་ལྡན་གྱི་རྟགས་
ཐམས་ཅད་དང་ལྡན་པ། ངོ་བོ་མི་འགྱུར་བ། ཧ་ཧ་ཟེར་ནས་རྒོད་བག་དང་ལྡན་པ། བུ་མོ་ལོ་བཅུ་དྲུག་ལོན་པའི་ན་ཚོད་ཙམ་པ། ལང་ཚོ་དར་ལ་བབས་པ། མཆེ་བ་ནས་ཙམ་པ་བཞི་ཅུང་
ཟད་དཀར་ཙིག་གེ་གཙིགས་པ། ཞལ་ཁྲོ་བ། འཛུམ་པ། དབུ་སྐྲ་སིལ་བུ། བཅུ་དྲུག་ལང་ཚོ་ན་མར་སིལ་སིལ་བུན་བུན་ཡོད་པ། དེ་ནས་གཞལ་ཡས་ཁང་བསྒོམ་པ་ནི། མཎྜལ་དེ་ཉིད་
རཏྣ་གསེར་གྱི་ས་གཞིའི་སྟེང་དུ་སངས་རྒྱས་ཀྱི་ཞིང་ཁམས་དངོས་སུ་བསམ། དེ་ནས་དབང་གསུམ་པའི་དུས་དང་རབ་གནས་ཀྱི་དུས་སུ་ཡེ་ཤེས་སེམས་དཔའ་འཇུག་པའི་བགེགས་འཇུགཔས་ཨོཾ་བཛྲ་རཀྵ་རཀྵ་ཧཱུཾ། ཞེས་
བརྗོད་པས་འོག་རྡོ་རྗེའི་ས་གཞི་གྲུ་བཞི་པ། ཡང་བརྗོད་པས་རྡོ་རྗེའི་རྭ་བ་ཕྱོགས་མཚོན་ཡང་བརྗོད་པས་རྡོ་རྗེའི་རྭ་གུར་རྒྱ་ཕིབ་ལྟ་བུའོ། །དེའི་དབུས་སུ་ཧྲཱིཿ དམར་པོ། དེ་ཡོངས་སུ་འགྱུར་པ་
ལས་ཆོས་འབྱུང་སངས་རྒྱས་ཀྱི་གནས་མཚོན་པར་བྱེད་པའི་བརྡར་གྲུ་གསུམ་པ་རྩེ་མོ་རྣོ་བ་ཁ་ཡེལ་བ། དེའི་དབུས་པཾ་དམར་པོ་པདྨ་མཎྜལ་ལ་ཞེས་བརྗོད་པས།།

༄༅། །བླ་མ་མོས་གུས་ཀྱི་ཁྲིད་ཡིག་དགོས་འདོད་ཀུན་འབྱུང་ཞེས་བྱ་བ་རྒྱལ་བ་རྒོད་ཚང་པས་མཛད་པ་བཞུགས་སོ།།
165

།ཨོཾ་སྭ་སྟི། གང་ཞིག་ཕྱོགས་བཅུ་དུས་གསུམ་སངས་རྒྱས་ཐམས་ཅད་ཀྱི། །སྐུ་གསུང་ཐུགས་མཆོག་མི་ཟད་ལྷུན་གྲུབ་རྒྱུན་༄༅།
མི་འཆད། །བརྩེ་བ་ཆེན་པོས་འཁོར་འདས་མ་ལུས་འདྲེན་པའི་དཔལ། །སྐྱབས་མཆོག་ཆོས་རྗེ་ཡིས་ནི་འགྲོ་ཀུན་རྒྱལ་གྱུར་ཅིག །དེ་ཉིད་ཞབས་ཀྱི་
པདྨོ་ལ། །རབ་ཏུ་གུས་པས་ཕྱག་འཚལ་ལོ། །མོས་གུས་ལག་ལེན་གསུང་བཞིན་དུ། །མདོར་བསྔས་བདག་གིས་བྲི་བར་བྱ། །རྗེ་ཐམས་ཅད་མཁྱེན་
པའི་སངས་རྒྱས་ཀྱིས། །གདུལ་བྱ་རིགས་དྲུག་སེམས་ཅན་ལ། །རང་རང་ཡིད་དང་མཐུན་གྱུར་པའི། །དེ་ལ་དེ་ཡི་སྐུར་བསྟན་ནས། །དབང་པོའི་བྱེ་

༄༅། །བྲག་ཐ་དད་ལ། །ཐེག་པའི་འཇུག་སྒོ་སྣ་ཚོགས་བསྟན། །བསགས་པ་རབ་ཏུ་གྱུར་པ་ཡི། །སྦྱངས་པ་ཅན་གྱི་གང་ཟག་
ལ༑ །ཚུལ་ཆེན་རྡོ་རྗེ་ཐེག་པ་བསྟན། །སྤྱིར་ཚེ་གཅིག་སངས་རྒྱས་ཐོབ་པ་ལ། །ཟབ་མོ་མོས་གུས་ལམ་མཆོག་བསྟན། །སྒོས་ཆོས་རྗེ་བླ་མ་རིན་ཆེན་
གྱིས༑ །སྣོད་ལྡན་ལམ་དུ་འཛུད་པ་ལ། །ཁྲིད་ཆེན་བརྒྱད་དུ་གསུངས་པ་ལ། །དང་པོ་བྱིན་རླབས་འཇུག་པ་ལ། །མོས་གུས་ལག་ལེན་བསྟན་པ་
ནི༑ །མོས་གུས་སྐྱེ་བར་བྱེད་པ་ལ། །མཚན་ལྡན་བླ་མ་དམ་པ་དེ། །སངས་རྒྱས་དངོས་སུ་མཐོང་ཡང་དགོས། །བླ་མ་སངས་རྒྱས་མིན་པ་

ལ༑ །ཡིན་པར་བཅོས་ནས་བསྒོམས་པ་མིན། །བླ་མ་སངས་རྒྱས་དངོས་ཡིན་པར། །ལུང་དང་མན་ངག་རིགས་པས་ཤེས། །དེ་ལ་རྣམ་པ་གསུམ་ཡིན་ཏེ། །བླ་མ་སངས་རྒྱས་ཡིན་པ་
དང་༑ །མོས་གུས་བྱས་པས་ཡོན་ཏན་འབྱུང༌། །བླ་མ་མཉེས་པར་བྱེད་པ་ལས། །བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །ཀུན་གྱི་བྱེད་པོ་བླ་མ་ཡིན། །ཅེས་
དང་༑ མཁའ་འགྲོ་རྡོ་རྗེ་གུར་ལས། གང་ཉིད་རྡོ་རྗེ་སེམས་དཔའ་ཞེས། །དེ་ཉིད་སློབ་དཔོན་གཟུགས་བཟུང་སྟེ། །སེམས་ཅན་ཕན་གདགས་དམིགས་ནས་ཀྱང༌། །ཐ་མལ་པ་ཡིས་གཟུགས་
སུ་གནས། །ཅེས་པ་དང༌། ཧེ་བཛྲ་ལས། བླ་མ་དང་ནི་རྡོ་རྗེ་འཆང༌། །ཐ་དད་པར་ཡང་མི་བརྟག་གོ །ཞེས་པ་དང་། དེས་ན་བླ་མ་དམ་པ་དེའི་ཕུང་པོ་ལྔ་རིགས་ལྔ། འབྱུང་བ་ལྔ་ཡུམ་
ལྔ༑ སྐྱེ་མཆེད་རྣམས་བྱང་ཆུབ་སེམས་དཔའ། ཡན་ལག་བཅུ་ཁྲོ་བོ་བཅུ། རྩ་ཐམས་ཅད་དཔའ་བོ། ཁམས་ཐམས་ཅད་དཔའ་མོ། བ་སྤུའི་བུ་ག་ཐམས་ཅད་དེ་བཞིན་གཤེགས་པའི་རང་
བཞིན་དུ་བཞུགས་སྟེ། དེ་ལྟར་ཡང༌། ཕ་རྒྱུད་རྡོ་རྗེ་ཕྲེང་བའི་ལེའུ་རྩ་བཞི་པ་ལས། རྡོ་རྗེ་སློབ་དཔོན་ལུས་འདི་ལ། །རྒྱལ་བའི་སྐུ་ནི་རིམ་བཞིན་གནས། །དང་པོའི་སྐུ་ནི་རྡོ་རྗེ་༔

༄༅། །སྟེ། །གཟུགས་ཕུང་ལ་ནི་ཡང་དག་བཞུགས། །རྗེས་སུ་ཆགས་པའི་རྡོ་རྗེ་ནི། །ཚོར་བ་ཡི་ནི་ཕུང་པོར་བཞུགས། །བཅོམ་ལྡན་གསུང་གི་རྡོ་རྗེ་ནི། །འདུ་ཤེས་ཀྱི་
མོས་གུས་
ནི་ཕུང་པོར་བཞུགས། །མཆོད་པ་ཀུན་གྱི་རྡོ་རྗེ་ནི། །འདུ་བྱེད་ཀྱི་ནི་ཕུང་པོར་བཞུགས། །བཅོམ་ལྡན་ཐུགས་ཀྱི་རྡོ་རྗེ་ནི། །རྣམ་ཤེས་ཕུང་པོར་ཡང་དག་བཞུགས། །ཡང་འདིའི་ཤ་སོགས་ས་
ལི
ཁམས་ལ། བཅོམ་ལྡན་འདས་ཡུམ་ཆེན་སངས་རྒྱས་སྤྱན་མ་བཞུགས་སོ། །ཁྲག་སོགས་ཆུ་ཡི་ཁམས་ལ་ནི། །བཅོམ་ལྡན་འདས་ཡུམ་མ་མ་ཀི་བཞུགས། །དྲོ་བ་ལ་སོགས་མེ་ཁམས་
ལ༑ །བཅོམ་ལྡན་འདས་ཡུམ་གོས་དཀར་བཞུགས། །བསྐྱོད་པ་ལ་སོགས་རླུང་ཁམས་ལ། །བཅོམ་ལྡན་འདས་ཡུམ་སྒྲོལ་མ་བཞུགས། །དེ་ཡི་མིག་གཉིས་དབང་པོ་ལ། །དེ་བཞིན
གཤེགས་པ་སའི་སྙིང་པོ། །དེ་ཡི་རྣ་བའི་དབང་པོ་གཉིས། །བདེ་གཤེགས་ཕྱག་ན་རྡོ་རྗེའོ། །དེ་ཡི་སྣ་ཡི་དབང་གཉིས་ལ། །དེ་བཞིན་གཤེགས་པ་མཁའ་སྙིང་པོ། །དེ་ཡི་ལྕེ་དབང་ལ་
༈ བཞུགས་པ། །དེ་བཞིན་གཤེགས་པ་འཇིག་རྟེན་དབང་། །ཁམས་བཞིའི་རང་བཞིན་གོང་དང་ནི། །ལུས་ཞེས་བྱ་བར་བཏགས་པ་ལ། །སྒྲིབ་པ་ཐམས་ཅད་རྣམ་སེལ་བ། །དེ་བཞིན་གཤེགས་

པ་དེར་བཞུགས་སོ། །དེ་ཡི་ཡིད་ཀྱི་དབང་པོ་ལ། །དེ་བཞིན་གཤེགས་པ་འཇམ་དཔལ་བཞུགས། །ལུས་ཀྱི་ཚོགས་རྣམས་ཐམས་ཅད་ལ། །དེ་བཞིན་གཤེགས་པ་ཀུན་ཏུ་བཟང༌། །ལུས་ཀྱི་
རྒྱུས་ཐམས་ཅད་ལ། །དེ་བཞིན་གཤེགས་པ་བྱམས་པའོ། །ལག་པ་གཡས་པའི་རྩ་བར་ནི། །དེ་བཞིན་གཤེགས་པ་གཤིན་རྗེ་གཤེད། །ལག་པ་གཡོན་པའི་རྩ་བར་ནི། །བདེ་གཤེགས་
གཞན་གྱིས་མི་ཐུབ་པ། །ཁ་ཡི་པད་མར་བཞུགས་པ་ནི། །དེ་བཞིན་གཤེགས་པ་རྟ་མགྲིན་ནོ། །གསང་བའི་གནས་སུ་བཞུགས་པ་ནི། །དེ་བཞིན་གཤེགས་པ་བདུད་རྩི་འཁྱིལ། །དཔུང་པ་
གཡས་པར་བཞུགས་པ་ནི། །དེ་བཞིན་གཤེགས་པ་མི་གཡོ་བ། །དཔུང་པ་གཡོན་པར་བཞུགས་པ་ནི། །དེ་བཞིན་གཤེགས་པ་འདོད་པའི་རྒྱལ། །པུས་མོ་གཡས་པར་བཞུགས་པ་ནི། །དེ་
བཞིན་གཤེགས་པ་དབྱུག་པ་སྔོ། །པུས་མོ་གཡོན་པར་བཞུགས་པ་ནི། །དེ་བཞིན་གཤེགས་པ་སྟོབས་པོ་ཆེ། །རང་གི་སྤྱི་བོར་བཞུགས་པ་ནི། །དེ་བཞིན་གཤེགས་པ་འཁོར་ལོས་
བསྒྱུར༑ །རྐང་པའི་འོག་ཏུ་བཞུགས་པ་ནི། །དེ་བཞིན་གཤེགས་པ་གནོད་མཛེས་སོ། །ལུས་ནི་དེ་ཉིད་ཀུན་ལ་འདིར། །དེ་བཞིན་གཤེགས་པ་ཐམས་ཅད་བཞུགས། །སྐུ་ཡི་དཀྱིལ་འཁོར་

༄༅། །ཞེས་བརྗོད་པ། །རྡོ་རྗེ་སློབ་དཔོན་ཉིད་ཀྱི་ལུས། །སངས་རྒྱས་རྣམས་ཀྱི་སྐུ་རྫོགས་པ། །འདི་དག་མ་ལུས་རྫོགས་སངས་རྒྱས། །རྡོ་རྗེ་ལེགས་བྱས་བསྟན་པ་
མོས་གུས་
༑༑ །མྱ་ངན་འདས་ལ་འཇུག་པར་འགྱུར། །མྱ་ངན་འདས་པ་མྱུར་ཐོབ་པ། །ཁྱེད་ཀྱི་དགེ་བ་ཡོངས་སྨིན་པས། །དེ་བས་རྡོ་རྗེ་སློབ་དཔོན་གྱི། །ལུས་ལ་རྒྱལ་བ་ཐམས་ཅད་
ལི
བཞུགས༑ །མཐོང་ན་དོན་ནི་ཡོད་པར་སྐྱེ། །ཕྱི་མའི་དུས་ན་སེམས་དཔའ་ཆེ། །དེ་བས་སེམས་ཅན་ཐམས་ཅད་ཀྱི། །རབ་ཏུ་འབད་དེ་བླ་མ་བསྟེན། །དེ་ནས་མཐོང་ན་དོན་ཡོད་ཅེས། །བྱང་
ཆུབ་སེམས་དཔའ་གྲགས་པ་ཆེ། །དགའ་ཞིང་མགུ་ལ་རབ་དང་བས། །ཕྱག་འཚལ་ནས་ནི་མཆི་མ་བླག །ཅེས་པ་དང༌། དེ་ལྟར་རྡོ་རྗེ་སློབ་དཔོན་གྱི་ལུས་ལ་ལྷ་གནས་པ་ལ། གཞལ་ཡས་
ཁང་གི་རང་བཞིན་མིན་ནམ་ཞེ་ན། རྡོ་རྗེ་ཕྲེང་བའི་ལེའུ་དྲུག་ཅུ་བཞི་པ་ལས། ལུས་ནི་གཞལ་ཡས་ཁང་དུ་གྱུར། །སངས་རྒྱས་ཀུན་གྱིས་ཡང་དག་བསྟེན། །ཟུར་བཞི་པ་ནི་མདུན་རྒྱབ་
དང་༑ །གཡས་དང་གཡོན་གྱིས་དབྱེ་བས་སོ། །སྟེང་འོག་སྒོ་ཡི་དབྱེ་བ་ཡི། །སྒོ་བཞི་ཡི་ནི་བཤད་པ་ཡིན། །སྣ་རྩེའི་བཞི་ཡི་དབྱིབས་ཀྱིས་ནི། །རྟ་བབས་བཞིར་ནི་བརྗོད་པ་ཡིན། །ར་བ་

ཆུ་བར་ཡང་དག་བཤད། །རྒྱུས་པར་གྱུར་པ་དྲྭ་བ་ཕྱེད། །ཆ་ནི་ཟླ་བ་ཕྱེད་པ་དང༌། ། ལྟོ་བ་བུམ་པ་ཡང་དག་ཤེས། །རྗེ་ངར་ལག་ངར་བརླ་དཔུང་ནི། །ཀ་བ་བརྒྱད་དུ་ཡང་དག་
༈ བཤད༑ །མིག་གི་རྣམ་ཤེས་མེ་ལོང་སོགས། །སྒྲའི་རྣམ་ཤེས་རོལ་མོ་དང༌། །རྣ་བའི་རྣམ་ཤེས་མེ་ཏོག་ཕྲེང་། །རིན་ཆེན་ཕ་གུ་ལྕེ་རྣམ་ཤེས། །ལུས་ཀྱི་རྣམ་ཤེས་རས་འཕན་དང༌། །ཡིད་
ཀྱི་རྣམ་ཤེས་རི་དྭགས་སོ། །མིག་ནི་འཁོར་ལོའི་མཚན་མ་སྟེ། །རྣ་བ་ཀུན་ནས་རྡོ་རྗེ་རྣམས། །སྣ་ཉིད་བ་དན་དུ་ནི་བཤད། །ལྕེ་ནི་དྲིལ་བུ་རུ་ནི་བཤད། །རྔ་ཡབ་ལ་སོགས་རྣམ་ཤེས
དག །ལུས་ཀྱི་ཚོགས་ཞེས་བྱ་བར་བཤད། །ཡིད་ནི་དབུས་ཀྱི་པདྨར་གསུངས། །རྣམ་རྟོག་རླུང་གིས་ཡང་དག་བརྟེན། ། ཡེ་ཤེས་ལྔ་ནི་རྣམ་དག་པ། །རེག་པ་ལྔར་ནི་ཡང་དག་
བཤད༑ །རྣམ་དག་ཁ་དོག་ལྔར་ནི་དབྱེ། །འདི་དག་གཞལ་ཡས་ཁང་དུ་བསྒོམ། །ཅེས་གསུངས་པ་དང་། ཡུལ་ཉི་ཤུ་རྩ་བཞིའམ་སྐུ་གསུང་ཐུགས་ཀྱི་འཁོར་ལོ་ཡང་། བླ་མའི་སྐུ་ལ་གནས་
ཏེ༑ ཀུན་སྤྱོད་ལས། པཱུ་ལི་ར་མ་ཡང་མགོ་ལ། །ཛ་ལནྡྷ་ར་སྤྱི་གཙུག་ཉིད། །ཨུ་རྒྱན་རྣ་བ་གཡས་པ་སྟེ། །ཨརྦུ་ཏ་ནི་རྒྱབ་ཚིགས་གནས། །གཽ་ད་ཝ་རི་རྣ་བ་གཡོན། །རྭ་མེ་ཤ་རི་སྨིན་ཐྲ

།མཚམས་སུ། །དེ་བ་ཀོ་ཊི་མིག་གཉིས་ལ། །མཱ་ལ་ཝ་ནི་ཕྲག་པ་གཉིས། །ཀ་མ་རུ་པ་འཆན་ཁུང་གཉིས། །ཨོ་ཏྲི་ནུ་མ་གཉིས་ལའོ། །ཏྲི་ཤ་ཀུ་ནི་ལྟེ་བའི་
མོས་གུས་
དབུས༑ །ཀོ་ས་ལ་ནི་སྣ་རྩེའོ། །ཀ་ལིང་ཀ་ནི་ཁ་ལ་དགོད། །ལམ་པ་ཀ་ཉིད་མགྲིན་དབུས་ཉིད། །ཀཉྩི་སྙིང་ཁར་དགོད་པར་བྱ། །ཧི་མ་ལ་ཡ་མཚན་རྩར་རོ། །པྲེ་ཏ་པུ་རི་མཚན་མ་
ལི
སྟེ༑ །གྲི་ཧ་དེ་བ་གཤང་ལམ་མོ། །སོ་རཥྛནི་བརླ་གཉིས་སམ། །གསེར་གླིང་བྱིན་པ་རྗེ་ངར་གཉིས་ལའོ། །ནཱ་ག་ར་ནི་སོར་མོར་རོ། །སིན་དྷུ་རྐང་པའི་བོལ་གཉིས་ལ། །མ་རུ་མཐེ་བོང་
ད
གཉིས་ལའོ། །ཀུ་ལུ་ཏ་ནི་པུས་མོ་གཉིས། ྋ།ཞེས་གསུངས་པ་དང༌། ཡང་ཀུན་སྤྱོད་ལས། ཡུལ་དེ་རྣམས་ཀྱི་བུ་མོ་གང་། །དཔའ་བོ་རྣལ་འབྱོར་གཉིས་མེད་མའོ། །གསང་བའི་གནས་ལ་
རྟག་གནས་དང༌། །རབ་ཏུ་འབད་དེ་བསྒྲུབ་པར་བྱ། །རྣལ་འབྱོར་མ་ནི་རེ་རེ་ཞིང༌། །བྱེ་བའི་གྲངས་སྙེད་དག་གིས་བསྐོར། །ཅེས་གསུངས་པས། རྩ་ཁམས་དཔའ་བོ་དང་མཁའ་འགྲོ་བ་
༈ སྤུའི་བུ་ག་ཐམས་ཅད་ཀྱང་དེ་བཞིན་གཤེགས་པས་གང་། དེ་བས་ན་སྣོད་བཅུད་འདི་ཐམས་ཅད་ཀྱང་། །བླ་མ་དཔལ་ཧེ་རུ་ཀའི་སྐུའི་ཡན་ལག་ལ་སོགས་ཏེ། རྩ་རྒྱུད་ལེའུ་ལྔ་བཅུ་པ་ལས། ཧེ་

རུ་ཀ་དཔལ་སྐུའི་ཡན་ལག །བརྟན་གཡོ་ཀུན་གྱི་བདག་ཉིད་ཅན། །ཅེས་པ་དང་། ཡང་ལེའུ་དེ་ཉིད་ལས། །དཔལ་ལྡན་ཁྲག་འཐུང་མཐུ་བོ་ཆེ། །འདོད་པ་ཀུན་གྱི་དབང་ཕྱུག་གཙོ། །ཀུན་
ཏུ་ཕྱག་དང་ཞབས་ལྡན་ཞིང༌། །ཐམས་ཅད་དང་ནི་སྤྱན་ཞལ་དབུ། །ཀུན་ཏུ་ཐོས་ལྡན་འཇིག་རྟེན་ན། །ཐམས་ཅད་བསྟན་གཡོའི་རྣམ་ཐར་བཞུགས། །ཞེས་པ་དང༌། དགོངས་འདུས་
ལས༑ བསྐལ་པ་འབུམ་གྱི་སངས་རྒྱས་བས། །བླ་མ་གཉན་པར་ཤེས་པར་བྱ། །ཞེས་པ་དང༌། དེ་ཉིད་གཉན་པ་ཅི་སྟེ་ཞེ་ན། ཡང་དེ་ཉིད་ལས། བསྐལ་པ་སྟོང་གི་སངས་རྒྱས་
ཀྱང་༑ །བླ་མ་དག་ལ་བསྟེན་ཏེ་བྱུང༌། །བླ་མ་མེད་པའི་སྔོན་རོལ་ན། །སངས་རྒྱས་བྱ་བའི་མིང་ཡང་མེད། །གལ་ཏེ་བྱུང་ན་ལུང་དང་འགལ། །ཅེས་པ་དང་། སམ་བུ་ཊ་ལས། ཡོན་ཏན་
ཐམས་ཅད་རབ་རྫོགས་ཀྱང་། །བླ་མ་མེད་ན་སྲིད་མཐར་མིན། །སྐྱ་བ་འཛིན་པ་མེད་པ་ཡི། །གྲུ་ཡིས་ཕ་རོལ་ཕྱིན་མི་འགྱུར། །ཅེས་པར། དེ་ལྟར་བླ་མ་སངས་རྒྱས་ཡིན་པར་ལུང་གིས་ཡིད་
ཆེས་པར་བསྟན་པའོ། །བླ་མ་སངས་རྒྱས་ཡིན་པར་ནི། མན་ངག་ཡིད་ཆེས་པ། རྗེ་བཙུན་ཏིལླི་པའི་ཞལ་སྔ་ནས། སྐུ་ནི་བདེ་མཆོག་འཁོར་ལོ་ཡིན། །གསུང་ནི་དགྱེས་པ་རྡོ་རྗེ་

༄༅། །ཡིན། །ཐུགས་ནི་མ་ཧཱ་མཱ་ཡ་ཡིན། །བ་སྤུ་སྒྲ་བསྒྱུར་ནག་པོ་ཡིན། །དུས་གསུམ་སངས་རྒྱས་ང་རང་ཡིན། །ཅེས་གསུངས་པ་དང་། ཏེ་ལོ་པས་ནཱ་རོ་པ་སངས་
མོས་གུས་
རྒྱས་དངོས་སུ་ལུང་བསྟན་པ་ནི། བདེན་གཉིས་མཐའ་དང་བྲལ་བའི་ནཱ་རོ་པ། །ཁྱོད་ཀྱི་བླ་མ་ཐམས་ཅད་མཁྱེན་པ་དེ། །ཏེ་ལོ་པ་ཞེས་གྲགས་པའི་རྣལ་འབྱོར་པ། །ཤཱཀྱ་ཐུབ་པའི་བསྟན་པ་འདི་
ལི
ཉིད་ལ། །མྱ་ངན་མི་འདས་སྤྲུལ་སྐུས་འགྲོ་དོན་མཛད། མི་བརྗེད་གཟུངས་ཐོབ་ནཱ་རོ་པ། །བཅུ་གཉིས་བར་དུ་ང་བསྟེན་བྱས། །ངའི་རྟོག་པ་ཁོ་ལ་ཡོད། །ཕྱི་རབས་སེམས་ཅན་དོན་གཉེར་
རྣམས༑ །རྟོགས་པར་འདོད་ན་ཁོ་ལ་ཐུག །ང་ནི་ཞིང་ཁམས་བརྒྱར་ཡང་ཕྱིན། །སྤྲུལ་པ་བརྒྱ་ཕྲག་བརྒྱར་ཡང་བསྟན། །ཨཱརྻ་དེ་བ་ཀླུ་སྒྲུབ་དང༌། །སངས་རྒྱས་དང་ཡང་ངས་གཏམ་
བྱས༑ །ཞེས་གསུངས་པ་དང༌། ཡང་རྗེ་མར་པ་ལོ་ཙཱའི་བླ་མ་སྤེན་ཏ་པའི་ཞལ་ནས།ྋ ལོ་ཙཱ་བ་ཆེན་པོ་ལ། རྒྱལ་བ་ལོངས་སྤྱོད་རྫོགས་པའི་སྐུ་དྲུག་པ་རྡོ་རྗེ་འཆང་ཆེན་སེམས་ཅན་གྱི་དོན་དུ་
༈ འགྱུར་ན་གཅིག་ཡང་སྤྲུལ་པ་ལ། ད་ལྟ་སྙིགས་མའི་དུས་ན། བླ་མ་ཁོ་ནར་སྤྲུལ་ནས་འོང་པ་ལ་གསུང༌། ཡང་རྗེ་ལོ་ཙཱ་བ་ཆེན་པོ་དེ་ཉིད་ཀྱིས་རྗེ་ནཱ་རོ་པ་སངས་རྒྱས་ཡིན་པར་གསུངས་པ་

ནི༑ རྩོད་ལྡན་དུས་ཀྱི་རྡོ་རྗེ་འཆང༌། །དཀའ་བ་སྤྱད་པ་སྐྱེས་བུའི་མཆོག །ཀུན་གྱི་སྤྱིར་གནས་ཐོད་བཞིན་བཀུར། །རྗེ་ནཱ་རོ་ཆེན་པོའི་ཞབས་ལ་འདུད། །ཅེས་གསུངས་པ་དང༌། རྗེ་མི་ལ་
རས་པས་རྗེ་ལོ་ཙཱ་བ་ཆེན་པོ་སངས་རྒྱས་ཡིན་པར་གསུངས་པ་ནི། རྒྱལ་བའི་ཞིང་ཁམས་འཛམ་གླིང་འདིར།ྋ །སངས་རྒྱས་གཉིས་པ་ལྟར་གྲགས་པའི། །མི་ནུབ་བསྟན་པའི་རྒྱལ་མཚན་
དང་༑ །ཅོད་པན་གཙུག་གི་ནོར་བུ་ལྟར། །ཀུན་གྱིས་བཀུར་ཞིང་མཆོད་པའི་གནས། །སྙན་པའི་བ་དན་སྒྲ་དབྱངས་ཀྱིས། །ཕྱོགས་རྣམས་ཀུན་ཏུ་ཁྱབ་པ་སྟེ། །མངའ་བདག་མཻ་ཏྲི་མ་ལགས་
སམ༑ །དེ་ཉིད་ཞབས་ཀྱི་པདྨོ་ལ། །གུས་པས་བརྟེན་ཅིང་བཅུད་འཐུང་པའི། །ལྟ་བའི་ཡང་རྩེ་ཕྱག་རྒྱ་ཆེ། །མཐའ་བྲལ་གཉུག་མའི་དོན་རྟོགས་པའི། །སྐྱོན་རྣམས་ཀུན་གྱིས་མ་གོས་
ཤིང་༑ །ཡོན་ཏན་ཐམས་ཅད་རབ་རྫོགས་པའི། །བདེ་གཤེགས་སྤྲུལ་པ་མི་གཟུགས་ཅན། །སྐྱེས་མཆོག་མར་པས་འདི་སྐད་གསུངས། །ཅེས་པ་དང༌། རྗེ་སྒམ་པོ་པས་རྗེ་མི་ལ་སངས་རྒྱས་
ཡིན་པར་གསུངས་པ་ནི། བླ་མ་མཉམ་མེད་རིན་པོ་ཆེ། །སྐུ་གསུམ་དབྱེར་མེད་ལྷུན་གྱིས་གྲུབ། །སྐལ་ལྡན་སློབ་མ་ངོ་སྤྲོད་པའི། །རྟོགས་ལྡན་རིན་པོ་ཆེ་ལ་འདུད། །ཅེས་པ་དང༌། རྗེ་

༄༅། །ཕག་མོ་གྲུབ་པས། རྗེ་སྒམ་པོ་པ་སངས་རྒྱས་ཡིན་གསུངས་པ་ནི། དགོས་འདོད་ཐམས་ཅད་འབྱུང་བ་ཡི། །ཆོས་གསུམ་དང་ལྡན་པའི་རིན་པོ་ཆེ། །དུས་གསུམ་ཎྜ
མོས་གུས་
སངས་རྒྱས་ཀྱི་ཐུགས་སྤྲུལ་ནས། །བདེ་ཆེན་བླ་མ་ལ་ཕྱག་འཚལ། །ཅེས་དང༌། རྗེ་མཚུར་ཕུ་བའི་ཞལ་ནས། དུས་གསུམ་སངས་རྒྱས་བླ་མ་དེ། །སྤྱི་བོའི་གཙུག་ཏུ་མི་བསྒོམ་
རུ༑ །སེམས་ཉིད་མི་ཟད་གཏེར་དང་སྤྲད། །དགོས་འདོད་རྒྱ་མཚོ་ཡིན་པར་ཤེས། །ཅེས་པ་དང་། བླ་མ་ཞང་གིས་སྒོམ་ཚུལ་སངས་རྒྱས་ཡིན་པར་གསུངས་པ་ནི། དུས་གསུམ་སངས་
རྒྱས་གཅིག་པའི་སྐུ། །བླ་མ་ཡིན་པར་ངེས་ཤེས་སྐྱེས། །གང་ཟག་ཡིན་ནོ་སྙམ་ན་ཡང༌། །ལུང་རིགས་མན་ངག་མྱོང་བས་གྲུབ། །ཉམས་སུ་མྱོང་བ་བློ་རེ་བདེ། །ཞེས་པ་དང༌། རྗེ་གླིང་
རས་པས། ཕག་མོ་གྲུ་པ་སངས་རྒྱས་ཡིན་པར་གསུངས་པ་ནི། བརྒྱུད་ལྡན་གྱི་བླ་མ་དམ་པ་དེ། སངས་རྒྱས་ཡིན་པར་ད་གདོད་ཤེས། །བློ་བཅོས་ནས་བསྒོམས་པ་མ་ཡིན་ཏེ། །ཐུགས་
༈ དགོངས་མཐོང་བའི་ཞད་དུ་གདའ། །ཡང་བླ་མ་སངས་རྒྱས་སུ་འདུག་པ་མི་རུ་བཟུང༌། །བརྒྱུད་པ་ཉེ་རིང་དུ་བགྲངས་པ་མཐོལ་ལོ་བཤགས། །ཞེས་པ་དང༌། ཡང༌། བླ་མ་ལས་གཞན་ ེ

སངས་རྒྱས་ནི། མ་བྱུང་འབྱུང་བར་མི་འགྱུར་བའི། །ལྟེམ་ཀྱང་མེད་པར་མོས་གུས་ཀྱིས། །རྟག་ཏུ་སྙིང་གི་དཀྱིལ་དུ་བཅང༌། །ཞེས་གསུངས་སོ། །རྗེ་རིན་པོ་ཆེས། རྗེ་གླིང་རས་སངས་
རྒྱས་དངོས་ཡིན་པར་གསུངས་པ་ནི། བླ་མའི་ངོ་བོ་ཆོས་ཀྱི་སྐུ། །རྡོ་རྗེ་འཆང་དང་ཞལ་མཇལ་བས། །བརྒྱུད་པ་ཉེ་རིང་བགྲང་མི་དགོས། །མི་འོ་སྐོལ་ཚོ་ལྷ་གསོལ་བྱ་རེ་རན། །ཅེས་
གསུངས་པ་དང༌། མན་ངག་གིས་ཀྱང་སངས་རྒྱས་ཡིན་པར་ཤེས་སོ། །རང་གི་རིགས་པས་ཡིད་ཆེས་ལ། །འདས་དུས་བསྐལ་པ་གྲངས་མེད་ནས། །སངས་རྒྱས་དཔག་མེད་བྱོན་པ་
རྣམས༑ །ཞིང་ཁམས་རྣམ་པར་དག་པ་ན། །བཞུགས་ནས་ཐུགས་སྲས་ཆུང་ངུ་ལ། །གཞོལ་ནས་མི་བཞུགས་འཁོར་བ་ཡི། །རྒྱ་མཚོ་ཆེན་པོ་སྟོངས་ཀྱི་བར། །རྒྱུན་ཆད་མེད་པར་འགྲོ་དོན་
མཛད༑ །ཅིས་ཏེ་དང་པོའི་སེམས་བསྐྱེད་ལས། །སེམས་ཅན་དོན་དུ་བསྐྱེད་པ་ཡིན། །བར་དུ་བསྐལ་པ་གྲངས་མེད་དུ། །ཚོགས་གཉིས་སེམས་ཅན་དོན་དུ་བསགས། །ཐ་མ་མངོན་པར་
སངས་རྒྱས་པ། །སེམས་ཅན་དོན་དུ་རྒྱས་པ་ཡིན། །དེ་ནས་ད་ལྟའི་བླ་མ་རྣམས། །སངས་རྒྱས་ཡིན་པར་ཐེ་ཚོམ་མེད། །རང་གི་རིགས་པས་ཡིད་ཆེས་སོ། །དེ་ལྟར་ལུང་དང་མན་ངག་*

། གིས། །སངས་རྒྱས་ཡིན་པར་ཡིད་ཆེས་པའི། །མཚན་ལྡན་བླ་མ་དམ་པ་ལ། །རྣམ་མཁྱེན་སངས་རྒྱས་ཡིན་པར་ནི། །ཡང་ནས་ཡང་དུ་ངེས་ཤེས་༄༅།
མོས་གུས་
བསྐྱེད༑ །གཉིས་པ་བླ་མ་སངས་རྒྱས་ལ། །མོས་གུས་རྩེ་གཅིག་བྱས་པ་ཡིས། །ཡོན་ཏན་མཐའ་དག་འབྱུང་བ་ཡང༌། །ལུང་དང་མན་ངག་རིགས་པ་ཡིས། །ཡིད་ཆེས་པར་ནི་བསྟན་པ་
ལི
ནི༑ །ཨ་ཏི་བཀོད་པ་ཆེན་པོའི་རྒྱུད་ཀྱི་བླ་མ་ཡོངས་སུ་བཟུང་བའི་ལེའུ་ལས། གསང་བ་སྔགས་ལས་བྱུང་བ་ཡི། །བླ་མ་དྲིན་དང་ལྡན་པ་ཉིད། །སྙིང་གི་དཀྱིལ་ལམ་ལག་པའི་མཐིལ། །སྤྱི
བོའི་གཙུག་ཏུ་སུས་བསྒོམ་པ། །སངས་རྒྱས་སྟོང་གི་ཡོན་ཏན་ཀྱང༌། །གང་ཟག་དེ་ཡིས་འཛིན་པར་འགྱུར། །ཅེས་པ་དང༌། ཡང་དེ་ཉིད་ལས། གང་ཞིག་བླ་མའི་འདྲ་འབག་
ཉིད༑ །ལོགས་ལ་བཀྲམ་སྟེ་གུས་པ་ཡིས། །མཆོད་བསྟོད་གསོལ་འདེབས་ཚིག་རྣམས་ཀྱིས། །བརྗོད་ཚིག་རྒྱུན་ནི་མ་ཆད་ན། །སངས་རྒྱས་རྣམས་ཀྱིས་ཅི་གསུངས་པ། །ཚིག་རྣམས་
༈ འབུམ་ཕྲག་བརྒྱར་བཀླགས་ཀྱང༌། །འདི་ཡི་བསོད་ནམས་མཉམ་པ་མེད། །ཅེས་པ་དང༌། སྡིག་པ་དག་པ་དེ་ཉིད་ལས། །གལ་ཏེ་བླ་མའི་འདྲ་འབག་ཉིད། །མེ་ལོང་ངོས་ལ་བསྟན་པ་ ྗ

ནི༑ །སྐུ་ཁྲུས་དུས་གསུམ་བྱས་གྱུར་ན། །བདག་གི་ལུས་ངག་ཡིད་སྡིག་རྣམས། །མ་ལུས་པར་ནི་ཟད་པར་འགྱུར། །ཅེས་པ་དང༌། སྐ་འབག་བསྟན་པས་སྣང་བ་སངས་རྒྱས་ཀྱི་ཞིང་ཁམས་
སུ་འཆར་བ་ནི། གང་གི་བླ་མའི་འདྲ་འབག་ཉིད། །སུ་ཡིས་མཐོང་བའི་མི་དེ་ཉིད། །སངས་རྒྱས་ཞིང་ཁམས་འབུམ་ཕྲག་བརྒྱ། །མཐོང་བར་བྱས་ཤིང་མཐོང་དང་མཉམ། །བླ་མའི་རས་
བྲིས་དམིགས་པའི་རྟེན། །ཅེས་པ་དང༌། ཡང་གུར་ལས། རྡོ་རྗེ་སེམས་དཔའ་སངས་རྒྱས་དང༌། །རྡོ་རྗེ་ཆོས་དང་གཟི་བརྗིད་དང༌། །རྟ་བདུན་པོ་ཡི་དངོས་གྲུབ་ནི། །གང་ཕྱིར་དེ་ནི་དག་པ་
མིན༑ །མིག་སྨན་དང་ནི་རྐང་མགྱོགས་དང༌། །རལ་གྲི་དང་ནི་ས་འོག་འགྲུབ། །རིལ་བུ་དང་ནི་མཁའ་སྤྱོད་ཉིད། །མི་སྣང་བ་དང་བཅུད་ཀྱི་ལེན། །གང་ཕྱིར་དེ་ནི་རྡོ་རྗེ་འཆང༌། །མཉེས་
པར་བྱས་ན་མྱུར་དུ་འགྲུབ། །ཅེས་པ་དང་། སྡུད་པ་ལས། སངས་རྒྱས་ཆོས་རྣམས་དགེ་བའི་བཤེས་ལ་བསྟེན་ཏོ་ཞེས། ཡོན་ཏན་ཀུན་གྱི་མཆོག་མངའ་རྒྱལ་བས་དེ་སྐད་གསུངས། ཞེས་
པ་དང་། མཆོག་ཐུན་མོང་གི་དངོས་གྲུབ་ཐམས་ཅད་ཀྱང༌། བླ་མ་ལ་མོས་གུས་བྱས་པ་ལས་འབྱུང་སྟེ། དེས་ན་ཉོན་མོངས་དང་ཤེས་བྱའི་སྒྲིབ་པ་ཐམས་ཅད་ཀྱང་མོས་གུས་བྱས་པས་འདག་

།སྟེ། དཔལ་གསང་བ་འདུས་པ་ལས། སྲོག་ཆགས་བྱེ་བ་གསོད་ལྡན་ཅིང༌། །ཉིན་རེ་བྲམ་ཟེ་གསོད་པ་དང་། །མཚམས་མེད་ལྔ་པོ་བྱེད་པ་ཡང་། །ཆོས་འདི་
མོས་གུས་
ཉིད་ལ་ཞུགས་གྱུར་ཅིང༌། །བླ་མ་ལ་མོས་གུས་ཡོད་གྱུར་ན། །འགྲུབ་འགྱུར་འདི་ལ་ཐེ་ཚོམ་མེད། །བླ་མ་ལ་མོས་གུས་མེད་གྱུར་ན། །བསྒྲུབས་ཀྱང་འགྲུབ་པར་མི་འགྱུར་རོ། །ཞེས་པ་དེ་
ལི
ལྟར་སྡིག་པ་དག་པའི་ལག་རྗེས་སུ་རང་སེམས་ཆོས་སྐར་འོང་པ་ནི་ཧེ་བཛྲ་ལས། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ།ྋ །བླ་མའི་དུས་ཐབས་བསྟན་པ་
དང་༑ །རང་གི་བསོད་ནམས་ལས་ཤེས་བྱ། །ཞེས་པ་དང༌། ཡང༌། མོས་གུས་བྱས་པས་ཐམས་ཅད་མཁྱེན་པའི་ཡེ་ཤེས་ཀྱང་འཆར་ཏེ། ཡང་དེ་ཉིད་ལས། རང་གི་རིག་པའི་དེ་ཉིད་
ནི༑ །ངག་གི་ལམ་འདས་སྤྱོད་ཡུལ་ཏེ། འདི་ཉིད་བྱིན་རླབས་རིམ་པའི་ཕྱིར། །ཀུན་མཁྱེན་ཡེ་ཤེས་དེ་ལྟ་བུ། །ཞེས་པ་དང་། མདོར་ན་ཚེ་གཅིག་གིས་སངས་རྒྱས་པ་ཡང་། བླ་མའི་མོས་
༈ གུས་ཡིན་ཏེ། དཔལ་དུས་ཀྱི་འཁོར་ལོའི་རྒྱུད་ལས། བསྐལ་པ་དུས་གསུམ་ཐམས་ཅད་དུ། །དཀོན་མཆོག་གསུམ་ལ་མཆོད་པ་དང༌། །སྲོག་ཆགས་བྱེ་བའི་ཚེ་སྐྱབས་ཀྱང༌། །ཚེ་འདིར་

སངས་རྒྱས་མི་ཐོབ་སྟེ། །ཡོན་ཏན་རྒྱ་མཚོ་བླ་མ་ལ། །དྭངས་བའི་ཡིད་ཀྱིས་མཉེས་བྱས་ལ། །མཆོག་དང་ཐུན་མོང་དངོས་གྲུབ་ནི། །ཚེ་འདི་ཉིད་ལ་ཐོབ་པར་འགྱུར། །ཅེས་གསུངས་
པས༑ མོས་གུས་གཅིག་པུ་བྱས་པ་ཡིས། །ཡོན་ཏན་ཐམས་ཅད་འབྱུང་བར་ནི། །དེ་ལྟར་ལུང་གིས་ཡིད་ཆེས་སོ། །མན་ངག་གིས་ཡིད་ཆེས་བསྟན་པ་ནི། འགྲོ་མགོན་འཕགས་པ་ཀླུ་སྒྲུབ
ཀྱིས༑ །རྗེ་བཙུན་ཆེན་པོ་བྲམ་ཟེ་ལ། །མོས་གུས་ཆེན་པོ་བྱས་པ་ཡིས། །ཆོས་ཐུན་གཅིག་གིས་གྲོལ་བ་དང༌། །སློབ་དཔོན་ཏོག་རྩེ་པའི་ཞལ་ནས་ཀྱང་། སློབ་དཔོན་བཟང་པོའི་ཞབས་ལ་
ནི༑ །ནུབ་ཅིག་མོས་གུས་བྱས་པ་ཡིས། །མཆོག་དང་ཐུན་མོང་དངོས་གྲུབ་ཐོབ། །དཔལ་ལྡནནཱ་རོ་ཆེན་པོ་ཡིས། །རྗེ་བཙུན་ཏིལླི་ཆེན་པོ་ལ། །བཅུ་གཉིས་བར་དུ་བསྟེན་བྱས་ཏེ། །དཀའ་
བ་སྤྱད་ཅིང་མོས་གུས་བྱས། །བཅུ་གཉིས་ཐ་མར་བླ་མ་ཡིས། །བྱིན་རླབས་མ་ལུས་རྒྱུད་ལ་འཇུག །ཚེ་གཅིག་དག་ལ་རྫོགས་སངས་རྒྱས། །རྗེ་བཙུན་མར་པ་ལོ་ཙཱ་ཡིས། །རྒྱ་གར་ཤར་
ནུབ་ཆུ་བཞིན་དཀྲུགས། །ཆོས་ཕྱིར་ལུས་སྲོག་ཡལ་བར་དོར། །རྗེ་ནཱ་རོ་མི་ཏྲི་ལ་སོགས་པའི། །བླ་མ་གྲུབ་ཐོབ་ཐམས་ཅད་ལ། །གསེར་ཕྱེ་བྱེ་མ་ཕུལ་གྱིས་ཕུལ། །བླ་མ་མཉེས་པར་བྱས་པ་ལྩ

༄༅། །ཡིས། །མཆོག་ཐུན་མོང་དངོས་གྲུབ་མ་ལུས་ཐོབ། །རྗེ་བཙུན་མི་ལའི་ཞལ་སྔ་ནས། །རྗེ་སྐུ་བཞིའི་ངོ་བོ་རྡོ་རྗེ་འཆང༌། །རྩོད་ལྡན་བསྟན་པའི་སྙིགས་མ་
མོས་གུས་
ལ༑ །སྐལ་ལྡན་འགའ་ཡི་དོན་གཟིགས་ནས། །འཛམ་གླིང་བྱང་ཕྱོགས་པར་པ་ཏ། །རི་བོ་གངས་ཅན་རྒྱུད་འདི་རུ། །སྒྲ་སྒྱུར་ལོ་ཙཱ་སྐུ་འཁྲུངས་པ། །མི་མཆོག་སེང་གེའི་ང་རོ་ཅན། །བླ་
ལི
མེད་ཐེག་པའི་སྒྲ་སྒྲོག་ཅིང༌། །སྒྲ་དེ་ཐོས་པ་ཙམ་གྱིས་ཀྱང་། །ངན་འགྲོ་ལོག་པར་མི་ལྟུང་སྐད། །དེ་སྐད་ཕྱིར་ན་ཞུ་བའི་དོན།ྋ །མི་ང་ལ་ལྟོས་པའི་བུ་བརྒྱུད་རྣམས། །བྱིན་རླབས་དངོས་གྲུབ
རྗེ་ལ་རེ། །ཕ་ཁྱེད་ཀྱི་ཐུགས་རྗེའི་ལྕགས་ཀྱུ་ཡིས། །རང་དབང་མེད་པར་སེམས་གཡོས་ཤིང་། །རྟོགས་པའི་མྱུ་གུ་བསྐྱེད་དུ་གསོལ། །ཅེས་པས། རྗེ་བཙུན་ཆེན་པོ་དེ་ཉིད་ཀྱིས། །རྗེ་
ཆེན་པོའི་སྤྱན་སྔ་རུ། །སྲས་མཁར་སྐྱ་བོ་ཐོག་དགུ་པ། །སྐུ་རྒྱབ་ཤ་རུས་ཟད་ཟད་བརྩིགས། །དེ་ཡིས་སྒྲིབ་པ་བྱང་གྱུར་ཅིང་། །བླ་མ་མཉེས་པར་མཛད་པ་ཡིས། །མཆོག་ཐུན་མོང་གི་དངོས་
༈ གྲུབ་ཐམས་ཅད་འགྲུབ། །རྗེ་བཙུན་སྒམ་པོ་རིན་ཆེན་ལ། །དཔལ་ལྡན་ཕག་མོ་གྲུ་པ་ཡིས། །ཆོས་ཀྱི་རྒྱལ་པོའི་རྟོགས་པ་འདི། །ཐབས་ལམ་བསྒོམས་པས་བྱུང་ངམ་ཞུས། །རྗེ་སྒམ་པོ་པའི་

ཞལ་སྔ་ནས། །ཐབས་ལམ་བསྒོམས་པ་ཨ་ཅང་ཆེ། །རྗེ་བཙུན་མི་ལ་ཆེན་པོ་ལ། །མོས་གུས་བྱས་ཤིང་གསུང་བསྒྲུབས་པས། །རྟོགས་པ་འཆར་བ་ཡིན་ཞེས་གསུངས། །དེས་ན་བླ་མ་
སངས་རྒྱས་ལ། །ཅི་མཉེས་བྱེད་ཅིང་སངས་རྒྱས་བསྒོམ། །རྗེ་ཕག་མོ་གྲུ་པའི་ཞལ་སྔ་ནས། བླ་མ་མཆོག་ལ་བརྟེན་བྱ་ཞིང༌། །སྟོན་པའི་འདུ་ཤེས་བཞག་བྱས་ནས། །ཞབས་ཀྱི་ཟེ་འབྲུར་
གཏུགས་གྱུར་ཏེ། །ཅི་གསུངས་བཀའ་ལ་ཉན་བྱས་ནས། །ཚེ་འདིར་ཆོས་རྗེ་སངས་རྒྱས་ཐོབ། །ཅེས་པ་དང་། ཡང་བླ་མ་རིན་པོ་ཆེའི་ཞལ་ནས། མོས་གུས་རྒྱལ་མཚན་རྩེར་བཏགས་
ན༑ །འཁོར་བ་གཞི་བྲལ་ཆོས་སྐའི་ངང་ལ་འབྱམས། །ཞེས་པ་དང་། ཡང་། གཡོ་མེད་སྐྱེས་བུ་དམ་པ་ཡིན། །སྐྱེས་ཆེན་སངས་རྒྱས་མོས་བྱས་ནས། །སྐད་ཅིག་གཅིག་གིས་མངོན་བྱང་
ཆུབ༑ །ཅེས་པ་དང་། ཡང་། བླ་མ་ཆོས་སྐུར་མ་གོ་ན། །རང་ཆོས་སྐུར་རྟོགས་པ་ཁ་ཏ་ཡིན། །བླ་མ་གཟུགས་སྐུར་མ་གོ་ན། །རང་ཡི་དམ་དུ་གསལ་ཀྱང་བེམ་པོས་ཁྱེར། །བླ་མ་ཐ་
མལ་དུ་ཤེས་པས་ན། །རང་རྟོགས་པ་མཐོ་ཡང་ཉམས་ལ་ཤོར། །ཉམས་མྱོང་བཟང་ཡང་གཉིད་ཀྱིས་ཁྱེར། །ཆོས་བྱེད་ལྟར་འདུག་ཀྱང་ཉོན་མོངས་དབང༌། །བཙུན་པོ་ལྟར་འདུག་ཀྱང་ཆོས་

༄༅། །དང་བྲལ། །ཡ་ཀི་གསང་སྔགས་ཀྱི་དམ་ཚིག་ནས། །སྙིང་རྗེའི་རྒྱལ་པོ་ཕ་རྒྱུད་དང༌། །ལྷན་སྐྱེས་ཀྱི་རྒྱལ་པོ་མ་རྒྱུད་དང༌། །མཆོག་དང་ཐུན་མོང་དངོས་གྲུབ
དང་༑ །ཞི་སོགས་ལས་ཀྱི་འབྲས་བུ་རྣམས། །བླ་མ་ལ་མོས་གུས་མ་བྱས་ན། །འབྲས་བུ་འབྱུང་བར་མི་འགྱུར་བ། །ཁྱེད་མཁྱེན་པ་ཅན་གྱིས་མ་འཚལ་ལམ། །བྱ་བས་འབྲས་བུ་ཐོབ་འདོད་
aཔའི༑ །ཕྱི་རོལ་མུ་སྟེགས་ཀྱི་དངོས་གྲུབ་ཀྱང་། །དུས་གསུམ་བླ་མ་མ་བཀུར་ན། །སྲིད་རྩེ་ཐོབ་ཀྱང་ཤོར་ལགས་པ། །ལྷག་སྤྱོད་བསམ་གཏན་མ་ཐོས་སམ། །ཅེས་པ་དང༌། ཡང་
། རང་ལ་ངེས་ཤེས་ཞིག་མ་མཆིས་ན།ྋ །ང་རྒྱལ་གྱི་ལྗོན་ཤིང་ལྗར་གྱིས་སྙལ། །འགྲོ་ལ་ཉི་བཞིན་གྲགས་པ་ཡི། །སྙིང་ཐག་པ་ནས་དམ་པར་བཞུགས་པ་ཡིས། །དུས་གསུམ་སངས་རྒྱས་
སྤྲུལ་པ་ལ། །གཞུརྒན་བཞིན་དུ་བཀུག་གི་བཏང་། །ཡན་ལག་པདྨ་ལྔ་ས་ལ་ཕབ། སྨན་པའི་སེམས་ཀྱིས་བསྙེན་བཀུར་བྱ། །རྣམ་རྟོག་བདུད་དཔུང་གི་སྐྱེལ་མ་མཆོག །འགྲོ་དྲུག་གཡངས་
༈ སའི་སྟེགས་བུར་བསམ། །མོས་གུས་ཀྱི་མྱུ་གུ་འདི་གསོ་མཁན་ཡིན། །ཡང༌། ཆུ་བོ་བཞི་ཡི་ཟམ་པ་མཆོག །ད་རྒྱ་མཚོ་ཆེན་པོའི་གྲུ་དང་གཟིངས། །སྲོག་མཁར་དུ་འགྲོ་བའི་རྩ་བ་185

ཡིན༑ །ཉོན་མོངས་དང་འཐབ་པའི་གོ་ཆ་དེ། །དགྲ་ལ་འདེབས་པའི་རུ་མཚོན་དུ། །བླ་མ་དམ་པ་མོས་བྱས་ཏེ། །ཁང་བཟངས་སུ་འཁྲིད་པའི་སྤྱན་མིག་མཆོག །ནང་དུ་ཟ་བའི་བདུད་རྩིར་
བསམ༑ །མི་མོས་དང་མི་དད་མི་གུས་གསུམ། །གུས་པས་བསྒྲུབ་པའི་དུས་དག་ཏུ། །བྱུང་ན་དགའ་རབ་དབང་ཕྱུག་ཡིན། །ཅེས་པ་དང༌། ཡང༌། གང་གི་དྲིན་གྱིས་བདེ་ཆེན་
ཉིད༑ །སྐད་ཅིག་ཉིད་ལ་འཆར་བ་གང་། །བླ་མ་རིན་ཆེན་ལྟ་བུ་ཡི།ྋ །རྡོ་རྗེ་ཅན་ཞབས་པད་ལ་འདུད། །བླ་མ་གྲུབ་ཐོབ་ཙམ་བྱས་ཏེ། །སངས་རྒྱས་དངོས་སུ་གུས་པས་བསྒོམ། །སྙིང་གར་
ཕོ་བྲང་རྟག་ཏུ་བཅང༌། །ཞེས་གསུངས་སོ། །ཡང༌། མགོན་པོ་འབྲི་གུང་པའི་ཞལ་ནས། སྤྱིར་ཕག་མོ་གྲུ་པ་ཡིས། མདོ་རྒྱུད་རྣམས་ཀྱི་རྗེས་འབྲང་ནས། །ཉམས་སུ་བཞེད་པའི་གདམ་
ངག་འདི། །རྣལ་འབྱོར་དབང་ཕྱུག་བིར་བ་པས། །འགྲོ་བའི་མགོན་པོ་ཀླུ་སྒྲུབ་དང༌། །དཔལ་ལྡན་ཏིལླི་ནཱ་རོ་དང༌། །གྲུབ་ཐོབ་གོང་མ་བརྒྱུད་པ་རྣམས། །ལམ་ཟབ་བླ་མའི་མོས་གུས་
ཀྱིས༑ །ཚེ་འདིར་མཆོག་གི་དངོས་གྲུབ་ཐོབ། །གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང༌། །ཐེག་པ་ཆེན་པོའི་གསང་སྔགས་སུ། །རྡོ་རྗེ་འཆང་གིས་གསུངས་པ་

།དང༌། །དུས་གསུམ་སངས་རྒྱས་ཀུན་ལ་ཡང༌། །དཀའ་བ་དྲག་པོ་སྤྱད་དུས་སུ། །དེ་ཚེ་རྒྱལ་བ་མཁའ་རྡོ་རྗེ། །ཏིལ་གྱི་གང་བ་བཞིན་གང་ན། །བསམ་གཏན་༴༄༅།
འདི་ནི་ཡང་དག་མིན། །འདིས་ནི་མཐར་ཐུག་མི་ཐོབ་སྟེ། །ནམ་མཁའི་དངོས་ལྟར་དག་པ་ཡི། །འོད་གསལ་བ་ལ་དམིགས་པར་བྱེད། །འོད་གསལ་བ་ལ་དམིགས་བྱས་ནས། །རང་དགའི་
གཟུགས་སུ་སྟོན་བྱེད་ཅིང༌། །བྱང་ཆུབ་ཐོབ་པའི་ཆོས་བསྟན་པ། །བྱང་ཆུབ་མཆོག་གི་ཤིང་དྲུང་དུ། །བདུད་རྣམས་བརྟུལ་ནས་རྫོགས་སངས་རྒྱས། །བླ་མ་རིན་ཆེན་ཞལ་སྔ་ནས། །དུས་
གསུམ་སངས་རྒྱས་ཐམས་ཅད་ཀྱང༌། །རིགས་ཀྱི་བདག་པོས་སྤྱི་བོར་རྒྱན། །རང་སེམས་སངས་རྒྱས་སྟོན་པ་ཡི། །བླ་མ་དམ་པ་བསྟེན་པ་ཡིན། །ཡང་དང་ཡང་དུ་བཀའ་སྩལ་
གསུངས༑ །འཁོར་འདས་གཉིས་ཀྱི་ཡོན་ཏན་རྣམས། །འདི་ལས་འདི་འབྱུང་དཔག་མེད་རྣམས། །ཐམས་ཅད་བླ་མ་མ་གཏོགས་པ། །བསོད་ནམས་ཚོགས་དང་ཡེ་ཤེས་ཚོགས། །ས་ལམ་
༈ སངས་རྒྱས་ཡོན་ཏན་རྣམས། །གཞན་ནས་རྙེད་པ་མི་སྲིད་ཅིང༌། །ཕན་དང་བདེ་བའི་སྲོག་གཅིག་པུ། །བླ་མ་དམ་པར་ངེས་པ་ཡིན། །རྩ་ལྟུང་དང་པོས་མ་གོས་པར། །རིན་ཆེན་དབང་གི

རྒྱལ་པོ་ལྟར། །སྤྱི་བོའི་གཙུག་ཏུ་བཀུར་བྱ་སྟེ། །བྱང་ཆུབ་སེམས་ཀྱིས་མཆོད་ནས་ཀྱང་། །འདོད་པའི་དོན་ཀུན་གསོལ་བ་གདབ། །སྙིང་གི་གནས་སུ་བཞུགས་ནས་ཀྱང་། །འཁོར་འདས་
གཉིས་ཀྱི་མདུན་གྲོས་དྲིས། །ལོངས་སྤྱོད་འཁོར་ལོ་གཉིས་དགའ་བར། །མི་འཇིགས་སེང་གེའི་ཁྲི་སྟེང་དུ། །པད་མ་ར་གའི་ཉི་ཟླ་ལ། །སྐྱོབ་མཛད་བླ་མ་རིན་པོ་ཆེ། །མགོན་པོ་ཚེ་དཔག་
མེད་པ་དེ། །མཉམ་བཞག་ཆེན་པོའི་ཚུལ་དུ་བཞུགས། །ཡང་དག་རྣམ་པར་ཆོས་རྣམས་གསུངས། །རང་ཡང་ཉན་ཅིང་གཞན་རྣམས་ཀྱང༌། །ཟབ་མོའི་ཆོས་ཀྱིས་ཚིམ་པར་བྱས། །སྐུ
གསུང་ཐུགས་ཀྱི་འཁོར་ལོ་དང༌། །དྲི་མེད་ཡེ་ཤེས་འཁོར་ལོ་དང༌། །དཔལ་ལྡན་ནག་པོ་སྤྱོད་པ་ལྟར། །ཉི་ཤུ་རྩ་བཞིའི་གནས་རྣམས་ན། །བླ་མ་དམ་པས་སྟོན་པར་བྱེད། །སྡེ་སྣོད་གསུམ་
དང་རྒྱུད་སྡེ་བཞི། །རྒྱལ་བའི་གསུང་རབ་ཐམས་ཅད་ཀུན། །ཆོས་རྗེ་མགོན་པོས་སྟོན་པར་བྱེད། །འཁོར་འདས་གཉིས་ཀྱི་བདག་པོ་མཆོག །དཔལ་ལྡན་རྡོ་རྗེ་འཛིན་པ་ཞེས། །བླ་མ་རིན་
ཆེན་གསུང་པ་ན། །དུས་འདི་ནས་བཟུང་སངས་རྒྱས་དང་། འཁོར་བ་སྟོངས་པར་མ་གྱུར་ཚེ། །དུས་རྣམས་ཀུན་ཏུ་མི་འབྲལ་ཞིང༌། །མཆོད་པའི་ཚོགས་རྣམས་མ་ལུས་ཤིང༌། །རྒྱུན་ཆད་

༄༅། །མེད་པར་མཆོད་ནས་ཀྱང༌། །སྐུ་གསུང་ཐུགས་ཀྱི་བྱིན་རླབས་ཀྱིས། །རང་གཞན་ཐམས་ཅད་སྨིན་པར་བྱས། །ཞེས་གསུངས་སོ། །རྗེ་སྟག་ལུང་ཐང་པའི་ཞལ་
མོས་གུས་
ནས༑ ཟབ་མོའི་གདམས་ངག་མོས་གུས་འདི། །སྐལ་ལྡན་རྣམས་ལ་ཁྲིད་དུ་བྱས། །ད་ལྟ་རྟོགས་ལྡན་གྱི་འཁོར་གྱིས་བསྐོར། །ཅེས་གསུངས་པ་དང༌། འགྲོ་མགོན་གླིང་གི་ཞལ་ནས་
ཀྱང་༑ །འཛམ་གླིང་བསྐོར་ཀྱང་གདམས་ངག་དེ། །རང་ཆེའོ་སྙམ་པའི་ང་རྒྱལ་སྐྱེས། །གདམས་ངག་ཟབ་མོ་ཆོད་ལགས་ཀྱང༌། །སེམས་ཀྱི་སྒྲོ་འདོགས་མ་ཆོད་ནས། །དཔལ་ཕག་མོ་གྲུ་
བཅུ་གསུམ་
པའི་ནགས་ཁྲོད་དུ། །རྗེ་རིན་པོ་ཆེ་ཡི་སྤྱན་སྔར་ཕྱིན། བདག་སླེབས་པའི་གདོང་ལ་ཞལ་ཡང་མཇལ། །གདུལ་བྱའི་སྲས་སུ་གཟིགས་པ་འདྲ། །སྐུ་མཐོང་བ་ཙམ་གྱིས་ཤེས་པ་
འགྱུར༑ །ལས་འབྲེལ་བག་ཆགས་སད་པ་འདྲ། །གསུང་ཐོས་པ་ཙམ་གྱིས་བ་སྤུ་གཡོ། །ཐུགས་རྗེའི་བྱིན་རླབས་ཞུགས་པ་འདྲ། །ཆོས་འབྲེལ་ཞུས་པས་ཐུགས་ཡིད་འདྲེས། །ཡོན་ཏན་
༈ སྒོས་སུ་ཐོབ་པ་འདྲ། །ཚིག་ལྷག་པ་བསྟན་དུ་མི་བདོག་སྟེ། །ཅི་ཞིག་ལྟར་ལ་རང་གི་སེམས། །སྐྱེ་བ་མེད་པའི་ཆོས་སྐུར་རྟོགས། །ཆོས་ཉིད་མངོན་དུ་བྱས་པ་འདྲ། །ཡུན་རིང་པོ་ཙམ་ཡང་189

མ་བསྟེན་ཏེ། །བླ་མ་མཆེད་གྲོགས་སངས་རྒྱས་སུ།།མཐོང་བའི་མོས་གུས་དེ་ལས་སྐྱེས། །བདག་གུས་པས་སྣང་བ་འགྱུར་བ་འདྲ། །ཆོས་ཡི་གེ་གཅིག་ཀྱང་མ་ཞུས་ཏེ། །རྒྱལ་བའི་བསྟན་
པ་རབ་འབྱམས་ལ། །ཤེས་པའི་སྣང་བ་དེ་ནས་ཐོབ། །ཤེས་རབ་ཀྱི་སྤྱན་གཅིག་སྣང་བ་འདྲ། །དབང་མཆོག་རིམ་པ་མ་ཞུས་ཏེ། །དུས་གསུམ་རྒྱལ་བའི་དགོངས་པ་ལ། །རིན་ཆེན་དབང་
མཆོག་དེ་རུ་ཐོབ། །བྱིན་རླབས་ཀྱི་དབང་སྐུར་བགྱིས་པ་འདྲ། །དམ་ཚིག་སྡོམ་པ་མ་སྐྱར་ཏེ། །ཉེས་ལྟུང་ལ་སོགས་དྲི་མ་ཀུན། །བཤགས་ཀྱང་མ་དགོས་དག་ནས་ཐལ། །ཟག་མེད་
དབྱིངས་སུ་ཕྱིན་པ་འདྲ། །ཡུན་རིང་པོ་ཙམ་ཡང་མ་བསྒོམས་ཏེ། །རྟོགས་པའི་ཉམས་མྱོང་ཚིག་ཏུ་ཕུལ། ྋ།ལུང་བསྟན་རྗེས་སུ་གནང་བ་ཐོབ། །འདུན་མ་ཕུལ་དུ་ཕྱིན་པ་འདྲ། །ཕྱིན་ཆ་
བསྒོམ་དུ་མི་བདོག་སྟེ། །རྗེ་བླ་མ་དྲན་པའི་མོས་གུས་ཀྱིས། །བདག་གཞན་དགོས་འདོད་འགྲུབ་པར་འབྱུང༌། །ཡིད་བཞིན་ནོར་བུ་རྙེད་པ་འདྲ། །ལར་བཀའ་དྲིན་ཅན་ལ་ཕྱག་འཚལ་ལོ། །རྗེ་
ཐུགས་རྗེ་ཅན་ལ་ཕྱག་འཚལ་ལོ། །བྱིན་རླབས་ཅན་ལ་ཕྱག་འཚལ་ལོ། །ད་རུང་བྱིན་གྱིས་བརླབ་ཏུ་གསོལ། །ཅེས་གསུངས་པ་དང༌། རྗེ་རིན་པོ་ཆེ་ཡི་ཞལ་སྔ་ནས། རྗེ་ཡི་མོས་གུས་མ་

༄༅། །བྲལ་ན། །ཆོས་མི་ཤེས་ཀྱང་དེ་ཀས་ཆོག །གདམས་ངག་མེད་ཀྱང་འདི་ཀས་ཆོག །སྒོམ་མ་སྐྱེས་ཀྱང་འདི་ཀས་ཆོག །ཡི་དམ་གྱི་དངོས་པོ་འདི་ཀས་
ཆོག །མཁའ་འགྲོ་ཆོས་སྐྱོང་འདི་ཀས་ཆོག །གནོད་སྦྱིན་ནོར་སྒྲུབ་འདི་ཀས་ཆོག །ཡོན་བདག་ས་གནས་འདི་ཀས་ཆོག །ནོར་བུ་རིན་ཆེན་འདི་ཀས་ཆོག །མོས་གུས་བསྐྱེད་ཅིག མོས་
གུས་བསྐྱེད་ཅིག མོས་གུས་བསྐྱེད་ཅིག་བུ་ཀུན། ཅེས་པའི་བཀའ་ནན་ཆེན་པོ་གསུངས། དེ་ནས་དཀར་བརྒྱུད་རིན་ཆེན་འདི། །མོས་གུས་གཅིག་པུ་གནད་དུ་བསྣུན། །བྱིན་རླབས་བུམ་པ་
གང་བྱོ་ཡི། །ཚུལ་བཞིན་རིམ་པར་རྒྱུད་ལ་ཞུགས། །སངས་རྒྱས་བརྒྱུད་པ་མ་ཆད་པའི། །མོས་གུས་དག་གི་རྟེན་འབྲེལ་ཡིན། །ཨེ་མ་ངོ་མཚར་མི་ཆེའམ། ྋ།དེ་ལྟར་མོས་གུས་བྱས་པ་
ཡིས༑ ཡོན་ཏན་མཐའ་དག་འབྱུང་བར་ནི། །མན་ངག་དག་གིས་ཡིད་ཆེས་སོ། །རང་གི་རིགས་པས་ཡིད་ཆེས་པ། །མཚན་ལྡན་བླ་མ་དམ་པ་ལ། །སངས་རྒྱས་འདུ་ཤེས་མ་བྲལ་
༈ ཅིང་༑ །ཅི་གསུང་བཀའ་ལས་མི་འདའ་བར། །མོས་གུས་ལག་ལེན་འདེབས་པ་ལ། །ཡོན་ཏན་མཐའ་དག་འབྱུང་བ་ནི། །མངོན་སུམ་ཚད་མས་གཏན་ལ་ཕེབས། །གསུམ་པ་བླ་མ་མཉེས་པ་

ཡི༑ །མདོར་བསྟན་དང་ནི་རྒྱས་བཤད་དོ། །དང་པོ་ཞབས་ཏོག་རྣམ་གསུམ་གྱིས། །བླ་མ་མཉེས་པར་བྱེད་པ་ལ། །རབ་འབྲིང་གསུམ་དུ་ཡོད་པ་ལས། །ཐ་མ་ཟང་ཟིང་ཞབས་ཏོག
ནི༑ །རང་གི་ཅི་ཡོད་རྗེ་ལ་འབུལ། །དད་པ་ཅན་གྱིས་འབུལ་སྣ་བྱེད། །རང་ལུས་རྡུལ་སྙེད་བླངས་ནས་འབུལ། །འབྲིང་པོ་ལུས་ཀྱི་ཞབས་ཏོག་ནི། །ལུས་དང་སྲོག་ལ་མི་བལྟ་བར། །བླ་
མའི་ཞབས་ཏོག་བྱེད་པ་ལ། །བླ་མའི་རྣམ་ཐར་གང་ལ་ཡང༌། །སྐད་ཅིག་མི་དད་མི་སྒོམ་དང་། །བླ་མ་མ་མཉེས་དོགས་པ་ཡིས། །ལུས་ངག་ཡིད་གསུམ་མི་དགེ་སྡོམ། །རབ་ཀྱིས་བསྒྲུབ་
པའི་ཞབས་ཏོག་ནི། །ཚེ་འདི་བློ་ཡིས་བཏང་བྱས་ནས། །རི་ཁྲོད་དགོན་པར་ཉམས་རྟོགས་སྐྱོངས། །འགྲོ་ལ་སྙིང་རྗེ་བསྒོམས་བྱས་ནས། །སྨོན་ལམ་རྒྱ་ཆེན་འཁོར་ལོ་བསྐོར། །སྒོ་གསུམ་
དགེ་སྦྱོར་མ་ཆག་པས། །གཉེན་པོ་སྟོབས་ལ་དབང་ཐོབ་བྱེད། །སངས་རྒྱས་པར་བཤད་པ་རྣམ་ལྔ་སྟེ། །ཅི་ཡོད་ཐམས་ཅད་རྗེ་ལ་འབུལ། །ཅི་གསུང་ཐམས་ཅད་ཚད་མར་འཛིན། །རྣམ་ཐར་
གང་མཛད་ལེགས་པར་མཐོང་། །གང་བཅོལ་ཐམས་ཅད་ཉན་པ་དང༌། །རྒྱུན་ཆད་མེད་པར་གསོལ་བ་འདེབས། །དང་པོ་ཅི་ཡོད་འབུལ་བ་ནི། །སྔོན་གྱི་རྒྱལ་སྲས་ཐམས་ཅད་ཀྱིས། །ལུས་g

༄༅། །དང་ལོངས་སྤྱོད་གཉེན་འདུན་དང༌། །ཆོས་ཕྱིར་དཀའ་བ་སྤྱད་པ་དང༌། །བླ་མ་མཉེས་ཕྱིར་འབུལ་བ་ཡིས། །ཚོགས་གཉིས་རྫོགས་ཤིང་སྒྲིབ་གཉིས་སྦྱོང༌། །སྐུ་
གསུམ་མཛད་པ་དང་བཅས་པའི། །བླ་མེད་བྱང་ཆུབ་ཐོབ་པ་ཡིན། །སྔོན་ཐུབ་པ་ཆེན་པོ་ཆོས་ཀྱི་རྗེ། །གྲངས་མེད་གསུམ་གྱི་དང་པོ་ལ། །ཤཱཀྱ་ཐུབ་པ་ཆེན་པོ་ལ། །བྱང་ཆུབ་མཆོག་ཏུ་
སེམས་བསྐྱེད་ནས། །སངས་རྒྱས་དཀར་རྒྱལ་ལ་སོགས་པའི། །སངས་རྒྱས་བདུན་ཁྲི་ཉིས་སྟོང་ལ། །མཆོད་པས་མཉེས་པར་བྱས་པ་ཡིས། །ཆོས་ཀྱི་རྒྱུན་གྱི་ཏིང་འཛིན་བརྙེས། །གྲངས་
༈ མེད་གཉིས་པའི་སྤྱོད་དུས་ནི། །བྲམ་ཟེ་རྡུལ་དུ་སྐྱེས་པའི་ཚེ། །བདེ་གཤེགས་རིནཆེན་སྙིང་པོ་ལ། །བྱང་ཆུབ་མཆོག་ཏུ་སེམས་བསྐྱེད་ནས། །དེ་སོགས་བདུན་ཁྲི་ཉིས་སྟོང་ལ། །མཆོད་ཟླ
པས་མཉེས་པར་བྱས་པ་ཡིས། །ས་བདུན་ཐབས་ཀྱི་ཕར་ཕྱིན་ཐོབ། །གྲངས་མེད་གསུམ་གྱི་དུས་དག་ཏུ། །བྲམ་ཟེ་གཞོན་ནུ་སྤྲིན་དུ་གྱུར་པའི་ཚེ། །མར་མེ་ཅན་གྱི་ཚོང་འདུས་དབུས་དེ་
༈ རུ༑ །ཨུཏྤཔ་ལ་ཡི་མེ་ཏོག་ལྔ་ཕུལ་ནས། །མར་མེ་མཛད་ལ་བྱང་ཆུབ་སེམས་བསྐྱེད་པས། །ས་བཅུ་ཡེ་ཤེས་ཕ་རོལ་ཕྱིན་པ་ཐོབ། །ས་བཅུ་རྒྱུན་གྱི་ཐ་མ་ལ། །ཆུ་བོ་ནེ་རན་ཛ་ནའི་

དྲུང་༑ །དཀའ་ཐུབ་ལོ་དྲུག་མཛད་པའི་ཐ་མ་ལ། །ཡོ་ག་དེ་ཉིད་འདུས་པ་ལས། །དེ་བཞིན་གཤེགས་པ་ཐམས་ཅད་ཀྱིས། །དཔེར་ན་སངས་རྒྱས་ཞིང་འདི་ཉིད། །ཏིལ་གང་བཞིན་དུ་ཡོངས་
གང་སྟེ། །བྱང་ཆུབ་སེམས་དཔའ་དོན་གྲུབ་ག་ལ་བ། །དེར་བྱོན་ལོངས་སྤྱོད་རྫོགས་པའི་སྐུར་བསྟན་པ། །རིགས་ཀྱི་བུ་ཁྱོད་གང་གི་ཚེ། །དེ་བཞིན་གཤེགས་པ་ཐམས་ཅད་ཀྱིས། །དེ་ཉིད་
མངོན་པར་མ་རྟོགས་པ། །དཀའ་བ་སྤྱད་པ་ཐམས་ཅད་ལ། །སྤྲོ་བ་སྐྱེད་ཅིང་ཇི་ལྟར་ནི། །བླ་མེད་ཡང་དག་རྫོགས་པ་ཡི། །མངོན་པར་རྫོགས་ཆུབ་བྱ་སྙམ་རྞ །དེ་སྐད་ཅེས་ནི་བཀའ་སྩལ་
པ༑ །དེ་ནས་བྱང་ཆུབ་སེམས་དཔའ་དོན་གྲུབ་སྟེ། །དེ་བཞིན་གཤེགས་པ་ཐམས་ཅད་ཀྱིས། །བསྐུལ་བས་མི་གཡོ་བའི་ཏིང་ངེ་འཛིན་ལས་བཞེངས་ཏེ། དེ་བཞིན་གཤེགས་པ་རྣམས་ལ་ཕྱག་
འཚལ་ནས། དེ་ནས་འདི་སྐད་ཅེས་གསོལ་ཏེ། བཅོམ་ལྡན་འདས་དེ་བཞིན་གཤེགས་པ་རྣམས་ཀྱི་དེེ་ཁོ་ན་ཉིད་ཇི་ལྟ་བ་ལགས། ཇི་ལྟར་བདག་གིས་བསྒྲུབ་པར་བགྱི། དེ་བཞིན་གཤེགས་པ་
རྣམས་བཀའ་སྩལ་དུ་གསོལ། དེ་སྐད་ཅེས་ནི་གསོལ་པ་དང༌། །དེ་བཞིན་གཤེགས་པ་ཐམས་ཅད་ཀྱིས། །གསུང་དབྱངས་གཅིག་ཏུ་སྡེབས་ནས་ནི། །དེ་ཁོ་ན་ཉིད་ཀྱི་ཡེ་ཤེས་

༄༅། །བསྟན། བསྟན་པ་དེ་ནི་བསྟན་མཛད་ནས། །དེ་བཞིན་གཤེགས་པ་ཐམས་ཅད་ཀྱིས། །སྐུ་དང་གསུང་དང་ཐུགས་རྡོ་རྗེ། །དབྱིངས་རྣམས་ཇི་སྙེད་དེ་དག
རྣམས༑ །སེམས་དཔའ་རྡོ་རྗེ་དེར་བཞུགས་ཏེ། །རྡོ་རྗེ་དབྱིངས་ཞེས་བྱ་བ་ཡི། །རྡོ་རྗེའི་མིང་གིས་དབང་བསྐུར་རོ། །དེ་ནས་བཅོམ་ལྡན་དེ་བཞིན་གཤེགས་པ་ཡིས། མངོན་པར་རྫོགས་པར་
བྱང་ཆུབ་ཏེ། ཤིན་ཏུ་བསྟན་པར་མཛད་ནས་ཀྱང༌། །དེ་བཞིན་གཤེགས་པ་ཐམས་ཅད་ཀྱིས། །མཉམ་ཉིད་ཡེ་ཤེས་རྫོགས་སངས་རྒྱས། །ཞེས་གསུངས་པ་དང༌། སངས་རྒྱས་ཁར་མོས་
གུས་དང་ཚོགས་བསགས་པའི་མཐར་ཕྱིན་པའི་ལམ་སྤྱད་པས། དེས་ན་ཅི་ཡོད་ཐམས་ཅད་འབུལ་བ་ཤིན་ཏུ་གལ་ཆེ། དུས་གསུམ་སངས་རྒྱས་ཐམས་ཅད་ཀྱི་བླ་མ་ཞིང་ཡོངས་སུ་དག་པ་
ནི༑ དཔལ་གསང་བ་འདུས་པ་ལས། རིགས་ཀྱི་བུ་ཀུན་འདི་ལྟ་སྟེ། དཔེར་ན་ཕྱོགས་བཅུ་ཐམས་ཅད་ནས་། །སངས་རྒྱས་ཇི་སྙེད་བཞུགས་པ་དང༌། །སངས་རྒྱས་བཅོམ་ལྡན་འདས་རྣམས་
༈ ལ༑ །དེ་བཞིན་གཤེགས་པ་ཐམས་ཅད་ཀྱིས། །སྐུ་དང་གསུང་དང་ཐུགས་རྡོར་ལས། །བྱུང་བའི་བསོད་ནམས་ཕུང་པོ་བས། །སློབ་དཔོན་བ་སྤུའི་བུ་ག་གཅིག །དེ་བས་བསོད་ནམས་མཆོག་

ཏུ་འགྱུར། །ཅེས་པ་དང༌། སཾ་བུ་ཊ་ལས་ཀྱང༌། གང་ཕྱིར་ཕྱོགས་བཅུའི་སངས་རྒྱས་དང༌། །བྱང་ཆུབ་སེམས་དཔའི་བསོད་ནམས་བས། །བླ་མའི་བ་སྤུའི་ཁུང་གཅིག་མཆོག །ཅེས་
དང་༑ སྡོམ་པ་འབྱུང་བ་ལས། མཆོད་པ་ཐམས་ཅད་ཡོངས་སྤངས་ནས། །བླ་མའི་མཆོད་པ་ཡང་ད ་་བརྩམ། །དེ་མཉེས་པས་ནི་ཀུན་མཁྱེན་པའི། ྋ །ཡེ་ཤེས་མཆོག་ནི་ཐོབ་པར་
འགྱུར༑ །ཅེས་པ་དང༌། མཚན་བརྗོད་ལས། མཆོད་འོས་བསྟོད་འོས་ཕྱག་གི་གནས། །རྟག་ཏུ་རི་མོར་བྱ་བའི་འོས། །ཕྱག་བྱར་འོས་པ་བླ་མའི་རབ། །ཅེས་པ་དང༌། བླ་མ་ལྔ་བཅུ་པ་
ལས་ཀྱང་། རང་གི་དམ་ཚིག་སློབ་དཔོན་ནི། །སྦྱིན་མིན་བུ་དང་ཆུང་མ་དང༌། །རང་སྲོག་གིས་ཀྱང་རྟག་བསྟེན་བྱ། །ལོངས་སྤྱོད་གསོ་བ་སྨོས་ཅི་དགོས། །གང་ཕྱིར་བསྐལ་པ་བྱེ་བར་
ཡང་༑ །གྲངས་མེད་པར་ཡང་རྙེད་དཀའ་བའི། །སངས་རྒྱས་ཉིད་ཀྱིས་བརྩོན་ལྡན་ན། །ཚེ་འདི་ཉིད་ལ་སྟེར་བར་བྱེད། །རྟག་ཏུ་རང་གི་དམ་ཚིག་བསྲུང༌། །རྟག་ཏུ་དེ་བཞིན་གཤེགས་པ་
མཆོད༑ །རྟག་ཏུ་བླ་མ་ལ་ཡང་འབུལ། །དེ་ནི་སངས་རྒྱས་ཀུན་དང་མཉམ། །ཞེས་གསུངས་པ་དང༌། ཡང༌། འཕགས་པ་རྟག་ཏུ་ངུ་ཡིས། བྱང་ཆུབ་སེམས་དཔའ་ཆོས་འཕགས་

༄༅། །དང༌། །ཤེས་རབ་ཕ་རོལ་ཕྱིན་པ་ལ། །མཆོད་ཕྱིར་རང་གི་ལུས་བཙོངས་ཕུལ། །རང་གི་ལུས་ལས་ཁྲག་ཕྱུང་ནས། །བཞུགས་སར་ཆག་ཆག་བཏབ་གྱུར་
མོས་གུས་
།བུ་མོ་ལྔ་བརྒྱ་རྒྱན་གྱིས་བརྒྱན། །ཤིང་རྟ་ལྔ་བརྒྱ་བཅས་པ་ཕུལ། །མཉེས་པར་བྱས་ཤིང་མོས་གུས་བྱས། །ཆོས་རྣམས་ཐམས་ཅད་མཉམ་ཉིད་པས། །ཤེས་རབ་ཕར་ཕྱིན་མཉམ་ཉིད་
ལི
རྟོགས༑ །དཔལ་ལྡན་ནཱ་རོ་ཆེན་པོ་ཡིས། །ཏིལླི་ཆེན་པོའི་སྤྱན་སྔ་རུ། །དཀའ་བ་བཅུ་གཉིས་ཐ་མ་ལ། །བདེ་ཆེན་ཐང་གི་ཐང་དཀྱིལ་དུ། །རང་གི་ལུས་ལས་ཁྲག་གཏར་ནས། །ས་ཡི་རྡུལ་
ལ་ཆག་ཆག་བཏབ། །སྙན་མཆོག་བཅད་ནས་ཚོམ་བུར་བཀོད། །བླ་མ་མཉེས་ཕྱིར་འབུལ་བ་ཡི། །ཁྲག་གིས་བོགས་ནས་བརྒྱལ་སངས་པའི། །རྗེས་ཐོབ་ཉིད་ལ་བླ་མ་ཡི། །ཡོན་ཏན་མ་
ལུས་རྒྱུད་ལ་འཕོས། །ཕྱི་ནང་འཁོར་འདས་མ་ལུས་པའི། །ཆོས་རྣམས་ཐམས་ཅད་སྐྱུ་རུ་ར། །ལག་མཐིལ་བཞག་པ་ཇི་བཞིན་དུ། །སྒྲིབ་པ་མེད་པར་མངོན་དུ་གྱུར། །མགོན་པོ་འབྲི་ཁུང
པའི་ཞལ་སྔ་ནས། ཀྱི་ལེགས་པར་སོམས་དང་སྐྱེས་བུ་ཀུན། །འཁོར་བ་ཐོག་མ་མེད་པ་ནས། །སྡུག་བསྔལ་གཏིང་མཐའ་མེད་པ་ནས། །སྒྲོལ་བར་བྱེད་པའི་བླ་མ་ལ། །མོས་གུས་གདུང་ ི

ཤུགས་དྲག་པོ་ཡིས། །རྒྱུན་ཆད་མེད་པར་མི་བྱ་བར། །བདག་གི་མགོན་སྐྱབས་སུ་ཞིག་ཡིན། །ཤ་དང་ཁྲག་དང་རྒྱུས་པ་རྣམས། །བླ་མའི་ཕྱོགས་སུ་མི་གཏོང་བ། །ཐོག་མེད་དུས་ནས་ད་
ལྟའི་བར། །བརྩེ་བས་གཅེས་པའི་ལུས་པོ་རྣམས། །ད་ལྟ་ཁྱོད་ཀྱི་ག་ན་ཡོད། །ད་རེས་རུས་པའི་ཕུང་པོ་འདི། །སྐྱོབ་པ་འཇིག་རྟེན་གསུམ་གྱི་མགོན། །མཚན་ལྡན་བླ་མ་དམ་པ་ལ། །ལྟོས་
པ་མེད་པར་ཕུལ་ནས་ཀྱང༌། །སངས་རྒྱས་གསེར་གྱི་ཁ་དོག་སྐུ། །མཚན་དང་དཔེ་བྱད་ཐམས་ཅད་ཀྱིས། །ལེགས་པར་བརྒྱན་ཅིང་དཔལ་འབར་ཞིང༌། །མ་ལུས་ཞིང་ཁམས་ཐམས་ཅད་
ན༑ །འགྱུར་བ་མེད་པར་རྟག་ཏུ་བཞུགས། །སེམས་ཅན་མ་ལུས་སྨིན་མཛད་པའི། །ཐུབ་པའི་སྐུ་དང་མི་བརྗེ་བ། །རུས་པའི་ཕུང་པོས་ཅི་ཞིག་བྱ། །རྟག་ཏུ་འདི་དང་འགྲོགས་སམ་
ཅི༑ །རྫས་དང་ལོངས་སྤྱོད་ཐམས་ཅད་ཀྱང༌། །ཉེ་དུ་འཁོར་གཡོག་ཐམས་ཅད་ཀྱིས། །བླ་མ་སྐུ་གསུམ་རང་བཞིན་ལ། །རང་གཞན་མ་ལུས་ཐམས་ཅད་ཀྱིས། །བདེ་སྐྱིད་ཡོན་ཏན་རྒྱ་མཚོ་
རྣམས༑ །ཕུལ་ནས་ཆེན་པོ་མི་བྱེད་པ། །རྫས་དང་ལོངས་སྤྱོད་ཐམས་ཅད་ཀྱིས། །རང་གཞན་ཀུན་གྱི་དུག་སྤེལ་བ། །བུ་གཅིག་ཁྱོད་ཀྱིས་མ་བསམས་སམ། །དེས་ན་ལུས་དང་ལོངས་སྤྱོད་

།དང༌། །མཆོད་པར་འོས་པ་ཐམས་ཅད་ཀྱིས། །མཉམ་མེད་བླ་མ་མཆོད་པ་ཡིས། །སངས་རྒྱས་རྣམས་ཀྱི་སྐུ་གསུང་ཐུགས། །མི་ཟད་རྒྱན་ཀྱི་འཁོར་ལོ་༄༅།
བསྒྲབ༑ །ཅེས་གསུངས་སོ། །རྗེ་རིན་པོ་ཆེའི་ཞལ་སྔ་ནས། ནོར་ཅི་ཡོད་འབུལ་བའི་སྙིང་ཁམས་དགོས། །ལས་ཆོས་སུ་མཐོང་བའི་དད་པ་དགོས། །ཚ་ཐུབ་གྲང་ཐུབ་ཀྱི་སྒྲབ་པ་
དགོས༑ །སློབ་མའི་ཞབས་ཏོག་རྣམ་གསུམ་ཡིན། །ཅེས་གསུངས་པས། རང་གི་ལུས་དང་ལོངས་སྤྱོད་དུས་གསུམ་བསགས་པའི་དགེ་བ་གཉེན་འདུན་དང་བཅས་པ་ཐམས་ཅད་ལྟོས་པ་མེད་
པར་ཡང་དང་ཡང་དུ་འབུལ་ལོ། །གཉིས་པ་ཅི་གསུངས་བདེན་པར་འཛིན་པ་ནི། གསང་སྔགས་རྡོ་རྗེ་ཐེག་པ་ནི། །མུ་སྟེགས་པ་དང་ཐེག་དམན་དང༌། །བློ་དམན་ཆོས་ལ་སྐར་འདེབས་
དང་༑ །ཐེ་ཚོམ་ཡིད་གཉིས་ཟ་བ་ཡིས། །སྐལ་བ་མེད་པའི་གང་ཟག་ལ། །གསང་ནས་གསུངས་པས་གསང་བ་ཡིན། །སྣོད་དང་ལྡན་པའི་གང་ཟག་གིས། །རྒྱུད་ལ་བསྔགས་པས་སྔགས་པ་
༈ ཡིན༑ །དེས་ན་བརྡ་ཡི་སྐད་དུ་གསུངས། །ཀླ་ཀློའི་སྐད་དུ་གསུངས་པ་ཡིན། །མགོན་པོ་ཕག་མོ་གྲུ་པའི་ཞལ་སྔ་ནས། ཐམས་ཅད་མཁྱེན་པའི་བཀའ་ནི་རྒྱ་མཚོ་བཞིན། །ཟབ་ཅིང་གཏིང་

དཔག་དཀའ་ལ་ཐུག་པ་མེད། །རྡོ་རྗེ་ཐེག་པའི་དགོས་པ་དུ་མ་ཡིས། །གསུངས་ཤིང་རྡོ་རྗེའི་ཚིག་གིས་རྒྱས་བཏབ་སྟེ། །རྒྱུད་སྡེ་བཞི་དང་ལྔར་ཡང་གསུངས། །དྲུག་ཏུ་གསུངས་ཀྱང་མི་
ཎྜཱ འགལ་ཏེ། །ཚད་ལྡན་བླ་མ་མི་བསྟེན་པར། །ངང་གིས་བྱིན་རླབས་མི་འཇུག་པས། །རྒྱུད་རྣམས་དཀྲུགས་ཤིང་ལུང་རྣམས་བཅོས། །མན་ངག་རྣམས་ནི་སྦས་ཏེ་བཞག །ལུང་བསྟན་བརྒྱུད་
པ་ཀླུ་སྒྲུབ་ལ་སོགས་པ། །ནུས་པ་མཆོག་རྙེད་བིར་བ་པ་ཉིད་དང་། །ཌཱ་ཀིས་བྱིན་རླབས་ཏིལླི་པ་ལ་སོགས། །གྲུབ་ཐོབ་བརྒྱུད་པའི་གདམས་ངག་ལ་བསྟེན་ནས། །སྣོད་ལྡན་སྐྱེ་བོ་རྣམས་ནི་
ལམ་དུ་ཞུགས་པར་བྱ། །ཞེས་སོ། །ཡང་། རྗེ་བཙུན་མི་ལའི་ཞལ་སྔ་ནས། མི་ང་ཟེར་ཡ་མཚན་མི་ཆེ་རུང་། །ང་ཡི་བརྒྱུད་པ་ཡ་མཚན་ཆེ། །དྲུག་པ་རྡོ་རྗེ་འཆང་ཆེན་ནས། །སྒྲ་བསྒྱར་
ལོ་ཙཱ་ཡན་ཆད་དུ། །བདེ་གཤེགས་བརྒྱུད་པ་མ་ལགས་པ། །གང་ཟག་བརྒྱུད་པས་བར་མ་ཆོད། །དེ་ཕྱིར་ང་ཟེར་གཙིགས་སུ་ཆེ། །ཡུལ་རྒྱ་གར་ཡུལ་ན་སྒྲ་ཆེ་བ། །དཔལ་ནཱ་རོ་མཻ་ཏྲི་སྐད་ཀྱི་
གདའ༑ །ཁོང་སྙན་པ་ཕྱོགས་བཅུར་ཁྱབ་པའི་ཕྱིར། །མཚན་སྔོན་ཆད་ཁྱོད་ཀྱི་ཐོས་ཏེ་མཆིས། །རྗེ་གྲུབ་ཐོབ་གཉིས་ཀྱིས་བྱིན་རླབས་པ། །དེ་ལྷོ་བྲག་མར་པ་ལོ་ཙཱ་ཡིན། །ཕ་སྤྲུལ་སྐུ་དེ་ཡི་

༄༅། །ཞབས་དྲུང་དུ། །ལོ་དྲུག་ཟླ་མཐོང་བརྒྱད་དུ་བསྡད། །ལུས་སྐུ་དང་གྲིབ་མ་བཞིན་དུ་འགྲོགས། །རྗེ་གསུང་གི་བཀའ་ལ་ཚད་མར་བཟུང༌། །ཐུགས་གཏིང་ནས་
མོས་གུས་
དགྱེས་པའི་གནད་ཀ་དེས། །རྒྱུད་ཟབ་མོ་སྟོན་པའི་དགྱེས་རྡོར་དང༌། །བྱིན་རླབས་ཅན་གྱི་བདེ་མཆོག་དང༌། །སྙིང་པོ་མ་ཧཱ་མཱ་ཡའི་རྒྱུད། །དཔལ་ནམ་མཁའ་ལྟ་བུའི་གསང་འདུས་
དང་༑ །བཀའ་སྲུང་ཅན་གྱི་གདན་བཞི་དང༌། །སྤྲུལ་པ་སངས་རྒྱས་ཐོད་པ་དང༌། །དོན་མཐར་ཐུག་བསྟན་པ་སྙིང་པོའི་སྐོར། །བཀའ་རྒྱ་མཚོ་ལྟར་ཟབ་རྒྱུད་འབྲེལ་ལས། །བཅུད་ནོར་བུ་ལྟ་
བཅུ་དགུ་
བུར་གཏིང་ནས་བླངས། །གནད་ཟབ་རྒུའི་དོན་སྙིང་ཕྱུང་བ་རྣམས། །གསེར་ཡང་ཞུན་ལྟ་བུ་དྲིལ་ནས་ཀྱང༌། །འཕྲི་སྣན་ལྷག་ཆད་ཡོད་རེ་ཤི །ཌཱ་ཀི་དཔང་བཞག་དབུ་སྙུང་བཞེས། །སྙན་
བརྒྱུད་ཀྱི་གདམས་ངག་རྫོགས་པར་གནང༌། །ཕ་སྐུ་དྲིན་ཆེ་བས་སེམས་ལ་དྲན། །དྲིན་ལན་སྒྲུབ་པའི་མཆོད་པ་འབུལ། །ཅེས་པ་དང༌། ཡང༌། འཛམ་གླིང་སྙིང་པོ་རྒྱ་གར་ཡུལ། །གཙུག་
༈ལག་ཁང་ཆེན་བི་ཀྲ་མ། །རིགས་པའི་འབྱུང་གནས་དེ་ཉིད་ཀྱིས། །བྱང་སྒོ་སྲུང་བའི་པཎྜི་ཏ། །མི་ཡི་སེང་གེ་འགྲན་ཟླ་མེད། །རྒོལ་བ་ངན་པའི་ཀླད་འགེམས་ཕྱིར། །གྱད་སྟོབས་པོ་ཆེ་ཡི་

དཔེ་དང་མཚུངས། །བཀའ་རྒྱུད་སྡེ་བཞི་ལ་མ་རྨོངས་ཤིང༌། །མཆོག་ཐུན་མོང་དངོས་གྲུབ་རྙེས་པ་དེ། །རྗེ་ནཱ་རོ་ཆེན་པོ་མ་ལགས་སམ། །དེ་ཡི་སྲས་ཀྱི་མཆོག་གྱུར་པ། །ཕ་དཀའ་བ་སྤྱད་
པའི་ཐུགས་རུས་ཅན། །ལྷོ་བྲག་མར་པ་ལོ་ཙཱ་ཞེས། །མཚན་ཡོངས་སུ་གྲགས་པའི་འབྲུག་སྒྲ་ལྟར། །རྗེ་སྐུ་དྲིན་ཅན་གྱི་ཞལ་སྔ་ནས། །ཤཱ ཀ་ཐུབ་བསྟན་པའི་སྙིགས་མ་ལ། །མི་རྣམས་ཚེ་
ཐུང་ལོངས་སྤྱོད་དབུལ། །བདུད་རིགས་བར་ཆད་མང་བའི་ཕྱིར། །དུས་ཡུན་རིང་བསྡད་པའི་ལོང་མེད་ཅིང༌། །བུ་ཤེས་བྱའི་མཐའ་ལ་ཆོད་དུས་མེད། །རྒྱུད་སྡེའི་མཁྱེན་པ་མི་འཚལ་
གྱིས༑ །བུ་སྒྲུབ་པ་སྙིང་པོར་ལོངས ཤིག་གསུངས་། །མི་ངས་ཀྱང་ལེ་ལོ་མ་བགྱིས་ཏེ། །རྗེས་གསུང་པའི་བཀའ་ལ་ཚད་མར་བཟུང༌། །རི་ཁྲོད་བས་མཐའ་སྙགས་ནས་ཀྱང་། ལུས་དཀའ་
ཐུབ་སྤྱད་དེ་བསྒོམས་ལགས་པས། །ཉམས་ཅུང་ཟད་རྒྱུད་ལ་སྐྱེས་པ་ཡོད། །སེམས་ལྷན་ནེ་སྡོད་ཅིག་སྐལ་བཟང་མ། །ཞེས་པ་དང༌། ཆོས་རྗེ་རིན་པོ་ཆེའི་ཞལ་ནས། ཡང་དགོན་རྒྱལ་བའི་
ཕོ་བྲང་ན། །བློ་གོམས་འདྲིས་དྲེད་པོར་མ་སོང་བར།ྋ །ལས་ཆོས་སུ་མཐོང་བའི་མི་རེ་སྐྱིད། །གསུང་ཚད་མར་འཛིན་ཚོད་ང་ངོ་ཤེས། །ཞེས་གསུངས་པས། མཚན་ལྡན་བླ་མ་དམ་པ་༔

༄༅། ཡི། །ཅི་གསུང་ཐམས་ཅད་ཚད་མར་བཟུང་། །ཞྭ་ལ་ལྷམ་ཡིན་ཟེར་བ་དང༌། །ལྷམ་ལ་ཞྭ་ཡིན་ཟེར་གྱུར་ཀྱང་། །བདེན་པ་དག་ཏུ་ངེས་ཤེས་བསྐྱེད། །བུ་ལ་བུ་
མོ་ཡིན་ཟེར་དང་། །བུ་མོ་དག་ལ་བུ་ཡིན་ཟེར། །བ་ལ་བོང་བུ་ཡིན་ཟེར་དང༌། །བོང་བུ་བ་ཡིན་ཟེར་གྱུར་ཀྱང༌། །བདེན་པ་དག་ཏུ་ངེས་ཤེས་བསྐྱེད། །གསང་སྔགས་དགྲ་ནི་ཐེ་ཚོམ་
ཡིན༑ །ཐེ་ཚོམ་མེད་ན་དངོས་གྲུབ་ཐོབ། །དེས་ན་ཅི་གསུང་ཚད་མར་ཟུངས་། །ཐེ་ཚོམ་ཡིད་གཉིས་མེད་པར་བྱ། །གང་གསུང་ཐམས་ཅད་ཉམས་སུ་བླང༌། །སྙམ་པའི་འདུན་པ་ཡང་ཡང་
སྐྱེད༑ །གསུམ་པ་ཅི་མཛད་ལེགས་པར་མཐོང་བ་ནི། སྐུ་གསུང་ཐུགས་ཀྱི་རྣམ་ཐར་ལ། །སྐད་ཅིག་ལོག་ལྟ་མི་བསྒོམ་པར། །གདུལ་བྱ་འགྲོ་བ་འདྲེན་པ་ཡི། །བརྡ་འམ་ཐབས་སམ་རྟེན་
འབྲེལ་ལམ། །སྤྲུལ་པའི་མཛད་པ་ཡིན་པར་བལྟ། །ལུས་ཀྱིས་མི་གསོད་ཤན་པ་བྱེད། །བཙུན་མོ་རོལ་ཏུ་ཁྲིད་པ་དང༌། །གཞན་གྱི་རྫས་ལ་རྐུ་འཕྲོག་བྱེད། །ངག་གིས་དབྱེན་དང་ཕྲ་མ་
༈༈ བྱེད༑ །ངག་འཁྱལ་རྫུན་གྱིས་མགོ་བོ་བསྐོར། །ཡིད་ཀྱིས་གཞན་ལ་བརྣབ་སེམས་དང༌། །ལོག་ལྟ་གནོད་སེམས་བྱེད་མཐོང་ཡང་། །སྐད་ཅིག་ལོག་རྟོག་མི་བསྒོམ་པར། །སྤྲུལ་པའི་མཛད་

པ་ཡིན་པར་བལྟ། །ཅི་མཛད་ལེགས་པར་མ་མཐོང་ན། །དཔལ་ལྡནནཱ་རོ་ཆེན་པོ་ཡིས། །རྗེ་བཙུན་ཏིལླི་འཚོལ་དུ་ཕྱིན། །རྗེ་བཙུན་ཏིལླི་ཆེན་པོ་ཡིས། །ལམ་པོ་ཆེ་ཡི་བཞི་མདོ་རུ། །ཁྱི་མོ་
རོ་སྨད་འབུས་གཡེངས་ཤིང་། །རོ་སྟོད་ཟ་བར་ནུས་པ་ཡི། །དེ་ལྟ་བུ་ཞིག་སྤྲུལ་མཛད་པ། །རྗེ་བཙུན་ནཱ་རོས་གཟིགས་པ་ན། །ཤངས་ལ་ཕྱག་གིས་བཀབ་ནས་སུ། །རྒྱངས་ཀྱིས་མཆོངས་
ནས་བྱོན་པ་དང༌། །གཙང་རྨེ་རྟོག་པ་མ་གཞོམ་ཞིང༌། །བྱང་ཆུབ་སེམས་དང་མ་ལྡན་པར། །ཁྱོད་ཀྱིས་བླ་མ་ག་ལ་རྙེད། །ཅེས་གསུངས་མཁའ་ལ་འཇའ་ལྟར་ཡལ། །བླ་མའི་སྤྲུལ་པར་
ཤེས་པ་དང༌། །ནཱ་རོ་འགྱོད་དེ་བྱ་ཐབས་མེད། །ཡང༌། རྗེ་བཙུན་ཏིལླི་ཆེན་པོ་ཡིས། །ལུང་སྟོང་གཅིག་ཏུ་སྤྲུལ་པ་ཡི། །མི་བསད་རྒྱུ་མ་རྒྱོང་ཚུལ་བསྟན། །ནཱ་རོ་ཆེན་པོ་བྱོན་པ་
དང་༑ །ཁྱོད་ཉིད་གར་འགྲོ་ཟེར་བ་དང༌། །ཏིལླི་འཚོལ་དུ་འགྲོ་ཞེས་གསུང་། །འོ་ན་རྒྱུ་མ་འདི་རྒྱོངས་ཟེར། །བདག་ཉིད་ཐེག་ཆེན་རྣལ་འབྱོར་བ། །མི་ཡི་རྒྱུ་མ་ག་ལ་བརྒྱངས། །སྙམ་པའི་
འདུ་ཤེས་སྐྱེས་པ་དང༌། །འཁོར་བའི་རྒྱུན་ཐག་མ་བཅད་པར། །བླ་མ་རྙེད་པར་ག་ལ་འགྱུར། །གསུངས་ནས་མཁའ་ལ་འཇའ་ལྟར་ཡལ། །བླ་མའི་སྤྲུལ་པར་འདུག་པ་ལ། །སྙམ་པ་བསྐྱེད་

༄༅། །དེ་བྱ་ཐབས་མེད། །ཡང༌། རྒྱ་མཚོ་ཆེན་པོའི་འགྲམ་ཉིད་དུ། །ཉ་པ་མང་པོ་སྤྲལ་མཛད་ནས། །ཁྱོད་ཉིད་གར་འགྲོ་ཟེར་བ་ལ། །ཏིལླི་ཆེན་པོ་འཚོལ་ཞེས་
སྨྲས༑ །འོ་ན་ཉ་རྣམས་བཤོར་ཅིག་གསུངས། །བྱང་སེམས་སྒོམ་པའི་རྣལ་འབྱོར་པ། །ཉ་རྣམས་བསོད་པ་ཁྲེལ་མེད་སྙམ། །བདག་གིས་ཉ་རྣམས་མི་གསོད་ཅེས། །ངག་ཏུ་བརྗོད་པའི་རྗེས་
ཉིད་ལ། །འགྲོ་དྲུག་ཉམ་ཆུང་མ་བསྒྲལ་བར། །ཁྱོད་ཀྱིས་བླ་མ་ག་ལ་རྙེད། །ཅེས་གསུངས་མཁའ་ལ་འཇའ་ལྟར་ཡལ། །དེས་ན་ཅི་མཛད་ལ་ལེགས་པར་མཐོང་བ་ཤིན་ཏུ་གཅེས། ཡང་
ལི་ཡུལ་པའི་མི་གཉིས་ཀྱིས། ཐུགས་རྗེ་ཆེན་པོ་བསྒྲུབ་པ་ལ། །སྤྲུལ་པའི་བུད་མེད་ཅིག་ན་རེ། །ཁྱེད་གཉིས་དེ་ནི་ཅི་བྱེད་ཟེར། །ཐུགས་རྗེ་ཆེན་པོ་བསྒྲུབ་ཅེས་སྨྲས། །དེ་རུ་འགྲུབ་པར་
མི་འགྱུར་རོ། །བོད་ཡུལ་དབུས་ཀྱི་རྒྱལ་ཁམས་ན། །གྲོང་ཁྱེར་ཆེན་པོ་རྒྱལ་ཐང་ན། །ཐུགས་རྗེ་ཆེན་པོ་སྤྱན་རས་གཟིགས། །སྲོང་བཙན་སྒམ་པོ་ཞེས་བྱ་བར། །སྤྲལ་ནས་ཡོད་ཀྱི་དེར་སོང་
༈ ཟེར༑ །བོད་ཡུལ་དབུས་སུ་ཕྱིན་པ་དང༌། །རྒྱལ་པོ་ཆོས་ཁྲིམས་འཆའ་བ་ཡི། །སྤྲུལ་པའི་མི་ལ་ཆད་ལས་བྱེད། །ལ་ལའི་མིག་ཕྱུངས་སྒྱིད་པ་འབྲེག །ལ་ལ་གྱང་གི་ས་བར་གཏོང་། །ལི་

ཡུལ་མི་ཡིས་བསམ་པ་ལ། །ཐུགས་རྗེ་ཆེན་པོ་ག་ལ་ཡོད། །སྡིག་ཆེན་རྒྱལ་པོར་འདུག་གོ་སྙམ། །ཁྱེད་གཉིས་ཅི་འདོད་དྲིས་པ་ལས། །འདོད་པ་ཡོད་དེ་མ་འགྲུབ་ཟེར། །འོ་ན་གང་འདོད་
བྱས་པ་ཡིས། །རང་གི་ཡུལ་དུ་སླེབ་འདོད་ཟེར། །རང་གི་ཡུལ་དུ་ལམ་སྟོན་བྱས། །བྱེ་མ་སྤར་གང་ཐུ་བར་གཏུམ། །སེ་གོལ་གཏོགས་པ་ཙམ་གྱིས་ནི། །སྐད་ཅིག་དེ་ལ་ཡུལ་དུ་
སླེབས༑ བྱེ་མ་གསེར་དུ་སོང་འདུག་སྐད། །ཐུགས་རྗེ་ཆེན་པོར་འདུག་པ་ལ། །སྙམ་དུ་བསམ་ནས་འགྱོད་པ་སྐྱེས། །བདག་ཉིད་རྒས་པར་གྱུར་བ་ཡིས། །བོད་ཡུལ་དབུས་སུ་མི་སླེབ་
པས༑ །བཙུན་ཆུང་གཅིག་ལ་གསེར་བསྐུར་ནས། །བཤགས་པ་བྱེད་དུ་བཏང་བ་དང་། །སྤྲུལ་པའི་རྒྱལ་པོ་ཡིན་པའི་རྟགས། །དར་གྱི་དབུ་ཞྭ་ཕུད་པ་དང༌། །སྨེ་བ་བཅུ་གཅིག་ཡོད་པ་
ལས༑ །བཅུ་གཅིག་ཞལ་དུ་བསྟན་པ་དང་། །བཙུན་ཆུང་མོས་གུས་ཆེན་པོ་བསྐྱེད། །ཡང༌། བྷངྒལ་ཡི་གྲོང་ཁྱེར་ན། །རང་བཞིན་རྣལ་འབྱོར་ཡོད་དོ་ཞེས། །དགེ་ཚུལ་གཅིག་གིས་འཚོལ་
དུ་ཕྱིན། །རང་བཞིན་རྣལ་འབྱོར་གང་ཡིན་དྲིས། །ལྷ་ཁང་ཞིག་གི་སྒོ་རྩ་ན། །བཙུན་རྒན་ཆོས་གོས་མགོ་ཞབས་ལྡོག །ལུས་ལ་གོན་ནས་ཉལ་བ་མཐོང༌། །ཕ་གི་རང་བཞིན་རྣལ་འབྱོར་

། ཡིན། །བྱས་པས་དགེ་ཚུལ་ཐེ་ཚོམ་བསྐྱེད། །ཅིའི་རང་བཞིན་རྣལ་འབྱོར་པ། །བཙུན་རྒན་ལྟོ་ཚེ་མི་ཕྱིད་པ། །ཚན་གཅིག་འདུག་གོ་སྙམ་གྱུར་ནས། །མགྲོན་༄༅།
ཁང་ཞིག་ཏུ་ཉལ་དུ་ཕྱིན། །མགྲོན་པོ་མང་པོ་གླེང་སློང་གཏོང༌། །གྲུབ་ཐོབ་ག་ན་ཡོད་པ་དང་། །གྲུབ་པ་ཐོབ་པའི་གནས་ལ་སོགས། །གླེང་སློང་གཏོང་གིན་འདུག་པ་དང༌། །གྲུབ་ཐོབ་ཡོད་
པ་རྫུན་མིན་ནམ། །སྨྲས་པས་དགེ་ཚུལ་གཅིག་ན་རེ། །རྫུན་པོ་ཡིན་པར་ཅིས་ཤེས་ཟེར། །བྷངྒ་ལ་ཡི་གྲོང་ཁྱེར་ན། །གྲུབ་ཐོབ་ཡོད་ཟེར་བལྟར་ཕྱིན་པས། །བཙུན་རྒན་ལྟོ་ཚེ་མ་ཕྱིད་
པ༑ །འགའ་མཐོང་གྲུབ་ཐོབ་མི་འདུག་བྱས། །ཁྱོད་རང་སྣང་བ་མ་དག་པས། །གྲུབ་ཐོབ་མཐོང་བར་མ་གྱུར་པ། །དེ་ཚོ་གྲུབ་ཐོབ་ཡིན་ཟེར་བས། །ཁྱོད་ལ་མངོན་ཤེས་ཡོད་དམ་བྱས། །ང་
ལ་མངོན་ཤེས་ཡོད་དོ་ཟེར། །ང་ཡི་སྣོད་ན་ཅི་འདུག་དྲིས། །འཕྲལ་ལ་འདོན་པའི་མཚན་བརྗོད་དང༌། །དབུ་སྐྲ་གཞར་བའི་སྐྲ་གྲི་དང༌། །གྲུབ་ཐོབ་འབུལ་བའི་གསེར་ཞོ་གཅིག །འདུག་གོ་
༈ ཟེར་བར་གྱུར་པ་དང༌། །དགེ་ཚུལ་མོས་གུས་སྐྱེས་གྱུར་ནས། །ཁྱོད་ལ་གདམས་ངག་ཞུ་ཞེས་སྨྲས། །ཁྱོད་ཀྱི་སྣང་བ་མ་དག་པས། །ལོག་ལྟ་ཅན་ཞིག་འདུག་པས་ན། །ཁྱོད་ལ་གདམས་

ངག་མི་བཤད་ཀྱིས། །སྣང་བ་དག་པར་གྱིས་ཤིག་གསུངས། །ཡང༌། འཇམ་དཔལ་བཤེས་གཉེན་ཞེས་བྱ་བའི། །མཁས་བཙུན་ལྡན་པའི་སྐྱེས་བུ་ཡིས། །འཕགས་པ་འཇམ་དཔལ
བསྒྲུབས་པ་ལས། །མི་གཅིག་ན་རེ་འཇམ་དཔལ་ནི། །མྱ་ངན་མེད་པའི་གྲོང་ཁྱེར་ན། །བྷ་ཏ་ལ་ཞེས་བྱ་བ་ཡི། །རྣལ་འབྱོར་པ་ཞིག་སྤྲུལ་ནས་ཡོད། །དེ་རུ་སོང་ཞིག་ལུང་བསྟན་
བྱུང་༑ །གྲོང་ཁྱེར་མྱ་ངན་མེད་པར་བྱོན། །རྣལ་འབྱོར་ཆེན་པོ་བྷ་ཏ་ལ། །གང་ཡིན་ཞེས་ནི་དྲིས་པ་དང༌། །མ་གི་ཡིན་ཅེས་བཙུན་རྒན་ཅིག ྋ།བ་གཤམ་གཉིས་ལ་ཞིང་རྨོ་ཞིང༌། །རྒན་མོ་
བསེ་མོས་སྣ་ཁྲིད་ནས། །རོལ་ནང་སྦལ་ལྕོང་གསོད་ཀྱིན་འདུག །ཅུང་ཟད་མ་དད་སྐྱེས་པ་དང༌། །ཁོང་གི་ཞལ་ནས་སུ་འདོད་ཟེར། །ཉིད་འདོད་པ་ཡིན་བྱས་པ་དང༌། །འོ་ན་འདི་རུ་སྡོད་
ཅིག་གསུངས། །རྒན་མོ་ནང་དུ་བྱོན་པ་དང༌། །བྱ་བྱིའུ་མང་པོ་བསད་གྱུར་ནས། །ཁོང་ལ་ཚོད་མ་བྱས་ནས་དྲངས། །དགོང་མོའི་ལྟོ་ཡང་བསྲུང་གྱུར་ཅིང༌། །ཁྱད་པར་བསད་ཤ་མི་ཟ་
བྱས༑ །འདི་ཆོག་གསུངས་ནས་འཕོ་ཙམ་ན། །བྱ་བྱིའུ་ཐམས་ཅད་འཕུར་ནས་སོང༌། །དམ་ཆོས་ནང་དུ་འདོང་ངོ་གསུངས། །གསང་འདུས་དཀྱིལ་འཁོར་ལྷ་ཚོགས་རྣམས། །ཐུགས་ཀ་ནས་༔

༄༅། །སྟོན་ནམ་མཁར་སྤྲལ། །ཡི་དམ་ལྷ་ལ་ཆོས་ཞུ་འམ། །ང་ལ་ཞུ་ཞེས་དྲིས་པ་དང༌། །སྔོན་ལ་ཡི་དམ་ལྷ་ལ་ཞུ། །དེ་ནས་ཉིད་ལ་ཞུ་ཟེར་ལ། །ཡི་དམ་ཐུགས་རྗུ
ནྲྀ ཀར་བསྡུས་གྱུར་ནས། །ད་ལྷ་ལ་ཞུས་ཤིག་བྱས་པ་དང༌། །ད་ནི་ཉིད་ལ་ཞུ་འོ་ཟེར། །ཁྱོད་སྣང་བ་མ་དག་པ་ཞིག་འདུག །ལུང་བསྟན་བྱེད་པར་མཐོང་བ་དང༌། །ཞིང་རྨོ་སྦལ་ལྕོང་གསོད་
པར་མཐོང༌། །བྱིའུ་གསོད་པར་མཐོང་བ་རྣམས། །སྣང་བ་མ་དག་པ་ཡིས་ལན། །ད་ནི་སྣང་བ་དག་པར་གྱིས་ཤིག་ཨང་། །ཞེས་པ་ཡང་དང་ཡང་དུ་གསུངས། །ཡང༌། མངའ་བདག་
རྒྱལ་སྲས་མི་ཏྲི་དང༌། །རྒྱལ་པོ་ས་ཀར་སིདྡྷི་གཉིས། །ལྷོ་ཕྱོགས་དཔལ་གྱི་རི་བོ་ལ། །རི་ཁྲོད་དབང་ཕྱུག་འཚོལ་དུ་ཕྱིན། །ཞལ་མཇལ་གླིང་དུ་དངོས་སུ་མཇལ། །རྣལ་འབྱོར་མ་ཞིག་བརྡ་ཟླ
བསྟན་ནས། །ནགས་ཀྱི་གསེབ་ནས་ཕག་པ་སྟོན། །མདའ་རྒྱབ་བསད་ནས་ཤ་ཟོས་པས། །མཻ་ཏྲི་ཐེ་ཚོམ་སྐྱེས་པ་དང༌། །རྣལ་འབྱོར་མ་ཡིས་མགུར་བཞེངས་པ། །ཁམས་གསུམ་འཁོར་
ཀྱི་
ཁྲིད་བའི་ནགས་ཚལ་ཐིབས་པོ་ན། །གཏི་མུག་ཕག་རྒོད་རྒྱུ་བ་ལ། །ཤེས་རབ་གསལ་བའི་མདའ་ཞིག་རྒྱབ། །ཤ་ནི་གཉིས་སུ་མེད་པར་ཟོས། །རོ་ནི་བདེ་བ་ཆེན་པོར་མྱོང་། །ཤ་ཡི་དངོས་པོ་

ངས་མ་མཐོང༌། །ཞེས་གསུངས་པ་དང༌། རྒྱལ་བུ་ས་ཀར་སིདྡྷི་ཡིས། །བརྡ་རུ་ཤེས་པས་ཤེས་རྒྱུད་གྲོལ། །མཁའ་ལ་འཇའ་བཞིན་ཡལ་ནས་སོང༌། །ཡང་ནི་རྣལ་འབྱོར་མ་ཞིག་
གིས༑ །ནགས་ཀྱི་གསེབ་ནས་ཤ་བ་སྟོན། །སྔར་བཞིན་མདའ་རྒྱབ་བསད་ནས་ཟོས། །ཡང༌། མཻ་ཏྲི་ཐེ་ཚོམ་སྐྱེས་པ་ལ། །རྣལ་འབྱོར་མ་ཡིས་མགུར་བཞེངས་པ། །ཁམས་གསུམ་འཁོར་
བའི་ནགས་ཚལ་སྐྱིད་མེད་ན། །གཟུང་འཛིན་ཤ་བ་རྒྱུ་བ་ལ། །ཕྱག་རྒྱ་ཆེན་པོའི་མདའ་གཅིག་རྒྱབ། །ཤ་ནི་གཉིས་སུ་མེད་པར་ཟོས། །རོ་ནི་བདེ་བ་ཆེན་པོར་མྱོང༌། །ཤ་ཡི་དངོས་པོ་ངས་མ་
མཐོང་༑ །ཞེས་གསུངས་པས་ཀྱང་ཡིད་མ་ཆེས། ྋ།རྒྱལ་བ་རི་ཁྲོད་དབང་ཕྱུག་གིས། །གང་ཡང་མི་སྐྱེ་གང་ཡང་མི་འཆི་བ། །གང་ལ་སྲིད་པས་བཅིངས་དང་གྲོལ་བ་མེད། །གསུངས་ཀྱང་
ཡིད་མ་ཆེས། དེ་རྗེས་རྒྱལ་པོ་ས་ཀར་ནི། །མདུན་གྱི་ནམ་མཁར་བྱོན་གྱུར་ནས། །རི་བོ་མཆོག་ལ་བཞུགས་པའི་རྒྱལ་བ་རི་ཁྲོད་པ། །གཞུ་དང་ཕག་པ་མ་ཡིན་སྤྲུལ་པ་སྟེ། །ཟླ་བ་ཉ་གང་
བཞིན་དུ་ནི། །འཇིག་རྟེན་འདི་ན་མཆོག་ཏུ་མཛེས། །དགེ་དང་སྡིག་པ་གང་ལ་ཡང༌། །མི་མཐུན་གཉེན་པོ་ཁྱོད་ལ་བསྟན། །རང་རིག་ཡེ་ནས་སེང་གེ་བཞིན། །ཅེས་གསུངས་པས་ཡིད་མ་

༄༅། །ཆེས། རི་ཁྲོད་དབང་ཕྱུག་ཞལ་སྔ་ནས། །ཁྱེད་ཉིད་ང་ལ་མི་མོས་ཤིང༌། །ཐེ་ཚོམ་སྐྱེ་བར་གྱུར་པ་ཡིས། །ཚེ་འདིར་སངས་རྒྱས་མི་ཐོབ་ས། །བར་དོར་རྡོ་རྗེ
རྣལ་འབྱོར་མས། །ལུང་བསྟན་ནས་ནི་སངས་རྒྱས་གསུངས། །དེས་ན་ཅི་མཛད་ལེགས་པར་མ་མཐོང་བས། ྋ །མཆོག་གི་དངོས་གྲུབ་བར་དོར་འགྱངས། །དེས་ན་བླ་མའི་རྣམ་ཐར་
ལ༑ །གང་མཛད་ལེགས་པ་ཡིན་སྙམ་པའི། །མོས་གུས་འདུན་པ་ཡང་ཡང་བསྐྱེད། །རྗེ་རིན་པོ་ཆེའི་ཞལ་སྔ་ནས། སྐུ་གསུམ་རྣམ་ཐར་ཅི་འདྲ་ཡང་། །རབ་ཀྱིས་མཛད་པ་མེད་པར་
ཤེས༑ །འབྲིང་གིས་སྤྲུལ་སྐུའི་མཛད་པར་བལྟ། །ཐ་མས་བརྡའམ་རྟེན་འབྲེལ་བསྒོམ། །བསམ་དུ་རྗེ་ལས་མེད་པར་བྱ། །སྐད་ཅིག་ལོག་པའི་ཤེས་པས་ཀྱང་། །ལེགས་པའི་སྐར་མའི་སྡུག་
བསྔལ་འདྲ། །ཅི་མཛད་རྣམ་ཐར་ཐམས་ཅད་ལ་དེ་ཀ་ལེགས་པ་ཡིན། དེ་ཚིག་གསུམ་ཚིག་གིས་མཚོན་པས་ཏེ། །ཡེངས་མེད་རྟག་ཏུ་བསམ་པར་བྱ། །ཞེས་པའི་བཀའ་ནན་ཆེན་པོ་
གསུངས༑ །བཞི་པ་བཅོལ་བ་ཉན་པ་ནི། མཚན་ལྡན་བླ་མ་དམ་པ་ཡིས། །ཤོད་ཅིག་གསུངས་དང་སྒོམས་གསུངས་དང༌། །གཡོག་གྱིས་གསུང་དང་བང་ཆེན་དང༌། །ཚོང་དང་ཁེ་སྤོགས་

ལ་སོགས་པ། །དམག་དང་རྐུ་རུ་རྒྱུགས་ཟེར་དང༌། །དམ་ཆོས་བཤོལ་ལ་མི་ཆོས་གྱིས། །འཛེ་མོ་ལག་སྡུམ་ཆུང་མར་ལོངས་། །འཚོ་བ་བ་ལང་ཆོས་ཟེར་དང༌། །མེར་མཆོངས་ཟེར་དང་
འབྲུག་ཆུར་མཆོངས་དང༌། །གཡང་ལ་མཆོངས་ཤིག་གསུང་གྱུར་ཀྱང༌། །ཇི་སྐད་གསུང་པའི་བཀའ་བཞིན་བསྒྲུབ། །དཔལ་ལྡན་ནཱ་རོ་ཆེན་པོ་ཡིས། །དཀའ་བ་བཅུ་གཉིས་གསུང་བཞིན་
ལུགས་བསྒྲུབས༑ །དང་པོ་མཁར་གྱི་རྩེ་ནས་མཆོངས། །གཉིས་པ་མཁལ་ཁུང་ཐུར་མ་རྒྱབ། །གསུམ་པ་དཔུང་པས་མེ་དཔུང་དཀྲུགས། །བཞི་པ་མི་གཙང་འདམ་རྫབ་ཟོས། །ལྔ་པ་འབྲས་ཆན་
ཆོས་
སྟོན་མོ་རྐུས། །དྲུག་པ་རྒྱལ་བུའི་བག་མ་འཕྲོག། །བདུན་པ་བློན་པོས་ཆུང་མ་རྐུས། །བརྒྱད་པ་རང་གིས་ཆུང་མ་བླངས། །དགུ་པ་རྡོ་རྗེ་ཐོ་བས་བརྡུངས། །བཅུ་པ་ཆུང་མ་བླ་མར་
མཛོད་
ཆེན་ཕུལ༑ ༑བཅུ་གཅིག་པད་འདབ་ཟམ་པ་བྱས། །བཅུ་གཉིས་ཐང་ཆེན་མཎྜལ་ཕུལ། །དཀའ་བ་བཅུ་གཉིས་ཐ་མ་ལ། །སྲིད་པའི་སྡུག་བསྔལ་ཁྱད་བསད་ནས། ྋ །བླ་མའི་གསུང་བཞིན་བསྒྲུབ་པ་
མོ་
གཅེས༑ །དེས་ན་འོ་སྐོལ་རྗེས་འཇུག་ཀྱང་། །བླ་མའི་གསུང་བཞིན་བསྒྲུབས་ནས་ནི། །བར་ཆད་བདུད་དཔུངཐམས་ཅད་ཞི། །སྐྱོན་དག་ཡོན་ཏན་ཐམས་ཅད་རྫོགས། །ཚེ་འདིར་རྫོགས་པའི་

༄༅། །སངས་རྒྱས་ཐོབ། །ལྔ་པ་གསོལ་བ་གདབ་པ་ནི། །དང་པོ་བྱང་ཆུབ་སེམས་བསྐྱེད་ནས། །མདུན་གྱི་ནམ་མཁའི་ཁྲུ་གང་དུ། །མཚན་ལྡན་བླ་མ་དམ་པ་དེ། །ཡི་
མོས་གུས་
དམ་ལྷ་ཡི་ངོ་བོར་བཞུགས། །སྐུ་ལ་སྡིག་པ་བསྲེག་བྱེད་པའི། །འོད་ཟེར་ཕྱོགས་བཅུར་འཕྲོས་པ་ཡིས། །ཕྱོགས་བཅུར་བཞུགས་པའི་སངས་རྒྱས་དང་། །བྱང་ཆུབ་སེམས་དཔའ་ཐམས་ཅད་
ལི
དང་༑ །དཔའ་བོ་རྣལ་འབྱོར་མ་ལུས་པས། །འོད་ཟེར་དག་གིས་བསྡུས་ནས་ཀྱང༌། །བླ་མའི་སྐུ་ལ་ཐིམ་གྱུར་ནས། །བདེ་བ་ཆེན་པོར་བཞུགས་པ་ལ། །གདུང་བའི་མོས་གུས་ཐུན་གཅིག་
20L1.P
བྱ༑ །དེ་རྗེས་བླ་མའི་སྐུ་ལུས་ལ། །སངས་རྒྱས་བྱང་ཆུབ་སེམས་དཔའ་དང༌། །དཔའ་བོ་མཁའ་འགྲོ་མ་ལུས་དང༌། །བླ་མའི་སྐུ་ཡི་རྣམ་པར་འཕྲོས། །ས་གཞི་བར་སྣང་ཐམས་ཅད་
ལ༑ །སེང་གེ་པདྨ་ཉི་ཟླ་ཡི། །གདན་ལ་བླ་མ་བཞུགས་པར་བསམ། །རང་ལུས་ཞིང་གི་རྡུལ་སྙེད་དུ། །སྤྲུལ་ཏེ་ཞབས་ཀྱི་པདྨོ་ལ། །གཏུགས་ལ་གུས་པས་ཕྱག་ཀྱང་འཚལ། །བསྟོད་པའི
༈ ཚིག་རྣམས་ངག་ཏུ་བརྗོད། །རང་ཉིད་ཡི་དམ་ལྷར་བསྒོམས་པའི། །ཐུགས་ཀ་ནས་ནི་ཕྱོགས་བཅུ་རུ། །འོད་ཟེར་དཔག་མེད་འཕྲོས་པ་ཡིས། །ཕྱོགས་བཅུ་འདོད་ཡོན་མ་ལུས་པ། །རང་གི་

ལུས་ལ་ཐིམ་པར་བསམ།།དེ་ནས་རང་གི་ཐུགས་ཀ་ནས།།འོད་ཟེར་དག་དང་བཅས་པ་ཡིས། །མེ་ཏོག་མ་དང་བདུག་སྤོས་དང༌། །མར་མེ་དྲི་ཆབ་ཞལ་ཟས་དང༌། །རོལ་མོའི་ཚོགས་
རྣམས་དཔག་མེད་ཀྱིས། །ས་གཞི་བར་སྣང་གང་ནས་ཀྱང༌། །བླ་མའི་ཚོགས་ལ་མཆོད་པར་བགྱི། །བདུགས་དང་རྒྱལ་མཚན་བ་དན་དང༌། །བླ་བྲེ་དག་དང་ཡོལ་བ་དང་། །འཕན་དང་དར་
ལུགས་དཔྱངས་ཆུན་འཕྱང་སོགས། །བཀོད་པ་ཁྱད་འཕགས་མཆོད་སྤྲིན་གྱིས། །ནམ་མཁའི་མཐའ་དང་མཉམ་པར་སྤྲུལ། །གསེར་དང་དངུལ་དང་མུ་ཏིག་དང༌། །མུ་མེན་བྱི་རུ་ལ་སོགས་
པའི༑ །རཏྣའི་བྱེ་བྲག་དཔག་མེད་པས། །ནམ་མཁའི་ཁམས་ཀུན་གང་བར་འབུལ། །ག་བུར་གུར་གུམ་ཙན་དན་སོགས། །ནད་སེལ་སྨན་གྱི་ཚོགས་རྣམས་ཀྱིས། །ནམ་མཁའི་ཁམས་ནི་
གང་བར་འབུལ། །གསང་བ་བདུད་རྩིའི་མཆོད་པ་དང་། །གསང་ཆེན་སྐྱེ་བ་མེད་པའི་དོན། །ཟག་པ་མེད་པའི་མཆོད་པས་ཀྱང་། །ཆོས་ཀྱི་དབྱིངས་དང་མཉམ་པར་འབུལ། །རྒྱལ་སྲིད་རིན་
མོ་
ཆེན་སྣ་བདུན་དང༌། །འབྲུ་སྣ་རྣམ་པ་སྣ་ཚོགས་དང༌། །ཞལ་ཟས་བྱེ་བྲག་དཔག་མེད་དང་། །ལྷ་རྫས་ན་བཟའི་བྱེ་བྲག་རྣམས། །ནམ་མཁའི་ཁམས་དང་མཉམ་པར་འབུལ། །འདོད་ཡོན་ལྷ་

།མོ་རྣམ་ལྔ་དང༌། །རིག་མ་བཅུ་དྲུག་ལ་སོགས་པའི། །ནང་གི་མཆོད་པ་དཔག་མེད་ཀྱིས། །ཆོས་ཀྱི་དབྱིངས་དང་མཉམ་པར་འབུལ །དེ་རྗེས་ཐོག་མ་མེད་པ༄༅།
མོས་གུས་
ནས༑ །བསགས་པའི་སྡིག་དང་སྒྲིབ་སོགས་ལ། །ཤིན་ཏུ་གནོང་ཞིང་འགྱོད་པ་ཡིས། །ཁོང་དུ་དུག་སོང་བཞིན་དུ་བཤགས། །ཕྱིན་ཆད་ཕྲ་ཞིང་ཕྲ་བ་ཡི། །སྡིག་པ་བྱེད་རེ་སྙམ་པ་
ཡིས༑ །གཉེན་པོའི་དམ་བཅའ་བརྟན་པོ་བྱ། །དེ་རྗེས་འཕགས་པའི་སེམས་ཅན་གྱི། །དུས་གསུམ་བསགས་པའི་དགེ་བ་ལ། །སྙིང་ནས་དག་པའི་ཡི་རང་འབུལ། །ཕྱོགས་བཅུའི་སངས
རྒྱས་ཐམས་ཅད་དང༌། །འགྲོ་བ་སེམས་ཅན་དོན་སླད་དུ། །ཆོས་འཁོར་བླ་མེད་བསྐོར་བར་ནི། །ཡང་དང་ཡང་དུ་བསྐུལ་མ་གདབ། །དུས་གསུམ་སངས་རྒྱས་ཐམས་ཅད་ལ། །འཁོར་བའི
རྒྱ་མཚོ་སྟོངས་ཀྱི་བར། །མྱ་ངན་མི་འདའ་བཞུགས་གྱུར་ཅིང༌། །འགྲོ་བའི་དོན་དུ་བཞུགས་པར་ནི། །གསོལ་བ་ཡང་དང་ཡང་དུ་གདབ། །དུས་གསུམ་བསགས་དང་གནས་པ་ཡིས། །དགེ
༈ བ་ཇི་སྙེད་ཡོད་པ་ནི། །བདག་དང་འགྲོ་བ་མ་ལུས་པ། །བྱང་ཆུབ་ཐོབ་ཕྱིར་བསྔོ་བར་བྱ། །དེས་ན་ཕྱོགས་བཅུའི་སངས་རྒྱས་དང༌། །བྱང་ཆུབ་སེམས་དཔའ་ཐམས་ཅད་དང༌། །དཔའ་བོ་

མཁའ་འགྲོ་མ་ལུས་ཀུན། །འོད་ཀྱི་རང་བཞིན་དུ་ཞུ་ནས། །བླ་མའི་སྐུ་ལ་ཐིམ་པར་བསམ། །བླ་མ་སྙིང་གི་དཀྱིལ་དུ་བསམ། །ལུས་ངག་ཡིད་གསུམ་གུས་པ་ཡིས། །གསོལ་བ་རྒྱུན་ཆད་
མེད་པར་གདབ། །དེ་ཡང་ཐུན་མགོ་ཐམས་ཅད་ལ། །རྗེ་ཆོས་ཀྱི་སྐུ་ལ་སྐྱབས་སུ་མཆི། །ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆི། །སྤྲུལ་པའི་སྐུ་ལ་སྐྱབས་སུ་མཆི། །ཞེས་པ་མང་དུ་
གདབ་པར་བྱ། །བར་དུ་མ་ནམ་མཁའ་དང་མཉམ་པའི་སེམས་ཅན་ཐམས་ཅད། བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆི། །ཞེས་པ་རྒྱུན་ཆད་མེད་པར་གདབ། །རང་ཉིད་གསོལ་བ་
འདེབས་པ་ལྟར། །མཁའ་མཉམ་སེམས་ཅན་ཐམས་ཅད་ཀྱང༌། །སྙིང་ཀའི་བླ་མ་སངས་རྒྱས་ལ། །དུང་དུང་གསོལ་བ་འདེབས་པར་བསམ། ྋ །དེ་ཡང་བྱིང་བར་གྱུར་ན་ནི། །སྤྱི་བོར་བསྒོམ་
ལ་གསོལ་བ་གདབ། །ཟ་འདོད་འཐུང་འདོད་བྱུང་གྱུར་ན། །མགྲིན་པར་བསྒོམ་ལ་གསོལ་བ་གདབ། །ཁམས་འདུས་སྙིང་མི་དགའ་བ་ལ། །ནམ་མཁའི་ཁམས་ནི་བླ་མས་གང༌། །ཐུགས་
ཀར་ནས་ནི་འོད་ཟེར་དཔག་མེད་འཕྲོས། །རང་གི་སྡིག་སྒྲིབ་ཐམས་ཅད་དག །ལུས་སེམས་བདེ་བ་ཆེན་པོས་གང༌། །བདེ་བ་འོད་ཟེར་དང་བཅས་པ། །རང་གི་སྙིང་ག་ནས་འཕྲོས་

༄༅། །པས། །བླ་མའི་ཐུགས་ཀར་ཐིམ་པར་བསམ། །ཟག་མེད་བདེ་བས་མཉེས་པར་བསྒོམ། །ཡང་གཅིག་བླ་མའི་ཐུགས་ཀ་ནས། །འོད་ཟེར་སྣ་ཚོགས་འཕྲོས་པ་
1/1/01
ཡིས༑ །རང་གི་སྙིང་གར་ཐིམ་གྱུར་ནས། །སྡིག་སྒྲིབ་ཐམས་ཅད་དག་པར་བསམ། །དེ་ལྟར་སྐད་ཅིག་མ་ཡེངས་པར། །རྒྱུན་ཆད་མེད་པར་གསོལ་བ་གདབ། །འཕྲོ་ནི་གཅོད་པའི་དུས་ཉིད་
དུ༑ །བླ་མའི་ཚོགས་རྣམས་འོད་དུ་ཞུ། །རང་གི་ལུས་ལ་ཐིམ་པ་ཡིས། །བླ་མའི་ཐུགས་དང་རང་གི་སེམས། །གཉིས་མེད་ཆུ་ལ་ཆུ་བཞག་དང་། །མར་ལ་མར་བཞག་བཞིན་དུ་གྱུར། །མ་
བཅོས་གཉུག་མའི་ངང་ལ་བཞག །སྟོང་པ་དག་ཏུ་མི་བསྒོམ་ཞིང༌། །དངོས་པོར་ཡང་ནི་མི་འཛིན་པར། །ཇི་ལྟར་འདུག་པ་དེ་ལྟར་བཞག །བཟུང་འཛིན་ཐམས་ཅད་རང་སར་གྲོལ། །དེ་ཆེ
བླ་མེད་བྱང་ཆུབ་ཆེན་པོར་བསྔོ། །དེ་ལྟར་གསོལ་བ་བཏབ་པ་ཡིས། །ཕན་ཡོན་བསམ་གྱིས་མི་ཁྱབ་པ། །གོང་དུ་ལེགས་པར་སྨོས་པ་ཡི། །འདི་ཡང་ཆོས་རྗེ་རིན་ཆེན་གྱིས། །ཕན་ཡོན་བཅུ་
༈ གཅིག་གསུངས་པ་ནི། །བླ་མས་བུ་བཞིན་གཟིགས་པ་དང༌། །ཕྱོགས་བཅུའི་རྒྱལ་བ་སྲས་བཅས་ཀྱིས། །རྟག་ཏུ་ཐུགས་རྗེས་འཛིན་པ་དང༌། །ལྷ་དང་ལྷ་མིན་ལ་སོགས་པས། །ཡོན་ཏན་

བསྔགས་པ་བརྗོད་གྱུར་ཅིང༌། །ཕྱོགས་རྣམས་ཀུན་ནས་ཕྱག་ཀྱང་འཚལ། །མི་དང་མི་མ་ཡིན་སོགས་ཀྱིས། །གནོད་པ་མེད་པར་སྲུང་བ་དང༌། །འགྲན་ཟླ་མེད་ཅིང་ཐམས་ཅད་ཀྱིས། །ཀུན
ནས་སྤྱི་བོར་ཁུར་བ་དང༌། །སྙན་པའི་བ་དན་སྒྲ་དབྱངས་ཀྱིས། །ཕྱོགས་རྣམས་ཀུན་ཏུ་ཁྱབ་པ་དང༌། །ཚོགས་ཆེན་རྫོགས་ཤིང་སྒྲིབ་གཉིས་བྱང༌། །ཚེ་འདིར་ཅི་བསམ་འགྲུབ་གྱུར
ཅིང་༑ །དངོས་གྲུབ་རབ་འབྲིང་ཚུལ་བཞིན་ཐོབ། །མཁའ་འགྲོ་ཆོས་སྐྱོང་ཐམས་ཅད་ཀྱིས། །རང་གི་ལུས་ལ་མདངས་བཅུག་ནས། །ལྷ་དང་ལྷ་མིན་ལ་སོགས་པས། །གཞན་གྱིས་རིག་པ
བསྐུལ་གྱུར་ནས། །འགྲོ་དོན་རྒྱ་ཆེན་འགྲུབ་པའོ། །འཆི་དུས་དགའ་བཞིན་སྤྲོ་བཞིན་དུ། །དཔའ་བོ་མཁའ་འགྲོས་བསུ་བ་དང༌། །འཁོར་ཚེ་ལོག་པར་མི་ལྟུང་ཞིང་། །རྟག་ཏུ་བླ་མའི་ཞབས་
ལྷདྲུང་སྐྱེ། །ཡང༌། རྗེ་ལ་གསོལ་བ་བཏབ་པ་ཡིས། །ནད་རྣམས་ཐམས་ཅད་ཞི་བ་ནི། །སྨན་གྱི་བུ་མོ་ལྟ་བུ་དང༌། །གསོལ་བ་རྒྱུན་ཏུ་བཏབ་པ་ཡིས། །དགོས་འདོད་ཐམས་ཅད་འབྱུང་བ་
།ཡིད་བཞིན་ནོར་བུ་ལྟ་བུ་དང༌། །གདོན་རྣམས་ཐམས་ཅད་ཞི་བ་ནི། །ཁ་དྲག་པོ་ལ་སྐྱབས་བཅོལ་འདྲ། །ཚེ་འདི་བསམ་པས་མི་དྲན་པ། །ལྟད་མོ་ཆེན་པོ་ལྟ་བུའོ། །རང་གི་བསམ་པ་

།འགྲུབ་པ་ནི། །འཕྲུལ་དགའི་ལྷ་དང་དྲ་བ་ཡིན། །བསམ་པ་ཅི་བསམ་འགྲུབ་པ་ནི། །གཞན་འཕྲུལ་དབང་བྱེད་ལྷ་ལྟ་བུ། །ཐམས་ཅད་བདེ་ལ་འགོད་པ་ཇཱ
ནི༑ །གསེར་གྱི་འཁོར་ལོས་བསྒྱུར་བ་ཡི། །རྒྱལ་པོ་རྒྱལ་སར་གཏོན་པ་ལྟ་བུའོ། །གཞན་ཡང༌། དུས་གསུམ་སངས་རྒྱས་ལ། །ཡོན་ཏན་ཇི་སྙེད་ཡོད་པ་རྣམས། །མོས་གུས་ཡོན་ཏན་དེ་
སྙེད་དོ། །ཕན་ཡོན་དེ་རྣམས་འདོད་པ་ལ། །བསླབ་བྱ་འདི་རྣམས་སློབ་དགོས་པས། །དངོས་པོ་ཅི་ཟ་ཅི་འཐུང་གི། །ཕུད་ཀྱིས་གུས་པས་མཆོད་པ་དང༌། །དགོས་པ་གལ་ཆེ་ཐམས་ཅད་
ལ༑ །ཐབས་གཞན་ལོགས་ནས་མི་འཚོལ་དང་། །ལུས་དང་ལོངས་སྤྱོད་ཐམས་ཅད་ལས། །ཞབས་ཏོག་གང་འགྲུབ་བྱ་བ་དང༌། །བྱ་བ་ཅི་བྱེད་ཐམས་ཅད་ཀྱི། །སྔོན་དུ་གསོལ་བ་གདབ་པ་
དང་༑ །ཡོན་ཏན་བདེ་ལེགས་གང་བྱུང་ཡང༌། །བླ་མའི་དྲིན་དུ་བསམ་པ་དང༌། །སྤྱོད་ལམ་ཕྲ་མོ་ཡན་ཆད་ལ། །གང་ཞིག་མཉེས་པར་བྱ་བ་དང༌། །རྣམ་པར་ཐར་པ་གང་ལ་ཡང༌། །སྐད་
ཀྱི་
ཅིག་མི་དད་མི་བསྒོམ་དང༌། །རྟག་ཏུ་འཁོར་ལོར་རང་ཉིད་ཀྱི། །སྤྱི་བོའི་གཙུག་ཏུ་བསྒོམ་པར་བྱོས། །འདི་བཀོད་དྲི་མེད་དགེ་བའི་འོད་ཟེར་གྱིས། །ལོག་རྟོག་མ་རིག་མུན་ནག་འཐིབས་པོ་ཁྲིད་

བསལ༑ །ཆོས་ཉིད་མཁའ་ལ་ཡོན་ཏན་སྤྲིན་ཚོགས་འཁྲིགས། །མཁའ་མཉམ་སེམས་ཅན་མཁྱེན་པ་གཉིས་ལྡན་ཤོག །མོས་གུས་ཀྱི་བྱེད་ཐབས་དགོས་འདོད་འབྱུང་བ་ཞེས་བྱ་བ། དགའ་
ལྡན་གླིང་གི་རི་ཁྲོད་དུ་ལྡོམ་བུ་རྣལ་འབྱོར་རྒོད་ཚང་པས། རྒྱལ་བའི་བཀའ་དང་བླ་མ་རྣམས་ཀྱི་གསུང་རྣམས་ཕྱོགས་གཅིག་ཏུ་བསྡེབས་ནས་བྲིས་པའོ།། །སྣྲ། མངྒ་ལཾ། ཤུ་
བྷཾ།། བདག་དང་སེམས་ཅན་ཐམས་ཅད་ཀྱི་སྐུ་གསུང་ཐུགས་ཡེ་ཤེས་ལྔའི་བདག་ཉིད་བླ་མ་རིན་པོ་ཆེ་འགྲུབ་པར་གྱུར་ཅིག །འགྲུབ་པར་གྱུར་ཅིག །འགྲུབ་པར་གྱུར་ཅིག །ཨེ་ཝཾ། །།

V
)༅༅། །ཆོས་རྗེ་འབྲུག་པའི་ཁྱད་ཆོས་བླ་མར་མོས་གུས་ཀྱི་ཞལ་གདམས་རྗེ་རྒོད་ཚང་པས་མཛད་པ་བཞུགས་སོ།
I.ZZ

།ཨོཾ་སྭ་སྟི། མོས་གུས་མཐར་ཕྱིན་ཡོན་ཏན་ཀུན་རྫོགས་པའི། །རྗེ་ལ་གུས་བཏུད་ལམ་ཟབ་མོས་གུས་ཀྱི། །ཞལ་གདམས་
བདུད་རྩི་མཆོག་གི་གསུང་སྒྲོས་བཀོད། །རྗེས་འཇུག་ལ་སོགས་ཆོས་འདིས་རྒྱལ་གྱུར་ཅིག །མཉམ་མེད་ཆོས་ཀྱི་རྒྱལ་པོ་རིན་པོ་ཆེའི་ཞལ་
ནས༑ །སྤྱིར་ཐམས་ཅད་མཁྱེན་པའི་སངས་རྒྱས་ཐབས་མཁས་ལ་ཐུགས་རྗེ་ཆེ་བ་དེས། གདུལ་བྱ་རང་རང་གི་བསམ་ངོ་དང་བསྟུན་ནས། །ཐེག་པའི་
འཇུག་སྒོ་སྣ་ཚོགས་སུ་གསུངས་པ་ཡིན། དེ་ལས་བསགས་པ་རབ་ཏུ་གྱུར་པ་རྣམས་ལ་གསང་སྔགས་རྡོ་རྗེ་ཐེག་པ་གསུངས་པ་ཡིན། དེ་ཡང་གང་ཟག་

29 ༄༅། །དབང་པོ་རབ་ཅིག་ལ་བསྟན་རྟོགས་དུས་མཉམ་དུ་འབྱུང་བའམ། བསྟན་མི་དགོས་པར་བླ་མ་མཚན་ལྡན་མཇལ་ནས་རྒྱུད་
གྲོལ་བ་འོང་བས། མོས་གུས་གཅིག་པུས་ཆོག་པ་ཡིན་གསུངས། ཆོས་རྗེ་རིན་པོ་ཆེས་གང་ཟག་རིམ་སྐྱེས་པ་ཞིག་ལམ་དུ་འཇུག་པ་ལ། ལམ་ཚང་ལ་
མ་ནོར་བའི་ཁྲིད་ཆེན་བརྒྱད་དུ་གསུངས་པ་ལས། འདི་མོས་གུས་ཀྱི་ཁྲིད་ཡིན། དེ་ཡང་དང་པོ་བླ་མའི་བྱིན་རླབས་སློབ་མའི་རྒྱུད་ལ་འཇུག་དགོས་པས་
མོས་གུས་ཀྱི་ཁྲིད་བྱེད་པ་ཡིན། དེ་བླ་མ་ལ་སངས་རྒྱས་ཡིན་པ་དང༌། དེ་ལ་གསོལ་བ་བཏབ་པས་ཡོན་ཏན་ཐམས་ཅད་འབྱུང་བར་མདོ་རྒྱུད་ཀྱི་ལུང་

དང་༑ བླ་མ་གོང་མ་རྣམས་ཀྱི་མན་ངག་དང་། རང་གི་རིག་པ་དང་། ཉམས་མྱོང་དང་བཅས་པས་གཏན་ལ་འབེབས་པ་སྟེ། མོས་གུས་སྐྱེས་པའི་ཐབས་སུ་བཤད་པ་ཡིན། མན་ངག་ཏུ་བླ་
མ་མཉེས་ཐབས་སྔར་གསུངས་པ་དེ་ཉམས་སུ་ལེན་པ་ཡིན། དེ་ཡང་མོས་གུས་ཀྱི་ལག་ལེན་འདི་ལྟར་བྱེད་པ་ཡིན། དེ་ཡང་སྲོད་ཐོ་རངས་ལ་སོགས་པ་དགེ་སྦྱོར་ནམ་བྱེད་པའི་དུས་སུ། མ་ནམ་
མཁའ་དང་མཉམ་པའི་སེམས་ཅན་ཐམས་ཅད་བདེ་བ་དང་ལྡན། སྡུག་བསྔལ་དང་བྲལ་ནས། རྫོགས་པའི་སངས་རྒྱས་ད་ལྟ་ཉིད་དུ་ཐོབ་པར་བྱ་བའི་ཆེད་དུ། བླ་མ་ལ་གསོལ་བ་གདབ་སྙམ་དུ་
སེམས་སེང་གིས་བསྐྱེད་ལ། སྐད་ཅིག་ཙམ་གྱིས་ཡི་དམ་གྱི་ལྷ་ཝལ་གྱིས་བསྒོམ། དེ་ཡང་རང་རེ་རྣམས་ཀྱིས་སྔར་དབང་ཐོབ་པ་ཡོད་ཚེ་ལྷ་གང་ཡིན་པར་བསྒོམ་པ་ཡིན། དེ་མིན་ཇོ་བོ་ཐུགས་
རྗེ་ཆེན་པོ་འདི་བོད་ཀྱི་ལྷ་སྐལ་ཡིན་པས་ཡི་དམ་ཤིན་ཏུ་ཟབ་པ་ཡིན། ཐུགས་རྗེ་ཅན་ཞེས་བྱ། པདྨ་ཅན་ཞེས་བྱ། སྙིང་རྗེ་ཅན་ཞེས་བྱ། སྒྲུབ་ཐབས་གཞན་ཐམས་ཅད་ཕྱོགས་གཅིག་ཏུ་བཞག་
པས་ཇོ་བོའི་སྒྲུབ་ཐབས་ཀྱང་ཉེ། བྱིན་རླབས་ཀྱང་ཆེ་བ་ཡིན། ཆོས་རྗེ་འགྲོ་མགོན་ཡང་གསུངས་པས་དེ་བསྒོམ་པ་ཡིན་གསུངས། །དེ་ཡང་གདན་ཉི་ཟླ་པདྨའི་སྟེང་ན། ཞབས་གཉིས་སྐྱིལ་མོ་

༄༅། །ཀྲུང་དུ་བཞུགས་པ། །ཕྱག་དང་པོ་གཉིས་ཐུགས་ཁར་ཐལ་མོ་སྦྱར་བ། ཕྱག་གཡས་འོག་མ་མུ་ཏིག་གི་ཕྲེང་བ་བསྣམས་པ། གཡོན་འོག་མ་མེ་ཏོག་པདྨ་དཀར་པོ་
a” བྱེ་བ་སྙན་གྱི་ཐད་ཀར་བསྣམས་པ། ཞལ་འཛུམ་པ་སྤྱན་གཉིས་ཞི་བས་གཟིགས་པ། སྐུ་ལ་རིན་པོ་ཆེའི་རྒྱན་དུ་མས་སྤྲས་པ། སྐུ་མདོག་དཀར་བ། འོད་ཟེར་འཕྲོ་བ། གངས་ལ་ཉི་མ་ཤར་བ་
ལྟ་བུས། སེམས་ཅན་ཐམས་ཅད་ཀྱི་མ་རིག་པའི་མུན་པ་སེལ་བ། ནག་པོ་སྐྲ་ཡི་རྩེ་མོ་ཙམ་ཡང་མེད་པ་ཞིག་ཀྲོང་ངེར་བསྒོམ། དེས་ཐ་མལ་གྱི་ཞེན་པ་བཟློག་པའི་དགོས་པ་ཡོད། དེ་ལྟར་ཡང་
ཐ་མལ་དང་ལྷ་སྐ་གཉིས་ལ་ཁྱད་མེད་ཀྱང༌། བསྐྱེད་རིམ་སྒོམ་པ་འདི་གྲུབ་ཐོབ་རྣམས་ཀྱི་སྙིང་གཏམ་ཡིན། ལུས་ལྷ་རུ་བསྒོམས་ཤིག་བུ་ཚ་ཀུན། བྱ་བ་ཡིན་པས། སེམས་ཀྱི་སྣང་བ་ལ་ཐ་
མལ་ཡང་སྣང་བ་ཡིན། ལྷ་སྐུ་ཡང་སེམས་སྣང་ཡིན་ཡང༌། · ལྷ་སྐུ་ལ་ཆགས་སྡང་མི་སྐྱེ་བ་གདའོ། །ལྷ་སྐུ་དེ་ཡང་ཆེ་བར་བསྒོམ་པ་མཆོག་གོ །སོ་སོ་རང་རེ་རྣམས་མི་ལུས་ཐོབ་ཙ་ན་དབང་
ཆེ་བར་ཡོང་བ་ཡིན་ནོ། །དེ་ལྟར་ཡི་དམ་བསྒོམས་པའི་མདུན་གྱི་ནམ་མཁའ་ཁྲུ་གང་ཙམ་དུ། བླ་མ་ཡི་དམ་གང་འོས་སུ་བསྒོམ། །ཡང་རྗེའི་ཞལ་ནས། བླ་མ་ལ་སངས་རྒྱས་ཀྱི་འདུ་ཤེས་225

སྐྱེས་ནས་སྒྲོ་འདོགས་ཆོད་ན་བླ་མ་བསྒོམ་པས་ཆོག །བླ་མ་ལ་ཚོད་འཛིན་དང་བརྟག་དཔྱད་འོང་ན། ཡི་དམ་དུ་བསྒོམས་པས་བཟང་ངན་གྱི་འདུ་ཤེས་མི་འོང་བ་ཡིན་གསུངས། ང་ནི་ཡི་དམ་
བརྡའི་མཚོན་བྱེད་དུ་འདུག །བླ་མ་འདུལ་བྱེད་ཀྱི་སྤྲུལ་པ་དངོས་སུ་འདུག་པས། བླ་མ་རང་བསྒོམས་པས་བྱིན་རླབས་ཆེ་སྙམ་གསུངས། དེ་ཡང༌། བླ་མ་དང་ནི་རྡོ་རྗེ་འཛིན། །ཐ་དད་
པར་ནི་མི་འདོག་གོ། བྱ་བ་ཡིན་པས། ཡི་དམ་དུ་གསལ་ཞིང་མོས་ན་ཡི་དམ་དུ་བསྒོམ། བླ་མར་གསལ་ཞིང་མོས་ན་བླ་མ་རང་བསྒོམ་པས་ཆོག་གོ །ཡིན་ནི་བླ་མ་ཡིན། རྣམ་པ་ཡི་
དམ་དུ་གསལ་བ་དེའི་སྐུ་ལས་སྡིག་པ་བསྲེག་པའི་འོད་ཟེར་དཔག་ཏུ་མེད་པ་འཕྲོས་ནས་སེམས་ཅན་ཐམས་ཅད་ཀྱི་སྡིག་སྒྲིབ་ལ་ཕོག་པས། སྡིག་སྒྲིབ་ཐམས་ཅད་སངས་ཀྱིས་དག་པར་
བསམ༑ རང་ལ་ཡང་འོད་དེས་རེག་པས་སྡིག་སྒྲིབ་ཐམས་ཅད་དག་པར་བསམ། འོད་ཟེར་དེས་སངས་རྒྱས་དང་བྱང་ཆུབ་སེམས་དཔའ་ཉན་ཐོས་དང་རང་སངས་རྒྱས་མ་ལུས་པ་ཡི་དམ་གྱི་ལྷ་
ཚོགས་དང༌། དཔའ་བོ་དང་ཌཱ་ཀི་ཆོས་སྐྱོང་སྲུང་མ་ཐམས་ཅད་དང༌། བརྒྱུད་པའི་བླ་མ་ཆོས་མཛད་གྲུབ་ཐོབ་ཐམས་ཅད་དང༌། ཆོས་འབྲེལ་ཡོད་པའི་བླ་མ་ཐམས་ཅད་ཀྱང་འདུ་ཞིང་མཉེས་པར་༔

༄༅། །བྱས་ནས། བླ་མའི་སྐུ་ལ་འོད་ཀྱི་རང་བཞིན་དུ་ཐིམ་པས་བདེ་བ་ཆེན་པོར་ཐིམ། བླ་མ་དེ་དཀོན་མཆོག་གསུམ་དང་ཡི་དམ་ལྷ་ཚོགས། དཔའ་བོ་ཌཱ་ཀི་ཆོས་སྐྱོང
༴” ཐམས་ཅད་ཀྱི་ངོ་བོར་གསལ་ཡེར་གྱིས་བསྒོམས་ལ།ྋ ཡིད་དུངས་པའི་མོས་གུས་དུང་དུང་པ་བྱས་ཏེ། སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་འཛིན་པའི་ངོ་བོ་ཉིད། །དཀོན་མཆོག་
གསུམ་གྱི་རྩ་བ་སྟེ། །བླ་མའི་སྐ་ལ་ཕྱག་འཚལ་ལོ། །བྱ་བའི་དོན་ཡང་དེ་ཡིན་ཏེ། །ཡང་བླ་མ་སངས་རྒྱས་དང་བྱང་ཆུབ་སེམས་དཔའ་ཡི་དམ་ལྷ་ཚོགས་ལ་སོགས་པ་ཐམས་ཅད་འོད་དུ་འཕྲོས་
ཏེ༑ བླ་མའི་སྐུ་ཡི་རྣམ་པར་བྱོན་ནས། ས་གཞི་བར་སྣང་ཐམས་ཅད་བླ་མའི་ཚོགས་ཀྱིས་གང་བར་བསྒོམ་པ་ཡིན་ནོ། །དེ་ཡང་བླ་མའི་ཚོགས་རྣམས་གདན་སེང་གེ་དང་པད་མ་ཉི་མའི་སྟེང་དུ་
རང་ལ་ཞལ་གཟིགས་ནས་དགྱེས་བཞིན་དུ་བཞུགས་པ་ལ་རང་གི་ལུས་གཞོན་ཅིང་དར་ལ་བབས་པ་རྒྱུད་ཆོས་ཀྱིས་དུལ་བ་ཞིང་གི་རྡུལ་སྙེད་དུ་སྤྲུལ་ནས་དཔག་ཏུ་མེད་པའི་ཕྱག་འཚལ་བར་བསྒོམ་པ་
༈ ཡིན་ནོ། །བསྟོད་པའི་ཚོགས་རྣམས་ངག་ཏུ་བརྗོད་མཎྜལ་ལ་སོགས་པ་དངོས་སུ་ཡོད་ན་ཡང་སྐབས་འདིར་འབུལ་བ་ཡིན་ནོ། །ཡང་ན་བླ་མའི་ཡན་ལག་བདུན་པ་བཞིན་བྱ་ཡང་ན་ཐུགས་རྗེ་ཆེན་

པོའི་ཡན་ལག་བདུན་པ་བཞིན་བྱ་ཡང་ན་བློ་ལ་གང་ཡོད་པ་ཞིག་བྱ་དེ་ནས་མཆོད་པ་འབུལ་བ་ལ་སོགས་པ་ཡན་ལག་བདུན་པ་རྒྱས་བསྡུས་ཅི་རིགས་པ་བྱས་ཏེ། དེ་ཚོགས་གཉིས་རླབས་པོ་ཆེ་རྫོགས་
པའི་རྟེན་འབྲེལ་ཡིན་གསུངས། ཡང་སངས་རྒྱས་དང་བྱང་ཆུབ་སེམས་དཔའ་ཡི་དམ་ལྷ་ཚོགས་ལ་སོགས་པ་འོད་དུ་ཞུ་ནས། བླ་མའི་སྐུ་ལ་ཐིམ་པས་དབྱེར་མེད་དུ་འདྲེས་པར་བསམས་ལ་བླ་མ་
རང་ལ་ཐིམ་ནས། རང་ཡི་དམ་ལྷ་ཡི་སྙིང་ཐུར་དུ་ནུབ་པ་དེ་གྱེན་ལ་ལོག་སྟེ། སྙིང་པདྨ་འདབ་བརྒྱད་དུ་བཤགས་པའི་དབུས་སུ་བླ་མ་བཞུགས་པར་གསལ་སེང་གིས་བཏབ་ལ། ང་ཡི་བླ་མ་རྗེ་
ཐམས་ཅད་མཁྱེན་པ་སངས་རྒྱས་ཡིན་ངེས་སྙམ་དུ་བསམ་ཞིང་བསྒོམ་ལ། །སྙིང་པདྨ་འདབ་བརྒྱད་དཀར་པོར་བསྒོམས་ན་གསལ་བ་ཆེ་བས་དགའ་བ་ཡིན། དམར་པོར་བསྒོམས་ན་བདེ་བ་ཆེ་སྟེ་ཁམས་འདུས་འོང་ཉེན
ཡོད༑ སྔོན་པོར་བསྒོམས་ན་མི་རྟོག་པ་སྐྱེ་སྟེ་བྱིང་ཉེན་ཡོད་གསུངས། སེམས་གཞན་དུ་ཡེངས་པ་ན།ཁ་སངས་རྒྱས་ཡིན་བྱས་ཀྱང་མི་ཕན་པས། མ་ཡེངས་པར་བྱས་ལ་ཡོན་ཏན་མ་སྐྱེས་པ་ཐམས་ཅད་བླ་མ་ལ་ཚོད་འཛིན་དང་བརྟག་དཔྱད་བྱས་པས་
ལན་པ་ཡིན་པས། བླ་མ་རྫོགས་པའི་སངས་རྒྱས་ཡིན་པ་ལ་མི་རུ་མ་འཛིན་བྱ་བ་ཡིན་ཏེ། ང་དང་པོ་རང་ནས་ངའི་བླ་མ་རྣམ་པ་ཐམས་ཅད་མཁྱེན་པའི་སངས་རྒྱས་རྡོ་རྗེ་འཆང་ཆེན་པོ་ཡིན་ངེས་སྙམ་དུ་བྱེད་པ་ཡིན། དེས་ཚོད་འཛིན་དང་བརྟག་དཔྱད་མི་

།ཡོང་པར། ཡོན་ཏན་ཐམས་ཅད་འབྱུང་བ་ཡིན་གསུངས་སོ་། བླ་མའི་སྐུ་གསལ་ཡེར་རེ་བ་ལ་དམིགས་པ་གཏད་པའི་མོས་གུས་ཐུན་གཅིག་ངེས་ཤེས་སྐྱེས་སྐྱེས་བྱའོ། །དེ་ནས༄༅།
ཟ”བླ་མ་སངས་རྒྱས་ལ་གསོལ་བ་བཏབ་པ་གཅིག་པུས་ཡོན་ཏན་མཐའ་དག་འབྱུང་བར་འདུག་པས། དགེ་སྦྱོར་གྱི་གཙོ་བོ་བླ་མ་སངས་རྒྱས་ལ་རྒྱུན་ཆད་མེད་པར་གསོལ་བ་འབའ་ཞིག་གདབ་
བོ༑ །ཞེས་བརྗོད་ཅིང༌། ངེས་ཤེས་སྐྱེས་སྐྱེས་སུ་བསྒོམ། །དེ་ནས་ཡང་ཡོན་ཏན་མཐའ་དག་འབྱུང་བ་ལ་བླ་མ་མཉེས་དགོས་པར་འདུག་པས། ཚེ་རབས་ཐམས་ཅད་དུ་བླ་མ་ཅི་མཉེས་
jv
བྱའོ༑ །མི་མཉེས་པ་སྐད་ཅིག་ཀྱང་མི་བྱའོ། །ཞེས་བརྗོད་ཅིང་ངེས་ཤེས་མ་སྐྱེས་བར་དུ་བསྒོམ་མོ། །དེ་ཡང་མཉེས་ཐབས་ལྔ་ཡོད་པ་ལས། དང་པོ་ལུས་ལོངས་སྤྱོད་ཐམས་ཅད་འབུལ་ན་བླ་
མ་མཉེས་པར་འདུག་པས། བདག་གིས་ལུས་ལོངས་སྤྱོད་དུས་གསུམ་དགེ་བ་གཉེན་འདུན་དང་བཅས་པ་ཅི་ཡོད་ཐམས་ཅད་འབུལ་ལོ། །ཞེས་བརྗོད་ཅིང༌། དེ་ལ་ཡང་ངེས་ཤེས་མ་སྐྱེས་བར་དུ་
བསྒོམ༑ དེས་ཟང་ཟིང་གི་ཞབས་ཏོག་འགྲུབ་པ་ཡིན། གཉིས་པ་ཅི་གསུང་ཐམས་ཅད་བདེན་པར་བཟུང་ན་བླ་མ་མཉེས་པར་འདུག་པས་ཅི་གསུང་ཐམས་ཅད་བདེན་པར་འཛིན་ཅིང་ཐེ་ཚོམ་མེད་པར་

ངེས་ཤེས་བསྐྱེད། ཉམས་སུ་བླང་ངོ་ཞེས་བརྗོད་ཅིང་བསྒོམ་མོ། །གསུམ་པ་རྣམ་ཐར་བ།ང་མཛད་ལེགས་པར་མཐོང་ན་བླ་མ་མཉེས་པར་འདུག་པས། གང་མཛད་ལེགས་སོ་ཞེས་བརྗོད་ཅིང་
བསྒོམ༑ བཞི་པ་གང་བཅོལ་མཉན་ན་བླ་མ་མཉེས་པར་འདུག་པས། གང་མཛད་ལེགས་སོ་ཞེས་བརྗོད་ཅིང་བསྒོམ་མོ། །དེ་བཞིས་སྤྱོད་ལམ་ཞབས་ཏོག་འགྲུབ་པ་ཡིན། ལྔ་པ་དུས་རྒྱུན་ཏུ་
གསོལ་བ་བཏབ་ན་བླ་མ་མཉེས་པར་འདུག་པས། དུས་རྒྱུན་དུ་གསོལ་བ་གདབ་བོ་ཞེས་བརྗོད་ལ་བླ་མ་གསལ་སིང་བྱས་ལ་ཤེས་པ་ཧུར་བྱ། དེས་བླ་མའི་ཞབས་ཏོག་འགྲུབ་པ་ཡིན། ཉམས་
དགའ་ཡལ་བྱ། །རིག་པ་བུན་ལོང་བྱས་ཏེ། ཐུན་མགོ་ཐམས་ཅད་ལ། རྗེ་ཆོས་ཀྱི་སྐུ་ལ་སྐྱབས་སུ་མཆིའོ། །རྗེ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆིའོ། །རྗེ་སྤྲུལ་པའི་སྐུ་ལ་སྐྱབས་
སུ་མཆིའོ། །ཞེས་བརྗོད་པ་མང་དུ་བྱའོ། །བར་དུ་མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཞེས་མོས་གུས་དྲག་པོ་རྒྱུན་མ་ཆད་
པ་དུང་དུང་བྱས་ལ་གསོལ་བ་ཅི་ནུས་གདབ་བོ། །རང་གསོལ་བ་འདེབས་པ་ལྟར་སེམས་ཅན་ཐམས་ཅད་རང་གི་སྙིང་ཁའི་བླ་མ་སངས་རྒྱས་ལ་གསོལ་བ་དུང་དུང་འདེབས་པར་བསམ་

།མོ། །བཤོལ་བའི་དུས་སུ་བླ་མ་རང་ལ་བསྟིམ་སྟེ། བླ་མའི་ཐུགས་དང་རང་གི་སེམས་དབྱེར་མེད་དུ་བསྲེས་ནས། སེམས་མ་བཅོས་པའི་ངང་ལ་བཞག
༴ གོ །དེས་རྟོགས་པ་འཆར་བ་ཡིན་གསུངས། དེ་ལྟར་གོང་གི་དེ་རྣམས་ལ་གསོལ་བ་ཇི་ཙམ་འདེབས་ཀྱང་རྟག་པ་རེ་བྱེད་དོ། །དེ་ལྟར་བྱས་པས་བླ་མའི་བྱིན་རླབས་ཞུགས་ནས་ཚེ་གཅིག་ལུས་
གཅིག་ལ་སངས་རྒྱ་བ་ཡིན་ཏེ། མོས་གུས་ལས་ཟབ་པའི་ཆོས་མེད། སྔགས་དང་མཚན་ཉིད་ཀྱི་ཁྱད་པར་ཡང་། གཞིའི་དུས་སུ་བླ་མ་སངས་རྒྱས་སུ་རྟཱལྟ་མི་ལྟ། ལམ་གྱི་དུས་སུ་བླ་མ་
སངས་རྒྱས་སུ་བསྒོམ་མི་བསྒོམ། །འབྲས་བུའི་དུས་སུ་བླ་མ་སངས་རྒྱས་སུ་མཐོང་མི་མཐོང་ཡིན། གསང་སྔགས་ནས་འདི་ཚེ་གཅིག་ལུས་གཅིག་ལ་སངས་རྒྱའོ་ཞེས་བྱ་བའི་ཐག་མང་པོ་བཅད་
འདུག་སྟེ་གཞན་གྱིས་ཆ་མེད། །མོས་གུས་ཀྱིས་སངས་རྒྱས་ངོ་ཤེས་པར་འདུག །ངས་མྱོང་བས་གྲུབ་པ་ཡིན་གསུངས། མོས་གུས་ཁྲིད་ཀྱི་ལག་ལེན་གསུང་སྒྲོས་ཞལ་གདམ་དང་བཅས་
པའོ༑ །ཡང་རྗེའི་ཞལ་ནས། དེ་ཡང་ཤེས་པ་བྱིང་ན་བླ་མ་སྤྱི་བོར་བསྒོམ་ལ་གསོལ་བ་གདབ། རྒོད་ན་སྙིང་ཁར་བསྒོམས་ལ་གསོལ་བ་གདབ། ཟ་འདོད་འཐུང་འདོད་བྱུང་ན་མགྲིན་པར་

བསྒོམས་ལ་གསོལ་བ་གདབ། ཁམས་འདུས་དང་སྙིང་རླུང་ལྟ་བུ་ལ། བླ་མ་མདུན་གྱི་ནམ་མཁའ་ལ་བསྒོམས་ལ་གསོལ་བ་གདབ་པས། བླ་མ་ལས་འོད་ཟེར་འཕྲོས་ཏེ་རང་ལ་ཐིམ་པས་ལུས
སེམས་བདེ་བ་ཆེན་པོས་གང་བར་བསྒོམ། བདེ་བའི་འོད་ཟེར་དང་བཅས་པ་རང་གི་སྙིང་ཁ་ནས་འཕྲོས་ཏེ། བླ་མའི་ཐུགས་ཀར་ཐིམ་པས་ཟག་མེད་ཀྱི་བདེ་བས་མཉེས་པར་བསམ། ཡང་། བླ་
མའི་ཐུགས་ཀ་ནས་འོད་ཟེར་བདེ་བའི་སྒྲ་དང་བཅས་པ་བྱུང་ནས་རང་ལ་ཐིམ་པས་ནད་གདོན་སྡིག་སྒྲིབ་ཐམས་ཅད་བསྲེགས་ནས། ལུས་སེམས་བདེ་བས་ཁྲིལ་གྱིས་ཁེངས་པར་བསམས་ལ་གསོལ་
བ་གདབ། ཡང་ཉིན་མོ་བླ་མ་སྤྱི་བོར་བསྒོམ། ནུབ་མོ་སྙིང་གར་བསྒོམ། ཟ་ན་མགྲིན་པར་བསྒོམ། ན་ན་ན་སར་བསྒོམ། སྡོད་ན་སྙིང་ཁར་བསྒོམ། འགྲོ་ན་མདུན་གྱི་བར་སྣང་ལ་
བསྒོམ༑ མཆོད་པ་འབུལ་བའི་དུས་སུ་མདུན་གྱི་ནམ་མཁའ་ལ་བསྒོམ། དུས་རྒྱུན་དུ་སྙིང་གི་དཀྱིལ་དུ་བསྒོམ་པ་ཡིན་ནོ་གསུངས། རང་ཡང་དེ་ལྟར་ལྷའི་སྐུ་སྒྱུ་མ་ལྟ་བུར་སྣང་ལ་རང་བཞིན་
མེད་པར་བསྒོམ་པའི་སྙིང་གི་དཀྱིལ་དུ་བླ་མ་ཡང་གསལ་སྟོང་ཆུ་ཟླ་ལྟར་བསྒོམ་པ་ཡིན་ནོ། །ཡང་རྗེའི་ཞལ་ནས། བླ་མ་དེ་ས་བཅུའི་མགོན་པོར་ཡང་མི་བསྒོམ་པར། རྣམ་པ་ཐམས་ཅད་མཁྱེན་

21 །པའི་སངས་རྒྱས་རང་དུ་བསྒོམ་པ་ཡིན། དེ་ཡང་བླ་མ་སངས་རྒྱས་ཡིན། སངས་རྒྱས་ཡིན་བྱས་པས་གནས་སྐབས་སུ་ལོག་ལྟ་དག་ཡོང༌། མཐར་ཐུག་ཏུ་སངས་
ཐི”རྒྱས་སུ་མཐོང་ཡོང་སྟེ། དེ་ཙ་ན་རང་ཡང་སངས་རྒྱས་པ་ཡིན་གསུངས། གསང་སྔགས་ཀྱི་དབང་བསྐར་བ་དང་སེམས་བསྐྱེད་ཐོབ་པ་གཉིས་ལ་བླ་མ་སངས་རྒྱས་སུ་མཐོང་དགོས་པ་ཡིན། དེ་
མིན་ན་མི་ཐོབ་པར་འདུག་གསུངས། ང་ཐོས་པ་ཅན་མིན་ཏེ་མཐོང་བ་ཅན་ཡིན། དེ་ཡང་མེ་ལོང་གི་གཟུགས་བརྙན་ལྟ་བུ་ཡིན་ཏེ། ཡོད་དམ་བྱས་ན་མེད་པ་མེད་དམ་བྱས་ན་ཡོད་ལ་སྣང་ལ་རང་
བདུན་
བཞིན་མེད་པ་ཡོད་མེད་མཐའ་ལས་འདས་པའི་ངང་ནས་གསོལ་འདེབས་སྒྲ་གྲགས་སྟོང་བྲག་ཆ་ལྟ་བུར་ལྷང་ལྷང་འདེབས་པ་འདི་ཀ་ལ་ཕྱག་རྒྱ་ཆེན་་པོ་ཟེར་བ་ཡིན་པར་འདུག་གོ །དེ་ལྟར་དུ་
གསོལ་བ་འདེབས་པའི་དུས་སུ་གློད་ནས་འདེབས་པ་ཡིན། གློད་པ་དེ་ཁྱེད་ཡོན་བདག་ཀུན་གྱིས་མ་ཤེས་ན་འདོད་ཆགས་ཀྱི་བསམ་པ་དེ་གློད་པ་ཡིན། དེ་བཞིན་དུ་ཞེ་སྡང་གཏི་མུག་ང་རྒྱལ་ཕྲག་
དོག་རྟོག་པ་སྣ་ཚོགས་རྒྱུ་བ་དེ་གློད་པ་ཡིན། དེ་ལྟར་དུ་གློད་ནས་བྱེད་པ་དེ་ཞི་བའི་གསོལ་འདེབས་བྱ་བ་ཡིན། དེ་ལྷོད་ཀྱི་གློད་པས་དུག་ལྔ་དང་དུ་ཁ་རྣམ་རྟོག་ཐམས་ཅད་ཞི་བ་དེ་ཀ་ཞི་བའི་ཕྲིན་

ལས་བྱ་བ་ཡིན་གསུངས་ནས་གསོལ་འདེབས་ཞིག་མཛད་དོ། །དེའི་ངང་ནས་རྒྱས་པའི་གསོལ་འདེབས་བྱ་བ་དེ་བྱེད་ཙ་ན། རིག་པ་ཧུར་བྱས་ངར་ཅིག་བསྐྱེད་ལ་ཉམས་དགའ་ཡལ་ལེ་བྱས་འཛུམ
མུལ་ལེ་བྱས་ཤེས་པ་བདེ་སིང་བྱས་ནས། ས་རྡོ་རི་བྲག་རྩི་ཤིང་ནགས་ཚལ་ལ་སོགས་པ་རྣམས་ཀྱང་དགའ་ཡལ་ལེ་འཛུམ་མུལ་ལེ་ཡོད་སྙམ་བྱས་ནས། གསོལ་བ་བཏབ་པས་བྱིན་རླབས་ལྷུན་
གྲུབ་ཏུ་ཞུགས་ནས། ཡོན་ཏན་ཐམས་ཅད་རྒྱས་ཡོང་བས་རྒྱས་པའི་ཕྲིན་ལས་བྱ་བ་ཡིན་གསུངས་ནས་གསོལ་འདེབས་ཞིག་མཛད་དེ། བསྒོམ་པའི་ངང་ནས་གསོལ་བ་གྲག་སྟོང་དུ་ལྷང་ལྷང་
འདེབས་པ་འདི་ལ་གྲོགས་ཤིག་རང་ཡོད། དེ་མེད་རི་ཤི་གསུངས། དེ་ནས་དབང་གི་གསོལ་འདེབས་བྱེད་ཙ་ན། རང་ཡང་སྔར་བཞིན་གྱི་དྭངས་ཅིག་སྟོན་ལ། བླ་མ་ཡང་ཞལ་འཛུམ་མུ་ལེ་
བཞུགས་པར་བསྒོམས་ཏེ། མོས་གུས་དུང་བྱས་ལ་སྔར་བས་དྲག་ཏུ་བྱས་ཏེ་སྣང་སྲིད་ཐམས་ཅད་རང་གི་བསམ་འོག་ཏུ་ཧྲིལ་གྱིས་བཅུག་ལ་གསོལ་བ་འུར་འུར་བཏབ་པས་སྣང་མི་སྣང་ཐམས་ཅད་
དབང་དུ་འདུས་པ་ཡིན་ཏེ། ན་ན་ཚ་ན་ངས་རྒོད་ཚང་ཅན་དུ་དེ་ལྟར་བྱས་པས་གཞི་བདག་རྣམས་ཀྱང་གསོལ་འདེབས་དི་རི་རི་འདུག་གསུངས་ནས་གསོལ་འདེབས་ཤིག་མཛད། ངས་ད་རུང་

བླ་༄༅། གསོལ་འདེབས་ལོ་འགའ་ཕེར་ཡོང་བ་འདུག །ང་ལརྒས་པའི་གོག་སྐད་མི་འདུག་གསུངས། དེའི་རྗེས་ལ་ང་རྒོད་ཚང་ཅན་དུ་བེར་སེང་གེ་འཇིང་བསྣོལ་བྱ་བ་སེན་
མའི་
ལི མོ་བསྒྲིགས་པ་འདྲ་བ་གཅིག་ཆ་རུ་གསུམ་སྟོད་སྨད་དུ་བཅུག་ནས་བླ་མ་ལ་གསོལ་བ་འདེབས་ཙ་ན་སྐྱིད་ཅིག་ཡོད་པས། ད་བློ་ཆུང་བྱས་ནས་བདུད་ཀྱིས་མ་ཁྱེར་རི་ཤི། །བུ་ཀུན་རང་བློ་ཆུང་མ་
བྱེད་ཅིག །འདི་ལས་བར་ཆད་ཆེ་བ་མི་འདུག་གོ་གསུངས། དེ་ལྟར་དུ་ཁ་ནས་གསོལ་བ་འདེབས་ཀྱང་སེམས་སྤྲས་སྤྲོས་གསོག་སྟེ། མོས་གུས་ལ་སེམས་མི་ཟིན་པར་ཚེ་འདི་ཡི་འདུན་མ་ལ་
ཡིད་འཕྲེང་འོང༌། དགྲ་གཉེན་ལ་ཆགས་སྡང་སྐྱེ། ཟས་གོས་ལ་སྲེད་པ་སྐྱེ། ནམ་ཞིག་ལྟོགས་ནའང་མི་བཟོད་པས་ཆོས་རྒྱགས་ཚུམ་པ་རེ་རང་ཡང་དགོས་པར་འདུག་སྙམ་པ་ཡང་འོང་ཉེན་ཡོད་
ཕ་མ་དང་ཕུ་ནུ་ལ་སོགས་པ་ཡིད་ལ་བྲེང་བྲེང་པ་འོང་ཉེན་ཡོད་ཁྱེད་ཀུན་ལ་མི་འོང་ལས་ཆེ་སྟེ། ང་ལ་ན་ནིང་ཙ་ན་བྱུང༌། དེ་འདྲ་བྱུང་ན་དྲག་པོའི་གསོལ་འདེབས་ཀྱིས་ཚར་བཅད་པ་བྱས་པ་ཡིན་
པས་གསོལ་འདེབས་དྲག་ཏུ་བྱས་ཏེ། བྲང་བརྡུངས། ཆོ་ངེས་འདེབས། མགོ་ཌཱ་དྲིལ་དཀྲོལ་དཀྲོལ་བྱེད་ཅིང༌། ཝ་དམར་པོ་ཁྱོད་འདྲས་འོང་བ་ཁ་གསོལ་བ་འདེབས་ཀྱིན་བསམ་པ་ཚེ་འདིར་

ཤོར་བ་སྙམ་དུ་བྱས། ཐུགས་རྗེས་བཟུང་འཚལ་ལོ་ཞེས་འོ་དོད་འབོད་ཀྱིན། ལས་ངན་པོ་དྲེད་པོ་འདི་ལ་ཐུགས་རྗེས་ཟུངས་ཤིག །ཅེས་དྲག་པོས་ཚར་གཅོད་པ་ཡིན་གསུངས་ནས། དབུ་
སྒྲིལ༑ སྤྱན་བཙུམ། ཚེམས་དཀྲིགས། ཞལ་རས་བསྡུས། ཕྱག་ཐུགས་ཀར་སྦྱར་གྱིན། ཆོས་ཀྱི་རྒྱལ་པོ། ཆོས་ཀྱི་རྒྱལ་པོ། ལས་ངན་དྲེད་པོ་འདི་ལ་ཐུགས་རྗེས་བཟུང་འཚལ་ལོ་
གསུངས༑ གསོལ་འདེབས་ཞིག་མཛད་ནས་དེ་ལྟར་དུ་བྱས་པས། རྟོག་པ་སྤྲས་སྤྲོས་དེ་མོས་གུས་སུ་འགྱུར་འགྲོ་བས་བསྲེ་འཕོ་བྱ་བ་དེ་ཡིན། རོ་སྙོམས་བྱ་བ་ཡང་དེ་ཡིན། འཕོ་བ་བྱ་བ་ཡང་
དེ་ཡིན། དྲག་པོའི་ལས་བྱ་བ་ཡང་དེ་ཡིན། རང་རྒྱུད་ཀྱང་ཞེ་སྡང་གིས་འཁྲུགས་ཀུན་སློང་ཡང་གནོད་པའི་བསམ་པས་ཡུལ་ཕ་རོལ་བ་ལ་བསད་བཅད་ཀྱི་ལས་བྱས་ཏེ། རྒྱུད་ཞེ་སྡང་གིས་
དཀྲུགས་དེ་ལ་དྲག་པོའི་ཕྲིན་ལས་མི་བཏུབ་གསུངས།ྋ དེ་ལྟར་བྱས་པས་ཤེས་པ་ཚར་ཆོད་པ་དང་། ཡང་ལྷོད་ཀྱིས་གློད་པའི་རྒྱས་པ་དེ་བྱེད་པ་ཡིན། ཕལ་ཆེར་ཉམས་དགའ་ཡལ་ལེ་བའི་ངང་
ནས་བྱེད་པ་ཡིན་ཏེ། འཁོར་འདས་གཉིས་ལ་ཡང༌། བར་ན་བདེ་སྡུག་གཉིས་ལས་མེད། དུས་རྒྱུན་ཏུ་ཉམས་དགའ་ཡལ་ལེ་བ་དེ་ཀ་ལ་བདེ་བ་ཟེར་བ་ཡིན། དུས་རྒྱུན་ཏུ་ཉམས་དགའ་ཡལ་

།|༄༅། །ལེ་ཙམ་ཡོང་མ་མྱོང་ཟེར་བ་འདུག་སྟེ། དེ་ཀུན་ལ་ཡང་ཉམས་དགའ་ཡལ་ལེ་གྱིས་དང༌། བཞིན་འཛུམ་མུལ་ལེ་ཁ་སེང་སེག་བྱས་ནས་གསོལ་བ་འདེབས་པ་
༴ ཡིན༑ འཁོར་བ་ལའང་སྡུག་བསྔལ་ལས་མེད། དུ་ཁསྙིང་མི་དགའ་བ་རང་ཆེན་པོ་ཡོང་མ་མྱོང༌། བག་ཙམ་བྱུང་ཡང་དགའ་ཡལ་གྱིས་བཏང་པས་དེ་མ་ཐག་ཏུ་སངས་སོང་གསུངས་ཡང་བླ་
མ་ལ་སྐྱབས་སུ་མཆིའོ། །བྱ་བ་དེ་ཡང་མོས་གུས་ཡིན་ཏེ་ཟུར་ཆག་པ་ཡིན། ཕྲིན་ལས་ཀྱི་གནད་ཐམས་ཅད་ངག་གི་རྟེན་འབྲེལ་ཟུར་པ་རེ་ལ་ཡོད་པས། མ་ནམ་མཁའ་དང་མཉམ་པའི་སེམས་
ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཟེར་བ་ཡིན་ཏེ། མ་བྱ་བ་དེ་བྱམས་པ་ཡིན། ནམ་མཁའ་དང་མཉམ་པའི་སེམས་ཅན་བྱ་བ་དེ་ཚད་མེད་པའི་སྙིང་རྗེ་
ཡིན༑ ཐམས་ཅད་བྱ་བ་དེ་བྱང་ཆུབ་ཀྱི་སེམས་ཡིན། བླ་བྱ་བ་དེ་ཟག་མེད་ཀྱི་དོན་མངོན་དུ་གྱུར་པ་དེའི་གོང་ན་གཞན་མེད་པ་ཡིན། མ་བྱ་བ་དེ་འདུལ་བྱ་ལ་ཕྱོགས་རིས་དང་བྲལ་བའི་ཐུགས་རྗེས་
ཡོན་ཏན་རྒྱུད་ལ་སྐྱེས་པ་ཡིན། སངས་རྒྱས་བྱ་བ་སྤང་རྟོགས་གཉིས་མཐར་ཕྱིན་པ་སྟེ། སྦྱང་གཞི་སྒྲིབ་པ་གཉིས་སངས་རྒྱས་ཡོན་ཏན་མཁྱེན་གཉིས་རྒྱས་པ་ཡིན། རིན་པོ་ཆེ་བྱ་བ་དེ་རང་གཞན་

གྱི་དགོས་འདོད་ཐམས་ཅད་རྩོལ་མེད་དུ་འབྱུང་བའི་དོན་ཡིན། སྐྱབས་སུ་མཆིའོ་བྱ་བ་དེ་ལུས་གུས་པ་ངག་སྙན་པ་ཡིད་གདུང་བའི་སྒོ་ནས་ཐུགས་ཡིད་བསྲེ་བ་ཡིན་གསུངས་ནས་གསོལ་འདེབས་
ཞིག་མཛད་དོ། །མོས་གུས་བྱ་བ་དེ་དུང་དུང་པ་དེ་ཡིན། སེམས་གཞན་ལ་ཡེངས་པའི་གསོལ་འདེབས་དེ་བས་བཞག་པ་རང་དྲག །འོན་ཀྱང་ཐད་སོའི་འབྲས་བུ་རེ་ཡོང་བས་ངག་གི་སྒྲིབ་པ་དག་
གིས་ཐོག་གཅིག་མ་བཏབ་པ་ལས་དྲག་པ་ཞིག་འོང་ཐོབ་ཅིག་གསུངས་སོ་། །བླ་མ་ལ་གསོལ་བ་དུང་དུང་བཏབ་པས་ཤེས་པ་ཀུན་འཕྲལ་ལ་འགྱུར་ནས་ཉམས་མྱོང་བུན་ལོང་འོང་། མོས་གུས་གྱི་
གདུང་ཤུགས་དྲག་པོ་འོང་། དུང་དུང་པའི་རྗེས་ལ་ཐུགས་ཡིད་འདྲེས་ནས་བྱིན་རླབས་འཇུག་པ་ཡིན། ཉད་ཉོད་མང་བས་ཕན་རྒྱུ་མེད་གསུངས། ཡང་། ཕོ་མ་ལྷ་ཁབ་བྱ་བ་དེར་བསྡད་པའི་
དུས་སུ། བླ་མ་ལ་གསོལ་བ་འདེབས་ཙ་ན་འདུག་བྱེད་པ་ཡིན་གསུངས་ནས་གསོལ་འདེབས་ཞིག་མཛད། ད་རུང་རང་གི་གསོལ་འདེབས་འདི་ལ་གྲོགས་ཤིག་རང་འདུག །ཆོས་ཐམས་ཅད་
རང་གི་སེམས་ལས་མི་འདུག །འཁོར་འདས་ཐམས་ཅད་སེམས་ལས་བྱུང་བར་འདུག །བླ་མ་ལ་གསོལ་བ་བཏབ་པས་སེམས་དེ་མོས་གུས་སུ་འགྱུར་འགྲོ་བར་འདུག་པས། ངས་མོས་གུས་

2] ༄༅། །དྲག་པོ་དུང་དུང་པ་བྱས་ཙ་ན། ཆོས་རྗེ་ངའི་རྩ་འདིར་བྱོན་ལས་ཆེ་སྙམ་པ་བྱུང་གསུངས། སེམས་ཆོས་སྐུར་བསྒྱར་བའི་གྲོགས་པོར་འདུག །ཐར་པའི་གླིང་དུ་
༴འཁྲིད་པའི་དེད་དཔོན་དུ་འདུག །འཁོར་བའི་གཡུལ་ངོ་བཟློག་པའི་དཔའ་བོ་རུ་འདུག །བར་ཆད་བདུད་དཔུང་བཟློག་པའི་དམག་དཔོན་དུ་འདུག །དགོས་འདོད་འབྱུང་བའི་ནོར་བུ་རུ་
འདུག །ཡོན་ཏན་ཐམས་ཅད་བསྐྱེད་པའི་ས་གཞི་རུ་འདུག །སྡུག་བསྔལ་གྱི་ཆུ་བོ་སྒྲོལ་བའི་གཉན་པ་རུ་འདུག །འདི་ལས་ལྷག་པའི་ཆོས་མེད་དོ་གསུངས། །ཟུང་འཇུག་ཡངས་པའི་གསོལ་
འདེབས་བྱ་བ་དེ། ལུས་སྣང་སྟོང་ཕྱག་རྒྱ་ཆེན་པོ། །ངག་གསོལ་འདེབས་གྲགས་སྟོང་ཕྱག་རྒྱ་ཆེན་པོ། ཡིད་མོས་གུས་རིག་སྟོང་ཕྱག་རྒྱ་ཆེན་པོའི་བསྒོམ་ཡོད་པ་ཚོ་ལ་ཡོད་པར་འདུག །ང་
རང་ལ་ནི་མེད་གསུངས། ཡང་ལུང་སྟོང་ཞིག་ཏུ་ཆ་རུ་དུག་པོ་ཞིག་གོན་ནས་སྐྱོ་ཚ་ཕྱེ་ཕོར་རེ་དང་ཧུབ་འགའ་ཙམ་འཐུངས་ནས་གསོལ་བ་བཏབ་ན་གྲུབ་ཐོབ་ཞིག་འོང་བར་ཡོད་པས་བློ་ཆུང་གི་བདུད་
ཀྱིས་ཁྱེར། ད་ལྟ་དད་ཟས་མ་ཞུ་བར་དགེ་སྦྱོར་བྲེད་ནས་མེད། ང་འདྲ་བས་དར་གོས་གྱོན་པ་ངོ་རེ་ཚ་ན་ཨང༌། སློབ་དཔོན་ལེགས་མཛེས་རྒོད་ཚང་པ་ཁྱོད་རང་ཀོང་པོའི་ཡུལ་དུ་སོང་ཞིག་ཐུ་ཚ་

ལ་ལ་གསུངས་ནས་ན་བཟའ་ཕྲུག་མཛད་དོ། །ཡང་། མོས་གུས་བྱ་བ་དེ་དུང་དུང་པ་དེ་རང་ཡིན། དུང་དུང་པ་དེས་ཐུགས་ཡིད་འདྲེས་ནས་བྱིན་རླབས་འཇུག་དེས་ཡོན་ཏན་སྐྱེ་བ་ཡིན། བླ་མ་
ཉྙཾ དང་ཐུགས་ཡིད་མ་འདྲེས་པར་བྱིན་རླབས་འབྱུང་མི་སྲིད་པས། ཐུགས་ཡིད་འདྲེས་པ་ལ་གསོལ་བ་ཞིག་རང་འདེབས་དགོས་པར་འདུག་གོ་སྐལ་ལྡན་ཀུན་ངས་གོ་བ་ཡིན་ཏེ་གསུངས་སོ། །བླ་མ་འབྲུག་
ལུགས་རང་མཚན་ལྡན་ཅིག་མེད་ན་གལ་ཏེ་ཁོ་དང་ཐུགས་ཡིད་འདྲེས་ན་ཁོ་ཡི་བྱིན་རླབས་འཇུག་ཏུ་འོང་བས། གསོལ་བ་ཕུར་ཚུགས་སུ་འདེབས་པ་ལ་བླ་མ་མཚན་ལྡན་གཅིག་དགོས་པ་ཡིན། ངས་ཀྱ་
ཆོས་
མོས་གུས་དེ་ཆོས་པ་ཐམས་ཅད་ལ་མཉམ་པོར་བྱས། གསོལ་བ་དེ་ཆོས་རྗེ་རང་ལ་བཏབ། སློབ་དཔོན་འདོད་ཆགས་ཅན་ཅིག་ལ་གསོལ་བ་བཏབ་ན་ཁོ་ཡི་འདོད་ཆགས་དེ་རང་ལ་འགོ་རུ་ཡོང་དེ་
མཛོད་
ཆེན་བཞིན་དུ་ཞེ་སྡང་གཏི་མུག་ང་རྒྱལ་ཕྲག་དོག་འགྲན་སེམས་ཆོས་བརྒྱད་བླ་མ་དེ་ཚེ་འདི་ལ་མངོན་ཞེན་ཅན་ཅིག་ཡོད་ན། དེ་ལ་གསོལ་བ་བཏབ་པས། ཁོ་དང་ཐུགས་ཡིད་འདྲེས་ནས་ཁོའི་བྱིན་
མོ་
རླབས་ཞུགས་ནས། །རང་ཡང་ཚེ་འདིའི་མངོན་ཞེན་ཆེ་རུ་འགྲོ་ཉེན་ཡོད་པས། བླ་མའི་རྒྱུད་ལ་ཡོན་ཏན་གང་ཡོད་པ་དེ་སློབ་མའི་རྒྱུད་ལ་འགོ་བ་ཡིན་པས་ཐམས་ཅད་འདི་ལ་བཟབ་

། ༄ ༅། །དགོས། ངས་རྒྱལ་ཁམས་མང་པོར་ཕྱིན་པས་བླ་མས་སློབ་མ་ཆུད་ཟོས་པ་མང་པོ་མཐོང་། ང་ཡི་ལོག་ལྟ་མིན་ཏེ་བུ་ཀུན་བློས་ཆུང་བྱས་པ་འོང་ངོ་གསུངས། ཡང་
ཚན་ཅིག་ན་རེ་ལྷུན་གྲུབ་ཀྱི་མོས་གུས་བྱ་བ་ཞིག་ཡིན། ཁྱོད་ཀྱི་དུང་དུང་བ་དེས་ཅི་ལ་མི་ཕན། སླར་དེ་ལ་བར་ཆད་འཇུག་པའི་རྒྱུ་ཡིན་ཟེར་བ་མང་པོ་འོང་བར་འདུག་སྟེ་མ་གོ་བ་ཡིན། མཚན་
a ལྡན་གྱི་བླ་མ་ལ་གསོལ་བ་དྲག་པོ་བཏབ་པས་བར་ཆད་ཐམས་ཅད་རང་ཞི་ལ་འགྲོ་བ་ལས་བདུད་འཇུག་པ་བཀའ་མདོ་རྒྱུད་བསྟན་བཅོས་ཐམས་ཅད་ནས་གསུངས་འདུག་པ་ག་ལ་མཐོང༌། ཆོས་རྗེའི་
བཅུ་གཅིག་
ཞལ་ནས། གསང་སྔགས་ནས་ཚེ་གཅིག་ལ་སངས་རྒྱའོ་བྱ་བའི་གདམས་ངག་ཇི་སྙེད་ཅིག་འདུག་སྟེ། མོས་གུས་ཀྱིས་ཁས་ལོངས་པ་ལས་གཞན་གྱིས་མི་ལོངས་གསུངས་པས། ཚེ་གཅིག་ལ་
སངས་རྒྱ་བ་ལ་མ་ནམ་མཁའ་མའི་གསོལ་འདེབས་དུང་དུང་པ་འདི་རང་དགོས། དེས་ཐུགས་ཡིད་གཅིག་ཏུ་ཧྲིལ་འདྲེས་པའི་རྒྱུན་དེ་ལ་བླ་མའི་རྟོགས་པ་སློབ་མའི་རྒྱུད་ལ་འཕོས་ནས་སངས་རྒྱ་བ་
ཡིན་གསུངས། ལྷུན་གྲུབ་ཀྱི་མོས་གུས་བྱ་བ་དེ་ཁ་རོག་པར་བསྡད་པས་རྒྱུ་མེད་དུ་དུང་དུང་པ་ཡང་ཡིན། ཤིག་ཤིག་པ་ཡང་ཡིན། ལྷང་ལྷང་བ་ཡང་ཡིན། ཀྲིམ་ཀྲིམ་པ་ཡང་ཡིན་ཏེ། མོས་

གུས་བྱ་བ་དེ་དུང་དུང་པ་དེ་རང་ལ་ཟེར་བ་ཡིན་གསུངས་སོ་། །ལྷུན་གྲུབ་ཀྱི་མོས་གུས་བྱ་བ་སེམས་བཟུང་འཛིན་དང་བྲལ་བ་ཡིན།སྙིང་ལ་འདོད་དུང་དུང་པ་དེ་རྩབ་རྩུབ་བྱ་བ་ཡིན། འོན་ཀྱང
ཞེན་བཅས་ལ་རྟེན་ནས་ཞེན་མེད་འོང་བ་ཡིན་པས། གང་ལ་ཡང་བདེན་པར་མ་འཛིན། རྟོགས་པ་མ་ཤར་ཡང་ཆོག་གིས་གསུངས། ཟབ་མོ་མོས་གུས་ཀྱི་ཁྲིད་ཀྱི་ཞལ་གདམས་
སོ།། །།ཡང་རྗེའི་ཞལ་ནས། ཚེ་གཅིག་ལུས་གཅིག་ལ་སངས་རྒྱས་ཐོབ་པར་བྱེད་པ་ལ་བླ་མ་མཉེས་དགོས་པས། ཞབས་ཏོག་རྣམ་གསུམ་གྱིས་ཅི་མཉེས་བྱེད་དགོས། དེ་མཉེས་ན་དེ་
ལས་བསོད་ནམས་ཆེ་བ་འཇིག་རྟེན་གྱི་ཁམས་ན་མེད་དེ། བླ་མ་དམ་པ་དེ་མཉེས་ན་ཆོས་ཚུལ་བཞིན་བྱེད་ཀྱིན་ཡོད་པའི་རྟགས་ཡིན། ཆོས་ཚུལ་བཞིན་དུ་མ་བྱས་ན་གཞན་ཅི་བྱས་ཀྱང་ཐུགས་
མཉེས་པ་མི་འོང་པ་ཡིན་ཏེ། ཆོས་ཚུལ་བཞིན་དུ་བྱེད་ཅིང་འདུག་ན་ཅི་མ་བྱས་ཀྱང་མཉེས་འོང་པས། བླ་མ་མཉེས་པ་བས་བསོད་ནམས་ཆེ་བ་མེད་དེ། ཚེ་གཅིག་ལ་སངས་རྒྱ་བའི་གནད་ཀ་དེ་
ལྟར་ཡིན་ནོ། །ཡང་བླ་མ་མ་མཉེས་ན་དེ་ལས་སྡིག་ཆེ་བ་མེད་དེ། རང་སེམས་ཉོན་མོངས་པ་དང་རྣམ་རྟོག་གི་དབང་དུ་སོང་ནས་བཟུང་འཛིན་འཁྲུལ་པ་ལ་སྤྱོད་ཀྱིན་ཡོད་པའི་རྟགས་ཡིན་ཏེ། དེ་

།ལས་སྡིག་ཆེ་བ་མེད་དེ་འཁོར་བར་འཁྱམས་པ་ཐམས་ཅད་ཀྱང་བླ་མ་མ་མཉེས་པར་རྟེན་འབྲེལ་འཆུགས་ནས་འཁྱམས་པ་ཡིན། ད་བླ་མ་མཉེས་པར་བྱེད་པ་
a”ནི༑ སྡིག་པ་ཕྲ་ཞིང་ཕྲ་བ་ནས་སྤོང་བ་དང་། དགེ་བ་ཕྲ་ཞིང་ཕྲ་བ་ནས་བསྒྲུབ་དགོས། ལར་མཉེས་པ་སྣ་གཅིག་གྲུབ་ན་སློབ་མ་རང་དུ་ཡང་མི་འགྲོ་གསུངས་པས་དེ་ལ་མཉེས་ཐབས་ལྔ་ཡོད་
a པས༑ དང་པོ་ནི་རང་གི་ལུས་ལོངས་སྤྱོད་དུས་གསུམ་གྱི་དགེ་བ་གཉེན་འདུན་དང་བཅས་པ་ལྟོས་པ་མེད་པར་བློས་ལིངས་ཀྱིས་འབུལ་བ་ཞིག་དགོས་གསུངས། སྤྱིར་ཟང་ཟིང་གི་ཞབས་ཏོག་འདི་
ཞབས་ཏོག་གསུམ་གྱི་ཐ་མ་བྱས་ཀྱང་། ད་ལྟ་རང་སློབ་མར་ཡོད་པའི་དུས་སུ་ཅི་ཡོད་ཐམས་ཅད་རྗེ་ལ་ཕུལ་བས། ཕྱིས་ཙ་ན་རང་ལ་ཡང་སློབ་མ་ལ་སོགས་པ་རྣམས་ཀྱིས་ཅི་ཡོད་འབུལ་བ་ཞིག
འོང་བ་ཡིན། །དྭགས་པོ་བཀའ་བརྒྱུད་འདི་བྱིན་རླབས་ཀྱི་བརྒྱུད་པར་འགྲོ་བ་ཡིན་གསུངས། དེ་ཡང་རྟེན་འབྲེལ་ཐམས་ཅད་ཀྱི་ཞིང་བླ་མ་ལ་བསྒྲིག་དགོས་པ་ཞིག་ཡིན། ད་ལྟར་རང་ལ་ཅི་ཡོད་
པ་ཐམས་ཅད་བདག་འཛིན་མ་བྱས་པར་བློས་ལིངས་ཀྱིས་ཕུལ་ནས། འབུལ་སྙིང་འདོད་ཅིང་ཅུང་ཙམ་ཕུལ་ཀྱང་ཡིད་མ་ཚིམ་པ་ཞིག་འོང་བ་ཡིན་པས། ཆགས་པའི་ཡུལ་ཐམས་ཅད་བླ་མ་ལ

འབུལ་དགོས། ཞེན་བྱའི་ཡུལ་ཐམས་ཅད་བླ་མ་ལ་འབུལ་དགོས་པ་ཡིན་ཏེ། ད་ལྟ་ཅི་ཡོད་ཐམས་ཅད་ཀྱང་འབུལ་ཞིང་རང་མི་དབང་བའི་སྣོད་བཅུད་ཐམས་ཅད་ཀྱང་བློས་བླངས་ནས་ལིང་གིས་
ཕུལ་ཏེ། དངོས་པོ་གང་ལ་མ་ཆགས་མ་ཞེན་པར་བྱས་པས་བདག་འཛིན་ཐོངས་པས་རང་དོན་འགྲུབ། ཚོགས་རྫོགས་པས་གཞན་དོན་འགྲུབ་འོང་བ་ཡིན་གསུངས། །གཉིས་ཕ་བླ་མས་ཅི་
གསུང་བདེན་པར་འཛིན་པ་ནི། འོ་སྐོལ་གསང་སྔགས་པའི་ལུགས་ཀྱི་བླ་མས་ཅི་གསུང་བདེན་པར་འཛིན་པ་འདི་གལ་ཆེ་སྟེ། གསང་སྔགས་ཀྱི་དགྲ་ཐེ་ཚོམ་བྱ་བ་ཡིན་པས། དེས་དངོས་གྲུབ་
ཐམས་ཅད་འཕྲོག་པ་ཡིན། །དེས་ན་བླ་མས་ཅི་གསུངས་ཀྱང་བདེན་ངེས་སྙམ་པ་བྱེད་དགོས། ཐེ་ཚོམ་མེད་པ་གལ་ཆེ། དེ་ཡང་གསང་སྔགས་མོས་གུས་སུ་འདུག །མོས་གུས་ཆེ་ཆུང་དེ་
གསུང་ལ་ཚད་མར་འཛིན་མི་འཛིན་དུ་འདུག་པས་གང་གསུང་ལ་ཚད་མར་བཟུང་ལ་བདེན་ངེས་སྙམ་པ་ཞིག་གལ་ཆེ་གསུངས། སྤྱིར་འོ་སྐོལ་ནཱ་རོ་པའི་བུ་བརྒྱུད་འདི་ལ་མོས་གུས་གཞན་ལས་ཆེས་
གསལ་བ་ཞིག་ཡོད་པ་ཡིན། ད་ཀུན་ནི་ནཱ་རོ་ཆེན་པོའི་བརྒྱུད་པ་ལས་མ་འཁྱོགས་པ་ཞིག་བྱེད་པ་ཡིན། དེ་ཡང་དཔེར་ན་བླ་མ་དམ་པ་དེས་ཞྭ་ལ་ལྷམ་ཡིན་གསུང་ཡང་བདེན་པར་འཛིན་

༄༅། །དགོས། དེ་བཞིན་དུ་ལྷམ་ལ་ཞྭ། རྟ་ལ་བ། བ་ལ་བོང་བུ། ཁྱི་ལ་སེང་གེ །ར་ལ་ལུག །བུ་མོ་ལ་བུ། བུ་ལ་བུ་མོ་ཡིན་གསུང་ཡང་བདེན་སྙམ་དུ་འཛིན་པ་
a”ཞིག་དགོས། དེས་ན་ཅི་གསུང་བཀའ་བཞིན་བསྒྲུབ་པ་ཞིག་དགོས་པ་ཡིན་ཏེ། ད་མོས་གུས་མི་བྱེད་པར་མཉམ་འགྲོགས་བྱེད་པ་ལ་བྱིན་རླབས་མི་འཇུག་པས་ཡོན་ཏན་མི་སྐྱེ་བ་ཡིན་
གསུངས༑ རྗེ་ཕག་མོ་གྲུ་པ་ལ་སློབ་མ་ཀུན་གྱིས་འོ་སྐོལ་གྱི་བརྒྱུད་པ་འདི་ཇི་ཙམ་ནས་ཆད་ཞུས་པས། འོ་སྐོལ་གྱི་བརྒྱུད་པ་འདི་མི་ཆད་ལས་ཆེ་གསུངས། འོ་ན་ཡང་སློབ་དཔོན་སྒོམ་མེད་པ་
ཞིག་ལ་སློབ་མ་མོས་གུས་མེད་པ་ཚན་ཅིག་གིས་བསྐོར་ཙ་ན་ཆད་པ་ཡིན་གསུངས། དེ་ཅི་སྟེ་ཞེ་ན། བླ་མ་སངས་རྒྱས་སུ་མ་མཐོང་བ་ཡིན་སྐད། དེས་ན་བླ་མ་སངས་རྒྱས་སུ་མཐོང་བ་དང་
གཅིག །ཅི་གསུང་ཚད་མར་འཛིན་པ་དང་གཉིས་གལ་ཆེ་བར་གདའོ། །གསུམ་པ་བླ་མས་གང་མཛད་ཀྱི་རྣམ་ཐར་ལ་ལེགས་པར་བསྒོམ་པ་ནི། ཐེག་པ་ཆེན་པོ་གསང་སྔགས་ཀྱི་སྒོར་ཞུགས་
ནས༑ བླ་མས་གང་མཛད་ལེགས་པར་མཐོང་བ་འདི་གལ་ཆེ་བ་ཡིན་གསུངས། དེ་ལ་ཡང་མོས་གུས་ཚད་ལྡན་དང་པོ་ནས་སྐྱེ་བ་དཀའ་སྟེ། གདམས་ངག་གི་གནད་ཀྱིས་བློས་བཅོས་ནས་

བསྒོམས་པས་ཇི་ཞིག་ནས་ལམ་དུ་འགྲོ་བ་ཡིན་གསུངས། དེ་ཡང་ཁྱེད་ཚོ་མོས་གུས་ཆེ་ཆུང་ད་ལྟ་ངས་ར་གཅིག་གསད་ན་མངོན་ཏེ། ལར་མོས་གུས་དེ་རང་བླ་མ་ཞང་དང་རྗེ་སྣ་ཕུ་པའི་སློབ་མ་
ཀུན་ཆེ་བར་འདུག །བླ་མ་ཞང་གི་སློབ་མ་ཚོ་ལ་འཁྲུགས་གྲལ་དུ་རྟོགས་པ་སྐྱེས་འོང་བ་ཡིན་མི་ཚེར་འཁྲུགས་པ་བྱས་ཀྱང་ཤི་བ་དང་གསད་པའི་དུས་སུ་རོ་ལ་འཇའ་ནར་གྱིས་འོང་པ་ཡིན
མོད༑ རྗེ་གྲུབ་ཐོབ་ཆེན་པོ་ཡང་ཁོང་རང་ལས་རྒྱ་བསྟེན་ཡང་འཁོར་རྣམས་དགེ་བསྙེན་དུ་འཇུག་པ་ཡིན་ཏེ། དེ་བླམ་ལ་མོས་གུས་ཆེ་བ་ཡིན། ཆོས་རྗེའི་ཞལ་ནས། སྐ་གསུམ་རྣམ་ཐར་ཅི་འདྲ་
ཡང་༑ ཞེས་པ་ལ་སོགས་པའི་གསུང་མང་པོ་བྱོན་ནས་སྤྱིར་ཡང་དག་སྣང་སྤྱིའི་གདམས་ངག་ཟབ་པ་ཡིན་རྒྱལ་བ་སངས་རྒྱས་གང་ན་བཞུགས་མི་ཤེས་པས་ཐམས་ཅད་ལ་ཞིང་ཁམས་སྦྱོང་དགོས་
ཏེ༑ འདི་བུམ་དབང་གི་དམ་ཚིག་ཀྱང་ཡིན་དཔའ་བོ་ཌཱ་ཀི་རྣམས་དང་བླ་མ་གྲུབ་ཐོབ་རྣམས་ཀྱང་ཅིར་སྤྲུལ་ནས་འབྱོན་མི་ཤེས་པ་ཡིན་ཁྱི་དང་ཝ་རུ་སྤྲུལ་ནས་ཀྱང་སེམས་ཅན་གྱི་དོན་བྱེད་པ་
ཡིན༑ དེས་ན་བླ་མའི་རྣམ་ཐར་ལ་བརྟགས་དཔྱད་བྱེད་ན་ཡོན་ཏན་ཐམས་ཅད་འགགས་འགྲོ་དེ་བས་བླ་མ་གཞན་དང་གང་ཟག་གྲོགས་མཆེད་ཆོས་པ་ཙམ་དང་ཐ་ན་སེམས་ཅན་ཐ་མལ་པ་ཙམ་ལ་

།བརྟགས་དཔྱད་ཚོད་འཛིན་བྱས་པས་ཡོན་ཏན་འགག་པ་ཡིན་པས་གང་མཛད་ལེགས་པར་མཐོང་བ་ཞིག་རང་དགོས་སོ། །དེ་ཡང་བླ་མ་དེས་ར་གསོད་ཀྱིན་འདུག་ཀྱང་༄༅།
a”ངོ་མཚར་ཆེ་བྱས་ལ་རྒྱ་མ་རྒྱོང་རོགས་བྱེད་དགོས། མི་གསོད་ཀྱིན་འདུག་ཀྱང་རྗེས་སུ་ཡི་རངས་བྱས་ལ་སྔོན་ལ་གྲི་རྡར་དགོས་བླ་མ་དེས་རྫུན་དང་ཕྲ་མ་ལ་སོགས་པས་གཞན་གྱི་མགོ་བསྐོར་ཞིང་
འདུག་ཀྱང་ངོ་མཚར་ཆེ་སྙམ་པ་བྱས་ལ་དེ་ཡི་གྲོགས་བྱའོ། །བླ་མས་ཆུང་མ་ལེན་ཅིང་འདུག་ཀྱང་སྐྱབས་སུ་མཆིའོ་ངོ་མཚར་ཆེ་བྱས་ལ་གཉེ་བོ་ལ་འགྲོ་དགོས་གསུངས་དེ་ལ་ཡང་བླ་མ་མཚན་ལྡན་
ཅིག་དགོས། དང་པོར་བླ་མ་མཚན་ཉིད་དང་ལྡན་པ་ཞིག་བཙལ་ལ་དེ་ནས་དེ་ཅི་མཉེས་བྱེད་དགོས་པ་ཡིན་གསུངས་དེ་ལ། །བླ་མའི་མཚན་ཉིད་བརྒྱུད་པར་ལྡན། ཅེས་པས་གྲུབ་ཐོབ་ཀྱི་བརྒྱུད་པ་
ཟམ་མ་ཆད་པ། གདམས་ངག་གི་བདུད་རྩིའི་བཅུད་མ་ཤོར་བ། སངས་རྒྱས་ནས་སངས་རྒྱས་སུ་བར་མ་ཆད་ཅིང་སྐམ་ཐག་ཆུ་ནང་དུ་ཆོད་པ། དམ་ཉམས་འདྲེས་ཁྱེར་གྱི་བརྒྱུད་པ་མེད་པ་ཞིག་
དགོས་པ་ཡིན། དེ་ཡང་འོ་སྐོལ་རྗེ་ནཱ་རོ་པའི་བརྒྱུད་པ་འདི་ལྟ་བུ་གཞན་ལས་ཁྱད་པར་དུ་འཕགས་པ་དང་མཇལ་བ་འདི་བསོད་ནམས་བསགས་ཚབས་ཆེ་བ་ཡིན། བཀའ་རྒྱུད་འདི་ལྟ་བུའི་བླ་མ་

དང་མཇལ་བ་འདི་གདེང་ཆེ་ཤོས་ཤིག་ཡིན་རང་རེས་དགེ་སྦྱོར་ལ་སོགས་པ་མ་གྲུབ་ཀྱང་བླ་མ་ལ་བློ་བཀལ་ནས་མགོ་བསྟན་ནས་ཉལ་བསྡད་པས་ཆོག་པ་ཡིན་ཏེ། རྩབ་རྩུབ་བྱས་པ་བས་ཀྱང་
སངས་རྒྱ་བ་ལ་ཉེ་བས་གཏིང་བློ་བདེ་རྔམས་དེ་ཆེ་བ་ཡིན་གསུངས། བཞི་པ་གང་བཅོལ་ཉེན་པ་ནི། བླ་མས་ཅི་གསུང་གུས་པས་བསྒྲུབ་པ་ཞིག་གལ་ཆེའོ། །དེ་ཡང་བླ་མ་དེའི་ཞལ་ནས། ད་
ལྟ་རང་ཤི་རུ་རྒྱུགས་ཤིག་གསུང་ངམ་བྲག་དང་མེ་དང་ཆུ་དང་གཡང་ལ་མཆོངས་ཤིག་གསུང་ཡང་བཀའ་བཞིན་བསྒྲུབ་དགོས། ཡང་ཚོང་དང་གཡོག་ཉེ་གནས་བང་ཆེན་ཆུ་འཆུ་བ་ཐལ་བ་ཕྱག་
དར་རྐུ་འཕྲོག་དམག་མེལ་ཚེ་ལ་སོགས་པ་གང་གྱིས་གསུང་ཡང་དེ་བྱེད་དགོས། ཡང་བླ་མ་དེས་ཤོད་ཅིག་གསུང་ངམ་ཉོན་ཅིག་གསུང་ངམ་སྒོམས་ཤིག་བྲིས་ཤིག་ལ་སོགས་པའམ་གང་ཡང་མིན་
པའི་ལྔ་མེ་ལྡམ་མེ་གྱིས་གསུང་ཡང་དེ་ཀ་བྱེད་དགོས་ཏེ་ཐ་ན་ཆོས་བཤོལ་ལ་མི་ཆོས་གྱིས་ཤིག་གསུང་ཡང་བྱེད་དགོས། དེ་ཡང་དགེ་སློང་ལས་ལོག་ལ་གོས་སུ་ར་སློག་ཞིག་དང་སློག་མ་རྩ་རེ་བ
ཞིག་གོན་ལ་དྲེས་མའི་ཕོ་ཆིངས་ཤིག་ཆིངས་ཆུང་མར་མཛེ་མོ་ལག་སྡུམ་མ་སྣག་ཁྲག་ཙ་རེ་བ་ཞིག་ལོངས་དང་བ་གླང་འཚོས་ལ་ཟོ་ཞིག་གསུང་ཡང་དེ་རང་བྱེད་དགོས་བརྔན་པ་མ་བླངས་བར་གཞན་

༄༄ །གྱི་གཡོག་པོ་གྱིས་ཤིག་གསུང་ཡང་གང་དང་གང་གསུང་བ་དེ་དགའ་སྤྲོ་དང་བཅས་ནས་བྱེད་པ་གལ་ཆེ་སྟེ། རྗེ་ནཱ་རོ་པས་ཀྱང་བླ་མའི་གསུང་བསྒྲུབས་ནས་དཀའ་བ་
༴”བཅུ་གཉིས་ལ་སོགས་པ་དཀའ་བ་དཔག་ཏུ་མེད་པ་སྤྱད་པས་མཆོག་ཐུན་མོང་དངོས་གྲུབ་མ་ལུས་པ་ཚེ་གཅིག་ལ་ཐོབ་པ་ཡིན་པས་འོ་སྐོལ་རྣམས་ཀྱང་བླ་མས་གང་གསུང་པ་དེ་གུས་པས་ཉན་དགོས་པ་
ཡིན་གསུངས་སོ། །དེ་ཡང་དེ་ལྟ་བུ་དེ་ལ་བླ་མ་རང་ཞེ་འདོད་མེད་པ་ཞིག་དགོས་ཏེ། ལར་ཞེ་འདོད་ཡོད་ཀྱང་གསུང་བཞིན་བསྒྲུབས་པས་རང་གི་སློབ་མའི་རྟེན་འབྲེལ་འགྲིག་པ་ཡིན་གྱི
གསུངས༑ ངས་ཁྱེད་རྣམས་ལ་དེ་རྣམས་ཀྱང་མི་སློབ་བོ། །ཞྭ་ལ་ལྷམ་ཡིན་ཡང་མི་ཟེར། །བ་ལ་བོང་བུ་ཡིན་མི་ཟེར་རོ། །ང་འདི་རྣམས་སློབ་པ་ཡིན་ཏེ་རི་ཁྲོད་འགྲིམས་དམ་ཚིག་དང་སྡོམ་པ་
བསྲུངས་ཚེ་འདི་བློས་ཐོངས་མོས་གུས་བསྐྱེད་དག་སྣང་ཕྱོགས་མེད་དུ་སྦྱོངས། བཟང་ངན་འབྲིང་གསུམ་སྤྱི་བོར་ཁུར། བྱམས་དང་སྙིང་རྗེ་བསྐྱེད་རྟོགས་པ་སྐྱོངས་སྨོན་ལམ་ཐོབ་ཉིན་མཚན་མེད་
བེ
པར་དགེ་སྦྱོར་གྱིས། བྱ་བ་དེ་ཚོ་སློབ་པ་ཡིན་ནོ་གསུངས་སོ། །ལྔ་པ་དུས་རྒྱུན་ཏུ་གསོལ་བ་བཏབ་པ་ནི། ཆོས་རྗེའི་ཞལ་ནས། མོས་གུས་འདི་ལས་ཟབ་པའི་ཆོས་མེད་དེ། བཤད་པ་༔

ཉུང་༑ ཉམས་ལེན་ལ་དྲིལ། ལག་ལེན་བྱེད་བདེ་བ་ཞིག་ཡོད་པས་འདི་དགའ་བ་ཡིན། བཤད་པ་མང་ལ་ལག་ལེན་ཉུང་བ་དེ་འདྲ་བསྒྲབ་པ་དཀའ་བ་ཡིན། དེ་འདྲའི་རིགས་ལ་ཉམས་ལེན་མི་
བདེ་བ་ཡིན་གསུངས། ལར་སྐལ་ལྡན་ཀུན། ཐུགས་ཡིད་གཅིག་ཏུ་འདྲེས་པ་ལ་གསོལ་བ་རང་འདེབས་དགོས་པའི་ནད་དུ་གདའོ། ྋ །དེ་ངས་ཉམས་སུ་མྱོང་བ་ཡིན་ཏེ་གསུངས་སོ། །ཡང་
ཆོས་རྗེའི་ཞལ་ནས། སངས་རྒྱ་བ་ལ་ཆོས་མང་པོས་མི་ཕན་གནད་ཆེ་བ་གཅིག་ལ་དྲིལ་དགོས་པ་ཡིན་དེ་གང་ཡིན་ན་མོས་གུས་འདི་ཡིན་འདིའི་ཡོན་ཏན་བཤད་ན་འཛད་པ་མེད། །དུས་གསུམ་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཡོན་ཏན་ཇི་སྙེད་ཡོད་པ་ཐམས་ཅད་མོས་གུས་ལས་བྱུང་བར་གསུངས། དུས་གསུམ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་
ངོ་བོ་བླ་མ་དམ་པར་འདུག་བླ་མ་ལ་གསོལ་བ་གཏབ་ན་འཁོར་བའི་ནད་དྲག་པོ་ཐམས་ཅད་ཀྱང་རང་ཞི་ལ་འགྲོ་སྟེ། དཔེར་ན་སྨན་པའི་རྒྱལ་པོ་མཚོ་བྱེད་བྱ་བ་སྨན་གྱི་བུད་མེད་མོ་མཐོང་བའམ་རེག་པ་
ཙམ་གྱིས་རླུང་འཁྲིས་བད་ཀན་ལ་སོགས་པའི་ནད་ཐམས་ཅད་ཞི་འགྲོ་བ་ཡིན་ལོ། །དེ་དང་འདྲ་བའི་མཚན་ཉིད་ལྡན་པའི་བླ་མ་དམ་པ་དེའང་། མཐོང་བའམ་ཐོས་པའམ་མོས་གུས་བྱས་པའམ་

ཐྭ༄༅། །གསོལ་བ་བཏབ་པའམ་ཡིད་ལ་དྲན་པ་ཙམ་གྱིས་འཁོར་བའི་སྡུག་བསྔལ་ཐམས་ཅད་ཞི་འོང་པ་ཡིན། སྡུག་བསྔལ་དེ་ཀ་ནད་ཡིན་ནད་ཀྱིས་ཀྱང་ལུས་སེམས་མནར་
29 བས་ཡོན་ཏན་སྐྱེར་མི་སྟེར་སྡུག་བསྔལ་གྱིས་རྒྱུད་མནར་བ་ལ་ཡོན་ཏན་མི་སྐྱེ་བས། བླ་མ་ལ་གསོལ་བ་བཏབ་པས་ན་ཚ་སྡུག་བསྔལ་ཐམས་ཅད་ཞི་འགྲོ་བ་ཡིན་ནོ། །ནད་རྣམས་མ་ལུས་ཞི་བ་
ནི༑ །སྨན་གྱི་བུ་མོ་ལྟ་བུའོ། །བྱ་བ་ཡིན་གསུངས། འོ་ན་གསོལ་བ་བཏབ་པས་ནད་རང་ཞི་ལ་འགྲོ་བར་འདུག་པ་ལ་ཡོན་ཏན་རང་ཇི་ལྟར་འོང་བྱས་ན་ཡོན་ཏན་ཚེ་འདི་ཕྱིའི་དགོས་འདོད་ཐམས་
ཅད་འབྱུང་བ་ཡིན་ཏེ། དཔེར་ན་ཡིད་བཞིན་ནོར་བུ་རིན་པོ་ཆེ་དབང་གི་རྒྱལ་པོ་དེ་ལ་མཆོད་ཅིང་གསོལ་བ་བཏབ་ན་ཟས་གོས་དང་ལོངས་སྤྱོད་ལ་སོགས་པ་རང་བཞིན་གྱིས་དགོས་འདོད་ཐམས་ཅད་
འབྱུང་བ་ཡིན་ལོ། །དེ་དང་འདྲ་བ་བླ་མ་དམ་པ་སངས་རྒྱས་ལ་གསོལ་བ་བཏབ་ན། གནས་སྐབས་དང་མཐར་ཐུག་གི་དགོས་འདོད་ཐམས་ཅད་འབྱུང་བ་ཡིན་ཏེ། དགོས་འདོད་ཐམས་ཅད་
འབྱུང་བ་ནི་ཡིད་བཞིན་གྱི་ནོར་བུ་རིན་པོ་ཆེ་ལྟ་བུའོ། །ཡང་།གདོན་རྣམས་མ་ལུས་ཞི་བ་ནི། །ཁ་དྲག་པོ་ལ་སྐྱབས་བཅོལ་འདྲ། །བྱ་བ་ནི། གསོལ་བ་བཏབ་པས་བར་དུ་གཅོད་པའི་

བདུད་ཐམས་ཅད་རང་ཞི་ལ་འགྲོ་བ་ཡིན། བདུད་བྱ་བ་དེ་གང་ཡིན་ན་ཡོན་ཏན་སྐྱེ་རུ་མི་སྟེར་བའི་གེགས་དེ་ཡིན། དེ་གང་ལ་ཟེར་ན་དུག་གསུམ་ཡིན་ཏེ། དེས་འཁོར་བ་ཐོག་མཐའ་མེད་པ་ནས་
གནོད་པ་བྱས་པས་སངས་རྒྱས་མ་ཐུབ་པ་ཡིན། བླ་མ་ལ་གསོལ་བ་བཏབ་པས། དུག་གསུམ་ལ་སོགས་པའི་གནོད་པའི་དགྲ་གདོན་ཐམས་ཅད་རང་ཞི་ལ་འགྲོ་བ་ཡིན་ཏེ། དཔེར་ན་ད་ལྟ་མི་
ཁས་ཞན་པ་གཅིག་ལ་དགྲ་མང་པོ་ཡོད་པས། ཁོས་དགྲ་དེ་རྣམས་ཀྱིས་མི་ཐུབ་པའི་ཁས་དྲག་པོ་གཅིག་ལ་སྐྱབས་བཙལ་བས། དགྲ་ཐམས་ཅད་ཐུལ་བ་དང་འདྲ་བར། གསོལ་བ་བཏབ་པས་
ཉོན་མོངས་པ་དང་རྣམ་རྟོག་ཐམས་ཅད་ཞི་ཙ་ན། བར་ཆད་བྱེད་པའི་གདོན་བགེགས་ཐམས་ཅད་ཀྱི་ཁ་ཁེགས་པ་ཡིན་ནོ། །བླ་མ་སངས་རྒྱས་ཀྱི་བྱིན་རླབས་ལ་སུ་ཡང་འདའ་བ་མི་སྲིད་པ་ཡིན་
གསུངས༑ ཡང་ཚེ་འདི་བསམ་པ་མི་དྲན་པ་ལྟད་མོ་ཆེན་པོ་ལྟ་བུའོ། །བྱ་བ་ཡིན་པས། འཇིག་རྟེན་པ་ཀུན་ཀྱང་སྔར་མ་མཐོང་མ་ཐོས་པའི་ལྟད་མོ་ཆེན་པོ་ལྟར་ཡོད་པའི་དུས་དེར་བསོད་ནམས་
འཚོ་སྐྱོང་ལ་སོགས་པའི་བྱ་བ་གཞན་རྣམས་མི་དྲན་པར་ལྟད་མོ་དེ་རང་གི་སྣང་བར་འཆར་གྱིན་འདུག །དེ་བཞིན་དུ་མོས་གུས་ཡོད་པའི་གང་ཟག་ལ་ཡང་བྱིན་རླབས་ཀྱི་མཐུས་ལྟོ་རྒྱབ་ལ་སོགས་པ་

༄༅། །ཚེ་འདིའི་སྣང་བ་མི་འབྱུང་བར་ཅིར་སྣང་ཐམས་ཅད་བླ་མའི་རྣམ་འཕྲུལ་འབའ་ཞིག་ཏུ་འཆར་བ་ཞིག་ཡོད་པར་འདུག་གོ །དེ་ལྟ་བུའི་ངང་དེ་ལ་བག་མེད་པ་ལ་སོགས་
པའི་ཉེས་པ་ཐམས་ཅད་ཀྱང་མི་འབྱུང་བ་ཡིན་ཏེ།ྋ ད་ལྟ་ཉེས་ལྟུང་བྱུང་བ་ཀུན་བླ་མ་མ་དྲན་པས་ལན་པ་ཡིན་བླ་མ་རང་དྲན་པ་ཞིག་བྱུང་ན་ཉེས་ལྟུང་ལ་སོགས་པ་འབྱུང་པ་མེད་པ་ཞིག་ཡིན་
ཏེ༑ དཔེར་ན་མཛངས་ལ་ཕོ་ཚོད་ཆེ་བའི་སྐྱེས་བུ་དེས་ཁོ་རྒྱལ་ཁྲིམས་དང་འགལ་གྱི་དོགས་ནས་གྲུང་ངེ་ཡོད་པས་ཁོ་ལ་ཆད་པ་མི་ཡོང་བར་འདུག་པ། ྋ དེ་དང་འདྲ་བར་བླ་མ་དྲན་པ་དང་མ་བྲལ་བ་
ཞིག་ལ་ཉེས་ལྟུང་མི་ཡོང་པ་ཐག་ཆོད་གསུངས། དེ་ལྟ་བུ་བླ་མའི་མོས་གུས་དང་མ་བྲལ་ན་དེ་ལ་བྱིན་རླབས་ནམ་ཞུགས་མ་ཚོར་བར་ལྷུན་གྲུབ་ཏུ་འཇུག་པ་ཡིན་པས། དཔེར་ན་དབྱར་ཀའི་ནམ་
ཞོད་དང་འདྲ་བ་ཡིན་གསུངས། དེ་ལྟར་བླ་མ་ལ་སངས་རྒྱས་ཀྱི་མོས་གུས་དང་མ་བྲལ་བ་བྱིན་རླབས་ལྷུན་གྲུབ་ཏུ་འབྱུང་བས་དེའི་ཡིད་ལ་ཅི་བསམས་པ་ཐམས་ཅད་རྩོལ་བ་མེད་པར་འགྲུབ་ཡོང་བ་
ཡིན་ནོ། །དཔེར་ན་འཕྲུལ་ལྷ་བྱ་བ་དེས་ཐམས་ཅད་ཡིད་ལ་བྱས་པ་ཙམ་གྱིས་འགྲུབ་པ་ཡིན་ལོ། །དེ་ལྟ་བུ་དེ་ལ་རང་གིས་མ་བསམས་ཀྱང་ཕུན་སུམ་ཚོགས་པ་ཐམས་ཅད་ལྷུན་གྲུབ་ཏུ་འབྱུང་བས་

དེས་གཞན་འཕྲུལ་དབང་བྱེད་ཀྱི་ལྷ་ལྟ་བུའོ། །ཡང་དེ་ལྟར་དུ་བླ་མ་སངས་རྒྱས་ཀྱི་ཡོན་ཏན་ཐམས་ཅད་རྒྱུད་ལ་རྫོགས་པ་དེ་རང་གཞན་ཐམས་ཅད་བདེ་བ་ཆེན་པོ་ལ་འཁོད་པ་ཞིག་ཡོང་སྟེ། དཔེར་
ན་གླིང་བཞི་ལ་དབང་བའི་འཁོར་ལོས་བསྒྱར་བའི་རྒྱལ་པོ་དེ་རྒྱལ་སར་གཏོན་པ་ཙམ་གྱིས་མངའ་འབངས་ཐམས་ཅད་བདེ་བ་ལ་འཁོད་པ་དང་འདྲ་བ་ཡིན་ཏེ། ལར་མོས་གུས་ཀྱི་ཡོན་ཏན་ལ་བསམ་
གྱིས་མི་ཁྱབ་ཏེ་མདོར་ན། དུས་གསུམ་སངས་རྒྱས་ཐམས་ཅད་ཀྱི། །ཡོན་ཏན་ཇི་སྙེད་ཡོད་གྱུར་པ། །མོས་གུས་ཡོན་ཏན་དེ་སྙེད་དོ། །ཞེས་གསུངས། ཡང་ཆོས་རྗེའི་ཞལ་¸་།། ཡོན་
ཏན་དེ་རྣམས་ཐོབ་པར་འདོད་པས་བསླབ་བྱ་འདི་ཚོ་ལ་བསླབ་དགོས་གསུངས། སྤྱིར་མཉེས་ཐབས་ལྔ་ཡོད་དེ་འདི་རྣམས་ཀྱང་བསླབ་བྱ་ཡིན། ད་རེས་འདིར་ཆོས་རྗེའི་བཞེད་པས། བསླབ་བྱ་
མདོར་བསྡུས་བརྒྱད་དུ་གསུངས། དེ་ལ་དང་པོ་ཅི་ཟ་ཅི་འཐུང་སྒོ་ནས་ཕུད་ཀྱིས་བླ་མ་མཆོད་པ་དང་གཅིག །ཡོས་རྡོག་གཅིག་འཆའ་འམ། ཆུ་ཐིག་གཅིག་འཐུང་ངམ། ‘གོས་ལེབ་གཅིག་གོན་ནམ། གང་ཡིན་ཡང་
སྔོན་ལ་བླ་མ་མཆོད་ནས་ཞེན་མེད་དུ་ལིང་ཕུལ་ནས་ལོངས་སྤྱོདཔ་ཡིན་གསུངས། །དགོས་པ་གལ་པོ་ཆེ་ལ་ཡང་བླ་མ་ལ་བློ་བཀལ་ནས་ཕན་དུ་རེ་བའི་ཐབས་གཞན་མི་བཙལ་བ་དང་གཉིས། གང་ལྟར་སོང་ཇི་ལྟར་

༄༅། །འདུག་ཀྱང་བླ་མ་རང་མཁྱེན་བྱས་ནས་གཞན་ལ་མི་ལྟོས་པ་ཡིན། ཞབས་ཏོག་རྣམ་གསུམ་གང་འགྲུབ་བྱེད་པ་དང་གསུམ། མཉེས་པ་སྣ་ཅིག་མ་བྱུང་ན་སློབ་མ་རང་དུ་མི་འགྲོ་བས་
a” འབད་དགོས། ལས་དང་བྱ་བ་གང་བྱེད་པའི་སྔོན་དུ་གསོལ་བ་གདབ་པ་དང་བཞི། བྱ་བ་འདི་འགྲུབ་པར་མཛད་དུ་གསོལ་ཞེས་གསོལ་བ་འདེབས་པའོ། རང་ལ་ཡོན་ཏན་བདེེ་སྐྱིད་ཕྲ་རགས་གང་བྱུང་ཡང་བླ་
མའི་བཀའ་དྲིན་དུ་བསམས་ནས་མཆོད་པ་འབུལ་བ་དང་ལྔ། གཟུགས་ལེགས་པ་གཅིག་འདུག་པ་མཐོང་ཡང་བླ་མ་ལ་འབུལ་དེ་འདྲའོ། །ཐ་ན་སྤྱོད་ལམ་གྱིས་ཀྱང་མཉེས་པར་བྱ་བ་དང་དྲུག །ཕྲ་མོ་འགྲོ་ལུགས་ལ་
21LI.P
སོགས་པ་རྣམས་ཀྱིས་གང་མཉེས་བྱའོ། །བླ་མས་གང་མཛད་ཀྱི་རྣམ་པར་ཐར་པ་ཐམས་ཅད་ལ་མ་དད་པ་སྐད་ཅིག་ཀྱང་མི་བྱ་བར་དད་ཅིང་གུས་པས་བླ་མའི་རྗེས་སུ་བསླབ་པ་དང་བདུན། རྣམ་པ་ཐམས་
ཆད་དུ་བླ་མ་སྐད་ཅིག་ཀྱང་མི་བརྗེད་པར་སྙིང་གི་དཀྱིལ་ལམ་སྤྱི་བོའི་གཙུག་ཏུ་བསྒོམ་པ་དང་བརྒྱད་པོ་དེ་ལ་བསླབས་ན། ཚེ་གཅིག་ལུས་གཅིག་འདི་ཉིད་ལ་གོང་གི་ཡོན་ཏན་ཐམས་ཅད་ཡོང་བར་
ཐག་ཆོད་འདུག་སྟེ། མོས་གུས་ལས་ཟབ་པའི་ཆོས་མེད་གསུངས། ཡང་ཆོས་རྗེའི་ཞལ་ནས། གསོལ་འདེབས་འདི་ལས་འདྲིལ་བའི་ཆོས་མེད་གསུངས། སངས་རྒྱས་ཀྱི་གསུངས་པའི་ཆོས་
255

ཐམས་ཅད་འདི་ལ་ཚང་བ་ཡིན། བསྟན་པའི་རྨང་རྡོ་ལྟ་བུ་ཐུན་མོང་མ་ཡིན་པའི་སྐྱབས་འགྲོ་འདི་ལ་ཚང༌། བླ་མ་སངས་རྒྱས་བྱ་བ་དཀོན་མཆོག་གསུམ་གྱི་ངོ་བོ་ཡིན། བླ་མ་ཐུགས་སངས་
རྒྱས༑ གསུང་དམ་ཆོས། སྐུ་དགེ་འདུན་གྱི་ངོ་བོ་ཡིན་གསུངས། དེ་ལ་སྐྱབས་སུ་འགྲོ་བ་ཡིན་མོད་གསུངས། ཁྱད་པར་གྱི་སྐྱབས་འགྲོ་ཡང་འདི་ལ་ཚང༌། བླ་མའི་སྐུ་ལ་འགྱུར་བ་མེད་པ་
ནི་ཕྱིར་མི་ལྡོག་པའི་དགེ་འདུན་ཡིན། གསུང་ལ་སྐྱེ་འགག་མེད་པས་དམ་པའི་ཆོས་ཡིན། ཐུགས་ལ་གསལ་འགྲིབ་མེད་པས་ཡང་དག་པར་རྫོགས་པའི་སངས་རྒྱས་ཆོས་ཀྱི་སྐ་ཡིན། བླ་ན་མེད་
པའི་སྐྱབས་འགྲོ་ཡང་ཚང་། དཀོན་མཆོག་གསུམ་པོ་དེ་བླ་མ་ཆོས་སྐུའི་ངོ་བོར་གཅིག་པས་སོ། །ལམ་ཐམས་ཅད་ཀྱི་གཞི་རྟེན་སོ་སོར་ཐར་པའི་སྡོམ་པ་ཡང་ཚང་། གསོལ་བ་བཏབ་པས་གཟུང་
འཛིན་མཁའ་ལྟར་དག་ནས་ཉེས་ལྟུང་དང་བྲལ་འགྲོ་སྟེ། བཙུན་པ་བྱ་བ་བཟུང་འཛིན་དང་བྲལ་བ་ཡིན་གསུངས། ཐེག་པ་ཆེན་པོའི་ལམ་གྱི་ངོ་བོ་བྱམས་སྙིང་རྗེ་ཐམས་ཅད་འདི་ལ་ཚང་། མ་བྱ་བ་
དེ་བྱམས་པ་ཡིན། ནམ་མཁའ་དང་མཉམ་པའི་སེམས་ཅན་ཐམས་ཅད་བྱ་བ་དེ་སྙིང་རྗེ་ཡིན་ཏེ། མ་སེམས་ཅན་ལས་ངན་རྒྱུ་འབྲས་ཀྱིས་མནར་བ་ལ་སྙིང་རྗེ་བ་ཡིན་གསུངས། སྨོན་འཇུག་གི་ ༷

༄༅། །སེམས་བསྐྱེད་ཀྱང་འདི་ལ་ཚང༌། བླ་མ་སངས་རྒྱས་རིན་པོ་ཆེ་ལ་བྱ་བ་དེ་སྨོན་པ་ཡིན། སྐྱབས་སུ་མཆིའོ་བྱ་བ་དེ་འཇུག་པ་ཡིན་གསུངས། ཐེག་པ་ཆེན་པོའི་ལམ་
གྱི་མཐར་ཐུག་གསང་སྔགས་ཀྱི་བསྐྱེད་རྫོགས་ཀྱང་འདི་ལ་ཚང༌། རང་ཡི་དམ་དུ་བསྒོམ་པས་དམ་ཚིག་སེམས་དཔའ་ཡིན། བླ་མ་སྙིང་གར་བསྒོམས་པས་ཡེ་ཤེས་སེམས་དཔའ་ཡིན། འོད་
ཟེར་སྤྲོ་བསྡུས་སྡིག་སྒྲིབ་དག་ཅིང་སེམས་ཅན་ཐམས་ཅད་བླ་མ་ལ་གསོལ་བ་འདེབས་པར་བསྒོམ་པ་ཏིང་ངེ་འཛིན་གྱི་སེམས་དཔའ་ཡིན། དེ་གསུམ་བསྐྱེད་རིམ་ཡིན། གསོལ་བ་འདེབས་པ་དེ་
21LI.P
ཡང་གཉེན་པོའི་མཆོག་ཡིན། དེ་ཡང་རང་དང་བླ་མ་སེམས་ཅན་ཐམས་ཅད་ཀྱང་ལུས་ལྷ་ཡི་སྐུ་སྣང་སྟོང་སྒྱ་མ་ལྟ་བུ་དེ་ཕྱག་རྒྱ་ཆེན་པོ། ངག་གསོལ་འདེབས་ལྷང་ལྷང་པ་དེ་ཡང་སྒྲ་གྲགས་སྟོང་
ཕྱག་རྒྱ་ཆེན་པོ། ཡིད་མོས་གུས་དུང་དུང་པ་སྨིག་རྒྱུ་ལྟ་བུ་དེ་འགྱུ་སྟོང་ཕྱག་རྒྱ་ཆེན་པོ་ཡིན་ཏེ། གསོལ་འདེབས་རང་ཕྱག་རྒྱ་ཆེན་པོའི་ཀྲོང་ངེ་འདུག་པ་འདི་རྫོགས་རིམ་ཕྱག་རྒྱ་ཆེན་པོ་
ཡིན༑ བསྐྱེད་རྫོགས་ཟུང་འཇུག་བཤའ་མ་དེ་གསོལ་འདེབས་འདི་རང་ཡིན་པར་འདུག་གསུངས། གསོལ་བ་བཏབ་པས་སྟོང་པ་གསུམ་པོ་ཡང་ཉམས་སུ་བླངས་པར་འགྲོ་བ་ཡིན། འདི་ལ་

བསླབ་པ་གསུམ་ཡང་ཚང༌། གསོལ་བ་བཏབ་པས་རྒྱུད་ལ་དུག་ལྔ་མི་སྐྱེ། དེས་དེ་ལ་བརྟེན་པའི་ལས་མི་བསོག །དེས་ངན་སོང་གསུམ་དུ་མི་ལྟུང་བར་མཐོ་རིས་ཐོབ་ནས་མི་དགེ་བ་ཐམས་ཅད་
རང་སྡོམ་དུ་འགྲོ་བས་སྡུག་བསྔལ་མི་ཡོང་བ་སྡོམ་པའི་ཚུལ་ཁྲིམས་ཡིན། དགེ་བའི་ཆོས་ཐམས་ཅད་འདི་ལ་བསྡུས་པས་དགེ་བ་ཆོས་སྡུད་ཡིན། གསོལ་བ་གཞན་དོན་དུ་བཏབ་པ་སེམས་ཅན་གྱི་
དོན་བྱེད་ཡིན་ཏེ། དེ་གསུམ་ལྷག་པ་ཚུལ་ཁྲིམས་ཀྱི་བསླབ་པ་ཡིན། ཡིད་ཏིང་ངེ་འཛིན་དང་བླ་མའི་མོས་གུས་དང་མ་བྲལ་བར་ལྷག་པ་སེམས་ཀྱི་བསླབ་པ་ཡིན། དེ་རྣམ་པ་ཁོ་ན་ཕྱག་རྒྱ་ཆེན་
པོར་ཤེས་པ་ཤེས་རབ་ཀྱི་བསླབ་པ་ཡིན་གསུངས། སྡེ་སྣོད་གསུམ་ཡང་ཚང་སྟེ། དེ་ཡང་བ།སོལ་འདེབས་དེས་སྡིག་པ་མི་དགེ་བ་ཐམས་ཅད་རང་བསྡམས་ལ་འགྲོ་བས་འདུལ་བ་ཡིན། དཀར་
པོ་དགེ་བའི་རྩ་བ་ཐམས་ཅད་ཡར་འཕེལ་འགྲོ་བ་མདོ་སྡེ། དགེ་སྡིག་འདོར་ལེན་མངོན་སུམ་དུ་བྱུང་བས་མངོན་པ་ཚང་བ་ཡིན་གསུངས། རྒྱུད་སྡེ་བཞི་ཡང་ཚང་སྟེ། གསོལ་བ་འདེབས་པའི་བླ་
མ་དང༌། འདེབས་མཁན་གཉིས་དང༌། འདེབས་པའི་ཚིག་གསུམ་དུ་སྣང་བ་དེ་བྱ་བའི་རྒྱུད། དེ་ལ་ཀུན་རྫོབ་དང་ཐ་སྙད་ཙམ་དུ་སྣང་བ་ལས་དོན་དམ་པ་ལ་མ་གྲུབ་པར་ཤེས་པ་དེ་སྤྱོད་པའི་སྒྱུ

༄༅། །རྒྱུད། ཀུན་རྫོབ་དུ་སྣང་བ་དེ་ཡང་ངོ་བོ་རང་བཞིན་གྱིས་སྟོང་པར་འདུག་པས་འཛིན་པ་དང་བྲལ་བ་དེ་རྣལ་འབྱོར་གྱི་རྒྱུད།དེ་ལྟར་སྣང་བ་དང་སྟོང་པ་དབྱེར་མེད་དུ་
29 འདུག་པ་དེ་ཟུང་འཇུག་བློ་ལས་འདས་པ་བླ་ན་མེད་པའི་རྒྱུད། རྒྱུད་སྡེ་བཞིའི་དགོངས་པ་ཡང་ཚང་བ་ཡིན་གསུངས། ཕྲིན་ལས་བཞི་ཡང་ཚང་བ་ཡིན་ཏེ། བླ་མ་ལ་གསོལ་བ་བཏབ་པས་ན་ནད་
ཞི་འགྲོ། །དེ་བཞིན་དུ་གདོན་ཉོན་མོངས་པ་གཞན་གྱི་བསམ་སྦྱོར་ངན་པ་ཞི་འགྲོ་བས་ཞི་བའི་ཕྲིན་ལས་བྱ་བ་ཡིན། བླ་མ་ལ་གསོལ་བ་བཏབ་པས་ཚེ་རྒྱས་འགྲོ། །དེ་བཞིན་དུ་དབང་
ཐང་༑ ལོངས་སྤྱོད། འཁོར། བསོད་ནམས་སྤོབས་པ་དང་གཟི་བརྗིད་ཐམས་ཅད་འཕེལ་འགྲོ་བས་རྒྱས་པ་བྱ་བ་ཡིན། རང་གི་བླ་མ་སངས་རྒྱས་སུ་བལྟས་པའི་རྒྱུ་མཚན་གྱིས། རང་ལ་
ཡང་གཞན་གྱིས་སངས་རྒྱས་སུ་མཐོང་ནས་ཐམས་ཅད་དབང་དུ་འདུས་པས་དབང་གི་ཕྲིན་ལས་ཀྱང་ཡིན། བླ་མ་ལ་གསོལ་བ་བཏབ་པས་མི་དགེ་བ་ཐམས་ཅད་ཚར་ཆོད་འགྲོ་བས་དྲག་པོའི་ཕྲིན་
ལས་ཀྱང་ཚང་བ་ཡིན་གསུངས། ཚད་མེད་པ་བཞི་ཡང་ཚང་སྟེ། མ་བྱས་པས་བྱམས་པ་ཚད་མེད་པ་ཚང༌། ནམ་མཁའ་དང་མཉམ་པའི་སེམས་ཅན་ཐམས་ཅད་བྱས་པས་སྙིང་རྗེ་ཚད་མེད་པ་༔

ཚང་༑ བླ་མ་སངས་རྒྱས་རིན་པོ་ཆེ་ལ་བྱས་པས་དགའ་བ་ཚད་མེད་པ་ཚང༌། སྐྱབས་སུ་མཆིའོ་བྱས་པས་ལྷག་པའི་བསམ་པ་བཏང་སྙོམས་ཚད་མེད་པ་ཚང་གསུངས། ཡང་འདི་སྐད་ཀྱང་
གསུངས༑ གསོལ་བ་གཞན་དོན་དུ་འདེབས་པ་བྱམས་པ་ཚད་མེད་པ་ཡིན། རང་གཞན་ཐམས་ཅད་ཚེ་གཅིག་ལ་སངས་རྒྱས་ཐོབ་པར་འདོད་པའི་དམིགས་པ་དེ་སྙིང་རྗེ་ཚད་མེད་པ་ཡིན། དེ་ལྟ
བུའི་བསམ་པ་བྱུང་བ་དེ་དགའ་བ་ཚད་མེད་པ་ཡིན། དེ་བླ་མའི་བྱིན་རླབས་ལས་བྱུང་བར་ཤེས་ནས་གསོལ་བ་འདེབས་པ་དེ་བཏང་སྙོམས་ཚད་མེད་པ་ཡིན་གསུངས། ཕ་རོལ་ཏུ་ཕྱིན་པ་དྲུག་ཀྱང་
ཚང་སྟེ། གསོལ་བ་འདེབས་པའི་དུས་དེར་ལུས་སྲོག་ལ་འཕངས་པ་མེད་པར་བླ་མ་ལ་ཕུལ་བས་སྦྱིན་པ། དེ་ལ་ཆགས་ཞེན་གྱི་དྲི་མ་མེད་པས་ཚུལ་ཁྲིམས་སམ། འཁོན་འཛིན་མེད་པས་བཟོད་
པ༑ དགའ་སྤྲོ་དང་བཅས་ནས་འདེབས་པས་བརྩོན་འགྲུས། མོས་གུས་ཀྱི་བསམ་པ་རྩེ་གཅིག་པས་བསམ་གཏན། གསོལ་བ་འདེབས་པ་དེ་རང་ཕྱག་རྒྱ་ཆེན་པོར་ཀྲོང་ངེ་ཡོད་པ་དེ་ཤེས་རབ་
ཡིན་ཏེ། འདི་ཟབ་ལ་རྒྱ་ཆེ་བའི་གདམས་ངག་ཡིན། འདིའི་ནང་དུ་ཆོས་ཐམས་ཅད་བསྡུས་པས་འདི་གཅིག་པུས་ཆོག་པའི་ཆོས་ཡིན། འདི་གཞན་གྱིས་གཏིང་དཔག་དཀའ་བས་ན་ཟབ།

༄༅། །འདི་ལ་མཐའ་མེད་པས་རྒྱ་ཆེ་བ་ཡིན་ཏེ། འདི་བས་ཟབ་པའི་ཆོས་མེད་གསུངས། འདི་ཡི་ལན་གཅིག་གི་བསོད་ནམས་ལ་ཡང་ཟད་པ་མེད་པས། དེ་བས་གསོལ་
༴ བ་ཐེབས་པ་ཞིག་བྱ་སྙམ་དུ་སེམས། ལན་གཅིག་སྙམ་དུ་བསྐྱེད་པའི་བསོད་ནམས་ལ་ཡང་དཔག་ཏུ་མེད་ན། གསོལ་བ་དངོས་བཏབ་པའི་བསོད་ནམས་བསམ་གྱིས་མི་ཁྱབ་གསུངས། དེ་ཡང་
རི་ཁྲོད་ལ་སོགས་པ་ལུང་སྟོང་ཞིག་ཏུ་སྡོད་པའི་དུས་སུ། ཤེས་པ་ཅོལ་ཆུང་འདིས་ཐུན་བཅག་ཏུ་སོང་ནས་རིག་པ་སྤུན་སྤུན་དང་ཙག་ཙག་ཏུ་སོང་ན་མི་འགྲུབ་པའི་བསམ་མནོ་མང་པོ་བཏང་བའི་
རྟགས་ཡིན་ཏེ་ཤེས་པ་ཤིག་གིས་གློད་ལ། བློ་བྱ་བྲལ་དུ་སོང་བའི་སང་སེང་ཡབ་ཡེབ་པ་དེ་ལྐོག་དུ་སྐྱར་ནས་གསོལ་བ་ལྷང་ལྷང་འདེབས་པ་ཡིན་ཡང༌། རི་ཁྲོད་ལུང་སྟོང་ཞིག་ཏུ་སྡོད་པའི་དུས་
སུ་སྐྱོ་བ་དང་གྲོང་ཡུལ་དུ་འགྲིམ་སྙིང་འདོད་པ་ལ་སོགས་པ་ཤེས་པ་ཡེངས་བས་ཁྱེར་ནས་བཞག་པ་མཽད་པ་བྱུང་ཙ་ན། རང་རེ་བཞིན་གྱི་མདངས་ཅུང་ཟད་ཅིག་སྟོན་བླ་མ་ཡང་སྙིང་གི་དཀྱིལ་དུ་
འཛུམ་དམུལ་ལེ་ཡོད་པར་བསྒོམ། ས་རྡོ་རི་བྲག་ལ་སོགས་པ་ཕྱི་རོལ་གྱི་དངོས་པོ་ཐམས་ཅད་འཛུམ་དམུལ་ལེ་སོ་སེག་གེ་བྱས་ནས་དགའ་ཡལ་ལེ་འདུག་པར་བསྒོམ། རང་རེ་ཡང་བཞིན་དགའ་

ཡལ་ལེའི་ངང་ནས་ཁ་སེག་གེ་བྱས་ལ་གསོལ་བ་ལྷང་ལྷང་འདེབས་པ་ཡིན་ཏེ། ང་རེ་དགའ་ན་མི་ལུས་གཙང་མ་ནི་ཐོབ། དབང་པོ་སྒོ་ལྔ་ནི་ཚང་། བླ་མ་སངས་རྒྱས་དང་ནི་མཇལ། ལམ་ཟབ་
མོས་གུས་འདྲ་བ་དེ་ཉམས་སུ་ལེན་ཅིང་། རི་ཁྲོད་འགྲིམ་ཞིང་གཅིག་པུར་སྡོད་པ་འདི་ཉམས་རེ་དགའ་ན་སྙམ་དུ་བྱེད་པ་ཡིན་ཏེ། ཉམས་དགའ་ཡལ་ལེའི་ངང་ནས་གསོལ་བ་འདེབས་པ་འདི་
གནད་ཟབ་པ་ཡིན་གསུངས། དེ་ལྟར་བྱས་ཀྱང་བློ་ཆོས་སུ་མི་འགྲོ་བར་ཚེ་འདི་ལ་ཆགས་པས་རྟོག་པ་མང་པོ་བྲེང་བྲེང་བྱུང་ན་ཆོ་ངེས་གདབ། བྲང་བརྡུང་། ཝ་དམར་པོ་འབོད། རང་ལ་སྔོག་
འདྲེན༑ དྲེད་པོ་འདི་ལ་ཐུགས་རྗེས་བཟུང་འཚལ་ལོ། །ཞེས་འོ་དོད་འབོད། མོས་གུས་ཀྱི་གདུང་ཤུགས་དྲག་པོ་བྱས། ཕར་ལ་རང་བླ་མ་ལ་ཐིམ་འགྲོ་བ་ལྟ་བུ། ཚུར་ལ་བླ་མ་དང་འབྲལ་མི་
ཕོད་པ་ལྟ་བུ་བྱས་ནས་གསོལ་བ་དྲག་པོ་དུང་དུང་པ་བཏབ་པས། ཤེས་པ་འཕྲལ་ལ་འགྱུར་འགྲོ་གསུངས། དེས་ཤེས་པ་ཚར་ཆོད་པ་དང་ཡང་དགའ་ཡལ་ལེ་བྱས་ནས་གསོལ་བ་གདབ། ངས་
ཕལ་ཆེར་ཉམས་དགའ་ཡལ་ལེ་བྱས་ནས་གསོལ་བ་བཏབ། དགའ་ཡལ་ལེ་བའི་གསོལ་འདེབས་འདི་ལ་དཔའ་བོ་མཁའ་འགྲོ་ཐམས་ཅད་རང་བཞིན་གྱིས་འདུས་ནས་དངོས་གྲུབ་ཚུལ་བཞིན་དུ་༔

༄༅། །སྟེར་གྱིན་འདུག །ང་ལ་ཟས་ཀུན་ཟླ་བ་རེ་ཙམ་ཟ་མི་དགོས་པ་བྱུང་གསུངས་སོ། །ཡང་། རང་གར་སྡོད་པའི་གནས་དེར་དགའ་ཡལ་གྱིས་བྱེད་པ་ཡིན། འདི་ལ་
༴”གནད་ཅིག་ཡོད་པ་ཡིན་པས་དུས་དང་རྣམ་པ་ཐམས་ཅད་དུ་དགའ་ཡལ་ལེ་བའི་ངང་ནས་བླ་མ་ལ་མོས་གུས་དུང་དུང་གྱིས་ཤིག་དེས་མི་དྲེད་པ་ཡིན། ཆོས་སྒོར་ཞུགས་ནས་དྲེད་པ་དེ་ཚེ་འདིའི་ཆོས་
ལ་ཆགས་པས་ལན་པ་ཡིན། ད་སྙིགས་མའི་དུས་འདིར་ཆགས་སྡང་རགས་པ་ཡིན་ཏེ། ཆགས་སྡང་ཞི་ཞིང་ཚེ་འདི་བློས་ཐོངས་པར་གསོལ་བ་གདབ་དགོས། བླ་མའི་རྒྱུ་འབྲས་མངོན་སུམ་བྱ་
བ་ཡིན་པས་གསོལ་བ་ཟན་གཅིག་ཟ་ཡུན་ཙམ་བཏབ་ཀྱང་བློ་སྣ་འཕྲལ་རང་ལ་ཀྱུ་རུ་རུ་འགྱུར་འགྲོ་གསུངས། ལུས་བླ་མ་ལ་འབུལ་བས་ན་ཚ་ཡང་མི་ཡོང་གདོན་གནོད་པ་ཡང་མི་ཡོང་འཆི་བ་ལ་
འཚེར་བ་ཡང་མི་ཡོང༌། གནད་གཅོད་ཡང་མི་ཡོང་བ་ཡིན་ནད་པ་ཀུན་གྱིས་ཀྱང་བླ་མ་གསལ་བར་བསྒོམ་མོས་གུས་བྱས་པས་འདྲེ་གདོན་གྱིས་ནད་པ་མི་མཐོང་བར་བླ་མའི་སྐ་གསུང་ཐུགས་སུ་
↑ མཐོང་ཡོང་བ་ཡིན་གསུངས། ལར་གསོལ་བ་མོས་གུས་ཀྱིས་བཏབ་པས་བྱིན་རླབས་རང་འབར་དུ་འོང་བྱ་བ་ཡིན་པས་རྟེན་འབྲེལ་གྱི་གནད་ཡིན་ནོ་གསུངས། ཡང་ཆོས་རྗེ་རིན་པོ་ཆེའི་ཞལ་
263

ནས༑ གསོལ་འདེབས་ལ་ཆོས་དྲུག་ཀྱང་ཚང་སྟེ། བླ་མ་ལ་སེམས་ཟིན་པས་གཏུམ་མོ། །སྣང་ལ་རང་བཞིན་མེད་པས་སྒྱུ་ལུས། སྐྱེ་མེད་དུ་རྟོག་པས་འོད་གསལ། འཛིན་པ་མེད་པས་རྨི་
ལམ༑ ངན་རྟོག་ཐམས་ཅད་མོས་གུས་སུ་འཕོ་བས་འཕོ་བ། གཞི་རྩ་བྲལ་བས་བར་དོ་ཡིན་གསུངས་སོ། །ཡང་རང་བཞིན་གྱིས་མི་དགེ་བ་འབའ་ཞིག་དུ་གྱུར་པ་ཐམས་ཅད་བསྲུང་བ་ལ་བཅས་
པ་ཟེར་བ་ཡིན། མི་དགེ་བར་མི་འགྱུར་ཞིང་དགེ་བར་འགྱུར་བ་ལ་བཅས་པ་མེད་གསུངས། ཡང༌། བར་དོ་དང་ཚེ་ཕྱི་མ་བྱ་བ་དེ་ལོགས་ན་མེད། ད་ལྟའི་སྣང་བ་འདི་ཀ་ཡིན་གསུངས། ད་
ལྟ་བླ་མ་ལ་མོས་གུས་ཆེ་ཞིང་སྣང་བ་བླ་མར་ཤར་ན་བར་དོ་དང་ཚེ་ཕྱི་མ་ལ་སོགས་པ་དུས་ཐམས་ཅད་དུ་བླ་མ་དང་སྐད་ཅིག་ཀྱང་འབྲལ་མི་སྲིད་པ་ཡིན་གསུངས། །ཡང་བླ་མ་རྟོགས་ལྡན་གཅིག་ལ་
མོས་གུས་ཀྱིས་གསོལ་བ་ཕུར་ཚུགས་སུ་བཏབ་ན་ཡོན་ཏན་མི་སྐྱེ་བའི་དོགས་མེད། དེ་ཡང་མོས་གུས་བྱ་བ་དེ་གདུང་ཤུགས་ལ་ཟེར་བ་ཡིན་པས་སྒོ་གསུམ་གཅིག་ཏུ་དྲིལ་ལ་དུང་དུང་པའི་སྒྲ་ལ་
སོགས་པ་ཐོན་པར་བྱས་ནས་གསོལ་བ་དྲག་ཏུ་གདབ། སེམས་ཡེངས་པའམ་གཉིད་དང་འདྲེས་པ་བས་མ་བཏབ་པ་རང་དྲག་གསུངས། ལུས་ངག་ཡིད་གསུམ་གཅིག་ཏུ་དྲིལ་ནས་གསོལ་བ་

༄༅། །གདབ། དེ་ཡང་ཇི་ལྟར་ཆེ་བས་རིག་པ་འགྱུར་ལུས་ངག་འཇུར་ལ་ཐེབས་ན་བྱིན་རླབས་མྱུར་བས་བབས་ཆེ་བ་ཡིན། རིག་པ་མ་དྭངས་ན་གསོལ་བ་ཡུན་རིང་པོ་
a” བཏབ་ཀྱང་བྱིན་རླབས་མི་འཇུག །ལུས་སེམས་གང་ཡང་མ་འཆུན་པས་ལྟར་སྣང་དུ་སོང་ཡོད་པ་ཡིན་གསུངས། དེ་ཡང་མི་མེད་ལུང་བ་སྟོང་པ་ཞིག་བཟུང་། དེའི་ས་མཐོངས་སྣང་གཡེར་ཆེ་བ་
ཞིག་ཏུ་ལུས་འཁྲུལ་འཁོར་བྱས། བླ་མ་སྙིང་གི་དཀྱིལ་དུ་བསྒོམ་ཉམས་དགའ་ཡལ་ལེ་ཤེས་པ་སྤྲོ་སིང་ངེ་བྱས་ནས་གསོལ་བ་ལྷང་ལྷང་འདེབས་པ་ཡིན། དེ་ལྟར་གསོལ་བ་བཏབ་པས་སྤང་བྱ་མི་
མཐུན་པའི་ཕྱོགས་ཐམས་ཅད་རང་ཞི་ལ་འགྲོ་བ་ཡིན་གསུངས། ཧྲིལ་གྱིས་དྲིལ་ན་གསོལ་བ་ཕྲིན་ལས་བཞིའི་ལུགས་སུ་འདེབས། དང་པོ་བླ་མ་གསལ་བར་བསྒོམས་ལ་རང་སེམས་ཕྱག་རྒྱ་ཆེན་
པོའི་ངང་ལས་མ་གཡོས་ཤིང་བཟུང་འཛིན་རྟོག་པའི་དབང་དུ་མ་སོང་བར་སྦྲང་མས་ཚང་འཚོལ་བ་ལྟར་ཆོས་ཉིད་ཀྱི་ངང་དུ་ལྷང་ལྷང་འདེབས་པ་ཞི་བའི་གསོལ་འདེབས་བྱ་བ་ཡིན། དེ་ལ་ཅུང་ཟད་
༈ ངར་བཏབས་པ་རང་གཞན་སྣོད་བཅུད་ཐམས་ཅད་ལྷ་དང་གཞལ་ཡས་ཁང་དུ་གསལ་ཞིང་སྣང་བ་ཐམས་ཅད་འཛུམ་ཤིག་ཤིག་དགའ་ཡལ་ཡལ་འདེབས་པ་ནི་རྒྱས་པའི་གསོལ་འདེབས་བྱ་བ་

ཡིན༑ གདུང་ཤུགས་དྲག་པོའི་སྒོ་ནས་ཐུགས་རྗེས་བཟུང་འཚལ་ལོ། །བྱ་བ་ལ་སོགས་པ་ཕར་ལ་ཐིམ་ཕོད་པ་ལྟ་བུ། ཚུར་ལ་འབྲལ་མི་ཕོད་པ་ལྟར་གསོལ་བ་འདེབས་པ་ན་དབང་གི་གསོལ་
འདེབས་སོ། །སྔགས་པས་དྲག་སྔགས་འདྲེན་པའམ་བུད་མེད་འདྲེ་སྐྲོད་པ་ལྟར་ཤེས་པ་ཧུར་ཕྱུང་ནས། དྲེད་པོ་འདི་ལ་ཐུགས་རྗེས་བཟུང༌། དྲེད་པོ་འདི་ལ་ཐུགས་རྗེས་བཟུང་ཟེར་བ་དེ་དྲག་པོས་
ཚར་གཅོད་པ་ཡིན། རྣམ་རྟོག་འཕྲོ་ན་ཞི་བ་ལྟར་གདབ། རིག་པ་གཉའ་ཆག་ཅིང་དཔའ་ཞུམ་ན་རྒྱས་པ་ལྟར་གདབ། སྣང་བ་འཁྲུལ་བྱུང་ན་དབང་ལྟར་གདབ། རྟོག་པ་རང་གར་ཤོར་ནས་
དབང་དུ་མ་འདུས་ན་དྲག་པོ་ལྟར་བཏབ་པས་རྣམ་རྟོག་རང་སར་གྲོལ་བའི་དགོས་པ་ཡོད། རྒྱས་པ་ལྟར་བཏབ་པས་ཚེ་དང་འཁོར་དང་། ལོངས་སྤྱོད་དང༌། དབང་ཐང་ལ་སོགས་པ་འཕེལ་བའི་
དགོས་པ་ཡོད། དབང་ལྟར་བཏབ་པས། དངོས་གྲུབ་དང་བྱིན་རླབས་ཀྱིས་སྣང་བ་དབང་དུ་འདུས་པའི་དགོས་པ་ཡོད། །དྲག་པོ་ལྟར་བཏབ་པས་རང་འཚང་ཡུལ་ནས་དོན་འགྲོ་བའི་དགོས་པ་
ཡོད༑ དེ་ལྟར་གྱིས་ལ། གསོལ་བ་ཕྲིན་ལས་སུ་ཐོབ་ཅིག །སངས་རྒྱས་མ་ཐོབ་ན་ང་རང་ཤེས་པ་ཡིན་མོད། གསང་འདུས་འབུམ་པ་ལས་ཀྱང་། བླ་མ་ལ་གུས་སློབ་མ་ཡིས། །སྒྲ་རིང་✖

༄༅། །པ་དང་གསལ་བ་ཡིས། །སྐད་བཟང་མཐོན་པོས་གསོལ་འདེབས་ན། །དེ་ལ་ངས་ནི་དངོས་གྲུབ་སྟེར། །ཅེས་པ་དང༌། གུར་ལས་ཀྱང༌། དཔེར་ན་སྐྱེས་ཆེན་
a གང་ཞིག་ལ། །ཆེ་ལ་མྱུར་བའི་སྒྲས་འབོད་ན། །ཐོས་པ་ཙམ་གྱིས་འོང་བ་བཞིན། །སངས་རྒྱས་སྐད་ཅིག་དེ་ལ་བྱོན། །ཅེས་པ་དང༌། སྤྱོད་འཇུག་ལས། སྤྱན་རས་གཟིགས་མགོན་དེ་ལ་
ཡང་༑ །ཉམས་ཐག་ང་རོས་འོ་དོད་འབོད། །ཅེས་པ་དང༌། ཐུགས་རྗེ་ཆེ་མགོན་དེ་ལ་ཡང༌། །སྐྱབས་གསོལ་སྙིང་ནས་འོ་དོད་འབོད། །ཅེས་པ་དང་། གདུང་བ་ང་རོ་དྲག་པོ་
ཡིས༑ །སྡིག་ཅན་བདག་ལ་ཐུགས་རྗེས་གཟིགས། །ཞེས་གསུངས་པས། གསོལ་བ་ཇི་ལྟར་བཏབ་ཀྱང་སྙིང་ནས་རུས་པ་ཐོན་པ་གལ་ཆེ་གལ་ཆེ་གསུངས། བླ་མར་མོས་གུས་ཀྱི་ཞལ་
གདམས༑ ཆོས་རྗེ་རྒོད་ཚང་པའི་གསུང་ལས་ཟིན་བྲིས་སུ་བགྱིས་པ་རྫོགས་སོ།༎ ༎སྠི༔མངྒལཾབྷཝནྟུཤུབྷཾ༎
268(B)

268(B)
BlankPage AsPerOriginalDocument

༄༅། །བླ་མ་སྐུ་གསུམ་དུ་བསྒྲུབ་པའི་ཁྲིད་ཡིག་རྗེ་རྒོད་ཚང་པས་མཛད་པ་བཞུགས་སོ།།

༄༄ །ན་མོ་གུ་རུ། འཇིག་རྟེན་བློས་བཏང་ནས་སྒྲུབ་པ་བྱེད་པ་ངོ་མཚར་ཆེ། །སྤྱིར་སངས་རྒྱས་བསྟན་པའི་ཞབས་ཏོག་།སྒོས་བླ་མ་
རྣམས་ཀྱི་ཞབས་ཏོག་ཡང་སྒོས་སུ་རང་གི་ཞབས་ཏོག་འགྲུབ་པ་ཡིན་ནོ།ྋ །སྒྲུབ་པ་བྱས་ནས་བླ་མས་གདམས་ངག་མི་འདོད་ཀྱང་སྟེར་ཡོང་བ་ལགས་མོད་
ཐུགས་ལ་ཐོག་བྱ་བ་མི་དགོས་པར་འདོགས་པ་ཡིན། སྒྲབ་པ་བྱེད་པ་འདི་བླ་མ་དང་གདམས་ངག་དང་ཡོན་ཏན་ཐམས་ཅད་ཀྱི་དབང་སྡུད་ཡིན་ནོ། །དེ་ལ་
སྒྲུབ་པ་བྱེད་ལུགས་མང་ཡང་བླ་མ་སྒྲུབ་པ་ནི། སྤྱིར་དྭགས་པོ་བཀའ་བརྒྱུད་ཀྱི་ཐུན་མོང་མ་ཡིན་པའི་ཆོས་ཡིན་སྒོས་ཆོས་རྗེས་རྩལ་དུ་བཏོན་པའི་ཆོས་ཡིན་

pm
/032
༄༅། །ཡང་སྒོས་ང་ཡི་ཉམས་ལེན་གྱི་མཐིལ་ཡིན་ཏེ་འདི་ལ་ཟབ་ཆོས་ཀྱི་བསྒྱུར་ཁ་ཡོད། བསྡུས་ན་བླ་མ་སྐུ་གསུམ་དུ་བསྒྲུབ་པ་ཡིན་
ནོ༑ །དེ་ལ་ཆོས་རྗེའི་ཞལ་ནས། བླ་མ་བསྒྲུབ་པ་འདི་ལ་དོན་གསུམ་སྟེ། སྔོན་འགྲོ་དངོས་གཞི་རྗེས་གསུམ་ལས། སྔོན་འགྲོ་བྱང་ཆུབ་མཆོག་ཏུ་
སེམས་བསྐྱེད་ལ་བསླབ་པ་གསུམ་ལ་བསླབ་པ་ནི། ཚོགས་བསགས་པ་ལ་བསླབ་པ། དམ་ཚིག་གཙང་བ་ལ་བསླབ་པ། རྒྱུན་ཏུ་གསོལ་བ་འདེབས་པ་
ལ་བསླབ་པའོ། །ཚོགས་གསོག་པ་ནི་མཎྜལ་ཕུལ་བས་ཚོགས་རྫོགས་པའི་རྟགས་འོང༌། བསྒྲུབ་པའི་དུས་སུ་ཚོགས་གཏོར་དང་རྫས་ཀྱང་བསག་དམ་

ཚིག་གཙང་བ་ནི་ཡི་གེ་བརྒྱ་པ་འདྲེན་ཅིང་གྲིབ་ལ་འཛེམ་པའོ། །གསོལ་བ་བཏབ་པ་ནི། ཉིན་མཚན་དབྱེར་མེད་དུ་ནུས་ཚད་གདབ་བོ། །དངོས་བཞི་བསྒྲུབ་པ་ནི། །མ་ནམ་མཁའ་མའོ།
། བླ་མ་བསྒྲུབ་པའི་དགོས་པ་ནི། །སྟོང་ཉིད་སྙིང་རྗེའི་དངོས་གྲུབ་ཞུ་བའོ། །དེ་ལ་དང་པོ་སེམས་བསྐྱེད་ནས། མདུན་གྱི་ནམ་མཁའ་ལ་བླ་མ་ཡི་དམ་གྱི་ངོ་བོར་སྤྱན་དྲངས་ལ་བླ་མའི་ཐུགས་ཀ་
ནས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་འོད་ཟེར་གྱིས་བསྔས་ནས་བླ་མ་ལ་ཐིམ་བླ་མ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ངོ་བོར་
གྱུར་པ་དང༌། ལུས་ལོངས་སྤྱོད་ཀྱི་མཆོད་པ་དཔག་ཏུ་མེད་པ་ཕུལ་ལ་དེ་ཡང་རྟོགས་པ་གོང་དུ་འཕེལ་བར་འདོད་ན་ལོ་ཀའི་རྟོགས་ལྡན་ཐམས་ཅད་མཆོད་པར་འབུལ། སྙིང་རྗེ་སྐྱེ་བར་འདོད་ན་
འཇིག་རྟེན་གྱི་བྱམས་སྙིང་རྗེ་འབྱོངས་པ་ཐམས་ཅད་མཆོད་པ་འབུལ། རྟེན་འབྲེལ་འཆར་བར་འདོད་ན་ལོ་ཀའི་འཆར་བ་ཐམས་ཅད་མཆོད་པར་འབུལ། ཚེ་འཁོར་བ་ཐོག་མ་མེད་པ་ནས་ཀྱི་སྡིག་པ་
ཐམས་ཅད་བཤགས་ལ། དེ་ནས་རང་ལུས་ཡི་དམ་དུ་ཡོད་པའི་སྙིང་པདྨ་འདབ་མ་བརྒྱད་ཀྱི་ཁར་སྤྱན་དྲངས་ལ་གསོལ་བ་དུང་པ་བཏབ། རྟོགས་པ་མཉམ་རྗེས་མེད་པར་སྐྱེ་བར་བྱིན་གྱིས་བརླབ་ ི

2] །ཏུ་གསོལ་ལོ། །སྙིང་རྗེ་རྒྱུན་ཆད་མེད་པར་༴། རྟེན་འབྲེལ་མཐའ་དག་འཆར་བར་༴། ཅེས་དངོས་གྲུབ་ཞུ། ཡང་གསོལ་བ་གདབ་སྟེ། མ་ནམ་མཁའ་མའི་༄༅།{42
༴ སྐབས་སུ་བླ་མའི་སྐུས་ནམ་མཁའ་ཁྱབ་པར་བསམས་ལ་སྐུ་ལས་འོད་ཟེར་འཕྲོས་པས་རང་གི་སྡིག་སྒྲིབ་སངས་ཀྱིས་དག་པར་བསམས་རང་ལས་འོད་འཕྲོས་པས་སྐུ་གསུང་ཐུགས་མཉེས་པའི་མཆོད་
པ་ཕུལ་བར་ར་བསམས་ལ། དང་པོ་བླ་མ་ཆོས་སྐུར་བསྒྲུབ་ན། མདུན་གྱི་ནམ་མཁའ་ལ་བླ་མ་ཆོས་སྐུ་ཡུམ་ཆེན་མོར་བསྒོམས་ལ་མཉམ་རྗེས་མེད་པའི་རྟོགས་པ་ཤར་བ་ཐམས་ཅད་མཆོད་པར་
གསུམ་
འབུལ་ལོ། །དེ་ནས་སྙིང་གི་དཀྱིལ་དུ་སྤྱན་དྲངས་ལ་གསོལ་བ་གདབ། མ་ལུས་ཀུན་ཁྱབ་སྒྲིབ་གཉིས་དག་པ་ཡི། །བླ་མ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆིའོ། །སེམས་ཅན་ཐམས་
ཅད་ཀྱི་ཆོས་སྐུ་མངོན་དུ་གྱུར་པ་ཐོབ་པར་བྱིན་གྱིས་བརླབ་ཏུ་གསོལ། རྟོགས་པ་མཉམ་རྗེས་མེད་པ་འཆར་བར་༴། ཅེས་དངོས་གྲུབ་ཞུའོ། །ལྀངས་སྐུ་བསྒྲུབ་པ་ནི། བླ་མ་བདེ་མཆོག་ཏུ་
བསྒོམས་ལ།ྋ ལོངས་སྐུ་མཚན་དང་དཔེ་བྱད་ཀྱིས་བརྒྱན་པ་ཐམས་ཅད་མཆོད་པར་ཕུལ་ལ། མ་འགགས་ཀུན་ཁྱབ་སྐུ་ལ་ཞིང་ཁམས་སྣང༌། །དུས་གསུམ་རྒྱལ་བའི་སྤྲིན་ཚོགས་འཐིབས་པ་ཡི།

།བླ་མ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆིའོ། །སེམས་ཅན་ཐམས་ཅད་ལ་སྐུ་མཚན་དང་དཔེ་བྱད་ཀྱིས་བརྒྱན་པར་བྱིན་གྱིས་བརླབ་ཏུ་གསོལ། གསུང་དབྱངས་ཡན་ལག་དྲུག་ཅུ་དང་
ལྡན་པར་བྱིན་གྱིས་བརླབ་ཏུ་གསོལ། ཐུགས་ཤེས་བྱའི་དཀྱིལ་འཁོར་གསལ་ཞིང་རྒྱས་པར་བྱིན་གྱིས་བརླབ་ཏུ་གསོལ། ཅེས་གསོལ་བ་བཏབ་ལ། ལོངས་སྐུ་ཐོབ་པའི་དངོས་གྲུབ་ཞུའོ།
།སྤྲུལ་སྐུ་ཐོབ་པར་འདོད་ན། བླ་མ་ཤཱཀྱ་ཐུབ་པར་བསྒོམས་ལ། གང་ལ་གང་འདུལ་གྱི་སྤྲུལ་སྐུ་ཐམས་ཅད་མཆོད་པར་འབུལ། དམིགས་མེད་ཐུགས་རྗེས་གང་འདུལ་སྐུར་སྟོན་པའི།
།འགྲོ་བ་མ་ལུས་སྨིན་པར་མཛད་པ་ཡི། །བླ་མ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆིའོ། །སེམས་ཅན་རེ་རེའི་མདུན་དུ་སྤྲུལ་པ་རེ་རེ་སྣང་ནུས་པར་བྱིན་གྱིས་བརླབ་ཏུ་གསོལ།ྋ དེ་སྣང་མ་
ཐག་ཏུ་སེམས་ཅན་ཐམས་ཅད་མངོན་པར་རྫོགས་པར་སངས་རྒྱ་བར་བྱིན་གྱིས་བརླབ་ཏུ་གསོལ། ཅེས་གསོལ་བ་གདབ་ཅིང༌ྋསྤྲུལ་སྐུ་ཐོབ་པའི་དངོས་གྲུབ་ཞུའོ། །གནད་དྲིལ་ན་དེ་ལས་མེད་
དོ༑ ྋ །མཐར་འཕྲོ་གཅོད་པ་དང་བླ་མའི་ཐུགས་དང་རང་གི་སེམས་བསྲེས་ལ་རང་དང་སེམས་ཅན་ཐམས་ཅད་ཀྱི་རྒྱུད་ལ་རྟོགས་པ་མཉམ་རྗེས་མེད་པར་སྐྱེས་པར་བསམ་དེ་ནས་བླ་མ་འགྲུབ་པར་གྱུར་✖

2] ༄༅། །ཅིག་ཅེས་སྨོན་ལམ་མང་དུ་འདེབས་དེ་ལྟར་བླ་མ་བསྒྲུབ་པ་ཟླ་བ་གསུམ། འབྲིང་གཉིས། ཐ་མ་ཡང་ཟླ་བ་གཅིག་བྱས་ལ་དེ་ནས་ངོ་སྤྲོད་གདབ་བོ།།ངོ་སྤྱོད་ནི་
༴ དམུས་ལོང་མིག་འབྱེད་ལས་ཤེས་པར་བྱའོ། །བླ་མ་འགྲུབ་པའི་རྟགས་ནི་རྨི་ལམ་དུ་མཇལ་བ་དང་། ཆོས་གསུངས་པ་དང༌། དབང་བསྐུར་པ་དང༌། ཏིང་ངེ་འཛིན་བཟང་པོ་རྒྱུད་ལ་སྐྱེས་པ་
དང་༑ སྣང་བ་བླ་མར་ཤར་བ་ལ་སོགས་པ་འབྱུང་ངོ༌། །རྗེས་ཕྲིན་ལས་ལ་སྦྱར་བ་ནི། ཕྲིན་ལས་བཞི་གང་འདོད་པ་ལ་དྲིལ་ཏེ། གསོལ་བ་བཏབ་པས་འགྲུབ་པ་ཡིན་ཅིང་བྱིན་རླབས་ཀྱི་རྟགས་
ཀྱང་བསམ་གྱིས་མི་ཁྱབ་པ་འབྱུང་བ་ཡིན་ནོ་གསུང༌། ཤིན་ཏུ་ཟབ་པས་ཉམས་སུ་ལོངས། །སྒྲུབ་པ་བྱེད་པའི་བྱ་དགའ་ལགས་སོ།། སྒྲི།། སྒྲུབ་པ་བྱེད་མཁན་གྱིས་འཕོངས་པ་མ་གཏོགས།
གདམས་ངག་གིས་འཕོངས་པ་མ་ཡིན་ཏེ་གསུངས། བླ་མ་སྐུ་གསུམ་གྱི་སྒྲུབ་ཐབས་རྗེ་རྒོད་ཚང་པས་མཛད་པ་རྫོགས་སོ།། མངྒ་ལཾ།།
276 (B)

276(B)
BlankPage AsPerOriginalDocument

༄༅། །བླ་མ་བསྒྲུབ་པའི་ཞལ་གདམས་མོས་གུས་བསམ་པའི་གེགས་སེལ། རྒྱལ་བ་རྒོད་ཚང་པའི་ཞལ་གྱི་བདུད་རྩི་བཞུགས་སོ།།

།ན་མོ་རཏྣ་གུ་ར་བེ། ལེགས་པའི་ཡོན་ཏན་རབ་བརྒྱན་ཅིང་། །དགོས་འདོད་ཐམས་ཅད་འབྱུང་བའི་གནས། །ཚོགས་༄༅།
གཉིས་མཐར་ཕྱིན་རིན་པོ་ཆེ། །རྡོ་རྗེ་འཆང་གི་ཞབས་ལ་འདུད། །མཆོག་དང་ཐུན་མོང་ཐམས་ཅད་ཀྱི། །ཡོན་ཏན་གང་འདོད་མ་ལུས་པ། ། བླ་མ་
དག་ལ་རག་ལས་པས། །མོས་གུས་བྱེད་ལས་བྲི་བར་བྱ། །མདོ་ལས། ནད་པའི་ཚོགས་ཀྱིས་གསོ་བྱེད་སྨན་པ་བསྟེན་པ་ལྟར། །གཡེལ་བ་མེད་པར་
དགེ་བའི་བཤེས་གཉེན་བསྟེན་པར་བྱ། །རྒྱུད་ལས། བསྐལ་པ་སྟོང་གི་སངས་རྒྱས་ཀྱང༌། །བླ་མ་དག་ལ་བརྟེན་ནས་བྱུང་། །སྐྱ་བ་འཛིན་པ་མེད་པ་

29 ༄༅། །ཡི། །གྲུ་ཡིས་ཕ་རོལ་ཕྱིན་མི་འགྱུར། །ཡོན་ཏན་ཐམས་ཅད་རབ་རྫོགས་ཀྱང༌། །བླ་མ་མེད་ན་སྲིད་མཐར་མིན། །མན་
ངག་ལས། བླ་མ་དག་ནི་མ་བསྟེན་ཅིང༌། །མོས་གུས་མེད་པར་གྱུར་པ་ལས། །ལམ་མཆོག་རྙེད་པར་མི་འགྱུར་བས། །དེ་ཕྱིར་ཆོས་མཛད་གང་ཟག
རྣམས༑ །མོས་གུས་མཆོག་ཏུ་ཕྱིན་ཅིག་དགོས། །བླ་མ་མེ་ལོང་རང་སེམས་ཡིན། །ཇི་ལྟར་མཐོང་བའི་བྱེད་ལས་འབྱུང་། . །རང་གི་བླ་མར་གྱུར་པ་
དེ༑ །ལོངས་སྤྱོད་ལ་སོགས་དོན་གཉེར་ཅིང༌། །ཚེ་འདིའི་འདུན་མ་མཁས་མཐོང་ན། །དེ་ལ་མོས་གུས་བྱས་པ་ཡིས། ྋ །དེ་ཡི་རང་གཟུགས་བྱེད་ལས་

ཀྱིས༑ །ལོངས་སྤྱོད་དག་དང་ལྡན་པ་དང༌། །ཚེ་འདིའི་འདོད་པའི་འབྲས་བུ་འབྱུང་། ། ཤི་ནས་ཡི་དྭགས་ལ་སོགས་བྱེད། གཏི་མུག་ཅན་དུ་མཐོང་བ་ན། །དེ་ལ་མོས་གུས་བྱས་པ་
ཡིས༑ །རང་ཉིད་མི་ཤེས་གཏི་མུག་དང༌། །དུད་འགྲོར་སྐྱེ་བ་ལ་སོགས་བྱེད། །རང་གི་བླ་མར་གྱུར་པ་དེ། །མི་རྟག་པ་ཡིས་བློ་འཁུལ་ནས། ཚེ་འདི་དོན་དུ་མི་གཉེར་ཞིང༌། །མཐོ་རིས་
བདེ་བ་དོན་དུ་གཉེར། །མི་དགེ་བ་ལ་འཛེམ་པ་དང་། །དགེ་བ་བཅུ་ལ་འབད་མཐོང་ན། །དེ་ལ་མོས་གུས་བྱས་པ་ཡིས། །བསམ་པའི་བྱེད་ལས་རང་གཟུགས་ནི། །སྐྱེས་བུ་ཆུང་བའི་སྣོད་དུ་
འགྱུར༑ །འཁོར་བ་མེ་དོང་ལྟར་མཐོང་ནས། །རང་ཉིད་དེ་ལ་ཡིད་འབྱུང་ཞིང༌། །མྱང་འདས་ཐོབ་པར་འདོད་ན་ནི། །དེ་ལ་མོས་གུས་རང་གཟུགས་ནི། །སྐྱེས་བུ་འབྲིང་གི་སྣོད་དུ་
འགྱུར༑ སེམས་ཉིད་སྤྲོས་དང་བྲལ་བ་དེ། །རང་གིས་རྟོགས་ཤིང་སེམས་ཅན་ལ། །སྐྱོ་དུབ་མེད་པའི་ཐུགས་རྗེ་ཡིས། །སྡུག་བསྔལ་བྲལ་ཞིང་བདེ་འདོད་དང་། །བྱང་ཆུབ་ཐོབ་འདོད་མཐོང་
གྱུར་ནས། །དེ་ཡི་བྱེད་ལས་མོས་གུས་ནི། །སྨོན་འཇུག་སེམས་བསྐྱེད་སྣོད་དུ་འགྱུར། །རང་གི་བླ་མ་དམ་པ་དེ། །དཔལ་ལྡན་བླ་མ་རྡོ་རྗེ་འཆང༌། །སྐུ་ལ་ཞིང་ཁམས་ཀུན་སྣང་

༄ ༅། །ཞིང༌། །ཞིང་ཁམས་ཐམས་ཅད་སྐུས་ཁྱབ་པ། །ཕྲིན་ལས་ལྷུན་གྲུབ་རྒྱུན་ཆད་མེད། །ཡུལ་དེ་དེ་རུ་མཐོང་གྱུར་ན། །དེ་ལ་མོས་གུས་བྱས་པ་ཡིས། །བསམ
ཟེ” པའི་བྱེད་ལས་རང་གཟུགས་ནི། །རང་ཉིད་རྡོ་རྗེ་འཆང་དུ་འགྱུར། །མཆོག་གི་དངོས་གྲུབ་ཐོབ་པ་དང༌། །ཉམས་རྟོགས་ཟུང་དུ་ཆུད་པ་དང༌། །འགྲོ་དོན་ལྷུན་གྱིས་གྲུབ་པ་དང༌། །ཡོན་ཏན
བུམ་པ་གང་བྱོ་འབྱུང༌། །སྣང་སྲིད་འཁོར་འདས་ཐམས་ཅད་ནི། །སེམས་ལས་མ་གཏོགས་གཅིག་ཀྱང་མེད། །སྣང་བ་རང་སེམས་གཙོ་བོར་བཟུང༌། །བསམ་པའི་རང་གཟུགས་སྒྲུབ་ཚུལ་
ཡིན༑ །ཞིང་དང་དངོས་པོ་བསམ་པ་གསུམ། །རང་རང་སོ་སོའི་མཚན་ཉིད་འཛིན། །ཞིང་ནི་དམན་པར་གྱུར་པ་ལ། །རང་གི་བཟང་པོར་མཐོང་བ་ན། །དེ་ལ་ཡོན་ཏན་ཅི་ཡོད་ཀྱིས།ྋ །རྗེས་
ཎྞཱ སུ་འཛིན་པ་ཆོས་ཉིད་ཡིན། །ཕྱི་མ་བླ་མ་མཆོག་དང་མཇལ། །ལར་ན་ཞིང་ཁམས་གདམས་པ་གཅེས། །སྐོས་ཕོར་རི་མོ་མེད་པ་ལ། ། ་་རི་མོ་མི་སྣང་ཞིང་། །ཞིང་ལ་ནུས་པ་མེད་པ་
ཡིས༑ །གཞན་རྒྱུད་བྱིན་གྱིས་རློབ་མི་ནུས། །བླ་མ་མཆོག་དང་ཕྲད་ན་ནི། མཎྜལ་འབུལ་ཞིང་ཕྱག་ལ་སོགས། །མོས་གུས་དག་ནི་ཡིན་མོད་ཀྱི། །མོས་གུས་མཆོག་ཏུ་གྱུར་ཅིག་✖

དགོས༑ །རང་དང་བླ་མའི་སྐུ་གསུང་ཐུགས། །རྡོ་རྗེ་བདག་ཉིད་ཅིག་ཏུ་འདྲེས། །རྒྱུན་ཆད་མེད་པའི་ཏིང་འཛིན་གྱིས། །ཞིང་དང་དངོས་པོ་བསམ་པ་གསུམ། །གཅིག་ཏུ་དྲིལ་ནས་གསོལ་བ་
ཐོབ༑ །བླ་མའི་མོས་གུས་མ་རྟོགས་པ། །གཞན་དུ་རྟོགས་པ་སྐྱེ་ཐབས་མེད། །དེ་ཕྱིར་མོས་གུས་སྐྱེ་ཐབས་དང༌། །སྐྱེས་པ་བརྟན་པར་བྱེད་པ་དང༌། བརྟན་པ་གོང་དུ་སྤེལ་བ་སོགས། །བླ་
མའི་ཞལ་ལས་ཤེས་པར་བྱ། །ལམ་གྱི་མཆོག་གྱུར་མོས་གུས་ཀྱི། །བྱེད་ལས་ཟབ་མོ་བཀོད་པ་ཡིས། །བླ་མའི་དགོངས་པ་རྫོགས་པ་དང་། །བླ་མེད་བྱང་ཆུབ་ཐོབ་པར་ཤོག །མོས་གུས་
བསམ་པའི་གེགས་སེལ། །བླ་མའི་ཞལ་རྒྱལ་བ་རྒོདཚང་པའི། གྱི་བདུད་རྩི། །ཀུ་སུ་ལུ་ཡང་དགོན་པས་ཟིན་བྲིས་བཀོད་པའོ། །དང་པོ་བློས་བྱས་བཟང་པོ། དེ་ནས་ཐུག་ཕྲད་རང་གྲོལ། དེ་
ནས་གང་ཤར་བདེ་ཆེན། བླ་མ་ཀུན་ཁྱབ་བདེ་ཆེན་ཁྱབ་བརྡལ་ལོ། །རྗེ་ཡང་དགོན་པའི་གསུང་། དཔལ་ཡང་དགོན་པའི་ལམ་ཟབ་བླ་མའི་ཀ་དཔེ་རྒྱལ་བ་རྒོད་ཚང་བའི་གསུང༌།། །།ན་མོ་
བུདྡྷ་གུ་ར་བེ། བཀའ་བརྒྱུད་བླ་མ་རིན་པོ་ཆེ། །ཆོས་རྗེ་འགྲོ་བའི་མགོན་ལ་འདུད། །ལམ་ཟབ་བླ་མའི་གསང་སྒྲུབ་ཀྱི། །དམུས་ལོང་མིག་འབྱེད་ཞལ་གདམས་འདི། །བཀའ་དོན་ཚིག་

21 ༄༅། །མཚོན་འདི་ལྟར་རོ། །བདག་ཉིད་དཔལ་ལྡན་ཧེ་རུ་ཀ །བཅོམ་ལྡན་འཁོར་ལོ་སྡོམ་པ་ཡི། །ཞིང་ཁམས་སྐ་ཡི་དཀྱིལ་འཁོར་ལས། །སྐུ་གསུམ་ཡོན་ཏན་ཕྲིན་
{032
➢༡ ལས་ཀྱིས། །དངོས་གྲུབ་སྣ་ཚོགས་ཕྲིན་ལས་དབང༌། །སྣ་ཚོགས་རྡོ་རྗེ་རྒྱ་གྲམ་ལས། །བདེ་གཤེགས་འཁོར་ལོ་བསྒྱུར་བ་བཞུགས། །སྤྱི་གཙུག་རུས་པའི་འཁོར་ལོ་ལ། །སངས་རྒྱས་རྣམ་
པར་སྣང་མཛད་བཞུགས། །དཔྲལ་བར་དབུ་རྒྱན་འཐོན་ཀ་ལ། །དཔལ་ལྡན་རྡོ་རྗེ་སེམས་དཔའ་བཞུགས། །སྙན་གཡས་དབུ་རྒྱན་མཛེས་པ་ལ། །སངས་རྒྱས་རིན་ཆེན་འབྱུང་ལྡན་
བཞུགས༑ །ལྟག་པའི་དབུ་རྒྱན་པད་གདན་ལ། །འོད་དཔག་མེད་པས་བརྒྱན་པའོ། །གཡོན་གྱི་རྣ་ལྟག་དབུ་རྒྱན་ལ། །སངས་རྒྱས་དོན་ཡོད་གྲུབ་པ་གནས། །སྤྱན་ལ་འོད་དཔག་མེད་དང་
ཀུན་ཏུ་གཟིགས། །མཛོད་སྤུ་བཞིན་གྱི་གནས་ལ་བསྟན་པའི་གཙོ། །སྙན་ལ་སྒྲིབ་པ་སེལ་དང་གྲགས་པའི་བློ། །ཤངས་ལ་ནམ་མཁའི་སྙིང་དང་སའི་སྙིང་པོ། །ཞལ་སྒོ་ལ་ནི་ཁྲོ་བོ་རྟ་མཆོག་
རོལ༑ །ལྗགས་ལ་སྤྱན་རས་གཟིགས་དབང་མགོན་པོ་བཞུགས། །དུང་གི་ཚེམས་ལ་བདེ་གཤེགས་ཕན་པར་མཛད། །ཨག་ཚོམ་ལ་ནི་ཁྲོ་རྒྱལ་རྨེ་བ་བརྩེགས། །མགྲིན་པར་སྒྲོལ་དཀར་ཚེ་

དཔག་མེད། །ཐུགས་ཀྱི་དབང་པོ་འཇམ་དཔལ་དབྱངས། །མཆན་ཁུང་གཡས་གཡོན་ཛམ་ལྷ་སེར་ནག་གཉིས། །ཆུ་རྒྱུས་ལ་ནི་བྱམས་པ་མགོན་པོ་དང༌། །དཔུང་མགོ་གཡས་གཡོན་དབྱུག་
པ་སྔོན་པོ་སྟེ། །ཁྲོ་བོ་སྟོབས་པོ་ཆེ་ཡིས་རབ་ཏུ་བརྒྱན། །པུས་མོ་གཡས་ལ་བདེ་གཤེགས་གཞན་མི་ཐུབ། །པུས་མོ་གཡོན་ལ་ཁྲོ་་རྒྱལ་མི་གཡོ་མགོན། །གསང་བའི་བྷ་གར་རྡོ་རྗེ་ཕག་མོ་
བཞུགས༑ །ཆུ་སོ་ལ་ནི་ཁྲོ་རྒྱལ་བདུད་རྩི་འཁྱིལ། །ཞབས་ཀྱི་འཁོར་ལོར་ཁྲོ་རྒྱལ་གནོད་མཛེས་སོ། །གནས་བསྐྱེད་ལྷ་བསྐྱེད་སྔགས་དང་ཡིག་འབྲུ་འཕྲོས། །མར་མེ་བཞིན་དུ་ལྷ་འཕོས་ལྷ་ལ་
ཐིམ༑ །རང་ལུས་རྒྱལ་བའི་དཀྱིལ་འཁོར་ཡིན། །དཔལ་ཡང་དགོན་པའི་ལམ་ཟབ་བླ་མའི་དཀྱིལ་འཁོར་གྱི་ཀ་དཔེ་དཔལ་རྒོད་ཚང་པའི་གསུང་བཞིན་ཀུ་སུ་ལུ་པས་ཡི་གེར་བཀོད་
པའོ།། །།སྒྲི། མངྒ་ལཾ་བྷ་ཝནྟུ།།

༄༅། །བྱིན་རླབས་འཇུག་པར་བྱེད་པ་ལ་བླ་མ་མོས་གུས་ཀྱི་ཁྲིད་དགོས་འདོད་ཀུན་འབྱུང་བཞུགས་སོ།།
285

།ན་མོ་རཏྣ་གུ་རུ། དུས་གསུམ་རྒྱལ་བའི་ངོ་བོ་ཉིད། །དཀོན་མཆོག་གསུམ་གྱིས་སྩལ་གྱུར་ཅིག །བདེ་ལེགས་མ་ལུས་༄༅།
འབྱུང་བའི་གནས། །ཆོས་རྗེ་རིན་པོ་ཆེ་ལ་ཕྱག་འཚལ་ལོ། །གསུམ་ལྡན་བླ་མ་དམ་པ་ལ། །མོས་གུས་བྱ་བའི་ཐབས་མཆོག་བཤད། །དང་པོ་བླ་མ་
སངས་རྒྱས་ཡིན་པའི་རྒྱུ་མཚན་ནི། །མཚན་ལྡན་གྱི་བླ་མ་རིན་ཆེན་དེ། །དཀོན་མཆོག་གསུམ་དང་ཡི་དམ་ལྷ། །དཔའ་བོ་མཁའ་འགྲོའི་ངོ་བོ་ཡིན། །
དེ་སྐད་དུ་ཡང༌། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །ཀུན་གྱི་བྱེད་པོ་བླ་མ་ཡིན། །ཅེས་ནི་སྡོམ་པ་འབྱུང་བར་

ལི །གསུངས། །བླ་མ་དང་ནི་རྡོ་རྗེ་འཛིན། །ཐ་དད་པར་ནི་མི་རྟོག་གོ །ཅེས་པ་དགྱེས་རྡོར་དག་ལས་གསུངས། །ང་ཉིད་རྡོ་༄༅།
རྗེ་སེམས་དཔའ་ཞེས། །དེ་ཉིད་སློབ་དཔོན་གཟུགས་བཟུང་སྟེ། །སེམས་ཅན་ཕན་གདགས་དམིགས་ནས་སུ། །ཞེས་པ་གུར་ལས་གསུངས་པས་
སོ༑ །གཉིས་པ་གསོལ་བ་བཏབ་པས་བྱིན་གྱིས་རླབས་པའི་རྒྱུ་མཚན་ནི། །མཆོག་དང་ཐུན་མོང་མ་ལུས་ཤིང༌། །ཚེ་གཅིག་སངས་རྒྱས་ཐོབ་པ་
དང་༑ །ཚེ་འདིར་ཕུན་ཚོགས་འབྱུང་བ་ནི། །མཚན་ལྡན་བླ་མའི་བྱིན་རླབས་ཡིན། །དེ་སྐད་དུ་ཡང༌། བསྐལ་པ་དུས་གསུམ་ཐམས་ཅད་དུ། །

དཀོན་མཆོག་གསུམ་པོ་མཆོད་པ་དང༌། །སྲོག་ཆགས་བྱེ་པའི་ཚེ་སྐྱབས་ཀྱང༌། །ཚེ་འདིར་སངས་རྒྱས་མི་ཐོབ་ཏེ། །ཡོན་ཏན་རྒྱ་མཚོའི་བླ་མ་ལ། །དྭངས་བའི་ཡིད་ཀྱི་མོས་བྱས་ནས།
མཆོག་དང་ཐུན་མོང་དངོས་གྲུབ་ནི། །ཚེ་འདི་ཉིད་ལ་ཐོབ་པར་འགྱུར། །ཞེས་པ་དུས་ཀྱི་འཁོར་ལོར་གསུངས། །ཡང་། ཉིན་རེ་བྲམ་ཟེ་གསོད་པ་དང༌། །སྲོག་ཆགས་བྱེ་བ་གསོད་ལྡན་
ཅིང་ང་༑ །མཚམས་མེད་ལྔ་པོ་བྱེད་པ་ཡང་། །ཆོས་འདི་ཉིད་ལ་ཞུགས་གྱུར་ཅིང༌། །བླ་མ་ལ་གུས་ཡོད་གྱུར་ན། །འགྲུབ་འགྱུར་འདི་ལ་ཐེ་ཚོམ་མེད། །བླ་མ་ལ་གུས་མེད་གྱུར་ན། །བསྒྲུབ་
ཀྱང་འགྲུབ་པར་མི་འགྱུར་རོ། །ཞེས་པ་གསང་བ་འདུས་པར་གསུངས། །ཡང༌། གསང་བ་སྔགས་ལས་བྱུང་བ་ཡི། །དྲིན་དང་ལྡན་པའི་བླ་མ་ཉིད། །སྙིང་གི་དཀྱིལ་ལམ་ལག་པའི་
མཐིལ༑ །སྤྱི་བོའི་གཙུག་ཏུ་སུས་བསྒོམས་པ། །སངས་རྒྱས་སྟོང་གི་ཡོན་ཏན་ཀྱང༌། །གང་ཟག་དེ་ཡིས་འཛིན་པར་འགྱུར། །ཞེས་པ་ཨ་ཏི་བཀོད་པར་གསུངས། །རབ་ཏུ་བླ་མེད་རབ་
འབྱུང་ལ། །བླ་མའི་དུས་ཐབས་བརྟན་པས་ཤེས། །ཞེས་ས་ར་ཧས་གསུངས་པ་དང༌། །ལར་ཕན་ཡོན་བསམ་གྱིས་མི་ཁྱབ་པ། །རྒྱུད་སྡེ་དུ་མར་གསུངས་པས་སོ། །གསུམ་པ་བླ་མའི་བྱིན་》 *

།རླབས་འཇུག་པ་ལ། །བླ་མ་ཡོངས་སུ་མཉེས་པར་བྱའོ། །བཞི་པ་མཉེས་ཐབས་བསམ་གྱིས་མི་ཁྱབ་ཀྱང༌། །བསྡུ་ན་རྣམ་པ་ལྔ་རུ་འདུས། །ཅི་ཡོད་འབུལ་དང་ཅི་
༴གསུང་བདེན། །གང་བཅོལ་ཉན་དང་ཅི་མཛད་ལེགས། །གསོལ་བ་གདབ་དང་རྣམ་ལྔའོ།།དང་པོ་ལོངས་སྤྱོད་ཉེ་འཁོར་དང༌། །རང་གི་ལུས་ཀྱང་བླ་མ་མཆོད། །ལོངས་སྤྱོད་འབྲུ་དང་
གསེར་དངུལ་དང༌། །རྟ་དང་གླང་པོ་ཞིང་ཁང་སོགས། །རང་གི་བདོག་པ་ཐམས་ཅད་འབུལ། །ནོར་ཅི་ཡོད་འབུལ་བའི་སྙིང་ཁམས་དགོས། །ཞེས་པ་བླ་མ་རིན་ཆེན་གསུངས། །ཉེ་འཁོར་
བུ་དང་ཆུང་མ་དང༌། །གཡོག་འཁོར་དག་ཀྱང་འབུལ་བར་བྱ། །སྔོན་གྱི་རྒྱལ་སྲས་ཐམས་ཅད་ཀྱིས། །ཆོས་ཕྱིར་བུ་དང་རྒྱལ་སྲིད་བཏང་། །རང་གི་ལུས་ཀྱང་དབུལ་བར་བྱས། །
འཕགས་པ་རྟག་ཏུ་རབ་ངུ་ཡིས། །བྱང་ཆུབ་སེམས་དཔའ་ཆོས་འཕགས་དང༌། །ཤེས་རབ་ཕ་རོལ་ཕྱིན་པ་ལ། །མཆོད་ཕྱིར་རང་གི་ལུས་བཙོང་ཕུལ། །དཔལ་ལྡན་ནཱ་རོ་ཆེན་པོ་
ཡིས༑ །ཁྲག་གཏར་ཆག་བཏབ་མཎྜལ་ལ། །ཤ་ཡི་ཚོམ་བུ་རབ་བཀོད་ནས། །བླ་མ་མཉེས་ཕྱིར་ཕུལ་བ་ཡིན། །རང་གི་དམ་ཚིག་སློབ་དཔོན་ལ། །སྦྱིན་མིན་བུ་དང་ཆུང་མ་དང་། །རང་༔

སྲོག་གིས་ཀྱང་བསྟེན་བྱ་ན། །ལོངས་སྤྱོད་གཡོ་བ་སྨོས་ཅི་དགོས། །ཞེས་པ་བླ་མ་ལྔ་བཅུར་གསུངས། །དེས་ན་ལུས་དང་ལོངས་སྤྱོད་གང་། །ཉེ་འཁོར་ལ་སོགས་གང་ལ་ཡང༌། །སྐད
ཅིག་བདག་ཏུ་མི་འཛིན་པར། །བླ་མ་མཉེས་ཕྱིར་འབུལ་བར་བྱ། །དེ་མཉེས་པ་ལས་ཀུན་མཁྱེན་པའི། །ཡེ་ཤེས་མཆོག་ནི་ཐོབ་པར་འགྱུར། །ཅེས་པ་རྒྱུད་ལས་གསུངས་པས་སོ། །གཉིས་
པ་ཅི་གསུང་བདེན་པ་ནི། །དམ་ཆོས་གསུང་དང་ཞལ་གདམས་དང༌། །འཕྲལ་གཏམ་འདྲ་བའི་ཆོས་རྣམས་ལ། །ཐེ་ཚོམ་ཡིད་གཉིས་མེད་པ་ཡི། །ཅི་གསུང་ཚད་མར་བཟུང་བར་བྱ།
དཔེར་ན་ཞྭ་ལ་ལྷམ་ཡིན་གསུང་། །ལྷམ་ལ་ཞྭ་ཡིན་གསུང་གྱུར་ཅིང༌། །རྟ་ལ་བ་ཡིན་ཅིས་ཀྱང་གསུང༌། །བ་ལ་རྟ་ཡིན་གསུང་གྱུར་ཀྱང༌། །བདེན་པ་དག་ཏུ་ངེས་ཤེས་བསྐྱེད། །གསང་
སྔགས་བདུད་ནི་ཐེ་ཚོམ་ཡིན། །ཐེ་ཚོམ་མེད་ན་དངོས་གྲུབ་ཐོབ། །ཡང་དགོན་རྒྱལ་པོའི་ཕོ་བྲང་དུ། །གོ་འདྲིས་དྲེད་པོར་མ་ཤོར་བའི། །ལས་ཆོས་སུ་མཐོང་བའི་མི་རེ་སྐྱིད། །གསུང་ཚད་
མར་འཛིན་ཚོས་ང་ངོ་ཤེས། །ཞེས་པ་བླ་མ་རིན་ཆེན་གསུང༌། །གསུམ་པ་གང་བཅོལ་ཉན་པ་ནི། །གཟིམས་གཡོག་བྱེད་དང་གཉེར་བ་འཆོལ། །དཀོན་མཆོག་ཞབས་ཏོག་བྱེད་པ་དང༌། །

| ༄༅། ། ལས་འཁུར་བྱེད་དང་བང་ཆེན་གཏོང༌། །ཚོང་དང་དམག་དང་གྲོས་འདུན་སོགས། །བླ་མས་བྱ་བ་གང་བཅོལ་བ། །དད་ཅིང་གུས་པས་ཉམས་སུ་བླང༌། །རྗེ་
༴ བཙུན་མི་ལ་ཆེན་པོ་ཡིས། །སྲས་མཁར་སྐྱ་བོ་དགུ་ཐོག་པ། །སྐུ་རྒྱབ་ཤ་རུས་ཟད་ཟད་དུ། །བླ་མ་མཉེས་ཕྱིར་གཅིག་པུས་བརྩིགས། །དེ་ཡིས་སྒྲིབ་བྱང་གྲུབ་པ་ཐོབ། །དེས་ན་བླ་མའི་བྱ་བ་
ལ༑ །སྐྱོ་དུབ་མེད་པར་སྤྲོ་བར་བྱ། །མདོར་ན། མེར་མཆོངས་གཡང་ལ་མཆོངས་གསུངས་ཀྱང༌། །བླ་མའི་བཀའ་བཞིན་བསྒྲུབ་པར་བྱ། །དཔལ་ལྡན་ནཱ་རོ་ཆེན་པོ་ཡིས། །མཁར་གྱིས་
རྩེ་ནས་མཆོངས་པ་དང༌། །མེ་དཔུང་དཔུང་པས་དཀྲུགས་པ་དང་། །བླ་མའི་གསུང་བཞིན་བསྒྲུབས་པ་ཡིན། །མཆོག་དང་ཐུན་མོངས་དངོས་གྲུབ་ཐོབ། །དེ་ཕྱིར་བླ་མས་གང་གསུང་ཉན།
སྟན་བཏབ་པ་དང་ལྡང་བ་དང་། །དོན་གྱི་བྱ་བ་བསྙེན་བཀུར་སོགས། །བརྟུལ་ཞུགས་ཅན་གྱིས་ཀུན་བྱས་ཏེ། །ཞེས་པ་བླ་མ་ལྔ་བཅུར་གསུངས། །བཞི་པ་གང་མཛད་ལེགས་པ་ནི། །མཛད་
སྤྱོད་རྣམ་ཐར་ཐམས་ཅད་ལ། །འགྲོ་བ་འདྲེན་པར་བྱེད་པ་ཡི། །ཐབས་སྤྲུལ་ཡིན་པས་མོས་གུས་བྱ། །མི་གསོད་ཤན་པ་བྱེད་པར་མཐོང༌། །བཙུན་མོ་རོལ་ཏུ་ཁྲིད་པ་དང༌། །རྫུན་གྱིས་ཕ་291

རོལ་མགོ་སྐོར་དང༌། །གཞན་གྱི་ནོར་རྫས་འཕྲོག་མཐོང་ཡང༌། །དོན་དམ་བཅས་པ་མེད་པ་དང༌། །ཀུན་རྫོབ་བརྡ་དང་རྟེན་འབྲེལ་དུ། །ཤེས་པས་གང་མཛད་ལེགས་པར་བསྒོམ། །དཔེར་ན་
དཔལ་ལྡན་ནཱ་རོ་ཡིས། །བླ་མ་འཚོལ་དུ་བྱོན་ཙ་ན། །རྗེ་བཙུན་ཏེ་ལོས་སྤྲུལ་པ་མཛད། །ལུང་སྟོང་གཅིག་ཏུ་མི་གསད་ནས། །རྒྱུ་མ་རྒྱོང་པའི་ཚུལ་སྟནནས། །ཁྱོད་ཀྱང་རྒྱུ་མ་རྒྱོངས་ཤིག་
གསུངས༑ །བདག་ནི་དགེ་སློང་ཡིན་ཟེར་ཞིང་། །མ་དད་ཐེ་ཚོམ་སྐྱེས་པ་དང༌། །འཁོར་བའི་རྒྱུན་ཐག་མ་བཅད་པར། །ཁྱོད་ཀྱིས་བླ་མ་ག་ལ་རྙེད། །ཞེས་གསུངས་མཁའ་ལ་འཇའ་བཞིན་
ཡལ༑ །ནཱ་རོ་འགྱོད་དེ་བྱ་ཐབས་མེད། །མངའ་བདག་རྒྱལ་སྲས་མཻ་ཏྲི་ཡིས། །དཔལ་གྱི་རི་ལ་བྱོན་གྱུར་ནས། །རྒྱབ་བ་རི་ཁྲོད་ཞབས་དྲུང་བྱོན། །རི་ཁྲོད་པ་ཡིས་བརྡ་མཛད་ནས། །
ནགས་གསེབ་དག་ནས་ཕག་པ་སྟོན། །རྣལ་འབྱོར་མ་ཞིག་མདའ་རྒྱབ་ནས། །ཕག་པ་གསད་པར་གྱུར་པ་ལས། །མཻ་ཏྲི་ཐེ་ཚོམ་སྐྱེས་པ་ན། །མཆོག་གི་དངོས་གྲུབ་བར་དོར་འགྱང༌། །རྒྱལ
བུ་ས་ཀར་མོས་སྐྱེས་ནས། །དེ་ཀ་ཉིད་དུ་མཁའ་སྤྱོད་ཐོབ། །ལི་ཡུལ་པ་ཡི་མི་གཉིས་ཀྱིས། །ཐུགས་རྗེ་ཆེན་པོ་སྒྲུབ་པ་ལས། །སྲོང་བཙན་སྒམ་པོ་ཞེས་བྱ་བའི། །ཐུགས་རྗེ་ཆེན་པོའི་སྤྲུལ་པ་

།དངོས། །བོད་ན་ཡོད་ཀྱི་སོང་ཟེར་བའི། །ལུང་བསྟན་བྱུང་ནས་བོད་ཏུ་ཕྱིན། །གྲོང་ཁྱེར་ཆེན་པོ་རྒྱལ་ཐང་དུ། །རྒྱལ་པོས་འགྲོ་བ་འདུལ་བའི་ཕྱིར། །སྤྲུལ་པས་
2 མི་ལ་ཆད་ལས་མཛད། །ལ་ལ་མིག་འདོན་སྒྱིད་པ་འབྲེག །ལ་ལ་འཚོག་ཅིང་གསོད་གྱུར་ནས། །ལི་ཡུལ་མི་གཉིས་མ་དད་སྐྱེས། །རྒྱལ་པོས་སྤྲུལ་པ་ཡིན་གསུངས་ཀྱང༌། །ཡིད་མ་ཆེས་
ཤིང་ཐེ་ཚོམ་ཟོས། །རྒྱལ་པོས་དངོས་གྲུབ་ཅི་འདོད་དྲིས། རང་གི་ཡུལ་དུ་སླེབ་འདོད་ཟེར། །བྱེ་མ་སྤར་རེ་ཆང་པར་བླུག །མིག་ཚུམས་ཡུལ་དུ་མགོ་སྟོན་བྱས། །སྐད་ཅིག་དེ་ལ་ཡུལ་དུ་
སླེབ༑ །བྱེ་མ་གསེར་དུ་སོང་འདུག་སྐད། །དེ་རུ་འགྱོད་དེ་བྱ་ཐབས་མེད། །དེས་ན་མཛད་སྤྱོད་གང་ལ་ཡང་། །སྐད་ཅིག་ལོག་ལྟ་མ་སྐྱེས་པའི། །མོས་གུས་བྱ་བ་ཤིན་ཏུ་གཅེས། །ཡང་
དག་རྫོགས་པའི་སངས་རྒྱས་ལ། །དགེ་སློང་ལེགས་པའི་སྐར་མ་ཡིས། །སྐད་ཅིག་ལོག་ལྟ་སྐྱེས་པ་ཡི། །དུས་དེར་ས་གས་དམྱལ་བར་ལྷུང་། །དེས་ན་སྣང་བ་དག་པ་གཅེས། །རྗེ་འགྲོ་
༈ བའི་མགོན་པོའི་ཞལ་སྔ་ནས། །རབ་ཀྱིས་མཛད་པ་མེད་པར་ཤེས། །འབྲིང་གིས་སྤྲུལ་སྐུའི་མཛད་པར་བལྟ། །ཐ་མས་བརྡའམ་རྟེན་འབྲེལ་བསྒོམ། །བསམ་དུ་རྗེ་ལས་མེད་པར་བྱ། །སྐད་

ཅིག་ལོག་པའི་ཤེས་པས་ཀྱང༌། །ལེགས་པའི་སྐར་མའི་དུཿ ཁ་འདྲ། །ཅི་མཛད་རྣམ་ཐར་ཐམས་ཅད་ལ། །དེ་ཀ་ལེགས་པ་ཡིན། དེ་ཀ་ལེགས་པ་ཡིན། ཞེས་པའི་བཀའ་ནན་ཆེན་པོ་
གསུངས༑ །ཟས་ནོར་བྱིན་དང་ཕྱེ་གཏོར་གཏོང༌། །ཞི་བས་བརྟུལ་བའི་མོས་གུས་ཀྱང༌། །དྲག་སྤྱོད་མཐོང་ན་བཟློག་ཉེན་ཡོད། །ལར་དུས་ངན་སྙིགས་མའི་སློབ་མ་དེ། །སྙིང་ཕར་བསྟན་ན་
བློ་ཚུར་བརྐུ། །ཕན་ཕར་ལ་བཏགས་ན་གནོད་པ་ཚུར་ལ་སྐྱེལ། ྋ།ཞལ་ཏ་གཏང་ན་སྡང་བར་རྩི། །གདམས་ངག་བས་ཟས་ནོར་བྱིན་ན་དགའ། །རང་གི་འདོད་པ་བག་ཙམ་ལ། །ཆོས་དང་བླ་
མ་སྤོང་བར་བྱེད། །དེ་འདྲ་ལ་བྱིན་རླབས་མི་འཇུག་པས། །བཀའ་བཀྱོན་བཏང་དང་བརྡུང་འཐག་བྱས། །སྐྱོན་གྱིས་མཚང་ནས་བྲུས་པ་དང༌། །རྩུབ་མོའི་སྤྱོད་པ་གང་བྱས་ཀྱང༌། །བྱིན་
རླབས་སུ་གོ་ཞིང་མོས་གུས་སྐྱེ། །དེ་སྣོད་ལྡན་གྱི་སློབ་མ་བྱ་བ་ཡིན། །ཐུགས་ཡིད་འདྲེ་ན་དེ་དང་འདྲེ། །བྱིན་རླབས་ཞིག་འཇུག་ན་དེ་ལ་འཇུག །ཡོན་ཏན་ཅིག་རྫོགས་ན་དེ་ལ་རྫོགས།
ཆོས་རྗེ་རིན་ཆེན་ཞལ་སྔ་ནས། །བརྡུང་བཏགས་བྱུང་ན་དབང་བསྐུར་ཡིན། །བྱིན་རླབས་འཇུག་ན་དེ་ལ་འཇུག །བཀའ་བཀྱོན་དྲག་པོ་དྲག་སྔགས་ཡིན། །བར་ཆད་སེལ་ན་དེ་ཡིས་སེལ།

།ཐུགས་ལ་མི་འདོགས་དུས་ཙ་ན། །སྡིག་སྦྱོང་བཤགས་པ་ཡང་ཡང་མཛད། །ཐུགས་ལ་འདོགས་པའི་དུས་ཙ་ན། །ཐུགས་རྗེའི་ཞགས་པས་འཛིན་པ་ཡིན།
༴ བྱམས་ན་བྱམས་ཏེ་ལེགས་པ་ཡིན། །སྡང་ན་སྡང་སྟེ་འཚེངས་པ་ཡིན། །རྣམ་ཐར་ཅི་མཛད་རྟེན་འབྲེལ་ཡིན། །ཞེས་པའི་བཀའ་ནན་ཡང་ཡང་གསུངས། །ལྔ་པ་གསོལ་བ་གདབ་པ་ནི།
དཔལ་ལྡནནཱ་རོ་ཆེན་པོ་ཡིས། །དཀའ་བ་བཅུ་གཉིས་ནད་གསོས་ནས། །མཆོག་ཐུན་མོངས་དངོས་གྲུབ་མཐའ་དག་ཀྱང་། །བླ་མའི་རྣལ་འབྱོར་གཅིག་པུས་བརྙེས། །མི་ང་ལ་ལྟོས་པའི་འགྲོ་
རྒྱུད་རྣམས། །དངོས་གྲུབ་བླ་མ་རྗེ་ལ་ཞུས། །ཞེས་པ་འགྲོ་མགོན་མར་པས་གསུངས། །མཚན་ལྡན་གྱི་བླ་མ་དམ་པ་དེ། །སྤྱི་བོའི་གཙུག་ཏུ་བཀུར་བར་བྱ། །ཡི་དམ་ལྷ་དང་དབྱེར་མེད་
བསྒོམ༑ །འགྲོ་མགོན་མི་ལ་རས་པས་གསུངས། །ལྟ་སྤྱོད་དམ་ཚིག་འབྲེལ་བ་ཡི། །སྤྱི་དང་འདྲེན་དང་དམ་ཚིག་གསུམ། །ཉེས་སྐྱོན་གྲོལ་དང་ཤེས་རྒྱུད་འགྲོལ། །མན་ངག་ལུང་གི་སློབ་
ཁྲིད་
ཡིག་དཔོན་རྣམས། །ལུས་ངག་དབང་གི་རྒྱལ་པོ་དང༌། །ཁུ་བོ་ཕ་དང་མ་དང་མིག །སྙིང་ལས་ལྷག་པའི་ཚུལ་བསྟན་ཏེ། །སྒོ་གསུམ་གཡོ་ཟོལ་མེད་པ་ཡི། །ཡི་དམ་ལྷ་ལྟར་རྒྱུན་དུ་བསམ།

གུ་རུ་དགྱེས་པ་རྡོ་རྗེས་གསུངས། །ཆོས་རྗེ་རིན་ཆེན་ཞལ་སྔ་ནས། །སྤྱིར་ན་གསང་སྔགས་ཐབས་ཆེ་བ། །ལམ་ཟབ་བླ་མའི་མོས་གུས་ཡིན། །ཚེ་གཅིག་གི་སངས་རྒྱས་ཐོབ་པ་དེ།
གདམས་པ་གཞན་གྱི་ཁས་མི་ལོངས། །མོས་གུས་ཀྱིས་ལོངས་པར་ཐེ་ཚོམ་མེད། །ཅེས་པ་ཡང་ཡང་གསུངས་པས་ན། །ཆོས་རྗེ་གཙང་པའི་ཞལ་སྔ་ནས། །མཆོག་ཐུན་མོངས་དངོས་གྲུབ་རྩ་
བ་དེ། །མཚན་ལྡན་བླ་མ་དམ་པ་ཡིན། །ལུས་སྲོག་ལ་ལྟོས་པ་མ་མཆིས་པར། །བླ་མ་བསྟེན་ཚུལ་ཤེས་པ་ལས། །ཚེ་གཅིག་གི་སངས་རྒྱས་ཐོབ་པ་དེ། །ནཱ་རོ་པཎ་ཆེན་ཁྱད་ཆོས་ཡིན། །
ཅེས་གསུངས་སོ། །བཀའ་དྲིན་ཅན་གྱི་བླ་མ་དེའི། །ཕོ་བྲང་སྙིང་གི་སྙིང་དུ་གདབ། །ལུས་ཙོག་འདུག་ཐལ་མོ་སྦྱར་བར་བྱ། །ཡིད་ཀྱིས་དམིགས་པ་གསལ་པོར་བསྒོམ། །ངག་གིས་
གསོལ་བ་དྲག་པོ་གདབ། ·།སྐབས་སུ་ཕྱག་འཚལ་རྒྱང་འདྲེས་བྱ། །བློ་སྣ་ཁུག་སྟེ་བསྒྱུར་ལ་གདབ། །མོས་གུས་དུངས་ཀྱིས་བྱས་ལ་གདབ། །བཀྲེས་པ་ཟས་ཀྱིས་གདུངས་པ་དང༌། །སྐོམ་
པ་ཆུས་གདུངས་ལྟ་བུ་ཡིས། །ཕར་ལ་ཐིམ་ཕོད་ཀྱིས་གསོལ་བ་གདབ། །ཚུར་ལ་མཽ་ཕོད་ཀྱིས་གསོལ་བ་གདབ། །ཐུགས་རྗེས་བཟུང་འཚལ་འོ་དོད་བོས། །སྐྱིད་རུང་སྡུག་རུང་ཁྱེད་རང་

h|༄༅། །ཤེས། །མཐོར་གཏོང་དམར་གཏོང་ཁྱེད་རང་ཤེས། །འཁོར་བར་འཁྱམ་མམ་སངས་རྒྱའམ། །རེ་ས་རྗེ་ལས་མེད་དོ་ཞེས། །སྨྲེ་སྔགས་དྲག་པོ་སྟོན་བྱས་ལ།
a འགྲོ་རུང་འདུག་རུང་གསོལ་བ་གདབ། །ཟ་རུང་འཆའ་རུང་གསོལ་བ་གདབ། །ཉིན་མཚན་མེད་པར་གསོལ་བ་གདབ། །དེ་ལྟར་གསོལ་བ་བཏབ་གྱུར་ན། །གང་བསམ་འགྲུབ་པར་ཐེ་ཚོམ་
མེད༑ །ཆོས་རྗེ་རིན་ཆེན་ཞལ་ནས་ཀྱང༌། །རྗེ་ལ་མོས་གུས་མ་བྲལ་ན། །ཆོས་མི་ཤེས་ཀྱང་འདི་ཀས་ཆོག །མཁའ་འགྲོ་ཆོས་སྐྱོང་འདི་ཀས་ཆོག །གནོད་སྦྱིན་ནོར་བསྒྲུབ་འདི་ཀས་
༈ ཆོག །ཡོན་བདག་ས་གནད་འདི་ཀས་ཆོག །ནོར་བུ་རིན་ཆེན་འདི་ཀས་ཆོག །ཞེས་པའི་ཚིག་རྣམས་རྣ་བར་ལྷག །མོས་གུས་བསྐྱེད་ཅིག །མོས་གུས་བསྐྱེད་ཅིག་སྐྱེས་བུ་རྣམས། །ཞེས་
པའི་བཀའ་ནན་ཆེན་པོ་གསུངས། །མདོར་ཧྲིལ་གྱིས་དྲིལ་ན་འདི་ལས་མེད། །ལུས་ལོངས་སྤྱོད་སྤྱོད་ལམ་ཐམས་ཅད་ཀྱིས། །བླ་མ་ཤིན་ཏུ་མཉེས་པར་བྱ། །མི་མཉེས་མཐའ་དག་སྤང་བར་
༈ བྱ༑ །ཡོན་ཏན་བདེ་སྐྱིད་ཅི་བྱུང་ཡང༌། །བླ་མའི་དྲིན་དུ་བསམ་པ་ཡིས། །དུས་རྒྱུན་དུ་གསོལ་བ་གདབ་པར་བྱ། །འདི་བཀོད་དགེ་བས་འགྲོ་བ་མ་ལུས་པ། །བླ་མ་མཆོག་ལ་སངས་རྒྱས་297

སུ༑ །མཐོང་བའི་མོས་གུས་ཆེན་པོ་ཡིས། །ཚེ་གཅིག་བླ་མེད་བྱང་ཆུབ་ཤོག །མོས་གུས་ཀྱི་བྱེད་ཐབས་དགོས་འདོད་ཀུན་འབྱུང་ཞེས་བྱ་བ་དཔལ་རྒོད་ཚང་ཅན་གྱི་རི་ཁྲོད་དུ། མགོན་པོ་རྡོ་
རྗེས་མཛད་པ་རྫོགས་སོ།། །།རྗེ་རྣམ་པ་ཐམས་ཅད་མཁྱེན་པ་སངས་རྒྱས་ཡིན། །དུས་གསུམ་སངས་རྒྱས་ཐམས་ཅད་ཀྱི་ངོ་བོ་བླ་མ་སངས་རྒྱས་ལ། གསོལ་བ་བཏབ་ན་ཡོན་ཏན་མཐའ་དག་
འབྱུང་བར་འདུག་པས། དུས་རྒྱུན་ཆད་མེད་པར་གསོལ་བ་གདབ་བོ། །ཚེ་རབས་ནས་ཚེ་རབས་ཐམས་ཅད་དུ་བླ་མ་སངས་རྒྱས་ཅི་མཉེས་བྱའོ། །མི་མཉེས་པ་སྐད་ཅིག་ཀྱང་མི་བྱའོ། །བདག་
དང་མ་ནམ་མཁའ་དང་མཉམ་པའི་སེམས་ཅན་ཀྱིས། ལུས་ལོངས་སྤྱོད་དུས་གསུམ་བསགས་པའི་དགེ་བའི་རྩ་བ་གཉེན་འདུན་དང་བཅས་པ་ཐམས་ཅད་བླ་མ་སངས་རྒྱས་ལ་འབུལ་ལོ། །བླ་མ་
སངས་རྒྱས་ཅི་གསུང་བདེན། ཐེ་ཚོམ་མེད། ངེས་ཤེས་བསྐྱེད། ཉམས་སུ་བླང་ངོ༌། །བླ་མ་སངས་རྒྱས་ཀྱིས་གང་བཅོལ་བ་ཉན་ནོ། །བླ་མ་སངས་རྒྱས་ཀྱིས་ཅི་མཛད་ལེགས་སོ།
ཆོས་ཀྱི་སྐུ་ལ་སྐྱབས་སུ་མཆིའོ། །རྗེ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆིའོ། །རྗེ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆིའོ། །མ་ནམ་མཁའ་དང་མཉམ་པའི་སེམས་ཅན་ཐམས་ཅད་

།བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །རྗེའི་ཁྲིད་སྐོར་བརྒྱད་ཀྱི་ལག་ལེན་རྗེ་རྒོད་ཚང་པས་གསུང་སྒྲོས་དཔྱིལ་དཀར་གྱི་ལྡོམ་བུ་བས་ཡི་གེར་བཀོད་ཀླུ |༄༅།
པའོ༑ །བླ་མ་འགྲུབ་པར་གྱུར་ཅིག །།
བརྒྱད་
300(B) 「 3

300(B)
BlankPage AsPerOriginalDocument

༄༅། །སྐུ་གསུམ་ཕྲིན་ལས་དང་བཅས་པའི་ཞིང་སྦྱོང་གི་ཞལ་གདམས་རྗེ་རྒོད་ཚང་པའི་གསུང་བཞུགས་སོ།།
301

༄༅། །ན་མོ་གུ་རུ། རྟོགས་ལྡན་གྱི་རྣལ་འབྱོར་པ་སྣང་བ་ཆོས་སྐུར་ཤར་བ་ལ་ཞིང་ཁམས་སྦྱོང་བའི་ཁྲིད་དོ། །དེ་ཡང་ཆོས་རྗེའི་
ཞལ་ནས། ང་ཡི་ཟབ་ཆོས་ཐམས་ཅད་ཁྲིད་ཆེན་བརྒྱད་དུ་འདུས་པ་ལ་ད་ཐམས་ཅད་ཀྱི་མཇུག་སྡད་ནི། ཞིང་ཁམས་སྦྱོང་བ་འདི་ཡིན། དེ་ལ་ཞིང་
ཁམས་སྦྱོང་བ་གང་ཡིན་ན། ཞིང་ལོགས་སུ་སྦྱང་རྒྱུ་མེད། ད་ལྟའི་ཚོགས་དྲུག་གི་སྣང་བ་འདི་ཀ་ཡིན། འདི་དག་ན་ཞིང་དག་འདི་མ་དག་ན་ཞིང་མ་
དག་སྣང་བ་དག་ན་མྱ་ངན་ལས་འདས་པ་ཡིན་སྣང་བ་མ་དག་ན་འཁོར་བ་ཡིན་ནོ། །དེས་ན་རང་གི་སེམས་ཡིན། དོན་ཧྲིལ་གྱིས་དྲིལ་ན་རང་སེམས་སྦྱོང་

ཞིང་
སྦྱོང་
ལི །བ་ལས་མེད་གསུངས་སོ། །དེ་ཉམས་སུ་ལེན་པའི་དུས་ན་ལག་ལེན་འདི་ལྟར་བྱས་ཏེ། དེ་ཡང་སྦྱང་བའི་ཡུལ་དུ་ཚོགས་
དྲུག་ལ་དེ་མིག་གིས་གཟུགས་གཅེར་གྱིས་མཐོང་བ་དང་། ལེགས་སྙམ་པ་དང་། མ་ལེགས་སྙམ་པའི་རྟོག་པ་བྱུང་ན་དེ་དྲན་པས་ཟིན་ནས་ཕྱག་རྒྱ་ཆེན་
པོའི་ངང་ལ་ཕྱམ་གྱིས་འགྲོ་ཡང་། ས་བོན་སྦྱང་བའི་ཆེད་དུ། ཨོཾ་སྭ་བྷཱ་ཝ་ཤུདྡྷ་སརྦ་དྷརྨ་སྭ་བྷཱ་ཝ་ཤུདྩོ྅་ཧཾ། ཞེས་པ་བརྗོད་པས་བློས་བྱས་ལ་བློས་བྱས་
ཀྱིས་ཀྱང་སྟོང་སངས་ཀྱིས་དག་པར་བསམ་ལ། གཟུགས་སུ་སྣང་བ་དེ་རང་གི་སེམས་ཡིན།ྋ སེམས་སྣང་ལ་རང་བཞིན་མེད་པ་ཕྱག་རྒྱ་ཆེན་པོའི་ངང་ལ་

ལྷན་གྱིས་བཞག་གོ །དེ་ནི་རང་དོན་ཆོས་སྐུར་རོ་མཉམ་པའོ། །དེའི་རྗེས་ལ་ཡུལ་གཟུགས་ལྟ་བུ་དེ་ལ། བླ་མ་བདེ་མཆོག་གི་ངོ་བོ་ཀྲོང་བསྐྱེད་ལ། སྤོས་དང་མར་མེ་དྲི་ཆབ་ལ་སོགས་ཕྱིའི་
མཆོད་པ་འབུལ། རིག་མ་བཅུ་དྲུག་གམ་ལྷ་མོ་ཉི་ཤུ་ལ་སོགས་ནང་གི་མཆོད་པ་འབུལ། གསང་བའི་བདུད་རྩི་ལྔའོ། །དེ་ཁོ་ན་ཉིད་ཟག་པ་མེད་པའི་བདེ་བ་དང་མཆོད་པ་བཞི་རྫོགས་སུ་འབུལ་
ལོ༑ །དེ་ནི་གཞན་དོན་ལོངས་སྐུར་ཞིང་སྦྱང་བའོ། །དེ་ནས་བླ་མ་བདེ་མཆོག་ཏུ་བསྒོམ་པ་དང༌། མཆོད་པ་བཞི་རྫོགས་སུ་ཕུལ་བའི་དགེ་བའི་རྩ་བ་དེས། སེམས་ཅན་རེ་རེའི་མདུན་དུ་བདག
39 ལ་པ་རེ་རེ་སྣང་ནུས་པར་གྱུར་ཅིག །སྣང་མ་ཐག་ཏུ་སེམས་ཅན་དེ་དག་མངོན་པར་རྫོགས་པར་སངས་རྒྱས་པར་གྱུར་ཅིག་ཅེས་སྨོན་ལམ་གདབ་བོ། །དེ་ནི་གཞན་དོན་སྤྲུལ་སྐུར་ཞིང་སྦྱང་
བའོ༑ །དེའི་རྗེས་ལ་དགེ་བའི་རྩ་བ་དེ་དག་རྒྱ་ནམ་མཁའ་དང་མཉམ་པར་གྱུར་ཅིག །ཅེས་པ་ལ་སོགས་པའི་སྨོན་ལམ་གདབ་པ་ནི། ཞིང་ཕྲིན་ལས་སུ་སྦྱངས་པའོ། །དེ་བཞིན་དུ་རྣ་བའི་ཡུལ་
དུ་སྒྲ་ཐོས་པ་དང་། སྣའི་ཡུལ་དུ་དྲི། ལྕེའི་ཡུལ་དུ་རོ། །ལུས་ཀྱི་ཡུལ་དུ་རེག་བྱ། ཡིད་ཀྱི་ཡུལ་དུ་བདེ་སྡུག་ལ་སོགས་པ་དགག་སྒྲུབ་ཀྱི་རྟོག་པ་སྐྱེས་པ་ལ། གོང་བཞིན་དུ་སྐུ་གསུམ་ཕྲིན་✖

།ལས་སུ་ཞིང་སྦྱང་བའོ། །དེ་ཡང་གཉིས་སྣང་ཕྲ་མོ་ཡོད་ཀྱི་བར་ལ་སྐུ་གསུམ་ཕྲིན་ལས་དང་བཅས་པར་ཞིང་སྦྱངས་པས་གཉིས་སྣང་གི་བག་ཆགས་སྐད་ཅིག་ཀྱང་མེད་༄༅།
པར་དག་ནས་མཉམ་རྗེས་འདྲེས་པ་དང་གཞན་སྣང་སྐུ་གསུམ་མཛད་པ་དང་བཅས་པར་སངས་རྒྱའོ། །དེ་ལྟར་ལམ་དུས་སུ་རྟེན་འབྲེལ་མ་འགྲིགས་ན་རང་དོན་དུ་མཉམ་རྗེས་འདྲེས་པ་དང་གཞན་
དོན་དུ་མཛད་པ་ཕྲིན་ལས་མི་འབྱུང་ངོ་། །དེས་སྣང་བ་སེམས་སུ་རྟོགས་ནས་ལམ་དུས་སུ་རྟེན་འབྲེལ་སྒྲིག་པ་གལ་ཆེའོ། །དེ་ཡང་རྗེས་སྣང་ལ་གཉིས་འཛིན་ཕྲ་མོ་ལ་བརྟེན་ནས་ཞིང་སྦྱང་དགོས་པ་
ཡིན་ནོ། །དེ་ལྟར་ཉམས་སུ་བླངས་པས།་དོན་གཉིས་ཕུན་སུམ་ཚོགས་པའི་སངས་རྒྱས་ཐོབ་པ་ཡིན་གསུངས།། །།མངྒ་ལཾ།
306 (B)

306(B)
BlankPage AsPerOriginalDocument

༄༅། །འགྲོ་མགོན་རས་པའི་གསུང་ངག་དབང་བཞིའི་ཉམས་ལེན་རྩ་བའི་ཚིག་དང་འགྲེལ་པ་ལོ་རས་པས་མཛད་པ་བཞུགས་སོ།།

༄༄ །མཉམ་མེད་ཆོས་རྗེའི་ཞབས་ལ་འདུད། །དབང་བཞིའི་ཉམས་ལེན་བླམའི་གསུང་བཞིན་བྲི། བུམ་པའི་དབང་གི་ཉམས་ལེན་ལ་
།སྙིང་རྗེ་བསྐྱེད་ཅིང་ཡི་དམ་བསྒོམ། ..ནང་སེམས་ཀྱི་ཉམས་ལེན། བཟང་ངན་༝ཕྱི་ལུས་ཀྱི་ཉམས་ལེན་འཁུར་བཞིན་ལས་འབྲེལ་བཞག །གསང་བ་ངག་གི་
ཉམས་ལེན .སྨོན་ལམ་གདབ་ཅིང་སྙིང་རྗེ་བརྗོད། གསང་དབང་གི་ཉམས་ལེན་.།རྩ་རླུང་བསྒོམ་ཞིང་..ནང་སེམས་ཀྱི་ཉམས་ལེན་དམ་རྫས་བཟའ། །ཕྱི་ལུས་ཀྱི་
དགག་བསྒྲུབ་སྤང་ཞིང་ཆོས་བརྒྱད་མཉམ། གསང་བ་ངག་གི་ཉམས་ལེན་།མཉམ་ཉིད་བརྗོད་ཅིང་ཁང་ཡངས་བསྐྱེད། ཤེས་རབ་ཡེ་ཤེས་ཀྱིས་..།བདེ་བ་སྒོམ་ཞིང་

༄༅། །¸ནང་སེམས་ཀྱི་ཉམས་ལེན་རིག་ངར་གདགས། ཕྱི་ལུས་ཀྱི་ཉམསལེན་།སྡུག་བསྔལ་སྤང་ཞིང་རྐྱེན་རྣམས་གཞོམ། །གཞན་ལ་གསང
བ་ངག་གི་ཉམས་ལེན་¸དགའ་བདེ་ཆེན་པོ་བརྗོད། །དབང་བཞིའི་ཉམས་ལེན་„སེམས་ཐག་ཆོད་ཀྱང་སྟོང་པར་བཞགནང་སེམས་ཀྱི་ཉམས་ལེན་། །དངོས་འཛིན་ཕྱི་ལུས་ཀྱི་
ཉམས་ལེན་གཞིག་ཅིང་འཁྲུལ་སྣང་གཞོམ། །སྟོང་ཉིད་ཆོས་སྐུ་ངག་ཏུ་བརྗོད། གསང་བ་ངག་གི་ཉམས་ལེན་ཡིན་ནོ། །གདམ་ངག་བཞི་པོ་ཉམས་བླངས་ན། །སྣང་
དང་མི་སྣང་ཐམས་ཅད་ཀུན། ཤ་རིད་སྦྲང་མའི་དཔེ་བཞིན་དུ། ལག་ལེན་བྱས་ན་གསལ་པོར་མཆི། སྒྲི། ན་མོ་རཏྣ་གུ་རུ། སྨིན་གྲོལ་མཐར་སོན་

བླ་མ་ལ་འདུད་ནས། །སྨིན་བྱེད་དབང་བཞིའི་གདམས་ངག་བྲི་བར་བྱ། །འདིར་ཆོས་རྗེ་བླ་མའི་ཞལ་ནས། ཚེ་གཅིག་གིས་སངས་རྒྱས་བསྒྲུབ་པར་བྱེད་པ་ལ། ཐེག་པ་ཆེན་པོ་གསང་སྔགས་
ཀྱི་དབང་བསྐར་དགོས་ཏེ། དབང་མེད་པ་ལ་དངོས་གྲུབ་མེད། །ཅེས་པས་སོ། །དེ་ལའང་གཉིས་ཏེ། ཕྱི་སྣོད་དུ་རུང་བའི་དབང་དང༌། ནང་དེ་ཁོ་ན་ཉིད་མཚོན་པར་བྱེད་པའི་དབང་ངོ་
དང་པོ་ནི་ཆོ་གའི་རིམ་པས་བསྐུར་བས་ཏེ། དེ་ལ་ཡང་བསྐུར་བས་ཐོབ་པ་ལ་སོགས་པ་མུ་བཞིར་གསུངས་པ་ལ། བླ་མ་ལས་ཆོ་ག་བཞིན་དུ་དབང་ཡང་ནོས་ལ། འོག་ནས་འབྱུང་བ་བཞིན་
དབང་བཞིའི་ལག་ལེན་འདི་རྣམས་ཉམས་སུ་ལེན་ན། བསྐུར་ཡང་བསྐུར་ལ་ཐོབ་ཀྱང་ཐོབ་པ་ཡིན་ཏེ། མུ་གཞན་གསུམ་ནི་མགོ་འདྲ་བས་གོ་སླའོ། །གཉིས་པ་ནི་རྡུལ་ཚོན་གྱིས་དཀྱིལ་འཁོར་དུ་
དབང་བསྐུར་རམ་མ་བསྐུར་ཡང་བླངས་ཏེ། གསང་སྔགས་ཀྱི་སྒོར་ཞུགས་ནས། འོག་ནས་འབྱུང་བའི་དབང་བཞིའི་མན་ངག་གི་དོན་ཉམས་སུ་ལེན་པ་གཅིག་ཡིན་པ་ལ། དེ་ཡང་དབང་བཞི་ཀ་
ལ་ཕྱི་ནང་གསང་གསུམ་ཉམས་སུ་བླང་གསུངས་སོ། །དེ་ལ་དང་པོ་བུམ་པའི་དབང་ལ་གསུམ་ལས། ནང་སེམས་ཀྱི་ཉམས་ལེན་ནི། སྙིང་རྗེ་བསྐྱེད་ཅིང་ཡི་དམ་བསྒོམ་གསུངས་པས། སྙིང་ཋཱ

༄༅། །རྗེ་བསྐྱེད་པ་ནི་སྤྱིར་སེམས་བསྐྱེད་པ་ཡིན་ལ། སྒོས་སུ་ཚོགས་ཆོས་ཀྱི་སྔོན་འགྲོ་ཁོ་ན་བཞིན་དུ་བྱས་ཏེ། སེམས་ཅན་ལ་སྙིང་རྗེ་བསྒོམ་ཞིང་དགེ་བ་ཅི་བྱེད་སེམས་ཅན་
གྱིས་དོན་དུ་བྱེད་པའོ། གཉིས་པ་ལྷ་བསྒོམ་པ་ནི། རང་གི་ཡི་དམ་གྱི་ལྷ་གང་ཡིན་པ་དེ་བསྒོམ་པས་ཏེ། དེའི་སྙིང་གར་བླ་མ་བསྒོམ་ཕྱི་སྣོད་ཀྱི་འཇིག་རྟེན་གཞལ་ཡས་ཁང་དང༌། ནང་སེམས་
p。
ཅན་ཐམས་ཅད་ཡི་དམ་ལྷར་བསྒོམ། དེ་བསྒོམ་པའི་དུས་སུ་ཕུང་པོ་ལྔ་རྒྱལ་བ་རིགས་ལྔ་ཡིན་ལ། ཉོན་མོངས་པ་དུག་ལྔ་ནི་ཡེ་ཤེས་ལྔའི་རང་བཞིན་ཡིན་པས། དེ་ལྟར་ཡིན་པ་ལ་ཡིན་པར་ཤེས་
གསུམ་
པར་བྱས་ནས་བསྐྱེད་པའི་རིམ་པ་བསྒོམ་པར་བྱེད་པ་ཡིན་ནོ་གསུང༌། གཉིས་པ་ཕྱི་ལུས་ཀྱི་ཉམས་ལེན་ནི། བཟང་ངན་བཀུར་ཞིང་ལས་འབྲེལ་བཞག །ཅེས་པས། བཟང་ངན་འབྲིང་གསུམ་
གོང་དུ་ཁུར་བ་དང་ལས་འབྲེལ་འཇོག་པའོ། །དང་པོ་ནི་གོང་མ་ལྟ་ཅི། འོག་མ་དང་མཉམ་པོ་ཡང་གོང་དུ་བཀུར་བའོ། །དེ་བཀུར་བའི་རྒྱུ་མཚན་ནི་གསུམ་ཏེ། ལོ་ཀ་བློས་བཏང་བྱེད་པ་ལ་
རང་དམན་ས་བཟུང་དགོས་པའི་ཕྱིར་དང་། ཐེག་པ་ཆེན་པོ་བ་ཡིན་པས་བྱང་ཆུབ་སེམས་དཔའི་བསམ་པ་དང་སྤྱོད་པ་སྦྱོང་དགོས་པའི་ཕྱིར་དང༌། གོང་དུ་སྨོས་པ་བཞིན་སེམས་ཅན་ཐམས་ཅད་ཡི་
311

དམ་ལྷར་བསྒོམ་པ་ལ་དེ་བཀུར་དགོས་པས་སོ། །དེ་ལྟར་ཁུར་བ་ལ་དོན་ཅི་ཡོད་ན། ཚེ་འདི་ལ་ཞེན་པ་བློས་ཐོངས་བ་དང་། སྒྲིབ་པ་འདག་པ་དང༌། རང་གི་གཞན་ཁུར་བའི་རྟེན་འབྲེལ་
གྱིས༑ གཞན་གྱིས་རང་ཁུར་ཏེ་དབང་དུ་འདུའོ། །ལས་འབྲེལ་བཞག་པ་ལ་གཉིས་ཏེ། དངོས་དང་བརྒྱུད་པའོ། ཟས་གོས་ལ་སོགས་པ་ཟང་ཟིང་དང་། ཆོས་ཀྱི་སྦྱིན་པ་བྱ་བ་ལ་སོགས་པ་
དངོས་སུ་ཕན་འདོག་པ་དང༌། ཁྱི་ལ་བརྡེག་པ་དང༌། འབར་དགོས་པ་འབྱུང་བ་དང༌། བདག་མཐོང་བ་དང་ཐོས་པ་དང་དྲན་པ་དང༌། རེག་པ་དང་ཕན་པ་དང་གནོད་པ་བྱས་པ་ལ་སོགས་
པས༑ བདག་གིས་ད་ལྟ་དངོས་སུ་འབྲེལ་བ་ཐོག་པ་རྣམས་ལ་འབྲེལ་པ་འདིས་ནི་འདི་རྣམས་ནམ་ཞིག་ན་བདག་གི་གདུལ་བྱར་གྱུར་ཅིག་པར་འདུན་པར་སྨོན་པའོ། །བརྒྱུད་པ་ནི། ལམ་འཕྲང་
འཆོས་པ་དང་ཟམ་པ་དང་མགྲོན་ཁང་འཆོས་པའམ། གནས་དང་ཆུ་ལ་བརྒལ་བ་ལ་སོགས་པ་རྣམས་ལ་འདི་དག་ལ་རེག་པ་དང་། འགྲོ་འདུག་བྱས་པ་ལ་སོགས་པ་གང་ཡིན་པ་དེ་རྣམས་ཀྱང་
ནམ་ཞིག་བདག་གི་གདུལ་བྱར་གྱུར་ཅིག་པར་འདུན་ཅིང་སྨོན་པའོ། །གསང་བ་ངག་གི་རྟེན་འབྲེལ་ནི། སྨོན་ལམ་གདབ་ཅིང་སྙིང་རྗེ་བརྗོད། །ཅེས་པས། སྨོན་ལམ་མམ་བསྔོ་བ་ནི། ལྔ་པ་ལྷ

༄༅། །ལ་སོགས་པ་རྒྱས་བསྡུས་ཅི་རིགས་པར་འདེབས་པ་སྟེ་གྲུབ་པའི་རྒྱུ་ལྔ་ནི། བསོད་ནམས་ཀྱི་ཚོགས་ཕྲ་རགས་བསགས་པ་དང་། ཚུལ་ཁྲིམས་ལ་སོགས་བསྲུང་སྡོམ་དབང་
བཞིའི་དག་པ་དང༌། དུས་བཟང་པོ་དང་བླ་མ་དཀོན་མཆོག་དགེ་འདུན་གྱིས་སྤྱན་སྔར་དང༌། ཁྱད་པར་རྟོག་པ་དང་ལྡན་པས་འགྲུབ་བོ། །ཞེས་གསུངས་པས། འགྲུབ་པའི་རྒྱུ་ཅི་རིགས་དུས་སུ་གདབ་
ལི
སྟེ༑ དེ་ཡང་ནར་མའི་དགེ་སྦྱོར་ཀུན་གྱིས་འཇུག་ཏུ་གདབ་སྟེ། དེར་ཡིད་སྨོན་ལ་ཁམས་མ་ཆུང་ཟེར་བ་ཡིན་པས་ཤིན་ཏུ་རྒྱ་ཆེ་བ་ལན་མང་དུ་གདབ། དེ་རྒྱུན་དུ་ཀུན་ལ་གདབ་སྟེ། བདག་ལ་
གཞན་གྱིས་བསྙེན་བཀུར་བྱས་པ་དང༌། གཞན་ལ་བདག་གིས་བསྙེན་བཀུར་བྱས་པ་དང༌། བདག་ལ་དམིགས་ནས་གཞན་གྱིས་མཐོང་ཐོས་དྲན་པ་དང༌། རེག་པ་དང༌། གཏམ་བྱས་པ་
དང་༑ ཕན་པ་དང་གནོད་པ་བྱས་པ་དང་། བདག་ལ་འཕྱར་སྨོད་གཏོང་བ་ལ་སོགས་པ་སྟེ། འགྲོ་བ་ཀུན་གྱིས་དོན་དུ་བདག་གིས་དོན་ལ་ལྟོས་པ་མེད་པར་བསྔོ་བ་དང་སྨོན་ལམ་རྒྱ་ཆེན་པོ་གདབ་
༈བོ་གསུངས། སྙིང་རྗེ་བརྗོད་ཅེས་པ་ནི། ནམ་དྲན་པ་ན་སེམས་ཅན་ལ་དམིགས་ནས་སྙིང་རྗེ་སྙམ་དུ་ལྷང་ལྷང་བསྒོམ་ཞིང༌། ངག་ཏུ་ཡང་སེམས་ཅན་སྤྱི་སྒོས་ལ་སྙིང་རེ་རྗེ་ཞེས་ཡང་ཡང་བརྗོད

གསུངས༑ ཡིད་ཀྱིས་བསྒོམ་ཞིང་ངག་ཏུ་བརྗོད་པ་ཟུང་རེ་ལ་ཕྲེང་རྡོག་རེ་རེ་ལ་བརྒྱ་རྩ་ལ་སོགས་པ་ཅི་རིགས་པ་སྙིང་རྗེའི་བསྙེན་པ་བསྐྱལ་གསུངས། དེ་ནི་བུམ་དབང་གི་ཉམས་ལེན་ཡིན་
ནོ༑ །གཉིས་པ་གསང་དབང་གི་ཉམས་ལེན་ནི། རྩ་རླུང་བསྒོམ་ཞིང་དམ་རྫས་བཟའ། །ཞེས་པས། རྩ་རླུང་བསྒོམ་པ་ལ་ཐུན་མོང་གི་མན་ངག་ནི། འབོལ་བའི་སྟན་ལ་ལུས་གནད་ལེགས་
པར་བྱ། སེམས་བསྐྱེད་བླ་མའི་རྣལ་འབྱོར་སྔོན་དུ་བཏང་ལ། རང་ལུས་ལྷག་པའི་ལྷར་བསྒོམས་ཏེ། རླུང་རོ་བུས་ལ་རྩ་གསུམ་གསལ་གདབ་ནས། རོ་རྐྱང་གཉིས་ནས་རླུང་རྔུབས་ནས་དབུ་
མར་བཅུག་ནས་བསྒོམ་པ་དང་། རླུང་སྦྱོར་བ་ཡན་ལག་བཞི་ལྡན་དུ་བསྒོམ་པ་ནི། གཏུམ་མོ་སྤྱི་དང་མཐུན་ཏེ་ཀུན་ལ་སྦྱོར་བར་བྱའོ། །ཁྱད་པར་འདིའི་ལུགས་ཀྱིས་ལྟེ་བའི་འོག་རྩ་གསུམ་འདུས་
པ་དེར་གཏུམ་མོ་ཨ་ཐུང་དེ་ཉིད་ལ་ཡེ་ཤེས་ཀྱི་མེ་འབར་བར་བསྒོམ་ཞིང༌། དེ་ལ་ཕྱོགས་བཅུའི་སངས་རྒྱས་ཐམས་ཅད་སིབ་སིབ་འདུས་ཤིང་ཐིམ་པར་བསམ་མོ། །ཤིན་ཏུ་ཁྱད་པར་བཀའ་བརྒྱ་
མའི་གཏུམ་མོ་ནི། ལུས་གནད་རླུང་གནད་སྔ་མ་གཉིས་དང་མཚུངས་ལ། འདིར་དམིགས་པའི་སེམས་ཀྱི་གནད་ཀྱིས་ཁྱད་པར་ནི། ལྟེ་འོག་སོར་བཞི་རྩ་གསུམ་འདུས་པའི་བར། གཏུམ་མོའི་

།ཉལ་ས་དེར། རྗེ་བཙུན་རྡོ་རྗེ་རྣལ་འབྱོར་མ་སོར་བཞི་ཙམ་པ་གཅིག་བསྒོམ་ལ། རླུང་རྔུབས་པ་དང༌། རླུང་ཐམས་ཅད་མེའི་དྲོད་ཅན་དུ་རྗེ་བཙུན་མའི་གསང་གནས་༄༅།
སུ་སིབ་སིབ་སོང་པས་རྗེ་བཙུན་མ་དེའི་སྐུ་ལས་ཡེ་ཤེས་ཀྱི་མེ་འབར་བས། ལུས་ཐམས་ཅད་བདེ་དྲོད་དུ་འབར་བར་བསྒོམ། འདི་ནི་རླུང་མི་འཛིན་པའི་གནས་སྐབས་ཐམས་ཅད་དུ་ཡང་དམིགས་
པ་དེ་ཁོ་ན་བཞིན་བསྒོམས་པས། དེ་ལ་སེམས་བཟུང་ན་ཡང་བདེ་དྲོད་ཀྱང་འབྱུང་བ་རྟེན་འབྲེལ་མང་པོ་གཅིག་འགྲིག་པའི་གནད་ཡིན་གསུངས། དེ་ནི་གཏུམ་མོའི་དམིགས་པ་བཀའ་རྒྱ་
j
མའོ༑ །གཉིས་པ་དམ་རྫས་བཟའ་ཞེས་པ་དེ་བརྟེན་པ་ལ་གསུམ། ཏིང་ངེ་འཛིན་གྱིས་དང༌། བརྒྱུད་ནས་དང་དངོས་སུ་བརྟེན་པའོ། །དང་པོ་ནི་རང་ཉིད་མཁའ་འགྲོ་མ་དཀར་མོ་གཡས་གཡོན་
ན་གྲི་གུག་དང་ཐོད་པ་བསྣམས་པ། མི་མགོ་སྐམ་པོའི་དོ་ཤལ་དང༌། ཐོད་པའི་དབུ་བརྒྱན་ཅན་ཕྱག་རྒྱ་ལྔས་བརྒྱན་པ། ལོ་བཅུ་དྲུག་ལོན་པ་མཛེས་པའི་ལྷ་མོ་གཅིག་ཏུ་བསྒོམ། བདག་གི་
སེར་མོ་༈ ཕྱོགས་བཞིར་རིགས་བཞིའི་མཁའ་འགྲོ་མ་སྟེ། དེ་ཡང་དཔྲལ་བའི་ངོས་དང༌། རྣ་ལྟག་དང༌། རྒྱབ་ངོས་དང་གཡོན་ངོས་སུ་རིམ་པ་བཞིན་དུ་མཁའ་འགྲོ་མ་སྔོ་ནག་དང༌།

དང་༑ དམར་མོ་དང༌། ལྗང་མོ་སྟེ། ཕྱག་གཡས་གྲི་གུག་གཡོན་ཐོད་པ་བདུད་རྩིས་གང་བར་བླ་མ་དང་སངས་རྒྱས་ཐམས་ཅད་ཀྱིས་བྱིན་རླབས་ཐམས་ཅད་བདུད་རྩིའི་རྣམ་པར་ཐིམ་པར་
བསམ༑ རྒྱན་ཆ་ལུགས་བདག་དང་མཚུངས་སོ། །དེ་ནས་བདག་ཉིད་མཁའ་འགྲོ་མ་དཀར་མོའི་གཡས་ཀྱི་གྲི་གུག་གིས། རང་གི་ཐོད་པ་རང་གིས་བྲེགས་པས། རྩ་སྦུགས་གྲོ་སོག་རྩ་གྲིས་
བྲེགས་པ་བཞིན་ཁ་རང་ངོས་ཡོད་པའི་ནང་ན་མར་ལ། རིགས་བཞིའི་མཁའ་འགྲོ་མ་རྣམས་ཀྱིས་བདུད་རྩི་རྣམས་བླུགས་པས། ལུས་ཀྱི་ནང་ཐམས་ཅད་བདུད་རྩིའི་མེར་གྱིས་ཁེངས་པས་ལུས་
ཟག་མེད་ཀྱི་བདེ་བས་གང་བར་བསམ། མཐར་མཁའ་འགྲོ་མ་བཞི་པོ་ཡང་བདུད་རྩིར་ཞུ་ནས་བདག་གི་སྤྱི་བོར་ཐིམ་པར་བསྒོམ། དེ་ནི་ཏིང་ངེ་འཛིན་ཟས་སུ་ཟ་བ་ཡིན་གསུངས། གཉིས་པ་
བརྒྱུད་ནས་བརྟེན་པ་ནི། རང་ཉིད་ཀྱིས་ལོངས་སྤྱོད་པའི་བཟའ་བཏུང་ཐམས་ཅད་ཡི་གེ་གསུམ་གྱིས་ཤ་ལྔ་བདུད་རྩི་ལྔར་བྱིན་གྱིས་བརླབས་ནས་ཟས་ཀྱི་རྣལ་འབྱོར་རྣལ་མར་བྱས་ནས་ལོངས་སྤྱོད་
པའོ།།ུཡར་རྐན་ལ་འཁོར་ལོ་སྡོམ་བ་དེ་ལ་ཡབ་དཔའ་བོའི་ཚོགས་ཐམས་ཅད་བསྟིམ། མར་རྐན་ཡུམ་རྡོ་རྗེ་རྣལ་འབྱོར་མ་དེ་ལ་ཡུམ་དཔའ་མོའི་ཚོགས་ཐམས་ཅད་བསྟིམ། ལག་པ་གཡས་གཡོན་འདོད་ཡོན་གྱི་ལྷ་མོར་བསྒོམས་པའོ། གསུམ་པ་དངོས་སུ་

༄༅། །བརྟེན་པ་ལ་བཞི་སྟེ། དེ་རྩལ་བའི་ཐབས་དང་། བྱིན་གྱིས་བརླབ་དང༌། བཟའ་བའི་ཚད་དང་། ཟོས་པའི་ཡོན་ཏན་ནོ། །དང་པོ་ནི་ཤ་ལྔ་བདུད་རྩི་ལྔ་ཡིན་ཏེ།
བཞིའི་ཤ་ལྔ་ལ་གླང་ཆེན་གྱི་ཤ་མ་རྙེད་ན་རིག་པ་ཆེ་བའི་བྱ་རོག་གི་ཤས་ཀྱང་བཏུབ་ཅེས་རྗེ་གོང་མས་གསུངས། སྣ་ཡབས་སམ་འཁྲིས་པ་ཡིན་པས་རྒྱུས་པས་ཀྱང་བཏུབ་གསུངས། གི་ཧང་གིས་ཀྱང་
བཏུབ་གསུངས། རྟ་མ་རྙེད་ན་གཤིན་རྗེ་ཡི་རྒྱུད་ལས། རྔ་མོང་རྔེའུ་བོང་བུའི་ཤས་ཀྱང་བཏུབ་གསུངས། ཁྱི་དམར་པོ་སྣ་དཀར་གྱི་ཤ་ཡོད་ན་དགའ། མེད་ན་ཕལ་པས་ཆོག །བ་གླང་གི་
ཤ༑ ཤ་ཆེན་ནི་རབ་སྐྱེ་བ་བདུན་པའི་ཤ། འབྲིང་གང་ཟག་བཟང་པོའམ། དཔའ་བོ་གཡུལ་དུ་བསད་པའི་ཤ་རྙེད་ན་རབ། མ་རྙེད་ན་ཐ་མལ་པའི་ཤས་ཀྱང་བཏུབ་གསུངས། བདུད་རྩི་ལྔ་
ནི༑ བྱང་སེམས་དཀར་པོ་བླ་མའི་དེ་རབ། མེད་ན་རང་གིས་ལུས་ལ་གནས་པ་དེ་མཆོག་ཡིན་པས་མ་ཉམས་ན་བཟང་། གལ་ཏེ་ཉམས་ནའང་རིལ་བུའི་རྟ་བྱ། རྟ་ཆད་ན་བསྒྲུབ་པ་བྱེད་པ་ལ་
༈ ཕབ་ཀྱང་ལྟུང་མེད་ཀྱི་སྐབས་ཡིན། རཀྟ་གྲོང་པའི་ཆོས་ཀྱིས་མ་གོས་པའི་ཟླ་མཚན་ནམ། མེད་ན་མཚན་ལྡན་ནམ་དེ་ཡང་མེད་ན་ཕལ་པའམ། ཐ་མལ་པའམ། དེ་ཡང་མེད་ན་རང་གི་སྣ་བུག་

གཡོན་པའི་ཁྲག་གིས་བཏུབ་གསུངས། དྲི་ཆེན་དྲི་ཆུ་ནི་གྲུབ་ཐོབ་ལ་སོགས་པ་དགེ་སྦྱོར་རྒྱུད་ལ་སྐྱེས་པའི་དང༌། མཁས་བཙུན་ལ་སོགས་པ་ཡོན་ཏན་ཅན་གྱིས་དང༌། བུ་མོ་གཞོན་ནུ་གྲོང་པའི་
ཆོས་ཀྱི་མ་གོས་པའི་ཡོད་ནའང་། གཞན་དབང་དུ་འདུ་བའི་རྟེན་འབྲེལ་ཡོད་པས་དགའ།ྋ རང་དགེ་སྦྱོར་བྱེད་པའི་དེ་དགའ། མེད་ན་མཛེ་པོ་མ་ཡིན་པ། སྡིག་ཅན་མ་ཡིན་པ། ཐ་མལ་པའི་
དེས་ཀྱང་ཆོག །གོ་རོ་ཙ་ན་ཀླད་པའམ། རྔོག་པས་གཞུང་པ་ལ་བཞེད་ཤ་ཆེན་གྱིས་ཀྱང་ཤ་དང་བདུད་རྩི་ཆ་གཉིས་འཛིན་པ། གཉིས་ཀའི་གོ་ཆོད་ཅེས་རྗེ་གོང་མས་གསུངས། དེ་ལྟར་བཅུ་པོ་
ཚོགས་ན་རབ། མ་ཚོགས་ནའང་གང་ཚོགས་དེ་ཐ་མའང་གསུམ་གཉིས་ལས་མ་ཚོགས་ཀྱང་དེ་ཉིད་བྱ་གསུངས། གཉིས་པ་བྱིན་གྱིས་བརླབ་པའི་མན་ངག་ནི། རིལ་བུའི་བསྒྲུབ་ཐབས་ནས་
འབྱུང་བ་བཞིན་བྱའོ། །དེའང་རྗེའི་ཞལ་གྱིས་གདམས་པ་གུ་རུ་ལུགས་ཡིན་ནོ།། །།གུ་རུ་རཏྣ་ན་མོ། དམ་ཚིག་གིས་རྫས་བརྟེན་པར་བྱེད་པ་ལ། བདུད་རྩི་རིལ་བུའི་བསྒྲབ་ཐབས་
ཏེ༑ དེ་ལ་སྔར་སྨོས་པའི་ཤ་ལྔ་བདུད་རྩི་གང་ཚོགས་གཅིག་ལྕེ་སྤྱང་གི་ཐོད་པའམ། ལྤགས་པའི་དུམ་བུའམ། བུད་མེད་གྲིར་ཤི་བའི་ཐོད་པའམ། ཕོ་མོའི་ཐོད་པ་ཁ་སྦྱོར་དུ་བླུགས་ལ། རྡོ་རྗེ་

༄༅། །ཕག་མོའི་སྔགས་བཟློས་ཤིང་སྐུད་པ་སྔོ་དམར་གྱིས་རྒྱ་གྲམ་དུ་བཅིངས་པ་ལ། ཕོ་མོ་སྣོལ་མར་ཤི་བའི་སའམ། དཔའ་བོ་གཡུལ་དུ་བསད་པའི་སའམ། དེ་མེད་ན I0
དབང་L/L
དུར་ཁྲོད་དུ་ས་ཁྲུ་གང་བྲུས་ཏེ། དེར་བཅུག་སྟེ་དེའི་སྟེང་དུ་མཎྜལ་བྱས་ལ་མཆོད་པ་གཞུང་བཞིན་བྱས་ལ་གསོལ་བ་དྲག་ཏུ་གདབ། ནངས་པར་ཞིང་དེ་དག་འཕྱགས་ལ་ཁང་པར་འོང་ངོ་། །དེ་
ལྟར་ཞག་བདུན་བྱས་ནས་དེ་ནས་ཕྱུང་སྟེ། བུ་མོ་གྲོང་པའི་ཆོས་ཀྱིས་མ་གོས་པའམ། དེ་མེད་ན་མཆོད་གཡོག་པའམ། རང་གི་མདུན་དུ་བརྡུང་ལ། ཨོཾ་ཨཱཿ ཧཱུྃ་བཟླས་ཤིང་རིལ་བུ་སྲན་ཆུང་མ་
བདུན་
ཙམ་བྱས། རང་གི་ཁང་པར་གཏོར་མ་བྱིན་གྱིས་བརླབས་པའི་ཆོ་ག་ཞག་གསུམ་གྱིས་བར་དུ། ཉིན་ལན་གསུམ་མཚན་ལན་གསུམ་བྱིན་གྱིས་བརླབས་ཏེ། རིལ་བུ་རེ་རེ་ཡང་ཕྱི་གཞལ་ཡས
ཁང་ནང་བཅུད་སྐུ་གསུང་ཐུགས་ཀྱི་ལྷས་གང་བར་བསམ་ལ་ནུབ་ཕྱི་མ་ལ་ཚོགས་མཆོད་གཅིག་བྱས། དེའི་དུས་སུ་རིལ་བུ་ཆེ་བ་གཅིག་བླ་མ་ལ་ཕུལ། གཅིག་དཀོན་མཆོག་ལ་འབུལ། གཅིག་
༈ རང་གིས་ལྕེ་ཐོག་ཏུ་བཞག་པས་མི་རྟོག་པ་སྐྱེ་གསུངས་སོ། །དེ་ལྟ་བུའི་དམ་ཚིག་གི་བདུད་རྩི་རིལ་བུ་དེ་འཁོར་ལོ་སྡོམ་པའི་ལས་གང་ལ་འཇུག་པའི་མངོན་དུ་ལྕེ་ཐོག་ཏུ་བཞག །དེ་མེད་ན་མི་

བསྐྱོད་པའི་ཆང་ཐིག་པ་གཅིག་ལྕེ་ལ་བཞག །ཡང་ན་ལས་ཀྱི་ཕྱག་རྒྱ་དྲན་པར་བྱ། དེས་ནི་ལས་གང་ལ་ཞུགས་པ་རྣམས་འགྲུབ་ཅིང་གདོན་དང་བར་ཆད་ཀྱིས་མི་ཚུགས་སོ། །དཔལ་བདེ་
མཆོག་གི་བདུད་རྩི་རིལ་བུའི་བསྒྲབ་ཐབས་རྫོགས་སོ།། །།དེ་ལྟར་བྱིན་གྱིས་བརླབ་མི་ཤེས་པའམ། བསྒྲབ་ཏུ་མ་ཁོམ་ན། ཨོཾ་ཨཱཿ ཧཱུྃ་གསུམ་གྱིས་བདུད་རྩི་ཆེན་པོར་བྱིན་གྱིས་བརླབ་ལ་
བཟའོ༑ །གསུམ་པ་བཟའ་བའི་ཚད་ནི། རབ་ཡ་ཏ་ཡོག་ཚད་དུ་བཟའ། འབྲིང་ཐུར་མགོ་རེ་རེ་གཉིས་གཉིས་བཟའ། ཐ་མ་ནས་ཙམ་སྲན་མ་ཙམ་ཉུང་འབྲུ་ཙམ་དུ་མ་ཆགས་པར་བརྟེན། ཡང་
རབ་ཀྱི་དེ་དག་ཕྲི་བསྣན་མེད་པར། འབྲིང་རྫས་གཞན་དང་སྦྱར་ནས། ཐ་མས་བཟང་སྨན་ནམ་བུ་རམ་དང་སྦྱར་ནས་བརྟེན་ནོ། །བཞི་པ་ཟོས་པའི་ཡོན་ཏན་ནི། ཐུན་མོང་དང་མཆོག་གི་དངོས་
གྲུབ་ལས་འབྱུང་བར་བསྟེན་པ་ནི། གུར་ལེའུ་བདུན་པ་ལས། མི་བསྐྱོད་དྲི་ཆུ་བརྟེན་པའི་རྣལ་འབྱོར་པ། །ནད་ཀུན་རྣམ་པར་སྤོང་པར་འགྱུར། །བཏགས་པ་རྣམ་སྣང་ཡིས་ནི་མདངས་ཆེར་
འགྱུར༑ །རྡོ་རྗེ་ཉི་མ་¸རིན་འབྱུང་རྒས་པ་མེད། །རྡོ་རྗེ་སྣང་བ་མཐའ་ཡས་ཆོས་ནི་བརྟེན་པ་ཡིས། །བུད་མེད་ཀུན་ལ་ལོངས་སྤྱོད་དོ། །སྲོག་ཆགས་ཤ་ཆེན་ལུས་འབྱུང་རྡོ་རྗེ་དག །དོན་ཡོད་རྒྱལ་

༄༅། །པོ་དབུལ་ཆེན་པོ་སྟེ། །དཔལ་ལྡན་དོན་ཀུན་གྲུབ་པ་དང༌། །རྣལ་འབྱོར་པ་དེས་ཞི་བར་གཏོང་ངོ༌། །མི་བསྐྱོད་བཏུང་བའི་རྣལ་འབྱོར་པས། །སྟོང་ཕྲག་ལྔར་ནི་
དབང་
བཞིའི་འཚོ་བར་འགྱུར། །བཏགས་དྲི་ཆེན་པ་ཡིས་ནི་ཁྲི་རུ་བརྗོད། །རྡོ་རྗེ་ཟླམཚན་ཉི་མ་བྱེ་བ་སྟེ། །ཚེ་ཐིག་ལེ་དཔག་མེད་ཀྱི་གྲངས་མེད་ཆེ། །ནམ་མཁའ་ཇི་སྲིད་རྟ་བདུན་པ། །ཞེས་སོ། །ཡང་
ལི
དྲི་ཆེན་གྱིས་དུག་ཐུབ་ནོར་ཕྱུག་དྲི་ཆུས་ཤུ་ཐོར་ཐུབ་སྐད་སྙན། ཤ་ཆེན་གྱིས་མཛེ་ཐུབ་མཐུ་ཆེ། ཟླ་མཚན་གྱི་བླང་ནད་ཐུབ། མདོག་ལེགས། ཐིག་ལེས་ཚད་པ་སེལ། ཚེ་རིང༌། བདུད་
རྩི་ལྔ་དང་སྦྱར་ནས་སྤྱོད་ན་གདོན་ཐམས་ཅད་ཤིས་སོ། །དེ་ཡང་དྲི་ཆེན་ལ་གཞི་ཆར་སྦྱར་རོ། །གསུངས། དྲི་ཆུ་གཙོ་ཆེར་སྦྱར་ནས་སྤྱད་ན་ཚད་པའི་ནད་ལ་ཤིས་སོ། །ཤཆེན་ལ་གཙོ་བྱས་ན་
ཀི་མ་དང་ལོ་ཀིའི་མི་མ་ཡིན་དབང་དུ་འདུའོ། །ཟླ་མཚན་ལ་གཙོ་ཆེར་བྱས་ན་མོ་ཚོགས་དབང་དུ་འདུའོ། །བྱང་སེམས་ལ་གཙོ་ཆེར་བྱས་ན་ཕོ་ཚོགས་དབང་དུ་འདུའོ། །ཡང་མངོན་ཤེས་ལྔ་
? འཆར་ཏེ། དྲི་ཆུས་ལྷའི་མིག་གི་མངོན་ཤེས་འཆར། དྲི་ཆེན་གྱིས་ལྷའི་རྣབའི་མངོན་ཤེས་འཆར། ཐིག་ལེ་དང་ཟླ་མཚན་གྱིས་གནས་རྗེས་སུ་དྲན་པའི། ཤ་ཆེན་གྱིས་གཞན་གྱིས་སེམས་ཤེས་ ྚ

པའི༑ ལྔ་ཆར་གྱི་ཡོན་ཏན་གྱིས་རྫུ་འཕྲུལ་གྱིས་ཡུལ་ཤེས་པའི་མངོན་པར་ཤེས་པ་འཆར་རོ། །ལར་ཐམས་ཅད་ཚོགས་པས་ཉིན་མོ་མི་ཚོགས་འདུ། ནུབ་མོ་མཁའ་འགྲོའི་ཚོགས་འདུ། ནངས་
ནུབ་ཟས་ནོར་གྱིས་ཚོགས་འདུ། མཆོག་གི་ཡོན་ཏན་ནོ། །གནས་སྐབས་སུ་ཏིང་ངེ་འཛིན་བཟང་པོ་རྒྱུད་ལ་སྐྱེས་ནས་རྟོགས་པའི་ཡེ་ཤེས་མངོན་དུ་བྱས་ཏེ། མཐར་ཐུག་རྒྱལ་བ་རིགས་ལྔའི་
བདག་ཉིད་དུ་སངས་རྒྱ་བ་ནི། དྲི་ཆེན་གྱིས་རྣམ་པར་སྣང་མཛད་ཀྱི་སྐུ་ཐོབ། དྲི་ཆུས་མི་བསྐྱོད་པའི། ཟླ་མཚན་གྱིས་རིན་འབྱུང༌། ཐིག་ལེས་འོད་དཔག་མེད། ཤ་ཆེན་གྱིས་དོན་ཡོད་གྲུབ་
པའི་སྐུ་ཐོབ། ཤ་ལྔ་བརྟེན་པའི་ཡོན་ཏན་ནི། དངོས་གྲུབ་ཐམས་ཅད་རབ་ཏུ་སྟེར་བའོ། །ཞེས་གུར་ལས་གསུངས་སོ། །དེ་ནི་ནང་གི་ཉམས་ལེན་ཏེ། བླ་མའི་ཞལ་ནས་ཤིན་ཏུ་གསང་སྟེ
སུས་ཀྱང་མ་ཚོར་བར་ཉམས་སུ་བླངས་ན་དངོས་གྲུབ་ཐམས་ཅད་འབྱུང་ལ་བར་ཆད་ཐམས་ཅད་ཀྱིས་མི་ཚུགས་གསུངས་སོ། །གཉིས་པ་ཕྱིའི་ཉམས་ལེན་ནི། དགག་བསྒྲུབ་སྤངས་ཞིང་ཆོས་
བརྒྱད་མཉམ། །ཞེས་པས། དགག་བསྒྲུབ་སྤངས་པ་ནི། ཀུན་རྫོབ་འཁྲུལ་པའི་ངོར། རྨི་ལམ་དང་བལྟས་བཟང་ངན་ལ་སོགས་པ་སྣང་བ་ལ་དགག་བསྒྲུབ་སྤངས་ཏེ། རྣམ་རྟོག་གིས་དེ་ལ་

དབང་༄༅། ། སྐྱོན་ཡོན་ནམ། བླང་དོར་རམ། དགའ་མི་དགའ་མི་བྱར་བར་གཏད་མེད་གཏོད་མེད་དུ་འཁྱེར་བར་བྱའོ། །དེ་ལྟར་མ་བྱས་པར་གཟུང་འཛིན་དུ་བཟུང་ན། འདིར་
བཞིའི་གསང་དབང་གིས་བསྒོམ་བྱ་གཏུམ་མོ་དང་སྒྱུ་ལུས་བསྒོམ་པས། སྒྱུ་ལུས་བསྒོམ་པ་ནི། སྣང་གྲགས་ཀྱི་ཆོས་ཐམས་ཅད་སྒྱུ་མ་ལྟར་གཏད་མེད་དུ་བསྒོམ་པ་ཡིན་པ་ལ། དེར་བདེན་འཛིན་བྱས་ན་
ལི་
སྒོམ་བྱའི་སྐབས་དོན་ཡང་ཧར་པོར་འགྲོ་བསཾ་ན། རྨི་བལྟས་ངན་པ་ལ་སོགས་པ་བྱུང་ན་ཡང་། མཐའ་བཟློག་བསྒོམ་ལ་སོོ གས་པ་ལ་གཏད་ཅིང་། རེ་བ་བོར་ལ་དགོས་པ་བླང་ལ་ཡོ་ཕྱོགས་སུ་
ཕུལ་བའི་འདུན་པ་དྲག་པོ་གཏོང་གསུངས། ཆོས་བརྒྱད་སྤངཔ་ཡང་། རང་ལ་རྙེད་མ་རྙེད། བདེ་སྡུག་སྙན་མི་སྙན། གྲགས་མ་གྲགས་།‘ ཅི་བྱུང་ཡང་མདང་གི་རྨི་ལམ་དུ་དེ་དག་བྱུང་བ་
དང་ཁྱད་མེད་པར་ཆགས་སྡང་དང་གདུང་མེད་པར་སྣང་བ་ཙམ་ལས། གཏད་མེད་སྒྱུ་མ་ལྟ་བུའི་ངང་ལ་མཉམ་ཉིད་དུ་ལམ་དུ་འཁྱེར་གསུངས། གསུམ་པ་གསང་བ་ངག་གི་ཉམས་ལེན་
མཉམ་ཉིད་བརྗོད་ཅིང་ཁོང་ཡངས་བསྐྱེད། ཅེས་པས་ཏེ། དེ་ཡང་མཉམ་ཉིད་བརྗོད་པ་ནི། གྲོགས་གཞན་ལ་ཚོགས་སུའམ། རང་གཅིག་པུའི་ལམ་དུའང་རུང་སྟེ། སྣང་སྲིད་འཁོར་g

འདས་ཀྱིས་བསྡུས་པའི་ཆོས་ཐམས་ཅད། སྣང་བ་མ་འགགས་པར་སྣ་ཚོགས་སུ་འཆར་བ་ཙམ་མ་གཏོགས་པ་བདེན་པའི་དངོས་པོ་ནི་གང་ཡང་མེད་པས་ན། བདེ་སྟོང་སྒྱ་མ་ལྟ་བུའི་ངང་དུ་ཆོས་
ཐམས་ཅད་མཉམ་པ་ཉིད་ཡིན་ཞེས་ཡང་ཡང་བརྗོད་དོ། ཁོང་ཡངས་བསྐྱེད་པ་ནི། སྤྱིར་འཁོར་འདས་ཀྱིས་ཆོས་ཐམས་ཅད་བློ་རུ་ཤོང་པར་བྱེད་ལ། འདིར་གསལ་ཆ་འདོན་ན། རང་གཞན་
གྱིས་སྐྱོན་ཅི་བྱུང་ཡང་བློ་རུ་ཤོང་བར་བྱེད་པས་ཏེ། དེ་ཡང་རང་གིས་བསླབ་ཤེས་ཀྱིས་ཡོན་ཏན་དང༌། བསྒོམ་ཤེས་ཀྱིས་ཡོན་ཏན་ཅི་ཞིག་ལ་ང་རྒྱལ་ལམ། རློམས་སེམས་སྐྱེས་ནས་ཚེ་འདིའི་
བློ་རྒྱ་བསྐྱེད་ན་ཡོན་ཏན་མ་ཤོང་བ་ཡིན། ལུས་སེམས་ལ་ན་ཚ་དུཿ ཁའམ། རྐྱེན་ཅུང་ཟད་ཆགས་སྡང་སྐྱེས་ཙམ་ན། ཤེས་པ་དཀྲུག་ལིང་གི་འགྲོ་ཡིན་འདུག་ན། སྐྱོན་མ་ཤོང་པ་ཡིན་
པས༑ རང་ལ་སྐྱོན་ཡོན་ཅི་བྱུང་ཡང་བློར་ཤོང་པར་བྱས་ནས། ཉམ་ང་དང་བག་ཚ་དང་ང་རྒྱལ་ལ་སོགས་པ་མེད་པར་སྙམས་སྙོམས་མེད་དགག་བསྒྲུབ་མེད། ཆགས་སྡང་མེད་པར་ཁོང་ཡངས་
བསྐྱེད་པའོ། །ཡང་གཞན་གྱིས་ཡོན་ཏན་ཐོས་པ་ལ་ནི། དེ་ལ་ཕྲག་དོག་གིས་ཚིག་ངན་ཐོར་གྱིས་འོང་བ་དང་། བློ་ལ་ཡང་མི་བདེ་ཀར་བ་བྱུང་བ་དང་། གཞན་གྱིས་སྐྱོན་ཡོན་ཆེ་ཆུང་གང་ཡིན་

༄༅། །ཀྱང་རུང་སྟེ། དེ་ལ་སྐྱོན་ཅན་དུ་བཟུང་ནས་མི་འགྱུར་བར་བྱེད། དེ་གཞན་ལ་སྒྲོག་སྙིང་འདོད་ན། གཞན་གྱིས་སྐྱོན་ཡོན་བློར་མ་ཤོང་བ་ཡིན་པས། དེ་ལྟར་སོང་
དབང་
བཞིའི་16 རང་གི ་རྒྱུད་ལ་ཡོན་ཏན་གྱིས་ཚན་ཁ་བརྡོལ་དུ་མི་བཏུབ་བོ། །དེས་ན་རང་གཞན་གྱིས་སྐྱོན་ཡོན་བློ་རུ་ཤོང་ན། ཡོན་ཏན་ཡང་ངང་ངམ་ཤུགས་ཀྱི་རྡོལ་ནས་འོང་ངོ་གསུངས
ལི
སོ།། །།དབང་གསུམ་པའི་ཉམས་ལེན་ལ་ཡང་གསུམ་ལས། དང་པོ་ནང་གི་ཉམས་ལེན་ནི་བདེ་བ་བསྒོམ་ཞིང་རིག་ངར་གདང༌། ཞེས་པས། དེ་ལ་བདེ་བ་བསྒོམ་པ་གཉིས་
ལས༑ ཐབས་ལམ་གྱིས་སྒོམ་ཐབས་དང་། ཐོག་བབས་སུ་བསྒོམ་པའོ། །དང་པོ་ནི་ལུས་གཏུམ་མོས་ལུས་གནད་ལེགས་པར་བཅས་ལ། རང་ལུས་ལྷར་བསྒོམ་པའི་ལྟེ་བའི་འཁོར་ལོའི་འོག་
ཏུ་སྔར་དབང་གི་སྐབས་སུ་སྨོས་པ་ལྟ་བུའི་རྡོ་རྗེ་རྣལ་འབྱོར་མ་གཅིག་བསྒོམ་ལ། དེ་ལ་ཡུལ་དཔའ་མོའི་རིགས་ཐམས་ཅད་བཀུག་ལ་བསྟིམ། རྩ་གསུམ་གསལ་གདབ། དབུ་མའི་ཡར་སྣ་བདེ་
ཆེན་གྱིས་ཧཾ་དཀར་ལ་འཁྱོག་པ་བསམ་ལ། དེ་ལ་ཡབ་དཔའ་བོའི་རིགས་ཐམས་ཅད་བསྟིམ། རླུང་བུས་ནས་རླུང་རྔུབས་ནས་བཟུང་བ་ལ། དམིགས་པ་རོ་རྐྱང་གཉིས་ནས་རླུང་འོང་

ནས༑ ལྟེ་འོག་གི་རྡོ་རྗེ་རྣལ་འབྱོར་མའི་གསང་གནས་སུ་རླུང་མེའི་དྲོད་ཅན་དུ་སིབ་སིབ་སོང་བས། རྗེ་བཙུན་མའི་སྐུ་ལས་མེ་འབར་བས་སྤྱི་བོའི་ཧཾ་ཞུ་ནས། དེའི་རྒྱུན་བབས་པ་རྣམས་ལྟེ་འོག་གི་
རྡོ་རྗེ་རྣལ་འབྱོར་མའི་གསང་གནས་སུ་སིབ་སིབ་སོང་ནས་དེས་སྐའི་ནང་ཐམས་ཅད་བྱང་སེམས་ཀྱིས་གང་ནས་བདེ་འཁྲི་ལི་ལི་སོང་བར་བསྒོམ། དེ་ལུད་པའི་ཚུལ་གྱིས་སྤལ་པའི་འཁོར་ལོ་ཡང་
བྱང་སེམས་ཀྱིས་ཁེངས། དེ་བཞིན་ཆོས་ཀྱི་འཁོར་ལོ་དང་ལོངས་སྤྱོད་ཀྱི་འཁོར་ལོ་ལ་སོགས་པ་ལུས་བདེ་ཁྲིལ་གྱིས་གང་བར་བསྒོམ་མོ། །དེ་ནི་རླུང་གི་གནད་མེད་པའི་ཕྱག་རྒྱ་ཆེན་པོའི་རྟོག་
པས༑ བདེ་བ་དེ་རང་བཞིན་མེད་པར་རྒྱས་མ་ཐེབས་པ་རྣམས་ལ་ནི། ཉོན་མོངས་པ་རྒྱས་པ་དངཁམས་ཉམས་དོགས་ཡོད་པས། ཁམས་ཆ་མཉམ་དགོས་པས་རིམ་གྱིས་ཚོད་འཛིན་གྱིན་བསྒོམ་
གསུངས་སོ། །གཉིས་པ་ཐོག་བབས་སུ་བསྒོམ་པ་ནི། ནམ་དྲན་ཙམ་ན་ལུས་སེམས་བདེ་ཁྲིལ་བའམ། བདེ་མེར་རེ་བར་བསྒོམ་སྟེ། སྒོ་གསུམ་ལ་དུཿ ཁ་ཅི་ཡང་མི་བྱའོ། །དེ་ལྟར་བསྒོམ་
པས་སྣང་བ་གཏད་མེད་ཡིན་པས་ན། འགྱུར་ནས་ལུས་བདེ་བ་འབའ་ཞིག་ཏུ་འོང་གསུངས་སོ། །དེ་གཉིས་ཀྱི་ཕྱི་ནང་རྟེན་འབྲེལ་མང་པོ་གཅིག་འགྲིག་ཅིང༌། དཔའ་བོ་མཁའ་འགྲོ་སྤྲིན་བཞིན་དུ་

།འདུའོ། །རིག་ངར་གདང་ཞེས་པ་ནི། ལུས་སེམས་ཀྱི་ཁོངས་སུ་མི་འཕྲོད་པའི་རྐྱེན་ཅི་བྱུང་ཡང་ཤེས་པ་དཔའ་མ་ཤོར་བར་བྱས་ནས། དུས་ནམ་དུ་ཡང་གཏིང་ཕ་༄༅།
གི་ནས་མ་ཞུམས་པ་ཧུར་རེ་བྱ་ཁྱད་པར་ཡང་གཉིད་སད་མ་ཐག་ཏུ་དྲན་པས་བཟུང་ནས་ཤེས་པ་དཔའ་གདེང་དང་བཅས་པས་ཧུ་རེ་བྱེད་དོ། །གཉིས་པ་ཕྱིའི་ཉམས་ལེན་ནི། དུཿ ཁ་སྤང་ཞིང་རྐྱེན་
རྣམས་གཞོམ། །ཞེས་པས། དེ་ལ་དུཿ ཁ་སྤང་བའི་གོ་བ་ནི། དབང་པོ་ཐ་མ་རྣམས་ཀྱིས་དུཿ ཁ་གང་བྱུང་བའི་རྐྱེན་གང་ཡིན་པའི་གནས་དང་གྲོགས་དང་། ནོར་ལ་སོགས་པ་དེ་རྣམས་སྤོང་
ལ༑ གང་ཟག་དབང་པོ་རབ་དང་འབྲིང་གིས་ནི། སྤང་ཟེར་ཡང་ཡུལ་ལམ་རྐྱེན་དེ་མི་སྤང་བར། དུཿ ཁ་ཅི་བྱུང་ཡང་སྙིང་རྗེའི་བོགས་འདོན་ནམ།ཕྱག་རྒྱ་ཆེན་པོའི་གསལ་འདེབས་ཡིན་པས་
ལམ་དུ་ཁྱེར་ནས་གང་ལ་ཡང་དུཿ ཁ་མི་བྱེད་པའོ་གསུངས། རྐྱེན་རྣམས་གཞོམ་ཞེས་པ་ནི། ཀུན་འབྱུང་རྒྱུ་འབྲས་ཀྱི་རྐྱེན་ཉོན་མོངས་པ་ལ་གཉེན་པོ་མེད་པ་དང་། དུཿ ཁ་ལ་སྐྱོན་དུ་མི་ལྟ་བ་ཅི་
༣ བྱུང་ཡང༌། གཉེན་པོ་རྐྱེན་ཐུབ་བཞིན་དུ་ཕྱི་སྙགས་འཕྲད་འཇོམས་སྔོན་བསུ་གསུམ་གྱིས་འཇོམས་པའོ། །གསུམ་པ་གསང་བ་ངག་གི་ཉམས་ལེན་ནི། གཞན་ལ་དགའ་བདེ་ཆེན་པོ་བརྗོད་ཅེས་

པས༑ །དེ་ལ་ཡང་རང་གཞན་གཉིས་ཀའི་དུཿ ཁ་སྐྱེ་བའི་གྲོགས་སུ་འགྲོ་བའི་ཁ་གྱོད་མི་བྱེད་ཅིང༌། བདེ་བ་སྐྱེ་བའི་གྲོགས་སུ་འགྲོ་བར་བྱེད་ལ། ཁྱད་པར་གཞན་གྱིས་ཀྱང་དགའ་ཡལ་གྱིས་
བགྱིས་ཤིག །དུཿ ཁ་བྱས་པས་ཕན་རྒྱུ་ཡང་མེད་དེ། ནན་ལྟར་ན་དུཿ ཁ་བྱ་རྒྱུ་ཡང་མེད་དོ། །བླ་མ་དམ་པ་དང་མཇལ་ནས་ཆོས་བྱར་ཡོད་པ་འདི་ལས་བདེ་བ་དང་སྐྱིད་པ་མེད་ཀྱིས། སྙིང་ཁོང་
དགའ་ཡལ་ལེ་གྱིས་ཤིག །ཅེས་རྣ་བར་ཡང་སྒྲོག་པའོ། །དེ་ཡང་དུཿ ཁ་ཉོན་མོངས་པས་བྱེད་པས། ཉོན་མོངས་པ་མ་བསྐྱེད་པར་གཉེན་པོའི་གོ་གྱོན་ཅིག་པའོ།། །།དབང་བཞི་པའི་
ཉམས་ལེན་ལ་ཡང་གསུམ་ལས་ནང་གི་ཉམས་ལེན་ནི། སེམས་ཐག་ཆོད་ཀྱང་ལྟོང་སར་བཞག །ཅེས་པ་ནི། དེ་ཡང་སེམས་ཐག་ཆོད་པ་ནི་ཉམས་ཀྱི་སེམས་ཐག་ཆོད་ཅིང༌། རོ་གཅིག་ཡན་
ཆད་དུ་སྟོང་པར་བཞག་མི་དགོས། འདིར་སེམས་ཀྱི་ངོ་བོ་ལེགས་པར་མཐོང་སྟེ་སྤྲོས་བྲལ་གྱིས་རྟོགས་པ་རྒྱུད་ལ་སྐྱེས་པས་བློ་ཐག་ཆོད་ཡིད་ཆེས་པ་ཡིན་ཡང་ནི་སྟོང་པར་བཞག་སྟེ། སྣང་སྲིད་
ཐམས་ཅད་རང་བཞིན་གྱིས་སྟོང་པའི་ཡེ་སྟོང་ལ་བསྒོམ་དུ་མེད་ཀྱང༌། དེའི་རྩར་རྫོགས་པར་བྱེད་པ་ལ་མ་ཡྀངས་ཙམ་དུ་བསྒོམ་དགོས་པས། ཡེ་སྟོང་དུ་རྟོགས་པའི་ས་མ་ཏིའི་ངང་ལ་ཡང་ཡང་

༄༅། །འཇོག་པ་ནི་འཁྲུལ་ཁྱུར་མ་ཤོར་བར་བྱེད་པའོ། གཉིས་པ་ཕྱིའི་ཉམས་ལེན་ནི། དངོས་འཛིན་གཞིག་ཅིང་འཁྲུལ་པ་གཞོམ་ཞེས་པས་དེ་ལ་དངོས་འཛིན་ཁོ་ན་འཁྲུལ་པ་
ཡིན་ལ། གཞིག་པ་དང་གཞོམ་པ་དོན་གཅིག་ལ་མིང་གི་རྣམ་གྲངས་སུ་བྱས་སུ་བཏུབ་གསུངས། འོན་ཀྱང་སོ་སོར་བྱེད་ན་དངོས་འཛིན་གཞིག་པ་ནི། འཁོར་བ་ངན་སོང་ཐམས་ཅད་ཀྱི་རྩ་བ་དེ་
ཡིན་པས། ཕན་གནོད་བྱས་པ་ཆགས་སྡང་གི་འཛིན་པས་ཡོངས་སུ་མི་བཟུང་པར་གཏད་མེད་དུ་འཁྱེར་རོ་གསུང་བས། གང་དང་གང་ལ་འཛིན་མཁན་དེ་ཉིད་ཆོས་སྐུ་ལས་མ་འདས་པས། དེ
I'IT9Z
ལས་འཁྲུལ་ཁྱུར་མ་ཤོར་བར་མ་ཡེངས་ཙམ་པར་རང་གི་དེ་ཉིད་རང་བཞིག་པའམ། དེ་མེད་པ་རྣམས་ཀྱིས་འཛིན་མཁན་ལ་བལྟས་པས་ཞིག་ཅིང་གྲོལ་ལོ། །འཁྲུལ་པ་གཞོམ་པ་ནི། ཐ་མལ་པ་
གྲུབ་མཐས་བློ་མ་བསྒྱར་བའི་མི་མ་སྨྱོ་བ་ཀུན་གྱིས་སྨྱོན་པ་ལ་བལྟས་པས་འཁྲུལ་པར་མཐོང་ལ། དེ་བཞིན་དུ་ངེས་འབྱུང་གི་དད་པ་བརྟེན་པོ་ཡོད་པའི་ཆོས་པ་རྣམས་ཀྱི་ཐ་མལ་པ་ལ་བལྟས་ན་སྨྱོན་པ་
དང་འདྲ་སྟེ། འཁྲུལ་པར་མཐོང༌། དེ་བཞིན་དུ་རྟོགས་ལྡན་གྱིས་བལྟས་ན་དངོས་འཛིན་གྱིས་དགེ་སྦྱོར་བྱེད་ལོ་བ་ཡང་འཁྲུལ་པར་མཐོང་། མཉམ་ཉིད་ལ་བླང་དོར་དགག་བསྒྲུབ་སྤང་བླང་བྱེད་

པ་རྣམས་ཀྱང་འཁྲུལ་པ་ཡིན། དེ་གཞོམ་པ་ནི། སྣང་སྲིད་འཁོར་འདས་ཐམས་ཅད་སེམས་ཀྱིས་རྣམ་འཕྲུལ་མིན་པ་གཅིག་ཀྱང་མེད། སེམས་དེ་ཡེ་ནས་ཆོས་ཀྱི་སྐུ་དོན་དམ་པའི་བདེན་པ་ཆོས་
ཉིད་སྤྲོས་པ་ཐམས་ཅད་དང་བྲལ་བ་ཡིན་པས། དེ་ལ་གློ་བུར་བའི་འཁྲུལ་བ་རྣམ་རྟོག་ཅི་བྱུང་ཡང༌། དེ་ལ་རེ་དོགས་དང་འཁུ་འཁྲིག་གང་ཡང་མི་དགོས། དེ་ཡང་རྒྱ་མཚོའི་རླབས་དང་འདྲ་
སྟེ༑ འཁྲུལ་རྟོག་དེ་ཡང་ཆོས་སྐུ་ལས་མ་འདས་པར་རང་གྲོལ་དུ་བཞག་པས་འཁྲུལ་པ་ཆོམས་སོ། །དེ་ཡང་སྙུག་མའི་སྡོང་པོ་ལ་ཡལ་ག་ཚར་པ་མི་སྐྱེ་བ་བཞིན་དུ་སེམས་ཆོས་སྐ་ལ་སེམས་བྱུང་
རྟོག་པ་ཐམས་ཅད་ཀྱང་དེའི་རང་བཞིན་ཡིན་པ་ལ་ཐེ་ཚོམ་མེད་པར་གསུངས་སོ། །གསུམ་པ་གསང་བ་ངག་གི་ཉམས་ལེན་ནི། སྟོང་ཉིད་ཆོས་སྐ་བརྗོད་པར་བྱ། །ཞེས་པས་གྲོགས་པོ་ནང་ལ་
སོགས་པའམ། རང་ཉིད་གཅིག་པུ་གཅིག་ལབ་བྱ། མ་དད་པ་མི་འབྱུང་བར་ཚོགས་སུའང་རུང་སྟེ། ཆོས་ཐམས་ཅད་ཡེ་གདོད་མ་ནས་སྟོང་པ་ཉིད་ཡིན་པས་ན་དེའི་རང་བཞིན་ཤེས་པས་ཆོག་
གང་ལ་ཡང་རེ་དོགས་དང་ཟུག་རྔུ་ལ་སོགས་པ་གང་ཡང་བྱ་རུ་མེད་པས། སྣང་བ་སེམས་ཉིད་ཆོས་སྐུ་ལ་བདེན་ཡོངས་སུ་བཞག་པས་ཆོག །ཅེས་ཡང་ཡང་བརྗོད་པས། རང་ངེས་ཤེས་སྐྱེས་

# ༄༅། ། ཏེ་དྲན་པའི་གསལ་འདེབས་སུ་འགྲོ་བ་དང༌། གཞན་དག་དབུགས་འབྱིན་པ་ལ་སོགས་པའི་ཡོན་ཏན་ཡོད་དོ་གསུངས། །དེ་ལྟར་ཕྱི་ནང་གསང་གསུམ་ལ་སོགས་
པའི་སྒོ་ནས་དབང་བཞི་པོ་དེ་དག་གི་ཉམས་ལེན་དེ་རྣམས་ཞར་དང་ཞོར་ལ་ཉམས་སུ་བླང་ངོ་། །དེ་ལྟར་ཉམས་སུ་ལོན་ན་དབང་བསྐུར་རུང་མ་བསྐུར་རུང་དབང་ཐོབ་བོ། དེ་དག་ཉམས་སུ་མ་ལོན་
ན་དབང་བསྐུར་ཡང་མི་ཐོབ་བོ། །དེ་ལྟར་ཉམས་སུ་བླངས་པའི་ཕན་ཡོན་ནི། གདམས་ངག་བཞི་པོ་ཉམས་བླངས་ན། །སྣང་དང་མི་སྣང་ལོངས་སྤྱོད་རྣམས། །ཤ་རུས་སྦྲང་མའི་དཔེ་དང་
༈༴ མཚུངས༑ །ཞེས་པས། གདམས་ངག་བཞི་པོ་ནི་གོང་གི་དེ་དག་གོ། སྣང་བ་ནི་མི་ལ་སོགས་པའོ། །མི་སྣང་བ་ནི་དཔའ་བོ་མཁའ་འགྲོའི་དང་ལྷ་འདྲེ་ལ་སོགས་པའོ། །ཡང་སྣང་བ་ནི་ཐུན་
མོང་གི་དངོས་གྲུབ་ཆེན་པོ་བརྒྱད་ལ་སོགས་པའོ། །མི་སྣང་བ་ནི་མཆོག་གི་དངོས་གྲུབ་བོ། །ཡང་སྣང་བ་ནི་འཁོར་བའི་བདེ་འབྲས་སོ། །མི་སྣང་བ་མྱ་ངན་ལས་འདས་པའི་བདེ་འབྲས་
༈སོ༑ །ཤ་རུས་སྦྲང་མའི་དཔེ་ནི། དེ་ལ་སྦྲང་མ་འདུས་པ་བཞིན་དུ་ལྷ་འདྲེ་མི་གསུམ་ཟས་ནོར་འཁོར་གསུམ་ལ་སོགས་པ་སྣང་སྲིད་ཐམས་ཅད་དབང་འདུའོ། །འདུའམ་མི་འདུ་ཉམས་སུ་བླངས་

ན་གསལ་བར་མཆི། །ཞེས་གཙོ་ཆེ་བའི་དེ་བཞིན་འོང་ཞེས་པའོ། །དེ་ཡང་དབང་ལ་ནི། ཕྱི་སྣོད་དུ་རུང་བའི་དབང་དང༌། ནང་དེ་ཁོ་ན་ཉིད་ཀྱི་དབང་གཉིས་ལས། འདི་ཕྱི་མ་གཙོ་ཆེ
བའོ༑ །དབང་བསྐུར་འདིའི་ཉམས་ལེན་ཡོད་ན་བསྐུར་བ་ཐོབ། དབང་བསྐུར་ཡང་འདིའི་ཉམས་ལེན་མེད་ན་བསྐུར་ཡང་མི་ཐོབ། དབང་མ་བསྐུར་ཡང་འདིའི་ཉམས་ལེན་ཡོད་ན་ཐོབ། འདིའི
ཉམས་ལེན་ཡང་མེད་དབང་ཡང་མ་ཐོབ་ན། བསྐུར་ཡང་མ་བསྐུར་ཐོབ་ཀྱང་མ་ཐོབ་པ་བཞི་ལས་རང་ཅག་དང་པོ་ལྟར་བྱའོ་གསུངས། འདིའི་དབང་ལ་ཚར་སུམ་ཁུགས་པ་མཛད་དོ། །རྗེ་གྲུབ་
ཐོབ་ཆེན་པོ་ནས་བརྒྱུད་པ་ཡིན་གསུངས། དབང་གི་ཆོ་ག་ཆོས་རྗེའི་ཞལ་ལས་ཤེས་སོ། །དབང་བཞིའི་ཡིག་སྣ་མན་ངག་གསང་སྔགས་སྙིང་པོའི་དོན། ཉམས་སུ་བླངས་ན་བསླུ་མེད་ངེས་པའི་
དོན༑ །རྩ་དང་རླུང་ལ་ཉམས་སུ་བླངས་པའི་དོན། །རྗེ་ཡི་བུ་བཞིན་དགོངས་ནས་གནང་བའོ། །སྙན་བརྒྱུད་ཡི་གེར་བྲི་བར་མི་འོས་ཀྱང༌། །དྲན་ཉམས་བཟློག་ཕྱིར་བྲིས་པ་བཟོད་པར་
གསོལ༑ །དབང་བཞིའི་མན་ངག་ཡེ་ཤེས་མེ་ལོང་ཞེས་བྱ་བ་ཡོངས་སུ་རྫོགས་སོ། །སྠི། རི་ཁྲོད་ཚུལ་བཞིན་མི་འགྲིམ་ན། ཁྲིད་དང་ཡི་གེ་མི་བསྟན་ནོ། །དགེ་བས་འགྲོ་ཀུན་མཆོག་ཐོབ་

༄༅། །ནས། །གསང་སྔགས་ཐེག་པ་དར་བར་ཤོག །མངྒ་ལམ། བྷཝཱུ་སརྦ་ཛ་ག་ཏམ་ཤུ་བྷཾ།
334(B)

334(B)
BlankPage AsPerOriginalDocument

p
/pa2
29
གཅིག་༄༅། །རྗེ་ལོ་རས་ཀྱི་མཛད་པའི་བླ་མ་བསྒྲུབ་པའི་ལུང་འབུམ་བཞུགས་སོ།།
འབུམ་

༄༅། །བླ་མ་དམ་པ་སངས་རྒྱས་རྣམས་ལ་ཕྱག་འཚལ་ལོ། །ན་མོ་དུས་གསུམ་བུདྡྷ་དྷརྨཱ་སཾ་གའི་ཚོགས། གུ་རུ་ལས་བྱུང་རྒྱལ་བ་
སྲས་བཅས་རྣམས་ཀྱི་གསུངས། །བླ་མ་དཀོན་མཆོག་གསུམ་གྱི་འབྱུང་གནས་ཆེན་པོ་ལ། །བདག་སོགས་དུས་གསུམ་ཀུན་ནས་སྐྱབས་སུ་ཉེ་བར
མཆིའོ༑ །ཐར་པ་དང་ཐམས་ཅད་མཁྱེན་པ་མྱུར་དུ་ཐོབ་པའི་ཐབས། །མཚན་ལྡན་བླ་མའི་ལམ་ཉིད་མཆོག་ཡིན་ལ། །ལུང་རིག་མྱོང་བའི་ཚད་མས་
བསྟན་པ་རྣམས། །རང་གཞན་ཀུན་གྱི་དོན་དུ་ཅུང་ཟད་བྲི། །དེ་ཡང་ཆོས་རྗེ་ཉིད་ཀྱི་གསུང་ལས། །མདོ་རྒྱུད་འཕགས་པའི་བསྟན་བཅོས་ནས། །བླ་

p1
༄༅། མའི་བསྔགས་པ་མཆོག་ཏུ་བསྟན། །ཅེས་པས་འཁོར་བ་དུཿ༔ཁའི་རྒྱ་མཚོ་ནས། །ཐར་པ་དང་ཐམས་ཅད་མཁྱེན་པའི་གོ་
འཕང་མྱུར་དུ་ཐོབ་པར་བྱེད་པའི་ལམ་མཆོག་ཏུ་གྱུར་པ་བླ་མའི་བསྒྲུབ་པ་འབའ་ཞིག་ཡིན་པར་ཤེས་པར་བྱའོ། །དེ་ལྟར་ཡང་ཡེ་ཤེས་བསྒྲབས་པ་
གཉིས་
ལས༑ ྋ །རྐྱལ་བ་འཛིན་པ་མེད་པར་ནི། །གྲུ་ཡིས་ཕ་རོལ་ཕྱིན་མི་འགྱུར། །ཡོན་ཏན་ཐམས་ཅད་ཀུན་རྫོགས་ཀྱང༌། །བླ་མ་མེད་ན་སྲིད་མཐར་
མིན༑ །ཅེས་པས། །ཚེ་འདི་ཕྱི་ཐམས་ཅད་ཀྱིས་མཆོག་ཐུན་མོང་གི་དངོས་གྲུབ་ཐམས་ཅད་བླ་མ་མཚན་ལྡན་ལ་རག་ལས་པའོ། །མཚན་ཉིད་ཀྱི་རིམ་པ་

རྒྱས་བསྡུས་བཤད་པ་ཡང༌། །རྣམ་སྣང་རྒྱུ་འཕྲུལ་དྲྭ་བ་ལས། །དེ་ལས་རེ་ཞིག་དངོས་གྲུབ་ནི། །སློབ་དཔོན་རྗེས་སུ་འབྲང་བ་ཡིན། །སློབ་དཔོན་མེད་པར་གྱུར་ན་ནི། །དངོས་གྲུབ་ཐོབ་པར་
མི་འགྱུར་བས། །སློབ་དཔོན་མཚན་ཉིད་ཤེས་པར་བྱ། །ཞེས་པས་དང་པོ་མཚན་ཉིད་དང་མི་ལྡན་པ་སྤོང་བ་ནི། །ལྔ་བཅུ་པ་ལས། །སྙིང་རྗེ་མེད་ཅིང་ཁྲོ་ལ་གདུག །ཅེས་པ་ལ་སོགས་
གསུངས་པ་དང༌། །གཞན་ནས་ཀྱང༌། །ལོག་པའི་སློབ་དཔོན་སྒོག་སྐྱ་དུག་སྡོང་འདྲ། །བརྟེན་པར་འགྱུར་ན་ཉོན་མོངས་དུག་ལྔ་འཕེལ། །ཞེས་པ་དང་། །སྡུད་པ་ལས་ཀྱང༌། །གང་ཞིག་
སྡིག་པའི་གྲོགས་ལྡན་གཞན་གྱིས་དྲིན་འཇོག་པ། །དེ་ནི་སྣོད་སོ་མ་བཏང་ཆུས་རིག་ཞིག་པ་བཞིན། །ཅེས་པ་ལ་སོགས་པ་གསུངས་སོ། །མཚན་ཉིད་དང་ལྡན་པ་ལ་བརྟེན་པ་ནི། །བླ་མ་སངས་
རྒྱས་ཀུན་དང་མཉམ། །ཞེས་པ་དང་། །དཔལ་གདན་བཞི་ལས། དཔོན་སློབ་གཉིས་ཀྱིས་མཚན་ཉིད་གསུངས་པ། །ཇི་སྐད་དུ་དེ་ལ་སློབ་མ་བཟུང་བར་བྱ། །མཚན་ཉིད་དག་ནི་བཤད་པར་
བྱ༑ །ཡན་ལག་ཐམས་ཅད་རྫོགས་པ་ཡིས། །ཤིན་ཏུ་དུལ་ཞིང་ཞི་སྤྱོད་ལྡན། །ཆོས་གསུམ་ལ་ནི་མངོན་དགའ་ཞིང༌། །ཐེག་པ་ཆེན་ལ་རྟག་དགའི་བློ། །སྔགས་ཀྱི་རྒྱུད་ལ་སྦྱོར་བ་

༄༅། །དང༌། །ཐམས་ཅད་བཟོ་རྩེགས་རྟོགས་འདོད་ཅིང༌། །སྦྱོར་བའི་བསམ་གཏན་མངོན་དགའ་ཡི། །ཉན་དང་བཟློག་རྩིགས་བརྩོན་པ་དང༌། །རྟག་ཏུ་བླ་མ་ལ་གུས་
༴ དང་༑ །སྦྱིན་པ་ལ་སོགས་དགེ་ལ་དགའ། །དེ་བཞིན་འདོད་ལ་མི་དགའ་ཞིང༌། །ལོངས་སྤྱོད་ལ་ནི་མི་དགའ་བའི། །ང་རྒྱལ་ཁྲོ་བ་མེད་པ་དང༌། །ཚུལ་ཁྲིམས་འཆལ་དང་ཚིག་རྩུབ་
མེད༑ །ཅེས་བླ་མའིའོ། །སློབ་མའི་སྐྱོན་ནི། སློབ་དཔོན་དང་ནི་བླ་མ་དང༌། །སེམས་ཅན་ཀུན་ལ་སྨོད་པ་དང་། །ངན་པའི་བདག་ཉིད་གདུང་སེམས་དང༌། །རྟག་ཏུ་སྡིག་པའི་བློ་ཅན་
དང་༑ །ཚིག་འཁྱལ་ངག་རྩུབ་སྨྲ་བ་རྣམས། །འདི་དག་འདྲ་བ་སྤོང་བར་བྱ། །ཞེས་སོ། །ཡང་དེ་ཉིད་ལས། སློབ་དཔོན་ཡོན་ཏན་ཅི་འདྲ་དང༌། །སློབ་དཔོན་ཇི་ལྟར་སྦྱར་བ་དང༌། །བླ་མ་
ཞེས་བགྱི་ཇི་ལྟར་ལགས། །བཅོམ་ལྡན་ཇི་ལྟར་མཐོང་བར་བགྱི། །ལག་ན་རྡོ་རྗེ་དེ་ཉིད་ཉོན། །བྱང་ཆུབ་རྫོགས་པའི་མཚན་ཉིད་ཀུན། །ལུས་ནི་སངས་རྒྱས་ཐམས་ཅད་དང༌། །ཡན་ལག་
བྱང་ཆུབ་སེམས་དཔའ་སྟེ། །བ་སྤུ་རྣམས་ནི་དགྲ་བཅོམ་པ། །སྤྱི་གཙུག་དག་ཏུ་རིགས་ལྔ་སྟེ། །འཇིག་རྟེན་པ་རྣམས་རྐང་པའི་གདན། །འོད་ཟེར་གནོད་སྦྱིན་གསང་ལ་སོགས། །དེ་ལྟར་

ཡོན་ཏན་ལྡན་པའི་ལུས། །རྣལ་འབྱོར་པས་ནི་རྟག་ཏུ་ལྟ། །གང་ཞིག་མཚན་ཉིད་བསྟན་པ་ཡིས། །ཡེ་ཤེས་ཅན་གྱིས་ཤེས་བྱ་བརྟགས། །དུལ་ཞིང་ཞི་བའི་ཆ་བྱད་ཅན། །སེམས་ཅན་ཐམས་
ཅད་མི་འཇིགས་སྦྱིན། །སྔགས་དང་རྒྱུད་ཀྱིས་སྦྱོར་ཤེས་ཤིང༌། །སྦྱོར་དང་བཟོ་དང་ཐབས་དག་དང༌། །ཐམས་ཅད་དུ་ནི་ངག་འཇམ་ཞིང༌། །སེམས་ཅན་ཐམས་ཅད་བུ་གཅིག་བཞིན། །རྟག་
ཏུ་སྦྱིན་པ་སོགས་དགའ་ཞིང༌། །རྣལ་འབྱོར་བསམ་གཏན་མཆོག་ཏུ་བརྩོན། །སྙིང་རྗེས་ཕན་པའི་སེམས་ཀྱིས་ནི། །བདེན་པར་སྨྲ་ཞིང་ཚིགས་མི་བྱེད། །མཉམ་པ་ཉིད་དུ་སེམས་བསྐྱེད་
ནས༑ །སེམས་ཅན་རྣམས་ཀྱིས་མགོན་དུ་འགྱུར། །དེ་ཉིད་བཅུ་ནི་ཡང་ཤེས་ན། །དེ་ནི་སློབ་དཔོན་དུ་སྟོན་ནོ། །གཞན་ཡང༌། ཉོན་ཅིག་རྡོ་རྗེ་དེ་ཁོ་ན། །སློབ་མ་སྤྱོད་པ་ལས་རྣམས་
་་་།སློབ་དཔོན་ལྷ་དང་སྔགས་དམོད་ཅིང༌། །རྣལ་འབྱོར་ཡབ་ཡུམ་ལྷ་ཉིད་དང་། །དམ་ཚིག་ཚུན་ལ་སུན་འབྱིན་ཞིང་། །རྣལ་འབྱོར་མ་ཡིས་གསང་ལ་སོགས། །དམ་ཚིག་ཐམས་ཅད་མེད་
པར་ནི། །མྱུར་དུ་མནར་མེད་ལྟུང་བར་འགྱུར། །མལ་སྟན་དང་ནི་ལྷ་རྣམས་དང༌། །གདུགས་དང་ན་བཟའ་ལོངས་སྤྱོད་དང༌། །གྲིབ་མ་འགོམ་ཞིང་གནོད་པ་དང་། །དེ་ཡི་ངང་ལ་མི་དད་༈

༄༅། །པ།།དེ་ནི་ཐམས་ཅད་དུས་རྟག་ཏུ། །གནོད་པས་འཚེ་བར་འགྱུར་བས་ཏེ། །ནོར་ཉམས་དཔལ་ནི་རིང་བ་དང༌། །བདུད་དང་གདུག་པས་འཚེ་བར་
{H2
a འགྱུར༑ །གལ་ཏེ་གྲིབ་མ་འགོམ་འདས་དང༌། །མཆོད་རྟེན་བཤིགས་པ་བྱས་དང་འདྲ། །རྡོ་རྗེ་སློབ་དཔོན་སྨོད་པ་རྣམས། །རྨི་ལམ་དུ་ཡང་འགག་པར་བྱ། །སློབ་དཔོན་ཡོན་ཏན་བརྗོད་བྱ་
ཞིང་༑ །སྐྱོན་རྣམས་ནམ་ཡང་བརྗོད་མི་བྱ། །སྔགས་དང་ཕྱག་རྒྱ་སྤྱོད་ལ་སོགས། །དེ་ཡི་ལམ་རྣམས་འགྲུབ་ཕྱིར་རོ། །ཞེས་སོ། །མགོན་པོ་བྱམས་པས་ཀྱང༌། །བྱང་ཆུབ་སེམས་དཔའ
ཟླ,
ཐོས་མང་དང༌། །བདེན་མཐོང་སྨྲ་མཁས་བརྩེ་བ་ཅན། །སྐྱེ་མེད་སྐྱེས་བུ་དམ་པ་ནི། །ཆེན་པོ་ཡིན་པ་ཤེས་པར་བྱ། །ཞེས་གསུངས་པ་དང་། མདོ་སྡེ་རྒྱན་ལས། །བཤེས་གཉེན་དུལ་བཞི་
བ་ཉེར་ཞི་བ། །ཡོན་ཏན་ལྷག་པ་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་པས་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤོངས་ལ་བསྟེན། །ཅེས་པ་དང༌། ཀུན་སྤྱོད་
ཧཱུཾཿ ལས༑ །གང་གི་དྲིན་གྱིས་བདེ་ཆེན་ནི། །སྐད་ཅིག་ཉིད་ལ་འཆར་བ་གང༌། །བླ་མ་རིན་ཆེན་ལྟ་བུ་ཡིས། །རྡོ་རྗེ་ཅན་ཞབས་པད་ལ་འདུད། །ཅེས་གསུངས་པ་དང༌། །དཔལ་ས་ར་ཧས་ལ་

ཟིན་པའི་སྐྱེས་བུ་ཡིས། །དྲུང་དུ་སེམས་ཐག་བཅད་པར་བྱོས། །ཞེས་གསུངས་པ་དང༌། །རྗེ་སྒམ་པོ་པ་དང༌།རྗེ་ཕག་མོ་གྲུབ་པས་ཀྱང༌། །སྐྱེ་མེད་སྤྲོས་བྲལ་ངེས་ཤེས་ཆེ། །བྱམས་དང་
སྙིང་རྗེའི་བསམ་པ་གཏན། །ལུས་ངག་ཡིད་གསུམ་ཆོས་དང་མཐུན། །དེ་གསུམ་ལྡན་ན་རབ་ཏུ་བཤད། །ཅེས་གསུངས་པ་དང༌། རྗེ་གླིང་རས་ཀྱིས་ཤེས་རབ་ཆེན་པོས་ཆོས་ཉིད་བདེན་པའི
དོན་རྟོགས་པ། །སྙིང་རྗེ་ཆེན་པོས་གཞན་གྱི་སྡུག་བསྔལ་མི་བཟོད་པས། །བྱིན་རླབས་ཆེན་པོས་གཞན་གྱི་སྣང་བ་བརྒྱུར་ནུས་པ། ཉམས་མྱོང་བཟང་པོས་གཞན་གྱི་ལམ་སྣ་འཁྲིད་ནུས་
པ༑ །གདམ་ངག་ཟབ་མོས་གཞན་གྱི་རྒྱུད་ལ་ཡོན་ཏན་འགོད་ནུས་པ། །ཞེས་སྔར་གསུངས་པ་དང༌། །ཆོས་རྗེ་ཉིད་ཀྱིས་ཀྱང༌། །རྟོགས་པས་བདག་གྲོལ་བ། །ཐུགས་རྗེས་གཞན་གྲོལ་
བ༑ །རྟེན་འབྲེལ་ཐབས་ལ་མཁས་པ། །གདུལ་བྱའི་དུས་ལ་བབས་པ་དང༌། །བཞིར་གསུངས་ལ། །འདིར་ནམ་མཁའ་ལྟ་བུའི་རྟོགས་པ་ཞེས་པ་ལ་སོགས་པ་བཞི་ཁོ་ནར་གསུངས་
པའོ༑ །དེ་ལྟ་བུའི་བླ་མ་དེ་ལ་སློབ་མ་ཡང་མཚན་ཉིད་དང་མི་ལྡན་པས་མི་འགྲུབ་སྟེ། །རྡོ་རྗེ་རྩེ་མོ་ལས་བཤད་པ། །འཇིག་རྟེན་ལ་ནི་གང་ཟག་བཞི། །བསྐལ་པ་བརྒྱར་ནི་བརྩོན་བྱས་

།ཤིང༌། །ཆོ་ག་བཞིན་དུ་ཀུན་སྤྱོད་ཀྱང༌། །དེ་དག་འགྲུབ་པར་མི་འགྱུར་རོ། །བྱང་ཆུབ་སེམས་ནི་མ་བསྐྱེད་དང༌། །ཐེ་ཚོམ་སྤྱོད་པ་ཉིད་དང་ནི། །གང་ཞིག་༄༅།
ལི༴བཀའ་སྩལ་མི་བྱེད་དང༌། །མི་དད་པས་ནི་མི་འགྲུབ་བོ། །ཞེས་པ་དང༌། །ཤཱཀྱ་བཤེས་གཉེན་གྱིས་ཞལ་ནས། །གང་ཞིག་གཡོ་སྒྱུའི་བློ་ཅན་ལེ་ལོ་ཅན་རྣམས་དག །ཉོན་མོངས་བློ་ཡིས་སྐྱོན་
རྣམས་མཐོང་གིས་ཡོན་ཏན་མིན། །བླ་མ་ལ་དམོད་དབང་བསྐུར་ཐོབ་ཅེས་རློམས་སེམས་འགྱུར། །བློ་དམན་སེམས་ཅན་ཀུན་མཁྱེན་ཡང་དག་ཐོབ་མི་འགྱུར། །བསྙེན་བཀུར་མེད་པར་མྱུར་དུ་དེ་
ཉིད་ཐོབ་པར་འདོད། །ཡང་དག་ཚིག་ལ་མིན་ཞེན་འགྲོ་བཅས་གཡོ་བར་འགྱུར། །ཚེགས་མང་བླ་མ་མཐོང་ན་རྒྱབ་ཀྱི་ཕྱོགས་པར་བྱེད། །དེ་ནས་དེ་ནི་དབེན་པར་སོང་ནས་ཕྱག་བྱེད་
a འགྱུར༑ །དེ་ལྟར་རང་བཞིན་ངན་འགྱུར་དམན་པའི་སློབ་མ་ནི། །རང་བུ་ཡིན་ཀྱང་གཞན་བུ་བཞིན་དུ་ཡོངས་སུ་སྤོང༌། །རྒྱལ་རིགས་རྗེ་རིགས་མཆོག་ལས་སྐྱེས་པར་གྱུར་པ་ཡང༌། །བརྟེན་
༈ པས་ནམ་ཡང་དེ་ནི་དྲུང་དུ་བཞག་མི་བྱ། །ཞེས་པ་དང༌། །བདེ་མཆོག་སྡོམ་བྱུང་ལས། །སྐལ་པ་མེད་དང་ང་རྒྱལ་ཅན། ། དེ་བཞིན་བླ་མ་དམོད་པ་དང༌། །དམ་ཚིག་མ་མཐོང་རང་གི

བུ༑།དེ་བཞིན་སྐྱེས་པ་བུད་མེད་རྣམས། །བསྒྲུབ་པོ་དངོས་གྲུབ་འདོད་པ་ཡིས། །དམ་ཚིག་དེར་ནི་བཞུགས་མི་བྱ། །གལ་ཏེ་ཕུགས་ནི་དེར་ཞུགས་ན།།དངོས་གྲུབ་རིང་དུ་འཇུག་པར་
འགྱུར༑ །དམ་ཚིག་དམོད་པས་ལུས་སེམས་ནི། ྋ།སྡུག་བསྔལ་དེ་བཞིན་གནས་ཉམས་དང༌། །དཔལ་ལས་རིང་ཞིང་སྣ་ཚོགས་པའི། །སྡུག་བསྔལ་དག་གིས་ཉེར་འཚེར་འགྱུར། །ཅེས་པ་
དང་༑ །གསང་བ་གྲུབ་པ་ལས། །དབང་བསྐུར་རྗེས་གནང་མེད་པར་ཡང༌། །སློབ་མ་དག་ནི་བསྡུད་པར་བྱེད། །གླེགས་བམ་མཐོང་བས་དགར་གྱུར་ནས། །གསང་སྔགས་རང་ཉིད་ལེན
པར་བྱེད། །སློབ་དཔོན་དག་ལས་ཤེས་མིན་པར། །དམ་ཚིག་སྤྱོད་པ་རྣམ་པར་སྤོངས། །སེམས་ཅན་རྣམས་ནི་སྡུད་པ་ནས། །གླེགས་བམ་བཀའ་ཡིས་བྱེད་པ་ཡིན། །དེ་ཉིད ཤེས་པ་མ་ཡིན་
པར༑ །གང་ཕྱིར་ཡང་དག་གསུངས་པས་བསྟན། །དེ་ལྟར་བུ་ནི་དེ་དག་ཉིད། །ཀུན་ཀྱང་སྡིག་པའི་ལམ་ཅན་སྟེ། །དམ་པ་མིན་པའི་ལམ་ཞུགས་ནས། །དམྱལ་བ་དག་ཏུ་འགྲོ་བ་
དང་༑ །ཞེས་པ་དང་། གསང་བའི་རྒྱུད་ལས། །དམ་ཚིག་མེད་པ་རྣམས་ལ་ནི། །སྔགས་དང་ཕྱག་རྒྱ་སྦྱིན་མི་བྱ། །ཞེས་པ་དང༌། །ཀུན་སྤྱོད་ལེའུ་བཅུ་གསུམ་པ་ལས། །བློ་ངན་གླེན་#

༄༅། །ཞིང་ལྐུག་པ་དང༌། །ཤེས་རབ་དམན་ཞིང་ལོག་ལྟ་ཅན། །ཕྱི་རོལ་བསྟན་བཅོས་ཀྱིས་འཚལ་པ། །བླ་མའི་ལམ་ནི་སུན་འབྱིན་ཡིན། །དེ་དག་ཀུན་ཀྱང་རྣམས་
ལིསྤངས་ཏེ། །གུས་ཤིང་བཤད་པར་མི་བྱའོ། །ཞེས་པ་དང༌། །སློབ་དཔོན་མི་ཐུབ་ཟླ་བའི་ཞལ་ནས། །སྐལ་མེད་རྣམས་ལ་དེ་གཏམ་མིན། །སྐལ་ལྡན་རྣམས་ལ་སྦ་མི་བྱ། །ཞེས་པ་
དང་༑ རིམ་ལྔ་ལས། བླ་མ་ལ་བརྙས་རྒྱུ་ཅན་དད་པ་མེད། །སྔགས་ཀྱིས་རློམ་ཞིང་གླེགས་བམ་མཐོང་བས་ལེན། །དད་པ་མེད་ཅིངདབང་བསྐུར་དམན་པ་ལ། །གཏམ་གྱི་རིམ་པའང་དེ་ལ་
བརྗོད་མི་བྱ། །གང་ཞིག་བླ་མ་ལ་གུས་དད་དང་ལྡན། །མོས་པས་བསྙེན་བཀུར་ལ་ནི་རྟག་ཏུ་བརྩོན། །ཐོས་པ་འཛིན་གང་བླ་མ་དམ་པ་ཡིས། །དེ་ལ་བླ་མའི་དྲིན་སྦྱིན་བརྟགས་མི་
དགོས༑ །ཞེས་སོ། །གཞན་ཡང་སློབ་མ་སྣོད་དང་ལྡན་པ་ནི། །དཔལ་དམ་ཚིག་བཀོད་པ་རྒྱལ་བའི་རྒྱུད་ལས། །སྙིང་རྗེ་ལྡན་ཞིང་རབ་ཏུ་དུལ། །དཔལ་བརྟན་བརྟུལ་ཞུགས་རབ་ཏུ་
།གཏོང་ཕོད་བླ་མ་ལ་གུས་པ། །མཚན་ཉིད་ལྡན་པའི་སློབ་མ་ལ། །ཞེས་པ་དང༌། །ཧེ་བཛྲ་ལས།ྋ །དགེ་བ་བཅུ་ལ་གོམ་པ་དང༌། །བླ་མ་ལ་གུས་དབང་པོ་དུལ།ྋ །ང་རྒྱལ་ཁྲོ་ལས་345

རྣམ་པར་གྲོལ། །དེ་ནི་རེ་ཞིག་དངོས་གྲུབ་འགྱུར། །ཅེས་པ་དང༌། །སྡུད་པ་ལས་ཀྱང༌། །སློབ་མ་བཟང་པོ་བླ་མ་ལ་གུས་ལྡན།.དེ་དག་གིས །ཅེས་པས། །མོས་གུས་ཁོ་ནར་གསུངས་པ་
དང་༑ །གཞན་ཡང་མདོ་རྒྱུད་གདམ་ངག་ཐམས་ཅད་ནས་མང་དུ་གསུངས་པ་རྣམས་ཀྱང་ཡིན་ལ། །འདིར་ནི་རང་ལ་སྒྲོ་འདོགས་ཆོད་པ་དང༌། །ཞེས་པས་བཞི་ལྡན་ཁོ་ནའོ། །དེ་ལྟ་བུའི་སློབ་
མ་དེས་བླ་མ་དེ་ལ་ཇི་ལྟར་བལྟ་ཞེ་ན། །སངས་རྒྱས་སྐུ་གསུམ་འབའ་ཞིག་ཏུ་བལྟའོ། །དང་པོ་ཏིང་ངེ་འཛིན་གྱིས་རྒྱལ་པོ་ནས། །སུ་དག་ཆོས་ཀྱི་སྐར་བལྟ་བ། །དེ་དག་གིས་ནི་འདྲེན་པ་
མཐོང་༑ །རྫོགས་པའི་སངས་རྒྱས་ཆོས་ཀྱི་སྐུ། །དེས་ནི་རྫོགས་པའི་སངས་རྒྱས་མཐོང༌། །ཞེས་པ་དང༌། །རྡོ་རྗེ་གཅོད་པ་ལས། འདྲེན་པ་རྣམས་ནི་ཆོས་ཀྱི་སྐུ། །ཆོས་ཉིད་ངང་ནི་ཡང་
དག་ལྟོས། །ཞེས་འབྱུང་ངོ༌། །གཉིས་པ་ལོངས་སྐུར་བལྟ་བ་ཡང་། །སྒྱུ་འཕྲུལ་དྲ་བ་ལས། །དགེ་བ་སྒོམ་པ་དགའ་བ་དང་། །རྟག་ཏུ་བླ་མ་ལ་གུས་དང༌། །རྒྱུན་དུ་ལྟ་སོགས་མཆོད་བྱེད་
པའི༑ །ཡོན་ཏན་ལྡན་པའི་སློབ་མ་ཡིས། །སློབ་དཔོན་ཇི་འདྲ་ལྟ་ཞེ་ན། །བླ་མ་སངས་རྒྱས་ཀུན་དང་མཉམ། །དེ་ཉིད་རྟག་ཏུ་རྡོ་རྗེ་འཆང༌། །ཞེས་པ་དང༌། །གསང་བ་གྲུབ་པ་ལས། །རྡོ་

pg ༄༅། །རྗེ་འཛིན་དང་བླ་མ་ལ། །ཐ་དད་མེད་པར་གང་ལྟ་བས། །དངོས་གྲུབ་མཚན་ཉིད་ཀུན་བཏུས་ནས། །དེ་ཉིད་ཚེ་འདིར་རབ་ཏུའོ། །ཞེས་སོ། །གསུམ་པ་སྤྲུལ་
{32
༴ སྐར་བལྟ་བ་ཡང་། ལང་ཀར་གཤེགས་པ་ལས།།བཅོམ་ལྡན་འདས་ཀྱིས་ཞལ་ནས། །མ་འོངས་པ་ཡི་དུས་དག་ན། །ང་ཉིད་སློབ་དཔོན་གཟུགས་སུ་བྱོན། • །ཅེས་པ་དང་། །གུར་ལས།
།གང་ཞིག་རྡོ་རྗེ་སེམས་དཔའ་ཞེས། །དེ་ཉིད་སློབ་དཔོན་གཟུགས་བཟུང་སྟེ། །སེམས་ཅན་ཕན་གདགས་དམིགས་ནས་ནི། །ཐ་མལ་པ་ཡིས་གཟུགས་སུ་སྤྲུལ། །ཅེས་པ་དང་། །འཇམ་
དཔལ་རྩ་བའི་རྒྱུད་ལས། །གང་ཞིག་སངས་རྒྱས་ཐམས་ཅད་ནི། །འདས་དང་མ་འོངས་ད་ལྟར་གྱིས། །ཐམས་ཅད་མི་ཡི་འཇིག་རྟེན་དུ། །མིའི་ལུས་སུ་ཡང་དག་འབྱུང༌། །ཞེས་
སོ༑ །གཞན་ཡང་དཀོན་མཆོག་གསུམ་དང་རྡོ་རྗེ་འཆང་དང༌། །ཡི་དམ་གྱི་ལྷ་ཐམས་ཅད་ཀྱང་བླ་མ་ཉག་གཅིག་སྟེ། །སྡོམ་པ་རྒྱ་མཚོའི་རྒྱུད་ལས། །བླ་མ་སངས་རྒྱས་བླ་མ་ཆོས། །བླ་མ་
ཡང་ནི་དགེ་འདུན་ཏེ། །བླ་མ་དཔལ་ལྡན་རྡོ་རྗེ་འཆང༌། །ཀུན་གྱི་བྱེད་པོ་བླ་མ་ཡིན། །ཅེས་པ་དང༌། །ཡེ་ཤེས་གྲུབ་པ་ལས། །བླ་མ་སངས་རྒྱས་ཆོས་འགྱུར་ཞིང༌། །དགེ་འདུན་ཡང་ནི་དེ་

བཞིན་ཏེ། །དེ་ཡི་དྲིན་གྱིས་ཤེས་འགྱུར་བས། །དེ་བས་དཀོན་མཆོག་གསུམ་ཉིད་ཡིན། །ཅེས་པ་དང༌། །དཀྱིལ་འཁོར་དུ་རྒྱུད་ལས་དྲངས་ནས། །དེ་ནས་བཅོམ་ལྡན་འདས་ཏེ་ཁྱོད་ཀྱི་
དཔལ་ཧེ་རུ་ཀ་ང་ཡིན་གྱིས་ཞེས་པ་དང༌། ཁྱོད་ནི་ཧེ་རུ་ཀ་དཔལ་ཏེ། །ཞེས་པ་དང༌། །ཧེ་རུ་ཀ་མངོན་བྱུང་གིས་རྒྱུད་ལས། །ཧིཾ་རུ་ཀ་ལས་སྦྱོར་གཞན་མེད་དོ། །སློབ་དཔོན་རྣལ་འབྱོར་མ་
མའོ༑ །ཞེས་རྣལ་འབྱོར་པའི་ངོ་བོར་གསུངས་པ་དང༌། །སཾ་ཀྲྀཏ་ལས། །དེང་ནས་བཟུང་སྟེ་ཁྱོད་ཀྱི་དཔལ་ཕྱག་ན་རྡོ་རྗེ་ང་ཡིན་གྱིས། །ཞེས་ཕྱག་ན་རྡོ་རྗེར་གསུངས་པ་དང༌། །འཇམ་དཔལ་
རྩ་བའི་རྒྱུད་ལས། །འཕགས་པ་འཇམ་དཔལ་དགེ་བའི་བཤེས་གཉེན་གྱིས་གཟུགས་སུ་གྱུར་ནས་ཆོས་སྟོན་ནོ། །ཞེས་འཇམ་དཔལ་ལས་གསུངས་པ་དང༌། །བཙུན་པ་སྤྱན་རས་གཟིགས་ལ་
ཕྱག་འཚལ་ལོ། །ཞེས་ཐུགས་རྗེ་ཆེན་པོའི་ངོ་བོར་གསུངས་པ་དང༌། །མདོར་ན་སངས་རྒྱས་ཐམས་ཅད་དང་། །དཀོན་མཆོག་གསུམ་དང་རྡོ་རྗེ་འཆང་ལ་སོགས་པ་ཐམས་ཅད་བླ་མ་ལ་འདུས་
པར་བལྟ་བ་ནི། །རྣམ་སྣང་མངོན་བྱང་ལས། །སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་འཛིན་པའི་ངོ་བོ་ཉིད། །དཀོན་མཆོག་གསུམ་གྱི་རྩ་བ་སྟེ། །བླ་མ་རྣམས་ལ་ཕྱག་འཚལ་༔

| ༄༅། །ལོ། །ཞེས་གསུངས་པས་སོ། །དེ་ལྟ་བུའི་བླ་མ་ལས་གཞན་གལ་ཆེ་ཆུང་གི་བྱ་བ་ཐམས་ཅད་སྤོངས་ནས། །མོས་གུས་ཁོ་ནས་བསམ་སྦྱོར་གྱི་མཆོད་པས་བརྙེས་
0? 1/1/01
༴ པར་བྱས་ནས། །དངོས་གྲུབ་ཐམས་ཅད་ཐོབ་པ་ཡང༌། །ཇི་སྐད་དུ། །རིམ་ལྔ་ལས། །མཆོད་པ་ཐམས་ཅད་རབ་སྤོངས་ལ། །བླ་མའི་མཆོད་པ་ཡང་དག་བརྩམ། །དེ་མཉེས་པ་ཡིས་ཀུན་
མཁྱེན་གྱིས། །ཡེ་ཤེས་མཆོག་ནི་ཐོབ་པར་འགྱུར། །བླ་མེད་བྱེད་པའི་སློབ་དཔོན་གྱིས། །རྡོ་རྗེ་སེམས་དཔའི་རབ་མཉེས་པའི། །དེ་ཡིས་བསོད་ནམས་མ་བསགས་ཤིང༌། །བཀའ་ཐུབ་མ་
བསྟེན་གང་ཞིག་ཡོད། །ཤིན་ཏུ་དགེ་བ་གང་དང་གང༌། །ཤིན་ཏུ་ཁྱད་པར་ཅན་དེ་ཉིད། །དེ་དང་དེ་ནི་བླ་མར་ཡིན། །སློབ་དཔོན་གྱིས་ནི་སྡིག་པ་འཕྲོག །སློབ་དཔོན་གྱིས་ནི་འཇིགས་པ་
སེལ༑ །སློབ་དཔོན་གྱིས་ནི་སྡུག་བསྔལ་གྱི། །རྒྱ་མཚོ་ཆེ་ལས་ཕ་རོལ་སྒྲོལ། །ཞེས་སོ། །འོ་ན་ཆོས་གཞན་གང་ཡང་མ་རྟོགས་ཀྱང༌། །མོས་གུས་འབའ་ཞིག་གིས་ཀྱང་གྲོལ་ལམ་སྙམ་
16 ཤིན་ཏུ་གྲོལ་ཏེ་དགོངས་འདུས་ལས། །ཆོས་ཀུན་མི་ཤེས་མ་རྟོགས་ཀྱང༌། །དམ་པ་མཆོག་གི་བླ་མ་ལ། །བཀུར་སྟི་རིམ་འགྲོ་ཆེར་བྱས་ན། །འཁོར་བའི་རྒྱ་མཚོ་ལས་སྒྲོལ་349

འགྱུར༑ །ཞེས་སོ། །དེ་ཡང་སྙིགས་མའི་དུས་ན་སྤྲོས་པའི་རྗེས་སུ་འབྲང་ལོང་མེད་པས་བླ་མའི་ལམ་ལ་བརྟེན་དགོས་པར་ཡང༌། །དཔལ་མར་མེ་མཛད་ཀྱིས་ཞལ་ནས། །སྙིགས་མའི་དུས་
སུ་གྱུར་པ་ན། །ཚེ་ཐུང་ནད་མང་ལོངས་སྤྱོད་དབུལ། །རྐྱེན་ངན་བར་ཆད་མང་བས་ན། །ཚེགས་རྗེས་བརྗོད་པར་མི་ནུས་ཀྱིས། །བཤེས་གཉེན་དམ་པ་བརྟེན་གྱིས་ལ། །སྙིང་པོ་མྱུར་དུ་བསྡུ་
བར་གྱིས། །ཞེས་གསུངས་སོ། །སྔར་སྡིག་ཅན་ཡིན་ཡང་མོས་གུས་ཡོད་ན་འགྲུབ་སྟེ། །གསང་འདུས་ལས། །སྲོག་ཆག་བྱེ་བ་བསོད་ལྡན་ཞིང༌། །ཉིན་བཞིན་བྲམ་ཟེ་གསོད་པ་
དང་༑ །མཚམས་མེད་ལྔ་པོ་བྱེད་པས་ཀྱང་། །ཆོས་འདི་ལ་ནི་ཞུགས་གྱུར་ཞིང༌། །བླ་མ་ལ་གུས་ཡོད་གྱུར་ན། །འགྲུབ་འགྱུར་འདི་ལ་ཐེ་ཚོམ་མེད། །བླ་མ་ལ་གུས་མེད་གྱུར་ན། །བསྒྲ
ཀྱང་འགྲུབ་པར་མི་འགྱུར་རོ། །ཞེས་སོ། །དེ་ལྟ་བུའི་བླ་མ་དེ་བསྟེན་པའི་དུས་དང་ཐབས་ལ་མཁས་པར་ཡང་བྱ་སྟེ། །ཧེ་བཛྲ་ལས། །ལྷན་ཅིག་སྐྱེས་པ་བདེ་བའི་རོ། །གང་གིས་ཀྱང་ནི་མ་
རྙེད་དེ། །བླ་མའི་དུས་ཐབས་བསྟེན་པ་དང༌། །བདག་གིས་བསོད་ནམས་ལས་ཤེས་བྱ། །ཞེས་སོ། །དེ་ལྟར་བརྟེན་པ་ལ་དངོས་གྲུབ་འབྱུང་བ་ནི། །རྡོ་རྗེ་ཐིག་ལེ་འབྱུང་བའི་རྒྱུད་

། ལས། །དངོས་གྲུབ་འདོད་པའི་དོན་དུ་ནི། །རྟག་ཏུ་སློབ་དཔོན་བསྟེན་པར་བྱ། །དེས་ནི་འདོད་པའི་འབྲས་བུ་སྟེར། །དེ་ལས་ཉམས་ན་སྡུག་བསྔལ་ཐོབ། །ཅེས་༄༅།
2 པ་དང༌། །ཁྲོ་བོ་རྣམ་རྒྱལ་རྒྱུད་ལས་ཀྱང་། །སྔགས་པས་བླ་མ་མཆོད་བྱས་ནས། །དངོས་གྲུབ་ཐོབ་འགྱུར་གཞན་དུ་མིན། །ཅེས་སོ། །སློབ་དཔོན་པདྨ་བཛྲས་དཔལ་གསང་བ་འདུས་པའི
ལེའུ་དགུ་པར། །དམ་ཚིག་དག་ནི་ཐམས་ཅད་ལས། །བླ་མ་མཆོད་པ་མཆོག་ཡིན་ཏེ། །སངས་རྒྱས་རིན་ཆེན་ཟ་མ་ཏོག །ཅེས་པ་དང༌། །ཡང་དེའི་ལེའུ་དང་པོ་ལས། །རྙེད་དཀའ་བླ་མེད་
གོ་འཕང་མཆོག །དེ་ཉིད་ཅེས་བྱར་མངོན་བརྗོད་པ། །གང་གི་དག་པ་དེ་འཐོབ་པའི། །དེའི་ཐབས་ནི་གང་གིས་བརྗོད། །བླ་མ་དང་ནི་རྡོ་རྗེ་འཛིན། །གང་གིས་གཉིས་སུ་མེད་པར་
མཐོང་༑ །དངོས་གྲུབ་བཏུས་པའི་རྩ་བ་ཅན། །དེ་ཉིད་དུས་འདིར་ཐོབ་པར་འགྱུར། །ཅེས་པ་དང༌། །ཡང་དེ་ཉིད་ལས། །བླ་མ་དེ་ཉིད་རྡོ་རྗེ་འཛིན། །བསྒོམ་པར་ལྡན་ན་དངོས་གྲུབ་ཐོབ།
།གཞན་དུ་དེ་ཉིད་ལྡན་ཡིན་ཡང༌། །དངོས་གྲུབ་འབྲས་བུར་མི་འགྱུར་རོ། །ཞེས་པ་དང༌། །ཡང་སློབ་དཔོན་ཁ་ཆེ་རིན་ཆེན་རྡོ་རྗེས་བཞེད་པས། །སློབ་དཔོན་དམ་ཚིག་ཉམས་གྱུར་ན། །དམ་

ཚིག་གཞན་སྲུང་འབྲས་བུ་མེད། །ཅེས་པ་དང༌། །རྒྱལ་པོ་ཨིནྡྲ་བྷོ་ཏིས། །ཡེ་ཤེས་གྲུབ་པ་ལས། །སློབ་མ་ཕུན་སུམ་ཚོགས་འདོད་ཅིང༌། །བསོད་ནམས་མི་བཟད་འདོད་པ་
དང་༑ །བགེགས་ཀུན་རྣམ་པར་བཟློག་བྱེད་པ། །རྣམ་པ་དུ་མས་མཉེས་པར་བྱས། །དམ་ཚིག་དག་ནི་ཐམས་ཅད་ཀྱིས། །བླ་མེད་དམ་ཚིག་འདི་ཡིན་ཏེ། །ཕུན་སུམ་ཚོགས་ཀུན་སྟེར་
བའོ༑ །བཅོམ་ལྡན་རྣམས་ཀྱིས་རྟག་ཏུ་བསྒྲུབ། །ཅེས་པ་དང༌། །རྡོ་རྗེ་ཐིག་ལེ་འབྱུང་བ་ཞེས་བྱ་བའི་རྒྱུད་ལས། དངོས་གྲུབ་འདོད་པའི་དོན་དུ་ནི། །རྟག་ཏུ་བླ་མ་བསྟེན་པར་བྱ། །དེས་ནི་
འདོད་པའི་འབྲས་བུ་སྟེར། །དེ་ལས་ཉམས་ན་སྡུག་བསྔལ་འཐོབ། །དེ་ཕྱིར་དགོངས་པའི་ཆོ་ག་བྱ།ྋ །ཞེས་པ་དང༌། ཨ་ཏི་ཤའི་ཞལ་ནས་ཀྱང༌། །བསྙེན་བཀུར་རིན་ཆེན་སོགས་སྦྱིན་
དང་༑ །བཀའ་བསྒྲབ་ལ་སོགས་ཐམས་ཅད་ཀྱིས།ྋ །བླ་མ་དམ་པ་མཉེས་པར་བྱ། །བླ་མ་མཉེས་པར་བྱ་བ་ལས། །ཡོངས་རྫོགས་སློབ་དཔོན་དབང་བསྐུར་བས། །སྡིག་ཀུན་རྣམ་དག་བདག་
ཉིད་ནི། །དངོས་གྲུབ་འགྲུབ་པའི་བདག་ཉིད་འགྱུར། །ཅེས་སོ། །དངོས་གྲུབ་ཇི་ལྟ་བུ་འཐོབ་ཞེ་ན། །གུར་ལས་ཀྱང་། །རྡོ་རྗེ་སེམས་དཔའི་སངས་རྒྱས་དང༌། །རྡོ་རྗེ་ཆོས་དང་གཟི་བརྗིད་

pg ༄༅། །དང༌། །རྟ་བདུན་པ་ཡི་དངོས་གྲུབ་ནི། །གང་ཕྱིར་དེ་ལ་དགའ་བ་མིན། །མིག་སྨན་དང་ནི་རྐང་མགྱོགས་དང༌། །རལ་གྲི་དང་ནི་ས་འོག་འགྲུབ། །རི་ལུ་དང་ནི་
༴ མཁའ་སྤྱོད་ཉིད། །མི་སྣང་བ་དང་བཅུད་ཀྱིས་ལེན། །གང་ཕྱིར་དེས་ནི་རྡོ་རྗེ་ཅན། །མཉེས་པར་བྱས་ན་མྱུར་དུ་འཐོབ། །ཅེས་སོ། །ཕྱོགས་བཅུའི་སངས་རྒྱས་ཐམས་ཅད་ཀྱིས་ཀྱང༌། །བླ་
མ་ལ་དུས་གསུམ་དུ་ཕྱག་འཚལ་བ་ནི། །རྡོ་རྗེ་གཙུག་ཏོར་གྱི་རྒྱུད་ལས། །སློབ་དཔོན་ལ་ནི་དེ་བཞིན་གཤེགས། །ཕྱོགས་བཅུའི་འཇིག་རྟེན་ཁམས་བཞུགས་པས། །དུས་གསུམ་དུ་ནི་མངོན་
ཕྱག་འཚལ། །ཅེས་པ་དང༌། །རྣམ་སྣང་རྒྱུད་དྲྭ་བ་ལས། །བླ་མ་སངས་རྒྱས་ཀུན་དང་མཉམ། །འདི་ཉིད་རྟག་ཏུ་རྡོ་རྗེ་འཆང་། །དེ་བཞིན་གཤེགས་པ་རིན་ཆེན་ཏོག །དེ་ནི་ཡེ་ཤེས་རྒྱ་མཚོ་
ཆེ༑ །ཡིད་བཞིན་ནོར་བུ་རིན་ཆེན་སྦྱིན། །སློབ་དཔོན་དག་གིས་ཡོན་ཏན་བཟུང་། །སྐྱོན་རྣམས་ནམ་ཡང་མ་ཡིན་ནོ། །ཡོན་ཏན་བཟུང་བས་དངོས་གྲུབ་སྐྱེ། །སྐྱོན་རྣམས་ཀྱིས་ནི་དངོས་གྲུབ་
ཉམས༑ །དེ་ཡི་གྲིབ་མའང་མི་འགོམ་སྟེ། །མཆོད་རྟེན་བཤིགས་དང་འདྲ་བར་གསུངས། །རྒྱུ་དང་མི་རྒྱུ་གསང་བ་ཡི། །དམ་པ་གང་ཡིན་སྤང་བར་འགྱུར། །སློབ་དཔོན་མེད་པར་བྱེད་པ་353

དག །རྨི་ལམ་དུ་ཡང་མཐོང་མི་བྱ། །སློབ་དཔོན་དམོད་པ་གང་ཡིན་པ། །བགེགས་དང་ལོག་འདྲེན་རྣམས་ཀྱི་གཟུགས། །ངན་པ་གཏུམ་པོའི་ལས་བྱེད་པ། །མཁས་པས་རྟག་ཏུ་སྤོང་བར་
།མནར་མེད་ཤིན་ཏུ་སྐྱི་གཡའ་བར། །དམྱལ་བར་བསྟན་པ་གང་ཡིན་པ། །དེར་ནི་སློབ་དཔོན་དམོད་བྱེད་པ། །གནས་པར་འགྱུར་ཞེས་རབ་ཏུགསུངས། །དེ་ཕྱིར་ཀུན་གྱི་རབ་སྒྲིམས་
།བསོད་ནམས་ཡེ་ཤེས་སྨིན་བྱེད་པ། །སངས་རྒྱས་འབྲས་བུ་འདོད་པ་ཡིན། །སེམས་ཅན་དད་དང་ལྡན་པས་མཆོད། །ཅེས་པ་དང༌། སྤྱོད་ཡུལ་རྣམ་པར་འཕྲུལ་པའི་མདོ་
ལས༑ སངས་རྒྱས་མཆོད་པ་གང་ཞེ་ན། །བྱིན་རླབས་ཀྱིས་སངས་རྒྱས་འབྱུང་བར་ཆོས་སྟོན་པའོ། །དེ་ནི་བྱང་ཆུབ་སེམས་དཔའ་སེམས་ཅན་གྱི་ལུས་ཀྱིས་སེམས་ཅན་ལ་ཆོས་བསྟན་
ནས༑ །དད་པ་བསྐྱེད་ཅིང་ལོག་ལྟ་གསལ་བས། །དེ་ནས་སངས་རྒྱས་ཀྱི་སྐུ་སྟོན་པར་འགྱུར་རོ། །བྱིས་པ་ནར་སོན་ནས་ཕ་དང་མཉམ་པ་བཞིན་དུ། །བྱང་ཆུབ་ཀྱིས་སེམས་འབྱོངས་ནས་
སངས་རྒྱས་དང་མཉམ་སྟེ། །ཡོན་ཏན་ཐ་མི་དད་པའོ། །ཞེས་པ་དང༌། །བྱིན་བརླབས་ནི་དད་པའི་སྒོ་ནས་གསོལ་བ་བཏབ་པ་ལ་འབྱུང་བ་ཡང་། །རྒྱ་ཆེ་རོལ་པ་ལས། །ཀུན་དགའ་བོ་དད་པ་

༄༅། །ལ་སྦྱོར་བར་བགྱིས་ཤིག །འདི་ནི་དེ་བཞིན་གཤེགས་པ་ཐམས་ཅད་ལ་གསོལ་བ་འདེབས་སོ། །ཞེས་པ་དང༌། །དེ་བཞིན་གཤེགས་པ་ནི་བླ་མ་ཁོ་ན་སྟེ། །གདན་
29 བཞི་ལས། །སངས་རྒྱས་ཐམས་ཅད་དངོས་ཀྱི་སྐུ། །རྡོ་རྗེ་སློབ་དཔོན་སྐྱབས་སུ་མཆིའོ། །ཞེས་པ་དང༌། །བླ་མ་དཀོན་མཆོག་གི་སྐྱབས་འོག་ཏུ། །སེམས་ཅན་ཐམས་ཅད་ཚུད་པར་བྱེད་པ་
དང་༑ །དཔལ་བྱིན་གྱིས་ཞུས་པའི་མདོ་ལས། །བྱང་ཆུབ་སེམས་དཔའ་ནི་སྙིང་ཐག་པ་རུས་པའི་གཏིང་ནས་དུས་གསུམ་དུ་བླ་མ་དང་དཀོན་མཆོག་གསུམ་ལ་མཆོད་པ་བྱའོ། །སྐྱབས་སུ་འགྲོ་བ་
ཡི་དམ་དུ་བྱའོ། །སྙིང་ཐག་པ་རུས་པའི་གཏིང་ནས་བསམ་སྟེ། །འཇིག་རྟེན་གྱིས་ཁམས་ཐམས་ཅད་དུ་དཀོན་མཆོག་གསུམ་གྱིས་གང་བར་གསོལ་བ་བཏབ་བོ། །འཇིག་རྟེན་ཐམས་ཅད་དུ་
བསྐལ་པ་མང་པོར་ཆོས་སྟོན་པར་གསོལ་བ་གདབ་བོ། །སེམས་ཅན་ཐམས་ཅད་བསྒྲལ་བའི་ཕྱིར་དགེ་རྩ་ཐམས་ཅད་མྱུར་དུ་རྫོགས་པར་གསོལ་བ་གདབ་བོ། །སེམས་ཅན་ཐམས་ཅད་བྱང་ཆུབ་ཏུ་
༈ གསོལ་བ་འདེབས་པར་གསོལ་བ་གདབ་བོ། །སེམས་ཅན་ཐམས་ཅད་ངན་འགྲོ་ནས་འདོན་པར་གསོལ་བ་གདབ་བོ།ྋ སེམས་ཅན་ཐམས་ཅད་ངན་འགྲོ་སྤོང་བར་གསོལ་བ་གདབ་བོ། །སེམས་

ཅན་ཐམས་ཅད་སྡིག་པ་སྤངས་བར་གསོལ་བ་གདབ་བོ། །སེམས་ཅན་ཐམས་ཅད་འཇིགས་པ་དང་སྡུག་བསྔལ་ཐམས་ཅད་སེལ་བར་གསོལ་བ་གདབ་བོ། །ཞེས་པ་དང༌། གདན་བཞི་
ལས༑ །ཁྱད་པར་དུ་ནི་སློབ་དཔོན་ལ། །རྟག་པར་དུ་ནི་སྐྱབས་སུ་མཆི། །ཞེས་པ་དང༌། །དཔལ་དུས་ཀྱི་འཁོར་ལོ་ལས་ཀྱང༌། དམ་པ་དག་ལ་སྐྱབས་སུ་འགྲོ་བར་འོས། །དམ་པ་དག་
གིས་སྐྱབས་སུ་བཟུང་བར་འོས། །དམ་པ་དག་ལ་སྐྱབས་སོང་ནས། །ལྷ་ཆེན་འཁྱམས་ཀྱིས་མདའ་གཞུ་འགེང༌། །མཆོག་དང་དགའ་བྲལ་དབུས་སུ་ལྟོས། །ཞེས་པ་དང་། །བཀོད་པ་ཆེན་
པོ་ལས། །བསྙེན་བཀུར་བཟླས་པ་ས་ཡ་ལས། །བླ་མའི་གསོལ་ཚིག་ལན་གཅིག་བརྗོད་པ་ནི། །ནུས་པ་འབུམ་ཕྲག་ཆར་ཡང་མི་ཕོད་དེ། །ཞེས་པ་ལ་སོགས་པ་གསོལ་འདེབས་སྐྱབས་འགྲོ་
ཕན་ཡོན་རྒྱ་ཆེར་གསུངས་སོ། །གཞན་ཡང་བླ་མ་མཚན་ཉིད་དང་ལྡན་པ་བསྒོམ་པ་དེ། བསྟོད་པ་དང༌། །མཆོད་པའི་བསོད་ནམས་ཀྱང་མང་དུ་གསུངས་ཏེ། །དམ་ཚིག་མཆོག་གིས་རྒྱུད་
ལས༑ །དེ་བས་བླ་མ་ཉིན་རེ་ལ། །ལན་གཅིག་ལན་གཉིས་དུས་གསུམ་དུ། །དྲུག་དང་བདུན་དུ་ཐེངས་བཅས་ལ། །བསྒོམ་པ་ཙམ་གྱིས་དངོས་གྲུབ་ནི། །རབ་དང་འབྲིང་དང་ཐ་མར་

༄༅། །ཡང་། །རང་གིས་བརྩོན་འགྲུས་ཉིད་ཀྱིས་ནི། །ཐོབ་པར་འགྱུར་བ་ཐེ་ཚོམ་མེད། །ཅེས་པ་དང༌། །ཨ་ཏི་བཀོད་པ་ཆེན་པོ་ལས། གསང་བ་སྔགས་ལས་བྱུང་བ་
།བླ་མའི་དྲིན་དང་ལྡན་པ་ཉིད། །སྙིང་གི་དཀྱིལ་ལམ་ལག་པའི་མཐིལ། །སྤྱི་བོའི་གཙུག་ཏུ་སུས་བསྒོམ་པ། །སངས་རྒྱས་སྟོང་གི་ཡོན་ཏན་ཡང༌། །གང་ཟག་འདི་ཡིས་འཛིན་པར་
འགྱུར༑ །ཅེས་པ་དང༌། །བཀྲ་ཤིས་རིན་པོ་ཆེའི་རྒྱུད་ལས། །རང་གི་བླ་མ་མཚན་ཉིད་ལྡན། །སྤྱི་བོའི་གཙུག་ཏུ་ལན་གསུམ་བསམ། །བཅུ་དང་བརྒྱ་སྟོང་ཕྲག་ཡས་སུ། །འབྲལ་བ་མེད་
པར་གསོལ་བཏབ་ནས།།བྱིན་རླབས་ཆུ་བོའི་རྒྱུན་བཞིན་དུ། །གང་ཟག་དེ་ལ་འབབ་པར་འགྱུར།།ཞེས་དང། ྋ།མཁའ་འགྲོ་མ་ཀུན་ཏུ་སྤྱོད་པ་ལས། བླ་མའི་བསྟོད་ཚིག་བརྗོད་མཁས་པ།
།བྱིན་བརླབས་འཇུག་ཅིང་སྙན་གྲགས་ཐོབ། །མ་མོའི་གྲོང་ཁྱེར་ཉམས་དགའ་བར། །མཁའ་འགྲོ་མ་ཡི་དཀྱིལ་འཁོར་ཐོབ། །ཅེས་པ་དང༌། །དགྱེས་རྡོར་ལས། །མཁས་པ་ཡིས་ཀྱང་རྙེད་
དཀའ་བ། །བླ་མའི་དྲིན་ལས་རྙེད་སླར་འགྱུར། །ཅེས་པའོ། །ལུང་ལས། །དད་དང་བླ་མ་གུས་ལྡན་དེས། །ནང་ནས་རྟོགས་པའི་གུས་ཤེས་སྐྱེས། །བརྟག་སྤྱད་མཁན་ལ་ཅི་ཆ་

ཡོད༑ །ཚིགས་སུ་རྟོག་པ་ཡོད་གྱུར་ཀྱང༌། །རྐྱེན་ངན་ཐུབ་བམ་མི་ཐུབ་བརྟགས། །ཞེས་པ་དང༌། །ནམ་མཁའ་ཀློང་ཡངས་ཀྱི་རྒྱུད་ལས། །ལྷ་སྐུ་འབུམ་ཕྲག་སྟོང་བསྒོམས་པས། །བླ་
མའི་མོས་པ་ཁྱད་པར་འཕགས། །ཞེས་པ་དང༌། །ཡེ་ཤེས་རྒྱ་མཚོའི་རྒྱུད་ལས། །མཚན་དང་དཔེ་བྱད་ལྡན་པའི་ལྷ། །བསྐལ་པ་འབུམ་དུ་བསྒོམ་པ་བས། །བླ་མ་དྲན་པ་འབུམ་ཆར་
676མིན༑ །ཅེས་པ་དང༌། །བཀོད་པ་ཆེན་པོ་ལས། །རྫོགས་པའི་རིམ་པ་བསྐལ་པའི་བར་དུ་ཡང་། །འདུ་འཛི་ཐམས་ཅད་སྤོང་ནས་བསྒོམ་པ་བས། །བླ་མ་རང་སེམས་དཀྱིལ་དུ་དར་ཅིག་ཤར་
བ་ཙམ། །སྟོང་ཕྲག་ཉི་ཤུའི་ཆར་ཡང་མི་ཕོད་དོ། །ཞེས་པ་དང༌། །ཡང་དེ་ཉིད་ལས། །བླ་མ་བསྒོམ་དང་བསྟོད་དང་བསམ་པ་ལས། །སངས་རྒྱས་འབྲས་བུ་ཉག་གཅིག་ཐོབ་པར་
འགྱུར༑ །ཅེས་པ་དང༌། །ཡང་རྒྱུད་གཞན་དག་ལས། །དེས་ནས་བླ་མ་རྡོ་རྗེ་འཛིན། །སངས་རྒྱས་རྣམ་པས་གཉེན་བཤེས་ན། །ཐུན་མོང་མཆོག་གིས་དངོས་གྲུབ་ཉིད། །ངེས་པར་ཐོབ་
པར་འགྱུར་བ་ལས། །ཐེ་ཚོམ་ཟ་བར་མི་འགྱུར་རོ། །ཞེས་པ་དང༌། བདུད་རྩི་འབྱུང་བའི་རྒྱུད་ལས། །ནམ་མཁའ་གང་བའི་སངས་རྒྱས་ལ། །སྣ་ཚོགས་རིན་ཆེན་སྤྲོས་པ་ཡིས། །སྟོང་

pn ༄༅། །གསུམ་གང་བར་འབུལ་བ་བས། །བླ་མའི་བ་སྤུ་ཉག་རེ་ལ། །མར་གྱིས་ཐིགས་པ་གཅིག་བླུགས་པས། །བརྒྱ་ཕྲག་མང་པོའི་ཆར་མི་ཕོད། །ཅེས་པ་
༴ དང་༑ །དཔལ་གསང་བ་འདུས་པ་ལས། །འདི་ལྟ་སྟེ་དཔེར་ན་རིགས་ཀྱི་བུ། ྋ།སངས་རྒྱས་བཅོམ་ལྡན་འདས་ཕྱོགས་བཅུ་ན་ཇི་སྙེད་བཞུགས་པའི་། སངས་རྒྱས་བཅོམ་ལྡན་འདས་དེ་རྣམས་ཀྱི་
ཎྜཱ སྐུ་དང༌། །གསུང་དང་ཐུགས་རྡོ་རྗེ་ལས་བྱུང་བའི་བསོད་ནམས་ཀྱི་ཕུང་པོ་ཇི་སྙེད་པ་དེ་བས་ཀྱང་སློབ་དཔོན་གྱི་བ་སྤུའི་བུ་ག་གཅིག་གི་བསོད་ནམས་ཁྱད་པར་འཕགས་སོ། །ཞེས་དང་། །སྡོང་པོ་
བཀོད་པའི་མདོ་ལས་ཀྱང་། །བྱང་ཆུབ་སེམས་དཔའ་རྣམས་ཀྱིས་བྱང་ཆུབ་སེམས་དཔའི་སྤྱོད་པ་ཐམས་ཅད་ནི། །དགེ་བའི་བཤེས་གཉེན་ལ་རག་ལས་པའོ། །བྱང་ཆུབ་སེམས་དཔའི་བསླབ་པ་
ལ་ནན་ཏན་དུ་བྱ་བ་ཐམས་ཅད་ནི་དགེ་བའི་བཤེས་གཉེན་ལ་རག་ལས་པའོ། །བྱང་ཆུབ་སེམས་དཔའི་ཡོན་ཏན་གྱིས་ཆོས་ཐམས་ཅད་ནི་དགེ་བའི་བཤེས་གཉེན་ལ་གནས་པའོ། །བྱང་ཆུབ་སེམས་
དཔའ་ལྷག་པའི་བསམ་པ་ཡོངས་སུ་དག་པ་ཐམས་ཅད་ནི་དགེ་བའི་བཤེས་གཉེན་རྩ་བར་འགྱུར་པའོ། །ཞེས་པ་ལ་སོགས་པ་དང༌། །ཕྱག་ན་རྡོ་རྗེ་དབང་བསྐུར་བའི་རྒྱུད་ལས། །དཔེར་ན་ཉི་མ་359

ཟླ་བ་གཉིས། །འཇིག་རྟེན་མིག་ཏུ་མཁས་པས་འདོད། །དེ་བཞིན་སྐྱེ་བ་འདི་ལ་ཡང། །སློབ་དཔོན་དེ་ནི་མིག་འདྲར་འདོད། །དཔེར་ན་མེ་ཡི་ཁམས་དེས་ནི། །བུད་ཤིང་ཐམས་ཅད་བསྲེགས་
པར་བྱེད། །དེ་བཞིན་སློབ་དཔོན་ཞེས་བྱ་བས། །མི་ཤེས་བུད་ཤིང་བསྲེག་པར་བྱེད། །དཔེར་ན་ཆུ་ཡི་ཁམས་དེས་ནི། །འཇིག་རྟེན་གདུང་བ་ཐམས་ཅད་གཅོད། །དེ་བཞིན་དུ་ནི་སློབ་དཔོན་
ཡང་༑ །གདུང་བ་ཀུན་གྱི་གཅོད་ཤེས་པ། །དཔེར་ན་རླུང་གིས་ཁམས་དེས་ནི། །འཇིག་རྟེན་ཁམས་ནི་རྟག་ཏུ་བསྐྲུན། །དེ་བཞིན་སློབ་དཔོན་སློབ་མ་ལ། །དགེ་བའི་རྣམ་པ་འགྲུབ་པར་
བྱེད༑ །དཔེར་ན་ལུས་ཅན་ཐམས་ཅད་ཀྱི། །རྟེན་དུ་ས་ནི་དྲག་པ་ཡིན། །དེ་བཞིན་དུ་ནི་ཆོས་རྣམས་ཀྱི། །རྟེན་དུ་སློབ་དཔོན་དྲག་པ་ཡིན། །ཇི་ལྟར་བཅོམ་ལྡན་རྣམ་སྣང་མཛད། །ཆོས་
རྣམས་ཐམས་ཅད་རྟོགས་གྱུར་པ། །དེ་བཞིན་སློབ་དཔོན་ཞེས་བྱ་བས། །ཆོས་རྣམས་ཐམས་ཅད་རྟོགས་འགྱུར་རོ། །ཇི་ལྟར་དཔལ་ལྡན་རྡོ་རྗེ་འཛིན། །གསང་བ་ཐམས་ཅད་འཛིན་པའོ། །དེ་
བཞིན་འདིར་ཡོད་སློབ་དཔོན་ནི། །སྔགས་ཀྱི་གསང་བ་མ་ལུས་འཛིན། །ཅེས་གསུངས་སོ། །བྲམ་ཟེ་ཆེན་པོའི་ཞལ་ནས་ཀྱང་། །སྣ་ཚོགས་ཆོས་རྣམས་དོན་གཅིག་པར། །རྟོགས་པར་བྱེད་

pg ༄༅། ། པ་བླ་མ་དམ་པ་ཉིད་ཡིན་པས། །ངང་པའི་མཆུ་དང་མཚུངས་པའི་རྗེ་བཙུན་མཆོག་དེ་ནི། །གུས་པའི་སེམས་ཀྱིས་གཙང་མས་སྤྱི་བོས་བླང་བར་བྱ། །གཅིག་ཏུ་
2 འདུས་པའི་སེམས་ནི་མཚོན་བྱེད་བླ་མས་ཏེ། །མཚོན་པར་བྱ་བའི་གཞི་ནི་སློབ་མའི་སྙིང་ཉིད་དེ། །དེ་རྟོགས་པ་ཡིས་སྡུག་བསྔལ་སྐད་ཅིག་ལ། །འཇམ་དཔལ་བྱེད་པའི་དཔའ་བོ་དེ་ནི་དྲིན་ཅན་
པས༑ །སྨནཔའི་རྒྱལ་པོ་དེ་ནི་བཟུང་བར་བྱ། །འཁོར་བའི་རྒྱ་མཚོ་ཟབ་ཅིང་རྒྱ་ཆེ་ལས། །སྒྲོལ་བར་བྱེད་པའི་གྲུ་མཆོག་དེ་ནི་གཞན་མེད་ལ། །དམ་པའི་གྲུ་ལ་བརྟེན་ནས་དོན་ཆེན་རྙེད་འགྱུར་
བའི༑ །སྟོབས་ཆེན་གཉེན་པོ་དེ་ནི་གཡོ་མེད་ཀུན་གྱིས་བཀུར། །ཡེ་ཤེས་ཉི་མ་ལྟ་བུའི་འོད་ཟེར་དག་པ་ཡིས། །མ་རིག་རིག་པར་བྱེད་པའི་སྐྱེས་བུ་མཆོག་དེ་ནི། །གསེར་འགྱུར་ཇི་ལྟར་ཆོས་
རྣམས་བདེ་བར་བསྒྱུར་མཛད་པའི། །ཐབས་ལ་མཁས་པས་འཁོར་ལོས་བསྒྱུར་རྒྱལ་རྟག་ཏུ་བརྟེན། །ཆུ་བོ་ལྟ་བུའི་སེམས་ཀྱིས་གཉིས་ལྟ་ཟིལ་གནོན་ཅིང༌། །གང་ཡང་སྤོང་པ་མེད་པའི་ཡེ་ཤེས་
ལྡན༑ །བློ་མ་བཙོས་ཤིང་བློ་ཡི་རྣམ་པ་གནས་འགྱུར་བ། །བླ་མ་དམ་པའི་ཞབས་ཀྱི་བདུད་རྩི་ལས་ནི་འབྱུང་། །སེམས་དང་སེམས་ལས་བྱུང་ཟེར་ཐ་སྙད་པ་རྣམས་ཀྱིས། །རྟོགས་པ་འདི་ནི་

རྣལ་འབྱོར་པ་ཡི་གྲོགས་རྣམས་སུ། །འགྱུར་བར་བྱེད་པ་བླ་མའི་ཞལ་གྱི་པདྨ་སྟེ། །ཐམས་ཅད་དགེ་བའི་བཤེས་སུ་གྱུར་པ་དེ་ལས་འབྱུང༌། །རྒྱུད་རྣམས་ཀུན་ཏུ་ཤེས་ཤིང་ཐ་སྙད་ཀྱིས་དབེན་
པའི༑ །སངས་རྒྱས་རྣམས་ཀྱི་གསང་བ་སུས་ཀྱང་ཤེས་མི་འགྱུར། །མན་ངག་མིག་གིས་མཐོང་ཞིང་མིག་གི་རོས་ཁྱབ་པ། །ཞབས་ཀྱི་རྡུལ་ལ་རྀག་ན་ཡེ་ཤེས་རིག་པར་འགྱུར། །ཅེས་པ་ལ་
སོགས་པ་གསུངས་སོ། །རྡོ་རྗེ་འཕྲེང་བ་ལས་ཀྱང༌། །བླ་མ་ལ་ནི་དུས་གསུམ་དུ། །གསང་བར་བྱ་བ་ཐམས་ཅད་བྲི། །ལུས་ངག་སྤྱད་པ་རབ་བསྡམ་སྟེ། །ཧ་ཅང་ཉེ་མིན་རིང་བ་
མིན༑ །རྟག་ཏུ་འབྲལ་བ་མ་ཡིན་ནོ། །དུས་གསུམ་དུ་ནི་མེ་ཏོག་དབུལ། །བློ་ལྡན་ནངས་ནུབ་ཕྱག་བྱས་ཏེ། །ཟས་ལ་སོགས་པས་དང་པོར་མཆོད། །གལ་ཏེ་དུས་འདས་རིང་གྱུར་
ན༑ །རྟག་ཏུ་དེ་ཉིད་མངོན་པར་ཕྱོགས། །དེ་སྤུན་གྲོགས་དང་བླ་མ་ལ། །རྟག་ཏུ་དེ་དང་འདྲ་བར་མཆོད། །དེ་ཡི་རིགས་ནི་རྟག་ཏུ་བཟུང༌། །ལྷམ་དང་སྟན་ནི་སྤྱི་བོས་བླངས། །ཐུགས་
དཀར་ཕོ་བྲང་བཅས་པ་སྟེ། །རྟག་ཏུ་དེ་བསམ་གཞན་དུ་མིན། །དེ་ཡི་བཀའ་ལས་འདའ་མི་བྱ། །ཞེས་པ་དང༌། །ཡོན་ཏན་ཡེ་ཤེས་བསམ་གྱི་མི་ཁྱབ་པའི་མདོ་ལས་ཀྱང༌། །དགེ་བའི་བཤེས་

།གཉེན་གྱིས་ཡོངས་སུ་ཟིན་པའི་བྱང་ཆུབ་སེམས་དཔའ་ནི་དབང་བསྐུར་བའི་གཟུགས་དང༌། །འོད་གསལ་དྲི་མ་མེད་པར་ཐོབ་པར་འགྱུར་རོ། །དགེ་བའི་བཤེས་
2 གཉེན་གྱིས་ཡོངས་སུ་ཟིན་པའི་བྱང་ཆུབ་སེམས་དཔའ་ལ་བསྐལ་པ་གྲངས་མེད་པར་ངན་སོང་དུ་འགྱུར་བའི་ལས་བསགས་པ་ཡོད་ཀྱང༌། །ཚེ་འདི་ཉིད་ལ་བྱང་བར་འགྱུར་ཏེ། །ན་ཚའམ་སྡུག་
བསྔལ་སྨིན་ནས་འོང་ལ་རྨི་ལམ་ཙམ་གྱིས་ཀྱང་བྱང་བར་འགྱུར་རོ། །དགེ་བའི་བཤེས་གཉེན་གྱིས་ཡོངས་སུ་ཟིན་པའི་བྱང་ཆུབ་སེམས་དཔའ་རྣམས་ནི་ཡོན་ཏན་གྱིས་གཏེར་སྣ་ཚོགས་ཐོབ་པར་
འགྱུར་རོ། །ཞེས་པ་ལ་སོགས་པ་རྒྱ་ཆེར་གསུངས་སོ། །རྟག་ཏུ་ངུའི་ལེའུ་ལས་ཀྱང་། །རིགས་ཀྱི་བུ་དགེ་བའི་བཤེས་གཉེན་གྱིས་ཡོངས་སུ་ཟིན་པའི་བྱང་ཆུབ་སེམས་དཔའ་རྣམས་ནི། །མྱུ
དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པ་འཚང་རྒྱ་བའོ། །ཞེས་པ་དང་། །སྡོང་པོ་བཀོད་པ་དཔལ་འབྱུང་གི་རྣམ་པར་ཐར་པ་ལས་ཀྱང་བཤད་པ། །རིགས་ཀྱི་
བུ་དག་དགེ་བའི་བཤེས་གཉེན་གྱིས་ཡང་དག་པར་ཟིན་པའི་བྱང་ཆུབ་སེམས་དཔའ་རྣམས་ནི་ངན་སོང་དུ་མི་ལྟུང་ངོ༌། །དགེ་བའི་བཤེས་གཉེན་གྱིས་ཡོངས་སུ་ཟིན་པའི་བྱང་ཆུབ་སེམས་དཔའ་རྣམས་

།ཐེག་པ་ཆེན་པོ་ལས་ཕྱིར་མི་ལྡོག་གོ །དགེ་བའི་བཤེས་གཉེན་གྱིས་བསྲུང་བའི་བྱང་ཆུབ་སེམས་དཔའ་རྣམས་ནི་སྡིག་པའི་གྲོགས་པོའི་ལག་ཏུ་མི་འདོད་དོ། །དགེ་བའི་བཤེས་གཉེན་གྱིས་
ཡོངས་སུ་བསྐྱངས་པའི་བྱང་ཆུབ་སེམས་དཔའ་རྣམས་ནི་བྱང་ཆུ་སེམས་དཔའི་ཆོས་ལས་ཉམས་པར་མི་འགྱུར་རོ། །དགེ་བའི་བཤེས་གཉེན་གྱིས་ཡང་དག་པར་ཟིན་པའི་བྱང་ཆུབ་སེམས་དཔའ་
རྣམས་ནི་སོ་སོ་སྐྱེ་བོའི་ས་ལས་ཡོངས་སུ་ཟླའོ། །དགེ་བའི་བཤེས་གཉེན་གྱིས་བསྲུངས་པའི་བྱང་ཆུབ་སེམས་དཔའ་རྣམས་ནི་ཉན་ཐོས་རང་སངས་རྒྱས་ཀྱི་ཉེས་པ་འགྱུར་བ་ལ་མི་འཇུག་གོ །དགེ་
བའི་བཤེས་གཉེན་གྱིས་བསྐྱངས་པའི་བྱང་ཆུབ་སེམས་དཔའ་རྣམས་ནི་འཇིག་རྟེན་ལས་མངོན་པར་འཕགས་པ་ཡིན་ནོ། །དགེ་བའི་བཤེས་གཉེན་གྱིས་ཡང་དག་པར་བསྐྱེད་པའི་བྱང་ཆུབ་སེམས་
དཔའ་རྣམས་ནི་འཇིག་རྟེན་པའི་ཆོས་ཀྱིས་མི་གོས་པ་ཡིན་ནོ། །དགེ་བའི་བཤེས་གཉེན་ལ་བསྙེན་བཀུར་བྱས་པའི་བྱང་ཆུབ་སེམས་དཔའ་རྣམས་ནི་སྤྱོད་པ་ཐམས་ཅད་ལས་མི་འཁྲུལ་བར་སྤྱོད་པ་
ཡིན་ནོ། །དགེ་བའི་བཤེས་གཉེན་གྱིས་བསྒྲུབས་པའི་བྱང་ཆུབ་སེམས་དཔའ་རྣམས་ནི་བརྩམ་པ་ཐམས་ཅད་ལས་ཕྱིར་མི་ཟློག་གོ །དགེ་བའི་བཤེས་གཉེན་གྱིས་ཡོངས་སུ་བཟུང་བའི་བྱང་ཆུབ་ལྩ

༄༅། །སེམས་དཔའ་རྣམས་ནི་ལས་དང་ཉོན་མོངས་པའི་རྨོངས་པས་ཐུལ་བར་དཀའ་བ་ཡིན་ནོ། །དགེ་བའི་བཤེས་གཉེན་གྱི་སྟོབས་ཀྱིས་བསྟན་པའི་བྱང་ཆུབ་སེམས་དཔའ་
29 རྣམས་ནི་བདུད་ཐམས་ཅད་ཀྱིས་མི་ཐུབ་པ་ཡིན་ནོ། །དགེ་བའི་བཤེས་གཉེན་གྱི་རྟེན་ལ་གནས་པའི་བྱང་ཆུབ་སེམས་དཔའ་རྣམས་ནི་བྱང་ཆུབ་ཀྱི་ཡན་ལག་རྣམས་ཐམས་ཅད་ཀྱིས་རྣམ་པར་འཕེལ་
།དེ་ཅིའི་ཕྱིར་ཞེ་ན། །རིགས་ཀྱི་བུ་དགེ་བའི་བཤེས་གཉེན་ནི་སྒྲིབ་པར་གྱུར་བའི་ཆོས་ཐམས་ཅད་ལས་རྣམ་པར་བྱང་བའོ། །དགེ་བའི་བཤེས་གཉེན་གྱིས་སྡིག་ཏོ་ལས་རྣམ་པར་བཟློག་
པའོ༑ །དགེ་བའི་བཤེས་གཉེན་ནི་མི་ཤེས་པ་རྣམས་ཁོང་དུ་ཆུད་པར་བྱེད་པའོ།ྋ།བག་མེད་པའི་གནས་ལས་ཡང་དག་པར་བཟློག་པའོ། །མ་རིག་པའི་མུན་པ་རྣམ་པར་སེལ་བའོ། །ལྟ་བའི་
འཆིང་བ་ཐུབ་པའོ། །འཁོར་བའི་གྲོང་ཁྱེར་ནས་འདོན་པའོ། །འཇིག་རྟེན་གྱིས་གནས་འདོར་བར་བྱེད་པའོ། །བདུད་ཀྱི་ཞགས་པ་ལས་ཐར་བར་བྱེད་པའོ། །སྡུག་བསྔལ་གྱི་ཟུག་ངུ་འབྱིན་
པའོ༑ །མི་ཤེས་པའི་འཐབ་ས་ལས་ཐར་བར་བྱེད་པའོ། །ལྟ་བའི་མྱ་ངན་ལས་ཡང་བཟློག་པའོ། །སྲིད་པའི་ཆུ་བོ་ལས་སྒྲོལ་བའོ། །འདོད་པའི་འདམ་ནས་འབྱིན་པའོ། །ལམ་མི་བདེ་བ་ནས་

རྣམ་པར་བཟློག་པའོ། །ཞེས་པ་ལ་སོགས་པ་དང༌། ཡང་དེ་ཉིད་ལས། །དགེ་བའི་བཤེས་གཉེན་ནི་ལམ་གོལ་བ་ལས་ཡོངས་སུ་བསྲུང་བའོ། །ཆོས་སྣང་བའི་སྒོ་སྣང་བའོ། །ཆོས་ཀྱིས་
ཌྜཱ སྒོས་མངོན་པར་བསླབས་པར་བྱེད་པའོ། །ཆོས་ཐོས་པར་གྱུར་པའི་སྤྲིན་གྱིས་ཆར་རབ་ཏུ་འབེབས་པའོ། །ཉོན་མོངས་ཐམས་ཅད་ཞི་བར་བྱེད་པའོ། །ལྟ་བའི་རྣམ་པ་ཐམས་ཅད་ལས་རྣམ་པར་
བཟློག་པའོ། །སངས་རྒྱས་ཀྱི་ཆོས་ཐམས་ཅད་ལ་གནས་པར་བྱེད་པའོ། །འདི་ལྟར་རིགས་ཀྱི་བུ་དགེ་བའི་བཤེས་གཉེན་ནི་སངས་རྒྱས་ཀྱི་རིགས་སུ་བསྐྱེད་པས་མ་ལྟ་བུའོ། །དགེ་བའི་བཤེས་
གཉེན་ནི་ཕན་པ་རྒྱ་ཆེན་པོ་བསྒྲུབས་པས་ཕ་ལྟ་བུའོ། །དགེ་བའི་བཤེས་གཉེན་ནི་སྡིག་པ་ཐམས་ཅད་ལས་བསྲུང་བས་མ་ལྟ་བུའོ། །དགེ་བའི་བཤེས་གཉེན་ནི་བྱང་ཆུབ་སེམས་དཔའི་བསླབ་པ་ཁོང་
དུ་ཆུད་པར་བྱེད་པས་སློབ་དཔོན་ལྟ་བུའོ། །དགེ་བའི་བཤེས་གཉེན་ནི་ཕ་རོལ་ཏུ་ཕྱིན་པའི་ལམ་དུ་མཛུད་པས་ལམ་མཁན་ལྟ་བུའོ། །དགེ་བའི་བཤེས་གཉེན་ནི་ཉོན་མོངས་པའི་ནད་ལས་ཐར་བར་
བྱེད་པས་སྨན་པ་ལྟ་བའོ། །དགེ་བའི་བཤེས་གཉེན་ནི་ཡེ་ཤེས་ཀྱི་སྨན་རྣམ་པར་འཕེལ་བར་བྱེད་པས་གངས་ཀྱི་རི་ལྟ་བུའོ། །དགེ་བའི་བཤེས་གཉེན་ནི་འཇིགས་པ་ཐམས་ཅད་ལས་བསྲུང་བས་

༄༅། །དཔའ་བོ་ལྟ་བུའོ། །དགེ་བའི་བཤེས་གཉེན་ནི་འཁོར་བའི་ཆུ་བོ་ལས་བསྒྲོལ་བས་གཉེན་པོ་ལྟ་བུའོ། །དགེ་བའི་བཤེས་གཉེན་ནི་ཐམས་ཅད་མཁྱེན་པའི་ཡེ་ཤེས་རིན་
ཟཔོ་ཆེའི་གླིང་དུ་ཕྱིན་པར་བྱེད་པས་རྐྱལ་བ་འཛིན་པ་ལྟ་བུའོ། །རིགས་ཀྱི་བུ་དེ་ལྟ་བས་ན། །དེ་ལྟར་ཡིད་ལ་བྱ་བ་རྒྱུན་མ་ཆད་པས་ཁྱེད་ཀྱིས་དགེ་བའི་བཤེས་གཉེན་བསྟེན་པར་གྱིས་ཤིག །ཁུར་
ཐམས་ཅད་ཁུར་བས་མི་སྐྱོ་བའི་ཕྱིར་ས་ལྟ་བུའི་སེམས་དཔའ་དང༌། །མི་ཕྱེད་པའི་ཕྱིར་རྡོ་རྗེ་ལྟ་བུའི་སེམས་དང༌། །སྡུག་བསྔལ་ཐམས་ཅད་ཀྱིས་མི་བསྒུལ་བའི་ཕྱིར་རི་ཁྲོད་ལྟ་བུའི་སེམས་
དང་༑ །ཅི་བསྒོ་བའི་བཀའ་ཉན་པ་བྲན་ལྟ་བུའི་སེམས་དང༌། །ངག་ཐམས་ཅད་མི་བཅག་པ་སློབ་མ་ལྟ་བུའི་སེམས་དང་།ྋ །ལས་ཐམས་ཅད་ཉམས་སུ་བླང་པ་ལ་མི་སྨད་པ་འཇིག་རྟེན་གྱི་བྲན་ལྟ་
བུའི་སེམས་དང༌། །ཉོན་མོངས་པ་ཐམས་ཅད་ཀྱིས་མི་སྐྱོ་བའི་ཕྱིར་མ་མ་ལྟ་བུའི་སེམས་དང༌། །བྱའོ་ཅོག་ལ་མཐུན་པར་བཟུང་བ་གཡོག་ལྟ་བུའི་སེམས་དང༌། །ང་རྒྱལ་དང་མཐོ་སྤོང་བ་ཕྱག
ཪེ
དར་བ་ལྟ་བུའི་སེམས་དང༌། །དུས་དང་དུས་མ་ཡིན་པར་མཐོ་དམན་དུ་མི་འགྱུར་བས། །ཟླ་བ་ཉ་བ་ལྟ་བུའི་སེམས་དང༌། །མི་སུན་པ་ཐམས་ཅད་རྣམ་པར་སྤངས་པས་རྟ་ཅང་ཤེས་ལྟ་བུའི་ ྨ

སེམས་དང༌། །ཁུར་ལྗི་བ་ཐམས་ཅད་ཁུར་བས་ཐེག་པ་ལྟ་བུའི་སེམས་དང༌། །དུལ་བ་ཅང་ཤེས་ལྟ་བུའི་སེམས་དང༌། །གླང་པོ་ཆེ་ལྟ་བུའི་སེམས་དང༌། །མི་བསྒུལ་གྱི་སྤྱོད་པ་རི་ལྟ་བུའི་་
སེམས་དང༌། །མི་ཁྲོ་བ་ཁྱིམ་བདག་ལྟ་བུའི་སེམས་དང་། །དུས་རྟག་ཏུ་ང་རྒྱལ་མེད་པས་གདོལ་པ་ལྟ་བུའི་སེམས་དང༌། །རོགས་པ་ཐམས་ཅད་མེད་པས་ཁྱུ་མཆོག་རྭ་བཅད་པ་ལྟ་བུའི་སེམས་
དང་༑ །རློམ་སེམས་མེད་པས་མཁྱེན་བུ་ལྟ་བུའི་སེམས་དང༌། །འགྲོ་ཞིང་འོང་བས་མི་སྐྱོ་བ་གྲུ་ལྟ་བུའི་སེམས་དང༌། །དགེ་བའི་བཤེས་གཉེན་གྱི་ངོར་བལྟ་བས་བུ་འཛངས་པ་ལྟ་བུའི་སེམས་
དང་༑ །ཆོས་ཀྱི་རྒྱལ་པོའི་བཀའ་ལས་མི་འདའ་བར་བྱ་བས་རྒྱལ་པོ་གཞོན་ནུ་ལྟ་བུའི་སེམས་ཀྱིས་དགེ་བའི་བཤེས་གཉེན་བསྟེན་པར་བྱའོ། །རིགས་ཀྱི་བུ་ཁྱོད་ཀྱི་བདག་ལ་ནི་ནད་པའི་འདུ་ཤེས་
བསྐྱེད་དོ། །དགེ་བའི་བཤེས་གཉེན་ལ་སྨན་པའི་འདུ་ཤེས་དང༌། །གདམ་ངག་ལ་ནི་སྨན་གྱི་འདུ་ཤེས་དང༌། །ནན་ཏན་གྱིས་ཉམས་སུ་བླངས་བ་ལ་ནི་ནད་འཚོ་བའི་འདུ་ཤེས་བསྐྱེད་པར་
བྱའོ༑ །ཞེས་པ་ལ་སོགས་པ་དང༌། །ཡང་དེ་ཉིད་ལས། །ཅིའི་ཕྱིར་ཞེ་ན། །རིགས་ཀྱི་བུ་དེ་ལྟ་བུར་དགེ་བའི་བཤེས་གཉེན་ལ་ལྷག་པའི་བསམ་པ་ཡོངས་སུ་དག་པའི་བྱང་ཆུབ་སེམས་དཔའ་

ogl[ ༄༅། །རྣམས་ནི། །དགེ་བའི་བཤེས་གཉེན་གྱི་ངག་ཉམས་སུ་ལེན་པའི་ཚེ་གངས་ཀྱི་རི་ལ་བརྟེན་པའི་རྩ་བ་དང༌། །ཤིང་གེལ་བའི་སྨན་དང་ནགས་ཚལ་ལྟ་བུར་དགེ་བའི་རྩ་
033
༴ བ་ཐམས་ཅད་རྣམ་པར་འཕེལ་ལོ། །རྒྱ་མཚོ་ཆེན་པོ་ཆུའི་སྣོད་དུ་གྱུར་པ་ལྟར་ཆོས་ཐམས་ཅད་ཀྱིས་སྣོད་དུ་འགྱུར་རོ། །གང་ཆེན་མཚོ་ཆེན་པོར་རིན་པོ་ཆེ་མང་པོའི་འབྱུང་ཁུངས་སུ་གྱུར་བ་ལྟར་
༜ ཡོན་ཏན་ཐམས་ཅད་ཀྱིས་འབྱུང་ཁུངས་སུ་འགྱུར་རོ། །མེའི་དྲོད་ཀྱིས་གསེར་ཡོངས་སུ་སྦྱོང་པ་ལྟར། །བྱང་ཆུབ་ཀྱི་སེམས་ཡོངས་སུ་སྦྱོང་བར་འགྱུར་རོ། །རྒྱ་མཚོ་ཆེན་པོ་ལས་འཕགས་པའི་
༈ རི་རབ་ལྟར། །འཇིག་རྟེན་ལས་མངོན་པར་འཕགས་པར་འགྱུར་རོ། །པདྨ་ལ་ཆུས་མི་གོས་པ་ལྟར། །འཇིག་རྟེན་གྱིས་ཆོས་ཀྱི་མི་གོས་པར་ལྟར། །ཅེས་པ་དང༌། །ཡང་དེ་ཉིད་
ལས༑ །རིགས་ཀྱི་བུ་དགེ་བའི་བཤེས་གཉེན་གྱི་གདམས་ངག་ལ་ཞུགས་པའི་བྱང་ཆུབ་སེམས་དཔའ་རྣམས་ནི། །ཡོན་ཏན་བྱེ་བ་ཁྲག་ཁྲིག་བརྒྱ་སྟོང་ཕྲག་བཅུ་ནི་རབ་ཏུ་འཛིན་པར་འགྱུར་
རོ༑ །དེའི་ལྷག་པའི་བསམ་པ་བྱེ་བ་ཁྲག་ཁྲིག་བརྒྱ་སྟོང་ཕྲག་བཅུ་ནི་ཡོངས་སུ་སྦྱོང་བར་འགྱུར་རོ། །བྱང་ཆུབ་སེམས་དཔའ་དབང་པོ་བྱེ་བ་ཁྲག་ཁྲིག་བརྒྱ་སྟོང་ཕྲག་བཅུ་ནི་རབ་ཏུ་འཕེལ་བར་

འགྱུར་རོ། །བྱིན་རླབས་བྱེ་བ་ཁྲག་ཁྲིག་བརྒྱ་སྟོང་ཕྲག་བཅུ་ནི་རྣམ་པར་འཇུག་པར་འགྱུར་རོ། །སྒྲིབ་པའི་ཆོས་གྲངས་མེད་པར་བྱེ་བ་ཁྲག་ཁྲིག་བརྒྱ་སྟོང་ཕྲག་བཅུ་ནི་བྱང་བར་འགྱུར་རོ། །བདུད་
གྲངས་མེད་བྱེ་བ་ཁྲག་ཁྲིག་བརྒྱ་སྟོང་ཕྲག་བཅུ་ལས་ཡང་དག་པར་འགྱུར་རོ། །ཆོས་ཀྱི་སྒོ་གྲངས་མེད་པ་བརྒྱ་སྟོང་ཕྲག་བཅུ་ལ་ནི་རབ་ཏུ་འཇུག་པར་འགྱུར་རོ། །ཚོགས་རྣམ་པར་དག་པའི་སྒོ་
གྲངས་མེད་པ་བྱེ་བ་ཁྲག་ཁྲིག་བརྒྱ་སྟོང་ཕྲག་བཅུ་ནི་ཡོངས་སུ་རྫོགས་པར་འགྱུར་རོ། །ཞེས་པ་ལ་སོགས་པའི་ཡོན་ཏན་དཔག་ཏུ་མེད་པར་གསུངས་སོ། །བླ་མའི་འདས་མཆོད་བྱས་པའི་བསོད་
ནམས་ཀྱང༌། །རྡོ་རྗེ་སྙིང་པོའི་རྒྱུད་ལས། །འདས་པའི་ལོ་ཟླ་ཚེས་གྲངས་རྣམས། །མ་ནོར་ངེས་པར་བཟུང་ནས་ནི། །མཆོད་པ་གང་གིས་བྱས་པ་ན། །བསོད་ནམས་ཚོགས་རྣམས་རྫོགས་པ་
དང་༑ །འདོད་ཡོན་ལོངས་སྤྱོད་ལྡན་པར་འགྱུར། །ཅེས་པ་དང༌། །བླ་མའི་སྐུ་འདྲ་བྲིས་པའི་བསོད་ནམས་ཀྱང་དཔག་ཏུ་མེད་དེ་། །ཨ་ཏི་བཀོད་པ་ཆེན་པོ་རྣམ་པར་བཟུང་བའི་ལེའུ་
ལས༑ །བླ་མའི་སྐུ་འབག་སུས་བྲིས་པ། །འཇིག་རྟེན་ཁམས་ནི་ཐམས་ཅད་ཀྱི། །གསེར་དངུལ་ལ་སོགས་རྒྱུ་ལས་ནི། །སངས་རྒྱས་དཔག་ཏུ་མེད་པ་ཡི། །སྐུ་གསུང་ཐུགས་གྲངས་མེད་༔

།བྱས་པས། །འདི་ནི་ཁྱད་པར་བསམ་བྱ་སྟེ། །བརྒྱ་སྟོང་ཁྲི་འབུམ་ཆར་མི་ཕོད། །གང་གི་བླ་མའི་སྐ་འདྲ་ལ། །མཆོད་དང་བསྟོད་པ་ཕུལ་བྱས་པ། །རྡོ་རྗེ་འཆང་
༴ ལ་བསྐོར་བ་བརྒྱར། །མཆོད་ཅིང་བསྟོད་པའི་བསོད་ནམས་པས། །འབུམ་ཕྲག་སུམ་ཅུ་རྩ་ལྔ་ཡང་། །ཕོད་ཅིང་མཉམ་པ་མ་ཡིན་ནོ། །གང་གི་བླ་མའི་སྐུ་འདྲ་ཉིད། །མཆོད་དང་བསྟོད་པ་
ཕུལ་བྱས་པ། །ལོག་ལ་བཀྲམ་སྟེ་གུས་པ་ཡིས། །བསྟོད་མཆོད་གསོལ་འདེབས་ཚིག་རྣམས་ཀྱིས། །བརྗོད་ཚིག་རྒྱན་དུ་མ་བཅད་ན། །སངས་རྒྱས་རྣམས་ཀྱིས་གསུངས་པ་ཉིད། །ཚོགས་
རྣམ་འབུམ་ཕྲག་བརྒྱར་བཀླགས་ཀྱང༌། །འདི་ཡིས་བསོད་ནམས་མཉམ་པ་མིན། །ཅེས་སོ། །བླ་མ་ལ་མཆོད་པའི་མཆོག་འདི་ནི་རྟོགས་པ་ཐོབ་པ་ཁོ་ན་སྟེ། །ལུང་ལས། །གཉིས་མེད་
རྟོགས་པའི་སྐད་ཅིག་ལ། །བླ་མ་སངས་རྒྱས་ཀུན་མཉེས་པས། །བསོད་ནམས་ཚོགས་ཆེན་དེ་རུ་རྫོགས། །ཞེས་པ་དང༌། །གང་ལས་རྟོགས་པ་ཐོབ་པའི་དེ་ཉིད་ཁོ་ན་རྩ་བའི་བླ་མ་ཡིན་
པས༑ །དེ་ལ་མཆོད་པའི་བསོད་ནམས་དཔག་ཏུ་མེད་དེ། །ཧེ་རུ་མངོན་པར་འབྱུང་བའི་རྒྱུད་ལས། །ཡན་ལག་བླ་མ་འབུམ་ཕྲག་འབུམ། །གསེར་གྱིས་དྲང་ལུས་ཙམ་མཆོད་པས། །རྩ་བའི་371

བླ་མ་སྐད་ཅིག་གིས། །ལེགས་པར་མཆོད་པའི་དངོས་གྲུབ་ནི། །སངས་རྒྱས་ཀྱིས་ཀྱང་བརྗོད་མི་ནུས། །ཞེས་སོ། །ཚིགས་དང་དོན་གཉིས་ལས་དོན་གཙོ་བོར་སྨོན་པ་ནི། །སློབ་དཔོན་ཡན་
ལག་མེད་པའི་རྡོ་རྗེར་གསུངས་པ། །དགྲ་དང་དོན་ལ་འབྲེལ་མེད་ཕྱིར། །ཐོས་པ་ལ་སོགས་ཤེས་པ་ཡིས། །ཡུལ་དུ་ནམ་ཡང་འགྱུར་མ་ཡིན། ཞེས་དང༌། དེ་བཞིན་སྐྱེས་བུ་དམ་པ་
ཡིས༑ ། བླ་མ་དམ་པ་བསྟེན་པར་རིགས། །དེ་མ་རྟོགས་པར་དེ་ཉིད་ནི། །བསྐལ་པ་བྱེ་བར་ཐོབ་མི་འགྱུར། །ཞིང་བཟང་ཤིན་ཏུ་སྦྱོངས་བ་ལ། །ས་བོན་མེད་པའི་མྱུ་གུ་བཞིན། །བླ་མ་རིན་
ཆེན་མ་རྙེད་པར། །ནམ་ཡང་དངོས་གྲུབ་འགྱུར་མ་ཡིན། །རྣམ་པར་མི་རྟོག་ལས་ལ་གནས། །ཐབས་དང་ཤེས་རབ་དོན་སྟོན་པའི། །མན་ངག་ལྡན་པ་འགའ་ཙམ་སྟེ། །ཡིད་བཞིན་ནོར་བུ་
བཞིན་དུ་འབྱུང་། །ཞེས་པ་དང་། །འཇམ་དཔལ་རྩ་རྒྱུད་ལས། །སློབ་མས་བླ་མ་དེ་མཆོད་ན། །དག་པའི་འགྲོ་བ་གྲོལ་བར་འགྱུར། །ལམ་ནི་སྣ་ཚོགས་ཉེར་བསྟེན་པས། །དེ་ལ་སྔགས་ནི་
འགྲུབ་པར་འགྱུར། །དེ་ལ་བརྟེན་དང་བསྙེན་བཀུར་བྱས། །རི་མོ་བྱས་དང་མཆོད་པས་ནི། །སངས་རྒྱས་རྣམས་དང་དེ་བཞིན་དུ། །རྒྱལ་བའི་སྲས་དང་མཉེས་པར་འགྱུར། །རྟག་ཏུ་བླ་མ་ལྩ

| ༄༅། །བསྙེན་བཀུར་ན། །ལྷ་རྣམས་ཐམས་ཅད་དགའ་བར་འགྱུར། །ཅེས་པ་དང༌། །མདོར་ན་ལམ་གྱི་ཆོ་ག་བྱང་ཆུབ་ཀྱི་སེམས་སྐད་ཅིག་ཀྱང་མ་འདོར་ཞིང་དུས་དང་
༉ རྣམ་པ་ཐམས་ཅད་དུ་བླ་མ་དང་མི་འབྲལ་བར་བྱའོ། །སྤང་བསྐོང་ཕྱག་རྒྱ་པ་ལས་ཀྱང༌། །བྱང་ཆུབ་སེམས་ནི་ནམ་ཡང་མི་གཏོང་ཞིང༌། །དགེ་བའི་བཤེས་གཉེན་དམ་པ་དེ་དག་དང༌།
ནམ་དུ་ཡང་ནི་འབྲལ་བར་མ་གྱུར་ཅིག །ཅེས་སོ། །རྒྱལ་བས་བསྔགས་ཤིང་ཆེས་བསྔགས་པའི། །བེད་མགྱོགས་ཡོངས་བ་བླ་མའི་ལུང་འབུམ་འདི། །བྲིས་སོགས་བདག་གཞན་དུས་གསུམ་
དགེ་བ་ཐམས་ཅད་ཀྱིས། །མཁའ་མཉམ་སེམས་ཅན་ཐམས་ཅད་མངོན་པར་སངས་རྒྱས་ཤོག །དཔལ་དབུ་རིར་དགོན་པར་རྣལ་འབྱོར་ལོ་རས་བདག་གིས་བསྡེབ་པའོ། །དགེ་བ་འདི་ཡིས་འགྲོ་
བ་རྣམས། །རྫོགས་པའི་སངས་རྒྱས་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག། །།སྒྲི།
374(B)

374(B)
BlankPage AsPerOriginalDocument

an
29
༄༅། །བླ་མ་མོས་གུས་ཀྱི་ཁྲིད་ཡིག་བཞུགས་སོ།།

༄༅། །ན་མོ་མ་ཧཱ་མུ་དྲ་ཡ། །མཁྱེན་པའི་ཡེ་ཤེས་ཇི་ལྟ་ཇི་སྙེད་ཤེས་དང་ཤེས་བྱ་གཅིག་གྱུར་སྒྲིབ་པ་མེད་པར་མངོན་སུམ་
མཁྱེན༑ །བརྩེ་བའི་ཐུགས་རྗེས་མཁའ་མཉམ་འགྲོ་ལ་ཕྱོགས་དུས་ཀུན་ཏུ་དམིགས་པ་མེད་པར་རབ་ཏུ་བརྩེ། །མཛད་པའི་འཕྲིན་ལས་ནམ་མཁའ་ཇི་སྙེད་
པར་ཡང་རྒྱུན་མི་ཆད་པར་རབ་ཏུ་མཛད། །སྐྱོབ་པའི་ནུས་མཐུ་མཚུངས་པ་མེད་པས་བདུད་ཀྱི་དཔུང་རྣམས་ཕམ་པར་སྐྱོབ་མཛད་དཀར་བརྒྱུད་རིན་ཆེན་376
རྒྱལ་རྒྱུར་ཅིག །འདི་ཕྱི་བར་མའི་ཕུན་ཚོགས་ཇི་སྙེད་པ། །རང་གི་བསོད་ནམས་མཐུ་ཡིས་ཐོབ་པ་གང༌། །ཉེ་བ་བསྟེན་ན་མཆོག་གི་བདེ་བ་ཡང༌།

29 ༄༅། །དཀའ་བ་མེད་པར་མངོན་སུམ་ཐོབ་བྱེད་པ། །དཔལ་ལྡན་བླ་མའི་དྲིན་ལས་གཞན་མིན་ཞེས། །རྒྱུད་སྡེ་རྒྱ་མཚོའི་ཕ་རོལ་
སོན་རྣམས་བཞེད། །བླ་མའི་མན་ངག་ཐོབ་རྣམས་ལྟ་ཅི་སྨོས། །དེ་སླད་རྡོ་རྗེ་ཐེག་པའི་སྙིང་པོ་ཆེ། །སྐལ་བཟང་རྣམས་ཀྱི་ལམ་མཆོག་འདི་
སོ༑ །དང་བའི་ཡིད་ཀྱི་མངོན་པར་འཇུག་པ་དང༌། །ཟོལ་མེད་ལམ་འདིའི་ངེས་པ་ཐོབ་པ་ལས། །དོན་གཉིས་ལྷུན་གྱིས་གྲུབ་པར་ད་བྱོས་ཤིག །
འདིར་བྱིན་རླབས་ཐམས་ཅད་ཀྱི་རྩ་བ། །དངོས་གྲུབ་ཐམས་ཅད་ཀྱི་འབྱུང་གནས། །གསང་སྔགས་རྡོ་རྗེ་ཐེག་པའི་ལམ་ཐམས་ཅད་ཀྱི་སྙིང་པོ། །བླ་མ

མོས་གུས་ཀྱི་ཁྲིད་ལ་བསླབ་པར་བྱ་བ་ལ་རྣམ་པ་བཞི་ལས། །ཚོགས་བསགས་པ་ལ་བསླབ་པ། །དམ་ཚིག་གཙང་བ་ལ་བསླབ་པ། །རྒྱུན་དུ་གསོལ་བ་གདབ་པ་ལ་བསླབ་པ། །བར་ཆད་སེལ་
བ་ལ་བསླབ་པ་སྟེ། །དེ་བཞི་ཀ་ཡང་བླ་མ་མོས་གུས་ཀྱི་གནད་ཀྱི་རྩལ་སྦྱོང་བར་བྱེད་པ་ཡིན་ཏེ། །སྔོན་འགྲོ་བསླབ་པ་གསུམ་ལ་བསླབ་པ་དང༌། །དངོས་གཞི་སྨིན་གྲོལ་གཉིས་ལ་བསླབ་
པའོ༑ །བླ་མ་ཚོགས་ཞིང་དུ་བྱས་ནས་མཎྜལ་འབུལ་བ་དང༌། །རིགས་བདག་ཏུ་བྱས་ནས་སྒྲིབ་པ་སྦྱང་བ་དང༌། །སྐྱབས་གནས་སུ་བྱས་ནས་གསོལ་བ་འདེབས་པ་དང་། རང་སེམས་དང་
བསྲེས་ཏེ་བར་ཆད་སེལ་བ་བཞི་ལས། དེ་ལ་དང་པོ་ནི། ཕ་རོལ་ཏུ་ཕྱིན་པའི་ཐེག་པར། ཚོགས་བསག་བྱ་གསོག་བྱེད། བསོག་པ་པོ་རྣམས་རང་བཞིན་གྱིས་མི་དམིགས་ཀྱང༌། དེའི་ངང་
ལས་སྦྱིན་པ་ལ་སོགས་པ་ལ་སློབ་པར་བྱེད་པ། ཐབས་ལ་མཁས་པའི་མཆོག་ཡིན་པ་ལྟར། འདིར་ཡང་ཆོས་ཐམས་ཅད་ཡེ་ཤེས་ཀྱི་རོལ་པ་ཅིག་ཡིན་ཡང༌། དེའི་ངང་ལས་བསོད་ནམས་ཀྱི་བྱ་
བ་མཐའ་དག་ཡེ་ཤེས་ཀྱི་ཚོགས་དང་ཟུང་འཇུག་ཏུ་རྫོགས་པར་བྱེད་པ་མན་ངག་ཡིན་ནོ། །དེ་བས་ན་ཚོགས་མྱུར་དུ་རྫོགས་པར་བྱེད་པའི་ཐབས་མཎྜལ་ལ། སྔོན་འགྲོ་སྒྲུབ་པའི་མཎྜལ་

vil| ༄༅། །དང༌། དངོས་གཞི་མཆོད་པའི་མཎྜལ་གཉིས་སུ་མ་འདུས་པ་མེད་ཅིང༌། སྒྲུབ་པའི་མཎྜལ་ནི། མདུན་བསྐྱེད་ལྟར་ཚོགས་ཞིང་ཡིན་ཏེ། དེ་ཡང་དབུས་སུ་བླ་
1/1/01
ཟེམ༑ ཤར་དུ་ཡི་དམ། ལྷོར་སངས་རྒྱས། ནུབ་ཏུ་དམ་ཆོས། བྱང་དུ་དགེ་འདུན་ཏེ། ཐུན་མོང་གི་སྐྱབས་དཀོན་མཆོག་གསུམ། ཐུན་མོང་མ་ཡིན་པ་ཡི་དམ་གྱི་ལྷ་དང་གཉིས་སུ་མེད་པ་སྟེ་
ལྔར་བསྡུས་ནས་མཆོད་པས་མཆོད་ཡུལ་མཐའ་དག་མཆོད་པར་འགྱུར་བ་ཡིན་ནོ། །མཆོད་པའི་མཎྜལ་ནི། ཕྱིའི་མཆོད་པ། ནང་གི་མཆོད་པ། གསང་བའི་མཆོད་པ། དེ་ཁོ་ན་ཉིད་ཀྱི་
མཆོད་པ་དང་རྣམ་པ་བཞིར་འདུས་ཏེ། དེ་ཡང་གླིང་བཞི་རི་རབ་སོགས་བརྟན་པ་ཕྱིའི་མཆོད་པ། བཅུད་ཀྱི་སེམས་ཅན་སོགས་གཡོ་བ་ནང་གི་མཆོད་པ། གཟུགས་རྡོ་རྗེ་མ་སོགས་ལྔ་
དང་༑ སྒེག་སོགས་བརྒྱད་དང་རིག་མ་བཅུ་དྲུག་སོགས་གསང་བའི་མཆོད་པ་དང་། དེ་དག་ལས་བྱུང་བའི་བདེ་སྟོང་ནི་དེ་ཁོ་ན་ཉིད་ཀྱི་མཆོད་པ་སྟེ། །དགོས་པ་ནི་ཚོགས་ཀྱི་ཞིང་མཐར་ཐུག་པ་
དེ་དག་གི་གོ་འཕང་བདག་གཞན་གྱིས་ཐོབ་པར་འདོད་པའི་དོན་ལ་གསོལ་བ་འདེབས་པ་ཡིན་ནོ། །གཉིས་པ་སྒྲིབ་པ་སྦྱང་བ་ལ་བསླབ་པ་ནི། སྒྲིབ་པ་ནི་ཐོག་མ་མེད་པའི་བག་ཆགས་ཀྱིས་བསླད་379

པ༑ མེད་བཞིན་དུ་སྣང་བའི་ཕྱིར་འཁྲུལ་པར་སྣང་བ་སྟེ། དེས་གང་ལ་སྒྲིབ་ན་གནས་ཚུལ་ཡང་དག་པའི་དོན་ལ་སྒྲིབ་ཅིང་། ཡང་དག་པའི་མཐར་ཐུག་པ་ནི། སངས་རྒྱས་ཀྱི་སྐུ་གསུང་ཐུགས་
ཀྱི་ངོ་བོ་ཡིན། ཐུགས་དབྱེར་མི་ཕྱེད་པ་ནི། གཉིས་སུ་མེད་པའི་ཡེ་ཤེས་ཀྱི་རྡོ་རྗེ་ཡིན་ལ། དེའི་རང་གཟུགས་ནི་རྡོ་རྗེ་སེམས་དཔའ་ཡིན་ཞིང་། དབུས་ན་རྡོ་རྗེ་སེམས་དཔའ་རིགས་ཐམས་ཅད་
ཀྱི་ཁྱབ་བདག་ཏུ་འགྱུར་ཏེ། དེ་སྐད་དུ་ཡང་སམྦུ་ཊི་ལས། རྡོ་རྗེ་སེམས་དཔའ་རིགས་རྣམས་ཀུན་གྱི་བདག་ཅེས་པ། སྟོང་པའི་རྡོ་རྗེ་ཅན་ཅིག་གི །རིགས་ནི་རྣམས་པ་ལྔ་རུ་འགྱུར། །ཞེས་པ་
ལྟར༑ །རིགས་ཐམས་ཅད་ཀྱི་དབྱེ་གཞི་ཡང་ཡིན་ཞིང་། འདི་ལ་གནད་དུ་བསྣུན་པ་ན། དྲི་མ་མཐའ་དག་འདག་པ་ཡིན་ནོ། །ཡང་ཡི་གེ་བརྒྱ་པ་ནི་གསོལ་བཏབ་ཀྱི་ཚིག་རྒྱས་པ་ཡིན་
ལ༑ བསྡུ་ན་རྡོ་རྗེ་སེམས་དཔའ་དམ་ཚིག་བདག་ལ་རྩོལ་ཞེས་གསོལ་བ་བཏབ་པ་ལྟར་རྗེས་སུ་གནང་བའི་དོན་ཅན་དུ་ཡོད་པས། དམ་ཚིག་ཐམས་ཅད་ནི་བསྡུ་ན་སྐུ་གསུང་ཐུགས་དང་རིགས་ལྔ་
དང་༑ ཐབས་ཤེས་གཉིས་དང༌། དེ་ཁོ་ན་ཉིད་ཀྱི་དམ་ཚིག་རྣམས་སུ་རིམ་གྱིས་འདུ་བས། དེ་ཁོ་ན་ཉིད་ཀྱི་དམ་ཚིག་ལ་གནས་ན། དམ་ཚིག་མཐའ་དག་ལ་གནས་པར་འགྱུར་བའི་དམ་ཚིག་

12}1 །རྗེས་སུ་དྲན་པའི་སྔགས་དོན་ཡིན་པར་ཤེས་པར་བྱའོ། །གསུམ་པ་རྒྱུན་དུ་གསོལ་བ་གདབ་པ་ལ་བསླབ་པ་ནི། ཕྱིའི་གསོལ་འདེབས་ཀྱི་རྒྱུད་སྦྱང་བ་དང་། ནང་གི་
བླླ གསོལ་འདེབས་ཀྱི་བྱིན་དབབ་པ་གཉིས་ལས། དང་པོ་ནི། འགྲོ་བའི་མགོན་པོ་ཆོས་རྗེའི་ཞལ་ནས། བླ་མ་བཟང་དུ་ཡར་ལ་བསྟོད། །རང་རེ་ངན་པ་མར་ལ་སྨད། །མཐོ་དམན་བྱས་ལ་29
གསོལ་བ་གདབ། །ཅེས་གསུངས་པ་བཞིན་བླ་མ་ལ་མཆོག་གི་འདུ་ཤེས་དང༌། བདག་ལ་དམན་པའི་འདུ་ཤེས་རབ་ཏུ་བསྐྱེད་ལ། བླ་མའི་ཡོན་ཏན་རྣམས་རྗེས་སུ་དྲན་པའི་ཚུལ་དང༌། བདག་
གི་སྐྱོན་མཚང་རྣམས་ངོས་འཛིན་ཞིང༌། འདོར་བར་འདོད་པའི་བསམ་པས་སྙིང་ཐག་པ་ནས་གསོལ་བ་གདབ་པར་བྱ་སྟེ། བླ་མ་ནི་མ་རིག་པའི་མུན་པ་སེལ་བར་བྱེད་པས་ཉི་མ་ལྟ་བུ་
དང་༑ འཁོར་བའི་ཚ་གདུང་སེལ་བར་བྱེད་པས་ཟླ་བ་ལྟ་བུ་དང༌། འཁོར་བའི་ཆུ་བོ་ལས་སྒྲོལ་བར་བྱེད་པས་གྲུ་ལྟ་བུ་དང༌། གང་འདོད་ཀྱི་སར་སྐྱེལ་བར་བྱེད་པས་རྟ་ཅང་ཤེས་ལྟ་བུ་
དང༌༑ དུག་ལྔའི་ནད་ལས་གྲོལ་བར་བྱེད་པས་སྨན་པ་མཁས་པ་ལྟ་བུ་དང༌། ལམ་སྟོན་པར་བྱེད་པས་ས་མཁན་ལྟ་བུ་དང༌། རིན་པོ་ཆེའི་གླིང་དུ་འཁྲིད་པར་བྱེད་པས་དེད་དཔོན་ལྟ་བུ་

དང་༑ དགོས་འདོད་ཐམས་ཅད་འབྱུང་བས་རིན་པོ་ཆེ་ལྟ་བུ་ལ་སོགས་པ་མདོར་ན་འཇིག་རྟེན་ལས་འདས་པའི་ཡོན་ཏན་ཐམས་ཅད་བླ་མ་ལ་སྦྱར་ཞིང་། མ་རིགས་མུན་པས་སྒྲིབ་པ་འདི་ལ་ཐུགས་
རྗེའི་སྤྱན་གྱིས་གཟིགས། དུག་ལྔའི་ནད་ཀྱི་མནར་བ་འདི་ལ། གང་འགྲོ་གཏང་སོ་མེད་པ་འདི་ལ། གློ་སྙིང་གཏིང་ནས་རུལ་བ་འདི་ལ། དལ་འབྱོར་སྟོང་ཟད་བྱེད་པ་འདི་ལ། འཆི་བ་ཡོང་
སྙམ་མེད་པ་འདི་ལ། སྤངས་བླང་གོ་ལོག་བྱེད་པ་འདི་ལ། འཁོར་བའི་གཏིང་རྡོ་ནུས་པ་འདི་ལ། བག་མེད་འཆོལ་བར་སྤྱོད་པ་འདི་ལ། དྲན་མེད་འཁྲུལ་པ་ཤོར་བ་འདི་ལ། ཁ་དང་ཞེ་
ཕུགས་འཛོལ་བ་འདི་ལ། ཐོས་མེད་མུ་ཅོར་སྨྲ་བ་འདི་ལ། བསམ་མེད་ཁ་ལྟར་ལུས་པ་འདི་ལ། སྒོམ་མེད་དྲེད་པོར་ཤོར་བ་འདི་ལ། བློ་སྐྱེད་ཡོང་དུས་མེད་པ་འདི་ལ། ཐུགས་རྗེའི་སྤྱན་གྱི་
གཟིགས །ཞེས་སོགས་སྐྱོན་དང་ལེ་ལན་ཐམས་ཅད་ཀྱི་ཐོག་མ་མེད་པ་ནས་ད་ལྟའི་བར་གྱི་ངན་མཚང་ཁོ་ནར་ཟད་པས་ད་རེས་འདི་དང་རྒྱབ་གྱེས་ཅིག་མ་བྱུང་ན། ཆོས་པར་མིང་བཏགས་
ཀྱང་༑ བླ་མ་ཡི་དམ་དཀོན་མཆོག་གསུམ་ཐམས་ཅད་ལ་ཆོས་བྱེད་བྱེད་འདྲ་བའི་ཁ་སྤྱང་གིས་བསླུས་པས་དུས་གཏན་གྱི་འདུན་མའི་བཟོ་ཐེབས་འཆོར་བར་འདུག་པས། ཅི་དྲག་ཅི་དྲག་ད་ནི་བསམ་

p |༄༅། །མནོ་གང་ནས་བཏང་ཀྱང་སྐྱབས་མགོན་དང་རེ་ས་གཞན་ན་མི་འདུག་པས་བློ་རྩེ་གཅིག་ཏུ་དྲིལ་ལ། ཉིན་མཚན་སོང་བ་མ་ཚོར་བར་ཆིག་དྲིལ་དུ་གསོལ་བ་སྙིང་ཁོང
Ê༡ རུས་པའི་གཏིང་ནས་ཕུར་ཚུགས་སུ་གདབ་པར་བྱའོ། །དེ་ཡང་རྗེ་འགྲོ་མགོན་ཆོས་རྗེའི་ཞལ་ནས། གདོང་མཆི་མས་གང་བས་གསོལ་བ་ཐོབ། །བརྒྱལ་འགྲེས་ལོག་ལོག་གསོལ་བ་ཐོབ། །
ཁྱོད་ཅི་ཉེས་ཟེར་པའི་གསོལ་བ་ཐོབ། །ཅེས་གསུངས་པ་དང༌། སྤྱོད་འཇུག་ལས། ཉམ་ཐག་ང་རོས་འོ་དོད་འབོད། །སྡིག་ལྡན་བདག་ལ་ཐུགས་རྗེས་གཟིགས། །ཞེས་གསུངས་པས་
jvu
གསོལ་བར་གཤའ་མར་འདེབས་ནུས་ན་ཡོན་ཏན་ཐམས་ཅད་འདི་གཅིག་པུ་ལས་འབྱུང་སྟེ། འགྲོ་བའི་མགོན་པོ་ཆོས་རྗེའི་ཞལ་ནས། རྗེ་ལ་གསོལ་བ་འདེབས་ནུས་ན། ཆོས་མི་ཤེས་ཀྱང་འདི་
གས་ཆོག །སྒོམ་མ་སྐྱེས་ཀྱང་འདི་གས་ཆོག །བསྲུང་བ་དྲག་སྔགས་འདི་གས་ཆོག །ཅེས་གསུངས་སོ། །བླ་མ་ལ་གསོལ་བ་མ་བཏབ་ན་གཞན་ཡོན་ཏན་ཅི་ཡོད་ཀྱང་ལམ་དུ་མི་འགྲོ་
ཡེ་ཤེས་གྲུབ་པ་ལས། །སྐྱ་བ་འཛིན་པ་མེད་པར་ནི། །གྲུ་ཡི་ཕ་རོལ་ཕྱིན་མི་འགྱུར། །དེ་ནི་ཡོན་ཏན་ཀུན་རྫོགས་ཀྱང༌། །བླ་མ་མེད་ན་སྲིད་མཐའ་མིན། །ཞེས་པ་དང༌། བླ་མ་ལ་

གུས་ཡོད་གྱུར་ན། །འགྲུབ་འགྱུར་འདི་ལ་ཐེ་ཚོམ་མེད། །བླ་མ་ལ་གུས་མེད་གྱུར་ན། །བསྒྲུབས་ཀྱང་ཅི་ཡང་མི་འགྲུབ་བོ། །ཞེས་གསུངས་སོ། །དེ་ཡང་མོས་གུས་ཉག་ཅིག་ནི་གཞིའི་དུས
སུ་སྔོན་འགྲོ། ལམ་གྱི་དུས་སུ་བརྟན་པ་མི་ཉམས་པར་བྱེད་པའི་རྟེན། འབྲས་བུའི་དུས་སུ་བརྟན་པ་ཐོབ་པར་བྱེད་པའི་ཐབས་འདི་ལས་ཟབ་པ་ཡོད་རེ་ཀན། དེས་ན་རྒྱུད་མ་དག་པ་ཡོན་ཏན་གྱི་
རྟེན་དུ་མི་རུང་བས། དག་པར་བྱེད་པའི་ཐབས་ཉེས་པ་དྲུངས་ནས་སྲུན་འབྱིན་པའི་རྨང་མཐིང་པ་ཡིན་པས་འདི་ལ་ནན་ཏན་དུ་བྱའོ། །གཉིས་པ་ནང་གི་གསོལ་འདེབས་ཀྱི་བྱིན་དབབ་པ་ནི་རི
བརྒྱུད་ཁྲོམ་ཚོགས་སུ་བསྐྱེད་པ། ཉེར་བརྒྱུད་མཐོ་བརྩེགས་སུ་བསྐྱེད་པ། ཀུན་འདུས་ནོར་བུ་ལུགས་སུ་བྱ་བ་དང་གསུམ་སྟེ། དང་པོ་ནི་ཚིག་བརྒྱུད་དང་། དོན་བརྒྱུད་དང༌། བཤད་བརྒྱུད་
གྲྭ དང་༑ བསྒྲུབ་བརྒྱུད་དང༌། དཀར་བརྒྱུད་དང༌། སྙན་བརྒྱུད་ཐམས་ཅད་རྩ་བ་གཅིག་ལ་ཡལ་ག་དུ་མར་འཕྲོས་པའི་ཚུལ་གྱིས་བསྐྱེད་ཅིང༌། སྤྲིན་གྱི་ཕུང་པོ་འཁྲིགས་པ་ལྟར་བཞུགས་
པ༑ རྩ་བ་ཡན་ལག་གི་ཟིན་ཅིང་མཁའ་ཁྱབ་ཏུ་བཞུགས་པ་ལ།ྋ དེ་ཡང་རྩ་བའི་བླ་མ་རྡོ་རྗེ་འཆང་དང་གཉིས་སུ་མེད་པ་ལས་ཡལ་ག་ལས་ཀྱང་ཡལ་ག་དུ་མ་རྣམ་པར་འཕྲོས་ཏེ། དུས་གསུམ་གྱི་

༄༅། །རྒྱལ་བ་རྣམས་དང་གཉིས་སུ་མེད་པར་མཁའ་ཁྱབ་ཏུ་བཞུགས་པ་ལ།བདག་གི་ལུས་ཀྱང་ནམ་མཁའ་མཉམ་པའི་རྡུལ་སྙེད་དུ་སྤྲུལ་ཏེ། གྲངས་ཇི་སྙེད་ཏུ་ཕྱག་
༴ འཚལ་བའི་ཡན་ལག་ནས་བརྩམས་ཏེ། ཐམས་ཅད་ལ་མྱ་ངན་ལས་མི་འདའ་བར་བཞུགས་པར་གསོལ་བ་འདེབས་པའི་བར་གྱི་ཏིང་ངེ་འཛིན་གྱི་བཀོད་པ་རྒྱ་ཆེན་པོ་ཤིན་ཏུ་མཐའ་ཡས་པ་ལ་འཇུག་
ཅིང་༑ བྱེད་བྲག་ཏུ་བརྒྱུད་པའི་གཙོ་བོ་རྣམས་ལ་ཚིག་གི་དངོས་སུ་ཟིན་པ་དང་བཅས་པའི་ཏིང་ངེ་འཛིན་གྱི་ནལ་འབྱོར་དུ་བྱ་བའི་རིམ་པ་རྣམས་ཡིན་ཏེ། བརྒྱུད་པ་འདིའི་ལུགས་ཀྱི་སྐ་ལྔ་རབ་རྫོགས་
2!
དང་༑ ཕོ་ཉ་མྱུར་མགྱོགས་ཞེས་བྱ་བའི་གསོལ་འདེབས་ཀྱི་ཚིག་རྣམས་སུ་འབྱུང་བ་ལྟར་བྱེད་ཅིང༌། མོས་པ་གཙོ་ཆེ་བའི་སྒོ་ནས་ཅི་ཙམ་དུ་རིགས་པར་སྤེལ་ཏེ་གསོལ་བ་འདེབས་པའི་རིམ་པ་
རྣམས་ཡིན་ནོ། །གཉིས་པ་ནི། རང་གི་ཡི་དམ་ལྷ་རྗེས་སུ་དྲན་པར་བྱ་བའི།ྋ ལྷག་པའི་ལྷའི་དམ་ཚིག་གི་ངེས་པ་དང་ལྡན་པའི་རིགས་བདག་གམ་ཅོད་པན་གྱི་ཚུལ་དུ་རྩ་བའི་བླ་མ་དང་དེ་ཡན་
ཆད་ལ་བརྒྱུད་པའི་བླ་མ་རྣམས་མུ་ཏིག་བསྟར་ལ་རྒྱུས་པ་ལྟར་མཐོ་བརྩེགས་སུ་བཞུགས་པ་དམིགས་ལ། གནས་འོག་མིན་ཆོས་ཀྱི་ཕོ་བྲང་དུ། །ཆོས་སྐུ་རྡོ་རྗེ་འཆང་ཆེན་ལ་གསོལ་བ་

འདེབས༑ །ཤར་ཟ་ཧོར་ནོར་བུའི་དགོན་པ་རུ། །ཏི་ལླི་ཤེས་རབ་བཟང་པོ་ལ་སོགས་པ་རྣམས་རང་རང་ཀྱང་ངོ་བོར་ཆོས་སྐུ་གཅིག་པ། རྣམ་པ་གང་ལ་གང་འདུལ་གྱི་ཚུལ་དུ་ཐ་དད་པ་སྣང
བ༑ བརྩེ་བས་གདུལ་བྱ་ཐམས་ཅད་ལ་དམིགས་པ་མེད་པར་འཇུག་པར་མཛད་པ་དགོས་འདོད་ཐམས་ཅད་ཡིད་བཞིན་དུ་སྩོལ་བ་ལ་མཐུ་ཐོགས་པ་མེད་པ་ལ་མངའ་བ་ཁོ་ནའི་རང་བཞིན་ཅན་དུ་ཤེས་
པར་བྱས་ལ། དེ་ཡང་སྤྱིར་འཁོར་འདས་ཀྱི་ཕུན་སུམ་ཚོགས་པ་ཐམས་ཅད། རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་དྲིན་ལས་བྱུང་བར་མཐོང་ཞིང་དེ་ཡང་སྔ་མ་སྔ་
མའི་བྱིན་རླབས་དང་རྟོགས་པ་དང་ཐུགས་རྗེ་ལས། ཕྱི་མ་ཕྱི་མ་བྱུང་བར་ཤེས་པ་དང་། རྒྱུ་མཚན་དེ་དག་གིས་བདེ་དགེ་དང་ལེགས་ཚོགས་ཐམས་ཅད་ཀྱང་རྩ་བའི་བླ་མ་ལ་རག་ལས་པར་མཐོང་
ནས༑ སོ་སོ་རང་རང་གི་མཚན་ནས་བརྗོད་ནས། གུས་པའི་ལུས། སྙན་པའི་ངག །དང་བའི་ཡིད་རྣམས་རྩེ་གཅིག་ཏུ་བྱས་ཏེ། གསོལ་བ་འདེབས་པ་ལ་ནན་ཏན་དུ་བྱེད། དེ་ནས་གཅིག་
ལ་གཅིག་ཐིམ་པའི་ཚུལ་གྱི་གོ་རིམ་བཞིན་འོད་དུ་ཞུ་ནས། མཐར་རང་གི་རྩ་བའི་བླ་མ་ལ་ཐིམ་པའི་བར་དུ་བྱའོ། །གསུམ་པ་ནི་རྩ་བའི་བླ་མ་དེ་ཉིད་ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོ་

p | ༄༅། །ལྟར་དགོས་འདོད་མཐའ་དག་འབྱུང་བའི་གནས་གཞན་ན་མེད་པར་ཤེས་པར་བྱེད་པས་ན། ནོར་བུ་ལུགསཞེས་བྱ་ཞིང་། དེ་ཡང་དཀར་བརྒྱུད་ཀུན་འདུས་ཀྱི་ངོ་
༴བོ༑ སངས་རྒྱས་ཀུན་འདུས་དམ་ཆོས་ཀུན་འདུས་དགེ་འདུན་ཀུན་འདུས་ཆོས་སྐྱོང་ཀུན་འདུས་ཀྱི་ངོ་བོ་ཅིག་ཆོག་རྒྱལ་པོ། བླ་མ་རིན་པོ་ཆེ་3A77བཞི་དང་ཡེ་ཤེས་ལྔའི་བདག་ཉིད་ཡིན་སྙམ་དུ་ཤེས་
པར་བྱས་ལ་ནམ་མཁའ་དང་མཉམ་པའི་སེམས་ཅན་ཐམས་ཅད་སྙིང་ཁོང་དུ་བཅུག་སྟེ། ཁ་ཙམ་དང་ཚིག་ཙམ་མ་ཡིན་པར་སེམས་རྒྱུད་དང་DDའདྲེས་ངེས་པའི་སྒོ་ནས་ངག་ཏུ་ཡང༌། མ་ནམ་མཁའ་
དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆིའོ། །ཅེས་སོགས་མཉམ་མེད་རྒོད་ཚངས་པས་མཛད་པའི། བྱིན་རླབས་ཀྱི་ཚན་ཀ་ཤིན་ཏུ་ཆེ་བ་བླ་མ་སངས་
རིན་མར་གྲགས་པ་བྱ་ཞིང་། བྱེད་བྲག་ཏུ་སྐུ་བཞི་གསོལ་འདེབས་བཞི་སྐོར་དང་སྤེལ་བའི་ཚིག །འགྲོ་བའི་མགོན་པོ་ཆོས་རྗེ་དེ་ཉིད་ཀྱིས་བླ་མ་སྒྲུབ་པར་གསུང་པའི་ཚུལ་ནི། རྗེ་མ་ལུས་ཀུན་
ཁྱབ་སྒྲིབ་གཉིས་དག་པ་ཡི། །བླ་མ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆི། །སེམས་ཅན་ཐམས་ཅད་ཀྱི་ཆོས་སྐུ་མངོན་དུ་འགྱུར་བ་བྱིན་གྱིས་བརླབ་ཏུ་གསོལ། མཉམ་རྗེས་འདྲེས་པའི་

རྟོགས་པ་འཆར་བ་བྱིན་གྱིས་བརླབ་ཏུ་གསོལ། མ་འགག་ཀུན་ཁྱབ་སྐུ་ལ་ཞིང་ཁམས་སྣང༌། །དུས་གསུམ་རྒྱལ་བའི་སྤྲིན་ཚོགས་འཁྲིགས་པ་ཡི། །བླ་མ་ལོངས་སྤྱོད་རྫོགས་པའི་སྐུ་ལ་སྐྱབས་
སུ་མཆི། སེམས་ཅན་ཐམས་ཅད་ཀྱི་སྐུ་མཚན་དང་དཔེ་བྱད་ཀྱི་བརྒྱན་པར་བྱིན་གྱིས་བརླབས་ཏུ་གསོལ། གསུང་དབྱངས་ཡན་ལག་དྲུག་ཅུ་དང་ལྡན་པར་བྱིན་གྱིས་བརླབས་ཏུ་གསོལ། ཐུགས་
ཤེས་བྱའི་དཀྱིལ་འཁོར་གསལ་ཞིང་རྒྱས་པར་བྱིན་གྱིས་བརླབས་ཏུ་གསོལ། དམིགས་མེད་ཐུགས་རྗེས་གང་འདུལ་སྐུར་སྟོན་པ། འགྲོ་བ་མ་ལུས་སྨིན་པར་མཛད་པ་ཡི། བླ་མ་ཐུགས་རྗེ་སྤྲུལ་
པའི་སྐུ་ལ་སྐྱབས་སུ་མཆི། །སེམས་ཅན་རེ་རེའི་མདུན་དུ་སྤྲུལ་པ་རེ་རེ་སྣང་ནུས་པར་བྱིན་གྱིས་བརླབ་ཏུ་གསོལ། དེ་སྣང་མ་ཐག་ཏུ་སེམས་ཅན་ཐམས་ཅད་མངོན་པར་རྫོགས་པར་སངས་རྒྱས་
པར་བྱིན་གྱིས་བརླབ་ཏུ་གསོལ། ཟག་མེད་ཁྱབ་བདག་སྐྱེད་མེད་ཆོས་སྐྱི་སྐུ། །སྣང་སྟོང་ཟུང་འཇུག་འགག་མེད་ལོངས་སྤྱོད་རྫོགས། །གང་འདུལ་དེར་སྟོན་ཀུན་ཁྱབ་སྤྲུལ་པའི་སྐུ། །རྗེ་སྐུ་
གསུམ་བདག་ཉིད་ཁྱོད་ལ་གསོལ་བ་འདེབས། །སེམས་ཅན་ཐམས་ཅད་ཀྱིས་ཆོས་སྐུ་སྐྱེད་མེད་ཀྱི་དོན་རྟོགས་པར་བྱིན་གྱིས་བརླབ་ཏུ་གསོལ། ལོངས་སྐུ་འགག་མེད་ཀྱི་རྩལ་འབྱོངས་པར་བྱིན་

༄༅། །གྱིས་བརླབ་ཏུ་གསོལ། སྤྲུལ་སྐུས་འགྲོ་དོན་ཕྱོགས་མེད་དུ་ནུས་པར་བྱིན་གྱིས་བརླབ་ཏུ་གསོལ། མ་ནམ་མཁའ་དང་མཉམ་པའི་སེམས་ཅན་ཐམས་ཅད་ཚོ། བླ་མ་
29 སངས་རྒྱས་རིན་པོ་ཆེ་ལ་སྐྱབས་སུ་མཆི། ཆོས་རྗེ་སངས་རྒྱས་རིན་པོ་ཆེ་ལ་སྐྱབས་སུ་མཆི། ཞེས་གསོལ་བ་བཏབ་ལ་མཐར་བླ་མའི་ཐུགས་དང་རང་གི་སེམས་དབྱེར་མེད་དུ་འདྲེས་པའི་ངང་ལ་
རྩེ་གཅིག་ཏུ་མཉམ་པར་བཞག་གོ །བཞི་པ་ལ་དབང་བླང་བ་དང་དབང་དོན་ཉམས་སུ་བླང་བ་གཉིས་ལས། དང་པོ་ལ་ཡང་བསྡུས་པ་དང་། འབྲིང་པོ་དང་རྒྱས་པ་གསུམ་ལས། བསྡུས་པ་ནི་
གོང་དུ་བཤད་པ་ལྟར་བླ་མའི་ཐུགས་དང་རང་གི་སེམས་ཉིད་གཉིས་གཅིག་ཏུ་མཉམ་པར་བཞག་པར་ཁོ་ན་ཏིང་ངེ་འཛིན་གྱི་དབང་གི་དོན་ཡིན་ཞིང་དབང་དོན་ཇི་སྙེད་ཅིག་བཤད་པ་དེ་ཐམས་ཅད་ཀྱང་དེ་
ཁོ་ན་ཉིད་ཀྱི་ཚུལ་ལུགས་ལས་མི་འདའ་བའི་ཕྱིར་རོ། །འདི་ལ་ཡང་བསྐྱེད་པའི་རིམ་པ་མན་ཆད་དུ་དམིགས་པས་བསྲེ་བ་དང༌། རྫོགས་པའི་རིམ་པ་ཐུན་མོང་མ་ཡིན་པར་རང་བཞིན་གྱིས་
འདྲེས༑ འཚང་རིགས་པའི་ཁྱད་པར་ལས་དེ་ཁོ་ན་ཉིད་མངོན་དུ་གྱུར་པས་དེ་དག་གི་ཁྱད་པར་གྱིས་དམིགས་ཕྱེད་པར་བྱའོ། །གཉིས་པ་འབྲིང་པོ་ནི། བདག་ཉིད་སྣང་སྟོང་སྒྱུ་མ་ལྟ་བུའི་ལྷ་སྐུ་༔

རྗེས་སུ་དྲན་པར་བྱས་པའི་རིགས་བདག་གི་ཚུལ་དུ། སྤྱི་བོའི་གཙུག་གི་སྟེང་གི་ནམ་མཁར་བདུད་དང་ལོག་པར་འདྲེན་པ་ཐམས་ཅད་ཟིལ་གྱིས་གནོན་ཞིང༌། འཇིགས་པ་དང་བྲལ་བའི་བརྡར་སེང་
གེ་ཆེན་པོ་བརྒྱད་ཀྱིས་བཏེག་པའི་ཁྲིའི་སྟེང་དུ། ཉེས་པའི་སྐྱོན་གྱི་མ་གོས་པའི་བརྡར་པདྨ་དང༌། མ་རིག་པའི་མུན་པ་སེལ་བའི་བརྡར་ཟླ་བ་དང་ཡེ་ཤེས་ཀྱི་སྣང་བ་རྒྱས་པའི་བརྡར་ཉི་མ་བརྩེགས་
པའི་གདན་ལ། ཆོས་ཐམས་ཅད་རྩ་བ་གཅིག་ཏུ་འདུས་པའི་བརྡར་རྩ་བའི་བླ་མ་རིགས་དྲུག་པ་རྡོ་རྗེ་འཆང་གི་ངོ་བོ་ཆོས་ཉིད་མི་འགྱུར་བའི་བརྡར་སྐུ་མདོག་སྔོན་པོ། སྟོང་པ་ཉིད་དང་སྙིང་རྗེ་གཉིས་
སུ་མེད་པའི་བརྡར་རྡོ་རྗེ་དང་དྲིལ་བུ་བསྣོལ་ཐབས་སུ་འཛིན་པ། སྟོང་པ་ཉིད་ཀྱི་གདངས་བདེ་བར་ཤར་བའི་བརྡར་རྡོ་རྗེ་རྣལ་འབྱོར་དབང་མོ་སྐ་མདོག་དམར་མོ་ལ་དགའ་བ་བཞིའི་ཆ་ཤས་ཡོངས་སུ་
རྫོགས་པའི་བརྡར་དགའ་བའི་རྣམ་པར་འགྱུར་བས་དགྱེས་ཤིང་། རྣམ་པར་རྟོག་པ་གཅོད་པ་དང་བདེ་བ་སྐྱོང་བའི་བརྡར་གྲི་གུག་དང་ཐོད་པ་འཛིན་པ་དང་སྦྱོར་བ། ཕ་རོལ་ཏུ་ཕྱིན་པ་དྲུག་ཡོངས་སུ་
རྫོགས་པའི་བརྡར་ཕྱག་རྒྱ་དྲུག་གིས་བརྒྱན་ཅིང༌། ཡོན་ཏན་མ་ལུས་པ་ཡོངས་སུ་རྫོགས་པའི་བརྡར་མཚན་དང་དཔེ་བྱད་རབ་ཏུ་གསལ་བར་རྫོགས་པ། ཟབ་པ་དང་རྒྱ་ཆེ་བའི་ཆོས་ཀྱི་དབྱིངས་གྱི་

༄༅། །མཛོད་འཛིན་པའི་བརྡར་གསུང་དབྱངས་ཡན་ལག་དྲུག་ཅུ་དང་ལྡན་ཞིང༌། ཐུགས་ཇི་ལྟ་བ་རྟོགས་ཤིང་ཇི་སྙེད་པ་མཁྱེན་པའི་ཡེ་ཤེས་ལྔ་དང་ལྡན་པའི་བརྡར་དྲི་མ་མེད་
2 པའི་འོད་ཟེར་ལྔ་མཁའ་ཁྱབ་ཏུ་འཕྲོ་བ། ཕྱོགས་ཐམས་ཅད་ལས་རྣམ་པར་རྒྱལ་བའི་སྤྱོད་པ་ཅན་དུ་དམིགས་ལ། དེའི་ཚེ་ཕྱོགས་བཅུ་ནས་ལྷག་པའི་རྩ་བ་དང་བརྒྱུད་པར་བཅས་པའི་དཔལ་ལྡན་བླ་
མ་དམ་པ་སངས་རྒྱས་དང་བྱང་ཆུབ་སེམས་དཔའི་ངོ་བོར་གྱུར་པ་ཐམས་ཅད་དཔའ་བོ་དང་རྣལ་འབྱོར་མའི་གཟུགས་ཀྱིས་ནམ་མཁའ་རབ་འབྱམས་མཐའ་ཀླས་པ་གང་བ་ཐམས་ཅད་ཕྱོགས་གཅིག་ཏུ
བླ་མ་རྡོ་རྗེ་འཆང་གི་ངོ་བོར་གྱུར་པའི་སྐུ་གསུང་ཐུགས་དང་རོ་གཅིག་ཏུ་འདྲེས་ཏེ། དེ་དག་ཐམས་ཅད་དང་གཉིས་སུ་མེད་པའི་ངོ་བོར་གྱུར་པ་ལ། གང་གི་དྲིན་གྱི་བདེ་ཆེན་ཉིད། །སྐད་ཅིག་ཉིད་
ལ་འཆར་བ་གང༌། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །སངས་རྒྱས་ཀུན་གྱི་རང་བཞིན་སྐུ། །སློབ་དཔོན་སྐུ་ལ་བདག་སྐྱབས་མཆི། སངས་རྒྱས་ཀུན་གྱི་རང་
ཪེ
བཞིན་གསུང་། ‘།སློབ་དཔོན་གསུང་ལ་བདག་སྐྱབས་མཆི། །སངས་རྒྱས་ཀུན་གྱི་རང་བཞིན་ཐུགས། །སློབ་དཔོན་ཐུགས་ལ་བདག་སྐྱབས་མཆི། །དོན་དམ་སྨྲ་བའི་སེང་གེ་རྣལ་འབྱོར་ཞེས་ ྨ་

བྱ་བ། །ཉོན་མོང་གཅོད་པའི་དོན་ལ་ཤིན་ཏུ་མཁས་གྱུར་པ། །སྲིད་པའི་ཉེས་བརྒྱ་བསྐྱེད་རྩ་ཉོན་མོངས་འཇོམས་མཛད་པ། །རྣལ་འབྱོར་དོན་དམ་རྒྱལ་པོ་དེ་ཉིད་བདག་ལ་གྲུབ་པར་མཛོད།
ཅེས་གསོལ་བ་བཏབ་པས། བླ་མའི་སྐུའི་སྨིན་མཚམས་ནས་འོད་ཟེར་དཀར་པོ་དྲི་མ་མེད་པ་སྐར་མདའི་ཚུལ་དུ་བྲེང་མ་ཆད་པར་བྱུང་སྟེ། བདག་ཉིད་ཀྱི་སྨིན་མཚམས་སུ་ཐིམ་པས་ལུས་ཀྱི་སྒོ་
ནས་བསགས་པའི་སྡིག་པ་དང་། ལུས་ཐ་མལ་དུ་འཛིན་པའི་དྲི་མ་དང་། སྙིགས་མ་ཟག་བཅས་ཀྱི་ཕུང་པོའི་སྒྲིབ་པ་ཐམས་ཅད་དག །བུམ་པའི་དབང་ཐོབ། ལམ་བསྐྱེད་པའི་རིམ་པ་སྒོམ་པ་
ལ་དབང་འབྲས་བུ་སྤྲུལ་པའི་སྐུ་ཐོབ་པའི་རྟེན་འབྲེལ་མངོན་དུ་བྱས་སོ། །ཡང་བླ་མ་ཡབ་ཡུམ་སྙོམས་པར་ཞུགས་པའི་སྦྱོར་མཚམས་ནས། བྱང་ཆུབ་ཀྱི་སེམས་ཁམས་དཀར་དམར་གཅིག་ཏུ་
འདྲེས་པའི་ངོ་བོར་གྱུར་པའི་འོད་ཟེར་དམར་པོ་དྲི་མ་མེད་པ་བྱུང་ནས་རང་གི་ལྕེ་ཐོག་ཏུ་བབས་པས། མགྲིན་པ་ལོང་སྤྱོད་གྱི་འཁོར་ལོའི་རྩ་འདབ་གང་བས། ངག་གི་སྒོ་ནས་བསགས་པའི་སྡིག་པ་
དང་ངག་ཐ་མལ་དུ་འཛིན་པའི་དྲི་མ་དག །རང་བཞིན་བརྒྱད་ཅུའི་རྣམ་པར་རྟོག་པ་ཐམས་ཅད་ཀྱི་རྟེན་བྱེད་པའི་ལས་རླུང་གི་རྒྱུ་བ་ཉི་ཁྲི་ཅིག་སྟོང་དྲུག་བརྒྱ་དབྱིངས་སུ་དག་སྟེ། ལམ་རྩ་རླུང་ཐིག་

།ལེའི་རྣལ་འབྱོར་སྒོམ་པ་ལ་དབང་། འབྲས་བུ་ལོངས་སྤྱོད་རྫོགས་པའི་སྐུ་ཐོབ་པའི་རྟེན་འབྲེལ་མངོན་དུ་བྱས། བླ་མ་ཡབ་ཡུམ་གྱི་ཐུགས་ཁ་ནས་འོད་ཟེར་ཁ་དོག༄༅།
2 སྔོན་པོ་སྐར་མདའི་ཚུལ་དུ་བྲེང་མ་ཆད་པར་བྱུང་ནས་སྙིང་ཀརཐིམ་པས། སྙིང་ཁའི་རྩ་འདབ་ཀྱི་དབུས་ན། རྣམ་པར་ཤེས་པའི་རྟེན་མི་ཤིགས་པའི་ཐིག་ལེ་དང་རོ་གཅིག་ཏུ་འདྲེས་པས་རྣམ་པར་
རྟོག་པ་དང་སྡུག་བསྔལ་ཐམས་ཅད། བདེ་བ་དང་སྟོང་པ་གཉིས་སུ་མེད་པའི་ངོ་བོ་དང་རོ་གཅིག་ཏུ་གྱུར། དེས་ཡིད་ཀྱི་སྒོ་ནས་བསགས་པའི་སྡིག་པ་དང་ཐ་མལ་དུ་འཛིན་པའི་དྲི་མ་དང་། ཕྱིན
ཅི་ལོག་ཏུ་འཛིན་པའི་སྒྲིབ་པ་དག །ཤེས་རབ་ཡེ་ཤེས་ཀྱི་དབང་ཐོབ། ཕོ་ཉའི་ལམ་སྒོམ་པ་ལ་དབང་། འབྲས་བུ་ཆོས་སྐ་ཐོབ་པའི་རྟེན་འབྲེལ་མངོན་དུ་བྱས། བླ་མ་ཡབ་ཡུམ་འོད་དུ་ཞུ་ནས་
བདག་ཉིད་ལ་ཐིམ་པས། བླ་མའི་སྐུ་གསུང་ཐུགས་དང་བདག་གི་ལུས་ངག་ཡིད་གསུམ་ཆུ་ལ་ཆུ་བཞག་པ་ལྟར་དབྱེར་མེད་གཅིག་ཏུ་འདྲེས་སྒོ་གསུམ་གྱི་བག་ཆག་དང་ཐ་དད་དུ་འཛིན་པའི་དྲི་མ་
དང་༑ དེ་ཁོ་ན་ཉིད་རྨོངས་པའི་མ་རིག་པ་དྲུངས་ནས་ཕྱུང་སྟེ། དབང་བཞི་པ་ཚིག་དབང་རིན་པོ་ཆེ་ཐོབ། ཆོས་ཐམས་ཅད་ཆུ་དང་རླབས་ལྟ་བུར་སྒོམ་པ་ལ་དབང༌། འབྲས་བུ་སྐུ་གསུམ་ངོ་བོ་

གཅིག་ཏུ་གྱུར་པའི་ངོ་བོ་ཉིད་ཀྱི་སྐུ་ཐོབ་པའི་སྐལ་པ་ཅན་དུ་བྱས། རིན་ཆེན་སེམས་ལས་ཕྱིར་གྱུར་པའི། །སངས་རྒྱས་མེད་ཅིང་སེམས་ཅན་མེད། །དངོས་ཀུན་གང་དང་གང་སྣང་བ། །གཙོ་དེ་
རང་གི་ལྷག་པའི་ལྷ། །ཆོས་རྣམས་རང་གཞན་གཉིས་མེད་པའི། །སངས་རྒྱས་ཡེ་ཤེས་ལྟ་བར་གྱིས། །ཤེས་པའི་དབང་གིས་རྟོགས་པ་རྒྱུད་ལ་བསྐྱེད་ཅིང་རྗེས་སུ་དྲན་པར་བྱའོ། །གསུམ་པ་
དབང་བླང་བ་རྒྱས་པ་ནི། བདག་འཇུག་གི་ཆོ་ག་སོ་སོ་ལས་འབྱུང་བ་ལྟར་ཡིན་ཏེ། བླ་མ་སྤྲུལ་པའི་སྐུར་བཞུགས་པ་ལ་བུམ་དབང༌། བླ་མ་ལོངས་སྤྱོད་རྫོགས་པའི་སྐུར་བཞུགས་པ་ལ་གསང་
དབང་༑ བླ་མ་ཆོས་ཀྱི་སྐར་བཞུགས་པ་ལ་ཤེས་རབ་ཡེ་ཤེས་ཀྱི་དབང༌། བླ་མ་ངོ་བོ་ཉིད་ཀྱི་སྐུར་བཞུགས་པ་ལ་དབང་བཞི་པ་ཞེས་སོགས་ཀྱི་ཚིག་ལས་ཐམས་ཅད་ཀྱང་བླ་མ་མོས་གུས་ཀྱི་ལམ་དུ་
ཤེས་པར་བྱའོ། །གཉིས་པ་དབང་དོན་ཉམས་སུ་བླང་བ་ལ། མོས་པ་ལམ་བྱེད་སྤྲུལ་སྐུའི་ལམ་ཁྱེར། རྣམ་པ་ལམ་བྱེད་ལོངས་སྐུའི་ལམ་ཁྱེར། མངོན་གསུམ་ལམ་བྱེད་ཆོས་སྐུའི་ལམ་ཁྱེར་
དང་རྣམ་པ་གསུམ་ལས། དང་པོ་ནི། རིམ་པ་དང་པོའི་ལམ་ཐམས་ཅད་རྫོགས་པར་བྱེད་པ་སྟེ། དེ་ཡང་འདི་ལྟར་གཟུགས་ཀྱི་ཕུང་པོ་རྣམ་པ་སྣང་མཛད། ཚོར་བའི་ཕུང་པོ་རིན་ཆེན་འབྱུང་

pj ༄༅། །ལྡན། འདུ་ཤེས་ཀྱི་ཕུང་པོ་འོད་དཔག་མེད། འདུ་བྱེད་ཀྱི་ཕུང་པོ་དོན་ཡོད་གྲུབ་པ། རྣམ་པར་ཤེས་པའི་ཕུང་པོ་མི་བསྐྱོད་པ་སྟེ། བླ་མའི་སྐུ་གསུང་ཐུགས་ཡོན་
03
ཏན་ཕྲིན་ལས་དང་བཅས་པའི་ངོ་བོར་དག་པའི་ལག་རྗེས་ཡིན་ནོ། དེ་བཞིན་དུ་སའི་ཁམས་སངས་རྒྱས་སྤྱན་མ། ཆུའི་ཁམས་མ་མཱ་ཀི །མེའི་ཁམས་གོས་དཀར་མོ། རླུང་གི་ཁམས་དམ་ཚིག་
སྒྲོན་མ། ནམ་མཁའི་ཁམས་པད་མ་དྲ་བ་ཅན་སྟེ། དེ་དག་ཀྱང་མོའི་གཟུགས་སྣང་བར་བྱེད་པ་ནི་རྣམ་པར་སྣང་མཛད་ལ་དགྱེས་པ་བསྐྱེད་པར་བྱེད་པ་སྟེ། ཚུལ་དེ་ལྟ་བུའི་རིགས་
པས༑ ཁམས་ལྔ་སྒྲིབ་པ་དང་བྲལ་བར་གྱུར་པས་ནི་སྤངས་པ་དང་ཡེ་ཤེས་ཕུན་སུམ་ཚོགས་པའི་རིགས་ལྔ་དང་སྐ་ལྔ་དང་ཡེ་ཤེས་ལྔའི་བདག་ཉིད་དུ་འགྱུར་བའི་ལག་རྗེས་ཡིན་ནོ། །སྤྱི་བོ་སྐུ་རྡོ་
རྗེ༑ མགྲིན་པ་གསུང་རྡོ་རྗེ། སྙིང་ཁ་ཐུགས་རྡོ་རྗེ། ཅེས་པ་ནི། རིགས་ཀྱི་བདག་པོ་བླ་མའི་སྐ་གསུང་ཐུགས་ཀྱི་རྣམ་འགྱུར་སྐ་རྡོ་རྗེ་ལ་སོགས་པར་ཤར་བས་བྱིན་གྱིས་རླབས་པར་ཤེས་པར་བྱ་
ir །མདོར་ན་བསྐྱེད་རིམ་པའི་ལུགས་ཀྱི་ལུས་ལྷ། ངག་སྔགས། སེམས་ཆོས་ཉིད་ཀྱི་རྣལ་འབྱོར་གསུམ་ཉམས་སུ་ལེན་པ་ནི་མཉམ་གཞག་དང༌། དེས་སྣང་བ་ཐམས་ཅད་རྒྱས་འདེབས་

པ་ནི་རྗེས་ཐོབ་སྟེ། དེ་ལ་བརྟན་པ་ཐོབ་པ་ནི་བསྐྱེད་རིམ་པའི་མཉམ་རྗེས་འདྲེས་པ་སྟེ། འཕགས་པ་ལྷས། ཁམས་གསུམ་འདི་དག་གཞལ་ཡས་ཁང༌། སྲོག་ཆགས་འདི་དག་དཀྱིལ་འཁོར་
བ༑ ཅེས་པ་ལྟར་བརྟན་པ་དང་གཡོ་བའི་དཀྱིལ་འཁོར་ཐམས་ཅད་བདེ་སྟོང་གི་རང་གཟུགས་ལྷའི་སྐུའི་སྣང་བརྙན་དུ་ཤར་བ་ནི་བླ་མ་སྤྲུལ་པ་སྐུའི་ལམ་རྫོགས་པ་ཡིན་ནོ། །གཉིས་པ་ནི། རང་གི
རྡོ་རྗེའི་ལུས་རག་པའི་ཁམས་དྲུག་དང་ལྡན་པ་དེ་ཉིད་སྦྱང་གཞིར་གྱུར་པ་ཡིན་ཞིང་། དེའི་རྟེན་གྱི་སྙིགས་མ་ཟག་བཅས་ཀྱི་རྩ་རླུང་དང༌། ཐིག་ལེ་ཚོགས་པ་ཇི་སྙེད་པ་ནི་སྦྱང་གཞི་ཡིན་ལ། དེ་
དག་ལ་གནད་དུ་བསྣན་པའི་རྣལ་འབྱོར་ནི་སྦྱོང་བྱེད་ཀྱི་ལམ་གྱི་གཙོ་བོ་ཡིན་པས། དེས་རྫོགས་རིམ་དང་མ་འབྲེལ་བའི་སྒོ་གསུམ་གྱི་སྒྲིབ་པ་སྦྱང་བྱེད་ནི་ཕལ་པ་ཡིན་པ་དང་། དབང་གསུམ་པ་དང་
བཞི་པའི་ལམ་རྣམས་མཆོག་ཏུ་གྱུར་པ་ཡིན་པར་ཤུགས་ལས་བསྟན་ནོ། །ཇི་ལྟར་སྦྱང་དགོས་པ་དེ་ལྟར་སྦྱངས་པས་བྱང་ཆུབ་པ་རང་བཞིན་ཇི་ལྟར་མངོན་དུ་གྱུར་པ་ནི་སྦྱངས་འབྲས་སོ། །འགའ་
ཞིག་ནི་སྔགས་གྱི་སྦྱང་གཞི་སྦྱང་འབྲས་ལ་སོགས་བསྐྱེད་རིམ་ཁོ་ནར་འཁྲུལ་པ་དང༌། རྫོགས་རིམ་གྱི་ཐུན་མོང་མ་ཡིན་པའི་སྦྱང་གཞི་གཉིས་ལ་ངེས་པ་མ་རྙེད་པ་དང༌། དབང་བཞིའི་ལམ་ལ་

a/u ༄༅། །ཐམས་ཅད་ཚང་བར་འདོད་པ་དང་། གང་ཡང་མི་དགོས་པ་འདོད་པ་སོགས་ཀྱི་དམིགས་འབྱེད་དགོས་པ་མང་དུ་སྣང་བ་གཞན་དུ་བཤད་པར་བྱའོ། །བསྐྱེད་རིམ་རྣམ་
ཋ” པ་ལམ་བྱེད་ནི་བཏགས་པ་ཡིན་ཞིང༌། དེས་བསྐྱེད་རིམ་ཀུན་བརྟགས་ཡིན་པ་དགོངས་གཞི་དགོས་པ་དངོས་ལ་གནོད་བྱེད་གསུམ་གྱི་དྲང་བའི་དོན་གྱི་ལམ་ཡིན་པ་ཤེས་པ་བྱ་ཞིང་། འོན་ཀྱང་དྲང་
ངེས་གཉིས་ཀའི་ལམ་ལ་ཉམས་ལེན་དང་རྣལ་འབྱོར་དུ་བྱེད་དགོས་པ་ནི་མཚུངས་པ་ཡིན་ནོ། །དེ་དག་ལ་སྦྱོང་བྱེད་གནད་དུ་བསྣུན་པའི་ལམ་ཇི་སྙེད་པ་ཐམས་ཅད་ལུས་ཀྱི་གནད་ངག་གི་གནད་
བཅུ་གཉིས་
སེམས་ཀྱི་གནད་གསུམ་དུ་མ་འདུས་པ་མེད་ལ། འདིར་ནི་ལུས་ཀྱི་རྟེན་རྩ། ངག་གི་རྟེན་རླུང་། ཡིད་ཀྱི་རྟེན་ཐིག་ལེ་ཞེས་རྟེན་རྩ་ཐིག་རླུང་གསུམ་ལ་གནད་དུ་བསྣུན་པ་ན་བརྟེན་པ་ལུས་ངག་ཡིད་
གསུམ་དག་པར་བཞེད་པ་སྟེ། རྒྱས་པར་ན་རྩ་སྟོང་ཕྲག་བདུན་བཅུ་རྩ་གཉིས་ཨ་ཝ་དྷུ་ཏིར་འདུ་ཞིང་བྱེད་ལས་ཀྱི་སྒོ་ནས་རྩ་གསུམ་སྟེ། སྤངས་པ་གཙོ་བོར་གྱུར་པ་དང༌། མ་རྟོགས་པའི་དུས་ན་
129
གནས་སྐབས་བཞིའི་སྒྲིབ་པའི་རྟེན་བྱེད་པའི་རྩ་འཁོར་ལོ་བཞི་ནི། སྐུ་བཞི་མངོན་དུ་གྱུར་པའི་རྟོགས་པ་གཙོ་བོར་གྱུར་པ་ཡིན་ནོ། །དེ་ཡང་རོ་རྐྱང་གཉིས་དབུར་མར་འཇུག་པའི་སྦྱོར་བས་གཟུང་

འཛིན་གྱི་རྒྱུ་མ་སྤངས་པར་སྐུ་བཞི་མངོན་དུ་མི་བྱེད་པས་སྔོན་ལ་རླུང་སེམས་དབུ་མར་འཇུག་པའི་མན་ངག་ཆོས་དྲུག་ལྟར་ཉམས་སུ་བླང་ངོ་། །དེས་ན་འཁོར་ལོ་བཞིར་སྐུ་ཡི་རྣམས་པ་ཇི་ལྟར་ལམ་
དུ་བྱེད་ཅེས་ན། རགས་པ་ལྷ་སྐུ་ལ་བསླབ་པ། འབྲིང་པོ་ཕྱག་མཚན་ལ་བསླབ་པ། ཕྲ་བ་ས་བོན་ལ་བསླབ་པའོ། །དང་པོ་ནི་རྩ་གསུམ་དང་འཁོར་ལོ་བཞི་ལ་སོགས་པའི། སྤྱི་བོ་བདེ་བ་ཆེན་
པོའི་རྩ་འདབ་སུམ་ཅུ་སོ་གཉིས་པའི་ལྟེ་བར། ངོ་བོ་བླ་མ་ལ་རྣམས་པ་སྐུ་རྡོ་རྗེ་སྐུ་མདོག་དཀར་པོ། གཡས་འཁོར་ལོ་དང་གཡོན་དེས་ཡུ་བ་བྱས་པའི་དྲིལ་བུ་འཛིན་པ། རང་འོད་ཀྱི་རིགས་མ་
དང་མཉམ་པར་སྦྱོར་བ། ཆེ་ཆུང་ཉུང་འབྲུའམ་ཏིལ་འབྲུ་ཙམ་ལ་དམིགས་པ་གཏད། དེ་ལ་སེམས་ཟིན་པར་གྱུར་པ་ན། རྒྱ་ཇེ་ཆེ་ཇེ་ཆེ་ལ་སོང་སྟེ་རང་གི་ལུས་དང་སྣང་བ་ཐམས་ཅད་སྐུ་རྡོ་རྗེའི་
རང་བཞིན་དུ་ཤར་བ་ལ་ཉམས་ལེན་དུ་བྱའོ། །དེ་བཞིན་དུ་མགྲིན་པ་ལོངས་སྤྱོད་ཀྱི་འཁོར་ལོ་རྩ་འདབ་མ་བཅུ་དྲུག་གི་ལྟེ་བར་ངོ་བོ་བླ་མ་ལ་རྣམ་པ་གསུང་རྡོ་རྗེ་སྐུ་མདོག་དམར་པོ་གཡས་པད་མ་
དང་༑ གཡོན་དེའི་ཡུ་བ་བྱས་པའི་དྲིལ་བུ་འཛིན་པ་རང་འོད་ཀྱི་རིག་མ་དང་མཉམ་པར་སྦྱོར་བ་ཆེ་ཆུང་ཉུང་འབྲུའམ་ཏིལ་འབྲུ་ཙམ་ལ་དམིགས་པ་གཏད། དེ་ལ་སེམས་ཟིན་པར་གྱུར་པ་ན། རྒྱ་ཇེ་

pg །ཆེ་ཇེ་ཆེ་ལ་སོང་སྟེ་རང་གི་ངག་དང་སྣང་བ་ཐམས་ཅད་གསུང་རྡོ་རྗེའི་རང་བཞིན་དུ་ཤར་བ་ལ་ཉམས་ལེན་དུ་བྱའོ། །དེ་བཞིན་དུ་སྙིང་ཀ་ཆོས་ཀྱི་འཁོར་ལོ་རྩ་འདབ་མ་[ ༄༅།
00B2*
༴29 བརྒྱད་པའི་ལྟེ་བའི་དབུས་སུ་ངོ་བོ་བླ་མ་ལ་རྣམ་པ་ཐུགས་རྡོ་རྗེ་སྐ་མདོག་སྔོན་པོ་གཡས་རྡོ་རྗེ་དང་གཡོན་དེས་ཡུ་བ་བྱས་པའི་དྲིལ་བུ་འཛིན་པ། རང་འོད་ཀྱི་རིག་མ་དང་མཉམ་པར་སྦྱོར་བ། ཆེ
ཆུང་ཉུང་འབྲུའ མ་ཏིལ་འབྲུ་ཙམ་ལ་དམིགས་པ་གཏད་དེ་སེམས་ཟིན་པར་གྱུར་པ་ན་རྒྱ་ཇེ་ཆེ་ཇེ་ཆེ་ལ་སོང་སྟེ་རང་གི་ཡིད་དང་སྣང་བ་ཐམས་ཅད་ཐུགས་རྡོ་རྗེའི་རང་བཞིན་དུ་ཤར་བ་ལ་ཉམས་ལེན་
བྱའོ༑ །དེ་བཞིན་དུ་ལྟེ་བ་སྤྲལ་པའི་འཁོར་ལོ་རྩ་འདབ་མ་དྲུག་ཅུ་རྩ་བཞི་པའི་ལྟེ་བའི་དབུས་སུ། ངོ་བོ་བླ་མ་ལ་རྣམ་པ་ལྷག་པའི་ལྷ་འཁོར་ལོ་བདེ་མཆོག་གམ་ཀྱཻའི་རྡོ་རྗེའམ་གསང་བ་འདུས
པའམ༑ དུས་ཀྱི་འཁོར་ལོ་ལ་སོགས་པའི་རྣམ་པ་ཅན་སྐ་མདོག་དང་ཕྱག་མཚན་ཡོངས་སུ་རྫོགས་པ། ཆེ་ཆུང་ཉུང་འབྲུའམ་ཏིལ་འབྲུ་ཙམ་ལ་དམིགས་པ་གཏད། དེ་ལ་སེམས་ཟིན་པརགྱུར་
ན༑ རྒྱ་ཇེ་ཆེ་ཇེ་ཆེ་ལ་སོང་སྟེ་རང་གི་ཡིད་དང་སྣང་བ་ཐམས་ཅད་ཡེ་ཤེས་རྡོ་རྗེའི་རང་བཞིན་དུ་ཤར་བ་ལ་ཉམས་ལེན་དུ་བྱའོ། །འདིས་ལུས་སྡང་སེམས་གསུམ་རོ་གཅིག་ཏུ་བལྟ་བ་དང༌། སྣང་

བ་སྐུ་བཞིར་རྒྱས་འདེབས་པ་དང༌། སྤྲོ་བ་དང་བསྡུ་བའི་གནད་ལ་རང་དབང་དུ་གྱུར་པས་རྫོགས་པའི་རིམ་པ་རྗེས་མཐུན་པའི་ལམ་ཡིན་གྱིས། འོན་ཀྱང་དེ་དག་ལ་དམིགས་པའི་ཕྱིས་མཚན་ཉིད་པ་
ནི་མ་ཡིན་ནོ། །གཉིས་པ་ཕྱག་མཚན་ལ་བསླབ་པ་ནི། སྤྱི་བོ་ལ་སོགས་པའི་གོ་རིམས་ངེས་པ་མེད་པར་ཐོད་རྒལ་དུ་ཉམས་སུ་བླང་བར་བྱ་སྟེ། དེ་ཡང་འཁོར་ལོ་སོ་སོའི་ལྟེ་བར། འཁོར་ལོ་་
ང་པདྨ་དང་རྡོ་རྗེ་དང་ནོར་བུ་རིན་པོ་ཆེ་དབང་གི་རྒྱལ་པོ་རྣམས་ཤིན་ཏུ་ཕྲ་བ་ནས་རྒྱ་ཆེ་བའི་བར་ལ་བསླབ་པ་སོགས་གོང་བཞིན་བྱའོ། །ཕྱག་མཚན་ལ་བསླབ་པ་འདི་ཡང་། སྔ་མའི་སྤོགས་ཆོག་
གམ་སྤྲོས་པ་ལ་དགའ་བའི་དབང་དུ་བྱས་ཀྱི། གཞན་དུ་ན་གང་རུང་རེས་ཀྱང་ཆོག་གོ །གསུམ་པ་ས་བོན་ལ་བསླབ་པ་ནི། མས་རིམ་གྱི་སྒོམ་པར་བྱ་སྟེ། ལྟེ་བ་སྤྲུལ་པའི་འཁོར་ལོ་རྩ་འདབ་
དྲུག་ཅུ་རྩ་བཞིའི་དབུས་སུ། ངོ་བོ་བླ་མ་ལ་རྣམ་པ་ཧོ་ཡིག་དམར་སེར་གློག་གི་དབྱུག་པའི་རྣམ་པ་ལྟ་བུ་ཆེ་ཆུང་གི་ཚད་སོར་གཅིག་པ། ཕེ་ཕེ་གྱི་སྒྲ་སྒྲོགས་པ་གསལ་བ་དམིགས་ལ། དེ་ནས་རོ་
རྐྱང་གཉིས་ཀྱི་རླུང་རྒྱུ་བའི་སྦྱོར་བས་ནང་དུ་དྲངས་ཏེ། བླ་མའི་སྐུ་ལ་ཕོག་པས་སྐུ་ཡེ་ཤེས་ཀྱི་མེ་འོད་རབ་ཏུ་འབར་བས། རང་གི་ལུས་དམ་ཚིག་གི་མེའི་རང་བཞིན་དུ་ཡོད་པ་དང་རོ་གཅིག་ཏུ་

n |༄༅། །འདྲེས་ཏེ། རླུང་གཏོང་བ་དང་ཡེ་ཤེས་ཀྱི་མེའི་རོལ་པ་ཤར་བ་ལ་དམིགས་པ་གཏད། ཡང་རྡུབ་པ་དང་མཉམ་དུ་དེ་ཡང་རིམ་གྱི་བསྡུས་ཏེ། དེ་ལྟ་བུའི་སྤྲོ་བསྡུ་མང་
དུ་བྱས་པའི་མཐར་ཅིར་ཡང་མི་དམིགས་པའི་ངང་ལ་མཉམ་པར་བཞག་ཅིང་ངལ་བསོ་བར་བྱའོ། །དགང་བ་དང་གཞིལ་བའི་ཚེ་རྩ་བའི་གློག་གི་དབྱུག་པ་ཉིད་ལ་དམིགས་ཤིང་། དེས་ལུས་སྣང་
སེམས་གསུམ་རོ་གཅིག་པའི་རྟེན་འབྲེལ་བདག་ཉིད་ཀྱི་ལུས་ལ་གནད་དུ་བསྣུན་པ་ལས་གྲུབ་པར་ཤེས་པར་བྱའོ། མཉམ་གཞག་ཐམས་ཅད་དུ་རླུང་གི་རྣལ་འབྱོར་དང༌། སེམས་ཀྱི་དམིགས་པ་
དང་༑ ཏིང་ངེ་འཛིན་འདི་ཉིད་དང༌། སྦྱར་ཏེ་ཉམས་སུ་བླངས་པས་ཉམས་དང་རྟོགས་པ་གོང་ནས་གོང་དུ་འཕེལ་བར་འགྱུར་རོ། །ཡང་མཚན་མོ་ཉལ་བའི་དུས་ཀྱི་ཚེ། སྙིང་ཀ་ཆོས་ཀྱི་འཁོར་
ལོ་རྩ་འདབ་མ་བརྒྱད་པའི་ལྟེ་བར། བླ་མ་ཐུགས་རྡོ་རྗེཧཱུཾ་ཡིག་སྔོན་པོ་ཕྲ་ཞིང་ཕྲ་བ་ལ་སེམས་གཏད་ལ། རླུང་ཕྱིར་འགྲོ་བའི་ཚེ་ཧཱུཾ་ཡིག་གི་རྣམ་པ་ལམ་ལམ་འཆར་བ་དང༌། དེ་ལས་ཀྱང་འོད་ཟེར་
༈ འཕྲོས་ཏེ། སྣང་བ་ཐམས་ཅད་ཧཱུཾ་ལས་ཡོངས་སུ་གྱུར་པའི་རང་འོད་དུ་ལམ་ལམ་གསལ་བར་བལྟ་བ་དང་།ྋ བསྡུ་བའི་ཚེ་ཐོག་མར་ནཱ་ད་ཙམ་དང་ཐ་མར་ཅི་ཡང་མི་དམིགས་པ་སྤེལ་མར་ཉམས་སུ་

བླངས་པས། རིལ་པོར་འཛིན་པ་དང་རྗེས་སུ་གཞིག་པའི་དགོས་པ་མཐའ་དག་འགྲུབ་པར་འགྱུར་རོ། །ཡང་ཉིན་བར་རྗེས་ཐོབ་ཀྱི་ཆ་མགྲིན་པ་ལོངས་སྤྱོད་ཀྱི་འཁོར་ལོ་རྩ་འདབ་བཅུ་དྲུག་གི་ལྟེ་
བར༑ ཁོང་ནས་འབྱུང་བ་སྐྱེ་བ་མེད་པའི་ངོ་བོ་ཨ་ཡིག་དམར་པོ་གསལ་བ་དངས་པ་ལ་དམིགས་པ་གཏད། རླུང་ཕྱིར་འགྲོ་བའི་ཚེ་རྒྱ་ཆེ་བའི་ཆོས་ཐམས་ཅད་སྒྱུ་འཕྲུལ་དྲ་བའི་རོལ་པ་ལས་བྱུང་
བའི་སྣང་བརྙན་གྱི་བཀོད་པ་ཟད་མི་ཤེས་པའི་རྣམ་འགྱུར་ཅི་དང་ཅི་ཤར་བ་ལ་རྩལ་སྦྱོང་ཞིང་ཉམས་མྱོང་བྱུང་རྒྱལ་དུ་བསྐྱང་། སྐྱེ་བོའི་ཡ་ག་མི་འོང་བའི་སར་སྤྱོད་པ་ངེས་མེད་དུ་བྱའོ། །མཚན་མོ་
རྨི་ལམ་གྱི་གནས་སྐབས་སུ་ཡང༌། འདི་ལྟར་རྗེས་སུ་དྲན་པའི་ལམ་གྱི་ཉམས་སྣ་ཚོགས་ལ་རྩལ་སྦྱང་། ཡང་དེ་དག་ལ་བོགས་དབྱུང་བའི་སླད་དུ་ཏིང་ངེ་འཛིན་གྱི་དབང་ལ་སོགས་པས་བླ་མས་
བདག་ཉིད་བྱིན་གྱིས་བརླབས་པ་ལྟར། བདག་ཉིད་ཀྱི་རིག་མ་བྱིན་གྱིས་བརླབ་སྟེ། བླ་མའི་སྐུ་གསུང་ཐུགས་དང་བདག་གི་ལུས་ངག་ཡིད་གསུམ་དང་།རིག་མའི་སྒོ་གསུམ་ནི་ངོ་བོ་ཆོས་ཉིད་
ཀྱི་རང་བཞིན། རྣམ་པ་བདེ་སྟོང་གི་རྣམ་འགྱུར། བྱེད་ལས་སྐུ་གསུམ་གྱི་རོལ་པ་ཡིན་པའི་ཆ་ནས་བཟང་ངན་དང་མཆོག་དམན་དུ་བལྟ་བའི་གཟུང་འཛིན་རང་བཞིན་གྱི་དྲི་མ་བྲལ་བའི་ངང་

ཀླུ |༄༅། །ནས། སྤྱི་བོ་བདེ་བ་ཆེན་པོའི་འཁརོ་ལོ་རྩ་འདབ་སུམ་ཅུ་རྩ་གཉིས་པའི་ལྟེ་བར་བླ་མབདེ་བ་ཆེན་པོའི་སྐུའི་ངོ་བོ་ཉིད་དུ་གྱུར་པའི། ཧཾ་ཡིག་འཁྱོག་པོ་ལས་བདེ་བ་ཆེན་
པོའི་རྒྱུན་གྱི་ཟིལ་པ་རྒྱུན་མི་ཆད་པར་འབབ་པ་ལས། ངོ་བོ་ཡེཤེས་ཀྱི་དབུ་མ་རྣམ་པ་སྟོང་ཕྲག་བདུན་ཅུ་རྩ་གཉིས་ཀྱི་རྩའི་རྣམ་པར་ཤར་བའི་རྩ་འདབ་ཐམས་ཅད་རིམ་གྱི་གང་བས་གཅིག་ལ་གཅིག་
བཅར་བ་ལྟ་བུའི་ཚུལ་གྱིས་རྩ་འདབ་ཀྱི་ཐིག་ལེ་ཐམས་ཅད་ཀྱང་རོ་གཅིག་ཏུ་འདྲེས་ཏེ། ལུས་ཐམས་ཅད་བདེ་བའི་ཉམས་དང་ལྡན་པ་ལ་དམིགས་པ་གཏད་པར་བྱ་ཞིང་། ལྟེ་བའི་ཧོ་ཡིག་དང་སྤྱི་
བོའི་ཧཾ་ཡིག་གཉིས་འབར་འཛག་གི་དམིགས་པ་ཆོས་དྲུག་གི་ཨ་ཧཾ་འབར་འཛག་བཞིན་བྱ། མཆོད་པ་བྱ་བའི་ཡུལ་བླ་མ་དང་རྒྱལ་བ་རབ་འབྱམས་གཉིས་སུ་མེད་པའི་གཏུམ་མོ་ཡེ་ཤེས་ཀྱི་མེ་
ལ༑ མཆོད་པར་བྱེད་པའི་རྫས་བླ་མ་དང་རྒྱལ་བ་རབ་འབྱམས་གཉིས་སུ་མེད་པའི་ཡེ་ཤེས་ཀྱི་ཐིག་ལེས་མཆོད་པས། མཆོད་ཡུལ་དང་མཆོད་རྫས་དང་མཆོད་པར་བྱེད་པ་པོ་ཐམས་ཅད་བླ་མའི་ངོ་
བོ་ཡེ་ཤེས་ཀྱི་རོལ་པ་རང་གི་སེམས་ཀྱི་བདག་ཉིད་སྟེ། མདོ་ལས་བཤད་པའི་ཏིང་ངེ་འཛིན་ཇི་སྙེད་པ་ཐམས་ཅད་སྔགས་ཀྱི་ཏིང་ངེ་འཛིན་ཐུན་གཅིག་གི་ནང་དུ་ངོ་བོ་གཅིག་ཅིང་ཁྱད་པར་མི་འདྲ་བའི་

ཆ་ནས་གསལ་བ་དང་རྫོགས་པར་བལྟ་བ་ལ་ཉམས་ལེན་དུ་བྱའོ། །འདི་ལྟར་རྟོགས་ན་བརྟན་པ་དང་གཡོ་བའི་དངོས་པོ་ཐམས་ཅད་བདེ་བ་ཆེན་པོར་རྫོགས་པ་ལོངས་སྤྱོད་པའི་ཕྱིར། རྣམ་པ་ལམ་
བྱེད་ལོངས་སྐུའི་ལམ་འཁྱེར་ཅེས་བྱའོ། །དམིགས་རིམ་གྱི་སྐབས་སུ་སྤྱི་བོ་ནས་ཡས་རིམ་དུ་སྒོམ་པ་ནི། བྱིན་གྱིས་བརླབ་པའི་རིམ་པའམ། ལས་དང་པོ་པ་ལ་བགེགས་དང་བར་ཆད་མི་འབྱུང་
བ་ལ་སོགས་པའི་སྒོ་ནས་མཆོག་དམན་གྱི་རིམ་པ་གཙོ་ཆེ་ཞིང་རླུང་སྦྱོར་གྱི་སྐམས་སུ་ལྟེ་བ་ནས་བརྩམས་ཏེ་སྤྱི་བོའི་བར་སྒོམ་པ་ནི་གྲོལ་བ་ཐོབས་པ་དང་མངོན་དུ་བྱེད་པ་ལ་སོགས་པའི་སྤངས་རྟོགས་
ཀྱི་རིམ་པ་དང་སྦྱར་བའི་སྒོ་ནས། སྐུ་གསུང་ཐུགས་ཡེ་ཤེས་ཀྱི་ངོ་བོར་རྫོགས་པའི་རིམ་པས། མཆོག་དམན་གྱི་རིམ་པ་ཡིན་ཞིང༌། སྐུ་བཞི་ཕ་བདེ་བ་ཆེན་པོའི་སྐུ་དང་སྦྱར་བའི་ཚེ། སྤྱི་བོར་
བདེ་བ་ཆེན་པོའི་འཁོར་ལོ་རྫོགས། ཅེས་པ་དང་། ཡེ་ཤེས་ཀྱི་སྐུ་དང་སྦྱར་བའི་ཚེ། ཆོས་ཐམས་ཅད་ཡེ་ཤེས་ཀྱི་ངོ་བོར་རྫོགས་ཅེས་པ་དང་དོན་ཅིག་པས། སྔགས་ཀྱི་ཚུལ་འདིར་བདེ་བ་ཆེན་
པོའི་སྐུ་དང་ཡེ་ཤེས་ཀྱི་སྐུ་ནི། ངོ་བོ་ཉིད་སྐུའི་མཚན་གྱི་དབྱེ་བའི་རྣམས་གྲངས་ཏེ། མ་སྦས་ཤིང་མཐར་ཐུགས་པའི་སྒོ་ནས་གསལ་བར་བྱས་པའོ། །མདོར་ན་ངོ་བོ་ཉིད་ཀྱི་སྐུ་གཅིག་པུ་ལ་མཚན་༔

༄༅། །གྱི་རྣམ་གྲངས་དེ་རྣམས་མི་བརྗོད་པ་ཅི་ཞེ་ན། དེ་ལྟར་བརྗོད་པ་སྐབས་སུ་མ་བབ་པའི་ཕྱིར་ཏེ། ཡང་དག་པར་བརྗོད་པ་ན་སྔགས་ཀྱི་ཐེགས་པ་སྤྱི་ལ་ཡང་མ་གྲགས་
༴ པས༑ རྒྱུད་སྡེ་འོག་མ་གསུམ་དང༌། བསྐྱེད་པའི་རིམ་པ་མན་ཆོད་དུ་ཡང་སྦས་ཏེ། རྫོགས་པའི་རིམ་པ་མཆོག་འབའ་ཞིག་ལ་གསལ་བར་བསྟན་པའི་ཕྱིར་རོ། །དེ་ཡང་མཆོག་གི་དང་པོའི་
སངས་རྒྱས་ལས། རྡོ་རྗེ་འཛིན་པའི་ཡེ་ཤེས་ཀྱི་སྐུ་ཞེས་པ་དང༌། མཚན་ཡང་དག་པར་བརྗོད་པ་ལས་བཅོམ་ལྡན་འདས་ཀྱི་ཡེ་ཤེས་སྐུ་ཅེས་པ་དང་དོན་གཅིག་སྟེ། མཆོག་གི་དང་པོའི་སངས་
རྒྱས་ཀྱི་ཚུལ་ལུགས་གཞན་ལ་རབ་ཏུ་མ་གྲགས་པར་འཆད་པ་ན། ཐེག་པ་འོག་མ་རྣམས་སྐྲག་པ་སྐྱེ་བར་འགྱུར་བའི་ཚེ། མཚན་བརྗོད་དཔང་པོའི་ཚུལ་དུ་དྲངས་ཏེ། འདསཔའི་སངས་རྒྱས་
རྣམས་ཀྱི་གསུངས། མ་འོང་རྣམ་ཀྱང་གསུང་འགྱུར་ལ། ད་ལྟར་བྱུང་བ་རྫོགས་སངས་རྒྱས། །ཡང་དུ་ཡང་དུ་གསུང་བ་གང༌། །ཞེས་དུས་གསུམ་གྱི་རྒྱལ་བ་ཐབས་ཅད་ཀྱི་འགྲོད་པ་གཅིག་
དང་དགོངས་པ་གཅིག་དང༌། དབྱངས་གཅིག་པའི་ཚུལ་གྱིས་གསུང་བར་བསྟན་པ་ཡིན་གྱིས དེས་ན་བྷ་ག་ཝན་ཛྙཱ་ན་མུར་ཏི་ཞེས་པའི། བྷ་ག་ནི་བཅོམ་ལྡན་འདས་དང༌། ཛྙ་ན་མུར་ཏི་ཞེ་ས་

དང་བཅས་པའི་ཚིག་ཏུ་འགྱུར་ན། ཡེ་ཤེས་སྐུ་ཞེས་པ་དང༌། ཞེ་ས་མ་བྱས་པར་བསྒྱར་ན་ཡེ་ཤེས་ལུས་ཅན་ཞེས་སོགས་ཀྱི་སྒོ་ནས་ཆོས་ཐམས་ཅད་ཡེ་ཤེས་ཀྱི་རོལ་པ་ཆེན་པོར་འཆད་ཅིང་སྟོན་
ལ༑ བཀྲི་བའི་ཚུལ་འདི་ནི་ཉི་མ་དང་ཟླ་བ་ལྟར་གྲགས་པའི་དཀར་བརྒྱུད་རིན་པོ་ཆེ་འགྲོན་ཟླ་ཐམས་ཅད་དང་བྲལ་བའི་གསུང་ངག་ལས་ཆོས་ཐམས་ཅད་ཆོས་ཀྱི་སྐུའི་རོལ་པ་ཞེས་པ་ངང་དོན་ཅིག་
སྟེ༑ ཐུན་མོང་མ་ཡིན་པའི་ཐེག་པ་ཆེན་པོ་ནི། སྐལ་བ་དང་ལྡན་པ་དང་མི་ལྡན་པའི་རྗེས་སུ་འགྲོ་བ་དང་ཟློག་པའི་ཕྱིར་གསང་བ་འདི་གཞན་ལས་རྙེད་པར་བྱ་བ་མ་ཡིན་ནོ། །གསུམ་པ་མངོན་
སུམ་ལམ་བྱེད་ཆོས་སྐུའི་ལམ་འཁྱེར་ལ། རང་སེམས་བླ་མ་ཆོས་ཀྱི་སྐུ་ལ་སྒྲོ་འདོགས་གཅོད་པར་བྱ་བ་དང་། སྣང་བ་བླ་མ་ཆོས་ཀྱི་སྐུ་ལ་རྩལ་སྦྱང་བར་བྱ་བ་དང༌། སྣང་སྲིད་བླ་མ་ཆོས་ཀྱི་
ངོ་བོར་མངོན་པར་རྫོགས་པར་བྱ་བ་དང་གསུམ་ལས། དང་པོ་ནི། སྔགས་ཀྱི་ཐེགས་པ་ཆེན་པོའི་ཆོས་སྐད་ཀྱི་བརྡའ་ལས་ཆོས་ཐམས་ཅད་ཡེ་ཤེས་ཀྱི་དེ་ཁོ་ན་ཉིད་དང༌། སེམས་ཅན་ཐམས་
ཅད་ཀྱང་དེའི་བདག་ཉིད་དང༌། བླ་མ་སངས་རྒྱས་སུ་དང་། རང་གི་སེམས་སངས་རྒྱས་སུ་དང༌། སེམས་ཅན་སངས་རྒྱས་སུ་འཆད་པ་སོགས་ཀྱི་བརྡ་ལས་ཆོས་ཐམས་ཅད་དེ་ཁོ་ན་ཉིད་དུ་རོ་

༄༅། །གཅིག་ཏུ་བསྟན་པ་དང༌། དེ་ལ་རྫོགས་པར་རྟོགས་པ་སྔགས་ཀྱི་ཐེག་པ་ལ་རག་ལས་པ་དང་། དེ་སྟོན་པར་བྱེད་པ་པོ་གནས་ལུགས་དེ་མངོན་དུ་གྱུར་པའི་རྡོ་རྗེ་སློབ་
24》
9 དཔོན་ལས་ཐོབ་དགོས་པ་དང་། ཐོབ་པའི་ཚེ་སློབ་མ་ཡང་རྡོ་རྗེ་སློབ་དཔོན་དང་རྒྱུད་གཅིག་ཏུ་འགྱུར་བ་ལ་སོགས་པའི་སྒོ་ནས་གནད་ཅིག་ཏུ་ཤེས་པར་བྱ་བ་ཡིན་ནོ། །གཞན་དུ་ན་བླ་མ་སངས་རྒྱས་
སུ་འཆད་པའི་ཚེ། འདི་ཡིས་གཟུགས་ཀྱི་ཕུང་པོ་ནི། བཅོམ་ལྡན་འདས་རྣམས་པ་སྣང་མཛད་དོ་ཅེས་སོགས་དང༌། སློབ་མ་ལ་གནས་གྱུར་པ་དང་རྣམ་དག་གི་སྒོ་ནས་ངོ་སྤྲོད་པའི་ཚེ་ཕུང་པོ་ལྔ་
སངས་རྒྱས་ལྔའི་བདག་ཉིད་ཅེས་སོགས་འཆད་པ་ལ་འབྲེལ་བ་མེད་པར་འགྱུར། སྔགས་ཀྱི་ཐེག་པར་གཞི་ལམ་འབྲས་གསུམ་ངོ་བོ་གཅིག་པ་དང༌། བདེན་གཉིས་དབྱེར་མེད་པ་དང་། འཁོར་
འདས་རོ་ཅིག་པ་ལ་སོགས་པའི་རྣམ་གཞག་མི་བྱེད་ན་སྔགས་ཀྱི་ཐེག་པའི་དོན་མ་རྟོགས་ཤིང༌། བྱེད་ན་ཡང་རྟོགས་པ་རློམ་པ་ཙམ་མོ། །སྤྱིར་སྒྲོ་འདོགས་གཅོད་པར་བྱེད་པ་ལ། ལུང་རིགས་ཀྱི་
༈ སྒོ་ནས་སྒྲོ་འདོགས་ཕྱི་ནས་གཅད་པ་དང་། བླ་མའི་མན་ངག་གི་སྒོ་ནས་སྒྲོ་འདོགས་ནང་ནས་གཅད་པ་དང་གཉིས་ལས། འདིས་ནི་ཕྱི་མ་ཡིན་ནོ། །དེ་སྐད་དུ་ཡང་། ཧེ་བཛྲ་ལས། གཞན་

གྱི་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་བའི་དུས་ཐབས་བསྟེན་པ་དང༌། །རང་གི་བསོད་ནམས་ལས་ཤེས་བྱ། །ཅེས་གསུང་པ་དང༌། ཨཱ་ལི་ཀཱ་ལི་ཆུ་ཀླུང་ཆེན་པོའི་
འབྲུག་རྒྱད་ལས། བརྗོད་བྲལ་ལྷན་ཅིག་སྐྱེས་པའི་ཡེ་ཤེས་འདི། །ཚོགས་བསགས་སྒྲིབ་པ་སྦྱང་བའི་ལག་རྗེས་དང༌། །རྟོགས་ལྡན་བླ་མའི་བྱིན་རླབས་མ་གཏོགས་པ། །ཐབས་གཞན་རྟེན་པ་རྨོངས་
ལུགས་པས་ཤེས་པར་དཀའ། །ཞེས་གསུངས་པ་ལྟར། རྣམ་པ་ཐམས་ཅད་མཁྱེན་པའི་སངས་རྒྱས་ནི་སེམས་རྟོགས་པ་ལས་འབྱུང་ལ། སེམས་རྟོགས་པ་ནི་བླ་མའི་བྱིན་རླབས་ལས་འབྱུང་བས། ནེ་
ཆོས་
བས་ན་རང་བྱུང་ལྷན་ཅིག་སྐྱེས་པའི་ཡེ་ཤེས་སེམས་ལ་འཆར་བའི་མན་ངག་གི་གནད་ནི། བླ་མ་དམ་པ་བསྟེན་པའི་བྱིན་རླབས་ཀྱི་སྟོབས་ཀྱིས་རྟོགས་པ་འཆར། མོས་གུས་ཀྱི་སྟོབས་ཀྱིས་ཐུགས་མཛོད་
ཆེན་ཡིད་གཅིག་ཏུ་འདྲེས། ངོ་སྤྲོད་ཀྱི་གནད་ཀྱིས་སེམས་ཐོགས་ཏུ་སྒྲོ་འདོགས་ཆོད། གདམ་ངག་གི་གནད་ཀྱིས་རྒྱུད་ཐོག་ཏུ་རྡོ་རུས་ཐུག །བོགས་འདོན་གྱི་གནད་ཀྱིས་སྣང་ཐོག་ཏུ་རང་ངོ་མོ།
ཤེས༑ ལམ་ཁྱེར་གྱི་གནད་ཀྱིས་རྐྱེན་ཐོག་ཏུ་རང་བྱན་ཚུད། གོ་ཡུལ་ལ་མ་ཞེན་པར་གོ་ཐོགས་ཏུ་ཉམས་སུ་མྱོང༌། མྱོང་ཞེན་གྱིས་མ་བཅིངས་པར་མྱོང་ཐོགས་ཏུ་རང་མཚང་རིགས། །གནས་

pg །ལུགས་ཀྱི་རྟོགས་པས་འཁྲུལ་ཐོགས་ཏུ་གྲོལ་བ་ཐོབ། མདོར་ན་གནས་ལུགས་རྟོགས་པའི་ཕུ་ཐག་ཆོད་པ་ནི། སེམས་ཉག་ཅིག་གི་སྟེང་དུ་དྲན་པ་ཉག་ཅིག་རྩ་བརྡར་༄༅།
༴ བཅད་པས། མོས་གུས་ཉག་ཅིག་གི་རྐྱེན་གྱི་ཁ་ལོ་བསྒྱུར་ནས། འཁོར་འདས་གཉིས་ཀྱི་སྒྲོ་འདོགས་དུས་ཅིག་ཏུ་ཆོད་ནས། གདེང་ཚད་སེམས་ལ་རྙེད་ནས་བླ་མ་རང་སེམས་དབྱེར་མི་ཕྱེད་
པའམ་ཐུགས་ཡིད་གཅིག་ཏུ་འདྲེས་པ་ཞེས་བྱའོ། །དེ་ལཾ་བྱིན་རླབས་ཀྱི་གོ་རྒྱུ་ཡང༌། གནས་ལུགས་ཀྱི་རྟོགས་པའི་གཟི་བྱིན་ཆེན་པོ་རབ་ཏུ་འབར་བ་ན། འཁྲུལ་པའི་སྣང་བ་ཐམས་ཅད་དེའི་རང་
བཞིན་དུ་བརླབས་པ་ལ་ཟེར་ཏེ། དཔེར་ན་ཉི་མ་ཤར་བ་དང་མུན་པ་སངས་པ་དང༌། མི་སངས་པའི་དབང་མེད་པ་ལྟ་བུ་ཡིན། དེ་ཡང་འཇིག་རྟེན་དུ་མུན་པ་ཅུང་ཟད་ཅིག་སངས་པས། དེའི་
ཤུག་ལས་སྣང་བ་ཅུང་ཟད་ཅིག་འཆར། མུན་པ་རྒྱ་ཆེན་པོ་མཐའ་དག་སངས་པ་ལས་སྣང་བ་རྒྱ་ཆེན་པོ་འཆར། མུན་པ་མཐའ་དག་སངས་པ་ལས་སྣང་བ་མཐའ་དག་འཆར། འཆར་ཚུལ་
༈ ཡང་༑ མུན་པ་རིམ་གྱི་སངས་ན་སྣང་བ་རིམས་གྱི་འཆར། མུན་པ་དུས་གཅིག་ལ་དག་ན། སྣང་བ་དུས་ཅིག་ལ་འཆར། དེ་ཡང་ཏིལ་མར་འདྲ་བའི་བླ་མའི་མན་ངག་གམ། མེ་ཤེལ་དང་ཉི་

མ་དང་སྤྲ་བ་ཚོགས་པའི་རྟེན་འབྲེལ་ལྟར། བླ་མ་མཚན་ལྡན་དང༌། སློབ་མ་སྣོད་ལྡན་དང་། གདམ་ངག་གནད་ལྡན་གསུམ་ཚོགས་པའི་རྟེན་འབྲེལ་གྱིས། མེ་ཤེལ་ལ་མེ་རང་ཆས་སུ་ཡོད་པ་
འབར་བར་བྱེད་པ་ལྟར། སེམས་ལ་རང་བྱུང་ཡེ་ཤེས་རང་ཆས་སུ་ཡོད་པ་སད་པར་བྱེད་པའོ། །དོན་དེ་ལ་མ་རིགས་པའི་གཉིད་ལས་སངས་པ་ཞེས་བྱ་ཞིང༌། མ་རིགས་སྒོ་ངའི་སྦུབས་ཕྱེད་པ་
ཞེས་ཀྱང་བྱ་སྟེ། མདོར་ན་མུན་པ་འཐིབ་པོ་དང་འདྲ་བའི་མ་རིགས་པའི་ཐིབས་ཀྱི་ནོན་པའམ་སྒྲིབ་པ་ཉིད། སྒྲིབ་པ་མེད་པར་བྱས་པའོ། དེས་ན་མོས་གུས་ཅུ ཟད་ཅིག་སྐྱེས་ན་བྱིན་རླབས་ཀྱང་
ཅུང་ཟད་ཅིག་འཇུག་ལ། མོས་གུས་ལ་རྩལ་ཕྱོགས་མེད་དུ་འབྱོངས་ན་བྱིན་རླབས་ལ་རྩལ་ཕྱོགས་མེད་དུ་འབྱོངས། དེའི་དགོས་པ་མཆོག་ཐུན་མོང་གི་དངོས་གྲུབ་ཡིན། མོས་གུས་ལ་བརྟན་པ་
ཐོབ་ན། ཡེ་ཤེས་ལ་བརྟན་པ་ཐོབ་དེ་ལ་རྡོ་རྗེ་ལྟ་བུའི་ཏིང་ངེ་འཛིན་ཞེས་ཟེར། རྡོ་རྗེ་འཛིན་པའི་ས་ཡང་ཟེར་ཏེ། གླིང་གཅིག་ལ་དུམ་བུ་བཅུ་གསུམ་དུ་ཆད་པ་ན་དེ་དག་རིམ་གྱིས་ཐོབ་པའི་དབང་དུ་
བྱས་ནས་ས་བཅུ་གསུམ་བགྲོད་པའི་ཐ་སྙད་བྱས་ཀྱང༌། གླིང་གི་མཐར་ཐུག་ཐོབ་པ་ན་དེ་དག་ཐམས་ཅད་གཅིག་ཏུ་འདྲེས་པ་ལྟར། རྟོགས་པ་གཅིག་གི་ས་ལམ་མ་ལུས་བགྲོད་ཅེས་གསུངས་པ་

༄༅། །ལྟར། ས་ལམ་སྟན་ཐོག་ཅིག་ཏུ་རྫོགས་པའི་རིམ་པ་ཡིན་ནོ། །ཡང་གཞི་དུས་སུ་ཡོན་ཏན་མ་ཐོབ་པ་ཐོབ་པར་བྱེད་པའི་རྒྱུའི་རྩ་བ་ཡིན་པའི་ཆ་ནས་ཐོག་མར་དགེ་བ་
042
༴ དང་༑ ལམ་གྱི་དུས་སུ་ཐོབ་པ་མི་ཉམས་པར་བྱེད་པའི་ཐབས་མཆོག་གི་ཆ་ནས་བར་དུ་དགེ་བ་དང༌། འབྲས་བུའི་དུས་སུ་སྤང་རྟོགས་མ་ལུས་པ་མཐར་ཕྱིན་པ་དང་རྫོགས་པར་གྲུབ་པའི་གནད་ཀྱི་
དམ་པ་འདི་ཉིད་ཡིན་པའི་ཆ་ནས་ཐ་མར་དགེ་བ་སྟེ། ཐེག་པ་སྤྱི་ལ་གྲགས་པའི་དགེ་བའི་བརྟུལ་ཞུགས་གསུམ་དང༌། ལུས་དང་ངག་དང་ཡིད་ཀྱི་དྲི་མ་རྣམས་པར་སྦྱོང་བ་དང༌། དེ་ཁོ་ན་ཉིད་
༉ ཡོང་སུ་ཤེས་པ་དང༌། རྡོ་རྗེ་གསུམ་གྱི་ངེས་པ་འགྲུབ་པར་བྱེད་པའི་ཆ་ནས་ཐུན་མོང་མ་ཡིན་པའི་དགེ་བའི་བརྟུལ་ཞུགས་གསུམ་ཡང་འགྲུབ་ཅིང༌། ཡང་བླ་མ་དང་ལྷག་པའི་ལྷ་ངོ་བོ་གཅིག་པ་ཉིད་
ཀྱིས༑ རྡོ་རྗེ་སློབ་དཔོན་གྱི་སྐུ་ཡང་རྒྱལ་བ་ཞི་ཁྲོ་རབ་འབྱམ་གྱི་དཀྱིལ་འཁོར་ཆེན་པོར་རིམ་པར་རྫོགས་ཤིང་འགྲོ་བ་རྣམས་ཀྱི་རང་བཞིན་ལྷུན་གྱིས་གྲུབ་པའི་དཀྱིལ་འཁོར་དང་རྒྱུད་ཅིག་ཏུ་འཆར་
༈ བས་བུམ་དབང་གི་མངོན་རྟོགས་རྫོགས་ཤིང༌། མོས་གུས་མཆོག་ཏུ་གྱུར་པའི་ཟབ་གསལ་གྱི་གནད་ལས་ལས་རླུང་གི་རྒྱུ་བ་ཉི་ཁྲི་ཅིག་སྟོང་དྲུག་བརྒྱ་རིམ་པས་སམ་རང་སར་རང་དག་པར་བྱེད་

ཅིང་༑ མོས་གུས་སྐད་ཅིག་མ་རེ་རེས་ཀྱང་རླུང་སེམས་དབུ་མར་གཞོལ་བར་བྱེད་ཅིང༌། དེ་ལྟ་བུའི་འཁྲུལ་པ་བཙན་ཐབས་སུ་གཅོད་པར་བྱེད་པས་གསང་དབང་གི་ལམ་རྫོགས་པ་བྱེད་དོ།
འཁོར་བའི་རྩ་བ་སྡུག་བསྔལ་ནི་གང་གི་དྲིན་ལས་བདེ་བ་ཆེན་པོའི་ཡེ་ཤེས་སུ་འཆར་བར་བྱེད་ཅིང༌། དངོས་བོ་འཛིན་པའི་རི་བོ་མཐའ་དག་རབ་ཏུ་བསྙིལ་བས་བདེ་བ་དང་སྟོང་པ་ཟུང་དུ་འཁྱུད་པར་
བྱེད་ཅིང༌། འཁོར་བའི་རྒྱུན་ལུགས་མཐའ་དག་གི་འགྲོས་ལོག་སྟེ་གོང་ནས་གོང་དུ་འཕོ་བའི་སྦྱོར་བ་ལས་སླར་གནས་གཞན་དུ་འཕོ་བ་མེད་པའི་གོ་འཕངས་སུ་བྱེད་པའི་ཕྱིར། ཤེས་རབ་ཡེ་ཤེས་
ཀྱི་ལམ་ཡོངས་སུ་གང་བར་བྱེད། ཇི་ལྟར་སྣང་གྲགས་ཀྱི་ཆོས་ཀྱི་རབ་ཏུ་ཕྱེ་ཞིང་། འཁོར་བ་དང་མྱ་ངན་ལས་འདས་པས་ཡོངས་སུ་བསྡུས་པའི་ཕྱོགས་དང་སྒོ་ཐམས་ཅད་ཕྱོགས་དང་བྲལ་བའམ་
རིགས་སུ་མ་ཆད་པ་ཉིད་ལས་ལྷན་ཅིག་སྐྱེས་པའི་ཡེ་ཤེས་ཀྱི་དེ་ཁོ་ན་ཉིད་ལ་དངོས་སུ་སྦྱོར་ཞིང༌། འདི་ནི་རྡོ་རྗེ་སློབ་དཔོན་དམ་པའི་དུས་ཐབས་བསྟེན་པ་ཁོ་ན་ལས་རྐྱེན་གཞན་གྱི་བརྗོད་པར་བྱ་བ་
དང་རྟོགས་པར་བྱེད་པ་མ་ཡིན་པས་བཞི་པ་ཚིག་དབང་རིན་པོ་ཆེའི་བར་སྟེ་དབང་བཞིའི་ངེས་པ་མཐའ་དག་མ་ཚང་བ་མེད་པར་གྲུབ་པ་ཡིན་ནོ། །གཞན་ཡང་མོས་གུས་ཀྱིས་རྒྱུད་ཡོང་སུ་ཚིམ་པའི་

au.| ༄༅། ། སློབ་མ་མཆོག་གི་གོ་འཕང་ལ་གཞོལ་བ་ན་འཁོར་བར་འཆིང་བའི་ཞེན་པ་ཡོང་སུ་བཏང་བས་སྦྱིན་པའི་ཕ་རོལ་ཏུ་ཕྱིན་པ་དང་། ཉེས་པར་ལྟུང་བའི་སྒོ་ཐམས་ཅད་དག་
བྷྰ” པར་བྱེད་པས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། གནོད་པ་དང་སྔག་བསྔལ་ཐམས་ཅད་རབ་ཏུ་ཟློག་པས་བཟོད་པའི་ཕ་རོལ་ཏུ་ཕྱིན་པ་དང་། དགེ་བའི་རྩ་བ་མ་ལུས་པ་གོང་ནས་གོང་དུ་འཕེལ་
བར་བྱེད་པས་བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། ཉོན་མོངས་པ་དང་རྣམ་པར་རྟོག་པ་ཐམས་ཅད་ཞི་བར་བྱེད་པས་བསམ་གཏན་གྱི་ཕ་རོལ་ཏུ་ཕྱིན་པ་དང༌། ཤེས་བྱའི་ཆོས་ཐམས་ཅད་ཀྱི་
གནས་ཚུལ་མངོན་སུམ་དུ་རྟོགས་པར་བྱེད་པས། ཤེས་རབ་ཀྱི་ཕ་རོལ་ཕྱིན་པ་རྣམ་ཀྱི་ངོ་བོར་གྱུར་པའོ། །ཡང་ཕྱོགས་དུས་རྒྱལ་བའི་མཁྱེན་པ་དང༌། བརྩེ་བ་དང་མཛད་པ་ཇི་སྙེད་པའི་ངོ་བོར་
གྱུར་པར་་སངས་རྒྱས་དང་། ཟབ་པ་དང་རྒྱ་ཆེ་བའི་ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས་ཡིན་པའི་ཆ་ནས་ཆོས་དང་། རིག་པ་དང་གྲོལ་བ་སྨྲ་བ་བའི་དགེ་འདུན་ཐམས་ཅད་ཀྱི་
739
མངའ་བདག་ཡིན་པའི་ཆ་ནས་དགེ་འདུན་ཏེ། དེ་ལྟར་དཀོན་མཆོག་གསུམ་ཡང་ཚང་ལ། མཆོག་དང་ཐུན་མོང་གི་དངོས་གྲུབ་མ་ལུས་སྟེར་བས་ཡི་དམ་གྱི་ལྷ་དང༌། འགལ་བའི་རྐྱེན་དང་བར་

དུ་གཅོད་པ་ཐམས་ཅད་ཟློག་པས་མཁའ་འགྲོ་དང༌། སྒྲུབ་པ་པོ་བུ་བཞིན་དུ་སྐྱོང་བས་ཆོས་སྐྱོང་བ་དང་བཅས་པ་ཚང་བ་ཡིན་ནོ། །དེ་ལྟར་སྐྱབས་ཡུལ་རྣམས་ཅིག་ཏུ་བསྡུས་པའི་བླ་མ་དམ་པ་སྐུ་
གསུམ་གྱི་བདག་ཉིད་ཅན་ལ་སྐྱབས་སུ་སོང་བས་སྐྱབས་འགྲོའི་བསླབ་པ་དང༌། ནམ་མཁའ་དང་མཉམ་པའི་སེམས་ཅན་ཐམས་ཅད་སྙིང་ཁོང་དུ་བཅུག་ནས་གསོལ་བ་འདེབས་པར་བྱེད་པས་སེམས་
བསྐྱེད་དང༌། རང་སེམས་བླ་མར་འཆར་བ་དང་། སྣང་གྲགས་བླ་མར་འཆར་བ་དང༌། ངག་ཀྱང་སྐུ་དང་ཡེ་ཤེས་ཀྱི་རོལ་པ་ཆེན་པོར་ཡོངས་སུ་སྤྱོད་པས་བསྐྱེད་པ་དང་རྫོགས་པའི་རིམ་པ་
གཉིས་དང༌། སྒོ་གསུམ་སྐུ་གསུང་ཐུགས་ཀྱི་མཛད་པ་རྨད་དུ་བྱུང་བ་ལ་བརྟེན་པའི་ཕྱིར་དམ་ཚིག་དང་། ྋསྒོ་གསུམ་གྱི་མི་མཐུན་ཕྱོགས་ཐམས་ཅད་དཔལ་ལྡན་བླ་མའི་སྐུ་གསུང་ཐུགས་ཀྱི་ངོ་བོར་
སྡོམ་པའི་ཕྱིར་སྡོམ་པ་དང༌། ྋ རང་ཉིད་ཀྱང་རིགས་ཀྱི་སྲས་སུ་བྱིན་གྱིས་རླབས་ཤིང་ཆོས་ཐམས་ཅད་ཀྱང་རྒྱལ་སྲིད་ཆེན་པོའི་ས་ལ་བཞག་སྟེ་བྱ་བ་དང་ལས་ཐམས་ཅད་ལ་ཐོགས་པ་མེད་པར་འཇུག་
པར་སྤྱོད་པ་དང་། རྣམ་པ་ཐམས་ཅད་སྐྱེ་བ་མེད་པར་ཐུགས་སུ་ཆུད་པས་ཟག་པ་མེད་པའི་ཆོས་ཐམས་ཅད་དུ་ཁྱབ་པར་གདལ་བ་ཆེན་པོ་བླ་མ་ཆོས་ཀྱི་སྐུ་དང་། འགག་པ་མེད་པའི་རྩལ་ལས་ཏིང་

།ངེ་འཛིན་གྱི་སྒོ་ཐམས་ཅད་རབ་ཏུ་འབྱེད་ཅིང་བརྟན་པ་དང་གཡོ་བའི་རྣམ་པར་འགྱུར་བ་ཇི་སྙེད་པ་ཐམས་ཅད་སྐ་དང་ཞིང་ཁམས་ཚད་མེད་པར་སྣང་ཞིང༌། རྫོགས་པར་
2ལོངས་སྤྱོད་པས་ལོངས་སྐ་དང༌། དེ་ཉིད་རང་རང་གི་མོས་པ་རྣམ་པ་སྣ་ཚོགས་པ་དང་སྐལ་པའི་ཆ་ཤས་ཇི་སྙེད་པ་གང་དང་གང་ཡིན་པ་དེ་དང་དེ་དག་འདུལ་བའི་རྣམ་པར་འཕྲུལ་པ། ཟད་མི་
ཤེས་པས་ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོ་ལྟར་མངོན་པར་འདོད་པའི་དོན་མཐའ་དག་མ་ཚང་བ་མེད་པར་གདོད་ནས་ལྷུན་གྱི་གྲུབ་པ་དང༌། ཡང་དག་པར་གྲུབ་པ་དང་མཆོག་ཏུ་
མངོན་པར་གྲུབ་པ་ཉིད་ཀྱི་གོ་འཕངས་སུ་བྱེད་པ་ཡིན་ནོ། །གང་ཡང་འབད་པས་གྲངས་མེད་ཞིང་དུ་བརྩོན་པར་ཕྱིན་ཡང་རྙེད་དཀའ་ཞིང༌། །སྔོན་རབ་བསྐལ་པར་ཡང་ཡང་བསགས་པའི་བསོད་
ནམས་ཕུང་པོའི་བྱེད་པ་ལས། །གང་ཞིག་ཉེ་བར་བརྟེན་པའི་གནས་རྙེད་དེ་ལས་མ་ཆོག་གི་བདེ་ཆེན་ཡང་རིང་པ་མིན་པར་ཐོབ་པའི་གནས་འདི་དེ་རིང་བདག་གི་སྐལ་བས་ཐོབ། །རྡོ་རྗེ་འཆང་དབང་
༈ བརྒྱུད་པར་ལྡན་རྣམས་ཀྱང༌། །རང་བཞིན་གཅིག་གི་ས་ལས་མི་འདོར་ཞིང༌། །རྣམ་འགྱུར་འགྲོ་བའི་དཔལ་དུ་རྟག་འཆར་བའི། །རང་སེམས་བླ་མའི་ངེས་པས་འཚོ་བར་གྱིས། །ལམ་འདི་

ཀུན་ཏུ་ཆད་པ་མ་ཡིན་པས། །ཐུན་མོང་ཉིད་དུ་སྟེར་བར་འོས་ན་ཡང༌། །རང་རང་སྐལ་བས་ཐུན་མོང་མ་གྱུར་པས། །ངོ་མཚར་གནས་འདི་ལ་ནི་དད་གྱུར་ཏོ། །ཅེས་པའི་ཚུལ་འདི་ནི་ཤིན་ཏུ་
རྙེད་པར་དཀའ་བའི་ནོར་བུ་རིན་པོ་ཆེའི་རྩ་ལག་རང་ཉིད་ཀྱིས་ཐོབ་པས། གཞན་གྱི་དབུལ་བ་སེལ་བ་མཆོག་ཏུ་དཔའ་བར་འགྲོ་བའི་གོ་སྐབས་ལས་མཆོག་ཏུ་བསྟེན་པ། ཌཱ་ཀིས་མིང་བྱིན་པ་རྒྱལ་
དབང་གིས། ཡོངས་སུ་དག་པའི་གནས་ཙཱ་རི་ཏྲ་ཙཱ་གོང་གི་ནགས་ཁྲོད་ཆེན་པོ་གཅིག་ནས་གཅིག་ཏུ་རྒྱུ་བཞིན་པ་ལས་བར་བར་དུ་རང་གི་སུག་ལས་ཀྱི་ཡི་གེར་བྱས་པའོ།། །།

།ལམ་ཟབ་བླ་མའི་རྣལ་འབྱོར་བྱིན་རླབས་ཀྱི་རོལ་མཚོ་ཞེས་བྱ་བ་བཞུགས་སོ།།༄༅།
417

༄༅། །ན་མཿ ཤྲི་མརྠངྒུ་ར་ཝེ། ལྷག་བསམ་དག་པའི་ཆ་ཤས་ཡོངས་གང་ཞིང༌། །གཞན་ཕན་དུ་མའི་གསིལ་ཟེར་འོད་ལྡན
པས༑ །སྨོན་འཇུག་ཀུན་དའི་ཚལ་རབ་རྒྱས་བྱེད་པའི། །དཔལ་ལྡན་བླ་མ་མཚན་མོའི་མགོན་པོར་འདུད། །འདིར་མདོ་རྒྱུད་མན་ངག་ཐམས་ཅད་ཀྱི
ཡང་རྩེ་གྲུབ་ཐོབ་རྣམས་ཀྱི་གདམས་ངག ཚེ་གཅིག་གིས་སངས་རྒྱས་ཐོབ་པར་བྱེད་པའི་ལམ་ཟབ་མོ་བླ་མའི་རྣལ་འབྱོར་ཞིག་གཞན་ལ་ཕན་པའི་ཕྱིར་བྲི
བར་བྱའོ། །ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་རྣམ་པ་ཐམས་ཅད་མཁྱེན་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱ།

བླ་
མའི་
29 །དེའི་ཆེད་དུ་ལམ་ཟབ་མོ་བླ་མའི་རྣལ་འབྱོར་ཞུ་སྙམ་པའི་ངང་ནས་ཉན། དེ་ཡང་ལྷན་ཅིག་སྐྱེས་པའི་ཡེ་ཤེས་དེ་ཁོ་ན་ཉིད་དེ༄༅།
དཔལ་ལྡན་བླ་མ་དམ་པའི་དུས་ཐབས་བརྟེན་པ་དང༌། རང་གི་བསོད་ནམས་ཁོ་ན་ལས་རྐྱེན་གཞན་གྱིས་བརྗོད་པ་དང་རྟོགས་པར་བྱེད་པ་མ་ཡིན
ཏེ༑ བརྟག་གཉིས་ལས། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་མཐའ་བརྟེན་པ་དང་། །རང་གི་བསོད་
ནམས་ལས་ཤེས་བྱ། །ཞེས་དང༌། ཨཱ་ལི་ཀཱ་ལི་ཆུ་ཀླུང་ཆེན་པོའི་རྒྱུད་ལས། བརྗོད་བྲལ་ལྷན་ཅིག་སྐྱེས་པའི་ཡེ་ཤེས་དེ། །ཚོགས་བསགས་སྒྲིབ་པ་

སྦྱངས་པའི་ལག་རྗེས་དང་། །རྟོགས་ལྡན་བླ་མའི་བྱིན་རླབས་མ་གཏོགས་པ། །ཐབས་གཞན་བསྟེན་པའི་རྨོངས་པས་རྙེད་པར་དཀའ། །ཞེས་པས། བླ་མ་དམ་པ་མ་བསྟེན་ན་ཡོན་ཏན་ཅི་ཡོད་
ཀྱང་སྲིད་པའི་མཐར་མི་བགྲོད་དེ། ཡེ་ཤེས་གྲུབ་པ་ལས། སྐྱ་བ་འཛིན་པ་མེད་པར་ནི། །གྲུ་ཡི་ཕ་རོལ་ཕྱིན་མི་འགྱུར། །དེ་བཞིན་ཡོན་ཏན་ཀུན་རྫོགས་ཀྱང༌། །བླ་མ་མེད་ན་སྲིད་མཐར་
མིན༑ །ཞེས་གསུངས་པས། མཚན་ལྡན་གྱི་བླ་མ་དམ་པ་སྟེན་པ་གལ་ཆེ་སྟེ། འཕགས་པ་བརྒྱད་སྟོང་པ་ལས། འདི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་འཚང་རྒྱ་བར་འདོད་པས། དང་པོ་ཉིད་དུ་དགེ་བའི་བཤེས་གཉེན་ལ་བསྟེན་པར་བྱ། བསྙེན་བཀུར་བར་བྱའོ། །ཞེས་པ་དང་། སྡད་པ་ལས། སློབ་མ་བཟང་པོ་
བླ་མར་གུས་ལྡན་དེ་དག་གིས། བླ་མ་མཁས་པ་རྣམས་ལ་ཉེ་བར་བསྟེན་པར་བྱ། ཅི་ཕྱིར་ཞེ་ན་མཁས་པའི་ཡོན་ཏན་དེ་ལས་འབྱུང་། །ཞེས་པ་དང༌། མངའྀ་བདག་མཻ་ཏྲི་པས། བླ་མ་རྗེ་
བཙུན་མ་བསྟེན་ན། དངོས་གྲུབ་རྣམ་གཉིས་ཐོབ་མི་སྲིད། །ཅེས་དང༌། རྗེ་འགྲོ་བའི་མགོན་པོས། །རྒྱུ་ཡི་གཙོ་བོ་ཡིན་པས་མཚན་ལྡན་བླ་མ་འཚོལ། །ཞེས་གསུངས། མཚན་ལྡན་གྱི་བླ་འི་

*| ༄༅། །མ་བསྟེན་ན་ཡོན་ཏན་ཐམས་ཅད་འབྱུང་བ་ཡིན་ཏེ། བླ་མ་ལ་གུས་ཡོད་གྱུར་ན། །འགྲུབ་འགྱུར་འདི་ལ་ཐེ་ཚོམ་མེད། །བླ་མ་ལ་གུས་མེད་གྱུར་ན། །བསྒྲུབས
༴” ཀྱང་འགྲུབ་པར་མི་འགྱུར་རོ། །ཞེས་དང༌། འཕགས་པ་བརྒྱད་སྟོང་པ་ལས། དགེ་བའི་བཤེས་གཉེན་གྱི་ཡོངས་སུ་ཟིན་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ནི་མྱུར་དུ་བླ་ན་མེེད་པ
ཡང་དག་པར་རྫོགས་པར་འཚང་རྒྱའོ། །ཞེས་དང༌། སྡུད་པ་ལས། སངས་རྒྱས་ཆོས་རྣམས་དགེ་བའི་བཤེས་ལ་བསྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བ་དེ་སྐད་གསུང་།
བླ་
ཞེས་གསུངས། །འོ་ན་བླ་མ་མཚན་ཉིད་ཇི་ལྟ་བུ་དང་ལྡན་པ་ཞིག་དགོས་ཞེ་ན། །བདེ་མཆོག་རྩ་རྒྱུད་ལས ཡང་དག་ཤེས་ཤིང་རྒྱུད་ཤེས་པ། །དཔལ་ལྡན་ཁྲག་འཐུང་གསང་སྔགས་
ཤེས༑ །ཁྲོ་མེད་གཙང་ཞིང་མཁས་པ་དང༌། །སྦྱོར་ཤེས་ཡེ་ཤེས་ཕ་རོལ་འགྲོ། །ཞེས་དང༌། བརྟག་གཉིས་ལས། རང་འདོད་ལྷ་མཉམ་རྣལ་འབྱོར་པ། །རབ་མཐོང་སྔགས་ཀྱི་ཕ་རོལ་
༈ སོན༑ །ཞེས་པ་དང་། དུས་འཁོར་བསྡུས་རྒྱུད་ལས།. དང་པོར་ཡང་དག་བསྟེན་བྱ་བླ་མ་དག་ཀྱང་དམ་ཚིག་ལྡན་ཞིང་རྡོ་རྗེ་ཐེག་ལ་ལྷག་པར་གནས། དེ་ཉིད་བསྒོམ་ཞིང་མ་ཆགས་དྲི་མ་དག་

དང་རྣམ་པར་བྲལ་ཞིང་བཟོད་པའི་ངང་ཚུལ་ལམ་ལ་ཞུགས། །སློབ་མ་རྣམས་ལ་ལམ་ནི་སྦྱིན་བྱེད་དམྱལ་བའི་འཇིགས་པ་འཕྲོག་ཅིང་དེ་ཉིད་ལ་ནི་ཚངས་སྤྱོད་ལྡན། །བདུད་རྣམས་ལ་ནི་རྡོ་རྗེ་
དབྱུག་པ་དེ་ཡང་འཛིན་མའི་གཞི་ལ་རྡོ་རྗེ་སེམས་དཔར་གྲགས། ཞེས་དང༌། སྡོམ་འབྱུང་ལས། ཞི་ཞིང་དུལ་བའི་ཆ་ལུགས་ཅན། །སེམས་ཅན་ཀུན་རབ་མི་འཇིགས་སྟེར། སྔགས་དང་
རྒྱུད་ཀྱི་སྦྱོར་བ་ཤེས། །བསྟན་བཅོས་རིག་ཅིང་སྙིང་རྗེར་ལྡན། །སེམས་ཅན་ཀུན་ལ་བུ་བཞིན་བལྟ། །ཞེས་མཚན་ཉིད་རྒྱས་པར་གསུངས་ཤིང༌། གུར་ལས། ཉན་ཐོས་སྤྱོད་པ་སྐྱོང་བྱེད་
།དེ་ཉིད་བཅུ་ནི་ཡོངས་ཤེས་ཤིང་། །ཞེས་མཚན་ཉིད་བཅོ་བརྒྱད་གསུངས་ཤིང་། མདོ་སྡེ་རྒྱན་ལས། རྒྱ་ཆེ་ཐེ་ཚོམ་སྤོང་བ་དང༌། །གཟུང་འོས་དེ་ཉིད་གཉིས་སྟོན་པ། །འདི་ནི་བྱང་
ཆུབ་སེམས་དཔའ་ཡི། །སྟོན་པ་ཕུན་ཚོགས་ཡིན་ཞེས་བྱ། །ཞེས་དང༌། ཡང༌། བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལྷག་པར་བརྩོན་བྱས་ལུང་གིས་ཕྱུག །ཅེ
དང་༑ བྱང་ས་ལས། དེ་ལ་རྣམ་པ་བརྒྱད་དང་ལྡན་ན། བྱང་ཆུབ་སེམས་དཔའ་དགེ་བའི་བཤེས་གཉེན་རྣམ་པ་ཐམས་ཅད་རྫོགས་པ་ཡིན་པར་རིག་པར་བྱ་སྟེ། བརྒྱད་གང་ཞེ་ན། བྱང་ཆུབ་

༄༅། །སེམས་དཔའི་ཚུལ་ཁྲིམས་དང་ལྡན་པ་དང༌། བྱང་ཆུབ་སེམས་དཔའི་སྡེ་སྣོད་མང་དུ་ཐོས་པ་དང༌། རྟོགས་པ་དང་ལྡན་པ་དང༌། རྗེས་སུ་སྙིང་བརྩེ་བ་དང་ལྡན་པ་རྩྭ
དང་༑ མི་འཇིགས་པ་དང་ལྡན་པ་དང༌། ཡིད་ཡོངས་སུ་མི་སྐྱོ་བ་ཡིན་པ་དང༌། ཚིག་གི་བྱ་བ་དང་ལྡན་པའོ། །ཞེས་དང་། སྤྱོད་འཇུག་ལས། རྟག་པར་དགེ་བའི་བཤེས་གཉེན་ནི།
ཐེག་ཆེན་དོན་ལ་མཁས་པ་དང༌། །བྱང་ཆུབ་སེམས་དཔའི་བརྟུལ་ཞུགས་མཆོག །སྲོག་གི་ཕྱིར་ཡང་མི་གཏོང་ངོ༌། །ཞེས་དང༌། བླ་མ་ལྔ་བཅུ་པ་ལས། བརྟན་ཞིང་དུལ་ལ་བློ་གྲོས་
ལྡན༑ །བཟོད་ལྡན་དྲང་ལ་གཡོ་རྒྱུ་མེད། །སྔགས་དང་རྒྱུད་ཀྱི་སྦྱོར་བ་ཤེས། །སྙིང་བརྩེར་ལྡན་ཞིང་བསྟན་བཅོས་མཁས། །དེ་ཉིད་བཅུ་ནི་ཡོངས་སུ་ཤེས། །དཀྱིལ་འཁོར་བྲི་བའི་ལས་ལ་
མཁས༑ །སྔགས་བཤད་པ་ཡི་སྤྱོད་པ་ཤེས། །རབ་ཏུ་ཞི་ཞིང་དབང་པོ་དུལ། །ཞེས་གསུངས་པས། མདོར་ན། སངས་རྒྱས་ཀྱི་དགོངས་པ་བཅོས་མ་མ་ཡིན་པ། ཟབ་གསལ་ལྷན་ཅིག་
སྐྱེས་པའི་ཡེ་ཤེས་མངོན་སུམ་དུ་ངོ་སྤྲོད་པར་བྱེད་པ་རྟོགས་པ་དོན་གྱི་དབང་མཆོག་སེམས་ལ་བསྐུར་བས། །སྣང་སྲིད་སྐུ་གསུམ་གྱི་རྒྱལ་སྲིད་ལ་དབང་བསྒྱུར་བའི་བརྒྱུད་བ་ཟམ་མ་ཆད་པས་དབང་ ཱ

གིས་ཆུ་བོ་གཞུང་མ་ཉམས་ཚུལ་དེ་ལྟ་བུ་ལ་བསྟེན་ནས་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་ཅིང་ཐུན་མོང་གི་དངོས་གྲུབ་ཞར་ལ་བརྙེས་པ་ཤ་སྟག་པས་དངོས་གྲུབ་ཀྱི་རྒྱ་མཚོ་ཁ་མ་བྲི། སེམས་
ཉིད་ཡིད་བཞིན་གྱི་ནོར་བུ་ལ་བྱི་དོར་བྱས་པས་དགོས་འདོད་མཐའ་དག་སེམས་ལ་འགྲུབ་པའི་བརྒྱུད་པ་མ་ཉམས་པས་རྟོགས་པའི་ནོར་བུ་འོད་མ་ཡལ། །སྙན་བརྒྱུད་ཟབ་མོ་ལ་ཚོང་འདུས་ཀྱི་འོ་མ་
བཞིན་གཞན་གྱི་བསྲེ་ལྷད་ཀྱི་དབང་དུ་མ་སོང་ཞིང་མན་ངག་ཟབ་མོའི་ཉིང་ཁུ་ལྟར་གདམས་པའི་བདུད་རྩི་བཅུད་མ་ཉམས་པ་དང་ལྡན་པའི་བརྒྱུད་ལྡན་གྱི་བླ་མ་ཞིག་དགོས་ཏེ། རྗེ་བཙུན་ནཱ་རོ་
བས༑ བླ་མའི་མཚན་ཉིད་བརྒྱུད་པར་ལྡན། །ཞེས་དང༌། གྲུབ་ཐོབ་གླིང་གིས། ཤེས་རབ་ཆེན་པོས་ཆོས་ཉིད་བདེན་པའི་དོན་རྟོགས་པ།ྋ སྙིང་རྗེ་ཆེན་པོས་གཞན་གྱི་སྡུག་བསྔལ་མི་བཟོད་
པ༑ བྱིན་རླབས་ཆེན་པོས་གཞན་གྱི་སྣང་བ་བསྒྱུར་ནུས་པ། གདམ་ངག་ཆེན་པོས་གཞན་གྱི་བརྒྱུད་ལ་ཡོན་ཏན་འཁོད་ནུས་པ། ཉམས་མྱོང་ཆེན་པོས་གཞན་གྱི་ལམ་སྣ་འཁྲིད་ནུས་པ། ཞེས
དང་༑ རྗེ་གཙང་པས། རྟོགས་པས་བདག་གྲོལ་བ། ཐུགས་རྗེས་གཞན་གྲོལ་བ། རྟེན་འབྲེལ་ཐབས་ལ་མཁས་པ། འབྲེལ་ཚད་དོན་དང་ལྡན་པ། །ཞེས་གསུངས་པས་མཚན་ཉིད་དེ་

༄༅། །རྣམས་དང་ལྡན་པའི་བླ་མ་དམ་པ་དེ་དཀོན་མཆོག་གསུམ་གྱི་བདག་ཉིད་ཡིན་ཏེ། ཕྱོགས་བཅུ་རྒྱལ་བའི་མཁྱེན་བརྩེ་མཛད་པ་ཇི་སྙེད་པའི་ངོ་བོར་གྱུར་པས་སངས
༴” རྒྱས༑ ཟབ་པ་དང་རྒྱ་ཆེ་བའི་ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས་ཡིན་པས་ཆོས། རིག་པ་དང་གྲོལ་བར་སྨྲ་བའི་འཕགས་པའི་དགེ་འདུན་ཐམས་ཅད་ཀྱི་མངའ་བདག་ཡིན
པས་དགེ་འདུན་ཏེ། ཇི་སྐད་དུ་བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །ཀུན་གྱི་བྱེད་པོ་བླ་མ་ཡིན། །ཞེས་གསུངས་ཤིང་། ཡང་བླ་མའི་ངོ་བོ་ཆོས་ཀྱི་སྐུ་ཡིན་ཏེ། རྗེ
གླིང་གིས། བླ་མའི་ངོ་བོ་ཆོས་ཀྱི་སྐུ། །རྡོ་རྗེ་འཆང་དང་ཞལ་མཇལ་བས། །བརྒྱུད་པ་ཉེ་རིང་བགྲང་མ་དགོས། ཞེས་དང་། བདག་གི་ཡོངས་འཛིན་དམ་པའི་ཞལ་སྔ་ནས། ྋརྗེ་མཚན་ལྡན
བླ་མ་ཆོས་ཀྱི་སྐུ། །མཚན་བརྗོད་པར་དཀའ་བའི་རིན་པོ་ཆེ། །ཞེས་གསུངས། ྋདེ་ལྟ་བུའི་བླ་མ་དམ་པ་ལ་གསོལ་བ་མ་བཏབ་ན་བྱིན་རླབས་མི་འཇུག བྱིན་རླབས་མ་ཞུགས་ན་ཚེ་གཅིག་གིས་
སངས་རྒྱས་མི་ཐོབ་པས་གསོལ་བ་འདེབས་པ་གལ་ཆེ་སྟེ། ཡེ་ཤེས་མཁའ་འགྲོ་མས། གྲུབ་ཐོབ་ཨུ་རྒྱན་པ་ལ་གསུངས་པ། ཨེ་མཧོ། གསོན་དང་སྐལ་ལྡན་རྣལ་འབྱོར་པ། །མཆོག་དང་

ཐུན་མོང་དངོས་གྲུབ་དེ། །རང་རྩ་བའི་བླ་མ་མ་གཏོགས་པ། །དོན་ལོགས་ནས་རྙེད་པར་ཅང་གདའ་འམ། །སེམས་རྣལ་དུ་ཕོབས་ལ་གསོལ་བ་ཐོབ། །ཅེས་གསུངས་ཤིང༌། བླ་མ་ལ་
གསོལ་བ་བཏབ་ན། །སྡུག་བསྔལ་དང་ཉེས་པ་ཐམས་ཅད་འདག་བྱེད་གཞན་ལ་མ་ལྟོས་པར་དེ་ཉིད་ཀྱིས་ས་ལམ་ཐམས་ཅད་ཐོགས་པ་མེད་པར་བགྲོད་དེ་མྱུར་དུ་མཆོག་གི་དངོས་གྲུབ་ཐོབ་པ་ཡིན་
ཏེ༑ རྗེ་བཙུན་ནཱ་རོ་པས།ྋ ཀུན་ལ་བླ་མའི་རྣལ་འབྱོར་ཤིས། །ཅི་དགུ་ཐམས་ཅད་བླ་མ་ལ། །གསོལ་བ་བཏབ་ལས་འབྱུང་བར་འདུག །ཅེས་གསུངས་པས། གསོལ་བ་ཇི་ལྟར་འདེབས་ཞེ་
ན༑ སྤྱོད་འཇུག་ལས། ཉམ་ཐག་ང་རོས་འོ་དོད་འབོད། ·།སྡིག་ལྡན་བདག་ལ་ཐུགས་རྗེས་གཟིགས། །ཞེས་དང༌། ྋའགྲོ་བའི་མགོན་པོས་བླ་མ་མཐོ་སྟེ་ཡར་ལ་བསྟོད། །རང་རེ་དམའ་སྟེ་
མར་ལ་སྨད། །ཅེས་དང་། ཡང་། གདོང་མཆི་མས་གང་ཞིང་གསོལ་བ་ཐོབ། །བརྒྱལ་འདྲེ་ལོག་ལོག་གསོལ་བ་ཐོབ། ཁྱོད་ཅི་ཉེས་ཞེས་པའི་གསོལ་བ་ཐོབ། །ཅེས་དང༌། རྗེ་ལ་
གསོལ་བ་འདེབས་ནུས་ན། །ཆོས་མི་ཤེས་ཀྱང་འདི་ཀས་ཆོག །སྒོམ་མི་ཤེས་ཀྱང་འདི་ཀས་ཆོག །བསྲུང་བ་དྲག་སྔགས་ཀྱང་འདི་ཀས་ཆོག །ཅེས་དང་། རྒྱལ་དབང་རྗེས། བླ་མ་ལ་

༄༅། །མཆོག་གི་འདུ་ཤེས་དང༌། བདག་ལ་དམན་པའི་འདུ་ཤེས་རབ་ཏུ་བསྐྱེད་ལ། བླ་མའི་ཡོན་ཏན་རྣམས་རྗེས་སུ་དྲན་པའི་ཚུལ་དང༌། བདག་གི་སྐྱོན་འཚང་རྣམས་
༴ངོས་འཛིན་ཅིང་འདོར་བར་འདོད་བའི་བསམ་པས། སྙིང་ཐག་པ་ནས་གསོལ་བ་གདབ་པར་བྱ་སྟེ། ཞེས་དང༌། ཡང་། གཏན་ཀྱི་སྐྱབས་གནས་བླ་མ་ཡིན་པས། གསོལ་བ་སྙིང་གི་དཀྱིལ་
ནས་བཏབ་ན། བྱིན་རླབས་ཐུགས་ཀྱི་དཀྱིལ་ནས་འཇུག་པ་ནི་དགའ་རང་དགའ། ཞེས་གསུངས་པས། སྒོམ་ལུགས་ནི། སྤྱི་བོའི་གཙུག་གམ་ལག་པའི་མཐིལ། །སྙིང་གི་དཀྱིལ་དུ་སུས་
བསྒོམས་པ། །སངས་རྒྱས་སྟོང་གི་ཡོན་ཏན་ཀྱང༌། །གང་ཟག་དེ་ཡི་འཛིན་པར་འགྱུར། །ཞེས་གསུངས་པས། རིང་བརྒྱུད་ཁྲོམ་ཚོགས་སུ་བསྒོམ་པ། ཉེ་བརྒྱུད་མཐོ་བརྩེགས་སུ་བསྒོམ་
པ༑ ཀུན་འདུས་ནོར་བུ་ལུགས་སུ་བསྒོམ་པ་དང་གསུམ་ལས། དང་པོ་ནི། མདུན་གྱི་ནམ་མཁར་དཔག་བསམ་ཤིང་གི་སྡོང་པོ། རྩ་བ་གཅིག་ལ་ཡལ་ག་དུ་མར་གྱེས་པའི་དབུས་སུ། གྱད་
༣ དང་སེང་གེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲིའི་ཁར་པདྨ་དང་ཟླ་བ་ཉི་མ་བརྩེགས་པའི་སྟེང་དུ། ལྷའི་གོས་རིན་ཐང་མེད་པ་དུ་མས་ཀླུབས་པའི་གདན་ལ། ངོ་བོ་དྲིན་ཅན་རྩ་བའི་བླ་མ་

རྣམ་པ་རྡོ་རྗེ་འཆང་སྐུ་མདོག་སྔོན་པོ་རྡོ་རྗེ་དང་དྲིལ་བུ་སྣོལ་ཐབས་སུ་འཛིན་པ། རྡོ་རྗེ་རྣལ་འབྱོར་མ་སྐུ་མདོག་དམར་མོ་དགའ་བའི་རྣམ་པར་འགྱུར་བས་དགྱེས་ཤིང་གྲི་གུག་དང་ཐོད་པ་འཛིན་པ་དང་
མཉམ་པར་སྦྱོར་པ།ྋ ཕྱག་རྒྱ་དྲུག་གིས་བརྒྱན་པ་གར་གྱི་ཉམས་དགུ་དང་ལྡན་པ། མཚན་བཟང་པོ་སུམ་ཅུ་རྩ་གཉིས་དང༌། དཔེ་བྱད་བཟང་པོ་བརྒྱད་ཅུས་མཛེས་ཤིང༌། གསུང་དབྱངས་ཡན་
ལག་དྲུག་ཅུ་དང་ལྡན་པ། ཐུགས་ཇི་ལྟ་བ་ཇི་སྙེད་པ་མཁྱེན་པའི་ཡེ་ཤེས་ལྔ་དང་ལྡན་པ། ཕྱོགས་ཐམས་ཅད་ལས་རྣམ་པར་རྒྱལ་བའི་བདག་ཉིད་ཅན་དུ་གསལ་བ་ལ། ཚིག་བརྒྱུད། དོན
བརྒྱུད༑ སྒྲུབ་བརྒྱུད། བཀའ་བརྒྱུད། སྙན་བརྒྱུད་ཀྱི་བླ་མ་ཐམས་ཅད་དང་། དུས་གསུམ་གྱི་རྒྱལ་བ་སྲས་དང་བཅས་པ། ཡི་དམ་ལྷ་ཚོགས། དཔའ་བོ་མཁའ་འགྲོ ཆོས་སྐྱོང་སྲུང་མ་
དང་བཅས་པ་ཐམས་ཅད་རྩ་བ་གཅིག་ལ་ཡལ་ག་དུ་མར་འཕྲོས་པའི་ཚུལ་གྱིས། སྤྲིན་གྱི་ཕུང་པོ་འཁྲིགས་པ་ལྟར་མཁའ་ཁྱབ་ཏུ་བཞུགས་པར་བསམ། གཉིས་པ་ནི། རང་ལུས་ཐ་མལ་གྱི་སྣང་
ཞེན་ལོག་པར་བྱ་བའི་ཆེད་དུ་སྣང་ལ་རང་བཞིན་མེད་པའི་ཡི་དམ་གྱི་ལྷ་རྗེས་སུ་དྲན་པར་བྱས་པའི་རིགས་བདག་གི་ཚུལ་དུ་རྩ་བའི་བླ་མ་རྡོ་རྗེ་འཆང་དུ་གསལ་བཏབ་པའི་དབུ་ཐོག་ན་ཡར་ལ་བརྒྱུད་

༄༅། །པའི་བླ་མ་རྣམས་མུ་ཏིག་ལྟར་ལ་བརྒྱུས་པ་ལྟར་མཐོ་བརྩེགས་སུ་བཞུགས་པ་དམིགས་ལ། དེ་དག་ཀྱང་ངོ་བོ་ཆོས་ཀྱི་སྐུར་གཅིག་པ། རྣམ་པ་གང་ལ་གང་འངལ་གྱི་
༴” ཚུལ་དུ་ཐ་དད་པར་སྣང་བ། བརྩེ་བས་གདུལ་བྱ་ཐམས་ཅད་ལ་དམིགས་པ་མེད་པ་འཇུག་པར་མཛད་པ། དགོས་འདོད་ཐམས་ཅད་ཡིད་བཞིན་དུ་རྩོལ་བ་ལ་མཐུ་ཐོགས་པ་མེད་པ་མངའ་བ་ཁོ་ནའི་
རང་བཞིན་དུ་བསམ། གསུམ་པ་ནི། རང་ཡི་དམ་ལྷར་གསལ་བའི་སྤྱི་བོར་སེང་གེས་བཏེག་པའི་རིན་པོ་ཆེའི་ཁྲི། པདྨ་དང་། ཟླ་བ་དང་། དར་གྱིས་ཀླུབས་པའི་གདན་ལ་དྲིན་ཅན་རྩ་བའི་
བླ་མ་རྡོ་རྗེ་འཆང་སྐ་མདོག་ཨིནྡྲ་ནཱི་ལའི་མདངས་ཅན། ཞལ་འཛུམ་བག་དང་ལྡན་པ་རྡོ་རྗེ་དང་དྲིལ་བུ་འཛིན་པ། དབུ་སྒ་རལ་པའི་ཐོར་ཚུགས་ལ་དར་སྣ་ལྔའི་ཐོད་བཅིངས་པ་རིན་པོ་ཆེའི་དབུ་
རྒྱན༑ མགུལ་རྒྱན། ཕྱག་གདུབ་ཞབས་གདུབ་སེ་མོ་དོ་ལ་སོགས་པས་བརྒྱན་པ། ཞབས་རྡོ་རྗེ་སྐྱིལ་མོ་ཀྲུང་གིས་བཞུགས་པ། སྐུ་ལྟ་བས་ཆོག་མི་ཤེས་པ། གསུང་དབྱངས་ཡན་ལག་དྲུག་
རྣལ་
འབྱོར་ཅུ་དང་ལྡན་པ། ཐུགས་ཇི་ལྟ་བ་དང་ཇི་སྙེད་པ་མཁྱེན་པར་གསལ་བ་ལ། ཕྱོགས་བཅུ་ནས་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ། སངས་རྒྱས་བྱང་སེམས། དཔའ་བོ་

མཁའ་འགྲོ་ཆོས་སྐྱོང་བསྲུང་མ་ནམ་མཁའ་གང་བར་བྱོན་པ་ཐམས་ཅད་བླ་མ་རྡོ་རྗེ་འཆང་གི་ངོ་བོར་གྱུར་པའི་སྐུ་གསུང་ཐུགས་དང་གཉིས་སུ་མེད་པར་གྱུར་དེ་ལྟར་གསལ་བཏབ་པ་ལ། མཆོད་པ་
འབུལ་བ་གལ་ཆེ་སྟེ། སྡོམ་འབྱུང་ལས། མཆོད་པ་ཐམས་ཅད་ཡོངས་སྤངས་ཏེ། །བླ་མ་མཆོད་པ་ཡང་དག་བརྩམ། །ཞེས་གསུངས་པས། བླ་མ་མཆོད་པ་གལ་ཆེ་བས། མཆོད་པ་ལ་
ཕྱིའི་མཆོད་པ། ནང་གི་མཆོད་པ། གསང་བའི་མཆོད་པ། དེ་ཁོ་ན་ཉིད་ཀྱི་མཆོད་པ་ལས། དང་པོ་ནི། བདག་གི་ལུས་ཀྱང་ནམ་མཁའ་དང་མཉམ་པའི་རྡུལ་སྙེད་དུ་སྤྲུལ་ཏེ། གྲངས་ཇི་
སྙེད་དུ་ཕྱག་འཚལ་བའི་ཡན་ལག་ནས་བརྩམས་ཏེ་ཐམས་ཅད་མྱ་ངན་ལས་མི་འདའ་བར་བཞུགས་པར་གསོལ་བ་འདེབས་པ་དང༌། རང་གི་ལུས་ལོངས་སྤྱོད་གླིང་བཞི་རི་རབ་སོགས་བརྟན་པའི་
དངོས་པོ་ཇི་སྙེད་འབུལ་བ་ཕྱིའི་མཆོད་པ། གཟུགས་མཛེས་པ། སྒྲ་སྙན་པ། རོ་མངར་བ། རེག་བྱ་འཇམ་པ་ལ་སོགས་པའི་དངོས་པོ་འབུལ་བ་ནང་གི་མཆོད་པ། སྒེག་སོགས་
བརྒྱད༑ རིག་མ་བཅུ་དྲུག་ལ་སོགས་པ་གསང་བའི་མཆོད་པ། དེ་དག་ལས་བྱུང་བའི་བདེ་བ་དང་སྟོང་པ་དེ་ཁོ་ན་ཉིད་ཀྱི་མཆོད་པ་འབུལ་བའི་དགོས་པ་ནི། སྡོམ་འབྱུང་ལས། དེ་མཉེས་པས་

"| ༄༅། །ནི་ཀུན་མཁྱེན་པའི། །ཡེ་ཤེས་མཆོག་ནི་ཐོབ་པར་འགྱུར། །ཞེས་པ་དང༌། བླ་མེད་མཛད་པའི་སློབ་དཔོན་ནི། རྡོ་རྗེ་སེམས་དཔའ་རབ་མཆོད་ན། །དེ་ཡི་བསོད་
༴” ནམས་མ་བྱས་ཤིང༌། །དཀའ་ཐུབ་མ་བསྟེན་ཅི་ཞིག་ཡོད། །འཇིགས་དང་སྡིག་པ་སྤང་བ་དང༌། །བདེ་བ་དང་ནི་ལྡན་པ་ཉིད། །ཅེས་གསུངས་ཤིང༌། གསོལ་བ་རིང་རྫོགས་སུ་འདེབས་པ་
ནི༑ བརྒྱུད་པ་འདིའི་ལུགས་ཀྱི་སྐུ་ལྔ་རབ་རྫོགས་དང༌། ཕོ་ཉ་མྱུར་མགྱོགས་ཞེས་བྱ་བའི་གསོལ་འདེབས་ཀྱི་ཚིག་རྣམས་སུ་འབྱུང་བ་ལྟར་བྱེད་ཅིང༌། མོས་པ་གཙོ་ཆེ་བའི་སྒོ་ནས་ཇི་ཙམ་རིགས
པར་སྤེལ་ཏེ་གསོལ་བ་འདེབས་པའྀ་རིམ་བ་རྣམས་ཡིན་ནོ། །ཐུང་རྫོགས་སུ་གསོལ་བ་འདེབས་པ་ནི། དེ་ཡང་སྤྱིར་འཁོར་འདས་ཀྱི་ཕུན་སུམ་ཚོགས་པ་ཐམས་ཅད་རྩ་བ་དང་བརྒྱུད་པར་བཅས་
པའི་དཔལ་ལྡན་བླ་མ་དམ་པ་རྣམས་ཀྱི་དྲིན་ལས་བྱུང་ཞིང༌། སྔ་མ་སྔ་མའི་བྱིན་རླབས་དང་རྟོགས་པ་དང་ཐུགས་རྗེ་ལས། ཕྱི་མ་ཕྱི་མ་འབྱུང་བར་ཤེས་པ་དང༌། རྒྱུ་མཚན་དེ་དག་གི་བདེ་དགེ་
དང་ལེགས་ཚོགས་ཐམས་ཅད་རྩ་བའི་བླ་མ་ལ་རག་ལས་པར་མཐོང་ནས། སོ་སོ་རང་རང་གི་མཚན་བརྗོད་ནས། གུས་པའི་ལུས། སྙན་པའི་ངག དང་བའི་ཡིད་རྣམས་རྩེ་གཅིག་ཏུ་བྱས་

ཏེ༑ ཕྱག་རྒྱ་ཆེན་པོ། ཆོས་དྲུག་ལ་སོགས་པའི་བརྒྱུད་པའི་གསོལ་འདེབས་དང༌། ཀུན་འདུས་ནོར་བུ་ལུགས་ལྟར་ན། ནམ་མཁའ་དང་མཉམ་པའི་སེམས་ཅན་ཐམས་ཅད་སྙིང་ཁོངས་སུ་
བཅུག་སྟེ། ཁ་ཙམ་ཚིག་ཙམ་མ་ཡིན་པར་སེམས་རྒྱུད་དང་འདྲེ་ངེས་པའི་སྒོ་ནས་ངག་ཏུ་ཡང༌། སྐུ་བཞིའི་གསོལ་འདེབས་བཞི་སྐོར་དང་འབྲེལ་བའི་ཚིག འགྲོ་མགོན་གཙང་པས་མཛད་པའི་མ་
ལུས་ཀུན་ཁྱབ་མ་དང༌། མཉམ་མེད་རྒོད་ཚང་པས་མཛད་པའི་བྱིན་རླབས་ཀྱི་ཚན་ཁ་ཤིན་ཏུ་ཆེ་བ་བླ་མ་སངས་རིན་མར་གྲགས་པ་བྱ་ཞིང་། དེ་དག་གི་རྗེས་སུ། །མ་ནམ་མཁའ་དང་མཉམ་པའི་
སེམས་ཅན་ཐམས་ཅད། བླ་མ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆིའོ། །བླམ་ལོངས་སྤྱོད་རྫོགས་པའི༴ བླ་མཐུགས་རྗེ་སྤྲུལ་པའི་སྐུ་ལ༴ བླ་མ་སངས་རྒྱས་རིན་པོ་ཆེ་ལ༴ སེམས་
ཅན་ཐམས་ཅད་ཀྱི་བློ་ཆོས་སུ་འགྲོ་བར་བྱིན་གྱིས་བརླབ་ཏུ་གསོལ། ཆོས་ལམ་དུ་འགྲོ་བར༴ ལམ་འཁྲུལ་པ་སེལ་བར༴ འཁྲུལ་པ་ཡེ་ཤེས་སུ་འཆར་བར༴ རྟོགས་པས་བདག་གྲོལ་
བར༴ ཐུགས་རྗེས་གཞན་གྲོལ་བར༴ རྟེན་འབྲེལ་ཐབས་ལ་མཁས་པར༴ འབྲེལ་ཚད་དོན་དང་ལྡན་པར་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་བརྒྱུད་པའི་དཔལ་ལྡན་བླ་མ་

༄༅། །དམ་པ་རྣམས་དང༌། སངས་རྒྱས་བྱང་སེམས། ཡི་དམ་ལྷ་ཚོགས། དཔའ་བོ་མཁའ་འགྲོ་ཆོས་སྐྱོང་བསྲུང་མ་རྣམས་རྩ་བའི་བླ་མ་ཡབ་ཡུམ་ལ་ཐིམ། བླ་མ་10
/L/I
2 ཡབ་ཡུམ་རང་གི་སྤྱི་བོར་སྤྱན་དྲངས། བླ་མའི་སྐུའི་སྨིན་མཚམས་ནས་འོད་ཟེར་དཀར་པོ་དྲི་མ་མེད་པ་སྐར་མདའི་ཚུལ་དུ་བྲེང་མ་ཆད་པར་བྱུང་སྟེ། བདག་ཉིད་ཀྱི་སྨིན་མཚམས་སུ་ཐིམ་
པས༑ ལུས་ཀྱི་སྒོ་ནས་བསགས་པའི་སྡིག་པ་དང༌། ལུས་ཐ་མལ་དུ་འཛིན་པའི་དྲི་མ་སྙིགས་མ་ཟག་བཅས་ཀྱི་ཕུང་པོའི་སྒྲིབ་པ་ཐམས་ཅད་དགྋ བུམ་པའི་དབང་ཐོབ། ལམ་བསྐྱེད་རིམ་སྒོམ་
པ་ལ་དབང་། འབྲས་བུ་སྤྲུལ་པའི་སྐུ་ཐོབ་པའི་རྟེན་འབྲེལ་མངོན་དུ་བྱས། ཡང་བླ་མ་ཡབ་ཡུམ་སྙོམས་པར་ཞུགས་པའི་སྦྱོར་མཚམས་ནས་བྱང་ཆུབ་ཀྱི་སེམས་ཁམས་དཀར་དམར་གཅིག་ཏུ་
འདྲེས་པའི་ངོ་བོར་གྱུར་བའི་འོད་ཟེར་དམར་པོ་དྲི་མ་མེད་པ་བྱུང་ནས་རང་གི་ལྕེ་ཐོག་ཏུ་བབས་པས། མགྲིན་པ་ལོངས་སྤྱོད་ཀྱི་འཁོར་ལོའི་རྩ་འདབ་གང་བས། ངག་གི་སྒོ་ནས་བསགས་པའི་སྒྲིབ་
པ་དང་། ངག་ཐ་མལ་དུ་འཛིན་པའི་དྲི་མ་དག རང་བཞིན་བརྒྱད་ཅུའི་རྣམ་པར་རྟོག་པ་ཐམས་ཅད་ཀྱི་རྟེན་བྱེད་པའི་ལས་རླུང་གི་རྒྱུ་བ་ཉི་ཁྲི་ཆིག་སྟོང་དྲུག་བརྒྱ་དབྱིངས་སུ་དག་སྟེ། ལམ་རྩ་རླུང་

ཐིག་ལེ་སྒོམ་པ་ལ་དབང་། འབྲས་བུ་ལོངས་སྤྱོད་རྫོགས་པའི་སྐུ་ཐོབ་པའི་རྟེན་འབྲེལ་མངོན་དུ་བྱས། བླ་མ་ཡབ་ཡུམ་ཀྱི་ཐུགས་ཀ་ནས་འོད་ཟེར་ཁ་དོག་སྔོན་པོ་སྐར་མདའི་ཚུལ་དུ་བྲེང་མ་ཆད་
པར་བྱུང་ནས་སྙིང་གར་ཐིམ་པས། སྙིང་གའི་རྩ་འདབ་ཀྱི་དབུས་ན་རྣམ་པར་ཤེས་པའི་རྟེན་མི་ཤིགས་པའི་ཐིག་ལེ་དང་རོ་གཅིག་ཏུ་འདྲེས་པའི་རྣམ་པར་རྟོག་པ་དང་སྡུག་བསྔལ་ཐམས་ཅད་བདེ་བ་
དང་སྟོང་པ་གཉིས་སུ་མེད་པའི་ངོ་བོ་དང་རོ་གཅིག་ཏུ་གྱུར། དེས་ཡིད་ཀྱི་སྒོ་ནས་བསགས་པའི་སྡིག་པ་དང་། ཡིད་ཐ་མལ་དུ་འཛིན་པའི་དྲི་མ་དང་ཕྱིན་ཅི ཤོག་ཏུ་འཛིན་པའི་སྒྲིབ་པ་དག ཤེས་
རབ་ཡེ་ཤེས་ཀྱི་དབང་ཐོབ། ཕོ་ཉའི་ལམ་སྒོམ་པ་ལ་དབང་། འབྲས་བུ་ཆོས་སྐུ་ཐོབ་པའི་རྟེན་འབྲེལ་མངོན་དུ་བྱས། བླ་མ་ཡབ་ཡུམ་འོད་དུ་ཞུ་ནས་བདག་ཉིད་ལ་ཐིམ་པས་བླ་མའི་སྐུ་གསུང་
ཐུགས་དང་རང་གི་ལུས་ངག་ཡིད་གསུམ་ཆུ་ལ་ཆུ་བཞག་པ་ལྟར་དབྱེར་མེད་རོ་གཅིག་ཏུ་འདྲེས། སྒོ་གསུམ་ཐ་མལ་ལམ་ཐ་དད་དུ་འཛིན་པའི་དྲི་མ་དག དེ་ཁོ་ན་ཉིད་ལ་རྨོངས་པའི་མ་རིག་པ་
དྲུངས་ནས་ཕྱུང་སྟེ། དབང་བཞི་པ་ཚིག་དབང་རིན་པོ་ཆེ་ཐོབ། ཆོས་ཐམས་ཅད་ཆུ་དང་རླབས་ལྟ་བུར་སྒོམ་པ་ལ་དབང༌། འབྲས་བུ་སྐུ་གསུམ་ངོ་བོ་གཅིག་ཏུ་གྱུར་པའི་ངོ་བོ་ཉིད་ཀྱི་སྐུ་ཐོབ་པའི་

ཀ|༄༅། །སྐལ་བ་ཅན་དུ་བྱས། ཐུན་རྫོགས་ཀྱི་དུས་སུ་བརྒྱུད་པའི་བླ་མ་གོང་མ་གོང་མ་རྣམས་འོག་མ་ལ་རིམ་གྱིས་ཐིམ། མཐར་རྩ་བའི་བླ་མ་ལ་ཐིམ། རྩ་བའི་བླ་མའི་
ཐི” དཔྲལ་བ་ནས་འོད་ཟེར་དཀར་པོ་དཔག་ཏུ་མེད་པ་འཕྲོས། རང་གི་དཔྲལ་བར་ཐིམ། ལུས་ཀྱི་སྒོ་ནས་བསགས་པའི་སྡིག་པ་དང་སྒྲིབ་པ་དག བུམ་པའི་དབང་ཐོབ། ལམ་བསྐྱེད་རིམ་སྒོམ་པ་
ལ་དབང༌། འབྲས་བུ་སྐ་རྡོ་རྗེ་སྤྲལ་པའི་སྐ་ཐོབ་པའི་སྐལ་བ་ཅན་དུ་བྱས། བླ་མའི་མགྲིན་པ་ནས་འོད་ཟེར་དམར་པོ་དཔག་ཏུ་མེད་པ་འཕྲོས། རང་གི་མགྲིན་པར་ཐིམ། ངག་གི་སྒོ་ནས་
བསགས་པའི་སྡིག་པ་དང་སྒྲིབ་པ་དག གསང་བའི་དབང་ཐོབ། ལམ་རྩ་རླུང་ཐིག་ལེ་སྒོམ་པ་ལ་དབང་། འབྲས་བུ་གསུང་རྡོ་རྗེ་ལོངས་སྤྱོད་རྫོགས་པའི་སྐུ་ཐོབ་བའི་སྐལ་བ་ཅན་དུ་བྱས། བླ་
མའི་ཐུགས་ཀ་ནས་འོད་ཟེར་སྔོན་པོ་དཔག་ཏུ་མེད་པ་འཕྲོས། རང་གི་སྙིང་གར་ཐིམ། ཡིད་ཀྱི་སྒོ་ནས་བསགས་པའི་སྡིག་པ་དང་སྒྲིབ་པ་དག ཕོ་ཉའི་ལམ་སྒོམ་པ་ལ་དབང༌། འབྲས་བུ་
ཐུགས་རྡོ་རྗེ་ཆོས་ཀྱི་སྐུ་ཐོབ་པའི་སྐལ་བ་ཅན་དུ་བྱས། བླ་མའི་སྐུ་གསུང་ཐུགས་ལས་འོད་ཟེར་དཀར་དམར་མཐིང་གསུམ་འཕྲོས། རང་གི་གནས་གསུམ་དུ་ཐིམ། ལུས་ངག་ཡིད་གསུམ་གྱི་སྒོ་435

ནས་བསགས་པའི་སྡིག་སྒྲིབ་དག དབང་བཞི་པ་ཐོབ། ལམ་ཕྱག་རྒྱ་ཆེན་པོ་སྒོམ་པ་ལ་དབང༌། འབྲས་བུ་ཡེ་ཤེས་རྡོ་རྗེ་ངོ་བོ་ཉིད་ཀྱི་སྐུ་ཐོབ་པའི་སྐལ་བ་ཅན་དུ་བྱས་པའོ། །ཀུན་འདུས་ཀྱི་
དུས་སུ་བླ་མ་འོད་དུ་ཞུ་ནས། བླ་མ་དང་རང་གི་སེམས་ཉིད་གཉིས་གཅིག་ཏུ་འདྲེས་པ་ལ་རྩེ་གཅིག་ཏུ་མཉམ་པར་བཞག་པ་ཁོ་ན་ཏིང་ངེ་འཛིན་གྱི་དབང་གི་དོན་ཡིན་ཞིང་། དབང་དོན་ཇི་སྙེད་ཅིག་
བཤད་པ་དེ་ཐམས་ཅད་ཀྱང་ཚུལ་ལུགས་འདི་ལས་མི་འདའ་བའི་ཕྱིར་རོ། །བླ་མ་འོད་དུ་ཞུ་ནས་རང་ལ་ཐིམ་པས་བླ་མའི་སྐུ་གསུང་ཐུགས་དང་རང་གི་ལུས་ངག་ཡིད་གསུམ་དབྱེར་མེད་དུ་བསྲེས་
པའི་ངང་ལ་འདས་པའི་རྗེས་མི་དཔྱད། མ་འོངས་པའི་སྔུན་མི་བསུ། ད་ལྟར་གྱི་སྣང་བ་ཡིད་ལ་མི་བྱ་བར་ཤེས་པ་གསལ་ལ་རྟོག་པ་མེད་པ། ནམ་མཁའ་རྣམ་པར་དག་པའི་དཀྱིལ་ལྟ་བུའི་ངང་
དུ་སེམས་མ་བཅོས་པར་རང་གར་རྩེན་གྱིས་བཞག་པ་དེའི་དུས་སུ་ཤེས་པ་སྐད་ཅིག་མ་གཅིག་གམ་གཉིས་ཙམ་གནས་ཡོད་པ་དེ་ཡུན་རིང་བ་ལ་ཡོན་ཏན་དུ་མི་ལྟ། ཐུང་བ་ལ་སྐྱོན་དུ་མི་ལྟ་བར་
བསྒོམས་བས་དུས་རེ་ཞིག་ཙ་ན། ཤེས་པ་དེ་མར་མེའི་རྩེ་མོའམ། ཆུ་བོའི་རྒྱུན་བཞིན་དུ་འཁྲིལ་གྱིས་འགྲོ་བ་ཡིན། དེའི་དུས་སུ་ངོ་བོ་ཕྱོགས་རིས་མེད་ཅིང་སྤྲོས་པ་ཐམས་ཅད་དང་བྲལ་བ་རང་

།༄༅། །བཞིན་གསལ་ལ་གོ་མ་འགགས་པ་ངོས་གཟུང་མེད་པ་དེ་མཚན་ཉིད། རྟོག་པ་སྣ་ཚོགས་སུ་འགྱུར་བ་དེ་སྐྱེ་བ་མེད་པར་རྟོགས། འགག་པ་མེད་པར་རྟོགས་པས་
༴” མཐའ་དང་བྲལ་བ་ནམ་མཁའ་ལྟར་ཡངས་པ་དེ་ལྟ་བ། ཉམས་མྱོང་གཟུང་དུ་མེད་པ་ཉི་ཟླ་ལྟར་གསལ་བ་དེ་སྒོམ་པ། དྲན་སྣང་ཆོས་ཉིད་དུ་ཤར་བ་དེ་སྤྱོད་པ། དེ་ལྟ་བུ་ཉམས་སུ་མྱོང་བ་དེ་
འབྲས་བུ། དེ་ལས་སྐྱོ་ན་བསྔོ་བ་སྨོན་ལམ་གྱི་རྒྱས་འདེབས་གལ་པ་གར་ཆེ་སྟེ། སྨོན་ལམ་དཔག་མེད་འདེབས་པ་ནི། །འགྲོ་དོན་ཕལ་གྱི་དོ་ཟླ་མིན། །ཞེས་གསུངས་པས། དགེ་བ་འདི་ཡི་
མྱུར་དུ་བདག །དཔལ་ལྡན་བླ་མ་འགྲུབ་གྱུར་ནས། །ཞེས་པའི་བསྡོ་བ་སྨོན་ལམ་ལ་འབད་ཅིང་། དེ་ལྟར་སྦྱོར་དངོས་རྗེས་གསུམ་གྱི་སྐྱ་བར་ནས་བཏོན་ནས་སྒོམ་ཞིང༌། མོས་གུས་ལ་བསྟན་
པ་ཐོབ་ན། ཡེ་ཤེས་ལ་བསྟན་པ་ཐོབ་པ་དེ་ལ་རྡོ་རྗེ་འཛིན་པའི་ས་ཟེར་ཏེ། གླིང་གཅིག་ལ་དུམ་བུ་བཅུ་གསུམ་དུ་ཆད་པ་ན་དེ་དག་རིམ་གྱིས་ཐོབ་པའི་དབང་དུ་བྱས། ས་བཅུ་གསུམ་བགྲོད་པའི་ཐ་
༈སྙད་ཀྱང་གླིང་གི་མཐར་ཐུག་པ་ནི། དེ་དག་ཐམས་ཅད་གླིང་གཅིག་ཏུ་འདྲེས་པ་ལྟར། རྟོགས་པ་གཅིག་གིས་ས་ལམ་མ་ལུས་བགྲོད། །ཅེས་གསུངས་པ་བཞིན་ས་ལམ་སྟན་ཐོག་གཅིག་ཏུ་

རྫོགས་པའི་རིམ་པ་ཡིན་པས། དེ་ཙམ་ཞིག་ལ་ཆོས་འབྲེལ་མཛོད། ཅེས་པ་འདི་བླ་མ་བསམ་གཏན་གཏེར་མཛོད་དང༌། གྲུབ་ཆེན་ཤཱཀྱའི་མཚན་ཅན་གྱི་རིགས་དབོན་བླ་མ་རྒྱ་མཚོ་དང་། དགེ་
སློང་ཆོས་མཆོག་རྒྱལ་པོ་རྣམས་ཀྱིས་བསྐུལ་བའི་དོར། །དཔལ་ལྡན་སྒྲུབ་བརྒྱུད་རིན་པོ་ཆེའི་རིང་ལུགས་དྲི་མ་མེད་པ་འཛིན་པ། ཤཱཀྱའི་དགེ་སློང་ངག་དབང་ཀུན་དགའ་རྣམ་རྒྱལ་ནོར་བུ་དཔལ་
བཟང་པོས། རྒྱལ་དབང་རྗེ་དང་། ཡོངས་འཛིན་དག་གི་དབང་པོའི་གསུང་ངག རྒྱུད་སྡེ་དང༌། བཀའ་བརྒྱུད་རིན་པོ་ཆེ་རྣམས་ཀྱི་ལུང་གིས་བརྒྱན་ཏེ། གདན་ས་ཆེན་པོ་ར་ལུང་ཐེལ་གྱི་ཡང་
དགོན་ཆོས་ཀྱི་མཐོ་བའི་ཁང་བཟང་གི་འདབ། ཀུན་དགའ་ར་བ་ཆོས་ཀྱི་འབྱུང་གནས་གང་ཤར་བདེ་ཆེན་དུ་བྲིས་པའི་ཡི་གེ་པའང༌། བླ་མ་བསྟན་པ་རྒྱ་མཚོས་བགྱིས་པའི་དགེ་བས་སེམས་ཅན་
ཐམས་ཅད་ཀྱིས་རྣམ་མཁྱེན་སངས་རྒྱས་ཀྱི་གོ་འཕང་ཐོབ་ཅིང༌། ཀུན་མཁྱེན་རྒྱལ་བའི་བསྟན་པ་རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག །སརྦ་མངྒལཾ།། །།

ལི
གཅིག་༄༅། །ལམ་ཟབ་ཐུན་མོང་གི་ཁྲིད་བཞུགས་སོ།།

༄༅། །རྣམ་པ་ཀུན་གྱི་མཆོག་ལྡན་ལ། །ཐམས་ཅད་མཁྱེན་པའི་སྐད་ཅན་ཏེ། །ཤེས་རབ་ཐབས་སུ་མི་ཕྱེད་པའི། །དཔལ་ལྡན་རྩ
བའི་བླ་མར་འདུད། །རིག་པས་གྲུབ་པས་ལུང་གི་བཅུད། །ཉམས་སུ་བླངས་ཀྱིན་མཚར་བའི་ལམ། །ཟབ་མོ་འདི་སྙམ་འབའ་ཞིག་ནས། །སློབ་མ་
སངས་རྒྱས་སར་ཁྲིད་པ། །དྭགས་པོ་དཀར་བརྒྱུད་ལ་འཁུ་བའི། །གངས་ཅན་པ་དག་བསྔགས་པའི་ལམ། །དེས་ནི་རྗེས་དཔག་གཡང་ས་ནས།
བཟད་འཁོར་བའི་གཅོང་དུ་སྐྱུར། །ཨེ་མ་རང་ཉིད་བསླུར་མི་ཕོད། །ལྷག་པར་གཞན་དོན་འགྲུབ་རིངས་པ། །དེ་དག་ཟླ་འོད་གཞོན་ནུའོ་རྗེས། །སྙེག་

ལམ་
༄༅། །པའི་སྐལ་བཟང་ལྷ་ལ་སློང༌། །འདིར་བླ་ན་མེད་པའི་བྱང་ཆུབ་ཏུ་མྱུར་བ་ལས་ཆེས་མྱུར་བར་འཁྲིད་པའི་ལམ་ཟབ་བླ་མའི་སྒྲུབ
ཕ་ལ་ཐུན་མོང་དང༌། ཐུན་མོང་མ་ཡིན་པ་གཉིས་ལས། དང་པོ་ལ། སྔོན་འགྲོ་བསླབ་པ་གསུམ་ལ་བསླབ་པ། དངོས་གཞི་སྨིན་གྲོལ་གཉིས་ལ་
བསླབ་པ། རྗེས་ངོ་སྤྲོད་པ་ལ་བསླབ་པ་ལས། དང་པོ་ནི། དངོས་གྲུབ་ཐམས་ཅན་ཀྱི་རྩ་བ་བླ་མ་ཡིན་པས་ཅི་མཛད་གདུལ་བྱ་འདུལ་བྱེད་ཀྱི་ཐབས་སུ་
ཤེས་པར་བྱས་ལ། རྣམ་པར་ཐར་པ་ཅིར་སྟོན་ཡང་ལོག་པར་མི་ལྟ། བཀའ་གང་གནང་གདམས་ངག་ཏུ་ཤེས་པར་བྱས་ལ། ཅི་གསུང་ཡང་དང་ལེན་

གྱི་གོ་ཆ་གྱོན། གང་འདུལ་གྱི་སྐུ་མི་གཟུགས་སུ་སྣང་བ་མ་གཏོགས་རྫོགས་པའི་སངས་རྒྱས་དངོས་རང་དུ་ཤེས་པར་བྱས་ལ། བཟང་ངན་དུ་མི་བརྟག མི་དགྱེས་པ་སྐད་ཅིག་ཀྱང་མ་ཤོར་བར་
བྱའོ༑ །གལ་ཏེ་ཐོག་མ་མེད་པའི་མ་རིག་པའི་དབང་གིས་སྡོམ་པ་གསུམ་དང་འགལ་བའི་ཉེས་པའམ། རང་བཞིན་གྱིས་གནས་ངན་ལེན་སྤྱད་པས་མི་དགྱེས་པ་བྱུང་ན། སྦྱོར་དངོས་རྗེས་གང་
ཡིན་པ་དེ་ཉིད་དུ་རང་རིག་པའི་ཡེ་ཤེས་ཀྱིས་སྦྱོང་། དེས་མོད་ལ་དག་པར་འགྱུར་ལ། གཞན་དུ་ཉིན་ཞག་གཅིག་གི་ཁོངས་ཡན་ཆད་དུ་བཤགས་ཡུལ་དང་བསམ་པ་བྱང་ཆུབ་ཀྱི་སེམས་བསྐྱེད་པ་
རྟེན་གྱི་སྟོབས། སྔར་བྱས་ལ་འགྱོད་སེམས་རྣམ་པར་སུན་འབྱིན་གྱི་སྟོབས། བླ་མ་རྡོ་རྗེ་སེམས་དཔའི་རྣལ་འབྱོར་ལ་གནས་པ་གཉེན་པོ་ཀུན་ཏུ་གཅོད་པའི་སྟོབས། ཕྱིན་ཆད་མི་བྱེད་པའི་སྡོམ་
སམས་ཉེས་པ་ལས་སླར་བཟློག་པའི་སྟོབས་བཞིས་སྦྱང་བར་བྱའོ། །དེ་ནི་རྒྱུན་དུ་དམ་ཚིག་གཙང་བ་ལ་བསླབ་པའོ། །དེ་ནས་མཉེས་པ་གསུམ་གྱིས་བསྟེན། རང་གི་ལུས་ལོངས་སྤྱོད་དངོས་
འབྱོར་ཡིད་ཀྱིས་སྤྲུལ་པ་དང་བཅས་པ་ཐམས་ཅད་ལྟོས་མེད་དུ་བླ་མ་ལ་འབུལ་བ་ནི་བསོད་ནམས་ཀྱི་ཚོགས་གསོག་པ་ཐམས་ཅད་ཀྱི་མཐར་ཐུག་པ་ཡིན་ལ། དེ་ཉིད་ཀྱིས་དངོས་པོ་ཐམས་ཅད་ལ་

༄༅། །ཆགས་པ་མེད་པའི་ཏིང་ངེ་འཛིན་རྙེད་ཅིང༌། ཏིང་ངེ་འཛིན་དེ་འཕགས་པ་ཀུན་ཏུ་བཟང་པོའི་རྣམ་པར་ཐར་པ་འགྱུར་ཏེ། ཚུལ་འདིས་མཆོད་བྱ་དང་མཆོད་བྱེད་གཉིས་
▪ སུ་མེད་པར་མཆོད་པས་ཡེ་ཤེས་ཀྱི་ཚོགས་ཀྱང་མཐར་ཐུག་པ་གསོག་པར་བྱེད་དོ། ‘ །གཞན་དུ་བླ་མའི་མཎྜལ་ལ་བརྩོན་པར་བྱ་སྟེ། བླ་མ་མཆོད་པའི་ཆོ་ག་ཡོན་ཏན་ཀུན་འབྱུང་ལས་བྱུང་བ་བཞིན
ནམ༑ མདོར་བསྡུས་པས་ཀྱང་ངོ་། །དེ་ནི་ཚོགས་བསགས་པ་ལ་བསླབ་པ་ཞེས་བྱའོ། །དེ་ནས་གསང་སྔགས་བྱིན་རླབས། བྱིན་རླབས་མོས་གུས། མོས་གུས་གསོལ་འདེབས་ཀྱིས་རྙེད་
པར་སླ་བས་གསོལ་བ་གདབ་པའི་ཚུལ་ནི། རྩ་བའི་བླ་མ་ཉིད་དུས་གསུམ་གྱི་བླ་མ་ཐམས་ཅད་པར་བཞེངས་པ་ནམ་མཁའ་སྤྲིན་གྱིས་གང་བ་ལྟ་བུའམ། དཔག་བསམ་གྱི་ཤིང་ཡལ་ག་དང་ཡལ་ག་
ཕྲེའུར་གྱེས་པ་ལྟར་དམིགས་པ་རིང་རྫོགས། དཀར་བརྒྱུད་ཀྱི་བླ་མ་མུ་ཏིག་རྩར་ལ་བརྒྱུས་པ་ལྟ་བུར་མཐོ་བརྩེགས་སུ་བསྒོམ་པ་ཉེ་བརྒྱུད། བླ་མ་ཉིད་བླ་མ་ཀུན་འདུས། དཀོན་མཆོག་གསུམ་
༈ གྱི་རང་བཞིན། རྟེན་དཀྱིལ་འཁོར་བརྟེན་པ་ལྷ་དང་བཅས་པའི་ཡི་དམ། བྱིན་རླབས་སྟེར་བའི་མཁའ་འགྲོ །བར་ཆད་སེལ་བའི་ཆོས་སྐྱོང་དུ་ངེས་པ་ཀུན་འདུས་ནོར་བུ་ལུགས་ཏེ། གསུམ

ཀར་འདི་དང་ཕྱི་མ་དུས་ཐམས་ཅད་དུ་སྐྱབས་མགོན་གཞན་དུ་མི་འཚོལ་བར་བློ་བླ་མ་འབའ་ཞིག་ལ་བཀལ། རོགས་གསོལ་འདེབས་འབའ་ཞིག་ལ་བཅོལ། ཉམས་ལེན་མོས་གུས་འབའ་ཞིག་ལ་
བྱས་ན་དགོས་འདོད་ཐམས་ཅད་ཡིད་བཞིན་དུ་འགྲུབ་པར་ཐེ་ཚོམ་མེད་དོ། །གལ་ཏེ་ཉོན་མོངས་པ་དང་རྣམ་པར་རྟོག་པ་ལ་སོགས་པ་སྐྱེས་ན། དུས་དེར། བླ་མ་རང་སེམས་དབྱེར་མེད་དུ་
བསྲེས་ནས་གང་ཤར་གསོལ་འདེབས་ཀྱི་གདངས་སུ་ཁྱེར་བས་རང་ཞི་ལ་འགྲོ་བ་ཞི་བའི་གསོལ་འདེབས། ཁམས་འདུས་པ་མྱ་ངན། ཡིད་མི་བདེ་བའམ། མི་མ་ཡིན་གྱི་བར་ཆད་དྲག་པོ་བྱུང་
བའི་དུས་སུ། སྙིང་གར་བླ་མ་འཛུམ་དམུལ་ལེ་བ། རང་ཉིད་ཀྱང་དགའ་ཡ་ལེ་འཛུམ་དམུལ་ལེ་བ། སྣང་བ་ཐམས་ཅད་ཀྱང་བླ་མའི་སྐ་རྡོ་རྗེ་འཛུམ་དམུལ་ལེ་བར་བསམས་ནས། གསོལ་
འདེབས་ཀྱི་དབྱངས་ལ་སེམས་རྒྱ་ཡན་དུ་བོར་བས་སྐྱོན་རང་གྲོལ་དུ་ཞིག །སྣང་བ་འབལ་མ་འབོལ་དུ་སོང༌། ཡོན་ཏན་གྱི་རྩལ་ཁ་ཕྱོགས་མེད་དུ་རྒྱས་པར་འགྱུར་བས་རྒྱས་པའི་གསོལ་
འདེབས༑ ཡར་མོས་གུས་ཀྱིས་བླ་མ་དཀོན་མཆོག་དབང་དུ་བསྡུ། མར་སྙིང་རྗེས་འགྲོ་དྲུག་གི་སེམས་ཅན་དབང་དུ་བསྡུ་བས་དབང་གི་གསོལ་འདེབས། བསམ་པ་ཚེ་འདིར་ཤོར་བས་འཇིག་

ལམ་༄༅། །རྟེན་ཆོས་བརྒྱད་ཀྱིས་ཟིན། དེ་དུས་ཙ་ན་རང་གིས་རང་ལ་ཆོས་བྱེད་པར་དམ་བཅས། བླ་མ་དཀོན་མཆོག་ཆོས་བྱེད་བྱེད་འདྲ་བའི་ཁ་སྤྱང་གིས་བསླུ་བའི་དྲེད་པོ་ཁྱོད་
ཟབ་
འདྲ་བ་ཞེས་པ་ལ་སོགས་པའི་ཞེ་ཁྲེལ་དེད། སྐྱོན་དེ་དག་འདོར་འདོད་པ་ཁ་ཙམ་ཚིག་ཙམ་མ་ཡིན་པར་སྙིང་ཁོང་རུས་པའི་གཏིང་ནས་གསོལ་བ་རྒྱང་འབོད་དུ་བཏབ་པས་བླ་མ་དཀོན་མཆོག་ར་ལི
མངར་སྦྲོན་པ་དྲག་པོའི་གསོལ་འདེབས་ཞེས་བྱའོ། །དེ་ནི་རྒྱུན་དུ་གསོལ་བ་གདབ་པ་ལ་བསླབ་པའོ། །གཉིས་པ་དངོས་གཞི་སྨིན་གྲོལ་གཉིས་ལ་བསླབ་པ་ལ། བསྙེན་པ། བསྒྲུབ་
པ༑ ལས་སྦྱོར་གསུམ་ལས། དང་པོ་ལ། ཕྱི་སྒྲུབ་ཕྱག་གི་བསྙེན་པ། ནང་སྒྲུབ་གསོལ་འདེབས་ཀྱི་བསྙེན་པ། གསང་སྒྲུབ་བཟླས་པའི་བསྙེན་པ་ལས། དང་པོ་ནི། གནམ་དང་ས་
འབྱར་བར་སྣང་བའི་ཐད་ནས་སྒོར་བ་སྤྱན་རས་གཟིགས་བཅུ་གཅིག་ཞལ། ཕྱག་སྟོང་ལ་སྤྱན་སྟོང་མངའ་བ། བཞེངས་པ་ཤིན་ཏུ་ཞི་བའི་ཉམས་ཅན། དེའི་ཐུགས་ཀར་བསམ་གཏན་གྱི་ཁང་བུ་
༈ སྤྱན་རས་གཟིགས་ཞལ་གཅིག་ཕྱག་བཞི་པ། མལ་ས་ཁ་སར་པ་ཎི་མཆོག་སྦྱིན་དང༌། ཐུགས་ཀར་ཨུཏྤལ་དཀར་པོ་བསྣམས་པ་ཕྱེད་སྐྱིལ་གྱིས་བཞུགས་པ། གཅིག་གི་ཐུགས་ཀར་གཅིག་མེ་

ལོང་དྲི་མ་མེད་པ་ལ་གཟུགས་བརྙན་ལྟ་བུ་དེའི་ཐུགས་ཀར་རང་འདུག་པའོ། །ཨཾ་མ་ཎི་པདྨེ་ཧཱུཾ། ཞེས་བཟླ་བར་བྱའོ། །དེ་ནས་བསྲུང་འཁོར་དེའི་ནང་རང་གི་མདུན་གྱི་ནམ་མཁར། བཾ་ལས་
གངས་ཅན་གྱི་མཚོ། དབུས་སུ་པདྨའི་སྡོང་པོ་དཔག་བསམ་གྱི་ཤིང་ལྟར་ཡིད་དུ་མཆིས་པའི་དཔལ་ཐམས་ཅད་ཡོངས་སུ་རྫོགས་པའི་ལྟེ་བར། ལཾ་ལས་ཀུན་ཏུ་བཟང་པོའི་ཞིང་ཁམས་བཀོད་པ་
བསམ་གྱིས་མི་ཁྱབ་པ། རྡུལ་རེ་རེ་ལས་ཀྱང་རྡུལ་སྙེད་ཀྱི་ཞིང་དུ་ཀུན་ཏུ་སྟོན་པ་དེར། བླ་མ་བརྒྱུད་པ་དང་བཅས་པ་ཡེ་ཤེས་ཀྱི་སྤྱི་གཟུགས། བླ་མའི་ཐུགས་ཡི་དམ་གྱི་ལྷ་ཞི་ཁྲོའི་སངས་
རྒྱས༑ གསུང་དམ་ཆོས། སྐུ་དགེ་འདུན་ཐམས་ཅད་དུ་སྣང་བས་གང་བར་གྱུར་པ། བསམ་པ་ཞྀ་ཐག་པས་དཔལ་ལྡན་བླ་མ་དམ་པའི་ཐུགས་རྡོ་རྗེ་ཁམས་གསུམ་པོ་ཀུན་གྱི་བདག་ཉིད་བདེ་བ་
ཆེན་པོའི་རྣམ་པའི་ཧེ་རུ་ཀ་རྡོ་རྗེ་སངས་རྒྱས་དང༌། གསུང་རྡོ་རྗེ་སྔགས་དང༌། ཕྱག་རྒྱ་དང༌། དཀྱིལ་འཁོར་ལ་སོགས་པའི་རང་བཞིན་གྱི་ཆོས་དང༌། སྐུ་རྡོ་རྗེ་འཁོར་ལོར་གནས་པའི་རྣལ་
འབྱོར་པ་དང་རྣལ་འབྱོར་མའི་དགེ་འདུན་ལ་བྱང་ཆུབ་སྙིང་པོ་ལ་མཆིས་ཀྱི་བར་དུ་སྐྱབས་སུ་མཆིའོ། །ཞེས་སྐྱབས་འགྲོ །སེམས་ཅན་ཐམས་ཅད་ཀྱི་དོན་དུ་རྣམ་པ་ཐམས་ཅད་ཀྱི་མཆོག་དང་ལྡན་༔

ལམ་༄༅། །པའི་སྟོང་པ་ཉིད་ཀྱིས་འཁྱུད་པ་ཡང་དག་པར་རྫོགས་པའི་བྱང་ཆུབ་བདེ་བ་ཆེན་པོའི་བདག་ཉིད་ཅན་དུ་སེམས་བསྐྱེད་པར་བགྱིའོ། །སྨོན་སེམས། འདི་རྣམས་ཀྱི་བླ་ན་
ཟབ་མེད་པའི་བྱང་ཆུབ་ཀྱི་ལམ་གང་ཡིན་པ་རྡོ་རྗེ་ཐེག་པ་ལ་བདག་གིས་བརྟེན་པར་བགྱིའོ། །ཞེས་འཇུག་པ་སྟེ་ལན་གསུམ། དེ་ནས་རང་གི་སྤྱི་བོར་པདྨ་དང་ཟླ་བ་ལ་རྒྱུ་དུས་ཀྱི་བླ་མ་རྡོ་རྗེ་སེམས་དཔའ་ལི་
ཧཱུཾ་ཡིག །ལམ་གྱི་རྡོ་རྗེ་སེམས་དཔའ་འོད་ཟེར་གྱི་སྤྲོ་བསྡུས་སྣོད་བཅུད་ཀྱི་མ་དག་པ་སྦྱངས་ནས་རྡོ་རྗེ་སེམས་དཔའ་ཉིད་དུ་འགོད་པར་བཞེངས་པ་ཡོངས་སུ་གྱུར་པ་ལས་འབྲས་བུའི་རྡོ་རྗེ་སེམས་
JÊ
དཔའ་དཀར་ཞིང་དྲི་མ་མེད་པ་རྡོ་རྗེ་ཐུགས་ཀར་འཛིན་ཅིང་དྲིལ་བུ་དཀུར་བརྟེན་པ་རྡོ་རྗེའི་སྐྱིལ་ཀྲུང་བཅིངས་ཏེ་རྡོ་རྗེ་སྙེམས་མ་ལ་འཁྱུད་པ། རུས་པ་དང་རིན་པོ་ཆེས་བརྒྱན་པའི་ཐུགས་ཀར་ཟླ་བ་ལ་
རྡོ་རྗེ་དཀར་པོ་རྩེ་ལྔ་པའི་ལྟེ་བ་ལ་ཧཱུཾ། མཐར་ཡིག་བརྒྱས་བསྐོར་བ། ཨོཾ་བཛྲ་སཏྭ་ས་མ་ཡ་སོགས་བཟླ་དུས། དེའི་སྦྱོར་མཚམས་ནས་སྐུའི་བདུད་རྩི། སྔགས་ལས་གསུང་གི །ཟླ་བ་ལས་
ཁྲིད་ཐུགས་ཀྱི། རྡོ་རྗེ་ལས་ཡེ་ཤེས་ཀྱི་བདུད་རྩི་བབས། བདག་གི་སྤྱི་བོ་ནས་ཞུགས། ལུས་ངག་ཡིད་ཡེ་ཤེས་ཀྱིས་བསྐྱེད་པའི་སྡིག་སྒྲིབ་དུད་ཁུ་དང་སོལ་ཁུ། གདོན་བགེགས་སྲིན་བུའི་རྣམ་པར་

དབང་པོའི་སྒོ་བ་སྤུའི་ཁུང་ཐམས་ཅད་ནས་ཐོན་ཏེ། དྲི་མ་མེད་ཅིང་བྱང་ཆུབ་སེམས་ཀྱིས་ཁྱབ་པའོ་མས་ཤེལ་གྱི་ཕོར་པ་བཀང་བ་ལྟ་བུ། མཐར་སྡིག་སྒྲིབ་དག་གོ་ཞེས་གནང་བ་སྦྱིན་ནས་འོད་དུ་ཞུ་
སྟེ་རང་ལ་ཐིམ་པར་བསམ་མོ། །དེ་ནས་ཚོགས་ཀྱི་ཞིང་སྐྱབས་ཡུལ་དུ་སྨོས་པ་སླར་གསལ་བཏབ་ནས། རང་གི་ལུས་ཞིང་ཇི་སྙེད་པ་དེ་སྙེད་པའི་རྡུལ་དང་མཉམ་པ་རེ་རེའང་མགོ་དང་ལྕེའི་དབང
པོ་བསམ་གྱིས་མི་ཁྱབ་པ་དང་ལྡན་པར་བལྟས་ཏེ། བདག་དང་སེམས་ཅན་ཐམས་ཅད་འཁོར་བ་ལས་སྒྲོལ་ཅིག་བླ་མ་བླ་མ་སྙམ་པས་ལུས་ཀྱིས་ཕྱག ངག་ཏུ། མ་ནམ་མཁའ་དང་མཉམ་པའི་
སེམས་ཅན་ཐམས་ཅད་བླ་མ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆིའོ། །དེ་བཞིན་དུ། །བླ་མ་ལོངས་སྤྱོད་རྫོགས་པའི་སྐུ་ལ། བླ་མ་ཐུགས་རྗེ་སྤྲུལ་པའི་སྐུ་ལ། བླ་མ་སངས་རྒྱས་རིན་པོ་ཆེ་
ལ༑ ཞེས་པས་སྟོང་ཕྲག་གཅིག་ནས། རྒྱལ་བ་ཀུན་དངོས་བླ་མ་ལ། །ལུས་ངག་ཡིད་གསུམ་གུས་པའི་བློས། །སྤྲོ་བའི་སྙིམ་པ་དང་བཅས་ནས། །རབ་ཏུ་བཏུད་དེ་གུས་ཕྱག་འཚལ།
ཞེས་བརྗོད་པས་ཕྱག་བྱའོ། །དེ་ནས་འཁོར་འདས་ཀྱི་ཆོས་ཐམས་ཅད་དང་རང་གི་གནས་ལུས་ལོངས་སྤྱོད་ཀུན་གཞིའི་དགེ་ཚོགས་རྒྱ་མཚོ་དང་བཅས་པ་ཐམས་ཅད་ཀུན་ཏུ་བཟང་པོའི་ཞིང་ཁམས་

།རྣམ་པ་རྒྱ་ཆེ་བའི་མཆོད་རྫས་ཐམས་ཅད་ཆར་དུ་བབ་པ་ཕྱི་མཆོད། བབས་པ་དེ་དག་རང་བཞིན་ཤ་ལྔ་བདུད་རྩི་ལྔར་དག་པས་ནང་མཆོད། ངོ་བོ་འདོད་པ་ལྔའི་རྣམ་པ་ལམ་༄༅།
ཟབ་
ཐམས་ཅད་པའི་མཆོག་དང་ལྡན་པའི་རྡོ་རྗེ་སེམས་དཔའི་བུད་མེད་ཡིན་པ་དེ་ལ་འཁྱུད་པ་གསང་མཆོད། འཁོར་གསུམ་ཡོངས་དག་གམ་སོ་སོ་རང་རིག་པའི་ཡེ་ཤེས་ཀྱི་སྤྱོད་ཡུལ་དུ་སྣང་བ་དེ་ཁོ་ན་ལི
ཉིད་ཀྱི་མཆོད་པའི་སྤྲིན་གྱི་རྒྱན་ཚད་མེད་པར་སྣང་བའི་མཎྜལ་འདིས་འབུལ་བར་བྱའོ། །ནམ་མཁའི་དབྱིངས་རྣམས་ཀུན་ནས་གང་བའི་སྤོས་ཀྱི་ཆུ་གཏེར་འདོད་དགུའི་དཔལ་འབྱུང་རིན་ཆེན་པདྨོ་
རིན་ཆེན་འོད་འབྱིན་རྒྱས་པས་ཁྱབ་པའི་སྙིང་པོར་ནོར་བུའི་ཁོར་ཡུག་གི །ནང་ན་ཞིང་ཁམས་རྒྱ་མཚོ་ས་གཞི་རིན་ཆེན་ལས་གྲུབ་རིམ་གྱིས་གཞོལ་བ་བཀོད་ལེགས་མ་ལུས་བཀོད་པའི་ཕུལ་གྱིས་
འཇིག་རྟེན་ཁམས་རེའང་འདོད་ཡོན་རྨད་བྱུང་འཕྱུར་བ་གང་། །མཐའ་ཡས་སངས་རྒྱས་ཞིང་གིས་བསྐོར་ཅིང་ཀུན་བཟང་མཆོད་སྤྲིན་མ་ཚང་མེད་པའི་རྒྱན་གྱིས་རྣམ་པར་བརྒྱན་པའི་རྡུལ་རེར་རྒྱལ་བ་
L༈སྲས་བཅས་མཛད་པ་ཐམས་ཅད་སྣང་བ་ཅན། །གཅིག་ཏུ་འདུ་ཞིང་སོ་སོར་མ་འདྲེས་བྱིན་གྱིས་བརླབ་པའི་རྣམ་འཕྲུལ་ཇི་བཞིན་དེ་དག་བདག་གིས་དགེ་པའི་སེམས་ཀྱིས་སྤྲུལ་ཏེ་དཔལ་ལྡན་བླ་མར་

དད་པས་འབུལ་བར་བགྱི། །ཞེས་སམ། བསྡུས་པར།དངོས་སུ་འབྱོར་དང་ཡིད་ཀྱིས་སྤྲུལ། །ཕྱི་ནང་གསང་བ་བླ་མེད་པའི། །མཆོད་སྤྲིན་རྒྱ་མཚོའི་ཚོགས་རྣམས་ཀུན། །རྣམ་པ་ཀུན་ཏུ་
མཆོད་པར་འབུལ། །ཞེས་ལན་གསུམ། དེ་ནས། ཐོགས་མེད་ངུས་ནས་བསགས་པ་ཡི། །ཐུན་མོངས་ཁྱད་པར་དང་འགལ་བའི། །མི་དགེ་བཅུ་སོགས་ཉེས་པའི་ཚོགས། །མ་ལུས་
འགྱོད་པའི་སྒོ་ནས་བཤགས། །ཞེས་སྡིག་པའི་གཉེན་པོ་དེ་སྟོབས་གཞན་གསུམ་གྱིས་ཟིན་པར་བྱས་པ་ལན་གསུམ་གྱིས་སྡིག་པ་བཤགས། ནམ་མཁའི་མཐར་ཐུག་ཕྱོགས་ཀུན་ཏུ། །འགྲོ་ལ་
ཕན་པར་མཛད་པ་ཡི། །དུས་གསུམ་རྒྱལ་བ་སྲས་བཅས་ལ། །དགའ་བའི་སེམས་ཀྱིས་རྗེས་ཡི་རངས། །ཞེས་པས་རྗེས་སུ་ཡི་རངས། སྣ་ཚོགས་ཚུལ་གྱིས་གདུལ་བྱ་ལ། །རང་རང་
བསམ་པ་ཇི་ལྟ་བར། །ཟབ་པ་དང་ནི་རྒྱ་ཆེ་བའི། །ཐེག་མཆོག་ཆོས་འཁོར་བསྐོར་དུ་གསོལ། །ཞེས་པས་ཆོས་ཀྱི་འཁོར་ལོ་བསྐོར་བར་བསྐུལ་བ། སྐུ་གསུང་ཐུགས་ཀྱི་འཕྲིན་ལས་ཀྱི། །
གསང་བ་བསམ་གྱིས་མི་ཁྱབ་པ། །ཇི་སྲིད་འཁོར་བ་དེ་སྲིད་དུ། །མྱ་ངན་མི་འདའ་བཞུགས་སུ་གསོལ། །ཞེས་མྱ་ངན་ལས་མི་འདའ་བར་གསོལ་བ།ྋ བདག་གཞན་ཀུན་གྱིས་བསགས་པ་

ལམ་༄༅། །ཡི། །དུས་གསུམ་དགེ་བ་གཅིག་བསྡུས་ནས། །མར་གྱུར་འགྲོ་བ་མ་ལུས་པ། །བྱང་ཆུབ་སྙིང་པོ་ཐོབ་ཕྱིར་བསྡོ། །ཞེས་བསྔོ་བ་བྱས་ནས། མཐར་ཚོགས་ཀྱི་
ཟབ་
ཞིང་བླ་མ་ཉིད་ལ་བསྟིམ་སྟེ་སྤྱི་བོར་སྤྱན་དྲངས། རྗེ་མ་ལུས་ཀུན་ཁྱབ་སྒྲིབ་གཉིས་དག་པ་ཡི། །ཞེས་པ་ལ་སོགས་པས་གསོལ་བ་བཏབ། བླ་མ་དང་རང་གི་གནས་བཞིར་ཡི་གེ་བཞི་གསལ་
ལི
བཏབ་ནས། བླ་མའི་དཔྲལ་བའི་ཨཾ་ལས་སྐུའི་བྱིན་རླབས་འོད་ཟེར་དཀར་པོ་བྱུང་། རང་གི་དཔྲལ་བའི་ཨཾ་ལུས་ཀྱི་བདག་ཉིད་ལ་ཞུགས་པས་སད་པའི་གནས་སྐབས་བསྐྱེད་པའི་སྒྲིབ་པ་
སྦྱངས༑ བུམ་དབང་ཐོབ། སྐུ་རྡོ་རྗེ་ལྷག་པར་གནས་པར་བྱས། བླ་མའི་མགྲིན་པའི་ཨཱཿ ལས་གསུང་གི་བྱིན་རླབས་འོད་ཟེར་དམར་པོ་བྱུང་། རང་གི་མགྲིན་པའི་ཨཱཿ ངག་གི་རང་བཞིན་ལ་
ཞུགས༑ རྨི་ལམ་གྱི་གནས་སྐབས་བསྐྱེད་པའི་དྲི་མ་སྦྱངས། གསང་བའི་དབང་ཐོབ། གསུང་རྡོ་རྗེ་ལྷག་པར་གནས་པར་བྱས། བླ་མའི་ཐུགས་ཀའི་ཧཱུཾ་ལས་ཐུགས་ཀྱི་བྱིན་རླབས་འོད་ཟེར་
༣ སྔོན་པོ་བྱུང༌། རང་གི་སྙིང་གའི་ཧཱུཾ་ཡིད་ཀྱི་རང་བཞིན་ལ་ཞུགས། གཉིད་སྟུག་གི་གནས་སྐབས་བསྐྱེད་པའི་དྲི་མ་སྦྱངས། ཤེས་རབ་ཡེ་ཤེས་ཀྱི་དབང་ཐོབ། ཐུགས་རྡོ་རྗེ་ལྷག་པར་གནས་པར་

བྱས༑ དེ་ནས་བླ་མའི་ལྟེ་བའི་ཧོཿ་ཡིག་ལས་ཡེ་ཤེས་ཀྱི་བྱིན་རླབས་འོད་ཟེར་ལྗང་གུ་བྱུང་། བདག་གི་ལྟེ་བའི་ཧོཿ་ཡེ་ཤེས་ཀྱི་རང་བཞིན་ལ་ཞུགས། བཞི་པའི་གནས་སྐབས་བསྐྱེད་པའི་དྲི་མ་
སྦྱངས༑ ཤེས་རབ་ཡེ་ཤེས་ཆེན་པོའི་དབང་ཐོབ། ཡེ་ཤེས་རྡོ་རྗེ་ལྷག་པར་གནས་པར་བྱས། མཐར་བླ་མ་འོད་དུ་ཞུ། བདག་ལ་ཆུ་དང་ཆུ་བསྲེས་པ་བཞིན། སེམས་མ་བཅོས་པར་གཉིས་སུ་
མེད་པ་ལ་ཡེངས་མེད་དུ་གཞག་གོ །དེ་ནས་ལངས་ནས་དགེ་བའི་རྩ་བ་འདི་ལྟར་བསྔོ་སྟེ༑ བདག་གིས་བྱས་ཤིང་བསགས་པའི་དགེ་བའི་རྩ་བ་ཐམས་ཅད་ཀྱི་མཐུས། སེམས་ཅན་ཐམས་ཅད་ཀྱི་
དོན་དུ་དུས་གསུམ་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡེ་ཤེས་གཅིག་པའི་གསང་བ་བསམ་གྱིས་མི་ཁྱབ་པའི་དཔལ་ལྡན་བླ་མ་དམ་པ་འགྲུབ་པར་གྱུར་ཅིག ཅེས་པས་སོ། །གཉིས་པ་
ནང་སྒྲབ་གསོལ་འདེབས་ཀྱི་བསྙེན་པ་ནི། སྲུང་འཁོར། སྤྱབས་སེམས་རྡོ་རྗེ་སེམས་དཔའི་བསྒོམ་བཟླས་སྔར་བཞིན་དུ་བྱས་ལ། དེ་ནས་རང་གི་མདུན་གྱི་ནམ་མཁའ། གྱད་དང་སེང་གེ་ཆེན་
པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་པདྨ་ཟླ་ཉི་སྒྲ་གཅན་བདུད་བཞི་བརྩེགས་པའི་གདན་ལ། ཕུང་པོ་ཁམས་སྐྱེ་མཆེད་ལས་དབང་བྱ་བ་དང་བཅས་པ་གདན་གསུམ་གྱི་ལྷར་གདོད་མ་ནས་གྲུབ་པ་

༄༅༐ །དཔལ་ལྡན་བླ་མའི་ཡེ་ཤེས་ཀྱི་སྐུའི་ངོ་བོ་ཉིད་དུ་ཡོངས་སུ་རྫོགས་པ། སྐྱབས་གསུམ་གྱི་འདུས་པ། དཀྱིལ་འཁོར་གྱི་འཁོར་ལོ་ཐམས་ཅད་ཀྱི་འཆར་གཞི། རིགས་
ཐམས་ཅད་གྱི་ཁྱབ་བདག །སྐུ་བཞི་ཡེ་ཤེས་ལྔ་གཅིག་པའི་སྤྱི་གཟུགས། དེ་ཡང་རྣམ་པ་དཔལ་རྡོ་རྗེ་སེམས་དཔའ་སྟོན་ཟླ་ལྟ་བུ་རྡོ་རྗེ་ཕག་མོ་དང་ལྷན་ཅིག་ཕྱག་རྒྱ་དྲུག་གིས་བརྒྱན་ཏེ་བཞུགས་
པ༑ དེའི་ཐུགས་ཀར་ཟླ་བ་ལ་དཔལ་མཆོག་དང་པོའི་སྐྱེས་བུ་ཧཱུཾ་འོད་ཟེར་ལྔར་འབར་བས་སྣོད་ཀྱི་འཇིག་རྟེན་ཐམས་ཅད་གཞལ་ཡས་ཁང་། བཅུད་ཀྱི་སེམས་ཅན་ཐམས་ཅད་བླ་མ་དམ་པ་ཉིད་ཀྱི་
འཁོར་ལོ་གསུམ་གྱི་ལྷར་སད་པར་བྱས། དེ་དག་ལ་དམིགས་ཏེ། ཨོཾ་ཨཱཿ ཤྲཱི་མཱཏྨ་དྷུ་རུ་ཙ་ར་ཎ་ཡཱ་མི། ཞེས་པས་གཉིས་སུ་མེད་པར་ཕྱག་བྱ། དེ་ནས་རང་གི་སེམས་རྡོ་རྗེ་རྣལ་འབྱོར་མའི་
རྣམ་པར་སྤྱི་བོ་ནས་ཐོན། དེས་གྲི་གུག་གིས་ཐོད་པ་བྲེགས་པ་མི་མགོ་གསུམ་གྱི་ཁར་བཞག་པ་ནམ་མཁའི་ཁྱོན་ཙམ། ནང་དུ་འདོད་པ་ལྔའི་ལོངས་སྤྱོད་ཐམས་ཅད་དང་། རང་གི་ལུས་ངག་ཡིད་
༈ གསུམ་ཨོཾ་ཨཱཿ ཧཱུྃཧྲཱིཿ སྦྱངས་རྟོགས་སྦར་བདུད་རྩིར་ཞུ་བ་བླ་མ་དམ་པའི་ཚོགས་ཀྱི་དཀྱིལ་འཁོར་ལ་སྙོམས་འཇུག་གི་བདེ་བ་དངས་མའི་བདུད་རྩི་ལྔའི་རོ་དང་དབྱེར་མེད་པས་མཆོད་དེ། དུས་

གསུམ་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཟད་མི་ཤེས་བ་རྒྱན་གྱི་འཁོར་ལོའི་བདག་ཉིད་ཁམས་གསུམ་ཆོས་ཀྱི་རྒྱལ་པོ་དཔལ་ལྡན་བླ་མ་དམ་པ་སྒྲིབ་པ་མེད་པའི་ཡེ་
ཤེས་ཀྱི་ཕུང་པོ་རང་རིག་གི་གདོད་མའི་རྡོ་རྗེ་བཞིར་མཉམ་པར་སྦྱོར་བ་དུས་རྒྱུན་ཆད་མེད་པར་བདེ་བ་ཆེན་པོའི་མཆོད་པའི་སྤྲིན་རབ་འབྱམས་ཀྱིས་མཉེས་པར་གྱུར་ཅིག །དེ་ནས་མ་ནམ་མ་བཞི་
།ར་ཅི་རིགས་བགྲངས། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། །ཞེས་སྟོང་ཕྲག་གི་མཐར། བླ་མ་སངས་རིན་མ་སོགས་ཀྱིས་
གསོལ་བ་གདབ། བླ་མའི་ཐུགས་ཀ་ནས་འོད་ཟེར་བྱུང༌། བདག་གི་ལུས་ལ་ཕོག །བླ་མའི་ཞལ་དུ་ཞུགས། ཡབ་ཡུམ་རྗེས་ཆགས་ཀྱི་མེས་བྱང་ཆུབ་སེམས་སུ་བཞུ། ཨ་བ་ངྷ་ཏཱི་བརྒྱུད་རྡོ་
རྗེའི་ལམ་ནས་ཡུལ་གྱི་པདྨར་བབས། ཧེ་རུ་ཀའི་སྐུ་གྱུར་པ་ལ་སླར་ཡང་བླ་མ་ཡབ་ཡུམ་གྱི་གདན་གསུམ་གྱི་དབང་ལྷ་བྱང་ཆུབ་ཀྱི་སེམས་སུ་ཞུ་བས་ལྕེ་ཐོག་ཏུ་བཞག་པས་དབང་བསྐྱརཾ། ལུས་
གང༌༑ དྲི་མ་སྦྱངས། སངས་རྒྱས་ཐམས་ཅད་ཀྱི་ཡེ་ཤེས་སུ་ཞུགས་པར་གྱུར་པའི་མཐར། བླ་མ་ཡབ་ཡུམ་མེ་ལོང་གི་དབུགས་ཐིམ་པ་ལྟར་རང་དང་རོ་མཉམ་པ་རང་བཞིན་ཕྱག་རྒྱ་ཆེན་པོ་ལ་

།མཉམ་པར་གཞག །དགེ་བའི་རྩ་བ་སྔར་བཞིན་དུ་བསྔོའོ། །གསུམ་པ་གསང་སྒྲུབ་བཟླས་པའི་བསྙེན་པ་ནི། སྲུང་འཁོར། སྐྱབས་སེམས་རྡོ་རྗེ་སེམས་དཔའི་༄༅།
བསྒོམ་བཟླས་སྔར་བཞིན། དེ་ནས་རང་ཉིད་ཀྱི་སྤྱི་བོར་ལམ་ཟབ་བརྒྱུད་པའི་བླ་མ་མཐོ་བརྩེགས་སུ་གསལ་བཏབ་ནས། སྐུ་བཞིའི་དབང་ཕྱུག་རྒྱལ་བ་རྡོ་རྗེ་འཆང༌། །ཞེས་སོགས་ཀྱིས་གསོལ་བ་
བཏབ༑ འོད་དུ་ཞུ་བ་རང་ལ་བསྟིམ་མོ། །དེ་ནས་རྣལ་འབྱོར་བཅུ་ལ་འཇུག་སྟེ། དང་པོར་ཚད་མེད་པའི་རྣལ་འབྱོར་ནི། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ཕྲད་པར། སྡུག་
བསྔལ་དང་སྡུག་བསྔལ་གྱི་རྒྱུ་དང་བྲལ་བར། སྡུག་བསྔལ་མེད་པའི་བདེ་བ་དང་མི་འབྲལ་བར། བདེ་སྡུག་གི་རྒྱུ་ཆགས་སྡང་གཉིས་དང་བྲལ་བའི་བཏང་སྙོམས་ཆེན་པོ་ལ་གནས་པར་གྱུར་ཅིག་
སྙམ་པའི་ཚངས་པའི་གནས་བཞི་བསྒོམ། དེ་ནས་ལྷའི་རྣལ་འབྱོར་ནི། ཨོཾ་སྭ་བྷཱ་ཝ་ཤུདྡྷསརྦ་དྷརྨ་སྭ་བྷ་ཝ་ཤུདྡྷེ྅ཏཾ་སེམས་ཀྱི་དེ་ཁོ་ན་ཉིད་འོད་གསལ་བ་ལས། སྐད་ཅིག་ཙམ་གྱིས་ལུས་དམ་
༣པ་རིགས་བརྒྱའི་སྤྱི་གཟུགས་དཔལ་ཧེ་རུ་ཀ་སྔོན་པོ་ཞལ་གཅིག་ཁྲོ་འཛུམ་རལ་པའི་ཅོད་པན་ཅུང་ཟད་ཡོ་བ་ལ་སྣ་ཚོགས་རྡོ་རྗེ་དང་ཟླ་བ་ཕྱེད་པ་འཆང་བ། མགོ་བོའི་ཅོད་པན་དང་དོ་ཤལ་

ཅན༑ ཕྱག་རྒྱ་དྲུག་གིས་བརྒྱན་ཅིང་རྡོ་རྗེ་དང་དྲིལ་བུ་འཛིན་པའི་ཕྱག་གིས་རྡོ་རྗེ་ཕག་མོ་ལ་འཁྱུད་པ། སྟག་གི་ཤམ་ཐབས་ལྡན་པའི་ཞབས་གཡས་བརྐྱང་པས་འཇིགས་བྱེད་ཆུང་མར་བཅས་པ
བརྫིས་ཏེ་ཉི་མ་དང་པདྨའི་གདན་ལ་བཞུགས་པ་དམ་ཚིག་སེམས་དཔའ། དེའི་ཐུགས་ཀར་སེམས་དང་མི་ཕྱེད་པའི་བླ་མ་རྡོ་རྗེ་འཆང་ཚོན་གང་ཙམ་པ་ཡབ་ཡུམ་ཕྱག་རྒྱ་དྲུག་གིས་བརྒྱན་པ་ཡེ་ཤེས་འབྲུག་
ལུགས་སེམས་དཔའོ། །དེའི་སྙིང་གར་ཟླ་བ་ལ་རྡོ་རྗེ་དཀར་པོ་རྩེ་ལྔ་བའི་ལྟེ་བར་ཧཱུཾ་མར་མེ་ལྟར་འབར་བ་ནི་ནང་གི་བདག་ཉིད་ཀྱི་སེམས་ཀྱི་རྡོ་རྗེའི་བཅོམ་ལྡན་འདས་སོ། །ཨོཾ་བཛྲ་གུ་རུ་ཌཱ་ཀི་ནཱི་
ཆོས་
༑ ཞེས་པའི་སྔགས་ཀྱིས་བསྐོར་བའོ། །དེ་ནི་ཏིང་ངེ་འཛིན་སེམས་དཔའོ། །ལྷ་ལ་དམིགས་པས་དུབ་ན་ངག་ཏུ་སྔགས་ཁྲི་ཕྲག་རེར་བཟླས་པ་བཟླས་པའི་རྣལ་འབྱོར་དང༌། སྤྲོ་བསྡུའི་རྣལ་
མཛོད་
ཆེན་འབྱོར་ནི། དམ་ཚིག་སེམས་དཔའ་དང་ཡེ་ཤེས་སེམས་དཔའ་ཡབ་ཡུམ་གྱི་ལུས་དཀྱིལ་གྱི་རིགས་བརྒྱའི་ལྷ་ཐམས་ཅད་མེ་ལོང་གི་གཟུགས་བརྙན་ལྟར་གསལ་བ་ཕན་ཚུན་རྒོད་པ་དང༌།ྋ ལྟ་བ་
མོ།
དང་༑ ལག་བཅངས་དང༌། གཉིས་གཉིས་འཁྱུད་པས་སྙོམས་པར་ཞུགས་པའི་རྗེས་ཆགས་ཀྱི་མེས་བྱང་སེམས་འཁོར་ལོ་བཞིར་ཕབ། གསང་བའི་སྣར་ལྷན་ཅིག་སྐྱེས་དགའ་མངོན་དུ་བྱས་པའི་

ལམ་༄༅། །དབང་བླང་བའོ། །རྫོགས་པའི་རིམ་པའི་རྣལ་འབྱོར་ནི། མཐར་ཡེ་ཤེས་སེམས་དཔའི་རྗེས་ཆགས་ཀྱི་བདེ་བའི་སྒྲས་བརྟན་གཡོ་ཐམས་ཅད་སྒྱུ་མ་ལྟ་བུའི་ཡེ་ཤེས་ཀྱི་
ཟབ་
རོལ་པར་སད། ཞལ་དུ་ཞུགས་བྱང་ཆུབ་ཀྱི་སེམས་ཀྱི་ཐིག་ལེར་ཞུ། ཡུམ་གྱི་ཁར་ལྷུང་བ་བཾ་ཡིག་གི་རྣམ་པར་གྱུར་པ་ལས་རྣམ་པ་སྣ་ཚོགས་པའི་རིག་མ་རྣམས་སུ་གྱུར་ཏེ་ནམ་མཁར་ཐོན་ནས་
མི་
སེམས་དཔའ་གསུམ་མཆོད་པས་ཕྱི་ནང་གཉིས་སུ་མེད་པའི་བདེ་བ་ཆེན་པོའི་ངོ་བོར་ཐིམ། ཟག་པ་མེད་པ་ཟབ་གསལ་ལྷན་ཅིག་སྐྱེས་པའི་ཡེ་ཤེས་ཕྱག་རྒྱ་ཆེན་པོ་ལ་མཉམ་པར་གཞག་གོ །བསྔོ་
བའི་རྣལ་འབྱོར་ནི་སྔ་མ་བཞིན་ནོ། །བཟའ་བཏུང་ཚོགས་ཀྱི་འཁོར་ལོའི་རྣལ་འབྱོར་ནི། རང་ཉིད་དཔལ་ལྡན་བླ་མའི་རྡོ་རྗེ་གསུམ་གྱི་ལྷར་གདོད་མ་ནས་གྲུབ་པ་གསལ་བཏབ བཟའ་བཏུང་ཨཾ་
ཨཱཿ ཧཱུྃ་ཧྲཱིཿ་སྦྱངས་རྟོགས་སྦར་བདུད་རྩིར་བཞུ་བའམ། བཟའ་བཏུང་སོགས་འདོད་ཡོན་གྱི་སྣང་བ་མཐའ་དག་སྒྱུ་མའི་འཁོར་ལོར་ཤེས་པ་ལ་གཉིས་སུ་མེད་པར་སྤྱོད། ཐུན་མཚམས་གཏོར་མའི་
རྣལ་འབྱོར་ནི། བླ་མའི་གཏོར་མ་ཡི་གེ་བཞིས་བྱིན་གྱིས་བརླབས་ནས། རང་གི་སྙིང་གའི་འོད་ཀྱིས་བརྟན་གཡོའི་ཚོགས་ཐམས་ཅད་བླ་མའི་རྡོ་རྗེ་གསུམ་དུ་སྣང་བར་བྱས་ཏེ། ལྗགས་རྡོ་རྗེ་སྦུ་གུ་

ཅན་གྱིས་གསོལ་བར་བསམས་ཏེ། ཨོཾ་བཛྲ་གུ་རུ་ཌཱཀི་ནི་ཨི་དཾ་བ་ལིངྐ་ཁ་ཁ་ཁཱ་ཧི་ཁཱ་ཧི་ལན་གསུམ་གྱིས་ཕུལ། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་བྱིན་གྱིས་བརླབ་ཏུ་
གསོལ༑ ཞེས་པའི་འདོད་དོན་གསོལ། ཀུ་ས་ལིའི་ཚོགས་གསོག་པའི་རྣལ་འབྱོར་ནི། སྲོད་ཉལ་ཁར། ཕཊ། རང་གི་རྣམ་ཤེས་རྡོ་རྗེ་རྣལ་འབྱོར་མའི་གཟུགས་སུ་ཚངས་བུག་ནས་
ཐོན༑ ཕཊ། དེའི་གྲི་གུག་གིས་རང་གི་ཐོད་པ་བྲེགས། མི་མགོའི་སྒྱེད་པུ་གསུམ་གྱི་ཁར་བཞག །སྟོང་གསུམ་ཙམ་ཁྱབ་པ། ཕཊ། ལུས་རྨི་གུག་གིས་དེར་བཅུག་རུབས་ཀྱིས་
གཏུབས༑ ཨོཾ་ཨཱཿ ཧཱུྃཧྲཱིཿ བདུད་རྩིར་སྦྱངས་རྟོགས་སྦར་བཞུ། ཕཊ། དཀོན་མཆོག་སྲིད་ཞུའི་མགྲོན། ཕཊ། མགོན་པོ་ཡོན་ཏན་གྱི་མགྲོན། ཕཊ། སྣང་སྲིད་ལྷ་འདྲེ་ལན་ཆགས་ཀྱི་
མགྲོན༑ ཕཊ། འགྲོ་དྲུག་སྙིང་རྗེའི་མགྲོན་ཐམས་ཅད་བོས། ཕཊ། ཐམས་ཅད་ཀྱིས་གསོལ་བས་ཚིམ། ཕཊ། མཆོད་ཡུལ་གྱི་མགྲོན། མཆོད་རྫས། མཆོད་བྱེད་ཀྱི་རྣལ་འབྱོར་མ་
ཐམས་ཅད་གཉིས་སུ་མེད་པའི་ཡེ་ཤེས་ཀྱི་ངང་དུ་ཡལ་གྱིས་གཏང་ངོ་། །བཅུ་པ་འོད་གསལ་གྱི་རྣལ་འབྱོར་ནི། ཉལ་དུས་སེམས་དཔའ་གསུམ་བརྩེགས་སུ་གསལ་བཏབ་པ་ལ་སྣང་བའི་ཚོགས་

།ཁམས་ཕྲ་བ་ལ་བཅུག །དེ་སེམས་ལ་གཞུག །དེ་སེམས་བྱུང་ལ་གཞུག །དེ་མ་རིག་པ་ལ་གཞུག །དེ་འོད་གསལ་བ་ལ་བཅུག་པས་གཉིད་ལོག་པ་དང་སད་པ་
དྡྷི
ཁྱད་པར་མེད་པ་ཟབ་གསལ་ལྷན་ཅིག་སྐྱེས་པའི་ཡེ་ཤེས་ཀྱི་ངང་དུ་གནས་པར་འགྱུར་ཏེ་རྟོགས་པའི་འོད་གསལ་ལོ། །གཉིས་པ་བསྒྲུབ་པ་ནི། བསྲུང་འཁོར། སྐྱབས་སེམས། རྡོར་
༈ བཟླས༑ བརྒྱུད་པའི་གསོལ་འདེབས། ཚད་མེད་པ། དམ་ཚིག་སེམས་དཔའ་བསྐྱེད་པ་རྣམས་གསང་སྒྲུབ་བཞིན་བྱས་ནས། དམ་ཚིག་སེམས་དཔའ་དེའི་སྐུའི་ནང་དུ་རྩ་དབུ་མ། དེ་ལས་རོ་
རྐྱང་དུ་གྱེས་པ། སྤྱི་བོར་རྩ་འཁོར་སོ་གཉིས་ལ་བླ་མ་རྣམ་སྣང་ཧེ་རུ་ཀ་ཡབ་ཡུམ་དཀར་པོ། མགྲིན་པའི་རྩ་འཁོར་བཅུ་དྲུག་ལ་བླ་མ་པདྨ་ཧེ་རུ་ཀ་ཡབ་ཡུམ་དམར་པོ། སྙིང་གའི་རྩ་འཁོར་
བརྒྱད་ལ་བླ་མ་རྡོ་རྗེ་ཧེ་རུ་ཀ་ཡབ་ཡུམ་སྔོན་པོ། ལྟེ་བའི་རྩ་འཁོར་དྲུག་ཅུ་རྩ་བཞི་ལ་བླ་མ་རིན་ཆེན་ཧེ་རུ་ཀ་ཡབ་ཡུམ་སེར་པོའམ། རྩ་འདབ་ཀྱི་གྲངས་མཉམ་གང་མོས། རང་རང་གི་སྙིང་གར་
ཟླ་བ་ལ་ས་བོན་རིམ་པ་བཞིན། ༀ་ཧྲཱིཿ ཧཱུཾ་ཏྲཾ། མཐར། ༀ་བཛྲ་གུ་རུ་ཌཱ་ཀི་ནི་སིདྡྷི་ཧཱུཾ་ཕཊ། ཅེས་པས་བསྐོར་བར་བལྟས་ཏེ། ཐོག་མར་ཐོ་རངས་ཀྱི་དུས། སྤྱི་བོའི་རྣམ་སྣང་ལ་ལས་དང་

མཐུན་པའི་མཆོད་པའི་སྤྲིན་ཡིད་ཀྱིས་སྤྲུལ་ཏེ་མཆོད། བདག་དང་སེམས་ཅན་ཐམས་ཅད་ཀྱི་སྡིག་སྒྲིབ་སྡུག་བསྔལ་མ་ལུས་པ་ཞི་བར་མཛད་དུ་གསོལ། ཅེས་གསོལ་བ་བཏབ། ས་བོན་སྔགས་
ཕྲེང་ལས་འོད་ཟེར་དཀར་པོ་གནོད་པ་ཐམས་ཅད་ཞི་བར་བྱེད་པ་སྨན་གྱི་བུ་མོ་ལྟ་བུ་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་ཉེ་བར་འཚེ་བའི་རིགས་ཐམས་ཅད་བསལ། ཞི་བའི་ལས་ལ་
མངའ་བརྙེས་པ་ཐམས་ཅད་ཀྱི་ནུས་པ་བསྡུས་ཏེ་སྔགས་ལ་ཐིམ། བདག་ཉིད་ཞི་བའི་ལས་ལ་མཐུ་དང་ལྡན་པར་བསམས་ལ་སྡགས་ཁྲི་ཕྲག་གཅིག་བཟླས། མཐར་ལྷ་འོད་དུ་ཞུ་ནས་ཟག་པ་མེད་
པའི་ཡེ་ཤེས་སུ་གནས་པ་ལ་མཉམ་པར་གཞག །དགེ་བ་བསྔོའོ། །སྔ་དྲོ་ལྟེ་བའི་རིན་ཆེན་འབྱུང་གནས་ལ་ལས་མཐུན་གྱི་མཆོད་པ་ཡིད་ཀྱིས་ཕུལ། བདག་དང་སེམས་ཅན་ཐམས་ཅད་ཀྱི་ཚེ་
དང་བསོད་ནམས། དཔལ་དང་འབྱོར་པ། སྟོབས་མངའ་ཐང་སྟེ་ཕུན་སུམ་ཚོགས་པ་ཐམས་ཅད་རྒྱས་པར་མཛད་དུ་གསོལ་ཅེས་གསོལ་བ་བཏབ། ས་བོན་སྔགས་ཕྲེང་དང་བཅས་པ་ལས་འོད་
ཟེར་སེར་པོ་རྒྱལ་མཚན་རྩེའི་ཡིད་བཞིན་གྱི་ནོར་བུ་ལྟ་བུ་འཕྲོས། སེམས་ཅན་ཐམས་ཅད་ཀྱི་ཚེ་དང་བསོད་ནམས་སོགས་ཕུན་སུམ་ཚོགས་པ་ཐམས་ཅད་རྒྱས་པར་བྱས། རྒྱས་པའི་ལས་ལ་མངའ་

༄༅། །བརྙེས་པ་ཐམས་ཅད་ཀྱི་ནུས་པ་བསྡུས་དེ་སྡགས་ཕྲེང་ལ་ཐིམ། བདག་ཉིད་རྒྱས་པའི་ལས་ལ་མཐུ་དང་ལྡན་པར་བསམས་ལ་བཟླས་པ་སོགས་སྔར་བཞིན་ནོ།
དགོང་མོ་མགྲིན་པའི་འོད་དཔག་མེད་ལ་ལས་མཐུན་གྱིས་མཆོད། ཁམས་གསུམ་དབང་དུ་འདུ་བར་མཛད་དུ་གསོལ་ཞེས་གསོལ་བ་བཏབ། འོད་ཟེར་དམར་པོ་དབང་ཕྱུག་ཆེན་པོའི་ལྕགས་ཀྱུ་ལྟ་
བུ་འཕྲོས། ཁམས་གསུམ་པོ་ཐམས་ཅད་ཀྱི་སྙིང་ལ་བཏབ། བདག་གི་མདུན་དུ་བཅིངས་ཏེ་བོར་བས་ཅི་བསྒོ་བ་མཉན་པ་དབང་དུ་འདུས་པར་བསམ། ཁྱད་པར་དབང་གི་ལས་ལ་མངའ་བརྙེས་
པ་ཐམས་ཅད་ཀྱི་ནུས་པ་བསྡུས་ཏེ་སྔགས་ཕྲེང་ལ་ཐིམ། བདག་ཉིད་དབང་གི་ལས་ལ་མཐུ་དང་ལྡན་པར་བསམ། གཞན་འདྲའོ་དེ་ནས་སྲོད་ཀྱི་དུས་ལ་སྙིང་གའི་མི་བསྐྱོད་པ་ལ་ལས་མཐུན་གྱིས་
མཆོད༑ གདུག་པ་ཅན་ཐམས་ཅད་ཚར་གཅོད་པར་མཛད་དུ་གསོལ་ཞེས་གསོལ་བ་བཏབ། སྔགས་ཕྲེང་ལས་འོད་ཟེར་ནག་པོ་སྤུ་གྲི་ཅན་གྱི་རླུང་ལྟ་བུ་ཕྱོགས་བཅུར་འཕྲོས་བསྒྲལ་བར་འོས་པའི་
ཁྲིད་ཞིང་ཐམས་ཅད་ལ་ཕོག་པས་དུམ་བུ་དུམ་བུར་བཏང་སྟེ་མཐར་རྡུལ་དུ་བརླག །དྲག་པོའི་ལས་ལ་མངའ་བརྙེས་པ་ཐམས་ཅད་ཀྱི་ནུས་པ་བསྡུས་ཏེ་སྔགས་ཕྲེང་ལ་ཐིམ་པས་བདག་ཉིད་དྲག་པོའི་ལས་

ལ་མཐུ་དང་ལྡན་པར་བསམ་གཞན་སྔར་བཞིན་ནོ། །གསུམ་པ་ལས་སྦྱོར་ནི། དེ་ལྟར་བླ་མ་བསྒྲབས་ནས་འཕྲིན་ལས་གང་འདོད་ལ་སྦྱོར་བ་སྟེ། ནད་ཞི་བར་འདོད་ན་བླ་མ་སྨན་པའི་རྒྱལ་
པོ༑ གདོན་ཞི་བར་འདོད་ན་ཕྱག་རྡོར། སྡིག་སྒྲིབ་ཞི་བར་འདོད་ན་རྡོ་རྗེ་སེམས་དཔའ། དབང་དུ་འདུ་བར་འདོད་ན་རྟ་མགྲིན། གྲུབ་པ་བརྒྱད་ཐོབ་པར་འདོད་ན་བདེ་མཆོག །བྱིན་རླབས་
འཇུག་པར་འདོད་ན་ཕག་མོ། དྲག་པོ་མངོན་སྤྱོད་ཀྱི་འཕྲིན་ལས་འདོད་ན་འཇམ་དཔལ་གཤིན་རྗེའི་གཤེད་དང་མགོན་པོ། ནོར་ཆེ་བར་འདོད་ན་ནོར་ལྷ་ཛམྦུ་ལ་ལ་སོགས། འཁོར་མང་བར་འདོད་
ན་བསྟན་པའི་གཙོ་བོ། ཚེ་རིང་བར་འདོད་ན་ཚེ་དཔག་ཏུ་མེད་པ་སྟེ། ཐམས་ཅད་ལ། བླ་མ་ཉིད་ཚོགས་ཀྱི་ཞིང་དེར་བསྒོམ། གང་འདོད་པ་དེ་མཚོད་པའི་རྫས་སུ་ཕུལ། མོས་གུས་ཀྱིས་
གསོལ་བ་ཕུར་ཚུགས་སུ་བཏབ་སྟེ་འདོད་པ་སྨྲེང་དུ་གསོལ་བས། གང་དགོས་ཡིད་བཞིན་དུ་འགྲུབ་སྟེ། མཆོག་གི་དངོས་གྲུབ་ཀྱང་དཀའ་བ་མེད་ན་ཐུན་མོང་རྣམས་ལྟ་ཅི་སྨོས་སོ། །རྗེས་ངོ་
སྤྲད་པ་ལ་བསླབ་པ་ནི། བླ་མའི་སྐུ་རྡོ་རྗེ་གང་ལ་ཟེར་ན་ཁམས་གསུམ་དུ་དུས་གསུམ་དུ་འབྱུང་བའི་རྡུལ་མེད་པའི་སྣ་ཚོགས་པའི་གཟུགས་བཪྙན་དུ་འཆར་བའི་འོད་གསལ་བ་ཟེར་བས་ན་སྣང་ཚད་བླ་

༄༅། །མ་སྤྲུལ་སྐུ། དགེ་འདུན་དཀོན་མཆོག །གང་ཤར་མཇལ་ཁ་རང་ངོ་རང་ཤེས། མོས་གུས་སུ་གྲུབ་དུས་བསམ་གྱིས་མི་ཁྱབ་པའི་སྐ། བསམ་གྱིས་མི་ཁྱབ་པའི་
མིག་གིས་མཇལ་ན་བསམ་གྱིས་མི་ཁྱབ་པའི་མོས་གུས་ཀྱི་ཀློང་དུ་འཇམ་ཀླས་པར་གདའོ། །བླ་མའི་གསུང་རྡོ་རྗེ་གང་ལ་ཟེར་ན། གཞོམ་དུ་མེད་པའི་སྒྲ་བརྙན་བརྗོད་དུ་མེད་ལ། བརྗོད་པ་ཐམས་
ཅད་པར་འཆར་བའི་སྒྲ་ཚུལ་ལ་ཟེར་བས་ན། གྲགས་ཚད་བླ་མ་ལོངས་སྐུ། ཆོས་དཀོན་མཆོག གང་ཐོས་ཆོས་འཁོར། རང་ངོ་རང་ཤེས། མོས་གུས་སུ་གྲུབ་དུས་བསམ་གྱིས་མི་ཁྱབ་
བཅུ་གསུམ་
པའི་གསུང་། བསམ་གྱིས་མི་ཁྱབ་པའི་རྣ་བར་ཐོས་ནས་བསམ་གྱིས་མི་ཁྱབ་པའི་མོས་གུས་གྱི་ཀློང་དུ་འབྱམས་ཀླས་པར་གདའོ། །བླ་མའི་ཐུགས་རྡོ་རྗེ་གང་ལ་ཟེར་ན། བདེ་སྟོང་ལྷན་ཅིག་སྐྱེས་
པ་རྣམ་པ་ཐམས་ཅད་པ་ཞིག་ལ་ཟེར་བས་ན། དེ་རང་སེམས་ལས་གཞན་མིན། དེའི་ཕྱིར་དྲན་རིག་བླ་མ་ཆོས་སྐུ། སངས་རྒྱས་དཀོན་མཆོག །གང་སྐྱེས་མཉམ་ཉིད། རང་ངོ་རང་
༈ཤེས༑ མོས་གུས་སུ་གྲུབ་དུས་སུ་བསམ་གྱིས་མི་ཁྱབ་པའི་ཐུགས། བསམ་གྱིས་མི་ཁྱབ་པའི་ཡིད་ཀྱིས་རིག་ནས་བསམ་གྱིས་མི་ཁྱབ་པའི་མོས་གུས་ཀྱི་ཀློང་དུ་འབྱམས་ཀླས་པར་གདའ་

སྟེ༑ དོན་འདི་ལ་ཆོས་རྗེས། བླ་མ་རང་སེམས་དབྱེར་མི་ཕྱེད། །གཟུགས་སྐུར་འཛིན་པ་སྟོར་ནས་ཐལ། །མོས་གུས་བྱ་བའི་ཡུལ་མ་རྙེད། །གསོལ་བ་འདེབས་ན་ཇི་ལྟར་འདེབས། །ཞེས་
གསུངས་པ་དང༌། རྒྱལ་བརྒོད་ཚང་པས། མི་བདག་གིས་བླ་མ་སྒྲུབ་པས་འགྲུབ། །བླ་མ་ཆོས་སྐུའི་ཞལ་ཡང་མཐོང༌། །སྣང་སྲིད་བླ་མ་ཆོས་སྐུར་ཤར། །ཅེས་སོ། །གནད་ཀ་འདིས་
དཔལ་རྒྱལ་བའི་དབང་པོས། ལམ་ཟབ་མོ་བླ་མ་བསྒྲུབ་པ་ལ། །སྐྱབས་གསུམ་ཀུན་འདུས་ཀྱི་གདམས་ངག་ཡོད། །ལམ་ས་ཆོད་ཆེ་བ་དེ་ལྟར་ལགས། །ཞེས་གསུང་པར་མཛད་པ་ཡིན་
ནོ༑ །ལུང་དོན་རིག་པས་གཏན་ལ་མི་ཕེབས་པའི། །ཁ་བཤད་ཕལ་མོ་སྤྲིན་གྱི་གྲིབ་མ་འདྲ། །བསིལ་སྐྱོབ་རེས་ཀྱང་དགོས་དུས་ཐོག་མི་ཁེལ། །དེ་བས་དང་པོར་གཅེས་པ་ཡོངས་འཛིན་
ཡིན༑ །གངཞིག་ཉམས་བླངས་གྲུབ་པ་མཆོག་གི་ཁྱུ། །སུ་མང་ཆོས་ཀྱི་ཟབ་ཁྱད་ལགས་པའི་ཕྱིར། །གྲགས་པ་ཚད་མས་གཞལ་ནས་ཉམས་ལེན་འོས། །དཔེ་ལོགས་བརྫུན་གྱིས་བཀང་ལ་
དབུ་མ་འཁོར། །རྒྱ་གར་ཡུལ་ན་ཉི་ཟླ་ལྟ་བུར་གསལ། །གངས་རིའི་ཁྲོད་འདིར་ཆེན་པོའི་གཙུག་གི་རྒྱན། །ད་ལྟའང་དཔལ་ལྡན་དྭགས་པོའི་དཀར་བརྒྱུད་ལས། །ས་གསུམ་མཆོད་སྡོང་འོས་

༄༅། །པའི་བསྟན་འཛིན་སུ། །ལམ་ཟབ་ཐུན་མོང་བ་འདི་ལ་ཟིན་བྲིས་སྣ་ཚོགས་པས་དོན་གཞན་དུ་འགྱུར་ཉེ་བར་མཐོང་བ་མི་འཕྱུགས་པར་བྱ་བའི་ཆེད་དང༌། བྱང་ཁྲི་ལྕམ་
ཀུན་དགའ་དཔལ་སྒྲོན་གྱི་ཉམས་བཞེས་སུ་མཛད་པའི་བརྗེད་བྱང་དུའང་བསྐུལ་བས། པདྨ་དཀར་པོ་ཞེས་གྲགས་པའི་བ་དན་སྐྱོང་བ་དེ་ཡིས་སྦྱར་བ་ཡིན་ནོ།། །། དགེའོ།།
བཅུ་བཞི་
465466 (B)

466(B)
BlankPage AsPerOriginalDocument

ཞལ་
རྒྱུན་
ལི
༄༅། །ཐམས་ཅད་མཁྱེན་གཟིགས་པདྨ་དཀར་པོ་དགུང་ལོ་བཅུ་གསུམ་གྱི་ཐོག་རྗེ་ངག་དབང་ཆོས་རྒྱལ་གྱི་ཞལ་རྒྱུན་ཟིན་
གཅིག་
བྲིས་སུ་གནང་བ་བཞུགས་སོ།།
ཟིན་བྲིས་

༄༅། །དེ་ནས་ངོ་སྤྲོད་སྦས་པ་མིག་འབྱེད་བྱེད་དེ། བླམ་སྙིང་ཀར་བསྒོམས་ནས་མོས་གུས་དུངས་དུངས་པ་བྱ། དེ་ཡང་མོས་གུས་
ལ་གནས་པ་ཞི་གནས། དེའི་རང་བཞིན་སྤྲོས་བྲལ་དུ་རྟོགས་པ་ལྷག་མཐོང་། རྣམ་པ་བླ་མར་གསལ་ལམ་མེ་བ་དེ་བསྐྱེད་རིམ་ཡིན། དེའི་རང་བཞིན་(q)
89སྤྲོས་བྲལ་དུ་རྟོགས་པ་དེ་རྫོགས་རིམ་ཡིན། དེ་ལྟར་བླ་མ་སྙིང་གི་དབུས་སུ་གསལ་ལམ་མེ་བ་དེ། བླ་མས་ཚུར་བྱོན་ནམ། རང་གིས་ཕར་ཕྱིན་བལྟས་ཅ
པས༑ རང་སེམས་བླ་མར་ཤར་བ་ཡིན། དེའི་འཆར་མཁན་ལ་བྱུང་གནས་འགྲོ་གསུམ་རྩད་བཅད། སྐྱེ་མེད་ཀྱི་གདངས་ལ་རང་སེམས་བླ་མའི་རྣམ་

ཞལ་
རྒྱུན་
ལི ༄༅། །པར་ཤར་བ་དེ་ཤེས་པའོ། །དེ་ནས་མིག་གི་ཡུལ་དུ་གཟུགས་གང་སྣང་སོགས་ཚོགས་དྲུག་གི་ཡུལ་སྣང་ཐམས་ཅད་ལྟར་
གཞུག །གཟུགས་སྣང་ཐམས་ཅད་ཀྱང་རང་གི་སེམས། སེམས་བླ་མ། དེ་བཞིན་དྲི་སོགས་ཡུལ་སྣང་ཐམས་ཅད་བླ་མར་ངོ་སྤྲད། ངོ་སྤྲོད་གྲུབ་ནས་
ངོ་སྤྲོད་ཀྱི་དབང་དེ་བྱའོ། །དེ་ནས་བཞི་སྒྲབ་འཕྲིན་ལས་ཀྱི་བསྙེན་པ་དེ་སོང་ནས། གཏེར་ཁ་བཅུ་དང༌། ཐུགས་རྗེ་ཉི་རྒྱས་ཀྱི་ལས་སྦྱོར་རྣམས་བྱེད་
དེ༑ རང་ཡི་དམ་དུ་གསལ་བའི་སྤྱི་བོར་པད་ཟླའི་གདན་ལ་བླ་མ་ཚེ་དཔག་མེད་དུ་གསལ་བ་ལ། ཚེའི་རིག་འཛིན་བརྙེས་པ་དང་འཆི་མེད་ཀྱི་བདུད་རྩི་
Du�
༧༥
}j9
2

ཕུལ༑ ཡན་ལག་བདུན་པ་བྱ། མ་ནམ་མའི་རྗེས་སུ། མ་ལུས་ཀུན་ཁྱབ་མ་བྱས་ནས། ཏིང་ངེ་འཛིན་གྱི་དབང་བླངས། མཐར་བླ་མ་རང་ལ་བསྟིམ། ཚེའི་དངོས་གྲུབ་ཐོབ་པར་
བསམ༑ དེ་བཞིན་དུ་དབང་ལ་རྟ་མགྲིན་སོགས་ཡིག་ཆ་བཞིན་ནོ། །གཞན་ཡང་འཕྲིན་ལས་སྣ་ཚོགས་ཡིག་ཆ་ལ་ལྟོས། ཡང་རང་གི་སྤྱི་བོར་བླ་མ་ལྷན་སྐྱེས་ཡབ་ཡུམ་དུ་གསལ་བ་ལ། དྲག་
པོའི་དངོས་གྲུབ་བརྙེས་པ་རྣམས་ཕུལ་ལ། ཡན་ལག་བདུན་པ་དང་གསོལ་འདེབས་གོང་བཞིན་བྱས། དེའི་ལྟེ་བ་ནས་ཧཱུཾ་གཉིས་དང་བྷྱོཿ གཅིག་བྱུང་བ་ལས། ཡེ་ཤེས་མགོན་པོ་དང༌། ཡུམ་
ལས་མགོན་གསུམ་དུ་གྱུར་པས། རང་གི་དུག་གསུམ་བཅད། བདེ་མཆོག་རང་ལ་ཐིམ། ལྷན་སྐྱེས་ཀྱི་ཐུགས་ནང་དུ་གཙོ་འཁོར་གསུམ་པོ་རྩ་གསུམ་དུ་གྱུར། ཡང་རང་གི་ལྟེ་བ་ནས་ས་བོན་
གསུམ་ལས་ཡེ་ཤེས་པ་གཙོ་འཁོར་གསུམ་དུ་གྱུར་པ་དགྲའི་བཤང་ལམ་ནས་ཞུགས། རྩ་གསུམ་བཅད། འཁོར་གཉིས་གཙོ་བོ་ལ་ཐིམ། གཙོ་བོ་ཧཱུཾ་དུ་གྱུར་པ་དེའི་རྣམ་ཤེས་དང་བཅས་པ་དབྱེར་
མེད༑ རང་གི་སྙིང་གར་བསྡུས་ལ་མཉམ་པར་བཞག་གོ འདི་རྣམས་ཞལ་གདམས་རང་ཡིན། གཞན་རྣམས་དཔེ་ལྟ་བ་ཡིན་སྒྲི། འདི་རྣམས་འབྲུག་པ་རིན་པོ་ཆེ་ངག་དབང་ཆོས་ཀྱི་རྒྱལ་པོས་

༄༅།། །མཉེལ་གསོ་གསལ་འདེབས་ཀྱི་ཟིན་བྲིས་གནང་འདུག་པ་ནས་བཤུས་པ་ཡིན་པས་ཤིན་ཏུ་ཁུངས་བཙུན་པ་ཉིད་དོ།།
472(B)

472(B)
BlankPage AsPerOriginalDocument

21
29
༄༅། ཟབ་བླ་སྒྲུབ་ཐུན་མོང་མ་ཡིན་པའི་ཁྲིད་རིམ་གཉིས་གདན་རྫོགས་ཞེས་བྱ་བ་བཞུགས་སོ།།

༄༅། །རྡོ་རྗེ་སློབ་དཔོན་བདག་པོ་ཆེན་པོའི་ཞབས་ཀྱི་པདྨོ་རྙོག་པ་མེད་པ་ལ་ཕྱག་འཚལ་ལོ། །དལ་བཞིའི་ར་བར་ཐར་འདོད་དགེ
བའི་མགྲོན། །དབང་བཞིའི་དྲི་བཟང་ཕུལ་གྱིས་དབུགས་དབྱུང་སྟེ། །སྐུ་བཞིའི་འབྲས་བུ་བསྟབས་པས་ཚིམས་མཛད་པ། །རྣམ་བཞིའི་སློབ་དཔོན་ཙཱུ་
ཏའི་འཕྲེང་བར་འདུད། །རིག་པ་ནོར་རྒྱས་ཀྱིས་ཁྱུད་མྱོང་བའི་རིས། །ལུང་གི་ཆུ་གཏེར་བསྲུབས་ཐོན་མན་ངག་གི །བདུད་རྩི་འདིས་སོགས་རྨད་བྱུང་
ཅི་ཡང་གིས། །འཇིག་རྟེན་དགེར་མཛད་ཏིལ་བརྡུང་ཞབས་ལ་འདུད། །སངས་རྒྱས་གསུང་གི་རིན་ཆེན་ཟ་མ་ཏོག །མཐའ་དྲུག་ཚུལ་བཞིའི་སྒྲོམ་བུར་

pu
/H2
ཥཿ་༄༅ །རྒྱས་བཏབ་པ། །ཇི་བཞིན་ཕྱེ་ནས་མི་ཤེས་མུན་སེལ་བའི། །པཎ་ཆེན་ནཱ་རོ་བརྒྱུད་པར་བཅས་ལ་འདུད། །མངོན་བར་བྱང་
ཆུབ་གནས་སུ་འགྲོ་རིང་ལ། །གྲངས་མང་བགྲོད་དཀའ་འཁྱོག་ཚིག་ཉི་འོད་ཀྱིས། །མ་གདུངས་དད་པའི་གྲིབ་བསིལ་ལ་བརྟེན་པའི། །མྱུར་བའི་ལམ་
འདི་ཕྱེ་བས་སྐལ་བཟང་བྱ། །རྒྱ་ཆེ་བའི་ལུང་ཐམས་ཅད་ཀྱི་གཙོ་བོ། རྨད་དུ་བྱང་བ་ཟབ་པ་ཐམས་ཅད་ཀྱི་བླ་མ། ཕུལ་དུ་ཕྱིན་པའི་རིགས་པ་ཐམས་ཅད་473
ཀྱིས་གྲུབ་པ། གཅིག་ཤེས་པས་ཀུན་ཤེས་པར་བྱེད་པའི་གདམས་ངག །ཚར་གསུམ་ཁུག་པ་དབང་གི་ལམ། རྡོ་རྗེ་སེམས་དཔའ་ཞལ་མཐོང་གི་སྒྲུབ

ཐབས༑ དེ་བཞིན་གཤེགས་པ་རྣམས་ཀྱི་ཤིན་ཏུ་གསང་བའི་གནས། ཚེ་གཅིག་གིས་བླ་མ་སྐུ་བཞིའི་སར་ཁྲིད་པའི་རིམ་པ་འདི་བཤད་པ་ལ། བྱུང་ཁུངས་ཀྱིས་གླེང་བསླང༌། ཇི་ལྟ་བུ་བྱུང་བའི
རྡོ་རྗེའི་ཚིག་བཤད་པ་གཉིས་ལས། དང་པོ་ནི། ཤར་སྒྱུ་མ་སྤྲུལ་པའི་ཞིང་ཟ་ཧོར་གྱི་རྒྱལ་ཁམས་ཆེན་པོ་ན། བདེ་བར་གཤེགས་པ་ཉིད་ཀྱི་སློབ་མ་ཏིལླི་པ་ཞེས་བྱ་བ་རྣལ་འབྱོར་གྱི་སྤྱོད་པ་མཛད་
ང་སྐལ་བ་དང་ལྡན་པ་རྣམས་རྗེས་སུ་འཛིན་པར་བཞུགས་སོ་ཞེས་གཏམ་དུ་སྨྲེང་ནས། པཎྜི་ཏ་ཐམས་ཅད་ཀྱི་གཙུག་གི་ནོར་བུ་ཇོ་བོ་ནཱ་རོ་ཏ་པས་མཁས་པའི་བྱ་བ་བོར་ནས་དེ་ཚོལ་བ་དོན་དུ་གཉེར་
གཉེར་བའི་ཅི་ཞིག་ན་ཨོ་ཏནྟྲ་པཱུ་རི་ཞེས་བྱ་བའི་གཙུག་ལག་ཁང་དུ་མཇལ་ཏེ། དེར་བདག་རྗེས་སུ་བཟང་དུ་གསོལ་ཞེས་གསོལ་བས། ཞིང་དང་བསམ་པ་དངོས་པོ་གསུམ། །ཞེས་བྱ་བའི་
ཚིགས་སུ་བཅད་པ་གཉིས་སྩལ་ནས་གཤེགས་སོ། །དེའི་ཕྱི་བཞིན་འབྲངས་ནས་གཞན་གྱིས་གཏམ་དུ་སྐྱོར་བ་ཡང་བཟོད་པར་མི་ནུས་པའི་བྱ་དཀའ་བ་ཆེན་པོ་བཅུ་གཉིས་ཀྱིས་མཉེས་པར་མཛད་
པས༑ འདོད་པའི་དངོས་གྲུབ་ཆེན་པོ་བཀའ་དྲིན་དུ་སྩལ་ཏེ། ཡང་དག་པའི་ལམ་བལྟ་བར་འདོད་པ་ཐམས་ཅད་ཀྱི་མིག་གཅིག་པུར་གྱུར་ཏོ་ཞེས་གཅིག་ནས་གཅིག་ཏུ་བརྒྱུད་པས་འཛམ་བུའི་གླིང་ ི

༞n །ཐམས་ཅད་དུ་ཉི་མ་ལྟ་བུར་གྲགས་སོ། །དེ་ཐོས་ནས་བོད་ཡུལ་གྱི་སྔགས་འཆང་བ་ཐམས་ཅད་ཀྱི་རྡོ་རྗེ་འཆང་མར་པའི་ཞལ་སྔ་ནས། ལུས་དང་སྲོག་ཡལ་བར་བོར་
༴”ནས་མཆོག་གི་རྡལ་འབྱོར་བ་དེའི་ཞབས་ཀྱི་པདྨོ་ལ་བསྙེན་བཀུར་བགྱིས་ཏེ་མན་ངག་གི་སྦྲང་རྩི་ཅི་ཡང་འཐུངས་པ་དཔལ་བཞད་པ་རྡོ་རྗེ་ཞེས་བྱ་བའི་རྣམ་དཔྱོད་ཀྱི་བུམ་པར་སྐྱགས་པ་དེའི་ཡང་ཐུགས་
ཀྱི་བདུད་རྩིར་གྱུར་ནས། རྗེ་བཙུན་ཟླ་འོད་གཞོན་ནུ་དང། བཛྲ་རཱ་ཛ་དང༌། པདྨ་བཛྲ་དང༌། ཡེ་ཤེས་རྡོ་རྗེའི་ཞབས་ལ་སོགས་པ་རྣལ་འབྱོར་གྱི་ཚུལ་ལ་གོམས་པས་ལྷག་པའི་ལྷ་མཉེས་པར་
མཛད་པས་གཞན་གྱི་དོན་རྒྱ་ཆེན་པོ་བསྒྲུབ་པ་ལ་སྙེངས་པ་མེད་པ་འབའ་ཞིག་གི་སྙན་ནས་སྙན་གྱི་བཅུད་ཀྱི་ལེན་དུ་བབས་པས། རྡོ་རྗེ་སེམས་དཔའ་ཉིད་ལ་ངག་དབང་ཆོས་ཀྱི་རྒྱལ་པོ་ཞེས་མཚན་
སླད་ནས་བཏགས་པ་དེའི་བར་དུ་འོངས་ནས། རྡོ་རྗེའི་སློབ་དཔོན་བདག་པོ་ཆེན་པོ་དེས་བདག་ལ་རྗེས་སུ་བསྟན་པ་ཞིབ་མོར་མཛད་ཅིང་། ཤིན་ཏུ་གསང་བའི་ཕྱག་རྒྱ་འབྱེད་པར་ཡང་གནང་བ་སྦྱིན་
ཏོ༑ །གཉིས་པ་ལ། ཚིག་དོན་གྱིས་མདོར་བསྟན། མངོན་རྟོགས་ཀྱིས་རྒྱས་པར་བཤད་པ་གཉིས་ལས། དང་པོ་ནི། ཞིང་དང་བསམ་པ་དངོས་པོ་གསུམ། །གཅིག་ཏུ་དྲིལ་ནས་གསོལ་བ་

ཐོབ༑ །གང་འདོད་འབྲས་བུ་འབྱུང་བར་ངེས། །ལྟེམ་རྐྱང་མ་བྱེད་རྣལ་འབྱོར་པ། །ཞིང་ནི་བརྟགས་པའི་དཀྱིལ་འཁོར་དུ་རིགས་དྲུག་དང༌། ལུས་ཀྱི་དཀྱིལ་འཁོར་དུ་རིགས་བཞི་དང་། བྷ་
གའི་དཀྱིལ་འཁོར་དུ་རིགས་གཉིས་དང༌། བྱང་ཆུབ་སེམས་ཀྱི་དཀྱིལ་འཁོར་དུ་རིགས་གཅིག་ཏུ་སྣང་བའི་བླ་མའོ། །བསམ་པ་ནི། སྤྲུལ་པ་དང་། ལོངས་སྤྱོད་རྫོགས་པ་དང༌། ཆོས་
དང་༑ ངོ་བོ་ཉིད་ཀྱི་སྐ་ཐོབ་པར་འདོད་པའོ། །དངོས་པ་ནི། མཆོད་པའི་རྫས་སོ། །གསོལ་བ་གདབ་པ་ནི་རྣལ་འབྱོར་དུ་བྱ་བའོ། །གང་འདོད་པའི་འབྲས་བུ་ནི། སྐུ་གསུང་ཐུགས་ཡེ་ཤེས་
ཀྱི་རྡོ་རྗེའོ། །དེ་ཉིད་ཀྱིས་ཉིན་མཚན་ཟད་པར་བྱས་ན་ཚེ་གཅིག་ལ་ངེས་པར་འགྲུབ་ཅིང་གཞན་དུ་རྙེད་པར་དཀའོ། །ཞེས་སྟོན་པ་ལ་ལྟེམ་རྐྱང་མ་བྱེད་ཅེས་གདམས་པའོ། །གེགས་སེལ་རྣམས་ཀྱི་
ཆོས་གཅིག་པུ། །བླ་མ་ཡིན་ནོ་རྣལ་འབྱོར་པ། །ཉེས་པའི་རྒྱུར་གྱུར་པ་ནི་དམ་ཚིག་ལ་མི་གནས་པ་ཁོ་ན་ཏེ། དེ་ལས་བཟློག་ཏེ་བླ་མའི་དམ་ཚིག་ལ་གནས་ན་གེགས་ཐམས་ཅད་ཞི་བར་འགྱུར་
རོ༑ །བོགས་འདོན་པའི་སྤྱོད་པ་ཡང་ལམ་ཟབ་མོ་འདི་ཁོ་ན་ལས་གཞན་དུ་བཙལ་བར་མི་བྱའོ། །ཞེས་སྟོན་པ་ལ། བོགས་འདོན་རྣམས་ཀྱི་ཆོས་གཅིག་པུ། བླ་མ་ཡིན་ནོ་རྣལ་འབྱོར་པ།

pg ༄༅། །ཞེས་གསུངས་ཤིང་རྣལ་འབྱོར་པ་ནི་སྔ་རབས་ཇོ་བོ་ནཱ་རོ་པ་དང༌། ཕྱི་རབས་ལམ་འདི་ལ་ཞུགས་པ་ཐམས་ཅད་དོ། གཉིས་པ་ལ་སྨིན་པར་བྱེད་པ་དཔང༌། གྲོལ་
pa2
2” བར་བྱེད་པ་སྒྲུབ་ཐབས། གེགས་སྲུང་བར་བྱེད་པ་དམ་ཚིག །བོགས་འདོན་པར་བྱེད་པ་སྤྱོད་པ་བཞི་ལས། དང་པོ་གཞན་དུ་གསལ། གཉིས་པ་ལ་བཏགས་པའི་དཀྱིལ་འཁོར་དུ་བླ་མ་སྤྲུལ་
པའི་སྐུར་བསྒྲུབ་པ། ལུས་ཀྱི་དཀྱིལ་འཁོར་དུ་བླ་མ་ལོངས་སྤྱོད་རྫོགས་པའི་སྐུར། བྷ་གའི་དཀྱིལ་འཁོར་དུ་བླ་མ་ཆོས་ཀྱི་སྐུར། བྱང་ཆུབ་སེམས་ཀྱི་དཀྱིལ་འཁོར་དུ་བླ་མ་ངོ་བོ་ཉིད་ཀྱི་སྐུར་
བསྒྲབ་པའོ།ྋ །དང་པོ་ལ། ཆོས་ཉིད་རང་བཞིན་གྱི། ཆོས་ཅན་དང་ལྷ་མོའི།ྋ སོ་སོར་རང་རིག་གི་དག་པ་བསྒོམ་པ་གསུམ་ལས། དང་པོ་ནི། དཔལ་བདེ་མཆོག་ལས། བླ་མེད་མཛད་
པའི་སློབ་དཔོན་ནི། །རྡོ་རྗེ་སེམས་དཔའ་རབ་མཆོད་ན། །དེ་ཡིས་བསོད་ནམས་མ་བྱས་ཤིང་། །དཀའ་ཐུབ་མ་རྟེན་ཅི་ཞིག་ཡོད། །ཅེས་དང་། སློབ་དཔོན་ཨ་ཆུ་དེ་ཝས། སློབ་དཔོན་ལྷ་
ཡི་མཆོག་ཡིན་ཏེ། །འབད་པས་མཆོད་པ་བྱ་བ་ཡིན། །དེ་ཉིད་རྡོ་རྗེ་འཛིན་རྒྱལ་པོ། །མངོན་སུམ་གཟུགས་ཀྱི་རྣམ་པར་གནས། །ཞེས་དང་། ལེགས་སྨིན་ཀ་རས། རྡོ་རྗེ་སེམས་དཔའ་

དེར་ཤེས་བྱ། །སངས་རྒྱས་ཐམས་ཅད་ཕྱག་བྱ་བ། །སློབ་དཔོན་ལྷ་ཡི་མཆོག་ཡིན་ཏེ། །རབ་ཏུ་འབད་དེ་མཆོད་བྱའོ། །ཞེས་གསུངས་པ་དང་། ཨིནྡྲ་བོ་དྷིས། བརྟུལ་ཞུགས་ཅན་གྱི་བླ་མ་
འབྲུག་མཆོག །དེ་མཉམ་འགྲོ་བ་འཇིག་རྟེན་ན། །ཁམས་གསུམ་ན་ནི་གཞན་མེད་དེ། །རྡོ་རྗེ་སེམས་ཉིད་འཇིག་རྟེན་ན། །ཕུན་སུམ་ཚོགས་གཉིས་ཕྱིར་བཞུགས་ཡིན། །ཞེས་བཤད་པས། བླ་མ་
ལུགས་རྡོ་རྗེ་སེམས་དཔའ་ཉིད་དུ་ངེས་པར་བརྟན་པོ་བཅངས་ནས་སྒྲུབ་པ་འདི་ལ་འཇུག་པར་བྱའོ། །དེ་ཡང་ཡིད་དང་རྗེས་སུ་མཐུན་པའི་གནས་སུ་བདེ་པའི་སྟན་ལ་ལུས་དྲང་པོར་བསྲངས་ཏེ་སྐྱབས་སུ་འགྲོ་
ཆོས་
བ་བཞི་བྱས་ནས། སེམས་ཅན་ཐམས་ཅད་མི་བཟད་པའི་སྡུག་བསྔལ་དང་བྲལ་ནས། མི་གནས་པའི་མྱ་ངན་ལས་འདས་པ་ལ་འགོད་པའི་ཕྱིར། བླ་མ་རྡོ་རྗེ་སེམས་དཔའི་སྒྲུབ་པ་ལ་འཇུག་པར་
མཛོད་
ཆེན་བྱའོ༑ །སྙམ་དུ་སྨོན་པ་དང༌། འཇུག་པའི་སེམས་བསྐྱེད་པ་འདི་ལྟར་དུ་བྱ་སྟེ། ཚད་མེད་པ་བཞིས་སྙིང་རྗེ་ཆེན་པོ་མངོན་དུ་བྱས་ཏེ། ཨོཾ་སྭ་བྷ་ཝ་ཤུདྡྷསརྦ་དྷ་རྨཱ༔སྭབྷཱ་ཝ་ཤུ་ནྡྷོ་྅ཧཾ། ཞེས་
མོ།
བཟླ་ཞིང༌། ཕུང་པོ་བདག་མ་ཡིན་པ་བཞིན་དུ་བདག་ཀྱང་ཕུང་པོ་མ་ཡིན། ཕུང་པོ་དང་ལྡན་པ་ཡང་མ་ཡིན། ཕུང་པོ་དང་འདུ་བ་ཡང་མ་ཡིན། བུམ་པ་དང་ཆུ་བཞིན་རྟེན་དང་བརྟེན་པའི་དངོས་

།པོ་ཡང་མེད་ལ། འབྲས་དང་ཕོལ་མིག་ལྟ་བུར་ཉེ་བ་ཡང་མེད་པས་མི་ལྡན་པ་ལ་སྒྲོ་བཏགས་པ་ཙམ་དུ་ཟད་པའི་ཕྱིར། བདག་ནི་རྣམ་པ་ཐམས་ཅད་དུ་མེད་པ་ཉིད་དོ་༄༅།
” ཞེས་ངེས་པར་བྱས་ནས། ཕུང་པོ་དང༌། ཁམས་དང༌། སྐྱེ་མཆེད་ཀྱིས་བསྡུས་པ་ཐ་དད་པའི་ཆོས་སུ་སྣང་བ་ཐམས་ཅད་རང་དང་། གཞན་དང་། གཉིས་ཀ་དང༌། རྒྱུ་མེད་པ་ལས་སྐྱེ་བ་
ནམ་ཡང་མི་འཐད་པས། འགགས་པ་ཡང་མི་འཐད། སྐྱེ་འགགས་དང་བྲལ་བ་ལ་སུ་ཞིག་གནས་ཏེ། དེ་བས་ན་སྐྱེ་བ་དང་། འགགས་པ་དང་། གནས་པ་དང་བྲལ་བའྀ་ཕྱིར་རོ། །ཆོས་
jལྔ་
ཐམས་ཅད་ནི་རྟེན་ཅིང་འབྲེལ་བར་འབྱུང་བ་ལས་བྱུང་བ་སྒྱུ་མ་ལྟ་བུའོ། །ཞེས་ངེས་བར་ལྟ་བའི་ཤེས་རབ་ཀྱི་མིག་དྲང་པོས་ཞིབ་མོར་བརྟགས་བསམ་མཐར་ཅི་ཡང་གྲུབ་པ་མ་རྙེད་པས། ཆོས་
ཐམས་ཅད་རབ་ཏུ་མི་གནས་པར་གྲུབ་སྟེ། དེའི་རྒྱུན་ལ་ཡང་དང་ཡང་དུ་བརླན་པས་སེམས་རྩེ་གཅིག་པའི་ཏིང་ངེ་འཛིན་བརྟན་པར་འགྱུར་རོ། །ཆོས་ཐམས་ཅད་ཀྱི་རང་གི་ངོ་བོ་ཕྱིན་ཅི་མ་ལོག་པ་
༈ འདི་ཡིན་པའི་ཕྱིར་ཆོས་ཉིད་རང་བཞིན་གྱིས་དག་པ་ཞེས་བྱའོ། །གཉིས་པ་ནི། མཻ་ཏྲིའི་ཞབས་ཀྱིས། རྟེན་ཅིང་འབྲེལ་འབྱུང་ཙམ་གྱི་ཕྱིར། །བདེན་ཉིད་མ་ཡིན་སྟོང་པ་ནི། །གསལ་བ་ལྷ་ཡི་

རྣམ་པ་ཡང༌། །རང་བཞིན་མེད་པའི་རང་བཞིན་ཏེ། །ཞེས་གསུངས་པས། རྣམ་པར་མི་རྟོག་པའི་ཏིང་ངེ་འཛིན་དེ་ཉིད་གཟུགས་བརྙན་བཞིན་དུ་གསལ་བར་སྣང་བ་ལྷའི་ང་རྒྱལ་གྱིས་བདེ་བ་ཆེན་
པོར་ལྡང་བ་འདི་བྱ་སྟེ། སྟོང་པ་ཉིད་ཨེ་ཡིག་གི་རང་བཞིན་ཡོངས་སུ་གྱུར་པའི་ཆོས་འབྱུང་། འབྱུང་བ་རིམ་བརྩེགས་རི་རབ་པདྨར་གུར་དང་བཅས་པའི་སྣ་ཚོགས་རྡོ་རྗེའི་གཞིར། ཡེ་ཤེས་ལྔའི་
རང་བཞིན་གྱི་གཞལ་ཡས་ཁང་གྲུ་བཞི། སྒོ་བཞི་རྟ་བབས་བཞི་དང་ལྡན་པ། འདོད་སྣམ། ཕ་གུ། དྲ་བ་དྲ་ཕྱེད། ཤར་བུ། བྱ་འདབ། པུ་ཤུ། ༽ ུས་འཕྱུར་བུ་རིན་པོ་ཆེའི་ཏོག་གིས་
བརྒྱན་པ། པདྨ་ལ་གནས་པའི་ཆོས་ཀྱི་འཁོར་ལོ། རི་དྭགས་གདུགས་ལ་སོགས་པས་སྤྲས་པའི་ནང་སྣ་ཚོགས་པདྨ་འདབ་མ་ལྔ་པའི་ལྟེ་བ་ལ་སེངྒེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་
ཁྲི༑ པདྨ་དང་ཟླ་ཉི་བརྩེགས་པའི་གདན་ལ། རང་གི་སེམས་རྒྱུ་དུས་ཀྱི་བླ་མ་རྡོ་རྗེ་སེམས་དཔའ་ཐོག་མ་དང་ཐ་མ་མེད་པའི་ཀུན་ཏུ་བཟང་པོ། བརྟན་གཡོ་ཐས་ད་ཀྱི་ཁྱབ་བདག་ཏུ་གྱུར་པ་དེ་
ཉིད་ཐུགས་རྗེ་ཆེན་པོའི་དབང་གིས་ཁམས་གསུམ་གྱི་སྲིད་པ་ན་འགྲོ་བའི་དོན་མཛད་པའི་ཕྱིར། ཧཱུཾ་ཡིག་གིས་སྤྲུལ་པའི་འབྲས་བུའི་བླ་མ་རྡོ་རྗེ་འཆང་རིགས་ཐམས་ཅད་ཀྱི་བདག་པོ། ལྟ་བས་ཆོག་

༄༅། ། མི་ཤེས་པར་མཛེས་པ་མཚན་དཔེས་སྤྲས་པའི་སྐུ་ཨིནྡྲ་ནཱི་ལ་བཅག་པའི་འཕྲོ་ལྟར་སྔོ་བ། ཤིན་ཏུ་ཞི་ཞིང་འཛུམ་པ། རལ་པའི་ཟུར་ཕུད་ལ་སྣ་ཚོགས་རྡོ་རྗེ་དང་ཟླ་བ་
0H2
༢ཕྱེད་པས་མཚན་པ། རིན་པོ་ཆེའི་ཅོད་པན་ལ་སོགས་པའི་རྒྱན་དང་ཕྱག་རྒྱ་དྲུང་གིས་བརྒྱན་པ། དར་གྱི་སྟོད་གཡོགས་དང་ཤམ་ཐབས་ཅན། རྡོ་རྗེ་སྙེམས་མ་དམར་མོ་མཛེས་སྡུག་གི་ཕུལ་དུ་
བྱོན་པ་བཅུ་དྲུག་པའི་ལང་ཚོ་ཅན། ཕྱོགས་ཀྱི་གོས་མ་ཕྱག་རྒྱ་ལྔས་བརྒྱན་ཅིང་གྲི་ཐོད་འཛིན་པ་ལ་རྡོ་རྗེ་དང་རིལ་བུ་བསྣམས་པའི་ཕྱག་དག་གིས་འཁྱུད་དེ་རྡོ་རྗེ་སྐྱིལ་མོ་ཀྲུང་གིས་འོད་ཀྱི་འཕྲེང་བ་
འཁྲིགས་པའི་དབུས་ན་བཞུགས་པར་གྱུར། མདུན་གྱི་འདབ་མ་ནས་གཡས་སྐོར་དུ། གྱད་དང༌། གླང་པོ་ཆེ་དང༌། རྟ་དང༌། རྨ་བྱ་དང༌། ྋཤང་ཤང་གིས་བཏེག་པའི་རིན་པོ་ཆེའི་ཁྲི་པད་
ཉིའི་གདན་ལ་གཙོ་བོའི་སྐུ་ལས་འཕྲོས་པའི་ཨཾ་ཡིག་ལས་རྣམ་པར་སྣང་མཛད་ཡབ་ཡུམ་དཀར་པོ། ཧཱུྃ་ལས་མི་བསྐྱོད་པ་ཡབ་ཡུམ་སྔོན་པོ། ཏཱཾ་ལས་རིན་འབྱུང་ཡབ་ཡུམ་སེར་པོ། ཧྲཱིཿ ལས་
འོད་དཔག་མེད་ཡབ་ཡུམ་དམར་པོ། ཨཱཿ ལས་དོན་གྲུབ་ཡབ་ཡུམ་ལྗང་ཁ། ཡབ་རྣམས་རྡོ་རྗེ་དང་དྲིལ་བུ་འཛིན་པས་ཡུམ་གྲི་ཐོད་ཐོགས་པ་ལ་འཁྱུད་པ། འཁོར་ལོས་སྒྱུར་བ་བཞིན་རྒྱན་

ཐམས་ཅད་ཀྱིས་བརྒྱན་ནས་གཙོ་བོ་ལ་འདུད་པའི་ཚུལ་གྱིས་རྡོ་རྗེ་སྐྱིལ་མོ་ཀྲུང་གིས་བཞུགས་པའོ། །ལྷ་དེ་ཐམས་ཅད་ཀྱི་སྤྱི་བོར་ཨོཾ། མགྲིན་པར་ཨཱཿ༔ སྙིང་གར་ཧཱུཾ། དེ་དག་ལས་འོད་
འཕྲོས༑ དཔའ་བོ་དང་རྣལ་འབྱོར་མས་བསྐོར་བའི་ཡེ་ཤེས་ཀྱི་དཀྱིལ་འཁོར་སྟེང་གི་ནམ་མཁར་པློ། ཛཿ ་བཾ་ཧོཿ དམ་ཚིག་གི་འཁོར་ལོ་དང་གཉིས་སུ་མེད་པར་གྱུར། དེ་ནས་མདུན་གྱི་
ནམ་མཁར་སྟོང་པ་ཉིད་ཨེ་ཡིག་ནས་ཡེ་ཤེས་སེམས་དཔའ་བསྟིམ་པའི་བར་སྔར་བཞིན་ལ། ཐུགས་ཀའི་འོད་ཟེར་གྱིས་དབང་གི་ལྷ་ཚོགས་སྤྱན་དྲངས། དེ་རྣམས་ཀྱིས་རིན་པོ་ཆེའི་བུམ་པ་བདུད་
རྩིས་གང་བས་མདུན་བསྐྱེད་ཀྱི་ལྷ་ལ་དབང་བསྐུར། སྐུ་གང༌། དྲི་མ་དག །ཆུའི་ལྷག་མ་སྤྱི་བོར་འཁྱིལ་བ་ལས་གཙོ་འཁོར་ཐམས་ཅད་ལ་རྡོ་རྗེ་སེམས་དཔའ་དཀར་པོས་དབུ་བརྒྱན་པར་
གྱུར༑ །དེ་ནས་དྲི་བཟང་པོས་བསྒོས་པའི་མཎྜལ་མེ་ཏོག་གི་ཚོམ་བུ་ཅན་སངས་རྒྱས་ཀྱི་ཞིང་ཇི་ལྟར་འདམ་པར་འདོད་པ་དེ་ལྟ་བུའི་ཡོན་ཏན་ཅན་དུ་དམིགས་པ་ཕུལ་ཏེ། ཞིང་གི་རྡུལ་ཇི་སྙེད་པའི་
གྲངས་དང་མཉམ་པར་མོས་པའི་ལུས་ཀྱི་ཕྱག་བྱ། ཕྱི་ནང་གསང་བ་དེ་ཁོ་ན་ཉིད་ཀྱིས་མཆོད་ཅིང༌། བཤགས་པ་དང༌། ཡི་རང་བ་དང་། སྐུལ་བ་དང༌། གསོལ་བ་དང༌། བསྔོ་བའི་བར་

ཀླུ| ༄༅། །བྱས་བསྟོད་པས་བསྟོད་དེ། མཎྜལ་སྔོན་དུ་འགྲོ་བས་དབང་བླང༌། ཕར་ཐིམ་ཕོད་པ་ཚུར་འབྲལ་མི་བཟོད་པའི་གདུང་བས་བླ་མ་སྤྲུལ་པའི་སྐུ་ལ་གསོལ་
༴ བཏབ༑ འདོད་པའི་དངོས་གྲུབ་ཞུས་ནས་བདག་ལ་ཐིམ་པར་མོས་ཏེ་བདག་ཉིད་དཀྱིལ་འཁོར་གྱི་འཁོར་ལོ་གསལ་སྣང་མ་བྱུང་གི་བར་དུ་བསྒོམ་པར་བྱའོ། །དེ་ལྟར་ལུས་ལ་དམིགས་པས་དུབ་བ་
ན༑ སྙིང་གར་ཉི་མའི་དཀྱིལ་འཁོར་ལ་ཧཱུཾ་ཡིག་གཅིག་པུའམ། ཨོཾ་བཛྲ་གུ་རུ་ཌཱ་ཀྐི་ནཱི་སིདྡྷི་ཧཱུཾ། ཞེས་བསྐོར་བའི་སྔགས་འཁོར་བ་གང་རུང་ལ་དམིགས་ནས་བཟླ་བར་བྱའོ། །སྔགས་ལ་
32LI.P
དམིགས་པས་སུན་ན། དེ་ལས་འོད་ཟེར་འཕྲོས་སེམས་ཅན་གྱི་དོན་བྱས། སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་ནུས་པ་ཅན་དུ་བྱས་པ་སླར་ལུས་ཀྱི་བ་སྤུའི་བུ་གར་ཞུགས་པས་སྤྲོ་བསྡུ་ལ་
དམིགས་པར་བྱའོ།ྋ །དེ་ནས་མེ་ལོང་གི་དབུགས་ལྟར་དཀྱིལ་འཁོར་ལྷ་ལ། དེ་བདག་ལ་བསྟིམས་ནས་གཙོ་བོ་ཡབ་ཡུམ་འབའ་ཞིག་གི་ང་རྒྱལ་འཛིན་པར་བྱའོ། །གསུམ་པ་ནི། རང་ཉིད་
གཙོ་བོ་ཡབ་ཡུམ་དུ་གསལ་བའི་སྙིང་གར་རྡོ་རྗེ་སེམས་དཔའ་སྟོན་ཀའི་ཟླ་བ་ལྟར་དཀར་ཞིང་འོད་ཟེར་གྱི་འཕྲེང་བ་དུ་མ་འཕྲོ་བ་བདུད་བཞི་ཞབས་ཀྱིས་མནན་ཅིང༌། ཕག་མོ་དང་གཉིས་སུ་མེད་

པ༑ དེའི་ཐུགས་ཀར་པད་དཀར་འདབ་མ་བཞི་པ་ལ་རྡོ་རྗེ་ནས་འབྲས་ཙམ་སྤུ་གུ་ཅན་གྱི་ལྟེ་བ་ལ། བླ་མ་རྡོ་རྗེ་འཆང་གི་དཀྱིལ་འཁོར་རྟེན་དང་བརྟེན་པར་བཅས་པ་མིག་འབྲས་ཀྱི་ནང་དུ་གཟུགས་
བརྙན་ཤར་བ་བཞིན་དམིགས་ལ། སྲོག་ཕྱིར་འགྲོ་བའི་ཚེ་རྡུལ་ཕྲ་རབ་བསགས་པའི་ཡེ་ཤེས་ཀྱི་འོད་ཟེར་གྱི་འཕྲེང་བ་ལས་སྣ་ཚོགས་པའི་སྐ་མཐའ་ཡས་པས་སེམས་ཅན་ཐམས་ཅད་རྡོ་རྗེ་སེམས་
དཔར་བྱིན་གྱིས་བརླབས། འཇུག་པའི་ཚེ་ནང་དུ་འོངས་ནས་སྙིང་གའི་ལྷ་ལ་ཐིམ། གནས་པའི་ཚེ་དཀྱིལ་འཁོར་གྱི་འཁོར་ལོ་དང་མཉམ་པ་ཉིད་དུ་ཇི་ཙམ་ཐུབ་པར་བསྔམས་ཏེ། སེམས་ཤིན་ཏུ་
བརྟན་པར་བཟུང་བས། ཞག་བདུན་གྱིས་ལུས་འདར་བ་དང༌། བསྐྱོད་པ་དང་། གཡོ་བ་དང་། འབེབས་པ་དང༌། འཕར་བ་རང་གིས་མངོན་སུམ་དུ་མཐོང་བར་འགྱུར་ལ། དེ་ནས་དུས་ཀྱི་
རྩའི་ནང་དུ་སྣ་ཚོགས་པའི་གཟུགས་མཐོང་བར་འགྱུར་རོ། །དེ་ལ་གོམས་ནས་རྡོར་སེམས་ཀྱི་སྤྱི་བོར་ཟླ་བའི་སྟེང་དུ་མི་ཤིགས་པའི་ཐིག་ལེ་ཟར་མའི་མེ་ཏོག་ལྟར་བསྔོ་བ་ལས་བའི་འོ་མ་ལྟ་བུའི་རྒྱུན་
ཉིན་མཚན་དུ་བབས་པ་སྦྱོར་མཚམས་ནས་བྱུང་སྟེ། ལྟེ་བར་རླུང་དང་མེའི་དཀྱིལ་འཁོར་སེན་མོ་ཙམ་པའི་སྟེང་དུ་པདྨ་ལ་ཐོད་པ་བདུན་རྩིས་གང་བ་དབུས་སུ་ཨཱ་ལི་ཀཱ་ལི་ལས་ཟླ་བའི་དཀྱིལ་འཁོར་

།དང་ཧཱུྃ་གིས་བྱིན་གྱིས་བརླབས་པ་དང་འདྲེས་ནས་རླུང་གིས་མེ་སྦར། དེས་ཐོད་པའི་བདུད་རྩི་ལུད་པས་ལུས་ཐམས་ཅད་ཚིམ་པར་བྱས་པས་ཤིན་ཏུ་སྦྱངས་པ་ཐོབ་༄༅།
དེའི་རྐྱེན་གྱིས་སེམས་ལས་སུ་རུང་བའི་ཏིང་ངེ་འཛིན་བརྟན་པར་གྱུར་པས་ཁམས་གསུམ་པ་དང༌། དུས་གསུམ་གྱི་དེ་བཞིན་གཤེགས་པ་རོ་གཅིག་པའི་བླ་མའི་སྐུ་རྡོ་རྗེ་སྤྲུལ་པའི་སྐུ་འཇའ་
ཚོན་ལྟ་བུར་འགྲུབ་པར་འགྱུར་རོ། །དེ་ཡང་། ཀུན་ནས་ཕྱག་དང་ཞབས་ལ་སོགས། །ཀུན་ནས་སྤྱན་དང་དབུ་དང་ཞལ། །ཀུན་ནས་སྙན་ལྡན་འཇིག་རྟེན་ན། །ཀུན་ཏུ་ཐམས་ཅད་གཡོགས་
ནས་བཞུགས། །ཞེས་དཔལ་བདེ་མཆོག་ལས་གསུངས་པ། བ་སྤུའི་བུ་ག་ཐམས་ཅད་ཀྱིས་ལེན་པའི་བྱ་བ་བྱེད་ནུས་པས་ཕྱག །ཐམས་ཅད་དུ་འགྲོ་བའི་བྱ་བ་བྱེད་ནུས་པས་ཞབས། ཐམས་
ཅད་ཀྱིས་གཟིགས་པས་སྤྱན། ཐམས་ཅད་ཀྱིས་ཞལ་དང་དབུའི་བྱ་བ་བྱེད་ནུས་པས་ཞལ་དང་དབུ། གང་གིས་ཀྱང་མི་གསན་པའི་ཆ་མེད་པས་སྙན། དེ་བརྟན་གཡོའི་འཇིག་རྟེན་ཐམས་ཅད་དེའི་
རང་བཞིན་དུ་རོ་གཅིག་པར་མཛད་པས་ཐམས་ཅད་གཡོགས་ནས་བཞུགས་པ་ཞེས་བྱའོ། །དེ་ནི་བུམ་དབང་གི་ཉམས་ལེན་ཀུན་རྫོབ་ཀྱི་བདེན་པ་བསྒྲུབ་པའི་ཐབས་སོ།། ༈ །།གཉིས་པ་

ལུས་ཀྱི་དཀྱིལ་འཁོར་དུ་བླ་མ་ལོངས་སྤྱོད་རྫོགས་པའི་སྐུར་བསྒྲུབ་པ་ལ།རྒྱུད་ཀྱི་རིམ་པ། སྔགས་ཀྱི། ཡེ་ཤེས་ཀྱི། གསང་བའི་རིམ་པ་བཞི་ལས། དང་པོ་ནི། མངོན་བརྗོད་བླ་མ་
ལས༑ དཀྱིལ་འཁོར་ལུས་སུ་བཤད་པ་སྟེ། །དཀྱིལ་འཁོར་བྷ་ག་ཡིན་པར་བཤད། །དཀྱིལ་འཁོར་བྱང་ཆུབ་སེམས་ཡིན་ཏེ། །དཀྱིལ་འཁོར་གསུམ་དུ་གསུངས་པའོ། །ཞེས་དང་། དམ་
པ་དང་པོར། ལུས་ཀྱི་དབང་པོ་བྷ་ག་སེམས། །དཀྱིལ་འཁོར་རྣམ་པ་གསུམ་དུ་འགྱུར། །གཞན་པ་ཚོན་ལྔ་ལྡན་པས་མིན། །ཞེས་གསུངས། དང་པོ་གཉིས་དོན་དམ་པ་བསྒྲབ་པའི་ཐབས་
གསང་དབང་དང་ཤེས་རབ་ཀྱི་ཉམས་ལེན། ལྷག་མ་བཞི་པོའི་སྟེང་དུ་ཟུང་འཇུག་གི་སྒྲུབ་ཐབས་སོ། །དེ་ལས་ལུས་ཀྱི་དཀྱིལ་འཁོར་ནི། སམྦུ་ཊར། ཧེ་རུ་ཀ་ལ་སོགས་པའི་ལྷ། །རྩ
གཟུགས་མཛེས་པར་ཡང་དག་འབྱུང༌། །ལུས་ཀྱི་དཀྱིལ་འཁོར་ཉམས་དགའ་བར། །སྒོ་བཞི་ཇི་སྐད་གསུངས་པའོ། །ཞེས་བཤད་པའི་དོན་བསྒོམ་པ་འདི་ལྟར་དུ་བྱ་སྟེ། རྐང་པ་གཉིས་བགྲད་
པ་གཞུའི་དབྱིབས་རླུང་། སུམ་མདོ་གྲུ་གསུམ་མེ། ལྟོ་བ་ཟླུམ་པོ་ཆུ། བྲང་གྲུ་བཞི་ས། རྒལ་ཚིགས་རིའི་རྒྱལ་པོ་རི་རབ། མགོ་རི་རབ་ཀྱི་སྟོད་ཀྱི་ཆ། རྩི་བས་མ་རྭ་གུར། ལུས་

| ༄༅། །འདོམ་གང་གྲུ་བཞི་མཉམ་པར་གཞལ་ཡས་ཁང་། སྐུ་གསུང་ཐུགས་གནད་འབྱེད་པ་སྒོ་བཞི། སྣ་རྩེ་བཞི་རྟ་བབས། རྐང་བརྒྱད་ཀ་བ། ཕུང་པོ་ལྔའི་རླུང་རྩིག་043
ལིཔ༑ འདོད་ཡོན་ལྔ་སྣམ་བུ། ཁམས་ལྔ་ཕ་གུ །རྒྱུ་མ་དང་རྒྱུས་པ་དྲ་བ་དང་དྲ་ཕྱེད། ལྕེ་ཆུང་ཤར་བུ། ཨོ་སྒོ་བྱ་འདབ། སོ་པུ་ཤུ། ཀླད་པ་དང་ཀླད་རྒྱས་དབུས་འཕྱུར་བུར་རིན་པོ་ཆེའི་
ཏོག་དང་བཅས་པ། མིག་སོགས་དབང་པོ་དང་རྣམ་ཤེས་དྲུག་ཆོས་ཀྱི་འཁོར་ལོ་དང་རི་དྭགས་ལ་སོགས་པའི་རྒྱན་ཏེ། རྟེན་ལུས་ཀྱི་དཀྱིལ་འཁོར། དེའི་དབུས་སུ་བརྟེན་པ་རྩ་གསུམ་འཁོར་ལོ་
བཞི་དང་བཅས་པའི་སྤྱི་བོ་བདེ་ཆེན་གྱི་འཁོར་ལོའི་ཉི་ཟླ་སྒྲ་གཅན་གསུམ་གཅིག་ཏུ་འདྲེས་པའི་རྩ་ཡུམ། དེའི་ནང་དུ་སོན་པའི་རྩ་ཡིག་ཧཾ་མགོ་མེད་ཐིག་ལེས་བརྒྱན་པ་བྱང་སེམས་ཀྱི་ཡེ་ཤེས་པ་དང་
རོ་གཅིག་པ་བླ་མའི་སྐུ་རྡོ་རྗེ། ཕྱི་རོལ་དུ་དབྱངས་བཅུ་དྲུག །ཟླ་ཕྱེད་ཐིག་ལེས་མཛེས་པ་དཔའ་བོ། དེ་ལ་འཁྱུད་པའི་རྩ་འདབ་སུམ་ཅུ་རྩ་གཉིས་དཔའ་མོ། སྙིང་ག་ཆོས་ཀྱི་འཁོར་ལོ་རོ་སྐྱང་
༈ ཨ་ཝདྷ་ཏི་གསུམ་འདྲེས་པའི་རྩ་ཡུམ། དེའི་ནང་གི་རྩ་ཡིག་ཧཱུཾ་ཁ་བ་འཛག་པ་བླ་མའི་ཐུགས་རྡོ་རྗེ། ཕྱི་རོལ་གྱི་ཕྱོགས་སུ་ཨ་ཨི་ཨུ་ཨེ། མཚམས་སུ་ཡ་ར་ལ་ཝ་བརྒྱད་དཔའ་བོ། དེ་ལ་
489

འཁྱུད་པའི་རྩ་འདབ་བརྒྱད་དཔའ་མོ། ཐབས་ཀྱི་འཁོར་ལོ་དེ་གཉིས་དཀར་པོ་ཡིག་འབྲུ་དང་བཅས་པ་ཆུ་ཤིང་གི་མེ་ཏོག་ལྟར་ཁ་འོག་ཏུ་ཕྱོགས་པ། མགྲིན་པ་ལོངས་སྤྱོད་ཀྱི་འཁོར་ལོ་རྡུལ་མུན་
སྙིང་སྟོབས་གསུམ་གཅིག་ཏུ་འདྲེས་པའི་རྩ་ཡུམ། དེའི་ནང་གི་རྩ་ཡིག་ཨཾ་དངོས་པོ་འབྱིན་པ་དང་སྡུད་པར་བྱེད་པ་བླ་མའི་གསུང་རྡོ་རྗེ། ཕྱིའི་ཕྱོགས་སུ་ཨཱ་ཨཱི་ཨཱུ་ཨཻ།མཚམས་སུ་རྀ་རཱྀ་ལྀ་ལཱྀ་
ཡི་གེ་དཔའ་བོ། དེ་ལ་འཁྱུད་པའི་རྩ་འདབ་མ་བཅུ་དྲུག་དཔའ་མོ། ལྟེ་བ་སྤྲུལ་པའི་འཁོར་ལོ་ལུག་དང་སེར་སྐྱ་ཡིད་བཟང་མ་གསུམ་གཅིག་ཏུ་འདྲེས་པའི་རྩ་ཡུམ། དེའི་ནང་གི་ཡི་གེ་ཨཾ་དངོས་
པོ་འབྱིན་སྡད་བྱེད་པ་བླ་མིའི་ཡེ་ཤེས་རྡོ་རྗེ། ཕྱི་རོལ་གྱི་ཨ་ཀ་ཙ་ཊ་ཏ་པ་ཡ་ཤ་བརྒྱད་དཔའ་བོ། དེ་ལ་འཁྱུད་པའི་རྩ་འདབ་དྲུག་ཅུ་རྩ་བཞི་དཔའ་མོ། ཤེས་རབ་ཀྱི་འཁོར་ལོ་འདི་གཉིས་དམར་པོ་
ཁ་གྱེན་དུ་ཕྱོགས་པ། ལྟེ་འོག་སུམ་མདོར་བཤང་གཅི་ཁུ་བ་འབབ་པ་གསུམ་གཅིག་ཏུ་འདྲེས་པའི་རྩ་གཟུགས་ཨ་ཤད་མེ་རིའི་རི་མོ་རྡོ་རྗེ་སྙེམས་མ་སྟེ་ཀྵ་ཡིག་གིས་གདན་དུ་བྱས་པ་དེ་རྩ་གསུམ་
ཡར་སྤྱི་བོ་ནས་སོ་སོར་གྱེས་ཏེ། དབུས་མ་སྨིན་མཚམས་དང་། གཞན་གཉིས་སྣ་སྒོར་ཟུག་པ། རླུང་ལྡང་བ་ཨ་ཡིག་གི་རང་བཞིན་ཨ་ཤད་ལས་བྱེ་ནས་གཡས་ཀྱི་ཆ་འབའ་ཞིག་ལ་བརྟེན་ནས་

༄ ༅། །འཁོར་ལོ་བཞིའི་ལྟེ་བ་ཕུགས་ཏེ་དབུས་ཀྱི་ཡི་གེ་ལ་ལན་གསུམ་བསྐོར་ཏེ། སྤྱི་བོ་ནས་གསེར་སྒོ་བརྒྱུད་སྣའི་རྩེར་ཐོན་པའི་ཚུལ་གྱིས་མས་ཡར་གསལ་
བཏབ༑ འཇུག་པ་ཨཾ་གྱི་རང་བཞིན་སྣ་གཡོན་ནས་ཞུགས་ཏེ། གཡོན་འབའ་ཞིག་བརྒྱུད་ཡི་གེ་ལ་བསྐོར་ནས་ཨ་ཤད་ཀྱི་གནས་ཚུན་དུ་འོང་བ་ཡས་མར་གསལ་བཏབ། གནས་པ་ཧཱུྃ་གི་རང་
བཞིན་ཨ་ཤད་དང་རོ་གཅིག་ཏུ་འདྲེས་པས་ཐམས་ཅད་མིག་ལ་གཟུགས་སྣང་བ་བཞིན་དུ་བསྒོམ་པར་བྱའོ། །གཉིས་པ་སྔགས་ཀྱི་རིམ་པ་ནི། རྐང་པ་རྡོ་རྗེ་སྐྱིལ་ཀྲུང་ལག་པ་མཉམ་གཞག་ལྟེ་འོག་
ཏུ་བཅར་བའི་གྲུ་མོས་རོ་བརྐྱང་གཉིས་དྲག་ཏུ་གཅུན། མིག་ཐད་ཀར་གཏད། ཉི་ཟླའི་རླུང་གཉིས་སྣའི་སྒོ་གཉིས་ནས་ཞུགས་ཏེ་ལྟེ་འོག་ཏུ་འོང་བ་དང༌། ཐུར་སེལ་སྟེང་དུ་སླེབ་པ་དང་འདྲེས་ནས་
ཀྵ་ཡིག་གི་ནང་དུ་ཞུགས། རྡོ་རྗེ་སྙེམས་མས་སད་པར་བྱས་པས་དེ་དེ་ཉིད་དུ་དུ་བར་འཐུལ་ཞིང་འབར་བས་ལྟེ་བའི་འཁོར་ལོ་ཕུགས། དམ་ཚིག་དང་། ཆོས་དང༌། ལོངས་སྤྱོད་དང་། བདེ་
ཆེན་གྱི་འཁོར་ལོའི་ལྷ་མོ་དམ་ཚིག་གི་གཟུགས་སུ་གནས་པ་ལ་ཡེ་ཤེས་པའི་རང་བཞིན་དུ་ཞུགས་ནས། བཅོམ་ལྡན་འདས་རྣམས་དང་སྙོམས་པར་འཇུག་པ་ཡང་དང་ཡང་དུ་བསམ་མོ། །གསུམ་

པ་ཡེ་ཤེས་ཀྱི་རིམ་པ་ནི། བཅོམ་ལྡན་འདས་མ་དེས་རྣལ་འབྱོར་མ་ཐམས་ཅད་བྱིན་གྱིས་བརླབས་ནས་རང་ཉིད་སྤྱི་བོ་ནས་སྨིན་མཚམས་ཀྱི་མཛོད་སྤུར་ཞུགས་ཤིང་། གནད་ཀྱི་བུ་ག་བྱེ་བའི་སྒོ་ནས་
བྱུང་ནས་ཕྱོགས་བཅུའི་དེ་བཞིན་གཤེགས་པ་ཐམས་ཅད་ལ་སྙོམས་འཇུག་གི་མཆོད་པས་དགྱེས་པར་བསྐྱེད་དེ། དེ་དག་གི་སྐུ་གསུང་ཐུགས་དབྱེར་མི་ཕྱེད་པའི་བདུད་རྩི་བླངས་ཏེ་ལུས་ཀྱི་པདྨར་
བཟུང་བ་སྤྱི་གཙུག་གི་བུ་ག་ནས་བྱུང་སྟེ། གསེར་གྱི་སྒོ་ཛ་ལན་དྷ་རའི་མིང་ཅན་ནས་ཞུགས་ནས་སྤྱི་བོའི་ལྷ་ཚོགས་དང་རོ་གཅིག་ཏུ་འདྲེས་པས་དབང་བསྐར་བར་མཛད་དེ། སླར་ཆུ་ལས་འོ་མ་
བཞིན་དུ་བྱེ་བ་ཚུལ་དེ་ཉིད་ཀྱིས་མགྲིན་པ་དང་། སྙིང་ག་དང་། ལྟེ་བའི་ལྷ་ལ་དབང་བསྐུར་ནས། སུམ་མདོར་ལོག་ནས་ངལ་གསོ་བའི་དོན་དུ་གནས་པར་བལྟའོ། །དེ་ནས་ལོངས་སྐུའི་
གསོལ་འདེབས་ཀྱིས་འདོད་པའི་དངོས་གྲུབ་ཞུས་ནས་ཐམས་ཅད་ཀྱང་བདེ་བའི་རང་བཞིན་དུ་ཐིམ་པར་བསམ་མོ། །བཞི་པ་གསང་བའི་རིམ་པ་ནི། སྲོག་ལུས་ལ་བཀག་སྟེ་བསྒོམས་པས་རླུང་
ཟིན་པའི་ཚུལ་འདི་དག་ཏུ་འགྱུར་ཏེ། ཤུགས་དང༌།· གྲངས་དང༌། རིང་ཐུང་དང༌། ཁ་དོག་དངནུས་པའམ་སྟོབས་ཟིན་པའོ། །དེས་གཏུམ་མོའི་མེས་དྲོད་རྒྱས་པས་རྩ་སྣ་ཚོགས་ཀྱི་ཁ་བྱེ་ ཱ

| ༄༅། །བར་འགྱུར་ལ། དེར་རླུང་ལྔས་ཐིག་ལེ་ཁྲིད་དེ་ཕྱིན་པས་རྩ་ཟུག་དང་ཐིག་ལེའི་ཟུག་ཅི་རིགས་པ་དང༌། དག་པའི་སར་ཕྱིན་པའི་ཚེ་སངས་རྒྱས་ཀྱི་ཞིང་མཐོང་བ་
དང་༑ མ་དག་པའི་རྩར་ཚུད་པས་དམྱལ་བ་ལ་སོགས་པའི་གནས་སྦྱོང་འཆར་བས། ཁམས་འདུས་པ་དང་པོ་དྲོད་ཀྱི་དུས་སམ་སྡུག་བསྔལ་གྱི་དུས་ཞེས་བྱའོ། །དྲོད་ཀྱིས་བསྐུལ་བས་བྱང་
སེམས་རྒྱས་ཏེ་རྩའི་ཡུམ་རྣམས་ལ་སྙོམས་པར་འཇུག་པ་བྱས་པས་ལུས་ཤིན་ཏུ་སྤྱང་བའི་བདེ་བ་ལ་རེག་པ་ནི་གཉིས་པ་བདེ་བའི་དུས་སོ། །དེ་ནས་ནང་གི་བདེ་བ་འཕེལ་བས་ཕྱི་རོལ་གྱི་འདོད་པ་ལ་
བློ་མི་འཇུག །དེའི་ཤུགས་ཀྱིས་རྣམ་པར་མི་རྟོག་པའི་ཏིང་ངེ་འཛིན་གྱིས་སེམས་ལས་སུ་རུང་བ་གསུམ་པ་མི་རྟོག་པའི་སྐབས་སོ། །སྲོག་རྩོལ་གྱི་སྟོབས་ཀྱིས་ལས་རླུང་དབུ་མར་ཚུད་པས་དུ་
སོགས་ཀྱི་རྟགས་དང༌། ཡོན་པོའི་རྒྱུ་བ་ཁེགས་པས་འཆི་ལྷས་པར་འགྱུར་རོ། །དེ་ནས་རྩའི་མདུད་པ་རྣམས་ལྷོད་པར་འགྱུར་བས་སྲོག་ཐུར་གོང་བུ་གཅིག་ཏུ་འདྲེས་ནས་རྣལ་འབྱོར་གྱི་སྟོབས་
དེས་རླུང་ཐམས་ཅད་ཐུར་སེལ་གྱི་གནས་ནས་དབུ་མར་ཚུད་པ་ལུས་འོད་ཟེར་ལྔའི་འཁོར་ལོས་བསྐོར་བ་དང༌། སོ་དང་སེན་མོ་ལ་སོགས་པ་སྙིགས་མའི་ཁམས་ཐམས་ཅད་གཏུམ་མོའི་མེས་དྭངས་

མར་བསྒྱུར་བ་འཇའ་ཚོན་ལྟ་བུའི་ལུས་ཡོན་ཏན་བརྒྱད་ཀྱིས་རྟོགས་པ་ལ་གནས་པ་དེར་འགྱུར་རོ། །དེས་ནས་ལས་རླུང་ཉི་ཁྲི་ཆིག་སྟོང་དྲུག་བརྒྱ་དབུ་མར་ཐིམས་པས་ལྷན་ཅིག་སྐྱེས་པ་དང་ཆོས་
དང་སྤྲུལ་པའི་སྐུ་གསུམ་གཅིག་ཏུ་སྦྱོར་བའི་ལོངས་སྐུ་ཐམས་ཅད་མཁྱེན་པའི་སྐད་གཞོམ་དུ་མེད་པའི་མཚན་ཉིད་སྒྲའི་ཚུལ་ནཱ་དའི་རང་བཞིན་སྔགས་ཀྱི་ལྷ། བླ་མའི་གསུང་རྡོ་རྗེ་ལོངས་སྤྱོད་རྫོགས་
པའི་སྐུ་གྲུབ་པ་ཡིན་ནོ། །དེ་ཡངས་ར་ཧས། རླུང་དང་མེ་དང་དབང་ཆེན་འགགས་པ་ན། །བདུད་རྩི་རྒྱུ་བའི་དུས་སུ་རླུང་ནི་སེམས་ལ་འཇུག །ཅེས་གསུངས་སོ།། ༈ །།གསུམ་
པབྷ་གའི་དཀྱིལ་འཁོར་དུ་བླ་མ་ཆོས་ཀྱི་སྐུར་བསྒྲུབ་པ་ལ། བདག་གི་བཟང་པོ་དང་། གཞན་གྱི་བཟང་པོ། དུས་ཀྱི་བཟང་པོ། ཡེ་ཤེས་ཀྱི་བཟང་པོ་བཞི་ལས། དང་པོ་ནི། བདུད་རྩི་ལྔའི་
རང་བཞིན་དུ་གྱུར་པའི་དངོས་པོ་བྱང་ཆུབ་ཀྱི་སེམས་ལོངས་སྐུའི་གོང་བུ་ཆ་ཕྲ་བ་ཐིག་ལེའི་གཟུགས་སུ་གནས་པ་དེ་ཉིད་ཐབས་བླ་མ་རྡོ་རྗེ་སེམས་དཔའ་དང༌། དེ་ལ་བརྟེན་པའི་བདེ་བ་ཆེན་པོའི་
གཟུགས་ཅན་ནི་རྡོ་རྗེ་སྙེམས་མ་སྟེ། བརྟག་གཉིས་ལས། ཁུ་བའི་རྣམ་པ་བཅོམ་ལྡན་འདས། །དེ་ཡི་བདེ་བ་འདོད་མར་བརྗོད། །ཅེས་གསུངས་ཤིང༌། དེ་ལྟ་བུའི་རྡོ་རྗེ་འཆང་དེ་ཉིད། ཟླ་བ་

on| ༄༅། །ཡར་ངོའི་དཀར་ཕྱོགས་ཀྱི་ཆ་བཅུ་དྲུག་ལ་མཐེ་བོང་ནས་སྤྱི་བོའི་བར་དུ་དབྱངས་ལུགས་འབྱུང་གི་རང་བཞིན་ལུས་ཀྱི་གཡོན་འབའ་ཞིག་ལ་བརྟེན་ནས་འཛག་པར་བྱེད་པ་ནྡྲ
ཕྲེང་རྗེ་བཅུ་དྲུག་དཔའ་བོའི་དེ་ཁོ་ན་ཉིད་དང༌།མར་ངོ་ནག་ཕྱོགས་ཀྱི་ཆ་བཅུ་དྲུག་ལ་སྤྱི་བོ་ནས་མཐེ་བོང་གི་བར་དུ་དབྱངས་ལུགས་ཟློག་གི་རང་བཞིན་ལུས་ཀྱི་གཡས་ལ་བརྟེན་ནས་འབབ་པར་བྱེད་
པ་སྟོང་པ་ཉིད་བཅུ་དྲུག་རྣལ་འབྱོར་མའི་ནེ་ཁོ་ན་ཉིད་དང༌། ཐུན་མོང་དུ་འཕོ་བ་བཅུ་དྲུག་སྟེ། ལུག་གླང༌། འཁྲིག་པ། ཀརྐཊ། སེང་གེ །བུ་མོ། སྲང༌། སྡིག་པ། གཞུ། ཆུ་
སྲིན༑ བུམ་པ། ཉ། ཉི་མ་འཛིན། ཟླ་བ་འཛིན། ཐིག་ལེ་འགོག །ནམ་མཁའ་འགོག་པ་བཅུ་དྲུག་དང༌། ཟླ་བའི་ཆ་སྐྱེ་བ་འཁོར་བའི་ཆ་སྟོང་པ་བཅུ་དྲུག་ཐིམ་པ། མྱང་འདས་ཀྱི་
དེ་གཉིས་ཀ་བཅོམ་ལྡན་འདས་འཆི་བ་མེད་པའི་བདེ་བ་མི་གནས་པའི་མྱང་འདས་སྟེར་བའི་རྒྱུར་ཤེས་པར་བྱས་ནས་རྣལ་འབྱོར་པས།
དྷ་གྱིས་བརླབས་པའི་ཧས་ཏའི་བཅོམ་ལྡན་འདས་མ་ཁ་སྦྱོར་བས་ཕན་ཚུན་འཁྱུད་དེ། འོ་བྱེད་པའི་རྡོ་རྗེ་ལུ་གུ་རྒྱུད་བཅིངས་ནས་རྡོ་རྗེ་པདྨར་རྩལ་བའི་ཞགས་པས་བསྐྱོད་ཅིང་རྡོ་རྗེ་རྗེས་སུ་ཆགས་པའི་

ལྕགས་ཀྱུས་དེ་བཞིན་གཤེགས་པ་ཐམས་ཅད་བདག་ཉིད་ཀྱིས་འཁོར་ལོ་བཞིའི་བྷ་ག་པདྨའི་དཀྱིལ་འཁོར་ལ་གནས་པའི་རྡོ་རྗེ་འཛིན་པ་ཡང་ཡུམ་དང་རོ་གཅིག་ཏུ་བྱས་པ་གཏུན་ཤིང་གིས་བསྣུན་པས་
ཕུང་པོ་ཁམས་དང་སྐྱེ་མཆེད་ཀྱིས་བསྡུས་པ། རྒྱུ་བ་དང་མི་རྒྱུ་བའི་འཇིག་རྟེན་གསུམ་དང་ལྷན་ཅིག་ཏུ་ཞུ་བ་རྡོ་རྗེ་རང་བཞིན་བྱང་ཆུབ་ཀྱི་སེམས་འཛག་མེད་དུ་འཛིན་པའི་བདེ་བར་བདག་ཉིད་བྱ་
སྟེ༑ གཉིས་སུ་མེད་པའི་རང་བཞིན་དེ་ཉིད་བསྒོམ་མོ། དེ་ཡང་རྡོ་རྗེ་མཁའ་འགྲོར། བདག་གི་དེ་ཉིད་རྡོ་རྗེ་འཛིན། །བདག་གི་དབུས་སུ་ཚུད་བྱས་ནས། །འཁོར་ལོ་ཅན་ཀུན་བསྡུ་བར་བྱ།
ཐམས་ཅད་རྡོ་རྗེའི་རང་བཞིན་དུ། །བྱས་ནས་དེ་ཚེ་རྣམ་པར་བསྒོམ། །ཞེས་གསུངས་སོ། །གཉིས་པ་བཞན་གྱི་བཟང་པོ་ནི། ཡོན་ཏན་གྱི་ངང་མོ་ཐམས་ཅད་འདུས་པའི་པདྨ་ཅན་ལང་ཚོ་ལ་
གནས་པ། ལེགས་པར་སྦྱངས་པའི་པདྨའི་དཀྱིལ་འཁོར་དུ་མཉམ་པར་སྦྱོར་བའི་འདོད་ཆགས་ཆེན་པོས་སངས་རྒྱས་ཐམས་ཅད་བསྡུས་ནས་བྱང་ཆུབ་ཀྱི་སེམས་སུ་ཞུ་བ། ནོར་བུར་ཚུད་པའི་ཤེས་
རབ་གྱི་རྩ་ཆོས་ཀྱི་དབྱིངས་ཀྱི་དབང་ཕྱུག་མའི་ཟེའུ་འབྲུར་སྤྲོས་པའི་དགའ་བ་ནི་རྡོ་རྗེ་འཛིན་པ་སྟེ། དེ་ཡང་ཤེས་རབ་ཀྱི་དྭངས་མས་ཟིན་པའི་དུས་སུ་རྙེད་པའི་མཆོག་ཏུ་དགའ་བའི་ཡུམ་གྱིས་འཁྱུད་༔

I |༄༅། །པའི་ཐབས་ཤེས་ཀྱི་དཀྱིལ་འཁོར། དེ་བཞིན་དུ་ཁམས་གསུམ་པོ་ཐམས་ཅད་དེ་ཁོ་ན་ལྟར་བྲི་བ་སྟེ་བསྒོམ་པར་བྱའོ། །རྡོ་རྗེ་མཁའ་འགྲོར། འཁོར་ལོ་ཅན་ཀུན་
29 བསྡུས་ནས་ནི། །བཙུན་མའི་བྷ་ག་བདེ་ཆེན་སྤྲོ། །དེར་ནི་དཀྱིལ་འཁོར་ཀུན་ཏུ་བྲི། །གཞན་གྱི་དེ་ཉིད་ཇི་བཞིན་གསུངས། །ཞེས་དང༌། དགའ་བ་དང་པོ་དཔའ་བོ་ཉིད། །མཆོག་ཏུ་དགའ་
བ་རྣལ་འབྱོར་མ། །ཞེས་དང༌། མངོན་བརྗོད་བླ་མར་ཡང་། ཧེ་རུ་ཀ་དཔལ་ཡེ་ཤེས་མཆོག །ཕག་མོའི་ལུས་ལས་བྱུང་བ་ཡིན། །བྷ་ག་པདྨའི་དཀྱིལ་འཁོར་རོ། །དེ་ལ་དཀྱིལ་འཁོར་
32LI.P
འདུས་པ་སྟེ། །དཀྱིལ་འཁོར་བདེ་བའི་ཡི་གེ་སྟེ། །དཀྱིལ་འཁོར་དཔའ་བོ་རྣལ་འབྱོར་མ། །ཁ་སྦྱོར་གཉིས་སུ་མེད་པ་ཉིད། །ཅེས་གསུངས་པའི་དོན་ནོ། །གསུམ་པ་དུས་ཀྱི་བཟང་པོ་
ནི༑ ནོར་བུར་སླབ་པའི་བྱང་ཆུབ་ཀྱི་སེམས་ཆ་བཅོ་ལྔ་པ་ཆགས་པའི་ཕྱོགས་ཕྱི་མོའི་ཕྱེད་ཅེས་བྱ་སྟེ། ལོངས་སྤྱོད་རྫོགས་པ་དང༌། དེ་ནུབ་ནས་བྷ་གར་སོན་པ་ཁྲག་ཆགས་པ་དང་བྲལ་བའི་རང་
བཞིན་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བསྐྱེད་པར་བྱེད་པ་རྒྱལ་བ་ཞེས་བྱ་བ་སྤྲུལ་པའི་སྐུ་དང་། ཆགས་པ་དང་ཆགས་བྲལ་འདྲེས་པ་ནོར་བུ་འཛག་མེད་དུ་བཅིངས་པའི་སྐད་ཅིག་

ཆ་བཅུ་དྲུག་པ་ནི་ཡིད་ནང་དུ་ཚུད་པའམ་ཕྱི་མོ་ཞེས་བྱའོ། རྡོ་རྗེ་སེམས་དཔའ་རང་བྱུང་གི་ངོ་བོ་ཆོས་ཀྱི་སྐུའོ། །དེ་ཡང་དཔྱིད་ཀྱི་ཐིག་ལེར། གང་ཚེ་ལོངས་སྤྱོད་རྫོགས་པའི་སྐུ། །ནུབ་པར་
གྱུར་པ་དེ་ཡི་ཚེ། །བྷ་གའི་ནང་དུ་ཕྱིན་དེ་ཡང༌། །ཡུངས་ཀར་ཙམ་དུ་རྣམ་བརྗོད་པ། །ཉི་མའི་གཟུགས་སུ་ཡང་དག་བཤད། །སྤྲུལ་པའི་སྐར་ནི་བརྗོད་པ་སྟེ། །སངས་རྒྱས་བྱང་ཆུབ་སེམས་
དཔའ་རྣམས། །དེ་ཡིས་བསྐྱེད་ཅིང་འཕྲོ་བའོ། །ཞེས་ནས། གོང་བུར་གྱུར་པ་རྙོག་པ་མེད། །འཁོར་བའི་ལམ་ནི་རྣམ་གཅོད་ཅིང་། །སྤྲོས་པ་ཉེར་ཞི་ཞི་བ་སྟེ། །གཉིས་མེད་མཆོག་ཏུ་དགེ་
བའོ༑ །རྡོ་རྗེ་སེམས་དཔའི་རང་བཞིན་ཉིད། །ཅེས་དང༌། རྡོ་རྗེ་མཁའ་འགྲོ་ལས། ཇི་བཞིན་ཤེས་རབ་སྙོམས་འཇུག་པའི། །ཡང་དག་སྦྱོར་དང་ལྡན་པ་ཡིས། །དེ་བཞིན་གཤེགས་པའི་
གཙུག་ཏོར་དཀར། །ཡིད་ནང་ཚུད་པ་དེ་ཡིས་དཔྱད། །མཆོག་ཏུ་དགའ་བ་སྤྲོ་བ་ཡི། །གནས་སྐབས་སུ་ནི་མཉེས་པར་འགྱུར། །ཞེས་དང༌། དགྱེས་པའི་རྡོ་རྗེར། བྷ་གར་ལིངྒ་རབ་བཞག་
ནས༑ །བྱང་ཆུབ་སེམས་ནི་སྤྲོ་མི་བྱ། །ཁམས་གསུམ་པོ་ནི་མ་ལུས་པ། །སངས་རྒྱས་གཟུགས་སུ་སྤྲོ་བར་བྱ། །ཞེས་དང་། སློབ་དཔོན་ཀྱེ་ར་ལི་པས། ཨཱ་ལི་ཀཱ་ལི་མཉམ་སྦྱོར་བས།

།གང་ཚེ་ནོར་བུར་ཚུད་པ་ན། །མན་ངག་གིས་ནི་གླུང་བསྡུས་ཏེ། །དེ་ཚེ་ཡེ་ཤེས་མཐོང་བས་འགྲུབ། །ཅེས་དང༌། དེ་ཉིད་ཀྱིས། །རྒྱལ་བས་ཀུན་ནས་ཡེ་ཤེས་
མེད༑ །ཅུང་ཟད་ཤེས་པ་ཕྱི་མོའི་ཕྱེད། །རྣམ་པ་ཀུན་གྱི་མཆོག་ལྡན་པའི། །ཡེ་ཤེས་ཕྱི་མོ་ཉིད་དུ་འགྱུར། །ཞེས་གསུངས་པས་སོ། །དེ་ཡང་ཡིད་ནང་དུ་ཚུད་པ་ཞེས་བྱ་བའི་ཡིད་ནི་སོ་སོར་
རང་རིག་པ་སྟེ་ཐིག་ལེ་འཛག་མེད་དུ་འཆིངས་པའི་དངོས་ཀྱི་རྒྱུ་ནི་འདི་འབའ་ཞིག་ཡིན་ལ། ཉིན་མོའི་གུང་གི་ཉི་མས་ཡུལ་རབ་འབྲིང་ཐ་མ་རྣམས་སྣང་བར་བྱེད་པ་བཞིན་དུ་མཆོག་ཏུ་དགའ་བའི་ཡེ་
ཤེས་ཀྱི་ཉི་འོད་དེས་ཀྱང་ཁམས་གསུམ་པོ་ཐམས་ཅད་སྣང་བར་བྱའོ། །བཞི་པ་ཡེ་ཤེས་ཀྱི་བཟང་པོ་ནི། །བདེ་བ་ཆེན་པོའི་ཡེ་ཤེས་ཀྱི་རྟེན་བྱང་ཆུབ་ཀྱི་སེམས་གྱེན་དུ་བཤེགས་པ་ཤ་ཆེན་གྱི་དྭངས
མ་ལུས་ཀྱི་ཐིག་ལེ་ལ་ཞུགས་ནས་འཛག་མེད་དུ་འཆིང་བ་བུམ་པའི་དབང་བསྐུར་བས། སད་པའི་གནས་སྐབས་བསྐྱེད་པ་སྦྱངས་ནས་འདུ་བྱེད་ཀྱི་ཕུང་པོ་སྒྲིབ་བྲལ་དུ་མཛད་དོ། །དེ་ནས་བཤང་
༈ གཅིའི་དྭངས་མ་ངག་གི་ཐིག་ལེ་ལ་ཞུགས་ནས། གསང་བའི་དབང་བསྐུར་བས་རྨི་ལམ་གྱི་གནས་སྐབས་བསྐྱེད་པ་སྦྱངས་ནས་གཟུགས་དང་རྣམ་ཤེས་ཀྱི་ཕུང་པོ་སྒྲིབ་བྲལ་དུ་བྱས། དེ་ནས་ཁུ་བ་

དང་ཁྲག་གི་དྭངས་མ་ཡིད་ཀྱི་ཐིག་ལེ་ལ་ཞུགས་ནས་ཤེས་རབ་ཡེ་ཤེས་ཀྱི་དབང་བསྐུར་ནས་གཉིད་ལོག་པའི་གནས་སྐབས་བསྐྱེད་པ་སྦྱངས་ནས་ཚོར་བ་དང་འདུ་ཤེས་ཀྱི་ཕུང་པོ་སྒྲིབ་བྲལ་དུ
བྱས༑ དེ་ནས་དབང་པོ་ལྔའི་དྭངས་མ་ཡེ་ཤེས་ཀྱི་ཐིག་ལེ་ལ་ཞུགས་ནས། དབང་བཞི་པ་བསྐུར་ཏེ། བཞི་པའི་གནས་སྐབས་བསྐྱེད་པ་སྦྱངས་ནས་དབང་པོ་དྲུག་ཡུལ་དྲུག་རྣམ་ཤེས་དྲུག་སྐྱེ་
མཆེད་བཅུ་གཉིས་ཁམས་བཅོ་བརྒྱད་པོ་ཐམས་ཅད་སྒྲིབ་པ་དང་བྲལ་བར་མཛད་དོ། །དེ་ལྟར་རྣམ་སྣང་དང་ཟླ་བའི་དབུགས་འབབ་པ་ལཱ་ལན་དང་། མི་བསྐྱོད་པ་དང་ཉི་མའི་དབུགས་འབབ་པ་རཱས་
ན་དེ་རྣམས་རོ་མཉམ་པའི་ཐིག་ལེ་བཞི་འཛག་མེད་དུ་འཆིང་བའི་བསམ་གཏན་ལ་གནས་པས་གཅིག་དང་དུམ་དང་བྲལ་བ་བདག་དང་གཞན་ལ་ཕན་པ་ཕུན་སུམ་ཚོགས་པ་ཆེན་པོའི་གཞིར་གྱུར་པ་
དངོས་པོ་དང་དངོས་པོ་མེད་པ་དང་བྲལ་བ། ནམ་མཁའ་དང་རོ་མཉམ་པ་རྟོགས་པར་དཀའ་པའི་རང་བཞིན་ཅན་བག་ཆགས་དང་བཅས་པའི་ཉོན་མོངས་པས་གོས་པ་མེད་པས་ཞི་བ། འགྱུར་བ་
མེད་པ་མི་མཉམ་པ་དང་མཉམ་པ་ཀུན་ལ་ཁྱབ་ཅིང་སྤྲོས་པ་མེད་པ་དཔེ་ཟླ་ཐམས་ཅད་དང་བྲལ་བའི་བདག་ཉིད་དེ་བཞིན་གཤེགས་པ་རྣམས་ཀྱི་སོ་སོ་རང་རིག་པའི་ཡེ་ཤེས་ཀྱི་སྤྱོད་ཡུལ་ངོ་བོ་ཉིད་ཀྱིས་

༄༅། །དག་ཅིང་འོད་གསལ་བ་བླ་མ་དམ་པའི་ཐུགས་རྡོ་རྗེ་ཆོས་ཀྱི་སྐུར་གྲུབ་པ་ཡིན་ནོ། །འདི་ནི་རང་བྱུང་གི་གྱེན་དུ་གཤེགས་པའི་དབང་དུ་བྱས་ལ། གཞན་དུ་ཆོས་སྐུའི་
༴གསོལ་བ་བཏབ། འདོད་པའི་དངོས་གྲུབ་ཞུས་ནས་ལྕགས་ཀྱུས་འཁོར་ལོ་བཞིའི་ལྟེ་བ་འགུག ་ཞགས་པས་དྭངས་མའི་ཐིག་ལེ་བཞི་དང་ལྷན་ཅིག་བཅིངས། ལྕགས་སྒྲོག་གིས་དབྱེར་མེད་དུ་
བསྡམས༑ དྲིལ་བུས་མཉེད་པར་བྱའོ།། ༣ །།བཞི་པ་བྱང་ཆུབ་སེམས་ཀྱི་དཀྱིལ་འཁོར་དུ་བླ་མ་ངོ་བོ་ཉིད་ཀྱི་སྐུར་སྒྲུབ་པ་ལ། བདག་གི་གདན། གཞན་གྱི་གདན། རྣལ་འབྱོར་གྱི་
གདན༑ དེ་ཁོ་ན་ཉིད་ཀྱི་གདན་བཞི་ལས། དང་པོ་ནི། ཨིནྡྲ་བྷཱ་ཏིས། གང་ཞིག་རྟོག་པ་ཀུན་སྤངས་པའི། །དེ་ཉིད་ལ་ནི་ཡང་དག་གནས། །སྒྲུབ་པ་པོ་དེ་ཚེ་འདི་ཡིས། །བྱང་ཆུབ་དམ་
༈ པར་ཞུགས་པར་འགྱུར། །ཞེས་གསུངས་པ་བཞིན་ལུས་དྲང་པོརྀ་བསྲང༌། མིག་ཐད་ཀའི་བར་སྣང་ལ་བཅིངས་ཏེ་དངོས་པོ་དང་དངོས་པོ་མེད་པར་རྟོག་པ་ལ་སོགས་པ་ལྟ་བའི་དུག་ཐམས་ཅད་
དབྱུང་ནས། མ་བཅོས་པའི་དེ་ཉིད་ལ་མཉམ་པར་བཞག་པས་སྣང་བའི་ཚོགས་སེམས་ལ་ཐིམ་པས་རྣམ་པར་ཤེས་པ་ལྔ་དབང་པོའི་གྲོང་ལས་ལོག་པར་ཕྱོགས་པས་ཡུལ་དུ་སྣང་ཡང་ཞེན་པ་མེད་པ་

ཟླ་བའི་འོད་ཟེར་ལྟ་བུ་ནི་སྣང་བའི་སྐབས་སོ། །དེ་ནས་སེམས་སེམས་བྱུང་ལ་ཐིམ་པ་རྣམ་པར་ཤེས་པ་རྣམས་ཁ་ནང་དུ་ཕྱོགས་པས་ཡུལ་འཛིན་ནུབ་པའི་མི་རྟོག་པའི་ཏིང་ངེ་འཛིན་སོ་སོར་རྟོགས་པའི་
ཤེས་རབ་ཁྱབ་བྱེད་དུ་ཞུགས་པ་ཉི་མའི་འོད་ཟེར་ལྟ་བུ་ནི་མཆེད་པའི་སྐབས་སོ། །དེ་ནས་སེམས་བྱུང་མ་རིག་པ་ལ་ཐིམ་པ་ལ་དེ་གཉིས་གཅིག་གིས་གཅིག་སྦྱངས་པས་བལྟ་བྱ་དང་ལྟ་བྱེད་གཉིས་སུ་
མེད་པ་གཉིད་ལོག་པ་དང་འདྲ་བར་མུན་པ་ལྟ་བུ་ནི་ཉེར་ཐོབ་ཀྱི་སྐབས་སོ། །དེ་ནས་མ་རིག་པ་རིག་པ་ལ་ཐིམ་པས་གཉིད་སད་པ་ལྟ་བུ་རྣམ་པ་ཐམས་ཅད་མཁྱེན་པའི་སྟོང་པ་ཉིད་མཆོག་ཏུ་མི་འགྱུར་
བའི་བདེ་བ་ཆེན་པོ་དང་རོ་གཅིག་པའི་ཡང་དག་པའི་མཐའ་རང་གི་ངོ་བོ་ཇི་ལྟ་བ་ཚིག་གི་ལམ་དུ་མ་གྱུར་ཅིང་ཐམས་ཅད་ཀྱི་གདགས་པའི་གཞིར་གྱུར་པའི་སོ་སོ་རང་གི་རིག་པའི་ཡེ་ཤེས་ཀྱི་སྤྱོད་ཡུལ་
དུ་བྱས་པ་དེ་ཉིད་ཐམས་ཅད་སྟོང་པ་འོད་གསལ་ལམ། ཕྱག་རྒྱ་ཆེན་པོ་འམ། དབང་བཞི་པའི་ཡེ་ཤེས་སམ། ལྷན་ཅིག་སྐྱེས་པའི་དགའ་བའམ། བླ་མ་དམ་པ་སེམས་ཀྱི་རྡོ་རྗེ་ཞེས་བྱ་བའི་མིང་
མཐའ་ཡས་པའི་འཇོག་བྱེད་ཀྱི་རྣམ་པར་བཞག་པ་ཡིན་ནོ། །དེ་ཡང་ས་ར་ཧས། དབང་པོ་གང་དུ་ནུབ་གྱུར་ཅིང༌། །རང་གི་ངོ་བོའང་ཉམས་པར་འགྱུར། །གྲོགས་དག་ལྷན་ཅིག་སྐྱེས་པའི་

།དུས། །བླ་མའི་ཞལ་ལས་གསལ་བར་དྲིས། །ཞེས་དང༌། དཱ་རི་ཀ་པས། སེམས་དང་སེམས་བྱུང་རང་བཞིན་གྱིས། །བདེ་བ་ཆེན་པོའི་རང་བཞིན་སད།
042
aཅེས་སོ། །དེ་ཉིད་ཐམས་ཅད་ཀྱི་གཞིར་གྱུར་པ་དང་། སྙིང་པོ་ལེན་པའི་ཕྱིར་དཀྱིལ་འཁོར་ཏེ། སམྦུ་ཊི་ལས། བྱང་ཆུབ་སེམས་ནི་རིན་པོ་ཆེ། །དཀྱིལ་འཁོར་དེ་ཉིད་ཀྱིལ་འཁོར་ཏེ། །ཕྱི་
རོལ་བཅས་པའི་ནང་ཉིད་ཀྱིས། །སྣ་ཚོགས་ཁྱབ་ཅིང་རྣམ་པར་གནས། །ཞེས་སོ། །གཉིས་པ་གཞན་གྱི་གདན་ནི། བསམ་གྱིས་མི་ཁྱབ་པའི་བརྟན་པ་དང་གཡོ་བའི་དངོས་པོ་
ཐམས་ཅད་དེ་བཞིན་ཉིད་དེ་ཉིད་སྒྱ་མའི་རང་བཞིན་དུ་ཞུགས་པའི་གཟུགས་བརྙན་ཡིན་པས་སྤང་དུ་མེད་ཅིང་བླང་དུ་མེད་པས་སོ་སོར་རྟོག་པའི་ཡེ་ཤེས་ཀྱི་མིག་གིས་བལྟས་པས་དེ་དག་དེ་བཞིན་ཉིད་དེ་
ཉིད་དུ་ཆུ་ལ་ཆུ་བཞིན་དུ་ཐིམ་པར་འགྱུར་པས་ཚུལ་དེ་ཐབས་ཀྱི་ཆ་ཐམས་ཅད་ཀྱང་ཟུང་འཇུག་གི་མིང་ཐོབ་པར་བྱའོ། །དེ་ཡང་གཉིས་སུ་མི་བྱ་གཅིག་ཏུ་བྱ་བ་སྟེ། །རིགས་དང་བྱེ་བྲག་དང་ཏུ་མ་
འབྱེད་ཅིག །ཅེས་དང༌། འཁོར་བར་བྱེད་པའི་དངོས་པོ་གང༌། །བྱང་ཆུབ་སེམས་ཀྱི་རང་བཞིན་བསྒོམ། །ཞེས་སོ། །གསུམ་པ་རྣལ་འབྱོར་གྱི་གདན་ནི། ཡང་དག་པའི་མཐའ་ལ་སྙོམས་

པར་འཇུག་པས་འཁྲུལ་པའི་དྲི་མ་ཐམས་ཅད་བཤིག་སྟེ། ཤེས་རབ་ཀྱི་ཕུང་པོ་རྫོགས་པར་བྱ་བ་དང༌། དེ་ཉིད་ཆོས་ཀྱི་དབྱིངས་ཀུན་ཏུ་འགྲོ་བའི་ཐབས་ཀྱི་ཆ་རྣམས་ལ་ཞུགས་པས་སྙིང་རྗེ་ཆེན་པོ་
མཐར་ཕྱིན་པར་བྱ་བ་ནི། ཐབས་ཤེས་ཡམ་བྲལ་བའི་ཕྱིར་ཟུང་འཇུག་ཅེས་བྱ་སྟེ། གང་ཡང་གཉིས་པོར་སྦྱོར་བར་ནུས་པ་ཡིས། །འཁོར་བར་མི་གནས་མྱ་ངན་འདས་མི་གནས། །ཞེས་
དང་༑ དང་པོའི་སངས་རྒྱས་ལས། ཐབས་དང་ཤེས་རབ་སྙོམས་འཇུག་པས། །རྣལ་འབྱོར་དེ་བཞིན་གཤེགས་པས་གསུངས། །ཞེས་སོ། །བཞི་པ་དེ་ཁོ་ན་ཉིད་ཀྱི་གདན་ནི། །ངོ་བོ་ཉིད་
སྐུའི་གསོལ་བ་བཏབ་ནས་འདོད་པའི་དངོས་གྲུབ་ཞུས་པ་རྩ་དང་འབྱུང་བ་ལྔའི་རླུང་དང༌། ཁམས་བདུད་རྩི་ལྔ་དང་། འགྱུར་བ་མེད་པ་དང་བཅས་པའི་བདེ་བ་ཆེན་པོའི་ཡེ་ཤེས་དེ་གཙུག་ཏོར་གྱི་
འཁོར་ལོར་འདུས་པས་འབྲས་བུའི་དབང་བཞི་ཅིག་ཅར་དུ་བསྐར་ཏེ། བདག་དང་ལྷན་ཅིག་ཡང་དག་པའི་མཐའ་ལ་ཐིམ་པས་བསམ་གྱིས་མི་ཁྱབ་པའི་ཆོས་ཉིད་ཀྱི་ཡོན་ཏན་ཡོངས་སུ་རྫོགས་པས་
ཤེས་རབ་ཀྱི་ཕ་རོལ་ཏུ་ཕྱིན་པས་སྤངས་པ་མཐར་ཐུག་པའི་ཕྱིར་འཁོར་བ་ལ་མི་གནས་པ་དང༌། དེ་ཉིད་མཆོག་ཏུ་མི་འགྱུར་བའི་བདེ་བ་ཆེན་པོའི་རང་བཞིན་སྙིང་རྗེའི་སྟོབས་ཡོངས་སུ་རྫོགས་པས་

།སད་པར་བྱས་པ་སྒྱ་མའི་རྗེས་སུ་བྱེད་པའི་གཟུགས་བརྙན་སྐུ་གསུང་ཐུགས་གསང་བ་བསམ་གྱིས་མི་ཁྱབ་པའི་སྐུར་བཞེངས་ནས། ནམ་མཁའི་ཇི་སྲིད་དུ་སེམས་ཅན་
༴གྱི་བསམ་པ་ཚིམས་པར་མཛད་པས་རྟོགས་པ་མཐར་ཐུག་པའི་ཕྱིར་མྱ་ངན་ལས་འདས་པ་ལ་མི་གནས་པའོ། །ཡེ་ཤེས་ལྔའི་བདག་ཉིད་རིགས་དག་པའི་ལྷན་ཅིག་སྐྱེས་པའི་ཡེ་ཤེས་ཀྱི་ངོ་བོ་ཉིད་ལ་
རྟག་ཏུ་གནས་པ་ཟུང་འཇུག་གི་སྐུའམ། བླ་མའི་ཡེ་ཤེས་རྡོ་རྗེ་ངོ་བོ་ཉིད་ཀྱི་སྐུར་གྲུབ་པ་སྟེ། འདོད་པའི་དངོས་གྲུབ་ཐོབ་པ་ཞེས་ཀྱང་བྱའོ། །འདིར་འདོད་པ་ནི་འདོད་ཆགས་ཆེན་པོ་སྟེ་རྡོ་རྗེ་
སེམས་དཔའ་དོན་ཆེན་པོ་མཆོག་ཏུ་མི་འགྱུར་བའོ། །དངོས་གྲུབ་ནི་ཕྱག་རྒྱ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པ་ཐམས་ཅད་པའི་མཆོག་དང་ལྡན་པའི་སྟོང་པའོ། །དེ་ཡངས་ར་
ཧས༑ ནམ་ཞིག་སྦྱོར་གཞི་གནས་ཅིག་ལ་ནི་ཞུགས་པ་ན། །བདེ་ཆེན་མཆོག་ནི་ནམ་མཁའ་ཁམས་སུ་མི་ཤོང་ངོ༌། །ཞེས་པ་དང༌། དཱ་རི་ཀ་པས། གསང་བ་ཆེན་པོའི་གནས་མེད་ལ།
རྣལ་འབྱོར་པས་ནི་གསང་ཆེན་སྦྱོར། །ཞེས་དང༌། པདྨ་བཛྲ་གྱིས། རིན་ཆེན་སེམས་ནི་བརྟན་གྱུར་ན། །སངས་རྒྱས་བྱང་ཆུབ་རབ་གནས་ཏེ། །བྱིན་གྱིས་བརླབས་པ་མཛད་པར་འགྱུར།

ཞེས་གསུངས་པ་དང༌། རྡོ་རྗེ་དྲིལ་བུ་པས། འདི་ནི་ངོ་བོ་ཉིད་ཀྱི་སྐུ། །སྟོང་ཉིད་ཐུགས་རྗེའི་བདག་ཉིད་དོ། །མ་ནིང་ཞེས་ཀྱང་གྲགས་པ་ཡིན། །ལ་ལར་ཟུང་འཇུག་ཅེས་བྱའོ། །ཞེས་
གསུངས་ཤིང༌། གསང་བ་འདུས་པ་ལས། འདི་ལྟ་སྟེ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་གསང་བའི་མངོན་པར་རྟོགས་པའི་དབང་བསྐར་
བའི་སློབ་དཔོན་ལ་དེ་བཞིན་གཤེགས་པ་ཐམས་ཅད་ཅད་དང་བྱང་ཆུབ་སེམས་དཔའ་རྣམས་ཀྱིས་ཇི་ལྟར་བལྟ་བར་བགྱི།ྋ དེ་བཞིན་གཤེགས་པ་ཐམས་ཅད་ཀྱིས་བཀའ་སྩལ་པ། རིགས་ཀྱི་བུ་བྱང་
ཆུབ་སེམས་དཔའ་རྡོ་རྗེ་ལྟ་བུར་དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་དཔའ་རྣམས་ཀྱིས་བལྟ་བར་བྱའོ། །དེ་ཅིའི་ཕྱིར་ཞེ་ན། བྱང་ཆུབ་སེམས་ཀྱི་རྡོ་རྗེ་དང་སློབ་དཔོན་འདི་གཉིས་
ནི་གཉིས་སུ་མེད་ཅིང་གཉིས་སུ་བྱར་མེད་དོ། །མདོར་བྱས་ནས་བསྟན་པར་བྱ་སྟེ། ཕྱོགས་བཅུའི་འཇིག་རྟེན་གྱི་ཁམས་ན་སངས་རྒྱས་དང་བྱང་ཆུབ་སེམས་དཔའ་ཇི་སྙེད་ཅིག་འཁོད་ཅིང་འཚོ་བ་
དང་སྐྱོང་བ་དང༌། དེ་ཐམས་ཅད་དུས་གསུམ་དུ་ལྷགས་ནས་སློབ་དཔོན་དེ་ལ་དེ་བཞིན་གཤེགས་པ་ཐམས་ཅད་ཀྱིས་མཆོད་པས་ཡང་དག་པར་མཆོད་དེ། སངས་རྒྱས་ཀྱི་ཞིང་དེར་ཡང་

| ༄༅། །འགྲོའོ། །ངག་རྡོ་རྗེའི་ཡི་གེ་ཡང་འདི་སྐད་བརྗོད་དོ། །བདག་ཅག་དེ་བཞིན་གཤེགས་པ་ཐམས་ཅད་ཀྱི་ཕའོ། །བདག་ཅག་དེ་བཞིན་གཤེགས་པ་ཐམས་ཅད་ཀྱི་རྫུ
29 །ཞེས་བྱ་བ་ནས་བདག་ཅག་དེ་བཞིན་གཤེགས་པ་ཐམས་ཅད་ཀྱི་སྟོན་པའོ་ཞེས་བྱ་བའི་བར་རོ། །འདི་ལྟ་སྟེ་དཔེར་ན། རིགས་ཀྱི་བུ་སངས་རྒྱས་བཅོམ་ལྡན་འདས་ཕྱོགས་བཅུ་ན་ཇི་
ག་བཞུགས་ཤིང་རབ་ཏུ་སྤྱོད་པའི་སངས་རྒྱས་བཅོམ་ལྡན་འདས་དེ་རྣམས་ཀྱི་སྐུ་དང་གསུང་དང་ཐུགས་རྡོ་རྗེའི་བསོད་ནམས་ཀྱི་ཕུང་པོ་བས་ཀྱང་སློབ་དཔོན་གྱི་བ་སྤུའི་བུ་གཅིག་འཕགས་
རྒྱད་སེ༑ །དེ་ཅིའི་ཕྱིར་ཞེ་ན། རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་བཅོམ་ལྡན་འདས་ཐམས་ཅད་ཀྱི་ཡེ་ཤེས་ཀྱི་སྙིང་པོར་གྱུར་པ་དང༌། སྐྱེ་བའི་གནས་སུ་གྱུར་པ་དང་། ཐམས་ཅད་
མཁྱེན་པའི་ཡེ་ཤེས་ཀྱི་འབྱུང་གནས་ཡིན་པའི་བར་དུའོ། །ཞེས་གསུངས་པས། ལམ་འདི་ནི་རྡོ་རྗེ་ཐེག་པར་ངེས་པའི་ཚིགས་སུ་བཞག་པའོ་ཞེས་ཤེས་པར་ཡང་བྱའོ། །གསུམ་པ་བགེགས་སྲུང་
ཐུན་
མིན་
ཁྲིད་བར་བྱེད་པའི་དམ་ཚིག་ནི། ཁྱོད་ཀྱིས་སྲོག་ཆགས་བསད་པར་བྱ། །བརྫུན་གྱི་ཚིག་ཀྱང་སྨྲ་བར་བྱ། །མ་བྱིན་པ་ཡང་ཁྱོད་ཀྱིས་ལོང་། །གཞན་གྱི་བུད་མེད་བསྟེན་པར་གྱིས། །ཞེས་གསུངས་ ྨ

ཏེ༑ སྲོག་གཅོད་པ་ནི་དངོས་པོར་བལྟ་བ་སྤངས་ནས་དུ་སོགས་ཀྱི་མཚན་ཉིད་ཅན་གྱི་སྟོང་པ་ཉིད་དུ་བལྟ་བའོ། །རྫུན་སྨྲ་བ་ནི་ལས་ཀྱི་རླུང་ཐམས་ཅད་དབུ་མའི་དབུགས་གཅིག་ཏུ་བྱས་པ་གཞོམ་དུ་
མེད་པའི་སྐད་ཀྱིས་སྨྲ་བའོ། །མ་བྱིན་པར་བླངས་པ་ནི། རིག་ལྡན་མའི་ཨ་ཝ་དྷཱུ་ཏཱི་ཁུ་བ་དེ་བཞིན་གཤེགས་པའི་ཚོགས་སོ་སོར་རང་རིག་པས་གཙུག་ཏོར་དུ་ལེན་པའོ། །གཞན་གྱི་བུད་མེད་
ནི༑ གཞན་རྡོ་རྗེ་སེམས་དཔའི་བུད་མེད་རྣམ་པ་ཐམས་ཅད་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བདེ་བ་ཆེན་པོའི་ཡེ་ཤེས་རྙེད་པ་སྦྱོར་བར་བྱེད་པའོ། །དེ་དག་གིས་ཉིན་མཚན་ཟད་པར་བྱེད་པ་ནི་
རྟག་ཏུ་དམ་ཚིག་ལ་གནས་པ་སྟེ། ཉེས་པར་གྱུར་པ་སྐྱེ་བའི་གནས་སྐབས་དང་བྲལ་ཞིང་། འདོད་པའི་དངོས་གྲུབ་ཚེ་གཅིག་ལ་ཡུན་རིང་པོ་མིན་པས་ཐོབ་པར་འགྱུར་རོ། །བཞི་པ་བོགས་འདོན་
པར་བྱེད་པའི་སྤྱོད་པ་ནི། སྤྱོད་པ་དག་ནི་བྱ་བར་བཤད། །སྤྱོད་པས་ཕ་རོལ་ཕྱིན་མཆོག་ཉིད། །ཅེས་བྱ་བ་ལ་སོགས་པ་གསུངས་པས། བླ་མ་དམ་པའི་དམ་ཚིག་ལ་གནས་པའི་རྣལ་འབྱོར་པ་
དེ༑ དང་པོར་བྷུ་སུ་ཀུའི་སྤྱོད་པ་ལ་འཇུག་པ་སྟེ། བྷུ་ནི་ཟ་བསྟེ། ཟ་བ་ཙམ་མ་གཏོགས་པའི་འདུ་འཛི་ཐམས་ཅད་སྤངས་པར་བསྟན་ཞིང་། སུ་ནི་གཉིད་ལོག་པ་སྟེ། གཉིད་ལོག་པས་སྣང་བ་

༄༅། །ཐམས་ཅད་འོད་གསལ་ལ་ཐིམ་པས་མཚོན་ཏེ། ཕུང་སོགས་ཀྱི་ཆོས་ཐམས་ཅད་ཀྱི་འཇུག་པ་བསྡུས་ནས་རྣམ་པ་ཐམས་ཅད་པའི་སྟོང་པ་ཉིད་ལ་གཞུག་པར་བྱའོ། །ཀུ་
042
22 ནི་བཤང་བར་འགྲོ་བ་སྟེ། དེ་ཙམ་ལས་ལུས་དང་ཚོར་བ་དང་དབང་པོའི་རང་བཞིན་རྣམས་བྱ་བ་གཞན་ལ་བསམ་དུ་མི་འཇུག་པའོ། །དེས་རྣལ་འབྱོར་ལ་གོམས་པའི་དྲོད་རྙེད་ནས་གསང་བའི་སྤྱོད་
པ་ལ་འཇུག་སྟེ། སྨྱོན་པའི་གཟུགས་སུ་གནས་པས་མི་རོ་ལ་སོགས་པ་ལྔ་བཟའ་བ་དང༌། མི་གཙང་བ་སྒྲོན་མ་ལྔ་སྐོམ་དུ་བཏུང་བའམ། ཟས་སློང་བས་འཚོ་བར་བྱ་བའི་ཆ་ཙམ་ཡང་མི་འཛིན་པ་
བཅུ་དགུ་
དང་ཞེ་འདོད་པ་མེད་པར་བྱས་ཏེ། གཅིག་པུར་དུར་ཁྲོད་དུ་འདུག་པ་དང༌། ཡི་དྭགས་ཀྱི་གྲོང་དུ་ཤ་ཟ་ལྟ་བུར་རྒྱུ་བས་བདག་ཉིད་ཀྱི་རྩའི་ལྷ་རྣམས་མཉེས་པར་བྱའོ། །དེ་མཉེས་པས་ཕྱི་རོལ་གྱི་
མཁའ་འགྲོ་མ་རྣམས་མཉེས་ཏེ། ཅི་བསྒོ་བ་ཉན་པ་དང་། ཐོགས་པ་མེད་པའི་སྟོབས་དང་། མི་སྣང་བ་དང་།ྋ བུག་གར་གནས་པས་འོག་གི་དངོས་གྲུབ་དང༌། སྟེང་དུ་འཕུར་བ་མཁའ་སྤྱོད་
ལྟོ དང་༑ གྲུབ་པའི་སྔགས་དང༌། སྨན་རྐང་པ་ལ་བྱུགས་པས་གང་འདོད་ཀྱི་གནས་སུ་སླེབ་པའི་རྐང་མགྱོགས་དང༌། དངུལ་ཆུ་ལ་སོགས་པའི་གྲུབ་པའི་རྫས་འགའ་ཞིག་ཟོས་པས་ཉི་ཟླ་དང་མཉམ་

པའི་ཚེ་སྟེར་བར་བྱེད་ཅིང༌། མངོན་པར་ཤེས་པ་དང་རྫུ་འཕྲུལ་ཐོབ་པར་འགྱུར་རོ། །སྨྱོན་པའི་གཟུགས་སུ་བཞག་པར་བྱ། །རང་འདོད་ལྷ་ཡི་རྣལ་འབྱོར་གྱིས། །ཤ་ཟ་བཞིན་དུ་ཀུན་ཏུ་
འཁྱམ༑ །ཞེས་གསང་བ་གྲུབ་པའི་གསང་བའི་སྤྱོད་པའི་སྐབས་ལས་སོ། །དེ་ནས་རིག་པ་བརྟུལ་ཞུགས་ཀྱི་སྤྱོད་པ་ལ་འཇུག་སྟེ། དབང་ཕྱུག་ཆེན་པོའི་གཟུགས་སུ་བྱས་ནས་མཐར་སྐྱེས་ལྷ་མིན་
གྱི་གྲོང་དུ་ཞུགས་ནས། བསྒྲུབ་པ་འམ་ལུས་ངག་ཡིད་ཐམས་ཅད་ཧེ་རུ་ཀའི་རང་བཞིན་དུ་བྱས་ནས་ཅང་ཏེའུ་དང་ཁ་ཊཱཾ་ག་ཐོགས། ལས་ཀྱི་ཕྱག་རྒྱ་ལ་སྦྱར་བས། བདེ་བ་ཆེན་པོའི་ཡེ་ཤེས་སྒྲུབ་
ཅིང་སྡིག་པ་དང་དགེ་བའི་ཕྱོགས་གཉིས་སུ་མི་སྤྱོད་ཅིང་། འཁོར་བ་ལོངས་སྤྱོད་དུ་ཁྱེར་ནས་ངག་གི་བརྗོད་པ་ཐམས་ཅད་སྔགས་དང་། ཡན་ལག་གི་སྤྱོད་པ་ཐམས་ཅད་ཕྱག་རྒྱར་ཤེས་པས་གང་
འདོད་པའི་གནས་སུ་སེང་གེ་ལྟ་བུར་རྒྱུ་བར་བྱའོ། །ཚོགས་ཀྱི་དབང་ཕྱུག་གཟུགས་བྱས་ནས། །གང་དུ་སུས་ཀྱང་མི་ཤེས་པར། །མཐར་སྐྱེས་ནང་དུ་འཇུག་པར་བྱ། །ཞེས་དང༌། རིགས་
ལས་བྱུང་བའི་ཆོ་ག་ཡིས། །རིག་པའི་བརྟུལ་ཞུགས་བཟད་པོར་སྤྱད། །གཉིས་མེད་ངེས་བར་བྱས་ནས་ནི། །ཚེ་འདི་ཉིད་ལ་འགྲུབ་པར་འགྱུར། །ཞེས་པདྨ་བཛྲ་གྱིས་སོ། །དེ་ནས་ཕྱོགས་

།ལས་རྣམ་པར་རྒྱལ་གྱི་སྤྱོད་པལ་འཇུག་སྟེ། ལུས་གཏོང་བའི་སྦྱིན་པ་དང༌། སེམས་ཅན་གྱི་དོན་འཛིན་བའི་ཚུལ་ཁྲིམས་དང་། དྲག་པོ་ཚ་བའི་སོག་ལེས་གཤོག་པ་
ལ་སོགས་པ་ཡང་བཟོད་པའི་བཟོད་པ་དང༌། འཇིག་རྟེན་ཆོས་བརྒྱད་ཀྱི་གནོད་པ་ལ་མཉམ་པ་ཉིད་ཀྱི་བརྩོན་འགྲུས་དང༌། དངོས་པོ་ཐམས་ཅད་ཀྱི་རྗེས་སུ་འབད་པ་མེད་པར་རང་གི་ངང་གིས་
འཇུག་པའི་བསམ་གཏན་དང༌། རྩོལ་བ་མེད་པར་རོ་གཅིག་པའི་འཇུག་པས་ཆོས་ཐམས་ཅད་མི་དམིགས་པར་རྗེས་སུ་རྟོགས་པའི་ཤེས་རབ་ཀྱིས་སོ། །རྗེ་བཙུན་ནཱ་རོ་པས། སྡིག་པ་ཀུན་ལས་
རྣམ་གྲོལ་པའི། །གཟུང་དང་འཛིན་པ་རྣམ་སྤངས་པ། །ཕྱོགས་ཀུན་རྣམ་རྒྱལ་ཞེས་བྱར་བརྗོད། །ཅེས་གསུངས་པའོ། །དེ་ལྟ་བུའི་རྣལ་འབྱོར་ལས་ལྡང་བའི་ཚེ་ཇི་ལྟར་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཡེ་ཤེས་དང་། སངས་རྒྱས་ཀྱི་སྤྱན་གྱིས་མཁྱེན་ཅིང་གཟིགས་པའི་དགེ་བའི་རྩ་བ་གང་གི་རིགས་གང་ཡིན་པ་དང༌། སྡེ་གང་ཡིན་པ་
དང་༑ མཚན་ཉིད་གང་ཡིན་པ་དང༌། རིགས་གང་ཡིན་པ་དང༌། ཆོས་གང་ཡིན་པས་ཡང་དག་པར་གནས་པ་དེ་ལ། དེ་དག་གིས་ཇི་ལྟར་མཁྱེན་པ་དེ་ལྟར་བདག་གིས་ཀྱང་རྗེས་སུ་ཡི་

རངས༑ དེ་དག་གིས་དགེ་བའི་རྩ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོས་པ་ལྟར་བདག་གིས་ཀྱང་ཡོངས་སུ་བསྔོ་བར་བགྱིའོ། །ཞེས་བྱ་བའི་ཡོངས་སུ་བསྔོ་བ་ཆེན་པོས་
ཞཱི ཡོངས་སུ་བསྔོ་བར་བྱའོ། །ཐུན་མོང་གི་བླ་མ་སྒྲུབ་པའི་ཐབས་ཇི་སྙེད་པ་ཞིག་ཀུན་གྱི་སྤྱོད་པའི་ཡུལ་དུ་མཛད་ལ། །ཐུན་མོང་མ་ཡིན་པའི་སྒྲུབ་པའི་ཐབས་ཀྱི་ཆོ་ག་འདི་ལྟ་བུ་སྔོན་ཆད་ཤིན་ཏུ་སྦས་
པ་བདག་གིས་གཞན་ལ་བརྩེ་བའི་བསམ་པས་བགོ་བཤར་བྱས་པ་ལ། བླ་མ་མཁའ་འགྲོའི་ཚོགས་ཀྱིས་བདག་ལ་བཟོད་པར་མཛོད་ཅིག། །།ཅེས་བློ་གསལ་པདྨ་དཀར་པོ་དད་པའི་ནོར་
གྱིས་ཕྱག་པ་དེས། མཁའ་འགྲོ་མ་འདུ་བ་དུང་གི་བྲག་གི་བསམ་གཏན་གྱི་ཁང་པར་སྦྱར་བ་དགེ་ལེགས་སུ་གྱུར་ཅིག །དད་པའི་ཉིན་བྱེད་དཔལ་དང་མ་འགྲོགས་པའི། །རྟོག་གེའི་མུན་ནང་ཡུས་
* པའི་མཁས་རློམ་གྱི། །བུང་བས་རྒྱུད་སྡེའི་འདབ་བརྒྱ་མྱང་གྱུར་ཀྱང༌། །ངེས་དོན་སྦྲང་རྩི་མྱོང་བའི་སྐལ་བ་ཅི། །བླ་མའི་ཞལ་གྱི་པདྨོའི་བཅུད་འཐུང་བའི། །རྒྱུད་དོན་མན་ངག་སྦྲང་རྩི་
གསར་པའི་ཚོགས། །ས་ལ་སྐྱུགས་ནུས་ད་ལྟ་གངས་ཅན་ན། །པད་དཀར་འཛིན་པའི་རྐང་དྲུག་ཁོ་བོ་ཙམ། །ཞེས་སོ།། །།སརྦ་མངྒ་ལཾ།།
513514

513
BlankPageAsPerOriginalDocument

514
BlankPageAsPerOriginalDocument

༄༅། །ལམ་ཟབ་ཐུན་མོང་མ་ཡིན་པའི་ཁྲིད་རིམ་སྙིང་པོ་བཞུགས་སོ།།

༄༅། །ལམ་ཟབ་ཐུན་མོངས་མ་ཡིན་པའི་བསྒོམ་བྱ་ཉམས་སུ་བླང་བ་ལ། ཞིང་དང་བསམ་པ་དངོས་པོ་གསུམ། །གཅིག་ཏུ་དྲིལ་ལ་
གསོལ་བ་ཐོབ། །གང་འདོད་འབྲས་བུ་འབྱུང་བར་ངེས། །ལྟེམ་རྐྱང་མ་བྱེད་རྣལ་འབྱོར་པ། །ཞེས་གསུངས་པའི་དོན། བཏགས་པའི་དཀྱིལ་འཁོར་
དུ་བླ་མ་སྤྲུལ་པའི་སྐུར་སྒྲུབ་པ། ལུས་ཀྱི་དཀྱིལ་འཁོར་དུ་བླ་མ་ལོངས་སྐུར་སྒྲུབ་པ། བྷ་གའི་དཀྱིལ་འཁོར་དུ་བླ་མ་ཆོས་སྐུར་སྒྲུབ་པ། བྱང་ཆུབ་
སེམས་ཀྱི་དཀྱིལ་འཁོར་དུ་བླ་མ་ངོ་བོ་ཉིད་ཀྱི་སྐུར་སྒྲུབ་པ་དང་བཞི་ལས། དང་པོ་ལ། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་ཞེས་

༄༅། །སོགས་སྐྱབས་འགྲོ་ལན་གསུམ་བྱས། སེམས་ཅན་ཐམས་ཅད་མི་བཟད་པའི་སྡུག་བསྔལ་ལས་བསྒྲལ་ནས། མི་གནས་
པའི་མྱ་ངན་ལས་འདས་པ་ལ་འགོད་པའི་ཕྱིར། བླ་མ་རྡོ་རྗེ་སེམས་དཔའི་སྒྲུབ་པ་ལ་འཇུག་པར་བྱའོ། །ཞེས་སྨོན་པ་བྱང་ཆུབ་མཆོག་ཏུ་སེམས་བསྐྱེད་
དང་༑ སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག །སོགས་ཚད་མེད་པ་བཞི་བསྒོམ་པས་འཇུག་པ་བྱང་ཆུབ་ཏུ་སེམས་བསྐྱེད་
དང་༑ དེ་ནས་ཨཾ་སྭ་བྷཱ་ཝ་སོགས་མངོན་རྟོགས་སུ་ཇི་ལྟར་བཤད་པ་བཞིན་གྱིས་བདག་བསྐྱེད། མདུན་བསྐྱེད་བསྒོམས། ཕྱག་འཚལ། མཎྜལ་

མཆོད་པ་སོགས་ཡན་ལག་བདུན་པ་བྱས། བདག་འཇུག་བླངས་དེ་རྗེས་ཕར་ཐིམ་འགྲོ་བ་ལྟ་བུ། ཚུར་འབྲལ་མི་ཕོད་པ་ལྟ་བུའི་མོས་གུས་ཀྱི་གདུང་ཤུགས་དྲག་པོས། རྗེ་དམིགས་མེད་ཐུགས་
རྗེས་གང་འདུལ་སྐུར་སྟོན་པ། འགྲོ་བ་མ་ལུས་སྨིན་པར་མཛད་པ་ཡི། །བླ་མ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆི། རྗེ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆི། །མ་ནམ་མཁའ་དང་
མཉམ་པའི་སེམས་ཅན་ཐམས་ཅད་བླ་མ་ཐུགས་རྗེས་སྤྲུལ་པའི་སྐུ་ལ་སྐྱབས་སུ་མཆི། རྗེ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆི། །སེམས་ཅན་རེ་རེའི་མདུན་དུ་སྤྲུལ་པ་རེ་རེ་སྣངནུས་པར་བྱིན་
གྱིས་བརླབ་ཏུ་གསོལ། དེ་སྣང་མ་ཐག་ཏུ་སེམས་ཅན་ཐམས་ཅད་མངོན་པར་རྫོགས་པར་འཚང་རྒྱ་བར་བྱིན་གྱིས་བརླབ་ཏུ་གསོལ། ཞེས་འདོད་པའི་དངོས་གྲུབ་ཞུས་ནས་མདུན་བསྐྱེད་ཀྱི་དཀྱིལ་
འཁོར་བདག་ཉིད་ལཐིམ་པས་བདག་དང་གཉིས་སུ་མེད་པར་བསམས་ནས་གསལ་སྣང་མ་བྱུང་བར་དུ་ཡང་ཡང་བསྒོམ། དེ་ལ་སུན་ན། རང་གི་སྙིང་གར་ཉི་མའི་དཀྱིལ་འཁོར་ལ་དབུས་སུ་ཧཱུཾ་
ཡིག་སྔོན་པོའི་མཐར། ཨཾ་བཛྲ་གུ་རུ་ཌཱ་ཀི་ནཱི་སིདྡྷི་ཧཱུཾ། ཞེས་པས་བསྐོར་བ་ལ་དམིགས་ནས། ངག་ཏུའང་ཅི་ཙམ་ནུས་ཀྱི་བར་དུ་བཟླས། སྔགས་ཕྲེང་ལས་འོད་ཟེར་འཕྲོས། སེམས་ཅན་གྱི་✖

༄༅། །དོན་བྱས། སངས་རྒྱས་ཐམས་ཅད་མཆོད། དེ་དག་གི་སྐུ་གསུང་ཐུགས་ཀྱི་བྱིན་རླབས་འོད་ཟེར་གྱི་རྣམ་པར་རང་གི་བ་སྤུའི་བུ་ག་ནས་ཞུགས་ནས་རང་ལ་
བསྟིམ༑ དེ་ལྟར་སྤྲོ་བསྡུའི་དམིགས་པ་ཡང་ཡང་བྱ། དེ་ནས་མེ་ལོང་ལ་ཧས་བཏབ་པ་ལྟར་གཞལ་ཡས་ཁང་། འཁོར་གྱི་ལྷ་དང་བཅས་པའི་ལྷ་རང་ལ་བསྟིམ་ནས། རང་ཉིད་གཙོ་བོ་ཡབ་
ཡུམ་གྱི་ང་རྒྱལ་དང་མ་བྲལ་བར་བྱེད། དེ་ནས་ཕྲ་ཐིག་གི་རྣལ་འབྱོར་སྒོམ་པ་ནི། རང་ཉིད་རྡོ་རྗེ་འཆང་ཡབ་ཡུམ་དུ་གསལ་བའི་སྙིང་གར་རྡོ་རྗེ་སེམས་དཔའ་སྐ་མདོག་ཟླ་བ་ལྟར་དཀར་བ་བཞེངས་
33LI.P
པའི་སྐུ། བདུད་བཞི་ཞབས་འོག་ཏུ་མནན་པ། ཕག་མོ་དང་མཉམ་པར་སྦྱོར་བ། དེའི་ཐུགས་ཁར་པདྨ་དཀར་པོ་འདབ་མ་བཞི་པའི་སྟེང་དུ་རྡོ་རྗེ་ནས་འབྲས་ཙམ་སྦུ་གུ་ཅན་གྱི་ལྟེ་བར། བླ་མ་རྡོ་
རྗེ་འཆང་གི་དཀྱིལ་འཁོར་རྟེན་དང་བརྟེན་པར་བཅས་པ་མིག་འབྲས་ཀྱི་ནང་དུ་གཟུགས་ཤར་བ་བཞིན་དུ་བསྒོམ། རླུང་སྣའི་སྒོ་ནས་ཕྱིར་འགྲོ་བའི་དུས། རྡོ་རྗེའི་ལྟེ་བའི་དཀྱིལ་འཁོར་གྱི་ལྷ་ལས་
༈ འོད་ཟེར་འཕྲོས་པའི་འོད་ཟེར་གྱི་སྣ་ལས་སངས་རྒྱས་ཀྱི་སྐུ་སྣ་ཚོགས་པས་སེམས་ཅན་ཐམས་ཅད་རྡོ་རྗེ་སེམས་དཔའི་གོ་འཕང་ལ་བཀོད། རླུང་ནང་དུ་འོང་དུས་སྙིང་གའི་ལྷ་ལ་ཐིམ། ནང་དུ་

གནས་པའི་ཚེ་དཀྱིལ་འཁོར་གྱི་ལྷ་དང་གཉིས་སུ་མེད་པར་བསམ། གཞན་ལ་མ་ཡེངས་པར་དེ་ཁོ་ན་ལ་རྩེ་གཅིག་ཏུ་བསྒོམ་པ་ཕྲ་མོའི་རྣལ་འབྱོར་རོ། ·།དེ་ལ་དམིགས་པ་བརྟན་ནས། སྙིང་གར
བསྒོམས་པའི་རྡོ་རྗེ་སེམས་དཔའ་སྤྱི་བོར་ཟླ་བའི་དཀྱིལ་འཁོར་གྱི་སྟེང་དུ་ཐིག་ལེ་ཟར་མའི་མེ་ཏོག་ལྟར་སྔོ་ལ་དངས་པ་ཅིག་བསྒོམ། དེ་ལས་བདུད་རྩིའི་རྒྱུན་བབས་པ་འོ་མ་ལྟ་བུ་རྒྱུན་ཆད་མེད་པར་
བབས་སྙིང་གའི་རྡོ་རྗེ་སེམས་དཔའི་ཡབ་ཡུམ་གྱི་སྦྱོར་མཚམས་ལས་བྱུང༌། རང་གི་ལྟེ་བར་རླུང་གི་དཀྱིལ་འཁོར་དང་མེའི་དཀྱིལ་འཁོར་སེན་མོ་ཙམ་པའི་སྟེང་དུ་པདྨ་ཐོད་པ་བདུད་རྩིས་གང་
བ༑ དབུས་སུ་ཨཱ་ལི་ཀཱ་ལི་ལས་ཟླ་བའི་དཀྱིལ་འཁོར་དང་བཅས་ཧཱུཾ་གིས་བྱིན་གྱིས་བརླབས་ནས། རླུང་གིས་མེ་སྦར། དེས་ཐོད་པའི་བདུད་རྩི་ཁོལ་བ་ཕྱིར་ལུད་པས། ལུས་ཐམས་ཅད་ཁྱབ་
ཟག་པ་མེད་པའི་བདེ་བས་ཚིམ་པར་བསྒོམ། དེ་ནི་ཐིག་ལེའི་རྣལ་འབྱོར་རོ། དེ་བླ་མའི་སྐུ་རྡོ་རྗེ་སྤྲུལ་པའི་སྐུ་འཇའ་ཚོན་ལྟ་བུ་ཐོབ་པར་འགྱུར་བ་བུམ་དབང་གི་ཉམས་ལེན་ཡིན་ནོ། །གཉིས་པ་
ལུས་དཀྱིལ་དུ་བླ་མ་ལོངས་སྐུར་སྒྲུབ་པ་ལ། རྒྱུད་ཀྱི་རིམ་པ། སྔགས་ཀྱི་རིམ་པ། ཡེ་ཤེས་ཀྱི་རིམ་པ།ྋ གསང་བའི་རིམ་པ་བཞི་ལས་རྒྱུད་ཀྱི་རིམ་པའི་བསྒོམ་བྱ་ནི། རང་གི་ལུས་འདི་ག་

༄༅། །རྟེན་གཞལ་ཡས་ཁང༌། དེའི་དབུས་ཀྱི་རྩ་དབུ་མ་རོ་མ་རྐྱང་མ་གསུམ་འཁོར་ལོ་བཞིའི་དང་པོ་བརྟེན་པ་ལྷའི་ངོ་བོ་ཡིན་པས་དེ་ལྟར་བསྒོམ་པ་ལ་སྤྱི་བོར་རྩ་འདབ་སོ་
གཉིས༑ མགྲིན་པར་བཅུ་དྲུག །སྙིང་གར་བརྒྱད། ལྟེ་བར་རྩ་འདབ་དྲུག་ཅུ་རྩ་བཞི། དེ་ཡང་རྩ་རྣམས་ཡུལ། དེའི་ནང་བྱང་ཆུབ་སེམས་ཀྱི་གང་བ་ཡབ་ཏུ་ཤེས་པར་བྱས་ཏེ། སྤྱི་བོའི
དབུས་སུ་བླ་མའི་སྐྱ་རྡོ་རྗེ་ཡབ་ཡུམ་ཧཾ་ཡིག་གི་རང་བཞིན། དེའི་ཕྱིར་དབྱངས་ཡིག་བཅུ་དྲུག་དཔའ་བོ་དང་། དེ་ལ་འཁྱུད་པའི་རྩ་འདབ་དཔའ་མོ། སྙི་གའི་དབུས་སུ་བླ་མའི་ཐུགས་རྡོ་རྗེའི
ཡབ་ཡུམ་ཧཱུཾ་གི་རྣམ་པ་ཕྱིའི་འདབ་མའི་ཕྱོགས་བཞི་ལ་ཨ་ཨི་ཨུ་ཨེ། མཚམས་སུ་ཡ་ར་ལ་ཝ་བཞི་སྟེ་བརྒྱད། མགྲིན་པའི་དབུས་སུ་བླ་མའི་གསུང་རྡོ་རྗེ་ཡབ་ཡུམ་ཨཱཿ ཡིག་གི་རྣམ་པ།
ཕྱོགས་བཞིར། ཨཱ་ཨཱི་ཨཱུ་ཨཱུ། མཚམས་བཞིར། རྀ་རཱྀ་ལྀ་ལཱྀ་བཞི་སྟེ་བརྒྱད། ལྟེ་བའི་དབུས་སུ་བླ་མའི་ཐུགས་ཡེ་ཤེས་རྡོ་རྗེ་ཨོཾ་ཡིག་གི་རྣམ་པ། ཕྱི་རོལ་དུ་ཨ་ཀ་ཙ་ཊ་ཏ་པ་ཡ་ཤ་
བརྒྱད༑ སྤྱི་བོའི་རྩ་འདབ་དང་མགྲིན་པའི་རྩ་ཁ་སྦྱར། སྙིང་ག་དང་ལྟེ་བའི་རྩ་འདབ་ཁ་སྦྱར་བ་ཐབས་ཤེས་ལྟེ་འོག་ཏུ་ཨ་ཤད་སུམ་འཁྱོག་པླུ་ཏའི་དབྱིབས་ཀྵ་ཡིག་གདན་དུ་བྱས་པ། རྩ་གསུམ་

གྱི་ཡས་སྣ་སྤྱི་བོ་ནས་སོ་སོར་གྱེས་ནས་དབུ་མ་སྨིན་མཚམས་སུ་ཟུག་པ། རོ་རྐྱང་གཉིས་སྣ་གཡས་གཡོན་གྱི་རྩེ་ལ་ཟུག་པ་བསྒོམ། རླུང་ཕྱིར་འགྲོ་དུས་ལྟེ་འོག་གི་ཨ་ཤད་ལས་ཨ་ཡིག་ཅིག་ཟུར་
དུ་ཕྱེ་ནས་ལུས་ཀྱི་གཡས་འབའ་ཞིག་ནས་འཁོར་ལོ་བཞིའི་ལྟེ་བར་ཕྱིན། ཡི་གེ་དབུས་མ་རྣམས་ལས་སྐོར་བ་ལན་གསུམ་གསུམ་བྱས། སྤྱི་བོ་ནས་སྨིན་མཚམས་བརྒྱུད་སྣ་རྩེར་ཐོན་པར་
བསམ༑ རླུང་ནང་དུ་འོང་དུས་ཨཾ་ཡིག་གི་རྣམ་པར་སྣ་གཡོན་ནས་ཞུགས། ལུས་ཀྱི་གཡོན་འབའ་ཞིག་ནས་བརྒྱུད། དབུས་ཀྱི་ཡི་གེ་ལ་བསྐོར་བ་བྱས། གསང་གནས་ཨཾ་ཤད་ཚུན་སླེབ་པར་
བསམ༑ ནད་དུ་གནས་པའི་དུས་ཧཱུཾ་ཡིག་གི་རང་བཞིན་ཨ་ཤད་དང་གཅིག་ཏུ་འདྲེས་པས་ཐམས་ཅད་མིག་ལ་གཟུགས་ཤར་བ་བཞིན་བསྒོམས། སྔགས་ཀྱི་རིམ་པ་ནི། ལུས་རྣམ་སྣང་གི་ཆོས་
བདུན་བྱས། རླུང་སྣ་སྒོ་གཉིས་ནས་ཞུགས། ལྟེ་འོག་ཏུ་སོང་། འོག་རླུང་ལྟེ་འོག་ཏུ་སླེབ་པ་དང་གཅིག་ཏུ་འདྲེས་ནས། ཀྵ་ཡིག་གི་ནང་དུ་ཞུགས་ཨ་ཤད་ལ་ཕོག་པས་ཨ་ཤད་དུ་བར་འཐུལ་

།འཐབ་པའི་དམིགས་པ་ཡང་ཡང་དུ་བསྒོམ་པར་བྱ། གསུམ་པ་ཡེ་ཤེས་ཀྱི་རིམ་པ་ནི། དེ་ནས་གཏུམ་མོའི་མེས་ལུས་ཀྱི་རྩ་ཐམས་ཅད་བསྲེགས་པ་མགར་བའི་ཐབ་ཏུ་
, ལྕགས་གོང་བསྲེག་པ་བཞིན་གྱུར། སྤྱི་བོ་བརྒྱུད་སྨིན་མཚམས་ནས་ཕྱིར་འཐོན་མཐོང་སྣང་ཐམས་ཅད་གཏུམ་མོ་ཡེ་ཤེས་ཀྱི་མེར་སོང་། སྣོད་བཅུད་ཐམས་ཅད་ཀྱི་བཅུད་བསྡུད་བདུད་རྩི་བྱང་ཆུབ
ཀྱི་སེམས་འོ་མའི་རྒྱུན་ལྟ་བུས། སྤྱི་བོ། མགྲིན་པ། སྙིང་ག །ལྟེ་བའི་རྩ་འདབ་ཐམས་ཅད་མེར་གྱིས་གང༌། གསང་གནས་སུ་ངལ་གསོ་བའི་ཚུལ་དུ་གནས་པར་བསྒོམས་ནས། མ་
y
འགགས་ཀུན་ཁྱབ་སྐུ་ལ་ཞིང་ཁམས་སྣང༌། །སོགས་གསོལ་འདེབས་བྱས། །འདོད་དོན་ཞུས་ཐམས་ཅད་བདེ་བའི་རང་བཞིན་དུ་ཐིམ་པར་བསམ། བཞི་པ་གསང་བའི་རིམ་པ་ནི། རླུང་བཀག
ནས་བསྒོམ་པས་རླུང་ཟིན། དེ་ཡང་ཤུགས། གྲངས། རིང་ཐུང༌། ཁ་དོགནུས་པ་ཟིན་པ་རྣམས་རིམ་པར་འབྱུང༌། དེས་གཏུམ་མོའི་བདེ་དྲོད་རྒྱས་པས་རྩ་ཁ་བྱེ། དེར་རླུང་གིས་ཐིག་ལེ་
ཁྲིད་པས་རྩ་ཟུག་དང་རླུང་ཟུག་འབྱུང༌། བག་ཆགས་ཀྱི་དབང་གིས་དག་མ་དག་གི་སྣང་བ་སྣ་ཚོགས་སུ་འཆར་བས། འདུས་པ་དང་པོ་དྲོད་དམ་སྡུག་བསྔལ་གྱི་དུས། དེ་ནས་དྲོད་ཀྱིས་བྱང་

སེམས་རྒྱས་པས་ལུས་ལ་བདེ་བ་མི་བཟོད་པ་སྐྱེ་བ། གཉིས་པ་བདེ་བའི་དུས། ནང་གི་བདེ་བས་ཡིད་ཕྲོགས་ཕྱིའི་འདོད་པ་ལ་བློ་མི་འཇུག །དེས་རྣམ་རྟོག་འགགས་མི་རྟོག་པའི་ཏིང་འཛིན་སྐྱེ
བས༑ གསུམ་པ་མི་རྟོག་པའི་དུས། སྲོག་རྩོལ་གྱི་རྟོབས་ཀྱིས་རླུང་དབུ་མར་ཚུད། ཡོན་པོའི་རྒྱུ་བ་ཁེགས། འཆི་བ་བསླུས། དེ་ནས་རགས་པའི་རྩའི་མདུད་པ་གྲོལ་སྟེ་འོག་གི་རླུང་གཅིག་
ཏུ་འདྲེས་པས་རྣལ་འབྱོར་གྱི་སྟོབས་ཀྱིས་རླུང་དབུ་མར་ཚུད། སྙིགས་མའི་ཁམས་ཐམས་ཅད་དངས་མར་སོང༌། ཡོན་ཏན་བརྒྱད་དང་ལྡན་པའི་འཇའ་ལུས་སུ་འགྱུར་བ་ལས་རླུང་ཉི་ཁྲི་ཆིག་སྟོང་
དབུ་མར་ཐིམ་པས། བླ་མ་གསུང་རྡོ་རྗེ་ལོངས་སྤྱོད་རྫོགས་པའི་སྐུ་འགྲུབ་པ་ཡིན་ནོ། །གསུམ་པ་བྷ་གའི་དཀྱིལ་འཁོར་དུ་བླ་མ་ཆོས་སྐར་སྒྲུབ་པ་ལ། བདག་གི་བཟང་པོ།ྋ གཞན་གྱི་བཟང་
པོ༑ དུས་ཀྱི་བཟང་པོ། ཡེ་ཤེས་ཀྱི་བཟང་པོ་བཞི་ལས། བདག་གི་བཟང་པོ་ནི། བརྟག་གཉིས་ལས། ཁུ་བའི་རྣམས་པ་བཅོམ་ལྡན་འདས། །དེ་ཡི་བདེ་བ་འདོད་མར་བརྗོད། །ཅེས་
གསུང་པའི་དོན། །ལུས་ལ་གནས་པའི་བྱང་ཆུབ་ཀྱི་སེམས་ཞུ་བའི་ཁུ་བ་ཐབས། དེ་ལ་བརྟེན་པའི་བདེ་བ་ཤེས་རབ་དེ་ཡང༌། ཐབས་བྱུང་གི་སེམས་ཏེ། ཚེས་གཅིག་ནས་བཅོ་ལྔའི་བར་རྐང་

ལམ་༄༅། །པའི་མཐེ་བོང་ནས་སྤྱི་བོའི་བར་དུ་ལུས་ཀྱི་གཡོན་ནས་རིམ་པས་འཕེལ་ནས་ཆ་བཅུ་དྲུག་པར་ལུས་ཐམས་ཅད་ལ་ཁྱབ་པ་དེ་ཉིད་སྙིང་རྗེ་བཅུ་དྲུག་གི་རང་བཞིན། མར་་
ཟབ་
ངོའི་ཚེས་གཅིག་ནས་བཅོ་ལྔའི་གང་བ་མཐར་ཐུག་པར་ལུས་ཀྱི་གཡས་ལ་བསྟེན་ནས་འབབ་པ། སྟོང་ཉིད་བཅུ་དྲུག་གི་རང་བཞིན་དུ་གནས་པ་ཡིན་པས། དེ་ལྟར་ཉམས་སུ་བླང་བ་ནི་རང་ལི
བཅོམ་ལྡན་འདས་དང་བཾ་ཡིག་གིས་བྱིན་གྱིས་བརླབས་པའི་ལག་པ་བཅོམ་ལྡན་འདས་མ་ཁ་སྦྱར་བའི་བྱེད་པ་ལ་བརྟེན་ནས། རྗེས་སུ་ཆགས་པའི་མེས་བྱང་ཆུབ་ཀྱི་སེམས་འཁོར་ལོ་བཞིའི་གནས་སུ་
བབས༑ དེ་གཉིས་གཅིག་ཏུ་འདྲེས་པས། འཛག་མེད་ཀྱི་བདེ་བ་སྟོང་པ་ཉིད་དང་དབྱེར་མེད་པར་བསྒོམ་མོ། །དེ་ནི་རྡོ་རྗེ་མཁའ་འགྲོར། །བདག་གི་དེ་ཉིད་རྡོ་རྗེ་འཛིན། བདག་གི་དབུས་སུ་
ཚུད་བྱས་ནས། །འཁོར་ལོ་ཅན་ཀུན་བསྡུ་བར་བྱ། །ཐམ་ཅད་རྡོ་རྗེའི་རང་བཞིན་དུ། །བྱས་ནས་དེ་ཚེ་རྣམས་པར་བསྒོམ། །ཞེས་པའི་དོན་རང་ལུས་ཐབས་ལྡན་གྱི་ཉམས་ལེན། །གཉིས་པ་
གཞན་གྱི་བཟང་པོ་ནི། ལས་ཀྱི་ཕྱག་རྒྱ་མཚན་དང་ལྡན་པ་ལ་དངོས་སུ་སྦྱར་བའི་ཉམས་ལེན་གྱི་རྗེས་ཆགས་ཀྱི་མེས། སྤྱི་བོའི་བྱང་ཆུབ་ཀྱི་སེམས་ཞུ་བ་གསང་གནས་ཀྱི་རྩེར་ཤེས་རབ་མའི་དམར་
·=-- སྐམ་སྐོསདམགས་"""-------".- iiic-

ཆ་དང་འདྲེས་པའི་བདེ་བ་སྟོང་ཉིད་དང་དབྱེར་མེད་པའི་དོན་ལ་མ་ཡེངས་པར་བཞག་གོ །དེ་ཡང་རྡོ་རྗེ་མཁའ་འགྲོར། འཁོར་ལོ་ཅན་ཀུན་བསྡུས་ནས་ནི། །བཙུན་མོའི་བྷ་གར་བདེ་ཆེན་སྤྲོ།
དེར་ནི་དཀྱིལ་འཁོར་ཀུན་ཏུ་བྲི། །གཞན་གྱི་དེ་ཉིད་ཇི་བཞིན་གསུངས། །ཞེས་གསུངས་པའི་དོན་གཞན་ཤེས་རབ་ཕྱག་རྒྱའི་ལམ་ཁྱེར་དུ་ཤེས་པར་བྱའོ། །གསུམ་པ་དུས་ཀྱི་བཟང་པོ་
ནི༑ གསང་གནས་ཀྱི་སྣ་རྩེར་བྱང་སེམས་ཆ་བཅོ་ལྔ་པའི་དུས་ལོངས་སྐུའི་ཐིག་ལེ། དེ་ཕྱིར་འཕྲོས་ན་སྤྲུལ་སྐུའི་ཐིག་ལེ་དཀར་དམར་འདྲེས་པའི་དུས་འཛག་མེད་དུ་བཅིང་བའི་ཆ་བཅུ་དྲུག་པའི་
བདེ་བ་སྟོང་པ་དང་གཅིག་ཏུ་འདྲེས་པ་ལ། ཡིད་ནང་དུ་ཆུད་པ་ཟེར། དོན་ལྷན་སྐྱེས་མཚན་ཉིད་པ་ཡིན་ནོ། དེ་ནི་རྒྱལ་བས་ཀུན་ནས་ཡེ་ཤེས་མེད། །ཅུང་ཟད་ཤེས་པ་ཕྱི་མའི་ཕྱེད། །རྣམ་པ་
ཀུན་གྱི་མཆོག་ལྡན་པའི། ཡེ་ཤེས་ཕྱི་མ་ཉིད་དུ་འགྱུར། །ཞེས་གསུངས་པའི་དོན། བཞི་པ་ཡེ་ཤེས་ཀྱི་བཟང་པོ་ནི། གསང་གནས་ཀྱི་རྩེར་བྱང་ཆུབ་ཀྱི་སེམས་རང་རིག་གི་གནད་ཀྱིས་འཛག་
མེད་བཅིངས་པས། གྱེན་དུ་གཤེགས་པས་མས་བརྟན་གྱི་དགའ་བཞིས། ལུས་ངག་ཡིད་ཡེ་ཤེས་ཀྱི་ཐིག་ལེ་སྒྲིབ་བྲལ་དུ་བྱས། གནས་སྐབས་བཞི་སྦྱངས། བླ་མ་ཆོས་ཀྱི་སྐུ་འགྲུབ་པ་ཡིན་

༄༅། ། ནོ། ཆོས་སྐུའི་གསོལ་འདེབས་བྱས། འདོད་པའི་དོན་ཞུས་ནས་ཐུན་ལས་ལྡང་བར་བྱའོ། །བཞི་པ་བྱང་ཆུབ་སེམས་ཀྱི་དཀྱིལ་འཁོར་དུ་བླ་མ་ངོ་བོ་ཉིད་ཀྱི་སྐུར་
སྒྲུབ་པ་ལ། བདག་གི་གདན། གཞན་གྱི་གདན། རྣལ་འབྱོར་གྱི་གདན། དེ་ཁོ་ན་ཉིད་ཀྱི་གདན་དང་བཞི་ལས། དང་པོ་ནི། ལུས་དྲང་པོར་བསྲངས། མིག་ཐད་ཀའི་བར་སྣང་ལ་ལྟ་
སྟངས་གཅུད་ནས་དམིགས་པ་ཉེ་བར་ཞི་བའི་ཡུལ་ལ་མཉམ་པར་བཞག་གོ །དེ་ཉིད་ས་ར་ཧས། དབང་པོ་གང་དུ་ནུབ་གྱུར་ཅིང་། །རང་གི་ངོ་བོ་ཉམས་པར་འགྱུར། །གྲོགས་དག་དེ་ནི་ལྷན་
ཅིག་སྐྱེས་པའི་ལུས། །བླ་མའི་ཞལ་ལས་གསལ་བར་དྲིས། །ཞེས་པའི་དོན་ནོ། །གཉིས་པ་ནི། མཉམ་གཞག་དེ་ལས་ལངས་པའི་དུས་སུ་ཡང་། སྣང་བ་ཐམས་ཅད་ཞེན་མེད་སྒྱུ་མ་ལྟ་བུར་
འཆར་བས་སྤང་བླང་གི་མཚན་མ་རང་སར་གྲོལ་བའི་ཚུལ་གྱིས་ཉམས་སུ་བླང་བར་བྱའོ། །དེ་ནི་གཉིས་སུ་མི་བྱ་གཅིག་ཏུ་བྱ་བ་སྟེ། །རིགས་དང་བྱེ་བྲག་དག་ཏུ་མ་འབྱེད་ཅིག །ཅེས་པའི་དོན་
།རྗེས་ཐོབ་ཀྱི་ཉམས་ལེན་ནོ། །གསུམ་པ་ནི། མཉམ་བཞག་ཏུ་འོད་གསལ་ལས་གཡོ་བ་མེད་པས་ཡེ་ཤེས་ཀྱི་ཚོགས། རྗེས་ཐོབ་ཏུ་སྙིང་རྗེ་ཆེན་པོས་བསོད་ནམས་ཀྱི་ཚོགས་མཐར་ཕྱིན་
527

པས་ཟུང་འཇུག་གི་སྐུ་བླ་མ་ངོ་བོ་ཉིད་ཀྱི་སྐུ་མཐར་ཕྱིན་པ་འགྲུབ་པ་ཡིན་ནོ། །ས་ར་ཧས། ནམ་ཞིག་སྦྱོར་བཞི་གནས་གཅིག་ལ་ནི་ཞུགས་པ་ན། །བདེ་ཆེན་མཆོག་ནི་ནམ་མཁའི་ཁམས་སུ་མི་
ཤོང་ངོ༌། །ཞེས་པའི་དོན་ནོ། །གསུམ་པ་བགེགས་བསྲུང་བའི་དམ་ཚིག་ནི། ཁྱོད་གྱིས་སྲོག་ཆགས་བསད་པར་བྱ། །རྫུན་གྱི་ཚིག་ཀྱང་སྨྲ་བར་བྱ། །མ་བྱིན་པ་ཡང་ཁྱོད་ཀྱིས་ལོང༌།
གཞན་གྱི་བུད་མེད་བསྟེན་པར་གྱིས། །ཞེས་གསུངས་པ་ལས་མི་འདའ་བའོ། །བཞི་པ་བོགས་འདོན་གྱི་སྤྱོད་པ་བཞི་དུས་ཚོད་དང་འབྲེལ་པར་བྱའོ། །ལམ་ཟབ་ཐུན་མོང་མ་ཡིན་པའི་ཉམས་ལེན་
སྙིང་པོར་དྲིལ་བ་པདྨ་དཀར་པོས་ཟིན་བྲིས་སུ་ལེགས་པར་བཀོད་པའོ།། སརྦ་མངྒལཾ།། མཁས་གྲུབ་བྱེ་བའི་གཙུག་རྒྱན་པདྨ་དཀར། །ཟབ་དོན་མན་ངག་འདོད་འཇོ་གཏེར་མཛོད་ནས། །ལེགས་བྱེད་འཕྲོ་སྐྱོངས་དཔལ་
ལྡན་ཚེ་རིང་གིས། །རྒྱུ་སྦྱོར་འབྲེལ་བཅས་ས་བཅུ་མངོན་གྱུར་ཤོག། །།

༄༅། །བླ་མ་མཆོད་པའི་འགྲེལ་བཤད་གཞུང་དོན་རབ་གསལ་ཉི་མའི་སྙིང་པོ་བཞུགས་སོ།།
529

༄༅། །སྐྱབས་གྱུར་མཆོད་འོས་ཡོན་ཏན་ཞིང༌། །དུས་གསུམ་སངས་རྒྱས་ངོ་བོ་ཉིད། །ཁམས་གསུམ་འགྲོ་བའི་གཉེན་གྱུར་
མཆོག །དཔལ་ལྡན་བླ་མའི་ཞབས་ལ་འདུད། །འདིར་ཐེག་པ་ཐུན་མོང་མ་ཡིན་པའི་ལམ། བླ་མ་མཆོད་པའི་རིམ་པ་འདི་ལ་གཉིས་ཏེ། རྩོམ་པ་པོ་
སློབ་དཔོན་གྱི་མཚན་ཉིད་དང༌། དེས་བརྩམས་པ་བསྟན་བཅོས་ཀྱི་གནས་ལུགས་སོ། །དང་པོ་རྩོམ་པ་པོ་ནི། རྣལ་འབྱོར་དབང་ཕྱུག་ཆེན་པོ་གླིང་རས
ཡིན་ཏེ། དེ་ཡང་རྗེ་བཙུན་རིན་པོ་ཆེ་འདི་ཉིད། ནང་ལྟར་དུས་གསུམ་སངས་རྒྱས་ཐམས་ཅད་ཀྱི་ངོ་བོ། དྲུག་པ་རྡོ་རྗེ་འཆང་ཆེན་པོ་དང་གཉིས་སུ་མེད་

བླམཆོད་
༄༅། །པ་ཡིན་ཏེ་འགྲོ་མགོན་གཙང་པ་རྒྱ་རས་ཀྱི་ཞལ་ནས། དུས་གསུམ་སངས་རྒྱས་ངོ་བོ་ཉིད། །ཞེས་དང་། མཉམ་མེད་ཆོས་ལི
རྗེ་ལོ་རས་ཀྱིས། ཆེ་མཆོག་ཧེ་རུ་ཀ་དཔལ་བླ་མ་རྗེ་བཙུན་གླིང་། །ཞེས་སོགས་ཀྱི་ཤེས་བྱེད་མང་དུ་ཡོད་དོ། །གཉིས་པ་ཕྱི་དྲང་དོན་བཤད་ན། སྔོན་
འདས་པའི་དུས་སངས་རྒྱས་ལོག་པར་དད་སེལ་གྱི་བསྟན་པ་ལ། རབ་ཏུ་བྱུང༌། མཁས་པ་པཎྜི་ཏ་ཆེན་པོར་གྱུར། གྲོགས་དང་བཅས་ཏེ་དྲུག་ཅུ་ཐམ་པ་
ཕྱོགས་གཅིག་ཏུ་གནས་གཞི་གཅིག་ན་དབྱར་གནས་ལ་བཞུགས་སོ། །དེའི་ཚེ་ས་ཕྱོགས་དེ་ན་དགེ་སློང་བསམ་གཏན་པ་གཉིས་བཞུགས། དེར་དྲུག་ཅུ་པོ་

ཕྲག་དོག་གི་བསམ་པས། འདི་གཉིས་བསླབ་པ་མེད་ཅེས་གཞི་མེད་ཀྱི་སྐར་པ་བཏབ་པས། དེ་རྣམས་དམྱལ་བ་ལ་སོགས་པ་ངན་སོང་འཁོར་བའི་སྔག་བསྔལ་དཔག་ཏུ་མེད་པ་ཡུན་རིང་དུ་ཉམས་
༈ སུ་མྱོང་བར་གྱུར་ཏེ། དེ་རྣམས་ཀྱི་ནང་ནས་ཡོན་ཏན་གྱི་ཆེ་བ་བཞིན་དུ་སྔོན་ལ་གྲོལ་བར་གྱུར། དེ་རྣམས་ཀྱི་ནང་ནས་མཆོག་ཏུ་གྱུར་པ་རྗེ་བཙུན་རིན་པོ་ཆེ་འདི། སྟོན་པ་ཤཱཀྱ་ཐུབ་པ་འདིའི་བསྟན་
པ་ལ། སྟོན་པ་ཉིད་ཀྱི་དྲུང་དུ་དགེ་བསྙེན་གྱི་སྡོམ་པ་ནོས། མཚན་ཡང་བྱང་ཆུབ་སེམས་དཔའ་བརྩོན་འགྲུས་འོད་ཅེས་བྱ་བར་གྲགས་སོ། །དེའི་ཚེ་བཅོམ  ྡན་འདས་ཀྱིས་འཁོར་རྣམས་ལ་
བཀའ་སྩལ་པ། བྱང་ཆུབ་སེམས་དཔའ་བརྩོན་འགྲུས་འོད་འདི་ནི། ལྔ་བརྒྱ་དུས་ཀྱི་ཐ་མ་ལ་བྱང་ཕྱོགས་ཀྱི་རྒྱུད་དུ་ལྷག་མཐོང་མཐར་ཕྱིན་པའི་སྐྱེས་བུར་འགྱུར་རོ། །ཞེས་ལུང་བསྟན་པ་
ནི༑ དཀོན་མཆོག་བརྩེགས་པ་ལྷག་བསམ་གྱི་མདོ་ལས་གསལ་ལོ། །དེ་ལྟ་བུའི་རྗེ་བཙུན་རིན་པོ་ཆེ་དེ་ཉིད་སྐ་སྐྱེ་བ་འདི་ཉིད་ལ་གཙང་ཉི་མ་ཉང་སྟོད་དུ་གསང་སྔགས་རྡོ་རྗེ་འཛིན་པའི་རིགས་སུ་
འཁྲུངས༑ ལོ་བདུན་བརྒྱད་ནས་ཆོས་སྒོར་ཞུགས་བླ་མ་རྭ་ལོ་ཙྪ་བ། རྒྱལ་བ་ཁྱུང་ཚང་པ་སོགས་དཔག་ཏུ་མེད་པ་བསྟེན་ཅིང་དུས་འཁོར་ལ་སོགས་པའི་རྒྱུད་སྡེ་རབ་འབྱམས་དཔག་ཏུ་མེད་པ་ ཱ

༄༅། །དང་། མངོན་པ་ལ་སོགས་པའི་བསྟན་བཅོས་མཐའ་དག་མཁྱེན་པར་མཛད་ཅིང༌། སླར་རྗེ་བཙུན་རས་ཆུང་པའི་ཐུགས་སྲས་དཔལ་སྐུ་མཆེད་རྣམ་གསུམ་ཞབས་ལ་
མཆོད་
གཏུགས་ནས། མན་ངག་རྫོགས་རིམ་རྣམས་རྫོགས་པར་གསན། དཔལ་ཕག་མོ་གྲུ་པའི་དྲུང་དུ་རྟོགས་པ་མཆོག་ཏུ་གྱུར་པ་འཁྲུངས། མཁྱེན་རྟོགས་ཀྱི་ཡོན་ཏན་རྡོ་རྗེ་འཆང་དང་གཉིས་སུ་མེད་
པར་བཞུགས་ནའང་། སྦས་པའི་རྣལ་འབྱོར་གྱི་ཚུལ་དུ་བཞུགས་པ་ལ། ཆོས་བདག་ཡེ་ཤེས་ཀྱི་མཁའ་འགྲོ་དངོས་སུ་བྱོན་ནས། མདོ་རྒྱུད་ཐམས་ཅད་ལ་འགྲེལ་པ་དང༌། ལག་ལེན་
གསུམ་
དང་༑ ཉམས་ལེན་ལ་ཡིག་སྣ་དང་། བཀའི་དགོངས་པ་འགྲེལ་པའི་བསྟན་བཅོས་མང་དུ་རྩོམས་ཤིག་ཅེས་ལུང་བསྟན་པ་ལ་བརྟེན་ནས། དུས་འཁོར་བདེ་མཆོག་དགྱེས་རྡོར་མཚན་བརྗོད་ལ་
༈ སོགས་པའི་འགྲེལ་པ་མང་དུ་མཛད་ཅིང༌། སྒྲུབ་དཀྱིལ་ཁྲིད་ཡིག་ལ་སོགས་པ་ཟབ་ལ་རྒྱ་ཆེ་བ་མང་དུ་མཛད་པ་རྣམས་ཀྱི་ནང་ནས་མཆོག་ཏུ་གྱུར་པ་གསང་སྔགས་བླ་མེད་ཐམས་ཅད་ཀྱི་ཉིང་
ཁུ༑ བླ་མ་གྲུབ་ཐོབ་ཐམས་ཅད་ཀྱི་ཐུགས་དམ་གྱི་སྙིང་པོ། ལམ་ཟབ་བླ་མའི་སྒྲུབ་པ་འདི་ལ། ཕྱི་ལྟར་སྒྲུབ་པ་ཏི་ལོ་པའི་ལུགས། ནང་ལྟར་སྒྲུབ་པ་ནཱ་རོ་པའི་ལུགས། གསང་བ་ལྟར་སྒྲུབ་པ་533

ཀླུ་སྒྲུབ་སྙིང་པོའི་ལུགས་ལ་སོགས་པ་དེ་རྣམས་ཀྱི་མན་ངག་གྱི་གནད་དང་། ཕ་རྒྱུད་གསང་བ་འདུས་པ། མ་རྒྱུད་བདེ་མཆོག་འཁོར་ལོ་ལ་སོགས་པའི་རྒྱུད་སྡེ་རྣམས་ཀྱི་བརྗོད་བྱའི་དོན་གཅིག་ཏུ་
དྲིལ་ནས་སྟོན་པར་བྱེད་པ་བླ་མ་མཆོད་པ་ཡོན་ཏན་ཀུན་འབྱུང་ཞེས་བྱ་བ་འདི་མཛད་དོ། །གཉིས་པ་དེས་བརྩམས་པ་བསྟན་བཅོས་ཀྱི་གནས་ལུགས་ལ་གསུམ་སྟེ། དང་པོ་མཚན་སྨོས་ཅིང་མཆོད་
པར་བརྗོད་པ་དང༌། བཤད་པར་དམ་བཅས་པའོ། །གཉིས་པ་ཕན་ཡོན་བསྟན་པ་དང་། མཆོད་པར་གདམས་པ། གསུམ་པ་གཞུང་གི་དོན་ལ་འཇུག་པའོ། །དང་པོ་མཚན་གྱི་དོན་ནི། རྒྱ་
སྐད་དུ། གུ་རུ་པུ་ཙ་བྷི་ཏི་ན་མཿ ། དེ་བོད་སྐད་དུ་བསྒྱུར་ན་བླ་མ་མཆོད་པའི་ཆོ་ག་ཡོན་ཏན་ཀུན་འབྱུང་ཞེས་བྱ་བའོ། །མཚན་ཐོག་མར་སྨོས་པའི་དགོས་པ་ནི། གཞུང་བཙལ་སླ་བ་
དང་༑ དབང་པོ་རྣོན་པའི་གང་ཟག་གི། བརྗོད་བྱ་མཚན་གྱི་ཚིག་ལ་བརྟེན་ནས། རྗོད་བྱེད་དོན་གྱི་ངོ་བོ་རྟོགས་པར་འགྱུར་པའི་དགོས་པ་དང༌། སཾ་སྐྲྀ་ཏའི་སྐད་ཀྱི་བག་ཆགས་འཇོག་པའི་
དགོས་པ་ཡོད་པས་ཏེ། མདོ་སྡེ་ལང་གཤེགས་ལས། མིང་དུ་བཏགས་པ་མ་བྱས་ན། །འཇིག་རྟེན་ཐམས་ཅད་རྨོངས་པར་འགྱུར། །དེས་ན་རྨོངས་པ་བསལ་བའི་ཕྱིར། །མགོན་པོས་མིང་དུ་

༄༅། །བཏགས་པ་མཛད། །ཅེས་པའི་དོན་ནོ། །མཆོད་པར་བརྗོད་པ་ནི། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །སངས་རྒྱས་ཡོན་ཏན་རབ་རྫོགས་ཀུན་མཁྱེན་
བླམཆོད་
ཡེ་ཤེས་ཐུགས། །རྣམ་གྲོལ་ཞི་བའི་གསུང་གིས་མ་རིག་མུན་སེལ་བ། །བསོད་ནམས་མཆོག་གིས་བརྒྱན་པའི་གཟི་བརྗིད་དཔལ་འབར་བ། །དཔལ་ལྡན་བླ་མ་རིན་ཆེན་ཞབས་ལ་གུས་པའི་སྤྱི་
ལི
བོས་འདུད། །ཅེས་པའོ། །རྩོམ་པར་དམ་བཅའ་བ་ནི། དཔལ་ལྡན་ཡེ་ཤེས་ཡོན་ཏན་བསམ་མི་ཁྱབ། ་།དེ་ལ་གུས་པས་མཆོད་ཅིང་བསྟོད་པ་ཡི། །བསོད་ནམས་ཡོན་ཏན་བསམ་གྱིས་མི་
ཁྱབ་པས། །ཡོན་ཏན་ཀུན་འབྱུང་ཆོ་ག་བཤད་པར་བྱ། །ཞེས་པའོ། །གཉིས་པ་ཕན་ཡོན་དང་། མཆོད་པར་གདམས་པ་ནི། བདེ་མཆོག་སྡོམ་འབྱུང་ལས། མཆོད་པ་ཐམས་ཅད་ཡོངས་
༈ སྤངས་ལ། །བླ་མ་མཆོད་པ་ཡང་དག་བརྩམས། །དེ་མཉེས་པ་ནི་ཀུན་མཁྱེན་པའི། །ཡེ་ཤེས་མཆོག་ནི་ཐོབ་པར་འགྱུར། །བླ་མེད་མཛད་པའི་སློབ་དཔོན་ནི། །རྡོ་རྗེ་སེམས་དཔའ་རབ་
༈ མཆོད་ན། །དེ་ཡིས་བསོད་ནམས་མ་བྱས་ཤིང༌། །དཀའ་ཐུབ་མ་བསྟེན་ཅི་ཞིག་ཡོད། །ཅེས་དང་། མཚན་བརྗོད་ལས་ཀྱང་དེ་བཞིན་དུ། མཆོད་འོས་བསྟོད་འོས་ཕྱག་གི་གནས། །རྟག་ཏུ་

རི་མོར་བྱ་བའི་འོས། །བཀུར་འོས་བརྗོད་པར་བྱ་བའི་མཆོག །ཕྱག་བྱར་འོས་པ་བླ་མའི་རབ། །དེ་སོགས་ཡོན་ཏན་དྲན་བྱས་ལ། །བླ་མ་མཆོག་ལ་སངས་རྒྱས་སུ། །མཐོང་བའི་མོས་གུས་
ཀྟྲི དམ་པ་ཡིས། །བླ་མ་མཆོག་ལ་བརྩོན་པར་བྱ། །དངོས་སུ་བཞུགས་ན་བླ་མ་མཆོག །གང་དང་གང་ལ་མཉེས་པས་མཆོད། །འདས་སམ་གཞན་ན་བཞུགས་ཀྱང་རུང༌། །དངོས་སུ་བཞུགས་
དང་ཁྱད་མེད་པར། །གུས་པའི་ཡིད་ཀྱིས་བསམ་བྱས་ལ། །ཞེས་པས་སོ། །གསུམ་པ་གཞུང་གི་དོན་ལ་འཇུག་པ་ལ་གཉིས་ཏེ། སྤྱི་དོན་བསྡུས་ཏེ་བསྟན་པ་དང༌། གཞུང་དོན་རྒྱས་པར་
བསྟན་པའོ། །དང་པོ་སྤྱི་དོན་ནི། གསང་སྔགས་རྡོ་རྗེ་ཐེག་པའི་ཉེ་ལམ་གྱི། སངས་རྒྱས་ཐོབ་པར་བྱེད་པ་ཐམས་ཅད་བླ་མའི་སྒྲུབ་པ་ཡིན་ཏེ། ཕྱི་བྱ་སྤྱོད་ལྟར་ན། མདུན་བསྐྱེད་གང་ལ་བྱེད་
པ་དེ་བླ་མ་ཡི་དམ་ཐ་མི་དད་པའམ་བླ་མའི་ངོ་བོ་ཡི་དམ་གྱི་རྣམ་པར་བྱས་ནས། ཡན་ལག་བདུན་པ་ལ་སོགས་པ་འདིའི་གཞུང་དང༌། སོ་སོའི་ཆོ་གའི་རིམ་པ་ཉམས་སུ་བླངས་པའི་མཐར། སྐ་
གསུང་ཐུགས་ཀྱི་རིག་གཏད། ཆུ་ཅོད་པན་གྱི་དབང་ལ་སོགས་པ་སོ་སོའི་གཞུང་དང་མཐུན་པར་བླངས། ཁྱིམ་པ་སོགས་ཡིན་ན་གསོ་སྦྱོང་དང་ལྡན་ཏེ། བླ་མའི་ཕྱི་སྒྲུབ་བོ། །ནང་རྣལ་འབྱོར་

2 ༄༅། །རྒྱུད་དང་བསྟུན་ནས་ཉམས་སུ་ལེན་ན། བདག་བསྐྱེད་སོ་སོའི་གཞུང་བཞིན་ལས། བླ་མ་རིགས་བདག་གམ། ཡེ་ཤེས་སེམས་དཔའི་ཚུལ་དུ་སྒོམ། མདུན་
བསྐྱེད་རྟེན་བརྟེན་བར་བཅས་པ་ལྷ་ཚོགས་ཐམས་ཅད་བླ་མ་ལོངས་སྐུའི་རོལ་པ་འབའ་ཞིག་ལ་སོ་སོའི་གཞུང་དང་འདིའི་ལུགས་ཀྱི་མཆོད་བསྟོད་ཀྱིས་རྒྱས་པར་མཆོད་ལ་སོ་སོའི་གཞུང་ལྟར་བདག་29
འཇུག་བླང་བ་ནི། བླ་མ་ནང་སྒྲབ་བོ། །གསང་བ་བླ་ན་མེད་པའི་རྒྱུད་དང་བསྟུན་ནས་ཉམས་སུ་ལེན་ན་བདག་བསྐྱེད་ལུས་དཀྱིལ་ལ་སོགས་རྒྱས་བསྡུས་ཇི་ལྟར་སྒོམ་རུང་དག་པ་རང་སེམས་ཀྱི་བླ་
j9
མ་ལྷན་སྐྱེས་ཆོས་སྐུའི་ངང་ལས་མ་གཡོས་པ་དང༌། མདུན་བསྐྱེད་རྟེན་དང་བརྟེན་པར་བཅས་པའི་དཀྱིལ་འཁོར་རྒྱས་བསྡུས་གང་སྒོམ་རུང་། སྣང་བ་བརྡའི་བླ་མའི་ཟུང་འཇུག་བདེ་ཆེན་ཡེ་ཤེས་
ཀྱི་རོལ་པ་ལས་མ་གཡོས་པའི་ངང་ནས་སོ་སོའི་གཞུང་དང༌། འདིའི་གཞུང་ཚིག་རྣམས་ཀྱི་དོན་གྱི་ངོ་བོ་གསལ་འདེབས་ཤིང་དབང་བདག་འཇུག་ཡར་སྟབས་རང་རང་གི་གཞུང་བཞིན་བྱེད་པ་
བླ་མ་གསང་སྒྲུབ་བོ། །ཚུལ་འདི་རྣམས་ལ་བརྟེན་ནས་སྦྱིན་སྲེག་བདུན་ཚིགས་ཚོགས་འཁོར་ལག་ལེན་ལ་སོགས་ཞི་རྒྱས་དབང་དྲག་གི་ལས་སོགས་ཐམས་ཅད་ཀྱང་བཤད་ཅིང་བྱེད་དུ་རུང 537

ངོ་༑ །གཉིས་པ་གཞུང་དོན་མ་རྒྱུད་ཀྱི་ཕྱག་ལེན་ལྟར་རྒྱས་པར་བསྟན་པ་ལ་གསུམ་སྟེ། སྔོན་འགྲོ་བདག་བསྐྱེད་དང་འབྲེལ་བ་ཕྱག་ལེན་ཁྲིག་ཆགས་སུ་བསྟན་པ་དང་། དངོས་གཞི་མདུན་བསྐྱེད
དང་འབྲེལ་བ་མཆོད་བསྟོད་རྒྱས་པར་བསྟན་པ་དང༌། རྗེས་ཕན་ཡོན་དང་བཅས་པས་ཉམས་སུ་ལེན་པ་གདམས་ཞིང་དགེ་བ་བྱང་ཆུབ་ཏུ་བསྔོ་བའོ། །དང་པོ་སྔོན་འགྲོ་ལ། མཎྜལ་སྔོན་དུ་འགྲོ་བ་
ཡི༑ །ཞེས་པ་ལ་སོགས་པའི་དོན། དང་པོར་གནས་ཁང་ཕྱག་དར་སྐྱང་ནུལ་བྱས་ལ། ས་རྒྱན་གནམ་རྒྱན་མཆོད་པའི་བྱེ་བྲག་དང༌། མདུན་བསྐྱེད་ཀྱི་དཀྱིལ་འཁོར་རྒྱས་བསྡུས་གང་རུང་
དང་༑ གཏོར་མ་རྒྱས་བསྡུས་སོགས་གནས་སྐབས་དང་བསྟུན་ལ་ཕྱག་ལེན་ལྟར་བཤམ་མོ། །ཞེས་པའི་དོན། སྐྱང་ནུལ་ཞེས་པ་ནི། སྒྲུབ་པའི་གནས་ཁང་ལ་བ་དམར་ཟལ་གྱི་མགྲིན་པ་ལ་
དག་བྱེད་ཀྱི་སྲིན་བུ་ཡོད་ཅེས་ནཱ་རོ་པས་གསུང་ངོ༌། །བའི་རྣམ་ལྔས་བྱུག་ཅིང༌། དྲི་བཟང་པོའི་ཆུས་ཁྱབ་པར་བྱུག་པའོ། །མཎྜལ་ལ་སྒྲུབ་པའི་མཎྜལ་དང་། མཆོད་པའི་མཎྜལ་གཉིས་སོ། །
བསྒྲུབ་པའི་མཎྜལ་ནི། རྒྱ་གར་བའི་ཕྱག་ལེན་དུ་ངེས་པར་མཛད་འདུག །ཅེས་རས་ཆུང་པས་གསུང་། དེ་ཚོགས་ཞིང་གི་དམིགས་རྟེན་ཏེ། རིན་པོ་ཆེ་ལ་སོགས་པའི་མཎྜལ་སྤོས་ཆུས་བྱུག་པ་

།སྟེགས་མཐོ་བར་བཞག་སྟེ། མེ་ཏོག་གི་ཚོམ་བུ་མདུན་བསྐྱེད་ཀྱི་ལྷའི་གྲངས་དང་མཉམ་པ་བཀོད་ཅིང་། ངག་ཏུ་ཡེ་དྷརྨཱ་དང་ཨཱ་ལི་ཀཱ་ལི་དང་། ལྷ་སོ་སོའི་སྙིང་པོ་༄༅།
བླམཆོད་
བརྗོད༑ དེ་ལྟ་བུའི་མཎྜལ་ཇི་སྲིད་སྒྲུབ་པ་མ་ཐོན་གྱི་བར་དུ་མི་བསྒལ་ཞིང་། སྔ་དྲོའི་ཐུན་ལ་མ་ཆག་པར་གསོ་བ་ཕྱག་ལེན་ནོ། །ཕྱི་མཆོད་ཕྱག་ལེན་བསྡུས་པ་ནི། མདུན་བསྐྱེད་ཀྱི་དམིགས་རྟེན་
ལི
ཡང་དེ་ལ་བྱེད་པ་ཡང་ཡོད། ནང་མཆོད་དང་ཕྱག་ལེན་རྒྱས་པར་ནི་དཀྱིལ་འཁོར་རྒྱས་པ་མངོན་རྟོག་བཞིན་བྲིའོ། །དཀྱིལ་འཁོར་རྒྱས་པ་ཡོད་ཀྱང་སྒྲུབ་པའི་མཎྜལ་མ་ཆག་པར་མཛད་པ་ནི་རྗེ་གོང་
མ་རྣམས་ཀྱི་ཕྱག་ལེན་ཏེ། ཚོགས་ཞིང་དམིགས་རྟེན་ཡིན་པའི་ཕྱིར་རོ། །མཆོད་པའི་མཎྜལ་ནི་ཚོམ་བུ་སོ་བདུན་མ་ལ་སོགས་པ་ཕྱག་ལེན་ལྟར་བཤམས་ལ་ཐུན་མཚམས་སུ། ཨོྃ་བཛྲ་བྷུ་མི་ཨཱཿ
།ཞེས་མེ་ཏོག་དང་བཅས་ནས་གསོ་བསྐྱེད་ཐུན་མོང་དུ་བྱས་ནས་འབུལ་ལོ། །ཅི་འབྱོར་རྫས་དང་བརྟན་གཡོའི་ཚོགས། །ཐམས་ཅད་བློ་ཡིས་བླངས་ལ་འབུལ། །དེ་ཡི་རིམ་པ་འདི་ཡིན་
ཏེ༑ །གཡོན་ཕྱོགས་སུ་འོ་མ་སོགས་བཏབ་པའི་མཆོད་ཡོན་དང་། དྲི་བཟང་དང་ལྡན་པའི་ཞབས་བསིལ་བཤམ་མོ། །གཡས་ཕྱོགས་སུ་རིམ་པ་བཞིན། མེ་ཏོག་བདུག་སྤོས། མར་མེ། དྲི་

ཆབ་ལ་སོགས་བཤམས། ལྷ་བཤོས་རྒྱན་དང་བཅས་པ་མང་དུ་དཀྱིལ་འཁོར་གྱི་ཕྱོགས་མཚམས་སུ་བཞག་གོ །ལས་བུམ་མམ། དུང་ཆོས། ཉ་ཕྱིས་ལ་སོགས་པའི་སྣོད་དུ་ཆུ་གཙང་དྲི་
བཟང་དང་སྦྱར་བ་ལ་ཁྲོ་བོ་བདུད་རྩི་འཁྱིལ་བ་བསྐྱེད། རང་གི་སྙིང་ཁར་ཡང་དེ་ལྟ་བུའི་ཁྲོ་བོ་བསྐྱེད་ཅིང༌། སྔགས་དང་ཕྱག་རྒྱ་ཕྱག་ལེན་ལྟར་བྱས་པས་སྙིང་གའི་ཁྲོ་བོ་ལས་ཁྲོ་བོ་གྲངས་མེད་པ་
རྩའི་ལམ་བརྒྱུད་དེ་ལས་ཆུའི་ཁྲོ་བོ་ལ་ཐིམ་པས་ཁྲོ་བོ་མི་རྟོག་པའི་རང་བཞིན་གྱི་ལས་ཆུར་གྱུར་པ་དང༌། ནང་མཆོད་ཚོགས་འཁོར་ལྟར་བྱེད་ན། ཐོད་པ་བཟང་པོ་གཉིས་སུ་ཆང་ལ་བདུད་རྩི་རིལ་
བུ་བཏབ་སྟེ་ཤ་ལྔ་བདུད་རྩི་ལྔའི་རང་བཞིན་དུ་བྱིན་གྱིས་བརླབས་ནས། ནང་མཆོད་ལ་སོགས་པའི་ལག་ལེན་བྱེད་པ་ནི་ལས་ཐོད་དོ། །གཅིག་ཏུ་ཕག་མོ་གསེར་གྱི་མདོག་ཅན་བསྐྱེད་ལ་གསོ་ཞིང་
མི་འགུལ་བར་བཞག་པ་ནི་ཕུད་ཐོད་དེ། བསྒྲུབ་པའི་མཎྜལ་དང་མཚུངས་སོ། །དེ་རྣམས་རང་གི་མདུན་དུ་ཆུ་གཉིས་དང་མེ་ཏོག་སོགས་ཀྱི་ངང་དུ་བཞག །དེ་དང་ཉེ་བར་རྡོ་རྗེ་དང་དྲིལ་བུ་ཌཱ་མ་
རུ་ལ་སོགས་པ་རོལ་མོའི་བྱེ་བྲག་རྣམས་ཀྱང་བཞག་པར་བྱའོ། །དེ་ནས་བློ་ལྡན་བསྔགས་པ་ཡིས། །དང་པོ་ལྷའི་རྣལ་འབྱོར་གྱི། །ཞེས་པའི་དོན། བདག་བསྐྱེད་བསྒོམ་པ་འདི་ལ་རྒྱས་པ་དང་༔

།བསྡུས་པ་གཉིས་ལས། དང་པོར་རྒྱས་པར་བྱེད་ན་སྔོན་འགྲོ་གཏོར་མ་སྐྱབས་འགྲོ་སེམས་བསྐྱེད་ལ་སོགས་དང༌། ལས་ཆུ་དང་བདུད་རྩི་བྱིན་བརླབས་དང་མཆོད་པ་༄༅།
བླམཆོད་
དང་༑ རྡོ་རྗེ་དྲིལ་བུ་བྱིན་བརླབས་སྔོན་འགྲོ་ཐམས་ཅད་བདེ་མཆོག་ལ་སོགས་པ་བླ་མེད་སྤྱི་དང་མཐུན་པར་བྱས་ལ། བདག་བསྐྱེད་སོ་སོའི་སྒྲུབ་ཐབས་ལྟར་མཆོད་བསྟོད་བཟླས་པ་རྫོགས་རིམ་གྱི་
ལི
བར་དུ་རྒྱས་པར་སྒོམས་ལ། རང་ཉིད་ཐུན་མཚམས་ཀྱི་ལྷ་དཔའ་བོ་གཅིག་པ་ཕྱག་མཚན་མེད་པར་ལངས་ཏེ། མཆོད་པ་དང༌། མཎྜལ་ལ་བྱིན་བརླབས་ལ་སོགས་པར་བྱས་ནས་མདུན་བསྐྱེད་
ལ་འཇུག་གོ །བདག་བསྐྱེད་བསྡུས་པ་ནི །བཀོད་པ་བཤམས་པ་སོགས་སྔོན་དུ་སོང་ནས་སྐྱབས་འགྲོ་སེམས་བསྐྱེད་རྡོར་སེམས་སྒོམ་བཟླས་བླ་མའི་རྣལ་འབྱོར་བསྒོམ་ནས། མཎྜལ་འབུལ་
ཞིང་གསོལ་བ་གདབ་པ་རྣམས་སྔོན་དུ་སོང་ནས། བདག་བསྐྱེད་བདེ་མཆོག་དཔའ་བོ་གཅིག་པར་སྒོམས་ལ་ཡེ་ཤེས་པ་དགུག་གཞུག་དབང་བསྐུར་རྒྱས་གདབ་མཆོད་བསྟོད་བཟླས་པ་རྣམས་མདོར་
བསྡུས་ཅིག་བྱས་ཏེ་གོང་ལྟར་ལས་ཆུ་བསང་སྦྱང་བྱིན་རླབས་རྡོ་རྗེ་དྲིལ་བུ་བསང་སྦྱང་སྟོང་པའི་ངང་ལས། ཧཱུཾ་ལས་སྐྱེས་པའི་རྡོ་རྗེ་ཡར་གྱི་རྩེ་ལྔ་རིགས་ལྔ་དང༌། མར་གྱི་རྩེ་ལྔ་ཡེ་ཤེས་ལྔའི་རང་

བཞིན་དང་། དྲིལ་བུ་ཨ་ལས་རྡོ་རྗེ་ཕག་མོ་སྒོ་མཚམས་ཀྱི་ལྷ་མོ་བརྒྱད་ཀྱིས་བསྐོར་བར་བསྐྱེད་ལ། ཡེ་ཤེས་པ་དགུག་གཞུག་དབང་བསྐུར་རྒྱས་བཏབ་མཆོད་དེ་ཞུ་བ་ལས་བྱུང་བའི་རྡོ་རྗེ་དྲིལ་བུར་
བལྟས་ལ། མེ་ཏོག་དང་བཅས་པའི་གཟུངས་ཕྱག་ལེན་ལྟར་བརྗོད་པ་ནི། ཡེ་ཤེས་པ་བརྟན་པར་བྱེད་པའོ། །གལ་ཏེ་རྩེ་དགུ་ལྟ་བུ་ཡིན་ན། ཡར་གྱི་རྩེ་རྣམས་རིགས་ལྔ་ཡེ་ཤེས་ལྔ་
དང་༑ མར་གྱི་རྩེ་རྣམས་མཐར་གནས་ཀྱི་སྙོམས་འཇུག་དགུ་ལ་སོགས་པའི་དག་པའང་རུང་ངོ་། །བློ་ལྡན་རྡོ་རྗེ་གསོར་བྱེད་ཅིང༌། །དྲིལ་བུ་དཀྲོལ་བར་བརྩོན་པ་ཡི། །ཞེས་པའི་དོན། སྔར
བྱིན་གྱིས་བརླབས་པའི་རྡོ་རྗེ་དེ་ལག་པ་གཡས་ཀྱིས་བླངས་ཏེ། སྨིན་མཚམས་སུ་ལན་གསུམ་གསོར་ལ། སྙིང་ཁར་བཟུང་ནས། ཧཱུཾ་རྡོ་རྗེ་གསོར་བ་མཛད་པ་སྟེ། །སེམས་ཅན་ཐམས་ཅད་
བསྒྲལ་བར་བྱ། །རྣམ་ཐར་ཆོས་སུ་བྱེད་པ་སྟེ། །སྙིང་པོ་མཆོག་གི་རྡོ་རྗེ་བཟུང༌། །མཧཱ་བཛྲ་ཧཱུཾ། ཞེས་པའོ། །དང་པོ་ཕྱི་ཀུན་རྫོབ་རྫས་ཀྱི་རྡོ་རྗེ། མཚན་མ་རྟགས་ཀྱི་རྡོ་རྗེ། མཚོན་བྱེད་
དཔེའི་རྡོ་རྗེ་སོགས་ཏེ། ཀུན་རྫོབ་རྫས་ཀྱི་རྡོ་རྗེ་ནི། གསེར་དངུལ་ཟངས་ལྕགས་སོགས་ལས་གྲུབ་པའོ། །མཚན་མ་རྟགས་ཀྱི་རྡོ་རྗེ་ནི་རྡོ་རྗེ་གྲི་གུག །རྡོ་རྗེ་དབུག་པ། རྡོ་རྗེ་ཞགས་པ་ཞེས་

༄༅། །སོགས་རྣམས་སོ།།མཚོན་པ་དཔེའི་རྡོ་རྗེ་ནི། རྩེ་ལྔ་ཡེ་ཤེས་ལྔར་མཚོན་པ་ལ་སོགས་པའོ། །ནང་ཆོས་ཉིད་དོན་གྱི་རྡོ་རྗེ་ནི། མི་འགྱུར་བ་བདེ་བ་ཆེན་པོའི་ཡེ་ཇཱ
བླམཆོད་
ཤེས་ཏེ། རང་སེམས་དག་པ་ལྷན་སྐྱེས་ཆོས་ཀྱི་སྐུའོ། །གསོར་བ་མཛེས་པ་སྟེ། རྣལ་འབྱོར་ལྷའི་ང་རྒྱལ་དང་ལྡན་པས་དབང་ལྡན་ལ་སོགས་ཕྱོགས་མཚམས་སམ། ནམ་མཁའ་ལ་ལན་
ལི
གསུམ་གསོར་བས། ནག་ཕྱོགས་དང༌། བགེགས་དང་ལོག་འདྲེན་རྣམས་སྐྲག་ཅིང་བྲོས་པར་འགྱུར་རོ། །ནང་ལྟར་དུ་ཆོས་ཉིད་དོན་དམ་པའི་རྡོ་རྗེ་རྣམ་པར་ཐར་པའི་སྒོ་གསུམ་རྗེས་སུ་དྲན་
པས༑ གཟུང་འཛིན་གྱི་བདུད་ཐམས་ཅད་ཞི་བར་བྱེད་པའོ། །མཛེས་པ་ནི། ཕྱི་ནང་གྱི་བདུད་ལས་རྣམ་པར་རྒྱལ་བས་མཛེས་པའོ། །སེམས་ཅན་ཐམས་ཅད་བསྒྲལ་བར་བྱ་བ་ནི། །ཕྱི་མ་
རྟོགས་པ་དང་ལོག་པར་རྟོགས་པ་རྣམས། འཁྲུལ་པའི་གཞི་ལས་བསྒྲལ་བར་བྱ། །ནང་ལྟར་དུ་མ་རིག་པ་གཉིས་སྣང་གི་ཡུལ་ལས་བསྒྲལ་བའོ། །རྣམ་ཐར་ཆོས་སུ་བྱེད་པས་ཏེ། །ཞེས་པ་
འགྲེལ་བཤད་
༈ ནི༑ འཁོར་འདས་ཕྱི་ནང་གི་བསྡུས་པའི་ཆོས་ཐམས་ཅད་རྣམ་པར་ཐར་པའི་སྒོ་གསུམ་གྱི་བདག་ཉིད་ཆོས་ཀྱི་དབྱིངས་ཀྱི་ཡེ་ཤེས་རྗེས་སུ་དྲན་པ་སྟེ། སྙིང་པོ་མཆོག་གི་རྡོ་རྗེ་བཟུང་བའོ། །མཧཱ་543

མཛྲ་ཧཱུཾ །ཞེས་པ་ནི། མཧཱ་ནི་ཆེན་པོ། བཛྲ་ནི་རྡོ་རྗེ་མི་འགྱུར་བ་ཆེན་པོའི་ཡེ་ཤེས་སོ། །བྱིན་གྱིས་རླབས་པའི་དྲིལ་བུ་ལག་པ་གཡོན་པས་བླངས་ལ། ཕྱོགས་མཚམས་བརྒྱད་དུ་དཀྲོལ་
ཞིང་༑ ལྟ་ཟུར་གཡོན་གྱི་ཕྱོགས་སུ་བཟུང་སྟེ། ཨཱཿ ཤེས་རབ་ཐབས་ཀྱི་ཆོ་ག་ཡིས། །འགྲོ་བ་རྣམས་ནི་སད་པའི་བདག །མི་ཤེས་འདམ་དུ་བྱིང་བ་ཡི། །སེམས་ཅན་དོན་ཕྱིར་དཀྲོལ་བར་
བྱ༑ །དྷརྨཱ་གཎྛེ་ཨཱཿ ཞེས་པ་སྟེ། ཨཱཿཞེས་པ་ནི་ཕྱི་ནང་སྣོད་བཅུད་བདག་གཞན་འཁོར་འདས་ཀྱི་ཆོས་ཐམས་ཅད་སྟོང་པ་ཉིད་ཀྱི་ངོ་བོ་གཅིག་ཏུ་དག་པའོ། །དེའི་དོན་རྗེས་སུ་དྲན་པ་ནི། ཤེས་
རབ་ཐབས་ཀྱི་ཆོ་ག་སྟེ། །འགྲོ་བ་རྣམས་ནི་སད་པའི་བདག །ཅེས་པ་སྟེ། གཞི་ཆོས་ཀྱི་དབྱིངས་རྗེས་སུ་དྲན་པས། མི་ཤེས་འདམ་དུ་བྱིང་བ་ཡི། །སེམས་ཅན་དོན་ཕྱིར་དཀྲོལ་བ་སྟེ། །མ་
རིག་པའི་གཉིད་ལས་སད་པར་བྱེད་པའོ། །དྷརྨཱ་ནི་ཆོས་ལ་གཎྜེ་ནི་དྲིལ་བུའོ། །ཨཱ་ལི་ཀཱ་ལི་མཉམ་སྦྱོར་བས། །མཉམ་པར་གཞག་པ་ཧཱུྃ་གི་ལུས། །ཞེས་པ་སྟེ། ཨཱ་ལི་ཀཱ་ལི་ནི་ཐབས་དང་
ཤེས་རབ་ཧཱུཾ་གི་ལུས་ནི་གཉིས་སུ་མེད་པའོ། །ཕྱོགས་བཅུ་ཀུན་ཏུ་བསྒྲགས་བྱ་སྟེ། །ཤེས་རབ་ཐབས་ཀྱི་སྒྲ་སྒྲོགས་བྱ། །ཞེས་པ་སྟེ་ནི། ཕྱི་ནང་སྣོད་བཅུད་སྣང་སྲིད་བརྟན་གཡོ་ཐམས་ཅད་ཨེ་

བླ་༄༅། །ཝཾ་དག་པའི་རང་བཞིན་དུ་ཤེས་པར་བྱེད་པའོ། །སྐབས་འདིར་ཡི་གེ་བརྒྱ་པ་ཚར་བདུན་བརྗོད་པ་ནི། ཕྱག་ལེན་ཏེ་བརྟན་པར་བྱེད་པའི་དོན་ནོ། །སྐབས་འདིར་སྔོན་
མཆོད་
འགྲོའི་གཏོར་མ་གཉིས་སམ་གཅིག་ཏུ་བསྡུས་ཀྱང་རུང་ལ་བསང་སྦྱང་བྱིན་བརླབ་དང་བསྔོ་བ་ཕྱག་ལེན་ལྟར་ལ། གཞི་བདག་ལ་སོགས་དཀར་ཕྱོགས་པ་རྣམས་ལ་འབུལ་ཏེ། དགེ་བའི་ལས་མ་ལི
རྫོགས་ཀྱི་བར་དུ་སྡོང་གྲོགས་གྱིས་ཤིག་པར་འཕྲིན་ལས་བཅོལ། ནག་ཕྱོགས་པ་རྣམས་ལ་བསྔོས་ཏེ། འདིར་མ་འདུག་པར་གཞན་དུ་དེངས་ཞེས་བཀའ་བསྒོས་ལ་རང་ཉིད་ལས་ཀྱི་ཁྲོ་བོའི་ང་རྒྱལ་
དང་ལྡན་པས། ཧཱུཾ༏ ང་ནི་དཔལ་ལྡན་སྙིང་རྗེའི་སྟོབས། །བསྲུང་བའི་འཁོར་ལོ་རབ་སྦྱོར་བས། །ལུས་སྲོལ་ལ་སོགས་གང་ཡང་རུང་། །བགེགས་ཀྱི་ཚོགས་རྣམས་གཞན་དུ་དེངས། །
ཇི་སྟེ་ངས་བསྒོ་སུ་ཞིག་འདའ། །རྡོ་རྗེ་བདག་པོ་སྐུ་ཡིན་ནོ། །ལུས་སྲུལ་ལ་སོགས་འགས་བྱས་ཏེ། །འདིར་ནི་བརླག་འགྱུར་གཞན་དུ་མིན། །ཞེས་པའི་དོན། ང་ནི་ཞེས་པ་ཕྱི་ལྟར་དུ་སྣང་
སྲིད་བརྟན་གཡོ་ཐམས་ཅད་ཧེ་རུ་ཀའི་དཀྱིལ་འཁོར་གཅིག་ཏུ་གནས་པ་དང༌། ནང་ལྟར་ལྷན་སྐྱེས་ཡེ་ཤེས་ལྔའི་ངོ་བོར་གནས་པས། ང་ནི་ཞེས་པའོ། །དཔལ་ལྡན་སྙིང་རྗེའི་སྟོབས་ནི།

ཐམས་ཅད་སྟོང་ཉིད་སྙིང་རྗེ་གཉིས་སུ་མེད་པའི་བདག་ཉིད་དོ། །བསྲུང་བའི་འཁོར་ལོ་ནི། ཕྱི་བསྐྱེད་རིམས་ལྷའི་བསྲུང་འཁོར། ནང་ཀུན་རྫོབ་བྱང་ཆུབ་སེམས་ཀྱི་བསྲུང་འཁོར། གསང་བ་
དོན་དམ་ཆོས་ཉིད་ཀྱི་བསྲུང་འཁོར་རོ། །དེ་ལ་དང་པོ་ནི། ཁྲོ་བོ་བཅུ་དང་ལྷ་མོ་བརྒྱད་ཡི་གེ་ལ་སོགས་པ་དང་། དེའི་ཡན་ལག་རྡོ་རྗེ་མེ་རི་སོགས་ཕྱག་མཚན་དང་མདའི་བསྲུང་འཁོར་རྣམས་
སོ༑ །བྱང་ཆུབ་སེམས་ཀྱི་བསྲུང་འཁོར་ནི། གནོད་བྱེད་ལ་སོགས་ལོག་འདྲེན་གང་ཡིན་ཏེ། སངས་རྒྱས་ཀྱི་ས་ལ་མྱུར་དུ་བཀོད་པར་བྱ་བའི་ཕྱིར་བདག་གི་སྒོ་གསུམ་དགེ་བ་ལ་འབད་པའོ། །
དོན་དམ་ཆོས་ཉིད་ཀྱི་བསྲུང་འཁོར་ནི། བསྲུང་བྱ་སྲུང་བྱེད་ཐམས་ཅད་རང་གི་སེམས་ཉིད་ཡེ་ནས་རྣམ་དག་ཆོས་ཀྱི་སྐུའོ། །ལུས་སྲུལ་ལ་སོགས་བགེགས་ཀྱི་ཚོགས། །ཞེས་པ་ནི་ཕྱི་ཉོན་མོངས་
འཁྲུལ་པའི་རང་གཟུགས་བགེགས་ཀྱི་རིགས་སྟོང་ཕྲག་བརྒྱད་ཅུ་ལ་སོགས་པ་ནང་ཉོན་མོངས་འཆི་བདག་ལ་སོགས་པའི་བདུད་བགེགས་དང༌། གསང་བ་དུག་ལྔ་གཟུང་འཛིན་གྱི་བདུད་བགེགས་
རྣམས་སོ། །གཞན་དུ་དེངས་ནི། ལྷན་ཅིག་ཏུ་མི་གནས་པའོ། །ཇི་སྟེ་ངས་བསྒོ་སོགས་ནི་གོ་སླ། འདིར་ནི་བརླག་འགྱུར་གཞན་དུ་མིན། །ཞེས་པ་ནི། བདུད་བགེགས་དེ་རྣམས་ཀྱི་སྤྱོད་

ཡ༄༅། །ཡུལ་ལས་འདས་པའོ། །སླར་ཡང་བཀའ་བསྒོ་བ་ནི། ཧཱུཾ༑ ང་ནི་དཔལ་ལྡན་རྡོ་རྗེ་འཆང༌། །སངས་རྒྱས་ཀུན་གྱི་དབང་བསྐུར་ཞིང༌། །འཕྲིན་ལས་ཀུན་གྱི་
བླམཆོད་
བདག་པོ་རུ། །ང་ནི་རྗེས་སུ་གནང་བ་སྟེ། །ལོག་འདྲེན་བགེགས་ཀྱི་ཚོགས་རྣམས་ཀུན། །ང་ཡི་བཀའ་ལས་མ་འདའ་ཞིག །གལ་ཏེ་བཀའ་ལས་འདས་པ་ན། །བརླག་པར་འགྱུར་བ་གདོན་
ལི
རྩེ་ཟ། །བྱེ་བྲག་ཏུ་དམིགས་ཀྱི་བཀའ་བསྒོ་ནི། བླ་མའི་རྗེས་སུ་མི་འཇུག་ཅིང་། །དཀོན་མཆོག་གསུམ་ལ་མ་དད་པ། །གང་དག་ཇི་སྙེད་ཡོདཔ་ཀུན། །མྱུར་བ་ཉིད་དུ་ཕྱིར་དེངས་ཤིག
43
ཅེས་བཀའ་བསྒོས་ནས། ཨཾ་སུམྦྷ་ནི་སུཾ་བྷ་ཧཱུཾ། ཞེས་སོ། །ཧཱུཾ་བཞིའི་སྔགས་དང་དྲག་པོའི་རོལ་མོ་དང་བཅས་པས། བདུད་བགེགས་རྣམས་ནམ་མཁའི་མཐའ་ཀླས་པར་བསྐྲད་དེ། སླར་
ཥྚཱ ཡང་བགེགས་བཟློག་པ་དང༌། གསར་སྐྱེས་རྣམས་མི་འབྱུང་བར་བྱ་བའི་ཕྱིར། གོང་དུ་བཤད་པ་ལྟ་བུའི་ལྷ་དང༌། ཕྱག་མཚན་མཚོན་ཆ་མེ་རི་སོགས་ཀྱི་བསྲུང་འཁོར་བསྒོམ་པར་བྱ་སྟེ།
ཡང་འོག་རྡོ་རྗེའི་ས་གཞི་ནི། བླ་མ་དམར་ཆོས་རྒྱལ་སོགས་ཀྱི་བཞེད་ཀྱིས་ནས་ཀྱི་ཕུང་པོ་ཐང་ལ་བརྡལ་བ་ལྟ་བུ་དང༌། རྗེ་ནཱ་རོ་པའི་བཞེད་ཀྱི། འོག་གཞི་སྣ་ཚོགས་རྡོ་རྗེའི་ས་གཞི་ཡངས་ཤིང་

རྒྱ་ཆེ་བ་དག་གི་རྭ་དམིགས་རྣམས་རྡོ་རྗེ་ཕྱེད་པ་དང༌། རྡོ་རྗེ་ཕྲ་མོས་བཀག །རྫངས་ཞལ་བའི་ཚུལ་དུ་བྱ་ཞེས་པ་དང༌། དེ་བཞིན་དུ་ལོགས་ཀྱི་ཕྱོགས་མཚམས་ཀྱང་རྡོ་རྗེ་རྩེ་ལྔ་པའི་རྭ་བ་དང་དྲ་བ་
ཞེས་པས་རྭ་བ་ནི་གྱེན་དུ་སློང་བ་དང་དྲ་བ་ནི་ལོགས་ལ་རྩེར་བ་རྣམས་ཏེ་དེའི་མིག་ཀྱང་གོང་བཞིན་རྡོ་རྗེ་ཕྲ་མོས་བཀག །རྫངས་ཞལ་བའི་ཚུལ་དུ་བྱས། སྟེང་རྡོ་རྗེའི་གུར་ནི། སྦྲ་དཀར་ཕུབ་པ་
ལྟ་བུ་དང་། བླ་བྲེ་ནི་དེའི་ནང་དུ་བླ་བྲེས་ཕུབ་པ་ལྟ་བུའམ། ཐོག་ཕུབ་པ་ལྟ་བུ་ཡིན་ཞེས་གསུངས། དེའི་ཕྱི་རོལ་དུ་རྡོ་རྗེ་དང་མདའ་མེ་རི་འབར་བས་ཕྱོགས་མཚམས་ཐམས་ཅད་ཁྱབ་པར་བསྒོམ་
པ་སྟེ། དེ་ཡང་བརྒྱ་བྱིན་རྡོ་རྗེས་མི་ཐུབ། དབང་ལྡན་མདས་མི་ཐུབ། མེ་ལྷ་མེ་རིས་མི་ཐུབ་པ་ལ་སོགས་པའི་བྱེ་བྲག་བཤད་ཅིང༌། ཡི་དམ་ལྷའི་ཕྱག་མཚན་ལ་སུས་ཀྱང་འདའ་བར་མི་ནུས་
པས༑ གྲི་གུག་དང༌། ཁ་ཊཾ་ལ་སོགས་པའི་བསྲུང་འཁོར་གྱིས་ཀྱང་བསྐོར་བར་བྱའོ། །ཞེས་གསུངས་སོ། །གོང་དུ་མ་བྱས་ན། སྐབས་འདིར་ལས་ཆུ་དང་། བདུད་རྩི་བྱིན་བརླབ་བྱེད་པ་
ཕྱག་ལེན་ནོ། །མཆོད་པ་རྣམས་ལས་ཆུ་དང་བདུད་རྩིས་བསངས། སྭ་བྷ་ཝས་སྦྱངས། དེ་ཡང་ཏི་ཕུ་པའི་ཞལ་ནས། ལས་བུམ་མམ་ལས་ཆུས་སྦྱང་བ་ནི། མེ་དང་ཆུའི་སྦྱོར་བས་ཆང་༔

༄༅། །འཚོད་པ་དང་འདྲ། བདུད་རྩི་བྲན་པ་ནི་ཆན་ལ་ཕབ་འདེབས་པ་དང་འདྲ་གསུངས་སོ། །ཕྱི་ལྟར་ན་ཨོཾ་ལས་གྲུབ་པའི་མཆོད་སྣོད་དང་། ནང་ལྟར་ན་ཨ་ལས་བྱུང་
བའི་ཐོད་པའི་སྣོད་ཡངས་ཤིང་རྒྱ་ཆེ་བ་དག་གི་ནང་དུ། ཨོཾ་ཨཱཿ ཧཱུྃ ། ཨོཾ་བཛྲ་པུ ཥྤ་ཨཱ་ཧཱུཾ །ཞེས་སོགས་ཡི་གེ་གསུམ་དང༌། སོ་སོའི་སྔགས་ལས་མེ་ཏོག །བདུག་སྤོས། མར་མེ། དྲི
a ཆབ༑ ཞལ་ཟས། རོལ་མོ་ལ་སོགས་པ་དྭངས་ཤིང་ཐོགས་པ་མེད་པ་ཀུན་ཏུ་བཟང་པོའི་མཆོད་སྤྲིན་ལྟ་བུ། ཞེས་སོགས་རྒྱས་པར་བསྐྱེད་པའི་རྗེས་སུ། སོ་སོའི་སྔགས་དང་ཕྱག་རྒྱ་ལན་
གསུམ་གྱིས་བྱིན་གྱིས་བརླབས་ཤིང། མཆོད་སྤྲིན་གྱི་གཟུངས་ཚར་བདུན་གྱིས་བརྟན་པར་བྱེད་པ་ཕྱག་ལེན་ཏེ། ཕྱི་བྱ་སྤྱོད་ལྟ་བུའོ། །རྣལ་འབྱོར་རྒྱུད་ལྟར་ན། རང་གི་སྙིང་ཁའི་ས་བོན་ལས་
སྐྱེས་པར་བསམ་ཞིང༌། ཨོཾ་ཨཱཿ ཧཱུྃ། བཛྲ་པུཥྤ་ཨཱ་ཧཱུྃ །ལྷ་མོ་མེ་ཏོག་མ་དཀར་མོ་གཡས་ན་མེ་ཏོག་གི་སྣོད་གཡོན་དྲིལ་བུ་ཁྲོལ་བ་དཔག་ཏུ་མེད་པ་བྱུང་སླར་ཡང་མེ་ཏོག་ལ་ཐིམ། །ཨོཾ་བཛྲ་
རཀྵ་རཀྵ་ཧཱུཾ་ཞེས་རྡོ་རྗེ་རྒྱ་གྲམ་གྱི་ཁ་བཅད་པར་བསམ་པ་ནི་བསྲུང་བའོ། །དེ་བཞིན་དུ་རོལ་མོའི་བར་གོང་བཞིན་བྱེད་པའོ། །བླ་མེད་ལྟར་ན་སོ་སོའི་མཆོད་སྣོད་ཀྱི་ནང་དུ་ཡི་གེ་གསུམ་དང་སོ་སོའི
549

སྔགས་ལས་གོང་བཞིན་སོ་སོའི་ལྷ་མོར་བསྐྱེད་ལ། གོང་བཞིན་སྙིང་ཁའི་ས་བོན་ལས་མཆོད་པའི་ལྷ་མོ་བསྐྱེད་པ་ཡེ་ཤེས་པའི་ཚུལ་དུ་དམ་ཚིག་པ་སོ་སོ་ལ་སྟིམ། བཛྲ་རཀྵ་ཞེས་པས་བསྲུང་བ་
གོང་བཞིན་ནོ། །མཆོད་པ་རྣམས་བྱིན་གྱིས་བརླབས་ཏེ་མ་བསྲུངས་ན། །སོ་སོ་ལ་བགེགས་འཇུག་པར་དཔུང་བཟང་ལས་བཤད་པའི་ཕྱིར་རོ། །འབུལ་བའི་ཚེ་ན། རྡོ་རྗེ་རྒྱ་གྲམ་བློས་ཁ་ཕྱེ་སྟེ་
འབུལ༑ ཕུལ་ཟིན་པའི་རྗེས་སུ། རྡོ་རྗེ་རྒྱ་གྲམ་ཁ་བཅད་པར་དམིགས་ཤིང༌། འབུལ་བའི་ཚེ་ན། སེ་གོལ་ཁ་ཕྱིར་བསྟན་ཏེ་བརྡེབ་པ་ནི་མཆོད་པའི་ལྷ་མོ་རྣམས་ཐུགས་ཁ་དང་མཆོད་སྣོད་ནས་
སྤྲོས་ཏེ་སོ་སོའི་གནས་སུ་མཆོད་པས་དགོས་པར་བསམ། འཇོག་པའི་ཚེ་ན་སེ་གོལ་ཁ་ནང་དུ་བལྟས་ཏེ་བརྡེབ་པ་ནི། འབུལ་བྱེད་ཀྱི་ལྷ་མོ་རང་གནས་སུ་བསྡད་པའོ། །གཉིས་པ་དངོས་གཞི་
མདུན་བསྐྱེད་དང་འབྲེལ་བ་མཆོད་བསྟོད་ཀྱི་རིམ་པའི་དང་པོ་ནི། དེ་ནས་རྟེན་དང་བརྟེན་པར་བཅས་པ་བསྐྱེད་ལ་སྤྱན་དྲངས། ཞེས་སོགས་གསུངས་པས། དང་པོ་མདུན་བསྐྱེད་ཀྱི་དཀྱིལ་འཁོར་
བསངས་སྦྱངས་སྟོང་པའི་ངང་ལས་འབྱུང་བ་རིམ་རྩེགས། རི་རབ་སྣ་ཚོགས་རྡོ་རྗེ་རྒྱ་གྲམ་གྱི་ལྟེ་བར་གཞལ་ཡས་ཁང་སོ་སོའི་གཞུང་ལས་ཇི་ལྟར་བྱུང་བ་བཞིན་བསྐྱེད་ཅིང༌། ཕྱི་བྱ་སྤྱོད་ལྟར་

༄༅། །ན། སྤྱན་རས་གཟིགས་རྣམ་རྒྱལ་རྣམ་འཇོམས་སྨན་བླ་ལ་སོགས་པའི་དཀྱིལ་འཁོར་གྱི་གཙོ་བོ་དང༌། རྩ་བའི་བླ་མ་གཉིས་སུ་མེད་པར་བསྐྱེད་ལ། ཡེ་ཤེས་པ་
དགུག་གཞུག་དབང་བསྐུར་རྒྱས་བཏབ་སོགས་རང་རང་གི་གཞུང་ཇི་ལྟ་བ་ལས། མཆོད་བསྟོད་ཀྱི་སྐབས་སུ་བླ་མ་མཆོད་པའི་མཆོད་བསྟོད་ཇི་བཞིན་པ་དང༌། རྗེས་དབང་བདག་འཇུག་སོགས་སོ་
སོའི་གཞུང་བཞིན་ལེན་པའོ། །དེ་བཞིན་དུ་ནང་རྣལ་འབྱོར་རྒྱུད་ལའང་མདུན་བསྐྱེད་ཀུན་རིགས་སོ་སོའི་གཞུང་ཇི་ལྟ་བ་བཞིན་བསྐྱེད་ཅིང༌། གོང་བཞིན་དབང་བདག་འཇུག་གི་རིམ་པ་རང་རང་གི་
ལུགས་བཞིན་བྱེད། བླ་མེད་བདེ་མཆོག་དགྱེས་རྡོར་གསང་འདུས་སོགས་ཡིན་ན། མདུན་བསྐྱེད་སོ་སོའི་གཞུང་བཞིན་བསྐྱེད་ཅིང་བདག་མདུན་ཐ་མི་དད་ཀྱི་དགོངས་པ་ལ་སྤྲོ་ནའང་བདག་བསྐྱེད་
རང་གི་རྣམ་ཤེས་ཡེ་ཤེས་ལྔའི་ངོ་བོ་ཧཱུཾ་ཡིག་ལ་བརྟན་གཡོ་ཐམས་ཅད་བསྡུས་ཏེ་ཧཱུཾ་ཡིག་དེ་དཀྱིལ་འཁོར་གྱི་ཚངས་ཐིག་ནས་ཉུག །དཀྱིལ་འཁོར་གྱི་དབུས་སུ་གཙོ་བོའི་ས་བོན་གྱི་རྣམ་པར་བཞེངས་
པ་དེ་ལས། དཀྱིལ་འཁོར་གྱི་ལྷ་ཚོགས་གསལ་བར་བསྐྱེད་ཅིང༌། མཆོད་བསྟོད་བདག་འཇུག་སོགས་ཀྱི་སྐབས་སུ། གཙོ་བོ་ལས་རང་ཉིད་ལས་ཀྱི་ལྷ་དཔའ་བོ་གཅིག་པ་མར་མེ་གཅིག་ལ་
551

གཉིས་མཆེད་ཀྱི་ཚུལ་དུ་བྱེད་པའང་རུང་། བླ་མེད་བླ་མ་གསང་སྒྲུབ་ཀྱི་དགོངས་པ་མཐར་ཐུག་པ་ནི། སྤྱན་འདྲེན་དང་མཆོད་བསྟོད་བདག་འཇུག་སོགས་ཐམས་ཅད་ངོ་བོ་ཉིད་ལ་ངོ་བོ་ཉིད་དག
པའི་ཚུལ་གྱིས་དབྱིངས་ལ་ཡེ་ཤེས་ཤར་བའི་ངང་དུ་བྱེད་པའོ། །དྲང་དོན་ལྟར་ན། ལྷ་དམ་ཚིག་པས་ཡེ་ཤེས་པ་སྤྱན་འདྲེན་པ་ནི། རྣལ་འབྱོར་རྒྱུད་མན་ཆད་དུ་བདག་བསྐྱེད་ཀྱི་ཐུགས་ཁའི་འོད་
ཟེར་གྱི་ལྕགས་ཀྱུས་ཡེ་ཤེས་པའི་ལྷ་ཚོགས་རྗེ་བོ་འམ་མགྲོན་གྱི་ཚུལ་ལ་སྤྱན་འདྲེན་པར་བཞེད། རྣལ་འབྱོར་བླ་མེད་ལྟར་ན་རང་གི་ཐུགས་ཀའི་ཡེ་ཤེས་སེམས་དཔའི་འོད་ཟེར་གྱིས་རང་འདྲའི་ཡེ་
ཤེས་སེམས་དཔའ་རྡོ་ཁབ་ལེན་གྱི་ལྕགས་བསྡུས་པ་བཞིན་དུ་རང་དབང་མེད་པར་དབང་དུ་བྱེད་པའོ། །ཐེག་པ་ཐུན་མོང་གི་ལུགས་ཀྱི་མདུན་བསྐྱེད་ནི། དཀྱིལ་འཁོར་གྱི་དབུས་སུ་བླ་མ་རྡོ་རྗེ་
འཆང་གི་རྣམ་པ་ཤར་དུ་ཡི་དམ། ལྷོར་སངས་རྒྱས། ནུབ་ཏུ་ཆོས། བྱང་དུ་དགེ་འདུན། མདུན་དུ་དཔའ་བོ། རྒྱབ་ཏུ་དཔའ་མོ། ཕྱི་རོལ་དུ་མཆོད་པའི་ལྷ་མོ་དང་། སྟེང་འོག་ཕྱོགས་
མཚམས་ཐམས་ཅད་དུ་བླ་མ་ཡི་དམ་སངས་རྒྱས་བྱང་སེམས། ཆོས་སྐྱོང་སྲུང་མ་དང་བཅས་པ་སྒོམ་པའོ། །དེ་ལ་དང་པོ་ཡེ་ཤེས་པ་ཚིགས་བཅད་ཀྱི་སྒོ་ནས་སྤྱན་འདྲེན་པ་ནི། ཧཱུྃ་འགྲོ་མགོན་

༄༅། །ཐུགས་རྗེའི་སྤྱན་ལྡན་རྣམས། །ཆོས་སྐུ་སྤྲོས་དང་བྲལ་བ་ལས། །གཟུགས་སྐུའི་རྣམ་པར་བཞེངས་ནས་ཀྱང་། །འགྲོ་བའི་དོན་ལ་གཤེགས་སུ་གསོལ། །ཞེས་པ་
ནི༑ འགྲོ་མགོན་ནི་སྐྱབས་གནས་ཐམས་ཅད་ཀྱི་མཐར་ཐུག་བླ་མ་དམ་པའོ། །སྤྱན་ལྡན་ནི་ཇི་ལྟ་ཇི་སྙེད་མཁྱེན་པའི་ཐུགས་རྗེའི་སྤྱན་ཅན་ནོ། །འོག་མ་རྣམས་གོ་སླ། ཨཾ་གུ་རུ་སརྦ་ཏ་ཐཱ་ག་ཏ་ཨེ་
ཧྱ་ཧི་བྷ་ག་ཝན་མཧཱ་ཀ་རུ་ཎཾ་ཀ་ཧོ། ས་མ་ཡ་སྟཱཾ། ས་མ་ཡ་ཛཿ ། བཛྲ་ཨཾ་ཀུ་ཤ་ཛ། གུ་རུ་ནི་བླ་མའོ། །སརྦ་ནི་ཐམས་ཅད་དོ། །ཏ་ཐཱ་ག་ཏ་ནི་དེ་བཞིན་གཤེགས་པའོ། །བྷ་ག་ཝན་ནི་
བཅོམ་ལྡན་འདས། མཧཱ་ཀ་རུ་ནི་ཐུགས་རྗེ་ཆེན་པོའོ། །ས་མ་ཡ་སྟཱཾ་ནི་དམ་ཚིག་པ་ལ། ས་མ་ཡ་ཛཿནི་ཡེ་ཤེས་སེམས་དཔའ་བྱོན། བཛྲ་ཨངྐུ་ཤ་ནི་རྡོ་རྗེ་ལྕགས་ཀྱུའོ། །ཛ་ནི་འགུགས་
པའོ༑ །མགོན་པོ་འདིར་ནི་བྱོན་པ་ལེགས། །བདག་ཅག༴ །བདག་གི༴ །འདི་ནི༴ །ཅེས་པ་མགོན་པོ་ནི་འཁོར་འདས་ཀུན་ཀྱི་དཔལ་མགོན་ནོ། །གཞན་རྣམས་ནི་གོ་སླའོ། ཨགུཾ་ནི་
མཆོད་ཡོན་ནོ། །ཇི་ལྟར་བལྟམས་པ་ཙམ༴ །ལྷ་རྣམས༴ །ལྷ་ཡི༴ །དེ་བཞིན༴ །ཅེས་ཇི་ལྟར་བལྟམས་པ་ནི་ཐུབ་པའི་དབང་པོ་བལྟམས་པའི་ཚེ་ཚངས་པ་བརྒྱ་བྱིན་ལ་སོགས་པའི་ལྷ་

ཚོགས་ཀྱིས་གུས་པས་ཁྲུས་གསོལ་བ་ལྟར། བདག་གིས་ཀྱང་དད་པས་རྒྱལ་བ་རྣམས་ལ་ཁྲུས་གསོལ་ལོ་ཞེས་པའོ། །པཱ ཾ་ནི་ཞབས་བསིལ་ལོ། །བདག་དང་འགྲོ་ལ༴ །ཉིད་ཀྱི༴
སྲིད༴། དེ་སྲིད་བཅོམ་ལྡན་བཞུགས་སུ་གསོལ། །བདག་དང་འགྲོ་ལ་ཐུགས་བརྩེའི་ཕྱིར། །ཞེས་པ་ནི། བདག་གཞན་སེམས་ཅན་ཐམས་ཅད་ལ་ཐུགས་བརྩེ་བར་དགོངས་ནས་ཐུགས་རྗེའི་
བདག་ཉིད་ཀྱི་རྫུ་འཕྲུལ་གྱི་མཐུས་ཇི་སྲིད་བདག་གི་མདུན་བསྐྱེད་ཀྱི་ལྷ་ཚོགས་ལ་མཆོད་ཅིང་གསོལ་བ་འདེབས་པ་དེ་སྲིད་དུ་བཞུགས་སུ་གསོལ་ཞེས་པའོ། །པདྨ་ཀ་མ་ལ་ཡེ་སྟྭ་ནི་པདྨའི་གདན་
ལའོ༑ །དམ་ཚིག་པ་དང་ཡེ་ཤེས་པ་གཉིས་སུ་མེད་པར་སྟིམ་པ་ནི། ཞི་གནས་ལྷག་མཐོང་གི་རྒྱས་འདེབས་པའམ། ཆོས་ཉིད་ལ་ཡེ་ཤེས་ཀྱི་རྒྱས་འདེབས་པའི་དོན་ནོ། །སྤྱི
བོརཨཾ༑ མགྲིན་པར་ཨཱཿ ཐུགས་ཀར་ཧཱུཾ་ནི། སངས་རྒྱས་ཐམས་ཅད་ཀྱི་སྐ་གསུང་ཐུགས་རྡོ་རྗེའི་ངོ་བོའོ། །རྡོ་རྗེའི་ཞུ་ལུགས་ཞུ་ཁྲབ་ནི། གོ་ཆའི་དོན་ནོ། །སྤྱི་བོར་རྡོ་རྗེ་རྩེ་ལྔ་པ་ཕྱེད་པས་
རྒྱས་བཏབ་པ་ནི། རིགས་ཐམས་ཅད་གསང་ཆེན་རིགས་གཅིག་ཏུ་མཚོན་པའོ། །ཚུལ་འདི་ནི་གསང་ཆེན་རིགས་གཅིག་བླ་མ་རྡོ་རྗེ་འཆང་དུ་སྒོམ་པའི་ལུགས་ཀྱི་ཡིན་ནོ། །གོང་དུ་བཤད་པའི་

༄༅། །ལུགས་རྣམས་ལ་ནི། སྐུ་གསུང་ཐུགས་དང་ཕུང་ཁམས་སྐྱེ་མཆེད་བྱིན་རླབས་དང༌། རིགས་བདག་རྒྱས་བཏབ་རྣམས་སོ་སོའི་གཞུང་བཞིན་ཤེས་པར་བྱའོ།
རྡོ་རྗེ་སྒོམ་པའི་གནད་ནི། སྨིན་མཚམས་ཀྱི་མཛོད་སྤུ་ལས་གྱེས་པའི་སྤྱི་བོ་བདེ་ཆེན་གྱི་འཁོར་ལོ་རྩིབས་བརྒྱད་ལྟ་བུའི་ལྟེ་བར། སད་པ་སྐའི་གནས་སྐབས་བསྐྱེད་པར་བྱེད་པའི་ཐིག་ལེ་ཡོད་
པས༑ དེར་ཟླ་བ་ལ་གནས་པའི་ཨཾ་དཀར་པོ་སྒོམ་པའོ། །མགྲིན་པར་ལོངས་སྤྱོད་ཀྱི་རྩའི་འཁོར་ལོའི་དབུས་ལྕེ་ཆུང་པདྨ་འདབ་བརྒྱད་ཁ་ཕྱེ་བ་ལྟ་བུའི་ལྟེ་བར་རྨི་ལམ་གསུང་གི་གནས་སྐབས་
བསྐྱེད་པར་བྱེད་པའི་ཐིག་ལེ་གནས་པ་དེར་པདྨ་ལ་གནས་པའི་ཨཱ་དམར་པོ་སྒོམ་པའོ། །སྙིང་ཁ་ཆོས་ཀྱི་འཁོར་ལོའི་རྩ་རྡོ་རྗེ་རྒྱ་གྲམ་ལྟ་བུའི་དབུས་ཤིང་ཐོག་ཁ་ཕྱེ་བ་ལྟ་བུའི་ལྟེ་བར་གཉིད་མཐུག་པོ་
༈ ཆོས་སྐུའི་ས་བོན་བསྐྱེད་པར་བྱེད་པའི་ཐིག་ལེ་གནས་པ་དེར་ཉི་མ་ལ་གནས་པའི་ཧཱུཾ་མཐིང་ཁའོ། །རྡོ་རྗེ་གོ་ཁྲབ་ནི་བ་སྤུའི་བུ་ག་ཐམས་ཅད་ལ་རྡོ་རྗེ་རྩེ་གསུམ་པས་ཁྲབ་ཀྱི་རྣམ་པར་བལྟམས་པའོ། །
རྡོ་རྗེ་རྩེ་ལྔའི་དབུ་རྒྱན་ནི། རིགས་ལྔ་རིགས་གཅིག་ཏུ་དག་པའི་མཚོན་བྱེད་དོ། །མཆོད་བསྟོད་དངོས་གཞི་ལ་ཡན་ལག་བདུན་ཏེ། ཡོན་ཏན་སྒྲོག་པའི་སྒོ་ནས་ཕྱག་འཚལ་བའི་ཡན་ལག་

དང་༑ བསྟོད་པ་དང་བཅས་པའི་སྒོ་ནས་མཆོད་པ་འབུལ་བའི་ཡན་ལག་དང༌། སྡིག་པ་བཤགས་པའི་ཡན་ལག་སྡོམ་པ་འཛིན་པ་དང་བཅས་པ་དགེ་བ་ལ་རྗེས་སུ་ཡི་རང་བའི་ཡན་ལག་
དང་༑ ཆོས་ཀྱི་འཁོར་ལོ་བསྐོར་བའི་ཡན་ལག་དང་། མྱ་ངན་ལས་མི་འདའ་བར་བཞུགས་སུ་གསོལ་བའི་ཡན་ལག་དང༌། ཇི་ལྟར་འདོད་པ་བཞིན་སྨོན་ལམ་བཏབ་སྟེ་དགེ་བ་བྱང་ཆུབ་ཏུ་བསྔོ་
བའི་ཡན་ལག་གོ །ཡན་ལག་གཉིས་པ་ལ་བདུན་ཏེ། རྣམ་ལྔའི་རྫས་ཀྱི་མཆོད་ནས་སྐུ་གསུང་ཐུགས་ཆེ་བའི་བདག་ཉིད་དུ་བསྟོད་པའོ། །ཡན་ལག་དང་པོ་ཡོན་ཏན་སྒྲོགས་པའི་སྒོ་ནས་ཕྱག་
འཚལ་བ་ནི། སློབ་དཔོན་ཤཱ ཀྱ་བཤེས་གཉེན་གྱིས། ཇི་ལྟར་ཆུ་ལ་ཆུ་བཞག་དང༌། །ཇི་ལྟར་མར་ལ་མར་བཞག་བཞིན། །རང་གིས་རང་གི་སེམས་ཉིད་ནི། །ལེགས་མཐོང་གང་ཡིན་འདིར་
ཕྱག་ཡིན། །ཞེས་པའི་དོན་སྐྱོབ་བྱེད་ཀྱི་ཡུལ་དང་བསྐྱབ་བྱའི་ཡུལ་གཉིས་གཉིས་མེད་ཆོས་ཀྱི་སྐུར་རོ་གཅིག་པ་ནི། ཆོས་ཉིད་དོན་དམ་པའི་ཕྱག་སྟེ་རྟོགས་པ་ཞལ་མཇལ་གྱི་ཕྱག་གོ །གཞན་
ཡང་ཕྱི་ལྟར་མོས་གུས་བགྱིད་འཁྱུད་འཁོར་བ་རྒྱ་ཐེག་གི་ཕྱག་རྣམས་སོ། །དེ་ལྟ་བུའི་དོན་དྲན་བཞིན་པས། གང་གི་འཁོར་བའི་ཉེས་པ་ནི། དྲན་པ་ཙམ་ཀྱི་འཇོམས་མཛད་ཅིང༌། །བླ་མེད་བྱང

| ༄༅། །ཆུབ་ཐོབ་མཛད་པ། །བླ་མའི་ཞབས་ལ་ཕྱག་འཚལ་ལོ། །གང་གི་ཞེས་པ་ནི་སྐ་གསུམ་ཡེ་ཤེས་ལྔའི་བདག་ཉིད་དྲུག་པ་རྡོ་རྗེ་འཆང་གི་ངོ་བོ་བླ་མའོ། །དེ་དྲན་པ་
ཙམ་གྱིས་འཁོར་བའི་ཉེས་པ་རྒྱུ་འབྲས་དང་བཅས་པ་འཇོམས་པར་མཛད་ཅིང་བླ་ན་མེད་པའི་བྱང་ཆུབ་བདེ་བླག་ཏུ་ཐོབ་པར་མཛད་པའི་བདག་ཉིད་དེ་ལ་གོང་དུ་བཤད་པའི་དོན་གང་རུང་གིས་ཕྱག་
འཚལ་ལོ། །གང་གི་ཞེས་པ་འོག་མ་རྣམས་ལའང་དོན་མཚུངས་པར་ཤེས་པར་བྱའོ། །གང་གི་མ་རིག་མུན་པའི་ཚོགས། །རྨག་ཏུ་གྱུར་པ་སེལ་མཛད་པ། །ཉི་མའི་དཀྱིལ་འཁོར་ལྟ་བུ་
ཡི༑ །བླ་མའི༴ །གང་གི་འཁོར་བའི་སྡུག་བསྔལ་གྱི། །ཚ་གདུངས་མ་ལུས་སེལ་མཛད་པ། །ཟླ་བའི་དཀྱིལ་འཁོར་ལྟ་བུ་ཡི། །བླ་མའི༴ །གང་གི་འདོད་ཆགས་ལ་སོགས་པའི། །ཉོན་
མོངས་ནད་རྣམས་སེལ་མཛད་པ། །སྨན་པའི་རྒྱལ་པོ་ལྟ་བུ་ཡི། །བླ་མའི༴ །གང་གི་ཟག་མེད་བདེན་ཆེན་གྱི། །གྲོང་ཁྱེར་མཆོག་ཏུ་སྐྱེལ་མཛད་པ། །རྟ་མཆོག་རིན་ཆེན༴། བླ་
མའི༴། གང་གི་སྐྱེ་རྒ་ན་འཆི་ཡི། །ཆུ་བོ་ཆེ་ལས་སྒྲོལ་མཛད་པ། །མཉན་པའི་རྒྱལ་པོ་ལྟ༴ །བླ་མའི༴། གང་གི་འགྲོ་བའི་དགོས་འདོད་དག །ཡིད་བཞིན་རྫོགས་པར་འབྱུང་འགྱུར་

པའི༑ །ནོར་བུ་རིན་ཆེན༴། བླ་མའི༴། གང་གི་ཆོས་རྣམས་ཐམས་ཅད་ཀུན། །འདུ་འབྲལ་མེད་པར་ཁྱབ་གྱུར་པའི། །ནམ་མཁའ་ལྟ་བུའི་ཐུགས་མངའ་བའི། །བླ་མའི༴ །གང་གི་དྲིན་
གྱི་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང༌། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །ཅེས་པ་དེ་རྣམས་ཀྱི་དོན་ཕལ་ཆེར་གོ་སླ་ཞིང་། གང་གི་ཆོས་རྣམས་
ཐམས་ཅད་ཀུན། །འདུ་འབྲལ་མེད་པར་ཁྱབ་གྱུར་པ། །ཞེས་པའི་དོན་ནི། འཁོར་འདས་ཀྱི་ཆོས་ཐམས་ཅད་བླ་མའི་ཐུགས་ཆོས་སྐའི་བདག་ཉིད་ཅན་གྱིས་མ་ཁྱབ་པ་སྐད་ཅིག་ཀྱང་མེད་པ་ཡིན
ཆོས་རྗེ་རྒོད་ཚང་པས། ཀུན་ཁྱབ་ཀྱི་བླ་མ་རིན་པོ་ཆེ། །ཞེས་པ་དང༌། རྗེ་དབུ་རི་པས། ཐམས་ཅད་གུ་རུའི་ཀློང་ཡངས་ཏེ། །ཞེས་སོགས་ཀྱི་དོན་ནོ། །མཆོད་བསྟོད་དང་པོ་
ལ༑ མཆོད་པ་དང་བསྟོད་པ་གཉིས་ཀྱི་དང་པོ་མཆོད་པ་ལ་གཉིས་ཏེ། འབྲས་བུ་འདོད་པས་མཆོད་པར་འཐད་ལུང་གི་བཤད་པ་དང་དོན་དངོས་སོ། །དང་པོ་ནི་བདེ་མཆོག་རྩ་རྒྱུད་ལས། གལ་
ཏེ་དངོས་གྲུབ་མཆོག་འདོད་ན། །དྲི་དང་དེ་བཞིན་མེ་ཏོག་སྤོས། །མར་མེ་བརྒྱ་ཡང་དབུལ་བྱ་ཞིང་། །ཆོ་ག་བཞིན་དུ་དེ་བཞིན་མཆོད། །ཅེས་པའི་དོན། གལ་ཏེ་ནི། གང་ཟག་རང་གཞན་༔

༄༅། །གྱི་དོན་དུ་མྱུར་བར་མཆོག་ཐུན་མོང་གི་དངོས་གྲུབ་ཐོབ་པར་འདོད་པ་དེས། གོང་དུ་བཤད་པའི་མཆོད་པ་ལྔ་འབུལ་བའི་ལས་ལ་བརྩོན་པར་བྱའོ། །བྱས་ན་འབྲས་བུ་
མྱུར་དུ་འབྱིན་པར་བྱེད་ཅེས་པའོ། །འབུལ་བའི་ཚུལ་ནི། དངོས་སུ་འབྱོར་དང་ཡིད་ཀྱིས་སྤྲུལ་པའོ། །དངོས་སུ་འབྱོར་པ་ནི། རང་གི་ཡོ་བྱད་དང་བསྟུན་ནས་བཤམས་པའི་མཆོད་པ་གོང་
བཞིན་བྱིན་གྱིས་བརླབས་པ་རྣམས་སོ། །ཡིད་ཀྱི་སྤྲལ་པ་ནི། སྤྱོད་འཇུག་ལས། ནམ་མཁའ་རབ་འབྱམས་ཁམས་ཀྱི་མཐས་གཏུག་པར། །ཡོངས་སུ་བཟུང་བ་མེད་པ་དེ་དག་ཀུན།
ཡིས་བླངས་ནས་ཞེས་པ་ལྟར། རང་བཞིན་གནས་པའི་མཆོད་པ་བློས་བླངས་ནས་འབུལ་བ་ནི། གླིང་བཞི་རི་རབ་སྟོང་གསུམ་འཇིག་རྟེན་ཁམས་ན། མཛེས་བྱེད་ཡིད་འོང་ཕན་བྱེད་སྨན་དང་ནོར
བུའི་བྱེ་བྲག་ཇི་སྙེད་ཡོད་པ་རྣམས་སོ། །འབུལ་བའི་ཚིག་ནི། པདྨ་ཨུཏྤལ་ལ་དང་ཀུ་མུ་ཏ། །པུ ཎྜ་རི་ཀ་ལ་སོགས་མེ་ཏོག་ཀུན། །ཁ་དོག་དབྱིབས་ལེགས་དྲི་གསུང་ལྡན་པ་ཀུན། །སྐྱེས་
མཆོག་རིན་ཆེན་རྣམས་ལ་འབུལ་བར་བགྱི། །ཞེས་པ་སྟེ། པདྨ་ཨུཏྤལ་དང་ཀུ་མུ་ཏ་ཞེས་སོགས་དེས་མཚོན་ནས་ཆུ་སྐྱེས་ཐང་སྐྱེས་ལ་སོགས་རང་འཁྲུངས་དང་། བརྩོལ་བས་བསྐྱེད་པ་ལ་

སོགས་མཛེས་བྱེད་དྲི་བསུང་དང་ལྡན་པའི་མེ་ཏོག་གི་རིགས་ཇི་སྙེད་པ་བསམ་གྱིས་མི་ཁྱབ་པ་སྣ་ཚོགས་མི་ཡུལ་ནང་ཡོད་པ་རྣམས་དང་། དག་པའི་ཞིང་དང་ལྷ་གནས་ལ་སོགས་པ་རྣམས་ན་བསོད་
ནམས་བསགས་པའི་མཐུ་ལས་གྲུབ་པའི་མེ་ཏོག་པདྨ་འདབ་མ་སྟོང་དང་ལྡན་པ་ཇི་སྙེད་བསམ་གྱིས་མི་ཁྱབ་པ་རྣམས་སོ། །དེ་འབུལ་བའི་ཞིང་ནི། སྐྱེས་བུ་དམ་པ་ཐམས་ཅད་ཀྱི་ནང་ནས་མཆོག་ཏུ་
ར་པ། མཚན་ཉིད་ཐམས་ཅད་དང་ལྡན་པའི་བླ་མ་དམ་པ་རྡོ་རྗེ་འཆང་ཆེན་པོའི་ངོ་བོ་མཐར་ཐུག་གི་སྐྱབས་གནས་ཡིན་ཏེ། ལུང་ལས། གང་ཚེ་རྐང་གཉིས་གཙོ་བོ་ཁྱོད་བལྟམས་ཚེ། །ས་
ཆེན་འདི་ལ་གོམ་པ་བདུན་བོར་ནས། །ང་ནི་འཇིག་རྟེན་འདི་ནས་མཆོག་ཅེས་གསུངས། །ཞེས་དང་། ཞི་བ་ལྷས། ཐུབ་པ་སྐྱེས་མཆོག་སྲས་དང་བཅས་པ་རྣམས་ལ་ལེགས་འབུལ་ན། །
ཞེས་སོགས་གསུངས་པ་ལྟར་སྐྱེས་མཆོག་ནི། མཐར་ཐུག་གི་སྐྱབས་གནས་བླ་མ་ཉག་ཅིག་གོ །ཨོཾ་གུ་རུ་སརྦ་ཏ་ཐཱ་ག་ཏ་པུཥྤ་པུཙྪ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཞེས་པ་སྟེ། གུ་རུ་
སོགས་ནི་གོང་བཞིན། །པུཥྤ་ནི་མེ་ཏོག །པུ ཙྪ་ནི་མཆོད་པའོ། །ཚུལ་འདི་ནི་ཕྱི་ལྟར་དུའོ། །ནང་ལྟར་དུ་རྐྱེན་སྣང་སོ་མ་ལྷན་འགག་པ་མེ་ཏོག་ནི་ཟག་མེད་མཐའ་བྲལ་མཐའ་དབུས་མེད་པའི་

༄༅། །འོད་གསལ་སྣ་ཚོགས་རང་ཤར་འདི། ཆོས་སྐུའི་མེ་ཏོག་ཡིན་ཏེ། ས་ར་ཧས། ནམ་མཁའི་མེ་ཏོག་ལོངས་ཤིག་བྷུ་སུ་ཀུ། ཞེས་པའི་དོན་དྲན་བཞིན་པས། བླ་རྫ
མ་ཆོས་སྐུ་ལ་ཡུལ་དང་ཡུལ་ཅན་གཉིས་སུ་མེད་པར་འབུལ་བའོ། ། ཨ་ཀ་རུ་དང་དུ་རུ་ཀ་ལ་སོགས། །ཞིང་ཁམས་ཀུན་ཏུ་སྤོས་ངད་ལྡན་གྱུར་པའི། །འཇིག་རྟེན་བདུག་སྤོས་མཆོག་གྱུར་ཇི་སྙེད་
ཀུན༑ །སྐྱེས་མཆོག༴། ཅེས་པ་སྟེ། ཨ་ཀ་རུ་ལ་སོགས་པ་དྲི་ཁྱད་པར་ཅན་ལྷན་ཅིག་ཏུ་ཡོད་པ་དང༌། དྲི་བཟང་སྣ་ཚོགས་སྦྱར་བ་ལས་བྱུང་བའི་དྲི་ཁྱད་པར་ཅན་གྱི་ཡུལ་ཁམས་
དང་༑ དཔག་ཚད་ལྷ་གནས་དག་པའི་ཞིང་ལ་སོགས་པ་ཁྱབ་པར་བྱེད་པ་སྟེ། དེའི་ཡོན་ཏན་གྱི་སྡུག་བསྔལ་དང་ཀུན་འབྱུང་མཐའ་དག་ཞི་ཞིང་ཡིད་རབ་ཏུ་དང་བའི་ཏིང་ངེ་འཛིན་གྱི་ཡོན་ཏན་བསྐྱེད་
པར་བྱེད་པ་སྟེ། འཇིག་རྟེན་བདུག་སྤོས་ཞེས་བྱ་བ་སྟེ་དྲང་དོན་ནོ། །ངེས་དོན་དུ་རྣམ་གྲོལ་ཟག་མེད་ཀྱི་བདེ་བའི་དྲིས། འཁོར་འདས་རོ་གཅིག་ཏུ་རྟོགས་པར་བྱེད་པ་ནི། བདུག་སྤོས་མཆོག་
གྱུར་ཇི་སྙེད་དོ། །སྐྱེས་མཆོག་ཅེས་འབུལ་བའི་ཡུལ་གོང་དང་འགྲེ། འབྲུ་མར་སྙིང་པོ་མར་གྱི་མར་མེ་དང༌། །རྩྭ་ཤིང་འདམ་བུ་འོད་མེའི་སྒྲོན་མེ་དང༌། །འཇིག་རྟེན་མུན་སེལ་སྣང་བྱེད་ཇི་སྙེད་561

ཀུན༑ །སྐྱེས་མཆོག༴། ཅེས་པའི་འབྲུ་མར་ནི། ཏིལ་ལ་སོགས་པ་འབྲུ་གཙིར་བའི་ཁུ་བ་ལས་བྱུང་བའི་མར་མེ་དང༌། མར་གྱི་མར་མེ་ནི་ཞུན་མར་དང༌། དེ་བཞིན་དུ་ཚིལ་ཆེན་ལ་སོགས་
པའི་ཞུན་མར་དང༌། ག་བུར་ལ་སོགས་པ་རྫས་ཁྱད་པར་ཅན་གྱི་སྒྲོན་མེ་དང་། འདམ་བུ་ལ་སོགས་པ་ཤིང་ཁྱད་པར་ཅན་གྱི་སྒྲོན་མེ་དང་། འཇིག་རྟེན་མུན་པ་བསལ་བར་བྱེད་པ་ཉི་མ་དང༌། ཟླ་
བ་དང་ནོར་བུ་མེ་ཤེལ་དང༌། ཆུ་ཤེལ་ལ་སོགས་པའི་འོད་དང་ནུས་པས་འཇིག་རྟེན་གྱི་ཁམས་གསལ་བར་ནུས་པ་དང༌། གླིང་དང་གླིང་བར་ཁང་ཁྱིམ་ལ་སོགས་གསལ་བར་ནུས་ཤིང་བློ་རབ་ཏུ་
གསལ་ཞིང་ངེས་པར་བྱེད་པའོ། །ངེས་དོན་དུ། རྗེ་བཙུན་གླིང་གི་ཞལ་ནས། སེམས་ཏིང་ངེ་འཛིན་གྱི་སྒྲོན་མེ་ཡིས། །དོན་སྤྲོས་བྲལ་ཆོས་སྐུར་མཐོང་ལགས་པར། །ཞེས་པ་དང༌། མུན་
ལ་ཁྲི་གདུགས་ཤར་བ་བཞིན། །རྟོགས་པ་ནང་ནས་ཤར་ལགས་པས། །ཞེས་གསུངས་པ་བཞིན། ཏིང་ངེ་འཇིན་ཡེ་ཤེས་སྒྲོན་མེ་ལས། གཉིས་སྣང་མ་རིག་མུན་པ་སེལ་བར་བྱེད་པའི་སྒྲོན་མེ་
བླ་མ་ཆོས་སྐུ་ལ་འབུལ་བ་གོང་བཞིན་ནོ། །ག་བུར་ཙན་དན་གུར་གུམ་ལ་སོགས་པ། །ལྷན་ཅིག་སྐྱེས་དང་ཡོངས་སུ་སྦྱར་བ་ཡི། །དྲི་མཆོག་བྱུག་སྤོས་རེག་ན་བདེ་བ་ཀུན། །སྐྱེས་མཆོག་ཅེས་

།པའི་དོན་ག་བུར་ལ་སོགས་པའི་རྫས་ཁྱད་པར་ཅན་རེག་ན་བདེ་བ་སྟེ། ལུས་ཀྱི་ན་ཚ། སེམས་ཀྱི་སྡུག་བསྔལ་ཞི་བར་ནུས་པ་དེ་རྣམས་འབུལ་བའོ། །ངེས་དོན་དུ་དྲི་༄༅། 1/1/01
བྲལ་ལྷན་ཅིག་སྐྱེས་པ་ཡེ་ཤེས་ཀྱི་དྲིས་གདོད་ནས་རང་བྱུང་སངས་རྒྱས་ཀྱི་ཡེ་ཤེས་གསལ་བར་བྱེད་པ་སྟེ། བླ་མ་ཆོས་ཀྱི་སྐུ་ལ་འབུལ་བ་གོང་བཞིན་ནོ། །གེནྡྷ་ནི་དྲི་ཆབ་སྟེ་ཐུགས་ལ་འབུལ་བ་
ཡིན་ནོ། །དེའི་ཕན་ཡོན་དང་བྱིན་བརླབས་ཀྱིས་ཡིད་མི་གསལ་བ་དང་མི་བརྟན་པ་ལ་སོགས་ཀྱི་དྲི་མ་དག་ནས་ཏིང་ངེ་འཛིན་ཁྱད་པར་ཅན་རྒྱུད་ལ་སྐྱེའོ། །འབྲས་ཆེན་དག་དང་དེ་བཞིན་གཙང་མའི་
བཤོས༑ །སྣ་ཚོགས་གཡོས་ཀྱི་བྱེ་བྲག་དཔག་མེད་པ། །སྦྱར་བའི་ཞལ་ཟས་རོ་མཆོག་ལྡན་པ་ཀུན། །སྐྱེས་མཆོག༴ །ཅེས་པ་སྟེ་འབྲས་ཅན་ལ་སོགས་ཏེ་ལྷ་དང་མིའི་ཞལ་ཟས་ཀྱི་བྱེ་བྲག་ཁ་
དོག་དྲི་རོ་ཕུན་སུམ་ཚོགས་པ་ཇི་སྙེད་ཡོད་པ་ཀུན། བློས་བླངས་ནས་འབུལ་བའོ། །ངེས་དོན་དུ་ཏིང་ངེ་འཛིན་བསམ་གཏན་གྱི་ཟས་ཀྱི་རོའི་ཟས་ཀྱིས་མཆོད་པས་བླ་མ་ཆོས་སྐུ་ལའོ། །རྔ་ཆེན་
དུང་དང་རྫ་རྔ་པ་ཊ་ཧ། །སེལ་སྙན་ཕེབ་རྡོབ་ལ་སོགས་རོལ་མོའི་ཚོགས། །འཇིག་རྟེན་སྒྲ་དབྱངས་སྙན་པ་ཇི་སྙེད་ཀུན། །སྐྱེས་མཆོག༴། ཅེས་པ་སྟེ། རང་ནི་བསོད་ནམས་ཀྱི་མཐུ་ལས་

གྲུབ་པའི་ལྷའི་རྔ་བོ་ཆེ་ཆོས་ཀྱི་རང་སྒྲ་སྒྲོག་པ་དང༌། སྐྱེས་བུའི་རྩོལ་བ་ལས་གྲུབ་པའི་ཤིང་དང་ཟངས་དང་རྫ་ལ་སོགས་པ་རྟེན་འབྲེལ་སྣ་ཚོགས་ལས་བྱུང་བ་རྣམས་དང༌། པ་ཊ་ཧ་ནི་རྔ་ཕྱེད་
།དུང་ནི་དུང་དཀར་ཟངས་དུང་དང་རག་དུང་ལ་སོགས་པའོ། །སིལ་སྙན་ཕེབ་རྡོབ་ནི་སི་ཆོལ་ལོ། །དེ་ལ་སོགས་པ་སྟེ་ལྷ་མིའི་རོལ་མོའི་བྱེ་བྲག་སྣ་ཚོགས་པ་སྟེ། སྒྲ་སྙན་པ་
དང་༑ སྡུག་བསྔལ་ཞི་བ་དང༌། ཡིད་ཚིམ་པར་བྱེད་པ་ཇི་སྙེད་ཀུན་ནོ། །ངེས་དོན་དུ་ཆོས་ཀྱི་རང་སྒྲས་གནས་ལུགས་ཀྱི་རང་ངོ་སྤྲོད་པར་བྱེད་པ་སྟེ། བླ་མ་ཆོས་ཀྱི་སྐུ་ལ་ཡུལ་དང་ཡུལ་ཅན་
གཉིས་སུ་མེད་པར་འབུལ་བའོ། །གཉིས་པ་ལ་གསུམ་སྟེ། སྐུ་ལ་བསྟོད་པ་དང༌། གསུང་ལ་བསྟོད་པ། ཐུགས་ལ་བསྟོད་པའོ། །དང་པོ་ལ་ལྔ་སྟེ། དང་པོ་ངོ་བོ་ཉིད་སྐ་ལ་བསྟོད་པ་
ནི༑ ཧཱུཾ ༑ སྐུ་ལ་ཚད་མེད་བགྲང་དུ་མེད། །ནམ་མཁའ་དང་ནི་མཉམ་གྱུར་ཅིང༌། །སྣ་ཚོགས་དབང་ཕྱུག་མི་ཤིགས་པ། །རྡོ་རྗེའི་སྐུ་ལ་ཕྱག་འཚལ་བསྟོད། །ཅེས་པ་ནི། ཧཱུཾ ༑
ཞེས་པ་ནི་ཡེ་ཤེས་ལྔའི་ངོ་བོ་དོན་དམ་པའི་བདེན་པ་རྗེས་སུ་དྲན་པར་བྱེད་པའོ། །སྐུ་ལ་ཚད་མེད་ཅེས་པ་ནི། གདུལ་བྱའི་སྣང་ངོར་གཟུགས་སྐུའི་རྣམ་པར་བསྟན་པ་ཡང་། ངོ་བོ་ཡེ་ཤེས་ཀྱི་སྣང་

༄༅། །བ་ལས་གྲུབ་པའི་སྐུ་ཡིན་པས་ཆེ་ཆུང་ལ་སོགས་པའི་ཚད་དང་མང་ཉུང་ལ་སོགས་པའི་གྲངས་སུ་སངས་རྒྱས་ཀྱིས་ཀྱང་བགྲང་དུ་མེད་དེ། སྐུ་གསུང་ཐུགས་ཀྱི་གསང་
བ་བསམ་གྱིས་མི་ཁྱབ་པ་མདོ་ལས་གསུངས་པ་བཞིན་ནོ། །མཛད་པ་འཕྲིན་ལས་ཇི་ལྟར་ཞེ་ན། ནམ་མཁའ་དང་ནི་མཉམ་གྱུར་ཅིང༌། ཞེས་པས། ནམ་མཁའ་ཇི་སྲིད་གནས་པ་དེ་སྲིད་དུ་
སེམས་ཅན་གྱི་ཁམས་གནས། དེ་རྣམས་ལ་སངས་རྒྱས་ཀྱི་འཕྲིན་ལས་འཇུག་པའོ། །ཇི་ལྟར་འཇུག་ཅེ་ན། སྣ་ཚོགས་དབང་ཕྱུག་ཅེས་པས། གདུལ་བྱ་བསམ་གྱིས་མི་ཁྱབ་པ་སྣ་ཚོགས་
པའོ༑ །མི་ཤིགས་པ་ནི་གཞོམ་དུ་མེད་པའི་དོན་ནོ། །རྡོ་རྗེའི་སྐུ་ཞེས་པ་ནི། སྲིད་པའི་འཆིང་བ་ལས་གྲོལ་བ་སྟེ་ཕྱག་ནི་གོང་དུ་བསྟན་ཟིན་ནོ། །ངེས་དོན་དུ་དག་པ་རང་སེམས་བླ་མ་ལྷན་སྐྱེས་
ཆོས་ཀྱི་སྐུ་ལ་ཚད་བཟུང་ལ་སོགས་བློ་ལས་འདས་ཏེ། ནམ་མཁའ་དང་ནི་མཉམ་གྱུར་ཅིང༌། །སྣ་ཚོགས་དབང་ཕྱུག་མི་ཤིགས་པ། །རྡོ་རྗེའི་སྐུར་ལྷུན་གྱི་གྲུབ་པའི་ངང་ལས་གཡོས་པ་ནི། རྡོ་
རྗེའི་སྐུ་ལ་ཕྱག་འཚལ་བའོ། །གཉིས་པ་ཆོས་ཀྱི་སྐུ་ལ་བསྟོད་པ་ནི། ཐམས་ཅད་སྟོང་པའི་ཆོ་འཕྲུལ་ལས། །འབྱུང་ལྔའི་བདག་ཉིད་རང་བྱུང་དཔལ། །སྒྱུ་འཕྲུལ་ཆེན་པོ་ཆེ་བའི་བདག །རྡོ་

རྗེའི་སྐུ་ལ༴། ཅེས་པའི་དོན། ཐམས་ཅད་ཅེས་པ་ནི་འཁོར་འདས་གཉིས་སྣང་གི་བསྡུས་པའི་ཆོས་ཐམས་ཅད་སྟོང་པ་ཉིད་ཀྱི་རང་བཞིན་ནམ་ཆོ་འཕྲུལ་ཏེ། འབྱུང་ལྔའི་བདག་ཉིད་ཅེས་པ་
སྟོང་པའི་ངང་ལས་ཕྱི་ནང་སྣོད་བཅུད་ཐམས་ཅད་བྱུང་ཞིང༌། སྟོང་པ་ཉིད་དུ་ཐིམ་ཞིང་རོ་གཅིག་པའོ། །དེ་ལྟར་ཤེས་དང་ཤེས་བྱའི་ཆོས་ཐམས་ཅད་སྒྱུ་མ་ལྟ་བུར་རྟོགས་པ་ནི། སྒྱུ་འཕྲུལ་
ཆེན་པོ་ཆེ་བའི་བདག །ཅེས་པ་སྟེ། སྐྱེ་མེད་རྡོ་རྗེའི་སྐུ་ལ་ཕྱག་འཚལ་བ་ནི། རོ་གཅིག་པའོ། །ངེས་དོན་དུ་ཆོས་ཐམས་ཅད་གདོད་ནས་སྐྱེ་འགག་གནས་གསུམ་དང་བྲལ་བར་རྟོགས་པ་
ཆོས་ཉིད་དོན་དམ་པའི་སྐུ་ལ་ཕྱག་འཚལ་བའོ། །གསུམ་པ་ལོངས་སྤྱོད་རྫོགས་པའི་སྐུ་ལ་བསྟོད་པ་ནི། འདུས་མ་བྱས་ཤིང་ལྷུན་གྱིས་གྲུབ། །དངོས་མེད་དངོས་ཀུན་བདག་ཉིད་ཅན། །
གཟུགས་མེད་གཟུགས་བཟང་དམ་པའི་མཆོག །རྡོ་རྗེའི་སྐུ་ལ༴། ཅེས་པ་སྟེ། དྲང་དོན་དུ་ལོངས་སྐུ་ངེས་པ་ལྔ་ལྡན་མཚན་དང་དཔེ་བྱད་ཀྱིས་བརྒྱན་པ་ཞེས་སོགས་འཆད་ནའང་། ངེས་དོན་དུ་
ལོངས་སྐུ་སྒྱུ་མའི་སྐུ་ཡིན་པས། འདུས་མ་བྱས་ཤིང་ལྷུན་གྲུབ་རང་ཤར་གྱི་སྐུ། དངོས་པོའི་མཚན་མ་ལས་གྲོལ་ཡང༌། སྣ་ཚོགས་དངོས་པོའི་སྣང་བ་ལྟར་སྣང་བའི་གཟུགས་སྐུའི་རྣམ་པར་

༄༅། །འགྲོ་བའི་དོན་རྒྱུན་མི་འཆད་པ་སྟེ། དམ་པའི་མཆོག་ནི་ཟུང་འཇུག་རྡོ་རྗེའི་སྐུ་ལ་ཕྱག་སོགས་གོང་དང་འདྲ། བཞི་པ་སྤྲུལ་པའི་སྐུ་ལ་བསྟོད་པ་ནི། ཐོག་མཐའ་འགྲོ་
བླམཆོད་
འོང་མི་མངའ་ཞིང༌། །སྐྱེ་འཇིག་འདུ་འབྲལ་མི་མངའ་ཡང༌། །འགྲོ་དོན་ཅིར་ཡང་སྟོན་མཛད་པའི། ྋ།རྡོ་རྗེའི༴། ཅེས་པ་ནི། ཐོག་མ་དང་མཐའ་མ་སྐྱེ་འཇིག་འདུ་འབྲལ་ལ་སོགས་པའི
ལི
འཁྲུལ་པ་མི་མངའ་ཡང༌། གདུལ་བྱའི་འགྲོ་བ་གང་ལ་གང་འདུལ་དེ་ལ་དེ་འདུལ་བའི་སྐུར་སྣང་བ་ནི། ཆུ་ནང་དུ་ཟླ་བའི་གཟུགས་ཤར་བ་ལྟར་རྩོལ་མེད་དུ་འབྱུང་བ་ནི། སྤྲུལ་སྐུའི་ཡོན་ཏན་
ནོ༑ །ངེས་དོན་དུ། ཆོས་སྐུ་སྐྱེ་འགག་གནས་གསུམ་དང་བྲལ་བའི་ངང་ནས། སྤྲལ་སྐུ་ཉི་མའི་འོད་ཟེར་ལྟར་རྩོལ་མེད་དུ་འགྲོ་དོན་འབྱུང་བའོ། །ལྔ་པ་སྐུའི་མཛད་པ་རྒྱུན་མི་ཆད་པ་ལ་བསྟོད་
པ་ནི་གསུམ་སྟེ། རྣམ་སྤྲུལ་སྒྱུ་མའི་སྐུར་བསྟན་ནས། །སྣ་ཚོགས་སྒྱུ་མའི་གར་མཛད་ཅིང་། །རྣམ་གྲོལ་འབྲས་བུ་སྟེར་མཛད་པའི། །རྡོ་རྗེ༴། ཞེས་པ་སྟེ། སངས་རྒྱས་ཀྱི་རྣམ་པར་སྤྲུལ་
༈ པའི་ཡེ་ཤེས་སྒྱུ་མའི་སྐུ་སྣ་ཚོགས་སུ་སྟོན་ཅིང༌། གདུལ་བྱ་སྣ་ཚོགས་ལ་རྣམ་པར་གྲོལ་བའི་འབྲས་བུ་སྟེར་བར་མཛད་པས་ན། སྐུའི་སྤྲུལ་པ་རེ་རེས་ཀྱང་། །སེམས་ཅན་ཁམས་ནི་དཔག་མེད་

པའི༑ །དགོས་འདོད་ཡིད་བཞིན་བསྐོང་མཛད་པ། །རྡོ་རྗེ∶། ཞེས་པ་སྟེ། སྐུའི་རྣམ་སྤྲུལ་རེ་རེས་ཀྱང་སེམས་ཅན་གྱི་ཁམས་དཔག་ཏུ་མེད་པ་སྨིན་ཅིང་གྲོལ་བར་མཛད་པ་དང༌། ཇི་སྲིད་
ཤྲཱྀ འཁོར་བ་དེ་སྲིད་དུ། །སྐུའི་མཛད་པ་རྒྱུན་མི་ཆད། །ཐུགས་རྗེའི་ལྕགས་ཀྱུས་འགྲོ་བ་འདྲེན། །རྡོ་རྗེའི་སྐུ་ལ༴། ཅེས་པ་སྟེ། ཇི་སྲིད་འཁོར་བའི་རྒྱ་མཚོ་མ་སྟོངས་བར་དུ་དེ་སྲིད་དུ་སྤྲུལ་སྐུའི་
མཛད་པ་རྒྱུན་མི་ཆད་པར་བཞུགས་ནས། ཐུགས་རྗེའི་ལྕགས་ཀྱུས་འགྲོ་བ་རྣམས་ཡང་དག་པའི་ལམ་ལ་འདྲེན་པར་བྱེད་པའོ། །གཉིས་པ་གསུང་ལ་བསྟོད་པ་ལ་གཉིས་ཏེ། ཞལ་ནས་གསུངས་
པ་ལ་བསྟོད་པ་དང༌། ཞལ་ནས་མ་གསུངས་ཀྱང་གསུང་གི་བྱ་བ་གྲུབ་པར་བསྟོད་པའོ། །དང་པོ་ནི། བརྗོད་དུ་མེད་པའི་ངང་ཉིད་ལས། །ཚངས་པ་ལ་སོགས་སྙན་པའི་དབྱངས། །ཕྱོགས་
བཅུ་ཀུན་ཏུ་སྒྲོག་མཛད་པ། །རྣམ་དག་གསུང་ལ༴། ཅེས་པ་སྟེ། སངས་རྒྱས་ཀྱི་དགོངས་པ་སྨྲ་བསམ་བརྗོད་མེད་ཆོས་སྐུ་ལས་མ་གཡོས་ཀྱང་། སྨོན་ལམ་དང་ཐུགས་རྗེའི་དབང་གིས་
གདུལ་བྱའི་དོན་དུ། ཐེག་པ་ཆེན་པོའི་ཆོས་ཀྱི་སྒྲ་ཚངས་པ་ལ་སོགས་ཞེས་པས། ཚངས་པའི་གསུངས་དབྱངས་ཡན་ལག་དྲུག་ཅུ་དང་ལྡན་པ། ཕྱོགས་ཐམས་ཅད་དུ་གྲགས་ཤིང་གདུལ་བྱ་

༄༅། །རྣམས་ཀྱི་ཐོས་པས་མོས་ཤིང་ཡིད་རབ་ཏུ་དགྱེས་པར་བྱེད་པ་སྟེ། བླ་མ་སངས་རྒྱས་ཀྱི་ཐུགས་ཆོས་སྐ་གཡོ་མེད་ཀྱི་ངང་ལས་གསུང་དེ་འགག་མེད་རྣམ་དག་ཆོས་ཉིད
Ë, རང་སྒྲ་ལ་ཡུལ་ཡུལ་ཅན་གཉིས་མེད་ཀྱི་ངང་དུ་ཕྱག་འཚལ་བའོ། །གསུང་གི་མཛད་པ་ནི། སྲིད་གསུམ་འགྲོ་བ་མ་ལུས་པ། །རྣ་བའི་དབང་པོ་ཚིམ་མཛད་ཅིང༌། །ཐམས་ཅད་ཡིད་དང་མཐུན
གྱུར་པའི། །རྣམ་དག༴། ཅེས་པ་སྟེ། སྲིད་པ་གསུམ་གྱི་འགྲོ་བ་ཐམས་ཅད་ཀྱི་རྣ་བར་རང་རང་གི་བློའི་ཐེག་པ་དང་མཐུན་པའི་ཆོས་ཀྱི་སྒྲ་འབྱུང་བའོ། །གསུང་གི་ཡོན་ཏན་ནི། །གསུང་གི་
ཉོན་ཏན་བརྗོད་པ་རེ་རེས་ཀྱང༌། །མ་རིག་མུན་པ་སེལ་མཛད་ཅིང༌། །ཐར་པའི་ལམ་མཆོག་སྟོན་མཛད་པའི། །རྣམ་དག༴། ཅེས་པ་སྟེ་སངས་རྒྱས་ཀྱི་གསུང་གི་བརྗོད་པ་རེ་རེས་ཀྱང་། མ་
༴ རིག་པའི་མུན་པ་ལ་སོགས་པ་མཐའ་དག་སེལ་ཞིང་། ཡང་དག་ཐར་པའི་ལམ་མཆོག་སྟོན་པར་མཛད་པའོ། །གསུང་གི་འཕྲིན་ལས་ནི། ཞི་སོགས་ལས་རྣམས་ཐམས་ཅད་ཀུན། །ཞལ་ནས་
༈ བརྗོད་པ་ཙམ་གྱིས་ནི། །ཚུལ་བཞིན་དུ་ནི་གྲུབ་གྱུར་པའི། །རྣམ་དག༴ །ཅེས་པ་སྟེ༑ ཞི་རྒྱས་དབང་དྲག་ལ་སོགས་པའི་ལས་ཚོགས་རབ་འབྱམས་ཐམས་ཅད་ཀྱང་ཞི་བར་གྱུར་ཅིག་རྒྱས་པར་

གྱུར་ཅིག་ཅེས་སོགས་ཚིག་རེ་རེས་ཀྱང༌། ཚུལ་ཇི་ལྟ་བ་བཞིན་དུ་གྲུབ་པར་འགྱུར་རོ། །གསུང་གི་བྱིན་རླབས་ནི། ཟབ་ཅིང་རྒྱ་ཆེའི་གསུང་དབྱངས་ཀྱིས། །ཐེ་ཚོམ་དྲ་བ་གཅོད་མཛད་
ཅིང་༑ །ཡིད་བདེ་དང་བ་སྟེར་མཛད་པའི། །རྣམ་དག༴། ཅེས་པ་སྟེ། ཟབ་པ་ནི་སྟོང་པ་ཉིད་ཀྱི་དོན་ཏེ། རྒྱ་ཆེ་བ་ནི་རྟེན་འབྲེལ་གྱི་ཆོས་མཐའ་དག་གོ །ཐེ་ཚོམ་ནི་མ་རྟོགས་ལོག་རྟོགས་
ཐམས་ཅད་དོ། །ཡིད་བདེ་བ་དང་ནི་དེ་ཐམས་ཅད་ལས་གྲོལ་ཏེ། མཐར་ཐུག་གི་དོན་རྟོགས་པའོ། གཉིས་པ་ཞལ་ནས་མ་གསུངས་ཀྱང་། གསུང་གི་མཛད་པ་གྲུབ་པར་བསྟོད་པ་ནི། འགྲོ་
བའི་དགོས་འདོད་ཐམས་ཅད་ཀུན། །ཐུགས་རྗེ་ཆེན་པོའི་སྨོན་ལམ་གྱིས། །ཕུན་སུམ་ཚོགས་པར་འབྱུང་གྱུར་པའི། །རྣམ་དག༴། ཅེས་པ་སྟེ། གདུལ་བྱ་འགྲོ་བ་སེམས་ཅན་ལ་མཆོག་ཐུན་
མོང་གི་དངོས་གྲུབ་གང་ལ་གང་འདུལ་ཐམས་ཅད་བླ་མ་སངས་རྒྱས་ཐུགས་རྗེ་ཆེན་པོ་དང་ལྡན་པའི་གསུང་བཞིན་སྒྲུབ་ཅིང་གསོལ་བ་བཏབ་པས། ཕུན་སུམ་ཚོགས་པ་མྱུར་དུ་འབྱུང་བའོ།
གསུང་གི་རྣམ་སྤྲུལ་རང་བྱུང་གསུང༌། །ནམ་མཁའ་ལ་སོགས་དངོས་རྣམས་ལ། །ཆོས་ཀྱི་སྒྲ་ནི་འབྱུང་འགྱུར་པའི། །རྣམ་དག༴། ཅེས་པ་སྟེ། བླ་མ་སངས་རྒྱས་ཀྱི་གསུང་གི་རྣམ་སྤྲུལ་

༄༅། །རང་བྱུང་དུ་འབྱུང་བ་ནི། ནམ་མཁའ་ལ་སོགས་པའི་སྣོད་བཅུད་ཀྱི་སྒྲ་ཐམས་ཅད་ཐེག་པ་ཆེན་པོའི་ཆོས་ཀྱི་རང་སྒྲ་འབྱུང་བས་གདུལ་བྱ་སེམས་ཅན་སོ་སོའི་སྐལ་བ་
དང་མཚམས་པའི་ཆོས་སུ་གོ་བ་སྟེ། རྒྱུད་ལས། སྒྲ་གྲགས་ཐུགས་རྗེ་ཆེན་པོའི་གསུང༌། །གྲགས་པ་ཐམས་ཅད་རང་སྒྲ་ཡིན། །ཞེས་སོགས་རྒྱ་ཆེར་གསུངས་སོ། །གསུམ་པ་ཐུགས་ཀྱི་
༆ བསྟོད་པ་ལ་གསུམ་ཡོད་པ་ལས། དང་པོ་ཐུགས་ཀྱི་ངོ་བོ་ལ་བསྟོད་པ་ནི། ཕུང་པོ་ཁམས་དང་སྐྱེ་མཆེད་དང༌། །གཟུང་དང་འཛིན་པ་ལ་སོགས་པ། །རྟོག་པ་ཀུན་ལས་རྣམ་པར་གྲོལ། །ཡེ
ཤེས་ཐུགས་ལ་ཕྱག་འཚལ་བསྟོད། །ཅེས་པ་སྟེ། བླ་མའི་ཐུགས་ཆོས་སྐ་ཡེ་ཤེས་ཆེན་པོའི་ངོ་བོ་ལ། ཕུང་ཁམས་སྐྱེ་མཆེད་གཟུང་འཛིན་གཉིས་སྣང་གིས་བསྡས་པའི་རྟོག་པ་ཐམས་ཅད་ལས་
རྣམ་པར་གྲོལ་བའི་ཡེ་ཤེས་ཆེན་པོའི་ཐུགས་ལ་ཕྱག་འཚལ་བ་ནི་གོང་བཞིན་ནོ། །བསམ་གྱིས་མི་ཁྱབ་དཔག་ཏུ་མེད། །ཚད་མེད་གཞལ་དུ་མེད་གྱུར་ཅིང་།ྋ །མཉམ་པ་མེད་ཅིང་དཔེ་མེད་
པའི༑ །ཡེ་ཤེས༴། ཅེས་པ་སྟེ། ཐུགས་ཆོས་སྐུ་ཡེ་ཤེས་ལྔའི་བདག་ཉིད་དེའི་ཡོན་ཏན། གང་ཟག་གི་བློས་བསམ་པའི་ཡུལ་དང་ཚད་གཟུངས་སམ། མཉམ་པའི་དཔེ་ལ་སོགས་པའི་ཡུལ་

ལས་འདས་པའོ། །གཉིས་པ་མཁྱེན་པ་ལ་བསྟོད་པ་ལ་གཉིས་ཏེ། ཇི་སྙེད་པར་མཁྱེན་པ་ལ་བསྟོད་པ་དང༌། ཇི་ལྟ་བ་མཁྱེན་པ་ལ་བསྟོད་པ། དང་པོ་ནི། འཁོར་འདས་ཆོས་རྣམས་མ་ལུས་
ã ཀུན༑ །ཉིད་ཀྱི་ཐུགས་སུ་མཁྱེན་གྱུར་ཅིང༌། །མཁའ་ལྟར་དྲི་མ་མི་མངའ་བའི། །ཡེ་ཤེས༴། ཅེས་པ་སྟེ། འཁོར་བ་དང་མྱ་ངན་འདས་ཀྱིས་བསྡས་པའི་ཆོས་ཐམས་ཅད་རྗེ་ཉིད་ཀྱི་ཐུགས་ལ་
མི་མཁྱེན་པ་མི་མངའ་ཞིང༌། དེར་འཛིན་གྱི་དྲི་མ་མི་མངའ་བའོ། །ཇི་ལྟ་བ་མཁྱེན་པ་ནི། འཇིག་རྟེན་སྤྱོད་པ་སྣ་ཚོགས་ཀུན། །ཀུན་རྫོབ་སྒྱུ་མ་ལྟར་གཟིགས་ཤིང་། །སྐྱེ་འཇིག་མེད་པར་
མཁྱེན་གྱུར་པའི། །ཡེ་ཤེས༴། ཅེས་པའི་དོན། འཇིག་རྟེན་གྱི་སྤྱོད་པ་སྣ་ཚོགས་པ་སྟེ། སེམས་ཅན་ཐམས་ཅད་ཀྱི་བྱེད་པ་སྣ་ཚོགས་པ་ཐམས་ཅད་ཀུན་རྫོབ་ཏུ་སྒྱུ་མ་ལྟར་གཟིགས་ཤིང་དོན་
དམ་གྱི་ངོས་ནས། སྐྱེ་འགག་སྤྲོས་པ་ཐམས་ཅད་དང་བྲལ་བར་མཁྱེན་པ་སྟེ། དུས་གསུམ་ཤེས་བྱ་མ་ལུས་ཀུན། །སྐྱེ་བ་མེད་ཅིང་གཞི་མེད་པར། །སྐད་ཅིག་ཉིད་ལ་མཁྱེན་གྱུར་པའི། །ཡེ་
ཤེས༴། ཅེས་པ་སྟེ། དུས་གསུམ་གྱི་ཤེས་བྱ་ཐམས་ཅད་སྐད་ཅིག་ལ་མཁྱེན་པ་སྟེ། མཁྱེན་པ་པོ་དེ་ཡང་། སྐྱེ་བ་མེད་ཅིང་འགག་མེད། །དམིགས་མེད་རབ་ཏུ་མི་གནས་པ། །མཚན་ཉིད་ ཱ

།མེད་པའི་མཚན་ཉིད་ཅན། །ཡེ་ཤེས༴། ཅེས་པ་སྟེ། དེ་ལྟ་བུའི་ཡོན་ཏན་དང་ལྡན་པའི་ཡེ་ཤེས་ཀྱི་ཐུགས་སོ། །གསུམ་པ་ཐུགས་ཀྱི་མཛད་པ་ལ་བསྟོད་པ་༄༅།
ནི༑ རྣམ་དག་སྤྲོས་དང་བྲལ་བའི་ཐུགས། །སྐྱོན་སྤངས་ཐུགས་རྗེའི་བདག་ཉིད་ཅན། །སངས་རྒྱས་འཕྲིན་ལས་མཛད་པ་པོ། །ཡེ་ཤེས༴། ཅེས་པ་སྟེ། རྣམ་དག་སྤྲོས་པ་བྲལ་ཞིང་སྐྱོན་
སྤངས་ཡོན་ཏན་རྫོགས་པའི་ཐུགས་རྗེ་ཅན། དེ་ཉིད་ཀྱིས་སངས་རྒྱས་ཀྱི་འཕྲིན་ལས་ཐམས་ཅད་ཡོངས་སུ་རྫོགས་པར་བྱེད་པའི་ཡེ་ཤེས་ལ་ཕྱག་གོང་བཞིན་ནོ། །མཆོད་བསྟོད་འདིའི་མཐར་སྡིག་
པ་བཤགས་པ། དགེ་བ་ལ་རྗེས་སུ་ཡི་རང་བ། ཆོས་ཀྱི་འཁོར་ལོ་བསྐོར་བར་བསྐལ་བ། མྱ་ངན་ལས་མི་འདའ་བར་བཞུགས་པར་གསོལ་བ། བྱང་ཆུབ་ཀྱི་སེམས་བཟུང་བ་དང་། དགེ་བ་
བྱང་ཆུབ་ཏུ་བསྔོ་བ་སྟེ། ཡན་ལག་བདུན་པ་རྒྱས་བསྡུས་གང་ཡང་རུང་བ་གོང་དུ་བཤད་པ་བཞིན་ཆ་ཚང་བྱེད་ཅིང༌། རྗེས་ཐུན་མོང་གི་བསྔོ་བ་དང་། བརྟན་བཞུགས་དང༌། བཀྲ་ཤིས་བྱེད་པ་
ཕྱག་ལེན་ངེས་པ་ཅན་ཡིན་ཅིང་། དེ་ལྟར་མཆོད་པ་རེ་རེའི་ཐོག་མར་སྤྱན་འདྲེན་ཕྱག་འཚལ། རྗེས་སུ་སྡིག་བཤགས་སོགས་ཡན་ལག་བདུན་པ་ཚང་བར་བྱས་པས། ཆོ་ག་འདིའི་མགོ་ཞབས་སུ་

ཡན་ལག་བདུན་པ་ཚར་བདུན་ཚང་བར་འབྱུང་བ་ནི། རྗེ་བཙུན་ཆེན་པོ་གླིང་རང་གི་མཛད་པའི་སྒོམ་ཁོག་དང༌། ཟུར་འདེབས་དགོངས་པ་ཡིན་པས་ཤིན་ཏུ་གལ་ཆེའོ། །དེ་ལྟར་མཆོད་པ་དང་པོ་
ཤྲཱྀ བསྟན་ནས། མཆོད་བསྟོད་གཉིས་པའང༌། གོང་ལྟར་མཆོད་པ་དང་བསྟོད་པ་གཉིས་ལས། མཆོད་པ་ལ་བཞི་སྟེ། ནམ་མཁའ་དང་དེ་ལ་བརྟེན་པ་འབུལ་བ་དང༌། རྟེན་གྱི་གཞི་འབུལ་བ་
དང་༑ བརྟེན་པའི་གནས་འབུལ་བ་དང་། ཡིད་དུ་འོང་བའི་རྒྱན་དང་རྫས་འབུལ་བའོ། །དེ་ལ་དང་པོ་ནི། ནམ་མཁའ་ཉི་ཟླ་གཟའ་སྐར་འཇའ་ཚོན་དང༌། །མཛེས་པའི་སྤྲིན་དང་ཁུག་སྣ་ལ་
སོགས་པས། །རབ་ཏུ་བརྒྱན་ཅིང་ཡིད་རབ་དང་གྱུར་པ། །སྐྱེ་མཆོག་རིན་ཆེན་རྣམས་ལ་འབུལ་བར་གྱི། །ཞེས་པ་ནི། དང་པོ། ནམ་མཁའ་ནི་འདུས་མ་བྱས་པ་དང༌། རྒྱན་དང་བུ་ག་སྣང་
བ་ནམ་མཁའ་སྟེ་བཞི་ལས། འདུས་མ་བྱས་ཀྱི་ནམ་མཁའ་ནི་སྟོང་པ་མཐའ་དབུས་མེད་པ་འདིའོ། །ཉི་མ་ནི་མེ་ཤེལ་ལས་གྲུབ་པ་ལྷའི་གནས་སོ། །ཟླ་བ་ནི་ཆུ་ཤེལ་ལས་གྲུབ་པ་ལྷའི་གནས་
སོ༑ །ཚད་ནི་དཔག་ཚད་ལྔ་བཅུ་གཅིག་གཟའ་སྐར། ཆེན་པོ་ལ་བཅོ་བརྒྱད་ཡོད་དོ། །གྲངས་ནི་ཀུན་སྡོམ་ནི་དུང་ཕྱུར་གཉིས། བྱེ་བ་བརྒྱད་སོགས་མངའ། དེ་དག་ལ་སྨིན་དྲུག་ལ་སོགས་

༄༅། །པའི་ལྷ་རྣམས་གནས་སོ། །འཇའ་ནི་འབྱུང་བ་ལྔའི་དྭངས་མ་ཆེན་པོ་སྣ་ཚོགས་པ་དང་བཅས་པའོ། །མཛེས་པའི་སྤྲིན་དཀར་ལ་འཇམ་པ་དང༌། གླང་པོ་ཆེའི་
དབྱིབས་ཅན་ཚང་ཚིག་འཁྲིགས་པ་ལ་སོགས་པའོ། །ཁུག་སྣ་ནི་སྤྲིན་བར་དྭངས་ཏེ། ས་ལས་ཕྱུར་ཕྱུར་བྱུང་ནས་སྔོན་པོར་འཁྲིགས་པའོ། །སོགས་ཁོངས་ནས་ཆར་དལ་ལྟ་བུ་དང་རླུང་འཇམ་པོ་
དང་༑ གཡུ་འབྲུག་གི་སྒྲ་སྒྲོག་པ་ལ་སོགས་པའོ། །དེ་དག་ནི་ཡིད་དུ་འོང་བས་མཛེས་པ་གཞན་ལ་མ་ལྟོས་པར་རབ་ཏུ་བརྒྱན་པ་ཡིན་ཞིང་། མཐོང་བ་ཙམ་གྱིས་ནོར་བུ་ཆུ་དྭངས་བྱེད་ལྟར་ཡིད་
རབ་ཏུ་དྭང་བ་ཡིན་པས།སྐྱེས་བུ་ཐམས་ཅད་ཀྱི་ནང་ནས་མཆོག་ཏུ་གྱུར་པ་བླ་མ་སངས་རྒྱས་ཉག་གཅིག་ལ་གསོལ་བ་བཏབ་ན་དགོས་འདོད་འབྱུང་བ་རིན་པོ་ཆེ་དང་མཚུངས་པར་ཡིན་པ་དེ་
དང་༑ ཡི་དམ་གྱི་ལྷ་ཚོགས་རྣམས་ལ་འབུལ་བར་བགྱིའོ། །དེ་བཞིན་ཐམས་ཅད་ལ་ཤེས་པར་བྱའོ། །འོ་ན་གོང་དུ་ཡི་དམ་ལ་སོགས་ཀྱི་མཆོད་པ་སྤངས་ལ་ཞེས་པ་དང་འགལ་ལོ་ཞེ་ན། མི་
འགལ་ཏེ་ཡི་དམ་ཡང་དེ་ཉིད་ལས་གཞན་མ་ཡིན་པའི་ཕྱིར་དང༌། གཞན་མ་དད་སྤངས་པའི་ཕྱིར་གཉིས་ཀ་སྨོས་པ་ཡིན་ནོ། །གཉིས་པ་རྟེན་གྱི་གཞི་འབུལ་བ་ནི། རི་བོ་མཆོག་དང་དེ་བཞིན་རི་575

ཕྲན་དང་། །གངས་རི་སྨན་རི་རིན་ཆེན་རི་བོ་སོགས། །དགོས་འདོད་འབྱུང་བའི་རི་གཞན་ཇི་སྙེད་ཀུན། །སྐྱེས་མཆོག༴། རི་མཆོག་ཅེས་པས། དབུས་ཀྱི་ལྷུན་པོ་རིན་པོ་ཆེའི་རང་བཞིན་ཅན་
དཔག་ཚད་འབུམ་དྲུག་ཁྲིའི་བདག་ཉིད་ཅན་ནོ། །དེ་བཞིན་དུ་རི་ཕྲན་ནི། རི་བོ་རྩེ་ལྔ་ལ་སོགས་པའོ། །གངས་རི་ནི་ཏི་སེ་ལ་སོགས་པའོ། །སྨན་རི་ནི་དེ་དག་ལ་འཁྲུངས་པ་སྤོས་ངད་ལྡན་པ་ལ་
སོགས་པའོ། །རིན་ཆེན་རི་བོ་ནི། གསེར་གྱི་རི་བདུན་ཏེ། འདི་ལྟར་གཉའ་ཤིང་འཛིན་དང༌། གཤོལ་མདའ་འཛིན་དང་། སེང་ལྡན་ཅན་དང༌། ལྟ་ན་སྡུག་རི་དང༌། རྟ་སྣ་ཅན་
དང་རྣམ་འདུད་དང་མུ་འཁྱུད་འཛིན་ནོ། །དགོས་དགུ་ནི་མང་པོའི་སྒྲའོ། །འབུལ་བ་ནི་གོང་བཞིན་ནོ། །རིན་ཆེན་ས་གཞི་ལོ་ཏོག་སྨིན་བྱེད་ཅིང༌། །སྐྱེད་མོས་ཚལ་དང་ཀུན་དགའ་རྭ་བ་
དང་༑ །གཙུག་ལག་ཁང་སོགས་ཕོ་བྲང་གཞིར་གྱུར་པ། །སྐྱེས་མཆོག༴། ཅེས་པས་རིན་ཆེན་ས་གཞི་ནི་དབང་ཆེན་གསེར་གྱིས་གཞིའོ། །ལོ་ཐོག་སྨིན་པར་བྱེད་པ་ནི་རྒྱ་མཚོའི་གོས་ཅན་
འདིའོ༑ །སྐྱེད་མོས་ཚལ་ནི་སྐྱེ་བོ་རྣམས་མོས་པར་རྩེ་བའི་ཚལ་ལོ། ཀུན་དགའ་རྭ་བ་ནི་མེ་ཏོག་ལ་སོགས་ཀྱི་ལྡུམ་རྭ་དགེ་འདུན་རྣམས་དགེ་བར་སྤྱོད་པའི་སའོ། །གཙུག་ལག་ཁང་ནི་འོག་ཏུ་

།སྟོན་ནོ། །ཕོ་བྲང་གཞིར་གྱུར་ནི་རྒྱལ་པོའི་ཕོ་བྲང་ངོ་། །གསུམ་པ་རྟེན་པའི་གནས་འབུལ་བ་ནི། གཞལ་མེད་ཁང་ཆེན་བསིལ་ཁང་སྒོ་གང་དང༌། །རྟ་བབས་ལ་༄༅།
སོགས་མཛེས་པའི་རྒྱན་གྱི་བརྒྱན། །ངོ་མཚར་མཆོག་ཏུ་གྱུར་པ་ཇི་སྙེད་ཀུན། །སྐྱེས་མཆོག༴། ཅེས་པ་སྟེ་ལྷའི་གཞལ་ཡས་ཁང་ཆེན་དང་། དེའི་ཡན་ལག་བསིལ་བར་བྱེད་པའི་ཁང་པ་
དང་༑ མས་ཡར་རིམ་པ་བཞིན་སྒོ་བའི་སྡོད་ས་དང་། ཚད་པ་བསངས་པའི་སའོ། །རྟ་བབས་ནི་གཞལ་ཡས་ཁང་གི་རྒྱན་ཏེ། སྣམ་བུ་བཅུ་གཅིག་པ་ལ་སོགས་པའོ། །སོགས་ཞེས་པ་རིན་པོ་
ཆེའི་གདུགས་དང་རྔ་ཡབ་ནོར་བུའི་ཡུ་བ་ཅན་ནོ། །ངོ་མཚར་འཇིག་རྟེན་ལས་མཆོག་ཏུ་གྱུར་པ་ནི། སངས་རྒྱས་ཀྱི་ཞིང་བདེ་བ་ཅན་དང་། པདྨ་ཅན་ལ་སོགས་པའོ། །གཙུག་ལག་ཁང་དང་
རྒྱལ་པོའི་ཕོ་བྲང་དང༌། །མཁར་དང་ཡུལ་འཁོར་གྲོང་དང་གྲོང་ཁྱེར་དང་། །ཡིད་འོང་མཛེས་པའི་ཁང་བཟང་ཇི་སྙེད་ཀུན། །སྐྱེ་མཆོག༴། ཅེས་པ་སྟེ། གཙུག་ལག་ནི་གསུང་རབ་ཡིན་ལ་དེ་
འགྲེལ་བཤད་
བཞུགས་པས་གཙུག་ལག་ཁང་ངོ༌། །འཁོར་ལོས་སྒྱུར་བའི་རྒྱལ་པོའི་ཕོ་བྲང་དང་འཁོར་གྱི་རྒྱལ་ཕྲན་གྱི་ཕོ་བྲང་ངོ༌། །ཡུལ་འཁོར་ནི་ཙམ་པ་ཀ་ལ་སོགས་པའི་ཡུལ་ཆེན་པོ། གྲོང་ནི་ཁྱིམ་གཅིག་

ཡན་ལའོ། །གྲོང་ཁྱེར་ནི་བཟོའི་བྱེ་བྲག་བཅོ་བརྒྱད་ཡོད་པའོ། །སོགས་ཞེས་པས་གྲོང་བརྡལ་དང་ལྗོངས་ལ་སོགས་པའོ། །མདོར་ན་ཡིད་འོང་ཞེས་སྦྱར་རོ། །གཞི་པ་ཡིད་འོང་གི་རྫས་འབུལ་
བ་ནི། བླ་བྲེ་གདུགས་དང་རྒྱལ་མཚན་བ་དན་དང༌། །དར་དཔྱང་ལྷབ་ལྷུབ་འཕན་དང་ལྡ་ལྡི་དང༌། །ཡོལ་བ་ལ་སོགས་བཀོད་པའི་ཁྱད་པར་རྣམས། །སྐྱེས་མཆོག༴། ཅེས་པ་སྟེ། གསེར་
དངུལ་ལ་སོགས་རིན་པོ་ཆེ་དང་བླ་བྲེ་ལ་སོགས་པའི་ཚིག་ནི་གོ་སླ་བའོ། །རྒྱ་མཚོ་ཆེ་དང་ཆུ་བོ་ཆུ་ཕྲན་དང༌། །མཚོ་དང་རྫིང་བུ་ལྟེང་ཀ་ཆུ་མིག་སོགས། །རྙོག་པ་མེད་ཅིང་ཡན་ལག་བརྒྱད་ལྡན་
ཆབ༑ །སྐྱེས་མཆོག༴། ཅེས་པ་རྒྱ་མཚོ་ནི་ཕྱིའི་རྒྱ་མཚོའོ། །འདིར་ནི་འཛམ་བུ་གླིང་དུ་ཆུ་ཀླུང་བསམ་གྱིས་མི་ཁྱབ་པ་འབབ་པ་སྟེ། དེ་དག་ལ་ཀླུའི་རྒྱལ་པོ་རྣམས་ཀྱི་སྤྲིན་ལས་འབྱུང་བའི་ཆུ་
མང་སྟེ། དེ་དག་ཐམས་ཅད་ཀྱིས་ཀྱང་རྒྱ་མཚོ་ཆེན་པོའི་བྲེས་ནས་འདའ་མི་ནུས་པར་ཕལ་ཆེན་ལས་གསུངས་སོ། །ཆུ་བོ་ནི་འཛམ་བུའི་གླིང་ན་བཞི་སྟེ། ཇི་སྐད་དུ། གངྒཱ་ཤར་ཕྱོགས་རྒྱ་
མཚོར་འགྲོ་བ་སྟེ། །སིནྡྷུ་ལྷོ་ཕྱོགས་རྒྱ་མཚོར་འགྲོ་བ་ཡིན། །པཀ་བུུ་ནུབ་ཕྱོགས་རྒྱ་མཚོར་འགྲོ་བ་ཡིན། །དེ་བཞིན་བྱང་ཕྱོགས་རྒྱ་མཚོར་སི་ཏ་འགྲོ། །ཅེས་པ་དང༌། ཆུ་ཕྲན་ཡང་དེ་ཉིད་

༄༅། །ལས། ཆུ་ཀླུང་རབ་མཆོག་བཞི་པོ་དེ་དག་ནི། །རེ་རེའང་ལྔ་བརྒྱ་ལྔ་བརྒྱར་ནི། །ཆུའི་རྒྱུན་རྣམས་རྒྱ་མཚོ་ཆེན་པོར་འགྲོ། །ཞེས་སྟོང་ཕྲག་གཉིས་སོ། །དེ
བཞིན་མཚོ་ནི་རོལ་མཚོ་བདུན་དང་མ་དྲོས་པ་ཡང་ཡིན་ནོ། །རྫིང་བུ་ནི། ཁྲུས་ཀྱིའོ། །ལྟེང་ཀ་ནི་ཆུ་སྟེང་ཁ་བའོ། །ཆུ་མིག་ནི་རང་བཞིན་བྲུས་པའོ། །སོགས་ཞེས་པས་མཚེའུ་དང་གངས་ཆུ་
དང་གཡའ་ཆུ་ལ་སོགས་པའོ། །ཡན་ལག་བརྒྱད་ནི། ཆུ་ནི་བསིལ་དང་ཡང་དང་ཞིམ། །འཇམ་དང་དངར་དང་དྲི་མ་མེད། །འཐུང་ན་མགྲིན་ལ་མི་གནོད་ཅིང༌། ། ལྟོ་ལ་འཇམ་པས་རབ་ཏུ་
གང་༑ །ཞེས་པ་ཡིན་ནོ། །འདི་རོལ་མཚོ་ལ་ངེས་པར་ཡོད་དོ། །བཤད་པ་དེ་དག་ནི་མཚོན་པ་ཙམ་ཡིན་གྱི། མདོར་ན་ནམ་མཁའ་གར་ཁྱབ་ཀྱི་གླིང་བཞིར་རི་རབ་རྒྱ་མཚོ་ལ་སོགས་ལྟོས་མེད་
དུ་འབུལ་བ་མན་ངག་གོ །ལོ་ཏོག་རྩི་ཏོག་ཤིང་ཏོག་ཇི་སྙེད་པ། །དྲི་དང་རོ་ལྡན་འགྲོ་བའི་གསོས་གྱུར་པ། །དབང་པོའི་སྤྱོད་ཡུལ་ངོ་མཚར་ཇི་སྙེད་ཀུན། །སྐྱེས་མཆོག༴། ཙན་དན་ག་བུར་
གུར་གུམ་ལ་སོགས་པ། །རོ་དང་ནུས་པ་བསམ་གྱིས་མི་ཁྱབ་པའི། །ནད་སེལ་སྨན་གྱི་རྣམ་པ་ཇི་སྙེད་ཀུན། །སྐྱེས་མཆོག༴། རྒྱུ་མཆོག་རྐྱེན་གྱི་ལེགས་པར་སྦྱར་བ་ཡིས། །བཟའ་དང་g

བཅའ་དང་བལྡག་དང་བཏུང་ལ་སོགས། །འཇིག་རྟེན་ཟས་མཆོག་མ་ལུས་ཇི་སྙེད་ཀུན། །སྐྱེ་མཆོག༴། འཇིག་རྟེན་དག་ན་ན་བཟའི་མཆོག་གྱུར་པ། །ཁྱད་འཕགས་སྐུ་ལ་འཇམ་ཞིང་མཛེས་པ་
ཡི༑ །བྱེ་བྲག་དཔག་མེད་ཇི་སྙེད་ཡོད་པ་ཀུན། སྐྱེ་མཆོག༴། ཅེས་པ་ནི་འཇིག་རྟེན་ན་ན་བཟའི་ཞེས་པས། འཛམ་བུ་གླིང་པའི་དར་དང༌། ཀ་ཤི་ཀའི་རས་ལ་སོགས་པ་དང་། ལུང་
ལས༑ སྒྲ་མི་སྙན་པའི་གོས་ལ་སྲང་གཅིག་གོ །རྒྱལ་ཆེན་བཞི་ལ་ཕྱེད་དང་། སུམ་ཅུ་རྩ་གསུམ་བཞི་ཆ། འཐབ་བྲལ་བ་བརྒྱད་ཆ། དགའ་ལྡན་བཅུ་དྲུག་ཆ། འཕྲུལ་དགའི་གོས་ལ་སྲང་
ནི་སུམ་ཅུ་རྩ་གཉིས་ཆ། གཞན་འཕྲུལ་དབང་བྱེད་པ་ལ་ནི་དྲུག་ཅུ་རྩ་བཞི་ཆ། ཚངས་རིགས་ཡན་ཆད་ལ་སྲང་གཞལ་དུ་མེད་པའོ། །ཞེས་བཤད་དོ། །ཇི་སྙེད་ཀུན་ཞེས་པ་ནི་མ་ལུས་པའི་དོན་
།གཉིས་པ་བསྟོད་པ་ལ་དྲུག་སྟེ། དང་པོ་ཆོས་ཉིད་འོད་གསལ་གྱི་སྒོ་ནས་བསྟོད་པ་དང་། ཆོས་ཅན་ཡེ་ཤེས་ཀྱི་སྒོ་ནས་བསྟོད་པ་དང་། འབྲས་བུ་དོན་གཉིས་ཀྱི་སྒོ་ནས་བསྟོད་པ་
དང་༑ ཡོན་ཏན་ཀུན་གྱི་འབྱུང་གནས་སུ་བསྟོད་པ་དང་། འཁོར་འདས་ཀུན་གྱི་སྐྱེད་བྱེད་དུ་བསྟོད་པ་དང་། དོན་གྲུབ་མཐར་ཕྱིན་གྱི་སངས་རྒྱས་སུ་བསྟོད་པའོ། །དང་པོ་ཆོས་ཉིད་འོད་གསལ་

།གྱི་སྒོ་ནས་བསྟོད་པ་ནི། ༑ ཀུན་རྟོག་ཐམས་ཅད་རྣམ་སྤངས་པ། །མ་རིག་མུན་སེལ་ཡེ་ཤེས་སྒྲོན། །དག་པ་གཉིས་ལྡན་དྲི་མ་མེད། །སྟོང་ཉིད་
སྙིང་པོ་ཁྱོད་ལ་བསྟོད། །ཅེས་པ་སྟེ། ཡུལ་འོད་གསལ་ཆོས་ཀྱི་སྐུ་ལ་རྣམ་རྟོག་དང་ཀུན་རྟོག་ལ་སོགས་པའི་མཚན་མ་ཐམས་ཅད་གདོད་ནས་རྣམ་པར་སྤངས་པ་སྟེ། གཞི་རང་གི་རང་བཞིན་མ་
ག་པ་སེལ་བའི་སྒྲོན་མེའི་མཆོག་སྟེ་ངོ་བོ་དག་པ་གཉིས་ལྡན་ཟག་བཅས་ཀྱི་དྲི་མ་མེད་པའི་སྟོང་ཉིད་སྙིང་རྗེའི་སྙིང་པོ་ཅན་ཁྱོད་ལ་གཉིས་མེད་གཅིག་པའི་ངང་དུ་ཕྱག་འཚལ་བསྟོད་དོ། །ཞེས་
པའོ༑ །གཉིས་པ་ཆོས་ཅན་ཡེ་ཤེས་ཀྱི་སྒོ་ནས་བསྟོད་པ་ནི། རང་བཞིན་དག་ཅིང་དྲི་མ་མེད། །སྐྱོན་རྣམས་ཀུན་དང་བྲལ་གྱུར་ཏེ། །ཡོན་ཏན་ཐམས་ཅད་འདུས་པའི་སྐུ། །ཡེ་ཤེས༴། ཅེས་
པ་སྟེ། ཆོས་ཅན་ཡེ་ཤེས་ཀྱི་ངོ་བོ་སྟེ་རང་བཞིན་གྱིས་དག་ཅིང་མཚན་མའི་དྲི་མ་མེད་པ་ལ་བདེ་གསལ་མི་རྟོག་པའི་རྐྱེན་ཐམས་ཅད་ལ་མི་ལྟོས་ཤིང་། སྐྱོན་དང་བྲལ་བའི་ཡོན་ཏན་ཐམས་ཅད་རང་
ཉིད་ལ་རྫོགས་པའི་ཡེ་ཤེས་ཀྱི་ཕྱག་གོང་དང་མཚུངས་སོ། །གསུམ་པ་འབྲས་བུ་དོན་གཉིས་ཀྱི་སྒོ་ནས་བསྟོད་པ་ནི། འགྲོ་བའི་མི་ཤེས་བཅད་ནས་སུ། །དེ་ཉིད་དག་པ་སྟོན་མཛད་ཅིང༌། །

བདག་མེད་ཆོས་ལས་ཀུན་འབྱུང་བའི། །རྡོ་རྗེ་སེམས་དཔའ༴། ཅེས་པ་སྟེ། འགྲོ་བའི་མི་ཤེས་བཅད་ཅེས་པ་ནི། སྟོང་ཉིད་སྙིང་རྗེའི་ཡོན་ཏན་གྱི་གཞན་དོན་ལྷུན་གྲུབ་རྩོལ་མེད་དུ་འབྱང་ཞིང་
ཀྟྲི རང་དོན་མཚན་མའི་སྤྲོས་པ་བཅད་ནས་སུ། དེ་ཁོ་ན་ཉིད་ཡང་དག་པར་སྟོན་པ་མཛད་དོ། །སྟོན་ཚུལ་ཇི་ལྟར་ཞེ་ན། བདག་མེད་ཀྱི་གནས་ལུགས་ཀུན་ཇི་ལྟར་བྱུང་བ་བཞིན་དུ་སྟོན་པའི་རྡོ་རྗེ་
སེམས་དཔའ་སྟེ་དོན་གཉིས་ལྡན་པ་དེ་ལ་གོང་བཞིན་ནོ། །བཞི་པ་ཡོན་ཏན་ཀུན་གྱི་འབྱུང་གནས་སུ་བསྟོད་པ་ནི། སངས་རྒྱས་བྱང་ཆུབ་སེམས་དཔའ་ཆེ། །ཕ་རོལ་ཕྱིན་པའི་ཡོན་ཏན་ཀུན།
མགོན་པོ་ཁྱོད་ལས་བྱུང་བ་སྟེ། །བྱང་ཆུབ་སེམས༴། ཅེས་པ་ནི། སངས་རྒྱས་བྱང་ཆུབ་སེམས་དཔའ་ཐམས་ཅད་ལམ་ཕ་རོལ་ཏུ་ཕྱིན་པ་འབྲས་བུའི་ཡོན་ཏན་ཐམས་ཅད་འགྲོ་བའི་མགོན་པོ་
སྟེ༑ སྟོང་ཉིད་སྙིང་རྗེའི་སྙིང་པོ་ཅན་ཁྱོད་ལས་བྱུང་བས་ན། གཞི་ལམ་འབྲས་བུའི་ཡོན་ཏན་གཅིག་ཏུ་རྫོགས་པའི་བྱང་ཆུབ་སེམས་ལ་ཕྱག་འཚལ་ལོ། །གོང་བཞིན་ནོ། །ལྔ་པ་འཁོར་འདས་
ཀུན་གྱི་སྐྱེད་བྱེད་དུ་བསྟོད་པ་ནི། དཀོན་མཆོག་གསུམ་དང་ཐེག་པ་ཆེ། །ཁམས་གསུམ་དེ་དག་ཐམས་ཅད་ཀྱི། །བརྟན་དང་གཡོ་བ་ཁྱོད་ལས་བྱུང༌། །འགྲོ་བའི་དཔའ་བོ༴། ཅེས་པ་

༄༅། །སྟེ། དཀོན་མཆོག་གསུམ་ནི། སངས་རྒྱས་ཆོས་དང་དགེ་འདུན་ཏེ། །མ་ལུས་སེམས་ཀྱི་ངོ་བོར་རྫོགས། །ཞེས་པ་དང༌། ཐེག་པ་ཆེ་ནི། ཐེག་པ་གསུམ་གྱི་
བླླངེས་འབྱུང་ལ། །ཐེག་པ་གཅིག་གི་འབྲས་བུར་གནས། །ཞེས་པ་སྟེ། ཡུལ་དཀོན་མཆོག་གསུམ། ལམ་ཐེག་པ་གསུམ་ཐམས་ཅད་བླ་མ་ཆོས་སྐུ་ཉག་ཅིག་ལ་རྫོགས་ཤིང་། ཁམས་གསུམ་
བརྟན་གཡོ་ཐམས་ཅད་ཀྱང་དེ་ཉིད་ལས་བྱུང་བས་འགྲོ་བའི་དཔའ་བོ་སྟེ། ཀུན་གྱི་དཔའ་བོ་དཔལ་མགོན་ཁྱོད་ལ་ཕྱག་གོང་བཞིན་ནོ། །དྲུག་པ་དོན་གྲུབ་མཐར་ཕྱིན་གྱི་སངས་རྒྱས་སུ་བསྟོད་པ་
འགྲོ་བའི་འདོད་པ་དོན་འགྲུབ་ཕྱིར། །ཡིད་བཞིན་ནོར་བུ་ལྟར་འབྱུང་ཞིང༌། །དཔལ་ལྡན་བདེ་གཤེགས་ཡེ་ཤེས་གནས། །སངས་རྒྱས་སྲས་པོ། ཞེས་པ་དང༌། ཆོས་དབྱིངས་
དམིགས་མེད་རྣམ་དག་ཅིང་། །རང་བཞིན་དྲི་མེད་ཁྱོད་ལས་ཀྱང༌། །སྣ་ཚོགས་དཔག་མེད་སྤྲུལ་མཛད་པ། །འགྲོ་བའི་སྐྱབས་ཆེན་ཁྱོད་ལ་བསྟོད། །ཅེས་པ་སྟེ། གདུལ་བྱ་འགྲོ་བའི་འདོད་
པ་གང་བ་གང་འདོད་ཀྱི་དོན་ཐམས་ཅད་གྲུབ་པ་ནི། ཡིད་བཞིན་གྱི་ནོར་བུ་ལྟར་གསོལ་བ་ཇི་ལྟར་བཏབ་པ་བཞིན་འབྱུང་བ་ནི། དཔལ་ལྡན་བདེ་གཤེགས་ཡེ་ཤེས་ཏེ། དོན་གཉིས་མཐར་ཕྱིན་ཡོན་

ཏན་ལྷུན་གྲུབ་ཀྱི་མངའ་བདག་སངས་རྒྱས་སྲས་པོ་སྟེ། སངས་རྒྱས་ཐམས་ཅད་ཀྱི་འཕྲིན་ལས་ཀྱི་བདག་ཉིད་དུ་སེམས་ཅན་གྱི་དོན་ཆེས་ཆེར་དགོངས་པའི་དཔལ་ལྡན་བླ་མ་ཁྱེད་ལ་ཕྱག་འཚལ
ལོ༑ྋ།ཆོས་ཉིད་དམིགས་མེད་ཅེས་སོགས་ནི། ཆོས་སྐུ་དག་པ་གཉིས་ལྡན་གྱི་ངང་ནས་སྣ་ཚོགས་སྤྲུལ་སྐུ་གང་ལ་གང་འདུལ་དུ་འཁོར་བའི་རྒྱ་མཚོ་མ་སྟོངས་ཀྱི་བར་དུ་རྒྱུན་མ་ཆད་པར་འགྲོ་བའི་
དོན་ལ་འབྱོན་པའི་སྐྱབས་ཆེན་དེ་ལ་ཕྱག་འཚལ་བའོ། །གོང་དུ་བཤད་པ་བཞིན་འདིར་ཡང་ཡན་ལག་བདུན་པ་རྫོགས་པར་བྱའོ། །མཆོད་པ་གསུམ་པ་ལ་གཉིས་ལས། དང་པོ་མཆོད་པ་ལ་
གསུམ་སྟེ། གཙོ་བོ་འབུལ་བ་དང༌། ཕལ་པ་འབུལ་བ་དང༌། སྣོད་བཅུད་ཀྱི་མཆོད་པའི་དོན་བསྡུ་བའོ། །དང་པོ་ནི། ལྷའི་དབང་པོ་ཉེ་བའི་དབང་པོ་དང༌། །བུ་དང་བུ་མོ་མཛེས་པའི་འཁོར་
དང་བཅས། །ལོངས་སྤྱོད་འདོད་ཡོན་ཚོགས་བཅས་དེ་དག་ཀུན། །སྐྱེ་མཆོག༴། ལྷའི་དབང་པོ་བརྒྱ་བྱིན་དང༌། དེའི་ཉེ་བའི་དབང་པོ་སུམ་ཅུ་རྩ་གསུམ་ལ་སོགས་པ་དེ་རྣམས་ཀྱི་འཁོར་
ལོངས་སྤྱོད་སྟོབས་མངའ་ཐང༌། བུ་དང་བུ་མོ་མཛེས་པའི་འཁོར་དང་། མཁོ་བའི་ལོངས་སྤྱོད་འདོད་ཡོན་སྣ་ཚོགས་རྣམས་དང༌། གཞན་ཡང་སུམ་ཅུ་རྩ་གསུམ་ཡན་གྱི་ལྷའི་རིགས་ཇི་སྙེད་པ་

༄༅། །རྣམས་ཀྱི་ཡོན་ཏན་གོང་དུ་བཤད་པ་རྣམས་དང༌། ལོངས་སྤྱོད་ནི་ཟང་ཟིང་ལ་སོགས་པ་འདོད་པའི་ཡོན་ཏན་ལྔ་དང༌། ལྷ་དེ་རྣམས་ལ་སྐབས་འགའ་ཞིག་ནས་ཆོས་ཀྱི་
ལོངས་སྤྱོད་ཀྱང་ཡོད་པར་བཤད་པའོ། །ལྷ་མིན་ཀླུ་དང་གནོད་སྦྱིན་དྲི་ཟ་དང༌། །དབང་པོ་ལ་སོགས་བུ་དང་བུ་མོ་དང༌། །འཁོར་དང་ལོངས་སྤྱོད་ངོ་མཚར་ཇི་སྙེད་ཀུན། །སྐྱེས་
མཆོག༴། ཅེས་པ་སྟེ། ལྷ་མིན་གྱི་དབང་པོ་དྲི་ཟའི་གྲོང་ན་ཐག་བཟང་རིས་དེའི་བསྟན་པའི་སྟེང་ན་རབ་གནོན་དེའི་སྟེང་ན་དཀར་འཕྲེང་དེའི་སྟེང་ན་མགུལ་འཕྲེང་། དེའི་སྟེང་ན་འོད་ལྡན་གྱི་གྲོང་
ན་སྒྲ་ཅན་ནོ། །ཀླུའི་དབང་པོ་མིག་མི་བཟང་། གནོད་སྦྱིན་དབང་པོ་རྣམ་སྲས། དྲི་ཟའི་རྒྱལ་པོ་ཡུལ་འཁོར་སྲུང་། གྲུལ་བུམ་གྱི་བདག་པོ་འཕགས་སྐྱེས་པོ་དང༌། མེ་ལྷ་སོགས་ཏེ།
རྣམས་ཀྱི་བུ་དང་བུ་མོ་ལ་སོགས་གོང་བཞིན་ནོ། །འཁོར་ལོ་སྒྱར་རྒྱལ་མིའི་དབང་ཕྱུག་མཆོག །བཙུན་མོ་སྲས་བཅས་རིན་ཆེན་སྣ་བདུན་དང་། །དཔུང་གི་ཚོགས་དང་བཅས་པ་དེ་དག་ཀུན། །
སྐྱེས་མཆོག༴། ཅེས་པ་སྟེ། འཁོར་ལོ་སྒྱུར་བའི་རྒྱལ་པོ་ནི་རིགས་བཞི་སྟེ། མཛོད་ལས། གསེར་དངུལ་ཟངས་ལྕགས་འཁོར་ལོ་ཅན། །དེ་དག་གླིང་གཅིག་གླིང་གཉིས་དང་། །གསུམ་
585

དང་བཞི་ལས་མས་རིམ་བཞིན། །ཞེས་སོ། རིན་ཆེན་སྣ་བདུན་ནི་ཚན་པ་གསུམ་ལས། དང་པོ་ཐུན་མོང་གི་རིན་ཆེན་བདུན་ནི། བརྒྱད་སྟོང་འགྲེལ་པ་ལས། །མུ་ས་གར་པ་བཻཌཱུརྻ། །དུང་
དང་ཤེལ་དང་གསེར་དང་ནི། །མུ་ཏིག་དམར་བཅས་རྡོ་རྗེ་སྙིང༌། །ཀུན་ལ་གཙོ་ཆེར་རིན་པོ་ཆེ། །ཞེས་པ་རྣམས་སོ། །མཆོག་གི་རིན་ཆེན་བདུན་ནི། འཁོར་ལོ་དང༌། ནོར་བུ༅། བཙུན་
མོ༴། བློན་པོ༴། གླངཔོ༴། རྟ་མཆོག༴། ཁྱིམ་བདག་རིན་པོ་ཆེ། ཉེ་བའི་རིན་ཆེན་སྣ་བདུན་ནི། །རལ་གྲི། དམག་དཔོན། ལྤགས་པ། ཁྱིམ༴། ‘གོས། ཚལ། མལ་ཆ་རིན་
པོ་ཆེའོ། །ལྷ་དང་མདའ་གཞུ་དང་བུ་སྟོང་ཡང་ཡོད་དོ། །འདི་དག་ནི་ཁྱད་ཆོས་བཞིན་བལྟའོ། །དཔུང་གི་ཚོགས་ནི། །རྟ་པ་དང་། ཤིང་རྟ་པ་དང༌། གླང་པོ་ཆེ་དང༌། དཔུང་བུ་ཆུང་གི་
ཚོགས་ཏེ་ཡན་ལག་བཞིའོ། །རྒྱལ་ཕྲན་ལ་སོགས་སྐྱེས་པ་བུད་མེད་དང༌། །ཁྱེའུ་བུ་མོ་མཛེས་པའི་གོས་གྱོན་ཞིང་། །རིན་ཆེན་རྒྱན་གྱིས་བརྒྱན་པ་དེ་དག་ཀུན། །སྐྱེས་མཆོག༴། ཅེས་པ་
སྟེ༑ རྒྱལ་ཕྲན་མ་ག་ཏའི་རྒྱལ་པོ་གཟུགས་ཅན་སྙིང་པོ། ཀོ་ས་ལའི་རྒྱལ་པོ་གསལ་རྒྱལ་དང༌། འཕགས་རྒྱལ་གྱི་རྒྱལ་པོ་རབ་སྣང་དང༌། ཀོ་ཤཾ་བྷིའི་རྒྱལ་པོ་འཆར་བྱེད་ལ་སོགས་པ་

བླ་༄༅། །སྟེ། ལྷག་མ་རྣམས་གོ་སླའོ། །གཉིས་པ་ཕལ་པ་འབུལ་བ་ནི། སེངྒེ་ཁྱུ་མཆོག་ལ་སོགས་སྟོབས་ཆེན་དང་། །ཨེ་ནྱ་ཡ་སོགས་མཛེས་པའི་རི་དྭགས་ཚོགས།
1/1/01
མཆོད་
ནགས་ཁྲོད་རི་བོའི་སུལ་ན་རྒྱུ་བ་ཀུན། །སྐྱེས༴། རྟ་དང་གླང་པོ་དེ་བཞིན་ཤིང་རྟ་དང་། །འཇིག་རྟེན་དག་ན་ཐེག་ཆེན་བཞོན་པའི་ཚོགས། །ཤུགས་ཆེན་མགྱོགས་པར་འགྲོ་བདེ་དག་ཀུན།
ལི
སྐྱེས༴། མཁའ་ལྡིང་རྒྱལ་པོ་ཀ་ལ་པིང་ཀ་དང༌། །ཁུ་བྱུག་རྨ་བྱ་ཁྲུང་ཁྲུང་ངུར་པ་སོགས། །སྐད་སྙན་མཛེས་པའི་འདབ་ཆགས་ཇི་སྙེད་ཀུན། །སྐྱེས༴། ཅེས་པ་དེ་རྣམས་གོ་སླའོ།
སུམ་ཅུ་
གསུམ་པ་སྣོད་བཅུད་ཀྱི་མཆོད་པའི་དོན་བསྔ་བ་ནི། ལྷ་མིའི་ལོངས་སྤྱོད་ཡོངས་སུ་བཟུང་བ་དང༌། །ཡོངས་སུ་བཟུངས་མིན་རང་བཞིན་གནས་པའི་རིགས། །ངོ་མཚར་སྤྱོད་དུ་རུངབ་ཇི་སྙེད་
ཀུན༑ སྐྱེས༴། ཅེས་པ་དང༌། །སྣོད་ཀྱི་འཇིག་རྟེན་ཕོ་བྲང་གཞལ་ཡས་ཁང༌། །བཅུད་ཀྱི་སེམས་ཅན་སྣ་ཚོགས་སྤྲུལ་པའི་རིགས། །ཡིད་འོངས་མཛེས་པའི་རོལ་མོ་ཇི་སྙེད་ཀུན། །སྐྱེས༴།
ཅེས་པ་དང༌། བདག་གི་ལུས་དང་ལོངས་སྤྱོད་ཐམས་ཅད་དང༌། །མཁའ་དང་མཉམ་པའི་འགྲོ་བ་མ་ལུས་ཀུན། །སྐྱེས་མཆོག་ཁྱེད་ཀྱི་འབངས་སུ་འབུལ་ལགས་ན། །ཐུགས་རྗེས་

དགོངས་ནས་བཞེས་ནས་སྐྱབས་སུ་གསོལ། །ཅེས་པ་འདི་རྣམས་ཀྱི་དོན་ནི། ལྷ་མིའི་ལོངས་སྤྱོད་བདག་ཏུ་ཡོངས་སུ་བཟུང་བ་དང༌། བདག་པོས་ཆེར་མ་བཟུང་བ་གསེར་ཀྱི་རི་བདུན་ལ་སོགས་
པའི་རིགས་ངོ་མཚར་ཞིང་ལོངས་སྤྱོད་དུ་རུང་བ་ཇི་སྙེད་ཀུན་ནོ། །འབུལ་བའི་ཚུལ་ནི། སྣོད་ཀྱི་འཇིག་རྟེན་ཐམས་ཅད་གཞལ་ཡས་ཁང་དང་།བཅུད་ཀྱི་སེམས་ཅན་ཐམས་ཅད་བརྟེན་པ་ལྷ་དང་
ལྷ་མོའི་རང་བཞིན་ལ། མཛེས་སྡུག་ཡིད་འོང་མཆོད་པའི་རྣམ་པ་དཔག་ཏུ་མེད་པར་བྱས་ཤིང་སྤྱན་ལམ་དུ་འབུལ་བ་ནི། མཛེས་པའི་རོལ་མོ་སྟེ་གྲངས་མང་བ་དང༌། རྒྱུན་རིང་བ་ལ་དགོས་
ཀྱི༑ སིལ་སྙན་ལྟ་བུའི་རོལ་མོ་ནི་མ་ཡིན་ནོ། །བདག་གི་ལུས་དང་ལོངས་སྤྱོད་དང༌། མཁའ་མཉམ་འགྲོ་བ་ཐམས་ཅད་ཀྱི་ལུས་ལོངས་སྤྱོད་ཐམས་ཅད་ཀྱང་བླ་མ་དམ་པའི་འབངས་སུ་འབུལ་བ་
སྟེ༑ ཕྱིས་རང་གི་བདག་ཏུ་མི་འཛིན་པའོ། །དགོངས་ནས་བཞེས་པ་ནི། གདུལ་བྱ་སེམས་ཅན་གྱི་དོན་ལའོ། །ཕྱིའི་མཆོད་པ་འདི་རྣམས་འབུལ་བའི་ཚེ། སོ་སོའི་ཚིག་བརྗོད་ཅིང༌། དོན་སྤྱི་
ཡིད་ལ་འཛིན་པའི་ཚེ། དེ་སྣང་གི་སྟེང་དུ་གསལ་སྟོང་འཛིན་མེད་ཀྱི་ངང་ནས་མཆོད་པ་ནི། གོང་འོག་ཐམས་ཅད་ལ་ཤེས་པ་གནད་ཆེའོ། །གཉིས་པ་བསྟོད་པ་ལ་གཉིས་ཏེ། དོན་དངོས་དང་

༄༅། །ཞར་ལ་འོད་གསལ་གྱི་སྒོ་ནས་བསྟོད་པའོ། །དང་པོ་ནི། ཧཱུཾ ༑ ཁོང་སྟོང་ཁྱོད་ཀྱི་སྐུ་ལ་མེད། ། ཤ་དང་རུས་པ་ཁྲག་ཀྱང་མེད། །ནམ་མཁའ་ལ་ནི་འཇའ་
ཚོན་ལྟར། །ཁྱོད་ཀྱི་སྐུ་ན་སྟོན་པར་མཛད། །དམིགས་མེད་ཁྱོད་ལ༴། ཅེས་པ་སྟེ། དག་པ་ཡེ་ཤེས་སྒྱུ་མའི་སྐུ་ལ་ཟག་བཅས་ཀྱི་དྲི་མ་མེད། ཇི་ལྟར་མེད་ན། ཤ་དང་རུས་པ་ཁྲག་ཀྱང་མེད་
དེ༑ དཔེར་ན་ནམ་མཁའ་ལ་འཇའ་ཚོན་ཤར་བ་ལྟར་གདུལ་བྱ་ལས་དག་པ་ལ་ཡེ་ཤེས་ཀྱི་སྐུར་སྟོན་པ་སྟེ། ྋདམིགས་བྱའི་ཡུལ་དང་དམིགས་བྱེད་ཀྱི་གཞི་གཉིས་སུ་མེད་པ་དེ་ལ་ཕྱག་འཚལ་བསྟོད་
34LI.P
ཅེས་སོ། །སྐུ་ལ་སྙུང་མེད་མི་གཙང་མེད། །བཀྲེས་དང་སྐོམ་པ་འབྱུང་མེད་ཀྱང༌། །ཁྱེད་ནི་འཇིག་རྟེན་རྗེས་འཇུག་ཕྱིར། །འཇིག་རྟེན་བྱ་བ་སྟོན་པར་མཛད། །དམིགས་མེད༴། ཅེས་པ་
སྟེ༑ །ཐུགས་རྗེས་སེམས་ཅན་གྱི་དོན་དུ་སྤྲུལ་པའི་གཟུགས་ཀྱི་སྐུ་ལ་སྙུང་བ་དང༌། མི་གཙང་བ་དང༌། བཀྲེས་པ་དང་སྐོམ་པ་འབྱུང་བ་མེད་དེ། འཇིག་རྟེན་འཁྲུལ་པའི་རྗེས་སུ་འཇུག་པ་རྣམས་
དྲང་བའི་ཕྱིར། འཇིག་རྟེན་པ་རྣམས་དང་བྱ་བ་མཐུན་པ་ལྟར་སྟོན་པར་མཛད་པའོ། །དམིགས་མེད་གོང་བཞིན་ནོ། །ཆུ་ཟླ་བཞིན་དུ་བཟུང་དུ་མེད། །ཆོས་རྣམས་ཀུན་ལ་གནས་པ་མེད། །ང་

རྒྱལ་མེད་ཅིང་རྨོངས་པ་མེད། །དམིགས༴ །ཅེས་པ་སྟེ། ཆུ་ཟླ་བཞིན་ནི་སྣང་སྟོང་། ཆོས་རྣམས་ཀུན་ལ་ཞེས་པ་ནི་བློ་བྲལ། ང་རྒྱལ་མེད་ཅིང་ཞེས་པ་སོགས་ནི་སྤྲོས་བྲལ་ལོ། །དམིགས་
མེད་ནི་གོང་བཞིན་ནོ། །གཤེགས་དང་གཞུད་དང་དེ་བཞིན་གཟིམས། །སྤྱོད་ལམ་དག་ནི་ཐམས་ཅད་དུ། །ཁྱོད་ནི་རྟག་དུ་མཉམ་འཇོག་པའི། །དམིགས༴ །ཅེས་པ་སྟེ། གཤེགས་གཞུད་
ལ་སོགས་སྤྱོད་ལམ་ཐམས་ཅད་དུ་ངོ་བོ་སྐྱེ་མེད་ལས་སྐད་ཅིག་ཀྱང་མ་གཡོས་པས་ན་མཉམ་གཞག་གོ །དམིགས༴། སྒྱ་མ་ལྟ་བུའི་ཏིང་འཛིན་གྱི། །སྒྱ་འཕྲུལ་ཆེན་པོ་རྣམ་འཕྲུལ་ཞིང༌། །སྣ་
ཚོགས་སྨིན་ལ་མཉམ་འཇོག་པའི། དམིགས༴ །ཅེས་པ་སྟེ། ཏིང་ངེ་འཛིན་གསུམ་ལས། སྒྱ་མ་ལྟ་བུའི་ཏིང་ངེ་འཛིན་གྱི་སྒྱུ་འཕྲུལ་ཆེན་པོ་སྣ་ཚོགས་སུ་སྤྲུལ་ཏེ། དེ་སོ་སོ་ལ་མཉམ་པར
* འཇོག་ཅིང་འཁྲུལ་པ་མི་མངའ་བ་སྟེ། དམིགས་མེད་གོང་བཞིན། གཉིས་པ་ཞར་ལ་འོད་གསལ་གྱི་སྒོ་ནས་བསྟོད་པ་ནི། ཁམས་གསུམ་ལས་ནི་རྣམ་གྲོལ་ཞིང༌། །ནམ་མཁའ་དང་ནི་མཉམ་
གྱུར་ལ། །འདོད་པ་རྣམས་ཀྱིས་མ་གོས་པ། །ཞེས་པ་སྟེ། ཁམས་གསུམ་གྱི་འཆིང་བ་ལས་གྲོལ་ཞིང་དོན་དམ་ཆོས་ཉིད་ཀྱི་ནམ་མཁའ་དང་རོ་མཉམ་དུ་གྱུར་པས། སྤྲོས་པ་འདོད་པའི་སྐྱོན་

།གྱིས་མ་གོས་པའོ། །དམིགས་མེད་གོང་བཞིན། ཕུང་པོ་རྣམས་དང་ཁམས་རྣམས་དང༌། །སྐྱེ་མཆེད་རྣམས་ལ་མི་བརྟེན་ཞིང་། །ཕྱིན་ཅི་ལོགས་ལས་རྣམ་གྲོལ༄༅།
བའི༑ །དམིགས༴ །ཅེས་པ་སྟེ། ཕུང་ཁམས་སྐྱེ་མཆེད་ལ་སོགས་ཡུལ་ཡུལ་ཅན་གྱི་འཛིན་པ་ཕྱིན་ཅི་ལོགས་ལས་རྣམ་པར་གྲོལ་ཞིང་ཡེ་ཤེས་ཀྱི་རོལ་པ་ཆེན་པོས་དུས་འདའ་
བའོ༑ དམིགས༴། རྣམ་རྟོག་མེད་ཅིང་ཀུན་རྟོག་མེད། །ཐུགས་ནི་རབ་ཏུ་མི་གནས་པ། །བསམ་གྱིས་མི་ཁྱབ་མཁྱེན་པའི་ཐུགས། །དམིགས༴ །ཅེས་པ་སྟེ། རྣམ་རྟོག་དང་དེ་ལས་བྱུང་
བའི་ཀུན་རྟོག་གི་མཚན་མ་མེད་པའི་ཐུགས་ནི་རྟག་ཆད་ཀྱི་མཐའ་ལ་རབ་ཏུ་མི་གནས་པས་ཀུན་རྫོབ་བློ་ཡི་ཡུལ་ལས་འདས་པའི་ཐུགས་སོ། །དམིགས་མེད་གོང༴། ཇི་ལྟར་ནམ་མཁའ་གནས་མེད་
ཅིང་༑ །སྤྲོས་མེད་གོས་པ་མེད་པ་ལྟར། །མཁའ་དང་མཉམ་པའི་ཐུགས་མངའ་བའི། །ཞེས་པ་སྟེ། དཔེར་ན་ནམ་མཁའ་ལ་གནས་བྱའི་ཡུལ་དང༌། ཡུལ་ཅན་ལ་སོགས་པའི་སྤྲོས་པ་མེད་པ་
ལྟར༑ ཐུགས་འོད་གསལ་ཆོས་ཉིད་ཀྱི་སྐུ་མཐའ་དབུས་སྤྲོས་པ་ཐམས་ཅད་དང་བྲལ་བའི་བདག་ཉིད་དེ། དམིགས་མེད༴། བསྟོད་པ་འདིའི་མཇུག་ཏུ་ཡན་ལག་བདུན། །བསྔོ་བ་བཀྲ་ཤིས་ཀྱི་

བར་གོང་སྨྲོས་པ་བཞིན་སྦྱར་རོ། །མཆོད་བསྟོད་བཞི་པ་ལ་གཉིས་ཏེ། དང་པོ་མཆོད་པ་ལ་གཉིས་འཐད་པ་ལུང་གི་བཤད་པ་དང༌། དོན་དངོས་སོ། །དང་པོ་ནི། དཔལ་གསང་བ་འདུས་པ་
ལས༑ རྟག་ཏུ་འདོད་པའི་ཡོན་ཏན་ལྔས། །ཆོ་ག་བཞིན་དུ་ཀུན་མཆོད་ནས། །སངས་རྒྱས་མྱུར་དུ་ཐོབ་པར་འགྱུར། །ཞེས་པའོ། །གཉིས་པ་དོན་དངོས་ནི། ཕྱོགས་བཅུའི་འཇིག་རྟེན་རབ་
འབྱམས་ཐམས་ཅད་ན། །གཟུགས་མཆོག་རྒྱལ་བའི་སྤྱན་ལ་མཛེས་པ་ཀུན། །རྡོ་རྗེ་གཟུགས་མའི་ཚོགས་སུ་རྣམ་སྤྲུལ་ཏེ། །དཔལ་ལྡན་བླ་མའི་ཚོགས༅། གུ་རུ་མཎྜལ་དེ་ཝ་ཏ་བཛྲ་ནུ་པ་པྲ་
ཏིཙྪ་ཧཱུྃ་སྭཱ་ཧཱ། ཞེས་པ་སྟེ། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ན། གཟུགས་མཆོག་ཅེས་པས་མཛེས་ཤིང་ཡིད་དུ་འོང་བའི་གཟུགས་ཀྱི་རྣམ་པ་རྒྱལ་བ་རྣམས་ཀྱི་སྤྱན་ལམ་དུ་འབུལ་
བར་འོས་པ་ཇི་སྙེད་གནས་པ་དེ་དག་ཐམས་ཅད་རང་ཉིད་གཟུགས་རྡོ་རྗེ་མའི་ཚོགས་དཔག་ཏུ་མེད་པར་སྤྲུལ་ནས། བླ་མ་དམ་པའི་ཚོགས་ལ་མོས་ཤིང་གུས་པའི་སྒོ་ནས་འབུལ་བ་སྟེ། གཟུགས་
ལ་རྣམ་གསུམ་ཤེས་བྱས་ནས། །ལྷ་རྣམས་ལ་ནི་འབུལ་བར་བགྱི། ཞེས་གསུངས་པའི་དོན་གསུམ་ནི། གཟུགས་དམན་པ་དང་འབྲིང་དང་མཆོག་གོྋ །དམན་པ་ནི་མི་སྡུག་ཅིང་ཡིད་དུ་མི་འོང་༔

༄༅། །བའོ། །འབྲིང་ནི་ལུང་དུ་མ་བསྟན་པའོ། །མཆོག་ནི་མཛེས་ཤིང་བལྟ་བས་ཆོག་མི་ཤེས་པའོ། །འདི་རྣམས་འབུལ་བའི་ཚུལ་ནི། རྣལ་འབྱོར་རྒྱུད་མན་ཆད་དུ་རང
ཉིད་ལྷའི་ཐུགས་ཀ་ནས་སྤྲོས་པའི་ལྷ་མོ་གཟུགས་རྡོ་རྗེ་མས་ཕྱི་རོལ་གྱི་མཆོད་པ་དེ་རྣམས་དང་། བཤམ་པའི་མཆོད་པ་དེ་རྣམས་ཕུལ་བས་ལྷ་རྣམས་མཉེས་ཤིང་ལྷ་མོ་རྣམས་རང་ལ་སྡུད་པའོ། །བླ
མེད་ལྟར་ན་གཟུགས་སྡུག་མི་སྡུག་བར་རྣམས་གཟུགས་རྡོ་རྗེ་མའི་རྣམ་པར་བསྒྱུར་ཏེ། གཟུགས་སྣང་སྟོང་བློ་བྲལ་གྱི་ངོ་བོས་མཆོད་ཡུལ་བླ་མ་དམ་པའི་སྤྱན་གྱི་དབང་པོ་ལ་ཐིམ་པས། ཟག་མེད་
ཀྱི་བདེ་བ་དགྱེས་པར་སྒོམ་ཞིང༌། ཚིག་རྣམས་བརྗོད་པའི་ཚེ་ཡང་། དོན་སྐྱེ་མེད་ཀྱི་མདངས་དང་མ་བྲལ་བའི་ངང་ནས་བརྗོད་པ་གལ་ཆེའོ། །དེ་བཞིན་དུ་འོག་མ་རྣམས་ལའང་སྒྲ་གསུམ་
གསུམ་རོ་གསུམ་རེག་བྱ་གསུམ་དུ་ཤེས་པར་བྱའོ། །ཕྱོགས་བཅུའི་འཇིག་རྟེན་གསུམ་འགྲེའོ། །སྒྲ་མཆོག་རྒྱལ་བའི་སྙན་ལ་འཇེབས་པ་ཀུན། །རྡོ་རྗེ་སྒྲ་མའི་སོགས་འགྲེའོ། །ཤབྟ།
བཞིན་དྲི་མཆོག་རྒྱལ་བའི་ཐུགས་ལ་བདེ་བ་ཀུན། །རྡོ་རྗེ༴། གནྡྷ༴། ཕྱོགས༴། རོ་མཆོག་རྒྱལ་བའི་ལྗགས་ལ་བདའ་བ་ཀུན། རྡོ་རྗེ་རོ༴། རསྱ༴། ཕྱོགས༴། རེག་མཆོག་
593

རྒྱལ་བའི་སྐུ་ལ་འཇེབས་པ་ཀུན། །རྡོ་རྗེ་རིག༴། པརྲེ༴། ཞེས་སོ། སྐབས་འདིར་རྗེ་བཙུན་གླིང་གི་ཟུར་འདེབས་ལས། འཆི་མེད་སྒྲོན་མེ་ལ་སོགས་བཅུད་ཀྱི་མཆོག །རྣམ་དག་པདྨའི་
སྣོད་དུ་ལེགས་སྦྱར་བའི། །ཟག་མེད་བདུད་རྩིའི་རོ་མཆོག་ལྡན་པ་འདི། །དཔལ་ལྡན་བླ་མའི༴། མཧཱ་པཉྩ་ཨམྲྀ་ཏ་པྲ་ཏི་ཙྪཧཱུྃ་སྭཱ་ཧཱ། ཞེས་རྒྱས་པར་འབུལ་བ་ནི་ཕྱག་ལེན་ངེས་པ་ཅན་ནོ།
མཆོད་པ་འདི་རྣམས་ནང་གི་མཆོད་པར་འཇོག་པའི་རྒྱུ་མཚན་ནི་ནང་གསང་སྔགས་དང་རྗེས་སུ་མཐུན་ཞིང་བདུད་རྩི་ལ་སོགས་པའི་ཁྱད་པར་འབུལ་བས་སོ། །གཉིས་པ་བསྟོད་པ་ལ་གསུམ་
མདོར་བསྟན་པ་དང༌། རྒྱས་པར་བསྟོད་པ་དང༌། མཇུག་བསྡུས་ཏེ་བསྟོད་པའོ། །དང་པོ་ནི། ཐབས་དང་ཤེས་རབ་བདག་ཉིད་ཀྱིས། །ཕ་རོལ་ཕྱིན་པ་ཀུན་རྫོགས་ཤིང་། །ས་
བཅུར་གནས་ཤིང་གཤེགས་པ་པོ། །རིན་ཆེན་མཆོག་ལ༴། ཅེས་པས་ཏེ། གཞི་ཐབས་དང་ཤེས་རབ་གཉིས་སུ་མེད་པའི་སྟེང་ན། ལམ་ཕ་རོལ་ཏུ་ཕྱིན་པ་དྲུག་རྫོགས་ཤིང་མཐར་ཕྱིན་
པས༑ འབྲས་བུ་ས་བཅུར་གནས་ཤིང་གཤེགས་པ་སྟེ། ཡོན་ཏན་མཐར་ཕྱིན་ཞིང་འབྲས་བུ་རྫོགས་པའི་བདག་ཉིད་རིན་ཆེན་མཆོག་སྟེ། འདོད་དགུའི་རེ་བ་ཡིད་བཞིན་མྱུར་དུ་སྩོལ་བའི་བདག་

༄༅། །ཉིད་ནོར་བུ་རིན་ཆེན་ལྟ་བུའི་བླ་མ་མཆོག་ལ་ཕྱག་གོང་བཞིན་ནོ། །གཉིས་པ་རྒྱས་པར་བསྟོད་པའི་དང་པོ་སྦྱིན་པའི་ཕ་རོལ་ཏུ་ཕྱིན་པ་རྫོགས་པའི་བདག་ཉིད་ལ་བསྟོད་པ་
བླམཆོད་
གཏོང་བ་གསུམ་ལ་མ་རྨོངས་ཤིང་། །རབ་ཏུ་དགའ་བ་གནས་ཀྱི་མཆོག །འཇིགས་མེད་རྡོ་རྗེ་བརྟན་པའི་ཐུགས། །རིན་ཆེན༴། ཅེས་པ་སྟེ། གཏོང་བ་གསུམ་ནི། རང་ཉིད་ལ་མཁོ་ལི
བའི་ཡོ་བྱད་གཏོང་བ་ནི་གཏོང་བ་ཆུང་བའོ། །བུ་དང་བུ་མོ་ལ་སོགས་གཏོང་བ་ནི་གཏོང་བ་ཆེན་པོའོ། །རང་གི་ལུས་སྲོག་གཏོང་བ་ནི་ཤིན་ཏུ་གཏོང་བ་སྟེ་གཏོང་བ་གསུམ་མོ། །ལམ་དེ་ལ་མ་
རྨོངས་པ་སྟེ་འབད་ཅིང་མཐར་ཕྱིན་པས་ཕྱི་ལྟར་དུ་ས་དང་པོ་རབ་ཏུ་དགའ་བ་ཐོབ། ནང་ལྟར་དུ་གནས་ཀྱི་མཆོག་ཐོབ་པས་འཇིགས་མེད་རྡོ་རྗེ་སྟེ། ས་ཐོབ་གྱུར་མ་ཐག་ཏུ་འཇིགས་པ་ལྔ་དང་
བྲལ༑ ཞེས་པས་ལྔ་ནི། འཚེ་བ་ཆད་དང་འཆི་དང་མི་དང་ངན་འགྲོ་དང༌། །འཁོར་གྱི་འཇིགས་བྲལ་ཡ་ང་བག་ཚའི་རྣམ་པ་མེད། །ཅེས་པའོ། །ནང་ལྟར་དུ་གནས་ཀྱི་མཆོག་ནི་ཡུལ་ཉི་ཤུ་རྩ་
བཞི་ལ་སོགས་པའི་གནས་ཏེ། སངས་རྒྱས་བྱང་ཆུབ་སེམས་དཔའ་རྣམས་དཔའ་བོ་མཁའ་འགྲོ་རྣམས་པར་སྐབས་སུ་འདུ་བའི་གནས་སུ་བསྒྲོད་པའོ། །གསང་བ་ངེས་དོན་དུ་སྤྱི་བོ་པུ་ལི་ར་མ་

ལའི་གནས་དང༌། མཚོག་མ་ཛ་ལན་དྷ་ར་ལ་སོགས་པའི་གནས་རྣམས་སུ་ཟག་མེད་ཀྱི་རླུང་སེམས་བརྟན་པས། ཟག་བཅས་ཀྱི་དྲི་མ་དག་ནས་དེར་གནས་པའི་དཔའ་བོ་མཁའ་འགྲོ་དང་སྐལ་བ་
མཉམ་ཞིང་ཡོན་ཏན་རྫོགས་པ་ནི་བརྟན་པའི་ཐུགས་སོ། །རིན་ཆེན་སོགས་གོང་བཞིན་ནོ།ྋ །གཉིས་པ་ཚུལ་ཁྲིམས་ཀྱི་ཕར་ཕྱིན་རྫོགས་པའི་དོན་ལ་བསྟོད་པ་ནི། ཚུལ་ཁྲིམས་ཕ་རོལ་ཕྱིན་རྫོགས་
ཤིང་༑ །ཉེ་བའི་གནས་མཆོག་དྲི་མ་མེད། །རྣམ་དག་རྡོ་རྗེ་སྐྱོན་དང་བྲལ། །རིན་ཆེན༴། ཅེས་པ་སྟེ། ཚུལ་ཁྲིམས་ཀྱི་ངོ་བོ་ནི། བཅས་དང་རང་བཞིན་ཁ་ན་མ་ཐོ་བ་ཐམས་ཅད་སྤངས་
ཤིང་༑ ཚུལ་འཆོས་དང་བྲལ་བའི་ངེས་འབྱུང་ངོ་། དབྱེ་ན་སྡོམ་པའི་ཚུལ་ཁྲིམས། དགེ་བ་ཆོས་བསྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས་དང་གསུམ་མོ། །དེ་མཐར་
ཕྱིན་པའི་འབྲས་བུ་ནང་ལྟར་དུ་ཉེ་བའི་གནས་མཆོག་ཅེས་པས་དཔའ་བོ་མཁའ་འགྲོ་རྟག་ཏུ་འདུ་བའི་དག་པའི་གནས་བསྒྲོད། ངེས་དོན་དུ་རྣ་བ་གཡོན་པ་གོ་ད་ཝ་རི། སྨིན་མཚམས་ར་མི་ཤར་ལ་
སོགས་པའི་གནས་རྣམས་སུ་གོང་དུ་བསྟན་པའི་ཡོན་ཏན་རྣམས་རྫོགས་པའོ། །དྲི་མ་མེད་ཅེས་པ་ནི། ཕྱི་ལྟར་ན་ས་གཉིས་པ་དྲི་མ་མེད་པ་མཐར་ཕྱིན་པའོ། །ས་གཉིས་པ་ལ་དྲི་མ་མེད་ཅེས་པའི་

བླ་༄༅། །ངེས་ཚིག་ནི་མདོ་སྡེ་རྒྱན་ལས། འཆལ་ཚུལ་རྩོལ་བའི་དྲི་བྲལ་ཕྱིར། །དྲི་མ་མེད་པའི་སར་བརྗོད་དོ། །ཞེས་པའི་ཕྱིར་ཏེ། མ་དག་འཆལ་བའི་དྲི་མའི་སྐྱོན་དང་
མཆོད་
ལི་བྲལ་ཞིང་ཡེ་ཤེས་རྡོ་རྗེའི་སྐུ་བརྙེས་པའི་རིན་ཆེན་མཆོག་སོགས་གོང༴། གསུམ་པ་བཟོད་པའི་ཕ་རོལ་ཏུ་ཕྱིན་པའི་དོན་ལ་བསྟོད་པ་ནི། བཟོད་པའི་ཕ་རོལ་ཕྱིན་རྫོགས་ཤིང་། །ཡང་དག་ཞིང་ནི་
འོད་བྱེད་པ། །སྒྲིབ་མེད་རྡོ་རྗེ་ཡོན་ཏན་ལྡན། རིན་ཆེན༴། · ཅེས་པ་སྟེ། བཟོད་པའི་ངོ་བོ་ནི་ཆོས་ཕྱིར་དཀའ་བ་སྤྱོད་པ་ལ་བློ་མི་འཁྲུགས་པའོ། །དབྱེ་ན་གསུམ་སྟེ། སྡུག་བསྔལ་དང་ལེན་
གྱི་བཟོད་པ། གནོད་པ་ཇི་མི་སྙམ་པའི་བཟོད་པ། ཆོས་ལ་ངེས་པར་སེམས་པའི་བཟོད་པ་དང་གསུམ་མོ། །དེ་མཐར་ཕྱིན་པའི་འབྲས་བུ་ནང་ལྟར་དུ་དཔའ་བོ་མཁའ་འགྲོ་སྐབས་སུ་སྐྱེ་བའི་ཞིང་
༈ སྟེ༑ དག་པའི་ཞིང་བགྲོད་པ་དང༌། ངེས་དོན་དུ་མཆན་ཁུང་ཀ་མ་རུ་པ་སོགས་སུ་ཡོན་ཏན་གོང་བཞིན་ནོ། །ཕྱི་ལྟར་དུ་ས་གསུམ་པ་འོད་བྱེད་པ་ནོན་ཏེ། འོད་བྱེད་ཅེས་པའི་ངེས་ཚིག་
མདོ་སྡེ་རྒྱན་ལས། ཆོས་ཀྱི་སྣང་བ་ཆེན་པོ་ནི། །བྱེད་པའི་ཕྱིར་ན་འོད་བྱེད་པའོ། །ཞེས་སོ། སྒྲིབ་པ་མེད་པའི་སྟོང་ཉིད་རྡོ་རྗེ་མངོན་དུ་བྱེད་པའི་ཡོན་ཏན་རྫོགས་པའོ། །རིན་ ྨ

ཆེན༴། བཞི་པ་བརྩོན་འགྲུས་ཕར་ཕྱིན་གྱི་སྒོ་ནས་བསྟོད་པ་ནི། བརྩོན་འགྲུས་ཕ་རོལ་ཕྱིན་རྫོགས་ཤིང༌། །ཉེ་བའི་ཞིང་ནི་འོད་འཕྲོ་བ། །ཐོག་མེད་རྡོ་རྗེ་ནམ་མཁའི་ཐུགས། །རིན་
ཆེན༴ ཅེས་པ་སྟེ། བརྩོན་འགྲུས་ཀྱི་ངོ་བོ་ནི་དགེ་བ་ལ་སྤྲོ་བའོ། །དབྱེ་ན། གོ་ཆའི་བརྩོན་འགྲུས། སྦྱོར་བའི་བརྩོན༴། ཕྱིར་མི་ལྡོག་པའི༴། དེ་མཐར་ཕྱིན་པའི་ཡོན་ཏན་ནི། ནང་ལྟར་
དུ་ཉེ་བའི་ཞིང་ཞེས་པས། དཔའ་བོ་མཁའ་འགྲོ་རྣམས་དུས་རྒྱུན་དུ་སྐྱེ་བའི་དག་པའི་གནས་བགྲོད་པ་དང༌། ངེས་དོན་ལྟེ་བ་ཏྲི་ཤ་ཀུ་ནེ་ལ་སོགས་པའི་གནས་རྣམས་སུ་གོང་དུ་བསྟན་པའི་ཡོན་ཏན་
དེ་རྣམས་འབྱུང་བའོ། །ཕྱི་ལྟར་དུ་ས་བཞི་པ་འོད་འཕྲོ་བ་ནོན་པ་སྟེ། འོད་འཕྲོ་བ་ཞེས་པའི་དོན་ནི། འདི་ལྟར་བྱང་ཆུབ་མི་མཐུན་ཕྱོགས། །རབ་ཏུ་སྲེག་བྱེད་འོད་ལྟ་བུས། །དེ་དང་ལྡན་ཕྱིར་
ས་དེ་ནི། །གཉིས་པོ་བསྲེག་པས་འོད་འཕྲོ་ཅན། །ཞེས་པའོ། །ཐོགས་མེད་རྡོ་རྗེ་ནི་ཤེས་བྱ་ཐམས་ཅད་ལ་ཐོགས་པ་མེད་ཅིང་དེ་ཁོ་ན་ཉིད་ཐུགས་ཀྱི་རྡོ་རྗེ་ནམ་མཁའ་ལྟ་བུ་མངའ་བའོ། ། རིན་
ཆེན༴། ལྔ་པ་བསམ་གཏན་ཕར་ཕྱིན་གྱི་སྒོ་ནས་བསྟོད་པ་ནི། བསམ་གཏན་ཕ་རོལ་ཕྱིན་རྫོགས་ཤིང༌། །ཚན་དྷོ་ཧ་ནི་སྤྱང་དཀའ་བ། །ཤིན་ཏུ་སྦྱངས་པའི་ཡེ་ཤེས་ཐུགས། །རིན་ཆེན༴།

བླ་༄༅། །ཅེས་པ་སྟེ། །བསམ་གཏན་གྱི་ངོ་བོ་ནི་སེམས་མཉམ་པའོ། །དབྱེ་ན། ཡོན་ཏན་མངོན་པར་བསྒྲུབ་པའི་བསམ་གཏན། མི་གཡོ་བའི་བསམ༴། སེམས་ཅན་དོན་
མཆོད་
བྱེད་པའི་བསམ་གཏན་ཏེ་གསུམ་མོ། །དེ་མཐར་ཕྱིན་པའི་ཡོན་ཏན་ནི། ནང་ལྟར་དུ་ཚན་དྷོ་ཧ་ནི་དཔའ་བོ་དང་རྣལ་འབྱོར་མ་རྣམས་སྐབས་སུ་གསང་བའི་སྤྱོད་པ་ལ་འདུ་བའི་དག་པའི་གནས་བགྲོད་
ལི
པ་དང་། ངེས་དོན་དུ་ཁ་ཀ་ལིངྐཱ་ལ་སོགས་པའི་གནས་སུ་ཡོན་ཏན་གོང་དུ་བཤད་པ་བཞིན་ནོ། །ཕྱི་ལྟར་དུ་ས་ལྔ་པ་སྦྱང་དཀའ་བ་ནོན་པ་སྟེ། དེའི་ངེས་ཚིག་ཀྱང༌། སེམས་ཅན་ཡོངས་སུ་སྨིན་
བྱེད་ཅིང༌། །རང་གི་སེམས་ཀྱང་བསྲུང་བའི་ཕྱིར། །བློ་ལྡན་རྣམས་ཀྱི་སྦྱང་དཀའ་བ། །དེ་ཕྱིར་སྦྱང་དཀའ་ཞེས་བྱའོ། །ཞེས་པ་སྟེ། དེའི་ཡོན་ཏན་ནི་བཟོ་སྒྱ་རྩལ་བསྟན་བཅོས་ལ་སོགས་ལ་
ལེགས་པར་སྦྱངས་པས་མཁྱེན་པའི་ཡེ་ཤེས་ཆེ་བ་སྟེ། རིན་ཆེན༴། དྲུག་པ་ཤེས་རབ་ཕར་ཕྱིན་གྱི་སྒོ་ནས་བསྟོད་པ་ནི། ཤེས་རབ་ཕ་རོལ་ཕྱིན་རྫོགས་ཤྀང༌། །ཉེ་བའི་ཚན་དྷོ་མངོན་དུ་
གྱུར༑ །སྒྲོ་འདོགས་ཆོད་པས་ཐེ་ཚོམ་བྲལ། །རིན་ཆེན༴། ཅེས་པ་སྟེ། ཤེས་རབ་ཀྱི་ངོ་བོ་ནི། ཤེས་རབ་རབ་ཏུ་གསལ་བར་བྱེད་པའོ། །དབྱེ་ན། ཐོས་པའི་ཤེས་རབ། བསམ

པའི༴། སྒོམ་པའི་ཤེས་རབ་དང་གསུམ་མོ། །དེ་མཐར་ཕྱིན་པའི་ཡོན་ཏན་ནི། ནང་ལྟར་དུ་ཉེ་བའི་ཚན་དྷོ་སྟེ། དཔའ་བོ་དང་མཁའ་འགྲོ་དུས་རྒྱུན་དུ་གསང་སྤྱོད་ལ་འདུ་བའི་དག་པའི་གནས་
ཉྙཾ སུ་བགྲོད་པ་དང༌། ངེས་དོན་དུ་སྙིང་ཁ་ཀནཙི་ལ་སོགས་སུ་ཡོན་ཏན་གོང་བཞིན་ནོ། །ཕྱི་ལྟར་དུ་ས་དྲུག་པ་མངོན་དུ་གྱུར་པ་ནོན་ཏེ། འདིའི་ངེས་ཚིག་ནི། ཤེས་རབ་ཕ་རོལ་ཕྱིན་བརྟེན་
ནས༑ །འཁོར་བ་དང་ནི་མྱ་ངན་འདས། །གཉིས་འདིར་མངོན་དུ་གྱུར་པའི་ཕྱིར། །མངོན་དུ་གྱུར་པའི་ས་ཞེས་བཤད། །ཅེས་སོ། །སྒྲོ་འདོགས་ཆོད་པས་ཞེས་སོགས་ནི་ཆོས་ཀྱི་དབྱིངས་ལ་
གཅིག་དང་ཐ་དད་ཀྱི་སྒྲོ་འདོགས་ཆོད་པས་དེ་ལ་ཐེ་ཚོམ་དང་བྲལ་བའི་ཐུགས་མངའ་བའོ། །རིན་ཆེན་གོང་བཞིན༴། བདུན་པ་ཐབས་ཀྱི་ཕར་ཕྱིན་ལ་བསྟོད་པ་ནི། ཐབས་ཀྱི་ཕ་རོལ་ཕྱིན་རྫོགས་
ཤིང་༑ །འདུ་བ་རིང་དུ་སོང་བ་སྟེ། །ཐེག་དམན་ས་ལས་འདས་པ་པོ། །རིན་ཆེན༴། །ཅེས་པ་སྟེ། ཐབས་ཀྱི་ངོ་བོ་རང་བཞིན་གྱི་དོན་ལ་མཁས་པའོ། །དབྱེ་ན། རང་གི་སྐྱོན་མི་མདུད་
པའི་ཐབས་དང༌། སེམས་ཅན་འཇུག་པར་བྱེད་པའི་ཐབས་དང༌། མྱུར་དུ་མངོན་པར་རྫོགས་པར་འབྱུང་བའི་ཐབས་དང་གསུམ་མོ། །དེ་མཐར་ཕྱིན་པའི་ཡོན་ཏན་ནི། ནང་ལྟར་དུ་འདུ་བ་༔

།སྟེ། དཔའ་བོ་མཁའ་འགྲོ་རྣམས་ཚོགས་ནས་ཐེག་པ་ཆེན་པོའི་ཆོས་ལ་སྐབས་སུ་འདུ་བའི་དག་པའི་གནས་བགྲོད་པ་དང༌། ངེས་དོན་དུ་མཚན་མ་པྲེ་ཏ་པུ་རི་ལ་ཇཱ༄༅།
སོགས་པའི་གནས་རྣམས་སུ་ཡོན་ཏན་གོང་བཞིན་ནོ། །ཕྱིར་ལྟར་དུ་ས་བདུན་པ་རིང་དུ་སོང་བ་ནོན་ཏེ། དེའི་ངེས་ཚིག་ནི། བགྲོད་གཅིག་ལམ་དང་འབྲེལ་བའི་ཕྱིར། །རིང་དུ་སོང་བའི་སར་
འདོད་དོ། །ཞེས་པའོ། །ཐེག་དམན་ས་ལས་འདས་པ་ནི། ཕྱིར་མི་ལྡོག་པའི་ས་ལ་ཉེ་བའོ། རིན་ཆེན་གོང་བཞིན། བརྒྱད་པ་སྟོབས་ཀྱི་ཕར་ཕྱིན་གྱི་སྒོ་ནས་བསྟོད་པ་ནི། སྟོབས་ཀྱི་ཕ་རོལ་
ཕྱིན་རྫོགས་ཤིང༌། །ཉེ་བའི་འདུ་བ་མི་གཡོ་བ། །རྟོག་པའི་རླུང་གིས་མི་བསྐྱོད་པའི། །རིན་ཆེན༴། ཅེས་པ་སྟོབས་ཀྱི་ཕ་རོལ་ཕྱིན་པའི་ངོ་བོ་ནི་མི་མཐུན་པའི་ཕྱོགས་ཐམས་ཅད་འཇོམས་
པའོ༑ དབྱེ་ན། ལས་མི་འཇུག་པར་བྱེད་པའི་སྟོབས་དང་། ཉོན་མོངས་མི་སྡུད་པར་བྱེད་པའི་སྟོབས་དང༌། བདུད་དང་གཞན་སྨྲ་བ་པོས་མི་ཚུགས་པར་བྱེད་པའི་སྟོབས་དང་གསུམ་མོ།
མཐར་ཕྱིན་པའི་ཡོན་ཏན་ནི། ནང་ལྟར་ཉེ་བའི་འདུ་བ་སྟེ། དཔའ་བོ་དང་རྣལ་འབྱོར་མ་རྣམས་དུས་རྒྱུན་དུ་ཐེག་པ་ཆེན་པོའི་ཆོས་ལ་ལོངས་སྤྱོད་པའི་དག་པའི་ས་བགྲོད་པ་དང༌། བརླ་གཉིས་སོ་

རི ཥྛ་ལ་སོགས་པའི་གནས་སུ་ཡོན་ཏན་གོང་བཞིན་ནོ། །ཕྱི་ལྟར་དུ་ས་བརྒྱད་པ་མི་གཡོ་བ་ནོན་ཏེ། དེའི་ངེས་ཚིག་ནི། འདུ་ཤེས་གཉིས་ཀྱིས་མི་གཡོ་ཕྱིར། །མི་གཡོ་ཞེས་ནི་ངེས་པར་
བརྗོད༑ །ཅེས་སོ། །རྟོག་པའི་རླུང་གིས་ཞེས་པ་ནི། རང་དོན་ཞི་བདེ་དང་མཚན་འཛིན་གྱི་རླུང་གིས་མི་བསྐྱོད་པའོ། །རིན་ཆེན་གོང༴། དགུ་པ་སྨོན་ལམ་ཕར་ཕྱིན་གྱི་སྒོ་ནས་བསྟོད་པ་འབྲུག་
ལུགས་ནི༑ སྨོན་ལམ་ཕ་རོལ་ཕྱིན་རྫོགས་ཤིང་། །དུར་ཁྲོད་ལེགས་པའི་བློ་གྲོས་ས། །ཟབ་ཅིང་རྒྱ་ཆེའི་ཐུགས་མངའ་བའི། །རིན་ཆེན༴། ཅེས་པ་སྟེ། སྨོན་ལམ་གྱི་ངོ་བོ་ནི། ཡིད་བཟང་པོ་སྣ་
ཆོས་
ཚོགས་ལ་སྨོན་པའོ། །དབྱེ་ན། རང་གི་ཚོགས་རྒྱུན་དུ་བྱེད་པ་ལ་སྨོན་པ་དང་། སེམས་ཅན་གྱི་དོན་དང་འབྲེལ་བ་ལ་སྨོན་པ་དང་། སངས་རྒྱས་ཀྱི་ཞིང་ཡོངས་སུ་དག་པར་བྱེད་པའི་སྨོན་ལམ་
མཛོད་
ཆེན སྟེ་གསུམ་མོ། །དེ་མཐར་ཕྱིན་པའི་འབྲས་བུ་ནི། ནང་ལྟར་དུ་དུར་ཁྲོད་དེ་དཔའ་བོ་དང་མཁའ་འགྲོ་དུས་བཟང་ལ་འདུས་ནས། ཚོགས་ཀྱི་འཁོར་ལོ་བསྐོར་བར་བྱེད་པའི་དག་པའི་གནས་བགྲོད་
པ་དང༌། ངེས་དོན་དུ་སོར་མོ་ན་ག་ར་ལ་སོགས་པའི་གནས་རྣམས་སུ་ཡོན་ཏན་གོང་བཞིན་ནོ། །ཕྱི་ལྟར་དུ་ས་དགུ་པ་ལེགས་པའི་བློ་གྲོས་ཀྱི་ས་ནོན་པར་བྱེད་ཅིང་། དེའི་ངེས་ཚིག་ནི། སོ་སོ་

༄༅། །ཡང་དག་རིགས་བློ་བཟང་། །ས་དེ་ལེགས་པའི་བློ་གྲོས་ཡིན། །ཅེས་སོ། །ཟབ་ཅིང་རྒྱ་ཆེ་བ་ནི་ཆོས་ཀྱི་དབྱིངས་ཟབ་ཅིང་རྒྱ་ཆེའི་དོན་ཐུགས་ལ་མངའ་བའོ།
རིན་ཆེན་གོང༴། བཅུ་པ་ཡེ་ཤེས་ཀྱི་ཕ་རོལ་ཏུ་ཕྱིན་པ་ལ་བསྟོད་པ་ནི། ཡེ་ཤེས་ཕ་རོལ་ཕྱིན་རྫོགས་ཤིང་། །ཉེ་བའི་དུར་ཁྲོད་ཆོས་ཀྱི་སྤྲིན། །ཤེས་བརྗོད་ཡུལ་ལས་འདས་པ་པོ། །རིན་
ཆེན༴། ཡེ་ཤེས་ཀྱི་ངོ་བོ་ནི། རྣམ་པར་མི་རྟོག་པའི་བློ་སྒྲིབ་པའི་གཉེན་པོ་བྱེད་པའོ། །དབྱེ་ན། མི་རྟོག་པའི་ཡེ་ཤེས། རྟོག་པ་རྣམ་པར་འབིགས་པའི་ཡེ་ཤེས། ཐབས་ཐམས་ཅད་ལས་མི་
འདའ་བའི་ཡེ་ཤེས་དང་གསུམ་མོ། །དེ་མཐར་ཕྱིན་པའི་ཡོན་ཏན་ནི། ནང་ལྟར་དུ་ཉེ་བའི་དུར་ཁྲོད་དེ་དཔའ་བོ་མཁའ་འགྲོ་རྣམས་དུས་དག་ཏུ་འདུས་ནས་ཚོགས་ཀྱི་འཁོར་ལོ་རྒྱུན་དུ་བསྐོར་བའི་
དག་པའི་གནས་བགྲོད་པར་བྱེད་པའོ། །ངེས་དོན་དུ་མཐེ་བོང་མ་རུ་ཏ་ལ་སོགས་པའི་རྩ་གནས་རྣམས་སུ་ཡོན་ཏན་གོང་བཞིན་ནོ། །ཕྱི་ལྟར་དུ་ས་བཅུ་པ་ཆོས་ཀྱི་སྤྲིན་ནོན་པ་སྟེ།ྋ དེའི་ངེས་ཚིག་
(v)
ནི༑ སྤྲིན་བཞིན་ཉིད་ཀྱི་ནམ་མཁའི་ཆོས། །ཁྱབ་པའི་ཕྱིར་ན་ཆོས་ཀྱི་སྤྲིན། །ཞེས་སོ། །ཤེས་བརྗོད་ཅེས་པ་སྟེ་ཤེས་པར་བྱ་བའི་ཡུལ་དང་བརྗོད་པར་བྱ་བའི་ཚིག་ལས་འདས་པའི་ཐུགས་༔

མངའ་བའོ། །རིན་ཆེན་གོང༴། གསུམ་པ་མཇུག་གི་དོན་བསྡུས་ཏེ་བསྟོད་པ་ནི། དཔའ་བོ་རྣལ་འབྱོར་མ་ཚོགས་དང༌། །ཕྱོགས་བཅུའི་རྒྱལ་བ་སྲས་དང་བཅས། །རྟེན་དང་བརྟེན་པ་ཀུན་
འདུས་པའི། །རིན་ཆེན༴། ཅེས་པ་སྟེ། ཡུལ་བླ་མ་དམ་པ་ལ་ཕྱི་ལྟར་ན་རྒྱལ་བ་སྲས་བཅས། ནང་ལྟར་ན་དཔའ་བོ་མཁའ་འགྲོ་ཐམས་ཅད་གསང་བ་ལྟར་ན་དཀྱིལ་འཁོར་ལྷ་ཚོགས་རྟེན་དང་
བརྟེན་པར་བཅས་པ་ཐམས་ཅད་གཅིག་ཏུ་འདུས་པའི་བདག་ཉིད་རིན་ཆེན་མཆོག་ལ་སོགས་གོང་བཞིན་ནོ། །འདིའི་རྗེས་སུ་ཡན་ལག་བདུན་པ་འབུལ་བ་གོང་བཞིན་ནོ། །མཆོད་བསྟོད་ལྔ་པ་ལ་
གཉིས་ཏེ་མཆོད་པ་དང་བསྟོད་པའོ། །དང་པོ་མཆོད་པ་ལ་འཐད་པ་ལུང་གིས་བསྒྲུབ་པ་དང་མཆོད་པ་དངོས་སོ། །དང་པོ་ནི་གསང་བ་འདུས་པ་ལས། དབང་པོ་གཉིས་ཀྱི་སྦྱོར་བ་ཡི། །བདག་
གི་ཁུ་བ་ལ་སོགས་པས། །ཆོ་ག་བཞིན་དུ་ཀུན་མཆོད་ན། །སངས་རྒྱས་མྱུར་དུ་ཐོབ་པར་གྱུར། །ཅེས་པའི་དོན་ནི། རིག་མ་བཅུ་དྲུག་འབུལ་བའོ། །གཉིས་པ་མཆོད་པ་དངོས་འབུལ་བའི་
དང་པོ། སྙན་པ་སྒྲའི་ལྷ་མོ་བཞི། གཉིས་པ་རབ་མཛེས་སྒེག་པའི་ལྷ་མོ་བཞི། །གསུམ་པ་མཉེས་བྱེད་མཆོད་པའི་ལྷ་མོ་བཞི། བཞི་པ་འདོད་ཡོན་བདེ་བའི་ལྷ་མོ་བཞི་སྟེ། རིག་མ་བཅུ་དྲུག་

༄༅། །གི་དང་པོ་ནི། གསང་བ་མཆོག་གི་མཆོད་པ་དམ་པ་ནི། །སྐུ་མདོག་སྔོན་པོ་པི་ཝང་སྒྲ་སྒྲོག་ཅིང༌། །རབ་ཏུ་མཛེས་མ་རྡོ་རྗེ་དྲིལ་བུ་ཕྱག །བདེ་བ་མཆོག་གི་དཔལ་
ལྡན་དགྱེས་པར་མཛོད། །ཨོཾ་ཨཱཿ བཛྲ་ཝི་ནི་ཧཱུཾ། ཞེས་པ་སྟེ། གསང་བ་ནི། སྣོད་མིན་པ་ལ་སོགས་པ་ལའོ། མཆོག་གི་མཆོད་པ་ནི་བླ་མེད་ཀྱི་དོན་ནོ། །དམ་པ་ནི་མཐར་ཐུག་པའོ།
རྣམ་པ་ནི་པི་ཝང་མ་སྔོན་མོ། གླིང་བུ་མ་སེར་མོ་ལ་སོགས་ལྷ་མོ་དེ་ཐམས་ཅད་ཀྱང་། ཞལ་གཅིག་ཕྱག་བཞིའི་དང་པོ་གཉིས་ཀྱིས་རང་རང་རྟགས་ཀྱི་ཕྱག་མཚན་འཛིན་ཅིང་། འོག་མ་གཉིས་རྡོ་
རྗེ་དང་དྲིལ་བུ་འཛིན་པ་དར་དང་རིན་པོ་ཆེའི་རྒྱན་སྣ་ཚོགས་ཀྱིས་སྤྲས་ཤིང༌། རྣམ་འགྱུར་དུ་མས་མཛེས་པའི་སྐུ་སྙིང་ཁའི་ས་བོན་དང་། དབྱངས་ཡིག་བཅུ་དྲུག་ལ་སོགས་ལས་བསྐྱེད་ཅིང་སྤྲོས་
ཏེ༑ རང་རང་གི་མཆོད་པའི་གནས་སུ་ཐིམ་པའམ། བདེ་བ་མཆོག་གི་དཔལ་ལྡན་དགྱེས་པར་མཛོད། ཅེས་པ་ནི། སྙོམས་འཇུག་གི་བདེ་བར་མཆོད་པས། དགའ་བཞི་ཟག་མེད་ཀྱི་བདེ་བའི་
ཡེ་ཤེས་ཀྱི་མཆོད་དེ། ལྷ་རང་གནས་སུ་སྡུད་པ་སོགས་གོང་བཞིན། དེ་བཞིན་དུ་རྔ་ཟླུམ་མ་དམར་མོ་རྫ་རྔ་མོ་ལྗང་ཁུ་སོགས་སོ། །རབ་མཛེས་སྒེག་པའི་ལྷ་མོ་བཞི་ནི། བཞད་མ་དམར་

མོ༑ སྒེག་མ་སྔོན་མོ། གླ་མ་ལྗང་ཁུ། གར་མ་སེར་མོ་སྟེ། དེ་རྣམས་ཀྱང་ཕྱག་དང་པོ་གཉིས་རང་རང་གི་ཕྱག་རྒྱ་དང༌། འོག་མ་གཉིས་རྡོ་རྗེ་དྲིལ་བུ་སོགས་གོང་དང་མཚུངས་པ་རྣམས
སོ༑ །མཉེས་བྱེད་མཆོད་པའི་ལྷ་མོ་བཞི་ལས། དེ་ལ་དང་པོ་ནི་མེ་ཏོག་མ་དཀར་མོ། བདུག་སྤོས་མ་སྔོན་མོ། མར་མེ་མ་དམར་མོ། དྲི་ཆབ་མ་ལྗང་ཁུའོ། །འདོད་ཡོན་བདེ་བའི་ལྷ་མོ་
བཞི་ནི། གཟུགས་མ་དཀར་མོ། རོ་མ་དམར་མོ། རེག་མ་སེར་མོ། ཆོས་མ་སྔོན་མོ་རྣམས་ཏེ། ལྷ་མོ་ཕྱི་མ་བརྒྱད་པོ་དེ་རྣམས་ཀྱང༌། ཕྱག་དང་པོ་གཉིས་རང་རང་གི་མཆོད་པ་འཛིན་
ཅིང་༑ མཐའ་མ་གཉིས་ཁ་ཊཾ་དང་ཌཱ་མ་རུ་འཛིན་པའོ། །རྒྱན་ལ་སོགས་པ་གཞན་རྣམས་གོང་དང་མཚུངས། འདི་རྣམས་གསང་བའི་མཆོད་པར་བྱེད་པའི་རྒྱུ་མཚན་ནི། གསང་ཆེན་བླ་མེད་ཀྱི་
དགོངས་པ་དང་མཐུན་པའོ། །གཉིས་པ་བསྟོད་པ་ལ་གསུམ་སྟེ། མདོར་བསྡུས་ཏེ་བསྟོད་པ་དང་། རྒྱས་པར་བསྟོད་པ་དང་། མཇུག་བསྡུས་ཏེ་བསྟོད་པའོ། །དང་པོ་ནི། སྐྱེས་མཆོག་ཁྱེད་
ཀྱི་སྤངས་པ་དང་། །ཡེ་ཤེས་ཆེ་བའི་བདག་ཉིད་ལ། །སངས་རྒྱས་ལྔ་རུ་གྲགས་པ་སྟེ། །ཕྱག་འཚལ་དཔལ་ལྡན་བླ་མ་ལའོ། །ཞེས་པ་སྟེ། ཁྱེད་ཀྱི་སྤངས་པ་ཡིས། ཞེས་པ་ནི།

།ཆགས་ཞེ་སྡང་ལ་སོགས་ཉོན་མོངས་པ་སྤངས་བྱའི་ཚོགས་རྣམས་སྤངས་པ་ཡིས། ཐོབ་བྱ་ཡེ་ཤེས་ཆེན་པོ་ལྔ་ཐོབ་པ་ལས། དེའི་རང་གཟུགས་རྣམ་སྣང་དང་མི་༄༅།
བསྐྱོད་པ་ལ་སོགས་པའི་སངས་རྒྱས་རིགས་ལྔའི་རྣམ་པར་གྲགས་པ་སྟེ། ངོ་བོ་གཅིག་ཏུ་འདུས་པའི་བདག་ཉིད་དཔལ་ལྡན་བླ་མ་ལ་ཕྱག་འཚལ་གོང་བཞིན་ནོ། །གཉིས་པ་རྒྱས་པར་བསྟོད་པ་
ནི༑ གཏི་མུག་ཆོས་དབྱིངས་ཡེ་ཤེས་ཆེ། །དབྱིངས་ཕྱུག་མ་དང་རྣམ་རོལ་ཞིང༌། །གཟུགས་ཀྱི་ཕུང་པོ་རྣམ་དག་པ། །ཕྱག་འཚལ་རྣམ་པར་སྣ་མཛད་ལའོ། །ཞེས་པ་སྟེ། ཉོན་མོངས་པ་
གཏི་མུག་མ་སྤངས་གནས་སུ་དག་ཆོས་དབྱིངས་ཡེ་ཤེས་ཆེན་པོར་ཤར་བས་ས་ཁམས་རང་བཞིན་རྣམ་པ་དག་པའི་ངོ་བོ་ལྷ་མོ་དབྱིངས་ཕྱུག་མ་དང་རྣམ་པ་རོལ་ཏེ་སྙོམས་པར་འཇུག་ཅིང་གཟུགས་ཀྱི་
ཕུང་པོ་རྣམ་པར་དག་པའི་ངོ་བོ་རྒྱལ་བ་རྣམ་པར་སྣང་མཛད་པའི་བླ་མ་ལ་ཕྱག་གོང་བཞིན་ནོ། །འདིས་འོག་མ་རྣམས་ལའང་རིགས་འགྲེ་ཞིང་ཕྱི་དྲང་དོན་ལྟར་ན། མདུན་བསྐྱེད་ཀྱི་བླ་མ་རིགས་
ལྔའི་རྣམ་པར་ཤར་བ་དེ་ལ། དེ་དང་དེའི་ཡོན་ཏན་གྱི་སྒོ་ནས་བསྟོད་པའོ། །ནང་ངེས་དོན་ལྟར་ན། གཞི་ཀུན་གཞི་སྐད་ཅིག་མའི་སྟེང་ནས། རྐྱེན་ཉོན་མོངས་ཕུང་ཁམས་ལ་སོགས་པ་རྣམས་༔

ངོ་བོ་རང་བཞིན་རྣམ་དག་གི་ལམ་དུ་འཁྱེར་བས། འབྲས་བུ་རིགས་ལྔ་ཡེ་ཤེས་ལྔའི་ངོ་བོར་ཤར་བ་ལ་རིམ་གྱིས་ངོ་བོ་ཉིད་ལ་ངོ་བོ་ཉིད་ཀྱིས་ཕྱག་འཚལ་བ་ལ་སོགས་གོང་བཞིན་ནོ། །ཞེ་སྡང་མེ་
ལོང་ཡེ་ཤེས་ཆེ། །མ་མ་ཀི་དང་རྣམ་རོལ་ཞིང༌། །རྣམ་ཤེས་ཕུང་པོ་རྣམ་དག་པ། །ཕྱག་འཚལ་མི་བསྐྱོད་རྡོ་རྗེ་ལའོ། །ཞེས་པ་ཡང༌། ཞེ་སྡང་གནས་འགྱུར་མེ་ལོང་ལྟ་བུའི་ཡེ་ཤེས་
དང་༑ ཆུ་ཁམས་རྣམ་དག་མ་མ་ཀི་དང༌། རྣམ་ཤེས་ཕུང་པོ་རྣམ་པར་དག་པའི་ངོ་བོ་བླ་མ་མི་བསྐྱོད་རྡོ་རྗེ་ཡབ་ཡུམ་ལ་ཕྱག་འཚལ་སོགས་གོང༴། ང་རྒྱལ་མཉམ་ཉིད་ཡེ་ཤེས་ཆེ། །སངས་
རྒྱས་སྤྱན་དང་རྣམ་རོལ་ཞིང༌། །ཚོར་བའི་ཕུང་པོ་རྣམ་དག་པའི། །ཕྱག་འཚལ་རིན་ཆེན་འབྱུང་ལྡན་ལའོ། །ཞེས་པ་སྟེ། ཉོན་མོངས་པ་ང་རྒྱལ་མཉམ་པ་ཉིད་ཀྱི་ཡེ་ཤེས་དང༌། ནམ་མཁའ་
ཁམས་སངས་རྒྱས་སྤྱན་དང༌། ཚོར་ཕུང་རྣམ་པར་དག་པའི་ངོ་བོ་བླ་མ་རིན་ཆེན་འབྱུང་ལྡན་ཡབ་ཡུམ་ལ་གོང༴། འདོད་ཆགས་ཀུན་རྟོག་ཡེ་ཤེས་ཆེ། །གོས་དཀར་མོ་དང་རྣམ་རོལ་ཞིང་། །
འདུ་ཤེས་ཕུང་པོ་རྣམ་དག་པའི། །ཕྱག་འཚལ་སྣང་བ་མཐའ་ཡས་ལའོ། །ཞེས་པ་སྟེ ཉོན་མོངས་པ་འདོད་ཆགས་ཀུན་རྟོག་ཡེ་ཤེས་དང༌། མེ་ཁམས་གོས་དཀར་མོར་དག་ཅིང༌། འདུ་

།ཤེས་ཀྱི་ཕུང་པོ་རྣམ་པར་དག་པའི་ངོ་བོ་བླ་མ་འོད་དཔག་མེད་ཡབ་ཡུམ་ལའོ། །ཕྲག་དོག་བྱ་གྲུབ་ཡེ་ཤེས་ཆེ། །དམ་ཚིག་སྒྲོལ་དང་རྣམ་རོལ་ཞིང༌། །འདུ་བྱེད་ཕུང་༄༅།
པོ་རྣམ་དག་པའི། །ཕྱག་འཚལ་དོན་ཡོད་གྲུབ་པ༴། ཞེས་པ་སྟེ། ཉོན་མོངས་པ་ཕྲག་དོག་བྱ་གྲུབ་ཡེ་ཤེས་དང༌། རླུང་ཁམས་རྣམ་དག་དམ་ཚིག་སྒྲོལ་མ་དང་། འདུ་བྱེད་ཕུང་པོ་རྣམ་པར་
དགུ་པའི་ངོ་བོ་བླ་མ་དོན་ཡོད་གྲུབ་པ་ཡབ་ཡུམ་ལའོ། །གསུམ་པ་མཇུག་བསྡུས་ཏེ་བསྟོད་པ་ནི། རྣམ་དག་ཡེ་ཤེས་ལྔ་དང་ལྡན། །ཕུང་པོ་ལྔ་ལ་རྣམ་རོལ་ཞིང༌། །ཐབས་ཤེས་ཟུང་འཇུག་རྡོ་
རྗེའི་སྐུ། །ཕྱག་འཚལ་ཀུན་འདུས་རྡོ་རྗེ་ལའོ། །ཞེས་པ་སྟེ། སྦྱོང་བྱེད་ཡྀ་ཤེས་ལྔས་སྦྱང་གཞི་ཕུང་ཁམས་རྣམས་ངོ་བོ་རྣམ་དག་ཏུ་སྦྱངས་པས། སྦྱང་འབྲས་ཟུང་འཇུག་རྡོ་རྗེའི་སྐུ་བརྙེས་པའི་
རྒྱལ་བ་ཀུན་འདུས་བླ་མ་རྡོ་རྗེ་འཆང་ལ་ཕྱག་འཚལ་གོང༴། བསྟོད་པ་འདིའི་རྗེས་སུ་ཡན་ལག་བདུན་པ་སོགས་གོང༴། མཆོད་བསྟོད་དྲུག་པ་ལ་གཉིས་ཀྱི་དང་པོ་མཆོད་པ་ལ་ཡང་གཉིས་
ལུང་ཁུངས་བསྟན་ཚུལ་ལ་གདམས་པ་དང་མཆོད་པ་དངོས་སོ། །དང་པོ་ནི། བདེ་མཆོག་སྡོམ་འབྱུང་གི་རྒྱུད་ལས། དེ་ཁོ་ན་ཉིད་ཀྱི་མཆོད་པ་ནི། ཚིག་ཏུ་བརྗོད་ཅིང་དོན་བསྒོམ་པ་ནི་

ཞེས་སོགས་གསུངས་སོ། །གཉིས་པ་དངོས་གཞི་ལ་གསུམ་སྟེ། མཉམ་གཞག་ཉམས་སུ་ལེན་པའི་མཆོད་པ་དང་། རྗེས་ཐོབ་ལམ་དུ་འཁྱེར་བའི་མཆོད་པ་དང༌། མཉམ་རྗེས་གཉིས་སུ་མེད་
པའི་མཆོད་པའོ། །དང་པོ་ནི། ཨེ་མ་ཧོ༑ བདེ་ཆེན་འདོད་པ་ཡིས། །ས་གསུམ་པོ་ནི་གང་བ་སྟེ། །ཨེ་མ་ཧོ༑ ཞི་བའི་བདེ་བ་འབབ། །སྣ་ཚོགས་མངོན་པར་བྱང་ཆུབ་རྒྱས། །ཨེ་མ་
ཧོ༑ བདེ་བའི་བདེ་ཆེན་པོ། །རྣམ་དག་བདེ་བ་ཆེན་པོར་ཡང་དག་བཤད། །ཨེ་མ་ཧོ༑ ཇི་ལྟར་ཇི་ལྟར་བཟའ། །སྣང་བ་ཐམས་ཅད་སྟོང་པ་ཉིད་དུ་བཟའ། །ཨེ་མ་ཧོ༑ ལྷན་སྐྱེས་བདག་
ཉིད་ཆེ། །ཆོས་རྣམས་ཀུན་གྱི་ངོ་བོ་ཉིད། །ཅེས་པས། འདིར་ཐབས་ཀྱི་ལམ་ལ་བརྟེན་ནས་ཤེས་རབ་ཀྱི་ཡེ་ཤེས་མངོན་དུ་བྱེད་པ་སྟེ། ཨེ་མ་ཧོ༑ ནི་ལྷན་ཅིག་སྐྱེས་པའི་ཡེ་ཤེས་ཀྱི་དོན་ལ་ངོ་
མཚར་བའི་ཚིག་གོ །བདེ་ཆེན་འདོད་པ་ཡིས་ཞེས་པ་སྟེ། ཟག་མེད་ཀྱི་བདེ་བ་ཆེན་པོ་འདོད་པའི་བློ་ཡིས་དེའི་རྟེན་ནམ། དངོས་རྒྱུ་ཟག་བཅས་ཀྱི་བདེ་བ་འདོད་པ་དོན་དུ་བྱས་ནས་གནད་དུ་བསྣུན་
པ་ཡིས། ས་གསུམ་གང་བ་སྟེ། འདོད་ཁམས་སྐུའི་ས་ལྟེ་བ་སྤྲུལ་པའི་འཁོར་ལོ་དང༌། གཟུགས་ཁམས་གསུང་གི་ས་མགྲིན་པ་ལོངས་སྤྱོད་ཀྱི་འཁོར་ལོ་དང་། གཟུགས་མེད་ཐུགས་ཀྱི་ས་

༄༅། །སྙིང་ཁ་ཆོས་ཀྱི་འཁོར་ལོར་གང་བས་ན། ཕྱི་སྲིད་པ་གསུམ། ནང་སྒོ་གསུམ། གསང་བ་ལྟར་ན་དུས་གསུམ་སྐྱེ་འགག་དང་བྲལ་བའི་ཆ་ཟག་མེད་ཀྱི་བདེ་བ་རྒྱས་
པ་ནི་གང་བའོ། །ཨེ་མ་ཧོ༑ ནི་གོང་བཞིན་ནོ། །ཞི་བའི་བདེ་བ་འབབ་པ་སྟེ། འོད་གསལ་སྐྱེ་མེད་དེའི་ངང་དུ་ཟག་བཅས་མཚན་མའི་སྤྲོས་པ་ཐམས་ཅད་ཞི་བས་ཟག་མེད་ཀྱི་བདེ་བ་འབབ་པ་
སྣ་ཚོགས་མངོན་པར་བྱང་ཆུབ་རྒྱས། །ཞེས་པས། གདངས་འགག་མེད་འོད་གསལ་གྱི་འཆར་སྒོ་ཏིང་ངེ་འཛིན་གྱི་རྩལ་སྣ་ཚོགས་སུ་རྒྱས་པའོ། །ཨེ་མ་ཧོ་གོང༴། བདེ་བའི་བདེ་ཆེན་
པོ་ནི། །གཞི་རང་གཞི་རྣམ་དག་གི་ཆོས་སྐ་ལ་འཕོ་འགྱུར་བྲི་གང་མེད་ཅིང་གཞོམ་གཞིག་དང་བྲལ་བའོ། །རྣམ་དག་བདེ་བ་ཆེན་པོར་ཤར་ཞེས་པ་ནི། དེ་ལས་འཆར་བའི་ཡེ་ཤེས་ཀྱི་རོལ་པ་
ཐམས་ཅད་རྣམ་དག་བདེ་བ་ཆེན་པོར་ཤར་བའོ། །ཨེ་མ་ཧོ༑ ཇི་ལྟར་ཇི་ལྟར་བཟའ། །ཞེས་པ་ནི། ཆོས་ཉིད་ཆོས་ཅན་གྱི་དོན་ལ་ཇི་ལྟ་ཇི་ལྟར་ཉམས་སུ་ལེན་ཞེ་ན། སྣང་བ་ཐམས་ཅད་སྟོང་
པ་ཉིད་དུ་བཟའ། །ཞེས་པས་འགག་མེད་ཀྱི་སྣང་བ་ཐམས་ཅད་སྟོང་པ་ཉིད་དུ་རོ་གཅིག་པའོ། །ཨེ་མ་ཧོ་གོང༴། ལྷན་སྐྱེས་བདག་ཉིད་ཆེ། །ཆོས་རྣམས་ཀུན་གྱི་ངོ་བོ་ཉིད། །ཅེས་པ་
611

སྟེ༑ ལྷན་སྐྱེས་ཞེས་པ་སེམས་ཉིད་དང་ཆོས་ཉིད་གདོད་ནས་ལྷན་སྐྱེས་ངོ་བོ་གཅིག་ཏུ་གནས་པ་ཡིན་ཏེ། ཡུལ་ཡུལ་ཅན་གྱི་ཆོས་རྣམ་པ་སྣ་ཚོགས་པ་ཀུན་གྱི་ངོ་བོ་སེམས་ཆོས་སྐ
གཉིས་པ་རྗེས་ཐོབ་ལམ་དུ་འཁྱེར་བའི་མཆོད་པ་ནི། འགྲོ་བ་ཆུ་ཟླ་བཞིན་དུ་མཐོང་བ་དང༌། །ཐོས་པ་བྲག་ཆ་དང་ནི་མཚུངས་པར་ཡང་དག་འཇུག །སེམས་ཀྱང་མྱ་ངན་སྨིག་སྦྱ་ལྟ་བུར་བལྟ་བྱ་
ཞིང་༑ །འདི་ལྟར་བཟའ་དང་བཏུང་བ་ནམ་མཁའ་ལྟ་བུ་སྟེ། །དྲི་ནི་ནམ་མཁའི་མེ་ཏོག་དང་ནི་མཚུངས་པར་སྣོམ། །ཡིད་ནི་ཉི་མ་ཟླ་བ་བཞིན་དུ་ཁྱབ་པར་བྱ། །ཡང་དག་གནས་ནི་རི་རབ་དང་ནི་
མཚུངས་པ་ཡི། །གཞོན་ནུ་མ་ཡི་རྨི་ལམ་ཇི་བཞིན་རྨི་བར་བྱ། །ཐ་སྙད་དག་ནི་སྒྱུ་མ་མིག་འཕྲུལ་ལྟ་བུར་བརྗོད། །འདི་དག་ཇི་བཞིན་ལྷན་སྐྱེས་བདེ་འབྱུང་དེ་བཞིན་ཏེ། །སྲིད་པའི་རང་བཞིན་
བྲལ་ཞིང་བསམ་གྱིས་མི་ཁྱབ་གཟུགས། །རྟག་ཏུ་འཆར་བའི་བདེ་གཤེགས་ལམ་མཆོག་ཕྱག་འཚལ་བསྟོད། །ཅེས་པ་སྟེ། གཟུགས་སྣང་ཐམས་ཅད་ཆུ་ཟླའི་གཟུགས་བརྙན་བཞིན་དུ་སྣང་སྟོང་
དུ་མཐོང་ཞིང༌། སྒྲ་ཐམས་ཅད་བྲག་ཆ་ལྟར་གྲག་སྟོང་དུ་འཆར་བ་དང༌། མྱ་ངན་སྨིག་སྒྱུ་སྟེ། སེམས་སྣང་ཐམས་ཅད་བདེན་མེད་སྨིག་སྒྱུ་ལྟ་བུར་ཤེས་ཤིང་། བཟའ་བཏུང་ལ་སོགས་པའི་

༄༅། །ལོངས་སྤྱོད་ཐམས་ཅད་ལ་ཡང༌། འཛིན་མེད་ནམ་མཁའ་ལྟར་དག་ཅིང༌། དྲི་ལ་སོགས་པའི་སྣང་བ་ཐམས་ཅད་ཀྱང་ནམ་མཁའི་མེ་ཏོག་སྟེ། བར་སྣང་གི་འཇའ་
ཚོན་ལྟར་སྣང་ལ་བདེན་པར་མ་གྲུབ་པར་ཤེས་པ་དང་། ཡིད་ཀྱི་དབང་པོ་ཡུལ་སྣ་ཚོགས་ལ་ཁྱབ་ཀྱང༌། དེ་ལ་འཛིན་པ་མེད་པ་ཉི་ཟླས་གླིང་བཞི་བསྐོར་ཡང་དེ་ལ་ཞེན་པ་མེད་པ་ལྟ་བུའོ། །རི
རབ་དང་མཚུངས་པ་ནི། སེམས་ཉིད་ངོ་བོ་ཆོས་ཉིད་ལས་འགྱུར་བ་མེད་པའོ། །གཞོན་ནུ་མའི་རྨི་ལམ་ནི་ཆོས་ཐམས་ཅད་གཞོན་ནུ་སྨྲ་མི་ཤེས་པའི་རྨི་ལམ་བཞིན་བརྗོད་དུ་མེད་པའོ། །ཐ་སྙད་
སྣང་བ་འདི་དག་ཐམས་ཅད་སྒྱ་མ་མིག་རྒྱུའམ་མིག་འཁྲུལ་ཇི་ལྟ་བུར་རྟོག་པའོ། །ལྷན་སྐྱེས་བདེ་འབྱུང་དེ་བཞིན་ཏེ། །ཞེས་པ་གོང་བཞིན་དེ་ཐམས་ཅད་བློས་སྒྲོ་བཏགས་པ་མ་ཡིན་ཏེ། ཡིན་པ་ལ་
ཡིན་པར་ངོ་ཤེས་པའོ། །སྲིད་པའི་རང་བཞིན་བྲལ་ཞིང་བསམ་གྱིས་མི་ཁྱབ་པ་ནི་ཆོས་ཐམས་ཅད་གོང་གི་ལྟར་ཤེས་ན་སྲིད་པའི་རང་བཞིན་བྲལ་ཞིང་བསམ་གྱིས་མི་ཁྱབ་པའི་སྟོང་པ་ཉིད་ཀྱི་རང་
གཟུགས་སུ་འཆར་བའོ། །རྟག་ཏུ་འཆར་བའི་བདེ་གཤེགས་ལམ་མཆོག་ནི་རང་སེམས་སོ། །གསུམ་པ་མཉམ་རྗེས་གཉིས་མེད་ཀྱི་མཆོད་པ་ནི། སྤྲིན་མེད་མཁའ་ལ་ཉི་ཤར་ཇི་བཞིན་དུ། །

དག་པའི་སེམས་ལ་ཡེ་ཤེས་ཉི་མ་ཤར། །ཤེས་བྱ་མ་ལུས་མཁྱེན་པའི་སྣང་བ་རྒྱས། །སེམས་ཉིད་རིན་པོ༴། ཅེས་པ་སྟེ། སེམས་ཉིད་སྐྱེ་བ་མེད་པའི་ནམ་མཁའ་ལ། །ཆོས་ཉིད་འགག་པ་
མེད་པའི་ཡེ་ཤེས་ཀྱི་ཉི་མ་ཤར་བའི་དོན་གྱི་ངོ་བོ་ལ། གསལ་འགྲིབ་མེད་ཅེས་པའོ། །རྒྱུན་ཆད་མེད་པ་འབབ་པའི་ཆུ་བོ་ལྟར། །བརྟན་པའི་སེམས་ལ་མཉམ་བཞག་རྗེས་ཐོབ་མེད། །འཕེལ་
འགྲིབ་མེད་པར་བདེ་བའི་ཉམས་མྱོང་རྒྱས། །སེམས་ཉིད༴། ཅེས་པ་སྟེ། ཆོས་ཉིད་ཀྱི་མདངས་ཡེ་ཤེས་རོལ་པ་སྣ་ཚོགས་སུ་ཤར་ཡང་། ངོ་བོ་ཆོས་ཉིད་ལས་སྐད་ཅིག་ཀྱང་གཡོས་པ་མེད་
པའི་ཕྱིར་རོ། །རི་བོ་མཆོག་ལ་གཡོ་འགུལ་མེད་པ་ལྟར། །རྟོག་པའི་རླུང་གིས་མི་གཡོ་བརྟན་པ་ཐོབ། །འགྱུར་མེད་རྒྱུན་དུ་གནས་པ་འབྲས་བུའི་མཆོག །སེམས་ཉིད༴། ཅེས་པ་
སྟེ༑ གཞི་འགྱུར་མེད་སེམས་ཀྱི་ངོ་བོ་ལ་རྐྱེན་སྣང་རྟོག་པའི་རླུང་གིས་ཀྱང་བསྒྱུར་དུ་མེད་དེ། རང་བཞིན་ལྷུན་གྲུབ་ཡིན་པའི་ཕྱིར་རོ། ། ཨེ་མ་ཧོ་དཔལ་ལྡན་རིན་པོ་ཆེ་ནི་ཡུལ་བླ་མ་དམ་
པའོ༑ །ཨེ་མ་ཧོ་དམ་ཆོས་རིན་པོ་ཆེ་ནི་དེའི་ཐུགས་ལ་མངའ་བའི་སྤངས་རྟོག་གི་ཡོན་ཏན་ནོ། ཨེ་མ་ཧོ་སེམས་ཉིད་རིན་པོ་ཆེ་ནི་རང་གི་སེམས་སོ། །བྱང་ཆུབ་སེམས་ལ་ཕྱག་འཚལ་བསྟོད་ནི་དེ་

བླ་༄༅། །ཐམས་ཅད་དབྱེར་མེད་རོ་གཅིག་པ་ལའོ། །རྒྱུད་ལས། རིན་ཆེན་སེམས་ལས་ཕྱིར་གྱུར་པའི། །སངས་རྒྱས་མེད་ཅིང་སེམས་ཅན་མེད། །ཅེས་པའི་ཕྱིར་ཏེ་དེ་ཁོ་
མཆོད་
ལི ན་ཉིད་ཀྱི་མཆོད་པའོ། །གཉིས་པ་བསྟོད་པ་ལ་དྲུག་སྟེ། ཆོས་སྐུའི་སྒོ་ནས་བསྟོད་པ་དང༌། །ལོངས་སྐུའི་སྒོ་ནས་བསྟོད་པ་དང་། སྤྲུལ་སྐུའི་སྒོ་ནས༴། ངོ་བོ་ཉིད་ཀྱི་སྒོ་ནས༅། བདེ་བ་
༧/ ཆེན་པོའི༴། ཐམས་ཅད་ཀྱི་བདག་ཉིད་བླ་མ་ལ་རྒྱུ་མཚན་དང་བཅས་ཏེ་བསྟོད་པའོ། །དང་པོ་ཆོས་སྐུའི་ཡོན་ཏན་ལ་བསྟོད་པ་དང༌།ྋ ཆོས་སྐུ་དངོས་ལ་བསྟོད་པ་གཉིས་ལས། དང་པོ་
ནི༑ ཧཱུཾ༑ མགོན་པོ་ཁྱོད་ཀྱི་སྐུ་གསུང་ཐུགས། །འདུས་མ་བྱས་ཤིང་བརྗོད་དུ་མེད། །སྤྲོས་བྲལ་མཁའ་ལྟར་དག་པ་པོ། །ཕྱག་འཚལ་གསང་འདུས་རྡོ་རྗེ༴། ཞེས་པ་སྟེ། མགོན་པོ་ནི་བླ་
མ་དམ་པ། ཁྱེད་ཀྱི་སྐུ་གསུང་ཐུགས་ནི་འདུས་མ་བྱས་ཡིན་ཏེ། སྤྲོས་བྲལ་མཁའ་ལྟར་དག་པའི་བདག་ཉིད་གསང་བ་བསམ་གྱིས་མི་ཁྱབ་པ་འདུས་པའི་ཡེ་ཤེས་རྡོ་རྗེའི་སྐའོ། །གཉིས་པ་
ནི༑ དངོས་པོ་ཀུན་ལས་རྣམ་གྲོལ་ཞིང་། །སྐྱེ་འགག་རྟག་ཆད་མཐའ་དབུས་དང༌། །འགྲོ་འོང་གནས་པ་མི་མངའ་བའི། །ཕྱག་འཚལ་ཆོས་སྐུ་རྡོ་རྗེ་ལའོ། །ཞེས་པ་སྟེ།ྋ གཟུང་འཛིན་ལ་

སོགས་པའི་དངོས་པོ་ལས་གྲོལ་ཞིང་། སྐྱེ་འགག་རྟག་ཆད་མཐའ་དབུས་འགྲོ་འོང་ལ་སོགས་པའི་སྤྲོས་པ་མི་མངའ་བའི་བླ་མ་ཆོས་ཀྱི་སྐུ་ལ་ཕྱག་གོང་བཞིན། གཉིས་ལོངས་སྐུ་ལ་ཡང་དེའི་ཡོན་
ཏན་ལ་བསྟོད་པ་དང༌། དངོས་ལ་བསྟོད་པ་གཉིས་ཀྱི་དང་པོ་ནི། སྐྱེས་མཆོག་དག་པའི་ཞིང་ཁམས་སུ། །མཚན་དང་དཔེ་བྱད་དཔལ་འབར་བས། །ཐེག་མཆོག་ཡོན་ཏན་སྤེལ་མཛད་
པའི༑ །ཕྱག་འཚལ་དོན་ཡོད་རྡོ་རྗེ༴། ཞེས་པ་སྟེ། དག་པའི་ཞིང་ཁམས་ནི་འོག་མིན་ལ་སོགས་པའོ། །མཚན་དཔེས་བརྒྱན་པ་ནི་རྡོ་རྗེ་འཆང་གི་རྣམ་པའོ། །ཐེག་མཆོག་ནི་ཐེག་པ་ཆེན་པོ་
སྔགས་ཀྱི་ཆོས་ལ་ལོངས་སྤྱོད་པའོ། །དོན་ཡོད་རྡོ་རྗེ་ནི། གདུལ་བྱའི་དོན་ཡོངས་སུ་གྲུབ་པ་སྟེ། ཕྱག་གོང༴། གཉིས་པ་ནི། ཞི་དང་ཁྲོ་བོའི་སྐར་སྟོན་ཞིང༌། །གར་གྱི་ཉམས་དགུ་ལ་
སོགས་པས། །འཁོར་གྱི་སེམས་དཔའ་འདུལ་མཛད་པའི། །ཕྱག་འཚལ་ལོངས་སྐུ་རྡོ་རྗེ༴། ཞེས་པ་སྟེ། སྐུའི་རྣམ་པ་ཞི་ཁྲོ་ལ་སོགས་སྣ་ཚོགས་སུ་བསྟན་ནས། གར་གྱི་ཉམས་དགུ་ལ་
སོགས་པའི་འཕྲིན་ལས་ཀྱིས། འཁོར་གྱི་སེམས་དཔའ་རྣམས་འདུལ་བར་མཛད་པའི་བླ་མ་ལོངས་སྤྱོད་རྫོགས་པའི་སྐུ་ལ་གོང་བཞིན་ནོ། །གསུམ་པ་ཡང་གོང་བཞིན་གཉིས་ལས། དང་པོ་

བླ་།ནི། ཉམ་ཐག་འགྲོ་བ་སྐྱབས་པའི་ཕྱིར། །སེམས་ཅན་མོས་པ་སྣ་ཚོགས་ལ། །སྣ་ཚོགས་སྐ་ནི་སྟོན་མཛད་པའི། །ཕྱག་འཚལ་ཐོག་མེད་རྡོ་རྗེ༴། ཉམ་ཐག་འགྲོ་
མཆོད་
བ་ནི། རིགས་དྲུག་ལ་སོགས་པའི་སེམས་ཅན་ལ། གང་ལ་གང་འདུལ་གྱི་སྐུར་བསྟན་ནས། ཐོག་མེད་དུ་འགྲོ་དོན་མཛད་པའོ། །གཉིས་པ་ནི། སྐུ་གསུང་ཐུགས་ཀྱི་ཕྲིན་ལས་ནི།
ལི་
སྲིད་འཁོར་བ་དེ་སྲིད་དུ། །འགྲོ་དོན་མཉམ་དུ་མཛད་པ་ཡི། །ཕྱག་འཚལ་སྤྲུལ་སྐུ་རྡོ་རྗེ། ཞེས་པ་སྟེ། སྐུ་གསུང་ཐུགས་ལ་སོགས་པའི་སྤྲུལ་པས།ྋ ཇི་སྲིད་འཁོར་བ་གནས་པ་དེ་སྲིད་དུ་
འགྲོ་དོན་རྒྱུན་མི་ཆད་པར་མཛད་པའི་བླ་མ་སྤྲལ་པའི་སྐ་ལ་གོང༴། བཞི་པ་ལ་ཡང་གཉིས་ཏེ། དང་པོ་ནི། ྋསྤྲིན་ཚོགས་ནམ་མཁར་གཅིག་པ་བཞིན། །དེ་བཞིན་རྒྱལ་བའི་གཟུགས་སྐ
ཡང་༑ །ཆོས་དབྱིངས་ངང་དུ་གཅིག་གྱུར་པའི། །ཕྱག་འཚལ་ཆོས་དབྱིངས་རྡོ་རྗེ༴། ཞེས་པས། སྤྲིན་ཚོགས་ནམ་མཁའ་སྟོང་པའི་ངང་དུ་རོ་གཅིག་པ་ལྟར། རྒྱལ་བའི་སྐུ་ཐམས་ཅད་ཀྱང
ཆོས་དབྱིངས་ངང་དུ་རོ་གཅིག་པའི་ཆོས་དབྱིངས་རྡོ་རྗེ་ལའོ། །གཉིས་པ་ནི། ཆུ་ཀླུང་རྒྱ་མཚོར་འབབ་པ་ལྟར། །སངས་རྒྱས་སྐུ་གསུམ་བདག་ཉིད་ཀྱང༌། །ཆོས་ཉིད་རྒྱ་མཚོར་གཤེགས་གྱུར་

པའི༑ །ཕྱག་འཚལ་ངོ་བོ་ཉིད་སྐུ་ལའོ། །ཞེས་པ་སྟེ། ཆུ་ཐམས་ཅད་རྒྱ་མཚོར་རོ་གཅིག་པ་ལྟར། སངས་རྒྱས་ཀྱི་སྐུ་གསུང་ཐུགས་ཀྱང་ཆོས་ཉིད་ཀྱི་ངང་དུ་རོ་གཅིག་ཏུ་གྱུར་པའི་བླ་མ་ངོ་བོ་
ཉིད་ཀྱི་སྐུ་ལ་གོང༴། ལྔ་པ་ལ་ཡང་གཉིས་ལས། དང་པོ་ནི། ཆོས་སྐུ་སྤྲོས་པ་ཞི་གྱུར་ཀྱང༌། །མྱང་འདས་འདམ་གྱྀས་མ་གོས་པར། །ཡོན་ཏན་ཐམས་ཅད་འབྱུང་བའི་དཔལ། །ཕྱག་
འཚལ་འབྱུང་གནས་རྡོ་རྗེ༴། ཞེས་པས། ཆོས་སྐུ་ཞི་བའི་ངང་ལ་གནས་ཀྱང་། གཟུགས་སྐུ་གཉིས་འགྲོ་བའི་དོན་ལ་འབྱུང་བས་ན། འབྱུང་གནས་རྡོ་རྗེ་ལའོ། །གཉིས་པ་ནི། གཟུགས་སྐུ་
འཁོར་བར་བཞུགས་གྱུར་ཀྱང༌། །འཁོར་བའི་སྐྱོན་གྱིས་མ་གོས་པ། །ཆུ་ཟླ་བཞིན་དུ་གསལ་བའི་སྐུ། །ཕྱག་འཚལ་བདེ་ཆེན་མཆོག་ཁྱོད་ལའོ། །ཞེས་པས་གཟུགས་སྐུ་འཁོར་བའི་སྐྱོན་གྱི་མ་
གོས་པ་ཆུ་ནང་གི་ཟླ་བ་བཞིན་དུ་གསལ་བའི་བདེ་བ་ཆེན་པོའི་སྐུ་ལའོ། །དྲུག་པ་ལ་ཡང་གཉིས་ཀྱི་དང་པོ་ནི། སངས་རྒྱས་སྐུ་ལྔའི་ཡོན་ཏན་ཀུན། །རབ་ཏུ་བརྗོད་པའི་ཐུགས་མངའ་བའི།
དཔལ་ལྡན་མི་ཡི་སེངྒེ་མཆོག །ཕྱག་འཚལ་སངས་རྒྱས་རིན་ཆེན་ལའོ།ྋ །ཞེས་པ་སྟེ། །སངས་རྒྱས་སྐུ་ལྔའི་ཡོན་ཏན་ཐམས་ཅད་རྫོགས་པའི་ཐུགས་མངའ་བ། མིའི་སེངྒེ་སྟེ་རྐང་གཉིས་ཀྱི་

༄༅། །གཙོ་བོར་སངས་རྒྱས་རིན་ཆེན་ལའོ། །གཉིས་པ་ནི། མཐོང་ཐོས་དྲན་རེག་གི་གདུལ་བྱ་རྣམས་ཀྱི་སྤང་བྱ་རྣམས་དག་ནས། ལྟ་བ་དང་རྟོགས་པའི་ཡོན་ཏན་རྒྱུད་ལ་
་བསྐྱེད་པར་མཛད་པའི་བླ་མ་དམ་པ་ལ་ཕྱག་གོང་བཞིན་ནོ། །བསྟོད་པ་འདིའི་མཐར་ཡང་ཡན་ལག་བདུན་པ་སོགས་གོང་བཞིན་མཆོད་བསྟོད་བདུན་པ་ལ་གཉིས་ཀྱི་དང་པོ་མཆོད་པ་འདི་
ཕྱི་ལྟར་ན་གོང་གི་མཆོད་པ་བཞི་དང་བསྟོད་པ་ཐམས་ཅད་ཀྱི་དོན་བསྡུས་ཏེ་བཀྲ་ཤིས་སྨོན་ལམ་གྱི་ཚུལ་གྱིས་མཆོད་པ་ཡིན་ལ། ནང་བླ་མེད་རྒྱུད་ཀྱི་ཕྱག་ལེན་ལྟར་ན། ཚོགས་མཆོད་ཀྱི་
ལག་ལེན་དང་ངེས་པར་འབྲེལ་དགོས་པ་ཡིན་པས། མརྒྱུད་ཀྱི་ཁྱད་ཆོས་བཞིའི་དང་པོ་ཚོགས་ཀྱི་རབ་གནས་ནི་མེད་མི་རུང་གི་ཡན་ལག་ཏུ། རྒྱ་གར་གྲུབ་ཆེན་རྣམས་བཞེད་པས། རྗེ་བཙུན་
ཆེན་པོས་ཀྱང་འདི་ངེས་པར་ཚོགས་ཀྱི་རབ་གནས་སུ་མཛད་པ་ཡིན་ལ། འདིའི་ཕྱག་ལེན་དུ། ཚོགས་བྱིན་གྱིས་བརླབས་ནས་ཚོགས་པ་ཐམས་ཅད་ལ་མེ་ཏོག་བཀྱེ་ནས། འགྲོ་ཀུན་བཀྲ་ཤིས་
ཕུན་སུམ་ཚོགས་པར་ཤོག །ཅེས་སོགས་རེ་རེའི་མཐར་རོལ་མོ་དཀྲོལ་ཞིང་མེ་ཏོག་འཐོར་བ་ཕྱག་ལེན་ནོ། །འདི་ལ་ལྔ་སྟེ་ཕྱི་མཆོད་དང༌། ནང་མཆོད༴། གསང་མཆོད༴། དེ་ཁོ་ན་

ཉིད༴། བསྟོད་པ་གཅིག་གོ །དེའི་དང་པོ་ནི། ཡན་ལག་བརྒྱད་ལྡན་དྲི་མ་མེད་པའི་ཆབ། །བཀྲ་ཤིས་སྣ་ཚོགས་འོ་མའི་ཆུ་རྒྱུན་གྱིས། །རྒྱལ་བའི་ཞལ་ལ་ཞལ་བསིལ་འདི་ཕུལ་བས།
འགྲོ་ཀུན་བཀྲ་ཤིས་ཕུན་སུམ་ཚོགས་པར་ཤོག །ཅེས་པས་ཡན་ལག་སོགས་གོང་དུ་བསྟན་ནས། གཞན་གོ་སླའོ། །སྤོས་དང་ཙནྡན་ལ་སོགས་སྦྱར་བ་ཡིས། །ལས་ཀུན་བྱེད་པའི་ཆུ་གཙང་
དམ་པ་འདི། །རྒྱལ་བའི་ཞབས་ལ་ཞབས་བསིལ་འདི་ཕུལ་བས། །འགྲོ་ཀུན་གློ་བུར་དྲི་མ་དག་པར་ཤོག །ཅེས་པ་སྟེ། གཞན་གོ་སླ། གློ་བུར་དྲི་མ་ནི། མ་རིག་པའོ། །ཆུ་སྐྱེས་ཐང་
སྐྱེས་ཡིད་ལས་བྱུང་བ་ཡི། །བྱང་ཆུབ་ཡན་ལག་མཛེས་པའི་མེ་ཏོག་འདི། །སྦྱིན་པའི་རང་བཞིན་རྒྱལ་བའི་དབུ་ལ་འབུལ། །འགྲོ་ཀུན་འབྱོར་བ་ཕུན་སུམ་ཚོགས་པར་ཤོག །ཅེས་པ་
སྟེ༑ བྱང་ཆུབ་ཡན་ལག་ནི་གཞན་བྱང་ཆུབ་སེམས་ཀྱི་ཀུན་ནས་བླངས་པའོ། །སྦྱིན་པའི་རང་བཞིན་ནི། བསོད་ནམས་བསགས་པའི་མཐུ་ལས་བྱུང་ཞིང་དེའི་དངོས་རྒྱུའོ། །འབྱོར་པ་
ནི༑ ཆོས་དང་ཟང་ཟིང་གཉིས་སོ། །ལྷན་ཅིག་སྐྱེས་དང་ཡོངས་སུ་སྦྱར་བ་ཡི། །རབ་ཏུ་ཚིག་བྱེད་བདུག་སྤོས་དམ་པ་འདི། །ཚུལ་ཁྲིམས་རང་བཞིན་རྒྱལ་བའི་ཤངས་ལ་འབུལ། །འགྲོ་ཀུན་

༄༅། །དལ་འབྱོར་ཡོན་ཏན་རྫོགས་པར་ཤོག །ཅེས་པ་སྟེ། ཚུལ་ཁྲིམས་རང་བཞིན་ནི་ཚུལ་ཁྲིམས་རྣམ་དག་གི་མཐུ་ལས་བྱུང་བ་དེ་དེའི་དངོས་རྒྱུའོ། །དེའི་འབྲས་བུ་
ལའང་འགྲེའོ། །དལ་འབྱོར་ཕུན་ཚོགས་ནི་དལ་འབྱོར་གྱི་ཆོས་བཅོ་བརྒྱད་དོ། །གསལ་ཞིང་མི་གཡོ་མཛེས་པར་སྣང་བ་ཡི། །མ་རིག་མུན་སེལ་སྣང་བྱེད་སྒྲོན་མེ་འདི། །བཟོད་པའི་རང་
29
བཞིན་རྒྱལ་བའི་སྤྱན་ལ་འབུལ། །འགྲོ་ཀུན་མཚན་དང་དཔེ་བྱད་རྫོགས་པར་ཤོག །ཅེས་པ་སྟེ། གོང་བཞིན་བཟོད་པའི་རྒྱུ་འབྲས་རྫོགས་པས་མཚན་དཔེས་རྒྱན་པའི་སྐུ་ཐོབ་པའོ། །ཙན་དན་ག་
བུར་ལ་སོགས་སྦྱར་བ་ཡི། །དྲི་ཞིམ་རྣམ་དག་བྱུག་པ་དམ་པ་འདི། །བརྩོན་འགྲུས་རང་བཞིན་རྒྱལ་བའི་ཐུགས་ལ༴། འགྲོ་ཀུན་ཡོན་ཏན་གོང་དུ་འཕེལ་བར་ཤོག །ཅེས་པ་སྟེ། དེའི་རྒྱུ་
འབྲས་ཀྱི་ལྷག་མཐོང་གི་ཡོན་ཏན་གོང་དུ་འཕེལ་བའོ། །རོ་མཆོག་བརྒྱ་དང་ལྡན་པའི་ཞལ་ཟས་མཆོག །ཕུན་ཚོགས་ཐམས་ཅད་འབྱུང་བ་བདུད་རྩིའི་རིགས། །བསམ་གཏན་རང་བཞིན་རྒྱལ་
བའི་ལྗགས་ལ་འབུལ། །འགྲོ་ཀུན་ཏིང་འཛིན་ཟས་ཀྱིས་འཚོ་བར་ཤོག །ཅེས་པ་སྟེ། དེའི་རྒྱུ་འབྲས་ཀྱིས་རྣམ་གྲོལ་ཟག་མེད་ཀྱི་ཏིང་ངེ་འཛིན་ཟས་སོ། །ཡན་ལག་ལྔ་ལྡན་རོལ་མོ་སིལ་སྙན་

འདི༑ །ཤེས་རབ་རང་བཞིན་རྒྱལ་བའི་སྙན་ལ༴། བསོད་ནམས་འདི་ཡིས་ཟག་མེད་ཆོས་རྣམས་ཀུན། །འགྲོ་བ་ཀུན་གྱི་རྒྱུད་ལ་འཆར་བར་ཤོག །ཅེས་པ་སྟེ། ཡན་ལག་ལྔ་ནི་སྐྱེ་མེད་དོན་
གྱི་གསུང༌། དགོངས་པ་བརྡའི་གསུང་། ཚངས་དབྱངས་སྙན་པའི་གསུང་། རིག་པ་བྱིན་རླབས་ཀྱི་གསུང༌། རྣམ་དག་རྡོ་རྗེའི་གསུང་སྟེ་ལྔའོ། །ཟག་མེད་ཆོས་རྣམས་ནི་གནས་ལུགས་ཀྱི
དོན་ནོ། །མཆོད་པ་འདི་རྣམས་འབུལ་རྒྱུ་ཡོང་བའི་རྒྱུ་མཚན་ཡང༌། སྔོན་འདི་རྣམས་ཅུང་ཟད་ཕུལ་བའི་རྒྱུ་ལས་བྱུང་ཞིང༌། མཐར་ཕྱིན་གྱི་འབྲས་བུ་རྣམས་ཀྱང་འདི་རྣམས་ལེགས་པར་ཕུལ་བ
ལས་མྱུར་དུ་འབྱུང་བ་སྟེ། ཕྱིའི་མཆོད་པ་རྣམས་བསྡུས་པའི་ཚུལ་ལོ། །གཉིས་པ་ནང་མཆོད་བསྡུས་ཏེ་འབུལ་བ་ནི། དབང་པོ་ཚིམ་བྱེད་འདོད་པའི་ཡོན་ཏན་ལྔ། །ཕུན་སུམ་ཚོགས་པ་མཆོག
གི་ལོངས་སྤྱོད་རྣམས། །ཐབས་ཀྱི་རང་བཞིན་རྒྱལ་བ་རྣམས་ལ་འབུལ། །འགྲོ་ཀུན་ཟག་མེད་ཕུང་པོ་ལྔ་ཐོབ་ཤོག །ཅེས་པ་སྟེ། ལམ་གྱི་དུས་སུ་འདོད་ཡོན་ལྔ་སྒྱུ་མ་ལྟ་བུར་ཕུལ་
བས༑ འབྲས་བུའི་དུས་སུ་ཟག་མེད་ཀྱི་ཕུང་པོ་ལྔ་ཐོབ་པ་ནི། ཚུལ་ཁྲིམས་དང་། ཏིང་ངེ་འཛིན་དང༌། ཤེས་རབ་དང༌། རྣམ་པར་གྲོལ་བ་དང་། རྣམ་པར་གྲོལ་བའི་ཡེ་ཤེས་གཟིགས་པའི་

།ཕུང་པོ་སྟེ་ལྔའོ། །གསང་མཆོད་བསྡུས་ཏེ་འབུལ་བ་ནི། ཞིང་སྐྱེས་སྔགས་སྐྱེས་རང་བཞིན་ལྷན་ཅིག་སྐྱེས། །ཡིད་ལས་བྱུང་བ་སྤྲུལ་པ་ལྷ་མོའི་ཚོགས། །སྟོབས་༄༅།
ཀྱི་རང་བཞིན་རྒྱལ་བའི་གཟུང་མར་འབུལ། །འགྲོ་བ་ཀུན་གྱི་བདེ་བ་མཆོག་ཐོབ་ཤོག །ཅེས་པ་སྟེ། ཞིང་སྐྱེས་ནི་ཨོ་རྒྱན་ལ་སོགས་ཉི་ཤུ་རྩ་བཞིའི་གནས་སམ། ཤམ་བྷ་ལ་ལ་སོགས་པར་
སྐྱེས་པའོ། །སྔགས་སྐྱེས་ནི། སྨིན་གྲོལ་སྔགས་ཀྱི་ལམ་མཐར་ཕྱིན་པའོ། །རང་བཞིན་ལྷན་ཅིག་སྐྱེས་ནི་ངོ་བོ་རྗེ་བཙུན་མ་སོགས་ཀྱི་རྣམ་འཕྲུལ་ཡིན་པའི། ཡིད་ལས་བྱུང་བ་ནི། ཡིད་ཀྱིས་
སྤྲལ་པའི་གཟུངས་མའི། བདེ་བའི་མཆོག་ནི་ལོངས་སྤྱོད་རྫོགས་སྐའོ། །བཞི་པ་དེ་ཁོ་ན་ཉིད་ཀྱི་མཆོད་པ་བསྡུས་ཏེ་འབུལ་བ་ནི། ཟབ་ཞི་སྤྲོས་བྲལ་འོད་གསལ་འདུས་མ་བྱས། །ཡང་དག
པར་ནི་མཉམ་པར་གཞག་པའི་དོན། །ཡེ་ཤེས་རང་བཞིན་རྒྱལ་བའི་ཐུགས་ལ་འབུལ། །འགྲོ་བ་ཀུན་གྱིས་ཆོས་ཉིད་དོན་རྟོགས་ཤོག །ཅེས་པ་ནི། ཟབ་ཞི་ནི་གཏིང་དཔག་པ་དཀའ་བའོ། །
སྤྲོས་བྲལ་ནི་མཐའ་བརྒྱད་དང་བྲལ་བའོ། །འོད་གསལ་ནི་དེའི་དོན་རང་བཞིན་གྱི་འོད་གསལ་ཞིང་འདུས་མ་བྱས་པའོ། །ཆོས་ཉིད་ཀྱི་དོན་ནི་མཐར་ཐུག་གོ །ལྔ་པ་བསྟོད་པ་ཐམས་ཅད་ཀྱི་དོན་ ཱ

བསྡུས་པ་ནི། རྒྱལ་བའི་ཡོན་ཏན་མ་ལུས་དགེ་བའི་ཚོགས། །དྭངས་བའི་ཡིད་ཀྱིས་བསྐུལ་ཞིང་བརྗོད་པ་འདི། །སྨོན་ལམ་རང་བཞིན་རྒྱལ་བའི་སྙན་ལ་འབུལ། །འགྲོ་ཀུན་སངས་རྒྱས་ཡོན་
ཏན་ཐོབ་པར་ཤོག །ཅེས་པ་སྟེ། རྒྱལ་བ་རྣམས་ཀྱི་སྐུ་གསུང་ཐུགས་ཡོན་ཏན་འཕྲིན་ལས་སོགས་ཀྱི་ཡོན་ཏན་ཐམས་ཅད་དད་གུས་ཀྱི་སྒོ་ནས་བརྗོད་ཅིང་བསྟོད་པས། སངས་རྒྱས་རྣམས་ལ་
ཡོན་ཏན་གང་དང་གང་ཡོད་པ་དེ་བསྟོད་པ་པོའི་རྒྱུད་ལ་ཐོབ་པའོ། །སྐབས་འདིར་ཚོགས་དང་གཏོར་མ་ཕྱག་ལེན་ལྟར་འབུལ་ཞིང་བསྔོ་བའོ། །གཉིས་པ་ལ་གསུམ་སྟེ། སེམས་དཔའ་ཆེན་པོའི་
སྒོ་ནས་བསྟོད་པ་དང་། རྣམ་མཁྱེན་སངས་རྒྱས་ཀྱི་སྒོ་ནས༴། དོན་བསྡུས་ཏེ་ཐམས་ཅད་བླ་མ་ཡིན་པར་བསྟོད་པའོ། །དང་པོ་ནི། ཧཱུཾ༑ སྙིང་རྗེ་ཆེན་པོ་སེམས་ཆེན་པོ། །དམིགས་པ་ཆེན་
པོ་བློ་ཆེན་པོ། །གོ་ཆ་ཆེན་པོ་མཚོན་ཆེན་པོ། །དཔའ་ཆེན་ཁྱོད་ལ༴། ཅེས་པ་སྟེ། སྙིང་རྗེ་ལ་གསུམ། སེམས་ཅན་ལ་དམིགས་པ། ཆོས་ལ༴། དམིགས་པ་མེད་པའི་སྙིང་རྗེའོ། །ཆེན་
པོ་ནི་སྟོང་པ་ཉིད་ཟུང་དུ་ཆུད་པའོ། །སེམས་ཆེན་པོ་ནི་སེམས་ཅན་ཐམས་ཅད་སངས་རྒྱས་ཀྱི་ས་ལ་འགོད་པའོ། །དམིགས་པ་ནི་དགེ་བའི་ཆོས་ལ་དམིགས་པའོ། །བློ་ཆེ་བ་ནི་ཟབ་པ་དང་རྒྱ་ཆེ་བ་

༄༅། །ཐུགས་སུ་ཆུད་པའོ། །གོ་ཆ་ཆེན་པོ་ནི། ཕར་ཕྱིན་དྲུག་གི་མི་མཐུན་པའི་ཕྱོགས་ཀྱིས་མི་ཚུགས་པའོ། །མཚོན་ཆེན་པོ་ནི་སྡུག་བསྔལ་ཐམས་ཅད་གཅོད་པའོ།
དཔའ་ཆེན་ནི། ཉོན་མོངས་འཁོར་བའི་གཡུལ་ལས་རྒྱལ་བའོ། །ཕྱག་ནི་གོང༴། དད་པ་ཆེན་པོ་གུས་ཆེན་པོ། །དམ་ཚིག་ཆེན་པོ་བརྟུལ་ཞུགས་ཆེ། །བརྩོན་འགྲུས་ཆེན་པོ་སྟོབས་ཆེན་
པོ༑ །སྐྱེས་ཆེན༴། ཅེས་པ་སྟེ། དད་པ་ཆེན་པོ་ནི། སྐྱབས་ཀུན་འདུས་ཀྱི་བླ་མར་མི་ཕྱེད་པའི་དད་པའོ། །གུས་ཆེན་ནི། བླ་མ་ཆོས་སྐུ་དང་རང་སེམས་དབྱེར་མེད་དུ་རྟོགས་པའོ། །དམ་
ཚིག་ཆེན་པོ་ནི། དེ་ལས་གཞན་པའི་ཡུལ་ཡིད་ལ་མི་བྱེད་པའོ། །བརྟུལ་ཞུགས་ཆེན་པོ་ནི། མི་རྟོགས་པའི་ཡེ་ཤེས་དེས་དུས་འདའ་བའོ། ྋ།བརྩོན་འགྲུས་ཆེན་པོ་ནི། །ཕྱིར་མི་ལྡོག་པའོ།
སྟོབས་ཆེན་ནི། སྤངས་བྱ་གཉེན་པོའི་ཡེ་ཤེས་སུ་འཆར་བའོ། །སྐྱེས་ཆེན་ནི། ཡུལ་བླ་མ་མཆོག་ལའོ། །གཉིས་པ་རྣམ་མཁྱེན་སངས་རྒྱས་ཀྱི་སྒོ་ནས་བསྟོད་པ་ལ་བརྒྱད་དེ། བདེན་གཉིས་
མཆོག་བརྙེས་པར་བསྟོད་པ་དང༌། ས་ལམ་མཐར་ཕྱིན་པ་ལ་བསྟོད་པ༴། མཛད་པ་མཐར་ཕྱིན་པ་ལ༴། རང་བཞིན་གྱི་དཔལ་ཆེན་པོར་བསྟོད༴། རིགས་ཐམས་ཅད་ཀྱི་བདག་

ར༴། དགོས་འདོད་ཀུན་ཀྱི་འབྱུང་གནས་སུ། །འགྲོ་བའི་སྐྱབས་ཆེན་བོར༴། ལྷ་ཆེན་བོར་བསྟོད་པའོ། །དང་པོ་ནི། ཤེས་རབ་ཆེན་པོ་ཐབས་ཆེན་པོ། །བདེ་བ་ཆེན་པོ་གསལ་བ་ཆེ།
སྟོང་པ་ཆེན་པོ་རྒྱ་ཆེན་པོ།ྋ།ཐུབ་ཆེན༴། ཅེས་པ་ནི། ཤེར་རབ་ཆེན་པོ་ནི་ཆོས་ཉིད་ཀྱི་དོན་རྟོགས་པའོ། །ཐབས་ཆེན་པོ་ནི་ཀུན་རྫོབ་ཀྱི་བདེན་པ་རྟོགས་པའོ། །བདེ་བ་ཆེན་པོ་ནི། བདེན་
གཉིས་ཟུང་དུ་ཆུད་པའོ། །གསལ་བ་ནི། ཇི་ལྟ་ཇི་སྙེད་མཁྱེན་པའོ། །སྟོང་པ་ཆེན་པོ་ནི། འཁོར་འདས་ཐམས་ཅད་སྟོང་ཉིད་དུ་རོ་གཅིག་པའོ། །རྒྱཆེ་བ་ནི། །དེ་བློས་དཔྱད་པའི་ཡུལ་ལས་
འདས་པའོ། །ཐུབ་ཆེན་ནི། ཐམས་ཅད་བླ་མ་ཉག་གཅིག་ལ་བསྟོད་པའོ། །གཉིས་པ་ནི། ཐེག་པ་ཆེན་པོ་ས་ཆེན་པོ། །ལམ་ཆེན་ཡེ་ཤེས་ཆེན་པོ་སྟེ། །ཡོན་ཏན་ཆེན་པོ་སྙན་གྲགས་ཆེ། །
རྒྱལ་ཆེན༴། ཅེས་པ་སྟེ། ཐེག་པ་ཆེན་པོ་ནི། སྟོང་ཉིད་སྙིང་རྗེ་མཐར་ཕྱིན་པར་ཡིན་པའོ། །ས་ཆེན་པོ་ནི། ས་བཅུ་གཅིག་ཀུན་ཏུ་འོད་མཐར་ཕྱིན་པའོ། །ལམ་ཆེན་པོ་ནི། མི་སློབ་པའི་
ལམ་མཐར་ཕྱིན་པའོ། །ཡེ་ཤེས་ཆེན་པོ་ནི་མེ་ལོང་ལྟ་བུ་ལ་སོགས་པའི་ཡེ་ཤེས་ལྔ་མཐར་ཕྱིན་པའོ། །ཡོན་ཏན་ཆེན་པོ་ནི། མྱང་ངན་ལས་འདས་པའི་ཡོན་ཏན་མཐར་ཕྱིན་པའོ། །སྙན་གྲགས་

༄༅། །ཆེན་པོ་ནི། སྲིད་པ་གསུམ་གྱི་མགོན་སྐྱབས་སུ་གྱུར་པ་སྟེ། རྒྱལ་ཆེན་ནི། འཁོར་ལོས་སྒྱུར་བའི་རྒྱལ་པོ་ལྟར་འཁོར་འདས་ཀྱི་ཆོས་ཐམས་ཅད་ལ་མངའ་བསྒྱུར་
བླམཆོད་
བའི་བླ་མ་ཁྱེད་ལ་ཕྱག་གོང་བཞིན་ནོ། །གསུམ་པ་ནི། ཞིང་ཁམས་ཆེན་པོ་སྣང་བ་ཆེ། །རྫུ་འཕྲུལ་ཆེན་པོ་གདུལ་བྱ་ཆེ། །བྱིན་རླབས་ཆེན་པོ་དོན་ཆེ་བའི། །སྐྱབས་ཆེན༴། ཅེས་པ་
སྟེ༑ ཞིང་ཁམས་ཆེན་པོ་སྣང་བ་ཆེ་ནི། གདུལ་བྱ་སེམས་ཅན་རེ་རེའི་མདུན་དུའང༌། སངས་རྒྱས་ཁྱེད་ཀྱི་ཞིང་ཁམས་རྣམ་པར་དག་པ་དེའི་ཡོན་ཏན་ལ་སོགས་པར་སྣང་བར་མཛད་ནུས་
པའོ༑ །རྫུ་འཕྲུལ་ཆེན་པོ་གདུལ་བྱ་ཆེ་ནི། ཏིང་ངེ་འཛིན་གྱི་རྫུ་འཕྲུལ་གྱིས་གདུལ་བྱ་དེ་རྣམས་ཀྱི་དོན་རྒྱ་ཆེན་པོ་མཛད་པའོ། །བྱིན་རླབས་ཆེན་པོ་དོན་ཆེན་པོ་ནི། སྐུ་གསུང་ཐུགས་ཀྱི་བྱིན་
རླབས་ཀྱིས་གདུལ་བྱ་དེ་རྣམས་སྨིན་གྲོལ་བཀོད་པའོ། །ཁྱབ་ཆེན་ནི། དེ་ལྟ་བུའི་ཞིང་ཁམས་གདུལ་བྱ་དཔག་ཏུ་མེད་པ་ལས་དུས་གཅིག་ཏུ་ཁྱབ་པའོ། །བཞི་པ་ནི། སྐུ་ཆེན་གཟི་རྗིད་ཆེན་པོ་
ཪེ
།གསུང་དབྱངས་ཆེན་པོ་འོད་ཆེན་པོ། །མཁྱེན་པ་ཆེན་པོ་མཐུ་ཆེན་པོ། །དཔལ་ཆེན་ཁྱོད་ལ༴། ཅེས་པ་ནི། སྐུ་ཆེན་གཟི་རྗིད་ཆེན་པོ་ནི། འཇིག་རྟེན་དང་འཇིག་རྟེན་ལས་འདས་པ་

ཐམས་ཅད་ཀྱིས་ཟིལ་གྱིས་མི་གནོན་པའི་སྐ་མངའ་བའོ། །གསུང་དབྱངས་ཆེན་པོ་འོད་ཆེ་བ་ནི། གསུང་དབྱངས་འགག་མེད་སེངྒེ་ང་རོ་ཆེན་པོས་ལོག་རྟོག་འཁྲུལ་པའི་བདུད་ཀྱི་ཚོགས་སྐྲོད་
ཅིང་༑ སྣོད་ལྡན་བློའི་མུན་པ་སེལ་བ་སོགས་དོན་མཛད་པའོ། །མཁྱེན་པ་ཆེན་པོ་མཐུ་ཆེན་པོ་ནི། མཁྱེན་པ་གཉིས་ལྡན་གྱི་མཐུ་སྟོབས་མངའ་བའོ། །དཔལ་ཆེན་ནི། འཁོར་འདས་ཀུན་གྱི་
དཔལ་མགོན་ཆེན་པོ། ལྔ་པ་ནི། འཁོར་ལོ་ཆེན་པོ་རལ་གྲི་ཆེ། །རྡོ་རྗེ་ཆེན་པོ་པདྨ་ཆེ། །ལྕགས་ཀྱུ་ཆེན་པོ་ཞགས་པ་ཆེ། །རིན་ཆེན༴། ཅེས་པ་ནི། འཁོར་ལོ་ནི་རྣམ་སྣང་གི་
རིགས༑ རལ་གྲི་ནི་དོན་གྲུབ་ཀྱི་རིགས། རྡོ་རྗེ་ནི་མི་བསྐྱོད་པའི་རིགས། པདྨ་ནི་འོད་དཔག་མེད་པའི་རིགས་ལ་སོགས་ཏེ། རིགས་གཅིག་རིགས་ལྔ་རིགས་བརྒྱ་ལ་སོགས་པའི་རིགས་ཇི་
སྙེད་པ་དང༌། ལྕགས་ཀྱུ་ཞགས་པ་ལ་སོགས་པའི་འཕྲིན་ལས་སྣ་ཚོགས་སྒྲུབ་པའི་རིགས་ཐམས་ཅད་ཀྱང་། བླ་མ་ཉག་གཅིག་ལས་བྱུང་བས། རིགས་ཐམས་ཅད་ཀྱི་འབྱུང་ཁུངས་སམ་བདག་
ཉིད་ཡིན་པས་རིགས་ཆེན་ཁྱོད་ལ་ཞེས་པའོ། །དྲུག་པ་ནི། དབང་ཕྱུག་ཆེན་པོ་འབྱུང་གནས་ཆེ། །དཔག་བསམ་ཤིང་ཆེན་བུམ་པ་ཆེ། །ནོར་བུ་ཆེན་པོ་གཏེར་ཆེན་པོ། །རིན་ཆེན༴། དབང་

༄༅། །ཕྱུག་ཆེན་པོ་ནི་དགོས་འདོད་ཐམས་ཅད་ཀྱི་འབྱུང་གནས་སོ། །དེ་ཉིད་དཔེས་བསྟན་པ་ནི། དཔག་བསམ་གྱི་ཤིང་དང༌། གཏེར་གྱི་བུམ་པ་དང༌། ཡིད་བཞིན་གྱི་
ནོར་བུ་རིན་པོ་ཆེ་དང༌། འདོད་དགུ་མི་ཟད་པའི་གཏེར་ཆེན་པོ་སྟེ། དཔེ་དེ་རྣམས་དང་མཚུངས་པའི་དོན་བླ་མ་རིན་པོ་ཆེ་ཁྱེད་ལའོ། །བདུན་པ་ནི། ཉི་མ་ཆེན་པོ་ཟླ་བ་ཆེ། །རྒྱ་མཚོ་ཆེན་པོ་
ནམ་མཁའ་ཆེ། །རི་བོ་ཆེན་པོ་ས་ཆེན་པོ། །སྐྱབས་ཆེན༴། ཅེས་པ་སྟེ། བླ་མ་དམ་པ་ནི་མ་རིག་པའི་མུན་པ་སེལ་བས་ན་ཉི་མ་ཆེན་པོ། ཉོན་མོངས་པའི་གདུང་བ་སེལ་བས་ན་ཟླ་
བ༴། ཡོན་ཏན་ཟད་མི་ཤེས་པས་ན་རྒྱ་མཚོ༴། ཤེས་བྱ་ཐམས་ཅད་ལ་ཁྱབ་པས་ན་ནམ་མཁའ༴། རྐྱེན་གང་གིས་ཀྱང་མི་བསྐྱོད་པས་ན་རི་བོ༴། འཁོར་འདས་ཀུན་གྱི་རྟེན་བྱེད་པས་ན་ས་ཆེན་
པོ༑ དེ་ལྟར་ཡོན་ཏན་དེ་དག་དང་མཚུངས་ཤིང་ལྡན་པའི་བླ་མ་དམ་པ་ནི། འགྲོ་བ་རྣམས་ཀྱི་བླ་ན་མེད་པའི་སྐྱབས་ཏེ་སྐྱབས་ཆེན་པོ་ཁྱོད་ལའོ། །བརྒྱད་པ་ནི། མཉན་པ་ཆེན་པོ་གྲུ་ཆེན་པོ། །
༈ སྨན་པ་ཆེན་པོ་བདུད་རྩི་ཆེ། །འཕྲིན་ལས་ཆེན་པོ་བདེ་ལེགས་ཆེ། ལྷ་ཆེན༴། ཅེས་པ་སྟེ། འཁོར་བའི་རྒྱ་མཚོ་ལས་སྒྲོལ་བས་ན་མཉན་པ་ཆེན་པོའོ། །ཐར་པའི་ལམ་སྟོན་པས་ན་

གྲུ༴། ཉོན་མོངས་པའི་ནད་འཇོམས་པས་ན་སྨན་པ༴། ཟག་མེད་ཀྱི་རོས་ཚིམས་པར་བྱེད་པ་ན་བདུད་རྩི་༴། ཞི་རྒྱས་དབང་དྲག་ལ་སོགས་པའི་འཕྲིན་ལས་ཐམས་ཅད་རྩོལ་མེད་དུ་འབྱུང་བས་ན་
ཤྲཱྀ འཕྲིན་ལས་ཆེན་པོ། ལེགས་ཚོགས་ཀྱི་ཡོན་ཏན་ཐམས་ཅད་བླ་མ་དྲན་པ་ཙམ་གྱིས་འབྱུང་བས་ན་བདེ་ལེགས་ཆེན་པོ། འགོ་བའི་ལྷ་ལྔའམ་ལྷན་ཅིག་སྐྱེས་པའི་ལྷ་ལྟར་སྐད་ཅིག་ཀྱང་མི་འབྲལ་བས་
ན་ལྷ་ཆེན་ཁྱེད་ལའོ། །གསུམ་པ་དོན་བསྡུས་ཏེ་ཐམས་ཅད་བླ་མ་ཉིད་ཡིན་ཞེས་བསྟོད་པ་ནི། དཔལ་ལྡན་བླ་མ་ཐམས་ཅད་མཁྱེན། །འགྲོ་བའི་སྟོན་པ་རྡོ་རྗེའི་སྒྲས། །སེམས་ཅན་ཁམས་ནི་སད་
མཛད་པའི། །སྣང་ཆེན༴། མ་རིག་མུན་སེལ་ཡེ་ཤེས་སྒྲོན། །ཐུགས་རྗེ་ཟླ་བ་བདུད་རྩེའི་འོད། །ཀུན་གྱི་བདག་ཉིད་འབྱུང་གནས་དཔལ། །ཆེ་མཆོག་ཁྱོད་ལ༴། དཔལ་ལྡན་བླ་མ་ཐམས་
ཅད་མཁྱེན། ཞེས་པ་ནི། ཤེས་དང་ཤེས་བྱ་ཐམས་ཅད་མཁྱེན་པའོ། །འགྲོ་བའི་སྟོན་པ་ཞེས་པ་ནི། གདུལ་བྱ་སེམས་ཅན་ལས་དག་པ་རྣམས་ཐེག་པ་ཆེན་པོའི་བག་ཆགས་སད་ནས་གྲོལ་བར་
མཛད་པའོ། །སྣང་ཆེན་ནི། ཡེ་ཤེས་ཀྱི་སྣང་བ་ཆེན་པོས་མ་ནོར་བའི་ལམ་ལ་བཀོད་པའི་བླ་མ་ལའོ། །མ་རིག་མུན་སེལ་ནི་མ་རིག་པའི་མུན་པ་སེལ་བས་ཡེ་ཤེས་ཀྱི་སྒྲོན་མེའོ། །སྡུག་བསྔལ་

༄༅། །གྱི་གདུང་བ་སེལ་བ་ནི་ཐུགས་རྗེའི་ཟླ་བའོ། །ཡིད་ཀྱི་མུན་པ་སེལ་བས་ན་བདུད་རྩིའི་འོད་དོ། །དེ་ལྟར་གོང་དུ་བསྟན་པའི་ཡོན་ཏན་ཐམས་ཅད་ཀྱི་བདག་ཉིད་
དམ༑ འབྱུང་གནས་སུ་གྱུར་པའི་དཔལ་ལྡན་བླ་མ་དམ་པ་ཆེ་བ་ཐམས་ཅད་ཀྱི་ནང་ནས་མཆོག་ཏུ་གྱུར་པས་ན་ཆེ་མཆོག་ཁྱོད་ལ་ཕྱག་འཚལ་བསྟོད་དོ། །བསྟོད་པ་འདི་དག་རེ་རེའི་རྗེས་
ལའང་༑ རྡོ་རྗེ་སེམས་དཔའི་ཡི་གེ་བརྒྱ་པ་བདུན་བདུན་བརྗོད་པར་བྱ་བ་སྟེ། འདི་ཕྱག་ལེན་ངེས་པ་ཅན་ཡིན་ཞིང༌། བསྟོད་ཡུལ་བླ་མ་དམ་པའི་སྐུ་ལས་བདུད་རྩིའི་རྒྱུན་བབས་བདག་གཞན་
སེམས་ཅན་ཐམས་ཅད་ཀྱི་ཉེས་བྱས་མི་དགེ་བའི་ཚོགས་ཐམས་ཅད་དག་པར་འགྱུར་རོ། །བསྟོད་པ་སོ་སོའི་རྗེས་སུ་ཡན་ལག་བདུན་བྱ་ཞེས་གསུང་པས། འདིའི་དང་པོ་ཕྱག་འཚལ་བ
ཎྜཱདང་༑ མཆོད་བསྟོད་ཀྱི་ཡན་ལག་རྣམས་སྔོན་དུ་སོང་ནས། གསུམ་པ་སྡིག་པ་བཤགས་པའི་ཡན་ལག་ལ། སྟོབས་བཞིའི་སྒོ་ནས་བཤགས་ན་མི་འདག་པ་མེད་ཅེས་བཤད་པས། དང་པོ་རྟེན་
གྱི་སྟོབས་ནི། ཡུལ་བླ་མ་རྒྱལ་བ་ཀུན་གྱི་སྤྱན་སྔར། རྣམ་པར་སུན་འབྱིན་པའི་སྟོབས་ནི། སྡིག་པ་བྱས་པ་ལ་འགྱོད་པ་དུག་ཟོས་པ་ལྟ་བུའོ། །ཉེས་པ་ལས་སླར་སྡོག་པའི་སྟོབས་ནི། ཕྱིན

ཆད་སྲོག་ལ་བབ་ཀྱང་སྡིག་པ་མི་བྱེད་པའི་སྡོམ་སེམས་སོ། །གཉེན་པོ་ཀུན་ཏུ་སྤྱོད་པའི་སྟོབས་ནི། དོན་ཡིད་ལ་བསམ་ཞིང་ཚིག་ངག་ཏུ་བརྗོད་པས། བདག་དང་མཁའ་མཉམ་སེམས་ཅན་མ
ལུས་པ། །ཉོན་མོངས་དབང་གིས་ཀུན་ནས་བླངས་གྱུར་ཏེ། །ལུས་ངག་ཡིད་ཀྱི་སྡིག་པ་ཅི་བགྱིས་པ། །སྐྱེས་མཆོག་ཁྱོད་ཀྱི་སྤྱན་སྔར་མཐོལ་ལོ་བཤགས། །ཞེས་པས། མཐོལ་བ་ནི་མི་
འཆབ་བོ་མི་སྦེད་དོ་ཞེས་པའི་དོན་ནོ། །བཤགས་པ་ནི། ལྷག་མེད་པར་བཤགས་ཏེ། ཕྱིན་ཆད་མི་བྱེད་དོ་ཞེས་པའི་དོན་ནོ། །བཞི་པ་རྗེས་སུ་ཡི་རང་བ་ནི། སྐྱེས་མཆོག་རིན་ཆེན་སྲས་དང་
བཅས་རྣམས་དང་། །ལམ་དུ་ཞུགས་དང་བསྒྲུབ་པ་བྱེད་ལ་སོགས། །དགེ་བའི་རྩ་བ་ཇི་སྙེད་མཛད་རྣམས་ལ། །དེ་དག་ཀུན་ལ་རྗེས་སུ་ཡི་རང་ངོ་། ཞེས་པ་སྟེ་སྐྱེས་མཆོག་རིན་ཆེན་ནི། བླ་
མ་རྒྱལ་བ་སྲས་དང་བཅས་པ་ཐམས་ཅད་ཀྱི་སེམས་ཅན་གྱི་དོན་དུ། དང་པོའི་བྱང་ཆུབ་ཏུ་ཐུགས་བསྐྱེད་ནས། བར་དུ་ཐོས་བསམ་སྒྲུབ་པ་ཉམས་སུ་ལེན་ཞིང་། མཐར་ཐུག་འབྲས་བུ་སངས་
རྒྱས་ཐོབ་པའི་དགེ་བའི་རྩ་བ་ཐམས་ཅད་ལ་དགའོ། །མགུའོ། །མོས་སོ། །རྗེས་སུ་ཡི་རང་ངོ་། །ཞེས་པའི་དོན་ནོ། །ལྔ་པ་ནི་མོས་པའི་བྱེ་བྲག །གདུལ་བྱའི་སྣང་བ་ལ། གང་ལ་གང་

༄༅། །འདུལ་དེའི་སྐུར་བསྟན་ནས། །ཐེག་པ་སྣ་ཚོགས་ཐབས་ལ་མཁས་པ་ཡི། །ཆོས་ཀྱི་འཁོར་ལོ་རིན་ཆེན་བསྐོར་དུ་གསོལ། །ཞེས་པ་སྟེ། སེམས་ཅན་མོས་པའི་བྱེ་
བྲག་རྣམ་པ་སྣ་ཚོགས་པ་རྣམས་ལ། ཆོས་ཐེག་པ་སྣ་ཚོགས་པ་གང་དང་གང་ལ་མོས་པ་དེ་ལ་དེ་དང་མཐུན་པའི་ཆོས་བསྟན་དུ་གསོལ་ཞེས་སྙིང་ཐག་པ་ནས་གཞན་དོན་དུ་གསོལ་བ་འདེབས་
པའོ༑ །དེ་ལྟར་བྱས་ན་གཞན་དགེ་བ་བྱེད་པ་དང་ཆོས་སྟོན་པ་ཐམས་ཅད་ཀྱི་བསོད་ནམས་འབྲས་བུ་རང་གིས་ཐོབ་པར་འགྱུར་ཏེ། ལུང་ལས། རྗེས་སུ་ཡི་རང་བྱས་ན་བསོད་ནམས་མཉམ་པར་
ཐོབ༑ གལ་ཏེ་རྟོགས་པ་ལ་མཐོང་ན་དེ་ལས་ཆེས་ཐོབ་བོ་།ཞེས་གསུངས་སོ། །དྲུག་པ་ནི། ཆོས་སྐུ་སྤྲོས་པ་མ་ལུས་ཞི་གྱུར་ཀྱང༌། ཐུགས་རྗེ་ཆེན་པོ་གདུལ་བྱའི་སྣང་བ་ལ། །ཇི་སྲིད་
འཁོར་བ་དེ་སྲིད་གཟུགས་སྐའི་ཚོགས། །མྱ་ངན་མི་འདའ་བཞུགས་པར་གསོལ་བ་འདེབས། །ཞེས་པ་སྟེ། ཕྱོགས་བཅུའི་འཇིག་རྟེན་གྱི་ཁམས་ན། རྒྱལ་བ་སྲས་བཅས་མྱ་ངན་ལས་འདའ་
བར་བཞེད་པ་གང་ཡིན་པ་དེ་དག་ཐམས་ཅད་ལ། སེམས་ཅན་གྱི་དོན་དུ་མྱ་ངན་ལས་མི་འདའ་བར་ཡུན་རིང་དུ་བཞུགས་པར་གསོལ་བ་ཞེ་ཐག་པ་ནས་འདེབས་པའོ། །བདུན་པ་ནི། སོ་སོར་ཐར

དང་དེ་བཞིན་བྱང་ཆུབ་སེམས། །རིག་འཛིན་སྔགས་ཀྱི་སྡོམ་པ་དེ་དག་ཀུན། །སྐྱེས་མཆོག་ཁྱེད་ཀྱི་སྤྱན་སྔར་བདག་ལེན་ཅིང༌། །རིམ་པ་བཞིན་དུ་བདག་གི་བརྟེན་པར་བགྱི། །བསླབ་པར་བྱ་
བའི་ཆོས་རྣམས་ཐམས་ཅད་ལ། །བསམ་པའི་ཐབས་དང་རྟོགས་པའི་སྟོབས་དག་གིས། །དོན་ཆེན་བསྒྲུབ་པའི་བྱ་བ་མ་རྟོགས་པ། །རྒྱལ་བའི་བཀའ་ལས་ནམ་ཡང་མི་འདའོ། །ཐུན་མོང་ཁྱད་
པར་དམ་ཚིག་སྡོམ་པ་དང༌། །འགལ་བར་གྱུར་པའི་ཉེས་པ་མ་ལུས་ཀུན། །སྐྱེས་མཆོག་ཁྱེད་ཀྱི་སྤྱན་སྔར་བདག་བཤགས་ན། །ཐུགས་རྗེ་བཟུང་ལ་བདག་ལ་སྐྱབས་སུ་གསོལ། །སྐྱེས་
མཆོག་ཁྱེད་ཀྱི་ཐུགས་རྗེའི་བྱིན་རླབས་ཀྱིས། །ལོག་པའི་བསམ་པ་ནམ་ཡང་མི་འབྱུང་ཞིང༌། ཉོན་མོངས་རྟོག་པའི་ཚོགས་ཀུན་ཞི་གྱུར་ནས། །དཀར་པོའི་ཡོན་ཏན་གོང་དུ་འཕེལ་བར་ཤོག
བླ་མ་བསྟེན་ཅིང་དཀོན་མཆོག་མཆོད་པ་ལ། །མོས་གུས་ལྟེམས་ཀྱང་ནམ་ཡང་མི་འབྱུང་ཞིང༌། །ཐེག་མཆོག་ལམ་གྱི་སྒྲུབ་པ་བྱེད་པའི་ཚེ། །སྐད་ཅིག་ཙམ་ཡང་ལེ་ལོ་མེད་པར་ཤོག །བསྡུ་བ་
བཞི་དང་ཞི་སོགས་ལས་རྣམས་ཀྱིས། །སངས་རྒྱས་འཕྲིན་ལས་རྫོགས་པར་བྱེད་གྱུར་ཅིག །སེམས་ཅན་རྣམས་ཀྱི་བསམ་པའི་དོན་རྣམས་ཀུན། །དེ་དག་ཐམས་ཅད་བདག་གིས་འགྲུབ་པར་༔

| ༄༅། ཤོག །འགྲོ་བའི་དོན་ལ་སྐྱོ་བ་མེད་པ་དང༌། །ལུས་དང་ལོངས་སྤྱོད་དངོས་པོ་ཐམས་ཅད་ལ། །འཛིན་ཆགས་སེར་སྣ་ནམ་ཡང་མི་འབྱུང་ཞིང༌། །ཟད་མི་ཤེས་
པར་ཀུན་ལ་གཏོང་བར་ཤོག །ཅེས་བྱང་ཆུབ་ཀྱི་སེམས་བཟུང་ཞིང་དེའི་བསླབ་བྱ་དང་དམ་ཚིག་ཉམས་སུ་ལེན་པར་བྱེད་ཅིང་དམ་བཅས་པའོ། །བརྒྱད་པ་ནི། དགེ་བ་འདི་ཡིས་མཁའ་མཉམ་
སེམས་ཅན་གྱི། །སྡིག་དང་སྒྲིབ་པའི་ཚོགས་ཀུན་བྱང་གྱུར་ནས། །བསམ་པའི་དོན་རྣམས་ཡིད་བཞིན་འགྲུབ་པ་དང༌། །མྱུར་དུ་བླ་མེད་བྱང་ཆུབ་ཐོབ་པར་ཤོག །ཅེས་པས་ཆོ་ག་ལག་ལེན་གྱི་
34LI.P
རིམ་པ་འདི་རྣམས་ཉམས་སུ་བླངས་པའི་དགེ་བའི་རྩ་བ་འདིས་མཁའ་མཉམ་སེམས་ཅན་ཐམས་ཅད་སྤང་བྱ་སྒྲིབ་གཉིས་བྱང་ཞིང་། ཐོབ་བྱ་ཚོགས་གཉིས་ལ་སོགས་བསམ་དོན་འགྲུབ་ནས་འབྲས་བུ་
བླ་མེད་བྱང་ཆུབ་ཐོབ་པའོ། །དེས་ལག་ལེན་དངོས་གཞི་རྫོགས་ནས་ཞར་བྱུང་འཕྲིན་ལས་ཀྱི་ལས་ཚོགས་བསྟན་པ་ནི། ཚོགས་ཀྱི་ལག་ལེན་གོང་དུ་བསྟན་ཟིན་ནས། སློབ་མ་སྨིན་པ་དབང་གི་
༈ ལག་ལེན་བྱེད་ན། སྐབས་འདིར་བྱེད་ཅིང༌། རྗེས་ཆོག་སྤྱི་དང་མཐུན་པར་བྱེད། གཞུང་འདི་ལ་བརྟེན་ནས་རབ་གནས་བྱེད་པར་འདོད་ན། ལུགས་མའམ་བྲིས་སྐུ་ལ་སོགས་པ་རྟེན་གང་ཡིན་635

ཡང་༑ གཟུངས་བཞུགས་རྒྱབ་གཟུངས་ལ་སོགས་པ་ཚར་བའི་རྟེན་དེ་སྟེགས་ལ་བཞུགས་ཅིང༌། འབྱུང་པོ་ལ་གཏོར་མ་བཏང༌། བགེགས་བསྐྲད་ཁྲུས་གསོལ་བསངས་སྦྱངས་རྣམས་མང་དུ་
བྱེད་ལྷ་བསྐྱེད། མཆོད་བསྟོད་སྤྱན་དབྱེ་བ་ལ་སོགས་བྱས། གསོལ་བ་བཏབ་སྟེ་དེ་འོད་དུ་ཞུ་བ་ལས་བྱུང་བའི་རྟེན་སོ་སོའི་རྣམ་པ་བླ་མ་ངོ་བོ་མདུན་བསྐྱེད་ལྟར་བསྐྱེད་ལ། དེ་ལ་ཡེ་ཤེས་སེམས་
དཔའ་སྤྱན་དྲངས་ནས། མཆོད་བསྟོད་ཡན་ལག་བདུན་པ་བསྔོ་བའི་བར་གཞུང་བཞིན་བྱས་ལ། བདག་དང་འགྲོ་ལ་ཐུགས་བརྩེའི་ཕྱིར། །ཉིད་ཀྱི་རྫུ་འཕྲུལ་མཐུ་ཡིས་ནི། །ཇི་སྲིད་མཆོད་པ་
བདག་འབུལ་ན། །དེ་སྲིད་བཅོམ་ལྡན་བཞུགས་སུ་གསོལ། །ཞེས་པའི་བརྟན་བཞུགས་དང་། མེ་ཏོག་དང་བཅས་པའི་ཤིས་པ་རེ་རེ་བརྗོད། དེ་བཞིན་དུ་ཕྱག་འཚལ་ཐམས་ཅད་ཀྱི་མགོར་སྤྱན
འདྲེན་རྒྱས་བསྡུས་གང་རུང་བཞུགས་གསོལ་དང་བཅས་པ་དང༌། བསྔོ་བའི་རྗེས་སུ་བརྟན་བཞུགས་ཤིས་པ་རེ་རེ་བརྗོད་ཅིང༌། ཕྱི་མ་ལ་བཀྲ་ཤིས་རྒྱས་པར་བརྗོད་དོ། །དུས་མཐའ་སྟེ་གཤིན་
ཆོག་བྱེད་པར་འདོད་ན། ཕྱག་འཚལ་དང་པོའི་གོང་མིང་བྱང་ལ་གཤིན་པོའི་རྟེན་བསྐྱེད། རྣམ་ཤེས་དགུགས་གཞུག་བྱ། འབྱུང་པོ་ལ་བགེགས་གཏོར་བཏང༌། ཁྲུས་གསོལ་དུག་སྦྱང་རྒྱས་

བླ་༄༅། །བསྡུས་གང་རུང་བྱས་ཏེ། ཚེ་འདས་འདི་ཞེས་བྱ་བས་གཙོ་བྱས་སེམས་ཅན་ཞེས་ཕྱག་འཚལ། སྡིག་བཤགས་ཀྱི་གོང་དུ་ཚེ་འདས་མིང་འདི་ཞེས་བྱ་བས་གཙོ་བྱས་
མཆོད་
སེམས་ཅན་ཐམས་ཅད་ཀྱི་འདོད་ཞེ་སྡང་གཏི་མུག་ཞེས་སོགས་ནས་བསྔོ་བའི་བར་དུ་བྱེད་ཅིང་རྗེས་ཐམས་ཅད་དུ་གཤིན་བསྔོ་དང་སྨོན་ལམ་རྒྱས་པར་བྱ་མཆོད་བསྟོད་ཐམས་ཅད་རྫོགས་པའི་
ལི
མཐར་གཤིན་པོའི་རྣམ་ཤེས་ཀྱང་ཨ་དཀར་པོ་དྲི་མ་མེད་པའི་རྣམ་པར་བྱས་ཏེ། བླ་མའི་ཐུགས་ཁར་ཐིམ་པར་བསམ་ཞིང་ཨ་ཞེས་བརྗོད་ཅིང་སྐྱེ་མེད་ཀྱི་རྒྱས་བཏབ་བོ། །ལག་ལེན་ཐམས་ཅད་རྗེས་
ཆོག་གི་མཐར། བདག་བློ་གཏི་མུག་རྨོངས་པའི་དབང་གྱུར་ཏེ། །ལེགས་སྦྱད་འདི་ལ་ཉེས་པར་གྱུར་པ་གང་། །སྐྱེས་མཆོག་རིན་ཆེན་རྣམས་དང་དེའི་སྲས། །བདག་ཉིད་ཆེན་པོ་ཁྱེད་ལ་བཟོད་
༈ པར་གསོལ། །ཞེས་ནོངས་གསོལ་དང་ཡིག་བརྒྱ་བརྗོད་ཅིང་བསྔོ་བ་དང་བཀྲ་ཤིས་བརྗོད་པའི་མཐར། ཁྱེད་ཀྱི་ཐུགས་རྗེས་འགྲོ་བའི་དོན་ཀུན་མཛད། །ཐུན་མོང་མཆོག་གི་དངོས་གྲུབ་སྩལ་དུ་
༈ གསོལ༑ །ཆོས་སྐུ་ཞི་བའི་ངང་དུ་གཤེགས་ནས་ཀྱང༌། །གཟུགས་སྐུ་འགྲོ་བའི་དོན་ལ་འབྱོན་པར་ཞུ། །ཞེས་རྟེན་མེད་ན་ཡེ་ཤེས་པ་གཤེགས་པའམ། རྟེན་ཡོད་ན་བདག་དང་འགྲོ་ལ་ཐུགས་

བརྩེའི་ཕྱིར། །ཞེས་སོགས་ཀྱི་ཡེ་ཤེས་པ་བརྟན་པར་བཞུགས་པར་བྱའོ། །དེ་རྣམས་ཀྱིས་དངོས་གཞིའི་ཚོགས་མ་ལུས་པ་བསྟན་ཟིན་ནོ། །གསུམ་པ་རྗེས་ཕན་ཡོན་དང་བཅས་པ་ཉམས་
སུ་ལེན་པར་གདམས་པ་ནི། ཉེས་བྱས་དྲི་མའི་ཚོགས་ཀུན་བྱང་བ་དང་། །བསོད་ནམས་ཡོན་ཏན་འཕེལ་བར་འདོད་པ་དང༌། །བདུད་དང་བར་ཆད་ཞི་བར་འདོད་པ་དང༌། །བདག་གཞན་དོན་
གཉིས་འགྲུབ་པར་འདོད་རྣམས་ཀྱིས། །བླ་མ་མཆོད་ཅིང་གསོལ་བ་བཏབ་པའི་ཐབས། །འདི་ལ་ནན་ཏན་མཆོག་ཏུ་བྱའོ་ཞེས། །རྡོ་རྗེ་འཆང་གིས་རྒྱ་ཆེར་གསུངས་པས་ན། །བློ་ལྡན་རྣམས་
ཀྱིས་འདི་ལ་འབད་པར་རིགས། །ཞེས་པའོ། དགེ་བ་བྱང་ཆུབ་ཆེན་པོར་བསྔོ་བ་ནི། །བླ་མ་མཆོད་པའི་ཆོ་གའི་རིམ་པ་དག །སྦྱར་བས་དེ་ལས་བྱུང་བའི་བསོད་ནམས་ཀྱིས། །འགྲོ་བ་འདི་
ཀུན་ཡང་དག་བླ་མ་ཡི། །རྗེས་སུ་བཟུང་ནས་བདེ་ཆེན་མཆོག་ཐོབ་ཤོག །ཅེས་པ་སྟེ། བླ་མ་མཆོད་པའི་ཆོ་ག་ཡོན་ཏན་ཀུན་འབྱུང་ཞེས་བྱ་བ་ནི། བསྟན་བཅོས་འདིའི་མཚན་ནོ། ལྡོམ་བུའི་
རྣལ་འབྱོར་གླིང་རས་པས། ཞེས་པ་ནི་མཛད་པ་པོའི་མཚན་ནོ། །ལོ་རོ་མོག་པ་ནི་ཡུལ་ལོ། །ཚེ་ཀོང་ཞེས་པ་ནི་དགོན་པའོ། །ཞེས་པར་སྦྱར་བ་རྫོགས་སོ། །འདི་ནི་གྲུབ་པའོ། · །བཀྲ་ཤིས་

༄༅། །དཔལ་འབར་འཛམ་གླིང་རྒྱན་གྱུར་ཅིག །སརྦ་མངྒ་ལམ་བྷ་ཝནྟུ། ཐམས་ཅད་བཀྲ་ཤིས་པར་གྱུར་ཅིག། །། ༅། ཁྱོད་ཀྱིས་སྲོག་ཆགས་བསད་པར་བྱ།
རྫུན་གྱི་ཚིག༴། མ་བྱིན་པར་ཡང༴། གཞན་གྱི༅། ཞེས་གསུངས་ཏེ། སྲོག་གཅོད་པ་ནི་དངོས་པོར་ལྟ་བ་སྤངས་ནས་དུ་སོགས་ཀྱི་མཚན་ཉིད་ཅན་གྱི་སྟོང་པ་ཉིད་དུ་བལྟ་བའོ། །རྫུན་སྨྲ་བ་ནི་
ལས་ཀྱི་རླུང་ཐམས་ཅད་དབུ་མའི་དབུགས་གཅིག་ཏུ་བྱས་པས་གཞོམ་དུ་མེད་པའི་སྐད་ཀྱིས་སྨྲ་བའོ། །མ་བྱིན་པར་བླང་བ་ནི། རིགས་ལྡན་མ་ཨ་ཝ་དྷཱུ་ཏཱིའི་ཁུ་བ་དེ་བཞིན་གཤེགས་པའི་ཚོགས་སོ་
ང་གི་རིག་པས་གཙུག་ཏོར་དུ་ལེན་པའོ། །གཞན་གྱི་བུད་མེད་ནི། གཞན་རྡོ་རྗེ་སེམས་དཔའི་བུད་མེད་རྣམ་པ་ཐམས་ཅད་པའི་ཤེས་རབ་གྱི་ཕ་རོལྀ་ཏུ་ཕྱིན་པ་ལ་བདེ་བ་ཆེན་པོའི་ཡེ་ཤེས་རྙེད་པ་
སྦྱོར་བར་བྱེད་པའོ། །དེ་དག་གིས་ཉིན་མཚན་ཟད་པར་བྱེད་པ་ནི་རྟག་ཏུ་དམ་ཚིག་ལ་གནས་པ་སྟེ་ཉེས་པར་གྱུར་པ་སྐྱེ་བའི་གནས་སྐབས་དང་བྲལ་ཞིང་འདོད་པའི་དངོས་གྲུབ་ཚེ་གཅིག་ལ་དུས་རིང་
པོར་མིན་པས་ཐོབ་པར་འགྱུར་རོ།། །། 640(B)

640(B)
BlankPageAs PerOriginalDocument

།ལམ་ཟབ་ཐུན་མོང་བའི་ཁྲིད་ཀྱི་ཟིན་བྲིས་སྣང་བྱེད་འོད་ཀྱི་འཁོར་ལོ་ཞེས་བྱ་བ་བཞུགས་སོ།།༄༅།

༄༅། །སྭ་སྟི། གང་ཞིག་རྡོ་རྗེ་འཆང་གི་གོ་འཕང་ལ། །གེགས་མེད་མྱུར་དུ་འཛེག་པའི་ཐེམ་སྐས་མཆོག །འཛུགས་པའི་སྲོལ་
འབྱེད་དཔལ་ལྡན་འབྲུག་པ་ཞེས། །གྲགས་པས་ས་གསུམ་འགེངས་པ་དེར་ཕྱག་འཚལ། །དེ་ཡི་ཐུགས་བཅུད་བླ་མའི་སྒྲབ་ཐབས་ཀྱི། །ཚིག་དོན་སྙིང་
གི་ཐིག་ལེར་མ་འཕོས་ན། །ཟླ་བཞིར་མཚམས་སྒོ་བསྡམས་ཀྱང་མ་ཉེས་པར། །བཙོན་གྱི་བརྟུལ་ཞུགས་འཛིན་པ་ཙམ་དུ་ཟད། །དེ་བས་དད་བརྩོན་
ཤེས་རབ་ལྡན་རྣམས་ཀྱི། །བློ་གྲོས་སྦུབ་སྡིར་ངང་དུ་ཆུད་འཛའ་བ། །མ་བཟོད་སྙིང་གཏམ་ལྷ་ཡི་རོལ་མོ་འདི། །རྨོངས་པ་གཉིད་ལས་སློང་ཕྱིར་ཁོ་

སྣང་
བྱེད་
ལི་༄༅། །བོས་སྦྱིན། །འདིར་ཅུང་ཟད་གླེང་བའི་གཞི་ནི་རྣམ་པ་གཉིས་ཏེ། རྣམ་གཞག་སྤྱིར་བཤད་པ་དང༌། ལག་ལེན་བྱེ་བྲག་ཏུ་
བཤད་པའོ། །དང་པོ་ནི། ཟབ་ལམ་མཐའ་དག་གི་ཡང་སྙིང་བླ་མ་བསྒྲུབ་པ་ཞེས་གཡེར་ཆེ་བའི་གདམས་པ་འདི་ལ་རྒྱ་བོད་ཀྱི་གྲུབ་ཐོབ་མང་པོའི་ཡིག་
རིས་སྣང་བ་རྣམས་ནི། བླ་མའི་ཞལ་སྐྱིན་དང་རྗེས་སུ་མ་འབྲེལ་བར་རང་དགར་འཇུག་པ་དགག་པའི་སླད་དུ་གབ་འཁྲུགས་འཐོར་བའི་རྣམ་པར་བཞུགས་པ་643
ལ༑ ཀུན་མཁྱེན་པདྨ་དཀར་པོའི་ཐུགས་བརྩེས་བརླན་པའི་མཁྱེན་དཔྱོད་ཀྱིས། ལམ་རིམ་མངོན་རྟོགས་སུ་སྒྲིགས་ན་གོ་སླ་ཞིང་། ཞལ་སྐྱིན་ལག་ལེན་

དུ་བསྟར་ན་འཁྱེར་བདེ་བར་དགོངས་ནས། ཐུན་མོང་དང་ཐུན་མོང་མ་ཡིན་པའི་ཁྲིད་ཡིག །གཞུང་དོན་འགྲེལ་ཞིང་མི་འཆུག་པའི་གཟེར་དུ་རྣམ་བཤད་ཟབ་ལམ་སྙེ་མ་ཞེས་བྱ་བ་ཕུལ་དུ་ཕྱིན་པའི་
ལེགས་བཤད་མཛད་པ་འདི་ཉིད། རྒྱུད་སྡེའི་ཟབ་སྒོ་འབྱེད་པའི་ལྡེ་མིག །ངེས་གསང་གནད་ཀྱི་དགོངས་དོན་གསལ་བྱེད། ཞལ་སྐྱིན་སྙིང་པོར་འཁྲིལ་བའི་བཅུད་བཟང་བླ་ན་མེད་པར་མཐོང་
ཡང་༑ དེང་སང་དུས་ངན་སྙིགས་མའི་ལང་ཚོ་དར་ལ་བབ་པས་གོ་དོན་སློབ་པའི་བཀའ་སྲོལ་བཟང་པོ་རྣམས་ནུབ་པར་ཉེ། དོན་བྲལ་ཚིག་ལྷད་ཀྱིས་བརྒྱན་པའི་ཀླགས་ལུང་ཙམ་ལ་བླ་སྒྲུབ་བཤད་
པ་དང་ཐོབ་པའི་ཐ་སྙད་ལྷུར་བླངས་པ་དེ་དག་གིས། མཁས་པའི་ལེགས་བཤད་ཚིག་དོན་བརླིང་པོ་འཕྲལ་དུ་རྟོགས་དཀའ་ལ་ཕུགས་སུ་དོན་བཟང་བ་དག་མ་གོ་ནའང་། བླ་སྒྲུབ་ཀྱི་མིང་ཙམ་སྙིང་
པོར་བཟུང་ནས་མཚམས་བཅད་རྡོ་རྗེའི་སྒོ་གླེགས་སྡོམ་པ་དག་སྣང་ལ། མཚམས་ནང་དུ་གལ་ཆེ་བའི་དམིགས་པ་བསྒོམ་པ་ལ་ཞུགས་ཚེ་ཅི་བྱ་གཏོལ་མེད་ཀྱི་ངང་ལས་སྤྱི་བརྟོལ་ཅན་འགའ་སྨིན་རུ་
ཟེང་ཟེང༌། དམན་ཅིང་ཞུམ་པ་དག་ཤུགས་རིང་ནར་ནར། བར་མ་དག་དཀའ་གནས་ཧོར་ཀོང་དུ་འཇོག་ཅེས་ཐོས་ལ། དེ་དག་ནི་བླ་སྒྲུབ་ཀྱི་གཟུགས་བརྙན་ཙམ་སྟེ་སྒྲུབ་བརྒྱུད་ཀྱི་ཞབས་ནས་

སྣང་༄༅། །འཐེན་པའི་ཞགས་ཐག་འཆོས་པའོ། །དེ་ལྟ་བས་ན་གོ་དཀའ་བའི་ཐད་སོ་སོར་ལུང་རིག་མན་ངག་གི་སྒོ་ནས་གསལ་བར་བྱེད་པའི་ཡི་གེ་བྱོས་ཤིག་ཅེས་བསྐུལ་བ་དག་
བྱེད་
ལི གི་ངོར་ཁོ་བོས་སྨྲ་ཡི། མཆོག་གསུམ་ཁྲེལ་འགྱུར་གྱི་ཀུན་སློང་། ཆགས་སྡང་། ཕྲག་དོག །ཕྱོགས་ལྷུང༌། མཐོ་གནོན། ལྐོག་སྨོད། ངན་སེམས་སོགས་བོར་ལ་མི་འཐད་པའི་ཤེས་
བྱེད་འདུག་ན་ཆོས་བཞིན་དུ་རྩོད་ཅིག་དང་གཟུ་ལུམས་དང་བྲལ་བའི་ལན་གདབ་པར་བྱའོ། །འོ་ན་ཟབ་ལམ་འདི་ལ་ཐུན་མོང་དང་ཐུན་མོང་མ་ཡིན་པ་ཞེས་གཉིས་སུ་རྣམ་པར་དབྱེ་བ་འདིའི་འབྱེད་
ཆོས་གང་ཡིན་ཅེས་རྣམ་དཔྱོད་དང་ལྡན་པ་འགའ་ཞིག་སྨྲ་བ་སྲིད་ན། དེ་ལ་ལན་འདི་གདབ་པར་བྱ་སྟེ། འདི་ནི་གདུལ་བྱའི་དབང་པོ་དམན་མཆོག་གི་རྗེས་སུ་འགྲོ་བའི་ལམ་གྱི་ཁྱད་པར་གྱི་
སྟེ༑ ཐུན་མོང་ནི་སྤྱིའི་མིང་ཡིན་པས་སྔགས་ལམ་ལ་རིམ་གྱིས་སློབ་ཏུ་རུང་བ་ཐམས་ཅད་ཀྱི་སྤྱོད་ཡུལ་དུ་གྱུར་པས་ན་ཐུན་མོང་དང་། ཐུན་མོང་མ་ཡིན་པ་ནི་བྱེ་བྲག་གི་མིང་སྟེ། ཐོག་མ་ཉིད་ནས་
སྔགས་བླ་མེད་ཀྱི་ལམ་ལ་འཇུག་པར་འོས་པ་དག་གིས་རྣལ་འབྱོར་དུ་བྱ་བས་ན་ཐུན་མོང་མ་ཡིན་པའོ། །དེ་གཉིས་ཀའི་སྒྲུབ་གཞི་བླ་མ་གཅིག་པུ་ཡིན་ཀྱང་སྒྲུབ་ཚུལ་སོ་སོ་བའི་གནད་ཀྱིས་ཐ་དད་དུ་645

དབྱེ་བ་སྟེ། མངོན་སུམ་ལམ་བྱེད་ཀྱིས་ཆོས་སྐུར་བསྒྲུབ། རྣམ་པ་ལམ་བྱེད་ཀྱིས་ལོངས་སྐུར་བསྒྲུབ། མོས་པ་ལམ་བྱེད་ཀྱིས་སྤྲུལ་སྐུར་བསྒྲུབ་པ་གསུམ་ལས་སྔ་མ་གཉིས་ཟབ་པས་ཐུན་མོང་
མ་ཡིན་པས་དང༌། ཕྱི་མ་འདི་ཐུན་མོང་བའི་ལམ་གྱྀས་བསྡུས་སོ། །ཐུན་མོང་བ་ལ་ཡང་རྗེ་བཙུན་གོང་མ་བརྒྱུད་པའི་ཚུལ་དང་།ྋ ཕྱིས་བི་བྷཱ་ཏཱི་ལས་བརྒྱུད་པའི་ཚུལ་ཏེ་གཉིས་བྱུང་བ་
ལས༑ དང་པོ་ལས། ཆོས་རྗེ་རས་པས་སྒྲུབ་ཐབས་ཐུག་རྗེའི་ཉི་རྒྱས། ཞལ་གདམས་ཀུན་གསལ་དྲི་མེད། ངོ་སྤྲོད་དམུས་ལོང་མིག་འབྱེད་གསུམ་མཛད་པའི་དང་པོ་ལས། བཅུད་དང་ལྡན་
པའི་བླ་མ་ཡིས། །སྣོད་དང་ལྡན་པའི་སློབ་མ་ལ། །བདུད་རྩི་ལྟ་བུའི་སྒྲུབ་ཐབས་བསྟན། །ཅེས་སྟོན་བྱེད་བླ་མ། བསྟན་ས་སློབ་མ། །སྟོན་རྒྱུའི་སྒྲུབ་ཐབས་གསུམ་དུ་ཕྱེ། སྒྲུབ་ཐབས་
ལ༑ སྔོན་འགྲོ་དམ་ཚིག་བསྟན་པ་དང་། དངོས་གཞི་བླ་མ་བསྒྲུབ་པ་དང་། རྗེས་ལ་འཕྲིན་ལས་སྦྱར་བའོ། །ཞེས་པས་གསུམ། དངོས་གཞི་ལ་དང་པོར་བླ་མ་ཤེས་པར་བྱ། །བར་དུ་མོས་
གུས་ཤེས་པར་བྱ། །མཐའ་མར་དངོས་གྲུབ་ཤེས་པར་བྱ། །ཞེས་གསུངས་ཏེ་ཐུགས་རྗེ་ཉི་རྒྱས་ཀྱི་རྩ་བའི་དོན་དེར་འདུས་སོ། །ཞལ་གདམས་ཀུན་གསལ་དྲི་མེད་ལས། སྔོན་འགྲོ་བསླབ་པ་

།རྣམ་གསུམ་ནི། །བླ་མ་བསྒྲུབ་པའི་དམ་ཚིག་ཡིན། །དམུས་ལོང་མིག་འབྱེད་ཐུར་མ་ནི། །མུན་པ་སེལ་བའི་སྒྲོན་མེ་ཡིན། །བླ་མ་སྐུ་གསུམ་བདག་ཉིད་ནི།༄༅།
ཡོན་ཏན་ཀུན་གྱི་མངའ་བདག་ཡིན། །མོས་གུས་སྲོག་གི་འཁོར་ལོ་འདི། །སྒོ་རྣམས་འབྱེད་པའི་ལྡེ་མིག་ཡིན། །གསོལ་འདེབས་ལ་སོགས་སྦྱོར་བ་འདི། །འཕྲིན་ལས་གང་འདོད་གནད་29
བསྣན་ཡིན། །ཞེས་གསུངས་ཏེ། ཆོས་རྗེ་ཉིད་ཀྱིས་མཛད་པའི་ཡིག་ཆ་གསུམ་པོ་ལ་ལག་ལེན་མངོན་རྟོགས་སུ་བསྡེབས་ན་གོ་རིམ་དེ་བཞིན་ཡིན་པ་ལྟར། འབྲུག་པ་རིན་པོ་ཆེ་ངག་དབང་ཆོས་
ཀྱི་རྒྱལ་པོ་དང་། ཀུན་སྤངས་སྒྱ་མའི་གར་མཁན་གྱི་བཞེད་པ་གཞིར་བཞག་ནས་ཁྲིད་ཡིག་འདིར་ཡང་སྔོན་འགྲོ་བསླབ་པ་གསུམ་ལ་བསླབ་པ། དངོས་གཞི་སྨིན་གྲོལ་གཉིས་ལ་བསླབ་པ། རྗེས་
ངོ་སྤྲད་པ་ལ་བསླབ་པ་སྟེ་གསུམ་དུ་མཛད་པ་ནི་ཁྲིད་ཀྱི་གཞུང་ཤིང་དང་། དེའི་ཁ་སྐོངས་སམ་ཟུར་འདེབས་ཀྱི་ཚུལ་དུ་བི་བྷཱ་ཏཱི་ཙནྡྲ་ལས་བརྒྱུད་པའི་ལུགས་ལ་ཕྱི་ལྟར་བསྙེན། ནང་ལྟར་
བསྒྲུབ༑ གསང་བ་ལྟར་ངོ་སྤྲད་ཅེས་པའི་ཕྱི་སྒྲུབ་ཀྱི་གཞུང་ཏིལླི་པས་མཛད་པ་དང༌། ནང་སྒྲུབ་ཀྱི་གཞུང ནཱ་རོ་པས་མཛད་པ་དང༑ གསང་སྒྲུབ་ཀྱི་གཞུང་ཀླུ་སྒྲུབ་ཀྱིས་མཛད་པ་གསུམ་པོ་གནད་

དོན་སོ་སོར་ཅི་རིགས་པར་སྦྱར་བ་ནི། ཁྲིད་ཡིག་འདི་ལ་ཚང་སྟེ། རྒྱལ་དབང་པད་དཀར་ཞབས་ཀྱི་རྣམ་ཐར་དུ། ཟླ་བ་གཅིག་ལྷག་ཙམ་ལམ་ཟབ་ཀྱི་མཚམས་དམིགས་པ་དང་སྦྲགས་ཀྱིན་ཞུས་
པའི་མཐའ་མ་འཕྲིན་ལས་བཞི་སྒྲུབ་བོ། །ཞེས་གསུངས་པ་ནི། རྗེ་དགུང་ལོ་བཅུ་གསུམ་པའི་ཐོག །འབྲུག་ཆེན་དེ་ཉིད་ཀྱི་ཞལ་སྐྱིན་ལས་གསན་པ་རྣམས་ཟིན་བྲིས་སུ་བཏབ་པའི་ཡི་གེ་ཧ་ཅང་མི་
མང་བ་སྦས་པ་མིག་འབྱེད་དུ་མཚན་གསོལ་བ་ཞིག་སྣང་བ་དེའི་དམིགས་རིམ་ཕལ་མོ་ཆེ་ཁྲིད་འདིར་འདེབས་པར་མཛད་འདུག་པ་རྣམས་ནི་གྲུབ་ཐོབ་བརྒྱུད་པའི་སྙིང་གཏམ་ཞལ་ནས་སྙན་དུ་བབས་
པའི་ངེས་གསང་ཅུང་ཟད་འཐོར་སྟབས་སུ་ཡོད་པ་རྣམས་ཕྱོགས་གཅིག་ཏུ་བསྒྲིགས་པའི་བཀའ་དྲིན་མཛད་པའོ། །གཞན་ཡང་ཡིག་སྙིང་རྒྱ་གཞུང་ལ་རང་བྱིན་རླབས། ཚིགས་བཅད་གཉིས་
མ༑ ཚར་གསུམ་ཁུག་པ་སོགས་ལམ་ཟབ་གླེགས་བམ་དུ་བཞུགས་པ་རྣམས་ནི་ཐུན་མོང་མ་ཡིན་པའི་ཡིག་སྐོར་ཡིན་པས་འདིར་མི་དགོས་སོ།། །།གཉིས་པ་ལག་ལེན་བྱེ་བྲག་ཏུ་བཤད་པ་ལ་
སྔོན་འགྲོ །དངོས་གཞི། རྗེས་གསུམ་ལས། དང་པོ་ནི། རྒྱུན་དུ་དམ་ཚིག་གཙང་བ་ལ་བསླབ་པ། རྒྱུན་དུ་ཚོགས་བསག་པ་ལ་བསླབ་པ། རྒྱུན་དུ་གསོལ་བ་གདབ་པ་ལ་བསླབ་པ་གསུམ་༔

ཎྜ, ༄༅། །ཡིན་མོད་ཀྱང་ཁྲིད་ཡིག་ན་ཤིན་ཏུ་གསལ་བས་སྐྱར་ཟློས་མ་དགོས། འདི་གསུམ་ལ་སྔོན་འགྲོའི་སྒྲ་སྦྱོར་བ་ནི་བརྗོད་རིམ་གྱི་དང་པོར་འོང་བ་ལ་དགོངས་ཀྱི། གཞན་
༴ཐོག་མཐའ་བར་གསུམ་ཀར་ཡང་དགོས་པས་ན་རྒྱུན་དུ་ཞེས་སྨོས་སོ། །གཉིས་པ་དངོས་གཞི་སྨིན་གྲོལ་གཉིས་ལ་བསླབ་པ་ཞེས་པའི་སྐབས་ཀྱི་སྨིན་པར་བྱེད་པའི་དབང་ནི་རྡོ་རྗེ་ཐེག་པའི་དཀྱིལ་
འཁོར་ཆེན་པོར་ཞུགས་ནས་དབང་བཞི་རྫོགས་པར་ཐོབ་པ་ལ་དམུས་ལོང་མིག་འབྱེད་ཀྱི་བྱིན་རླབས་སུ་སྟོན་པ་ཙམ་ཡིན་གྱི། ལམ་ཟབ་ཀྱི་དབང་བསྐུར་ཉུང་ངུ་འདི་ནི་ཐུན་མོང་མ་ཡིན་པའི་ལམ་དུ་
yv
བསྡུའོ༑ །གྲོལ་བྱེད་ཀྱི་ལམ་ལ་བསྙེན་པ། བསྒྲུབ་པ། ལས་སྦྱོར་གསུམ། བསྙེན་པ་ལ་ཕྱི་སྒྲུབ་ཕྱག་གི །ནང་སྒྲུབ་གསོལ་འདེབས་ཀྱི། གསང་སྒྲུབ་བཟླས་པའི་བསྙེན་པ་གསུམ། དེ་
དག་ཉམས་སུ་ལེན་ཚུལ་གཤའ་མ་རང་ཞིག་བྱེད་ན། དུས་འཁོར་རྩ་རྒྱུད་ལས། གང་དུ་ས་སྐྱོང་ཆོས་ལྡན་ཅིང༌། །གང་ཞིག་ཁོ་ནར་སྐྱེ་རྒུ་རྣམས། །བདེར་གནས་ས་འཛིན་རྩོད་མེད་
པ༑ དེ་རིན་རྣལ་འབྱོར་བརྩམ་པར་བྱ། །ཞེས་བྱ་བའི་ལུང་དང་མཐུན་པའི་གནས་དབེན་ཅིང་ཉམས་དགའ་བ། ཕྱིའི་ས་དཔྱད་ལེགས་པ་དང་ལྡན་པར། བསམ་གཏན་གྱི་ཁང་བུ་ཆེ་ཆུང་

འཚམ་ལ་དབྱིབས་དོད་པ། ཁང་པའི་ས་བཀྲ་མི་ཤིས་པ་མེད་པས་དང་སྤྲོ་བར་བྱས་པའི་ནང་དུ། བསྙེན་སྒྲུབ་གཉིས་ཀ་དཀྱུས་གཅིག་ལ་བྱེད་ན་ཟླ་བ་བཞིའི་དང༌། བསྙེན་པ་ཙམ་ཀ་ཡིན་ན་ཟླ་བ་
གསུམ་གྱི་ཆ་རྐྱེན་ཡོ་བྱད་ཐམས་ཅད་ལྷག་ལྷུག་ཏུ་ཚང་བར་བསགས། མཚམས་བཅད་ནས་ཉི་མ་གཉིས་སམ་གསུམ་ཙམ་ངག་བཅད་དམ་པོ་མིན་པར་ཕྱི་ནས་ལེན་འོས་དང༌། ནང་ནས་གཏོང་
འོས༑ འཕྲལ་ཕུགས་ཀྱི་མངགས་བྱ་སོགས་བཀོད་ཁྱབ་བྱེད། ཞག་གསུམ་པོའི་རིང་ལ་ཡིག་བརྒྱ་བཟླ། བུག་སྒོའི་གདོང་དུ་ཐོ་དཀར་པོ་བརྩིགས་པ་ལ་དར་ཅོག་བཙུགས། དེ་སྤྱན་ར་
གཟིགས་སུ་བསྒོམས་ལ་མ་ཎི་བརྒྱ་རྩ་འདྲེན་ཅིང་བསྒྲུབ་པ་ལ་བར་ཆད་མེད་པར་གསོལ་བ་གདབ། དཔལ་ལྡན་འབྲུག་པའི་བླ་མ་གོང་མའི་ཕྱག་ལེན་བཀའ་རྒྱ་ཅན་ལྔ་པོ་ལ། ཐོག་མར་མཚམས་
དམ་པོ་ངེས་པ་ཅན་དགོས་པར་གསུངས་ཡོད་པ་རྣམས་ཁྱད་དུ་བསད་པའམ་མ་གོ་བ་གང་ཡིན་རུང༌། དེང་སང་བླ་སྒྲུབ་རྟེན་འབྲེལ་གཏོང་མཁན་གྱི་མཚམས་སྒོར་མཆེད་གྲོགས་མཛའ་བཤེས་
ཚོགས་ནས་ཇ་ཆང་ཞོ་དར་གྱི་སྟོན་ཤོམས་བཞད་བགད་དང་སྦྲགས་པའི་སྐྱག་ཤོབ་རྒྱ་ཐེག་པ་རེ་ནམ་དགོས་སུ་མཛད་པའི་སྲོལ་ངན་ཅིག་འདུག་པ་དུག་དང་འདྲེས་པའི་ཁ་ཟས་བཞིན་དུ་སྤངས་

།ནས། གེགས་མི་འཇུག་ཅིང་བྱིན་རླབས་མི་ཡལ་བའི་ཆེད་དུ་མཚམས་མ་གྲོལ་རིང་ངག་བཅད། ཕྱི་མིས་རང་མི་མཐོང་བ་དང་། རང་གིས་གཞན་མ་མཐོང་བ་
བྱེད༑ ནང་དཔྱད་ཕྱིར་མི་གཏོང་། ཆུ་ཙམ་མ་གཏོགས་ཕྱི་དཔྱད་ནང་དུ་མི་ལེན། ཆས་ཀ་སྡེབས་གཅིག་ལ་མ་འབྱོར་ན། ཕྱི་ནང་གསང་བའི་ཞག་གྲངས་བཟུང་ནས་མཚམས་སུ་ལེན་སྤྲོད་
བྱ༑ གདོང་ལག་མི་འཁྲུད། གདན་མི་སྤྲག། ཕྱགས་མའི་འདེབས། ནད་དང་ཁམས་འདུས་ཕྲན་བུའི་རྐྱེན་ལས་མཚམས་མི་གསེང་། དཀོན་མཆོག་གསུམ་འདུས་ཀྱི་ངོ་བོ་བླ་མར་ངེས་པས་
བློ་གཏད་སྙིང་བཅོལ། ྋསྐྱིད་ན་བླ་མའི་བཀའ་དྲིན་དུ་བསམ། སྡུག་ན་སྔོན་གྱི་ལས་ངན་འཛད་པར་བསྒོམ་སྙིང་རུས་ལྟར་རྐང་སྙོམས་སུ་འཇུག །དད་པ་ཆེ་ན་དགའ། ཚོར་ངས་ཆུང་ན་
ལེགས༑ སྐྱིད་སྡུག་ཐེག་ན་བཟང་། ཞེ་བཅད་མཐར་འཁྱོལ་རབ་ཡིན་པས་དེ་རྣམས་ནི་མན་ངག་གི་རྩ་བ་དང་སྙིང་པོ་ལྟ་བུར་མེད་ཐབས་མེད་པས་དད་ལྡན་སྙིང་གི་ནོར་བུར་ཆོངས་ཤིག །ཁྲིད་
༈ ཡིག་གི་ཚིག་ཡོངས་རྫོགས་བློ་ལ་ཟིན་པར་བྱ་ཞིང་། དེ་ལས་ངག་ཏུ་བརྗོད་པར་འོས་དང་མི་འོས་ཤེས་པར་བསླབ། བརྗེད་སོར་ཁྲིད་དཔེ་ཡང་སྔས་མགོར་ཚགས་བྱེད་ཅིང་སྐབས་སུ་

བལྟ༑ རྟོགས་པ་མཐོ་བའི་ཟོལ་ཅན་ཁ་ཅིག་ཁྲིད་དཔེ་མ་གོ་བའི་སྒྲིབ་ཡོལ་དུ་དམིགས་པ་མི་དགོས་རྒྱུ་བའི་འུད་གོག་འཐག་པ་ཡང་མཐོང་སྟེ། སྤྱིར་མཚན་བཅས་གྱི་བསྐྱེད་རྫོགས་བསྒོམ་པ་ལ་
དམིགས་པ་རྣོན་པོ་རྣལ་འབྱོར་པའི་མཚོན་ཆ་ཟེར་བ་དེ་བྱུང་། དེའི་རྒྱུ་མཚན་དམིགས་པ་རེ་ལ་ཕྱི་ནང་གི་རྟེན་འབྲེལ་དང་། སྦྱང་གཞི་སྦྱོང་བྱེད་སྦྱང་འབྲས་སོགས་ཀྱི་གནད་དང་འབྲེལ་བའི་དགོས་
པ་ཁྱད་པར་ཅན་ཡོད་ཅིང༌། སྒོས་སུ་བླ་མ་བསྒྲབ་པ་འདི་ལ་སྣང་སྲིད་ཀྱི་འཁོར་ལོ་བླ་མའི་རྡོ་རྗེ་གསུམ་དུ་གོམས་པར་བྱེད་པའི་ཐབས་སུ་དམིགས་པ་ལ་གནད་དུ་བསྣུན་དགོས་པར་དགོངས་
ནས༑ ཀུན་མཁྱེན་པདྨ་དཀར་པོའི་གསུང་མགུར་ལས། ཕ་མཚན་ལྡན་རྗེ་ལ་བློ་གཏད་ནས། གནད་དམིགས་པའི་ཁ་བསྒྱར་གསོལ་འདེབས་ཀྱིས། །ཡིད་བཞིན་དུ་འདོད་པ་འཇོ་བས་ན། །
ལམ་ཟབ་མོ་འདི་ལ་ཅིས་མི་འཇུག །ཅེས་བཀའ་སྩལ་བ་འདི་ངེས་པར་བདེན་པས་དམིགས་པ་གསལ་བར་སྦྱང་ཞིང་གོམས་པར་བྱ་བ་ནི་གནད་དུ་ཆེའོ། །དེ་ལ་སྲུང་འཁོར་གྱི་སྐབས་
སུ༑ གནམ་དང་ས་འབྱར་བར་སྣང་བའི་ཐད་ནས། ཞེས་པའི་གོ་དོན། རང་ཉིད་འདུག་པའི་བསྟི་གནས་ཀྱི་ཕྱོགས་ཀྱི་འཁོར་ལོའི་གནམ་ས་ཕྲད་པ་ལྟ་བུའི་རྒྱ་ཆེ་ས་ནས་གཞལ་བའི་སྒོར་ཁྱིམ་

སྣང་༄༅། །སྤྱན་རས་གཟིགས་བཅུ་གཅིག་ཞལ་དུ་བསྒོམ་སྟེ། དེ་ཡང་མོས་པ་ལམ་བྱེད་ལ་སྙིང་པོར་བཟུང་དགོས་པ་དག་གིས་སྐྱ་ལམ་ཙམ་དམིགས་ཡུལ་དུ་གང་འཆར་བལྟ་བ་
བྱེད་
ལས་འོས་མ་བྱུང་མོད། དེ་བས་ཅུང་ཟད་བློ་གསལ་བ་དག་གིས་ལྷ་དེའི་སྐུ་མདོག་ཕྱག་མཚན་ཞལ་ཕྱག་བཞུགས་སྟངས་གསལ་རྫོགས་སུ་ཡུད་ཙམ་སྐད་ཅིག་དྲན་རྫོགས་ཀྱིས་གསལ་འདེབས་ལི
དགོས་ལ། དེ་ཡང་འཕགས་པ་སྤྱན་རས་གཟིགས་དབང་ཕྱུག་བཞེངས་པ། སྐུ་མདོག་དཀར་པོ་ལང་ཚོ་དར་ལ་བབ་ཅིང་འོད་ཟེར་འཕྲོ་བ། རྩ་བའི་ཞལ་གསུམ་གྱི་དབུས་དཀར། གཡས་
ལྗང་༑ གཡོན་དམར། དེའི་སྟེང་གི་ཞལ་དབུས་ལྗང༌། གཡས་དམར། གཡོན་དཀར། དེའི་སྟེང་གི་ཞལ་དབུས་དམར། གཡས་དཀར། གཡོན་ལྗང་། དེ་རྣམས་འཛུམ་བཅས་ཞི་
བའི་ཉམས་ཅན། དེའི་སྟེང་དུ་ཁྲོ་ཞལ་ནག་པོ་དྲག་པོའི་ཉམས་ཅན། དེའི་སྟེང་དུ་ཞི་ཞལ་དམར་པོ་གཙུག་ཏོར་ཅན་རྒྱན་མེད་པ། རྩ་བའི་ཕྱག་བརྒྱད་ཀྱི་དང་པོ་གཉིས་ཐུགས་ཀར་ཐལ་
སྦྱར༑ གཡས་ཀྱི་གཉིས་པས་བགྲང་འཕྲེང་གསུམ་པས་མཆོག་སྦྱིན་གྱི་ཕྱག་རྒྱ། བཞི་པས་འཁོར་ལོ། གཡོན་གྱི་གཉིས་པས་གསེར་གྱི་པད་སྡོང༌། གསུམ་པས་སྤྱི་བླུགས། བཞི་པས་ ༷

མདའ་གཞུ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་པོ་པད་འདབ་ལྟར་འཇམ་པས་མཆོག་སྦྱིན་གྱི་ཕྱག་རྒྱ་མཛད་པ། ཕྱག་སྟོང་པོའི་མཐིལ་ན་སྤྱན་རེ་རེ། ཕྱག་རྣམས་ཀྱིས་དབུའི་གཙུག་
ཏོར་དང་པུས་མོའི་ལྷ་ང་མི་འདའ་བ། རི་དྭགས་ཀྱི་པགས་པས་ནུ་མ་བཀབ་ཅིང་རས་བཟང་པོའི་ཤམ་ཐབས་ནོར་བུས་སྤྲས་པའི་སྐེ་རགས་ཀྱིས་བཅིངས་པ། རལ་པ་དམར་སེར་འཁྱུག་པས་
མཛེས་པ། རིན་པོ་ཆེ་སྣ་ཚོགས་ཀྱི་རྒྱན་དང་དར་གྱི་ཅོད་པན་འཕུར་བ། འོད་ཟེར་དཀར་པོའི་དབུས་སུ་བཞུགས་པར་བསམ། ལྷ་དེའི་ཐུགས་ཀར་བསམ་གཏན་གྱི་ཁང་བུ་སྤྱན་རས་གཟིགས་སྐུ་
མདོག་དཀར་གསལ་ཞལ་གཅིག་ཞི་འཛུམ། ཕྱག་བཞིའི་དང་པོ་གཉིས་ཐུགས་ཀར་སྦྱར་བ། གཡས་འོག་ཤེལ་གྱི་བགྲང་འཕྲེང་དང་། གཡོན་འོག་པད་ཀར་གྱི་སྡོང་བུ། མཚན་དཔེ་འབར་
བའི་སྐུ་རིན་པོ་ཆེའི་རྒྱན་དང་དར་ཟབ་ཀྱིས་ཀླུབས་ཏེ། རྡོ་རྗེའི་སྐྱིལ་ཀྲུང་གིས་པད་ཟླའི་གདན་ལ་བཞུགས་པར་བསམ། ལྷ་དེའི་ཐུགས་ཀར་རང་གི་མལ་ས་སྤྱན་རས་གཟིགས་ཁ་སར་པཎི་དཀར
པོ༑ ཕྱག་གཡས་མཆོག་སྦྱིན་གྱི་ཕྱག་རྒྱ་དང༌། གཡོན་པད་དཀར་གྱི་སྡོང་བུ་འཛིན་པ། དྲང་སྲོང་གི་ཆ་ལུགས་ཅན་ཞབས་ཕྱེད་པའི་སྐྱིལ་ཀྲུང་གིས་པད་ཟླ་ལ་འོད་དཀར་གྱི་དབུས་ན་བཞུགས་

༈ ༄༅། །པར་བསམ། ལྷ་གཅིག་གི་ཐུགས་ཀར་གཅིག་བཞུགས་ཀྱང་མི་སྒྲིབ་ཅིང་གོ་མི་འགག་པ་མེ་ལོང་གི་གཟུགས་བརྙན་དཔེར་མཛད་པ་དེའི། ཁ་སར་པ་ཎའི་ཐུགས་ཀར་
རང་འདུག་པར་མོས་པའི་སྲུང་འཁོར་སུམ་སྦྲག་བརྟན་པའི་ཕྱིར་དུ་མ་ཎི་བརྒྱ་རྩ་འདྲེན་པའི་སྒོམ་བཟླས་ནི་ཐུན་རེ་རེའི་སྔོན་དུ་དགོས་སོ། །སྲུང་འཁོར་དེ་ལྟ་བུའི་ནང་མདུན་གྱི་ནམ་མཁར་སྐྱབས་29
ཡུལ་གསལ་འདེབས་པ། སྐྱབས་འགྲོ་སྨོན་འཇུག་གི་སེམས་བསྐྱེད་སོགས་ཚིག་སོ་སོར་འབྲུ་གཉེར་ན་ནི་ཧ་ཅང་རྒྱ་ཆེར་བཤད་དགོས་པས་མངས་པར་འགྱུར་ལ། གོ་དཀའ་ཤོས་རང་ཡང་མིན་
པ་འདུག་པས་དོན་སྤྱི་ཙམ་ཡིད་ལ་འཆར་རམ་སྙམ་བཞག །འོན་ཀྱང་ཆུའི་ས་བོན་བཾ་དཀར་པོ་དང་། སའི་ས་བོན་ལྀ་ཡིག་སེར་པོ་ཡིན་ནོ། །རྡོ་རྗེ་སེམས་དཔའི་སྒོམ་བཟླས་ཀྱི་སྐབས་
སུ༑ རང་ཐ་མལ་པའི་སྤྱི་བོར་བསྒོམ་པ་ཡིན་ལ། དེ་ཡང་རྒྱུ་ལམ་འབྲས་གསུམ་གྱི་རྡོར་སེམས་ཆོ་ག་གསུམ་གྱིས་བསྐྱེད་པ་དེ་ཉིད་རྣམ་པ་རྡོ་རྗེ་སེམས་དཔའ་ལ་ངོ་བོ་བླ་མ། ཡི་གེ་བརྒྱ་པའི་
བཟླས་བརྗོད་འདི་རྣམ་པ་ཡིག་བརྒྱ་ལ་ངོ་བོ་གསོལ་འདེབས།ྋ སྐུ་གསུང་ཐུགས་རྡོ་རྗེའི་བདུད་རྩི་བབ་པ་ནི་རྣམ་པ་བདུད་རྩི་ལ་ངོ་བོ་བྱིན་རླབས་ཞེས་ལུས་མེད་མཁའ་འགྲོའི་ཆོས་སྡེའི་རྣམ་བ་ཤད་

ལས་འབྱུང་བ་ལྟར་ཡིན་ལ། རྡོ་རྗེ་སེམས་དཔའི་ཡིག་བརྒྱའི་གོ་དོན་དང་དག་བྱེད་ཁོ་བོས་ལོགས་སུ་བྲིས་ཡོད་པས་དེར་ཤེས་པར་བྱ་སྟེ། དེ་ནི་བླ་མ་རིགས་བདག་ཏུ་བྱས་ནས་སྒྲིབ་པ་བྱང་
བའོ༑ །འདི་ཡན་བསྙེན་ཚུལ་གསུམ་དང་འཕྲིན་ལས་བཞིའི་བསྒྲུབ་པ་ཀུན་གྱི་སྔོན་དུ་འགྲོ་དགོས་སོ། །དེ་ནས་ཕྱི་སྒྲུབ་དངོས་ལ་འཇུག་པར་བྱ་བ་ནི། ཕྱི་སྒྲུབ་འདི་ཉིད་མདོ་ལུགས་དང་གཙོ་བོར་
བསྟུན་པར་བཞེད་པ་སྟེ། བླ་མ་ཚོགས་ཞིང་དུ་བྱས་ནས་མཎྜལ་འབུལ་བ་ཞེས་པའི་དོན་དུ་འདུག །དེ་ཡང་ཁྲིད་དཔེར་དེ་ནས་ཚོགས་ཀྱི་ཞིང་སྐྱབས་ཡུལ་དུ་སྨོས་པ་ཞེས་སོགས་ཕལ་ཆེར་གོ་
བདེ༑ ཐེག་ཆེན་པ་ཐབས་ལ་མཁས་པའི་བསམ་པ་སྦྱོང་བའི་གནད་ཀྱིས། ཕྱག་འཚལ་བ་པོ་གཅིག་པུ་ལས་མེད་ཀྱང་མོས་པས་འདི་ལྟར་དམིགས་ཏེ། ཞིང་ཇི་སྙེད་པ་ཞེས་པ་ནི་གྲངས་ལས་
འདས་པའི་ཞིང་ཁམས་ཀྱི་མིང་ཡིན་ལ། དེ་རེ་རེའི་རྡུལ་ཕྲན་གྱི་གྲངས་ཀྱང་བློས་མི་འཁྱུད་ན་ཞིང་ཁམས་ཇི་སྙེད་པའི་རྡུལ་གྱི་གྲངས་སུ་ཞིག་གིས་བགྲང་བར་ནུས་དེ་བས་ན་བློས་མི་འཁྱུད་པའམ་
གྲངས་ལས་འདས་པའི་ལུས་གཞོན་ཤ་ཅན་རེ་རེ་ལའང་ཕྱག་འཚལ་བའི་མགོ་དུ་མ། མགོ་རེ་རེའི་ཁ་ནང་དུའང་གསོལ་བ་འདེབས་པའི་ལྕེ་དུ་མ་ཡོད་པར་བསམས། མ་ནམ་མཁའ་དང་མཉམ་ ུ

༧༣ ༄༅། །པའི་སེམས་ཅན་ཐམས་ཅད་ཅེས་པའི་སྐབས་སུ། ཕྱོགས་དང་རིས་སུ་མ་བཅད་པའི་སེམས་ཅན་ཐམས་ཅད་དམིགས་ཡུལ་དུ་བྱས། བླ་མ་སངས་རྒྱས་ཆོས་ཀྱི་སྐུ་ལ་
2 ཞེས་པའི་སྐབས་སུ་སྐྱབས་ཡུལ་དྲན་པར་བྱས་ནས་སྐྱབས་གསོལ་ར་ཟླར་སྦྲོན། དེ་བཞིན་དུ་གཞན་གསུམ་ལའང་རིགས་འགྲེའོ། དེ་ནས། རྒྱལ་བ་ཀུན་དངོས་ཞེས་སོགས་ཏེ། རྒྱལ་བའམ་
སངས་རྒྱས་ཐམས་ཅད་འདུས་པའི་སྤྱི་གཟུགས་ཀྱི་བླ་མ་དེ་ལ། ལུས་གུས་པས་གནས་ལྔས་ལ་གཏུགས་པའི་ཕྱག ངག་གིས་གསོལ་བདེབས། ཡིད་ཀྱིས་གདུང་ཤུགས་དང་ཐབས་ལ་མཁས་
པའི་འདུན་པས་སྙིམ་པ་སྟེ་ཐལ་མོ་སྦྱར་ཏེ་དད་པའི་སྒོ་ནས་སོ། །མཆོད་པའི་སྐབས་སུ། ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པའི་གོ་མྱོང་རྟོགས་གསུམ་དང་ལྡན་པའི་སྒོ་ནས་མཎྜལ་གྱི་ཚིག་
རིང་ངམ་བསྡུས་པ་གང་རུང་གིས་སོ། །བཤགས་པའི་སྐབས་སུ། ཚེ་ཐོག་མ་མེད་པ་ནས་ད་བར་གྱི་ཉེས་ལྟང་བཤགས་དགོས་ཀྱི། ཉེས་པ་ལས་སླར་ལྡོག་གི་སྟོབས་ཡོད་ཕྱིན་གཞན་མི་དགོས་
ཏེ་ཕྱིན་ཆད་ཉེས་པ་མི་བགྱིད་པར་དམ་བཅས་པས་ཆོག་གོ །དེའི་ཐུན་མོང་ཞེས་པ་ནི་སངས་རྒྱས་ཀྱི་བསྟན་པའི་སྒོར་ཞུགས་པ་དང་མ་ཞུགས་པ་ཀུན་ལ་སྡིག་པར་འགྱུར་བ་དག་སྟེ་མཚམས་མེད་ལྔ་ ེ

དང་མི་དགེ་བཅུས་བསྡུས་པའི་ཉེས་པའོ་ཁྱད་པར་ཞེས་པ་ནི་སྡོམ་པ་གསུམ་གྱི་བཅས་མཚམས་ལས་འདས་པའི་ཉེས་པའོ། །དེའི་སྔ་མ་ལ་རང་བཞིན་གྱི་ཁ་ན་ཐོ་བ་དང་། ཕྱི་མ་ལ་བཅས་པའི་ཁ་ན་
མ་ཐོ་བ་ཟེར་ཞིང༌། སྔ་མ་ལ་སྡིག་པ་དང་ཕྱི་མ་ལ་ལྷུང་བ་ཞེས་ཀྱང་ཟེར་རོ། །རྗེས་སུ་ཡི་རང་ལ། འདས་ད་ལྟ་མ་འོངས་འབྱུང་འགྱུར་གྱི་སངས་རྒྱས་དང་། དེའི་སྲས་བྱང་སེམས་རྣམས་ཀྱི་
ཆོས་མཛད་འཕྲིན་ནི་གཞན་ལ་ཕན་པ་འབའ་ཞིག་ཡིན་པས་ཡི་རང་བསྒོམ་ཞིང༌། ཞར་ལ་ཉན་རང་དང་སོ་སྐྱེ་གཞན་གྱི་དགེ་བའང་འདུས་སོ། །ཆོས་འཁོར་བསྐོར་བར་བསྐུལ་བའི་སྐབས་སུ།
ཀྱི་འཁོར་ལོའི་གདུལ་བྱ་ནི་དམན་པ་ལ་མོས་པ་དང་། རྒྱ་ཆེ་བ་ལ་མོས་པ་དང་། ཟབ་མོ་ལ་མོས་པ་སྟེ་མང་དུ་ཡོད་པས་སྣ་ཚོགས་ཞེས་འབྱུང་ལ། སངས་རྒྱས་ཀྱིས་ཆོས་ཐམས་ཅད་གདུལ་བྱའི་
ཁམས་དང་དབང་པོ་དང་བསམ་པ་དང་མོས་པའི་བྱེ་བྲག་སོ་སོ་དང་འཚམ་པར་གསུངས་བ་ཁོ་ན་ཡིན་པས་ན། ཟབ་པ་དང་ནི་རྒྱ་ཆེ་བའི། ཞེས་སྨོས་ཏེ། དམན་པར་མོས་པ་ལ་ཉན་རང་གི་ཐེག་
པ༑ རྒྱ་ཆེར་མོས་ངོར་ས་དང་ཕ་རོལ་ཏུ་ཕྱིན་པ་སྟེ་རྒྱུའི་ཐེག་ཆེན། ཟབ་མོར་མོས་པ་ལ་རྡོ་རྗེའི་ཐེག་པའམ་འབྲས་བུའི་ཐེག་ཆེན་གང་ལ་གང་འོས་སུ་སྟོན་གྱི། གྱ་ཚོམས་སུ་བསྟན་པས་སྨན་ཡོན་

༄༄ །དུ་མི་འགྱུར་རོ། །མི་འདའ་བར་གསོལ་བའི་སྐབས་སུ། དེ་བཞིན་གཤེགས་པའི་སྐུ་གསུང་ཐུགས་གསང་བ་བསམ་གྱིས་མི་ཁྱབ་པའི་འཕྲིན་ལས་ནམ་ཡང་འགོག་པ་རྩྭ
a, མེད་མོད། གཞན་སྣང་ཙམ་དུའང་འཁོར་བའི་འཁོར་ལོ་འདི་ཉིད་མ་ཟད་ཀྱི་བར་དུ་མྱ་ངན་ལས་མི་འདའ་བར་བཞུགས་སུ་གསོལ་ཞེས་པའོ། །བསྔོ་བའི་སྐབས་སུ། བདག་དང་གཞན་ཐམས་
ཅད་ཀྱིས་དུས་གསུམ་དུ་བསགས་པའི་ཚོགས་གཉིས་ཀྱིས་བསྡུས་པའི་དགེ་ཚོགས་ཀུན་བསྡོ་རྒྱུ། སེམས་ཅན་ཐམས་ཅད་ཀྱི་དོན་དུ་བསྔོ་བ་བསྔོ་ཡུལ། དེ་ཡང་སངས་རྒྱས་ཀྱི་ས་འབའ་ཞིག་ཏུ་
བསྔོ་བ་སྟེ་གནས་སྐབས་ཀྱི་ཐབས་མཁས། དོན་དམ་པར་འཁོར་གསུམ་མི་དམིགས་པའི་ཀློང་དུ་མཉམ་པར་འཇོག་པ་ནི་བསྔོ་བའི་དམ་པའོ། །དེ་ནས་ཐུན་སྡུ་བའི་བར་ནི་གོ་བདེ་བས་བརྗོད་མ་
དགོས༑ དེ་འདྲ་བའི་ཐུན་ཐོ་རངས་དང་། སྔ་དྲོ་དང༌། དགོང་ཁ་དང༌། སྲོད་དེ་བཞིར་བྱེད་པ་ཟླ་བ་གཅིག་གི་རིང་ལ་སྟེ་ཕྱི་སྒྲུབ་བོ།། །།གཉིས་པ་ནང་སྒྲུབ་ལ། སྲུང་འཁོར་ནས་
བཟླས་པའི་བར་སྔར་བཞིན་སྲུང་འཁོར་གྱི་ནང་གི་མདུན་ཕྱོགས་ཀྱི་མཁའ་ལ། གྱད་སྟོབས་པོ་ཆེ་བརྒྱད་དང༌། སེང་གེ་རལ་པ་ཅན་བརྒྱད་སྤེལ་བས་གྱེན་དུ་བཏེག་པའི་ནོར་བུ་རིན་པོ་ཆེ་དུ་མ་ལས་

གྲུབ་པའི་ཁྲི་གདོང་གསུམ་པའི་སྟེང་དུ། སྣ་ཚོགས་པདྨ་འདབ་མ་ཆེར་རྒྱས་པའི་གེ་སར་གྱི་འཕྲེང་བའི་ལྟེ་བར་ཟླ་དཀྱིལ་དཀར་པོ། ཉི་དཀྱིལ་དམར་པོ། སྒྲ་གཅན་གྱི་དཀྱིལ་འཁོར་ནག་པོ་སྟེ་
གསུམ་ཀ་དབྱིབས་ཟླུམ་པོ། དེའི་སྟེང་དུ་ཕུང་པོ་ལྔ་ལ་སོགས་པ་བདུད་བཞི་གཟུགས་བརྙན་དུ་གྲུབ་པའི་ཚངས་པ་སེར་པོ་དང་བརྒྱ་བྱིན་དཀར་པོ་གཉིས་མགོ་བོ་གཡས་སུ་བལྟ་བ། ཁྱབ་འཇུག་
ནག་པོ་དང་དབང་ཕྱུག་སྔོན་པོ་གཉིས་མགོ་བོ་གཡོན་དུ་བལྟ་བ། བཞི་ཀ་གན་རྐྱལ་དུ་བསྒྱེལ་བའི་སྟེང་དུ། གཟུགས་ཀྱི་ཕུང་པོ་རྣམ་སྣང༌། ཚོར་ཕུང་རིན་འབྱུང༌། འདུ་ཤེས་སྣང
མཐའ༑ འདུ་བྱེད་དོན་གྲུབ། རྣམ་ཤེས་མི་བསྐྱོད་པ་ཡེ་ཤེས་ཀྱི་ཕུང་པོ་རྡོར་སེམས་ཏེ་དེ་བཞིན་གཤེགས་པ་དྲུག །ཁམས་དྲུག་གི་ས་ཁམས་སངས་རྒྱས་སྤྱན་མ། ཆུ་མཱ་མ་ཀི །མེ་གོས་
དཀར་མོ། རླུང་དམ་ཚིག་སྒྲོལ་མ། ནམ་མཁའ་དབྱིངས་ཕྱུག་མ། ཡེ་ཤེས་ཀྱི་ཁམས་ཆོས་དབྱིངས་མ་སྟེ་གཤེགས་མ་དྲུག །ནང་གི་སྐྱེ་མཆེད་དྲུག་གི་མིག་ས་སྙིང་། རྣ་བ་ཕྱག་
རྡོར༑ སྣ་ནམ་སྙིང༌། ལྕེ་སྤྱན་རས་གཟིགས། ལུས་སྒྲིབ་པ་རྣམ་སེལ། ཡིད་འཇམ་དཔལ་ལམ་ཀུན་བཟང་སྟེ། སེམས་དཔའ་དྲུག །ཕྱིའི་སྐྱེ་མཆེད་དྲུག་གི་གཟུགས་གཟུགས་ཀྱི་རྡོ་རྗེ

།མ། དེ་བཞིན་དུ་སྒྲ་སྒྲ་རྡོ་རྗེ་མ། དྲི་དྲི་རྡོ་རྗེ་མ། རོ་རོ་རྡོ་རྗེ་མ། རེག་རེག་བྱ་རྡོ་རྗེ་མ། ཆོས་ཁམས་ཆོས་དབྱིངས་རྡོ་རྗེ་མ་སྟེ་སེམས་མ་དྲུག །ལས་ཀྱི་དབང་༄༅།
2, པོ་དྲུག་གི་ཁའི་དབང་པོ་བགེགས་མཐར་བྱེད། ལག་པའི་དབང་པོ་ཤེས་རབ་མཐར་བྱེད། རྐང་པའི་དབང་པོ་པདྨ་མཐར་བྱེད། བཤང་བའི་དབང་པོ་གཤིན་རྗེ་མཐར་བྱེད། བྷ་གའི་དབང་པོ་
གཙུག་ཏོར་འཁོར་ལོས་བསྒྱུར་བ། མཆོག་གི་དབང་པོ་གནོད་མཛེས་རྒྱལ་པོ་སྟེ་ཁྲོ་བོ་དྲུག །ལས་དབང་གི་བྱ་བ་དྲུག་ལས། སྨྲ་བ་རེངས་བྱེད་མ། ལེན་པ་ང་རྒྱལ་ཅན་མ། འགྲོ་བ་རྨུགས་
བྱེད་མ། བཤང་བ་འཛག་པ་ཤིན་ཏུ་བརྩོན་འགྲུས་མ གཅི་བ་འཛག་པ་ཤིན་ཏུ་སྔོན་མོ། ཁུ་བ་འཛག་པ་དྲག་སྤྱན་མ་སྟེ་ཁྲོ་མོ་དྲུག །དེ་ལྟ་ན་གཤེགས་པ་གཤེགས་མའི་གདན། སེམས་
དཔའ་སེམས་མའི་གདན། ཁྲོ་བོ་ཁྲོ་མོའི་གདན་ཏེ་གདན་གསུམ་མོ། །གདན་ཞེས་པ་གཞིའ མ་སྡེ་ཚན་གྱི་མིང༌། སྒྲུབ་ཐབས་དང་དཀྱིལ་ཆོག་མང་པོར་གདན་གསུམ་ཚང་བའི་དབང་གི་ལྷ་
ཚོགས་ཞེས་འབྱུང་བ་དག་དང༌། ལམ་ཟབ་ཐུན་མོང་མ་ཡིན་པའི་དབང་ཆོག་ཏུ། དེ་བཞིན་གཤེགས་པ་རྣམས་ཀྱིས་དབང་བསྐུར་བའི་དགོངས་པ་མཛད། རིག་པའི་ལྷ་མོ་རྣམས་ཀྱིས་དབང་

བསྐུར་ཞེས་དཀྱིལ་འཁོར་ལ་དངོས་སུ་བཞུགས་པའི་གཤེགས་པ་ཡབ་ཡུམ་དང་། ལྷག་མ་རྣམས་ལ་དཀྱིལ་འཁོར་བ་དེ་དག་གི་དབང་པོ་དང་ཡུལ་གྱི་སེམས་དཔའ་ཡབ་ཡུམ། ལས་དབང་བྱ་བ་
དང་བཅས་པའི་ཁྲོ་བོ་ཡབ་ཡུམ་གྱིས་དབང་གི་བྱ་བ་དེ་དང་དེ་བྱེད་པའང་འདིས་གོ་བར་ནུས་སོ། །དེར། དེ་ལྟར་གདན་གསུམ་འདུས་པའི་བླ་མ་དམ་པའི་ཡེ་ཤེས་ཀྱི་སྐ་དེ་ཡང་གློ་བུར་དུ་བཅོས་པ་
ལྟ་བུ་མ་ཡིན་པས་ན་གདོད་ནས་གྲུབ་པ་ཞེས་སྨོས་ཏེ་ལྷུན་གྱིས་གྲུབ་པའི་དོན་དེ་ཀ་ལ་སྐྱབས་གསུམ་གྱི་འདུས་པ་ཞེས་སོགས་བཤད་དོ། །དེ་ཡང་ནང་སྒྲུབ་ཀྱི་སྐབས་འདིར་རྒྱུའི་རྡོ་རྗེ་སེམས་དཔའ་
ཡིན་པས། བདེ་མཆོག་ཉུང་ངུར། སྐུ་ནི་དཀར་བའི་ཁྲོ་བོ་ཆེ། ཞེས་གསུངས་པས། བླ་མ་དེ་ཉིད་སྟོན་ཀའི་ཟླ་བ་ལྟར་དཀར་བ། རྡོར་དྲིལ་འཛིན་པའི་ཕྱག་གིས་རྡོ་རྗེ་ཕག་མོ་དམར་མོ་ལ་
འཁྱུད་པ། སྟག་ཤམ་ཅན། རལ་པའི་ཐོར་ཅོག་གི་རྩེར་ནོར་བུ། མདུན་དུ་སྣ་ཚོགས་རྡོ་རྗེ། ཟུར་ཕུད་ཟླ་ཚེས། རྣ་ལྟག་ཏུ་དར་དཔྱངས། ཐོད་སྐམ་ལྔའི་དབུ་རྒྱན། ཐོད་རློན་ལྔ་བཅུའི་དོ་
ཤལ༑ རུས་པའི་འཁོར་ལོ། རྣ་ཆ། མགུར་ཆུ། ཕྱག་ཞབས་ཀྱི་གདུ་བུ། སྐ་རགས། ཐལ་ཆེན་གྱི་ཆོམ་བུ་སྟེ་ཕྱག་རྒྱ་དྲུག །ཡུམ་ལ་ཐལ་ཆེན་སྤངས་པའི་ཕྱག་རྒྱ་ལྔ་དང༌། དབུ་རྒྱན་

།དང་དོ་ཤལ་གཉིས་ཀ་ཐོད་སྐམ། ཡབ་ཀྱི་ཞབས་གཡས་བརྐྱང་ཞིང༌། གཡོན་འགྱིང་བ་དང་བཅས་ཅུང་ཟད་བསྐུམ་པས་བདུད་བཞི་བརྫིས་པའི་སྐུ་ལ་ཡུམ་གྲི་ཐོད་
འཛིན་པའི་ཕྱག་གིས་འཁྱུད་ཅིང་ཞབས་ཀྱིས་འཁྲིལ་བ་ཞིག་བསྒོམ་རྒྱུ་ཡིན། པཎྜི་ཏ་བི་བྷཱ་ཏཱིའི་ཙནྡྲའི་ལུགས་ཀྱི་ནང་སྒྲབ་རྒྱ་གཞུང་ནཱ་རོ་ཞབས་ཀྱིས་མཛད་པར། བླ་མ་རྡོ་རྗེ་སེམས་དཔའ་དེ་ལ་
ཕྱོགས་བཞིར། རྡོ་རྗེ། རིན་ཆེན། པདྨ། ལས་ཀྱི་མཁའ་འགྲོ་བཞིས་བསྐོར་བའི་བསྐྱེད་ཆོག་བཤད་པ་ལྟར། ཕྱིས་ཀྱི་མཁས་པ་ཞིག་གིས་གཞུང་འདི་ལ་བརྟེན་ནས་བླ་མ་མཆོད་པའི་ཆོ་ག་
མཛད་འདུག་པའང་ལེགས་པར་སེམས་སོ། །རྡོར་སེམས་ཀྱི་ཐུགས་ཀར་ཟླ་བ་ལ་གནས་པའི་དཔལ་མཆོག་དང་པོ་ནི་གཤིས་སམ་དབྱིངས་ཡིན་ལ། དེ་རིག་པར་ཤར་པ་ནི་སྐྱེས་བུ་སྟེ་གསལ་
རིག་གི་ཆ། དེ་ཉིད་ཧཱུཾ་ཡིག་འོད་ཟེར་ལྔ་ལྡན་གྱིས་མཚོན་པར་ནུས་པ་ཡིན་ལ་འོད་ཀྱིས་སྣོད་ཀྱི་འཇིག་རྟེན་ཐམས་ཅད་ཐ་མལ་གྱི་རྣམ་པ་མི་སྣང་བར་ལྷའི་གཞལ་མེད་ཁང་དང་། བཅུད་ཀྱི་སེམས་
ཅན་ཐམས་ཅད་བླ་མའི་འཁོར་ལོ་གསུམ་ནི་སྐུ་གསུང་ཐུགས་ཀྱི་ལྷ་སྟེ་སྐུ་གཟུགས་བརྙན། གསུང་ཡིག་འབྲུ། ཐུགས་ཐིག་ལེའམ། ཡང་ན་རྡོ་རྗེ་སེམས་དཔའ་དེ་ནི་འཁོར་ལོ་བདེ་མཆོག་ཡིན་

ལ༑ དེའི་ཐུགས་འཁོར་གྱི་ཐོད་པའི་དུམ་བུ་སོགས་དང་། གསུང་འཁོར་གྱི་མྱུ་གུ་ཅན་སོགས་དང༌། སྐུ་འཁོར་གྱི་སྟོབས་པོ་ཆེ་སོགས་སོ་སོའི་དཔའ་མོ་དང་བཅས་པའི་ལྷར་སད་པ་སྟེ་ཤེས་པར་
ཞཱི བྱ་བ་ཡིན་ནོ། ། ལྷ་དེ་དག་ལ་དམིགས་ནས་འབྲུ་གསུམ་གྱི་བར་དུ་བལྟེམས་པའྀ་སྔགས་ཀྱིས་སམ། བོད་ཀྱི་སྐད་དུའང་རུང་སྟེ། དཔལ་ལྡན་བླ་མ་དམ་པའི་ཞབས་ལ་ཕྱག་འཚལ་ལོ། །ཞེས་
ཕྱག་བྱ། གཉིས་སུ་མེད་པར་ཕྱག་འཚལ་ཞེས་པ་ནི། བི་བྷཱུ་ཏཱིའི་ལུགས་ཀྱི་གཞུང་དུ། ཇི་ལྟར་ཆུ་ལ་ཆུ་བཞག་དང༌། །དེ་བཞིན་མར་ལ་མར་བཞག་བཞིན། །བླ་མས་མཚོན་པའི་སྐུ་གསུམ་
།ལེགས་མཐོང་གང་ཡིན་འདིར་ཕྱག་ཡིན། །ཅེས་བཤད་པ་ལྟར་ཏེ་དོན་གྱི་དབང་དུ་མཛད་པའོ། །དེ་ནས་གཞན་ནི་གོ་བདེ་ལ། །མཆོད་རྫས་ཀྱི་མ་དག་པའི་ཆ་སྦྱངས་ཏེ་དག་པར་བྱ་བ་
གྷི དང་༑ ཉུང་ངུ་ལས་མང་དུ་སྤེལ་བ་དང༌། ཁ་དོག་མཚར་བ། དྲི་ཞིམ་པ། རོ་བདའ་བ། བཅུད་ཕུན་སུམ་ཚོགས་པར་སྦར་བ་དང་། ཆག་པ་སྦྱོར་བ། ན་བ་གསོས་པ། ཤི་བ་སློང་བའི་
ནུས་ལྡན་ཡེ་ཤེས་ཀྱི་བདུད་རྩིར་བྱིན་གྱིས་རློབ་པའོ། །བླ་མ་དམ་པའི་ཚོགས་ཀྱི་དཀྱིལ་འཁོར་ཞེས་པ་ནི་གོང་བཀོད་ལྟར་ཕུང་ཁམས་སྐྱེ་མཆེད་ལས་དབང་བྱ་བ་དང་བཅས་པའི་ལྷ་ཡབ་ཡུམ་རྣམས་

།སོ། །སྙོམས་འཇུག་གི་བདེ་བ་དྭངས་མའི་ཞེས་པ་ནི་རྗེས་ཆགས་ཀྱིས་བསྐལ་བའི་བདེ་བ་དེ་ཡང་ཟག་པ་དང་བྲལ་བའིདྭངས་མའི་རང་བཞིན་ཡིན་ལ། འདིར་བྱིན
༄༅། 1/1/01
གྱིས་བརླབས་པའི་བདུད་རྩིའང་དེའི་རང་བཞིན་དུ་གཅིག་པས་མཆོད་དེ། དུས་གསུམ་སངས་རྒྱས་ཐམས་ཅད་ཅེས་པ་ནས་མཉེས་པར་གྱུར་ཅིག་ཅེས་པའི་བར་ནི་གོ་སླའོ། །སྐབས་འདིར་གསོལ་
བ་འདེབས་པ་ནི་ཉམས་ལེན་གྱི་དངོས་གཞི་ཡིན་པས་གནད་དུ་གང་འགྲོ་གལ་པོ་ཆེར་མཐོང་ཞིང་། དེ་ལ་བླ་མ་སྐྱབས་གནས་སུ་བྱས་ནས་གསོལ་བ་འདེབས་པ་ཞེས་བྱའོ། །དེ་ནས་བླ་མའི་ཐུགས་
བཅུ་གསུམ་
ཀ་ནས་འོད་ཟེར་བྱུང་བ་བདག་གི་ལུས་ལ་ཕོག །འོད་དེས་དྲངས་ནས་བདག་ཉིད་བླ་མའི་ཞལ་དུ་ཞུགས། བླ་མ་ཡབ་ཡུམ་རྗེས་སུ་ཆགས་པའི་དྲོད་ཀྱི་མེས་བདག་ཉིད་བྱང་ཆུབ་ཀྱི་སེམས་ཁུ་བའི་
རྣམ་པར་བཞུ། ཡབ་ཀྱི་དབུ་མའི་ནང་བརྒྱུད་ནས་རྡོ་རྗེའི་བུ་ག་ནས་ཡུམ་གྱི་བྷ་གར་བབས་པ་དེ་ཉིད་ཧེ་རུ་ཀ་ཡབ་རྐྱང་གི་སྐུར་གྱུར་ཏེ་སྦྱོར་མཚམས་དེ་ཉིད་ན་འདུག་པ་ལ། བླ་མ་ཡབ་ཡུམ་གྱི་སྐུ་
(vV)
ལ་གནས་པའི་གདན་གསུམ་ཚང་བའི་དབང་གི་ལྷ་རྣམས་ཀྱང་བྱང་ཆུབ་ཀྱི་སེམས་འོད་ཀྱི་ཐིག་ལེའི་རྣམ་པར་ཞུ་བ་དེ་ཉིད། ྋ རང་ཧེ་རུ་ཀར་གསལ་བའི་ལྕེ་ཐོག་ཏུ་བཞག་པས་དབང་བསྐུར། q99

སེམས་དེ་འཕེལ་བས་རང་གི་ལུས་གང༌། དྲི་མ་སྦྱངས། སངས་རྒྱས་ཐམས་ཅད་ཀྱི་བྱིན་རླབས་ཞུགས་པར་གྱུར་པའི་མཐར་བླ་མ་ཧེ་རུ་ཀ་ཡབ་ཡུམ་མེ་ལོང་གི་དབུགས་ཐིམ་པ་ལྟར་གྱུར་པའི་
ངང་ལ་བཟོ་མེད་དུ་མཉམ་པར་བཞག །དེ་ལས་ལངས་ཏེ། བདག་གིས་བྱས་ཤིང་བསགས་པའི་ཞེས་སོགས་དགེ་རྩ་སེམས་ཅན་གྱི་དོན་དུ་བྱང་ཆུབ་ཆེན་པོར་བསྔོའོ། །མངལ་འབྱིན་གྱི་
དམིགས་པ་འདི་ཡིད་ཡུལ་ཙམ་དུ་འཆར་སླ་བར་སྣང་ཡང་རིག་པ་ཤུབས་ནས་འཐོན་ཏེ་ཡུལ་ཐོག་ཏུ་རང་ངོ་ཤེས་པའི་ཉམས་ལེན་མེད་ན་འདི་ཉིད་ལག་ཏུ་ལེན་བློ་བྱེད་པའང་གཟུགས་བརྙན་ཙམ་དུ་ཟད་
པ་འདྲའོ། །ནང་སྒྲུབ་རྒྱུད་སྡེ་ཕྱི་མ་དང་མཐུན་པར་རྗེ་འབངས་སུ་བྱས་ནས་སྒྲུབ་ཅེས་གསུངས་པའི་དགོངས་པ་ནི། རྒྱུད་སྡེ་ཕྱི་མ་ཞེས་པ་བྱ་སྤྱོད་རྣལ་འབྱོར་རྒྱུད་དང་གསུམ་ཡིན་ལ་དེ་གསུམ་ཡང་
ལམ་རིམ་གྱི་བྱེ་བྲག་ཕལ་ཆེར་མི་འདྲ་ཡང་། སྤྱིར་ཕྱིར་མཆོད་ཀྱི་རྣམ་པ་ལྟ་བུའི་མདུན་བསྐྱེད་ཀྱི་ལྷ་ལ་རྗེ་བོ་བཞིན་མཆོག་ཏུ་འཛིན་ཅིང༌། རང་ཉིད་དེ་ལས་དམན་པའི་འབངས་ཀྱི་རྣམ་པར་བལྟ་བ་
ཙམ་དུ་གཅིག་པ་ལ་དགོངས་པ་སྟེ། དཔེར་ན་ཆུའི་རིགས་སྣ་ཚོགས་པའང་རླན་གཤེར་གྱི་ངོ་བོར་གཅིག་པ་བཞིན་ནོ།། །།གསུམ་པ་གསང་སྒྲུབ་ལ། སྲུང་འཁོར་ནས་བླ་མའི་རྣལ་འབྱོར་

།ཡན་ཐུན་བཞི་སོ་སོའི་སྔོན་དུ་བཏང་རྗེས་རྣལ་འབྱོར་བཅུ་ཉམས་སུ་ལེན་པའི་ཚུལ་ལས་ཁ་ཅིག་ཐུན་གྱི་འགོ་དང་ཁ་ཅིག་ཐུན་གྱི་དངོས་གཞི་དང༌། ཁ་ཅིག་ཐུན་གྱི་འཇུག་༄༅།
2 དང་༑ ལ་ལ་དག་ནི་ཐུན་མཚམས་སུ་བྱ་དགོས་པའང་ཡོད་དོ། དེའི་དང་པོ་ཚད་མེད་པའི་རྣལ་འབྱོར་ནི། སེམས་ཅན་ཐམས་ཅད་བདེ་བ་རྒྱུ་འབྲས་དང་འཕྲད་འདོད། སྡུག་བསྔལ་རྒྱུ་འབྲས་
དང་བྲལ་འདོད། ཕྲད་བྲལ་དེ་ལ་དགའ་བ། དེ་ཐམས་ཅད་བཏང་སྙོམས་སུ་ངལ་འཚོ་བ་སྟེ་བཞི། སེམས་ཅན་ཐམས་ཅད་ཚད་མེད་པ་ལ་དམིགས་པས་ན་ཚད་མེད་པ་བཞི་པོའི་རང་འབྲས་ལ་
ཚངས་པའི་འཇིག་རྟེན་གྱི་བདེ་བ་མྱོང་བས་ན་ཚངས་བའི་གནས་པར་ཡང་གྲགས་སོ། །གཉིས་པ་ལྷའི་རྣལ་འབྱོར་ནི། །ཨོཾ་སྭ་བྷཱ་ཝ་ཤུདྡྷ་སོགས་ཏེ་སྔགས་དོན། སྟོང་པ་ཉིད་དུ་དག་པ། སུ་
ཞིག་དག་ན་སརྦ་དྷརྨ་སྟེ་ཆོས་ཐམས་ཅད། ཇི་ལྟར་དག་ན་སྭ་བྷཱ་ཝ་རང་བཞིན་གྱིས་སྟོང་པ་ཉིད་དུ་དག་པའི་བདག་ཉིད་ངའོ་ཞེས་པ་ལ་ཤུདྡྷེ྅ཧཾ་སྟེ་སྟོང་ཉིད་ཀྱི་ང་རྒྱལ་འཛིན་པའོ། །དེ་ལས་ཚད་
མེད་པ་སྔོན་དུ་བཏང་བའི་བློའི་འཕེན་པས་འབྲས་བུའི་རྡོར་སེམས་སྐུ་མདོག་སྔོན་པོར་བཞེངས་པའོ། །དེ་ཡང་། བརྫུས་ཏེ་འབྱུང་བའི་སེམས་ཅན་བཞིན། །ས་བོན་མེད་པའི་རྣམ་པར་

བསྒོམ༑ །ཞེས་གྲུབ་ཆེན་དྲིལ་བུ་པས་གསུངས་པ་བཞིན། སྟོང་ཉིད་དེའི་ངང་ལས་ཆུ་ལས་ཉ་འཕར་བའི་ཚུལ་དུ་རང་ཉིད་ཡན་ལག་དང་ཉིང་ལག་ཐམས་ཅད་ཡོངས་སུ་རྫོགས་པའི་སྐུ་སྔར་བཤད་
ཤྲཱྀ པའི་ཕུང་ཁམས་སོ་དྲུག་གདན་གསུམ་གྱི་ལྷར་རྫོགས་པ་དེ་ཀ་དམ་པ་རིགས་བརྒྱའི་སྤྱི་གཞིའམ་སྤྱི་གཟུགས་ཏེ།ྋ རིགས་བརྒྱ་ཡང་རིགས་སོ་དྲུག་པོ་དེ་ལས་འབྱེད་པའི་ཕྱིར་རོ། ྋ།ཞལ་ཕྱག་
བཞུགས་སྟངས་རྒྱན་སོགས་གཞུང་ན་གསལ་ཞིང་ནང་སྒྲབ་ཏུའང་བཤད་པ་དེས་ཚང༌། དེ་ནི་དམ་ཚིག་སེམས་དཔའོ། །དེའི་ཐུགས་ཀར་སེམས་དང་མི་ཕྱེད་པའི་ཞེས་པ་ནི་རང་སེམས་ཀྱི་ངོ་བོ་
དང་དབྱེར་མེད་པའམ་སེམས་ཉིད་ཀྱི་མཚོན་དཔེར་གྱུར་པའི་ཡེ་ཤེས་སེམས་དཔའ། དེའི་ཐུགས་ཀར་ཟླ་བ་རྡོ་རྗེའི་ལྟེ་བར་ཧཱུཾ་ཡིག་སྔོན་པོ་འོད་ཕུང་འབར་བ་ལ་བསྙེན་སྒྲབ་ལས་གསུམ་ཆིག་དྲིལ་གྱི་
སྔགས་འཕྲེང་སྔོན་པོས་བསྐོར་བ་ནི་ཏིང་ངེ་འཛིན་སེམས་དཔའ་སྟེ་སེམས་དཔའ་སུམ་བརྩེགས་སོ། །གསུམ་པ་བཟླས་པའི་རྣལ་འབྱོར་ནི་ཐུན་བཞི་པོ་རེ་རེ་ལ་སྔགས་དེ་ཉིད་ཁྲི་ཕྲག་རེ་བཟླ་བའོ། །
བཞི་པ་སྤྲོ་བསྡུའི་རྣལ་འབྱོར་ནི། བཤད་མ་ཐག་པའི་དམ་ཚིག་སེམས་དཔའ་དང་ཡེ་ཤེས་སེམས་དཔའ་ཡབ་ཡུམ་གྱི་ལུས་དཀྱིལ་གྱི་རིགས་བརྒྱའི་ལྷ་ཐམས་ཅད་མེ་ལོང་གི་གཟུགས་བརྙན་ལྟར་

སྣང་༄༅། གསལ་བ་ཞེས་པའི་དོན། རིགས་སོ་དྲུག་གི་ཁར་སོ་སུམ་ཅུ་རྩ་གཉིས། ཐོད་པ་དུམ་བུ་བཅུ་གཉིས། སོར་མོ་ཉི་ཤུ་སྟེ་དྲུག་ཅུ་རྩ་བཞི་བསྣན་པའི་རིགས་བརྒྱ་དུས་
བྱེད་
འཁོར་སོགས་ལས་བཤད་པའི་མངོན་རྟོགས་ཀྱང་སྒོམ་དུ་རུང་མོད་སྐབས་འདིར་ཀླུ་སྒྲུབ་ཞབས་ཀྱིས་མཛད་པའི་གསང་སྒྲུབ་གཞུང་དུ། བཤད་རྒྱུད་རྡོ་རྗེ་འཕྲེང་བའི་ལུང་དང་མཐུན་པའི་རིགས་ཀྱི་ལི
དབྱེ་བ་བཤད་པ་བཞིན། སློབ་དཔོན་ཆེན་པོ་ཨཱརྻ་དེ་ཝའི་སྤྱོད་བསྡུས་སྒྲོན་མེའི་རྗེས་སུ་འབྲངས་ནས་བཤད་པར་བྱ་སྟེ། ྋའདུས་པའི་རྒྱུད་ལས། ྋ མདོར་ན་ཕུང་པོ་ལྔ་རྣམས་ནི། སངས་རྒྱས་ལྔ་
རུ་རབ་ཏུ་གྲགས། །རྡོ་རྗེའི་སྐྱེ་མཆེད་ཉིད་དག་ནི། །བྱང་ཆུབ་སེམས་དཔའི་དཀྱིལ་འཁོར་མཆོག །ས་ནི་སྤྱན་ཞེས་བྱ་བ་བཤད།ྋ །ཅེས་པ་ལ་སོགས་པས་བསྟན་དོན་རྣམ་པར་སྣང་མཛད་ལ་
སོགས་པ་རྩ་བའི་རིགས་ལྔ་ལ་རིགས་ཆེན་ཞེས་བྱ་སྟེ་དབྱེ་གཞིའོ། །དེ་རེ་རེ་ལའང་ལྔ་ལྔར་འབྱེད་དེ། རྣམ་སྣང་གི་རྣམ་སྣང་ནས་མི་བསྐྱོད་པ་ཞེས་པའི་བར་གྱི་ཉེར་ལྔ་ལ་རིགས་ཆུང་ཞེས་བྱ་སྟེ་
3
དབྱེ་ངོ་ཚན་གཅིག །དེ་བཞིན་དུ་སངས་རྒྱས་སྤྱན་མ་ལ་སངས་རྒྱས་སྤྱན་མའི་སངས་རྒྱས་སྤྱན་མ་ནས། སངས་རྒྱས་སྤྱན་མའི་དབྱིངས་ཕྱུག་མའི་བར་ཏེ་ཉི་ཤུ། འདིར་དབྱེ་གཞི་ལ་བཞི་དང་༔

དབྱེ་ངོ་ལ་ལྔར་བྱས་པ་ནི་ཁྱབ་བྱ་ཁྱབ་བྱེད་ཀྱི་གནད་ཀྱིས་སོ། །མིག་ས་སྙིང་ནས་ཡིད་འཇམ་དཔལ་གྱི་བར་ལའང་ལྔ་ལྔར་འབྱེད་དེ། ས་སྙིང་གི་སའི་སྙིང་པོ་དང་ས་སྙིང་གི་ནམ་མཁའི་སྙིང་པོ་
སོགས་རིགས་པས་བསྒྲེས་པས་སུམ་ཅུ་གཟུགས་རྡོ་རྗེ་མའི་གཟུགས་རྡོ་རྗེ་ནས་རེག་བྱ་རྡོ་རྗེ་མའི་བར་གྱི་ཉེར་ལྔ་སྟེ་ཐམས་ཅད་བསྡོམས་པས་རིགས་བརྒྱ། འདི་རྣམས་ཞལ་ཕྱག་གི་རྣམ་པ་ཅན་དུ་མི་
འདོད་གསུང་མཁན་སྣང་བ་ནི་འོག་དེ་མ་ཐག་ཏུ་ལྷ་ཐམས་ཅད་མེ་ལོང་གི་གཟུགས་བརྙན་ལྟར་གསལ་བ་ཕན་ཚུན་རྒོད་པ་དང༌། བལྟ་བ་དང༌། ལག་བཅངས་དང༌། གཉིས་གཉིས་འཁྱུད་པས་
ཞེས་སོགས་ལ་ཐུགས་རྟོག་མ་བཅུག་པར་ཆ་མེད་འགའི་ངག་རྒྱུན་ཚད་མར་བཟུང་བའི་སྐྱོན་དུ་འཁུམས་ཏེ། མིག་མེད་པར་ཕན་ཚུན་ཇི་ལྟར་བལྟ། ཁ་མེད་པར་ཇི་ལྟར་རྒོད། ལག་པ་མེད་པར་
ལག་བཅངས་ཇི་ལྟར་བྱ། དབང་པོ་གཉིས་མེད་པར་གཉིས་སྤྲོད་ཇི་ལྟར་བྱེད་སྙམ་མགོ་འཐོམས་པར་འགྱུར་རོ། །འོ་ན་ཞལ་ཕྱག་ཅན་གྱི་རྣམ་པར་སྒོམ་ན་དེ་དག་གི་མངོན་རྟོགས་གང་ལྟར་སྒོམ་
སྙམ་ན། རྒྱུད་དང་དགོངས་འགྲེལ་སྒྲུབ་དཀྱིལ་མང་པོར་དམ་པ་རིགས་བརྒྱའི་མངོན་རྟོགས་བཤད་པ་ལས་གང་མོས་བསྒོམས་ཀྱང་མི་རུང་བ་མེད་མོད། འདིར་ནི་རྩ་བའི་མདོ་གསང་འདུས་ཡིན་༔

།པས་གསང་འདུས་མི་བསྐྱོད་རྡོ་རྗེའི་ལྷ་ཚོགས་དང་མཐུན་པར་བྱས་ན་ལེགས་ལ། དེ་ལྟར་ན་དབྱེ་ངོའི་ལྷ་རྣམས་ཀྱང་རང་རང་གི་དབྱེ་གཞི་སོ་སོའི་སྐུ་མདོག
༴མཚན༑ ཞལ་ཕྱག་བཞུགས་སྟངས་མཐུན་པར་བསམ་དགོས་ནའང་རེ་རེ་ནས་མ་སྨོས་ཏེ་ཡི་གེ་མང་བས་སོ། །རྡོར་འཕྲེང་གི་ལུང་གི་འཕྲོས་ལས། སློབ་དཔོན་གྱི་ལག་པ་གཡས་ལ་གཤིན་རྗེ་
མཐར་བྱེད། ནས། རྐང་མཐིལ་དུ་གནོད་མཛེས་རྒྱལ་པོའི་བར་གྱི་ཁྲོ་བོ་བཅུ་དང༌། དེ་དང་མཚུངས་པའི་ཁྲོ་མོ་བཅུ་བསྒོམ་པར་ཡང་བཤད་དོ། །དེ་ཡང་གསང་སྒྲུབ་བསྐྱེད་རིམ་ངོ་མར་
གསུངས་པའི་ངོ་མ་ཞེས་རུས་འདོན་པའི་རྒྱུ་མཚན་ནི། གྱ་ནོམ་ལྷར་ཞེན་ནམ་རིལ་པོར་བལྟ་བའི་བསྐྱེད་རིམ་རགས་པ་ཙམ་མ་ཡིན་པར། དག་པ་གསུམ་གྱི་རྩིས་ཟིན་ཅིང་ཕུང་ཁམས་སྐྱེ་མཆེད་
སོགས་ལྷའི་སྐུ་ཕྲ་བའི་རང་བཞིན་དུ་གསལ་འདེབས་པ་ནི། ཟབ་པ་བསྐྱེད་རིམ་ཞེས་བྱ་བ་བསྐྱེད་རིམ་ངོ་མ་སྟེ་ལུས་དཀྱིལ། དེ་ཡང་བསྒྱར་ཏེ། སྒོམ་པས་རྫོགས་རིམ་ལས་དམན་པའོ། །དེ་
77
ལྟར་ལུས་དཀྱིལ་གྱི་ལྷ་ཡབ་ཡུམ་རྣམས་རྒོད་བལྟ་ལ་སོགས་པས་རྗེས་ཆགས་ཀྱི་མེ་སྦར་བས་སྤྱི་བོ་ན་གནས་པའི་བྱང་སེམས་ཀྱི་ཐིག་ལེ་ཧིཾ་ཡིག་གི་རྣམ་པར་གནས་པ་དེ་ཉིད་ཞུ་ནས་སྤྱི་མགྲིན་སྙིང་

ལྟེའི་འཁོར་ལོ་བཞིར་ཕབ། གསང་བའི་སྣ་རྩེར་ཡས་བརྟན་གྱི་ལྷན་སྐྱེས་མངོན་དུ་བྱེད་པ་ནི་འཇིག་རྟེན་པའི་དབང་ཡིན་ནོ། །ལྔ་པ་རྫོགས་པའི་རིམ་པའི་རྣལ་འབྱོར་འདིའང་རྫོགས་རིམ་ངོ་མ་ནི་མ་
ཡིན་ཏེ། དེ་ནི་ཐུན་མོང་མ་ཡིན་པའི་ཁྱད་ཆོས་ཡིན་པའི་ཕྱིར་རོ། །འདི་ནི་སྤྲོ་བསྡུའི་རྣལ་འབྱོར་གྱི་མཐར། དམ་ཚིག་སེམས་དཔའི་ཐུགས་ཀར་བཞུགས་པའི་བླ་མ་རྡོ་རྗེ་འཆང་ཡེ་ཤེས་སེམས་
དཔའ་ཡབ་ཡུམ་རྗེས་སུ་ཆགས་པས་བདེ་བ་ཆེན་པོ་གཡོས་པའི་རང་སྒྲ་ཤིད་ཅེས་དང་སིད་ཅེས་པས་མཚོན་ཏེ་འཁུན་བུ་དང་སྐད་ཀྱི་འགྱུར་བ་སྣ་ཚོགས་པའི་སྒྲས། བརྟན་པ་སྣོད་ཀྱི་འཇིག་རྟེན་དང་
གཡོ་བ་བཅུད་ཀྱི་སེམས་ཅན་ཐམས་ཅང་ཨ་འཐས་ཅན་མ་ཡིན་པར་སྒྱ་མའམ་རྨི་ལམ་ལྟར་སྣང་ཡང་བདེན་པར་མ་གྲུབ་པའི་ཡེ་ཤེས་ཀྱི་རོལ་པར་སད་ཅེས་ཏེ་ཤེས་པར་བྱ་བའི་ཐ་ཚིག་གོ །བརྟན་
གཡོའི་དངོས་པོ་སྒྱུ་མ་ཙམ་དུ་སྣང་བ་དེ་ཡེ་ཤེས་སེམས་དཔའི་ཞལ་དུ་ཞུགས་པ་འོད་ཀྱི་ཐིག་ལེར་ཞུ་བ་ཡུམ་གྱི་མཁའ་ཞེས་པ་བྷ་གར་བབས་པ་དེ་ཉིད་བཾ་ཡིག་གི་རྣམ་པར་གྱུར་པ་དེ་ཉིད་མང་པོར་
མཆེད་ཅིང་འཕེལ་བཾ་རྣམ་པ་སྣ་ཚོགས་པའི་ཁ་དོག་ཅན་གྱི་རིགས་མ་གཟུགས་མཛེས་ཤིང་སྐད་སྙན་པ། ལུས་དྲི་ཞིམ་པ། ལྕེ་མཆུའི་སྦྲང་མངར་བ། རེག་པས་མཆོག་གི་བདེ་ཆེན་འཇོ་བར་

༡༥ཟླ །བཟོད་པའི་ལྷ་མོ་རྣམས་མཆོད་རྫས་ཀྱི་བྱེ་བྲག་དུ་མ་ཐོགས་ཏེ་ཁོར་ཡུག་གི་ནམ་མཁའ་འཕགས་ནས་སེམས་དཔའ་གསུམ་པོ་ལ། གཟུགས་སྒྲ་ལ་སོགས་པ་ཕྱི་༄༅།
དང་༑ སྙོམས་འཇུག་གི་རེག་བྱ་དང་དེ་ལས་སྐྱེས་པའི་བདེ་སྟོང་སོགས་ནང་གསང་དེ་ཁོ་ན་ཉིད་དང་བཅས་པས་མཆོད། མཐར་མཆོད་ལྷ་རྣམས་བདེ་བ་ཆེན་པོའི་ངོ་བོར་ཞུ་ནས་རང་ལ་
ཐིམ༑ ཟབ་པ་གཤིས་དང་གསལ་བ་མདངས་ཟུང་དུ་འཇུག་པའི་ལྷན་སྐྱེས་ཕྱག་རྒྱ་ཆེན་པོའི་ངང་དུ་གློད་པར་བྱའོ། །དྲུག་པ་བསྔོ་བའི་རྣལ་འབྱོར་ནི། ཐུན་ཞབས་ཀྱི་ཆོས་ཏེ་སྔར་བཞིན་ནོ།
བཅུ་བདུན་
བདུན་པ་བཟའ་བའི་རྣལ་འབྱོར་སོགས་ནི་ཐུན་མཚམས་ཀྱི་ཆོས་ཏེ། བཟའ་བཏུང་ཨོཾ་ཨཱཿ ཧཱུྃ་ཧྲཱིཿ་སྟེ་ཡི་གེ་བཞིས་སྦྱང་རྟོགས་སྦར་བ་བདུད་རྩིར་བྱས་པ་རང་ཉིད་རྡོ་རྗེ་གསུམ་གྱི་ལྷར་གསལ་བས་
བཞེས་པར་བསམས་ནས་ལོངས་སྤྱོད། ཡང་ན། བཟའ་བཏུང་སོགས་ལ་བདེན་འཛིན་གྱི་ལྷད་མ་ཞུགས་པར་སྒྱ་མ་ཙམ་གྱི་ངང་ནས་ལོངས་སྤྱོད་པ་སྟེ་གང་རུང་ཅིག་བྱ་ཡི་གཉིས་ཀ་མི་དགོས་
སོ༑ །བརྒྱད་པ་གཏོར་མའི་རྣལ་འབྱོར་འདི་ནི་སྲོད་ཐུན་གྱི་མཇུག་ལ་བྱ་སྟེ། གཏོར་མ་གོང་བཞིན་བྱིན་གྱིས་བརླབས། གཞན་གོ་བདེའོ། །དགུ་པ་ཀུ་སཱ་ལི་ཚོགས་སོག་ནི། ཐུན་རྣམས་

་-ན་
ལེགས་པར་གྲུབ་ནས་སྲོད་ལ་ཉལ་ཁར་བྱ་སྟེ། ཕཊ་སྐོར་དགུའི་སྒོ་ནས་སོ། །བཅུ་པ་འོད་གསལ་གྱི་རྣལ་འབྱོར་ནི། གཉིད་དགེ་སྦྱོར་དུ་བསྒྱུར་བའི་ཐབས་ཡིན་པས། རང་སེམས་དཔའ་སུམ་
བརྩེགས་སུ་གསལ་ལེགས་པར་བཏབ། སྣང་བའི་ཚོགས་ཁམས་ཕྲ་བ་ལ་བཅུག་ཅེས་པའི་སྣང་བ་ནི་ཕྱི་ནང་གིས་བསྡུས་པའི་ཕུང་ཁམས་སྐྱེ་མཆྀད་སོགས་སྣ་ཚོགས་པའི་འཁོར་ལོ་འདི་སྟེ། སྤྱོད་
བསྡུས་ལས། ཕུང་པོ་ཁམས་དང་སྐྱེ་མཆེད་དབང་སོགས་རྣམས། ཞེས་པ་དེའོ། །དེ་སེམས་ལ་ཞེས་པ་ནི་སྣང་གསུམ་གྱི་ནང་ཚན་སྣང་བ། དེ་སེམས་བྱུང་ལ་ཞེས་པ་ནི་སྣང་གསུམ་གྱི་ནང་
ཚན་མཆེད་པ་ལ་འདུ་བས་ན། ལུང་འཕྲོར། ཤེས་པ་གཉིས་པོ་དེ་འདིར་རབ་བསྡུས་ནས། ཞེས་གསུངས་ཏེ། ཤེས་པ་གཉིས་ནི་སྣང་བ་དང་མཆེད་པའོ།ྋ །དེ་མ་རིག་པ་ལ་གཞུག་ཅེས་པའི་
མ་རིག་པ་ནི་སྣང་གསུམ་གྱི་ནང་ཚན་ཉེར་ཐོབ་པའམ་སྟོང་པ་ཆེན་པོ་སྟེ། ལུང་དེར། སྟོང་ཆེན་གྱུར་པ་གང་ཞིག་གཉིད་ལོག་པ། ཞེས་སོ། དེ་འོད་གསལ་ལ་བཅུག་ཅེས་པ་ནི་སྣང་གསུམ་
ཤར་གྲོལ་དུ་གྱུར་པའི་མཐར་འཆར་བའི་འོད་གསལ་ཏེ། ཉིན་པར་སྒོམ་གྱི་ངོ་བོ་ཐ་མལ་གྱི་ཤེས་པ་ལ་རང་བྱན་ཚུད་པ་དག་ལ་འདིར་རྟོགས་པའི་འོད་གསལ་འཆར་ཞིང་། ཉིན་པར་རང་ངོ་རང་

ཊྛཾ,|༄༅། །ཤེས་ཀྱི་སྒོམ་མེད་ཀྱང་བསྐྱེད་རིམ་མམ་སྒྱུ་ལུས་ཀྱི་མྱོང་བ་ཅན་ལ་ཉམས་ཀྱི་འོད་གསལ་འཆར་མོད། ཁྲིད་ཡིག་ཏུ་སྔ་མའི་དབང་དུ་མཛད་པའོ། །གང་ལྟར་ཡང་
aཉལ་ཁར་འོད་གསལ་ཟིན་པའི་གསོལ་བ་དྲག་པོ་བཏབ། འདུན་པ་བཏཾང་གཞོགས་གཡས་ཕབ་ནས་སེང་གེའི་ཉལ་སྟབས་སུ་བྱ། རྩ་བའི་དགེ་སྦྱོར་ཡང་དག་གི་དྲན་པ་སོ་བཙུགས་པའི་ངང་ལ་
ཉལ་བས་ད་ལྟའི་འཆར་སྒོ་འདི་གཉིད་ཡུར་བའི་རྐྱེན་གྱིས་ཅུང་མི་གསལ་བ་ལ་ཐིམ་པའི་ཐ་སྙད་བཏགས་པ་ཡིན། དེ་བཞིན་དུ་ནང་གི་ཤེས་པ་སོ་སོའི་ཐིམ་རིམ་ཡང་དག་གི་དྲན་པས་གཞི་མེད་དུ་
༈ གྲོལ་བས་རང་བཞིན་གཞི་ལ་གནས་པའི་འོད་གསལ་མ་དེ་ཉིད། ཡེངས་མེད་ཀྱི་དྲན་ཤེས་ལ་འོད་གསལ་བུར་བཞག་པ་དེས་ངོ་ཤེས་པས་འོད་གསལ་མ་བུ་འདྲེས་ཟེར་བའི་བརྡ་བཏགས་པ་
སྟེ༑ དོན་དུ་ན་ཡེ་ནས་འདྲེས་འདྲེས་པ་ཡིན་གྱི་གསར་དུ་འདྲེ་རྒྱུ་མེད་དོ། །དེ་ལྟར་རྣལ་འབྱོར་བླ་མེད་ཀྱི་བསྐྱེད་རྫོགས་ཟུང་ལྡན་དང་བསྟུན་པའི་གསང་སྒྲུབ་ཀྱི་གོ་དཀའ་བ་རྣམས་ཞིབ་མོར་བཤད་
པའོ༑ །བསྙེན་ཚུལ་གསུམ་པོ་ལ་ཟླ་བ་རེ་རེ་སྟེ་ཟླ་བ་གསུམ་གྱི་ཞག་གྲངས་མ་འཛོལ་བར་སོང་ངེས་གལ་ཆེ་སྟེ། དཀར་བརྒྱུད་གོང་མའི་བཀའ་རྒྱ་ཅན་ཡིན་པའི་ཕྱིར་རོ། །དོན་ཚན་གཉིས་པ་

བསྒྲུབ་པ་ལ། སྲུང་འཁོར་ནས་ཉི་མ་དང་པདྨའི་གདན་ལ་བཞུགས་པ་ཞེས་པའི་བར་གསང་སྒྲུབ་བཞིན་ལ། དམ་ཚིག་སེམས་དཔའི་སྐུ་འོད་ཕུང་སྔོན་པོའི་རྣམ་པ་སྟོང་རའི་ནང་དབུས་དྲང་པོར་རྩ་
དབུ་མ་དྲང་བ། སྟོང་བ། དམར་བ། གསལ་བ་སྟེ་མཚན་ཉིད་བཞི་ལྡན་གྱི་ཡས་སྣ་ཚངས་བུག་དང་མར་སྣ་གསང་འཁོར་ཚུན་སླེབ་པ། དེའི་གཡས་སུ་རོ་མ་དམར་མོ་དང་གཡོན་དུ་རྐྱང་མ་
དཀར་མོ་གསུམ་ག་ཚད་མཉམ་པ་ལ། སྤྱི་མགྲིན་གཉིས་ཀའི་རྩ་འཁོར་གྱི་ཕྱི་སྐོར་གྲངས་སུམ་ཅུ་རྩ་གཉིས་སུ་མཉམ་ཀྱང་འདིར་སྤྱི་བོའི་ཕྱི་སྐོར་གྱི་སོ་གཉིས་དང༌། མགྲིན་པའི་བར་སྐོར་གྱི་བཅུ་
དྲུག །སྙིང་གའི་ཕྱི་སྐོར་གྱི་བརྒྱད། ལྟེ་བའི་ཕྱི་སྐོར་གྱི་དྲུག་ཅུ་རྩ་བཞི་སྟེ་འཁོར་ལོ་བཞི་པོ་གདུགས་བཞི་བརྩེགས་ཀྱི་རྩིབ་མ་ལྟ་བུ་དང་། རྩ་གསུམ་གདུགས་ཀྱི་ཡུ་བ་ལྟ་བུ། སྤྱི་བོའི་རྩ་འཁོར་
གྱི་ལྟེ་བ་དང་འདབ་མ་སོ་གཉིས་ལ་བླ་མ་རྣམ་སྣང་ཧེ་རུ་ཀ་དཀར་པོ་འཁོར་ལོ་དང་འཁོར་ལོའི་དྲིལ་བུ་འཛིན་པས་ཡུམ་སངས་རྒྱས་མཁའ་འགྲོ་དཀར་མོ་གྲི་ཐོད་འཛིན་པ་ལ་འཁྱུད་པ། ཡབ་ཕྱག་རྒྱ་
དྲུག་དང་ཡུམ་ཕྱག་རྒྱ་ལྔས་བརྒྱན་ཏེ་བཞུགས་པའི་གཙོ་བོའི་ཐུགས་ཀར་ཟླ་བ་ལ་ཨོཾ་དཀར་པོའི་མཐར་སྔགས་འཕྲེང་དཀར་པོས་བསྐོར་བ། མགྲིན་པའི་རྩ་འཁོར་གྱི་ལྟེ་བ་དང་འདབ་མ་ལ་བླ་མ་པདྨ་

༄༅། །ཧེ་རུ་ཀ་དམར་པོ་པདྨ་དང་པདྨས་ཡུ་བ་བྱས་པའི་དྲིལ་བུ་འཛིན་པས་ཡུམ་གོས་དཀར་མོ་དམར་མོ་གྲི་ཐོད་ཅན་ལ་འཁྱུད་པ། རྒྱན་སོགས་གོང་བཞིན། དེའི་ཐུགས་
Ê ཀར་ཟླ་བ་ལ་ཧྲཱིཿ དམར་པོ་སྔགས་འཕྲེང་དམར་པོས་བསྐོར་བ། སྙིང་འཁོར་གྱི་ལྟེ་བ་དང་འདབ་མ་ལ་བླ་མ་རྡོ་རྗེ་ཧེ་རུ་ཀ་ཡབ་ཡུམ་སྔོན་པོ་རྡོ་རྗེ་དང་རྡོ་རྗེའི་དྲིལ་བུ་འཛིན་པས་ཡུམ་མཱ་མ་ཀི་གྲི་ཐོད་
a ཅན་ལ་འཁྱུད་པ་སོགས། དེའི་ཐུགས་ཀར་ཟླ་བ་ལ་ཧཱུཾ་སྔོན་པོ་ལ་སྔགས་འཕྲེང་སྔོན་པོས་བསྐོར་བ། ལྟེ་བའི་འཁོར་ལོའི་དབུས་དང༌། རྩ་འདབ་དྲུག་ཅུ་རྩ་བཞི་ལ་བླ་མ་རིན་འབྱུང་ཧེ་རུ་ཀ་ཡབ་
༣ ཡུམ་སེར་པོ་རིན་པོ་ཆེ་དང་རིན་པོ་ཆེའི་དྲིལ་བུ་འཛིན་པས་ཡུམ་དབྱིངས་ཕྱུག་མ་གྲི་ཐོད་ཐོགས་པ་ལ་འཁྱུད་པ་སོགས་དེའི་ཐུགས་ཀར་ཟླ་བ་ལ་ཏྲཾ་སེར་པོ་ལ་སྔགས་འཕྲེང་སེར་པོས་བསྐོར
བ༑ འཁོར་ལོ་བཞིའི་ལྟེ་བར་བཞུགས་པའི་ཧེ་རུ་ཀ་སོ་སོའི་ཐུགས་ཀར་ས་བོན་སྔགས་འཕྲེང་སྒོམ་གྱི་འདབ་མའི་རྣམས་ལ་ལྷ་ཙམ་གྱིས་ཆོག་ལ། ལྷ་ཡང་མི་སྒོམ་པར་གཙོ་བོ་འབའ་ཞིག་ལ་
འཐུས་པ་བྱས་ཀྱང་རུང་སྟེ། འདམ་ཀརྭ་བཤད་པ་ཡིན་ནོ། །དེ་ལྟར་གསལ་བཏབ་ནས་འཕྲིན་ལས་བཞིའི་ལག་ལེན་ལ་འཇུག་པའི་དུས་ལ། ལས་བཞིའི་སྦྱིན་སྲེག་དང་། ལས་བཞིའི་ཆོ་ག་

རྣམས་ལས་མི་གཅིག་པའང་མང་ཞིག་སྣང་ཡང་། འདིར་དཀར་བརྒྱུད་གོང་མའི་ཕྱག་བཞེས་བཞིན་བཤད་དེ། ཐོ་རངས་ཞི་བའི་ལས་བསྒྲུབ་པ་ལ་སྤྱི་བོའི་རྣམ་སྣང་ལ་ལས་མཐུན་གྱིས་མཆོད་
དགོས་ལ། དེ་ཡང་ཞི་བའི་ལས་དང་མཐུན་པའི་མཆོད་རྫས་ཀྱིས་ཏེ། མེ་ཏོག་དཀར་པོའི་འཕྲེང་བ་དང་ཆུན་པོ་སོགས་ཨ་ཀ་རུ་དང་ག་བུར་སོགས་བདུག་སྤོས། ཆུ་ཤེལ་གྱི་མདངས་དང་མར་
དཀར་གྱི་སྣང་གསལ། ཙན་དན་དཀར་པོའི་ཕྱེ་མ་སོགས་ཀྱིས་མདངས་བསྒྱུར་པའི་དྲི་ཆབ་འབྲས་དཀར་གྱི་ཆན་དང་འབྲུ་དཀར་གྱི་ཞིབ་སོགས་ལས་སྦྲུས་པའི་ལྷ་བཤོས། སྒྲ་འཇམ་ཞིང་སྙན་པའི་
རོལ་མོ་སོགས་ཞི་བ་ལ་འོས་པའི་མཆོད་རྫས་ཤེལ་དཀར་དང་། དངུལ་སོགས་ཀྱི་སྣོད་ཡིད་དུ་འོང་བ་བློས་སྤྲལ་ཞིང་གུས་པས་འབུལ། བདག་དང་སེམས་ཅན་ཐམས་ཅད་ཀྱི་སྡིག་སྒྲིབ་སྡུག་
བསྔལ་མ་ལུས་པ་ཞི་བར་མཛད་དུ་གསོལ། ཞེས་འདོད་དོན་འགྲུབ་པར་གསོལ་བ་བཏབ་པས། བླ་མ་རྣམ་སྣང་ཧེ་རུ་ཀའི་ས་བོན་སྔགས་འཕྲེང་ལས་ནད་ལ་སོགས་པ་ལུས་སེམས་ལ་གནོད་པ་
ཐམས་ཅད་ཞི་བར་བྱེད་པའི་འོད་ཟེར་དཀར་པོ་སྨན་གྱི་བུ་མོ་ལྟ་བུ་འཕྲོས་ཞེས་པའི་སྨན་གྱི་བུ་མོ་ནི་༧ཕྱིས་དཔྱད་ཚེ། གསང་བ་བསམ་གྱིས་མི་ཁྱབ་པའི་མདོ་ལས། སྨན་པའི་རྒྱལ་པོ་འཚོ་བྱེད་ཀྱིས་རྩི་ཐམས་ཅད་བསྡུས་ཏེ་རྩི་

༄༅། །ཡི་ཤིང་མང་པོ་ལས་བུ་མོའི་གཟུགས་བཟང་ཞིང་མཛེས་པ་ལྟ་ན་སྡུག་པ་ལེགས་པར་བྱས་ཏེ། ལེགས་པར་ཟིན་ཅིང༌། ལེགས་པར་བྱི་དོར་བྱས་པ་དེ་འོང་ངམ། འགྲོའམ། འགྲེང་ངམ། འདུག་
2གམ༑ ཉལ་ཡང་རྟོག་པ་མེད་ཅིང་རྣམ་པར་རྟོག་པ་མེད་དོ། དེར་ནད་པ་གང་བཙུན་པ་རྒྱལ་པོའམ། རྒྱལ་པོའི་བློན་པོ་ཆེན་པོའམ། རྒྱལ་པོའི་བུའམ། ཚོང་དཔོན་ནམ། ཁྱིམ་བདག་གམ། བློན་པོའམ། རྒྱལ་ཕྲན་གང་དག་འོང་བ་དེ་
དག །སྨན་པའི་རྒྱལ་པོ་འཚོ་བྱེད་ཀྱིས་སྨན་གྱི་བུ་མོ་དེ་དང་སྤྲད་ནས། དེ་དག་མ་ཐག་ཏུ་ནད་ཐམས་ཅད་བྱང་སྟེ་ནད་མེད་ཅིང་བདེ་ལ་ཉམས་པ་མེད་པར་འགྱུར་རོ། །ཞེས་གསུངས་པ་འདི་ལྟ་བུ་ཡིན་ནོ། །ཞེས་ཀུན་མཁྱེན་ཆེན་པོ་རྗེ་བཙུན་མི་
ཕམདགེ་ལེགས་རྣམ་པར་རྒྱལ་བས་དཔྱད་གསུམ་རྣམ་བར་དག་པའི་གསུང་ཡིན་ནོ། །སྨན་ནུས་པ་ཅན་གསར་པའི་མིང་སྟེ་བུ་མོ་ཞེས་པ་ནི་སྙན་ངག་ཏུ་མཛད་པ་ཡིན་གྱི་འཇིག་རྟེན་པ་དག་སྨན་ཆུང་བུ་མོ་ཟེར་བ་དང་མི་
གཅིག་གོ །འོད་ཟེར་དེས་འཇིག་རྟེན་གྱི་ཁམས་ཐམས་ཅད་ཁྱབ། །སེམས་ཅན་ཐམས་ཅད་ཀྱི་སྡིག་སྒྲིབ་ཉེར་འཚེའི་རིགས་དང་སྡེ་ཚན་ཐམས་ཅད་ཞི་བར་བྱས། ཕྱོགས་བཅུའི་འཇིག་རྟེན་ན་
བཞུགས་པའི་སངས་རྒྱས་རྣམ་པར་སྣང་མཛད་ལ་སོགས་པ་ཞི་བའི་ལས་ལ་མངའ་བརྙེས་པ་ཇི་སྙེད་པའི་ནུས་པ་བསྡུས་ཏེ་ས་བོན་སྔགས་འཕྲེང་དང་བཅས་པར་ཐིམ། བདག་ཉིད་ཞི་བའི་ལས་ལ་

མཐུ་ལྡན་དུ་གྱུར་པར་བསམ་ལ་སྔགས་ཁྲི་བཟླ་བ་སོགས་གཞུང་བཞིན། དེས་རིགས་བསྒྲེས་ནས་ཤེས་པར་བྱས་ལ་ཁྱད་ཆོས་ལ་རྒྱས་པའི་ལས་དང་མཐུན་པའི་མཆོད་རྫས་ནི། རིན་པོ་ཆེ་འབའ་
ཞིག་ལས་གྲུབ་པའི་ཞིང་ཁམས་རྒྱ་ཆེ་ལ་ཁོད་སྙོམས་པ་ཡིད་དུ་མཆིས་པའི་ལྟེ་བར། རིན་པོ་ཆེ་བཞི་ལས་གྲུབ་བའི་རི་རབ་ལྷུན་པོ་གྲུ་བཞི་པ་བང་རིམ་བཞི་ལྕོག་བརྒྱད་དང་ལྡན་པའི་སྟེང་དུ་ལྷའི་
འཇིག་རྟེན་ཕྱོགས་མཚམས་རྣམས་སུ་མིའི་གླིང་བཅུ་གཉིས། རྒྱལ་སྲིད་སྣ་བདུན་གཏེར་བུམ་དང་བརྒྱད། རིན་པོ་ཆེའི་རི་བོ། དཔག་བསམ་གྱི་ཤིང༌། འདོད་འཇོའི་བ། མ་རྨོས་པའི་ལོ་
ཏོག །ཉི་མ་དང་ཟླ་བ། གདུགས་རྒྱལ་མཚན། བཀྲ་ཤིས་ཀྱི་རྫས་ཐོགས་པའི་ལྷ་མོ་བརྒྱད། གཞན་ཡང་དཔལ་དང་འབྱོར་བའི་ཕུང་པོ་བསམ་གྱིས་མི་ཁྱབ་པ། གསེར་བཟང་པོ་ལས་བྱས་
པའི་ཡོ་བྱད་ཀྱི་ཁྱད་པར་སྣ་ཚོགས་པ་བཅུད་ཀྱིས་གང་བ་བློས་སྤྲལ་ཏེ་ཕུལ། འདོད་གསོལ། འོད་ཟེར་སེར་པོ་རྒྱལ་མཚན་གྱི་རྩེའི་ཡིད་བཞིན་གྱི་ནོར་བུ་ཞེས་པ་ནི། ནོར་བུའི་མཆོག་གང་དག་
བཀྲུ་བ་དང་ཕྱི་བ་ལ་སོགས་པས་བྱི་དོར་བྱས་ཏེ་རྒྱལ་མཚན་གྱི་རྩེ་ལ་བཏགས། མཆོད་ནས་གང་འདོད་པའི་དངོས་གྲུབ་ཞུས་པས་ཡིད་ལ་འདོད་པ་བཞིན། རྟ་དང་གླང་པོའམ། གཡོག་དང་ཁང་

།ཁྱིམ་མམ། བཟའ་བཏུང་དང་རྒྱན་གོས་སམ། ནོར་རྫས་དང་ལོངས་སྤྱོད་སོགས་གང་གང་འདོད་པ་དེ་དེ་ཡིད་བཞིན་དུ་འབྱུང་བས་ཡིད་བཞིན་གྱི་ནོར་བུ་ཞེས་དཔེར་༄༅།
མཛད༑ རྒྱས་པའི་ལས་ལ་མངའ་བརྙེས་པ་ཞེས་པ་ནི་རྒྱལ་བ་རིན་ཆེན་འབྱུང་ལྡན་གྱིས་གཙོ་མཛད། ཚེ་རྒྱས་པ་ཚེ་དཔག་མེད་དང་ཨོ་རྒྱན་པདྨ་སོགས་ཚེའི་རིག་འཛིན་ཐོབ་པ། ནོར་དང་དཔལ་
འབྱོར་རྒྱས་པ་རྣམ་ཐོས་སྲས་སོགས་ནོར་ལྷར་མངའ་ཐང་རྒྱས་པ་མི་མཇེད་ཀྱི་བདག་པོ་ཚངས་པ། ལྷ་རྣམས་ཀྱི་དབང་པོ་བརྒྱ་བྱིན། འཁོར་ལོས་བསྒྱུར་བའི་རྒྱལ་པོ་སོགས་ཀྱི་ནུས་པ་
བསྡུས༑ གཞན་གོང་བཞིན་ནོ། །དབང་གི་ལས་དང་མཐུན་པའི་མཆོད་པ་ནི། གཟུགས་མཛེས་ཀྱིས་ཕ་རོལ་འགུགས་པ། སྒྲ་སྙན་གྱིས་ཡིད་འཆིང་བ། དྲི་ཞིམ་གྱིས་དབང་དུ་བསྡུ་བ།
མཚུ་སྦྲང་གིས་མྱོས་པར་བྱེད་པ། རེག་བདེས་ལྟུང་བར་བྱེད་པའི་འདོད་ཡོན་གྱི་ལྷ་མོ་ལྔ་དང༌། དགའ་བ་བཅུ་དྲུག་གི་འདོད་པ་ཀུན་ནས་འཇོ་བའི་རིགས་མ་བཅུ་དྲུག་དང༌། སྲིད་བདེའི་ཟག་པ་
ལས་འདས་པའི་ལྷ་མོ་ཉི་ཤུ་སོགས་དབང་གི་ལས་ལ་མངའ་བརྙེས་པའི་མཆོད་ལྷ་རྣམས་པདྨ་རཱ་ག་དང༌། བཛྲ་ཧི་ར་དང་། མེ་ཤེལ་དང་། ཟངས་ལ་སོགས་པའི་སྣོད་མང་པོ་བཅུད་ཀྱིས་གང་བ་

ཐོགས་ཏེ་རྣམ་པར་འགྱུར་བའི་གར་དང་ལྷན་ཅིག་འབུལ་བའི་ཡིད་ཀྱིས་སྤྲུལ། འདོད་དོན་གསོལ། འོད་ཟེར་དམར་པོ་དབང་ཕྱུག་ཆེན་པོའི་ལྕགས་ཀྱུ་ལྟ་བུ་ཞེས་པ་ནི། ལྷ་དབང་ཕྱུག་ཆེན་པོ་
དབང་དགུག་གི་ལས་ལ་མངའ་བརྙེས་ལ། ལས་དེ་ཡང་ཕྱག་མཚན་གྱི་ལྕགས་ཀྱུས་བྱེད་དེ་ཐམས་ཅད་དབང་དུ་བསྡུ་བའི་ཕྱིར་རོ། །དབང་གི་ལས་ལ་མངའ་བརྙེས་པ་ནི། པདྨ་གར་དབང་
དང་༑ ཁྲོ་རྒྱལ་རྟ་མགྲིན་དང༌། དབང་ཕྱུག་མ་ཧཱ་དེ་ཝ་དང་། ཚོགས་བདག་དང་། གདོང་དྲུག་དང་། མིའི་དབང་པོ་དང༌། བཙུན་མོ་དང༌། བློན་པོ་དང༌། སྨད་འཚོང་མ་ལ་སོགས་
།ལྷག་མ་འགྲེའོ། །མི་བསྐྱོད་པ་ལ་ལས་མཐུན་གྱི་མཆོད་པ་ནི། ཁྲག་སྣའི་མཆོད་ཡོན། དུག་ཆུའི་ཞབས་བསིལ། དབང་པོ་དང་དོན་སྙིང་གི་མེ་ཏོག །གསུར་ཆེན་གྱི་བདུག་
སྤོས༑ ཞུན་ཆེན་གྱི་མར་མེ། མཁྲིས་ཞག་གི་བྱུག་པ། ཤ་ཁྲག་གི་ཞལ་ཟས། རྐང་གླིང་ཐོད་རྔའི་རོལ་མོ་སོགས་དྲག་ལས་ལ་འོས་པ་དང༌། རྫས་ཀྱི་སྣོད་ཀྱང་ཞིང་ཆེན་གྱི་གཡང་གཞི་
དང་༑ སྲིན་པོའི་བྲང་ཁོག་དང་། དགྲའི་ཐོད་པ་དང་། ལྕགས་སྣོད་སོགས་སོ། །འདོད་གསོལ། སྤུ་གྲི་ཅན་གྱི་རླུང་ནི་འཇིག་རྟེན་གྱི་ཁམས་འདིའི་ཕྱི་རོལ་གྱི་ཕྱོགས་བཅུར་ངོ་བོ་རླུང་ལ་རྣམ

༄༅། པ་སྤུ་གྲི་རེག་གཅོད་ལྟར་རྣོ་ཞིང་རྩུབ་པས་གང་ལ་རེག་པའི་དངོས་པོ་རྡུལ་ཕྲན་ཙམ་དུ་འཐོར་བས་ན་འཐོར་བྱེད་ཀྱི་རླུང་སྤུ་གྲི་ཅན་ཞེས་ནུས་པ་རྩུབ་པའི་དཔེར་མཛད་
པའོ༑ །བསྒྲལ་བར་འོས་བའི་ཞིང་ནི་བསྟན་པ་ལ་སྡང་བ། བླ་མ་ལ་དམོད་པ། སེམས་ཅན་ལ་འཚེ་བ་སོགས་བཅུའོ། །དྲག་པོའི་ལས་ལ་མངའ་བརྙེས་པ་ནི། ཁྲོ་བོའི་རྒྱལ་པོ་
བཅུ༑ གསང་བདག་ཕྱག་རྡོར། ནག་པོ་ཆེན་པོ། ཚངས་པའི་སྲིན་པོ་བདུད་དང་དགྲ་བགེགས་ཚར་གཅོད་པ་ལ་མཐུ་སྟོབས་ནུས་པའི་བདག་པོ་གཞན་ཡང་ངོ་། །དེ་ལྟར་རིགས་འགྲེ་ལེགས་
པར་ཤེས་པར་བྱས་ནས། ཐོ་རངས་སྤྱི་བོའི་འཁོར་ལོ་ལ་དམིགས་ནས་ཞི་བ། སྔ་དྲོ་ལྟེ་བའི་འཁོར་ལོ་ལ་དམིགས་ནས་རྒྱས་པ། དགོང་མོ་མགྲིན་པའི་འཁོར་ལོ་ལ་དམིགས་ནས་
དབང་༑ སྲོད་སྙིང་གའི་འཁོར་ལོ་ལ་དམིགས་ནས་དྲག་པོའི་ལས་ཏེ་ཐུན་བཞིའི་དམིགས་པའི་ཁ་བསྒྱར་ལ་ཟླ་བ་གཅིག་ཏུ་འབད་པ་ནི་བསྒྲབ་པའོ། །འཕྲིན་ལས་བཞི་སྒྲབ་འདི་ཉིད་ཀྱི་དྲག་ལས་ཀྱི་
སྐབས་སུ་ཟིན་བྲིས་སྦས་པ་མིག་འབྱེད་ན་དམིགས་པའི་བསྒྱུར་ཁ་གཞན་ཡང་སྣང་མོད་ཀྱི་གཞུང་འདིས་མ་འཐུས་པ་མི་འདྲ་ཞིང་སྤྲོ་ན་དེ་དག་ཀྱང་བྱའོ། །དེ་ལྟར་བསྙེན་ཚུལ་གསུམ་དང་སྒྲུབ་ཚུལ་683

བཞི་སྔོན་དུ་སོང་བའི་རྣལ་འབྱོར་པས་བླ་མའི་ལས་སྦྱོར་བརྩམ་བར་བྱས་ལ། དེ་ཡང་གཞན་ལས་འབྱུང་བ་བཞིན་རྫས་བསག་པ་དང་འཁོར་ལོ་བྲི་བ་སོགས་ཀྱི་རྣམ་གཡེང་མི་དགོས་པར་བླ་མའི་
མོས་གུས་འབའ་ཞིག་ཁ་བསྒྱུར་ལས་ཅི་འདོད་པའི་འབྲས་བུ་བདེ་བླག་ཏུ་འབྱུང་བས་ན། ཆོས་རྗེ་རས་པའི་ཞལ་གདམས་ཀུན་གསལ་དྲི་མེད་དུ། མོས་གུས་སྲོག་གི་འཁོར་ལོ་འདི། །སྒོ་རྣམས་
འབྱེད་པའི་ལྡེ་མིག་ཡིན། གསོལ་འདེབས་ལ་སོགས་སྦྱོར་བ་འདི། །འཕྲིན་ལས་གང་འདོད་གནད་བསྣུན་ཡིན། །ཅེས་དང་། སྒྲུབ་ཐབས་ཐུགས་རྗེའི་ཉི་རྒྱས་སུ། གཅིག་ཏུ་ངེས་པ་མ་ཡིན་
།སེམས་ཅན་རྣམ་འཕྲུལ་ཡིན་པས་ན། །ཅིར་ཡང་བསྒྱུར་དུ་རུང་བ་ཡིན། །དེས་ན་བླ་མའི་སྒྲུབ་པ་འདི། །གང་ལྟར་བསྒྲུབ་ཀྱང་འགྲུབ་པ་ཡིན། །ཞེས་གསུངས་པ་ལྟར། དཔལ་ཕག་
མོ་གྲུ་པའི་གཏེར་ཁ་བཅུ་པའི་དགོངས་པ་ཇི་ལྟ་བ་ཁྲིད་ཡིག་ལས་འབྱུང་བ་བཞིན་ཏེ། གང་དོན་དུ་གཉེར་རྒྱུ་དེ་མཆོད་པར་ཕུལ། ྋ ཡེངས་མེད་ངང་ནས་མོས་གུས་ཆེན་པོས་གསོལ་བ་ཕུར་ཚུགས་
སུ་བཏབ། འདོད་དོན་གསོལ་བས། ལས་ཚོགས་ཀྱི་འཕྲིན་ལས་བཞིའམ། བརྒྱད་དམ། བཅུ་གཉིས། ཐུན་མོང་གི་གྲུབ་པ་བརྒྱད། མཆོག་གི་དངོས་གྲུབ་ཆེན་པོའང་དཀའ་བ་མེད་པར་

༄༅། །ཡིད་བཞིན་དུ་འགྲུབ་པ་ལ་ཐེ་ཚོམ་མ་མཆིས་སོ། །འདིར་ཀུན་གསལ་དྲི་མེད་དུ། མཚན་ལྡན་བླ་མ་རིན་ཆེན་འདི། །དངོས་གྲུབ་ཀུན་གྱི་གཏེར་ཡིན་པས། །སྙིང་
2 གི་དཀྱིལ་དུ་གནས་བཅས་པ། རྟག་ཏུ་ས་སྡེ་འཛུགས་ནུས་ཤིང་། །ལོག་ལྟའི་བསམ་པ་སྐད་ཅིག་གིས། །བར་དུ་གཅོད་པར་མ་གྱུར་ན། རྩ་བའི་བླ་མ་དབང་དུ་འདུ། །དེ་ཡིས་དཀར་བརྒྱུད་
བླ་མ་མཉེས། །དེ་ཡིས་མ་དང་མཁའ་འགྲོ་འདུ། །དེ་ཡིས་འཕྲིན་ལས་ཐམས་ཅད་འགྲུབ། །ཅིར་སྣང་བླ་མའི་དཀྱིལ་འཁོར་འདི། །རྒྱ་རལ་སྐོར་འབྱེད་ཇི་བཞིན་དུ། །གཅིག་ལ་བརྒྱབ་པས་
ཀུན་ལ་འཕོག །མོས་གུས་གནད་ཀྱི་འཁོར་ལོ་འདིས། །ཐམས་ཅད་གནད་དུ་བསྣན་ཤེས་ན། །ཡོན་ཏན་འཕྲིན་ལས་ཚོགས་ཆེན་ལས། །དགོས་འདོད་ཆར་བཞིན་བབས་གྱུར་ནས། ཞེས
སོགས་གསུངས་པ་ལྟར་ལམ་ཟབ་ཀྱི་རྩ་བ་སྙིང་གི་ནོར་བུ་ཞེས་གོང་མའི་གསུང་ལས་བྱུང་བའང་འདི་ཁར་ཚང་ལ། ཟིན་བྲིས་ཉུང་ངུར། བླ་མ་སྙིང་གར་བསྒོམས་ནས་མོས་གུས་དུང་དུང་བ་
བྱ༑ །དེ་ཡང་མོས་གུས་ལ་གནས་པ་ཞི་གནས། །དེའི་རང་བཞིན་སྤྲོས་བྲལ་དུ་རྟོགས་པ་ལྷག་མཐོང་། །རྣམ་པ་བླ་མར་གསལ་ལམ་མེ་བ་དེ་བསྐྱེད་རིམ། དེའི་རང་བཞིན་སྤྲོས་བྲལ་དུ་རྟོགས་

པ་དེ་རྫོགས་རིམ་ཡིན། །དེ་ལྟར་བླ་མ་སྙིང་གི་དབུས་སུ་གསལ་ལམ་མེ་བ་དེ། བླ་མས་ཚུར་བྱོན་ནམ་རང་གིས་ཕར་ཕྱིན་བལྟས་པས་རང་སེམས་བླ་མར་ཤར་བ་ཡིན། །དེའི་འཆར་མཁན་ལ་
འབྱུང་གནས་འགྲོ་གསུམ་རྩད་དཔྱད། སྐྱེ་མེད་ཀྱི་གདངས་ལ་རང་སེམས་བླ་མའི་རྣམ་པར་ཤར་བ་དེ་ཤེས་པའོ། །ཞེས་གསུངས་པ་དེ་ནི། ཀུན་མཁྱེན་འབྲུག་པའི་མགུར་ལས། དཔལ་
བསམ་གྱིས་མི་ཁྱབ་གཉུག་མའི་དོན། །རང་རིག་གིས་གཏན་ལ་མ་ཕབ་ན། །གཞན་རྐྱེན་གྱིས་རྟོགས་པར་མི་ནུས་པས། །ངེས་དོན་གྱི་བླ་མ་ནང་དུ་ཚོལ། །ཞེས་གསུངས་པའི་དོན་དུ་མཐོང་
ཞིང་མོས་གུས་བླ་མའི་རྣལ་འབྱོར་གྱིས་ལས་ཐམས་ཅད་འགྲུབ་པའི་གནད་བསྟན་པའོ། །རྩ་བའི་ས་བཅད་གསུམ་པ་རྗེས་ངོ་སྤྲད་པ་ལ་བསླབ་པ་ནི། རང་སྣང་ལ་ཤར་བའི་བླ་མའི་སྐུ་དགེ་
འདུན༑ གསུང་དམ་ཆོས། ཐུགས་སངས་རྒྱས་ཏེ། རྡོར་འཕྲེང་དུ། དྲི་མེད་སེམས་ནི་སངས་རྒྱས་འགྱུར། །ཆོས་ནི་ངག་ཏུ་ཡང་དག་གསུངས། སྐུ་ནི་དགེ་འདུན་ཞེས་བྱ་སྟེ། །བྱང་
ཆུབ་སེམས་དཔའི་ཚོགས་ཀྱི་གནས། །ཞེས་གསུངས་དེ་ཀ་སྐུ་གསུམ་སྟེ། སྣང་ཚད་སྤྲུལ་སྐུ། གྲགས་ཚད་ལོངས་སྐུ། དྲན་ཚད་ཆོས་སྐུ། དེ་ཐམས་ཅད་ཀྱང་མཎི་བ་རྣམས་གསུང་བའི་

།འཁྱེར་སོ་གསུམ་དང་ཅུང་མི་འདྲ་བས་ན་ཁྲིད་དཔེར་གང་ཤར་རང་ངོ་རང་ཤེས་སོགས་དང་། བསམ་གྱིས་མི་ཁྱབ་པའི་ཞེས་སོགས་གསུངས་ཏེ། ཐམས་ཅད་༄༅།
a མཁྱེན་ངེས་རང་ཤེས་པ་པད་དཀར་ཞབས་ཀྱི་མགུར་ལས། རྣམ་པ་ཀུན་ཆོས་སྐུའི་རོལ་པ་དང༌། །ཆོས་སྐུ་ཉིད་རྣམ་པ་ཐམས་ཅད་པའི། །བདག་ཉིད་དུ་རིག་པའི་གསང་ཆེན་འདི། །མི་ཕལ་
མོ་ཆེ་ལ་རྫུན་པའི་གཏམ། །ཞེས་གསུངས་པ་དེའོ། །ཡང་གསུང་མགུར་དུ་བླ་མ་སྐ་གསུམ་གྱི་ངོ་སྤྲོད་སྙིང་པོར་དྲིལ་ཏེ་གསུངས་པ། རྗེ་མཚན་ལྡན་བླ་མའི་སྐ་རྡོ་རྗེ། །བརྟན་གཡོ་ཀུན་དང་
མཉམ་པ་ཉིད། །དེ་སྣ་ཚོགས་གཟུགས་བརྙན་སྤྲལ་སྐུ་ལོ། །དོན་དེ་ཕྱིར་སྣང་ཚད་བླ་མའི་སྐུ། །སྐུ་མ་མཇལ་དགོངས་པ་མཛད་མི་དགོས། །ཤར་ཚད་མོས་གུས་སུ་འཁྱེར་བ་འཚལ། །འདི་
རྡོརྗེ་ཐེག་པའི་གསེབ་ལམ་ཡིན། །རྗེ་མཚན་ལྡན་བླ་མའི་གསུང་རྡོ་རྗེ། །ཟིན་མ་ཟིན་སྒྲ་དང་མཉམ་པ་ཉིད། །དེ་གཞོམ་མེད་ཐམས་ཅད་མཁྱེན་པའི་སྐད། །དོན་དེ་ཕྱིར་གྲག་ཚད་བླ་མའི་
གསུང་༑ །གསུང་མ་ཐོས་དགོངས་པ་མཛད་མི་དགོས། །ཅི་གསན་མོས་གུས་སུ་འཁྱེར་བ་འཚལ། །འདི་རྡོ་རྗེ་ཐེག་པའི་གསང་ཚིག་ཡིན། །རྗེ་མཚན་ལྡན་བླ་མའི་ཐུགས་རྡོ་རྗེ། །རྟོག་མི་

རྟོག་ཀུན་དང་མཉམ་པ་ཉིད། །དེ་ལྷན་སྐྱེས་རྣམ་པ་ཐམས་ཅད་པ། །དོན་དེ་ཕྱིར་དྲན་ཚད་བླ་མའི་ཐུགས། །དྲིན་མ་བསྐྱངས་དགོངས་པ་མཛད་མི་དགོས། །རིག་ཚད་མོས་གུས་སུ་འཁྱེར་བ་
འཚལ༑ །འདི་གྲུབ་ཐོབ་ཀུན་གྱི་ཐུགས་ཀྱི་བཅུད། །ཅེས་གསུངས་པ་འདི་གོ་སླ་འཁྱེར་བདེ་དོན་བཟང་ཚིག་ལེགས་པའི་དཔེར་འོས་པ་ཡིན་ནོ། །རྒྱུ་མཚན་དེའི་ཕྱིར་ཆོས་རྗེའི་གསུང་ཁྲིད་དཔེར་
དྲངས་པ། བླ་མ་རང་སེམས་དབྱེར་མ་ཕྱེད། །གཟུགས་སྐུར་འཛིན་པ་སྟོར་ནས་ཐལ། མོས་གུས་བྱ་བའི་ཡུལ་མ་རྙེད། །གསོལ་བ་འདེབས་ན་ཇི་ལྟར་འདེབས། །ཞེས་དང༌། ཆོས་ཀྱི་རྗེ་
རྒོད་ཚང་པས། །མི་བདག་གིས་བླ་མ་སྒྲུབ་པས་བསྒྲབས། །བླ་མ་ཆོས་སྐུའི་ཞལ་ཡང་མཐོང༌། །སྣང་སྲིད་བླ་མ་ཆོས་སྐུར་ཤར། །ཡུལ་དངོས་པོར་འཛིན་པའི་ལོག་ལྟ་དག །ཅེས
གསུངས༑ འོ་ན་ལུང་སྔ་ཕྱིའི་དོན་དེ་བཞིན་ལགས་ན། ཐམས་ཅད་མཉམ་ཉིད་ཆེན་པོར་སོང་ཕྱིན། གང་ལ་གང་གིས་མོས་གུས་བྱ། །སུ་ལ་སུས་གསོལ་བ་འདེབས་ཞེས་རྣམ་པར་དཔྱད་
ན༑ ལུང་སྔ་མའི་འཕྲོར། རྟོགས་པ་གདེངས་ལྡན་རྣལ་འབྱོར་པས། །བླ་མ་རང་སེམས་འདྲེས་ཙ་ན། །གསོལ་བ་འདེབས་པའི་དུས་ཚོད་དུ། །ངོ་བོ་གཅིག་ལ་རྣམ་པ་གཉིས། །ཞེས་

༄༅། །གསུངས་པ་ལྟར་རོ། །དེ་ཡང་། རྒྱུན་དུ་གསོལ་པ་གདབ་པ་ནི། བླ་མ་བཟང་དུ་ཡར་ལ་བསྟོད། །རང་རེ་ངན་དུ་མར་ལ་དམད། མཐོ་དམན་བྱས་ལ་གསོལ་བ་
༜ བཏབ༑ །བླ་མས་ཅི་གསུང་བདེན་པར་འཛིན། །རྣམ་ཐར་ཐམས་ཅད་ཡོན་ཏན་བསམ། །ཞེས་སོགས་གསུངས་པ་ལྟར་དུ་ཉམས་སུ་བླངས་ན་གནས་སྐབས་དང་མཐར་ཐུག་ཏུ་ལེགས་པར་འགྱུར་
རོ༑ །དེ་ཡང་བརྒྱུད་པ་རིན་པོ་ཆེ་འདི་ཉིད་ཀྱི་བླ་མ་གོང་མ་རྣམས་ཇི་སྙེད་པའི་ཤེས་བྱ་ལ་མཁས་པར་སྦྱངས་རྗེས་སྙིང་པོ་དོན་གྱི་བསྟན་པ་ལས་གྲུབ་པ་ཆེན་པོའི་ས་མངོན་དུ་མཛད་པ་ཤ་སྟག་ཏུ་སྣང་
ཡང་༑ བར་སྐབས་ཞིག་ནས་ཚུལ་མིན་གྱི་ལྷད་མང་པོས་བསླད་པར་བརྟེན་ཉེས་པར་བཤད་པའི་སྨྲ་སྒོ་བྱེ་བས་ན། །རྗེ་པད་དཀར་ཞབས་ཀྱིས། ཇི་སྐད་དུ། ཁ་ཅིག་ཉེས་བཤད་ཟ་མོའི་བློ་
འདྲིད་ཀྱི། །དྲི་མས་རྒྱལ་བའི་བསྟན་ལ་གཡེམ་པར་སེམས། །ལ་ལ་ཀུན་རྟོག་སོམ་ཉིའི་མ་ནིང་ལ། །ཞུགས་ནས་ཐུབ་གཞུང་རིགས་རྒྱུད་བཞག་པར་རློམ། །ཞེས་དང༌། རྣམ་ཐར་
དུའང་༑ བསྲེ་འཕོ་སོགས་གཞུང་ཆེན་པོ་ཚོ་མ་གོ །མགོ་འཇུག་གང་ཡང་མ་ཚང་བའི་འཆད་ཉན་དར། ཞེས་སོགས་དང་། ཁྲིད་ཡིག་འདིར་ཡང་། ལམ་ཟབ་ཐུན་མོང་བ་འདི་ལ་ཟིན་བྲིས་689

སྣ་ཚོགས་པས་དོན་གཞན་དུ་འགྱུར་ཉེ་བར་མཐོང་བ། ཞེས་གསུངས་ཏེ། སྔར་ཡང་ཤེས་རབ་ཆུང་ལ་སྤྱི་བརྟོལ་ཆེ་བ་འདྲས་བླུན་པོའི་ཚོགས་སུ་མ་གོ་བའི་འཆད་ཉན་དང༌། མི་ཤེས་པའི་ཟིན་
བྲིས་བཏབ་པས་དམ་པའི་ཆོས་ཆུད་གསན་པས་དེ་བཞིན་གསུངས་པར་འདུག་ལ།ཉེས་པ་དེའི་རྩ་བ་ནི་ཐོས་པ་ཆུང་པའི་སྐྱོན་དུ་གཟིགས་ནས་སྣང་ཚུལ་ཙམ་དུ་རྗེ་ཉིད་ཀྱིས་ཀྱང་ཤེས་བྱ་རིག་པའི་
གནས་མཐའ་དག་ལ་མཁས་པར་སྦྱངས། མདོ་རྒྱུད་ཀྱི་གཞུང་ཆེན་པོ་དག་གི་དགོངས་འགྲེལ་དང་། ཉམས་ལེན་དུ་བསྟར་རྒྱུའི་ཁྲིད་ཆེ་ཆུང་། དེ་དག་གི་ཚིག་དོན་གསལ་ཞིང་མི་འཆུག་པའི་
གཟེར་དུ་སོ་སོའི་རྣམ་བཤད་མཛད། ལེགས་བཤད་དེ་རྣམས་སློབ་སའི་མདོ་དང་སྔགས་ཀྱི་བཤད་གྲྭ་སྒྲུབ་གྲྭ་མང་ཞིག་བཙུགས་ནས་བསྟན་པའི་ནམ་ལངས་ཤིང་བསྟན་འཛིན་གྱི་ཉི་མ་ཤར་བས་
བཤད་སྒྲུབ་ཀྱི་པད་ཚལ་མཆོག་ཏུ་རྒྱས་པར་གྱུར་ཞིང༌། ཐ་ན་ཐོས་བསམ་མཐར་མ་འཁྱོལ་བར་སྒོམ་ལ་འཇུག་པ་དག་ཀྱང་ཁྲིད་ལ་འདྲིས་པ་དང་མ་འདྲིས་པའི་གླེང་འཕྲོས་ཙམ་གཏོང་བའི་བཀའ་
སྲོལ་འདུག་ནའང༌། ད་ནི་མི་ཐོག་གཅིག་ཀྱང་ཅུང་མ་སོང་བར་ཕ་ཤུལ་བུས་མ་ཟིན་པའི་རྣམ་འགྱུར་གྱིས། ལེགས་བཤད་ཀྱི་འཕྲེང་བ་འཛིན་པའི་གླེགས་བམ་རྣམས་ཅི་བདེར་བཞུགས་སུ་གསོལ་

༄༅། །བས་བཤད་བཀའ་མང་པོ་ཆད་པ་ལ་ཡ་མི་ང་། སྒྲུབ་བཀའ་མང་པོ་ཉམས་པ་ལ་བག་མི་ཚ། བྲི་ཀློག་ལ་བྱང་བ་དག་གིས་བརྒྱ་ལམ་ན་རེས་འགའ་ཞིག་དོན་དང་བྲལ
བའི་ཀླགས་ལུང་ཙམ་འདོམས་ཞེས་ཐོས་ལ། ཕལ་མོ་ཆེ་ནི་སློབ་ལོང་མེད་པར་གྲུབ་ཐོབ་ཏུ་གྱུར་པའི་སྟབས་ཀྱིས་གང་ཡང་མི་དགོས་རྒྱུ་བའི་ཟོལ་འཛིན་མཁན་མང་ཞིང༌། ཐོས་བསམ་ལ་བློ་ཁ་
ཅུང་ཟད་ཕྱོགས་པ་རང་རང་ཡང་ཟ་ཆོག་ལ་དམིགས་པའི་འདོན་ཆ་ཙམ་དོན་དུ་གཉེར་ལ། རྣལ་འབྱོར་གྱི་དབང་ཕྱུག་འགའི་དགོངས་པ་ལའང་སློབ་གཉེར་ནི་མི་ཚེ་འབྱིད་ཐབས་སམ་ཁ་བཤད་སྐར
༸ པོའི་མཆོར་མགྲོན་འབའ་ཞིག་གོ་སྙམ་དགོངས་ཏེ། ཀྱེ་མ་སངས་རྒྱས་བསྟན་པ་ནི། །འདི་ལྟར་གྱུར་པ་ད་གཟོད་གོ །ཞེས་གསུངས་པའི་སྐུ་གཞོགས་རང་དུ་སླེབ་བོ། །དེ་ལྟ་བས་ན་བདག་
ཉིད་ལེགས་སུ་འདོད་པ་དག་གིས། །བྱམས་མགོན་གྱིས། གལ་ཏེ་མ་ཐོས་པར་ཡང་སྒོམ་པར་ཡང་སྒོམ་འཇུག་གྱུར་ན་བསྟན་པ་དོན་མེད་འགྱུར། །ཞེས་གསུངས་པའི་ཉེས་པ་སྤོང་ཕྱིར་ཁྲིད་ཀྱི་
ཚིག་དོན་གོ་ངེས་ཀྱི་བསླབ་སྦྱངས་བག་རེ་མཛད་རྗེས། འདི་ན་དང་པོར་ཐོས་ལ་བརྟེན་ནས་ཚུལ་བཞིན་ཡིད་ལ་བྱེད་པ་འབྱུང༌། །ཞེས་སོགས་ཀྱི་ཕན་ཡོན་ཐོབ་ཕྱིར་སྒོམ་སྒྲུབ་ལ་བརྩོན་པ་ཆེན་པོ་

མཛད་དུ་གསོལ་ཞེས་འདོད་པ་སྨྲེང་དུ་གསོལ་ལོ། །མོས་གུས་བྱིན་རླབས་རྟེན་འབྱུང་ཤིང་རྟའི་འགྲོས། །མྱུར་བར་བགྲོད་པས་དཀའ་འཕྲང་ལམ་རིང་པོ། །ཚེགས་མེད་ཡུད་ཀྱིས་བཅད་མཐར
བདེ་ཆེན་སར། །མཆོག་གི་མགོན་པོ་ཐོབ་པའི་ཐབས་འདི་མཚར། །མ་གོ་མ་རིག་འཁྲུལ་པའི་རབ་རིབ་ཀྱིས། །མུན་པར་བྱས་ཀྱང་དད་པའི་རྗེས་འབྲང་འགའ། །བླ་མ་སྒྲུབ་པའི་མིང་སྐམ་ལ་
འཆོལ་ནས། །གྲགས་པར་འདོད་ལ་གྲགས་མིན་སྐལ་བས་རྙེད། །ཨུ་ཚུགས་སྙིང་པོ་བྱས་པའི་གྲུབ་འབྲས་ཀྱི། །ཉམས་མྱོང་རྟོགས་པ་དེ་ཡང་ནག་ཐོམ་ཐོམ། །རྨོངས་པའི་སྒོམ་གྱིས་རྨོངས་
པ་ཐོབ་ཅེས་ལུང་། །འདྲེན་པའི་ཕྱིར་རྒོལ་ས་དགེ་ཅིས་མི་བདེན། །དེ་ཕྱིར་ཟབ་ལམ་སྙེ་མ་སྨིན་པའི་བཅུད། །ཁྲིད་ཡིག་ནོར་བུའི་སྣོད་དུ་གཏམས་པ་དག །གསལ་བྱེད་ལག་པའི་པད་མས་དེང་
སྦྱིན་གྱི། །རྣམ་དཔྱོད་བློ་གྲོས་འཕེལ་བའི་རྐྱེན་དུ་ལོངས། །ལེགས་བྱས་ཆེ་འདིས་བླ་མའི་རྡོ་རྗེ་གསུམ། །རང་སེམས་མེ་ལོང་གཙང་མ་ལ་འཕོས་ནས། །དག་པའི་སྣང་བ་རབ་ཏུ་འབྱམས་པ་
ཡིས༑ །ཞིང་ཁམས་མཆོག་ལས་མཆོག་གི་དཔལ་ཐོབ་ཤོག །དེ་ལྟར་ལམ་ཟབ་ཐུན་མོང་བའི་ཚིག་དོན་མི་གསལ་བས་གོ་དཀའ་བ་རྣམས་གསལ་པོར་འབྱེད་པ་སྣང་བྱེད་འོད་ཀྱི་འཁོར་ལོ་ཞེས་བྱ་༔

།བ་འདི་ནི།ཤྲཱི་བསམ་གཏན་གླིང་གི་སྒྲུབ་པ་ཕོ་མོའི་སྡེ་གཉིས་ཀྱིས་དཔའ་བོའི་དགའ་སྟོན་གྱི་མཆོད་པ་ཡོན་གྱི་མེ་ཏོག་དང་བཅས་ཏེ་བསྐུལ་བ་ལྟར་ཁས་ལེན་ཐལ་ཀྱང་
a རྣམ་པར་གཡེང་བས་རེ་ཞིག་འགྱངས། སླར་ཡང་ནན་ཏན་དུ་བྱེད་པ་དུ་མའི་ངོར། བསོད་སྙོམས་ཀྱིས་འཚོ་བའི་ལྡོམ་བུ་བ་སངས་རྒྱས་རྡོ་རྗེས། ཤིང་ཁྱིའི་ལོ་གསར། ཆོ་འཕྲུལ་ཆེན་པོའི་
དུས་བཟང་ལ་གྲུབ་པའི་བསྟི་གནས་དམ་པ་རྒྱལ་ཕུ་སྟེང་འགྲོའི་རི་ཁྲོད་དུ་བཀོད་པ་ཕྱོགས་དུས་ཀུན་ལས་རྣམ་པར་རྒྱལ་བའི་རྒྱལ་མཚན་གཡོ་བ་མེད་པར་གྱུར་ཅིག །གསལ་པོར་བཤད་འདིའ ང་མི་
གོ་ན། བླ་སྒྲུབ་གཏོང་བའི་རེ་བ་བསྐྱངས། །མུན་པའི་མལ་དུའང་མིག་བཙུམས་ནས། །མ་རེ་མུ་རེའི་མ་ཎི་བགྲོངས། །ཨ་ཀྱང་ཀུ་རེ་ཞུས་པ་སྟེ། །དེ་ལ་རེ་འཁང་མཛད་ཅི་དགོས། །ཁྲིད་
དང་ཟུར་འདེབས་འདི་བཟུང་ལ། །བླ་སྒྲུབ་བར་ཆད་མེད་པར་ཐོང།། །།སྤར་བྱང་སྨོན་ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་
གྱིས༑ །མ་རིག་མུན་སྟུག་གདུང་བ་གཏན་བཅོམ་ནས། །རྣམ་མཁྱེན་ཉམས་དགའི་གྲོང་གི་དཔལ་སྤྱོད་ཤོག །ལེགས་བྱས་སྣང་བའི་ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་

ཉེར་དྲངས་པས། །མཁྱེན་གཉིས་འོད་སྟོང་འབར་བའི་ཕྲིན་ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་རྨད། །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་
རྒུ་འཇོ་བའི་བསམ་འཕེལ་དབང་། །དད་གསུམ་རྒྱལ་མཚན་ཏོག་ཏུ་ལེགས་བཀོད་པས། །ཐུབ་བསྟན་རྣམ་པར་རྒྱལ་བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་རྡུལ་བརྩེགས་
སྤོར༑ །ཟབ་དོན་ཆོས་མཛོད་རྣམ་རྒྱལ་གནྡྷོ་ལར། །འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་ཟབ་དུནྡྷུ་བྷིའི་སྒྲ་དབྱངས། །ཆོས་སྐུའི་རིང་བསྲེལ་ཟད་
མེད་སྲིད་མཐའི་བར། །མི་ཟད་འཇོ་བའི་རྣམ་དཀར་ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་ཀྱང་དབང་བཅུའི་དཔལ་སྤྱོད་རྒྱུར་གྱུར་ཅིག། །།ཅེས་མཆོག་
གཟིག་དམ་པ་ངག་དབང་མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན། །མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོ་ཡིས།
གཅེས་ཀུན་བསྡུས་ཤིང་ཁྲིགས་སུ་རབ་སྡེབ་པའི། །དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་

༄༅། །ཐུགས་བསྐྱེད་ཀྱིས། །ངོ་མཚར་འཕྲུལ་གྱི་དཔར་ལས་རབ་བསྐྲུན་ཞིང་། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས། །རིས་མེད་རྒྱལ་བའི་བསྟན་རྣམས་
2 ཕྱོགས་བཅུ་ཡི། །ཡངས་པའི་འཇིག་རྟེན་ཁམས་སུ་འཕེལ་དང་ལྷན། །མཁའ་མཉམ་འགྲོ་བས་སྐུ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་མཛོད་ཅིག། །།ཅེས་རྫ་པད་སྙིང་
དགོན་བཤད་སྒྲུབ་ཆོས་འཁོར་གླིང་གི་གྲལ་མཐའ་པ་ཤཱ ཀྱའི་དགེ་སྦྱོང་ལྷ་དབང་རྡོ་རྗེ་རུ་འབོད་པའི་གྱི་ན་བ་དེས་སོ།། དགེའོ།། དགེའོ།།། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲན་ཞུས་པའོ
696

696(B)
BlankPage AsPerOriginalDocument

