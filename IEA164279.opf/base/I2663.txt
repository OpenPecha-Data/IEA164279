༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
TibetanBuddhistResourceCenter
TextScanInputForm-TitlePage
TBRCVolumeNumber 2663
TBRCWorkNumber(W) 23779
Title
འབྲུག་ལུགས་ཆོས་མཛོད་ཆེན་མོ་
'bruglugschosmdzodchenmo
Author
ངག་དབང་ཚོགས་གཉིས་རྒྱ་མཚོ་
ngagdbangtshogsgnyisrgyamtsho, ed.
Descriptor
OriginalPublication
Place [kathmandu]
Publisher
drukpakagyuheritageproject
Date [200?]
TotalVolumes 101
CurrentVolume(ofTotal)
62
NumberofTBRCIntroductoryPages
NumberofIntroductoryPages 2
NumberofTextPages 696
TBRCScanningInformation ScannedbyM/sSatluj Siti Enterprises, 63-FSujanSinghPark,
NewDelhi,India, fortheTibetanBuddhistResourceCenter, 115
5thAve.7thFloor,NewYork, NY 10003 USA2003

SurrogateLCCatalogingRecord
donbrgyuddpalIdan 'brugpa'ichosmdzodchenmobsam 'pheldbanggibanmdzod
LCControlNumber: None
TypeofMaterial: Book(Print, Microform, Electronic, etc.)
PersonalName: nangchentshogsgnyis, ed. (1966-)
MainTitle:donbrgyuddpalldan brugpa'i chosmdzodchenmobsam phel
dbanggibangmdzod
RelatedTitle: bruglugschosmdzodchenmo
Published/Created: [Kathmandu] : DrukpaKagyuHeritageProject, [200?]
Description: 101 v.
Notes:
Subjects: Brug-pa(Sect)
LCClassification:BQ+
CALLNUMBER:

༄༅། །དོན་བརྒྱུད་དཔལ་ལྡན་འབྲུག་པའི་ཆོས་མཛོད་ཆེན་མོ་བསམ་འཕེལ་དབང་གི་བང་མཛོད་ལས་གླེགས་བམ་༼ཆ༽ པའི་ནང་བཞུགས་པ་ལ། །དཔལ་ཕག་མོ་
གྲུ་པས་མཛད་པའི་སྤྱོད་འཇུག་ལ་ལྡེབ། ༣༧ 1-74 སེམས་བསྐྱེད་མུ་ཏིག་ཕྲེང་ཆེན་དཔལ་ཕག་མོ་གྲུ་པས་མཛད་པ་ལ་ལྡེབ། ༥༢ 75-178 བྱང་ཆུབ་སྤྱོད་པའི་སྒྲོན་མེའི་བསྡུས་དོན་
ལ་ལྡེབ། ༣ 179-184 དྭགས་པོའི་ཆོས་བཞིའི་རྣམ་བཤད་སྐྱེས་བུ་གསུམ་གྱི་ལམ་ཉིན་མོར་བྱེད་པ་ལ་ལྡེབ། ༡༡༦ 185-416 སྐྱེས་བུ་གསུམ་གྱི་ལམ་གྱི་མཆོག་རིན་པོ་ཆེའི་
འཕྲེང་བ་ལ་ལྡེབ། ༣༨ 417-492 དྭགས་པོ་ཆོས་བཞིའི་རྩ་བ་སྐྱེས་བུ་གསུམ་གྱི་ལམ་གྱི་མཆོག་རིན་པོ་ཆེའི་འཕྲེང་བ་ཞེས་བྱ་བ་ཆོས་རྗེ་སྒམ་པོ་པས་མཛད་པ་ལ་ལྡེབ། ༤ 493-
500 ཆོས་རྗེ་དྭགས་པོ་ལྷ་རྗེའི་གསུང་སྒྲོས་ལམ་མཆོག་རིན་ཆེན་ཕྲེང་བ་ཞེས་བྱ་བ་ལ་ལྡེབ། 501-508 སྐྱེས་བུ་ཆེན་པོའི་ལམ་རིམ་གྱི་རྩ་བ་དཔལ་ཕག་མོ་གྲུ་པས་མཛད་པ་ལ་
ཝཱ ལྡེབ༑ ༡ 509-510 བྱང་ཆུབ་སེམས་སྦྱོང་གི་ཁྲིད་ཡིག་ལ་ལྡེབ། ༡༠ 511-530 བྱམས་ཁྲིད་ཀྱི་གཞུང་ཆུང་ལ་ལྡེབ། ༤ 531-538 བྱམས་སྙིང་རྗེའི་ཁྲིད་བྱང་

ཆུབ་སེམས་ཀྱི་གཏེར་མཛོད་ལ་ལྡེབ། ༣༣ 539-604 བྱམས་སྙིང་རྗེ་བྱང་ཆུབ་ཀྱི་སེམས་ཁྲིད་ལ་ལྡེབ། ༥ 605-614 ཐེག་པ་ཆེན་པོ་བློ་སྦྱོང་དོན་བདུན་གྱི་དམིགས་རིམ་སྙིང་པོར་
དྲིལ་བ་ཐུགས་ཀྱི་ཉིང་ཁུ་ཞེས་བྱ་བ་ལ་ལྡེབ། ༡༤ 615-642 སྡོམ་པ་གསུམ་གྱི་རྒྱན་ཅེས་བྱ་བའི་བསྟན་བཅོས་ལ་ལྡེབ། ༢༧ 645-696 དཀར་ཆག་ལ་ལྡེབ། ༡ བཅས་
བསྡོམས་༣༤༨ བཞུགས།། ཁམས་སྒར་གསུང་རབ་ཉམས་གསོ་རྒྱུན་སྤལ་ཁང་ནས་པར་བསྐྲུན་ཞུས་པའོ།།

༄༅། །དཔལ་ཕག་མོ་གྲུ་པས་མཛད་པའི་སྤྱོད་འཇུག་བཞུགས་སོ།།
Image As PerOriginal Document

༄༅། །བཀའ་དང་བརྒྱུད་པའི་རྩ་བའི་བླ་མ་རྣམས་ལ་ཕྱག་འཚལ་ལོ། །བྱང་ཆུབ་སེམས་དཔའི་
སྤྱོད་པ་ལ་འཇུག་པ། ཡང་དག་པར་རྫོགས་པའི་སངས་རྒྱས་ཀྱི་ལམ། སེམས་ཅན་ཐམས་ཅད་ཀྱི་དེད་དཔོན་བྱ་
བར་འདོད་པས་བདེ་ལེགས་འདི་ལྟར་སྤྱད་པར་བྱ་སྟེ། སེམས་བསྐྱེད་སྔོན་དུ་སོང་བ་ཡིས། །དད་པའི་རྩ་བ་
བརྟན་པར་བྱ། །དད་པ་ལ་ཡང་རྣམ་གསུམ་སྟེ། །མཐོང་བ་དང་ནི་ཐོས་པ་ཡིས། །དང་པོ་དང་བའི་དད་པ་
༅། །ཁམས་གསུམ་ཆོསཀྱི་རྒྱལ་པོ་མཐའ་རྩ་བ།

༢༣
༄༅། །བསྐྱེད། །དགེ་དང་སྡིག་པ་མི་བསླུ་བས། །གཉིས་པ་ཡིད་ཆེས་དད་པ་བསྐྱེད། །སེམས་ཉིད་སྐྱེ་བ་མེད་པས་ན།
གསུམ་པ་འདོད་པའི་དད་པ་བསྐྱེད། །མཐོང་བ་ལྷ་ཁང་མཆོད་ཁང་དང་། །དམ་པའི་མཛད་སྤྱད་ལྡན་རྣམས་ལ། །དང་སེམས་མོས་གུས་བསྐྱེད་པས་
ཀྱང་༑ །བསོད་ནམས་ངེས་པར་འཐོབ་པ་ཡིན། །འཁོར་བའི་སྡུག་བསྔལ་མང་ཐོས་པས། །ཆོས་ལ་དང་སེམས་སྐྱེ་བ་ཡིན། །འཁོར་བའི་སྡུག
བསྔལ་མཐོང་ལུགས་ནི། །སྣོད་ཀྱི་འཇིག་རྟེན་མི་རྟག་དང༌། །བཅུད་ཀྱི་སེམས་ཅན་མི་རྟག་མཐོང༌། །ཕྱི་ཡི་འབྱུང་གཞི་འདུས་པ་ཡང༌། །རི་བོ་རི་

རབ་གླིང་གཞི་རྣམས། །རྟག་རྟག་འདྲ་སྟེ་ཐེར་ཟུག་མེད། །མེ་བདུན་ཆུ་གཅིག་འབྱུང་དུས་ན། །མི་རྟག་འཇིག་པར་འགྱུར་བ་ཡིན། །དབྱར་དགུན་སྟོན་དཔྱིད་དེ་བཞིན་འགྱུར། །རྒྱུ་རྐྱེན་ཅན་
ལ་རྟག་པ་མེད། །དེ་བས་དངོས་ཡུལ་མི་རྟག་གོ །བཅུད་ཀྱི་སེམས་ཅན་མི་རྟག་སྟེ། །འདུ་འབྲལ་སྐྱེ་ཤི་འདི་འདྲའོ། །དམྱལ་བ་ཡི་དྭགས་སྡུག་བསྔལ་རྣམས། །མ་བརྗོད་བརྗོད་ན་དད་ལྡན་
རྣམས༑ །དངངས་སྐྲག་སྐྱེ་སྟེ་ཡི་མུག་འགྱུར། །སྐྱེ་འགྲོ་མི་ཡི་སྡུག་བསྔལ་ལ། །ཟུར་ཙམ་བརྗོད་པ་འདི་ལྟར་ཡིན། །ཨེ་མ་མི་རྟག་རྟག་ལགས་སམ། །མཚན་དང་དཔེ་བྱད་བརྒྱན་པ་
ཡི༑ །རྡོ་རྗེའི་སྐུ་ཡང་མི་རྟག་ན། །ཆུ་ཤིང་སྙིང་པོ་འདྲ་བ་ཡི། ལུས་ཅན་རྣམས་ལ་སྨོས་ཅི་དགོས། །དེ་བས་རྟག་གོ་མ་དགོངས་ཤིག །མདང་མ་ལ་སྐྱེས་པའི་དུས་ནས་ནི། །ཉིན་མཚན་
འདས་ཤིང་ཤི་དང་ཕར་པར་ཉེ། །མི་འཆི་འདོད་དེ་བདག་ལ་རང་དབང་མེད། །སྐྱེ་རྒ་ན་འཆི་རང་འཐག་རི་མོ་འདྲ། །འཆི་བདག་བདུད་ནི་སོ་བྱ་ཉ་སྡོད་འདྲ། །འཆི་བའི་རྐྱེན་ནི་བསམ་གྱིས་མི་
ཁྱབ་སྟེ། །འཆི་བའི་རྐྱེན་དུ་མ་སོང་དངོས་པོ་གང་ཡང་མེད། །ལུས་འདི་ཟས་ཀྱིས་གསོ་ཡང་ལ་ལ་བརྣངས་ནས་འཆི། །སྲོག་སྐྱབས་སྲུང་མས་བྱེད་དེ་ལ་ལ་སྲུང་མས་གསོད། །དཔའ་མཚན་

༥ ༄༅། །ཕ་སྤུན་བྱེད་དེ་ལ་ལ་དམེ་གྲིར་འཆི། །གསོ་བྱེད་སྨན་པ་ཡིན་ཏེ་ལ་ལ་སྨན་པས་གསོད། །རང་བས་གཅེས་པ་མེད་དེ་རང་སྲོག་གཅོད་པ་མང༌། །འཇིག་རྟེན་འདི་ན་
ཆེ་ཆུང་དབུལ་ཕྱུག་ཀུན། །འཆི་བདག་དབང་དུ་མི་འགྱུར་སེམས་ཅན་གང་ཡང་མེད། །སྔོན་དུ་ཤི་བའི་མི་རྣམས་ཀུན་གྱིས་ཀྱང༌། །རྟག་ཏུ་རེ་བའི་སྙན་གྲགས་གཏམ་བསྒྲབས་ཀྱང༌། །སྙན་
གྲགས་ཕྱིར་ལུས་བདག་ལ་ཕན་པ་མེད། །ཕན་པའི་སེམས་ཀྱང་གནོད་པ་རབ་ཏུ་ཆེ། །རང་ཉིད་དགེ་སྡིག་གཉིས་དང་འགྲོགས་ཏེ་འཆི། །དགེ་བ་སྟོབས་ཆུང་སྡིག་པ་སྟོབས་ཆེ་བས། །མི་
འདོད་པའི་གནས་སུ་སོང་ན་བསླད། །ད་ལྟ་རང་རེ་གསོན་པའི་རང་ཉིད་ལ་ཡང་། །གཉེན་བཤེས་གཉེན་འདུན་མཛའ་དང་མི་མཛའ་ཀུན། །ཤི་བ་ཐོས་དང་འཆི་བ་མཐོང་བ་ཀུན། །ད་ལྟ་བགྲང་
ན་བརླ་སྐྱི་མི་འབྱུང་ངམ། །དེ་ལྟའི་ས་སྟེང་སེམས་ཅན་འདི་རྣམས་ཀྱང་། །རང་རེ་བསམས་ན་རྟག་གོ་བདེན་སྙམ་སྟེ། །ལོ་བརྒྱ་ཚུན་ཆོད་གཅིག་ཀྱང་མི་ལུས་འཆི། །སང་འཆི་གནངས་འཆི་
༈ སུས་ཀྱང་མི་ཤེས་ཏེ། །སང་ཕོད་ཚུན་ཆོད་རང་དབང་ཐོབ་པ་མེད། །འཆི་བའི་ཚེ་ན་ཕ་མ་བུ་ཚ་དང༌། །ཕུ་ནུ་མཛའ་བཤེས་བྲན་ཁོལ་ནོར་རྣམས་ཀྱང༌། །བདག་ཉིད་འཆི་བའི་ཕྱི་ན་འོང་བ་

མེད༑ །གཅེས་པ་ཤི་ཕྱིར་བདག་ཉིད་འགྲོ་བ་མེད། །དེ་བས་སྐྱེས་ཀྱང་བདག་ཉིད་གཅིག་པུར་སྐྱེས། །ཐ་མར་འཆི་ཡང་བདག་ཉིད་གཅིག་པུར་འཆི། །སྐད་ཅིག་ཚེ་འདིར་ལས་མཐུན་ཉེ་བཞི་
རྣམས༑ །འགྲོན་པོ་ལམ་མཐུན་ཙམ་སྟེ་སོ་སོར་འགྲོ། །འོ་ན་བུ་ཚ་ཉེ་བཞིས་ཅི་ཞིག་ཕན། །རང་ལ་ཤིན་ཏུ་ཕངས་པའི་ལུས་འདི་ཡང་། །རྟེན་འབྲེལ་མ་མཐུན་རྫ་ཆག་བཞིན་དུ་དོར། །ལྷན་
ཅིག་སྐྱེས་པའི་ཤ་རུས་སོ་སོར་བྲལ། །མ་རིག་སེམས་ནི་ལས་ཀྱི་དབང་གིས་འཁྱམས། །ཅི་ཕྱིར་ཞེན་འདི་ལྟར་དགོངས་མཛོད་དང༌། །ལུས་འདི་སྒྱུ་མ་འདྲ་སྟེ་འཇིག་ལ་ཁད། །དབུགས་ནི་ན་
བུན་འདྲ་སྟེ་ཡལ་ལ་ཁད། །སེམས་ནི་གློག་དང་འདྲ་སྟེ་འགྱུ་ལ་སྟོང༌། །དགའ་ཞིང་གཅེས་པར་གསོས་པའི་བུ་ཚ་ཡང་། །དེ་ལྟའི་ཆོས་ཅན་ཡིན་ནོ་གོ་བ་ལོངས། །སྐུ་དྲིན་ལུས་སྲོག་སྐྱེད་པའི་
ཕ་མ་ཡང༌། །དེ་ལྟའི་ཆོས་ཅན་ཡིན་ནོ་གོ་བ་ལོངས། །ཤེད་མཐུན་ཡིད་དུ་འོང་བའི་ཟླ་གྲོགས་ཀྱང༌། །དེ་ལྟའི་ཆོས་ཅན་ཡིན་ནོ་གོ་བ་ལོངས། །གནས་སྐབས་ཤ་ཁྲག་གཅིག་པའི་ཚེ་ཟླ་
ཡང་༑ །དེ་འདྲའི་ཆོས་ཅན་ཡིན་ནོ་གོ་བ་ལོངས། །བྱམས་སེམས་བརྩེ་གདུང་ཆེ་བའི་གཉེན་བཤེས་ཀྱང༌། །དེ་ལྟའི་ཆོས་ཅན་ཡིན་ནོ་གོ་བ་ལོངས། །ཕྱི་ནང་དམ་ཚིག་འབྲེལ་བའི་སློབ་དཔོན་‧

།ཡང་། །དེ་ལྟའི་ཆོས་ཅན་ཡིན་ནོ་གོ་བ་ལོངས། །ཕ་དགྲ་བུ་ཤེད་བྱས་པའི་དགྲ་རྣམས་ཀྱང་། །དེ་ལྟའི་ཆོས་ཅན་ཡིན་ནོ་གོ་བ་ལོངས། །དེ་བས་ལུས་དང་ལོངས་
༥ ༄༅།
སྤྱོད་གང་ལ་ཡང་། །རྟག་པ་པོ་ནི་ཡོད་པ་མ་ཡིན་ཏེ། །བདག་དང་བུ་ཚ་རྣམས་ལ་ཕན་སྙམ་ནས། །སེར་སྣ་འཇུར་འགེགས་གཉིས་དང་བསྡོངས་ནས་ནི། །དགོས་ཤིང་ཕངས་པར་བསགས་
པའི་ཟས་ནོར་ཡང་། །དགྲ་རྫས་འདྲེ་རྫས་ལྟོ་བའི་ནང་ན་འཛད། །འཇིག་རྟེན་འདི་ཡི་བདེ་བའི་ལོངས་སྤྱོད་ཀྱང་། །ཕལ་ཆེར་ཕྱི་མའི་སྡུག་བསྔལ་ངན་སོང་རྒྱུ། །བཟང་ཞིང་བཙན་པར་བརྩིགས་
པའི་ཡུལ་མཁར་ཡང་། །ཕལ་ཆེར་ང་རྒྱལ་ཆགས་སེམས་སྡུག་བསྔལ་སྣོན། །མཐའ་མར་འཇིག་པར་འགྱུར་བའི་ཆོས་ཅན་ཡིན། །རྟག་གོ་བདེན་ནོ་སྙམ་པའི་བསམ་པ་ཡང་། །སྙན་གྲགས་
བདེ་སྐྱིད་བྱ་བར་ཀུན་འདོད་དེ། །འདུས་བྱས་མི་རྟག་དབང་གིས་སོ་སོར་འབྲལ། །རྟག་པར་འདུག་གམ་དེ་ནི་མི་འདུག་གམ། །སྔ་མ་ཤི་བ་རྣམས་ཀྱི་རྗེས་ཤུལ་གཟིགས། །ཚེ་ལ་ཞག་རྐུན་
༈ ལས་ངན་འགྱུར་འདེབས་ཤིང༌། །མི་འདོད་གནས་སུ་འགྲོ་བའི་གྲོགས་པོ་དེ། །ནམ་འོང་ཆ་མེད་པ་དེ་ཡ་ཆ་ན། །དེ་བས་ཉེ་བར་རང་ལ་ཚུར་ལྟོས་དང༌། །དར་ཅིག་འཁྱགས་དང་ལྟོགས་པ་མི་

བཟོད་ན། །ངན་སོང་སྡུག་བསྔལ་ཡུན་རིང་ཅང་བཟོད་དམ། །ད་ལྟའི་དུས་སུ་སྡིག་སྒྲིབ་མ་སྦྱངས་ན། །ཕྱིས་ནི་རྣམ་སྨིན་བདེ་བར་གཤེགས་མི་ཁེགས། །རང་ཉིད་དགེ་བའི་སྟོབས་དང་ལྡན
གྱུར་ན། །དམྱལ་བས་ཀྱང་ནི་གནོད་པ་མི་སྐྱོལ་ནས། །སྒྱུ་ལུས་ཕྱིར་ནི་འཇིག་པར་འགྱུར་བ་ཡི། །ལུས་དང་ལོངས་སྤྱོད་ཀུན་ལ་ཆགས་མི་བྱ། །ཆགས་པར་གྱུར་ཀྱང་རྟེན་འབྲེལ་འཇིག་དུས་
སུ༑ །རྒྱལ་བས་ཀྱང་ནི་གཟུང་བས་མི་ཐུབ་ན། །བར་དུ་གཅོད་དམ་དུས་ཀྱི་འཆི་བའི་ཚེ། །འབྱུང་བ་དར་བའི་ཉམས་ཤེད་སྟོབས་དང་བྲལ། །གསོ་བས་ལེགས་བྱས་ཤ་བཀྲག་མདངས་ཀྱང་
ཤོར༑ །ང་འོ་སྙམ་པའི་སེམས་སྟོབས་ཤེད་ཀྱང་ཆག །འབྱུང་བ་བཞི་ཡི་ནུས་པ་རིམ་གྱིས་ཐིམ། །ས་ནི་ཆུ་ལ་ཐིམ་སྟེ་རང་ལུས་རང་མི་ཐེག །ཆུ་ནི་མེ་ལ་ཐིམ་སྟེ་སྣ་ཁ་སྐམ་ཞིང་འཚིག
ནི་རླུང་ལ་ཐིམ་སྟེ་ལུས་ཀྱི་དྲོད་ཀྱང་ཡལ། །རླུང་ནི་སྲོག་འཛིན་ཡིན་ཏེ་ཕྱི་ན་རྒྱུ་བ་བྲལ། །ཁང་རུལ་ཞིག་ཁར་ནང་ནས་མི་འབྱུང་བཞིན། །རླུང་སེམས་གཏད་ས་མེད་དེ་འདོན་པར་འགྱུར། །དེ་
ལྟར་ལུས་སེམས་བྲལ་བར་གྱུར་བའི་ཚེ། །ཚ་གྲང་ན་ཚ་མི་བཟོད་ལུས་འདི་ལ། །བཀྱིག་དང་དྲག་དང་བསྐྱལ་བ་དང༌། །བསྲེགས་དང་བཤད་དང་སྦ་བ་དང༌། །ཆུ་ལ་བསྐྱར་བ་ལ་སོགས་
༠

།བྱས། །དེ་ལྟ་བུ་ཡི་དུས་བྱུང་ན། །མདོ་ཆུང་དོན་མེད་འདི་ལྟར་གདའ། །བླ་མའི་གདམས་ངག་གིས་མ་ཟིན་ན། །ཤི་འཇིགས་དད་པའི་སྟོབས་ནི་ཆུང༌། །དོན་
༦༽༢ ༄༅།
མ ཡོད་བརྩོན་འགྲུས་ལྕག་ནི་ཞན། །སྐྱེ་མེད་ཤེས་རབ་ཀྱི་ངར་གྱིས་མ་ཆོད་ན། །དུག་ལྔའི་རྦ་རླབས་ཀྱིས་ནི་གཡེངས། །མ་རིག་པའི་མུན་པས་གཏིབས། །རང་སེམས་བཤེས་མེད་སྨྱོན་པ་
འཁྱམ་པ་འདྲ། །ལས་ཀྱི་དབང་གིས་གང་དུ་སྐྱེས་གྱུར་ཡང་། །དམྱལ་བར་སྐྱེས་ན་ཚ་གྲང་བཟོད་ཐབས་མེད་ཀྱང་རང་གིས་བསྒྲུབས་པ་ཡིན། །ཆོས་སྐལ་སྡིག་ལ་བྱས་པའི་འབྲས་བུ་ཡིན།
Jm
ཚེ་ཚད་ཅི་ཡོད་མདོ་སྡེའི་ནང་དུ་དྲིས། །ཡི་དྭགས་སྐྱེས་ན་བཀྲེས་སྐོམ་བཟོད་ཐབས་མེད། །བཟོད་ཐབས་མེད་ཀྱང་རང་གིས་བསྒྲབས་པ་ཡིན། །སེར་སྣ་ཡིད་ལ་བྱས་པའི་འབྲས་བུ་ཡིན། །ཚེ་
འཕོས་གྱུར་ན་མི་རུ་སྐྱེས་ནས་ཀྱང༌། །དབུལ་འཕོངས་ན་ཚ་ཅན་དུ་སྐྱེ་བར་འགྱུར། །བྱོལ་སོང་སྐྱེས་ཀྱང་བཀོལ་སྤྱོད་བཟོད་པ་མེད། །བཟོད་པ་མེད་ཀྱང་རང་གིས་བསྒྲུབས་པ་ཡིན། །ཆོས་ལ་
༈ བྱོལ་བའི་བྱོལ་སོང་གནས་སུ་སྐྱེ། །བསད་བཅད་བཀོལ་སྤྱོད་སྡུག་བསྔལ་མཐོང་བར་བསམ། ཤི་བའི་ཤུལ་གྱི་མི་རྣམས་ཀུན་གྱིས་ཀྱང་། །གཉེན་འདུན་བྱམས་པའི་ཚོགས་རྣམས་ཀུན་འདུས་

ནས༑ །བདེན་པར་གཟུང་བ་སྤྱོད་ཡུལ་འདི་འདྲ་ཞེས། །བྲང་བརྡུངས་སྐྲ་འབལ་སྨྲེ་སྔགས་འདོན་པར་བྱེད། །ལུས་སེམས་བསྡུས་ནས་ཀྱི་ཧུད་ཆོ་ངེས་འདེབས། །ཁྱོད་ཀྱི་ལས་ཐབས་འདི་འདྲ་
ཟེར་ཞིང་གདུང༌། །ཁ་ལ་མྱ་ངན་བྱེད་ཅིང་དོན་ལ་རང་དོན་བསྒྲུབ། །ལོ་བརྒྱར་བསགས་པའི་ཟས་དང་ལོངས་སྤྱོད་དང་། །ང་ཡིར་བསགས་པའི་སེམས་ཀྱི་ཆགས་སེམས་སྐྱེ། །འགྲོ་སར་
འཁྱེར་རྒྱུ་གནས་སྐབས་འབྲེལ་བ་ཆད། །རང་སེམས་སྐྱབས་མེད་བྱེའུ་ཕྲུག་ཐང་ལྷུང་འདྲ། །དེ་བས་རྟག་པའི་གནས་མེད་འཆི་བ་སྒོམས། །མ་བསྒོམ་ལགས་ཀྱང་དངོས་སྣང་ཀུན་ཤི་བས། །
སྒེག་མོའི་མགོ་ལ་མེ་ཤོར་རམ། །སྡར་མའི་པང་དུ་སྦྲུལ་བྱུང་ལྟར། །གཉེན་པོ་བརྟེན་ལ་རྟག་ཏུ་འཆི་བ་བསམ། །བསམ་ཡང་མི་དགོས་སྔོན་དུ་འཆི་བརྡོ་སྟེ། །རྒན་ཤི་གཞོན་ཤི་ཡུལ་མི་ཁྱིམ་
མཚེས་ཤི །ཀུན་ཤི་བཞིན་དུ་རང་ཡང་འཆི་བར་ངེས། །དེས་ན་འཆི་བར་ངེས་པས་དམ་ཆོས་མཛོད། །འཇིག་རྟེན་འདི་ན་བཙན་ཞིང་ཕྱུག་གྲགས་ཀྱང་། །འཆི་བདག་དབང་དུ་མ་སོང་གང་
ཡང་མེད། །བུ་ཚ་ལ་སོགས་འཁོར་མང་སྲིད་བཟང་ཡང༌། །རང་སེམས་མཚང་ཅན་གནམ་ཡར་གཏང་བ་འདྲ། །དེས་ན་ཞེན་ཆགས་ཅུང་ཟད་ཙམ་ཡང་མི་བྱའོ། །ཞེན་ཆགས་བྱས་ཀྱང་རང་

༢ ༄༅། །དབང་མ་ཐོབ་པར། །རང་གིས་བསགས་པའི་ནོར་ལ་གཞན་གྱིས་སྤྱོད། །རང་ཉིད་ཉོན་མོངས་ལྔ་དང་འགྲོགས་ནས་འགྲོ །དེ་ལྟར་བལྟས་ཤིང་སྐྱིད་སྡུག་མཐོང་བ་
སྐྱ ཡིས༑ །འཁོར་བ་ཉིད་ལ་བློ་ལྡོག་ངེས་འབྱུང་འགྱུར། །ཞེས་དང་བའི་དད་པ་བསྐྱེད་པའི་ལེའུ་སྟེ་དང་པོའོ།། །།ཡིད་ཆེས་དད་པ་འདི་ལྟར་བསྐྱེད་པར་བྱ། །མི་ལུས་གཙང་མ་ཐོབ་པའི་དད་ལྡན་
རྣམས༑ །སྔ་མར་འཁྲུལ་ཏེ་སྔ་མར་སོང་ཟིན་གྱིས། །ད་ནི་འཆི་བ་རྗེས་སུ་དྲན་པར་གྱིས། །བྱོལ་སོང་ཕྱུགས་ཀྱི་བུ་ནི་མ་ཡིན་པས། །མི་འཆི་བསམ་པའི་སེམས་ཡོད་ཅང་སྲིད་དམ། །ཡོད་
ན་བྱོལ་སོང་བས་ཀྱང་ཤིན་ཏུ་བླུན། །མི་རྟག་འཆི་བར་ངེས་སོ་སྐལ་ལྡན་ཀུན། །མི་ལུས་ཡུད་ཙམ་འདི་ལ་རྟེན་ཆོས་ལ། །དགེ་དང་མི་དགེ་གཉིས་ལ་སྤང་བླང་བྱ། །ལོང་ཡོད་སྙམ་པའི་འདུ་
ཤེས་མ་བྱེད་ལ། །བྱིས་པ་བང་འགྱེད་གོམ་པ་སྟོང་པ་བཞིན། །དགེ་དང་མི་དགེ་གཉིས་ལ་དེ་བཞིན་ཏེ། །དགེ་ལ་རྩོད་མེད་ཀྱིས་དང་སྐལ་ལྡན་ཀུན། །ཅི་ཕྱིར་ཞེ་ན་མི་དགེ་སྐྱོན་ཆེ་བས།
༈ དགེའི་སྐྱོན་ནི་འདི་ལྟར་ཡིན། །གསོད་པ་ཡིས་ནི་ཚེ་ཐུང་ཞིང༌། །དམྱལ་བའི་གནས་སུ་ཡུན་རིང་འགྱུར། །དེ་བས་སྲོག་གཅོད་སྤང་བར་བྱ། །རྐུ་བ་ཡིས་ནི་ལོངས་སྤྱོད་ཉམས། །ཚེ་རབས་

ཀུན་ཏུ་ཡི་དྭགས་སྐྱེ། །དེ་བས་རྐུ་བ་རབ་ཏུ་སྤང༌། །བྱི་བྱས་པས་ནི་དགྲ་དང་བཅས། །ཟླ་གྲོགས་སྙིང་ནི་རིང་བར་འགྱུར། །དེ་བས་ཆགས་པ་སྤང་བར་བྱ། །རྫུན་དུ་སྨྲས་པའི་རྣམ་སྨིན
ནི༑ །བདེན་པའི་ཚིག་ནི་ཐོས་མི་འགྱུར། །རང་གིས་སྨྲས་པའི་ཚིག་ལ་ཡང༌། །བདེན་པར་འཛིན་པ་མི་འབྱུང་ངོ༌། །ཕྲ་མ་ཡིས་ནི་བཤེས་དང་འབྱེད། །མཛའ་བའི་གྲོགས་དང་ཕྲད་མི་
འགྱུར༑ །བདག་ལ་བསླུ་བ་བྱེད་པ་མང་། །དེ་བས་ཕྲ་མ་སྤང་པར་བྱ། །ཚིག་རྩུབ་གཞན་ལ་སྨྲས་པ་ཡིས།ྋ།རང་གི་རྣ་བས་སྙན་མི་ཐོས། །དེ་བས་ཚིག་རྩུབ་སྤང་བར་བྱ། །ངག་འཁྱལ་
སྨྲས་པས་དོན་མི་མཐོང༌། །ངག་འཁྱལ་བ་ཡི་རྣམ་སྨིན་གྱིས། །བདེན་པའི་ཚིག་དང་ཕྲད་མི་འགྱུར། །དེ་བས་ལུས་ངག་མ་འཁྱལ་བར། །ཤེས་བཞིན་བྱ་ར་ལེགས་པར་ཐོས། །བརྣབ་
སེམས་ཀྱིས་ནི་རེ་བ་འཇོམས། །རེ་བ་ཐོག་ཏུ་མི་ཕེབས་པས། །བརྣབ་སེམས་སྐྱོན་དུ་ཤེས་པར་བྱ། །གནོད་སེམས་བྱས་པའི་རྣམ་སྨིན་གཟུགས། །མི་སྡུག་སྟོན་པ་དེ་ལས་བྱུང་། །ལོག་པར་
ལྟ་བ་མི་སྲིད་དེ། །སངས་རྒྱས་ཆོས་དང་དགེ་འདུན་སོགས། །ཁྱད་དུ་གསོད་པ་ལྟས་ངན་ཡིན། །ལུས་ངག་ཡིད་གསུམ་འཆལ་གྱུར་པའི། །བཏུང་བའི་ཆང་ལ་ཚོད་ཟིན་བྱ། །དེ་ལ་དུས་

༥ ༄༅། །ཚོད་མ་ཟིན་ན། །བྱ་བ་མ་ཡིན་བྱེད་པར་འགྱུར། །མི་བསམ་པ་ལ་སེམས་པར་འགྱུར། །དེ་བས་དེ་ལ་ཚོད་ཟིན་བྱ། །མི་དགེ་བའི་སྐྱོན་བསྟན་པའི་ལེའུ་སྟེ་གཉིས་
སྐ པའོ༑༑ །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་དགེ་བ་བཅུའི་བཤད་ཐབས་འདི་གསུངས་སོ། །སྲོག་གཅོད་པ་ལས་ལོག་ནས་ནི། །སྲོག་སྐྱབས་སྲོག་ནི་བླ་བར་བྱ། །མ་བྱིན་ལེན་
ལས་ལོག་ནས་ནི། །ཅི་འབྱོར་སྦྱིན་པ་གཏང་བར་བྱ། །མི་ཚངས་སྤྱོད་ལས་ལོག་ནས་ནི། །དད་ལྡན་སྡོམ་ལ་དགོད་པར་བྱ། །ལུས་ཀྱི་དགེ་བ་དེ་སྤྱད་པས། །མི་ལུས་གྱུར་དང་ལྡན་པར་
འགྱུར༑ །ཚིག་རྩུབ་ལས་ནི་ལོག་ནས་སུ། །ཆོས་དང་མཐུན་པའི་གཏམ་སྙན་བསྒྲག །ངག་འཁྱལ་ལས་ནི་ལོག་ནས་སུ། །མདོ་དང་སྙིང་པོ་རྒྱུན་དུ་བཟླས། །ཕྲ་མ་ལས་ནི་ལོག་ནས་
སུ༑ །མི་མཐུན་པ་རྣམས་མཐུན་པར་སྦྱར། །རྫུན་དུ་སྨྲ་ལས་ལོག་ནས་ནི། །མི་བསླུ་བདེན་པའི་དམ་ཆོས་བཤད། །ངག་གི་དགེ་བ་དེ་སྤྱད་པས། །སངས་རྒྱས་ཀུན་གྱིས་བསྔགས་པར་
འགྱུར༑ །བརྣབ་སེམས་ལས་ནི་ལོག་ནས་སུ། །བྱམས་དང་སྙིང་རྗེ་བསྒོམ་པར་བྱ། །གནོད་སེམས་ལས་ནི་ལོག་ནས་སུ། །སེམས་ཅན་ཀུན་ལ་ཕན་བདེ་བསྒྲུབ། །ལོག་ལྟ་ལས་ནི་ལོག་

ནས་སུ། །རྟག་ཏུ་འཆི་བསམ་ལས་ཀྱི་བསགས་པ་བགྲང༌། །དཀོན་མཆོག་གསུམ་མཆོད་ངོ་བོ་གཉིས་མེད་བསྒོམ། །ཞེས་དགེ་བ་བཅུ་བཤད་ཐབས་ཀྱི་ལེའུ་སྟེ་གསུམ་པའོ།། །།བྱང་ཆུབ་
སེམས་དཔའི་སྤྱོད་པ་ལ་འཇུག་པ་ལས་ཡིད་ཆེས་པའི་དད་པས་ཕ་རོལ་ཏུ་ཕྱིན་པ་དྲུག་ལ་འཇུག་པའི་ཐབས་འདི་གསུངས་སོ། །ད་ནི་ཡིད་ཆེས་པའི་དད་པ་ཞེས་བྱ་སྟེ་སྦྱིན་པའི་ཕ་རོལ་ཏུ་ཕྱིན་པ་ལ་
གསུམ་སྟེ། མི་འཇིགས་པའི་སྦྱིན་པ་དང༌། ཟང་ཟིང་གི་སྦྱིན་པ་དང་། །ཆོས་ཀྱི་སྦྱིན་པའོ། །ཚུལ་ཁྲིམས་ལ་གསུམ་སྟེ། ལུས་ཚུལ་བླ་མའི་ཆ་ལུགས་ལྟར་རྡོ་རྗེ་སྐྱིལ་ཀྲུང་དང༌། ཙོག་
པུར་གནས་པར་བྱའོ། །ཕྱག་དང་སྐོར་བ་དང༌། ལམ་རྡུལ་འཕྱག་པ་དང་། ཚ་ཚ་གདབ་པ་དང་། དུལ་བར་གནས་པ་དང་། ངེས་པར་གནས་པ་དང་། དུས་ལ་བབ་ན་བརྟུལ་ཞུགས་བྱ་
བའོ༑ །ངག་གི་ཚུལ་ནི། མདོ་དང་སྙིང་པོ་ཟློ་བ་དང་། གསོང་པོར་སྨྲ་བ་དང༌། ཆོས་ཀྱི་གླེང་སླངས་སུ་སྨྲ་བ་དང་། གོང་མའི་མགུར་དབྱངས་བླང་བ་དང་། སྟེང་རླུང་མནན་འོག་རླུང
འཐེན༑ བར་རླུང་སྤར་བར་བྱ་བ་ཡིན། སེམས་ཀྱི་ཚུལ་ནི། འཇིག་རྟེན་པའི་བསམ་པ་ལས་ལོག་ནས། ཆོས་འབའ་ཞིག་སེམས་ལ་གནས་པའོ། །བཟོད་པར་ཡང་གསུམ་སྟེ། སྡང་བ་

།དགྲ་ལ་བཟོད་པ་ནི། ངན་ལན་ངན་གྱིས་མི་བྱ་བ་དང་། ཞེ་ལ་མི་འཇོག་པ་དང་། ཕར་གནོད་པ་བྱས་པས་རྣམ་སྨིན་ཚུར་བཟློག་ཅིག་བྱས་ལ་བསྒོམ་དཀའ་བ་དཀའ་
༥ ༄༅།
སྤྱད་བཟོད་པ་ནི། ཐོས་བསམ་སྒོམ་གསུམ་ལ་དཀའ་བ་སྤྱོད་པ་དང་། བླ་མའི་ལས་ཀ་དང་། དཀའ་བ་བཟོད་པ་དང༌། བཀའ་ཐུབ་དང་སྡོམ་པ་ལ་དཀའ་བ་བཟོད་པའོ། །སྐྱེ་མེད་ཀྱི་ཆོས་ལ་
མི་སྐྲག་མི་སྔངས་པ་ནི་བཟོད་པའི་ཕ་རོལ་ཏུ་ཕྱིན་པའོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་གསུམ་སྟེ། རང་བཞིན་གྱིས་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ནི། རང་བཞིན་གྱིས་བརྩོན་འགྲུས་
ཆེ་བས་ལེ་ལོ་མི་བྱེད་པའོ། །ཆོས་ཀྱི་བརྩོན་འགྲུས་ནི། བྱ་བ་གང་བྱེད་པའི་སྔོན་དུ་དགེ་སྤྱོད་ཐུན་བཞིའི་རྣལ་འབྱོར་ལས་མི་འདའ་བར་བྱེད་པའོ། །རྩོལ་བ་དང་བྲལ་བའི་བརྩོན་འགྲུས་ནི།
ལུས་ངག་ཡིད་གསུམ་འབད་རྩོལ་དང་བྲལ་ནས།ྋ སོག་ཕོན་ཞིག་པ་བཞིན་དུ་བྱ་བའི་བྱ་བ་ཀུན་དང་བྲལ་བ་ནི། བརྩོན་འགྲུས་ཀྱི་ཕ་རོལ་ཏུ་ཕྱིན་པའོ། །བསམ་གཏན་ལ་གསུམ་སྟེ། མི་གཡོ་
4 བའི་བསམ་གཏན་ནི། ལུས་མི་གཡོ་བའི་སྐྱིལ་ཀྲུངབཅས། ངག་མི་གཡོ་བ་འཇམ་རླུང་གཟུང་། སེམས་མི་གཡོ་བ་དྲན་པའི་རྒྱུ་འགྲུལ་བཅད་པའོ། །མི་གནས་པའི་བསམ་གཏན་ནི། སྣང་ ོ

བ་ལ་བློ་མི་གནས། སྟོང་པ་ལ་བློ་མི་གནས། གཉིས་མེད་ཙམ་ལ་བློ་མི་གནས་ཏེ། དངོས་སུ་ངན་བློ་མ་སྐྱེས་པའོ། །མི་འདའ་བའི་བསམ་གཏན་ནི། ལྟ་བ་རྟོགས་པའི་ངང་ཅི་ལྟར་འདུག་
འབྲུག་ཀྱང་༑ སེམས་ལས་མི་འདའ། སེམས་ཆོས་ཉིད་སྟོང་པ་ལས་མི་འདའ། དཔེར་ན་རྒྱ་མཚོ་ལ་རླབས་ཅི་ལྟར་བྱུང་ཡངཆུ་ལས་མི་འདའ། དེ་བཞིན་དུ་སེམས་ཅི་ལྟར་ཤར་ཡང་དོན་སྐྱེ་མེད་
ལུགས་ལས་མི་འདའ་འོ། །ཤེས་རབ་ཀྱི་ཕ་རོལ་ཏུ་ཕྱིན་པ་ལ་གསུམ་སྟེ། ཀུན་རྫོབ་ཤེས་པའི་ཤེས་རབ་ནི། ཅི་ལྟར་སྣང་བ་ཐམས་ཅན་རྨི་ལམ་སྒྱུ་མ་ཙམ་དུ་ཤེས་པའོ། །ཆོས་སྤྱོད་པ་ཐམས་ཅད་ཀྱང་
ཆོས་
རྨི་ལམ་སྐྱ་མ་ཙམ་དུ་སྤྱོད་པའོ། །དོན་དམ་ཤེས་པའི་ཤེས་རབ་ནི། ཤེས་བྱ་ལས་འདས་པའོ། །ལོག་པའི་ཤེས་རབ་ནི། བདེན་པར་འཛིན་པ་མཐའ་དག་གོ །བྱང་ཆུབ་སེམས་དཔའི་སྤྱོད་པ་
མཛོད
ལ་འཇུག་པ་ལས། ཕ་རོལ་ཏུ་ཕྱིན་པ་དྲུག་གི་སྤྱད་ཐབས་བསྟན་པའི་ལེའུ་སྟེ་བཞི་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་ཆོས་སྤྱོད་བཅུའི་སྦྱང་ཐབས་འདི་གསུངས་སོ། །
ཆོས་སྤྱོད་བཅུ་ནི། ཡི་གེ་འདྲི་མཚན་སྦྱིན་པ་དང༌། །ཉན་དང་ཀློག་དང་འཛིན་པ་དང༌། །འཆད་དང་ཁ་ཏོན་བྱེད་པ་དང་། །དེ་སེམས་པ་དང་བསྒོམ་པའོ། །བཀའ་འམ་བསྟན་བཅོས་ཡི་གེ་བྲི་

།བ་ནི། རང་ངམ་འོན་ཏེ་གཞན་ལ་འཆོལ། །དེ་ནི་ཆོས་སྤྱོད་དང་པོ་ཡིན། །བླ་མ་དུས་གསུམ་བདེ་གཤེགས་རྣམས། །མདུན་གྱི་ནམ་མཁར་སྤྱན་དྲངས་ནས།
༢ ༄༅།
སྐ དངོས་སུ་འབྱོར་དང་ཡིད་ཀྱིས་སྤྲལ། །ཐུན་བཞིར་མཆོད་པ་འབུལ་བ་ནི། །དེ་ནི་ཆོས་སྤྱོད་གཉིས་པའོ། །འབྱོར་པའི་ཚོད་དང་སྦྱར་བ་ཡི། །སེར་སྣ་མེད་ཅིང་སྦྱིན་གཏོང་ནི། །དེ་ནི་ཆོས་
སྤྱོད་གསུམ་པ་ཡིན། །བཀའ་འམ་ཡང་ན་བསྟན་བཅོས་ལ། །མོས་པའི་སྒོ་ནས་མཉན་བྱས་ན། །འཁོར་འདས་སྒྲོ་འདོགས་སེམས་སུ་ཆོད། །དེ་ནི་ཆོས་སྤྱོད་བཞི་པ་ཡིན། །མདོ་སྡེ་འམ་ནི་
རྒྱུད་སྡེ་ལ། །ངག་དང་མོས་དང་ཁེངས་པར་ཀློག །ཐེ་ཚོམ་གཅོད་པའི་གོ་བ་རྙེད། །དེ་ནི་ཆོས་སྤྱོད་ལྔ་པ་ཡིན། །བླ་མའི་ཞལ་ལས་གསུངས་པའམ། །ཡང་ན་མདོ་རྒྱུད་ཡིག་ཆུང་
ལས༑ །དགོས་དོན་མ་ལུས་བློ་ལ་འཛིན། །པོ་ཏི་དམར་པོར་ཚུད་པ་ནི། །དེ་ནི་ཆོས་སྤྱོད་དྲུག་པའོ། །ཆོས་ཀུན་ཁོང་དུ་ཆུད་ནས་ནི། །དད་ལྡན་མོས་པར་ལྡན་པ་ལ། །ལ་ཤན་ཕྱེ་ནས་
ཨཱི འཆད་པ་ནི། བདག་གཞན་ཀུན་གྱི་དོན་ཡིན་པས། །དེ་ནི་ཆོས་སྤྱོད་བདུན་པ་ཡིན། །བཀའ་འམ་ཡང་ན་བསྟན་བཅོས་ལ། །ཞལ་ཐོན་རྒྱུན་དུ་བྱེད་པ་ནི། །སྒྲིབ་སྦྱོང་ཚོགས་རྫོགས་བར་ཆད་

སེལ༑ །སུ་ཡིས་ཐོས་ཀྱང་བག་ཆགས་འཇོག །དེ་ནི་ཆོས་སྤྱོད་བརྒྱད་པ་ཡིན། །བླ་མས་གསུངས་པའི་ཆོས་རྣམས་ལ། །སོ་སོར་རྟོག་པའི་ཤེས་རབ་ཀྱིས། །ཚིག་ལ་སྦྱོར་ཞིང་དོན་ལ་
སྦྱར༑ །ཆོས་སེམས་ལ་ཞུ་གཏུགས་བྱས་པ་ཡིས། །བསམ་མེད་དགོངས་པ་ཐུགས་སུ་ཆུད། །དེ་ནི་ཆོས་སྤྱོད་དགུ་པ་ཡིན། །མཚན་མ་ལྷ་ལ་བསྒོམ་པ་དང་། །མཚན་མེད་ཆོས་ཉིད་བསྒོམ་
པ་དང་། །ཞི་གནས་ཆོས་ཉིད་བསྒོམ་པ་དང༌། །ཟུང་འབྲེལ་མི་རྟག་བསྒོམ་པ་དང༌། །སོ་མ་ལྷན་པོ་བསྒོམ་པ་དང་། །དྭངས་སངས་ངང་ལ་འཇོག་པ་དང༌། །ཐུག་ཕྲད་རང་གྲོལ་བསྒོམ་པ་
ནི༑ །དེ་ནི་ཆོས་སྤྱོད་བཅུ་པའོ། །དེ་བཅུ་ཆོས་ཀྱི་སྒོ་མོ་སྟེ། །འདྲེན་པ་རྣམས་ཀྱི་གཤེགས་ཤུལ་ཡིན། །འདི་བཅུ་བསྟེན་པའི་སྐྱེས་བུ་ཡིས། །མ་ནོར་ལམ་སྣ་འདྲེན་པ་སྟེ། །ཡུལ་དུ་གསེར་
ཁུང་བྱེ་བ་ཡིན། །ཅི་ཕྱིར་ཞེ་ན་དགོས་འདོད་ཐམས་ཅད་དེ་ལས་འབྱུང་། །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་ཆོས་སྤྱོད་བཅུ་སྤྱད་པའི་ལེའུ་སྟེ་ལྔ་པའོ།། །།བྱང་ཆུབ་སེམས་དཔའི་
སྤྱོད་པ་ལ་འཇུག་པ་ལས་བྱེད་པ་པོ་རང་ཡིན་པའི་དགོངས་པ་འདི་གསུངས་སོ། །ངན་སོང་རང་གིས་མ་བྱས་པས། །མི་དགེ་བ་དག་རྒྱུན་བཅད་དེ། །མི་དགེ་སྡིག་པ་སྤངས་པ་ལ། །ངན་སོང་༔

།རྣམ་གསུམ་འབྱུང་མི་འགྱུར། །མཐོ་རིས་ལམ་སྟེགས་ཡིན་པས་དགེ་བཅུ་དང་དུ་བླང་། །དགེ་སྤྱད་ངན་སོང་སྣང་བ་སྒྲིབ། །སྡིག་སྤྱོད་མཐོ་རིས་སྣང་བ་སྒྲིབ།
༥༄༅།
སྐ སྒྲིབ་པ་ཞེས་ནི་དེ་ལ་བྱ། །དགེ་བས་མཐོ་རིས་གནས་སུ་འཕེན། །སྡིག་པས་ངན་སོང་གནས་སུ་འཕེན། །གཞུ་ཡིས་མདའ་འཕེན་བཞིན་དུའོ། །དེ་བས་དགེ་སྡིག་སྤང་བླང་བྱ། །རང་གིས་
རང་དོམ་བསྒྲབས་ན། །ཁྱོད་ལ་སུ་ཞིག་བདེ་བ་སྟེར། །རྟ་ཁ་སྲབ་ཀྱིས་བསྒྱུར་བ་བཞིན། །རང་གི་ཁ་ལོ་མི་སྒྱུར་བར། །བདེ་བ་གཞན་ལ་རེ་བ་ནི། །བསྐལ་པར་བདེ་དང་ཕྲད་མི་འགྱུར།
འདི་དང་ཕྱི་མར་བདེ་འདོད་ན། །སེམས་ཀྱི་ཕུ་ཐག་ཁྲུས་པར་གྱིས། །སེམས་ཀྱི་སྐྱོན་ངན་ཁྲུས་པ་ན། །ཡུལ་སྣང་མི་སྡུག་འཆར་མི་འགྱུར། །སྤྲིན་ནི་ཁྲ་ཁྲོ་ཅན་དག་གིས། །ཞིང་པ་དགའ་
བའི་ཆར་མི་ཕེབས། །དགེ་སྡིག་ཁྲ་ཁྲོ་ཅན་དག་གིས། །དགོས་པའི་དོན་ནི་ཤོར་བར་འགྱུར། །གསེར་ས་རྙེད་ནས་ལམ་ལ་ཤོར། །ས་རྟོད་ཆུ་རྟོད་མ་འབད་ན། །དལ་འབྱོར་ཆུད་ཟོས་ཤིན་ཏུ་
ཕངས༑ །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། །བྱེད་པ་པོ་རང་ཡིན་པའི་ལེའུ་སྟེ་དྲུག་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་ཉམས་མྱོང་ཞལ་ལྟའི་

དགོངས་པ་འདི་གསུངས་སོ། །འཁོར་བའི་སྡུག་བསྔལ་རྒྱ་མཚོ་ཆེན་པོ་འདྲ། །མི་ལུས་ཆུ་ལས་སྒྲོལ་བའི་གྲུ་དང་འདྲ། །དེ་བས་བྱང་ཆུབ་སྒྲུབ་པར་དམ་ཆོས་གཅིག །ཕྱིས་ནི་རྟེན་མཆོག་མི་
ལུས་ཐོབ་དཀའ་བས། །ལེགས་པར་སོམས་དང་སྐལ་ལྡན་ཕོ་མོ་ཀུན། །དོན་དམ་སྟོན་པའི་སློབ་དཔོན་ཕ་བས་ལྷག །གུས་པར་སྤྱི་བོས་ཁུར་ཅིག་སྐལ་ལྡན་ཀུན། །ཆོས་སྒོར་ཞུགས་པའི་
མཆེད་གྲོགས་མ་བས་ལྷག །སྙིང་རྩེ་ཤ་ཚ་གྱིས་ཤིག་སྐལ་ལྡན་ཀུན། །དམིགས་མེད་སེམས་ཀྱི་མན་ངག་གཏེར་དང་འདྲ། །དཀའ་བ་ཉམས་སུ་ལོངས་ཤིག་སྐལ་ལྡན་ཀུན། །སྟོང་པའི་ཡེ་
ཤེས་ལྟ་བའི་རྒྱལ་པོ་འདྲ། །ཉམ་ང་བག་ཚ་མེད་དོ་སྐལ་ལྡན་ཀུན། །དམིགས་ཟདཤེས་པ་བྱ་ལམ་རྗེས་མེད་འདྲ། །རྗེས་ཤེས་རྣམ་རྟོག་མེད་དོ་སྐལ་ལྡན་ཀུན། །མངོན་འགྱུར་འབྲས་བུ་ཉི་མ་
སྤྲིན་བྲལ་འདྲ། །འགྲོ་དོན་ཤུགས་ལས་འབྱུང་ངོ་སྐལ་ལྡན་ཀུན། །དེ་ལྟར་ཡོན་ཏན་འབྱུང་བའི་ཁེ་ཡོད་པས། །རྐྱེན་ངན་ཉོན་མོངས་དབང་དུ་མི་བཏང་ངོ་།ྋ །ལུས་ལ་སྐྱོན་མང་སེམས་ལ་ཉོན་
མོངས་མང༌། །ལོག་འདྲེན་བར་ཆད་གཡུལ་ངོའི་མདའ་དང་འདྲ། །སྐད་ཅིག་ཡེངས་སུ་མེད་དོ་སྐལ་ལྡན་ཀུན། །ཚེ་ལ་ལོང་མེད་ཆུ་ཡི་ཆུ་བུར་འདྲ། །ཕྱིས་ནི་ལོང་མེད་ད་ལྟ་ཉིད་དུ་

༄༅། །སྒྲབས། །མྱུར་དུ་བརྩོན་འགྲུས་དགོས་སོ་སྐལ་ལྡན་ཀུན། །འཁོར་བའི་སྡུག་བསྔལ་མ་ཤ་བཅད་པ་འདྲ། ཐར་པའི་བདེ་ལམ་འཇིགས་མེད་ལམ་ཞུགས་འདྲ།
༢
༠ཁས་ཉེས་ཤེས་པར་གྱིས་ཤིག་སྐལ་ལྡན་ཀུན། །རྟོགས་ནས་མི་བསྒོམ་ཆ་ཡོད་དུག་ཟ་འདྲ། །རང་ལ་རང་གིས་མ་བསླུ་སྐལ་ལྡན་ཀུན། །ཚིག་མཁས་དོན་མེད་འདབ་ཆགས་ནེ་ཙོ་འདྲ། །ཆོས་
དང་སེམས་སུ་བསྲེས་ཤིག་སྐལ་ལྡན་ཀུན། །ཐོས་ཆུང་ང་རྒྱལ་བྱེད་ན་ཆང་གིས་བཟི་བ་འདྲ། །སྒོ་མོ་ཀུན་ནས་སྡུར་ཅིག་སྐལ་ལྡན་ཀུན། །ཐོས་མང་རློམ་སེམས་བྱེད་ན་ཤེས་རབ་བདུད།
ཚིག་གིས་མཚོན་དུ་མེད་དོ་སྐལ་ལྡན་ཀུན། །ཞུམ་ཞིང་ལྟ་ཤེས་ཆུང་ན་དམན་པའི་བདུད། །རང་སེམས་རྟོགས་པས་ཆོག་གོ་སྐལ་ལྡན་ཀུན། །འདོད་ཡོན་རང་དགར་སྤྱོད་ན་ལྟ་བ་གོལ། །དོན
མེད་གྱི་ནར་འཁྱམས་སོ་སྐལ་ལྡན་ཀུན། །དམིགས་བྲལ་དགོངས་པ་གཅེས་སོ་སྐལ་ལྡན་རིགས་ཀྱི་བུ། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ཡིད་ཆེས་པའི་དད་པ་ཉམས་
༈ སུ་མྱོང་བ་ཞལ་ཏ་དང་བཅས་པའི་ལེའུ་སྟེ་བདུན་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། འབྲེལ་མེད་དོན་ལྡན་གྱི་དགོངས་པ་འདི་གསུངས་སོ། །བདག་དང་གཞན་གྱི་དོན་དུ་

སྡིག་པ་སྤྱོད་པ་ནི། །རྣམ་སྨིན་ཕྲལ་ལ་མཚོན་བཞིན་མི་གཏུབ་སྟེ། །གང་ན་འགྲོ་བའི་ས་ཕྱོགས་དེ་ན་སྡོད། །རང་གི་ལས་བྱས་རང་ལ་རྣམ་པར་སྨིན། །གཞན་གྱི་སྐལ་མེད་དེ་ན་མི་སྣང་
ཡང་༑ །སྡིག་སྤྱད་གཞན་དོན་བྱས་པས་ཅི་ཞིག་བྱ། །གཞན་གྱི་དོན་དུ་བདག་གིས་དགེ་སྤྱད་ན། །གོང་བཞིན་སྐལ་བ་མི་ལེན་བདག་གི་དོན་དུ་འགྱུར། །ཐར་པ་རང་ལ་རག་ལས་གཞན་གྱིས་
གྲོགས་བྱར་མེད། །གྲོགས་བགྱིར་མཆིས་ན་ཐུགས་རྗེ་ཆེ་མངའ་ཡིས། །སེམས་ཅན་གཅིག་ཀྱང་མ་ལུས་བསྒྲལ་བར་རིགས། །དེ་བས་བླ་མའི་བརྡའ་ཙམ་མཚོན་པ་ཡིས། །རང་གིས་རང་གི་
སེམས་ལ་ལེགས་པར་གཟིགས། །མཐོང་བ་མེད་ན་སེམས་ཉིད་མཐོང་བ་ཡིན། །མཐོང་བྱ་མཐོང་བྱེད་མེད་པར་དགོངས་པ་ལོངས། །དེ་ཡི་ངང་ལ་གནས་ན་སྒོམ་པའི་མཆོག །འགྲོ་བ་
གཅིག་ལ་སེམས་རྒྱུད་གཉིས་མི་འཆད། །གཅིག་པུར་རང་སེམས་རང་མི་མཐོང་བར་འགྱུར། །མཐོང་བར་གྱུར་ཀྱང་དེ་ཉིད་མེད། །མ་བཅོས་བཅོས་མེད་ངང་དུ་བཞག །ཚོགས་ཆེན་རྣམ་
གཉིས་རྫོགས་པ་ནི། །སེམས་ཉིད་མ་བཅོས་གཉུག་མ་ཡིན། །རྣམ་རྟོག་རང་སར་གྲོལ་བ་ནི། །སེམས་ཉིད་དོན་ལ་སྦྱར་བ་ཡིན། །དགོངས་པ་ཡུལ་དང་བྲལ་ཙམ་ན། །དེ་ནི་མཐོང་བའི་ ླ་

༄༅། །ལམ་ཡིན་ནོ། །ཡུལ་སེམས་གཉིས་མེད་ངང་གནས་ན། །མི་བསྒོམ་བསྒོམ་པའི་ལམ་ཡིན་ནོ། །སེམས་ལ་འཁོར་འདས་གཉིས་མེད་པས། །མཐར་ཕྱིན་བར་
མ ཆད་མེད་པའི་ལམ། །ལམ་ལྔ་བྱང་ཆུབ་སེམས་ཡིན་པས། །བྱང་ཆུབ་སེམས་ལ་གོམས་པར་བྱ། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ཡིད་ཆེས་འབྲལ་བ་མེད་ཀྱི་ལེའུ་སྟེ་
བརྒྱད་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། གདུལ་བྱ་རང་དུ་བསྟན་པའི་དགོངས་པ་འདི་གསུངས་སོ། །འཇིག་རྟེན་གཉེན་དང་བཤེས་སྤོངས་ལ། །དགེ་བའི་བཤེས་01CHÄ.P24
གཉེན་རྟག་ཏུ་བསྟེན། །དེ་ནི་སྐྱེ་གནས་ཀུན་གྱི་གཉེན། །གཉེན་དང་བཤེས་རྣམས་ཀུན་སྤངས་ནས། །གཅིག་པུ་གཤེད་དང་འགྲོགས་དགོས་པས། །མཛའ་དང་མི་མཛའ་ཀུན་ཅི་རུང༌། །ཆོ་
ངེ་བཏབ་ཀྱང་ལྟ་ཉན་བསམ་པ་མེད། །རང་ཉིད་ལས་ཀྱིས་དེད་པས་བྲེལ་གྱུར་ན། །དེ་བས་ཡུལ་གྱི་སོ་ནམ་བྱ་བར་གསུངས། །ཉ་པ་ཞིང་པ་གདོལ་པ་ནོར་མེད་པས། །དེ་ལྟའི་འཚོ་བ་ཙམ་
༈ གཅིག་སེམས་པ་ཡང་། །གྲང་དང་ཚ་བ་ལ་སོགས་བཟོད་བྱེད་ན། །གཏན་གྱི་བདེ་ཕྱིར་དགེ་ཆོས་ཅིས་མི་མཛད། །ངན་སོང་གནས་ལ་འཇིགས་སྐྲག་མེད་པ་ནི། །དེ་ནི་བདུད་ཀྱི་བྱིན་རླབས་

ཡིན་པར་གསུངས། །མི་དགེ་རྒྱུ་ལ་མི་འཛེམ་གླེན་པ་དེ། །འབྲས་བུ་ངན་སོང་སྤོང་བས་མི་སྤོང་ངོ་། །ཆོས་ཀྱི་མཆོག་ནི་རང་སེམས་དུལ་བ་ཡིན། །བླ་མ་དམ་པའི་གདམས་ངག་གནད་ཀྱིས་
ནི༑ །སེམས་ཀྱི་གླང་པོ་སྐྱེ་མེད་དམ་ལ་ཐོགས། །རང་གིས་རང་སྐྱོང་བདེ་ཆེན་གནས་སུ་སྐྱོང༌། །ཚོར་བ་བདེ་སྡུག་མཚན་མ་རང་སར་གྲོལ། །དེ་ལྟར་གནས་པ་སྐྱེས་བུ་མདོ་ཅན་ལ།
འཇིགས་པ་གང་ཡང་འབྱུང་བར་མི་འགྱུར་རོ། །སེམས་འདི་ཁོང་ནས་ཐོལ་བ་ཡིས། །གནོད་བྱེད་ཐམས་ཅད་ཐུལ་བ་ཡིན། །སེམས་ཅན་མི་བསྲུན་བསམ་མི་ཁྱབ། །དེ་དག་གདུལ་གྱིས་ག་ན་
ལང་༑ །ཁྲོས་པའི་སེམས་འདི་གཅིག་བཅོས་ན། །དགྲ་ནི་ཐམས་ཅད་ཆོམས་དང་འདྲ། །ཞེ་སྡང་སེམས་ལ་བཅངས་ན་དགྲ་ལ་ཟད་དུས་མེད། །དེ་བས་ཞེ་སྡང་བྱུང་ས་བལྟ་བར་བྱ། །ཨེ་མ་
ས་སྟེང་འདི་ཀུན་ཀོ་གཡོགས་སུ། །དེ་རྙེད་ཀོ་བས་ག་ན་ལང་། །རྐང་མཐིལ་གང་གི་ཀོ་བས་ན། །དེ་རྙེད་ཀོ་བས་གཡོགས་དང་འདྲ། །དེ་ཕྱིར་ཕྱི་རོལ་དངོས་པོ་ཡང་། །བདག་གིས་ཕྱི་རོལ་
བཟློག་མི་ལང་། །གཟུང་འཛིན་སེམས་འདི་ཕྱིར་བཟློག་བྱ། །གཞན་རྣམས་བཟློག་གོ་ཅི་ཞིག་དགོས། །ཆོས་རྣམས་ཀུན་གྱི་དོན་པོ་མཆོག །སེམས་ཀྱི་གསང་འདི་ཤེས་པར་གྱིས། །སེམས་

༥༄༅། ། ཀྱི་གསང་འདི་མ་ཤེས་ན། །བདེ་འདོད་སྡུག་བསྔལ་གཞོམ་འདོད་ཀྱང་། །དེ་དག་དོན་མེད་གྱི་ནར་འཁྱམས། །དེ་ལྟ་བས་ན་བདག་ཉིད་ཀྱི། །སེམས་འདི་ལེགས་
མ གཟུང་རྟོགས་པར་གྱིས། །མ་བསམ་པ་ལ་བསམ་བྱས་ན། །བསམ་པ་ཉིད་ནི་བདུད་དུ་འགྱུར། །བསམ་མེད་དགོངས་པ་སུས་ལོན་པ། །དུས་གསུམ་སངས་རྒྱས་ཀུན་གྱི་གསང་། །ཞེས་
བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། རང་གདུལ་བྱར་བསྟན་པའི་ལེའུ་སྟེ་དགུ་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་སྨན་སྦྱོར་དགོས་པ་འདི་གསུངས་སོ།
སྐྱེ་བ་མི་ལུས་མཚོན་གྱིས་ནི། །རྨ་བྱུང་ལྗིབས་ཀྱིས་འཚོ་བར་བྱེད། །རྣལ་འབྱོར་སེམས་ལ་རྟོག་པ་ཡིས། །རྨ་བྱུང་མཉམ་ཉིད་གནས་པས་གསོ། །སྐྱེ་བ་ལུས་ལ་དགྲ་བྱུང་ན། །སྟོབས་ལྡན་
མཚོན་གྱིས་ཕྱི་རུ་བཟློག །རྣལ་འབྱོར་ཆོས་ལ་དག་བྱུང་ན། །རྟོགས་ལྡན་ཉམས་ཀྱིས་ནང་དུ་བཟློག །སྐྱེ་བོ་འཆི་བས་འཇིགས་པ་ནི། །སྨན་དང་མོ་བོན་ཆོ་གས་བླུ། །རྣལ་འབྱོར་འཆི་བས་
༈ འཇིགས་པ་ནི། །འཆི་མེད་རྡོ་རྗེའི་སེམས་ལ་ལྟ། །སྐྱེ་བོ་འཚེ་བས་ཉེན་པ་ནི། །ཚེ་དང་བསོད་ནམས་རྐུ་འཕྲོག་བདག་གིས་གསོ། །རྣལ་འབྱོར་འཚོ་བས་ཉེན་པ་ནི། །དཀའ་ཐུབ་ལྡོམ་བུ་ཏིང་

འཛིན་ཟས། །འཚོ་བ་དག་ལ་བརྟེན་པར་བྱ། །རྩེ་གཅིག་ཏིང་འཛིན་བསྒོམ་པར་བྱ། །དེ་ཉིད་ཁོ་ན་བསྒྲུབ་པའི་མཆོག །ཁྱི་ཆུང་སེམས་ཅན་སྙེག་པ་འམ། །ལྷ་ཁང་བར་གྱི་སྤྲང་པོ་བཞིན།
གཉིས་འཛིན་ཡུལ་ཕྱིར་འབྲངས་པ་ཡིས། །དགོས་འདོད་གཅིག་ཤེས་མི་བསྒྲབ་བོ། །བྲན་གཡོག་བཀོལ་དུ་མི་བཏུབ་པ། །ཟས་ལ་སོགས་པ་མི་བཞིན་ལྟར། །དགེ་བ་མི་བྱེད་ལུས་འདི་
ལ༑ །ཟས་སྐོམ་བསྙོད་ཀྱང་སྡུག་བསྔལ་སྣོང༌། །སྡིག་ལུས་བསྙོདཅིང་གོས་བསྐོན་ཡང༌། །ཕན་མེད་སྡུག་ལུས་ཅི་སྟེ་གསོ། །ཁྱོད་མ་འགྲངས་པས་སྡུག་བསྔལ་ཕུང་མགོ་བཙུགས། །
དཀོན་མཆོག་ཕ་མ་དགའ་མཛའ་དང༌། །དྲིན་ཡོད་དྲིན་མེད་སྡིག་ལ་འབགས་པའི་ནོར། །སྒྱུས་བརྐུས་མཐུས་ཕྲོགས་ཐབས་ཀྱིས་བསྡུ། །དེ་ལྟར་བྱས་ཀྱང་སྡིག་ལུས་ཁྱོད་མ་སོས། །རྣམ་
གྲངས་མང་པོས་སྡིག་ལུས་ཁྱོད། །མ་སོས་པ་ཡིས་རྐུ་ཕྲོགས་བྱས། །མཇུག་ཏུ་འབུ་སྦྲང་སྙོད་མར་སོང༌། །ཁྱོད་མ་སོས་པས་སྲོག་གཅོད་བྱས། །དམྱལ་བའི་གནས་སུ་ཁྱོད་ཀྱིས་བཏང་
། །ཁྱོད་མ་སོས་པས་རྐུ་འཕྲོག་བྱས། །ཡི་དྭགས་གནས་སུ་ཁྱོད་ཀྱིས་བཏང༌། །ཁྱོད་མ་སོས་པས་ཆོས་མ་དྲན། །དགེ་བཤེས་དགེ་འདུན་མ་བསྟེན་པས། །དུད་འགྲོའི་གནས་སུ་ཁྱོད་ཀྱིས་

༄༅། །བཏང༌། །འཁོར་བར་འཁྱམས་པ་ཁྱོད་ཀྱིས་ལན། །སྒྱུ་མའི་ལུས་ཁྱོད་ཚུར་ཉོན་དང༌། །ཁྱོད་ནི་དགེ་བ་སྤྱོད་གྱུར་ན། །མི་ལུས་རིན་ཆེན་ཕངས་པའི་
སྐ གཙོ༑ །ཁྱོད་ལ་བརྟེན་ན་སངས་རྒྱས་ཆོས། །འབྲས་བུ་བླ་མེད་བྱང་ཆུབ་དང༌། །བར་དུའང་བདེ་འགྲོ་བསྐྱེད་པ་ཡི། །ལུང་བཏགས་དོན་ཡོད་བྱེད་པ་ཡིས། །འགྲོ་དོན་འོང་བའི་རྟེན་ཙམ་
དུ༑ །ལུས་ལ་གྲུ་ཡི་བློ་བཞག་སྟེ། །འདི་ལ་ཟས་ནི་བྱིན་ནས་ནི། །ད་ནི་རང་དོན་བྱེད་དུ་ཆུག །ཅེས་བྱས་པས་སླར་ལུས་ཀྱིས་སྨས་པ། རྨོངས་པའི་སེམས་ཁྱོད་ཅི་ཟེར་ན། །གཟུགས་སུ་
འཛིན་པ་ཁྱོད་རང་ཡིན། །ལུས་སུ་ལྟ་བ་ཁྱོད་རང་ཡིན། །དོན་མེད་ཤེས་པས་གཞན་ནས་འོང་། །འབྱུང་བ་བསྲུབས་པའི་ཁུ་ཁྲག་ལས། །ཁྱོད་ཀྱིས་ངར་འཛིན་བྱས་ནས་ནི། །བུ་དང་བུ་མོར་
ཁྱོད་ཀྱིས་གཟུང༌། །གཞན་གྱི་འབྱུང་བའི་ཁུ་ཁྲག་ལས། །གཞན་ཞེས་དགྲ་རུ་ཁྱོད་ཀྱིས་གཟུང་། །སྡིག་པས་བསྒྲུབས་པའི་ནོར་རྫས་ལ། །གཞན་གྱིས་ཁྱེར་སྙམ་ཕྲག་དོག་བྱས། །དོན་མེད་
༈ བྱིས་པའི་སྤྱོད་པ་འདྲ། །ཞེས་བྱས་པས། སེམས་ཀྱིས་སྨྲས་པ། འབྱུང་བའི་ལུས་འདི་ཅི་ཟེར་ན། །ང་ཡིས་ཁྱོད་གཉེར་མ་བྱས་ནས། །ང་ནི་འབྱུང་བ་བག་ལ་ཞ། །ང་མ་གསོ་བར་ཁྱོད་

བདེར་འདུག །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། འདོད་པའི་སྨན་སྦྱོར་འགལ་ལམ་གྱི་ལེའུ་སྟེ་བཅུ་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ཞལ་ལྟའི་
༈ དགོངས་པ་འདི་གསུངས་སོ། །ཀུན་གྱི་བཤེས་གཉེན་འདི་གསུངས་སོ། །དེང་བྱ་སང་བྱའི་ལེ་ལོ་ཕྱི་བཤོལ་ཅན། །སྔོན་འདས་དུས་ན་ད་རུང་འགྱངས་ལས་ཆོག །འཆི་བདག་བདུད་དང་བང་
བྱ་བརྟོད་ནས་ནི། །དམ་ཆོས་མྱུར་དུ་བྱ་བ་མི་རིགས་སམ། །སྐྲ་དཀར་སྐྱེས་ཤིང་གཉེར་མའི་ཚོགས་འདུག་ཀྱང༌། །དོན་མེད་གྱི་ནར་འཁྱམས་པ་མ་ཚོར་རམ། །བྱས་པ་ཤེད་མ་བྱེ་བ་འདྲ་བ་
ནི༑ །དོན་ལ་མཁས་པས་བལྟས་ན་སྙིང་རེ་རྗེ། །རྟེན་འབྲེལ་ལས་བྱུང་འཁོར་བའི་སྡུག་བསྔལ་འདི། །ཕུངཔ་ཁོ་ནས་མ་བྱས་སེམས་མ་བྱས། །ཁྱེད་གཉིས་བསྡོངས་ནས་འཁོར་བ་བསྒྲུབས་པ་
ཡིན༑ །ཅི་ཕྱིར་ཞེ་ན་འདི་ལྟར་དགོངས་མཛོད་དང་། །སེམས་མེད་ལུས་པོ་སྣང་བ་སུ་ལ་སྣང༌། །ལུས་སྣང་མེད་ལ་སེམས་སྣང་ཅི་ལ་སོམས། །ལུས་ཀྱིས་སེམས་གཟུང་སེམས་ཀྱིས་ལུས་
གཟུང་བས། །གཟུང་འཛིན་གཉིས་ཀྱི་ར་བར་ཆུད་པ་ཡིན། །ཁྱེད་གཉིས་འདུས་པས་བག་ཆགས་བསགས། །བག་ཆགས་བཟང་དང་ངན་གཉིས་ལས། །མཐོ་རིས་ངན་སོང་འབྱུང་བ་

༥ ༄༅། །ཡིན། །བདེར་སྣང་སྡུག་སྣང་བསམ་མི་ཁྱབ། །གཅིག་གི་མ་ལན་འདུས་པས་ལན། །ཀྱེ་མ་ལུས་གཙང་ཐོབ་པ་རྣམས། །གལ་ཏེ་བཅོས་སུ་ཡོད་པ་ན། །དེ་ལ་
མི་དགའ་བྱཙི་དགོས། །གལ་ཏེ་བཅོས་སུ་མེད་པ་ན། །དེ་ལ་མ་དགའ་བྱས་ཅི་ཕན། །འཁོར་བའི་རྟེན་འབྲེལ་འཇིག་དུས་སུ། །དགེ་ལ་དད་པ་བྱས་པ་ཡིས། །ངན་སོང་རྟེན་འབྲེལ་འཇིག་
པར་འགྱུར། །སྐྱེ་བ་མེད་པའི་དོན་བསྒོམས་ན། །བསམ་དུ་མེད་པའི་དགོངས་པ་འཆར། །མ་བསམ་ལུས་སེམས་འབྲེལ་མེད་བས། །འཁོར་བའི་རྟེན་འབྲེལ་འཇིག་པར་འགྱུར། །འཁོར་
བའི་རྟེན་འབྲེལ་ཞིག་པ་ལ། །མྱ་ངན་འདས་པར་གསུངས་པ་ཡིན། །དེ་བས་བཅོས་སུ་ཡོད་པ་ཡིན། །བཅོས་སུ་མེད་པ་ཙ་ན་ཡོད། །དེ་ལྟར་དགོངས་དང་རིགས་ཀྱི་བུ །སངས་རྒྱས་བསྒྲུབ་
པར་འདོད་པ་དང༌། །མི་ཆོས་བྱ་བ་གཉིས་མི་འཁྲུགས། །སྦྱིན་པ་གཏོང་བར་འདོད་པ་དང་། །ཟད་ཀྱིས་དོགས་པ་གཉིས་མི་འཁྲུགས། །དཔའ་བོར་བྱ་བར་འདོད་པ་དང་། །ཤི་བར་དོགས་
4 པ་གཉིས་མི་འཁྲུགས། །ཀུན་གྱིས་བཀུར་བར་འདོད་པ་དང་། །སྤྱོད་ལམ་ངན་པ་གཉིས་མི་འཁྲུགས། །སྟོང་ཉིད་བསྒོམ་པར་བྱ་བ་དང་། །དངོས་པོའི་འཛིན་པ་གཉིས་མི་འཁྲུགས། །སྒྲིབ་

གཉིས་བྱང་བར་འདོད་པ་དང༌། །ཟོག་པོ་བསྟེན་པ་གཉིས་མི་འཁྲུགས། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལ་ལས། ཉམས་མྱོང་ཞལ་ཏའི་ལེའུ་སྟེ་བཅུ་གཅིག་པའོ།། །།བྱང་
ཆུབ་སེམས་དཔའི་སྤྱོད་པ་ལ་འཇུག་པ་ལས། ཡིད་བརྟན་དུ་མི་རུང་བའི་དགོངས་པ་འདི་གསུངས་སོ། །མི་རྟག་རྒྱུད་ལ་སྐྱེ་དགོས་ཏེ། །མི་རྟག་རྒྱུད་ལ་མ་སྐྱེས་ན།།ལོང་མེད་རྒྱུད་ལ་མི་སྐྱེ་
སྟེ༑ །དོན་མེད་ལེ་ལོའི་དབང་སོང་ནས། །དལ་འབྱོར་ཆུད་ཟོས་ཤིན་ཏུ་ཕངས། ཚེ་ནི་གནོད་མང་རླུང་གིས་བཏབ་པ་ཡི། །ཆུ་ཡི་ཆུ་བུར་བས་ཀྱང་མི་རྟག་ན། །དབུགས་རྔུབ་དབུགས་དབྱུང
གཉིད་ཀྱིས་ལོག་པ་ལས། །ཚེ་ཟད་པ་ནི་གང་གིས་མ་ཚོར་བ། །ལུས་ལ་མཐའ་མེད་ཐལ་བ་རྡུལ་བཞིན་བརླག །ཐ་མར་ལུས་ལ་སྙིང་པོ་མ་མཆིས་ན། །སོ་སོར་གྱེས་པའི་ཆོས་ཅན་ཡིན་རིག་
བྱ༑ །མི་ལུས་རིན་ཆེན་ཐོབ་དཀའ་བས། །རྒྱ་མཚོ་གཅིག་ན་གཉའ་ཤིང་བུ་ག་དང་། །རུ་སྦལ་ཕྲད་པ་བས་ཀྱང་དུད་འགྲོ་ལས། །མི་ལུས་འཐོབ་པ་ཤིན་ཏུ་དཀའ། །དམ་ཆོས་སྤྱད་པ་དེ་ཀ་མ་
ཡིན་པས། །ཐ་མ་བསྙེན་གནས་ཙམ་ལ་གནས་པར་མཛོད། །རིན་ཆེན་སྣོད་དུ་ངན་སྐྱུགས་བླུགས་པ་ཤིན་ཏུ་བླུན། །མི་ལུས་རིན་ཆེན་སྣོད་ན་སྡིག་པ་སྤྱོད་པ་དེ་བཞིན་བླུན། །འདམ་ནས་བྱུང་

།བའི་པདྨ་ལ། །སྦྲང་རྩི་བྱུང་བ་ངོ་མཚར་ཆེ། །དེ་ཡང་བུང་བས་མྱོང་བ་ལས། །སྦལ་པ་ལ་སོགས་གཞན་མི་ཤེས། ཤ་ཁྲག་ལས་བྱུང་མི་ལུས་ལས། །སངས་
༥ ༄༅།
སྐྱ རྒྱས་འབྱུང་བ་ངོ་མཚར་ཆེ། །དད་པ་ཅན་གྱི་རྟོགས་པ་ལས། །རྨོངས་པ་སྦལ་འདྲས་རྟོགས་མི་འགྱུར། །དེ་ཕྱིར་སྙམ་སྙམ་མ་མཛད་པར། །མཉམ་ཉིད་ངང་ལ་གནས་པར་མཛོད། །སྡིག་པ་
ཅི་ཡང་མི་བྱ་སྟེ། །དགེ་བ་ཕུན་སུ་ཚོགས་པར་སྤྱད། །རང་གི་སེམས་ནི་ཡོངས་སུ་གདུལ། །དེ་ནི་སངས་རྒྱས་བསྟན་པ་ཡིན། །ལྷག་པ་ཤེས་རབ་བསླབ་པ་ནི། །སེམས་ཉིད་སྟོང་པ་ཉིད་དུ་
སློབ༑ །སེམས་ཉིད་སྟོང་པ་ཉིད་གནས་ན། །དངོས་སྣང་ཞེན་པ་བགས་ཀྱིས་ལྡོག །ལྷག་པ་ཚུལ་ཁྲིམས་བསླབ་པ་ནི། །རིག་པ་འདུ་བྱེད་མེད་པ་སྟེ། །ཡུལ་དང་སེམས་གཉིས་འདུས་མ་
བྱས༑ །གཟུང་འཛིན་མེད་པར་གནས་པར་འགྱུར། །ལྷག་པའི་སེམས་ཀྱི་བསླབ་པ་ནི། །སྣང་སྟོང་གང་ལ་མི་གནས་པར། །རྟག་ཆད་མཐའ་ལས་གྲོལ་གྱུར་ནས། །སྤྲོས་བྲལ་དགོངས་པ་
ཐོབ་པར་འགྱུར། བསླབ་པ་གསུམ་ལ་གནས་པ་ནི། །བྱང་ཆུབ་སེམས་དཔའི་སྤྱོད་པ་ཡིན། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ཡིད་བརྟན་དུ་མི་རུང་བའི་ལེའུ་སྟེ་བཅུ་

གཉིས་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ལེགས་པར་མཛད་པའི་དགོངས་པ་འདི་གསུངས་སོ། །དམ་པའི་ཆོས་དང་ཆོས་སྨྲ་ལ། །ཉིད་ཀྱིས་བཀུར་སྟིའི་མཆོག་དང་
། གུས་པར་མཛད་དང་གདན་ལ་བཞེངས། །མེ་ཏོག་གཏོར་ནས་ཆོས་མཉན་ཅིང༌། །ཤེས་པར་བསླབས་ལ་གཞན་ལ་བཤད། །བསྟེན་པའི་སྙིང་པོ་དམ་པ་ལ། །འཇིག་རྟེན་གཏམ་ལ་
དགའ་མ་མཛད། །འཇིག་རྟེན་འདས་ལ་དགྱེས་པར་མཛོད། །འཁོར་རྣམས་ཟིལ་གྱིས་གནོན་པའི་ཕྱིར། །ལྷུན་ལ་ལྷུན་རྟག་ངེས་པར་མཛོད། །བཀའ་ལུང་གཞུང་ལུགས་བཞིན་དུ་
གསུང་༑ །སྙན་ཁུང་མི་སྡུག་པ་དང་ནི། །བུད་མེད་ཆགས་ཕྱིར་སེམས་མ་གཡེང༌། །སྲབ་ཆོས་བྱིས་པ་ལྟར་མ་མཛད། །ཅུང་ཙམ་གྱིས་ནི་དགྱེས་གྱུར་ནས། །ཅུང་ཟད་ཀྱིས་ནི་ཁྲོ་མ་
མཛད༑ །གྲུབ་བམ་མི་འགྲུབ་མ་ངེས་པར། །དྲན་མ་ཐོག་ཏུ་མ་གསུངས་ཤིག །མི་ཆོས་ཆབ་སྲིད་མི་འགྲུབ་ཅིང་། །སེར་སྣ་འཇུར་བགེགས་མ་མཛད་པར། །བདོག་པ་ཐམས་ཅད་ཚོགས་སུ་
ཐོངས༑ །ཁྱོད་ནི་བདོག་པ་ཀུན་བོར་ནས། །གཅིག་པུ་གཤེད་གཤེགས་འཚལ་བས། །ཆོས་ཀྱི་སླད་དུ་སྤྱད་པ་ཀུན། །ཁྱོད་ཀྱི་མདུན་དུ་འོང་བ་ཉིད། །དེ་བས་དགོངས་ལ་དད་པར་བྱ།

།ངང་དང་རང་བཞིན་བདག་ཉིད་བསྒོམ། །ངང་ནི་ལུས་ངག་མ་བཅོས་པར། །སོ་མ་གནས་པ་ཉིད་ལ་བྱ། །རང་བཞིན་འགྱུར་བ་མེད་པ་སྟེ། །བྱང་ཆུབ་སེམས་ལ་
༥ ༄༅།
སྐའགྱུར་བ་མེད། །བདག་ཉིད་ལྷན་གྱིས་གྲུབ་པ་སྟེ། །སེམས་མེད་སེམས་ལས་ལྷན་གྱིས་གྲུབ། །བདག་ཉིད་ཡིན་པའི་གཏན་ཚིག་གོ །སྡིག་པའི་བློ་སེམས་མི་གནས་ན། །མི་གནས་གནས་
པ་དང་པོ་ཡིན། །དགེ་བའི་བློ་སེམས་མི་གནས་ན། །མི་གནས་གནས་པ་གཉིས་པ་ཡིན། །དགེ་སྡིག་གཉིས་ལ་མི་གནས་ན། །མི་གནས་གནས་པའི་མཆོག་ཡིན་ནོ། །འབྱུང་བ་ནམ་མཁའི་
ཁམས་ལ་མ་གཏོགས་པའི། །འཇའ་ཚོན་སྣ་ལྔ་གུད་ནས་བྱུང་གནས་མེད། །ཆོས་ཉིད་བྱང་ཆུབ་སེམས་ལས་མ་གཏོགས་པའི། །དུག་ལྔ་དུག་གསུམ་གུད་ནས་བྱུང་བ་མེད།ྋ །འབྱུང་ལྔ་དུག་
ལྔ་ཅི་བྱུང་ཅི་ཤར་ཡང༌། །རང་བྱུང་རང་ཞི་རྟོགས་ལྡན་སེམས་སུ་ཞི། །ཞི་ཞིང་གནས་ན་ཞི་གནས་སྒོམ་ཡིན་ཏེ། །བྱུང་ཚོར་ངོ་བོ་སྟོང་པ་ལྷག་མཐོང་ཡིན། །ཞི་གནས་ཟུང་དུ་ཆུད་པ་བདེ་
ལེགས་ཡིན། །ལུས་ཉལ་བཞིན་དུ་སེམས་ཀྱང་ཉོལ། །གཉིད་ལོག་མཉམ་ཉིད་ཚུལ་དུ་ལོག །བྱང་ཆུབ་སེམས་དཔའི་ཉལ་ལུགས་ཡིན། །ལུས་ལོངས་བཞིན་དུ་སེམས་ཀྱང་ལོངས།

རྗེས་ཐོབ་སྒྱུ་མ་ལྟ་བུར་ལོངས། །བྱང་ཆུབ་སེམས་དཔའི་ལྡང་ལུགས་ཡིན། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ལེགས་པར་མཛད་པའི་ལེའུ་སྟེ་བཅུ་གསུམ་པའོ།། །།
བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། སྣང་བ་གྲོགས་སུ་བསྟན་པ་འདི་གསུངས་སོ། །བྱང་ཆུབ་སྤྱོད་པའི་གང་ཟག་ལ། །རྐྱེན་ངན་གྲོགས་སུ་བསྒྱུར་བ་དང༌། །བདུད་དུ་སོང་བ་
རྣམ་གཉིས་སོ། །རྐྱེན་ངན་ལ་ནི་སྐྱོ་བ་སྐྱེས། །ཆོས་ལ་ཚུད་ན་གྲོགས་སུ་སོང༌། །རྐྱེན་ངན་རྣམ་པར་རྟོག་པ་ཡི། །རྩ་བ་མཐོང་བས་རང་བཞིན་མེད། །དཔེར་ན་འཁྱག་མཐོང་ཆུར་ཤེས་
བཞིན༑ །དེ་ལྟར་ཤེས་ན་གྲོགས་སུ་གསུངས། །རྣམ་པར་རྟོག་པས་ཀུན་བསླང་ནས། །གཟུང་འཛིན་སྡིག་པའི་ལས་ལ་སྤྱོད། །རྣམ་སྨིན་ངན་སོང་གསུམ་དུ་སྨིན། །དེ་ནི་བདུད་དུ་སོང་
བའོ༑ །འཇིག་རྟེན་ཕུན་སུམ་ཚོགས་པ་ལ། །སྙིང་རྗེའི་འདུ་ཤེས་བསྒོམ་པ་ནི། །བྱང་ཆུབ་སེམས་དཔའི་སྤྱོད་པ་ཡིན། །ཅི་ཕྱིར་གང་གིས་སྙིང་རྗེ་ན། །འདིར་སྡུག་བསྔལ་སྣ་ཚོགས་སྐྱེས་
པས་ཀྱང་སྙིང་རྗེ། སེམས་ཀྱི་འཁྲུལ་པ་ལས་ཡང་དག་པར་གཟུང་བས་དེ་སྙིང་རྗེ། འཆི་ཁར་མི་གཏོང་བས་དེ་སྙིང་རྗེ། ཤི་ནས་ངན་སོང་དུ་སྐྱེ་བས་ཀྱང་སྙིང་རྗེའོ། །སྤྱིར་འགྲོ་བ་གཞན་གྱི་

༄༅། །འཁྲུལ་པ་ལ་མི་བརྟག་པ་ཡིན་ནོ། །སངས་རྒྱས་དང་བྱང་ཆུབ་སེམས་དཔའི་རྣམ་འཕྲུལ་ཡིན་སྲིད་པས་ཀྱང་འཁྲུལ་པ་ལ་མི་བརྟག ཐབས་ཀྱི་དགེ་བ་ལ་འཛུད་པ་
ཡིན་སྲིད་པས་ཀྱང་གཞན་གྱི་འཁྲུལ་པ་ལ་མི་བརྟག་གོ །གཙོ་ཆེར་རང་གི་སྣང་བ་མ་དག་པ་ཡིན་སྲིད་པས་ཀྱང་གཞན་གྱི་འཁྲུལ་པ་ལ་མི་བརྟག་གོ །ཉན་ཐོས་དང་རང་སངས་རྒྱས་དང་མ་འདྲེས་
པའི་སྤྱོད་པ་བྱ། ཉན་ཐོས་ནི་དམིགས་པ་དང་བཅས་ཤིང་མཆོག་འདོད་པས་གོལ་བའོ། །འདུས་མ་བྱས་སུ་འདོད་པས་མཐར་ལྷང་ལ། དེ་ལྟར་མ་ཡིན་པར་བྱང་སེམས་སྤྱོད་པ་ནི། དགེ་བ་ཅི་
༈བྱེད་པ་དམ་པ་གསུམ་གྱིས་ཟིན་པར་བྱས་ལ་བཏང་། ལུང་དུ་མ་བསྟན་པའི་བཟོ་དང་སོ་ནམ་ཐམས་ཅད་ཀྱང༌། བྱང་ཆུབ་ཏུ་བསྔོ་བར་བྱ་བ་དང༌། ལས་ཀྱི་བསགས་པ་བགྲང་ཞིང་བཤགས་པ
དང་༑ དགེ་བའི་རྩ་བ་བླ་ན་མེད་པར་བསྔོ་བའོ། །དམ་པ་གསུམ་ནི་སྦྱོར་བ་དམ་པ་སྟོང་ཉིད་སྙིང་པོ་ཅན། དངོས་གཞི་ཕ་རོལ་ཏུ་ཕྱིན་པ་དྲུག་དང་ལྡན། མཇུག་འཁོར་གསུམ་ཡོངས་སུ་དག་
འོ༑ །ཡང་ན་གཏོང་བ་དམ་པ་སེར་སྣ་མེད་པ། དངོས་པོ་དམ་པ་ཡིད་དུ་འོང་བ། བསྔོ་བ་དམ་པ་དམིགས་པ་མེད་པར་བསྔོ་བའོ། །ཡང་ན་གཏོང་བ་དམ་པ་སྣང་སྲིད་བློ་ཡིས་

བཏང་༑ དངོས་པོ་དམ་པ་དངོས་མིན་ཞི་ལ་བཞག །དམིགས་པ་དམ་པ་ཡུལ་མེད་རང་སར་གནས། །དངོས་པོ་གང་ལ་མ་ཆགས་ན། སྦྱིན་པའི་ཕ་རོལ་ཕྱིན་པ་ཡིན། །དངོས་བྲལ་ངང་ལ་
གནས་པ་ནི། །ཚུལ་ཁྲིམས་ཕ་རོལ་ཏུ་ཕྱིན་པ་ཡིན། །བྱུང་ཚོར་རྟོག་པ་མི་འགེགས་པ། །བཟོད་པའི་ཕ་རོལ་ཏུ་ཕྱིན་པ་ཡིན། །འགྱུར་བ་རང་ལོག་སྐད་ཅིག་གྲོལ། །བརྩོན་འགྲུས་ཕ་རོལ་
ཕྱིན་པ་ཡིན། །གཅིག་ལས་མི་འདའ་དོན་རྟོགས་ན། །བསམ་གཏན་ཕ་རོལ་ཕྱིན་པ་ཡིན། །ཤེས་བྱ་ཡུལ་ལས་འདས་པ་ནི། །ཤེས་རབ་ཕ་རོལ་ཕྱིན་པ་ཡིན། །ཞེས་བྱང་ཆུབ་སེམས་དཔའི་
སྤྱོན་པ་ལ་འཇུག་པ་ལས། སྣང་བ་གྲོགས་སུ་བསྒྱུར་བའི་ལེའུ་སྟེ་བཅུ་བཞི་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ཚད་མེད་དངོས་འཛིན་དགོངས་པ་འདི་གསུངས་སོ། །
བདག་གཞན་བྱང་ཆུབ་ཐོབ་འདོད་པས། །ཚད་མེད་བཞི་ལ་འཇུག་པར་བྱ། །ཁམས་གསུམ་སེམས་ཅན་ཐམས་ཅད་ནི། །བདེ་བ་འབའ་ཞིག་འདོད་པ་ལས། །སྡུག་བསྔལ་འདོད་པ་མེད་ན་
ཡང་༑ །བདེ་བ་བསྒྲུབ་པས་སྡུག་བསྔལ་སྒྲུབ། །དེ་ལ་སྙིང་རྗེ་ཚད་མེད་བསྒོམ། །སྡུག་བསྔལ་དེ་དང་བྲལ་བར་བསྒོམ། །དེ་ནི་བྱམས་པ་ཚད་མེད་ཡིན། །དེ་དང་བྲལ་ན་བདེ་བར་སྨོན།

༠༥ ༄༅། །དེ་ནི་དགའ་བ་ཚད་མེད་ཡིན། །བདེ་ཆེན་འདུ་འབྲལ་མེད་པར་སྨོན། །དེ་ནི་བཏང་སྙོམས་ཚད་མེད་ཡིན། །བདག་ཡོད་བདག་མེད་རྣམ་གཉིས་ལས། །དང་པོ་
སྐྱབདག་མེད་བསྟན་གྱུར་ན། །སྟོང་ཉིད་དོན་དང་མི་ལྡན་པར། །ཀུན་རྫོབ་བདེ་བ་ཁྱད་བསད་ནས། །ཆད་པའི་མཐའ་ལ་མངོན་ཞན་པས། །སྟོང་པའི་བདག་པོ་སྟོང་པར་འགྲོ །དང་པོ་བདག་
ཡོད་བསྟན་པས་ནི། །བདག་ལ་གཅེས་པའི་བསམ་པ་ཡིས། །བདེ་ན་དགའ་ལ་སྡུག་མི་དགའ། །བདེ་བའི་རྒྱུ་ནི་དགེ་བ་ལ། །སྡུག་བསྔལ་མི་དགེ་སྡིག་ལས་བྱུང༌། །བདེ་བ་དགའ་བ་བདེ་བ་
སྤྱོད༑ །སྡུག་ན་མི་དགའི་བློ་ཡོད་པས། །སྡིག་པ་སྤོང་བར་འགྱུར་བ་ཡིན། །སྡིག་སྤངས་དགེ་བ་རྫོགས་པ་ལ། །སྟོང་ཉིད་བདག་ཉིད་བསྟན་པར་བྱ། །རིག་སྟོང་རྩ་བ་མེད་པ་ལས། །རྩ་
བ་མེད་པ་དོན་རྟོག་ནས། །དྲན་པ་རྩ་བྲལ་ངང་གནས་ན། །བདག་ཏུ་འཛིན་པ་གཞི་ལ་དག །རྣམ་པར་རྟོག་པ་རང་སར་གྲོལ། །རྗེས་ལ་བདག་ཏུ་སྣང་ཡོད་ཀྱང༌། །ལྟར་སྣང་ཙམ་ལས་གཞི་
T
མ་གྲུབ། །དེ་ལྟར་མཉམ་བཞག་རྗེས་ཐོབ་ལས། །བདག་མེད་དགོངས་པ་མངོན་དུ་གྱུར། །སྐུ་གསུམ་འབྲས་བུ་ལྷུན་གྱིས་གྲུབ། །ཚད་མེད་སྤྱོད་པས་འགྲོ་དོན་འབྱུང༌། །ཞེས་བྱང་ཆུབ་ ི

སེམས་དཔའི་སྤྱོད་པ་ལ་འཇུག་པ་ལས། ཚད་མེད་དངོས་འཛིན་གྱི་ལེའུ་སྟེ་བཅོ་ལྔ་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། སྒྲིབ་པ་སྤངས་པའི་དགོངས་པ་འདི་གསུངས་
།མཚམས་མེད་སྡིག་པ་སྤྱད་ན་དམྱལ་བར་སྐྱེ། །རང་སྡུག་རང་གིས་ཉོས་སོ་རང་གྲོས་ཐོབ། །ཁས་བླངས་ཚུལ་ཁྲིམས་འཆལ་ན་དུད་འགྲོར་སྐྱེ། །ཐར་ལམ་རང་སྲོག་མ་གཅོད་རང་གྲོས་
ཐོབ༑ །དག་པའི་སྨོན་ལམ་མ་ཐེབས་མཐའ་འཁོབ་སྐྱེ། །འདུ་ཤེས་ཕྱིན་ཅི་ལོག་གོ་རང་གྲོས་ཐོབ། །ལྷག་པའི་ཤེས་རབ་ཆུང་བས་ཀླ་ཀློར་སྐྱེ། །ཐོས་པའི་ཤེས་རབ་བསྐྱེད་ཅིག་དད་ལྡན་
ཀུན༑ །དཀོན་མཆོག་གསུམ་ལ་མ་དད་ལོག་ལྟ་འབྱུང་། །མོས་གུས་གཏིང་ནས་གྱིས་ཤིག་དད་པ་ཅན། །ཀུན་གཞི་མ་བཅོས་གནས་ལུགས་ལ། །སེམས་ཉིད་མ་བཅོས་རང་བཞག་ན། །ཆུ་
ལ་ཆུ་བཞག་ཉིད་དུ་མཚུངས། །བསྒོམ་ལུགས་བསམ་གྱིས་མི་ཁྱབ་སྟེ། །བསྒོམ་བྱ་བསྒོམ་བྱེད་མ་དམིགས་ནས། །སྒོམ་པ་ཀུན་གྱི་མཐར་ཐུག་ཡིན། །དེ་ཡང་ཅི་ལྟ་བུ་ཞེས་ན། དམིགས་
པའི་ཡུལ་དང་མཚན་མའི་མཐའ་ལས་འདས། །ཐ་སྙད་བརྗོད་བྲལ་ཡོད་མེད་མཐའ་ལས་གྲོལ། །མི་སྒོམ་པ་ནི་སྒོམ་པ་ཆེན་པོ་ལགས། །བསྒོམ་དུ་མེད་པ་དེ་ཡིན་ངོ་མཚར་ཆེ། །རེ་ཞིག་

༡༽༥ ༄༅། །བསྒོམ་ན་ཅི་ལྟར་བསྒོམ་པར་བྱ། །ཞེས་པས། ཕྱི་བསྡུས་ནང་གློད་སེམས་ཉིད་བརྟན་པོར་ཞོག །དེ་ཡང་ཅི་ལྟ་བུ་ཞེ་ན། སྣང་ཞིང་སྲིད་པས་བསྡུས་པའི་
མ ཆོས༑ །སེམས་ལས་མ་གཏོགས་གཞན་མེད་པས། །དེ་ནི་ཕྱི་བསྡུས་ཞེས་སུ་བརྗོད། ྋ།སེམས་ལ་གཟུང་འཛིན་གཉིས་མེད་པས། །ནང་གློད་ཞེས་ནི་དེ་ལ་བྱ། །གཟུང་འཛིན་མེད་པར་གོམས་
པ་ལ། །བརྟན་པ་ཞེས་ཀྱང་དེ་ལ་བྱ། །མི་སྒོམ་བསྒོམ་པའི་ཉམས་བརྟན་པས། །གར་ཡང་མ་བཙལ་ལྷན་གྱིས་གྲུབ། །བདེ་བ་ཆེན་པོའི་ཀློང་ན་གནས། །མི་འགྱུར་ཁ་དོག་དབྱིབས་དང་
བྲལ༑ །སྤྱིར་ཡང་མི་སྣང་རྡུལ་ཙམ་མེད། །རྐྱེན་སྐྱེས་དྲན་པ་རང་སར་གྲོལ། །རང་དགར་ཞེན་པའི་འཛིན་པ་སྤངས། །གང་ལྟར་བྱས་ཀྱང་བདེ་བ་ཉིད། །གཞན་དོན་རྩོལ་བ་མ་བྱས་
ཀྱང་༑ །བྱིན་བརླབས་འབད་པ་མེད་པར་འབྱུང༌། །ཡིད་བཞིན་ནོར་བུ་ཆེན་པོ་འཆང༌། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། སྒྲིབ་པ་གཉིས་སྤངས་པའི་ལེའུ་སྟེ་བཅུ་དྲུག་
པའོ།། བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། སྐྱོན་ཡོན་བསྟན་པའི་དགོངས་པ་འདི་གསུངས་སོ། །རྒྱུ་རྐྱེན་བྱས་པའི་ཆོས་ལ་བློ་ལྟོས་མེད། །སྐྱེ་དང་རྒ་དང་ན་དང་འཆི་བའི་

སླད༑ །དེ་ཡང་ཅི་ལྟ་ཡིན་ཞེ་ན། །སྐྱེ་བའི་སྡུག་བསྔལ་འདི་ལྟར་གདའ། །རིག་པ་ལས་ཀྱང་བདའ་བདའ་བས། །ཁུ་ཁྲག་འདྲེས་པའི་གློང་དུ་ཞུགས། །ནུར་ནུར་པོ་དང་ལྟར་ལྟར་པོ།
འཁྲང་གྱུར་ཡན་ལག་ལྔ་ལ་སོགས། །ལྔ་ལྔ་པོ་རྣམས་འདོད་ཙམ་ན། །མ་ནི་འགྲངས་ཏེ་བྲག་བར་བཙིར་བ་འདྲ། །ལྟོགས་པའི་ཚེ་ན་དཔྱང་ལ་བཏང་བ་འདྲ། །ཚ་འཐུང་གྲང་འཐུང་བཟོད་
ཐབས་མེད། །ཉལ་བའི་ཚེ་ན་རི་ཡིས་མནན་པ་འདྲ། །དྲག་ཤུལ་བྱེད་ཚེ་བརྡུང་རྫོག་བྱེད་པ་འདྲ། །བཙས་པའི་ཚ་ན་ལྤགས་པ་བཤུས་པ་འདྲ། །རྩིག་པའི་ངོས་ལ་དྲུད་པ་བས་ཀྱང་
སྡུག །ལྷུང་བའི་ཚེ་ན་ཚེར་ཕུང་ལྷུང་བ་སྙམ། །བླངས་པའི་ཚེ་ན་བྱིས་ཕྲུག་ཁྲས་ཁྱེར་འདྲ། །བཀྲེས་བསྐོར་ཚིགས་བུ་རྐང་ལག་ན་ནས་སྡུག །ཆེར་སྐྱེས་ན་ཡང་སོ་ནམས་བྲེལ་འཕོངས་
།སྐྱེ་བའི་སྡུག་བསྔལ་དེ་ལྟར་རོ། །རྒས་པའི་སྡུག་བསྔལ་འདི་ལྟར་ཡིན། །མགོ་དཀར་གཉེར་འདུ་རྐང་ལག་འདར། །ཁ་སྣ་ཆུ་འབྲུག་གཞན་གྱིས་མཐོང་མི་འདོད། །ཡར་ལྡང་མར་
སྡོད་ཐེལ་ཕུར་ཚ་བའི་ཚུལ། །བུ་ཚ་ཀུན་ཀྱང་ཤི་ན་རུང་སྙམ་སེམས། །དེ་ལྟར་ཐོས་ཤིང་ཤི་འདོད་ཤིར་མ་བཏུབ། །ཤི་བའི་འདྲེ་ཡང་ང་ལ་མེད་དོ་ཟེར། །རྒས་པའི་སྡུག་བསྔལ་དེ་ལྟར་

༄༅། །ཡིན། །ན་བའི་སྡུག་བསྔལ་འདི་ལྟར་ཡིན། །འབྱུང་བཞི་ཚ་གྲང་མ་སྙོམས་དང༌། །གནོད་སྦྱིན་ཕོ་མོའི་ཁུ་ལྡོག་དང་། །ཟས་དང་སྤྱོད་ལམ་རྩིངས་པ་ཡིས། །ན
༢
བའི་བློ་རྐྱེན་བྱུང་ཙམ་ན། །མཛེས་པའི་གཟི་མདངས་ཤོར་བས་ཡི་དྭགས་འདྲ། །ལུས་ཀྱི་ཉམས་སྟོབས་ཤོར་བས་ལྡང་མི་ནུས། །བཟའ་བཅས་སྲོག་འཛིན་ཡིན་ཏེ་གྲེར་མི་འགྲོ །ན་མཐའ་འཆི་
བ་ཡིན་པས་ཞེ་ལ་འཇིགས། །ན་བའི་སྡུག་བསྔལ་དེ་ལྟར་ཡིན། །ད་འཆི་བའི་སྡུག་བསྔལ་འདི་ལྟར་ཡིན། །གཉེན་བཤེས་མང་བས་མཐའ་བསྐོར་ཡང་། །དེ་ལ་ཉན་དང་ལྟ་བསམ་ཡུལ་ཡང་
མེད༑ །མཐའ་བཞི་བསྐོར་ཞིང་སྡུག་བསྔལ་རབ་ཏུ་ཆེ། །བར་དོ་ན་ཡང་ལྷང་ངམ་བསམ་པས་འཇིགས། །དགེ་སྡིག་བྱ་ར་ལག་པ་གཡས་གཡོན་ཁྲིད། །གཤིན་རྗེ་ཆོས་ཀྱི་རྒྱལ་པོའི་སྤྱན་སྔར་
ཕྱིན༑ །ལས་ཀྱི་མེ་ལོང་མདུན་དུ་ཕྱར་བ་ཡིས། །གལ་ཏེ་སྡིག་པའི་ལས་ཀྱི་ངན་སོང་དུ། །སྐྱེ་བར་མཐོང་ནས་ཆོས་རྒྱལ་འདི་སྐད་དུ། །ངས་ནི་འདི་ལ་ལན་པ་ཅི་ཡང་མེད། །རང་གི་ལས་
འཇུག་ངན་རང་ལ་སྨིན་པ་ཡིན། །ཁྱོད་རང་བཀའ་བཞིན་མ་བྱས་ད་འགྱོད་དམ། །དེ་བས་དམྱལ་བའི་གནས་སུ་ཁྲིད་དེ་ཐལ། །ཀྱི་ཧུད་ཀྱི་ཧུད་བྱས་ཀྱང་མགོན་སྐྱབས་མེད། །འཆི་བའི་སྡུག་བསྔལ་

དེ་ལྟར་གདའོ་ཀྱེ། །ཨེ་མ་ཧོ་དེ་བས་དེ་ལྟར་རང་སེམས་གཏན་ལ་ཕོབ། །སེམས་ཀྱི་སེམས་ཉིད་མེད་རྟོགས་ན། །དེ་བས་འབྱུང་བའི་དུག་ལྔ་རྩ་བ་མེད། །དུག་ལྔ་རྩ་མེད་མཚན་མ་རང་སར་
ཤྲཱྀ གྲོལ༑ །གྲོལ་བའི་ངང་ལ་ཡང་ཡང་གནས་གྱུར་ན། །དེ་ལས་འོང་བའི་འགྲོ་དྲུག་རྩ་བ་མེད། །འགྲོ་དྲུག་རྩ་མེད་སྡུག་བསྔལ་སྤངས་པ་ལས། །སངས་རྒྱས་ཞེས་ནི་མིང་དུ་བརྗོད་པ་
ལགས༑ །མི་ལུས་ཐོབ་ལ་ཁེ་ཉེན་དེ་ཡོད་པས། །རང་གིས་རང་ལ་བཞེན་བསྐལ་ཐོབ་ཅིག་ཀྱེ། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། སྐྱོན་ཡོན་བསྟན་པའི་ལེའུ་སྟེ་བཅུ་
བདུན་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ཡེ་ཤེས་རང་གསལ་གྱི་དགོངས་པ་འདི་གསུངས་སོ། །ཁམས་གསུམ་མེ་ལྟར་འབར་བའི་ཁང་པ་ན། །སྡུག་བསྔལ་མེ་
ལྟར་འབར་བའི་མེ་བོ་ཆེ། །ད་ལྟ་རང་གི་ཁམས་སུ་མ་བསད་ན། །ཕྱི་ནི་རང་ལ་རང་གིས་གསོད་པར་དཀའ། །བཟང་འཁོར་ངན་འཁོར་གང་འཁོར་བའི། །ལམ་སྣ་མི་ལུས་སེམས་ལ་
བཟུང་༑ །ད་ལྟ་སེམས་ལ་མ་ནོར་བཟུང༌། །མི་ཤེས་མཁྱེན་པ་ཅན་ལ་དྲིས། །ཕྱིས་ནི་ལམ་སྣ་རྙེད་པར་དཀའ། །རྟ་ཁ་སྲབ་ཀྱིས་བསྒྱུར་བ་བཞིན། །མ་བདེ་བའི་ལམ་ཆེན་དུ། །རང་གི་ཁ་

།ལོ་རང་གིས་བསྒྱུར། །བརྒྱད་ཁྲི་བཞི་སྟོང་ཆོས་རྣམས་ཀྱིས། །ལམ་སྣ་སེམས་ལ་ཟུག་པས་ན། །ནོར་བུ་རིན་ཆེན་དེ་ན་ཡོང་། །སྐུ་གསུམ་འབྲས་བུ་དེ་ན་ཡོང་
༢ ༄༅།
།དེ་ཉིད་བསྒོམ་ན་ཅི་ལྟར་སྒོམ། །བསྒོམ་བྱ་སྒོམ་བྱེད་མ་མཆིས་ཀྱང༌། །རེ་ཞིག་སྒོམ་ན་འདི་ལྟར་སྒོམ། །བསྒོམ་བྱའི་ཡུལ་ནི་ཕར་མི་སྣང་། །སྒོམ་སྙམ་ཤེས་སུ་ཚུར་མི་འཇུག །སེམས་
ཀྱི་སེམས་བཙལ་སྒོམ་པ་ནི། །བསྒོམ་བྱ་སྒོམ་བྱེད་གཉིས་ཡོད་པས། །གོལ་ས་ཡིན་པར་མཁས་པས་གསུངས། །ཅི་བཞིན་བཅོས་པ་མེད་པའི་ཀུན་གཞི་ལ། །དེ་བཞིན་འཆོས་པ་མེད་པའི་
སེམས་ཉིད་བཞིན། །དེ་ལ་མ་ཡེངས་ཡུན་དུ་བཞག་ལགས་ན། །རང་ཤར་རིག་པ་ནང་ནས་འཆར་བར་འགྱུར། །བརྗོད་དུ་མེད་པའི་མན་ངག་གནད་དང་བཅས། །བསམ་དུ་མེད་པའི་ཡེ་ཤེས་
ཉམས་དང་བཅས། །སྒོམ་དུ་མེད་པའི་སེམས་ཉིད་དོན་དང་བཅས། །བསྲུང་དུ་མེད་པའི་དམ་ཚིག་གྲོགས་དང་བཅས། །སྤྱད་དུ་མེད་པའི་སྤྱོད་པ་ཤུགས་དང་བཅས། །སྒྲུབ་ཏུ་མེད་པའི་འབྲས་
བུ་སྐུ་དང་བཅས། །འོ་ན་བསྒོམ་བྱ་མེད་པ་ཁོ་ན་འམ། །ཞེས་པ། མ་བསྒོམས་པར་སངས་རྒྱས་པར་ནི་གང་ནས་ཀྱང་མ་གསུངས་པས་བསྒོམ་དགོས། འོ་ན་སེམས་སྒོམ་འམ་ལུས་སྒོམ༑

སེམས་བསྒོམས་ན་སེམས་དམིགས་པའི་ཡུལ་དང་བྲལ། མཚན་མའི་མཐའ་ལས་ནི་འདས། བརྗོད་པའི་ཐ་སྙད་དང་ནི་བྲལ། བསྒོམ་ཀྱང་སྐྱེ་བ་མེད་པའི་ངང་། དེས་ན་སེམས་ལ་སྒོམ་དུ་
མེད་དོ། །ལུས་བསྒོམ་ན་ལུས་བྱུང་བ་བཞིན། ལུས་འབྱུང་བ་བཞི་བག་ལ་ཞ་སྟེ། འབྱུང་བཞི་ཡེ་ནས་རྟོག་བྲལ་ཡིན། དེ་བས་ལུས་ལ་སྒོམ་དུ་མེད་དོ། །འོ་ན་ཅི་སྒོམ་ན། བག་ཆགས་
རྙེད་པར་བྱེད་པའི་ཡིད་ཀྱི་རང་བཞིན་བསྒོམ། ཉོན་མོངས་པའི་ཡིད་མི་བསྒོམ་དུ་བྱང་ཚོར་འཇུག་བྱེད་མཁན་ཉོན་མོངས་པ་ཡིན་པས། ཉོན་མོངས་པའི་ཡིད་ལ་ཡིད་ཀྱིས་བལྟས་པས་མ་རྙེད༑
མ་རྙེད་པའི་ངང་ལ་བཞག་པས། ཉོན་མོངས་པ་ཆོས་ཉིད་དུ་སྒོམ་པའོ། །ཉོན་མོངས་པ་ཆོས་ཉིད་དུ་སྒོམས་པས། བག་ཆགས་་"ཞི་བདེ་རྟེན་དང་བྲལ། དེ་ལྟར་རྟོགས་པས་འཁོར་བར་མི་
སྐྱེའོ། །མ་སྐྱེས་མི་སྐྱེ་བའི་རིག་པ་འགྱུར་བ་ཡང་། ལས་དབང་མི་འགྲོ་ཡེ་ཤེས་ཆེན་པོ་ཡིན། །ལོང་བས་ནོར་བུ་རིན་ཆེན་རྙེད་ཅེས་བྱས། །འཁྲུལ་ཐག་ཆོད་པ་ཅེས་ཀྱང་དེ་ལ་བྱ། །ཞེས་
བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ཡེ་ཤེས་རང་སྣང་གི་ལེའུ་སྟེ་བཅོ་བརྒྱད་པའོ།། །།བྱང་ཆུབ་སེམས་དཔའི་སྦྱོང་པ་ལ་འཇུག་པ་ལས། སྦྱིན་མཆོག་གསོ་སྦྱོང་གི་དགོངས་པ་

༡༢༽ ༄༅། །འདི་གསུངས། མཆོད་སྦྱིན་གསོ་སྦྱོང་མཐོང་གྱུར་པས། །ཕྱི་ལྟར་དཀོན་མཆོག་གསུམ་ལ་མཆོད། །ནང་ལྟར་བླ་མ་ཡིད་དམ་མཆོད། །གསང་བ་རང་གི་སེམས་
ལྟ ཉིད་མཆོད། །ཕྱི་ལྟར་སྙིང་རྗེའི་མགྲོན་ལ་སྦྱིན། །ནང་ལྟར་ལན་ཆགས་མགྲོན་ལ་སྦྱིན། །གསང་བ་བྱང་ཆུབ་སེམས་ལ་སྦྱིན། །ལུས་ཀྱིས་ལུས་ཀྱི་དགེ་བ་གསོ། །ངག་གིས་ངག་གི་དགེ་བ་
གསོ༑ །ཡིད་ཀྱིས་ཡིད་ཀྱི་དགེ་བ་གསོ།ྋ །དགེ་བ་ཚུལ་བཞིན་གསོས་པ་ཡིས། །ལུས་ངག་སྒྲིབ་པ་ངང་གིས་བྱང་། །དཔེར་ན་ཤ་བུར་སྨན་གསོ་ན། །ཁྲག་རྣག་ཤུགས་ཀྱིས་འཆད་བཞིན་
ནོ༑ །མི་མཐོང་སེམས་ཅན་མ་མཐོང་སེམས་མི་མཐོང་། །སེམས་ཉིད་མི་མཐོང་མཐོང་མེད་པ། །དེ་ནི་དོན་དམ་ཡང་དག་མཐོང༌། །མ་མཐོང་བ་དེ་མཐོང་བའི་མཆོག །མ་མཐོང་ལྟ་བ་
གོམས་གྱུར་ན། །དངོས་སྣང་འཛིན་པ་ཆུང་བར་འགྱུར། །གཟུང་འཛིན་གཉིས་ལས་གྲོལ་བ་ལས། །མངོན་དུ་གྱུར་ཞེས་གསུངས་པ་ཡིན། །ཉིན་དང་མཚན་དུ་ཡང་དང་ཡང་། །ཡན་ལག་
À བདུན་པའི་དགེ་སྦྱོང་བརྩོན། །ཐུན་མོང་གནས་པའི་གསོ་སྦྱོང་ཡིན། །བསྐྱེད་རྫོགས་ཟུང་འཇུག་སྒོམ་པ་ཡིན། །ཁྱད་པར་གནས་པའི་གསོ་སྦྱོང་ཡིན། །བདག་གཞན་གཉིས་སུ་མེད་པ་

ཡིན༑ །སྤྲོས་བྲལ་ངང་ལ་གནས་པ་ནི། །ཐུན་མོང་མ་ཡིན་གསོ་སྦྱོང་ཡིན། །དགེ་བ་གསོ་ཞིང་སྡིག་པ་སྦྱོང་། །ཡར་ལ་མཆོད་ཅིང་མར་ལ་སྦྱིན། །བྱང་ཆུབ་སེམས་མཐོང་མངོན་གྱུར་
ན༑ །བྱང་ཆུབ་སེམས་དཔའི་སྤྱོད་པ་ཡིན། །བདག་ཉིད་སེམས་ཅན་དོན་ལ་གནས། །སྙིང་རྗེ་ཕན་སེམས་སྒོམ་པ་ནི། །རྒྱུ་ཡི་བྱང་ཆུབ་སེམས་དཔའ་ཡིན། །བདག་དང་སེམས་ཅན་གཉིས་
ལ་གནས། །མ་བཅོས་སེམས་ལ་ཡོངས་རྫོགས་པ། །འབྲས་བུ་བྱང་ཆུབ་སེམས་དཔའ་ཡིན། །ཀུན་རྫོབ་དོན་དང་དོན་དམ་བདེན། །གཅིག་ལ་གཅིག་ལྟོས་མ་ཡིན་པར། །ལྟོས་པ་ཟད་པ་
བདེན་རྫུན་མེད། །བདེན་རྫུན་གཉིས་ལས་འདས་པ་ལས། །དོན་དམ་བདེན་ཞེས་མཚོན་པ་ཡིན། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། མཆོད་སྦྱིན་གསོ་སྦྱོང་གནས་པའི་
ལེའུ་སྟེ་བཅུ་དགུ་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། སྣང་སྲིད་འཁྲུལ་བར་བསྟན་པའི་དགོངས་པ་འདི་གསུངས་སོ། །ཆོས་རྣམས་སེམས་ཀྱི་འཁྲུལ་བ་སྟེ། །སེམས་
ལས་མ་གཏོགས་ཆོས་རྣམས་མེད། །འཁྲུལ་སྣང་མེད་པའི་ཆོས་རྣམས་ལ། །བདེན་པར་གཟུང་བས་འཁྱམས་པ་ཡིན། །སྨིག་སྒྱུའི་ཆུ་དང་སྐྲ་ཤད་འཛིང་། །ཐི་གུ་སྤྲུལ་དང་རྨི་ལམ་ཡུལ། །

༽ ༄༅། །མེད་བཞིན་སྣང་འདི་ཆོས་ཅན་ཡིན། །འཁོར་བའི་སེམས་ཅན་དེ་བཞིན་ཡིན། །སྐྱེ་རྒ་ན་འཆིའི་སྡུག་བསྔལ་ཡང༌། །མེད་བཞིན་སྣང་བའི་སེམས་ལ་བཏགས།
༧ སངས་རྒྱས་ཡོན་ཏན་ཕུན་ཚོགས་ཀྱང་། །སྒྱུ་མ་བཞིན་དུ་རང་བཞིན་མེད། །དེ་བས་འཁོར་འདས་མ་ལུས་ཀུན། །འཁྲུལ་བ་ཡིན་པར་བཀའ་ནས་གསུངས། །འཁྲུལ་བར་ཤེས་པའི་སྐྱེ་བུ་
ནི༑ །སྣང་ཙམ་ཉིད་ལས་མེད་རྟོགས་པས། ྋ །ལས་དང་རྣམ་སྨིན་སོགས་མི་འགྱུར། །རྟ་ལ་སྐྱེས་པ་རྟ་ཉིད་དུ། །འབྱུང་འགྱུར་འོང་སོགས་གཞན་མི་འབྱུང༌། །སྐྱེ་མེད་ལས་སྐྱེས་སྐྱེ་མེད་
ཚོ(ཉིད༑ ༑གཞན་དུ་འགྱུར་བ་ཡོད་མ་ཡིན། །རྟོགས་པ་རང་དཀར་འཛིན་པའི་མིས། །མི་རྟོག་བསྒོམས་ཀྱང་རྟོག་པར་འགྱུར། །དཔེར་ན་གྲང་བ་ཅན་དག་གིས། །སྨན་མཆོག་ག་པུར་ཟོར་གྱུར་
ཀྱང་༑ །དུག་ཏུ་འགྱུར་བ་ཅི་བཞིན་ནོ། །དེ་བས་རྟོགས་པ་ཤིན་ཏུ་གཅེས། །རྟོགས་པ་རྒྱུད་ལ་སྐྱེས་པ་ལ། །མ་ནོར་བླ་མ་གཅེས་པ་ཡིན། །དེ་བས་མ་ནོར་བླ་མ་བཙལ། །བླ་མ་སངས་རྒྱས་
ཀུན་དང་མཉམ། །བླ་མ་སངས་རྒྱས་ཀུན་ལས་ལྷག །ཅི་ཕྱིར་ཞེ་ན་མཁས་རྟགས་དེ་ལས་འབྱུང༌། །མཁས་པ་བྱ་བ་མཁས་པ་མིན། །ཚིག་ལ་མཁས་པས་མཁས་པ་མིན། །དོན་ལ་མཁས་

ན་མཁས་པ་ཡིན། །སངས་རྒྱས་བྱ་བ་སངས་རྒྱས་མིན། །གཟུང་འཛིན་སངས་ན་སངས་རྒྱས་ཡིན། །བདེ་བ་བྱ་བ་བདེ་བ་མིན། །སྡུག་བསྔལ་སངས་ན་བདེ་བ་ཡིན། །རྟེན་འབྲེལ་ཚོགས་ན་
སྒྱ་མས་ཀྱང་། །བྱ་བ་སྣ་ཚོགས་ནུས་པར་འགྱུར། །རྟེན་འབྲེལ་ཞིག་ནནུས་པ་མེད། །འཁོར་བའི་རྟེན་འབྲེལ་དེ་བཞིན་མཚུངས། །ལུས་སེམས་གཅིག་ལ་གཅིག་བརྟེན་པས། །ཆགས་སྡང་
འབྲེལ་པ་འབྱུང་བ་ཡིན། །དེ་ལས་འཁོར་བ་སྣ་ཚོགས་འབྱུང་། །སྒྱུ་མའི་སྐྱེས་པ་བུད་མེད་ཀྱང༌། །སེམས་མེད་སེམས་ལ་མི་ལྟའོ། །དེ་བས་སྒྱུ་མ་སྐྱེད་མི་བརྒྱུད། །དེ་བཞིན་ཡང་དག་དོན་
བསྒོམ་པས། །སེམས་མེད་སེམས་ལ་མ་ལྟ་ཅིག །ཡུལ་ལ་བདེ་བཻར་མ་འཛིན་ཅིག །འཛིན་མེད་ཡུལ་ལས་གྲོལ་བ་ན། །འཁོར་བའི་རྟེན་འབྲེལ་ཞིག་པ་ཡིན། །སྐྱེ་རྒ་ན་འཆིའི་ནུས་པ་
མེད༑ །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། སྣང་སྲིད་འཁྲུལ་བར་བསྟན་པའི་ལེའུ་སྟེ་ཉི་ཤུ་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། བསྒོམ་ཐབས་
བསྟན་པའི་དགོངས་པ་འདི་གསུངས་སོ། །ཡིད་དུ་འོང་བའི་གནས་ཁང་དུ། །བདེ་བའི་སྟན་ལ་འདུག་ནས་ནི། །དང་པོ་འཇུག་པ་ལ་མཁས་པ། །བར་དུ་གནས་པ་ལ་མཁས་པ། །ཐ་མ་ལྡང་

༼༄༅། །བ་ལ་མཁས་པའོ། །དང་པོ་ནི་གང་ཟག་རང་གིས་རང་ལ། གཞན་ལ་གནས་ས་མེད་པར། རྦད་ཆེན་ལུང་དུ་ཚུད་པ་བཞིན། མི་བསམ་པར་ཅོག་གེ་བཞག་
མ གོ །བར་དུ་བཞག་པ་ལ་མཁས་པ་ནི། མཐོང་བའི་ཡུལ་ལ་སེམས་བཞག་ཀྱང་མི་བཞག །ཚུར་བཟློག་ཀྱང་མི་བཟློག་པར་རང་ལུགས་སུ་བཞག་གོ །ཐ་མ་ལྡང་བ་ལ་མཁས་པ་ནི། ད་རྟོག་
པ་འགྱུར་ཀྱང་བྱང་ཆུབ་སེམས་ལས་མ་འདས་པར་འདུག་གིས། རང་བྱུང་རང་གྲོལ་དུ་འདུག་པས་བསྒོམ་དང་མ་བྲལ་བར་ཤེས་པར་བྱས་ལ་ལྡང་བའོ། །དབང་པོ་འབྲིང་གིས་དང་པོ་འཇུག་པ་
ནི༑ དབང་པོ་འདུ་བའི་གནས་སྣ་རྩེར་མིག་དང་ཡིད་གཏད་ལ། ཁོང་ལྷོད་དེ་རང་ལུགས་སུ་བཞག་གོ །བར་དུ་གནས་པ་ནི་ས་ལེ་སིང་ངེ་དང་བར་བཞག་གོ །ལྡང་བ་ནི་རྨི་ལམ་སྒྱུ་མ་ཙམ་དུ་
ཤེས་པར་བྱས་ལ་ལྡང་ངོ༌། །དབང་པོ་ཐ་མ་ནི། དང་པོར་རང་གི་ཡིད་དུ་འོང་བ་གཅིག་ལ་སེམས་གཟུང་ལ་བཞག དེ་ལ་རིག་པ་ཟིན་ནས་མི་འཕྲོ་བར་འདུག་ཙ་ན་ཟིན་པ་ཡིན། བརཾ་དུ་གནས་
པ་ནི། ལྟེམ་མེ་མེ་རེ་གནས་པའི་ཡུན་མི་རིང་ཙམ་སྒོམ་པ་ལ། ལྡང་བ་ནི་སྒོམ་འཕྲོ་ལ་ལངས་ནས། རྗེས་ལ་ལུས་ངག་གི་དགེ་སྦྱོར་ལ་ཞུག་གོ །དཔེར་ན་རྒྱ་མཚོའི་རང་བཞིན་ཤེས་པ་གཅིག་

གིས་རླབས་ཅི་བྱུང་ཆུར་ངོ་ཤེས་སོ། །དེ་ལྟར་ཤེས་པའི་གང་ཟག་དེ་ལ། དང་པོར་བསྒོམ་པ་ལ་འཇུག་པ་དང༌། བར་དུ་གནས་པ་དང༌། ཐ་མར་ལྡང་བ་དང༌། འགྲིག་དང་རིམ་པ་
དང་༑ ཐུན་མཚམས་མེད་དེ། ཞེས བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། སྒོམ་ཐབས་བསྟན་པའི་ལེའུ་སྟེ་ཉེར་གཅིག་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་
ལས༑ སྒོམ་བསྟན་ཚུལ་གྱི་དགོངས་པ་འདི་གསུངས་སོ། །མིག་མི་བཙུམ་པའི་རྣལ་འབྱོར་ནི། རྣལ་འབྱོར་ཀུན་ལས་ཁྱད་པར་འཕགས། སེང་གེའི་ལྟ་སྟངས་ཞེས་ཀྱང་བརྗོད། མིག་ཕྱེ
བཙུམ་མེད་པར་ཐང་ངེ་བ། སྣང་བ་ལ་རྩིས་ལྟ་བ་མེད་པར་ཝལ་ལེ་བ། དུས་འདའ་ནུས་པ་ཡིད་ནན་ཆེ། བརྗེད་ངས་མེད་ལ་མཚན་མ་མེད་པའི་བསྒོམ་བྱ་བསྟན་པའོ། །མཚན་བཅས་ལ་བསྟན་
པ་ནི། ཧཱུཾ་ལྟ་བུ་གཅིག་ལ་རིག་པ་གཏད་ཅིང་བསྒོམ་པས་རིག་པ་ཟིན་པ་དང་། ཧཱུཾ་དེ་གཉིས་སམ་གསུམ་ལ་རིག་པ་གཟུང་། བརྒྱ་དང་སྟོང་ལ་རིག་པ་གཟུང་། དེ་བརྟན་པ་དང་། མིག་བཙུམ་
པས༑ གསལ་མི་གསལ་འོང་ངམ་མི་འོང་ལྟ། མིག་ཕྱེ་ནས་བལྟས་པ་དང༌། བཙུམས་ནས་བལྟས་པ་ལ་ཁྱད་མི་འདུག་ན་བརྟན་པ་ཡིན། རིག་པ་ལས་སུ་རུང་བ་ཡིན་ཏེ། །རིག་པ་གང་

༄༅། །གཏད་གཏང་ནུས་པ་འབྱུང་བ་ཡིན། ཉོན་མོངས་པ་སྐྱེས་ཀྱང༌། སྐྱེས་པ་དེ་རང་ལ་གཏད་པས། ཆོས་ཉིད་དུ་སྐད་ཅིག་མ་ཉལ་ཉལ་འགྲོ་བ་ཡིན། བཞག་ན་གར་
སྐབཞག་ཏུ་སྡོད་པ་ནི་བརྟན་པ་ཡིན་ནོ། །བརྟན་པ་བོགས་དབྱུང་བ་ནི། ཕྱོགས་སུ་ལྡོམ་བུ་བྱ་བའམ། ལས་དང་བྱ་བ་ཅི་བྱང་ཀྱང་། འཕེལ་འགྲིབ་མེད་པར་འདུག་པས་ན། དེ་ནི་བརྟན་པའི་
བོགས་ཡིན་ནོ། །དེ་ལྟར་ཉམས་དང་ལྡན་ཙམ་ན། བྱང་ཆུབ་སེམས་དཔའི་སྤྱོད་པ་ཡིན། ཐུགས་རྗེའི་སྟོབས་ཀྱིས་གཞན་དོན་འབྱུང༌། །རྟོགས་པའི་སྟོབས་ཀྱིས་རང་དོན་འགྲུབ། །རང་དོན་
སྤྲོས་བྲལ་ཆོས་སྐུ་འཐོབ། །གཞན་དོན་གཟུགས་སྐུ་རྣམ་གཉིས་འབྱུང་། ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས།ྋ སྒོམ་ཐོབ་བའི་ལེའུ་སྟེ་ཉེར་གཉིས་པའོ།། །།བྱང་ཆུབ་སེམས་
དཔའི་སྤྱོད་པ་ལ་འཇུག་པ་ལས། མི་འདའ་བའི་དགོངས་པ་འདི་གསུངས་སོ། །རྒྱལ་པོས་ཁྲིམས་ཆེན་བཅས་པ་ལ། །འབངས་རྣམས་ཀུན་གྱིས་དེ་ལས་འདའ་མི་ནུས། །བརྒྱ་ལ་འདས་ན་
༈ ཆད་པས་གཅོད། །སེམས་ཉིད་སྐྱེ་མེད་རྒྱལ་ཁྲིམས་ལས། །རྣམ་རྟོག་འབངས་ཀྱིས་འདའ་མི་ནུས། །བརྒྱ་ལ་འདས་ན་ཆད་པས་གཅོད། རྒྱ་མཚོ་མཉམ་པར་གནས་པ་ལ། ཆུ་བུར་གཉེར་

མས་འདའ་མི་ནུས། །མཉམ་ཉིད་སྒོམ་པས་གནས་བ་ལ། །བྱུང་ཚོར་གྱ་གྱུར་འདའ་མི་ནུས། །ཤིང་ལས་མེ་འབར་ཤིང་དང་བསྲེག་པ་ལྟར། རྟོག་པ་རང་གྲོལ་དེ་བཞིན་ཉིད་དུ་བས། །ཤ་
ཁྲག་ལུས་ཀྱི་དུར་ཁྲོད་ན། །སྣང་མེད་སེམས་ཀྱི་བསྒོམ་ཆེན་བཞུགས། །སུ་ཡི་མཆོག་གནས་མ་ཡིན་རང་གི་ཡིན། །རང་གི་མཆོད་གནས་རང་གིས་ལྟོས། །སྣང་ངམ་མི་སྣང་ངེས་པར་
གཟིགས༑ །སྒོམ་ཆེན་བྱང་ཆུབ་སེམས་དཔའ་སྟེ། །དྲན་པ་སྣ་ཚོགས་ཟས་སུ་ཟ། །དྲན་པ་མེད་པ་གོས་སུ་གྱོན། །སྐྱེ་བ་མེད་པའི་གཟིམ་མལ་ན། །བློ་འདས་རོ་ཉལ་ཉིད་དུ་
གཟིམས༑ །གཏི་མུག་ནམ་ལངས་མུན་པ་སངས། །བསྒོམ་ཆེན་བདེ་བ་ཆེན་པོར་བཞེངས། །མི་སྣང་སྤྲུལ་པ་སྣ་ཚོགས་འགྱེད། །སྒོམ་ཆེན་ཞལ་མཐོང་དེ་ལྟར་མཐོང་དེ་ལྟར་མཐོང༌། །གྲུབ་
ཐོབ་དེ་ཡང་ཞལ་མཐོང་བས། །བདག་ཀྱང་སྒྲིབ་པ་བྱང་གྱུར་ནས། །སྐྱེ་མེད་དབྱིངས་ལ་རྣམ་པར་གནས། །མཐའ་བྲལ་དགོངས་པ་རང་ལ་ཚང་། །ད་ཡོང་ལྟ་ཡང་མི་ལྟའོ། །ཉག་གཅིག་
དམིགས་པ་ཡུལ་མེད་པས། །ད་ཡོད་སྒོམ་ཡང་མི་སྒོམ་མོ། །སྐྱེ་མེད་ཡེ་ནས་རང་གནས་པས། །ད་ཡོད་སྒྲུབ་ཡང་མི་སྒྲུབ་བོ། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། མི་

༢ ༄༅། །འདའ་བའི་ལེའུ་སྟེ་ཉེར་གསུམ་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། འབད་པ་དོན་ལྡན་གྱི་དགོངས་པ་འདི་གསུངས་སོ། །ཚེ་གཅིག་རེངས་
པ་གང་གི་དཀྱིལ་འཁོར་འདིར། །ཅི་ཙམ་སྡིག་དང་འགྲོགས་ནས་ནོར་བསགས་ཀྱང༌། །བསགས་པའི་ནོར་རྫས་བུ་ཚས་འཁྱེར། །དེ་ཡི་རྣམ་སྨིན་ཕ་མ་རྒན་རྒོན་ཁུར། །ཁུ་ར་དེ་ཡིས་དམྱལ་
བའི་རྒྱགས་ཕྱེ་བྱས། །ཆོས་མི་སྤྱོད་ཀྱི་རྒྱུ་འབྲས་དེ་འདྲ་ན། །དེ་བས་རང་གིས་རང་ལ་གྲོས་ཐོབ་ལ། །མི་ལུས་འདོམ་གང་བའི་དཀྱིལ་འཁོར་འདིར།།བཀའ་དང་བསྡོངས་ནས་དམ་ཆོས་
རྒྱས་མཛད་པས། །གཟུང་འཛིན་མདུད་པ་སྦྲལ་མདུད་བཞིན་དུ་གྲོལ། །སྐ་གསུམ་འབྲས་བུ་ཉི་ཟླ་བཞིན་དུ་ཤར། །བྱིན་བརླབས་དྲོད་འཇམ་སེམས་ཅན་ཡོངས་ལ་ཕན། །སེམས་ཉིད་ལུས་ལ་
མ་བརྟེན་ན། །སེམས་ཉིད་གཟུགས་ཅན་མ་ཡིན་པས། །སུས་ཀྱང་དེ་ལ་གཞོམ་མི་ནུས། །ལུས་ལ་མངོན་བར་ཞེན་གྱུར་ན། །ལུས་ཀྱི་སྡུག་བསྔལ་སེམས་ལ་གནོད། །གཞན་གྱི་ངན་སྨྲས་
མཚོན་རྡོ་དང༌། །སྐོམ་དང་བཀྲེས་དང་འཆི་བ་རྣམས། །ལུས་ཅན་རྣམས་ལ་བྱུང་བ་ཡིན། །དེ་བས་ལུས་མེད་ལུས་ཀྱི་མཆོག །ལུས་ཀྱི་ཞེན་པ་སྤང་བར་བྱ། །ད་ལྟ་ལུས་ལ་མ་ཆགས་

ན༑ །བར་དོར་བག་ཆགས་ཡིད་ཀྱིས་ལུས། །ངེས་པར་འབྱུང་བར་མི་འགྱུར་རོ། །ལུས་དང་བྲལ་བའི་སེམས་ཉིད་དེ། །ནམ་མཁའ་བཞིན་དུ་གནས་པ་ཡིན། །ནམ་མཁའ་ལྟ་བུའི་སེམས་
ཤྲཱྀ ཉིད་ལ། །བག་ཆགས་རྡུལ་གྱི་གོས་མི་འགྱུར། །དཔེར་ན་ནམ་མཁའི་ངང་ཉིད་ལ། །དཀར་རྩི་ནག་རྩི་གང་མི་ཆགས། །དེ་བས་སེམས་ཉིད་རྟེན་མེད་ལ། །དགེ་སྡིག་གང་ཡང་གོས་མི་
འགྱུར༑ །དེ་བས་རིག་པ་རྟེན་མེད་འདི། །ལྟ་བ་ཡིན་བར་བཀའ་ནས་གསུངས། །ད་རུང་ལུས་ལ་ཆགས་གྱུར་ན། །ཡ་ཀི་སྐྲ་ཡི་རྩེ་མོ་ནས། །རྐང་མཐིལ་རྩེ་མོ་ཡན་ཆད་དུ། །ལྷུ་གཟུགས་
དོན་སྙིང་སོ་སོར་ཕྱེ། །ཁྲག་དང་མགོ་ལྤགས་དེ་བཞིན་ཕྱེ། །དེ་ལྟར་ཕུང་པོ་གཞིག་པ་ཡིས། །ཆགས་སུ་ལྷུང་བ་མ་མཐོང་བས། །དེ་ལྟ་བས་ན་རང་གི་སེམས། །ཡུལ་མེད་ལུས་མེད་
སེམས་མེད་བཞག །བསམ་མེད་བསྒོམ་པ་ཡིན་རྟོག་པ། །བསམ་པ་དོན་ཅན་མ་ཡིན་ཤེས། །དེ་བས་དེ་ལ་བློ་མི་གཏོད། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། འབད་པ་
དོན་ལྡན་གྱི་ལེའུ་ཉེར་བཞི་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། གྲུབ་མཐའ་ཡིན་ལུགས་ཀྱི་དགོངས་པ་འདི་གསུངས་སོ། །སོ་སོ་སྐྱེ་བོ་ཞེས་བྱ་བ། །ལས་རྣམས་སོ་སོ་

།བསགས་པ་ཡིས། །དེ་འབྲས་སོ་སོར་སྐྱེ་བས་ན། །སོ་སོར་སྐྱེ་བོ་ཞེས་ཀྱང་བརྗོད། །མུ་སྟེགས་ཆད་པ་ཞེས་བྱ་བ། །བྱང་ཆད་གཅིག་ལ་མུ་བྱས་ནས། །རྒྱུ་
༢ ༄༅།
རྐྱེན་མེད་ལ་སྟེགས་བྱས་པས། །སངས་རྒྱས་སྐལ་བ་ཆད་པར་སྣང༌། །ཆད་པ་ཞེས་ན་དེ་ལ་བྱ། །མུ་སྟེགས་རྟག་པ་ཞེས་བྱ་བ། །འགྱུར་མེད་གཅིག་ལ་མུ་བྱས་ནས། །བག་ཆགས་བདེ་ལ
སྟེགས་བྱས་པས། །ཐ་མལ་ཆོས་ལས་མི་འགྱུར་བར། །རྟག་པ་པོ་ཞེས་དེ་ལ་བྱ། །བདེ་གཤེགས་བཀའི་གསུང་ཉན་ཀུན། །བློས་བྱས་དབང་གིས་ཅི་ཡང་མཐོང༌། །གསུང་གཅིག་ཏུ་ནི་
༈ གསུངས་མོད་ཀྱང༌། །དུ་མ་ཉིད་དུ་སོ་སོར་ཐོས། །ཉན་ཐོས་ཞེས་ནི་དེ་ལ་བྱ། །རང་ཉིད་དད་དང་ལྡན་པ་དེས། །རྟེན་འབྲེལ་ལུགས་འབྱུང་ལུགས་ལྡོག་གི །འཁོར་བའི་ཆོས་ལས་རྒྱལ་
བས་ན། །རང་རྒྱལ་ཞེས་ཀྱང་དེ་ལ་བྱ། །སྐྱེ་མེད་བྱང་ཆུབ་རང་གི་སེམས། །རང་གསལ་ཆེན་པོར་གནས་པ་ལ། །ཡུལ་དུ་སྣང་བ་སེམས་སྣང་ཙམ། །གཟུགས་བརྙན་ཙམ་དུ་སྣང་བ་
༴ ཡིན༑ །སེམས་ཙམ་ཞེས་ཀྱང་དེ་ལ་བྱ། །རྟག་ཆད་མཐའ་ལ་མི་གནས་ཤིང་། །འཁོར་འདས་མཐའ་ལ་མི་གནས་ལ། །དབུ་མ་ཞེས་ན་དེ་ལ་བྱ། །ཀྲི་ནི་སྐུ་གསུམ་རང་བཞིན་ལ། །ཡ་ནི་

ཐིག་ལེ་ཉག་གཅིག་ཡིན། །ཀྲི་ཡ་ཞེས་ཀྱི་དེ་ལ་བྱ། །ཨུ་ན་མིན་ངག་རང་བཞིན་ཏེ། །པ་ནི་ཐམས་ཀྱི་རྒྱལ་པོ་ཡིན། ། ཨུ་པ་ཞེས་ཀྱི་དེ་ལ་བྱ། །ཡོ་ཞེས་བྱ་བ་མ་ལུས་པ། ག་ནི་སེམས་ལས་
འགྱུར་བ་མེད། །ཡོ་ག་ཞེས་ཀྱི་དེ་ལ་བྱ། །མ་ནི་འཁོར་འདས་བསྐྱེད་པའི་ཡུལ། །ཧ་ནི་བྲི་བ་མེད་པའི་དབྱིངས། །མ་ཧཱ་ཞེས་ཀྱི་དེ་ལ་བྱ། །ཨ་ནི་སྐྱེ་བ་མེད་པ་སྟེ། །ནུ་ནི་བདེ་བ་ཆེན་པོའི་
ངང་༑ །ཨ་ནུ་ཞེས་ཀྱི་དེ་ལ་བྱ། ། ཨ་ནི་མ་སྐྱེས་པ་ཡིན་ཏེ། །དེ་ནི་བཙལ་དུ་མེད་པའོ། །ཨ་ཏི་ཞེས་ཀྱི་དེ་ལ་བྱ། །ཐེག་དགུ་བྱང་ཆུབ་སེམས་ཡིན་པས། །ལྟ་ཡང་བྱང་ཆུབ་སེམས་ལ་
ལྟ༑ །སྒོམ་ཡང་བྱང་ཆུབ་སེམས་ལ་སྒོམ། །ཅི་སྤྱོད་བྱང་ཆུབ་སེམས་ལ་སྤྱོད། །སྐུ་གསུམ་འབྲས་བུ་སེམས་ལ་བསྒྲུབ། །ཅི་ཙམ་ལྟ་སྒོམ་གཞི་ཕྱེ་ཡང༌། །དེ་ཉིད་རྟོགས་ན་དྲི་མ་མེད།
རྩོལ་མེད་ངང་ལ་གནས་བར་བྱ། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། གྲུབ་མཐའ་བསྟན་པའི་ལེའུ་སྙེ་ཉེར་ལྔ་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས།
དགོངས་ལྡེམ་བསྟན་པའི་དགོངས་པ་འདི་གསུངས་སོ། །རྒྱུ་ཡི་བྱང་ཆུབ་རྒྱུ་ལ་སྤྱོད། །སྨོན་པ་བྱང་ཆུབ་མཆོག་ཏུ་ཐུགས་བསྐྱེད་ནས། །ཕ་རོལ་ཕྱིན་པ་དྲུག་ལ་རིམ་གྱིས་རློབས། །དེ་ཡང་ཇི་
56

།ལྟར་ཡིན་ཞེ་ན། ཤུལ་རིངས་འགྲོན་པོའི་བརྒྱགས་སུ་སྦྱིན་པ་སྨེ །སེར་སྣ་འཇུར་འགེགས་ཅན་ལ་བརྡའ་དེ་ཐོང༌། །ལུས་སེམས་རྒྱན་དང་ཆ་ལུགས་ཚུལ་ཁྲིམས་
༡༽༥ ༄༅།
མ བརྗིད༑ །ལུས་ངག་འཆལ་པར་སྤྱོད་ལ་བརྡའ་དེ་ཐོང་། །ཉོན་མོངས་དགྲ་ཚོགས་འཇོམས་ལ་བཟོད་པ་དཔའ། །ཞེ་སྡང་ཁོང་ཁྲོ་ཅན་ལ་བརྡའ་དེ་ཐོང༌། །འཕགས་ལམ་བདེན་པ་བགྲོད་པ་བརྩོན་
འགྲུས་མགྱོགས། །དོན་མེད་ལེ་ལོ་ཅན་ལ་བརྡའ་དེ་ཐོང༌། །ཡང་དག་དོན་ཆེན་རྟོགས་པར་བསམ་གཏན་མྱུར། །འཇིག་རྟེན་གཡེང་བ་ཅན་ལ་བརྡའ་དེ་ཐོང་། །ཚིག་མཁས་ཆོས་ཀྱིས་ཆོས་མིན་
གཡེང་རྣམས་ལ། །དོན་ལ་གྲངས་ཀྱི་སེམས་ཀྱི་གཡེང་བ་ཐོང༌། །མ་རིག་མུན་ལ་སྒྲོན་མར་ཤེས་རབ་གསལ། །འཇིག་རྟེན་ལོག་ཤེས་ཅན་ལ་བརྡ་དེ་ཐོང༌། །འབྲས་བུའི་བྱང་ཆུབ་སེམས་
དཔའ་འབྲས་བུ་ལམ་དུ་འཁྱེར། །དེ་ཡངཅི་ལྟར་འཁྱེར་བ་ཡིན་ཞེ་ན། །དབང་དང་བྱིན་བརླབས་བསྐྱེད་རྫོགས་ཟུང་འཇུག་གིས། །སེམས་ཉིད་བཞུ་བརྟུལ་བྱས་ནས་རྩལ་སྦྱངས་པས། །དུག་
ལྔ་མ་སྤངས་མ་སྦྱངས་རང་བྱུང་དུ། །བདེ་ཆེན་ད་ལྟ་ཉིད་དུ་རང་ལ་འབར། །སངས་རྒྱས་གཞན་དུ་འབྱུང་པའི་བློ་མི་སྐྱེ། །རིག་འཛིན་རིགས་པའི་རྒྱུད་དེ་འབྲས་བུ་རང་ལ་འཆར། །སྙིང་པོ་

དོན་གྱི་བྱང་ཆུབ་སེམས་ཉིད་ནི། །སྙིང་པོ་སྦྱིན་པའི་ཕ་རོལ་ཕྱིན་པའི་དགོངས་པ་ལེན། །གང་ལ་མི་གནས་གནས་པ་མེད་པ་ནི། །ཆོས་ཀྱི་དབྱིངས་ཀྱི་དགོངས་པ་དེ་ལྟར་ལེན། །སྙིང་པོ་ཚུལ་
ཁྲིམས་ཕ་རོལ་ཕྱིན་པའི་དགོངས་པ་ནི། །བདག་དང་གཞན་གྱི་འདུ་ཤེས་བསམ་དང་བྲལ། །བྱེད་པ་མེད་པའི་དགོངས་པ་རང་བཞིན་གནས། །སྐད་ཅིག་དེ་ལྟར་གནས་ཀྱང་ཚུལ་ཁྲིམས་
མཆོག །སྙིང་པོ་བཟོད་པའི་ཕ་རོལ་ཏུ་ཕྱིན་པའི་དགོངས་པ་ནི། །བདེ་དང་སྡུག་བསྔལ་ཚ་གྲང་ཅི་བྱུང་ཡང༌། །སྡུག་བསྔལ་མདོག་མ་འགྱུར་བར་ཞལ་བལྟས་པས། །མདོག་སྤུ་མ་བརྗེས་ཆོས་
ཉིད་ངོ་བོ་མཐོང་། །ཆོས་ཉིད་གཞན་ནས་འབྱུང་རེའི་ལྟོས་པ་ཟད་པར་འགྱུར།ྋ །སྙིང་པོ་དོན་གྱི་བཟོད་པ་དེ་བཞིན་བསྒོམ་པར་བྱ། །སྙིང་པོ་དོན་གྱི་བཟོད་པ་དེ་བཞིན་བསྒོམ་པར་བྱ། །སྙིང་པོ་
བརྩོན་འགྲུས་ཕ་རོལ་ཕྱིན་པའི་དགོངས་པ་ནི། །ལུས་ངག་ཡིད་ཀྱི་ཆེད་དུ་བྱ་བ་ནི། །རྡུལ་ཙམ་མེད་པར་གནས་པ་ནི། །རྟོག་གེའི་བརྩོན་འགྲུས་རྣམས་དང་མི་མཐུན་པའི། །བྱ་བ་མེད་པའི་
བརྩོན་འགྲུས་ཆེན་པོར་གནས་པ་ནི། །རྩོལ་བ་མེད་པའི་རྩོལ་བའི་མཆོག་ཏུ་དགོངས་པ་ལོང་བར་གྱིས། སྙིང་པོ་བསམ་གཏན་ཕ་རོལ་ཕྱིན་པའི་དགོངས་པ་ནི། །འདོད་པའི་ཡིད་ཀྱིས་བསམ་

༥ ༄༅། ། གཏན་མི་བསྒོམ་ཡང༌། །འཁོར་འདས་གཉིས་སུ་མེད་པའི་དོན་རྟོགས་ནས། །གང་ཡང་མི་སྒོམ་པའི་དོན་ལ་རབ་གནས་ནས། །སྙིང་པོ་དོན་གྱིས་བྱང་སེམས་
བསྒོམ་པ་ཡིན། །ཅི་ཕྱིར་ཞེ་ན་རང་བཞིན་སྒོམ་ཡིན་པས། །རང་ལ་དཔག་ན་སྒོམ་རྒྱུ་མེད་ཞེས་བྱ། །སྙིང་པོ་དོན་གྱི་བསམ་གཏན་དེ་ལྟར་ཡིན། །སྙིང་པོ་དོན་གྱི་ཤེས་རབ་ཕ་རོལ་ཕྱིན་པའི
དགོངས་པ་ནི། །ཤེས་དང་ཤེས་བྱ་གཉིས་སུ་མ་མཆིས་པས། །ཤེས་བྱེད་རིག་པ་རྡུལ་ཙམ་མ་སྐྱེས་ན། །སྐྱེ་མེད་ཡོངས་ལ་ཁྱབ་པའི་དགོས་པ་ནི། །ཡིན་ཙམ་མིན་ཙམ་དགོངས་པ་མི་མཛད་
ན༑ །སྙིང་པོ་དོན་གྱི་ཤེས་རབ་དེ་ལྟར་ཡིན། །བྱ་རྩོལ་ཀུན་དང་བྲལ་ཞིང་ཞེ་འདོད་བློ་དང་བྲལ། ཕ་རོལ་ཕྱིན་དྲུག་སྐྱེས་བུ་དེ་ལ་ཚང༌། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་
ལས༑ བྱང་སེམས་རྣམ་གསུམ་དགོངས་ལྡེམ་བསྟན་པའི་ལེའུ་སྟེ་ཉེར་དྲུག་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ཡིན་ལུགས་བསྟན་པའི་དགོངས་པ་འདི་གསུངས་
སོ༑ །གཤེ་བ་ལ་ཡང་སླར་མི་གཤེ །བརྡེག་པ་ལ་ཡང་སླར་མ་བརྡེག །མཚང་འབྲུ་ལ་ཡང་སླར་མི་འབྲུ། །ངན་དུ་བརྗོད་ལའང་སླར་མི་བརྗོད། དེ་ནི་བྱང་ཆུབ་སེམས་དཔའི་སྤྱོད་པ་

ཡིན༑ །དད་པ་ལྷངས་ཀྱིས་སྐྱེ་བ་ནི། །རྒྱ་ཡི་བྱང་ཆུབ་སེམས་དཔའ་ཡིན། །རྟོགས་པ་ལྷངས་ཀྱིས་སྐྱེ་བ་ནི། །འབྲས་བུའི་བྱང་ཆུབ་སེམས་དཔའ་ཡིན། །རྟོག་དཔྱོད་གཉིས་ལ་མི་གནས་
ན༑ །སྙིང་པོའི་བྱང་ཆུབ་སེམས་དཔའ་ཡིན། །ཚུལ་ཁྲིམས་སྡོམ་ལ་གནས་པ་ནི། །རྒྱུ་ཡི་བྱང་ཆུབ་སེམས་དཔའ་ཡིན། །བསྲུང་དུ་མེད་པའི་དོན་རྟོགས་ན། །འབྲས་བུའི་བྱང་ཆུབ་སེམས
དཔའ་ཡིན། །བསྲུང་བ་དང་ནི་མི་བསྲུང་བའི། །རྟོག་དཔྱོད་གཉིས་ལས་འདས་པ་ནི། ྋ།སྙིང་པོའི་བྱང་ཆུབ་སེམས་དཔའ་ཡིན།ྋ །དཀའ་ཐུབ་བཟོད་པ་སྒོམ་པ་ནི། །རྒྱ་ཡི་བྱང་ཆུབ་སེམས་
དཔའ་ཡིན། །དགྲ་ཟུན་ཉེ་རིང་མེད་པ་ནི། །འབྲས་བུའི་བྱང་ཆུབ་སེམས་དཔའ་ཡིན། །ཉེ་བར་དང་ནི་རིང་བ་ཡིན །རྟོག་དཔྱོད་གཉིས་ལས་འདས་པ་ནི། །སྙིང་པོའི་བྱང་ཆུབ་སེམས་དཔའ་
ཡིན༑ །ལུས་ངག་ཆོས་སྤྱོད་བརྩོན་པ་ནི། །རྒྱུ་ཡི་བྱང་ཆུབ་སེམས་དཔའ་ཡིན། །རྩོལ་བྲལ་དགོངས་པ་ལོན་པ་ནི། །འབྲས་བུའི་བྱང་ཆུབ་སེམས་དཔའ་ཡིན། །རྩོལ་བ་དང་ནི་མི་རྩོལ་
བའི༑ །རྟོག་དཔྱོད་གཉིས་ལས་འདས་པ་ནི། །སྙིང་པོའི་བྱང་ཆུབ་སེམས་དཔའ་ཡིན། །མཉམ་ཉིད་ངང་ལ་འཇོག་པ་ནི། །རྒྱུ་ཡི་བྱང་ཆུབ་སེམས་དཔའ་ཡིན། །མཉམ་ཉིད་གཡོ་བ་མེད་པ་

༄༅། །ནི། །འབྲས་བུའི་བྱང་ཆུབ་སེམས་དཔའ་ཡིན། །མཉམ་པ་དང་ནི་མི་མཉམ་པའི། །རྟོག་དཔྱོད་གཉིས་ལས་འདས་པ་ནི། །སྙིང་པོ་བྱང་ཆུབ་དཔའ་ཡིན།
བདེན་པ་གཉིས་ལ་སྤྱོད་པ་ནི། །རྒྱུ་ཡི་བྱང་ཆུབ་སེམས་དཔའ་ཡིན། །བདེན་གཉིས་དགོངས་པ་ལོན་པ་ནི། །འབྲས་བུ་བྱང་ཆུབ་སེམས་དཔའ་ཡིན། །དོན་དམ་དང་ནི་ཀུན་རྫོབ་ཀྱི། །རྟོག་
དཔྱོད་གཉིས་ལས་འདས་པ་ནི། །སྙིང་པོའི་བྱང་ཆུབ་སེམས་དཔའ་ཡིན། །ས་ལམ་རིམ་པར་བསྒྲོད་པ་ནི། །རྒྱ་ཡི་བྱང་ཆུབ་སེམས་དཔའ་ཡིན། །ས་ལམ་སྦྱང་སེམས་མེད་པ་ནི། །འབྲས་
བུའི་བྱང་ཆུབ་སེམས་དཔའ་ཡིན། །ས་དང་ལམ་དང་བྱང་ཆུབ་སེམས། །རྟོག་དཔྱོད་གཉིས་ལས་འདས་པ་ནི། །སྙིང་པོའི་བྱང་ཆུབ་སེམས་དཔའ་ཡིན། །ཡིན་མིན་རྩིས་ལས་འདས་པ་
ཡིན༑ །བཟང་ངན་རྩིས་ལས་འདས་པ་ཡིན། །མུ་མཐའ་ཡོངས་སུ་གྲོལ་བ་ཡིན། །རིས་མེད་ཕྱོགས་ལས་འདས་པ་ཡིན། །དཔེ་དོན་གཉིས་ལས་འདས་པ་ཡིན། །བྱ་བྱེད་གཉིས་ལས་
ས4 འདས་པ་ཡིན། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ཡིན་ལུགས་བསྟན་པའི་ལེའུ་སྟེ་ཉེར་བདུན་པའོ།། །།བྱང་ཆུབ་སེམས་དཔའི་སྤྱོད་པ་འཇུག་པ་ལས། སྙིང་པོའི་དོན་

སྒོམ་པའི་དགོངས་པ་འདི་གསུངས་སོ། །སྙིང་པོ་བསྒོམ་པར་འདོད་པའི་སྒོམ་ཆེན་པས། །གང་ཡང་མི་བསྒོམ་པ་ནི་མཆོག་ཏུ་གསུང༌། །བསྒོམ་དང་སྒོམ་བྱ་གཉིས་ལས་འདས་པ་ཡིན། །ཅིར་
སྣང་ཡིད་ལ་བྱེད་པའི་སྒོམ། །བྱུང་ཚོར་འགེགས་པར་བྱེད་པའི་སྒོམ། །རང་བཞིན་རྣལ་མར་བཞག་ན་སྒོམ་པ་ཡིན། །མི་སྒོམ་པ་ནི་སྙིང་པོ་ཉིད་ཀྱི་སྒོམ། །སྒོམ་མེད་སྒོམ་ཡོད་གཉིས་སུ་
འབྱུང་བ་ཡང་། །སྙིང་པོ་སྒོམ་དུ་མེད་པར་གནས་པ་ཡིན། །རྒྱུ་འབྲས་སྒོམ་དུ་ཡོད་པས་སྟོན་པ་ཡིན། །ཡོད་མེད་གཉིས་ལས་འདས་པའི་སྙིང་པོ་ཡིན། །དང་པོ་དོན་མ་རྟོགས་པར་ནི།
ཡང་དག་སྙིང་པོ་བསྒྲབ་པར་བྱ། །སྙིང་པོ་བསྒྲབ་ནས་སྙིང་པོ་རྒྱན་དུ་ཕངས། །སྙིང་པོ་མེད་པ་སྟོན་བྱེད་བླ་མ་དེ། །དེ་བསྟན་བརྡ་རུ་ཤེས་ནས་ཐོག་མ་སྙིང་པོའི་དོན། །ངོ་མཚར་རྨད་དུ་འབྱུང་
ངོ་སློབ་དཔོན་ངོ་མཚར་ཆེ། །རང་གི་མཚན་ཉིད་སྟོང་པ་ཉིད་ལས་ནི། །རྐྱེན་ལས་སྐྱེས་པའི་རྟོག་པ་སྣ་ཚོགས་ས། །མི་ཡིས་ཕྱུགས་ཀྱིས་མི་སྐྱོང་ངམ་། །མི་ཡི་གྲུ་སྐྱེལ་གྲུ་ཡིས་མི་སྐྱེལ་
བཞིན༑ །ཐབས་དང་ཤེས་རབ་གཉིས་ལ་ལྟ་སྤྱོད་ཀྱང་། །དེ་བཞིན་ཉིད་དུ་མཁས་པས་དགོངས་པར་རིགས། །འབྲས་བུའི་བྱང་ཆུབ་སེམས་དཔའ་དེ་ལྟར་ཡིན། །སྙིང་པོའི་བྱང་ཆུབ་སེམས་
62

༦༽ ༄༅། །དཔའ་དེ་ལྟར་ཡིན། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། སྙིང་པོའི་དོན་བསྒོམ་པའི་ལེའུ་སྟེ་ཉེར་བརྒྱད་པའོ།། །།བྱང་ཆུབ་སེམས་དཔའི་སྤྱོད་
པ་ལ་འཇུག་པ་ལས། འབྱུང་བ་ལྔ་བསྒོམ་དུ་བསྟན་པའི་དགོངས་པ་འདི་གསུངས་སོ། །བྱང་ཆུབ་སེམས་དཔའ་ན་མཁའི་སྙིང་པོ་ཡིས། །འབྱུང་བཞི་ང་ལས་བྱུང་ཞིང་ངའི་ངོ་བོར་གནས།
འབྱུང་ལྔ་བ་བཞིན་དུ་བསྒོམ་ལ་བསླབ་པར་བྱ། །མི་འགྱུར་རྟོགས་མེད་རི་བོ་བཞིན་དུ་ནི། །སྒོམ་ཆེན་རྣམས་ཀྱང་མི་རྟོག་བསྒོམ་པར་བྱ། །ཚེ་ལ་དང་བ་རྒྱ་མཚོ་བཞིན་དུ་སྒོམ། །འགྱུར་བ་
དངོས་མེད་སྐྱི་བསེར་བཞིན་དུ་བསྒོམ། །འབྲས་བུས་རྒྱུ་བསྲེག་མེ་བཞིན་བསྒོམ་པར་བྱ། །རང་བཞིན་སྟོང་ལ་བདག་མེད་པ་ཡི་ཆོས། །ནམ་མཁའ་ལྟར་བསྒོམ་ཞེས་ཀྱང་དེ་ལ་བྱ། །བསྒོམ་
མེད་བསྒོམ་པ་དེ་བཞིན་བསྒོམ་པ་དེས། །སྙིང་པོའི་དོན་ལ་བགས་ཀྱིས་གཞོལ་བར་འགྱུར། །མཉམ་ཉིད་བསྒོམ་པས་སྣ་ཚོགས་དྲན་གྱུར་ན། །རྒྱ་མཚོ་གཟའ་སྐར་བཞིན་དུ་རིགས་པར་བྱ།
༴ སྣང་ཙམ་ལ་ཡང་ཡོད་པ་མ་སྲིད་པས། །དེ་ལྟར་ཤེས་པའི་བསྒོམ་ཆེན་བདེ་བ་ཆེ། །ཨེ་མ་ཧོ། གངས་ཞུ་མཚོ་ལ་མཚོ་འཁྱག་གང༌། ྋ །འཁོར་དང་མྱ་ངན་འདས་རྟོགས་མ་རྟོགས་ཀྱང་།

བཞིན་ཉིད་ཤེས་དགོས་ཤེས་པས་ཆོག །ཆབ་བྲོ་མ་མཐོང་ན་ཆུ་དག་དེ་ལྟར་རྟོགས། །རྟོགས་དང་མ་རྟོགས་ཀུན་ཀྱང་དེ་བཞིན་ཉིད། །རྟོགས་པས་རང་གྲོལ་དགོངས་པ་ལེན་པ་ནི། །མི་རྟོག
ཡེ་ཤེས་སྒོམ་པའི་བསྒོམ་པ་ཡིན། །མ་རྟོགས་རྟོགས་བྲལ་སྒོམ་པའི་སྒོམ་ཆེན་ནི། །རྟོག་པ་ཆེན་པོ་སྒོམ་ཏེ་རང་མ་རིག །སྙིང་པོས་སྙིང་པོ་བསྒོམ་པས་སྙིང་པོ་འཁོར་བར་ཟགས། །ཅི་སྐྱེས་
སྙིང་པོར་རྟོགས་ནས་སྙིང་པོ་རང་ཆས་ཡིན། །རང་སྟོང་རང་སྣང་རང་གསལ་གཉིས་མེད་ངང་ལ་འཆར། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། འབྱུང་བ་ལྔ་བསྒོམ་པའི་
ལེའུ་སྟེ་ཉེར་དགུ་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། བཙལ་དུ་མེད་པའི་དགོངས་པ་འདི་གསུངས་སོ། །དམ་ཆོས་སྤངས་ནས་བདེ་བ་ཚོལ་བ་དེ། །སྐྱེལ་མ་སྤངས་
ནས་འཇིགས་ལམ་ཞུགས་པ་འདྲ། །འཁོར་བ་སྤངས་ནས་མྱ་ངན་འདས་འཚོལ་བ། །དངོས་པོ་སྤངས་ནས་གྲིབ་མ་འཚོལ་བ་འདྲ། །རྒྱུ་སྤངས་འབྲས་བུ་འཚོལ་བ་ནི། །མྱུ་གུ་སྤངས་ནས་
འབྲས་འདོད་འདྲ། །སྐྱོན་སྤངས་ཡོན་ཏན་འཚོལ་བ་དེ་བཞིན་ཉིད། །བྱང་ཆུབ་སེམས་དཔའི་བྱིན་བརླབས་ཀྱིས། །འཁོར་བ་ཉིད་ནས་མྱ་ངན་འདས། །ཐམས་ཅད་སེམས་སུ་བྱ་བ་ཡིས། །

༄༅། །སེམས་ཤེས་པ་ལས་སངས་རྒྱས་ཡོད། །སངས་རྒྱས་པ་ལ་སྐྱེ་བ་མེད། །སྐྱེས་པར་སྣང་ཡང་སྐྱེ་མེད་དབྱིངས། །སྐྱེས་མེད་དབྱིངས་ཞེས་བྱ་བ་ནི། །རྩིས་ལས་
འདས་པ་ཁོ་ནའོ། །སྔ་ཕྱི་མེད་ལ་རྒྱུ་འབྲས་གཞི་ནས་མེད། །གྲུབ་པར་སྣང་ཡང་བག་ཆགས་ཡིན་པས་ན། །ཡིད་ཆེས་མི་བྱ་རང་ཉིད་བཙོན་དུ་གཟུང༌། །དེ་བས་སྔ་ཕྱིའི་བསུ་སྐྱེལ་མ་བྱེད་
པར༑ །ཅི་བྱུང་ཅི་བྱེད་ཅི་ཤར་དེ་བཞིན་ཉིད་དུ་ཞོག །ཐབས་དང་ཤེས་རབ་ལྡན་ན་དམྱལ་བ་ཉིད་ཀྱང་བདེ། །རང་སེམས་མ་ཤེས་བདེ་བ་བསྒྲུབས་ཀྱང་སྡུག །གདུང་བའི་སེམས་དང་བྲལ་ན་
ཡི་ེ་དྭགས་གནས་ཀྱང་ཕྱུག །འདོད་པའི་སེམས་དང་ལྡན་ན་ཕུན་སུམ་ཚོགས་ཀྱང་བཀྲེས། །སེམས་ལ་དལ་བ་ཐོབ་ན་བྱ་བ་ཅི་བྱེད་བདེ། །ཅི་བྱས་ལུང་ཁུང་སྟོར་ན་ཉལ་ནས་འདུག་ཀྱང་
བྲེལ༑ །རང་གིས་རང་ལ་འཛིན་ན་ལེགས་པར་སྣང་ཡང་འཁྲུལ། །རང་གཉེར་བྱེད་མཁན་སྟོར་ན་སྙིང་པོ་ལྷན་གྱིས་གྲུབ། །སེམས་ཀྱི་གནས་ལུགས་རྟོགས་ན་ཤེས་པ་མེད་ཀྱང་མཁས། །
༈ རྟོགས་པའི་གདེངས་ཆེན་མེད་ན་བདེ་སྣོད་ཤེས་ཀྱང་བླུན། །རང་གྲོལ་དགོངས་པ་ལོངས་ལ་སྤྱོད་ལམ་རྣམ་བཞི་བསྒོམ། །རིག་པ་བཙོན་དུ་བཅུག་ན་ཞི་བར་གནས་ཀྱང་གཡེང་། །སེམས་ལ་

རང་དབང་ཐོབ་ན་སྡུག་བསྔལ་བྱུང་ཡང་དཔའ། །ཉོན་མོངས་དབང་དུ་སོང་ན་སྟག་ལྟར་འཕྱོངས་ཀྱང་སྡར། །དངོས་སྣང་ཞེན་པ་མེད་ན་སྟོང་ཉིད་རྟག་ཏུ་བསྒོམ། །བྱམས་པ་སེམས་ལ་བསྒོམ་
ན་སུ་དང་འཁོན་པ་མེད། །རྩ་བ་སེམས་སུ་བཅད་ན་ཕྱི་དག་རང་སར་གྲོལ། །བྱང་ཆུབ་སེམས་དཔའི་སྤྱོད་པ་ལ་འཇུག་ལས། བཙལ་དུ་མེད་པའི་དགོངས་པ་བསྟན་པའི་ལེའུ་སྟེ་སུམ་ཅུ་
པའོ།། །།བྱང་ཆུབ་སེམས་དཔའི་སྤྱོདཔ་ལ་འཇུག་པ་ལས། སེམས་ཀྱི་གནས་ལུགས་བསྟན་པའི་དགོངས་པ་འདི་གསུངས་སོ། །སྐྱེ་རྒ་ན་འཆི་འཁོར་བའི་གཅོད་སྙིང་འདི། །ཐོག་མ་མེད་པའི་
དུས་ནས་རང་ལ་གནས། །རང་ངོ་མ་ཤེས་སྡུག་བསྔལ་རང་བཞིན་ཏེ། །བླ་མས་མཚོན་པས་རང་ངོ་ཤེས་གྱུར་ན། །རྨི་ལམ་སད་པས་སྡུག་བསྔལ་གྲོལ་དང་མཚུངས། །སེམས་ཉིད་ནམ་
མཁའ་རྟོག་པ་སྤྲིན་བཞིན་གནས། །ནམ་མཁའ་བསལ་ཕྱིར་སྤྲིན་རྟོག་བསལ་སྙམ་ནས། །རྩོལ་བའི་སྟོབས་ཀྱིས་འབད་པ་ཅི་བྱས་ཀྱང་། ྋ །ཆེད་དུ་འབད་པས་འབད་པ་ཉིད་ཀྱིས་སྒྲིབས།
འབད་མེད་རང་བཞིན་བཞག་ན་གྲོལ་བར་འགྱུར། །སངས་རྒྱས་འདོད་པས་སངས་རྒྱས་མི་འཐོབ་སྟེ། །ལོག་རྟོག་འདུ་ཤེས་སྤངས་པ་སངས་རྒྱས་ཡིན། །རྟོག་པའི་སེམས་ལ་ལོག་རྟོག་གྱི་ན་

།ཙམ། །བཅོས་པ་མེད་པའི་རང་བཞིན་རང་སར་སངས། །མ་རྟོགས་དུག་ལྔའི་ཕོ་ཉ་འཁོར་བར་འགྱེད། །རྟོག་ན་དེ་ཉིད་ཡེ་ཤེས་རོལ་པར་འཆར། །མ་རིག༄༅།
༅ སེམས་ཅན་ཐུགས་རྗེ་ཐབས་ཀྱིས་སྒྲོལ། །རང་རྒྱུད་དག་པས་གཞན་རྒྱུད་གྲོལ་བར་ནུས། །ཉོན་མོངས་ཅན་གྱིས་གྲོལ་བ་གང་ནས་གྲོལ། །སངས་རྒྱས་འབྲས་བུ་རང་རྒྱུད་དག་པའི་
དབྱིངས༑ །འགྲོ་དོན་མི་འབྱུང་བ་ལྟ་སྨོས་ཅི་དགོས། །ཉོན་མོངས་བསལ་ནནུབ་མོ་ནམ་གསལ་བཞིན། །ཤེས་བྱའི་སེམས་ཀྱིས་འཁོར་བའི་རང་བཞིན་གསལ། །ཤེས་བྱ་གྲོལ་བ་མི་རྟོག་
ཆོས་དབྱིངས་གསལ། །རྟོགས་ནི་ཆོས་རྟོགས་ཡོན་ཏན་ལྡན། །སྒོམ་པས་སྐྱོན་ཡོན་གཉིས་སུ་མེད། །བཤད་པས་ཆགས་སྡང་འབྱེད་མ་ཤེས། །བསྒྲུབ་པས་སྒྲུབ་པའི་མཐའ་མ་རྙེད། །ད་
ཡོད་རང་ཐད་སོ་མར་འཇོག །བྱང་ཆུབ་སེམས་དཔའ་རང་ཡིན་པས། །གཞན་དུ་བསྒྲབ་པ་ད་ནི་སྤོང་། །མ་བལྟས་ལྟ་བའི་མཆོག་ཡིན་པས། །བལྟ་བྱའི་རྟོག་པ་ད་ནི་སྤོང༌། །བསྒོམ་པ་ཉིད་
༈ ཀྱིས་དམིགས་པར་འགྱུར། །བསྒོམ་བྱ་སྒོམ་བྱེད་ད་ནི་སྤོང་། །སྤྱད་པས་རེ་དོགས་རྟོག་པ་མཆེད། ། རྩོལ་སེམས་སྤྱོད་པ་ད་ནི་སྤོང༌། །ས་ལམ་བསྒྲོད་པས་རིང་དུ་སོང་། །ས་བསྒྲོད་

ལམ་སྤྱོད་ད་ནི་སྤོང༌། །བདེ་འདོད་བསྒོམ་པས་རྟོག་པ་མཆེད། །དམིགས་པའི་རྩོལ་བསྒོམ་ད་ནི་སྤོང༌། །སྙིང་རྗེ་བསྒོམ་པས་བདུད་མཐའ་བསྐོར། །འགྲོ་དོན་ཐེག་ཆེན་ད་ནི་སྤོང༌། །འདུལ་
ཁྲིམས་བསྲུང་བས་ཁྱིམ་དུ་ཚུད། །བཅས་པའི་ཆོས་ནི་ད་ནི་སྤོང་། །སྡོམ་པ་མ་ཉམས་རློམ་སེམས་འབྱུང༌། །བཙུན་པོའི་གང་ཟག་ད་ནི་སྤོང་། །བྱེད་པ་པོ་ནི་རྩ་བ་མཐོང་། །བྱས་པའི་ཆོས་
རྣམས་ད་ནི་སྤོང༌། །སོག་པ་པོའི་རྩ་བ་མཐོང༌། །དགེ་དང་སྡིག་ནི་ད་ནི་སྤོང་། །སྒྲུབ་པ་པོ་ཡི་རྩ་བ་མཐོང་། །གྲུབ་པ་པོ་ནི་ད་ནི་སྤོང༌། །ཤེས་པ་པོ་ཡི་རྩ་བ་མཐོང༌། །མཁས་པ་པོ་ནི་ད་ནི་
སྤོང་༑ །རྟོགས་པ་པོ་ཡི་རྩ་བ་མཐོང་། །རྟོགས་པ་པོ་ནི་ད་ནི་སྤོང༌། །ལྟ་བ་པོ་ཡི་རྩ་བ་མཐོང༌། །མཐོང་པ་པོ་འདི་ད་ནི་སྤོང༌། །ཞེས་བྱང་ཆུབ་དཔའི་སྦྱོར་པ་ལ་འཇུག་པ་ལས། གནས་
ལུགས་བསྟན་པའི་ལེའུ་སྟེ་སོ་གཅིག་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། སྨོན་ལམ་རང་ཆས་ཀྱི་དགོངས་པ་འདི་གསུངས་སོ། །རྟོགས་དང་མ་རྟོགས་ཁྱད་ཡོད་
ཀྱང་༑ །བྱང་ཆུབ་སེམས་ལས་གཞན་ཡོད་མིན། །བྱང་ཆུབ་སེམས་ཀྱི་དོན་རྟོགས་པས། །ཞེ་སྡང་རང་བཞིན་གནས་སུ་དག །དམྱལ་བའི་བཙོ་བསྲེགས་མི་འབྱུང་བའི། །སྨོན་ལམ་བྱང་

།ཆུབ་སེམས་སུ་ཐེབས། །བྱང་ཆུབ་སེམས་ཀྱིས་དོན་རྟོག་པས། །གཏི་མུག་རང་བཞིན་གནས་སུ་དག །བྱོལ་སོང་བཀོལ་སྤྱོད་མི་འབྱུང་བའི། །སྨོན་ལམ་བྱང་
༡༥ ༄༅།
* ཆུབ་སེམས་སུ་ཐེབས། །མི་ལ་སོགས་པ་དེ་བཞིན་མཚུངས། །སྲིད་རྒྱུ་ཉེས་པའི་རྩ་བ་གཅིག་པུ་པ། །རང་སེམས་མ་རིག་བདག་ཏུ་འཛིན་པ་ཡིན། །བདག་འཛིན་རྩ་བ་ཡང་བལྟས་པས། །
བལྟས་པས་མ་མཐོང་ལྟ་བྱེད་རང་སར་དག །རྟ་ཤ་གཡག་འགྱེལ་བཞིན་དུ་ཤེས་པར་བྱ། །རང་རྒྱུད་གྲོལ་བ་ལས་ནི་མ་གཏོགས་པའི། །རྒྱལ་པའི་དགོངས་པ་གཞན་ན་ཡོད་མིན་པས།
མཆོག་གི་དངོས་གྲུབ་ཐོབ་ཞེས་དེ་ལ་བྱ། །དེ་ལྟར་རྟོག་པའི་དུས་གསུམ་སངས་རྒྱས་ཀྱང་། །སྨོན་ལམ་སེམས་སུ་ཐེབས་སོ་ཨེ་མ་ཧོ། །དུག་ལྔ་རང་སར་གྲོལ་ལགས་པས། །ཡེ་ཤེས་ལྔའི་
འདོད་པ་ཟད། །དུག་ལྔ་ཡེ་ཤེས་གཉིས་མེད་པའི། །སྨོན་ལམ་བྱང་ཆུབ་སེམས་སུ་ཐེབས། །སྡུག་བསྔལ་རྩ་བ་མེད་མཐོང་བས། །བདེ་བ་མ་བསྒྲུབ་རང་བཞིན་གནས། །བདེ་དང་སྡུག་
༈ བསྔལ་མེད་པ་ཡི། །སྨོན་ལམ་བྱང་ཆུབ་སེམས་སུ་ཐེབས། །དེ་ནི་ཐུན་མོང་མ་ཡིན་པའི། །སྨོན་ལམ་ཞེས་ཀྱང་དེ་ལ་བྱ། །ཞེས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། སྨོན་ལམ་
ཉྩ

རང་ཆས་ཀྱི་ལེའུ་སྟེ་སོ་གཉིས་པའོ།། །།བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ཐུན་མོང་སྨོན་ལམ་གདབ་པའི་དགོངས་པ་འདི་གསུངས་སོ། །སངས་རྒྱས་བླ་མེད་བྱང་ཆུབ་ཐོབ་པ་
།རྒྱུ་དང་རྐྱེན་དུ་འབྱུང་འགྱུར་ཅིག །ཚ་བའི་དམྱལ་བའི་མེ་དཔུང་གིས། །གྲང་བའི་དམྱལ་བ་དྲོས་གྱུར་ཅིག །གྲང་བའི་དམྱལ་བའི་ལྷགས་པས་ཀྱང་། །ཚ་བའི་དམྱལ་བ་བསིལ་གྱུར་
ཅིག །ཚ་གྲང་གཉིས་སུ་མེད་རྟོགས་ནས། །བླ་མེད་བྱང་ཆུབ་ཐོབ་པར་ཤོག །བྱོལ་སོང་གཏི་མུག་ཕག་པ་ཡི། །ཅི་མཐོང་ཟས་སུ་འགྱུར་བཞིན་དུ། །ཡི་དྭགས་བཀྲེས་སྐོམ་དེ་བཞིན་
ཤོག །བཀྲེས་སྐོམ་གཙང་རྩོག་གཉིས་མེད་པའི། །བླ་མེད་བྱང་ཆུབ་ཐོབ་པར་ཤོག །འགྲོ་བ་མི་ཡི་བསམ་དགོངས་ཀྱང་། །ཆོས་ལ་སེམས་པ་མ་ཡིན་པའི། །ལོག་ཤེས་བསམ་པ་མི་འབྱུང་
ཞིང་༑ །མི་ལུས་གྱུར་དང་ལྡན་པར་ཤོག །འགྲོ་བ་ལྷ་དང་ལྷ་མིན་ཀྱང་། །ལོངས་སྤྱོད་ཆོས་ལ་བྱེད་པར་ཤོག །འཐབ་རྩོད་ལྟུང་བ་མེད་གྱུར་ནས། །ཐེག་ཆེན་ཆོས་ལ་སྤྱོད་པར་ཤོག །
བསམ་པས་གྲུབ་པའི་ཆོས་དེ་ཡང་། །རྟག་ཏུ་ཆོས་ལ་སེམས་པར་ཤོག །བསམ་པ་བཞིན་དུ་གྲུབ་གྱུར་ཅིག །སེམས་ཅན་མ་ལུས་ཐམས་ཅད་ཀྱང༌། །རང་གིས་སེམས་ལ་དབང་ཐོབ་

༥ ༄༅། །ཤོག །སེམས་ཉིད་རིན་ཆེན་བཞག་ལགས་པས། །ཕྱིའི་སྣང་བ་བདེ་འགྱུར་ཤོག །བཅིངས་པ་རྣམས་ནི་གྲོལ་གྱུར་ཤོག །གཏན་གྱི་སོ་ནམ་ཟིན་གྱུར་ཅིག
འགྲོ་བའི་ནད་ནི་མ་ལུས་པ། །ཀུན་གྱི་རབ་ཏུ་ཞི་བར་ཤོག །རང་སེམས་བདུད་དུ་མ་ལངས་པར། །བདེ་ཆེན་རང་ལ་འཆར་བར་ཤོག །སེམས་ཅན་ཀུན་གྱི་ལམ་སྟོན་ཤོག །འདི་བྲིས་པ་ཡི་
བསོད་ནམས་ཀྱིས། །སེམས་ཅན་མ་ལུས་ཐམས་ཅད་ཀྱང༌། །སྡིག་པ་ཀུན་ལས་གྲོལ་ནས་ཀྱང༌། །རྟག་ཏུ་བདེ་ལ་སྤྱོད་པར་ཤོག །བྱང་ཆུབ་སེམས་དང་མི་འབྲལ་ཞིང་། །འཁོར་བའི་བག་
ཆགས་མེད་པ་དང༌། །གོལ་གྲིབ་སྐྱོན་རྣམས་སོལ་བ་དང༌། །ཉི་མ་ནོར་བུ་ཅི་བཞིན་དུ། །ཀུན་གྱི་ཕྲིན་ལས་མཛད་པར་ཤོག །ཡུལ་གྱི་གཙོ་བོ་དབང་ཆེན་ཡང་། །རང་གྲོས་རང་གིས་
འདེབས་པར་ཤོག །དུག་ལྔ་ཡེ་ཤེས་ལྔ་ཉིད་ཡང་། །གཉིས་མེད་གཅིག་ཏུ་གྲོས་འདེབས་ཤོག ྋ།འཁོར་བ་དང་ནི་མྱང་ངན་འདས། །སྤོས་པ་མེད་པར་དབང་ཐོབ་ཤོག །བྱན་མོ་འཛངས་མ་
ཐམས་ཅད་ཀྱང༌། །སྡིག་པའི་བུ་ལོན་མ་ཆགས་ཤིང༌། །དགེ་པའི་ལྐོག་རྫས་གསོག་པར་ཤོག །སོ་ནམ་ལས་ཐབས་མ་ནོར་ཞིང་། །ཅི་གཡོ་ཚོགས་སུ་འགྲོ་གྱུར་ཅིག །བུ་དང་བུ་མོ་ཚ་བོ་

ཚར་བྱེད་བཞིན། །འགྲོ་བ་ཀུན་ལ་དེ་བཞིན་དུ། །བྱམས་པའི་སེམས་དང་ལྡན་གྱུར་ཤོག །དཔའ་བརྟན་རེམ་པ་ཐམས་ཅད་ཀྱང༌། །བདུད་དཔུང་འཇོམས་ལ་རེམ་པར་ཤོག །དགེ་པའི་ཆོས་
ལ་བློ་བརྟན་ཤོག །རྣམ་རྟོག་གཡུལ་ངོར་གསོད་པར་ཤོག །ཉོན་མོངས་གཡུལ་ངོ་བཟློག་པར་ཤོག །སྟོན་པ་རྣམས་ཀྱི་ཐོས་བསམ་ཡང༌། །རིང་གིས་རང་རྒྱུད་གྲོལ་བྱས་ནས། །སེམས་
ཅན་འཁོར་བ་ལས་གྲོལ་ཤོག །འདུས་པའི་སེམས་དང་ལྡན་གྱུར་ནས། །གང་གིས་གང་ལ་མོས་པ་ལ། །ཐད་ཀའི་རེ་འདོད་སྐོངས་གྱུར་ཤོག །བསམ་གཏན་སྒོམ་པའི་སྒོམ་ཆེན་
རྣམས༑ །སེམས་ཅན་རྣམས་ཀྱི་དོན་ཆེད་དུ། །བསམ་གཏན་ཏིང་འཛིན་མཐུ་ལྡན་ན། །ཉོན་མོངས་གནས་སུ་གྲོལ་བར་ཤོག །མངོན་ཤེས་དྲུག་དང་ལྡན་གྱུར་ནས། །རྒྱལ་པོ་རྣམས་ཀྱི་རྒྱལ་
ཁྲིམས་ནི། །ཆོས་ཁྲིམས་ཆེད་དུ་འབྱུང་གྱུར་ཅིག །འབངས་རྣམས་དབང་དུ་འདུས་པ་ཡང༌། །ཆོས་བཞིན་དུ་ནི་འདུས་པར་ཤོག །རྒྱལ་པོ་སྟན་ལས་མ་གཡོས་པར། །ཐམས་ཅད་དབང་དུ་
བསྡུད་པ་ལྟར། །སེམས་ཉིད་དོན་ལས་མ་གཡོས་པར། །སྣ་ཚོགས་དབང་དུ་འདུས་པར་ཤོག །འབངས་རྣམས་སྲིད་ཞུ་ཆེ་བར་ཤོག །རྒྱལ་པོ་ཨུ་པ་རཱ་ཛ་བཞིན། །སྡིག་སྤྱོད་རྒྱལ་པོར་མ་

༡༽༥ ༄༅། །གྱུར་པར། །རྒྱལ་པོ་དྷརྨཱ་རཱ་ཛ་བཞིན། །ཆོས་སྐྱོང་རྒྱལ་པོར་འབྱུང་འགྱུར་ཤོག །མཁའ་ལ་ཉི་ཤར་བཞིན་དུ་ནི། །དམ་ཆོས་ཉི་མ་ཤར་བར་ཤོག །མེ་ཏོག
ཆར་ཆུ་དུས་འབྱུང་བཞིན། །ནད་རྣམས་ཐམས་ཅད་ཞི་བ་དང་། །རྟག་ཏུ་བདེ་བ་ཐོབ་པར་ཤོག ྋ།དཔོན་གཡོག་མ་ལུས་བདེ་ལེགས་དང་། །བཀྲ་ཤིས་ཕུན་སུམ་ཚོགས་གྱུར་ཅིག །ཞེས་བྱང་
ཆུབ་སེམས་དཔའི་སྤྱོད་པ་ལ་འཇུག་པ་ལས། ཐུན་མོང་སྨོན་ལམ་འདེབས་པའི་ལེའུ་སོ་གསུམ་པའོ།། །།རྒྱུའི་བྱང་ཆུབ་སེམས་དཔའི་སྤྱོད་པ་ལ་འཇུག་པ། འབྲས་བུའི་བྱང་ཆུབ་སེམས་དཔའི་
སྤྱོད་པ་ལ་འཇུག་པ། སྙིང་པོའི་བྱང་ཆུབ་སེམས་དཔའི་སྤྱོད་པ་ལ་འཇུག་པ་ཞེས་བྱ་བ་རྫོགས་སོ། །བཀྲ་ཤིས་པའི་ཚིག །མཁས་བཙུན་བཤེས་སྐར་མི་འདེབས་ཅིང༌། །མཁའ་འགྲོའི་བཀའ་
ཆད་མི་འབྱུང་ཞིང༌། །མཆོག་དང་ཐུན་མོང་དངོས་གྲུབ་སྩོལ། །བདེ་བར་གཤེགས་པ་ཕག་མོ་གྲུ་པས་མཛད་པའི་བྱང་ཆུབ་སེམས་དཔའི་སྤྱོད་པ་ལ་འཇུག་པའི་བསྟན་བཅོས་ལགས་སོ། །བཟོད་
པ་དཀའ་ཐུབ་དམ་པ་བཟོད་པ་ནི། །མྱ་ངན་འདས་པ་མཆོག་ཅེས་སངས་རྒྱས་གསུངས། རབ་ཏུ་བྱུང་བས་གཞན་ལ་གནོད་པ་དང་། གཞན་ལ་འཚེ་བ་དགེ་སྦྱོང་མ་ཡིན་ནོ། །གསུངས་སོ།

ན་འདས་པའི་ཆོས་རྣམས་ཀུན། །མ་རིག་སེམས་དང་དག་པའི་སེམས་མ་གཏོགས། དེ་ལས་ལོགས་པ་གཞན་ན་མ་མཆིས་པས། །དེ་ལྟར་གཉིས་མེད་དག་པའི་འབྲས་ཐོབ་
ཤོག༑ །།

༄༅། །དོན་དམ་པའི་སེམས་བསྐྱེད་བླང་བའི་ཆོ་ག་མུ་ཏིག་ཕྲེང་ཆེན་དཔལ་ཕག་མོ་གྲུ་པས་མཛད་པ་བཞུགས་སོ།།

།ཨོཾ་སྭ་སྟི། སྲིད་པ་རབ་ཟད་སྡུག་བསྔལ་རྒྱ་མཚོ་སྐེམ། །ཡོན་ཏན་མཆོག་བསྐྱེད་དྲི་མ༄༅།
རྣམས་བསལ་ཞིང༌། །སྐྱབས་ཆོས་ཡེ་ཤེས་རྒྱ་མཚོ་འབྱུང་བའི་གནས། །བྱམས་དང་སྙིང་རྗེ་བདེ་ཆེན་བྱང་ཆུབ་
སེམས༑ །སངས་རྒྱས་སྲས་པོ་བགྲོད་པའི་ལམ་གྱི་མཆོག །བྱང་ཆུབ་སེམས་མཆོག་ཁྱོད་ལ་ཕྱག་འཚལ་
ལོ༑ །དུས་གསུམ་སངས་རྒྱས་བསྐྱེད་པ་མ་ཡི་མཆོག སྐྱབས་འགྲོ་སེམས་བསྐྱེད་ཆོ་ག་བྲི་བར་བྱ། །དུས་
༅། །ཁམས་གསུམ་ཆོས་ཀྱི་རྒྱལ་པོ་མཐའ་རྩ་བ།

སྐ ༄༅། །གསུམ་སངས་རྒྱས་ཐམས་ཅད་ཀྱི་གཤེགས་ཤུལ། །འཁོར་བའི་ནད་ཐམས་ཅད་སེལ་བའི་སྨན། །ཡོན་ཏན་རྒྱ་མཚོ་འབྱུང་
བའི་གནས། །ཚེ་འདི་དང་ཚེ་རབས་ཐམས་ཅད་ཀྱི་བདེ་སྐྱིད། རང་གཞན་གྱི་དོན་འབྱུང་བའི་རྒྱུད་དམ་པ། །སྐྱབས་སུ་འགྲོ་བ་དང་སེམས་བསྐྱེད་པའི་
ཆོ་ག་བསྟན་པ་ནི། །དང་པོ་བསྟན་པའི་རྨང་རྡོ་ལྟ་བུ་ནི་སྐྱབས་སུ་འགྲོ་བ་ཐུན་མོང་བ་ཡིན་པས། ཐར་པ་དང་ཐམས་ཅད་མཁྱེན་པ་དོན་དུ་གཉེར་བའི་སྐྱེས་
བུ་དག་གིས་སྐྱབས་སུ་འགྲོ་བ་ཐུན་མོང་པའི་སྡོམ་པ་བླང་བར་འདོད་པས། །ངན་སོང་དང་འཁོར་བ་ལ་མེ་འོབས་བཞིན་དུ་བསམས་ལ། སྐྱབས་སུ་འགྲོ་

བའི་སྡོམ་པ་དང་ལྡན་པ་སྟན་མཐོན་པོ་ལ་བཞག །དཀོན་མཆོག་གསུམ་ལ་མཆོད་པ་བཤམས་སློབ་དཔོན་ལ་ཡོན་ཕུལ། ཡན་ལག་ལྔས་ཞབས་ལ་གཏུགས་དེ་ཕྱག་འཚལ། ཐལ་མོ་སྦྱར་ཅོག་
པུར་བསྡད་ནས། རྗེས་ཟློས་བྱ་བ་ནི། སློབ་དཔོན་དགོངས་སུ་གསོལ། བདག་མིང་འདི་ཞེས་བགྱི་བས་དུས་འདི་ནས་བཟུང་ནས་ཇི་སྲིད་འཚོའི་བར་དུ། རྐང་གཉིས་རྣམས་ཀྱི་མཆོག
སངས་རྒྱས་ལ་སྐྱབས་སུ་མཆིའོ། །ཞི་བ་འདོད་ཆགས་དང་བྲལ་བ་རྣམས་ཀྱི་མཆོག །ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག །འཕགས་པའི་དགེ་འདུན་ལ་སྐྱབས་སུ་
མཆིའོ༑ །ཞེས་ལན་གསུམ་གྱི་བར་དུའོ། །དེ་ནས་ཕན་ཡོན་དང་བསླབ་བྱ་བཤད་པ་ནི། སྐྱབས་སུ་འགྲོ་བའི་ཕན་ཡོན་ཐུབ་པའི་གསུང་རབ་དཔག་ཏུ་མེད་པ་ཅིག་ལས་གསུངས་ཀྱང་། ཇོ་བོ་
ཆེན་པོས་མདོར་བསྡུས་པ་བརྒྱད་དུ་གསུང་པ་ནི། ནང་པ་སངས་རྒྱས་པར་ཚུད་པའི་ཕན་ཡོན་དང་། སྡོམ་པ་ཐམས་ཅད་ཀྱི་རྟེན་དུ་འགྱུར་བའི་ཕན་ཡོན་དང་། མི་དང་མི་མ་ཡིན་ཐམས་ཅད་ཀྱིས་
མི་ཚུགས་པའི་ཕན་ཡོན་དང་། སྡིག་པ་ཐམས་ཅད་བྱང་ཞིངབསྲབ་པར་འགྱུར་བའི་ཕན་ཡོན་དང་། རྒྱུད་ལ་བསོད་ནམས་ཀྱི་ཚོགས་རྒྱ་ཆེན་པོ་འཕེལ་བའི་ཕན་ཡོན་དང་། ཤི་ནས་ངན་འགྲོ་དང་

༄༅། །ངན་སོང་དུ་མི་འགྲོ་བའི་ཕན་ཡོན་དང་། ལམ་ཁྱད་པར་དུ་འཕགས་པ་རྒྱུད་ལ་སྐྱེ་བའི་ཕན་ཡོན་དང་། མཐར་བླ་ན་མེད་པའི་བྱང་ཆུབ་འཐོབ་པའི་ཕན་ཡོན་ནོ། །
གནས་ལྔ་རིག་པའི་པཎྜི་ཏས་ཀྱང་། །ལྷ་དཀོན་མཆོག་གསུམ་གྱི་སྐྱབས་སུ་འགྲོ་བ་མ་བྱས་ན། ནང་པ་སངས་རྒྱས་པའི་ཁོང་སུ་མི་ཆུད། །དབུལ་མོ་བ་ལང་རྫི་ཡི་གེ་ཀ་གཅིག་ཀྱང་མི་ཤེས་པས་
མ
ཀྱང་༑ ལྷ་དཀོན་མཆོག་གསུམ་གྱི་སྐྱབས་སུ་འགྲོ་བྱས་པས། །དཀོན་མཆོག་གསུམ་གྱི་སྐྱབས་འོག་ཏུ་ཚུད་ཅིང་། ལྷ་མི་ཐམས་ཅད་ཀྱི་མཆོད་པའི་གནས་སུ་འགྱུར་བ་དང༌། དཀར་པོ་ཡི་ས་
བོན་ཐམས་ཅད་རྒྱུད་ལ་ཉི་ཟླ་ལྟར་རྒྱས་པའོ། །སྡོམ་པ་ཀུན་ལ་ཡོད་མོད་ཀྱི། །སྐྱབས་སུ་མ་སོང་པ་ལ་མེད། །ཅེས་པས། ཡོན་ཏན་རིན་ཆེན་ཐམས་ཅད་ཀྱི་རྒྱུ་སྡོམ་པ་རིན་པོ་ཆེ་ཡིན་ལ། དེ
ཉིད་ཀྱི་རྒྱུ་ཡང་སྐྱབས་སུ་འགྲོ་བ་ཡིན་པས། སྡོམ་པ་ཐམས་ཅད་ཀྱི་རྟེན་དུ་འགྱུར་བའི་ཕན་ཡོན་ནོ། །རྒྱ་གར་ཤར་ཕྱོགས་ཀཱ་མ་རུའི་བྱང་ངོས་ལང་ཀ་པར་པ་ཏ་ཞེས་བྱ་བའི་ཡུལ་ཆུང་ན་གནོད་སྦྱིན་
ཕྲེང་ཨ་ལི་བྷ་ར་ཞེས་བྱ་བས། ཞག་རེ་ལ་མི་རེ་ཁྱེར་ནས་འགྲོ་བ་ལ། དུས་རེ་ཞིག་ན་བྲམ་ཟེའི་བུ་མོ་དགེ་བསྙེན་མ་བདེ་མ་ཞེས་བྱ་བ་རྒས་པ་འཁོག་པ་འཁར་བ་ལ་བརྟེན་པ་མིག་དང་བྲལ་བ་ཞིག་ལ་ཟ་
ཆེན་

རེས་བབ་ནས། གནོད་སྦྱིན་གྱིས་རྩར་ཕྱིན་ཙ་ན། དགེ་བསྙེན་མ་ལྷ་དཀོན་མཆོག་གསུམ་ལ་སྐྱབས་སུ་འགྲོ་བ་བྱེད་ཅིང་ཡོད་པ་ལ། གནོད་སྦྱིན་གྱིས་མེ་ཡི་ཕུང་པོ་གཅིག་ཏུ་མཐོང་ནས་ཟ་བར་མ་
ནུས་པ་དང༌། ཡང་རྒྱ་གར་ལྷོ་ཕྱོགས་སུ་དགེ་སློང་ཅིག་གིས་ལྷ་དཀོན་མཆོག་གསུམ་པོ་ལ་སྐྱབས་སུ་འགྲོ་བ་བྱེད་ཅིང་བསྡད་པ་ལ། གཤིན་རྗེའི་ཚོགས་དཔག་ཏུ་མེད་པས་ཟླ་བར་བརྩམ་ནས་དགེ་
སློང་གི་རྩར་ཕྱིན་པ་ལ། བཅོམ་ལྡན་འདས་ཤཱཀྱ་ཐུབ་པར་མཐོང་ནས། ཕྱག་འཚལ་ཞིང་སྐྱབས་སུ་འགྲོ་བར་བྱས་ནས་གསོད་པར་མ་ནུས་པ་དང༌། དར་ཡུལ་ལ་འོ་ཆེ་ལ་ཕྱིར་རབ་ཏུ་བྱུང་བ་
བགྲེས་གཞོན་གསུམ་འོང་པ་ལ། བསྒྲེས་པོས་སྐྱབས་འགྲོ་བྱེད་ཅིང་འོང༌། །གཞོན་པ་གཉིས་པོས་ཡར་བལྟ་མར་བལྟའི་གཏམ་མང་པོ་བྱེད་ཅིང་འོང་པ་ལས། ལ་བཙས་ཀྱི་རྩ་ནས་ཇག་པ་བྱུང
ནས་བསྒྲེས་པོ་འདི་ཆོས་པར་འདུག་གིས་མ་འཇོམས་ཅིག གཞོན་པ་འདི་གཉིས་མི་སྐྱ་དང་ཁྱད་མི་འདུག་གིས་ཟེར་ནས། རྒོག་པ་བཞིན་དུ་ནི་བཤུས། སྙེ་ཕུང་བཞིན་དུ་ནི་བརྡུངས། །བཤའ་
ལུག་བཞིན་དུ་བཀྱིག །རྐུན་བཞིན་དུ་གྲོག་པོར་སྦས་པས། ལྷ་དཀོན་མཆོག་གསུམ་ལ་སྐྱབས་འགྲོ་བྱས་པས་མི་དང་མི་མ་ཡིན་པའི་འཇིགས་པ་ལས་སྐྱོབ་པ་དེ་ལྟ་བུའོ། །སྔོན་བཅོམ་ལྡན་༔

།འདས་བཞུགས་པའི་དུས་སུ་རྒྱལ་པོ་མ་སྐྱེས་དགྲས་ཡབ་རྒྱལ་པོ་གཟུགས་ཅན་སྙིང་པོ་བཀྲོངས། རྒྱལ་པོ་ཆེན་པོ་ནི་འབྲུམ་བུ་མེ་སྦལ་ནག་པོའི་ནད་ཀྱིས་ཐེབ་༄༅།
ནས༑ མགོ་ལུས་ཐམས་ཅད་བཤག་པ་ཙམ་གྱིས་ཟུག་གཟེར་གྱིས་ནི་གང༌། རྣག་དྲིས་མ་ག་ཏའི་གྲོང་ཁྱེར་ཐམས་ཅད་ཁྱབ། མནར་མེད་པའི་དམྱལ་བར་འགྲོ་བའི་སྡུག་བསྔལ་གྱིས་ནི་རྩེ
གཙེས༑ །སྨྱོ་བ་བཞིན་དུ་ཤེས་པ་རང་བཞིན་དུ་མི་གནས། གཤེད་མ་བརྒྱས་བསྐོར་བ་བཞིན་དུ་འཇིགས་ཤིང་ཉམས་ང་། དེ་ཡི་དུས་སུ་ཚེ་དང་ལྡན་པ་འཆར་ཀ་བྱོན་པ་ལ།ྋབདག་གི་ནད་དང་
གནོད་པ་འདི་ཞི་བའི་ཐབས་ཡོད་དམ་ཞུས་པ་ལ། རྒྱལ་པོ་ཆེན་པོ་ཡང་དག་པར་རྫོགས་པའི་སངས་རྒྱས་ནི་འགྲོ་བ་ཐམས་ཅད་ཀྱི་སྐྱབས་དང་མགོན་དུ་གྱུར་པ་གཉན་ཡོད་ན་བཞུགས་ཀྱིས་དེ་ལ་
སྐྱབས་སུ་སོང་ཅིག་གསུངས་པ་ལ། རྒྱལ་པོ་མ་སྐྱེས་དགྲ་ས་ལ་རོ་བཞིན་བོར་ཐབས་སུ་ཡོད་པ་ལ། མྱུར་བ་མྱུར་བར་ལངས་ཏེ་གཉན་ཡོད་དུ་བལྟས་ཤིང་ཡན་ལག་ལྔས་བཅོམ་ལྡན་འདས་ལ་
༈ ཕྱག་འཚལ་ཞིང༌། །ལྷ་དཀོན་མཆོག་གསུམ་ལ་སྐྱབས་འགྲོ་བྱས་པས་ཟུག་དང་སྡུག་བསྔལ་ཐམས་ཅད་ཞི་ཞིང་། ཞག་གསུམ་གྱི་ནང་དུ་དགྲ་བཅོམ་པའི་འབྲས་བུ་ཐོབ་པས་སྡིག་པ་དང་སྒྲིབ་པ་
ཚ

ཐམས་ཅད་ཟད་པར་གྱུར་ཏོ། །རྒྱུད་ལ་བསོད་ནམས་ཀྱི་ཚོགས་རྒྱ་ཆེན་པོ་བསོག་པ་ནི། རྫ་མཁན་གྱི་ཁྱེའུ་སྣང་བྱེད་ཅེས་བྱ་བ། ཅི་བྱས་པ་ཐམས་ཅད་མི་འགྲུབ་པ། བཟའ་བ་དང༌། བཅའ་བ་
མེད་པ། འགྲོ་བ་ཐམས་ཅད་ཀྱི་ཡིད་དུ་མི་འོང་བ་ཅིག་ཡོད་པས། བདག་ཅི་ལྟར་བྱས་ན་བསོད་ནམས་དང་ལྡན་པར་འགྱུར་སྙམ་པ་ལ། ག་རེ་འཇིག་རྟེན་དུ་ཡང་དག་པར་རྫོགས་པའི་སངས་
རྒྱས་བྱོན་པ་ལ་ཐབས་ཅི་ཡོད་དེ་འོང་སྙམ་ན། བཅོམ་ལྡན་འདས་ག་ལ་བ་དེར་ཕྱིན་ནས་ཕྱག་འཚལ་བསྐོར་བ་བྱས་ནས། བཅོམ་ལྡན་འདས་བདག་ནི་བསོད་ནམས་དང་མི་ལྡན་ན། སྡུག་བསྔལ་
འདི་ལ་བསྐྱབས་པར་མཛད་དུ་གསོལ་ལོ། ཞེས་ཞུས་པས། སྣང་བྱེད་དཀོན་མཆོག་གསུམ་ལ་སྐྱབས་སུ་འགྲོ་བ་གྱིས་ཤིག་གསུངས་ནས། སྣང་བྱེད་ཀྱི་ལྷ་དཀོན་མཆོག་གསུམ་ལ་སྐྱབས་སུ་
འགྲོ་བ་བྱས་ཤིང་གསོལ་བ་བཏབ་པས་ཚེ་འདི་ཉིད་ལ་རིན་པོ་ཆེའི་བང་མཛོད་དང་འབྲུའི་བདག་པོར་ཡང་གྱུར། །དེ་བཞིན་གཤེགས་པ་དཔག་ཏུ་མེད་པ་ཉིན་རེ་བཞིན་ཆོས་གོས་སྣམ་སྦྱར་ལ་སོགས་
པ་གསུམ་གསུམ་ཡང་ཕུལ། །ཆོས་སྟོན་གྱིས་མཉེས་པར་མཛད་པ་ཡང་བྱས། སྡུག་འཕོང་པ་ཐམས་ཅད་ངོམས་ཤིང་ཚིམ་པར་ཡང་བྱས། དཀོན་མཆོག་མཆོད་པ་དང་མཛའ་བཤེས་བསྟེན་པ་

༄༅། །ཡང་བྱས། །ཟབ་པ་དང་ཞི་བའི་ཆོས་དང་ཕྲད་པ་ལྟ་བུའོ། །ནམ་འཆི་བའི་དུས་སུ་ངན་འགྲོ་དང་ངན་སོང་དུ་མི་འགྲོ་བ་ནི། སུམ་ཅུ་རྩ་གསུམ་ལྷའི་གནས་ན་ལྷའི་བུ་
ནོར་བུ་དྲི་མ་མེད་པར་གྲགས་ཅེས་བྱ་བ། ལྷའི་དབང་པོ་བརྒྱ་བྱིན་གྱི་ཉེ་དབང་ཐམས་ཅད་ཀྱི་མཆོག་ཏུ་གྱུར། །ལྷའི་བུ་རྣམས་ཚལ་ཆེན་པོར་བཞིར་རོལ་པའི་གཙོ་བོ་ཡང་ཡིན། ལྷ་མ་ཡིན་བུ་མོ་
མཛེས་ཤིང་ཡིད་དུ་འོང་བ་རྣམས་ཀྱིས་བདག་པོར་ཡང་གྱུར། ལུས་ལ་འོད་ཀྱང་ཡོད། གོས་ལ་དྲི་མ་ཡང་མི་ཆགས་ཤིང་། མེ་ཏོག་གི་རྒྱན་ཡང་མི་རྙིང༌། ལུས་ལ་དྲི་ཞིམ་པོ་ཡང་བྲོ་
ཞིང་༑ ལྷའི་བུ་མོ་ཐམས་ཅད་འབྲལ་མི་ཕོད་པར་གནས། འདོད་པའི་ཡོན་ཏན་ལྔའི་ཆང་གིས་མྱོང་ཤིང་འདུག་ཁོ་ཡི་མདུན་དུ་ལྷའི་བུ་དང་བུ་མོ་ཐམས་ཅད་ཀྱིས་ལ་ལས་ནི་གླུ་ལེན། ལ་ལས་
གར་བྱེད། ལོ་བརྒྱ་ཡང་ཞག་གཅིག་གི་ཐད་ལས་མེད་པ་ལ། ཅི་ཞིག་ལྟར་ལུས་ལ་དྲི་མི་ཞིམ་བྲོ་ཞིང་། མེ་ཏོག་གི་རྒྱན་ཡང་རྙིང་ཤིང་། གོས་ལ་དྲི་མ་ནི་ཆགས་ཤིང་ལྷའི་བུ་དང་བུ་མོ་ཐམས་
ཅད་ཀྱིས་མི་འདོད་ཅིང་གླས་ལ་བོར། རང་གི་སྟན་ལ་འདུག་སྙིང་མི་དགའ་བར་འདུག་པ་ལ། འདི་ཅི་ཡིན་སྙམ་ནས་མཉམ་པར་བཞག་ཅིང་བལྟས་པས། ཚེ་སྔ་མའི་བསོད་ནམས་ཐམས་ཅད་ནི་

ཟད༑ འདིར་བསོད་ནམས་མ་བསགས་ཤིང་འདོད་པའི་ཡོན་ཏན་ལྔ་ལ་བག་ཡང་དུ་སྤྱད་པས། ད་ནི་ཤི་ནས་སེར་སྐྱའི་ནུབ་ཕྱོགས་ཀྱི་འདམ་རྫབ་ཀྱི་ནང་ཕག་མོ་ལྟོ་སེར་གྱི་ལྟོ་བར་སྐྱེ་བར་མཐོང་
ཞིང་༑ སྡུག་བསྔལ་ཆེན་པོས་ནོན་ཏེ་ཉ་བྱེ་ཚན་ལ་འགྲེ་བ་འམ། རྔ་མོ་རྔེའུ་གཏོར་བ་འམ། མ་བུ་གཅིག་པོ་ཤི་བ་བཞིན་དུ་སྡུག་བསྔལ་བར་གྱུར་པ་ལས། ག་རེ་བདག་ངན་སོང་ལས་སྐྱོབས་
པར་ཞུ་ཞེས་བརྒྱ་བྱིན་ལ་གསོལ་བ་བཏབ་པ་ལས། བདག་གིས་མི་ནུས་ཀྱིས་བཅོམ་ལྡན་འདས་ཀྱི་དྲུང་དུ་འདོང་ཞེས་ལག་པ་བརྐྱང་བསྐུམ་ཙམ་ལས་ཕྱིན་ཏེ། ཕྱག་འཚལ་བསྐོར་བ་བྱས་ནས་
བཅོམ་ལྡན་འདས་ངན་སོང་ལས་སྐྱོབས་པར་ཞུ་ཞེས་ཞུ་བ་ཕུལ་བས། བཅོམ་ལྡན་འདས་ཀྱིས་སྐྱབས་སུ་འགྲོ་བ་གནང་ནས། དེ་མ་ཐག་ཏུ་ཚེ་ཡི་དུས་བྱས་ནས་ཚངས་པའི་རྒྱལ་པོར་སྐྱེས་བར་
གྱུར་ཏོ། །ལྷའི་དབང་པོ་བརྒྱ་བྱིན་གྱིས་གར་སྐྱེས་མ་ཤེས་ནས། བཅོམ་ལྡན་འདས་ལྷ་ཡི་བུ་གར་སྐྱེས་ཞེས་ཞུས་པས། ལྷ་ཡི་དབང་པོ་འཇིག་རྟེན་དུ་ལྟོས་ཤིག་གསུངས་ནས་ལྷའི་དབང་པོས་
བལྟས་པས། ཚངས་པའི་རྒྱལ་པོ་བྱེད་པ་མཐོང་ནས། དཀོན་མཆོག་གསུམ་ལ་སྐྱབས་འགྲོ་བྱེད་པ་ལ་དྭང་བ་ཁྱད་པར་ཅན་འཕགས་པ་ལྷའི་དབང་པོ་སྐྱེས་ཏེ་སྐྱབས་འགྲོ་ལ་བསྟོད་པ་ནི། གང་༔

༄༅། །གི་སངས་རྒྱས་སྐྱབས་འགྲོ་བ། །དེ་དག་ངན་སོང་མི་འགྲོ་ཏེ། །ལྷའི་ལུས་ནི་སྤངས་ནས་ཀྱང་། །ལྷའི་ལུས་སུ་སྐྱེ་བར་འགྱུར། །གང་ཞིག་ཆོས་ལ་སྐྱབས་འགྲོ་
བ༑ །དེ་དག་ངན་སོང་མི་འགྲོ་སྟེ། །ལྷ་ཡི་ལུས་ནི་སྤང་ནས་སུ། །ལྷ་ཡི་ལུས་སུ་སྐྱེ་བར་འགྱུར། །གང་ཞིག་དགེ་འདུན་སྐྱབས་འགྲོ་བ། །དེ་དག་ངན་སོང་མི་འགྲོ་སྟེ། །ལྷ་ཡི་ལུས་ནི་
སྤང་ནས་ཀྱང༌། །ལྷ་ཡི་ལུས་སུ་སྐྱེ་བར་འགྱུར། །ཞེས་པ་ལྟ་བུའོ། །བདུན་པ་ལམ་ཁྱད་པར་ཅན་རྒྱུད་ལ་སྐྱེ་བ་ནི། བཅོམ་ལྡན་འདས་ལང་ཀ་པུ་རིར་བྱོན་ཏེ། སྲིན་པོའི་རྒྱལ་པོ་ལང་ཀ་
མགྲིན་བཅུ་ལ་སོགས་པ་དྲེགས་བྱེད་མི་ཁྲག་དྲོན་མོ་འཐུང་ཞིང་མི་ཤ་རློན་པ་ཟ་བ། ཞེ་སྡང་མེ་ལྟར་འབར་བ། འདོད་ཆགས་ཆུ་ལྟར་ཁོལ་བ། ཕྲག་དོག་ནི་རང་གི་ལུས་བས་ཤིང་གི་ཡལ་ག་
མཐོ་ཡང་གཅོག་ལ། ཕན་འདོགས་པའི་ཕ་དང་མ་ཡང་ཡལ་བར་འདོར་བ། འཇིག་རྟེན་པའི་ལམ་དུ་མི་ཚུད་པ་རྣམས་ཀྱི་རྩར་བཅོམ་ལྡན་འདས་བྱོན་ནས་ལྷ་དཀོན་གསུམ་ལ་སྐྱབས་འགྲོ་བྱས་
༈ པས༑ དེ་རྣམས་ལ་ལས་ནི་དགྲ་བཅོམ་པའི་འབྲས་བུ་ཐོབ། ལ་ལས་ནི་ཆོས་ལ་ཆོས་ཀྱི་མིག་རྣམ་པར་དག་པ། ལ་ལས་ནི་མི་སྐྱེ་བའི་ཆོས་ལ་བཟོད་པ་ཐོབ་པ་ལྟ་བུའོ། །ཕན་ཡོན་བརྒྱད་པ་ ྗ

ནི༑ བྱང་ཆུབ་སེམས་དཔའ་ས་བཅུ་ལ་གནས་པ་སྟོང་གསུམ་གྱི་པད་མ་ལ་བཞུགས་སྟེ། འཁོར་བྱང་ཆུབ་སེམས་དཔའ་མང་པོས་བསྐོར་ནས། ཕྱོགས་བཅུ་དུས་གསུམ་སངས་རྒྱས་ཀྱིས།
སྐྱབས་འགྲོ་ལན་གསུམ་མོད་བྱས་པས། །བྱང་ཆུབ་ཆོག་གི་ཤིང་དྲུང་དུ། །བདུད་ཚོགས་ཐམས་ཅད་བཏུལ་བྱས་ནས། །ནམ་གྱི་ཐོ་རེངས་མངོན་སངས་རྒྱས། ཕན་ཡོན་འདི་རྣམས་འོང་བ་ལ་
བསླབ་བྱ་ཕུན་སུམ་ཚོགས་པ་ལ་བསླབ་དགོས་པས། སྐྱབས་སུ་འགྲོ་བའི་བསླབ་བྱ་བཅུ་གཅིག་སྟེ། སངས་རྒྱས་དཀོན་མཆོག་ལ་སྐྱབས་སུ་སོང་ནས་ལྷ་གཞན་ལ་ཕྱག་མི་འཚལ་བ་དང་། ཆོས་
དཀོན་མཆོག་ལ་སྐྱབས་སུ་སོང་ནས་སེམས་ཅན་ལ་འཚེ་བ་སྤང་བ་དང་། དགེ་འདུན་དཀོན་མཆོག་ལ་སྐྱབས་སུ་སོང་ནས་མུ་སྟེགས་ཅན་མི་བསྟེན་པ་དང་། སངས་རྒྱས་ལ་གུས་པར་བསྒྲུབ་ཅིང་
མ་གུས་པ་སྤང་བ་དང་། ཆོས་ལ་གུས་པ་བསྒྲབ་ཅིང་མ་གུས་པ་སྤང་བ་དང༌། དགེ་འདུན་ལ་གུས་པ་བསྒྲབ་ཅིང་མ་གུས་པ་སྤང་བའོ། །ཐུན་མོང་གི་བསླབ་བྱ་ལྔ་ནི། སྲོག་དང་བྱ་དགའ་ཡི་
ཆེད་དུ་ལྷ་དཀོན་མཆོག་གསུམ་མི་སྤོང་བ་དང་། དགོས་པ་གལ་ཆེན་པོ་ལ་ཡང་ཐབས་གཞན་མི་བཙལ་བ་དང་། ཅི་ཟ་ཅི་འཐུང་གི་ཕུད་ཀྱིས་མཆོད་པ་དང་། དུས་དང་དུས་ཀྱི་མཆོད་པ་ལ་བརྩོན་

༄༅། །པར་བྱ་བ་དང༌། ཕྱོགས་གང་དང་གང་དུ་འགྲོ་ཡང་དེ་ཡི་ལྷ་ལ་སྐྱབས་སུ་འགྲོ་བ་དང༌། སྐྱབས་སུ་འགྲོ་བ་སྤེལ་ཞིང་སྦྱང་བ་ལ་བསླབ་པར་བྱའོ། །དང་པོ་སངས་
རྒྱས་ལ་སྐྱབས་སུ་སོང་ནས་འཇིག་རྟེན་པའི་ལྷ་ཚངས་པ་དང་ཁྱབ་འཇུག་དབང་ཕྱུག་ཆེན་པོ། ཚོགས་ཀྱི་བདག་པོ་ཆེན་པོ་རྣམས་ལ་ཡང་སངས་རྒྱས་ཐོབ་པའི་སྐྱབས་སུ་བྱེད་ནས་ཕྱག་མི་འཚལ་*
ན༑ ས་བླ་བ་སྲིད་པ་ཆགས་པའི་ལྷ་ཡབ་བཞུར་ཡར་ལྷ་ཤམ་པོ་འོ་དེ་གུང་རྒྱལ་ལ་སོགས་པ་རྣམས་ལ་ལྟ་ག་ལ་ཡང་ཕྱག་འཚལ། སངས་རྒྱས་ལ་སྐྱབས་སུ་སོང་བས་དེ་རྣམས་ཀྱི་མཆོད་གནས་
སུ་འགྲོ་བ་ཡིན་པས་སོ། །ཆོས་ལ་སྐྱབས་སུ་སོང་བས་སེམས་ཅན་ལ་འཚེ་བ་སྤང་པ་ནི། རང་སྡུག་བསྔལ་མི་འདོད་པ་བཞིན་དུ་གཞན་ཡང་སྡུག་བསྔལ་མི་འདོད་ལ། རང་བདེ་བ་འདོད་པ་
བཞིན་དུ་གཞན་བདེ་བ་འདོད་པས། གསོད་པ་དང་གཏུབ་པ་དང་རྫས་དང་ཡོ་བྱེད་ཞིང་དང་ཁང་པ། ྋནོར་དང་བང་མཛོད་འཕྲོག་པ་ལྟ་ག་ལ་ཡང་སྲིད་ལ། མི་ཐུབ་བཞིན་དུ་བཅོལ་བ། མི་ཐེག་
༈ བཞིན་དུ་སྐུར་བ་དང་འགེལ་བ། ཀུ་རེ་དང་ཀྱལ་ཀའི་ཆེད་དུ་དངས་པ་དང་སྐྲག་པར་བྱེད་པ་ལ་སོགས་པ་དང་། ཞིང་གི་འོལ་ཀ་འབོལ་བ་དང་། ལྗང་པའི་སྟེང་དུ་རྐང་པ་གྱལ་འགྲོས་བྱེད་པ་

ཚུན་ཆད་སྤང་བར་བྱའོ། །དགེ་འདུན་དཀོན་མཆོག་ལ་སྐྱབས་སུ་སོང་བས་མུ་སྟེགས་ཅན་མི་བསྟེན་པ་ནི། དགེ་སློང་བྱས་ནས་དགེ་ཚུལ་དང་དགེ་བསྙེན་ལ་ཡང་སྟན་ཅིག་པ་སྤོང་། ནུབ་ཀྱང་
བསྲུང་ན་མུ་སྟེགས་ཅན་དང་མུ་སྟེགས་ཀྱི་བྱེ་བྲག་བོན་པོ་རྣམས་ལ་སངས་རྒྱས་བསྒྲུབ་པར་འདོད་ཅིང་། ལམ་བསྒྲུབས་པར་འདོད་པའི་གྲོགས་པོ་ནི་ལྟ་ཅི་སྨོས། །སངས་རྒྱས་ཐོབ་པར་འདོད་པའི་
གྲོགས་པོ་ནི་སྟོན་པ་མཐུན་པ། ལྟ་བ་མཐུན་པ། སྒོམ་པ་མཐུན་པ། སྤྱོད་པ་མཐུན་པའོ། སངས་རྒྱས་ལ་སྐྱབས་སུ་སོང་བས། རིས་སུ་བྲིས་པ་འམ། འབུར་དུ་བཏོད་པ་འམ། རྐོས་སུ་
བརྐོས་པའི། སངས་རྒྱས་དང་བྱང་ཆུབ་སེམས་དཔའི་སྐུ་གཟུགས་རྣམས་མཐོང་བའི་དུས་སུ་ཕྱག་འཚལ། མདུན་དུ་བྱོན་པ་ལ་ལྡང་བ་བྱ། ཁྱེར་ཁྲིད་བྱེད་པའི་དུས་སུ་རྗེན་ལ་མི་བཞག་མི་འགོང་
ཞིང་སྟོན་པ་དངོས་ཀྱི་འདུ་ཤེས་བཞག་པར་བྱའོ། །ཆོས་ལ་སྐྱབས་སུ་སོང་བས་མ་གུས་པ་སྤང་ཞིང་གུས་པ་བསྒྲབ་པ་ནི། ཚིག་བཞི་པའི་ཚིགས་སུ་བཅད་པ་ཡན་ཆད་ལ་ཕྱག་འཚལ་བ་དང་ལྡང་
བ་དང༌། མི་འགོང་པ་དང༌། མི་འཚོང་པ་དང་། གཏའ་མར་མི་བཞག་པ་དང༌། ཆོས་བཟང་ངན་དུ་བྱེད་པ་ལ་སོགས་པ་མ་གུས་པ་སྤང་ཞིང་གུས་པར་བྱའོ། །གང་ཞིག་ཡིད་ནི་ཆོས་ལ་སྡང་

།བ་དེ་ལ་ཐར་པ་ག་ལ་ཡོད། ཅེས་སོ། དགེ་འདུན་དཀོན་མཆོག་ལ་སྐྱབས་སུ་སོང་བས་མ་གུས་པ་སྤོང་བ་ནི། མངོན་དུ་གྱུར་པ་ལ་ཕྱག་འཚལ་ཞིང་ལྡང་བ་༔༄༅།
དང་༑ སེར་པོ་འདབ་མ་ཙམ་ལ་འང་འགོང་བར་མི་བྱ། །ཚལ་བུ་ཙམ་ཞིག་འཛིན་པ་ལ། །སྟོན་པའི་འདུ་ཤེས་མི་སྤྱད་པར། །སྡང་ཞིང་འཚངས་རྣམས་འབྲུ་བ་ནི། །ང་ཡི་འཁོར་དུ་མ་
གཏོགས་སོ། །ཅེས་སོ། ངུར་སྨྲིག་གི་ཚལ་པ་ཕྱགས་དར་ཁྲོད་དུ་བོར་ཡང༌། །བདག་གི་སྤྱི་བོའི་གཙུག་ཏུ་བླང་ཏེ་གཙང་སར་བཞུགས་པར་བྱའོ། །ཐུབ་པའི་ངུར་སྨྲིག་རྒྱལ་མཚན་
ནི༑ ཚངས་དང་བརྒྱ་བྱིན་ལ་སོགས་པའི། །འཇིག་རྟེན་ཆེན་པོ་རྣམས་ཀྱིས་ཀྱང་། སྤྱི་བོའི་ཅོད་པན་རྩེར་བླངས་ཏེ། མཆོད་པའི་གནས་སུ་བཞུགས་པ་ཡིན། །ཁྱད་པར་གྱི་བསླབ་བྱ་དྲུག་སོང་
ནས༑ ཐུན་མོང་གི་ལྔའི་དང་པོ་ནི། སྲོག་དང་བྱ་དགའི་ཆེད་དུ་ལྷ་དཀོན་མཆོག་མི་སྤང་པ་ནི། ལི་ཡི་རྒྱལ་པོ་གཞོན་ནུ་རྡོ་རྗེ་ཞེས་བྱ་བ། གར་ལོག་གི་རྒྱལ་པོ་ཕྱི་རོལ་མུ་སྟེགས་པས། ཁྱོད་
ལྷ་དཀོན་མཆོག་གསུམ་ལ་སྐྱབས་སུ་འགྲོ་བ་ཐོང་དང་ང་ཡི་རྒྱལ་སྲིད་ཀྱི་ཕྱེད་སྦྱིན་ཟེར་ཡང་མ་བཏང་། ལྷ་དཀོན་མཆོག་གསུམ་ལ་སྐྱབས་སུ་འགྲོ་བ་མ་བཏང་ན། ངས་ཁྱོད་ཀྱི་སྲོག་གཅོད་དེ་ཟེར་༔

ཡང་མ་བཏང་བས། གར་ལོག་གི་རྒྱལ་པོ་ཚིག་པ་ལོག་ནས་ཚིགས་ཐམས་ཅད་དུ་ལྕགས་གཟེར་བརྒྱལ། མགོ་ལྤགས་ཕྱོགས་བཞིར་བཤུས། སྦལ་པ་དང་སྦྲུལ་དོང་དུ་བསྒྱུར། དེ་ཡི་ཚེ་ཇོ་བོ་ཚེ
དཀོན་མཆོག་གསུམ་ལ་སྐྱབས་འགྲོ་བྱེད་ཅིང་བཞུགས་པ་ལ། ཐུགས་དམ་ཇོ་མོ་ཀུ་རུ་ཀུལླེ་བྱོན་ནས་སྡུག་བསྔལ་དེ་རྣམས་དང་བྲལ་བར་བྱས་ནས་སྐད་ཅིག་གིས་ཕོ་བྲང་དུ་བྱོན་པ་ལྟ་བུའོ།
དགོས་པ་གལ་ཆེན་པོ་ལ་འང་ཐབས་གཞན་དུ་མི་བཙལ་བ་ནི། ན་བ་དང་ཚ་བ་དང་ཡུལ་ཤོར་གྱིས་དགོས་པའི་དུས་སུ་མོ་མི་གདབ། རྩིས་མི་འདིང་བོན་མི་བྱ་བར། ང་ཅི་ཤེས་ཁྱོད་དེ་ཤེས་ཀྱི་
ཚུལ་དུ་སྐྱབས་སུ་འགྲོ་བ་འབའ་ཞིག་བྱས་ལ། ཤེས་རབ་ཀྱི་ཕ་རོལ་དུ་ཕྱིན་པ་ལ་སོགས་པའི་མདོ་བཏོན་པས་ནད་དང་གནོད་པ་ཞི་བ་ལ་སོགས་བརྒྱད་སྟོང་པ་ན་བཞུགས་པ་ལྟ་བུའོ། །ཅི་དང་ཅི་ཟ་
ལ་སོགས་པའི་ཕུད་ཀྱིས་མཆོད་པ་དང་དུས་དང་དུས་ཀྱི་མཆོད་པ་ལ་བསླབ་པར་བྱ་བ་ནི། བཟའ་བ་དང་བཏུང་བའི་དུས་ཐམས་ཅད་དུ་ལྷ་དཀོན་མཆོག་གསུམ་དྲན་པར་བྱས་ལ། བཟའ་བཏུང་གི་
ཕུད་ཀྱིས་སྣོད་གཙང་མར་དཀོན་མཆོག་གསུམ་ལ་མཆོད་པར་བྱའོ། །ཟླ་བ་རེ་རེ་ལ་འང་ཉ་སྟོང་ཚེས་བརྒྱད་ལ་ནུས་པ་དང་སྦྱར་ཏེ་ནར་མ་བས་ཆེ་བ་བྱའོ། །ཡང་དག་པར་རྫོགས་པའི་སངས་རྒྱས་

༄༅། །བལྟམས་པའི་དུས་དང་བདུད་བཏུལ་བ་དང༌། ཆོས་ཀྱི་འཁོར་ལོ་བསྐོར་བ་དང༌། མངོན་པར་བྱང་ཆུབ་པ་དང་། ཡོངས་སུ་མྱ་ངན་ལས་འདས་པའི་དུས་རྣམས་
མཆོད་པ་རྒྱ་ཆེན་པོ་བྱའོ། །ཕྱོགས་གང་དང་གང་དུ་འགྲོ་བའི་ལྷ་ལ་སྐྱབས་སུ་འགྲོ་བ་ནི། །ཤར་ཕྱོགས་སུ་འགྲོ་ན་སྒོ་བྱེ་བྲག་དུ་ཇོ་བོ་མི་འཁྲུགས་པ་ལ་སྐྱབས་སུ་འགྲོ་བར་བྱའོ། །ལྷོ་དང་ནུབ་
དང་བྱང་ལ་སོགས་པ་ཡང་དེས་ཤེས་པར་བྱའོ། །སྐྱབས་སུ་འགྲོ་བ་སྤེལ་ཞིང་སྦྱང་བ་ནི། ཉིན་ལན་གསུམ་མཚན་གསུམ་དུ། རྐང་གཉིས་རྣམས་ཀྱི་མཆོག །སངས་རྒྱས་ལ་སྐྱབས་སུ་
མཆིའོ༑ ཞི་བ་འདོད་ཆགས་དང་བྲལ་བ་རྣམས་ཀྱི་མཆོག །ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག །འཕགས་པའི་དགེ་འདུན་ལ་སྐྱབས་སུ་མཆིའོ། །ཞེས་ཉིན་མཚན་དུས་
དྲུག་ལ་སོགས་པར་བྱེད་པའོ། །དགེ་བཤེས་སྟོན་པའི་ཞལ་ནས་སྐྱབས་འགྲོ་ཐུན་མོང་བ་འདི་ལ་བློ་ངེས་པར་སློབ་ན། ཡས་ཀྱི་གསང་སྔགས་ཀྱི་དམ་ཚིག་ལ་ཡང་སློབ་པ་ལ། ཚེགས་མེད་
གསུངས༑ རྣལ་འབྱོར་པ་ཆེན་པོའི་ཞལ་ནས་སྐྱབས་འགྲོ་ཐུན་མོང་བ་འདི་མ་ཤོར་མ་ཉམས་ན་སངས་རྒྱས་ཐོབ་པའི་ལམ་སྣ་ཡིན་གསུངས། བླ་མ་རིན་པོ་ཆེའི་ཞལ་ནས། སྐྱབས་སུ་འགྲོ་བ་འདི་*

དང་པོ་གལ་ཆེ་སྟེ། སེམས་ཅན་ཐ་མལ་དང་མུ་སྟེགས་པ་ལས་འཕགས་པར་བྱེད། བར་དུ་གལ་ཆེ་སྟེ་འཇིགས་པ་དང་སྡུག་བསྔལ་ལས་སྐྱོབ། ཐ་མར་གལ་ཆེ་སྟེ་འབྲས་བུ་སྐ་གསུམ་ཐོབ་་
གསུངས༑ སྐྱབས་སུ་འགྲོ་བ་འདི་ཆོས་ཐམས་ཅད་ཀྱི་མཆོག་ཏུ་གྱུར་པ་ཡིན་པས་ཁྱད་དུ་མི་བསད་ཅིང་ཉམས་སུ་བླང་བར་བྱའོ། །ནམ་མཁའི་པད་མོ་རྨི་ལམ་བུང་བ་འཇིབ། །རྒྱུ་མའི་སྐྱེས་བུ་
རྨིག་རྒྱུའི་ཆུ་ལས་བརྒལ། །མོ་གཤམ་བུ་ཡིས་སྒྲ་སྙན་གླ་ཡང་ལེན། །རྟོག་གེ་མཁན་གྱིས་ཆོས་ཉིད་རྟོགས་སོ་ཞེས། །ཐོས་བསམ་སྒྲ་ལ་ཆགས་པ་རྣམས་ཀྱིས་གསུང༌། ཡོན་ཏན་གྱི་ཆོས་
ཐམས་ཅད་བསྐྱེད་པས་ས་གཞི་དང་འདྲ་བའི་སྐྱབས་སུ་འགྲོ་བ་ཐུན་མོང་བ་ཐལ་ནས། ལྷ་དང་མི་རྣམས་ཀྱི་དཀར་པོའི་ས་བོན་དྲུང་པ། དུས་གསུམ་སངས་རྒྱས་ཐམས་ཅད་ཀྱི་འབྱུང་
གནས༑ འཁོར་བའི་སྡུག་བསྔལ་སེལ་བའི་རྩི་སྨན། ཞེ་སྡང་གི་མེ་གསོད་པར་བྱེད་པའི་ཆར་རྒྱུན་འདོད་ཆགས་ཀྱི་དུག་འཇོམས་པར་བྱེད་པའི་རྩི་མ་གི་ཏ། གཏི་མུག་གི་མུན་པ་ཐམས་ཅད་སེལ་
བར་བྱེད་པའི་སྒྲོན་མ། ཉི་མའི་དཀྱིལ་འཁོར་ལྟ་བུ་ནི་སྡོམ་པ་རིན་པོ་ཆེ་ཡིན་པས། སོ་སོ་ཐར་པའི་རིས་བདུན་གང་ཡང་རུང་བ་གཅིག་བླང་བར་བྱའོ། །བསྙེན་གནས་ལ་ཉེ་བར་མཚོན་

༄༅། །ན། ཁྱིམ་པར་གྱུར་པ་དདཔ་དང་ལྡན་ཞིང་སྡོམ་པ་རིན་པོ་ཆེ་ལ་མོས་པ། དཀར་པོའི་ཆོས་སངས་རྒྱས་ཀྱི་བསྟན་པ་ལ་ཞུགས་པའི་རྟེན་གྱི་གང་ཟག་གིས་ཟླ་བ་གཅིག་
ལ་ཉེ་བར་མཚོན་ན། ཉ་སྟོང་དུས་བཞི་གང་ཡང་རུང་བ་ལ་ལྷ་དཀོན་མཆོག་གསུམ་ལ་མཆོད་པ་བཤམ། བསྙེན་གནས་ཀྱི་སྡོམ་པ་ལེན་པར་འདོད་པའི་རྟེན་གྱི་གང་ཟག་སྟན་མཐོན་པོ་ལ་
བཞག །ལག་པ་དང་གདོང་བཀྲུ། ཁ་བཤལ། དཀོན་མཆོག་ལ་ཕྱག་དང་མཆོད་པ་བྱ། སློབ་དཔོན་གྱི་ཞབས་ལ་གཏུགས་ཏེ་ཡན་ལག་ལྔས་ཕྱག་འཚལ་བ་བཞོ་བའི་ཚུལ་དུ་ཙོག་པུར་བསྡད་
ནས་སྡོམ་པ་བླང་བ་ནི། སློབ་དཔོན་དགོངས་སུ་གསོལ། །བདག་མིང་འདི་ཞེས་བྱ་བ་དུས་འདི་ནས་བཟུང་སྟེ། ཇི་སྲིད་འཚོའི་བར་དུ་རྐང་གཉིས་རྣམས་ཀྱི་མཆོག །སངས་རྒྱས་ལ་སྐྱབས་སུ་
མཆིའོ༑ །འདོད་ཆགས་དང་བྲལ་བ་རྣམས་ཀྱི་མཆོག །ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག །དགེ་འདུན་ལ་སྐྱབས་སུ་མཆིའོ། །སློབ་དཔོན་གྱི་བདག་བསྙེན་གནས་སུ་
བཟུང་དུ་གསོལ། ལན་གསུམ་གྱི་བར་དུ་རྗེས་ཟློས་བྱའོ་ཐ་མར་སློབ་དཔོན་གྱིས་ཐབས་ཡིན་ནོ། །སློབ་མས་ལེགས་སོ་བརྗོད་དོ། །བསྙེན་གནས་ཀྱི་སྡོམ་པ་ཐོབ་ནས་བསླབ་བྱ་རྗེས་ཟློས་བྱ་བ་

སློབ་དཔོན་དགོངས་སུ་གསོལ། །ཇི་ལྟར་སྔོན་གྱི་འཕགས་པ་དགྲ་བཅོམ་པ་དེ་དག་གིས་ཟླ་བ་བྱུང་ངོ་ཅོག་གི་ཉ་དང་གནམ་སྟོང་ལ་སྲོག་གཅོད་པ་སྤང་ཏེ། སྲོག་གཅོདཔ་ལས་སླར་ལོག་པ་
དེ་བཞིན་དུ། བདག་མིང་འདི་ཞེས་བགྱི་བས་ཀྱང་ཟླ་བ་བྱུང་ངོ་ཅོག་གི་ཉ་དང་གནམ་སྟོང་ལ་སྲོག་གཅོད་པ་སྤངས་ཏེ་སྲོག་གཅོད་པ་ལས་སླར་ལོག་པར་བགྱིའོ། །ཡན་ལག་དང་པོ་འདིས་བདག་
འཕགས་པ་དགྲ་བཅོམ་པ་དེ་དག་གིས་བསླབ་པ་ལ་རྗེས་སུ་སློབ་བོ། རྗེས་སུ་བསྒྲུབ་པོ། །རྗེས་སུ་བགྱིད་དོ། །གཞན་ཡང་སྔོན་གྱི་འཕགས་པ་དགྲ་བཅོམ་པ་དེ་དག་གིས་ཟླ་བ་བྱུང་ངོ་ཅོག་གི་ཉ་
དང་གནམ་སྟོང་ལ་མ་བྱིན་པར་ལེན་པ་དང༌། མི་ཚང་པར་སྤྱོད་པ་དང༌། རྫུན་དུ་སྨྲ་བ་དང༌། འབྲུའི་ཆང་དང༌། བཅོས་པའི་ཆང་དང༌། མྱོས་པར་འགྱུར་བ། བག་མེད་པའི་གནས་
དང་༑ གླུ་གར་དང་རོལ་མོའི་སྒྲ་དང༌། ཕྲེང་བ་དང༌། སྤོས་མྱུག་པ་དང༌། རྒྱན་དང་ཁ་དོག་འཆང་བ་དང༌། ཁྲི་སྟན་ཆེན་པོ་དང་། མལ་སྟན་མཐོན་པོ་དང༌། ཕྱི་དྲོའི་ཁ་ཟས་སྤངས
ཏེ༑ ཕྱི་དྲོ་ཡི་ཁ་ཟས་ལས་སླར་ལོག་པ་དེ་བཞིན་དུ་བདག་མིང་འདི་ཞེས་བགྱི་བས་ཟླ་བ་བྱུང་ངོ་ཅོག་གི་ཉ་དང་གནམ་སྟོང་ལ་མ་བྱིན་པར་ལེན་པ་དང༌། མི་ཚངས་པར་སྤྱོད་པ་དང༌། རྫུན་དུ་སྨྲ་བ་

།དང༌། འབྲུའི་ཆང་དང༌། བཅོས་པའི་ཆང་དང༌། མྱོས་པར་འགྱུར་བ། བག་མེད་པའི་གནས་དང༌། གླུ་གར་དང་རོལ་མོའི་སྒྲ་དང་། ཕྲེང་བ་དང༌། སྤོས་
ཝཱ ༄༅།
མྱུག་པ་དང་། རྒྱན་དང་ཁ་དོག་འཆང་བ་དང༌། ཁྲི་སྟན་ཆེན་པོ་དང༌། མལ་སྟན་མཐོན་པོ་དང༌། ཕྱི་དྲོའི་ཁ་ཟས་སྤངས་ཏེ། ཕྱི་དྲོ་ཡི་ཁ་ཟས་ལས་སླར་ལོག་པར་བགྱིའོ། །ཡན་ལག
བརྒྱད་པ་འདིས་བདག་འཕགས་པ་དགྲ་བཅོམ་པ་དེ་དག་གི་བསླབས་པ་ལ་རྗེས་སུ་སློབ་རྗེས་སུ་བསྒྲུབ་བོ། རྗེས་སུ་བགྱིད་དོ། །སློབ་དཔོན་གྱིས་ཐབས་ཡིན་ནོ། སློབ་མས་ལེགས་སོ་
རྗོད༑ བསྙེན་གནས་ཀུན་ལ་ཡོད་མོད་ཀྱིས། །སྐྱབས་སུ་མ་སོང་པ་ལ་མེད། བསྙེན་གནས་ཀྱི་སྡོམ་པ་གལ་ཆེ་བར་མདོ་དུ་མ་ནས་གསུངས་ཏེ། སྔོན་བསྐལ་པ་གྲངས་མེད་པའི་སྔོན་རོལ་
ན༑ དེ་བཞིན་གཤེགས་པ་གཟི་བརྗིད་ཡོན་ཏན་ཞེས་བྱ་བ་བྱོན་ཏེ། དེ་བཞིན་གཤེགས་པ་དེས་འཁོར་དཔག་ཏུ་མེད་པ་རྣམས་བསྙེན་གནས་སྡོམ་པ་འབའ་ཞིག་ལ་བཀོད་པས། ལ་ལས་ནི་དགྲ་
བཅོམ་པའི་འབྲས་བུ་ཐོབ། ལ་ལས་ནི་ཆོས་ལ་ཆོས་ཀྱི་མིག་རྣམ་པར་དག་པ་ཐོབ། ཐ་མ་རྣམས་ཀྱིས་ཀྱང་ལྷ་དང་མི་ཡི་གོ་འཕངས་ཐོབ། དུས་ཕྱིས་སངས་རྒྱས་མྱ་ངན་ལས་འདས་ནས་ཆོས་ཀྱི་

རྒྱལ་པོ་གཅིག་བྱོན་ནས། ཐུབ་པའི་གསུང་རབ་རྣམས་བལྟས་པས་བསྙེན་གནས་ཀྱི་ཡོན་ཏན་རྣམས་མཐོང་ནས། ཡུལ་དེ་ན་ཡོད་པའི་དགེ་སྦྱོང་དང་བྲམ་ཟེ་རྣམས་བསྡུས་ནས། བསྙེན་གནས་ཀྱི་
སྡོམ་པ་འབོག་པ་ཁྱེད་ཀྱིས་ཤེས་པར་གྱིས་ཤིག །ཟླ་བ་ཕྱི་མའི་ཉ་ཚུན་ཆད་ལ་མ་རྙེད་ན་ཆད་པའི་ལས་བྱེད་པ་ཡིན་ནོ་བྱས་པ། དགེ་སྦྱོང་དང་བྲམ་ཟེ་རྣམས་བསྡུས་ནས་སུས་ཤེས་དྲིས་པས་སུས་
འབྲུག་
ལུགས་ཀྱང་མིང་ཡང་མ་ཐོས་པར་འདུག་ནས། ཐམས་ཅད་ཏབ་ཏབ་པར་གྱུར་ཏེ་སྐྲག་ནས་ཕྱོགས་ཐམས་ཅད་དུ་བཙལ་ཡང་མ་རྙེད། དུས་རེ་ཤིག་རྒན་མོ་གཅིག་གི་ཀ་བ་ལ་ཉ་སྟོང་གི་དུས་སུ་ཀ་བ་ལ་མེ་
ཆོས་
འབར་བ་མཐོང་ནས། ཀ་བ་དུམ་བུར་བཏང་བའི་ནང་དུ་བསྙེན་གནས་ཡན་ལག་བརྒྱད་དང་ལྡན་པའི་ཆོ་ག་བྱུང་ནས། དགེ་སྦྱོང་དང་བྲམ་ཟེ་རྣམས་ལ་ཕུལ་ནས་བྱ་དགའ་ཆེན་པོ་གནང་། དགེ་
མཛོད་
ཆེན་སྦྱོང་དང་བྲམ་ཟེ་རྣམས་ཀྱིས་རྒྱལ་པོ་ཆེན་པོ་ལ་ཕུལ་བས། རྒྱལ་པོ་དགྱེས་ནས་དགེ་སྦྱོང་རྣམས་ལ་བསྙེན་བཀུར་ཉིས་ལྡབ་དུ་བྱས། རྒྱལ་པོ་འཁོར་དང་བཅས་པ་རྣམས་ཀྱིས་བསྙེན་གནས་ཀྱི་སྡོམ་
མོ།
པ་བསྲུང་བས་ཆར་ཆུ་དུས་སུ་བབ། ལོ་འབྲས་དུས་སུ་སྨིན། ནད་དང་གནོད་པ་ཐམས་ཅད་ཞི། །བདེ་ལེགས་ཐམས་ཅད་སྨིན། ཚེ་ཡི་དུས་བྱས་པ་ཐམས་ཅད་ཀྱང་སུམ་ཅུ་རྩ་གསུམ་དུ་སྐྱེས་༔

༄༅། །སོ། །བཅོམ་ལྡན་འདས་རྒྱལ་པོ་བྱམས་པའི་སྐྱེ་བ་བཞེས་པའི་དུས་སུ་གནོད་སྦྱིན་ལྔ་བཟའ་རྒྱུ་མ་རྙེད་ནས་རྒྱལ་པོ་ལ་བཟའ་རྒྱུས་སླད་དུ་འོང་པ་ལ། འབྲས་ཆེན་དང་
ཐུག་པ་ལ་སོགས་པ་བཟའ་རྒྱུའི་བྱེ་བྲག་མང་པོ་བྱིན་ཡང་། སྟག་གཟིག་གི་སྔོན་དུ་རྩ་སྔོན་པོ་བསྐྱར་བ་བཞིན་དུ་སྣོམ་ཡང་མི་སྣོམས་ནས། །རྒྱལ་པོ་ཆེན་པོས་ཁྱེད་ཅི་འདོད་བྱས་པ་ལ། ངེད་མི་
ཤ་རློན་པ་དང༌། མི་ཁྲག་དྲོན་མོ་འདོད་ཟེར་ནས། རྒྱལ་པོ་ཆེན་པོ་ཉིད་ཀྱི་བདག་བྱང་ཆུབ་སེམས་དཔའ་ཡི་སྤྱོད་པ་བྱེད་པའི་དུས་ན། རང་ལ་ཡོད་པ་བཞག་ནས་གཞན་དུ་མི་རུང་སྙམ་ནས་རྩ་བོ་
ཆེ་ལྔ་ཡི་ཁ་ཕྱེ་ནས། གནོད་སྦྱིན་ལ་འཐུང་དུ་བཅུག །བརླ་དཀར་ལ་སྣུམ་པ་ནས་ཤ་བཅད་ནས་བྱིན་ནས་གནོད་སྦྱིན་ཚིམ་པར་ཡང་བྱས། བསྙེན་གནས་ཡན་ལག་བརྒྱད་པའི་སྡོམ་པ་ཕོག་པ་
ནི༑ ཁྱོད་ཀྱི་སྲོག་གཅོད་དུག་བཞིན་སྤང་བར་གྱིས། །གཞན་གྱི་ཆུང་མ་དག་ལ་བརྟེན་པ་དང་། །གཞན་གྱི་ཡོ་བྱད་དག་ལ་རློམ་པ་དང་། །ཀུ་རེའི་ཆེད་དུ་རྫུན་དུ་སྨྲ་བ་སྤངས། །ཆང་གི་བཏུང་
བ་ཕྱི་དྲོའི་ཁ་ཟས་རྣམས། །ཉ་སྟོང་དུས་བཞི་ལ་ནི་རྟག་ཏུ་བསྲུང་། །ཅེས་རྒྱལ་པོས་གསུངས་པས། གནོད་སྦྱིན་རྣམས་ཀྱིས་དྲིན་དུ་བཟོ་ནས། དེ་ཁོ་ན་བཞིན་བསྲུང་བ་ལས། མ་འོངས་པའི་

དུས་ན་ལྔ་སྡེ་བཟང་པོར་གྱུར་ཏོ། ད་ལྟ་བསྙེན་གནས་ཡན་ལག་བརྒྱད་པ་བསྲུང་བས་ཇོ་བོ་བྱམས་པའི་བསྟན་པ་ལ་སྐྱེ། བྱམས་པ་ལུང་བསྟན་པ་ཉིད་ནས། བཅུ་བཞི་དང་ནི་བཅོ་ལྔ་དང༌། །དེ་
བཞིན་ཟླ་ཕྱེད་ཚེས་བརྒྱད་དང༌། །ཆོ་འཕྲུལ་གྱི་ནི་ཟླ་བ་ལ། གསོ་སྦྱོང་ཡན་ལག་བརྒྱད་བསྲུང་བ། །ང་ཡི་བསྟན་ལ་ལྷག་པར་འགྱུར། ཅེས་པས་སོ། བསྙེན་གནས་ཀྱི་སྡོམ་པ་ཐལ་
ནས༑ དགེ་བསྙེན་གྱི་སྡོམ་པ་བླང་བའི་ཆོ་ག་ནི་དཀོན་མཆོག་གི་མཆོད་པ་རྒྱ་ཆེན་པོ་བཤམས། དགེ་འདུན་ལ་ཆོས་སྟོན་དྲང་། དགེ་བསྙེན་སྟོན་པ་ལྷ་གཞན་ལ་མི་བརྟེན་པ་ཡན་ཆད་ནས་དགེ་
སློང་ཚུལ་ཁྲིམས་རྣམ་པར་དག་པ་གང་ཡང་རུང་བ་ཡུལ་དང་མཐུན་པ་སྟན་མཐོན་པོ་ལ་བཞུགས། རང་ཉིད་ཁྲུས་བྱས་སེམས་དགའ་བ་དང་བཅས་པས་དཀོན་མཆོག་ལ་ཕྱག་དང་མཆོད་པ་བྱས་ནས་
སྡོམ་པ་བླང་བར་ཞུ་བ་ནི། སློབ་དཔོན་གྱི་སྡོམ་པ་དབོག་པའི་རྗེས་ཟློས་བྱ་བ་ནི། ཕྱག་འཚལ་ཙོག་པུར་བསྡད་ལ་ཐལ་མོ་སྦྱར་ཏེ། སློབ་དཔོན་དགོངས་སུ་གསོལ། །བདག་མིང་འདི་ཞེས་བགྱི་
བ་དུས་འདི་བཟུང་ནས་ཇི་སྲིད་འཚོའི་བར་དུ། རྐང་གཉིས་རྣམས་ཀྱི་མཆོག །སངས་རྒྱས་ལ་སྐྱབས་སུ་མཆིའོ། །འདོད་ཆགས་དང་བྲལ་བ་རྣམས་ཀྱི་མཆོག །ཆོས་ལ་སྐྱབས་སུ་

།མཆིའོ། ཚོགས་རྣམས་ཀྱི་མཆོག །དགེ་འདུན་ལ་སྐྱབས་སུ་མཆིའོ། །སློབ་དཔོན་གྱིས་བདག་ཚངས་པར་སྤྱོད་པའི་དགེ་བསྙེན་དུ་བཟུང་དུ་གསོལ་ལོ། ཞེས་༄༅།
ལན་གསུམ་གྱི་བར་དུ་བྱ། །དེ་ནས་སློབ་དཔོན་གྱིས་ཐབས་ཡིན་ནོ། །སློབ་མས་ལེགས་སོ་ཞེས་བརྗོད། དགེ་བསྙེན་གྱི་སྡོམ་པ་ཐོབ་ནས་བསླབ་བྱ་བརྗོད་པ་ནི། སློབ་དཔོན་དགོངས་སུ་
གསོལ༑ །སྔོན་གྱི་འཕགས་པ་དགྲ་བཅོམ་པ་དེ་དག་གི་ཇི་སྲིད་འཚོའི་བར་དུ་སྲོག་གཅོད་པ་སྤངས་ཏེ། སྲོག་གཅོད་པ་ལས་སླར་ལོག་པ་དེ་བཞིན་དུ། །བདག་མིང་འདི་ཞེས་བགྱི་བས་ཀྱང་དུས་
བཅུ་གསུམ་
འདི་ནས་བཟུང་ནས་ཇི་སྲིད་འཚོ་ཡི་བར་དུ། སྲོག་གཅོད་པ་སྤངས་ཏེ་སྲོག་གཅོད་པ་ལས་སླར་ལོག་པར་བགྱིའོ། །ཡན་ལག་དང་པོ་འདིས་བདག་འཕགས་པ་དགྲ་བཅོམ་པ་དེ་དག་གིས་བསླབ་པ་
ལ་རྗེས་སུ་སློབ་པོ། །རྗེས་སུ་བསྒྲུབ་པོ། རྗེས་སུ་བགྱིད་དོ། གཞན་ཡང་འཕགས་པ་དགྲ་བཅོམ་པ་དེ་དག་གི་མ་བྱིན་པར་ལེན་པ་དང༌། འདོད་པས་ལོག་པར་གཡེམ་པ་དང་། རྫུན་དུ་སྨྲ་བ་
དང་༑ འབྲུའི་ཆང་དང་། བཅོས་པའི་ཆང་། མྱོས་པར་འགྱུར་བ། བག་མེད་པའི་གནས་སྤངས་ཏེ། བག་མེད་པའི་གནས་ལས་སླར་ལོག་པ་དེ་བཞིན་དུ། །བདག་མིང་ཞེས་བགྱི་བས་

ཀྱང་༑ མ་བྱིན་པ་ལེན་པ་དང༌། འདོད་པས་ལོག་པར་གཡེམ་པ་དང་། རྫུན་དུ་སྨྲ་བ་དང༌། འབྲུའི་ཆང་དང་། བཅོས་པའི་ཆང་མྱོས་པར་འགྱུར་བ། བག་མེད་པའི་གནས་ལས་སླར་ལྡོག་
པར་བགྱིའོ། །ཡན་ལག་ལྔ་པ་འདིས་བདག་འཕགས་པ་དགྲ་བཅོམ་པ་དེ་དག་གི་བསླབ་པ་ལ་རྗེས་སུ་སློབ་པོ། །རྗེས་སུ་བསྒྲུབ་པོ། རྗེས་སུ་བགྱིད་དོ། །སློབ་དཔོན་གྱིས་ཐབས་ཡིན་ནོ།
སློབ་མས་ལེགས་སོ་ཞེས་བརྗོད། དགེ་བསྙེན་གྱི་སྡོམ་པ་ནི་ས་ཡི་སྙིང་པོ་གསེར་དང་འདྲ་སྟེ། ཡང་དག་པར་རྫོགས་པའི་སངས་རྒྱས་ཀྱི་འཁོར་སྡེ་བཞིའི་ནང་དུ་ཆུད། དེ་བཞིན་གཤེགས་པའི་
ཞིང་ཁམས་དག་པར་ཡང་འགྲོ་བའི་རྒྱུ་ཕུན་སུམ་འཚོགས་པ་དང༌། ལམ་བསྐྱེད་པའི་རིམ་པ་བསྒོམ་པའི་རྟེན་དུ་ཡང་འགྱུར། རྟེན་ཁྱད་པར་དུ་འཕགས་པ་ཚུལ་ཁྲིམས་རྣམ་པར་དག་པ་ལ་བསྙེན་
བཀུར་ཀྱང་ཡིན། ཆོས་ཟབ་མོ་ཉམས་སུ་ལེན་དུ་བཏུབ་པས་མོས་གུས་དང་བརྩོན་འགྲུས་ཀྱིས་བརྒྱན་ན་ཚེ་འདི་ལ་ས་བཅུའི་རྟོགས་པ་སྐྱེར་ཡང་རུང་། །ཆོས་ཀྱི་རྗེ་ཞལ་བཞུགས་པའི་དུས་ན་དགེ་
བསྙེན་ཆེན་པོ་ལི་ཙ་བྱི་དྲི་མ་མེད་པའི་རྟོགས་པ་ཡིས། ཇོ་བོ་འཇམ་དབྱངས་ལ་སོགས་ས་བཅུའི་བྱང་ཆུབ་སེམས་དཔའ་རྣམས་དང་དགྲ་བཅོམ་པ་ཆེན་པོ་རྣམས་དང་སྐྲག་ཅིང་དངས་བར་བྱེད་པ་ལྟ་བུ་

༄༅། །དང༌། སློབ་དཔོན་ཙཎྜ་གོ་མི་ལྟ་བུའོ། །དགེ་བཤེས་པུ་ཏོ་བའི་ཞལ་ནས། དགེ་བཤེས་སྟོན་པས་ཀྱང་དགེ་བསྙེན་ལ་བརྟེན་ནས་དོན་ཐམས་ཅད་བསྒྲུབ། དགེ་
བཤེས་ཁམས་པ་ལུང་པས་ཀྱང་དགེ་བསྙེན་ལ་བརྟེན་ནས་དོན་ཐམས་ཅད་བསྒྲབས། དགེ་བསྙེན་གྱི་སྡོམ་པ་ལ་གས་ཆག་མེད་པར་བསྲུང་ན། གོ་ཡང་དེས་ཆོད། ཚུལ་ཁྲིམས་ཕུན་སུམ་ཚོགས་
པའི་གོ་ཡང་དེས་ཆོད། མི་ཐུབ་བཞིན་དུ་དགེ་སློང་གི་སྡོམ་པ་དང་། བྱང་ཆུབ་སེམས་དཔའི་སྡོམ་པ་དང༌། གསང་སྔགས་ཀྱི་རིག་པ་འཛིན་པའི་སྡོམ་པ་རྣམས་བླངས་ནས། ཁྱི་ཆུ་འབོག་པ་
བཞིན་མར་ལ་འགྲོ་བའི་དོགས་ཡོད་པ་ཡིན་གསུངས། བརླ་ཤ་དང་སྦྱར་ཏེ་རྟ་རྒྱུག །གཉེན་པོ་དང་སྦྱར་ཏེ་སྡོམ་པ་བླངས། ཁས་བླངས་ནི་ཆེ། ཉམས་ལེན་ནི་ཆུང༌། མར་ལ་འགྲོ་བའི་རྒྱུ་
ཡིན་གསུངས་པས། ཐུབ་ཚད་ལ་ནན་ཏན་བྱ། གདུགས་ཁབས་གཅིག་གི་ཁྱབ་པ་ཡིས། །གླིང་བཞི་བྱེ་བ་ཚངས་བ་དང༌། །ལྷའི་དབང་པོ་མན་ཆད་ཀྱི། །འཁོར་ལོས་བསྒྱུར་བ་བྱེད་པ་
ཡང་༑ །དགེ་བསྙེན་སྡོམ་པས་ཐོབ་པར་འགྱུར། །བྱང་ཆུབ་སེམས་དཔའི་གནས་སྐབས་ན། །སྤྲུལ་དང་ཏིང་ངེ་བྱེ་བ་དང༌། །ཞིང་བརྒྱ་སྐད་ཅིག་གཅིག་གིས་གཡོ། །སེམས་ཅན་བྱེ་བའི་དོན་

རྣམས་ལ། །ཆགས་ཐོགས་མེད་པར་འགྱུར་བ་ཡང༌། །གཏན་ཁྲིམས་ལྔ་བསྲུང་འབྲས་བུ་ཡིན། །ཞིང་ཁམས་རྣམས་ནི་བསྲུང་བ་དང༌། །བརྩོན་འགྲུས་རྒྱུན་ཆད་མེད་པ་དང༌། །སྟོབས་དང་
དབང་རྣམས་འབྱོར་པ་དང་། །ཡོན་ཏན་རྒྱ་མཚོ་ཐོབ་པ་དང༌། །བརྒལ་དཀའི་འཁོར་བའི་སྡུག་བསྔལ་དང༌། །སྡུག་བསྔལ་མེ་དཔུང་ཉོན་མོངས་རྣམས།ྋ །གཏན་ཁྲིམས་ལྔ་ཡིས་སྤང་བར་
འགྱུར༑ །སྐྱབས་ཆེན་སངས་རྒྱས་ཉི་མ་ཡང༌། །གཏན་ཁྲིམས་ལྔ་ཡིས་ངེས་པར་ཐོབ། །རང་ལ་སེམས་པའི་སྐྱེས་བུ་ཡིན། །རལ་བ་མེད་པར་གཏན་ཁྲིམས་ལྔ། །སྲོག་ལ་བབས་ཀྱང་
བསྲུང་བར་བྱ། །ནད་དང་གནོད་པ་ཞི་བ་དང༌། །མཚོན་གྱི་སྐལ་པ་སྤོང་བ་དང༌། །འཇིགས་པའི་འཚོ་བ་སྤང་བའི་ཕྱིར། །སྲོག་གཅོད་སྤང་བའི་སྡོམ་པ་བླང༌། །རྟེན་འབྲེལ་དཀོན་མཆོག་
མཆོད་པ་བཤམས་པ་དང་། སྡོམ་པ་ལེན་པའི་སློབ་དཔོན་སྟན་མཐོན་པོ་ལ་བཞག །ཕྱག་བཙལ་ཙོག་པུར་བསྡད། ཐལ་མོ་སྦྱར་ནས་རྗེས་ཟློས་བྱ་བ་ནི། །སློབ་དཔོན་དགོངས་སུ་གསོལ། །
བདག་མིང་འདི་ཞེས་བགྱི་བ། །དུས་འདི་ནས་བཟུང་སྟེ། ཇི་སྲིད་འཚོའི་བར་དུ། རྐང་གཉིས་རྣམས་ཀྱི་མཆོག །སངས་རྒྱས་ལ་སྐྱབས་སུ་མཆིའོ། །ཞི་བ་འདོད་ཆགས་དང་བྲལ་བ་རྣམས་༔

། ཀྱི་མཆོག །ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག །འཕགས་པའི་དགེ་འདུན་ལ་སྐྱབས་སུ་མཆིའོ། །སློབ་དཔོན་གྱིས་བདག་ཇི་སྲིད་འཚོའི་བར་
༣ ༄༅།
དུ་སྲོག་གཅོད་པ་སྤང་བའི་དགེ་བསྙེན་དུ་བཟུང་དུ་གསོལ། །ལན་གསུམ་གྱི་བར་དུ་བྱ། དེ་ལ་སློབ་དཔོན་གྱིས་ཐབས་ཡིན་ནོ། །སློབ་མས་ལེགས་སོ་ཞེས་བརྗོད་དོ། །དེ་ནས་བསླབ་བྱ་བརྗོད་༴
པ་ནི། སློབ་དཔོན་དགོངས་སུ་གསོལ། སྔོན་གྱི་འཕགས་པ་དགྲ་བཅོམ་པ་དེ་དག་གིས་ཇི་སྲིད་འཚོ་ཡི་བར་དུ་སྲོག་གཅོད་པ་སྤངས་ཏེ། སྲོག་གཅོད་པ་ལས་སླར་ལོག་པ་དེ་བཞིན་དུ། །བདག་
མིང་འདི་ཞེས་བགྱི་བས་ཀྱང་ཇི་སྲིད་འཚོ་ཡི་བར་དུ་སྲོག་གཅོད་པ་སྤངས་ཏེ། སྲོག་གཅོད་པ་ལས་སླར་ལྡོག་པར་བགྱིའོ། །ཡན་ལག་དང་པོ་འདིས་བདག་འཕགས་པ་དགྲ་བཅོམ་པ་དེ་དག་གིས་
བསླབ་པ་ལ་རྗེས་སུ་སློབ་པོ། །རྗེས་སུ་བསྒྲབ་པོ། རྗེས་སུ་བགྱིད་དོ། །སློབ་དཔོན་གྱིས་ཐབས་ཡིན་ནོ། །སློབ་མས་ལེགས་སོ་བརྗོད། །སྲོག་གཅོད་སྤང་བར་བྱས་པ་ཡིས། །ངན་འགྲོའི་
༈ སྲིད་པ་འགེག་པ་དང༌། །བཞི་བརྒྱ་རྩ་བཞིའི་ནད་རྣམས་ལ། །ངོ་བོ་ཉིད་ཀྱིས་ཐར་བར་འགྱུར། །གཞན་རྣམས་འཇིགས་དང་བྲལ་བ་དང༌། །སྐྱེ་བ་གར་ཡང་བདེ་བ་དང༌། །གང་དང་༔

འགྲོགས་ཀྱང་མཐུན་པ་དང་། །ཡིད་དུ་འོང་བའི་གཟུགས་ཐོབ་འགྱུར། །མཐར་ཕྱིན་མཐར་ཐུག་ཆོས་རྣམས་ནི། །འཚོ་བ་མེད་པ་ཉིད་ཀྱིས་འགྲུབ། །དཀར་ཕྱོགས་འདོད་པའི་སྐྱེས་བུ་དག
ལེགས་པར་འབོད་ལ་སྲོག་གཅོད་སྤོང༌། །ཉེ་དགའ་སྦྱིན་པ་གཏོང་བ་ནི། །ཀོ་བ་སོགས་མིག་བྱེད་པ་འདྲ། །དགའ་བོ་ཚུལ་ཁྲིམས་བསྲུང་བ་ནི། །བཀྲེས་པ་ཟས་དང་འགྲོགས་པ་འདྲ།
ཡུན་ཐུང་བཟོད་པ་བསྒོམ་པ་ནི། །སྡོང་པོ་རྦ་ལ་སྐྱར་བ་འདྲ། །དཔའ་བོ་བརྩོན་འགྲུས་རྩོམ་པ་ནི། །བལ་སྐུད་ཕྱར་བ་དྲུབ་པ་འདྲ། །ལམ་ཕྲན་ཐོས་བསམ་བྱེད་པ་ནི། །རྒྱུ་བཟང་བལ་སྐད་
བཏུབ་པ་འདྲ། །བསོད་ནམས་ཚོགས་ཅིག་མ་བསཾག་ན། །དུས་རླུང་ལོག་པའི་གྲུ་དང་འདྲ། །བསགས་པའི་རྒྱབ་ཅན་སྐྱེས་བུ་ཡིས། །ཡིད་ལ་བསམ་པའི་དོན་རྣམས་བསྒྲབ། རང་གི་ཉེ་
བར་མཆོད་ནས་སྐྱབས་སུ་འགྲོ་བ་ཐུན་མོང་བའི་སྡོམ་པ་ལེན་པར་འདོད་པའི་ཆོ་ག་དང་། སོ་སོར་ཐར་པའི་སྡོམ་པ་བྱེ་བྲག་ཏུ་ལེན་པའི་ཆོ་ག་ཐལ་ནས། བྱང་ཆུབ་སེམས་ཀྱི་སྡོམ་པ་རིན་པོ་ཆེ་ལེན་
པར་འདོད་པའི་གང་ཟག་གིས། །དང་པོ་བསླབ་བྱ་དང་ཕན་ཡོན་ཤེས་པར་བྱ་བ་ནི། དགེ་བའི་རྩ་བ་གཞན་ནི་སྦྲང་རྩིའི་རོ་དང་འདྲ་ལ། བྱང་ཆུབ་ཀྱི་སེམས་ནི་བདུད་རྩིའི་རོ་དང་འདྲ། བསོད་

༄༅། །ནམས་གྱི་ཚོགས་གཞན་ནི་ནོར་བུ་འཆིང་བུ་དང་འདྲ་ལ། བྱང་ཆུབ་ཀྱི་སེམས་ནི་ནོར་བུ་རིན་པོ་ཆེ་དབང་གི་རྒྱལ་པོ་དང་མཚུངས། བསམ་པ་དང་བསླབ་པ་གཞན་ནི་
གཡོས་ལེགས་པའི་ཁ་ཟས་དང་འདྲ་ལ། བྱང་ཆུབ་སེམས་པའི་བསླབ་པ་ནི་ལྷའི་ཞལ་ཟས་རོ་བརྒྱ་པ་དང་མཚུངས། བསོད་ནམས་ཀྱི་ཕུང་པོ་གཞན་ནི་འཁོར་བའི་རྒྱལ་པོ་དང་འདྲ་ལ། བྱང་
མ
ཆུབ་ཀྱི་སེམས་ནི་ལྷ་ཐམས་ཅད་ཀྱི་འཁོར་ལོས་བསྒྱར་བའི་རྒྱལ་པོ་དང་མཚུངས། དགེ་བའི་རྩ་བ་གཞན་ཐམས་ཅད་ནི་སྲིན་བུ་མེ་ཁྱེར་གྱི་འོད་དང་འདྲ་ལ། བྱང་ཆུབ་ཀྱི་སེམས་རིན་པོ་ཆེ་དགེ་བའི་
རྩ་བ་ནི་ཉི་མའི་དཀྱིལ་འཁོར་དང་མཚུངས། དགེ་བའི་རྩ་བ་གཞན་དང་མཚུངས་པའི་སྟོང་པ་ཉིད་བསྒོམ་པ་ནི་ཚ་སྒོའི་ཐང་ཆེན་པོ་དང་འདྲ་ལ། བྱང་ཆུབ་ཀྱི་སེམས་རིན་པོ་ཆེའི་ཟིན་པའི་སྟོང་པ་
ཉིད་བསྒོམ་པ་ནི་ཅི་འདོད་པའི་ལྗོན་ཤིང་ཕུན་སུམ་ཚོགས་པ་སྐྱེ་བའི་ཨ་མོ་ལི་ཀའི་རྡོ་ལེབ་དང་མཚུངས། སྡོམ་པ་གཞན་ཐམས་ཅད་ནི་རི་ནག་པོའི་རྡོ་ལེབ་དང་མཚུངས། བྱང་ཆུབ་སེམས་དཔའི་
སྡོམ་པ་རིན་པོ་ཆེ་ནི་རི་ཡི་རྒྱལ་པོ་རི་རབ་དང་མཚུངས། བྱང་ཆུབ་ཀྱི་སེམས་ཀྱིས་མ་ཟིན་པའི་ཕ་རོལ་དུ་ཕྱིན་པ་དྲུག་ནི་ཚ་སྒོ་ཅན་གྱི་ཞིང་ལ་སྟོན་ཐོག་སྐྱེ་བ་འདྲ་ལ། བྱང་ཆུབ་ཀྱི་སེམས་རིན་པོ་

ཆེས་ཟིན་པའི་ཕ་རོལ་ཏུ་ཕྱིན་པ་དྲུག་ནི་བདུད་རྩིའི་ས་ཞག་ལ་འབྲས་སཱ་ལུའི་སྟོན་ཐོག་ཕུན་སུམ་ཚོགས་པ་སྐྱེ་བ་དང་མཚུངས། རང་དོན་གྱི་ཁྱད་པར་དུ་བྱས་པའི་བསོད་ནམས་ཀྱི་ཕུང་པོ་ནི་དུག་མཚོ་
དང་འདྲ་ལ། བྱང་ཆུབ་ཀྱི་སེམས་རིན་པོ་ཆེས་ཟིན་པའི་བསོད་ནམས་ཀྱི་ཕུང་པོ་ནི་ཆུ་ཡན་ལག་བརྒྱད་དང་ལྡན་པའི་བདུད་རྩི་དྭངས་པའི་འོ་མའི་མཚོ་དང་མཚུངས། འཇིག་རྟེན་འདི་དང་ཕྱི་མ་དང་
སྲིད་པ་ལས་བརྒལ་བར་བསྔོས་པའི་དགེ་བའི་རྩ་བ་ནི་དུག་གི་སྡོང་པོ་དང་འདྲ་ལ། བྱང་ཆུབ་ཀྱི་སེམས་རིན་པོ་ཆེས་ཟིན་པའི་དགེ་བའི་རྩ་བ་ནི་བྱང་ཆུབ་ཀྱི་ཤིང་དཔག་བསམ་ལྗོན་ཤིང་དང་མཚུངས་
སོ༑ །འདས་པའི་སངས་རྒྱས་སྤྲིན་འཐིབ་པ་ཙམ་གཅིག་སངས་རྒྱས་པ་ལ་ཡང་བྱང་ཆུབ་ཀྱི་སེམས་རིན་པོ་ཆེ་ལ་བརྟེན་ནས་སངས་རྒྱས། ད་ལྟར་ཡང་སངས་རྒྱས་ཤཱཀྱ་ཐུབ་པ་ལ་སོགས་པ་སྤྲིན་
འཐིབ་པ་ཙམ་གཅིག་སངས་རྒྱས་པ་ཡང་བྱང་ཆུབ་ཀྱི་སེམས་རིན་པོ་ཆེ་ལ་བརྟེན་ནས་སངས་རྒྱས། མ་བྱོན་པའི་ཇོ་བོ་བྱམས་པ་ལ་སོགས་པ་སྤྲིན་འཐིབ་པ་ཙམ་གཅིག་སངས་རྒྱས་པ་ཡང་བྱང་ཆུབ་
ཀྱི་སེམས་རིན་པོ་ཆེ་ལ་བརྟེན་ནས་སངས་རྒྱས། བྱང་ཆུབ་ཀྱི་སེམས་རིན་པོ་ཆེ་ནི་དུས་གསུམ་གྱི་སངས་རྒྱས་ཐམས་ཅད་ཀྱི་ཁྲི་ལམ་དང་གཤེགས་ཤུལ་ཡོན་ཏན་ཐམས་ཅད་སྐྱེ་བའི་ས་གཞི་དང་འདྲ་༔

༄༅། །ལ། རང་གི་ངོ་བོ་ལ་ཉེས་པ་ཐམས་ཅད་དང་བྲལ་བས། ས་ཡི་སྙིང་པོ་གསེར་དང་མཚུངས། འཁོར་བའི་ཚད་པ་སྐྱོབ་པས་ཟླ་བའི་དཀྱིལ་འཁོར་དང་
མཚུངས༑ ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་བསྲེག་པར་བྱེད་པས་དུས་མཐའ་མེ་ལྟ་བུའོ། །ཡོན་ཏན་གྱི་ཆོས་ཐམས་ཅད་ངོ་བོ་ཉིད་ཀྱིས་གནས་པས་རིན་པོ་ཆེའི་གཏེར་ལྟ་བུའོ། །
མ
ཎྜཱརང་གཞན་གྱི་དོན་འགྲུབ་པའི་གནས་ཡིན་པས་རིན་པོ་ཆེ་ཐམས་ཅད་ཀྱི་འབྱུང་གནས་རྒྱ་མཚོ་ལྟ་བུ་དགེ་བའི་རྩ་བ་ཐམས་ཅད་ཟིལ་གྱི་གནོན་པས་རྡོ་རྗེ་རིན་པོ་ཆེ་ལྟ་བུ་དང་། གཞན་གྱི་ནད་ཐམས་ཅད་
༈ སེལ་བར་བྱེད་པས་རི་ཁ་བ་ཅན་ལས་སྐྱེས་པའི་སྨན་ཟིལ་པ་ཅན་ལྟ་བུ་དང་འགྲོ་བ་ཐམས་ཅད་ཀྱིས་དགོས་དགུ་ཐམས་ཅད་འགྲུབ་པས་ཐབས་ལ་མཁས་པའི་དགེ་བའི་བཤེས་གཉེན་ལྟ་བུ་དང༌། བྱང་
ཆུབ་ཀྱི་སེམས་རིན་པོ་ཆེ་འཕེལ་བར་བྱས་ན་ཅི་འདོད་པ་ཐམས་ཅད་བསྒྲབ་པར་བྱེད་པ་ཡིད་བཞིན་གྱི་ནོར་བུ་རིན་པོ་ཆེ་ལྟ་བུ་དང༌། འགྲོ་བ་ཐམས་ཅད་ཀྱི་ཡིད་ཚིམ་པར་བྱེད་པས་གླུ་དབྱངས་སྙན་པ་
ལྟ་བུ་དང༌། འཁོར་འདས་ཀྱི་དབུལ་བ་ཐམས་ཅད་སེལ་བར་བྱེད་པས་རྒྱལ་པོའི་བང་མཛོད་ལྟ་བུ་དང་། སྡུག་བསྔལ་གྱི་ཁུར་གྱིས་དུབ་པ་ལ་བཞོན་པ་ལྟ་བུ་དང་། ཁམས་གསུམ་གྱི་ཚད་པས་

གདུང་བ་ལ་ཡན་ལག་བརྒྱད་དང་ལྡན་པའི་འོ་མའི་མཚོ་ལྟ་བུ་དང་། གཉིས་སུ་མེད་པའི་ཡེ་ཤེས་ཀྱི་ཆར་པ་འབེབས་པ་ཀླུའི་རྒྱལ་པོ་ལྟ་བུའོ། སྙིང་རྗེ་ཡན་ལག་བརྒྱད་ལྡན་གང་བའི་མཆོག
༈ བྱམས་པ་ལྡན་པའི་ངུར་པ་རྐྱལ་བར་བྱེད། །ཡིད་བཞིན་ནོར་བུ་བྱང་ཆུབ་སེམས་ཀྱིས་གང༌། །ཀླུའི་རྒྱལ་པོ་ཐུབ་པ་བཞུགས་པའི་གནས། །གསེར་གྱི་ས་གཞི་བརྡལ་གྱིས་འབྱོར་པ་ལ།
བསོད་ནམས་བསགས་པ་དཔྱིད་ཀྱི་དུས་དག་ཏུ། །དད་མོས་བྱས་པའི་སེར་དང་ལྡན་པ་ལ། །བྱང་ཆུབ་སེམས་ཀྱི་ས་བོན་སྐྱེའུ་བཏབ་སྟེ། །ཕ་རོལ་ཕྱིན་དྲུག་གླང་པོ་དོར་བསྡེབས་ནས།བསམ་པ་
དག་པའི་བཤོལ་དང་གཉའ་སྦྱར་ཏེ། །དྲན་དང་ཤེས་བཞིན་ལྕགས་ཀྱི་སོ་སྦྱར་ནས། །ལྡོག་པ་མེད་པའི་སྐྱེས་བུ་གཞོནནུ་ཡིས། །རང་སེམས་ཁོང་ཁྲོའི་ཐ་བ་རྨོ་བར་བྱ། །བསགས་པ་རབ་
གྱུར་སྨོན་ལམ་ཡུར་ཁུག་དང༌། །ནོར་བདུན་འཕགས་པའི་ཚོགས་ཀྱི་བསྲུང་བྲན་གྱིས། འབྲས་བུ་སྐུ་གསུམ་སྟོན་ཐོག་ཕུན་སུམ་ཚོགས། །ཆོས་ཀྱི་རྩ་བ་ལྷག་བསམ་རྣམ་དག་པས། །བྱང་ཆུབ་
སེམས་མཆོག་རྒྱུན་ཆད་མ་མཆིས་པར། །བརྩོན་པའི་ཡིད་ཀྱིས་ཡང་དང་ཡང་བསྒོམ་ཏེ། །ཐ་མལ་ཙམ་དུ་གནས་པར་མི་བྱའོ། སྨོན་པ་དང་འཇུག་པ་གཉིས་ཀྱི་སྤྱིའི་བསླབ་བྱ་ནི། བྱམས་པ་༔

༄༅། །དང་སྙིང་རྗེ་དགའ་བ་དང་བཏང་སྙོམས་ཚད་མེད་པ་བཞི་དང་དུས་ཐམས་ཅད་དང་མི་འབྲལ་བར་བྱའོ། ལར་ཐུབ་པས་གསུང་པའི་བསྟན་པའི་སྤྱི་བབས་ཀྱི་ཕན་ཡོན་
དང་བསླབ་བྱ་རྣམས་ཐལ་ནས། འགྲོ་བ་ཐམས་ཅད་ཀྱི་མིག་ཏུ་གྱུར་པ་དུས་གསུམ་སངས་རྒྱས་ཐམས་ཅད་ཀྱི་གཉིས་སུ་མེད་པའི་ཡེ་ཤེས་ཀྱི་སྤྲལ་པ། གདུལ་བྱ་རྣམས་ཀྱི་སྐྱོན་དག་ཅིང་ཡོན་ཏན་
རྫོགས་པའི་དགེ་བའི་བཤེས་གཉེན་ལྔ་བརྒྱ་པ་རྣམས་ཀྱི་ཐམས་ཅད་མཁྱེན་པའི་རིག་པའི་གནས་ལྔ་མཁྱེན་པ་སྦྱང་པ། རྒྱུད་སྡེ་རིན་པོ་ཆེའི་བཅུད་ཀྱི་ཉམས་མྱོང་རྟགས་གཉིས་མཐར་ཕྱིན་པ། ཇོ་བོ་
ཆེན་པོས་རྒྱུད་དྭངས་བ་ལས་བྱང་ཆུབ་ཀྱི་སེམས་སྐྱེ་བར་བཞེད་པས། སྨོན་པའི་གནས་སྐབས་འདིར་སྡིག་པ་བཤགས་པར་འདོད། ཇོ་བོ་འཇམ་དབྱངས་རྗེས་སུ་འབྲང་བ་དང་བཅས་པས་
རྒྱུད་དག་པ་ལས་བྱང་ཆུབ་ཀྱི་སེམས་སྐྱེ་བར་བཞེད་པས། དོགས་པ་སྨོན་པའི་གནས་སྐབས་འདིར་སྡིག་པ་བཤགས་པར་བཞེད་ཀྱང་། འོ་སྐོལ་ཇོ་བོའི་རྗེས་སུ་འབྲང་ནས། དང༌
པོ་སྨོན་པའི་ཆོ་གའི་རིམ་པ་ནི། རྟེན་གྱི་གང་ཟག་སྐྱེས་བུ་རབ་ལ་བློ་ལེགས་པར་སྦྱང་བ་ཅིག་གིས་ལེན་ན་རབ། མར་མཐའ་ཡང་ཞག་བཅོ་ལྔའི་བར་དུ་བློ་སྦྱངས་ཏེ་འབྲིང༌། ཐ་མ་ལ་ངེས་པ་མེད་

དོ༑ །སེམས་བསྐྱེད་པར་འདོད་པའི་གང་ཟག་གིས་གནས་ཁང་ཕྱག་དར་བྱ། །མེ་ཏོག་བཀྲམ། མཎྜལ་ཕྱི། རིན་པོ་ཆེའི་བླ་རེ་བྲེས། དར་གྱི་ལྡ་ལྡི་དཔྱངས། གདུགས་གསེར་གྱི་ཡུ་བ་ཅན་
དབུབ༑ རྔ་ཡབ་དང་འགྲིག་ཡོལ་ལ་སོགས་པ་གནམ་རྒྱན་ཐམས་ཅད་གདགས། ཇོ་བོ་བྱང་ཆུབ་ཆེན་པོ་དང་བླ་མའི་སྐུ་འབག་པ་ལ་སོགས་པ་རབ་ཏུ་གནས་པ་ཡོད་པ་རྣམས་བཞུགས་སུ་
གསོལ༑ ཅི་འབྱོར་པའི་མཆོད་པས་དཀོན་མཆོག་གསུམ་ལ་མཆོད་པ་བཤམ། དགེ་འདུན་ལ་འབྱོར་པ་དང་བསྟུན་པའི་ཚོགས་བྱ། བླ་མའི་མདུན་དུ་མཆོད་པ་བཤམ། ནུས་པ་དང་བསྟུན་པའི་
མེ་ཏོག་ཚག་བྱ། སེམས་བསྐྱེད་ཞུ་བའི་དགེ་བའི་བཤེས་གཉེན་སྟན་མཐོན་པོ་ལ་བཞུགས། གོས་གསར་པ་གྱོན། སེམས་ཅན་ཐམས་ཅད་ཀྱི་དོན་དུ་སེམས་བསྐྱེད། ཡི་དམ་ལྷ་གང་ཡིན་ཡང་
བཅོམ་ལྡན་འདས་ཤཱཀྱ་ཐུབ་པར་བསྒོམ། སེམས་བསྐྱེད་པར་འདོད་པའི་རྟེན་གྱི་གང་ཟག་ལ་ཡན་ལག་བདུན་པ་ཚར་གཅིག་བཅོལ་བ་ནི། མདུན་དུ་མཚོ་འཇམ་པ། འབོལ་བ། སྔོ་བ་མེ་ཏོག་
གིས་གང་བ། བྱ་སྣ་ཚོགས་སྐད་འབྱིན་པ། དེ་ཡི་དབུས་ན་པད་མའི་སྡོང་པོ་མཐོ་ཁྱད་དང་ལྡན་པ། ཡལ་ག་ཐམས་ཅད་ཀྱིས་སྟོང་གསུམ་ཁྱབ་པ་གཅིག་བསམ། པདྨའི་སྡོང་པོའི་ལྟེ་བ་ལ་

།བཅོམ་ལྡན་འདས་ཤཱཀྱ་ཐུབ་པ་བཞུགས། བཅོམ་ལྡན་འདས་ཀྱིས་ཕྲག་པའི་ཐད་ཀའི་པད་མའི་སྟེང་དུ་ཆོས་སྐྱོང་བའི་སྲུང་མ་རྣམས་བཞུགས་པར་བསམ། རང་༄༅།
མུ་ཏིག་
བཞིན་གྱི་གནས་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་རྣམས་དང་། རབ་ཏུ་གནས་པ་བཞུགས་པའི་རྟེན་རྣམས་དང་། སེམས་བསྐྱེད་པར་འདོད་པའི་བླ་མ་རྣམས་ངོ་བོ་ཐ་དད་
མེད་པར་བསྒོམ་ལ། སངས་རྒྱས་དངོས་ཡིན་པར་ལན་གསུམ་ལྷང་ལྷང་བསམ། བདག་སངས་རྒྱས་དང་བྱང་ཆུབ་སེམས་དཔའ་རྣམས་དང་མཇལ་བ་རེ་དགའ་སྙམ་དུ་བསམ་པ་ནི་སྐུ་ལྟ་བའི་
བཅུ་དགུ་
མཆོད་པ། བདག་གི་ལུས་ཞིང་རྡུལ་སྙེད་དུ་སྤྲུལ་ནས་ཡན་ལག་ལྔ་ཞབས་ཀྱི་པད་མ་ལ་གཏུག་པར་བསམ་པ་ནི་ཕྱག་འཚལ་བའི་མཆོད་པ་ངག་ཏུ་རྣམ་དག་སྐུ་ལྔ་ལ་སོགས་པ་བརྗོད་པ་ནི་ངག་གི་
བསྟོད་པའི་མཆོད་པ། ནམ་མཁའི་ཁམས་ཐམས་ཅད་གདུགས་དང་རྒྱལ་མཚན་དང་བླ་རེ་དང་བ་དན་གྱིས་གང་བར་བསམ་པ་དང༌། རིན་པོ་ཆེའི་གཞལ་ཡས་ཁང་གི་ནང་ན་ལྷའི་བུ་མོ་ལ་ལས་ནི་
༈གླུ་ལེན། ལ་ལས་ནི་གར་བྱེད། ལ་ལས་ནི་ཁྲུས་ཀྱིས་ཕྱག་ཞབས་ཐམས་ཅད་འཁྲུ་བར་བསམ་པ་དང༌། མཆོད་པའི་སྤྲིན་གྱིས་ནམ་མཁའི་ཁམས་ཁེངས་པར་འབུལ་བར་བསམ་པ་ནི་ཀུན་ཏུ་ཚ

བཟང་པོའི་སྤྲིན་ཕུང་གི་མཆོད་པ། གཞན་ཡང་འཇིག་རྟེན་གྱི་ཁམས་ན་མིས་བདག་ཏུ་མ་བཟུང་བའི་མཆོད་པ་རིན་པོ་ཆེའི་རི་བོ། རི་ཡི་རྒྱལ་པོ་རི་རབ། ཉི་མ་ཟླ་བ། མ་རྕོས་པའི་ལོ་ཏོག
ཕུ་ཆུའི་རྒྱུན་སྒྲ། རིན་པོ་ཆེའི་ལྗོན་ཤིང་། མེ་ཏོག་དང་འབྲུ་སྤུང་པ། མདོར་བསྡུས་ན་གཟུགས་སྡུག་པ། སྒྲ་སྙན་པ། དྲི་ཞིམ་པ། རོ་མངར་བ། རེག་བྱ་འཇམ་པ་རྣམས་བློས་བླང་ལ་
དབུལ་བ་ནི། ཡོངས་སུ་བཟུང་བ་མེད་པའི་མཆོད་པ། རང་གི་ལུས་དང་ལོངས་སྤྱོད་ཐམས་ཅད་བློས་བླངས་ནས་དཀོན་མཆོག་དང་བླ་མ་ལ། སེམས་ཅན་གྱི་དོན་དུ་འབུལ་བ་ནི་ལུས་འབུལ་
བའི་མཆོད་པ། དཀོན་མཆོག་ལ་མཆོད་པ་བཤམས་ནས་བློས་ཆ་གསུམ་དུ་བགོས་ལ། གཅིག་ད་རེས་འབུལ་བ་ནི་རྫས་རིམ་པར་བཤམས་པའི་མཆོད་པའོ། །ཀུན་བཟང་སྤྱོད་ལས་བྱུང་བ་
ཡི༑ །མཆོད་པ་རྣམ་པ་བདུན་དག་བྱ། །ཅེས་པའི་དོན་ནོ། །འཁོར་བ་ཐོག་མ་མེད་པ་ནས་འཚམས་མེད་པ་ལྔ། དེ་དང་ཉེ་བ་ལྔ། མི་དགེ་བ་བཅུ། དམ་པའི་ཆོས་སྤངས་པ་དང༌། བླ་མ་
ལ་མ་གུས་པ་ལ་སོགས་པ་ཉེས་པའི་ཚོགས་སྔར་བྱས་པ་ཐམས་ཅད་ལ་ནི། བདག་གི་མ་ལེགས་པ་འདི་ལྟར་བྱས་པ་སྙམ་དུ་འགྱོད་པ་བསྐྱེད་པ་ནི། སུན་འབྱིན་པའི་སྟོབས། ད་ཕྱིན་ཆད་ནི་སྡིག་-

༄༅། །པ་ཕྲ་བའི་ཕྲ་བ་སྲོག་གི་ཕྱིར་ཡང་མི་བྱ་དགོས་སྙམ་པ་སོར་ཆུད་པའི་སྟོབས། །ཡུལ་མི་སྡུག་པ་ལ་ཞེ་སྡང་སྐྱེས་པ་ལ་བརྟེན་ནས་བྱམས་པ་བསྒོམ། ཡུལ་སྡུག་པ་ལ་
བརྟེན་ནས་འདོད་ཆགས་སྐྱེས་པ་ལ་རྣམ་པར་བམ་པར་བསྒོམ། གཏི་མུག་གི་གཉེན་པོར་སྐྱེ་བ་མེད་པའི་དོན་བསྒོམ་པ་ནི་གཉེན་པོ་ཀུན་ཏུ་སྤྱོད་པའི་སྟོབས། རྟེན་དཀོན་མཆོག་ལ་བརྟེན་ནས་སྐྱབས་
མ
འགྲོ་དང་མཆོད་པ་ནི་རྟེན་གྱི་སྟོབས་སོ། །སྟོབས་བཞིའི་སྒོ་ནས་ཞེ་ཐག་པ་ནས་བཤགས། ཤིན་ཏུ་ལྕི་བ་རྣམས་ཀྱང་མི་འདག་པ་མེད་དོ་གསུངས་སོ། །བདག་གི་གྲོགས་ཚངས་པར་མཚུངས་
པར་སྤྱོད་པ་ནས་ཉན་ཐོས་དང་རང་རྒྱལ་དང༌། བྱང་ཆུབ་སེམས་དཔའི་བར་གྱི་དགེ་བའི་རྩ་བ་མཛད་པ་ལ་དགའ་བ་བསྒོམ་པ་ནི་རྗེས་སུ་ཡི་རང་བའོ། །སངས་རྒྱས་རྣམས་འཇིག་རྟེན་ཁམས་ཆོས་
མི་གསུང་བར་བཞུགས་པ་རྣམས་ལ་ཆོས་ཀྱི་འཁོར་ལོ་བསྐོར་བར་བསམ་པ་ནི་ཆོས་ཀྱི་འཁོར་ལོ་བསྐོར་བར་བསྐལ་བའོ། །སངས་རྒྱས་ཆོས་ཀྱི་འཁོར་ལོ་བསྐོར་ནས་ཡོངས་སུ་མྱ་ངན་ལས་འདའ་
བར་བཞེད་པ་འཇིག་རྟེན་གྱི་ཁམས་ན་མང་པོ་བཞུགས་པ་ལ་སེམས་ཅན་གྱི་དོན་དུ་མྱ་ངན་ལ་མི་འདའ་བར་བཞུགས་པར་གསོལ་བ་ནི་གསོལ་བ་འདེབས་པའོ། བདག་གིས་དུས་གསུམ་དུ་དགེ་བའི་

རྩ་བ་ཅི་བྱས་པ་འདིས་བདག་དང་མཐའ་ཡས་པའི་སེམས་ཐམས་ཅད་སངས་རྒྱས་ཐོབ་པར་གྱུར་ཅིག་སྙམ་པ་ནི་བླ་ན་མེད་པའི་བྱང་ཆུབ་ཏུ་བསྔོ་བའོ། །དེ་ལྟར་སློབ་མས་ཡན་ལག་བདུན་པ་བྱེད་པ་
ཐལ་ནས། སློབ་མའི་བློ་བཅོས་པ་ནི། ཡུན་རིང་པོར་འཇིག་རྟེན་འདིར་མི་སྡོད་འཆི་དགོས། འཆི་བའི་རྐྱེན་དུ་མ་གྱུར་པ་གང་ཡང་མེད། ཟས་མི་འཆི་བའི་རྐྱེན་ཡིན་ཡང་བརྣངས་ཏེ་འཆི་བ་
ལུགས་ཡང་ཡོད། རྫས་དང་ཡོ་བྱེད་འཚོ་བར་བྱེད་པའི་མཐུན་རྐྱེན་ཡིན་ཡང་། དེ་བསྒྲུབ་པ་འཁོས་ཤོམས་ཀྱི་འཆི་བ་དཔག་ཏུ་མེད། ཚེ་མི་རྟག་པ་ནི་ཆུ་བོའི་རྒྱུན་སྤོས་རྒྱ་ཚིགས་པ་དང་འདྲ་སྟེ། སྤྱོད་
ཆོས་
འཇུག་མཁན་པོའི་ཞལ་ནས་ཀྱང༌། སྣོན་པ་གུད་ནས་འོང་མེད་ན། །བདག་ལྟར་འཆི་བར་ཅིས་མི་འགྱུར། ཅེས་གསུང་པ་དང༌། འཕགས་པ་ཀླུ་སྒྲུབ་ཀྱི་ཞལ་ནས་ཀྱང༌། དབུགས་འབྱུང་
མཛོད་
དབུགས་རྔུབ་གཉིད་ཀྱིས་ལོག་པ་ལས། །སད་ཁོམ་གང་ལགས་དེ་ནི་ངོ་མཚར་ཆེ། ཅེས་གསུང་པ་དང་། བྲམ་ཟེ་ཆེན་པོ་ས་ར་ཧའི་ཞལ་ནས། གློག་དང་ལྦུ་བ་ཇི་བཞིན་དུ། །མི་རྟག་ཚེ་ལ་
ཡིད་བརྟན་མེད། ཅེས་གསུང་པས། གཞོན་ནས་བུ་ཆུང་མདང་སྐྱེས་ཀྱང་འཆི་བ་མང་ལ། དར་ལ་བབས་པ་རྣམས་ཀྱིས་འཆི་ལུགས་ཀྱང་འཇིགས། རྒས་ཤིང་འཁོག་པ་གཅིག་ཀྱང་མི་སྡོད་

༄༅། །པས། ནམ་ཡང་འཆི་བ་ལས་འདའ་ས་མེད། ཤི་ནས་རྒྱང་འཕེན་པ་བཞིན་དུ་བརླག་ནས་མི་འགྲོ། ཞེ་སྡང་གི་གཙོ་བྱས་པའི་ལས་མི་དགེ་བ་བཅུ་སྤྱད་ན་དམྱལ་བར་
འགྲོ་སྟེ། ཚ་གྲང་གི་སྡུག་བསྔལ་མ་གཏོག་པ་བདེ་བ་སྐད་ཅིག་ཀྱང་མེད། འདོད་ཆགས་ཀྱིས་གཙོ་བྱས་པའི་མི་དགེ་བ་བཅུ་སྤྱད་ན་ཡི་དྭགས་འབའ་ཞིག་ལས་ལམ་མེད། བཀྲེས་སྐོམ་གྱི་སྡུག་
བསྔལ་ལས་བདེ་བ་སྐད་ཅིག་ཀྱང་མེད། གཏི་མུག་གིས་གཙོ་བྱས་པའི་མི་དགེ་བ་བཅུ་སྤྱད་ན། བྱོལ་སོང་འབའ་ཞིག་ཏུ་སྐྱེས་ཏེ། གཅིག་ལ་གཅིག་ཟ་དང་འཇིགས་ཤིང་ཉམ་ཡང་བ་
དང་༑ སྐྱབས་དང་མགོན་མེད་པ་ལ་སོགས་པ་སྡུག་བསྔལ་འབའ་ཞིག་ལས་བདེ་བ་སྐད་ཅིག་ཀྱང་མེད། དེ་ཡང་སྤྱོད་འཇུག་ལས། མི་དགེ་བ་ལས་སྡུག་བསྔལ་འབྱུང༌། །འདི་ལས་ཇི་ལྟར་
ངེས་ཐར་ཞེས། །ཉི་མཚན་རྟག་ཏུ་བདག་གིས་ནི། །འདི་ཉིད་འབའ་ཞིག་བསམ་པར་རིགས། ཅེས་གསུངས་པས་སོ། །དགེ་བཤེས་པོ་ཏོ་བས་ལོ་བདུན་གྱི་བར་དུ་རྒྱུ་འབྲས་བསྒོམ་པས་དོན་
༈ གྲུབ་པ་ཡིན་གསུང་། ལས་དགེ་བ་བཅུ་ལ་བརྟེན་ནས་ལྷ་དང་མི་ཡི་དཔལ་ཕུན་སུམ་ཚོགས་པ་ཐོབ་ཀྱང་། མི་ལ་བྲེལ་ཞིང་ཕོངས་པའི་སྡུག་བསྔལ་དང་། ཡོད་པ་འཚོ་སྐྱོང་མི་ཐུབ། མེད་པ་༴

བཙལ་གྱིས་མི་རྙེད། དགྲ་སྡང་བ་དང་ཕྲད་ཀྱིས་དོགས། གཉེན་བྱམས་པ་དང་བྲལ་གྱིས་དོགས། མངའ་རིས་དང་ཕྱོགས་རིས་ཉམ་གྱིས་དོགས། རྙེད་པ་དང་བཀུར་སྟི་དང་བྲལ་ཞིང་གྲགས་
པ་དང་སྙན་པ་འཇིག་གིས་དོགས། བུ་མ་ཕོགས་ཀྱིས་དོགས། བུ་མོ་མ་རྫོང་གྱིས་དོགས། ན་བ་རྒས་པ་ལ་སོགས་པའི་སྡུག་བསྔལ་དཔག་ཏུ་མེད་པ་ལ་སོགས་པ་ཡོད་པར་ཡང་
བསྒོམས༑ རྒྱལ་ཆེན་རིས་བཞིས་ལྷ་རྣམས་ལ་རྗེས་སུ་པི་ཝང་གོག་པོ་གཅིག་ལས་མེད། བདུད་རྩི་མཐོང་ཡང་ཟ་བ་དང་འཐུང་བའྀ་དབང་མེད། སུམ་ཅུ་རྩ་གསུམ་པའི་ལྷ་རྣམས་ལས་ཀ་
དང་༑ སོ་ནམས་ཀྱི་ཚེ་རིང་བས་དུབ་ནས་རྒས་པ་དང་འཁོག་པར་ཡང་གྱུར། མི་ལ་ན་ཚ་ཇི་ལྟར་ཡོད་པ་བཞིན་དུ་རྒྱལ་ཆེན་རིས་བཞི་ལ་ཡང་ཁྱད་པར་མེད་དོ། །སུམ་ཅུ་རྩ་གསུམ་པ་རྣམས་
ཀྱང་ལྷའི་བདུད་རྩི་དེ་དང་ལྷ་མ་ཡིན་གྱི་བུ་མོ་རྣམས་ལ་རྩོད་པའི་ཕྱིར་དུ། ལྷ་དང་ལྷ་མ་ཡིན་གཡུལ་ཆེན་པོ་བཤམ་ནས་གསོད་པ་དང་གཅད་པ་དམྱལ་བ་ཡང་སོས་དང་ཁྱད་མེད། འདོད་ལྷ་གཞན་
དེ་རྣམས་ཀྱང་གཅིག་འཕྲོག་པ་དང་གསད་པ་དང་བཅད་པ་དང༌། ྋ སྙིང་དུ་སྡུག་པོ་དང་བྲལ་གྱི་དོགས་པ་དང༌། ཁྱད་པར་དུ་ཡང་ཕྲག་དོག་གི་མེས་བཤུར་བ་རྟ་ཁྱུ་རྫི་དང་ཁྱད་པར་མེད་

ཝཱ ༄༅། །པའོ། གཟུགས་ཁམས་ལྷ་རྣམས་ལ་རྟོག་དཔྱོད་མེ་དང་འདྲ་བ་དང་། དགའ་བདེ་ཆུ་དང་འདྲ་བ་དང་། དབུགས་འབྱུང་རྔུབ་རླུང་དང་འདྲ་བ་ཡོད་པས། བསམ་ཎྜཱི
གཏན་དང་པོ་མེས་འཇིགས། གཉིས་པ་ཆུས་འཇིགས། གསུམ་པ་རླུང་གིས་འཇིགས། བསམ་གཏན་བཞི་པ་རང་གི་ཏིང་འཛིན་ལ་ཞེན་ཅིང་ཆགས་པས། ཆགས་མཐར་རྫོགས་པའི་དུས་སུ་ཚེ་
ཏིང་ངེ་འཛིན་དང་བྲལ་ནས་སེང་གེ་ཡི་ཁོག་པ་འབུས་ཟོས་པ་བཞིན་དུ་ཁམས་འོག་མར་ལྟུང་བར་འགྱུར་རོ། བཤེས་སྤྲིང་ལས། བརྒྱ་བྱིན་མཆོད་འོས་ཉིད་དུ་གྱུར་ནས་ཀྱང༌། །ལས་ཀྱི་དབང་
གིས་ཡང་བྲན་ཉིད་དུ་འགྱུར། ཅེས་པས་སོ། གཟུགས་མེད་སྐྱེ་མཆེད་མུ་བཞི་ཡང་།ྋ ནམ་མཁའ་མཐའ་ཡས་སྐྱེ་མཆེད་གཡང་ཆེན་པོ་ལ་ལྷུང་གིས་དོགས་པ་ཡོད། རྣམ་ཤེས་མཐའ་ཡས་སྐྱེ་
མཆེད་སེམས་རིག་པ་ཞིག་གིས་དོགས་ནས་སྡུག་བསྔལ་དཔག་ཏུ་མེད་པ་ཡོད། ཅི་ཡང་མེད་པའི་སྐྱེ་མཆེད་གནས་དང་ཕྲད་པར་འདོད་པའི་སྡུག་བསྔལ་ཆེན་པོ་ཡོད་དེ། ཡོད་མིན་མེད་མིན་སྐྱེ
མཆེད་སྙེམས་ཙམ་གྱི་རྟ་ལ་ཞོན་ནས་གཡང་ཆེན་པོ་ལ་ལྟུང་བ་ཙམ་གྱི་འཇིགས་པ་ཡོད། ལྷ་ཙམ་ལ་འཆི་འཕོ་ལྟུང་བྱེད་ཀྱི་སྡུག་བསྔལ། འགྲོ་བ་རིགས་དྲུག་ལ་སྐྱེ་རྒས་ན་འཆིའི་སྡུག་

བསྔལ༑ སྦྲུལ་གདུག་པ་དང་འདྲ་བས་མ་ཟིན་པ་གཅིག་ཀྱང་མེད་པ་བསྒོམ། དགེ་བཤེས་སྟོན་པའི་ཞལ་ནས། འཁོར་བའི་སྡུག་བསྔལ་འདི་མེ་དམར་མོའི་འོབས་དང་འདྲ་བ་འདུག་པ་ལ། མ་
བསམ་བར་འདུག་ཚུག་པ་ཨང་གསུངས། རྣལ་འབྱོར་པ་ཆེན་པོའི་ཞལ། འཁོར་བ་མཐའ་དག་མི་གཙང་བའི་དོང་དང་འདྲ་སྟེ། འོ་སྐོལ་ལམ་ཁའི་གྲོག་སྦུར་དང་འདྲ་གསུང་། རྣལ་འབྱོར་པ་
ཁྲི་མཆོག་གི་ཞལ་ནས། འཁོར་བ་འདི་དུག་གི་སྡོང་པོ་དང་འདྲ་སྟེ། འོ་སྐོལ་མེ་ཏོག་འབྲས་བུ་ལ་ཆགས་གསུང་། དགེ་བཤེས་པོ་ཏོ་བའི་ཞལ་ནས། ྋ འཁོར་བ་འདི་རལ་གྲིའི་སོ་དང་འདྲ་
སྟེ༑ ཇི་ལྟར་བྱས་ཀྱང་གཅོད་པར་འདུག་ན། ཐབས་གང་ལས་བཙལ་སྙམ་པ་ལ། མི་ཡི་དགེ་སློང་ཚུལ་ཁྲིམས་རྣམ་པར་དག་པ་སྐྱེ་བ་རྒྱུད་ན་རུང་སྙམ་ནས་དགེ་བཤེས་སྟོན་པ་ལ་ཞུས་
པས༑ དགེ་བཤེས་སྟོན་པའི་ཞལ་ནས་ངེས་འབྱུང་གི་ཚུལ་ཁྲིམས་སྐྱེས་ནས་དགེ་སློང་གི་སྡོམ་པ་བཟོད་ཐོབ་པ་ཡིན་གསུངས། ངའི་མཁན་པོ་རྭ་སྒྲེང་ན་བཞུགས་པ་དེ་ཡིན་གསུང་། རང་འཁོར་
བའི་སྡུག་བསྡལ་མི་འདོད་བཞིན་དུ་ནམ་མཁའི་དང་མཉམ་པའི་སེམས་ཅན་རྣམས་ཀྱང་སྡུག་བསྔལ་མི་འདོད། རང་བདེ་བ་འདོད་པ་བཞིན་དུ་གཞན་ཡང་བདེ་བ་འདོད་ལ་ཐུབ་པའི་གསུང་རབ་དབང་

༄༅། །བཙན་དུ་བྱས་ནས། ནམ་མཁའ་དང་མཉམ་པའི་སེམས་ཅན་ཐམས་ཅད་མར་མ་གྱུར་པ་མེད་དེ། འཁོར་བ་ཐོག་མཐའ་མེད་པའི་མདོ་ལས། མ་ཡི་ཐོག་མཐའ་རྒྱ་
ཞཱ
ཤུག་ཚིག་གུ་ཙམ། །རི་ལུར་བགྲངས་ཀྱང་ས་ཡིས་ལོང་མི་ལོང་། ཞེས་སོ། སེམས་ཅན་གཅིག་གིས་མ་བྱས་པ་ཡང་བགྲང་གིས་མི་ལངས་ལ། མ་བས་དྲིན་ཆེ་བ་མེད་དོ། ངན་སྐྱུག་
ཐམས་ཅད་ཁས་ཕྱིས། རྒྱ་མཚོ་ཙམ་གྱི་ནུ་ཞོ་བླུད། རི་རབ་ཙམ་གྱི་བཟའ་རྒྱུ་བྱིན། ལྷོ་སྤྲིན་ཙམ་གྱི་གོས་གཡོགས། རང་གིས་བཟའ་མི་ཕོད་དང་བགོ་མི་ཕོད་པ་ཐམས་ཅད་ཀྱང་བུ་ལ་
བྱིན༑ མིག་གི་ཕ་རོལ་དུ་ཡང་གཏང་མི་ནུས་པས་མ་ཁོ་ན་དྲིན་ཆེ། དྲིན་ལེན་ལན་གྱིས་མ་བརླན་ན་འཇིག་རྟེན་པའི་དབང་དུ་བྱས་ན་གདོང་ཆུང་། མྱ་ངན་ལས་འདས་པའི་དབང་དུ་བྱས་ན་ཉན་
ཐོས་པའི་ལམ་སྦྱོང་སངས་རྒྱས་ཀྱི་ས་མི་འཐོབ་པས། མ་ཡི་དྲིན་ལ་ལན་འདོན་དགོས་ཏེ། དཔེར་ན་ཚེ་འདི་ཉིད་ཀྱི་མ་རྒན་ལོ་བརྒྱད་ཅུ་དགུ་བཅུ་ནི་ལོན་མིག་དང་ནི་བྲལ། ལོང་ཁྲིད་འཁར་བ་ལ་
བརྟེན་པ་ལས་ནི་མེད་ན་བུའི་སེམས་ལ་མི་བཟོད་པ་ཡིན་པས། བུའི་མ་རྒན་དེ་ལ་གོས་དང་ཟས་ནི་བྱིན་དྲོ་བ་དང་བདེ་བའི་ཁྱིམ་དུ་མ་དེ་བཞུགས་པ་ལ། རྩ་བའི་མ་དེ་དང་འདྲ་བར་འགྲོ་བ་རིགས་

དྲུག་གི་མ་རྣམས་ཀྱི་དྲིན་དྲན་ནས་བདེ་བར་སྐྱོབ་དགོས། མ་རྣམས་བདེ་མི་བདེ་ལྟ་ལུང་གི་རྗེས་སུ་འབྲངས་པས་དམྱལ་བའི་མ་རྒན་རྣམས་ཚ་གྲང་གི་སྡུག་བསྔལ། ཡིད་དྭགས་ཀྱི་མ་རྒན་རྣམས་
བཀྲེས་སྐོམས་ཀྱིས་སྡུག་བསྔལ། བྱོལ་སོང་གི་མ་རྒན་རྣམས་གླེན་རྨུགས་ཀྱིས་ཡ་ང་། མི་ཡི་མ་རྒན་རྣམས་བྲེལ་འཕོངས་ཀྱིས་སྙིང་བུད། ལྷའི་མ་རྒན་རྣམས་འཆི་འཕོ་ལྟུང་བྱེད་ཀྱིས་གཡང་
ཟ༑ འགྲོ་བ་རིགས་དྲུག་གི་མ་རྒན་རྣམས་བདེ་དགོས་པ་ལ་སྡུག་བསྔལ་གྱི་རྒྱ་མཚོར་ལྷུངས་པས། སྡུག་བསྔལ་གྱི་རྒྱ་མཚོ་ནས་འདོན་པ་ལ་རང་གཞན་གྱི་དོན་མཐར་ཕྱིན་པ་སངས་རྒྱས་མ་
གཏོགས་པ་གཞན་གང་ཡང་མེད་པས་མ་རྣམས་ཀྱིས་དོན་དུ་བདག་ཉིད་སངས་རྒྱས་ཐོབ་པར་བྱ་དགོས། །སངས་རྒྱས་ཐོབ་པའི་ས་བོན་གྲུང་པོ་དང་འདྲ་བས་སེམས་བསྐྱེད་ཡིན་པས། སེམས་མི་
བསྐྱེད་པའི་ཐབས་མེད། སེམས་བསྐྱེད་པའི་གསོལ་བ་འདེབས་པ་ནི། སློབ་དཔོན་དགོངས་སུ་གསོལ། སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རྣམས་དང༌། ས་ཆེན་པོ་ལ་རབ་ཏུ་བཞུགས་པའི་བྱང་ཆུབ་སེམས་དཔའ་ཆེན་པོ་རྣམས་ཀྱིས་བླ་ན་མེད་པའི་བྱང་ཆུབ་ཏུ་སེམས་བསྐྱེད་པ་དེ་བཞིན་དུ། བདག་མིང་འདི་ཞེས་བགྱི་བ་ཡང་བླ་ན་མེད་པ་༔

།ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་མཛད་དུ་གསོལ། ཞེས་གསོལ་བ་ལན་གསུམ་གདབ་པོ། དགེ་བའི་བཤེས་གཉེན་ལ་སངས་རྒྱས་ཀྱི་འདུ་
ཤེས་གཤའ་མར་བཞག་པ་ལ་མེ་ཏོག་གཏོར། སྨོན་པར་སྐྱེ་བར་བྱེད་པའི་རྒྱུ་ནི་བཞི་སྟེ། བསོད་ནམས་གྱི་ཚོགས་བསགས་པ་དང༌། སྐྱབས་འགྲོ་ཁྱད་པར་ཅན་བྱ་བ་དང་། ཚད་མེད་པ་བཞིས་
བློ་སྦྱང་པ་དང༌། རྒྱུ་ཡི་གཙོ་བོ་དགེ་བའི་བཤེས་གཉེན་ལ་སངས་རྒྱས་ཀྱི་འདུ་ཤེས་བསྐྱེད་པའོ། དང་པོ་ཚོགས་བསག་པས་སྐྱེ་བ་ནི། གོང་གི་རྟེན་སྤྲུལ་ནས། སྐབས་འདིར་མཆོད་པ་རྣམ་
པ་བདུན་རྫོགས་པར་བྱའོ། །དགེ་བའི་བཤེས་གཉེན་ལ་སངས་རྒྱས་ཀྱི་འདུ་ཤེས་བཞག་ལ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ལ་སྟོན་པ།ྋ ཐེག་པ་ཆེན་པོའི་ཆོས་ལ་ལམ། ས་
ཆེན་པོ་ལ་རབ་ཏུ་བཞུགས་པའི་བྱང་ཆུབ་སེམས་དཔའ་ལ་ལམ་བསྒྲབས་པའི་གྲོགས་སུ་བྱ་སྙམ་དུ་བསམ་ལ། དགེ་བའི་བཤེས་གཉེན་གྱི་རྗེས་ཟློས་བྱ་བ་ནི། སློབ་དཔོན་དགོངས་སུ་
གསོལ༑ བདག་མིང་འདི་ཞེས་བགྱི་བ་དུས་འདི་ནས་བཟུང་ནས་སྙིང་པོ་བྱང་ཆུབ་ལ་མཆིས་ཀྱི་བར་དུ་རྐང་གཉིས་རྣམས་ཀྱི་མཆོག །སངས་རྒྱས་ལ་སྐྱབས་སུ་མཆིའོ། །ཞི་བ་འདོད་ཆགས་དང་བླ

བྲལ་བ་རྣམས་ཀྱི་མཆོག །དོན་དམ་པ་མྱ་ངན་ལས་འདས་པའི་ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག །ས་ཆེན་པོ་ལ་རབ་ཏུ་གནས་པའི་ཕྱིར་མི་ཟློག་པའི་བྱང་ཆུབ་སེམས་དཔའི་
དགེ་འདུན་རྣམས་ལ་སྐྱབས་སུ་མཆིའོ། །ཡང་དག་པའི་དགེ་བའི་བཤེས་གཉེན་ལ་མེ་ཏོག་གཏོར། སངས་རྒྱས་ཀྱི་འདུ་ཤེས་གཤའ་མར་བཞག་པར་བྱའོ། སྐྱབས་འགྲོ་ཁྱད་པར་ཅན་བྱས་ནས་
ཐེག་པ་ཆེན་པོའི་སྡོམ་པ་གང་ཡང་ལེན་དུ་མི་བཏུབ་པ་ལས། སྐྱབས་འགྲོ་ཁྱད་པར་ཅན་བྱས་ན་ཐེག་པ་ཆེན་པོའི་སྡོམ་པ་ཐམས་ཅད་ཀྱི་རྟེན་དུ་འགྱུར་བའི་ཕན་ཡོན་དང༌། འགྲོ་ན་ཡང་སྐྱེས་བུ་ཁྱད་
པར་ཅན་དུ་འགྲོ། འགྲེང་ན་ཡང་སྐྱེས་བུ་ཁྱད་པར་ཅན་དུ་འགྲེང་ངོ་ཞེས་མི་དང་། མི་མ་ཡིན་པ་ཐམས་ཅད་ཀྱིས་མཆོད་གནས་སུ་འགྱུར་བའི་ཕན་ཡོན་དང་། རང་གི་སྡིག་པ་དང་སྒྲིབ་པ་ཟད་པ་
ཨ་ཅང་ཡང་ཆེ་སྟེ། སྐྱེས་བུ་དམ་པ་དེ་ཡི་ལུས་མཐོང་ངམ་གསུང་ཐོས་ནས་གཞན་གྱི་སྡིག་པ་དང་སྒྲིབ་པ་ཟད་པར་འགྱུར་བའི་ཕན་ཡོན་དང་། རང་གི་རྒྱུད་ལ་བསོད་ནམས་ཀྱི་ཚོགས་འཕེལ་བ་ཨ་
ཅང་ཡང་ཆེ་སྟེ། སློབ་འབངས་ལ་སོགས་པ་གཞན་ཐམས་ཅད་ཀྱི་བསོད་ནམས་ཀྱི་ཚོགས་སྤེལ་ནུས་པ་དང་། རང་ངན་སོང་དུ་མི་འགྲོ་བ་ཨ་ཅང་ཡང་ཆེ་སྟེ། གཞན་གྱི་ངན་འགྲོ་དང་ངན་སོང་

།ལས་སྐྱོབ་པར་བྱེད་པའི་ཕན་ཡོན་དང༌། ལམ་མཆོག་ཏུ་གྱུར་པ་རྒྱུད་ལ་སྐྱེ་བའི་ཕན་ཡོན་དང་། མྱུར་དུ་བླ་ན་མེད་པའི་བྱང་ཆུབ་ཐོབ་པར་བྱེད་པའི་ཕན་ཡོན་ནོ།༄༅།
བསླབ་བྱ་ནི་སྐྱབས་འགྲོ་ཐུན་མོང་བ་དང་འདྲའོ། །སྐྱབས་ཆེན་སངས་རྒྱས་ཉི་མ་ལ། །དད་དང་གུས་པའི་ཡིད་དག་གིས། །ཉིན་རེ་བཞིན་དུ་སྐྱབས་སོང་ན། །གོ་འཕང་བླ་ན་མེད་པ་ཐོབ།
ཡོན་ཏན་རྒྱ་མཚོའི་སྐུ་གསུང་ལ། །ཡིད་རབ་དྭང་བའི་སེམས་ཀྱིས་ནི། །དྲི་མ་གསུམ་སྤངས་ཡོན་ཏན་གྱི། །རྒྱུན ཆད་མེད་པར་མོས་བྱས་ན། །སྐྱབས་རྗེ་ཐུབ་པ་འཐོབ་པར་འགྱུར། །བསོད་
ནམས་སོགས་པ་དགེ་འདུན་ཏེ། ཡོན་ཏན་བསྐྱེད་པ་དམ་པའི་ཆོས། །འབྲས་བུ་སྐུ་གསུམ་ཐོབ་པས་ན། །མཆོག་གི་སྐྱབས་འགྲོ་ཐམས་ཅད་འགྲུབ། སྐྱབས་འགྲོ་ཐུན་མོང་བའི་ཡུལ་དཀོན་
མཆོག་གསུམ་ནི། །ཆོས་སྐུ་ལས་དང་ཉོན་མོངས་པའི་སྒྲིབ་པ་སྦྱང་ཙམ་གྱིས་འགོག་པའི་བདེན་པའོ། ལོངས་སྤྱོད་རྫོགས་པའི་སྐུ་མཛད་པ་བཅུ་གཉིས་ཀྱི་ཚུལ་གྱིས་མངོན་པར་རྫོགས་པར་སངས་
རྒྱས་པར་བཅོམ་ལྡན་འདས་ཤཱཀྱ་ཐུབ་པ་ལྟ་བུའོ། །སྦྲུལ་པའི་སྐུ་སྟག་དང་རི་བོང་ལ་སོགས་པས་དོན་བྱེད་པ་ལྟ་བུའོ། །ཆོས་དཀོན་མཆོག་ནི་སྡེ་སྣོད་རྣམ་པ་གསུམ། གསུང་རབ་ཡན་ལག་བཅུ་î

གཉིས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གསུང་རབ་ཀྱི་ཚོགས་རྣམས་སོ། ཡུལ་དགེ་འདུན་དཀོན་མཆོག་གི་གསོལ་བ་བཞིའི་ལས་ཀྱིས་བསྙེན་པར་རྫོགས་པ་དགེ་སློང་ཚུལ་ཁྲིམས་རྣམ་པར་དག་
ཤྲཱྀ པ་ཡན་ཆད། སྐྱེས་བུ་ཟུང་བཞི་ཡ་བརྒྱད་མན་ཆད་ནི། ཡུལ་དགེ་འདུན་དཀོན་མཆོག་དུས་ཇི་སྲིད་འཚོའི་བར་དུ་ཆེད་དུ་བྱ་བ་རང་ཉིད་ཞི་བ་དང་གྲོལ་བའི་དོན་དུའོ། །སྐྱབས་སུ་འགྲོ་བའི་ཁྱད་
པར་ཅན་གྱི་ཡུལ་དཀོན་མཆོག་གསུམ་ནི། སངས་རྒྱས་ཆོས་སྐུ་འབའ་ཞིག་ལ་སྐྱབས་གནས་སུ་འདོད་དེ། སྐྱབས་ནི་སངས་རྒྱས་ཉག་གཅིག་ཡིན། །ཐུབ་པ་ཆོས་ཀྱི་སྐུ་ཅན་ཕྱིར། ཅེས་རྒྱུད་
བླ་མ་ནས་གསུངས་སོ། །ཆོས་དཀོན་མཆོག་ནི་རྟོགས་པའི་ཆོས་སོ། །དགེ་འདུན་དཀོན་མཆོག་ནི་དག་པའི་ས་གསུམ་ལ་གནས་པའི་བྱང་ཆུབ་སེམས་དཔའ་ཆེན་པོ་རྣམས་སོ། །དུས་སྙིང་པོ་
བྱང་ཆུབ་ལ་མཆིས་ཀྱི་བར་དུ་སྐྱབས་སུ་འགྲོ། ཆེད་དུ་བྱ་བ་སེམས་ཅན་ཐམས་ཅད་འཁོར་བའི་སྡུག་བསྔལ་དང་བྲལ་བར་བྱ་བའི་དོན་དུ་ཡུལ་དཀོན་མཆོག་གསུམ་ལ་སྐྱབས་སུ་འགྲོ་བའོ། །
སྐབས་འདི་ཡང་དགེ་བའི་བཤེས་གཉེན་ལ་གཤའ་མར་སངས་རྒྱས་ཀྱི་འདུ་ཤེས་དུངས་དུངས་པ་ལན་གསུམ་བྱའོ། །ཚད་མེད་པ་བཞིས་བློ་སྦྱངས་པ་ནི། ནམ་མཁའ་དང་མཉམ་པའི་སེམས་ཅན་

།ཐམས་ཅད་མ་ཡིན་པར་བསྒོམ། མ་རྒན་དྲིན་ཆེ་བར་བསྒོམ་སྟེ་སྣབས་ཁས་ཕྱིས། མི་གཙང་བ་རྣམས་ཁྱོར་བར་ཕྱིས། གོས་འཇམ་པོ་དཀོན། ཟས་ཞིམ་ཞིམ་
སྟེར༑ ན་ཡིས་དོགས། ཚ་ཡིས་དོགས །རང་གི་ཤ་བཅད་ནས་སྦྱིན་པ་ཡང་ཕོད། བུའི་དོན་དུ་ལུས་ལོངས་སྤྱོད་སྲོག་གསུམ་ཀ་གཏོང་བ་ལ་ཚད་མེད། ཅི་ཡིན་ཐམས་ཅད་ཀྱིས་བུའི་དགོས་
དགུ་སྒྲུབ་པར་འདུག་སྙམ་དུ་བསམ། འོ་ནམརྒན་འདི་རྣམས་དྲིན་རེ་ཆེ་སྙམ་དུ་ཡང་བསྒོམ། དྲིན་ལ་ལན་གྱིས་བླན་དགོས་སྙམ་དུ་ཡང་བསམ།: ད་ལྟ་མ་རྒན་རྣམས་བདེ་དགོས་པ་ལ་བདེ་འམ་
མི་བདེ་ཡང་བལྟ། ལུང་གི་རྗེས་སུ་འབྲངས་པས་དམྱལ་བའི་མརྒན་རྣམས་ལ་བལྟས་པས། ཚ་གྲང་གིས་སྡུག་བསྔལ་བར་འདུག །དམྱལ་བའི་མརྒན་འདི་རྣམས་ཀྱི་སྡུག་བསྔལ་དང་འབྲལ་
བར་བྱ་དགོས་སྙམ་དུ་བསྒོམ། ཡི་དྭགས་ཀྱི་མ་རྒན་རྣམས་ལ་བལྟས་པས་བཀྲེས་སྐོམ་གྱི་སྡུག་བསྔལ་གྱིས་གཟིར་བར་འདུག་ཨང་སྙམས་དུ་བསམ་ལ། བདག་གི་མ་ཡི་དྭགས་ཀྱི་སྡུག་བསྔལ་
འདི་བསལ་དགོས་སྙམ་དུ་བསྒོམ། བདག་གི་བྱོལ་སོང་གི་མརྒན་རྣམས་ལ་བལྟས་པས།ྋ གཅིག་ལ་གཅིག་ཟ་བ་དང་སྡུག་བསྔལ་དཔག་ཏུ་མེད་པ་མཐོང་། བདག་གི་མ་བྱོལ་སོང་རྣམས་ཀྱི་

སྡུག་བསྔལ་འདི་དག་ཅིས་ཀྱང་བྲལ་བར་བྱ་དགོས་སྙམ་དུ་བསྒོམ། མི་ཡི་མ་རྒན་གྱི་སྡུག་བསྔལ་རྣམས་བདག་གིས་ཅིས་ཀྱང་བྲལ་བར་བྱ་དགོས་སྙམ་དུ་བསྒོམ། ལྷ་ཡི་མ་རྒན་གྱི་སྡུག་བསྔལ་
འདི་ཅིས་ཀྱང་བྲལ་བར་བྱ་དགོས་སྙམ་དུ་བསྒོམ། འགྲོ་བ་རིགས་དྲུག་ནི་བདག་གི་མ་ཡིན་ལ། མ་ཐམས་ཅད་དྲིན་ཆེ་ལ་དྲིན་ལ་ལན་དགོས་པས། ནམ་མཁའ་དང་མཉམས་པའི་སེམས་ཅན་
ཐམས་ཅད་སྡུག་བསྔལ་བྲལ་བདེ་བ་དང་ལྡན་པར་བྱ་དགོས་སྙམ་དུ་ཡང་ནས་ཡང་དུ་བསྒོམས། ག་རེ་འགྲོ་བ་རིགས་དྲུག་ཐམས་ཅད་བདག་གི་མ་ཡིན་མ་ཐམས་ཅད་ནི་བདག་ལ་དྲིན་ཆེས་དྲིན་ལ་
ལན་སོ་མ་བླན་ན་གདོང་ཆུང་ཡིན་པས་དྲིན་ལན་གྱིས་བླན་དགོས་སྙམ་དུ་བསྒོམ། མ་རྒན་འདི་རྣམས་བདེ་བ་དང་ལྡན་པར་བྱ་དགོས་སྙམ་དུ་ཡང་ནས་ཡང་དུ་བསྒོམ། བདེ་བ་དང་ལྡན་པ་སྡུག་
བསྔལ་དང་བྲལ་བར་བྱེད་དགོས་པས། སྡུག་བསྔལ་དང་བྲལ་བར་བྱ་ན་སྙམ་ནས་ཡང་དང་ཡང་དུ་བསྒོམ། སྡུག་བསྔལ་དང་བྲལ་བར་བྱེད་པ་ལ་སངས་རྒྱས་མ་ཐོབ་པས་ཕན་མེད་པས་འོ་ན་
སངས་རྒྱས་ཐོབ་པར་བྱ་སྙམ་དུ་བསམ། སངས་རྒྱས་ཐོབ་པར་བྱེད་པ་ལ་སེམས་བསྐྱེད་དགོས། སེམས་བསྐྱེད་པ་ལ་དགེ་བའི་བཤེས་གཉེན་ལ་སངས་རྒྱས་ཀྱི་འདུ་ཤེས་སྐྱེས་ན་སེམས་བསྐྱེད་སྐྱེ་

༄༅། །བར་སོ། བྱང་ཆུབ་སེམས་དཔའ་ཡི་འདུ་ཤེས་སྐྱེས་ཀྱང་སྐྱེ་མ་སྐྱེ་ཐེ་ཚོམ་ཟ། སོ་སོ་སྐྱེ་བོའི་འདུ་ཤེས་སྐྱེས་ན་སེམས་བསྐྱེད་གཏན་མི་སྐྱེ། དགེ་བའི་བཤེས་གཉེན་
གོང་མ་གསུམ། དགེ་བའི་བཤེས་གཉེན་གྱི་མཚན་ཉིད་ཀྱང་། ཐེག་ཆེན་དོན་ལ་མཁས་པ་དང༌། །བྱང་ཆུབ་སེམས་པའི་བརྟུལ་ཞུགས་མཆོག །སྲོག་གི་ཕྱིར་ཡང་མི་བཏང་ངོ་། །ཞེས་
གསུངས་པ་དང་། སྡོམ་པ་ཉི་ཤུ་པ་ལས། སྡོམ་པ་འབོག་བཟོད་སྙིང་བརྩེར་ལྡན། །ནུས་དང་ལྡན་ལས་བླང་བར་བྱ། །ཅེས་གསུང་པ་དང་། བླ་མ་གོང་མ་རྣམས་ཀྱི་ཞལ་ནས། སྐལ་
པ་དུ་མར་བསོད་ནམས་ཚོགས་བསགས་ཤིང༌། །པདྨའི་མཚོ་ལ་ངང་པ་ཇི་བཞིན་དུ། །འགྲོ་བའི་སྡུག་བསྔལ་སྤྱི་བོའི་གཙུག་གིས་བླངས། །ཞེན་འཛིན་ཆགས་པ་སྤོང་ལ་གཞན་གྱི་སྡུག་བསྔལ་
སེལ༑ །སྦྲུལ་ཁར་སྲོག་ཆགས་ཚུད་པ་ཇི་བཞིན་དུ། །འགྲོ་བ་ཐམས་ཅད་སྙིང་རྗེའི་ལྕགས་ཀྱུས་འཛིན། །ལམ་ཡང་ལུ་མ་བཞིན་དུ་ངོ་བོ་ཉིད་ཀྱིས་ཕན། སྐྱེས་ཆེན་སེམས་བསྐྱེད་པའི་བླ་
༈ མའོ༑ །དགེ་བའི་བཤེས་གཉེན་ལ་སངས་རྒྱས་ཀྱི་འདུ་ཤེས་ཡང་ནས་ཡང་དུ་སྒོམ། མེ་ཏོག་འབུལ་གོང་གི་རྟེན་སྤྲལ་པ་ནས་བླ་མ་ལ་མཆོད་པ་བདུན་པོ་རྫོགས་པར་བྱའོ། །དེ་ནས་ཁོ་པའི་ཡང་སྦེ་

ངོས་སུ་བླ་མའི་ཞབས་ལ་སྤྱི་བོས་གཏུགས་ཏེ། སངས་རྒྱས་ཀྱི་འདུ་ཤེས་བཞག་ལ་ཕྱག་འཚལ་ལོ། །མི་མང་ཞིང་མི་ཤོང་ན་ཡིད་ཀྱིས་དེ་ལྟར་བསམ། སློབ་དཔོན་བྱང་ཆུབ་སེམས་དཔའ་
བདག་ལ་དགོངས་སུ་གསོལ། །བདག་མིང་འདི་ཞེས་བགྱི་བ་སློབ་དཔོན་གྱིས་བདག་བྱང་ཆུབ་སེམས་དཔར་གཟུང་དུ་གསོལ། ཅེས་ལན་གསུམ་དུ་བརྗོད་ཅིང་མེ་ཏོག་གཏོར་བ་མཛད་པས་བྱ་
གསུངས༑ གཞན་ཇོ་བོ་བཀའ་གདམས་པ་གང་གིས་ཀྱང་མི་མཛད་པར་འདུག །ནམ་མཁའ་དང་མཉམ་པའི་སེམས་ཅན་ཐམས་ཅད་སྡུག་བསྔལ་གྱིས་རྒྱ་མཚོ་ལས་བསྒྲལ་བར་བྱ་བའི་དོན་དུ་
སེམས་བསྐྱེད་ལེན་པར་འདོད་པས་མ་ཡེངས་པར་དུང་ངེ་བསམ། རྗེས་སྤྱོད་བྱ་བ་ནི། སློབ་དཔོན་དགོངས་སུ་གསོལ། བདག་མིང་འདི་ཞེས་བགྱི་བ་འཁོར་བ་ཐོག་མ་མེད་པ་ནས་ཐ་མ་ད་ལྟ་ལ་
ཐུག་གི་བར་དུ་སྦྱིན་པའི་རང་བཞིན་དང༌། ཚུལ་ཁྲིམས་གྱི་རང་བཞིན་དང༌། བསྒོམ་པའི་རང་བཞིན་གྱི་དགེ་བའི་རྩ་བ་བགྱིས་པ་དང་། བགྱིད་དུ་རྩལ་བ་དང་། བགྱིད་པ་རྗེས་སུ་ཡི་རང་བའི་
དགེ་བའི་རྩ་བ་དེས། ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་དང༌། ས་ཆེན་པོ་ལ་རབ་ཏུ་བཞུགས་པའི་བྱང་ཆུབ་སེམས་དཔའ་རྣམས་༔

།ཀྱིས། བླ་ན་མེད་པ་ཡང་དག་པར་རྫོགས་པའི་ཆུབ་ཏུ་སེམས་བསྐྱེད་པ་དེ་བཞིན་དུ་བདག་མིང་འདི་ཞེས་བགྱི་བས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་༄༅།
ཏུ་སེམས་བསྐྱེད་པར་བགྱིའོ། །སེམས་ཅན་མ་སྨིན་པ་རྣམས་སྨིན་པར་བགྱིའོ། །སེམས་ཅན་མ་བསྒྲལ་པ་རྣམས་བསྒྲལ་བར་བགྱིའོ། །མ་གྲོལ་པ་རྣམས་དགྲོལ་བར་བགྱིའོ། །དབུགས་མ་
བྱིན་པ་རྣམས་དབུགས་དབྱུང་བར་བགྱིའོ། །ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་འདའ་བར་བགྱི་བའི་སླད་དུ། བླ་ན་མེད་པའི་ཡང་དག་པར་རྫོགས་པའི་བྱང་ཆུབ་ཏུ་
སེམས་བསྐྱེད་པར་བགྱིའོ། །ཞེས་ལན་གསུམ་གྱི་བར་དུ་རྗེས་ཟློས་བྱའོ། །དངོས་སམ་ཡིད་ཀྱིས་མེ་ཏོག་གཏོར། དགེ་བའི་བཤེས་གཉེན་ལ་སངས་རྒྱས་ཀྱི་འདུ་ཤེས་དུངས་དུངས་པ་ལན་
གསུམ་བྱའོ། །དེའི་རྗེས་ལ་ཡན་ལག་བདུན་པ་ཚར་གཅིག་རྫོགས་པར་བྱའོ། །ཚོགས་བསགས་པར་འདོད་པའི་རྟེན་གྱི་གང་ཟག་གང་དང་གང་གིས། སེམས་བསྐྱེད་པ་ལ་ཉམས་ཆགས་མེད་
པའི་སྐྱེས་བུ་དེ་ལ་དགའ་སྟོན་གྱིས་ཚིམ་པར་བྱ། སེམས་བསྐྱེད་ལྡན་པའི་སྐྱེས་བུ་དམ་པ་ལ། སྐད་གཅིག་ཙམ་ཡང་ཡིད་རབ་དད་བྱེད་ན། །བསྐལ་པའི་གྲངས་བཞིན་བྱང་ཆུབ་ཐོབ་པར་129

འགྱུར༑ །འཁོར་དང་མྱ་ངན་འདས་པའི་ཆོས་རྣམས་ཅི་སྙེད་པ། །ལྷག་བསམ་རྣམ་པར་དག་པས་མོས་བྱས་པས། མཚམས་མེད་ལྔ་དང་ཉེ་བ་ལྔ་པོ་ཡང་། ས་བོན་རུལ་པ་བཞིན་དུ་གཏང་གྱུར
ནས༑ ནམ་འདོད་ཚེ་ན་ཡོན་ཏན་རྒྱ་མཚོ་འདོད། སྡིག་དང་སྒྲིབ་པའི་བུད་ཤིང་མ་ལུས་པ། བྱང་ཆུབ་སེམས་ཀྱི་དུས་མཐའི་མེས་བསྲུང་ནས། ས་དང་ལམ་གྱི་ཡོན་ཏན་མ་ལུས་ཐོབས་ནས་
ཀྱང་༑ ནམ་གྱི་ཐོ་རེངས་རྒྱལ་བ་རྒྱ་མཚོ་ཐོབ། བྱང་ཆུབ་སེམས་ལྡན་སྐྱེས་བུ་མཆོག་ཉིད་ལ། མེ་ཏོག་གཅིག་ཙམ་ཕུལ་ཞིང་གཏོར་ན་ཡང་། སྐལ་པར་མི་ཟད་གཏེར་གྱི་མཆོག་ཡིནཔས། །
བསོད་ནམས་རྒྱ་མཚོ་འདོད་པས་བཀུར་སྟི་གྱིས། སེམས་བསྐྱེད་པ་ཕན་ཡོན་ཐོབ་ནས་བསླབ་བྱ་བཤད་པ་ནི། སྡོངཔོ་བཀོད་པའི་མདོ་ལས་ཕན་ཡོན་དཔག་ཏུ་མེད་པ་གསུང་ཀྱང༌། དགེ་བའི་
བཤེས་གཉེན་གོང་མ་རྣམས་ཀྱིས་གསུང་པ་ནི། སེམས་བསྐྱེད་པ་ནི་ས་གཞི་དང་འདྲ་སྟེ། རིན་པོ་ཆེ་ཐམས་ཅད་ཀྱི་འབྱུང་ཁུངས་ཀྱང་ས་གཞི། སྟོན་ཐོག་ཐམས་ཅད་ཀྱང་ས་གཞི་ལ་བརྟེན་ནས་
སྐྱེ༑ མེ་ཏོག་དང་འབྲས་བུ་ཐམས་ཅད་ཀྱང་ས་གཞི་ལ་བརྟེན་ནས་སྨིན། འདོད་འཇོའི་བ་དང་གླང་པོ་ཆེ་དང་རྟ་ལ་སོགས་ས་གཞི་ལ་བརྟེན་ནས་འཚོ། བསིལ་ཁང་དང་ཁང་བཟངས་དང་སྲོག་

།མཁར་བ་གམ་ཅན་རྣམས་ཀྱང་ས་གཞི་ལ་བརྟེན་ནས་རྩིག །དེ་བཞིན་དུ་བྱང་ཆུབ་ཀྱི་སེམས་ལ་བརྟེན་ནས་རང་སྐྱིད་གཞན་སྐྱིད་ཐམས་ཅད་འབྱུང་སྟེ། བྱང་ཆུབ་ཀྱི་༄༅།
སེམས་མངའ་ན་འཇིག་རྟེན་འདིའི་ཕུན་སུམ་ཚོགས་པ་ཐམས་ཅད་འོང་བ་ནི། སྐུ་མཆེད་གསུམ་མམ་དེ་ཡི་རྗེས་སུ་འབྲང་བ་དང་བཅས་པའི་དགེ་བའི་བཤེས་གཉེན་ཆེན་པོ་རྣམས་གང་ན་བཞུགས་
པའི་ས་ན་བྱ་དང་རི་དྭགས་ཐམས་ཅད་ཀྱང་བདེ། ཡོན་བདག་ཕོ་མོ་ཐམས་ཅད་ཀྱང་ཚོགས་སོགས་པའི་ལས་མ་གཏོགས་པའི་སྡིག་པའི་ལས་གང་ཡང་མི་འཇུག །རབ་ཏུ་བྱུང་བ་ཚུལ་ཁྲིམས་དང་
ལྡན་པ་རྣམས་དགའ་བ་འབའ་ཞིག་གིས་བརྒྱན་ནས། ལམ་གོང་མ་སྦྱང་ཞིང་ནན་ཏན་བྱེད། ཚུལ་ཁྲིམས་འཆལ་པའི་རྟེན་གྱི་གང་ཟག་རྣམས་ཀྱང་བཤགས་སྡོམ་ཡིད་གདུང་བར་བྱེད་ཅིང་ཕྱིན་ཆད་
མི་བྱེད་པའི་སྡོམ་པ་འཛིན་སྡིག་པ་ལ་མངོན་པར་དགའ་བ་བྱ་དང་ཉ་བཤོར་བ་རྣམས་ཀྱང་རྒྱ་དང་རྙི་ལ་སོགས་པ་ཡང་འབུལ་ནས་འོང་། ལམ་ཐམས་ཅད་ཀྱང་རྒན་མོ་ཕྱེ་ཁུར་དུ་བྱེད། དགེ་བའི་
བཤེས་གཉེན་ཆེན་པོ་དེས་ཚེ་རབས་ཕྱི་མ་ལས་དང་སྨོན་ལམ་ལ་གནས་ན་ཞིང་བརྒྱ་གཡོ་ཞིང་སྐད་ཅིག་གི་འགྲོ་བ་བརྒྱ་ཐར་པ་དང་ཐམས་ཅད་མཁྱེན་པ་ལ་དགོད་པའོ། བྱང་ཆུབ་ཀྱི་སེམས་ནི་ནོར་བུ་

རིན་པོ་ཆེ་དང་འདྲ་སྟེ། ནོར་བུ་རིན་པོ་ཆེ་དེ་དྲི་མ་གསུམ་ཕྱིས་ནས་རྒྱལ་མཚན་གྱི་རྩེ་མོ་ལ་བཏགས་ཏེ། ཕྱག་དང་མཆོད་པ་བྱས་ན་ནད་ཞི་བ་དང་རྫས་དང་ཡོ་བྱེད་འབྲུ་དང་བང་མཛོད་གསེར་དང་
གཡུ་ལ་སོགས་པ་གསོལ་བ་གང་བཏབ་པ་ཆར་བཞིན་དུ་བབ་ནས་འདོད་པའི་དོན་ཐམས་ཅད་འགྲུབ་བོ། །དེ་བཞིན་དུ་བྱང་ཆུབ་ཀྱི་སེམས་རིན་པོ་ཆེ་དྲི་མ་གསུམ་ཕྱིས་ནས་དྲན་པ་དང་ཤེས་བཞིན་གྱི་
རྒྱལ་མཚན་གྱི་རྩེ་མོ་ལ་བཏགས་སྟེ། ལྷག་པའི་བསམ་པ་རྣམ་པར་དག་པའི་ཕྱག་བྱས་ཏེ་སྨོན་ལམ་རྣམ་པར་དག་པའི་གསོལ་བ་བཏབ་ན། ཡིད་ལ་ཅི་བསམ་པ་ཐམས་ཅད་འགྲུབ་བོ། བྱང་ཆུབ
ཀྱི་སེམས་རིན་པོ་ཆེ་ནི་ཐོང་གཤོལ་དང་འདྲ་སྟེ། ཐོང་གཤོལ་གྱིས་ཐ་རྒོད་མ་ཐུལ་བ་རྨོས་ནས་དུལ་ཞིང་འབོལ་བར་བྱེད་པ་བཞིན་དུ། བྱང་ཆུབ་ཀྱི་སེམས་རིན་པོ་ཆེས་ཀྱང་རང་གི་སེམས་ཐ་རྒོད་
ལྟ་བུ་འབོལ་བ་དང་ཞི་བར་བྱེད་དོ། །བྱང་ཆུབ་ཀྱི་སེམས་རིན་པོ་ཆེ་ནི་ཉི་མའི་དཀྱིལ་འཁོར་དང་འདྲ་སྟེ། ཉི་མའི་དཀྱིལ་འཁོར་གྱིས་མུན་པ་ཐམས་ཅད་བསལ་ནས་དངོས་པོ་ཐམས་ཅད་ཀྱང་
གསལ་བར་བྱེད་དོ། །དེ་བཞིན་དུ་བྱང་ཆུབ་ཀྱི་སེམས་རིན་པོ་ཆེ་ཡང་མ་རིག་པའི་མུན་པ་ཐམས་ཅད་བསལ་ནས། འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་ཐམས་ཅད་གསལ་བར་༔

།བྱེད་དོ། བྱང་ཆུབ་ཀྱི་སེམས་རིན་པོ་ཆེ་འདི་ནི་འདོད་འཇོའི་བ་དང་འདྲ་སྟེ། འདོད་འཇོའི་བས་བཀྲེས་སྐོམ་ཐམས་ཅད་སེལ་བར་བྱེད་པ་ལྟར་བྱང་ཆུབ་ཀྱི་སེམས་རིན་༄༅།
པོ་ཆེས་ཀྱང་འཁོར་བའི་སྡུག་བསྔལ་དང་ཐེག་པ་དམན་པའི་ཚ་སྒོ་ཐམས་ཅད་སེལ་བར་བྱེད་དོ། །བྱང་ཆུབ་ཀྱི་སེམས་རིན་པོ་ཆེ་ནི་ཡལ་ག་དང་ལོ་འདབ་ཕུན་སུམ་འཚོགས་པའི་ལམ་ཁར་སྐྱེས་པའི་
ལྗོན་ཤིང་དང་འདྲ་སྟེ། འཁོར་བའི་ཚད་པ་ཐམས་ཅད་སེལ་བར་བྱེད་པས་སོ། བྱང་ཆུབ་ཀྱི་སེམས་རིན་པོ་ཆེ་དམག་དཔོན་རིན་པོ་ཆེ་དང་འདྲ་སྟེ། ཐེག་པ་དམན་པ་ལ་སོགས་པའི་གཡུལ་ངོ་
ཐམས་ཅད་བཟློག་པར་བྱེད་པས་སོ། བྱང་ཆུབ་ཀྱི་སེམས་རིན་པོ་ཆེ་ནི་ཆུ་བོ་ཆེན་པོ་བཞིའི་ཟམ་པ་དང་འདྲ་སྟེ། མྱ་ངན་ལས་འདས་པའི་གླིང་དུ་འགྲོ་བར་བྱེད་པས་སོ། ཇོ་བོ་ཨ་ཏི་ཤ་མ་བྱོན་ཕན་
ཆད་ལ་སྨོན་འཇུག་གི་ས་མཚམས་ཀྱང་མ་ཕྱེད། ཆོ་གའི་རིམ་པ་ཡངམ་ཤེས། སྨོན་པའི་བསླབ་བྱ་ཡང་གང་ཡིན་ངོ་མ་ཤེས། ཡ་ཀི་རྒྱད་དང་དཀྱིལ་འཁོར་གྱི་ཆོ་གའི་ཚིག་ཙམ་ལ་བརྟེན་ནས་
འོལ་སྤྱི་རྣམ་པར་གཞག་པ་ལས་མེད་གསུངས། འོ་སྐོལ་བོད་ལ་ཨ་ཏི་ཤ་དྲིན་ཆེ་ན་གསུང་། མ་ཀིཎྜལ་རྣམ་ལྔ་མ་དང༌། སྤོས་རེངས་བྱེད་པ་ཡང་མ་ཤེས། ཡ་ཀི་ཐུན་གཅིག་གི་ནང་དུ་སངས་

རྒྱས་ཀྱི་གསུང་རབ་ཐམས་ཅད་ཉམས་སུ་ལེན་པ་ཡང་མ་ཤེས་པ་ལས། འོ་སྐོལ་གྱི་མིག་ཇོ་བོས་མཛད་པ་ཡིན་གསུང༌། སྨོན་པའི་བསླབ་བྱ་དང་ཕན་ཡོན་ཐ་དད་དུ་བྱེད་པ་ནི། སློབ་དཔོན་བྱང་
ཆུབ་སེམས་དཔའི་ལུགས་ཐལ་ནས། ཇོ་བོ་རྗེའི་ཞལ་ནས། སྨོན་པའི་བསླབས་བྱ་ནི་ལྔ་སྟེ། ཚོགས་རྒྱ་ཆེན་པོ་གསོག་པ་ལ་བསླབ་པར་བྱ་བ་དང༌། སེམས་ཅན་བློས་མི་སྤང་བར་བྱ་བ་ལ་
བསླབ་པར་བྱ་བ་དང༌། ནག་པོའི་ཆོས་བཞི་སྤངས་ཤིང་དཀར་པོའི་ཆོས་བཞི་ལ་བསླབ་པར་བྱ་བ་དང༌། བྱང་ཆུབ་ཀྱི་སེམས་སྦྱང་ཞིང་སྤེལ་བ་ལ་བསླབ་པར་བྱའོ། དང་པོ་བསོད་ནམས་གྱི་
ཚོགས་རྒྱ་ཆེན་པོ་བསགས་པ་ནི། སེམས་བསྐྱེད་བྱས་ནས་བཏང་སྙོམས་དང་རང་དོན་དུ་སྐད་ཅིག་ཀྱང་བསྡད་པ་མ་གནང་ཞིང་། ཚོགས་ཆུང་ངུ་ཙམ་གྱིས་ཀྱང་ཆོག་པར་མ་གནང་སྟེ། མགོ་
དང་མིག་དང་རྒྱལ་སྲིད་ལ་སོགས་པ་དངོས་སམ་ཡིད་ཀྱིས་གཏང་བ་ནི་མན་ཆད། ཐ་ན་ཁབ་སྐུད་པ་ཡན་ཆད་དངོས་སམ་ཡིད་ཀྱིས་གཏོང་བ་རྒྱལ་བུ་ཐམས་ཅད་སྒྲོལ་བཞིན་དུ་སྦྱིན་པ་མ་ཚང་བ་མེད་
པ་ལ་བསླབ་པ་དང༌། ཉེས་བྱས་ཕྲ་བའི་ཕྲ་བ་ལ་འཛེམས་པ་ཡན་ཆད། གཞན་གྱི་སྲོག་ལ་འཚེ་བ་དང་། རྐུ་ཕྲོག་དང་གཞན་གྱི་ཆུང་མ་དང་བརྟེན་པ་དང་། མི་ཆོས་བླ་མར་གྱུར་པ་ལ་སོགས་པ་

།ཉེས་པ་རྣམས་སྲོག་གི་ཕྱིར་ཡང་མི་བྱེད་ཅིང་བསྡམ་པ་ནི་ཚུལ་ཁྲིམས། དམན་པ་ལ་ཁྲོ་ཞིང་ཁྱད་དུ་མི་གསོད་པ་བཟོད་པ། ཚ་ཚ་འདེབས་པ་ནས་རྒྱས་པ་གསེར་གྱིས་
བྲི་བ་དང༌། གཙུག་ལག་ཁང་ཆེན་པོ་བཞེངས་པའི་བར་རྣམས་ལ་སེམས་ཅན་གྱི་དོན་དུ་རྒྱུན་མི་འཆད་པར་བྱེད་པའི་བརྩོན་འགྲུས་སེམས་ཅན་གྱི་དོན་དུ་ཞི་གནས་སྒྲུབ་པ་བསམ་གཏན། སེམས་
ཅན་གྱི་དོན་དུ་རིག་པའི་གནས་ལྔ་ལ་མཁྱེན་པ་སྤྱོད་པ་ཤེས་རབ་ཀྱི་ཕ་རོལ་ཏུ་ཕྱིན་པ་དྲུག ྋ །མཛའ་བཤེས་བརྟེན་པ་དང་། ཚད་མེད་པ་སྒོམ་པ་དང་། དཀོན་མཆོག་ལ་མཆོད་པ་ལ་སོགས་པས་
སེམས་བསྐྱེད་པའི་བྱང་ཆུབ་སེམས་དཔས་ཡེངས་པ་མེད་པར་སྔོན་གྱི་དོན་བྱ་དགོས་ཏེ། ནམ་མཁའ་དང་མཉམ་པའི་སེམས་ཅན་གྱི་དོན་བྱེད་པར་ཁས་བླངས་པ་དང་། གྲངས་མེད་པ་གཉིས་སུ་
ཚོགས་བསགས་པར་ཁས་བླངས་པའི་ཕྱིར་རོ། དེ་སྐད་དུ་ཡང་ཇོ་བོ་བྱམས་པས་མདོ་སྡེ་རྒྱན་ལས། མགོ་ལ་སེམས་ཅན་ཁུར་ཆེན་འཁྱེར་བ་ཡི། །སེམས་དཔའ་མཆོག་རྣམས་དལ་གྱིས་འགྲོ་མི་
མཛེས༑ །ཅེས་པ་དང་། སློབ་དཔོན་འཕགས་པ་ཀླུ་སྒྲུབ་ཀྱི་ཞལ་ནས། འཁོར་བའི་རྒྱ་མཚོ་མ་སྟོང་བར་དུ་ཡང༌། །བསྒྲལ་བར་དམ་བཅས་བྱང་ཆུབ་སེམས་དཔའ་ནི། །ཤ་དང་རུས་པ་ཟད་ ྂ

ཀྱང་འཁོར་བ་ཡི། །སྡུག་བསྔལ་རྒྱ་མཚོ་མ་ལུས་སྐེམས་པར་བྱེད། ཅེས་པས་སོ། །བྱང་ཆུབ་ཀྱི་སེམས་རིན་པོ་ཆེའི་ཕན་ཡོན་བསམ་པ་ནི། གོང་མ་རྣམས་ཀྱང་དྲན་པར་བྱ་ཞིང་སྤྱོད་འཇུག་
ལས༑ སྡིག་པ་མི་བཟད་ཤིན་ཏུ་བྱས་ན་ཡང༌། །དཔའ་ལ་བརྟེན་ནས་འཇིགས་པ་ཆེན་པོ་ལྟར། །གང་ལ་བརྟེན་ནས་ཡུད་ཀྱིས་སྒྲོལ་འགྱུར་བ། །དེ་ལ་བག་ཅན་རྣམས་ཀྱིས་ཅིས་མི་
བརྟེན༑ ཅེས་པ་དང༌། སྤྱོད་འཇུག་ལས། གསེར་འགྱུར་རྩི་ཡི་རྣམ་པ་མཆོག་ལྟ་བུ། །མི་གཙང་ལུས་འདི་བླངས་ནས་རྒྱལ་བའི་སྐུ། །རིན་ཆེན་རིན་ཐང་མེད་པར་བསྒྱུར་བས་ན། །བྱང་
ཆུབ་སེམས་ཞེས་བྱ་བར་རབ་བརྟན་ཟུང་། །གང་ལ་སེམས་ཀྱི་དམ་པ་རིན་ཆེན་དེ། །སྐྱེས་པ་དེ་ཡི་སྐུ་ལ་ཕྱག་འཚལ་ཞིང་། །གང་ལ་གནོད་པ་བྱས་ཀྱང་བདེ་འབྲེལ་བ། བདེ་བའི་འབྱུང་གནས་
དེ་ལ་སྐྱབས་སུ་མཆི། ཅེས་པས། ཆོས་བྱེད་པའི་རྟེན་གྱི་གང་ཟག་ལ་བྱང་ཆུབ་ཀྱི་སེམས་མེད་ན། ཤ་ཟས་བཏབ་པ་བཞིན་ཉོན་མོངས་པ་རང་ཡན་ལ་སྨྱོ་ནས་འགྲོ། གཞན་ཡང་འཁྲུལ་པར་
བྱེད་པ་དང༌། ཞེ་སྡང་གི་རང་ཚིག་འོད་ཀྱིས་གཞན་བསྲེགས་པར་བྱེད་པ་ཡང་། བྱང་ཆུབ་ཀྱི་སེམས་རིན་པོ་ཆེ་འཁྲུངས་ན་ཐར་པ་དང་ཐམས་ཅད་མཁྱེན་པའི་བདེ་ལེགས་ལ་གནས་ཤིང་གཞན་
136

༄༅། །འཁོར་བའི་སྡུག་བསྔལ་ཐམས་ཅད་བསལ་ནས། སངས་རྒྱས་ཀྱི་ཡེ་ཤེས་མ་འཁྲུལ་བ་ལ་འཇོག་པ་དང༌། རང་གི་ཞེ་སྡང་གི་མེ་བསད་ནས། གཞན་གྱི་ཁྲོ་བའི་
ཚད་པ་སེལ་བར་བྱེད་པ་དང་། བདེ་བའི་འབྱུང་གནས་བྱང་ཆུབ་སེམས་སྐྱེས་ནས། རང་གཞན་མི་གཙང་འཁོར་བའི་འདམ་ལས་རྒལ། ལས་མཆོག་ཐེག་ཆེན་བྱང་ཆུབ་སེམས་སྐྱེས་ན། ཡོན
ཏན་རྒྱ་མཚོ་སངས་རྒྱས་ཐོབ་པར་འགྱུར། །བྱང་ཆུབ་སེམས་ཀྱི་བུང་བའི་རྒྱལ་པོ་ཡིས། །ཚོགས་གཉིས་མེ་ཏོག་རྩི་རྣམས་འཇིབ་ནས་ཀྱང༌། །སྐུ་གཉིས་སྦྲང་རྩིའི་ཡོན་ཏན་རྒྱས་པར་བྱེད།
ཡོན་ཏན་སེམས་ཀྱི་གླང་པོ་བརྟན་གནས་ནས། །འཁོར་བའི་སྡུག་བསྔལ་ཁུར་བྱེད་ག་ལ་དཀའ། །བྱང་ཆུབ་སེམས་ཀྱི་ནམ་མཁའ་ཡངས་པ་ལ། །སྐྱོ་བ་མེད་པར་ཐུགས་རྗེའི་སྤྲིན་བསྡུས་
ནས༑ །འགྲོ་དྲུག་བདེ་བའི་མྱུ་གུ་གསོ་བར་བྱེད། །བྱང་ཆུབ་སེམས་ནི་བུ་རམ་གཟུགས་མཚུངས་སྟེ། །སྐད་ཅིག་ཐང་གཅིག་སྐྱེས་ཀྱང་དོན་རྣམས་འགྲུབ། །འཁོར་བའི་གཅོང་ནད་ཐམས་ཅད་
སེལ་བར་བྱེད་པ་ལ། གསེར་མདོག་དྲི་མས་མ་གོས་པ་ལྟ་བུ་དེ་ནི། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཡོན་ཏན་བསྐྱེད་པར་བྱེད་པ་ལ་མ་མ་ལྟ་བུའོ། །སེམས་རིན་པོ་ཆེ་བསྐྱེད་

ནས་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་སྡུག་བསྔལ་ཁུར་བར་ཁས་བླང་པ་དང༌། རང་གི་ལུས་ལོངས་སྤྱོད་ལ་གནོད་ཀྱང་སྐྱོ་བ་མེད་པར་གཞན་རྗེས་སུ་བཟུང་བ། མ་བུ་གཅིག་
པུས་མའི་སྐྲ་འབལ་ཡང་བུས་ལྟོ་རིན་ནུས་ཟེར་བ་བཞིན་དུ་བྱ་དགོས་ཏེ། སེམས་ཅན་བློས་སྤངས་ན་སྨོན་པ་ཡང་ཤོར། །དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱང་མི་དགྱེས་
ཏེ༑ སྤྱོད་འཇུག་ལས། སེམས་ཅན་མགུ་བྱ་མ་གཏོགས་པས། རྒྱལ་བ་མཉེས་པའི་ཐབས་གཞན་མེད། ཅེས་པ་དང་། ང་དང་སེམས་ཅན་རྣམས་ནི་བདེ་སྡུག་མཚུངས། །ང་ཡི་གཟུགས་
སྐུ་གཉིས་པོ་སེམས་ཅན་དོན་དུ་བསྒྲུབ་པ་སྟེ། སེམས་ཅན་གནོད་ན་ང་ལ་མཆོད་མ་ཡིན། ཅེས་པ་དང་། ཇོ་བོ་རྗེ་ཡི་ཞལ་ནས། སེམས་ཅན་བློས་མི་སྤང་བརནུས་ན་སྡོམ་པའི་བསླབ་པ་མི་ཐུབ་
པ་གང་ཡང་མེད། མྱུར་དུ་བྱང་ཆུབ་ཀྱང་ཐོབ་གསུང་། དགེ་བཤེས་སྟོན་པས་ཇོ་བོ་རྗེ་ལ་སེམས་ཅན་བློས་སྤངས་པའི་ཚད་ཅི་ཙམ་ལགས་ཞུས་པས། ཇོ་བོའི་གསུང་ལས། འཁྲུགས་ནས་ངན་
པ་འདི་དང་ཚེ་རབས་ཐམས་ཅད་དུ་མི་ཕྲད་དགོས་སྙམ་པ་ཡིན་གསུང༌། དུས་ཇི་ཙམ་གཅིག་གིས་བར་དུ་སྐྱེས་ན་སྨོན་པ་ཤོར་ཞུས་པས། ཉིན་ཞག་གཅིག་གི་དྲུག་ཆ་ཡིན་ནོ་ལོ། །བྱང་ཆུབ་ཀྱི་

༄༅། །སེམས་སྤེལ་ཞིང་སྦྱང་པ་ལ་བསླབ་པ་ནི། ཉིན་ཞག་གཅིག་གི་བར་དུ་མར་མཐའ་ཡང་ལན་དྲུག་གི་བར་དུ། སངས་རྒྱས་ཆོས་དང་ཚོགས་ཀྱི་མཆོག་རྣམས་
ལ༑ བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གི་སྦྱིན་སོགས་བགྱིས་པའི་བསོད་ནམས་འདི་དག་གིས། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་ལན་གསུམ་གྱི་བར་
དུ་བྱའོ། དགེ་བཤེས་སྤྱན་སྔ་བའི་ཞལ་ནས། ཚིགས་བཅད་འདི་ཁ་ཡར་གྱི་དྲིན་ཡང་བོད་ཀྱིས་མི་འཁོར་གསུངས། གཡེལ་ཞིང་སྦྱང་བ་མ་བྱས་ན་འོ་སྐོལ་ཉོན་མོངས་པ་ཞེ་སྡང་ནི་རག
འཁོར་བ་ཐོག་མ་མེད་པ་ནས་སེམས་བསྐྱེད་པའི་དུས་དེ་རིང་ཙམ་ཡིན་བསམ་པ་བཟང་བ་ནི་མུན་པའི་གློག་བས་ཀྱང་ཉུང༌། སྤེལ་ཞིང་སྦྱངས་པ་ནི་ཤིན་ཏུ་གལ་ཆེ་གསུང༌། ནག་པོའི་ཆོས་བཞི་
སྤང་ཞིང་དཀར་པོའི་ཆོས་བཞི་ལ་བསླབ་པ་ནི་བཞི་སྟེ། བླ་མ་དང་མཆོད་པར་འོས་པ་མི་བསླུ་བ་ལ་བསླབ་པར་བྱ་བ་དང་། གཞན་འགྱོད་པའི་གནས་མ་ཡིན་པ་ལ་འགྱོད་པ་མི་བསྐྱེད་པ་ལ་བསླབ
པར་བྱ་བ་དང་། སེམས་བསྐྱེད་པའི་བྱང་ཆུབ་སེམས་དཔའ་ལ་ཞེ་སྡང་གི་ཚིགས་སུ་བཅད་པ་མ་ཡིན་པ་མི་བརྗོད་པ་ལ་བསླབ་པར་བྱ་བ་དང་། སེམས་ཅན་གཡོ་རྒྱས་མི་འབྲིད་པ་ལ་བསླབ་པར་བྱ་༔

བ་དང༌། བླ་མ་དང་མཆོད་པར་འོས་པ་མི་བསླུ་བ་ནི། དམ་ཆོས་ཀཱ་རི་ཀཱ་ཡན་ཆད་དཔལ་གསང་བ་འདུས་པ་མན་ཆད་ཚིག་བཞི་པ་ཚིགས་སུ་བཅད་པ་གཅིག་མཉན་པ་ཡན་ཆད་ཀྱི་བླ་མ་ལ་ཀུ་རེ་
དང་ཀྱལ་ཀའི་ཆེད་དུ་ཡང་བླ་མའི་དབུ་མི་བསྐོར་ན་སྲོག་དང་བྱ་དགའ་གྲགས་པ་དང་སྙན་པ་དང་སྙན་པའི་ཆེད་དུ་ཡང་དབུ་ག་ལ་བསྐོར། གསང་སྔགས་ཀྱི་དམ་ཚིག་ཉམས་ནས་འགྲོ། རྩ་བའི་
དམ་ཚིག་ཉམས་ན་ཡོན་ཏན་རིན་པོ་ཆེ་སྐྱེ་བའི་ཐབས་མ་མཆིས་ཏེ། ཇོ་བོ་ཨ་ཏི་ཤའི་ཞལ་ནས། ངེད་ཀྱི་རྒྱ་གར་ལ་བླ་མ་དམ་པ་དང་གྲོགས་ཁྱད་པར་ཅན་གྱི་དབུ་བསྐོར་བ་ལས། སྐོར་བ་གཞན་
མི་རྙེད། ཁྱོད་བོད་དེ་དང་འདྲ་འམ་གསུང་པ་ལས། དགེ་བཤེས་སྟོན་པའི་ཞལ་ནས། བོད་སངས་རྒྱས་ཀྱི་ཞབས་ཀྱིས་མ་བཅག་པས་བློ་སྤྱོད་དཀའ་བ་དེ་བས་ཀྱང་ཐུ་གསུང་། འོན་ཀྱང་བྱང་
ཆུབ་སེམས་ལ་ནན་ཏན་བྱེད་པ་རྣམས་དབུ་མི་བསྐོར་གྱི་ཕ་རོལ་ཏུ་ཡང་དགེ་བའི་བཤེས་གཉེན་ལ་བློ་ལྡན་གྱིས་གཏད་ལ་ང་ཅི་ཤེས་ཁྱོད་ཤེས་ཀྱི་ཚུལ་དུ་བྱ་གསུང་ངོ་། གཞན་འགྱོད་པ་མ་ཡིན་པ་ལ་
འགྱོད་པ་མི་བསྐྱེད་པ་ལ་བསླབ་པར་བྱ་བ་ནི། སྐྱེས་བུ་དམ་པ་འགའ་ཞིག་གིས་དཀོན་མཆོག་ལ་མཆོད་པ་དང་བླ་མ་ལ་བསྙེན་བཀུར་བྱ། དགེ་འདུན་ལ་ཆོས་སྟོན་གྱིས་ཚིམ་པར་བྱའོ། ཕོངས་པ་

།དང་སྐྱབས་མགོན་མེད་པ་ཕན་བཏགས་པས། ཕ་དང་མ་ལ་སོགས་པ་དྲིན་ཆེ་བ་རྣམས་ལ་དྲིན་ལ་ལན་གྱིས་བླན་པ་ལ་སོགས་པ་བསོད་ནམས་རྒྱ་ཆེན་པོ་བསགས་པ་
ལ༑ ཁྱོད་ཀྱི་འདི་མ་ལེགས། ན་ན་ན་བརྒྱག་དགོས། རྒས་ན་རྒས་ལྟོ་དགོས་པ་ཡིན་ཟེར་ནས་འགྱོད་པ་བསྐྱེད་ན་ནག་པོའི་ཆོས་ཏེ། འབྲས་བུ་དམྱལ་བ་འབའ་ཞིག་ཏུ་འགྲོ། གང་ཞིག་དགེ་
བ་བྱེད་མཐོང་ན། དཔྱད་ཞིང་བཀུར་ཏེ་མ་མོས་ན། དཀོན་མཆོག་གསུམ་གྱི་རིགས་ཀྱང་གཅོད། ཅེས་རྟོགས་པ་ཆེན་པོ་ལས་གསུང་པ་དང་། གང་ཞིག་དགེ་བ་བྱེད་པ་ལ། ཕྲག་དོག་དབང
གིས་བསྐུར་གྱུར་ན། མཚམས་མེད་པས་ཀྱང་དམྱལ་བར་འགྲོ། ཅེས་པས། སྐྱེས་བུ་དམ་པ་ཁྱེད་ཀྱིས་དོན་ཆེན་པོ་བསྒྲུབས་ངེད་ལ་ནུས་པ་མེད་པ་ཡིན་གྱིས་རྗེས་སུ་ཡི་རང་ཞེས་ངག་ཏུ་
བརྗོད༑ ཡིད་ཀྱིས་ཀྱང་དེ་ལྟར་བསམ། དེ་བཞིན་དུ་གཞན་ཕ་རོལ་ཏུ་ཕྱིན་པ་ལ་སྤྱོད་པ་དང་། ཚ་ཚ་འདེབ་པ་དང་། ཆུ་གཏོར་གཏོང་བ་དང་། ཐོས་བསམ་བསྒོམ་གསུམ་བྱེད་པ་དང་། ཐ་
ན་ལམ་ཁའི་རྡོ་ཕུད་པ་ཡན་ཆད་མགོ་དང་མིག་གཏོང་པ་མན་ཆད་ཀྱི་དགེ་བའི་རྩ་བ་གང་དང་གང་བྱེད་པ་ལ་ཡང་འགྱོད་པ་མི་བསྐྱེད་ཅིང་རྗེས་སུ་ཡིད་རང་བར་བྱའོ། །རྗེས་སུ་ཡི་རང་གཤའ་མ་༔

གཅིག་རྒྱུད་ལ་སྐྱེས་ན་དགེ་བའི་རྩ་བ་ཕྱེད་ཐོབ་ཅེས་པའོ།།སེམས་བསྐྱེད་པའི་བྱང་ཆུབ་སེམས་དཔའ་ལ་ཞེ་སྡང་གིས་ཚིགས་སུ་བཅད་པ་མ་ཡིན་པ་མ་བརྗོད་པ་ལ་བསླབ་པར་བྱ་བ་ནི། སེམས་
བསྐྱེད་པའི་བྱང་ཆུབ་སེམས་དཔའ་ལ་རྒྱུ་ཞེ་སྡང་གིས་ཉེས་པ་སྣ་ཚོགས་བརྗོད་ན། སྐད་ཅིག་མ་རེ་རེས་ཀྱང་བསྐལ་པར་ཡང་དམྱལ་བར་སྡོད་དགོས་ཏེ། སྐལ་པ་སྟོང་དུ་བསགས་པ་ཡི། །སྦྱིན་
དང་བདེ་གཤེགས་མཆོད་ལ་སོགས།ྋ།ལེགས་སྤྱོད་གང་ཡིན་དེ་ཀུན་ཡང་། ཁོང་ཁྲོ་གཅིག་གིས་འཇོམས་པར་བྱེད། ཅེས་སྤྱོད་འཇུག་ལས་གསུངཔའི་ཡུལ་བྱང་ཆུབ་སེམས་དཔའ་ལ་སྡང་ན་
དམྱལ་བའི་བུད་ཤིང་དངོས་ཡིན། བྱང་ཆུབ་སེམས་དཔའ་ནི་གང་ན་ཡོད་ཆ་མེད། འོ་སྐོལ་ནི་སྨྲ་བ་ལ་དགའ། དེས་ན་ཐུར་དུ་འགྲོ་བའི་རྒྱུ་མི་བསགས། མི་ཡི་ཉེས་སྐྱོན་ཐམས་ཅད་མིག་༔
བཞིན་དུ་མི་བསྲུང་པ་རང་ལ་གནོད་ནས་འོང་། སྡུད་པ་ལས་ཀྱང༌། ཐ་བ་སྐྱོན་ལྡན་སེམས་ཀྱི་སྐད་ཅིག་ཅི་སྙེད་པ། དེ་སྙེད་བྱང་ཆུབ་སེམས་དཔའ་གོ་ཆ་བགོ་དགོས་སོ། །ཅེས་པ་
དང་༑ བྱང་ཆུབ་སེམས་ལྡན་ཁྱད་པར་འཕགས་པ་ལ། ཞེ་སྡང་ཐ་བ་སྐད་ཅིག་སྐྱེས་ན་ཡང་། དགེ་བ་འཇིགས་ལ་ཡོན་ཏན་མི་བསྐྱེད་ཅིང༌། །མནར་མེད་བུད་ཤིང་ཡིན་པར་ཤེས་པར་

༄༅། །བྱོས། །ལར་གཞན་སྐྱོན་སྨོད་པ་ཙམ་རང་སྐྱོན་ཡིན་ཏེ། བྱམས་པ་བསྒོམ་པའི་སྒོམ་ཆེན་གྱིས། །དགྲ་གཉེན་ཐམས་ཅད་ཕ་མར་མཐོང་། །བསྐྱེད་རིམ་བསྒོམ་པའི་
24/12/00
སྒོམ་ཆེན་གྱིས། །སྣོད་བཅུདཐམས་ཅད་ལྷ་སྐུར་མཐོང༌། །འོད་གསལ་བསྒོམ་པའི་སྒོམ་ཆེན་གྱིས། །ཕྱོགས་རིས་མེད་པར་ཆོས་སྐུར་རྟོགས། །རྣམ་རྟོག་རྒྱུར་ལོག་མང་བ་དང་། །ཉོན་*
མོངས་རང་ཡན་གཏོང་བ་དང་། །བསོད་ནམས་བསགས་པ་ཆུང་བ་ཡིས། །སུ་མཐོང་དགྲ་དང་ཟུར་དུ་མཐོང་། །འཛིན་པའི་རྩ་བ་མ་ཆོད་ན། །གཟུང་འཛིན་གྱི་གདོས་སུ་ཆུད་དེ་འོང༌།
བདག་འཛིན་གྱི་ཞགས་པས་འཁྲིགས་ཏེ་འོང༌། །དངོས་འཛིན་གྱི་གྲོག་ལ་འགྲོ་སྟེ་མཆི། །རང་མཐོ་འདོད་པའི་གང་ཟག་གིས། །གཞན་སྐྱོན་བརྗོད་དེ་རང་ཉིད་ཕུང༌། སེམས་བསྐྱེད་པའི་བྱང་
ཆུབ་སེམས་དཔའ་ལ་ཞེ་སྡང་གི་ཚིགས་སུ་བཅད་པ་མ་ཡིན་པ་ལ་ལྟ་ག་ལ་ཡང་བརྗོད་དོ། གྲགས་པ་དང་སྙན་པ་བརྗོད་པ་ལ་བསླབ་པར་བྱ་བ་དང་། སེམས་ཅན་ཙམ་ལ་ཡང་ཉེས་སྐྱོན་མི་བརྗོད་
༈ ཅིང་གྲགས་པ་བརྗོད་པར་བྱའོ། །སེམས་ཅན་ལ་གཡོ་རྒྱུས་མི་བྲིད་པ་ལ་བསླབ་པར་བྱ་བ་ནི། ཕར་ལ་བྲེ་སྲང་ཆུང་པ་ལ་མཇལ། ཚུར་ལ་ཆེ་བ་ལེན་པ་དང་། ཐབས་སྣ་ཚོགས་ཀྱི་སྒོ་ནས་རང་

ཅི་རྒྱལ་གཞན་ཅི་ཕམ་ལྟ་ན་ནག་པོའི་ཆོས་ཏེ། འབྲས་བུ་སེམས་ཅན་དམྱལ་བར་འགྲོ་བས་སྤང་བར་བྱ་ཞིང་། སེམས་ཅན་ཐམས་ཅད་ལ་དྲང་པོའི་སེམས་ཀྱིས་བསླབ་པར་བྱའོ། །གང་ཞིག་པ་
དང་མ་ལ་སོགས་པ་ལ་འང་། དྲང་པོའི་ཆོས་ནི་ཉེ་བར་མི་སྤྱོད་ཅིང་། བསམ་དང་རྟོག་པར་བྱེད་ན་གཞན་དག་ནི། ཐབས་ཀྱི་བསླུ་དང་བྲིད་པར་བྱེད་པ་སྟེ། གཡང་ས་མེ་འོབས་དག་ཏུ་ལྷུང་
ནས་ཀྱང༌། བསྐལ་པ་དུ་མར་སྡུག་བསྔལ་དག་གིས་གཙོ། ཚེ་འདི་ལྟོ་རྒྱབ་ཇི་ལྟར་བྱས་ཀྱང་ཕྱིད། དྲང་པོའི་ཆོས་ཀྱིས་འཇིག་རྟེན་ཀུན་ཏུ་བདེ། གཡོ་རྒྱུ་གྱ་གྱུས་འཇིག་རྟེན་ཕུང་བར་
བྱེད༑ ཕྲད་ན་ལྷ་འདྲ་འགྲོགས་ན་ཤ་ཟ་འདྲ། གཡོ་དང་རྒྱུས་ནི་མཛའ་བཤེས་ཕུང་བར་བྱེད། བསླབ་བྱ་བཤད་པ་ཐལ་ནས། སློབ་དཔོན་གྱིས་ཡན་ལག་བདུན་པ་ཚར་གྱིས་བྱ། ཇོ་བོའི་
ལུགས་ཀྱིས་བསྔོ་བ་བྱའོ། །སྨོན་པའི་ཆོ་ག་ལེན་ལུགས་རྒྱས་པ་ཐལ་ནས། ཤི་ཀ་མ་ལ་སོགས་པས་མི་ནུས་པས་མེ་ཏོག་ལ་སོགས་པ་མཆོད་པ་གྲུབ་ཚད་བྱས་ལ། བདག་མིང་འདི་ཞེས་བགྱི་
བ༑ སློབ་དཔོན་གྱིས་བྱང་ཆུབ་སེམས་དཔར་གཟུང་དུ་གསོལ། ཅེས་ལན་གསུམ་བྱ། སློབ་དཔོན་གྱིས་སྡུག་བསྔལ་དང་བྲལ་བའི་བྱ་བའི་ཆེད་དུ། །སངས་རྒྱས་ཐོབ་པར་བྱ་སྙམ་དུ་སོམ་ཅིག་

།བྱས། སློབ་དཔོན་གྱི་རྗེས་ཟློས་བྱ་བ་ནི། སློབ་དཔོན་དགོངས་སུ་གསོལ། བདག་མིང་འདི་ཞེས་བྱ་བས། སངས་རྒྱས་ཆོས་དང་ཚོགས་ཀྱི་མཆོག་རྣམས་༄༅།
ལ༑ །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གི་སྦྱིན་སོགས་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་ལན་གསུམ་གྱི་བར་དུ་
བྱའོ༑ །ཤིན་ཏུ་བསྡུས་པར་ཉམས་སུ་ལེན་ན། སེམས་ཅན་ཐམས་ཅད་ཀྱི་སངས་རྒྱས་ཐོབ་པར་བྱ་སྙམ་དུ་ཡང་ཡང་སོམ་ཅིག་བྱའོ། །དེ་ལྟར་སྨོན་པ་ལེན་ལུགས་རྒྱས་འབྲིང་གསུམ་ཐལ་
ནས༑ བར་སྐབས་ཀྱི་ཚིགས་སུ་བཅད་པ་ནི། བསམ་གྱིས་མི་ཁྱབ་སངས་རྒྱས་ཀྱང་། །ལྷག་བསམ་རྣམ་པར་དག་པ་ཡི། །བསམ་པ་རྒྱ་ཆེན་དེ་དག་གིས། །མེད་ན་མི་འབྱུང་འབྲེལ་
པའོ༑ །མཁའ་ལ་ཉི་མའི་འོད་ཟེར་རབ་རྒྱས་པ། །མིག་དང་བྲལ་བས་མཐོང་བར་ག་ལ་འགྱུར། །ཐུབ་པའི་ཡོན་ཏན་བསམ་གྱིས་མི་ཁྱབ་པ། །བྱང་ཆུབ་སེམས་མེད་ཐོབ་པར་ག་ལ་འགྱུར། །
༈ གྲུ་གཟིངས་མེད་པར་ནོར་བུ་ག་ལ་རྙེད། །དྲི་མེད་ཡེ་ཤེས་ནོར་བུ་རིན་ཆེན་དེ། །བྱང་ཆུབ་སེམས་ཀྱི་གྲུ་གཟིངས་བྲལ་གྱུར་ན། །ཐམས་ཅད་མཁྱེན་པའི་ནོར་བུ་ག་ལ་རྙེད། །ཤུགས་དང་ལྡན་བ་

ཆེ་བའི་རྟ་མཆོག་གིས། །རྩལ་ལྡན་སྐྱེས་བུ་གར་འདོད་སྐྱེལ་བ་ལྟར། །བྱང་ཆུབ་སེམས་ཀྱི་གྱི་ལིང་ནར་ཕྱིན་ན། །བསྡུ་དངོས་བཞིའི་གཡང་ཤུན་དཀར་བསྟབ་སྟེ། །ཆ་རྐྱེན་ལྡན་པའི་སྦྱིན་པ་
སོགས་ཀྱིས་བསྟད། །དྲན་དང་ཤེས་བཞིན་སྲབས་དང་མཐུར་གྱིས་བསྡམ། །བསགས་པ་རབ་ལྡན་སྐྱེས་བུ་མཆོག་ཉིད་ཀྱིས། །བྱང་ཆུབ་རིན་ཆེན་ཐང་ལ་རྒྱུག་པར་བྱ། །བྱང་ཆུབ་སེམས་ཀྱི་
ཡོན་ཏན་བསམ་ཡས་པས། །མུར་ཐུག་ཚེ་འདིར་འདོད་པའི་སྐྱེས་བུས་ཀྱང་། །བསམ་པ་བཟང་པོ་བྱས་ན་ཅི་འདོད་འགྲུབ། །བདག་ཉིད་གཅིག་པུར་ཡོན་ཏན་ལྡན་འདོད་པས། །བསམ་པ་
བཟང་པོ་རྩི་ཡི་ཁ་བསྒྱུར་ཏེ། །ལས་རྣམས་བསྒྲུབ་པར་བྱས་ན་ཡོན་ཏན་ནི། །དུས་ཚོད་བཟང་པོའི་སྟོན་ཐོག་སྨིན་པ་བཞིན། །རང་ཉིད་ཉི་མ་བཞིན་དུ་གསལ་འདོད་ནས། །ཉེ་རིང་ཏིལ་ཕུང་
བཞིན་དུ་བརྡུང་བྱེད་པས། །རང་ཉིད་མི་བདེ་ཡོན་ཏན་སྐྱར་ལ་འབུད། །འཐབ་ཅིང་འཁྲུགས་པར་བྱེད་པའི་གཙོ་བོས་ཀྱང༌། །རང་དོན་མི་བྱེད་འཁོར་རྣམས་བསྐྱང་གྱུར་པས། །གཞན་གྱི་
གཡུལ་རྣམས་བཟློག་ཅིང་དོན་རྣམས་འགྲུབ། །དགའ་དང་བདེ་བའི་ཡིད་ཀྱིས་བསྐྱངས་གྱུར་ན། །རང་དོན་གཞན་དོན་སངས་རྒྱས་མཆོག་རྣམས་འཐོབ། །སྨོན་པ་བྱང་ཆུབ་མཆོག་ཏུ་ཐུགས་

༄༅། །བསྐྱེད་ནས། སེམས་ཅན་གྱི་དོན་བྱེད་དགོས་ལ། ཁྱད་པར་དུ་ཡང་མངོན་པར་ཤེས་པར་ཐོབ་དགོས་པས། བྱང་ཆུབ་སེམས་དཔའ་སྤྱན་རས་གཟིགས་ཀྱིས་ཞུས་
པའི་ཆོས་བདུན་པ་ལ་བསླབ་པར་བྱའོ། །སྤྱན་རས་གཟིགས་ཀྱི་ཆོས་བདུན་པ་ཞེས་བྱ་བ་རྣམ་པར་རྟོག་པས་ཀྱང་འདོད་པ་ལ་བསྟེན་པར་མི་བྱ་ན། གཉིས་ཀྱི་དབང་པོ་གཉིས་སྦྱོར་ལྟ་ཅི་སྨོས། རྨི་རྩེ
སྐྱ
ལམ་དུ་ཡང་མི་དགེའི་བཤེས་གཉེན་དང་མི་འགྲོག་ན། གཉིད་མ་ལོག་པའི་ཚེ་སྡིག་པའི་གྲོགས་པོ་དང་མི་འགྲོགས་པ་གཅིག་དགོས། བྱ་དང་འདྲ་བའི་སེམས་ཀྱིས་ཟས་དང་ཚལ་མ་ལ་ཡང་ངན་
ངོན་གྱིས་ཆོག་པར་བྱ་ཞིང་ཡོངས་སུ་འཛིན་པ་ཐམས་ཅད་དོར་རོ། །རྨི་ལམ་དང་སྒྱ་མ་འདྲ་བའི་འཁོར་བ་ལ་ཡིད་བརྟན་པར་མི་བྱ། དངོས་པོ་དང་དངོས་པོ་མེད་པའི་མཐའ་སྤངས་ཏེ་སྟོང་པ་ཉིད་
ཀྱི་རྣམ་པར་ཐར་པ་བརྟན་པོ་ལ་བསླབ་པར་བྱ། ཐབས་དང་དྲན་པའི་ཤེས་རབ་ལ་མཁས་པས་ང་རྒྱལ་དང་ང་ཡིར་མི་འཛིན་པའོ། །ལས་རྒྱུ་དང་འབྲས་བུ་ལ་སྐར་པ་མི་གདབ་པོ། སྨོན་པ་བྱང་
༈ ཆུབ་མཆོག་ཏུ་སེམས་བསྐྱེད་པའི་ཆོ་ག་ཐལ་ནས། འཇུག་པ་བྱང་ཆུབ་མཆོག་ཏུ་སེམས་བསྐྱེད་པ་བྱང་ཆུབ་སེམས་དཔའི་སྡོམ་པ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཁྲི་ལམ་དང་

སྟོང་ཤུལ། ཡོན་ཏན་རིན་པོ་ཆེ་ཐམས་ཅད་ཀྱི་འབྱུང་གནས། བྱང་ཆུབ་སེམས་དཔའ་ཐམས་ཅད་ཀྱི་བདུད་རྩིའི་ཟ་མ་ཏོག་གི་སྙིང་པོ། འཁོར་བ་དང་ཉན་ཐོས་ཀྱི་དུག་སེལ་བར་བྱེད་པའི་རྩི་
སྨན༑ བདེ་བར་གཤེགས་པ་ཐམས་ཅད་ཀྱི་ཐུགས་ཡོངས་སུ་དག་པའི་ཉིང་ཁུ། འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་མཉམ་པ་ཉིད་དུ་བྱེད་པའི་གཙོ་བོ། ཡོན་ཏན་རིན་པོ་ཆེ་
ཐམས་ཅད་ཀྱི་ལྗོན་ཤིང་བྱང་ཆུབ་སེམས་དཔའི་སྡོམ་པ་ཡིན་ལ། དགེ་བའི་བཤེས་གཉེན་ཁ་ཅིག་གི་ཞལ་ནས། འཇུག་པའི་སེམས་བསྐྱེད་དང་། བྱང་ཆུབ་སེམས་པའི་སྡོམ་པ་གཉིས་ལྡོག་པ་ཐ་
དད་ཟེར་ཡང་། ལྡོག་པའི་རྣམ་བཞག་ཅུང་ཞིག་མ་གོ་བ་སྟེ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པའི་བློ་གྲོས་དང་། སེམས་ཅན་ཐམས་ཅད་ཀྱི་དོན་དུ་ཕ་རོལ་དུ་ཕྱིན་པ་བསྒྲུབ་པའི་
བློ་གྲོས་དང་། ཆོ་གའི་སྡོམ་པ་བླངས་པ་ཕུན་སུམ་ཚོགས་པའི་སྡོམ་པ་ཅིག་སྟེ་སྡོམ་པ་འང་ཡིན་འཇུག་པ་སེམས་བསྐྱེད་ཀྱང་ཡིན་པས་སོ། །བྱང་ཆུབ་སེམས་དཔའི་སྡོམ་པ་སྐྱེ་བར་བྱེད་པའི་རྒྱུ་ནི་
གཉིས་ཏེ། སྨན་པ་བརྟེན་པ་དང་། དགེ་བའི་བཤེས་གཉེན་ལ་སངས་རྒྱས་ཀྱི་འདུ་ཤེས་སྐྱེ་བའོ། །དགེ་བའི་བཤེས་གཉེན་གྱི་མཚན་ཉིད་ནི། རང་ཉིད་བྱང་ཆུབ་སེམས་པའི་སྡོམ་པ་ལ་གནས་༔

།པ་དང༌། བྱང་ཆུབ་སེམས་པའི་སྡོམ་པ་འབོག་པའི་ཆོ་གཤེས་པ་དང༌། བྱང་ཆུབ་སེམས་པའི་སྡོམ་འབོག་པའི་སྒོ་ནས་སློབ་མ་རྗེས་སུ་བཟུང་བ་ནུས་པའོ།༄༅།
པ་ལེན་པར་འདོད་པའི་རྟེན་གྱི་གང་ཟག་གིས་གནས་ཁང་ཕྱག་དར་བྱ། བའི་རྣམ་ལྔས་བྱུག །མཎྜལ་ལེགས་པར་ཕྱི། བྱང་ཆུབ་ཆེན་པོའི་རྟེན་རབ་གནས་བྱས་པ་དང་། དགེ་བའི་བཤེས་གཉེན་
མཚན་ཉིད་དང་ལྡན་པའི་སྐྲ་འབག་ལ་སོགས་པའི་རྟེན་དགྲམ། རང་ལ་རྫས་གང་དང་གང་ཡོད་པའི་སུམ་ཆཅིག་དཀོན་མཆོག་ལ་མཆོད་ལ། དགེ་འདུན་ལ་ཆོས་སྟོན་བྱ། སུམ་ཆ་གཅིག་དགེ་
༈ བའི་བཤེས་གཉེན་ལ་ཡོན་དུ་ཕུལ། སུམ་ཆ་གཅིག་རང་གི་བསྒྲུབ་པའི་ཆ་རྐྱེན་དུ་བཞག །རྫས་དང་ཡོ་བྱད་ནི་མེད། དད་པ་ནི་ཆེ། བྱང་ཆུབ་སེམས་དཔའི་སྡོམ་པ་ལེན་པར་འདོད་ན། མེ་
ཏོག་གཅིག་ཙམ་ཕུལ་ན་ཡང་སྡོམ་པ་ལེན་བཏུབ་སྟེ། སྐལ་པ་བཟང་པོའི་མདོ་ལས། རྩྭ་ཡི་སྒྲོན་མེ་གཅིག་ཙམ་ཕུལ་ནས་ཀྱང༌། །དང་པོར་བྱང་ཆུབ་ཏུ་ནི་ཐུགས་བསྐྱེད་དོ། །ཞེས་གསུངས་
༈སོ༑ །བསླབ་པ་ལེན་པར་འདོད་པའི་རྟེན་གྱི་གང་ཟག་གིས་ཇོ་བོ་བྱམས་པའི་ལུགས་ཀྱི་སྨོན་པ་ནི་དད་པ་ལས་སྐྱེ། འཇུག་པ་ནི་དག་པ་ལས་སྐྱེ་བར་འདོད་པས་དཀོན་མཆོག་གམ་བླ་མའི་མདུན་དུ་

ཕྱག་འཚལ་ལོ། ཙོག་པུར་བསྡད། ཐལ་མོ་སྦྱར་ལ་རྗེས་ཟློས་བྱ་བ་ནི་སློབ་དཔོན་དགོངས་སུ་གསོལ། བདག་མིང་འདི་ཞེས་བགྱི་བས་སེམས་བསྐྱེད་པའི་བྱང་ཆུབ་སེམས་དཔའ་ལ་ཞེ་སྡང་
གིས་ཚིགས་སུ་བཅད་པ་བརྗོད་པ་དང་། གཞན་འགྱོད་པའི་གནས་མ་ཡིན་པ་ལ་འགྱོད་པ་བསྐྱེད་པ་ལ་སོགས་པ་ནག་པོའི་ཆོས་བཞི་སྤྱད་པ་དང་། སེམས་ཅན་བློས་སྤངས་བ་ལ་སོགས་པ་ཉེས་
པའི་ཚོགས་ཅི་བགྱིས་པ་ཐམས་ཅད་བླ་མ་དཀོན་མཆོག་གསུམ་གྱིས་མདུན་དུ་མཐོལ་ལོ་བཤགས་སོ་མི་འཆབ་པོ། སླན་ཆད་ཀྱང་སྡོམ་པར་བགྱིད་ལགས་སོ། །ཞེས་ལན་གསུམ་གྱི་བར་དུ་
བྱ༑ །སློབ་དཔོན་གྱིས་ཉེས་པ་དེ་དག་ལ་ཉེས་པར་མཐོང་ལགས་སམ། སློབ་མས་མཐོང་ཞེས་བྱ། སློབ་དཔོན་གྱིས་སླན་ཆད་སྡོམ་མམ་ཅེས་བྱ། །སློབ་མས་སྡོམ་ལགས་ཅེས་བྱ། སློབ་༔
*དཔོན་གྱིས་ཐབས་ཡིན་ནོ། །སློབ་མས་ལེགས་སོ་བརྗོད་པའོ། དགེ་བའི་བཤེས་གཉེན་སྟན་མཐོན་པོ་ལ་བཞག་ཅིང་། རང་གིས་ཡན་ལག་བདུན་པ་ཚར་གྱིས་རྫོགས་པར་བྱ། རང་གི་ལུས
ལོངས་སྤྱོད་ཐམས་ཅད་ནམ་མཁའ་དང་མཉམ་པའི་མ་རྒན་རྣམས་ཀྱི་དོན་དུ་བཏང་སྙམ་དུ་ལན་གསུམ་དུངས་དུངས་བསམ་མོ། འཇུག་པའི་སྡོམ་པ་བླང་བ་ལ་ཆོས་བཅུ་སྟེ། གསོལ་བ་གདབ་པ་

༄༅། །དང་། བསྐུལ་མ་བདེབས་པ་དང་། བར་ཆད་དྲི་བ་དང༌། སྤྲོ་བ་བསྐྱེད་པ་དང༌། བསླབ་གསུམ་མདོར་བསྡུས་ཙམ་བཤད་པ་ན། སྣོད་དུ་རུང་བའི་ཆོས་རྣམ་པ་
ལྔ་དང་། དེ་ནས་དངོས་གཞི་བསླབ་པ་བླང་བ་དང་། རྗེས་མཁྱེན་པ་གསོལ་བ་དང༌། ཕན་ཡོན་བཤད་པ་དང༌། བྱང་ཆུབ་སེམས་པའི་བསླབ་པ་དེ་གྱ་ཚོམས་སུ་མི་བརྗོད་པ་དང་། བསླབ་བྱ་
བཤད་པའོ། དེ་ལ་དང་པོ་གསོལ་བ་གདབ་པ་ནི། དགེ་བའི་གཤེས་གཉེན་གྱི་ཞབས་ལ་གཏུགས་ལ། སློབ་དཔོན་ཁྱེད་ལས་བདག་བྱང་ཆུབ་སེམས་དཔའི་ཚུལ་ཁྲིམས་གྱི་སྡོམ་པ་ཡང་དག་པར་
བླང་བར་འཚལ་གྱི། གནོད་པ་མ་མཆིས་ན་བདག་ལ་ཐུགས་བརྩེ་བའི་སླད་དུ་མྱུར་དུ་བསྩལ་ཞིང་གནང་བར་རིགས་སོ། ཞེས་ལན་གསུམ་གྱི་བར་དུ་བྱ་མེ་ཏོག་གཏོར། དེ་ནས་དགེ་བའི་བཤེས་
གཉེན་ལ་སངས་རྒྱས་དངོས་ཀྱི་འདུ་ཤེས་ལན་གསུམ་གྱི་བར་དུ་བཞག་ཅིང་། དེ་བཞིན་གཤེགས་པའི་སྐུ་མདུན་ན་བཞུགས་པ་དང་། ཕྱོགས་བཅུའི་འཇིག་རྟེན་གྱི་ཁམས་ན་བཅོམ་ལྡན་འདས་ཤཱཀྱ་
ཐུབ་པ་དང་། སངས་རྒྱས་དང་བྱང་ཆུབ་སེམས་དཔའ་བཞུགས་པ་ཐམས་ཅད་ལ་ཅི་འབྱོར་པའི་མཆོད་པ་རྣམ་པ་ལྔས་མཆོད། དངོས་སུ་ལོང་ལ་ཕྱག་བྱ། དགེ་བའི་བཤེས་གཉེན་སྟན་མཐོན་པོ་༔

ལ་བཞུགས་པ་ལ་སྟོན་པའི་འདུ་ཤེས་དངོས་སུ་བསྐྱེད་པར་བྱ་ཞིང་ལངས་ལ་ཕྱག་བྱ། དེ་ནས་པུས་མོས་ལྷ་ང་ས་ལ་བཙུག་པའི་ཙོག་པུར་བྱ་སྟེ། ཐལ་མོ་སྦྱར་ལ་དགེ་བའི་བཤེས་གཉེན་ལ་བྱང་
ཆུབ་སེམས་དཔའི་སྡོམ་པ་བསྐལ་བར་གསོལ་བ་ནི། སློབ་དཔོན་གྱིས་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་བླངས་པར་བདག་ལ་བསྩལ་དུ་གསོལ། །ཞེས་ལན་གསུམ་
གྱི་བར་དུ་བརྗོད་ཅིང་མེ་ཏོག་གཏོར་བའོ། དེ་ནས་བར་ཆད་དྲི་བ་ནི། མིང་འདི་ཞེས་བྱ་ཁྱོད་ཉོན་ཅིག །བྱང་ཆུབ་ཏུ་སྨོན་ལམ་བཏབ་བམ། བྱང་ཆུབ་སེམས་དཔའ་ཡིན་ནམ། བྱང་ཆུབ་
སེམས་པའི་སྡེ་སྣོད་ལ་བསླབ་བམ། སློབ་བམ་ཞེས་བརྗོད་ལ། བསླབ་པ་ལེན་པར་འདོད་པས་ལགས་ཞེས་བྱང་བར་བྱའོ། །དགེ་བའི་བཤེས་གཉེན་ལ་སངས་རྒྱས་ཀྱི་འདུ་ཤེས་དུངས་དུངས་
པས་ལན་གསུམ་བྱ་སྟེ། དགེ་བའི་བཤེས་གཉེན་དང་དཀོན་མཆོག་ལ་མཆོད་པ་ལྔས་མཆོད་ནས། སྤྲོ་བ་བསྐྱེད་པར་བྱ་བ་ནི། བདག་གིས་མི་ཟད་དཔག་ཏུ་མེད་པའི་བསོད་ནམས་ཆེན་པོའི་
གཏེར་དུ་གྱུར་པ། སངས་རྒྱས་ཐམས་ཅད་ཀྱི་ཡོན་ཏན་རིན་པོ་ཆེའི་འབྱུང་གནས་བྱང་ཆུབ་སེམས་དཔའི་སྡོམ་པ་ཡུན་རིང་པོར་མི་ཐོགས་པར་ཐོབ་པར་འགྱུར་རོ། སྙམ་དུ་ལན་གསུམ་དུ་དུངས་

༄༅། །དུངས་པ་ལན་གསུམ་བསམ། སེམས་རབ་ཏུ་དད་པ་ཅང་མི་སྨྲ་བར་ཐལ་མོ་སྦྱར་ཏེ་འདུག་པར་བྱའོ། །དེ་ནས་ལུས་ལོངས་སྤྱོད་ཐམས་ཅད་བཞེས་ཤིག་སྙམ་དུ་ལན
གསུམ་བསམ། །དགེ་བའི་བཤེས་གཉེན་ལ་སངས་རྒྱས་ཀྱི་འདུ་ཤེས་དུང་དུང་པ་བཞག །མཆོད་པ་རྣམ་པ་ལྔས་མཆོད། དེ་ནས་དགེ་བའི་བཤེས་གཉེན་གྱིས་དེ་ལྟར་འདུག་པའི་བྱང་ཆུབ་
སེམས་དཔའ་དེ་ལ་བསླབ་པ་མདོར་བསྡུས་ཙམ་གཅིག་གོ་བར་བྱ་བ་ནི། ཁྱོད་ཀྱིས་བསླབ་པར་བྱ་བའི་བྱང་ཆུབ་སེམས་དཔའི་སྡོམ་པ་ནི། མི་དགེ་བ་བཅུ་སེམས་ཅན་གྱི་དོན་དུ་སྤོང་བར་བྱ་བ་སྡོམ་
པའི་ཚུལ་ཁྲིམས། རང་གི་རྒྱུད་ལ་སེམས་ཅན་གྱི་དོན་དུ་ཕ་རོལ་ཏུ་ཕྱིན་པ་དྲུག་ལ་སློབ་པ་དགེ་བ་ཆོས་སྡུད་ཀྱི་ཚུལ་ཁྲིམས་དང་། སེམས་ཅན་གྱི་དོན་དུ་མགོ་དང་རྐང་པ་དང་གཉེན་འདུན་དང་
མངའ་རིས་དང་ཞིང་ཁང་ལ་སོགས་པ་གཏོང་སེམས་ཅན་དོན་བྱེད་ཀྱི་ཚུལ་ཁྲིམས་ཡིན་པས། ཁྱོད་ཀྱིས་བསླབ་པར་བྱ་དགོས་པ་ཡིན་ནོ། །དགེ་བའི་བཤེས་གཉེན་ལ་སངས་རྒྱས་ཀྱི་འདུ་ཤེས་
བཞག །དཀོན་མཆོག་ལ་མཆོད་པ་རྣམ་པ་ལྔས་མཆོད། དགེ་བའི་བཤེས་གཉེན་ལ་མེ་ཏོག་ཕུལ་ནས་སྡོམ་པ་དངོས་སུ་ལེན་པ་ནི། སློབ་དཔོན་གྱི་བྱང་ཆུབ་སེམས་དཔའ་ཡི་སྡོམ་པ་དེ་དག་ཅི་

བདག་ལ་ལེན་པར་འདོད་དམ། སློབ་མས་འཚལ་ཞེས་ལན་གསུམ་དུ་བྱ་ཞིང་མེ་ཏོག་གཏོར་བར་བྱའོ། །བྱང་ཆུབ་སེམས་དཔའི་སྡོམ་པ་སྦྱིན་པ་ནི། བཙུན་པ་ཚེ་དང་ལྡན་པའམ་རིགས་ཀྱི་བུ་༔
@ མིང་འདི་ཞེས་བྱ་བ་ཁྱོད། བདག་བྱང་ཆུབ་སེམས་དཔའི་མིང་འདི་ཞེས་བྱ་བ་ལས་འདས་པའི་བྱང་ཆུབ་སེམས་དཔའ་ཡི་བསླབ་པའི་གཞིར་གྱུར་པ་གང་ཡིན་པ་དང༌། ཚུལ་ཁྲིམས་གང་ཡིན་པ་
དང་༑ མ་བྱོན་པའི་བྱང་ཆུབ་སེམས་དཔའི་བསླབ་པའི་གཞིར་གྱུར་པ་གང་ཡིན་པ་དང་། ཚུལ་ཁྲིམས་གང་ཡིན་པ་དང་། ད་ལྟར་ཕྱོགས་བཅུའི་བྱང་ཆུབ་སེམས་དཔའི་བསླབས་པའི་གཞིར་གྱུར
པ་གང་ཡིན་པ་དང༌། ཚུལ་ཁྲིམས་གང་ཡིན་པའི་བསླབ་པའི་གཞི་གང་དང་། ཚུལ་ཁྲིམས་གང་དག་ལས་འདས་པའི་བྱང་ཆུབ་སེམས་དཔའ་ཐམས་ཅད་ཀྱིས་བསླབས་པར་གྱུར་པ་དང༌། མ་
བྱོན་པའི་བྱང་ཆུབ་སེམས་དཔའ་རྣམས་ཀྱིས་སློབ་པར་འགྱུར་པ་དང༌། ད་ལྟར་ཕྱོགས་བཅུའི་བྱང་ཆུབ་སེམས་དཔའི་རྣམས་ཀྱིས་སློབ་པར་འགྱུར་བའི་བསླབ་པའི་གཞི་ཐམས་ཅད་དང་། ཚུལ་
ཁྲིམས་ཐམས་ཅད་སྟེ། སྡོམ་པའི་ཚུལ་ཁྲིམས་དང༌། དགེ་བ་ཆོས་སྡུད་ཀྱི་ཚུལ་ཁྲིམས་དང་། སེམས་ཅན་དོན་བྱེད་ཀྱི་ཚུལ་ཁྲིམས་རྣམས་ལེན་པར་འདོད་དམ་ཞེས་ལན་གསུམ་གྱི་བར་དུ་✖

༄༅། །བྱ། མེ་ཏོག་གཏོར་ལ་ལན་གསུམ་གྱི་བར་དུ་འཚལ་ཞེས་བྱ། དེ་ལྟར་སློབས་མ་ལ་བྱང་ཆུབ་སེམས་དཔའི་སྡོམ་པ་བྱིན་ནས་མཁྱེན་པར་གསོལ་བ་ནི། ཕྱོགས་
བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་སློབ་དཔོན་གྱིས་མེ་ཏོག་གཏོར། ཡན་ལག་ལྔས་ཕྱོགས་ཐམས་ཅད་དུ་འཚལ། འདི་སྐད་ཅེས་ལན་གསུམ་བརྗོད་པར་བྱ་སྟེ། བྱང་
ཆུབ་སེམས་དཔའི་མིང་འདི་ཞེས་བྱ་བས། བདག་བྱང་ཆུབ་སེམས་དཔའ་མིང་འདི་ཞེས་བྱ་བ་ལ་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་བླངས་པ་ལན་གསུམ་གྱི་བར་དུ་
བླངས་པ་ལས་བདག་མིང་འདི་ཞེས་བྱ་བ་དཔང་དུ་གྱུར་པ་ལས། འཕགས་པའི་ཆོས་ལྐོག་ཏུ་གྱུར་ཀྱང༌། ཕྱོགས་བཅུའི་འཇིག་རྟེན་གྱི་མཐའ་གཏུགས་པ་ན། ཆོས་ལྐོག་ཏུ་མ་གྱུར་པའི་ཐུགས་
མངའ་བ་ཐམས་ཅད་ལ་མཁྱེན་པར་གསོལ་ལོ། ཞེས་ལན་གསུམ་གྱི་བར་དུ་བྱ་ཞིང་། ཕྱོགས་ཐམས་ཅད་དུ་མེ་ཏོག་གཏོར་བར་བྱའོ། །བྱངཆུབ་སེམས་དཔའི་སྡོམ་པ་གྱ་ཚོམས་སུ་མི་བསྒྲགས་
* པ་ནི། དེ་ནས་དགེ་བའི་བཤེས་གཉེན་ལངས་ལ། རིགས་ཀྱི་བུ་ཁྱོད་ཀྱི་བྱང་ཆུབ་སེམས་དཔའ་ཡི་སྡོམ་པ་ནོད་པ་འདི་དད་པ་མེད་པ་ཐམས་ཅད་ཀྱི་མདུན་དུ་བསྒྲག་པར་མི་བྱའོ། དད་པ་མེད་པའི་ ཾ

མི་རྣམས་ཀྱི་མདུན་དུ་བྱང་ཆུབ་སེམས་དཔའི་སྡོམ་པ་རབ་ཏུ་བསྟན་ན། དད་པ་མེད་པའི་མི་དེ་དག་གིས་བྱང་ཆུབ་སེམས་དཔའི་སྡོམ་པ་ལ་མ་དད་པས་སྤོང་བར་བྱེད། ཇི་སྲིད་དུ་བྱང་ཆུབ་སེམས་
དཔའི་སྡོམ་པ་ལ་གནས་པའི་བར་གྱི་བསོད་ནམས་ཀྱི་ཕུང་པོ་ལྡན་པ་དེ་བཞིན་དུ། མ་དད་ན་བསོད་ནམས་མ་ཡིན་པའི་ཕུང་པོ་དེ་སྙེད་དང་ལྡན་པར་འགྱུར་རོ། བྱང་ཆུབ་སེམས་དཔའ་ནི་སེམས་
ཅན་སྡུག་བསྔལ་དང་བྲལ་བར་བྱེད་པའི་ཕྱིར་དང་། གཞན་སྡུག་བསྔལ་ལས་བཟློག་ཅིང་མཆོག་ཏུ་དགེ་བ་ལ་འགོད་པའི་ཕྱིར་རོ། དེས་ན་མ་དད་པ་རྣམས་ལ་བྱང་ཆུབ་སེམས་དཔའ་གསང་བར་
བྱའོ༑ སྡོམ་པ་བླངས་བའི་ཕན་ཡོན་བསྟན་པ་ནི། དེས་ན་དགེ་བའི་བཤེས་གཉེན་དེས་བྱང་ཆུབ་སེམས་དཔའི་སྡོམ་པ་ཅན་དེ་ལ་འདི་སྐད་ཅེས་བརྗོད་པར་བྱ་སྟེ། མིང་འདི་ཞེས་བྱ་བ་ཁྱོད་ཉོན་
ཅིག །འདི་ནི་ཆོས་ཉིད་ཡིན་ཏེ་གང་གི་ཚེ་བྱང་ཆུབ་སེམས་དཔའི་སྡོམ་པ་ཡང་དག་པར་བླངས་པ་རྫོགས་མ་ཐག་ཏུ། ཕྱོགས་བཅུའི་སངས་རྒྱས་ཀྱི་ཞིང་ཐམས་ཅད་དུ་སངས་རྒྱས་དང་བྱང་ཆུབ་
སེམས་དཔའ་རྣམས་ལ་འདི་ལྟ་བུའི་ལྟས། ས་གཡོ་བ་དང་འོད་འབྱུང་བ་དང་འཇའ་འཁྲུག་པ་དང་མེ་ཏོག་གིས་ཆར་འབབ་པ་འབྱུང་བར་འགྱུར་བ་ལ། བྱང་ཆུབ་སེམས་དཔའ་རྣམས་ཀྱིས་མ་ཤེས་

༄༅། །ནས། བཅོམ་ལྡན་འདས་ལ་འདི་གང་གི་མཐུ་ལགས་ཞེས་ཞུས་པས། འདི་ལྟར་སངས་རྒྱས་ཀྱི་ཞིང་ཆེན་པོ་ཞིག་ན་བྱང་ཆུབ་སེམས་དཔའ་མིང་འདི་ཞེས་བྱ་
བས༑ བྱང་ཆུབ་སེམས་དཔའ་མིང་འདི་ཞེས་བྱ་བ་ལ་བྱང་ཆུབ་སེམས་དཔའི་སྡོམ་པ་ཡང་དག་པར་བླངས་སོ། དེ་དག་ལ་དགྱེས་པས་བུ་དང་སྤུན་དུ་དགོངས་པར་མཛད་ལ། བསོད་ནམས་དང་
ཡེ་ཤེས་ཀྱི་ཚོགས་ཆེན་པོ་འཕེལ་བར་འགྱུར་རོ། རྗེས་བསླབ་བྱ་བསྟན་པ་ནི། ཕས་ཕམ་པ་རྣམས་དང༌། ཉེས་བྱས་ཀྱི་ལྟུང་བ་ཉོན་མོངས་པ་ཅན་དང་། ཉོན་མོངས་པ་མ་ཡིན་པ་རྣམས་བསྟན་
པར་བྱའོ། །སེམས་མཆོག་ཟླ་བའི་དཀྱིལ་འཁོར་ཉ་བ་ལྟར། ཉེས་པའི་དྲི་ང་སྒྲིབ་པ་རྣམ་གཉིས་དག །དྲི་མེད་བྱང་ཆུབ་སེམས་ཀྱི་ཆུ་རྒྱུན་གྱིས། །སྒྲིབ་པ་ལྔ་བསལ་བྱང་ཆུབ་སེམས་ཀྱི་
མཆོག །འཁོར་བའི་ཚ་གདུང་སེལ་བའི་ཚུལ་ཁྲིམས་གསུམ། །སེམས་ཀྱི་ཟླ་བ་རྒྱས་པ་སྡོམ་པ་མཆོག །རིན་ཆེན་སེམས་ཀྱི་མཆོག་ལ་རྟག་ཏུ་བརྩོན། །མ་རིག་མུན་པ་སེལ་བའི་མཇུག་པའི་
༈ སེམས༑ །སྒྲིབ་པའི་བུད་ཤིང་བསྲེག་པའི་ཡེ་ཤེས་ཡིན། །རང་གཞན་དོན་འབྱུང་ཐར་པའི་རྒྱལ་མཚན་ཡིན། །འཁོར་བའི་སྡུག་བསྔལ་སེལ་བའི་རྩི་དང་སྨན། །ཉན་ཐོས་ཝ་ཚོགས་འཇོམས་

པའི་སེང་གེ་མཆོག །ཐེག་ཆེན་ཉི་མའི་དཀྱིལ་འཁོར་མཁའ་ལ་འཆར། །དགོས་འདོད་ཀླུའི་རྒྱལ་པོས་ཆར་དུ་འབེབ། །འགྲོ་བའི་གསོས་རབ་སྦྱིན་པ་ལོ་ཐོག་སྟེ། །རྒྱན་གྱི་མཆོག་ཏུ་གྱུར་པའི་
ས་ལེ་སྦྲམ། །ནག་པོ་ཟིལ་གྱིས་གནོན་པའི་རི་རྒྱལ་མཆོག །ལམ་མཆོག་གང་དུ་འཁྲིད་པའི་བཤེས་གཉེན་ཏེ། །མི་ཡི་སེང་གེ་ཐུབ་པ་ཁྱེད་ལས་འབྱུང༌། །རྒྱུད་བཟང་ལམ་བཟང་འབྲས་བུ་
བཟང་པོ་ཡི། །སྡོམ་པ་རིན་པོ་ཆེ་ལ་ཕྱག་འཚལ་ལོ། བླ་ན་མེད་པའི་བྱང་ཆུབ་མི་ཐོབ་པ་དང་འཁོར་བར་སྐྱེ་བའི་རྒྱུ་ནི་རྣམ་པ་བཞི་སྟེ། ཚོགས་མ་བསགས་པ་དང་། ཞིང་མ་དག་པ་
དང་༑ དངོས་པོ་ཕྱིན་ཅི་ལོག་ཏུ་གྱུར་པ་དང༌། བྱང་ཆུབ་ཏུ་མ་བསྔོས་པའོ། བླ་ན་མེད་པའི་བྱང་ཆུབ་ཐོབ་པར་བྱེད་པ་ལ་དགེ་བའི་རྩ་བ་ལས་སུ་མ་སོང༌། ལམ་དུ་སོང་བ་ཅིག་
དགོས༑ ཚོགས་མ་བསགས་ན་ངན་སོང་འབའ་ཞིག་ཏུ་འཁོར་ཏེ། སངས་རྒྱས་ཀྱི་མིང་ཡང་མི་ཐོས་སོ། ཚོགས་སོག་པ་ལ་ཞིང་དག་པ། དངོས་པོ་དག་པ། བསམ་པ་དག་པ། རྗེས་མི་
དམིགས་པའི་རྒྱས་ཐེབ་པ་ཅིག་དགོས། །ཕ་རོལ་ཏུ་ཕྱིན་པའི་ཐེག་པའི་དབང་དུ་བྱས་ན་དགེ་འདུན་ཞིང་དག་སྟེ། སྐྱེས་རབས་ལས། རྟག་པར་ཚུལ་ཁྲིམས་ལྡན་པ་ལ། །སྦྱིན་པ་བཀུར་

།སྟིས་བརྒྱན་པ་སྦྱིན། །དེ་ལྟར་ནོར་རྣམས་སྟེར་བཅུག་པས། །རྗེས་སུ་འབྲང་ཞིང་འཕྲོག་ཏུ་མེད། ཅེས་པ་དང་། ཞིང་གི་དག་པ་ཡོན་ཏན་ལྡན། །དགེ་འདུན་ལ་༄༅།
ཡང་ཕྱག་འཚལ་ཏེ། ཅེས་པ་དང་། གང་ལ་ཕུལ་ན་དོན་ཆེ་བ། །དགེ་འདུན་ལ་ཡང་སྐྱབས་སུ་མཆི། །ཅེས་པ་དང་། དབུལ་མོ་རས་སྦྱིན་མས་བཅོམ་ལྡན་འདས་ལ་རང་གི་གོས་དྲི་མ་ཅན་
ཕུལ་ནས། བཅོམ་ལྡན་འདས་ཀྱི་དེ་བསྣམས་ནས་ཁྱིམ་དུ་ལོག་ཙམ་ན། རས་ཀྱི་ཁྱིམ་གང་ནས་ཡོད་པ་ལྟ་བུ་དང་། སྔོན་བསྐལ་པ་གྲངས་མེད་པ་འདས་པའི་སྔོན་རོལ་དུ་དེ་བཞིན་གཤེགས་པ་
མི་ཐུབ་བློ་གྲོས་ལ་ཁྱེའུ་དོན་ཡོད་བློ་གྲོས་ཀྱི་སྲན་རྡོག་ལྔས་གཏོར་ནས་བཅོམ་ལྡན་འདས་ཀྱིས་གསོལ་བའི་འབྲས་བུ་ནི། འཁོར་ལོས་བསྒྱུར་བའི་རྒྱལ་པོར་ཚེ་རབས་དཔག་ཏུ་མེད་པར་སྐྱེས་
ནས༑ ཐ་མར་རྒྱལ་པོར་གྲགས་པ་མཐའ་ཡས་གླིང་བཞི་དང་ལྷའི་རྒྱལ་པོའི་སྟན་ཕྱེད་ལ་དབང་བར་ཡང་གྱུར། ཁོས་བསམ་པ་ཙམ་གྱིས་རིན་པོ་ཆེའི་ཆར་འབབ་ནད་ཞི། མེ་ཏོག་སྨིན། ཕས་
༈ ཀྱི་གཡུལ་བཟློག །བྲག་ཕུག་འདོམ་ཙམ་གྱི་ནང་དུ་ཡང་དམག་ཚོགས་འབུམ་ཕྲག་དཔག་ཏུ་མེད་པ་སྡོད་པ་ལ་ཡང་དོག་མེད་པ་ལ་སོགས་པའི་ཡོན་ཏན་དཔག་ཏུ་མེད་པ་འབྱུང་བ་དང་། དགེ་སྒྲ

འདུན་ལ་སྤུ་རྩེ་གཅིག་ལ་མཉམ་པར་བཞག་པའི་ཡོན་ཏན་འགྲོ་བ་འདུལ་བའི་ཆོ་འཕྲུལ། ཕྱོགས་ལས་རྣམ་པར་ལྡང་བའི་ཏིང་ངེ་འཛིན། དྲི་མ་གསུམ་སྤངས་པའི་ཤེས་རབ་སངས་རྒྱས་ཀྱི་ཞིང་
སྤྱོད་པའི་བརྩོན་འགྲུས། སྟོད་ན་མེ་འབར་སྨད་ན་ཆུ་འབྲུབ་པ་དང་། གཅིག་ལ་མང་པོར་བྱེད་མང་པོ་ལ་གཅིག་ཏུ་བྱེད་པ་ལ་སོགས་པ་ཡོན་ཏན་བསམ་གྱིས་མི་ཁྱབ་པ་དང༌། ལུས་སྡོམ་པའི་
ཚུལ་ཁྲིམས། ངག་དགེ་བ་ཆོས་སྡུད་པའི་ཚུལ་ཁྲིམས།ྋ ཐུགས་སེམས་ཅན་དོན་བྱེད་ཀྱི་ཚུལ་ཁྲིམས། ཚུལ་ཁྲིམས་རིན་པོ་ཆེ་རྣས་གསུམ་ཡང་ཚང་ཞིང་། བསྟན་པ་རིན་པོ་ཆེ་འབར་བའི་སྣོད་
ཀྱང་དགེ་འདུན་ཡིན་པར་བཅོམ་ལྡན་འདས་ཀྱིས་གསུངས་པ་ནི། འདུལ་བ་ནས། སངས་རྒྱས་བསྟན་པ་རིན་ཆེན་སྒྲོན། །འབར་བའི་སྣོད་ནི་དཀའ་ཐུབ་ཅན། །ངུར་སྨྲིག་འཛིན་པ་ཤཱཀྱའི་
སྲས༑ །དགེ་སློང་རྣམས་ནི་ཡིན་ཕྱིར་རོ། །ཅེས་པ་དང༌། བསླབ་པ་རིན་ཆེན་མཆོག་ཉིད་ལ། ·།དྲན་དང་འདུན་པའི་ཡིད་དག་གིས། །སྒོ་གསུམ་བསྡམ་པས་བསྲུང་བྱེད་པས། །ཞིང་གི་
མཆོག་ཏུ་བཤད་པ་ཡིན། །སེམས་ཀྱི་ས་གཞི་དུལ་བ་ལ། །མི་དགེའི་ཐ་བ་རབ་བཅོམ་ནས། །གདུག་སེམས་རི་དང་དྲི་བསལ་སྟེ། །ཡོན་ཏན་ས་གཞི་དག་པ་ཡིན། ཅེས་པས་སོ། ཕ་རོལ་
160

།ཏུ་ཕྱིན་པའི་ཐེག་པ་ཡི། །གསང་སྔགས་ཀྱི་ཐེག་པ་གང་ཡང་རུང་སྟེ། ཉམས་སུ་ལེན་པའི་རྟེན་གྱི་གང་ཟག་རྣམས་ཚོགས་སོགས་པའི་ཞིང་ཕུན་སུམ་ཚོགས་པ་༅།
ནི༑ རང་གི་བླ་མ་དམ་པ་ཞིང་དག་སྟེ། བྱང་ཆུབ་སེམས་དཔའ་རྟག་ཏུ་ངུས། བྱང་ཆུབ་སེམས་དཔའ་ཆོས་འཕགས་ལ་རང་གི་ལུས་ལ་ཁྲག་ཕྱུང་ནས་བཞུགས་སར་ཆག་ཆག་ནི་བཏབ། བུ་
མོ་ལྔ་བརྒྱ་རྒྱན་གྱིས་བརྒྱན་ནས་ནི་ཕུལ། མོས་པ་དང་གུས་པ་ཆེན་པོ་བྱས་པས་སྐད་ཅིག་མ་ལ་མཐོང་ལམ་ཐོབ་པ་ལྟ་བུ་དང་། བླ་མ་ཆེན་པོ་ནཱ་རོ་པས་དཔལ་ཏིལླི་པ་ཆེན་པོ་ལ་ལོ་བཅུ་གཉིས་སུ་
མོས་གུས་བྱས་པས། མཆོག་ཐུན་མོང་གི་དངོས་གྲུབ་མཐར་ཐུག་པ་ཐོབ་པ་དང་། སློབ་དཔོན་འཕགས་པ་ཀླུ་སྒྲུབ་ཀྱིས། སློབ་དཔོན་བྲམ་ཟེ་ཆེན་པོ་ས་ར་ཧ་ལ་མོས་གུས་ཆེན་པོ་བྱས་
པས༑ ཐུན་གཅིག་ངོ་གཅིག་གིས་གྲོལ་བ་དང༌། སློབ་དཔོན་བཟང་པོ་ཞབས་ལ་སློབ་དཔོན་ཏོག་རྩེ་པས་ནུབ་གཅིག་ལ་མོས་གུས་མཐར་ཐུག་པ་བྱས་པས་མཆོག་ཐུན་མོང་གི་དངོས་གྲུབ་མཐར་
༈ ཐུག་པ་ཐོབ་པས། བླ་མ་ཞིང་དག་སྟེ། ཚ་སྒོ་ཅན་ལ་ལེགས་རྨོས་ཀྱང་། སྟོན་ཐོག་ཕུན་སུམ་འཚོགས་མི་འགྱུར། ཞིང་རབ་གཤིན་ལ་རྨོས་བྱས་ནས། སྟོན་ཐོག་ཕུན་སུམ་འཚོགས་པའང་

ཐོབ༑ ཅེས་པས་སོ། རྒྱུད་སྡོམ་པ་འབྱུང་བ་ལས། བླ་མ་སངས་རྒྱས་བླ་མ་ཆོས། །བླ་མ་ཡང་ནི་དགེ་འདུན་ཏེ། །ཀུན་གྱི་བྱེད་པོ་བླ་མ་ཡིན། ཅེས་པ་དང༌། ཡང་སྡོམ་པ་འབྱུང་བ་
ལས༑ མཆོད་པ་ཀུན་གྱི་ཐོག་མར་ནི། །བླ་མའི་མཆོད་པ་བརྩམ་པར་བྱ། །དེ་མཉེས་པ་ལས་དངོས་གྲུབ་ནི། །ཡེ་ཤེས་དམ་པའང་འཐོབ་པར་འགྱུར། ཅེས་པ་དང༌། དཔལ་གསང་བ་
འདུས་པ་ལས། སྲོག་ཆགས་བྱེ་བ་གསོད་ལྡན་ཞིང་། །ཉིན་བཞིན་བྲམ་ཟེ་གསོད་པ་དང་། །མཚམས་མེད་ལྔ་པོ་བྱེད་པས་ཀྱང་། ཆོས་འདི་ལ་ནི་ཞུགས་འགྱུར་ཅིང༌། །བླ་མ་ལ་གུས་ཡོད་
གྱུར་ན། །འགྲུབ་གྱུར་འདི་ལ་ཐེ་ཚོམ་མེད། ཅེས་པ་དང་། བླ་མ་ལས་གུས་མེད་གྱུར་ན། །བསྒྲུབ་ཀྱང་འགྲུབ་པར་མི་འགྱུར་རོ། ཅེས་དང་། ཡོན་ཏན་ཐམས་ཅད་རབ་རྫོགས་ཀྱང་། །
བླ་མ་མེད་ན་སྲིད་མཐར་མིན། །སྐྱ་བ་འཛིན་པ་མེད་པ་ནི། །གྲུ་ཡིས་ཕ་རོལ་ཕྱིན་མི་འགྱུར། ཅེས་པ་དང་། ཀྱེེ་རྡོ་རྗེའི་རྒྱུད་ལས་ཀྱང༌། ལྷན་གཅིག་སྐྱེས་པ་བདེ་བའི་རོ། །གང་གིས་ཡང་
ནི་མི་རྙེད་དེ། །བླ་མའི་དུས་ཐབས་བསྟན་པ་དང་། བདག་གི་བསོད་ནམས་ལས་ཤེས་བྱ། ཅེས་པ་དང༌། དཔལ་དུས་ཀྱི་འཁོར་ལོའི་ཆ་ལག་བླ་མའི་ཡོན་ཏན་ཡོངས་སུ་བཟུང་བ་༔

2།. །ལས། བསྐལ་པར་དུས་གསུམ་ཐམས་ཅད་དུ། །དཀོན་མཆོག་གསུམ་ལ་མཆོད་པ་དང་། །སྲོག་ཆགས་བྱེ་བའི་ཚེ་བསྐྱབ་ཀྱང་། །ཚེ་འདིར་སངས་རྒྱས་མི་
འཐོབ་སྟེ། །ཡོན་ཏན་རྒྱ་མཚོའི་བླ་མ་ལ། །དྭང་བའི་ཡིད་ཀྱིས་མཉེས་བྱས་ན། །མཆོག་དང་ཐུན་མོང་དངོས་གྲུབ་ནི། །ཚེ་འདི་ཡིས་ནི་ཐོབ་པར་ངེས། ཅེས་གསུངས་པས། བླ་མ་ཞིང་
ཡོངས་སུ་དག་སྟེ། མོས་གུས་རབ་བྱས་ན་མཆོག་གི་དངོས་གྲུབ་ཐོབ། འབྲིང་བྱས་ན་ཅི་འདོད་པའི་དོན་འགྲུབ། མོས་གུས་ཐ་མ་བྱས་ཀྱང་འགྲོ་བ་གཞན་ལ་ཕན་འོང་། ཕ་དང་མས་ནི་འཇིག་
རྟེན་འདི་ཡི་བདེ་སྐྱིད་ཙམ་ལ་སྦྱོར་བ་ཡིན་གྱིས། བླ་མ་དམ་པས་ནི་ཚེ་འདི་དང་ཚེ་རབས་ཐམས་ཅད་ཀྱི་འབྲས་བུ་མཐར་ཐུག་པ་སྐྱེ་པར་བྱེད་པས་བླ་མ་ཞིང་དག་སྟེ། བླ་མ་ལ་མོས་གུས་བྱས་རང་
ལ་ཡང་གཞན་གྱིས་སངས་རྒྱས་ཀྱི་འདུ་ཤེས་སྐྱེ་སྟེ། མོས་དང་གུས་པའི་རྟེན་མཆོག་ཏུ་འགྱུར། དེ་བས་ཞིང་ཡོངས་སུ་དག་པ་ཡིན་ལ། ཚོགས་སོགས་པས་ཞིང་ཡོང་སུ་དག་པ་ཐལ་
ནས༑ དངོས་པོ་ཡོངས་སུ་དག་པ་ནི། ཕྲོག་པ་རྐུས་པ་ལྟ་བུ་མ་ཡིན་པ། ཤ་དང་ཆང་དང་། སྒོག་པ་དང་། དུག་དང་མཚོན་མ་ཡིན་པ། ཆོས་དང་མཐུན་པའི་འཚོ་བ་ཡོངས་སུ་དག་པ་

ཟས་དཀར་གསུམ་དང་མངར་གསུམ་ལ་བརྟེན་པའོ། །བསམས་པ་ཡོངས་སུ་དག་པ། བླ་ན་མེད་པའི་བྱང་ཆུབ་ཏུ་བསྔོ་བ་ཡིན་པས། དུས་གསུམ་དུ་རང་གི་བྱས་པའི་དགེ་བའི་རྩ་བ་ཕྱོགས་
གཅིག་ཏུ་མདུན་དུ་བློས་བྱས་ནས། དགེ་བའི་རྩ་བ་འདིས་བདག་དང་མཐའ་ཡས་པའི་སེམས་ཅན་ཐམས་ཅད་རྫོགས་པའི་སངས་རྒྱས་ཐོབ་པར་གྱུར་ཅིག་སྙམ་དུ་སེམས་པའོ། དེ་ཡང་བསྔོ་མཁན་
ནི་གཞན་ལ་ཞུས་ན་ལེགས་པར་གསུངས་པ་ནི། འཇམ་དཔལ་དཔའ་བོས་ཇི་ལྟར་མཁྱེན་པ་དང་། །ཀུན་ཏུ་བཟང་པོ་དེ་ཡང་དེ་བཞིན་ཏེ། །དེ་དག་ཀུན་གྱི་རྗེས་སུ་བདག་སློབ་ཅིང༌། །དགེ་བ་
འདི་དག་ཐམས་ཅད་རབ་ཏུ་བསྔོ། ཅེས་བཟང་སྤྱོད་ལས་གསུངས་སོ། དེ་ཡང་དགེ་བ་བླ་ན་མེད་པའི་བྱང་ཆུབ་ཏུ་ཡོངས་སུ་མ་བསྔོས་ན་ཟད། སེམས་བསྐྱེད་པའི་བྱང་ཆུབ་སེམས་དཔའ་ལ་ཞེ་
སྡང་གིས་ཚིགས་སུ་བཅད་པ་མ་ཡིན་པ་བརྗོད་ན་ཟད། ལོག་ལྟ་སྐྱེས་ན་མེད། བླ་མ་ལ་མ་གུས་པ་དང་མ་མོས་པ་རྩ་བ་ནས་འཛད། མི་ཟད་པའི་གཏེར་དུ་སྦ་བ་ནི་དཀོན་མཆོག་གི་སྤྱན་སྔར་བསྔོ་
བ་དང༌། དགེ་འདུན་སྨོན་ལམ་ལ་དབང་བས་བསྔོ་བ་དང་། བྱང་ཆུབ་ཀྱི་སེམས་དང་ལྡན་པས་བསྔོ་བ་དང༌། རང་གི་བླ་མ་དམ་པས་བསྔོ་བ་མཆོག་ཡིན་པས། དེ་རྣམས་འཛོམ་ན་༔

།རབ། བསྔོ་མཁན་གང་དུ་རུང་ཅིག་དགོས། བསྔོ་མཁན་གྱི་རྗེས་ཟློས་བྱ་བ་ནི། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་༄༅།
གསོལ༑ དགེ་འདུན་དང་སློབ་དཔོན་བདག་ལ་དགོངས་སུ་གསོལ། འཁོར་བ་ཐོག་མ་མེད་པ་ནས་ཐ་མ། ད་ལྟ་ལ་ཐུག་གི་བར་དུ་སྦྱིན་པའི་རང་བཞིན་དང་། ཚུལ་ཁྲིམས་ཀྱི་རང་བཞིན་དང་
བསྒོམས་པའི་རང་བཞིན་གྱི་དགེ་བའི་རྩ་བ་བགྱིས་པ་དང་། བགྱིད་དུ་རྩལ་བ་དང་། བགྱིད་པ་ལ་རྗེས་སུ་ཡིད་རང་བ་དང༌། ལྷ་དཀོན་མཆོག་གསུམ་ལ་མཆོད་པ་དང༌། དགེ་འདུན་ལ་ཆོས་
སྟོན་དྲངས་པ་དང་། ཕ་རོལ་ཏུ་ཕྱིན་པའི་བཀའ་སྒྲོགས་པ་དང་། ཚ་ཚ་བཏབ་པ་དང་། ཆུ་གཏོར་བཏང་བ་ལ་སོགས་པའི་དགེ་བའི་རྩ་བ་དེས། སྦྱིན་པ་དམ་པ་སེམས་ཀྱི་རྒྱན། སེམས་ཀྱི་ཡོ་
བྱད་རྣལ་འབྱོར་གྱི་ཚོགས། དོན་གྱི་མཆོག་དེས་ཕ་དང་མ་དང་མཁན་པོ་སློབ་དཔོན་གྱིས་ཐོག་མར་བྱས་པའི་མཐའ་ཡས་པའི་སེམས་ཅན་ཐམས་ཅད་བླ་ན་མེད་པའི་བྱང་ཆུབ་རིན་པོ་ཆེ་ཐོབ་པར་གྱུར་
༈ ཅིག །ལན་གསུམ་དུ་བྱ། དེ་ནས་དགེ་བའི་རྩ་བ་དེས་བྱང་ཆུབ་མ་ཐོབ་བར་དུ་ཡང་། མི་ལུས་རིན་པོ་ཆེ་ཐོབ་པར་གྱུར་ཅིག །ཚེ་རིང་བ་རྣམས་ཀྱི་མཆོག་ཏུ་གྱུར་ཅིག །ནད་མེད་པ་རྣམས་ཀྱི་165

མཆོག་ཏུ་གྱུར་ཅིག །འགྲོ་བ་ཐམས་ཅད་ཡིད་དུ་འོང་བར་གྱུར་ཅིག །བཙན་ཞིང་ཆེ་བ་རྣམས་ཀྱི་མཆོག་ཏུ་གྱུར་ཅིག །གཟུགས་འཛིན་པ་རྣམས་ཀྱི་མཆོག་ཏུ་གྱུར་ཅིག །དེ་ཁོ་ན་དེ་བཞིན་དུ་
གྱུར་ཅིག །ཅེས་ལན་གསུམ་གྱི་བར་དུ་བྱའོ། །གཤིན་པོའི་བསྔོ་བ་ནི། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། དགེ་འདུན་བཙུན་པ་རྣམས་བདག་
ལ་དགོངས་སུ་གསོལ། ཚེ་ལས་འདས་པ་མིང་འདི་ཞེས་བགྱི་བས། འཁོར་བ་ཐོག་མ་མེད་པ་ནས་ཐ་མ་ད་ལྟ་ལ་ཐུག་གི་བར་དུ། སྦྱིན་པའི་རང་བཞིན་དང༌། ཚུལ་ཁྲིམས་ཀྱི་རང་བཞིན་
དང་༑ བསྒོམ་པའི་རང་བཞིན་གྱི་དགེ་བའི་རྩ་བ་བགྱིས་པ་དང་། བགྱིད་དུ་རྩལ་བ་དང་། གཞན་བགྱིད་པ་ལ་རྗེས་སུ་ཡི་རང་བ་དང་། བདག་ཅག་ཉེ་དུ་འབྲེལ་པ་ཤུལ་ན་འདུག་པ་རྣམས་ཀྱིས་
ཚེ་འདས་ཤིང་ལུས་བརྗེས་པ་མིང་འདི་ཞེས་བྱ་བའི་དོན་དུ། དཀོན་མཆོག་གསུམ་མཆོད་པ་དང་། ཕ་རོལ་ཏུ་ཕྱིན་པའི་བཀའ་བསྒྲགས་པ་དང་། དགེ་འདུན་ལ་ཆོས་སྟོན་དྲངས་པ་དང་། དགེ་
བའི་བཤེས་གཉེན་ལ་བསྙེན་བཀུར་བྱས་པ་དང༌། ཚ་ཚ་བཏབ་པ་དང༌། ཆུ་གཏོར་བཏང་བ་དང་། བདུན་ཚིག་བྱས་པ་དང་། ཡུལ་མི་ཉེ་རིང་ལ་སྟོན་མོ་དྲངས་པའི་དགེ་བའི་རྩ་བ་དེས། ཚེ་

༄༅། །འདས་ཤིང་ལུས་བརྗེས་པ་མིང་འདི་ཞེས་བྱ་བ། འགྲོ་བ་རིགས་དྲུག་གང་དང་གང་དུ་སྐྱེས་ཀྱང་། དགེ་བའི་རྩ་བ་འདི་དག་དེ་དང་དེ་ཡི་རྗེས་སུ་ཞུགས་པར་གྱུར་
ཅིག །ཚེ་འདས་པ་མིང་འདི་ཞེས་བྱ་བ་འགྲོ་བ་རིགས་དྲུག་གི་སྡུག་བསྔལ་ཐམས་ཅད་དང་བྲལ་ནས་མྱུར་དུ་བླ་ན་མེད་པའི་བྱང་ཆུབ་ཐོབ་པར་གྱུར་ཅིག །ཅེས་ལན་གསུམ་བྱའོ། དགེ་འདུན་
རྣམས་ཀྱིས་དེ་ཁོ་ན་བཞིན་དུ་གྱུར་ཅིག་ཅེས་ལན་གསུམ་བྱའོ། དད་ལྡན་གཡོ་རྒྱུ་ཆུང་བ་དང་། བསོད་ནམས་བསགས་པ་ཆེ་བ་དང་། །ནོརབདུན་རྒྱན་གྱིས་མཛེས་པ་ཡི། །དགེ་སློང་རིན་ཆེན་
རྡོ་རྗེ་ཡིས། ཤཱཀྱའི་དགེ་སློང་རྣལ་འབྱོར་རྒྱལ་ལ། །མོས་དང་བྱང་ཆུབ་སེམས་འགྲོ་བས། །ཕྱོགས་རིས་སྤངས་པའི་ཡིད་དག་གིས། །ཀུན་ལ་ཕན་པའི་དོན་དུ་ཞུས། །དགེ་བ་གངས་རི་
ལྟར་དཀར་བས། །འགྲོ་བའི་ཡིད་ཀྱི་མུན་པ་དག །ཡེ་ཤེས་སྒྲོན་མེས་བསལ་ནས་ཀྱང་། །ཆོས་རྗེ་ཐུབ་པ་ཐོབ་པར་ཤོག །གསལ་བྱེད་མུ་ཏིག་ཕྲེང་བ་འདིས། །སེམས་ཅན་མ་ལུས་ཐམས་
༈ ཅད་ཀྱིས། །བསླབ་པ་གསུམ་ལ་གནས་ནས་ཀྱང་། བདེ་བ་ཆེན་པོས་གནས་གྱུར་ཅིག །གསལ་བྱེད་མུ་ཏིག་ཕྲེང་བ་རྫོགས་སོ། ༄༅། །འཁོར་བ་མུ་མཐའ་མེད་པའི་བསྐལ་པའི་མེ་

དཔུང་ཆེན་པོ་ནི། །སྐྱབས་བྲལ་ཉེས་ཚོགས་འདུ་ཞིང་ཡོན་ཏན་སྤངས་བའི་མ་རིག་པ། །སྨིག་སྒྱུའི་ཆུ་ལ་མིག་བྲལ་རི་དྭགས་སྐོམ་པས་འཆིང་བ་དག །འདོད་ཡོན་ནམ་མཁའི་འཇའ་མོས་སྐྱེས་
བུ་རྣམས་ནི་བསླུ་བར་བྱེད། རང་བཞིན་དག་པའི་མཁའ་ལ་ཡེ་ཤེས་ཉི་མའི་དཀྱིལ་འཁོར་ཤར། ྋ།དྲི་མ་གསུམ་བྲལ་ཕྱོགས་ཆ་ཀུན་སྤངས་སྙིང་རྗེའི་དཀྱིལ་འཁོར་གྱིས། །འགྲོ་དྲུག་ཡིད་ཀྱི་མུན་
པ་སེལ་བའི་བཅོམ་ལྡན་འདས། །སྐྱབས་ཆེན་སངས་རྒྱས་ཉི་མ་རྟོགས་ལྡན་བླ་མ་མཆོག་ལ་འདུད། །སྔོན་ཐུབ་པ་ཆེན་པོ་ཆོས་ཀྱི་རྗེས། །ཀུན་རྫོབ་སྨོན་འཇུག་མེད་པ་ནི། །ཤཱ ཀྱ་ཐུབ་པ་ཆེན་པོ་
ལ༑ །མཆིལ་ལྷམ་རྫའི་བུམ་པ་དང་། །མགྲོན་བུ་ལྔ་དང་གདུགས་ཕུལ་ནས། །ལྷག་བསམ་རྣམ་པར་དག་པས་ཞུས། །དེ་ནས་གཟུངས་སྟེ་གྲངས་མེད་གསུམ། །ཚོགས་གཉིས་རྒྱ་ཆེན་
བསགས་པ་ནི། །བསྐལ་པ་གྲངས་མེད་དང་པོ་ལ། །དེ་བཞིན་གཤེགས་པ་སྐར་རྒྱལ་དང༌། །སངས་རྒྱས་བདུན་ཁྲི་ཉིས་སྟོང་ལ། །མཆོད་པའི་སྤྲིན་ནི་མཐའ་ཡས་པས། །དུས་གསུམ་དུ་ནི་
མཉེས་མཛད་ནས། །ཆོས་རྒྱུན་ཏིང་འཛིན་སྐྱེས་པ་ཡིན། །དེ་ནས་བདུན་ཁྲི་ཉིས་སྟོང་གིས། །སངས་རྒྱས་རྣམས་ལ་བསྙེན་བཀུར་བས། །ས་བདུན་ཐབས་ཀྱི་ཕ་རོལ་ཕྱིན། །གྲངས་མེད་༔

།གསུམ་གྱི་ཐ་མར་ན། །མར་མེ་མཛད་ལ་སོགས་པ་ཡི། །སངས་རྒྱས་རྣམས་ནི་བཀུར་གྱུར་པས། །ཡེ་ཤེས་ཕ་རོལ་ཕྱིན་པ་འཐོབ། །ཕྱོགས་བཅུ་དེ་བཞིན༄༅།
གཤེགས་པ་ཡི། །སངས་རྒྱས་ཚོགས་ནི་སྤྲིན་ཕུང་ལྟར། །ནམ་མཁའི་ཁམས་ནི་ཀུན་བཀང་ནས། །ལོ་དྲུག་དཀའ་བ་སྤྱད་དུས་སུ། །དོན་དམ་སེམས་བསྐྱེད་སྤྲོས་བྲལ་བསྟན། །བྱང་ཆུབ་
མཆོག་གི་ཤིང་དྲུང་དུ། །བདུད་ཚོགས་བཞི་པོ་སྲོད་བཏུལ་ནས། །ཐོ་རངས་སྐྱེ་མེད་མཆོག་ལ་གནས། དོན་དམ་པ་བྱང་ཆུབ་ཀྱི་སེམས་བསྐྱེད་པའི་ཆོ་ག་བླང་བ་ལ་དོན་ལྔ་སྟེ། དགེ་བའི་
༈ བཤེས་གཉེན་གྱི་མཚན་ཉིད་དང༌། རྟེན་གྱི་གང་ཟག་གི་མཚན་ཉིད་དང་། ཆོ་གའི་རིམ་པ་དང་། ཕན་ཡོན་དང༌། བསླབ་བྱའོ། དང་པོར་དགེ་བའི་བཤེས་གཉེན་ནི། བྱང་ཆུབ་སེམས་
དཔའ་ཐོས་མང་དང༌། །བདེན་མཐོང་སྨྲ་མཁས་བརྩེ་བ་ཅན། །སྐྱོ་མེད་སྐྱེས་བུ་དམ་པ་ནི། །ཆེན་པོ་ཡིན་པར་ཤེས་པར་བྱ། །གང་གི་དྲིན་གྱི་བདེ་ཆེན་ཉིད། །སྐད་ཅིག་ཉིད་ལ་འཆར་བ་
༈ གང་༑ བླ་མ་རིན་ཆེན་ལྟ་བུ་ཡི། །རྡོ་རྗེ་ཅན་ཞབས་པད་ལ་འདུད། རྟེན་གྱི་གང་ཟག་ནི། བསྐལ་པ་དུ་མར་ཚོགས་བསགས་ཤིང་། །དམའ་བའི་སྟན་ལ་རབ་ཏུ་འདུག །དུལ་བའི་དཔལ་ནི་༔

རྣམ་པར་བསྐྱེད། །དགའ་དངབཅས་པའི་མིག་གིས་བལྟ། །ས་གཞི་རྟེན་ནི་ཇི་ལྟར་བར། །བླ་མ་བསྒྲུབ་པའི་བྱ་བ་ལ། །སྐྱོང་ངལ་སེམས་ནི་རབ་སྤངས་ཏེ། །དད་དྭང་ཆུ་བོའི་རྒྱུན་བཞིན་
དུ༑ །ཆད་པ་མེད་པའི་བློ་ཆེན་གྱིས། །འཇིགས་སྐྲག་སྤང་ལ་བསྒྲུབ་པར་བྱ། ཆོ་གའི་རིམ་པ་ལ་གསུམ་སྟེ། སྦྱོར་བ་དང་། དངོས་གཞི་དང་། རྗེས་གསུམ་མོ། སྦྱོར་བ་ནི་དུས་གསུམ་
གྱི་སངས་རྒྱས་ཐམས་ཅད་ལ་མཆོད་པ་ཅི་འབྱོར་པ་བཤམ། བླ་མ་དམ་པ་སྟན་མཐོན་པོ་ལ་བཞུགས། མཆོད་པ་རྒྱ་ཆེ་བ་གཅིག་བཤམ་དཀོན་མཆོག་ལ་ཡན་ལག་བདུན་པ་ཅིག་བྱ། བླ་མར་དུས་
གསུམ་གྱི་ལུས་ལོངས་སྤྱོད་ཐམས་ཅད་དབུལ། ཆོས་སྐུ་འབའ་ཞིག་གི་འདུ་ཤེས་བཞག །མར་མེ་མཛད་ཀྱི་བརྐྱང་ཕྱག་བྱ། དེ་ནས་དགེ་བའི་བཤེས་གཉེན་གྱིས་ཀུན་རྫོབ་སྨོན་འཇུག་གཉིས་
བྱ༑ ཕྱི་སྣོད་ནང་བཅུད་ཐམས་ཅད་ཀྱི་ཡི་དམ་གྱི་ལྷར་བསྒོམ་དུ་འཇུག །ཡི་དམ་གྱི་ལྷ་དེ་དག་ཀྱང་རང་གི་སེམས་ཀྱི་སྣང་བ་ཡིན་ཞེས་བསྟན། དེ་ནས་དགེ་བའི་བཤེས་གཉེན་ལ་ཆོས་སྐུའི་འདུ་
ཤེས་དུངས་དུངས་པ་བཅོལ། ལུས་ལོངས་སྤྱོད་ཐམས་ཅད་འབུལ། བཤམ་པའི་མཆོད་པ་ཡང་འབུལ། མར་མེ་མཛད་ཀྱི་བརྐྱང་ཕྱག་བྱ། དེ་ནས་ཡང་བླ་མ་དང་དུས་གསུམ་གྱི་སངས་རྒྱས་༔

།ཐམས་ཅད་ཐ་མི་དད་པར་བསམ་ཞིང་། བླ་མ་ལ་ཆོས་སྐུའི་འདུ་ཤེས་དུངས་དུངས་པ་བྱ། བཤམས་པ་དང་ལུས་དང་ལོངས་སྤྱོད་ཐམས་ཅད་འབུལ། དུས་གསུམ་༄༅།
གྱི་བླ་མ་དང་སངས་རྒྱས་ལ་ཐ་དད་མེད་པར་དུངས་དུངས་པ་བྱ། མཆོག་གི་སྐྱབས་འགྲོ་བྱ་བ་ནི། བླ་མ་དགེ་བའི་བཤེས་གཉེན་དམ་པ་བདག་ལ་དགོངས་སུ་གསོལ། བདག་མིང་འདི་ཞེས་
བགྱི་བ་དུས་འདི་ནས་བཟུང་སྟེ་འཁོར་བ་མ་སྟོང་གི་བར་དུ། སངས་རྒྱས་ཐམས་ཅད་ཀྱི་སྐུའི་ངོ་བོར་གྱུར་པའི་དགེ་བའི་བཤེས་གཉེན་གྱི་སྐུ་ལ་སྐྱབས་སུ་མཆིའོ། སངས་རྒྱས་ཐམས་ཅད་ཀྱི་
གསུང་གི་ངོ་བོར་གྱུར་པའི་དགེ་བའི་བཤེས་གཉེན་གྱི་གསུང་ལ་སྐྱབས་སུ་མཆིའོ། སངས་རྒྱས་ཐམས་ཅད་ཀྱི་གསུང་གི་ངོ་བོར་གྱུར་པའི་དགེ་བའི་བཤེས་གཉེན་གྱི་ཐུགས་ལ་སྐྱབས་སུ་
མཆིའོ༑ རྗེས་ཟློས་ལན་གསུམ་བྱའོ། །དེ་ནས་དགེ་བའི་བཤེས་གཉེན་ལ་ཆོས་སྐུའི་འདུ་ཤེས་དུངས་པ་བྱ། བདག་གི་ལུས་ལོངས་སྤྱོད་དང་བཤམ་པའི་མཆོད་པ་འབུལ། མར་མེ་མཛད་ཀྱི་
༈ བརྐྱང་ཕྱག་འཚལ། མེ་ཏོག་ལ་སོགས་ཡོད་ན་འདིར་འབུལ། སེམས་ཆོས་སྐུར་མོས་པ་བྱས་ལ། དགེ་བའི་བཤེས་གཉེན་གྱི་རྗེས་ཟློས་བྱ་བ་ནི། སྐྱིལ་དཀྲུང་བཅས་ལ་ཐལ་མོ་སྦྱར་

ནས༑ ཅི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་ཕུང་པོ་དང་། ཁམས་དང་། སྐྱེ་མཆེད་དང་། གཟུང་བ་དང་འཛིན་པ་རྣམ་པར་
སྤངས་ལ། ཆོས་བདག་མེད་པ་མཉམ་ཉིད་པ། རང་སེམས་གདོད་ནས་མ་སྐྱེས་པ། སྟོང་པ་ཉིད་ཀྱི་ངོ་བོ་ཉིད་ཀྱི་བྱང་ཆུབ་ཏུ་སེམས་བསྐྱེད་པ་ལྟར། བདག་མིང་འདི་ཞེས་བགྱི་བས་ཀྱང་བྱང་
ཆུབ་ཏུ་སེམས་བསྐྱེད་པར་བགྱིའོ། རྗེས་ཟློས་ལན་གསུམ་བྱས་ནས་མེ་ཏོག་ལན་གསུམ་གཏོར་ཞིང་དངོས་གཞིའི་ཆོ་ག་བྱའོ། རྗེས་ཀྱི་བྱ་བ་ནི། དགེ་བའི་བཤེས་གཉེན་ལ་མར་མེ་མཛད་ཀྱི་
བརྐྱང་ཕྱག་བྱ། དགེ་བའི་བཤེས་གཉེན་དང་དཀོན་མཆོག་ལ་ཡན་ལག་བདུན་པ་བྱ། ལུས་ལོངས་སྤྱོད་དབུལ། དགེ་བའི་བཤེས་གཉེན་གྱིས། སངས་རྒྱས་གྲངས་མེད་སྔོན་མཆོད་པས།
ད་ལྟ་སངས་རྒྱས་མཚན་ཐོས་སོ། ཞེས་བྱ་བ་ལ་སོགས་པའི་ངོ་སྤྲོད་ཅིང་། ཤིན་ཏུ་ཟབ་མོའི་ཆོས་ཐུན་གཅིག་བཤད། དབང་པོ་མཆོག་ཡིན་ན་རང་གི་སེམས་གདོད་མ་ནས་མ་སྐྱེས་པ། སྟོང་
པ་ཉིད་ཀྱི་ངོ་བོ་ཉིད་སྤྲོས་པ་མཐའ་དག་དང་བྲལ་བ། དོན་དམ་པ་བྱང་ཆུབ་ཀྱི་སེམས་ཀྱི་རྟོགས་པ་སྐྱེ། འབྲིང་མན་ཆད་ལ་ཆོ་ག་འདི་བྱས་པས་ནུས་པ་བཞག །ཐ་མ་ལ་ཆོ་ག་འདི་བྱས་པས་སྣོད་172

།ཁ་སྦུབ་ཀྱི་སྟེང་དུ་ཆུ་བླུག་པ་བཞིན་འགྲོ། དགེ་བའི་བཤེས་གཉེན་ལ་མར་མེ་མཛད་ཀྱི་བརྐྱང་ཕྱག་བྱ། ལུས་དང་ལོངས་སྤྱོད་མཎྜལ་ཕུལ་ནས། དཔང་སྐོང་ཕྱག༄༅།
བརྒྱ་པའི་ནང་ནས་འབྱུང་བའི་སྨོན་ལམ་གདབ་པ་ནི། ཐལ་མོ་སྦྱར་ཙོག་པུར་བསྡད་ལ། བྱང་ཆུབ་ཀྱི་སེམས་ནི་ནམ་གཞན་ཡང་མི་གཏོང་ཞིང་། དགེ་བའི་བཤེས་གཉེན་དམ་པ་དེ་དག་དང་ནམ་
དུ་ཡང་མི་འབྲལ་བར་གྱུར་ཅིག །རྗེས་ཟློས་ལན་གསུམ་བྱ། མེ་ཏོག་ལན་གསུམ་གཏོར། མར་མེ་མཛད་ཀྱི་བརྐྱང་ཕྱག་བྱ། བཀའ་དྲིན་ཆེ་ཞེས་ཞུ་བ་དབུལ། ཆོ་གའི་རིམ་པའོ། དོན་
དམ་པ་བྱང་ཆུབ་མཆོག་ཏུ་སེམས་བསྐྱེད་པའི་ཕན་ཡོན་ནི། བསམ་ཞིང་བགྲང་བ་ལས་འདས་ཀྱང་ཅུང་སྟོན་པ་ནི། འཁོར་ལོ་རིན་ཆེན་ཇི་ལྟ་བར། །སེམས་ལ་ངེས་ཤེས་སྐྱེས་གྱུར་ན།
བསགས་པའི་རྒྱབ་ཅན་རིགས་ལྡན་གྱི། །མྱ་ངན་འདས་པའི་ལམ་སྣ་ཁྲིད། །ཝ་མོས་དུར་ཁྲོད་བོར་བ་བཞིན། །འདོད་ཡོན་ལྔའི་ཞེན་པ་བྲལ། །སྦྲུལ་གྱིས་ལུས་རྙིང་སྤངས་པ་བཞིན། །
བདག་ཏུ་འཛིན་པ་རྩད་ནས་གཅོད། །ཡིད་བཞིན་ནོར་བུ་ཇི་ལྟ་བར། །འགྲོ་བའི་སེམས་ཅན་མར་གྱུར་ལ། །བདེ་སྐྱིད་གཉིས་ཀྱི་ཆར་པ་འབེབས། །རྒྱ་སྟག་ཚལ་ནས་འགྱིང་པ་ལྟར། །ཕས་g

རྒོལ་ཐམས་ཅད་ཟིལ་གྱིས་གནོན། །ཨུ་དུམ་ཝ་རའི་མེ་ཏོག་བཞིན། །ཉོན་མོངས་སྐྱེས་པའི་ཁྲོད་གནས་ཀྱང༌། །དུག་གསུམ་འདམ་གྱིས་གོས་པ་མེད། །འགལ་དུམ་སྤང་པས་ཇི་བཞིན་
དུ༑ །ཡིད་ལ་རེ་བའི་རྣམ་རྟོག་ཟད། །གླང་པོ་རིན་ཆེན་ཇི་ལྟ་བར། །ནམ་མཁའ་མཉམ་པའི་སེམས་ཅན་གྱིས། །སྡུག་བསྔལ་མ་ལུས་ཐམས་ཅད་ཀུན། །སྤྱི་བོའི་གཙུག་གིས་བླངས་བྱས་
ནས༑ །བདག་ཉིད་གཅིག་པུས་འདོར་བར་བྱ། །བཀྲེས་སྐོམ་གྱིས་ནི་གདུང་པ་ལ། །ཡན་ལག་བརྒྱད་ལྡན་ལུ་མ་ལྟར། །བདེ་བ་ཆེན་པོའི་རྒྱུན་ཡང་འབེབས། །མེ་ཏོག་པད་མོའི་ཚོགས་
རྣམས་ལ། བུང་བས་སྦྲང་རྩི་ལེན་པ་བཞིན། །དུས་གསུམ་སངས་རྒྱས་ངོ་བོ་ལ། །སྟོབས་དང་མི་འཇིག་བཅུ་རྣམས་འདྲེན། །བློན་པོ་རིན་ཆེེན་ཇི་བཞིན་དུ། །འཁོར་དང་མྱ་ངན་འདས་པ་
དག །མ་རིག་མུན་པས་འཐུམ་པ་ཡི། །ཤན་ཕྲན་ཤ་མོའི་སུལ་བཞིན་འབྱེད། །སེང་གེ་གངས་ལ་འགྱིང་བ་བཞིན། །མཚན་མའི་རྣམ་རྟོག་ཟིལ་གྱིས་གནོན། །རིན་ཆེན་འཁོར་ལོ་བསྒྱུར་བ་
བཞིན༑ །གནོད་སྦྱིན་ཆེན་པོ་མ་ལུས་པ། །ཅི་བསམ་ཅི་མནོ་དགོས་པ་བསྒྲུབ། །ཚངས་དང་བརྒྱ་བྱིན་ལ་སོགས་ཀྱིས། །མཁའ་ལ་མེ་ཏོག་ཆར་པ་འབེབས། །འགྲོ་བའི་གཙོ་བོ་མི་རྣམས་174

།ཀྱིས། །དགའ་སྤྲོ་ཡིད་ཀྱི་དྭང་བ་སྐྱེད། །ནད་ཀྱིས་གདུང་པའི་སྐྱེ་བོ་དག །སྨན་པ་མཐོང་བ་ཇི་ལྟ་བར། །དགོས་འདོད་རྣམས་ཀྱི་ཆར་པ་འབེབས། །སྲོག་ནི་༄ ༅།
འགག་པར་གྱུར་པའི་ཚེ། །མྱ་ངན་འདས་པའི་རྒྱལ་ས་ལ། །ཀུན་བཟང་ཟག་མེད་དགའ་བས་རོལ། །རང་དོན་གཞན་དོན་ཕུན་ཚོགས་འགྲུབ། །སྐད་ཅིག་ཙམ་གྱི་དུས་ལ་ཡང་། །འབྲས་བུ་
ལོ་ཐོག་སྐུ་གསུམ་སྨིན། །ལར་བྱང་ཆུབ་སེམས་དང་མ་བྲལ་ན། །དགའ་བདེ་རྒྱུན་ཆད་མེད་པར་གནས། །ཕན་ཡོན་དེ་ལྟ་དང་ལྡན་པ་ཡི། །བྱང་ཆུབ་སེམས་ཀྱི་བསླབ་བྱ་ནི། །རྒྱུ་འབྲས་
མཁའ་ལྟར་རྟོགས་གྱུར་ཀྱང་། །རྒྱུ་འབྲས་ཕྲ་བའི་ཕྲ་བ་ཡང་། །སྲོག་ལ་བབས་ཀྱང་འཇོམས་པར་བྱ། །བདག་གཞན་མཉམ་པར་རྟོགས་ན་ཡང་། །འགྲོ་བ་སེམས་ཅན་ཐམས་ཅད་ལ། r
གཅིག་པ་ཡི་མ་བཞིན་ཏེ། སྡུག་བསྔལ་བདག་གིས་བཀུར་བར་བྱ། །མཉམ་ཉིད་ངང་ལ་འགྲོ་ན་ཡང༌། །དབེན་པ་བརྟེན་ཅིང་གོམ་པར་བྱ། །སྣ་ཚོགས་སྣང་བའི་དཀྱིལ་འཁོར་ཡང༌། €
ཕྲེང་
༈ གསལ་ངང་དུ་གཅིག་གྱུར་ཅིང་། །གཉིས་མེད་ངང་ལ་འགྲོ་ན་ཡང༌། །ཆོས་ལ་སྐུར་པ་སྤང་པར་བྱ། །རེ་དོགས་མཚན་མ་བྲལ་ན་ཡང་། །དཀར་ཕྱོགས་དགེ་བའི་ལས་རྣམས་ལ། །རྒྱུན་

ཆད་མེད་པར་བསྐྱེད་པར་བྱ། །སྐུ་གསུམ་འབྲས་བུ་སྨིན་ན་ཡང་། །གང་ཟག་སྣ་ཚོགས་དང་འགྲོགས་ནས།།ལྟ་སྤྱོད་སྒོམ་གྱིས་བསྟུན་པར་བྱ། དབུ་མ་རྒྱན་ལས་ཀྱང་། ཚུལ་ཁྲིམས་ཀྱིས་
ནི་བདེ་འགྲོར་འགྲོ། །ལྟ་བས་གོ་འཕང་མཆོག་ཏུ་བྱེད། །ཚུལ་ཁྲིམས་ལས་ནི་ཉམས་སླ་ཡི། །ལྟ་ལས་ཅེས་ཀྱང་མ་ཡིན་ནོ། །ལོག་ལྟ་སྐྱེས་པར་གྱུར་ན་ཡང༌། །སོ་སོ་ཐར་པ་ལ་སོགས་
པའི༑ །སྡོམ་པ་ཐམས་ཅད་ཞིག་པར་གསུངས། །གཞན་དོན་རླབས་ཆེན་མཛད་པ་ཡི། །ས་དང་ལམ་ལ་གནས་པ་ཡི། །བྱང་ཆུབ་སེམས་དཔའ་ཆེན་པོ་ལ། ལུས་ངག་མི་དགེ་བདུན་གནང་
ཡང་༑ །ཐུབ་པ་ཆེན་པོ་ཆོས་ཀྱི་རྗེས། ལོག་ལྟ་གནང་བའི་གོ་སྐབས་མེད། ནམ་ཡང་མ་མཆིས་བཀའ་སྩལ་ཏོ། །ཚད་མ་རྣམ་འགྲེལ་ལས། བྱམས་སོགས་རྨོངས་དང་འགལ་མེད་
ཕྱིར༑ །ཉེས་པ་ཤིན་ཏུ་ཚར་གཅོད་མིན། །སྟོང་ཉིད་ལྟ་དང་དེ་འགལ་བས། །སྟོང་པ་ཉིད་ནི་བསྒོམ་པར་བྱ། །ཅེས་པ་དང༌། སྟོང་ཉིད་རྟོགས་པས་གྲོལ་འགྱུར་གྱིས། །སྒོམ་པ་ལྷག་མ་དེ་
དོན་ཡིན། །ཅེས་པ་དང༌། འབྲུམ་བུ་མེ་དབལ་ནག་པོ་ཡི། །སྡུག་བསྔལ་བཟོད་པར་དཀའ་བ་ཡང༌། །ངེས་ཤེས་སྐྱེས་པས་ཞི་བ་དག །གསལ་བའི་མོད་ལས་ཤེས་པར་བྱ། །རྣམ་རྟོག་

༄༅། །འཁོར་བའི་མེ་སྦལ་དག །སེམས་རྟོགས་བདུད་རྩིའི་ཆར་རྒྱུན་གྱིས། །ཞི་བ་ཟབ་པའི་མདོ་ལས་གསུངས། །མོ་གཤམ་བུའི་མཐུ་རྩལ་གྱིས། །རང་སེམས་དག་
པའི་ནམ་མཁའ་ལ། །བདག་ཏུ་འཛིན་པའི་རྒྱ་བྲེས་ཏེ། །ཆགས་སྡང་གཉིས་ཀྱི་རྔོན་པ་ཡིས། །ཞེན་འཛིན་གཉིས་ཀྱི་ཁྱི་ཁྲིད་ནས། །དྲན་པའི་རི་དྭགས་བཤོར་བྱས་སྟེ། །འཁོར་བ་སྡུག་
བསྔལ་ཤ་ཟོས་ཏེ། །མུ་མཐའ་མེད་པའི་འཁོར་བ་རུ། །གཏན་གྱི་སྡུག་བསྔལ་མྱོང་བ་རྣམས། །བསོད་ནམས་བསགས་དང་བླ་མའི་རྐྱེན། །རང་སེམས་རྟོགས་པ་མ་གཏོགས་པ། །སྐྱབས་
མགོན་ཡེ་ནས་མ་མཆིས་པས། །སྡེ་སྣོད་གསུམ་དང་རྒྱུད་སྡེ་བཞི། །དྲི་མེད་ཤེས་རབ་མིག་དག་གིས། །ཞིབ་པར་བལྟས་ན་གོ་བ་སྐྱེ། །མིག་ལྡན་ལམ་སྣ་འཁྲིད་པ་དག །ཉིན་ཕྱེད་མུན་ནི་
རུབ་པ་བཞིན། །རྣམ་རྟོག་ཤ་ཟས་མི་གཟུང་པར། །སྣོད་གསུམ་དག་པའི་བླ་མ་ལ། །སྤྲིན་གྱི་མཐོང་ཕྱེ་ཉི་ཟེར་གྱིས། །དངོས་རྣམས་གསལ་བར་གྱུར་པ་ལྟར། །དྭང་བའི་ཡིད་ཀྱིས་ཕྱག་
༈ འཚལ་ལོ། །དཔང་སྐོང་ཕྱག་བརྒྱ་པའི་ནང་ནས། །དོན་དམ་པའི་སེམས་བསྐྱེད་བླང་བའི་ཆོ་ག་གསུངས་པ་རྫོགས་སོ།། །། 177

BlankPage AsPerOriginalDocument
178(B)

།བྱང་ཆུབ་སྤྱོད་པའི་སྒྲོན་མེའི་བསྡུས་དོན་བཞུགས་སོ། །ན་མོ་རཏྣ་གུ་རུ། རྗེ་གླིང་རས་པས་མཛད་པའི་བྱང་ཆུབ་སྤྱོད་པའི་སྒྲོན་མ་འདི་ལ་གསུམ་སྟེ༑ ཀླད། དཔལ་༄༅།
བསྡུས་
རྡོརྗེ། གཞུང་། མཇུག་གོ¸བདག་སོགས། གཞུང་ལ་དྲུགབྱ་བ་བཏང༌། གཞན་སེམས་བསྲུང་བ་དང་། གནས་བསྟན་པ་དང་། འཚོ་བའི་ཟས་བསྟན་པ་དང་༑ བགོ་བའི་གོས་བསྟན་པ
ཆ
དང་༑ འཆིང་གྲོལ་གྱི་དང་། བྱང་ཆུབ་ཀྱི་སེམས་བདེ་བ་ཆེན་པོའི་ལེའུ་དང་དྲུག་གོ །དང་པོ་ལ་བཞི། ཆོས་དང་་ུཐུབ་ལྔ་འགལ་བ་སྤང་བར་བསྟན་པ་དང་༑ རྒྱུའི་གཙོ་བོ་མཁན་སློབ་བླ་མ་
མཉེས་དགོས་པར་བསྟན་པ་དང་། དེའི་བཀའ་དེ་ནས་རིགས་བཞིན་བསྒྲུབ་པར་བསྟན་པ་དང་། བྱང་ཆུབ་སྤྱོད་པའི་ལམ་བསྟན་པའོ། །དེ་ལ་གསུམ༑ སྤང་ཕྱོགས་ཉོན་མོངས་དང་། སྒྲུབ་
ཕྱོགས་དང་། གཞན་སེམས་བསྲུང་བའོ། །དང་པོ་ལ་གསུམ། ཆགས་སྡང་སྐྱེ་གཞི་རྐྱེན་ཐམས་ཅད་སྤང་བར་བསྟན་པ་དང་། དམ་པའི་ཆོས་སྤྱོད་ཚུལ་དང༌། མི་མཐུན་པ་ཐམས་ཅད་སྤང་
࿐ དེ་ནས་མི་མཐུན་པར་བསྟན་པ་དང་། ང་རྒྱལ་ཀུན་ཏུ་སྤྱོད་པ་བདག་སོགས་སྤང་བར་བསྟན་པའོ། །གཉིས་པ་བསྒྲུབ་ཕྱོགས་ལ་གསུམ༑ དམ་ཚིག་དམ་ཚིག་དང་སྡོམ་པ་སྲོག་བཞིན་བསྲུང་བ་ ཱ་

དང་༑ ངག་གི་ཞི་དེས་ཞེ་སྡང་སུ་བྱ་བར་བསྟན་པ་དང་། སྤྱོད་པ་ཐམས་ཅད་གཞན་བདག་གི་གཞན་གྱི་སྡིག་རྐྱེན་དུ་མི་འགྱུར་བར་བྱའོ། །ལེའུ་གཉིས་པ་ལ་བཞི། སྒྲུབ་ཕྱི་ནས་པའི་ཁྱད་པར་
དང་༑ བསྒྲུབ་པའི་གནས་ཀྱི་ཁྱད་པར་དང་། གནས་དེར་སྒྲུབ་པ་ཇི་ལྟར་སོ་སོའི་བྱ་བ་དང་། དབེན་པ་རྒྱུན་དུ་བརྟེན་པར་བསྟན་པའོ། གནས་ཀྱི་ཁྱད་པར་ལ་གཉིས། རོ་སྙོམས་མདོར་
བསྟན་པ་དང་། རྒྱས་པར་བཤད་པའོ། །དེ་ལ་གསུམ། གང་ཟག་གི་ཡོན་ཏན་རྒྱུད་ལ་དབྱེ་བ་གནས་ཀྱི་ཁྱད་པར་བསྟན་པ་དང་། ཡོན་ཏན་ཉོན་མོངས་པའི་དཔེ་ཚུལ་གྱི་ཁྱད་པར་བསྟན་པ་
དང་༑ གནས་དངོས་སོ། །དེ་ལ་གཉིས། ཕྱོགས་ཀྱི་རང་བཞིན་བསྟན་པ་དང་། སྒྲུབ་གནས་སྐབས་ཁང་གི་ཁྱད་པར་བསྟན་པའོ། །དང་པོ་ལ་བཞི། སྤང་ཆུ་ཤིང་ཕྱོགས་ནས་བཤད་པ་
དང་༑ སྒྲུབ་ཕྱོགས་བཀྲ་ཤིས་ནས་བཤད་པ་དང་། གནས་འགྲོ་བའི་དོན་དེ་བསྟེན་ཚུལ་བསྟན་པ་དང་༑ ངེས་མེད་ཞེ་འདོད་ཀྱི་གནས་ཀྱང་བསྟེན་པར་བསྟན་པའོ། །ལེའུ་གསུམ་པ་ལ་
གསུམ༑ མ་དག་པའི་དེ་ལྟར་ཟས་སྤང་བར་བསྟན་པ་དང་། རྣམ་དག་གི་ཟས་བསྟེན་པར་བསྟན་པ་དང་། ཟས་དེ་བླུན་པོའི བླུན་པོ་སྤྱད་ན་ཉེས་ཆེ་ལྕི་བར་བཚུལཁྲིམས་སྟན་པའོ། །གཉིས་པ་

༄༅། །ལ་གསུམ། བསམ་པ་དག་ན་བསམ་གཏན་ཟས་གང་ལས་རྙེད་ཀྱང་བསྟེན་པ་དང༌། ཁྱད་པར་བསོད་སྙོམས་ཀྱི་ཟས་ལ་བསྟེན་པ་བསྟན་པ་དང་། དོན་ཆེན་པོ་དང་
* ལྡན་དུས་དང་གནས་ན་གང་ཡང་གནང་བར་བསྟན་པའོ། །གཉིས་པ་ལ་གསུམ། སྔོན་འགྲོ་བློ་ནི་བསམ་པ་དག་པ་དང༌། དངོས་གཞི་སྤྱོད་ཚུལ་དག་པ་དང༌། རྗེས་ལ་ཡོན་སྦྱོང་དག་
པའོ༑ གཉིས་པ་དངོས་གཞི་ལ་གསུམ། གཞི་དག་པ་ཚུལ་ཁྲིམས་དང་། དགེ་སྦྱོང་གི་སྤང་ཕྱོགས་དེ་བས་ན་དག་པ་དང་། སྒྲབ་ཕྱོགས་བསྟན་པའོ། །ལེའུ་བཞི་པ་ལ་གསུམ། མདོར་
བསྟན་པ་དང་། རྒྱས་པར་བཤད་པ་དང་། མཇུག་.བསམ་པ་རིན་པོ་ཆེ་བསྡུ་བ་དང་བཞིའོ༑ །གཉིས་པ་ལ་གསུམ། ཡོན་ཏན་མ་བཅོས་གྱི་ཕྱོགས་གོས་བསྟན་པ་དང་། རྣམ་དག་ཇི་ལྟར་བསྐྱེད་ན་
གི་གོས་བསྟན་པ་དང༌། སེམས་དཔའ་སྦྱིན་བདག་ཆེན་པོའི་གོས་བསྟན་པའོ༑ རྣམ་དག་གི་གོས་བསྟན་པ་ལ་བཞི། གོས་ཀྱི་མཚན་ཆར་རླུང་མཚན་ཉིད་དང་། དེའི་དགོས་པ་འཇིགས་པ་མེད་
༢ དང་༑ གོས་ཀྱི་བླང་དོར་བསྟན་པ་དང༌། རྒྱུད་དག་ན་འཆི་བར་འཚོ་བས་ཤུགས་ལས་འབྱུང་བར་བསྟན་པ་དང༌། གང་ལ་ཡང་ནང་གི་ཞེན་མ་ཞེན་པར་བསྟན་པའོ། །ལེའུ་ལྔ་པ་ལ་

གསུམ༑ མདོར་དེ་ལྟར་རྣམ་སྣང་བསྟན་པ་དང༌། རྒྱས་པར་བཤད་པ་དང་། མཇུག་བསྡུ་སེམས་ཅན་བའོ། །གཉིས་པ་ལ་གཉིས། གྲོལ་བ་དང༌། བཅིངས་པའོ། །དང་པོ་ལ་
གསུམ༑ རང་བཞིན་གྲོལ་བར་རྣམ་དག་གི་གྲོལ་ཚུལ་དང་། དེ་རྟོགས་བློའི་གྲོལ་ཚུལ་དང༌། སྣང་མེད་སྣང་བའི་འཁྱེར་ཚུལ་ལོ། །དེ་ལ་གཉིས། མདོར་བསྟན་པ་སྣང་བ་དང་། རྒྱས་
དེ་ལྟར་རྣམ་པར་པར་བཤད་པའོ། །དེ་ལ་བཞི། ཐམས་ཅད་འཁོར་བ་དེ་ཉིད་ཟུང་འཇུག་ཏུ་བསྟན་པ་དང་། རྟོགས་མ་རྟོགས་ཐམས་ཅད་སྟོང་ཉིད་ཀྱི་སྣང་ཚུལ་དང་། ཐ་དད་དུ་བྱུང་བ་དང་། གཞན་
ཕན་གྱི་གཟུགས་སྣང་རྟེན་འབྲེལ་སྒྲིག་པའོ། །གཉིས་པ་བཅིངས་པ་ལ་བཞི། གཉིས་འཛིན་དེ་འདྲའི་གྱིས་མི་གྲོལ་བར་བསྟན་པ་དང༌། བླ་མ་མེད་པས་གང་ལ་མི་གྲོལ་བར་བསྟན་པ་
དང་༑ ཡིད་དཔྱོད་ཀྱིས་¸ལ་ལ་མི་གྲོལ་བར་བསྟན་པ་དང༌། ཚིག་ཤེས་ཀྱིས་མི་གྲོལ་བར་བསྟན་པའོ། །ལེའུ་དྲུག་པ་ལ་གཉིས། སེམས་རྟོགས་པས་སྐྱོན་ལས་གྲོལ་བར་བསྟན་པ་
དང་༑ ཡོན་ཏན་རྫོགས་པར་འབྱུང་བར་བསྟན་པའོ། དང་པོ་ལ་གསུམ། འདུ་བྱེད་ཀྱི་ཁུར་དེ་ལྟར་བོར་བར་བསྟན་པ་དང་། སྡུག་བསྔལ་གྱི་འདམ་ཟག་མེད་ལས་ཐར་བར་བསྟན་པ

༄༅། །དང༌། འགྱུར་བའི་སྡུག་བསྔལ་ལས་གྲོལ་བར་ལྡན་བསྟན་པའོ། །གཉིས་པ་ལ་ལྔ། བདེ་ཆེན་ལ་ཕྱིན་པར་བསྟན་པ་དང་། ཐམས་ཅད་ཟུང་འཇུག་ཏུ་བསྟན་པ་
དང་༑ དེ་ཉིད་རྣམ་ཀུན་མཆོག་ཏུ་ངོ་སྤྲད་པ་དང་། ྋ གཉུག་མ་སེམས་¸ཐམས་ཅད་གཅིག་ན་ཀྱི་ངོ་སྤྲོད་བསྟན་པ་དང་། དེ་ཉིད་ངོ་མཚར་¸ ཨེ་མ་བདེ་བ་ཆེན་པོར་བར་བསྟན་པའོ། །གསུམ་པ་ཟུང་འཇུག་
ཚུལ་ལ་གསུམ། གཞི་.གསུང་ཞིང་དང་སྦྱར་བ། ལམ་དང་སྦྱར་.ཟབ་མོ་བ། འབྲས་བུ་དང་སྙིང་རྗེ་སྦྱོར་བའོ། བྱང་ཆུབ་སྤྱོད་པའི་སྒྲོན་མའི་བསྡུས་དོན་བྲག་སྒོམ་རྫོང་རྩེར་བླ་མ་རྒྱ་སྒོམ་པས་
ཤཱཀྱ་རིན་ཆེན་སྦྱར་བའོ།། །།ཤུ་བྷཾ༎ །།

BlankPage AsPerOriginalDocument
184(B)

བཞིའི་
གཅིག་༄༅། །དྭགས་པོའི་ཆོས་བཞིའི་རྣམ་བཤད་སྐྱེས་བུ་གསུམ་གྱི་ལམ་ཉིན་མོར་བྱེད་པ་ཞེས་བྱ་བ་བཞུགས་སོ།།
185
བཤད་

༄༅། །དྭགས་པོའི་ཆོས་བཞིའི་རྣམ་བཤད། སྐྱེས་བུ་གསུམ་གྱི་ལམ་ཉིན་མོར་བྱེད་པ་ཞེས་བྱ་
བ༑ རྗེ་བཙུན་ངག་དབང་ཆོས་ཀྱི་རྒྱལ་པོའི་ཞབས་ལ་ཕྱག་འཚལ་ལོ། །གང་གིས་ངན་སོང་ལམ་ནི་ཟློག་ནས་བདེ
འགྲོའི་བདེ་ལ་སྦྱར་བ་དང༌། །གང་གིས་འཁོར་བའི་འཇིགས་པས་སྐྱོ་ནས་ཞི་ཚོལ་ཞི་བར་དབུགས་དབྱུང་
དང་༑ །གང་གིས་མྱ་ངན་འདས་ལྷུང་དམན་བཞག་ཉིད་བྱོན་ཉིད་དུ་ཀུན་ཁྲིད་པ། །གང་གིས་བདག་ཅག་རྣམས་ཀྱི་
༅།།བཀའ་བརྒྱུད་ཀུན་གྱི་གཙུག་རྒྱན་སྒམ་པོ་པ།

༄༅། །སྟོན་པ་ལྷ་ཡི་ལྷ་ལ་ཕྱག་བགྱིའོ། །འཇམ་པའི་དབྱངས་ཀྱིས་ཟབ་མོའི་སྐབས་ཕྱེ་བར། །ཀླུ་སྒྲུབ་མཐའ་བྲལ་ལྟ་བའི་མཚོ་
བཅས་པ། །མ་ཕམ་རྒྱ་ཆེན་གངས་རིར་སྤྱོད་ལས་ཀླུང་། །ཐོགས་མེད་འབབ་པས་ཕྱོགས་ཀུན་སྣུམ་བྱས་ཤིང་། །གསང་བདག་སྤྲིན་གྱི་ཉམས་ལེན་
བྱིན་རླབས་ཆར། །མཆོག་གཟིགས་རྣམ་གཉིས་དུས་བབ་གུང་ཁེབས་པས། །ཨ་ཏི་ཤ་ལུགས་རྒྱལ་བའི་མྱུ་གུ་ཡི། །འབྱུང་གནས་ཆེན་པོར་བྱས་སྙམ་
དགའ་བས་བསྟོད། །བསོད་ནམས་ཚོགས་ཆེན་ལས་བྱུང་བའི། །སེམས་ཅན་ཀུན་གྱི་རིན་ཆེན་ནི། །འཛམ་གླིང་མཛེས་པའི་རྒྱན་དམ་པ། །སྒམ་པོ་པ་

ཞེས་གྲགས་པར་འདུད། །གཞན་གཞུང་རྒྱུ་སྐར་སྡེ་མདུན་ཁེངས་རྒྱས་མུན། །འཆར་ཁའི་གདོང་དུའང་སྡོད་ཚུགས་མི་སྲིད་པ། །ཆོས་བཞིའི་ལེགས་བཤད་འོད་ཟེར་འབུམ་མང་ཅན།
ཤཱནྟིའི་རིར་བྱོན་སྟོན་ལ་པད་དཀར་གུས། །འདིར་གང་བཤད་པར་བྱ་ན་སྐྱེས་བུ་གསུམ་གྱི་ལམ་གྱི་མཆོག་རིན་པོ་ཆེའི་འཕྲེང་བ་འཆད་ཚུལ་ཆོས་བཞིས་ལེགས་པར་གཏན་ལ་ཕབ་པ་དེའོ། །དེ་ལ་
ཀླད་ཀྱི་དོན། གཞུང་གི་དོན་རྣམ་པ་གཉིས་ལས། དང་པོ་ནི། སྡོམ་དང་དམ་ཚིག་གུས་སེམས་མ་ཉམས་ཤིང་། །ཞེས་ཕྱག་བྱར་འོས་པ་ནི། གཞི་སྡོམ་པ་གསུམ་ལ་གནས་པ། བར་དུ་
དམ་ཚིག་གི་སེལ་མེད་པ། སྔ་མ་སྔ་མ་ལ་ཕྱི་མ་ཕྱི་མ་གུས་པ་ཕུན་སུམ་ཚོགས་པ་སྟེ། ལུང་དང་རྟོགས་པ་བྱིན་རླབས་བརྒྱུད་པར་ལྡན། ལུང་ནི་རྒྱ་ཆེན་སྤྱོད་པའི་ཕྱོགས། རྟོགས་པས་ནི་ཟབ་
མོ་ལྟ་བའི་ཕྱོགས། བྱིན་རླབས་ཀྱིས་ཉམས་ལེན་བྱིན་རླབས་ཏེ་བརྒྱད་པ་གསུམ་དང་ལྡན་པ་བསྟན་ལ། དེ་གང་གི་ལུགས་སོ་སྙམ་ན། ཇོ་བོའི་བཀའ་བརྒྱུད་ཅེས་གསུངས་ཏེ། ཇོ་བོ་རྗེ་ལྷ་
གཅིག་ནས་བརྒྱུད་པ་བཀའ་གདམས་ངག་ཏུ་སྨྲ་བ་འདི་དག་གོ །དེ་ལས་ཆོས་ཀྱི་རྒྱལ་པོ་ཉིད་ཀྱི་ཡོངས་སུ་འཛིན་པར་གཟུང་བ་བྱེ་བྲག་ཏུ་འབྱེད་པར་བླ་མ་དམ་པ་ལ་ཞེས་བྱུང་། དེ་དག་ལ་གུས་པ་

༄༅། །ཁ་ཙམ་མ་ཡིན་པས་རྐང་གི་ཁོང་དང་སྙིང་གི་དཀྱིལ་ནས་འདུད་ཅེས་གསུངས་ཏེ་མི་ཕྱེད་པའི་དད་པ་མངའ་བ་དེས་བཏུད་པ་ཤེས་པར་བྱ་བའི་ཕྱིར་དུའོ། །གཉིས་པ་
ཆོས་
བཞིའི་ལ༑ དགོས་དོན། བསྡུས་དོན། ཚིག་དོན་གསུམ་ལས། དགོས་པའི་དོན་ནི། ཐེག་པ་ཐམས་ཅད་བརྗོད་བྱར་བྱེད་པ་ཡི། །སྐྱེས་བུ་གསུམ་གྱི་ལམ་གྱི་རིམ་པ་འདི། །དུས་གསུམ་
འཕགས་པ་རྣམས་ཀྱི་གཞུང་ལམ་སྟེ། །ཞེས་པས་བསྟན་ཏེ། འདིའི་བརྗོད་བྱ་ནི་གནས་སྐབས་ཐེག་པ་སྣ་ཚོགས་པ་སྟོན་པ་སྐྱེས་བུ་གསུམ་གྱི་ལམ་རིམ། དེ་རྗོད་པར་བྱེད་པ་ནི། དེ་སྟོན་པའི་
གསུམ་
གཞུང་གི་ཚོགས་སོ། །བརྗོད་བྱ་དང་རྗོད་བྱེད་ཕན་ཚུན་དུ་འབྲེལ་བ་སོགས་འབྲེལ་པ། དགོས་པ་གདུལ་བྱའི་མོས་པ་དང་བསྟུན་ནས་ཐེག་པ་སོ་སོའི་འབྲས་བུ་ལ་འགོད་པ། ཉིང་དགོས་ཐམས་
ཅད་ཀྱང་མཐར་ཐུག་ཐེག་ཆེན་དུ་འབབ་ཅིང་གཞོལ་བས་རྫོགས་པའི་སངས་རྒྱས་སོ། །དེའི་ཕྱིར། ཐེག་པ་སྣ་ཚོགས་ཐབས་ཚུལ་གྱིས། །འགྲོ་བའི་དོན་ལ་རྟོག་པ་པོ། །དང༌། ཐེག་པ་
༈ གསུམ་གྱི་ངེས་འབྱུང་ལ། །ཐེག་པ་གཅིག་གི་འབྲས་བུར་གནས། །ཞེས་འབྱུང་བ་དང་། སློབ་དཔོན་འཕགས་པ་ཀླུ་སྒྲུབ་ཀྱིས། ཐར་པ་ཞེས་བྱ་གཅིག་པུ་ཉིད། །མང་པོ་དམིགས་པར་མི་

འགྱུར་རོ། །ཁྱོད་ཀྱིས་ཐེག་པ་གསུམ་གསུངས་པ། །སེམས་ཅན་གཞུག་པའི་ཆེད་དུ་ལགས། །ཞེས་གསལ་བར་གསུངས་པ་བཞིན་ནོ། །གཉིས་པ་བསྡུས་དོན་ནི། ཆོས་བཞིས་རྒྱས་བཤད་
དེ་དག་རེ་རེའང་། །ལྟ་སྒོམ་སྤྱོད་པ་གསུམ་གྱིས་ཉམས་སུ་བླང་། །ཞེས་བཤད་བྱ་སྐྱེས་བུ་གསུམ་གྱི་ལམ་དུ་གཞོག་པ་ཡང་གདུལ་བྱའི་དབྱེ་བས་ཏེ། བྱང་ཆུབ་ལམ་སྒྲོན་ལས། གང་ཞིག་
ཐབས་ནི་གང་དག་གིས། །འཁོར་བའི་བདེ་བ་ཙམ་དག་ལ། །རང་ཉིད་དོན་དུ་གཉེར་བྱེད་པས། །སྐྱེས་བུ་དེ་ནི་ཐ་མར་ཤེས། །སྲིད་པའི་བདེ་ལ་རྒྱབ་ཕྱོགས་ཤིང་། །སྡིག་པའི་ལས་ལས་
ལྡོག་བདག་ཉིད། །གང་ཞིག་རང་ཞི་ཙམ་དོན་གཉེར། །སྐྱེས་བུ་དེ་ནི་འབྲིང་ཞེས་བྱ། །རང་རྒྱུད་གཏོགས་པའི་སྡུག་བསྔལ་གྱིས། །གང་ཞིག་གཞན་གྱི་སྡུག་བསྔལ་ཀུན། །ཡང་དག་ཟད་
པར་ཀུན་ནས་འདོད། །སྐྱེས་བུ་དེ་ནི་མཆོག་ཡིན་ནོ། །ཞེས་གསུངས་ལ། བློ་གྲོས་མི་ཟད་པའི་མདོ་འགྲེལ་ལས། ཡོངས་སུ་སྨིན་པར་བྱ་བའི་གང་ཟག་ནི་རྣམ་པ་བཞི་སྟེ། ཉན་ཐོས་ཀྱི་
རིགས་ཅན་དང༌། རང་སངས་རྒྱས་ཀྱི་རིགས་ཅན་དང༌། སངས་རྒྱས་ཀྱི་རིགས་ཅན་དང་། རིགས་མེད་པའི་གང་ཟག་གོ །དེ་ལ་རིགས་ཅན་གསུམ་ནི་ཐེག་པ་གསུམ་དུ་ཡོངས་སུ་སྨིན་པར་

༄ ༅། །བྱའོ། །རིགས་མེད་པའི་གང་ཟག་ཀྱང་ལྷ་དང་མིའི་བདེ་འགྲོར་ཡོངས་སུ་སྨིན་པར་བྱའོ་ཞེས་གསུངས་པ་དང༌། ཡོངས་སུ་སྨིན་པའང་དེ་ཉིད་དུ། ཡོངས་སུ་སྨིན་
པའི་རང་བཞིན་ནི་དཔེར་ན་འབྲས་སྨིན་པར་གྱུར་ན་བརྡོལ་བར་འོས་པ་དང༌། འབྲས་བུ་སྨིན་ནས་ནང་ཀུན་ཏུ་ཟ་བར་འོས་པའི་དུས་ན་ཡོངས་སུ་སྨིན་པ་ཞེས་བྱ་བ་དེ་བཞིན་དུ། དགེ་བའི་ཆོས་ཚེ
རྣམས་ཀྱི་ས་བོན་ཡང་ནས་ཡང་དུ་བརྟེན་པ་དང་ལྡན་པས་ཉོན་མོངས་པ་དང་ཤེས་བྱའི་སྒྲིབ་པ་སྤོང་བར་ནུས་པ་དང༌། རྗེས་སུ་མཐུན་པའི་ལུས་དང་སེམས་ལས་སུ་རུང་བ་རྙེད་ནས་ཉོན་མོངས་པ་
དང་ཤེས་བྱའི་སྒྲིབ་པ་སྤོང་བའི་མཐུ་དང་ལྡན་པ་ནི་ཡོངས་སུ་སྨིན་པའི་རང་བཞིན་ཞེས་བྱའོ། །ཞེས་དང་། དེའི་རབ་དབྱེ་ཡང་དེ་ཉིད་དུ། མདོར་ན་རྣམ་པ་གསུམ་སྟེ་དབང་པོ་ཡོངས་སུ་སྨིན་པ་
དང་༑ དགེ་བའི་རྩ་བ་ཡོངས་སུ་སྨིན་པ་དང༌། ཤེས་པ་ཡོངས་སུ་སྨིན་པའོ། །དེ་ལ་དབང་པོ་ཡོངས་སུ་སྨིན་པ་ནི། ཚེ་དང་མདོག་དང་རིགས་དང་དབང་ཕྱུག་ཕུན་སུམ་ཚོགས་པ་
དང་༑ ཚིག་བཙུན་པ་དང༌། དབང་ཆེ་བར་གྲགས་པ་དང་། མིར་གྱུར་པ་དང་། རིག་པའི་གནས་རྣམས་ལ་མཁས་པའོ། །དགེ་བའི་རྩ་བ་ཡོངས་སུ་སྨིན་པ་ནི། གང་རང་བཞིན་གྱིས་ཉོན་

མོངས་པ་ཤས་ཆུང་བ་ལས་ན། རང་བཞིན་གྱིས་སྡིག་པ་མི་དགེ་བའི་ཆོས་ལ་སེམས་མི་འཇུག་ཅིང་། སྒྲིབ་པ་ཆུང་བ་དང༌། རྟོག་པ་ཉུང་བ་དང་། དྲང་ཞིང་མཐུན་པར་འཛིན་པ་ཡིན་ནོ།
ཤེས་པ་ཡོངས་སུ་སྨིན་པ་ནི། དྲན་པ་དང་ལྡན་པ། ཡིད་གཞུངས་པ་དང་ལྡན་པ། ལེགས་པར་སྨྲས་པ་དང་ཉེས་པར་སྨྲས་པའི་ཆོས་རྣམས་ཀྱི་དོན་ཀུན་ཤེས་པར་ནུས་ཤིང་ལྷན་ཅིག་སྐྱེས་པའི་
ཤེས་རབ་ཀྱིས་རང་གི་སེམས་ལ་ཡོད་པའི་ཉོན་མོངས་པ་སེལ་བའི་མཐུ་དང་ལྡན་པའོ། །ཡོངས་སུ་སྨིན་པར་བྱེད་པ་ནི། ཐེག་པ་གསུམ་གྱི་རིགས་ཅན་གྱི་གང་ཟག་རྣམས་སོ་སོའི་ཐེག་པའི་ཆོས་
རྣམས་དང་པོ་ཉན་པ་དང་། དེ་ནས་བསམ་པ་དང་། སྒོམ་པ་ལ་སོགས་པའི་རིམ་པས་ཁད་ཀྱིས་ཉོན་མོངས་པ་དང༌། ཤེས་བྱའི་སྒྲིབ་པ་སྤོང་དུ་བཙུད་དེ་རང་རང་གི་འབྲས་བུ་ལ་འགོད་པའོ།
ཞེས་གསུངས་པས། དེ་དག་གི་ལམ་ཡང་ཡོངས་སུ་སྨིན་པར་བྱེད་པ་ཞེས་གང་གསུངས་པ་དེ་ཡིན་ནོ། །འོ་ན་འདིར་གང་ཟག་བཞིར་བཤད་པས་སྐྱེས་བུ་བཞིའི་ལམ་དུ་སོང་བ་མ་ཡིན་ནམ་སྙམ་
ན༑ རང་རྒྱལ་གྱི་རིགས་ནི། ཕར་ཕྱིན་ལས། ཉན་ཐོས་དང་དེའི་ཕྱོགས་སུ་བསླན་པ་རང་སངས་རྒྱས་ཀྱང་སྟེ་ཞེས་འབྱུང་བས་དེ་གཉིས་ཀ་རང་ཉིད་ཞི་བའི་དབྱིངས་སུ་མྱ་ངན་ལས་འདའ་བར་༔

༄ ༅། །འདོད་པ་མཚུངས་པས་གཅིག་ཏུ་མཛད་དོ། །མདོ་སྡེ་རྒྱན་ནས་རིགས་ཆད་དུ་གསུངས་པ་ནི་འདིར་ངན་འགྲོར་གཞོལ་བར་བཤད་པ་དང་གནད་གཅིག་སྟེ། རེ་ཞིག་
ཐར་པའི་ལམ་དུ་བཀྲིར་མི་བཏུབ་པས་སོ། །ཕུགས་སེམས་ཅན་ཐམས་ཅད་སངས་རྒྱ་བའི་སྐལ་པ་ཅན་ཡིན་པས་གཏན་དུ་རིགས་ཆད་པ་ནི་མི་སྲིད་དོ། །འདིར་རིགས་མེད་དུ་གསུངས་པ་ནི་གཞན་
* ལས་མ་ངེས་པའི་རིགས་སུ་གསུངས་པ་ཉིད་ཡིན་ཏེ། དོན་ལ་སྐྱེས་བུ་ཆུང་ངུའོ། །དེ་ལྟར་སྐྱེས་བུ་གསུམ་གྱི་ལམ་དུ་གྲུབ་ནས། དེ་ཆོས་བཞིས་བཤད་པའི་ཚུལ་གང་ཞེ་ན། དེ་ལ་ཆོས་བཞི་
yu
ནི༑ ཆོས་ཆོས་སུ་འགྲོ་བ། ཆོས་ལམ་དུ་འགྲོ་བ། ལམ་འཁྲུལ་པ་སེལ་བ། འཁྲུལ་པ་ཡེ་ཤེས་སུ་འཆར་བའོ། །སྤྱིར་ཆོས་ཀྱི་སྒྲའི་དོན་ནི། རང་གི་མཚན་ཉིད་འཛིན་པ་ལ་བྱ་བ་ཡིན་
ལ༑ འདིར་དེའི་ནང་ཚན། འཇིག་རྟེན་གྱི་ལུགས་བཟང་པོ་སྟེ། དེ་སྤྱོད་པ་ལ་ཆོས་ལ་སྤྱོད་པ་དང་། ལུགས་ངན་པ་ལ་སྤྱོད་པ་ལ་ཆོས་མིན་ལ་སྤྱོད་པར་གྲགས་པས་སོ། །དེ་ཆོས་སུ་འགྲོ་
བའི་ཆོས་ནི། དེ་སྤྱད་པས་ཐར་པའི་སྣོད་དུ་རུང་བར་འགྱུར་པ་ལ་བྱ་བ་སྟེ། ཤེས་རབ་བརྒྱ་པར། མི་ཡི་ཆོས་ལུགས་ལེགས་སྤྱད་ན། །ལྷ་ཡུལ་བགྲོད་པ་ཐག་མི་རིང༌། །ལྷ་དང་མི་ཡི་ཐེམ་

སྐས་ལ། །འཛེགས་ན་ཐར་པ་གམ་ན་འདུག །ཞེས་པས་སོ། །ཆོས་ལམ་དུ་འགྲོ་བ་ཞེས་པའི་ཆོས་ནི། ཉན་རང་གི་ཉམས་ལེན། དེ་དག་ཀུན་འབྱུང་གི་གཉེན་པོར་འགྱུར་བས་ཏེ། དེ་
འབྲུག་བསྒོམས་པས་སྡུག་བསྔལ་སྤངས་ནས་མྱ་ངན་ལས་འདས་པར་འགྱུར་བའི་ཕྱིར་རོ། །ལམ་ནི་མྱ་ངན་ལས་འདས་པ་དེར་བགྲོད་པའི་ལམ་སྟེ། ཐར་པ་ཆ་མཐུན་ནས་བརྩམས་ཏེ་མི་སློབ་པར་གྱུར་
ལུགས་གྱི་བར་དུའོ། །སྐྱེས་བུ་ཆུང་ངུའི་ལམ་ལ་ཅི་ཙམ་འབད་ཀྱང་ལམ་དེར་འཇུག་མི་ནུས། འོན་ཀྱང་དེས་ལམ་དེ་སྐྱེར་རུང་བའི་སྐལ་བ་ཅན་དུ་བྱས་ནས་གདོད་ལམ་དེ་ལ་འཇུག་དགོས་སོ། །ཞེས་
ཆོས་
ཤེས་པར་མཛད་པའི་ཕྱིར་ཡང་ངོ་། །ལམ་འཁྲུལ་པ་སེལ་བ་ཞེས་པའི་ལམ་ནི་སྤྱིར་ཐེག་ཆེན། དེར་རྒྱུ་འབྲས་གཉིས་སུ་ཡོད་པའི་རྒྱུའི་ཐེག་པའི་ཉམས་ལེན་ནོ། །དེས་འཁྲུལ་པ་ཐམས་ཅད་ཚེར་
མཛོད་
ཆེན་མ་འབྱིན་པ་བཞིན་དུ་དྲུང་ནས་འབྱིན་གྱི། ཉན་རང་གི་ལམ་གྱིས་ནི་ཉོན་མོངས་པའི་སྒྲིབ་པ་འམ་ཉོན་མོངས་པ་ཅན་གྱི་མུན་པ་འཇོམ་གྱི། ཤེས་བྱའི་སྒྲིབ་པ་འམ་ཉོན་མོངས་པ་ཅན་མ་ཡིན་པའི་མུན་
མོ་
པ་སྤོང་མི་ནུས་པས་དེ་དག་ལམ་ཡིན་ཀྱང་འཁྲུལ་པ་སེལ་བ་མ་ཡིན་ནོ། །དེའི་ཕྱིར་ཉན་ཐོས་སམ་རང་སངས་རྒྱས་སུ་བྱང་ཆུབ་པ་དེ་ཡང་རེ་ཞིག་ངལ་གསོ་བ་ཙམ་ཡིན་གྱི། མཐར་ཐེག་ཆེན་གྱི་

།ཉམས་ལེན་ལ་ངེས་པར་འཇུག་དགོས་སོ། །མཛོད་འགྲེལ་ལས། ཀུན་ལ་མུན་པ་བཅོམ་པར་ནི་འདོད་མོད་ཀྱི། གཏན་ནས་ནི་མ་ཡིན་ནོ་སོགས་ཀྱིས་སོ།༄༅།ཆོས་
བཞིའི་འཁྲུལ་པ་ཡེ་ཤེས་སུ་འཆར་བས་ནི་འབྲས་བུའི་ཐེག་པ་བཤད་པ་ཡིན་ཏེ། དེ་ཡང་སྔ་མས་ནི་འཁྲུལ་པ་དང་མ་འཁྲུལ་པ་གཉིས་སུ་ཕྱེ་ནས་མ་འཁྲུལ་པ་གཉེན་པོ། དེས་འཁྲུལ་པ་ཐམས་ཅད་
ྋ འཇོམས་པར་འདོད་ལ། དེ་ཡང་འཁྲུལ་པའི་དུས་ན་མ་འཁྲུལ་པ་དངོས་སུ་མ་བྱུང་ལ་མ་འཁྲུལ་པའི་དུས་འཁྲུལ་པ་དངོས་སུ་མེད། དེའི་ས་བོན་ཡོད་པས་ས་བོན་ལ་གནོད་པ་བསྐྱལ་བས་དེས་
དྲུག་
འཁྲུལ་པ་སྐྱེད་མི་ནུས། དེ་ལ་དེས་དེ་བཅོམ་ཞེས་བཞག་པས་རྒྱུ་ལམ་དུ་བྱེད་པའམ་སྤང་བྱ་སྤོང་བའི་ལམ་ཟེར། ཕྱི་མས་ནི་འཁྲུལ་བ་བདོ་ཙ་ན་དེ་རང་བཞིན་ཤེས་ནས་འཁྲུལ་མེད་དུ་གཏན་ལ་ཕེབ་
པས་ཡེ་ཤེས་སུ་ཤར་བ་ཏེ། ཐག་པ་སྦྲུལ་དུ་གཟུང་བདོ་བའི་དུས་ཐག་པར་མཐོང་བ་དང་སྦྲུལ་འཛིན་གར་སོང་མེད་པ་དུས་མཉམ་པ་བཞིན་ནོ། །དེས་འདི་ལ་འཁྲུལ་པ་སྤང་རྒྱུ་མེད། གཉེན་པོ་
༈ ལོགས་སུ་རྟེན་རྒྱུ་མེད་པས་རང་བཞིན་ཡོངས་ཤེས་ཀྱི་ཐ་སྙད་བྱས། རྒྱུ་འབྲས་ལྷུན་གྲུབ་ཏུ་སྤྱོད་པའི་ཕྱིར་འབྲས་བུའི་ཐེག་པའོ། །དེ་གཉིས་ཀ་སྐྱེས་བུ་ཆེན་པོའི་ལམ་སྟེ། སྐྱེས་བུ་ཆེན་པོ་རང་ལ་

དབང་པོ་རྣོ་བ་དང་ཆེས་རྣོ་བའི་ཁྱད་པར་ལ་ལྟོས་ནས་སོ། །དེ་དག་རིམ་པ་བཞིན་འཇིག་རྟེན་ལྷ་མིའི་ཐེག་པ་དང༌། ཉན་ཐོས་དང་རང་སངས་རྒྱས་ཀྱི་དང༌། སངས་རྒྱས་ཀྱི་ཐེག་པ་ཞེས་
བྱ༑ ཐེག་པའི་སྒྲའི་དོན་ནི་རྒྱུ་དང་འབྲས་བུའི་སྒོ་ནས་བཞག་པ་སྟེ། རྒྱུའི་དབང་དུ་བྱས་ནས་འདིས་བགྲོད་པས་ཐེག་པ་དེ་ཡང་བྱང་ཆུབ་རྣམ་པ་གསུམ་དུ་སེམས་བསྐྱེད་པ་སྒྲུབ་པ་དང་བཅས་
པ༑ འབྲས་བུའི་དབང་དུ་བྱས་ནས་འདིར་བགྲོད་པས་ཐེག་པ་སྟེ། མྱ་ངན་ལས་འདའ་བ་རྣམ་པ་གསུམ། སྐྱེས་བུ་ཆུང་ངུའི་ཚེ་འདིས་འགྲོ་བའི་ཐེག་པར་བཞག་པ་ནི་བསོད་ནམས་སུ་ཉེ་བར་འགྲོ་
བའི་འདུ་བྱེད་དང་མི་གཡོ་བར་ཉེ་བར་འགྲོ་བའི་འདུ་བྱེད་གཉིས་སོ། །འདིར་འགྲོ་བ་ནི་ལྷ་མིའོ། །འོ་ན་སྲོག་གཅོད་པ་ལ་སོགས་པ་བཅུས་ཀྱང་ངན་འགྲོར་འཕེན་པར་བྱེད་པས། ཐེག་པའི་སྒྲར་
རུང་ན་ཅིའི་ཕྱིར་འཇིག་རྟེན་པའི་ཐེག་པར་དེ་མ་བསྡུས་ཞེ་ན། འདིར་ཐེག་པའི་དོན་ནི། རྒྱས་བདེ་བ་སྐྱེད་པར་བྱེད་པ་དང༌། འབྲས་བུའི་ཚེ་འཕགས་པའི་བདེན་པ་རྟོགས་པའི་སྣོད་དུ་རུང་བས་
བྱེད་ཀྱི། དེ་དག་ནི་དེ་ལས་ལྡོག་པས་ཐེག་པར་མི་རུང་བ་ཡིན་ནོ། །དེ་ལྟ་བུའི་ཆོས་བཞི་པིཾ་དེ་རེ་རེའང་ལྟ་སྒོམ་སྤྱོད་པའི་ལམ་སྲང་དུ་ཧྲིལ་གྱིས་བཅུག་ནས་ཉམས་སུ་ལེན་དགོས་པ་ཡིན། དེ་

༄༅། །ལྟར་དགོས་པའི་རྒྱུ་མཚན་ཡང་། དཔེར་ན་ལྟ་བ་མིག་རྒྱང་དང་འདྲ་བ་ཡིན། སྒོམ་པ་གོམ་པ་དོར་བ་དང་འདྲ་བ་ཡིན། སྤྱོད་པ་སྐྱེལ་མ་དང་འདྲ་བ་ཡིན། འབྲས་
ཆོས་
བཞིའི་བུ་འདོད་པར་སོན་པ་དང་འདྲ་བ་ཡིན་པས་ལྟ་བ་རྣམ་པར་དག་པ་ཅིག་བྱུང་ན་སྒོམ་པ་གོལ་འགྲིབ་ཀྱི་མཐར་ལྷུང་མི་སྲིད། སྒོམ་པ་རྣམ་པར་དག་པ་ཅིག་བྱུང་ན་སྤྱོད་པ་དེའི་རྗེས་སུ་འགྲོ་ངེས་པ་ཡིན་
པས་རྣམ་པར་དག་པ་ཅིག་ཀ་འོང་བ་ཡིན། དེ་བྱུང་ན་རྒྱུ་ཚོགས་གྲངས་ཚང་བས་འབྲས་བུ་གང་བསྒྲུབས་བར་ཆད་མེད་པར་འབྱུང་ངེས་པ་ཡིན་ནོ། །དེི་ལྟ་བུའི་ལམ་འདི་ཡང་བཅོམ་ལྡན་འདས་
བདུན་
བྱམས་པའི་སྔོན་གྱི་སྨོན་ལམ་ལས། ངན་འགྲོའི་ལམ་ནི་ཟློག་བགྱིད་ཅིང་། །མཐོ་རིས་ལམ་ནི་རབ་སྟོན་ལ། །རྒ་ཤི་མེད་པར་འདྲེན་བགྱིད་པའི། །བྱང་ཆུབ་སེམས་ལ་ཕྱག་འཚལ་ལོ། །
ཞེས་གསུངས། དོན་འདི་བསྟན་བཅོས་ཆེན་པོ་རྣམས་སུ་རྒྱས་པར་བཞུགས་ཀྱང་། ཇོ་བོ་རྗེ་ལྷ་ཅིག་བོད་དུ་ཕེབས། ལྷ་བྱང་ཆུབ་འོད་ཀྱིས་གསོལ་བ་བཏབ་པའི་ངོར་བྱང་ཆུབ་ལམ་སྒྲོན་མཛད་
མན་སྐྱེས་བུ་གསུམ་གྱི་ལམ་རིམ་དུ་གྲགས་པའི་སྙིང་པོ་ཁོལ་དུ་ཕྱུང་བ་འདི་བྱུང་བ་ཡིན། ལམ་རིམ་དེར་དང་པོ་གཉིས་མདོ་ཙམ། ཕྱི་མ་རྒྱས་པར་བཤད་པས་དེང་སང་ཐེག་པ་ཆེན་པོའི་ལམ་རིམ་

ཞིག་བཤད་ནས་དེ་སྐྱེས་བུ་གསུམ་ཀའི་ལམ་རིམ་དུ་འདོད་པ་མང་སྟེ་བགད་མོའི་གནས་སོ། །ལམ་རིམ་ཕྱི་མ་འབའ་ཞིག་རྒྱས་པར་བཤད་པ་ལ་ཆོས་ཀྱི་རྒྱལ་པོ་ཟླ་འོད་གཞོན་ནུས་བསྟན་བཅོས་ཐར་
པ་རིན་པོ་ཆེའི་རྒྱན་མཛད། གསུམ་ཀ་སྟོན་པ་ལ་ལམ་མཆོག་རིན་པོ་ཆེའི་འཕྲེང་བ་འདི་མཛད་ཅིང་རྒྱས་བཤད་ཕལ་ཆེ་ཚོགས་ཆོས་སུ་གསུངས་པ་ལས་འཐོན། དེ་ལ་སྒོམ་པ་ཆེན་པོས་འགྲེལ་པ་
ཉུང་ངུ་། ཕག་གྲུས་ཐེག་ཆེན་ལམ་རིམ་དེ་དག་ལ་བསྟེན་ནས་ལྷོ་ལ་ཡག་པ་བྱང་ཆུབ་དངོས་གྲུབ་ཀྱིས་ཆོས་བཞི་རྩ་འགྲེལ་ཆེ་བ་ཞིག་མཛད་པས་དེང་སང་གི་བཀའ་རྒྱུད་པ་བྱིང་། དེ་ཆོས་བཞིའི་
གཞུང་ལུགས་འདིའི་རྩ་བར་འཛིན་ནོ། །དེས་ན་སངས་རྒྱས་ཀྱིས་གསུངས་པའི་ཆོས་ལ་མི་ལེགས་པ་དང་ནོར་ཆ་མི་སྲིད། ཐེག་པ་མཐོ་དམན་གྱི་རིམ་པ་བྱུང་བ་ཐམས་ཅད་གདུལ་བྱའི་དབང་པོའི་
རིམ་པ་དང་སྦྱར་ནས་གསུངས་པ་ཡིན། དབང་པོ་དམན་པ་ལ་མངོན་མཐོའི་ཐེག་པ་བསྟན་པའི་དུས་སུ་དེ་ལ་བདེ་ཡང་དེ་ཁ་བདེ། ལེགས་ཀྱང་དེ་ཁ་ལེགས་པ་ཡིན། དེ་བཞིན་ཉན་རང་ཐེག་ཆེན་
གཉིས་ལ་ཡང་མཚུངས་པས་རང་གི་གྲུབ་མཐའི་ཁ་བཟུང་ནས་གཞན་ལ་སྨད་དུ་མི་བཏུབ། སྨད་ན་ཉེས་དམིགས་ཆེ། མདོ་དང་བསྟུན་ན་ཆོས་སྤོང་གི་ལས་གསོག རྒྱུད་སྡེ་དང་བསྟུན་ན་རང་༔

།ངམ་གཞན་གྱི་གྲུབ་མཐའ་ལ་སྨད་པའི་ཉེས་པའང་འོང་། འོ་ན་གྲུབ་མཐའ་གོང་མས་འོག་མ་སུན་ཕྱུང་བ་ཡང་དེར་མི་ཐལ་ལམ་ཞེ་ན། དེ་ཐེག་པ་འོག་མ་ལ་གནས་༄༅།ཆོས་
བཞིའི་པའི་གང་ཟག་དེ་གོང་མ་ལ་འཇུག་པའི་ཆེད་དུ་ཡིན་པས་དེ་ལྟ་བུ་ཉེས་པ་མེད་པའི་ཁར་ལེགས་པར་བྱས་པ་ཡིན་ནོ། །གསུམ་པ་ཚིག་དོན་ལ། ཆོས་ཆོས་སུ་འགྲོ་བ། ཆོས་ལམ་དུ་འགྲོ་
བ༑ ལམ་འཁྲུལ་པ་སེལ་བ། འཁྲུལ་པ་ཡེ་ཤེས་སུ་འཆར་བ་བཞི་ལས་དང་པོ་ལ། འདིས་འགྲོ་བ་ལྷ་མིའི་ཆོས་ལུགས། འདིར་བགྲོད་པ་མངོན་མཐོའི་ཐེག་པ་བཤད་པ་གཉིས་ལས། དང་
བརྒྱད་
པོ་ལ། འཇིག་རྟེན་པའི་ཡང་དག་པའི་ལྟ་བ། ལས་འབྲས་སྒོམ་པ། དགེ་སྒྲུབ་སྡིག་སྤོང་གི་སྤྱོད་པ་གསུམ་ལས། དང་པོ་ནི། ཡང་དག་ལྟ་བ། དེ་ཡང་ལས་དང་ལས་ཀྱི་འབྲས་བུ་དང་
དཀོན་མཆོག་དང་བདེན་པ་ལ་སོགས་པ་ཡོད་པར་ལྟ་བ་སྟེ། ལོག་པར་ལྟ་བ་ལས་ཟློག་པའི་ཕྱིར་ཡང་དག་པ་དང༌། དེ་ཡང་ཚུ་རོལ་མཐོང་བ་དག་གིས་ཡིན་པས་འཇིག་རྟེན་པ་སྟེ། དེའི་ཕྱིར་
འཇིག་རྟེན་པའི་ཡང་དག་པའི་ལྟ་བ་ཞེས་བྱའོ། །ལོག་པར་ལྟ་བ་གང་ཞེ་ན། སློབ་དཔོན་རྟ་དབྱངས་ཀྱིས། སྦྱིན་མེད་མཆོད་སྦྱིན་ཡོད་མིན་དང་། །འཇིག་རྟེན་ཕ་རོལ་ཡོད་མིན་ཞིང༌། །དགེ་

སྦྱོང་བྲམ་ཟེ་ལྷ་རྣམས་མེད། །རྫོགས་སངས་རྒྱས་དང་དགྲ་བཅོམ་དང་། །རང་སངས་རྒྱས་དང་ལེགས་སྤྱད་དང་། །ཉེས་པར་སྤྱད་པ་ཡོད་མིན་ཞེས། །བྱ་བ་ལོག་པར་རྟོག་པ་ཡིན། །ཞེས་
སོ༑ །དེའི་ཕྱིར་སློབ་དཔོན་ཆེན་པོ་ཀླུ་སྒྲུབ་ཀྱིས། མེད་པ་པོ་ནི་ངན་འགྲོར་འགྲོ། །ཡོད་པ་པོ་ནི་བདེ་འགྲོར་འགྲོ། །ཞེས་གསུངས་པ་ཡིན་ནོ། །གཉིས་པ་ནི། ལས་འབྲས་སྒོམ། ལས་ནི་
བསོད་ནམས་མ་ཡིན་པར་འགྲོ་བའི་འདུ་བྱེད་དང་། བསོད་ནམས་སུ་ཉེ་བར་འགྲོ་བའི། མི་གཡོ་བར་ཉེ་བར་འགྲོ་བའི་འདུ་བྱེད་ཏེ། བློ་གྲོས་མི་ཟད་པའི་མདོ་འགྲེལ་ལས། དེ་ལ་སྡིག་པའི་
ལས་བྱེད་པ་ལ་མངོན་པར་ཆགས་པ་ཚེ་རབས་གཞན་དུ་ལས་ཀྱི་འབྲས་བུ་ལ་གཏི་མུག་པས་མེད་པར་ལྟ་བ་རྣམས་ནི་བསོད་ནམས་མ་ཡིན་པའི་ལས་མངོན་པར་འདུ་བྱེད་དོ། །མ་རིག་པས་རྨོངས་
པར་གྱུར་བ་སྲིད་པ་དང་སྲིད་པའི་ལོངས་སྤྱོད་ལ་ཡོན་ཏན་དུ་ལྟ་ཞིང་བདེ་བར་འདུ་ཤེས་པ་རྣམས་ནི་བསོད་ནམས་ཀྱི་ལས་མངོན་པར་འདུ་བྱེད་དོ། །མ་རིག་པའི་རྐྱེན་གྱིས་སྙོམས་པར་འཇུག་པའི་རོ་
ལ་ཆགས་པར་ལྟ་བས་སྲིད་པ་དང་ལྟ་བ་དང་། ང་རྒྱལ་ཤས་ཆེ་བའི་བསམ་གཏན་རྣམས་ནི་མི་གཡོ་བའི་ལས་མངོན་པར་འདུ་བྱེད་པ་ཞེས་སོ། །འབྲས་བུ་ནི་བསོད་ནམས་མ་ཡིན་པའི་ལས་ཀྱི་༔

༄༅། །ལམ་གྱིས་འདོད་པའི་ཁམས་ཀྱི་ནང་ཚན་ངན་སོང་གསུམ་དུ་སྐྱེའོ། །བསོད་ནམས་ཀྱི་ལས་ཀྱིས་གཙོ་བོར་འདོད་པའི་ཁམས་ཀྱི་ལྷ་མིར་རོ། །མི་གཡོ་བས་ནི་ཆོས་
བཞིའི་གཟུགས་དང་གཟུགས་མེད་ཀྱི་ཁམས་སུ། ཕྱི་མ་འདི་ལ་མི་གཡོ་བ་ཞེས་པའང་། དེ་དག་གི་ལས་སེམས་རྩེ་གཅིག་པའི་མཚན་ཉིད་ལ་རྣམ་པར་རྟོག་པའི་རླུང་གིས་བསྐྱོད་པར་མི་ནུས་པས་མི་
* གཡོ་བ་ཞེས་སམ། ཡང་ན་ལས་གཞན་གཉིས་ཀྱི་འབྲས་བུ་རྐྱེན་གྱིས་གཞན་དུ་འགྱུར་བ་ཡོད་པ་ལྟར་འདི་ལ་མ་ཡིན་པར་རྣམ་པར་སྨིན་པ་གཡོ་བ་མེད་པས་སོ།ྋ །བསོད་ནམས་མ་ཡིན་པའི་ལས་
དགུ་
གང་ཞེ་ན་མི་དགེ་བའི་ལས་ཀྱི་ལམ་ལུས་ཀྱི་སྒོ་ནས་སྲོག་གཅོད་པ་དང་མ་བྱིན་པར་ལེན་པ་དང་། ལོག་པར་གཡེམ་པ་གསུམ། ངག་གི་སྒོ་ནས་རྫུན་ཚིག་དང་། ཕྲ་མ་དང༌། ཚིག་རྩུབ་
དང་༑ ངག་འཁྱལ་བ་བཞི། ཡིད་ཀྱིས་སྒོ་ནས། ལོག་པར་ལྟ་བ། བརྣབ་སེམས། གནོད་སེམས་གསུམ་སྟེ་བཅུའོ། །དེ་ལ་སྲོག་གཅོད་ནི། གཞི་སེམས་ཅན་ཡིན་པ། དེར་འདུ་ཤེས་
པ༑ གསོད་པར་བསམ་པ། སྦྱོར་བ་བྱས་པ། དེ་ཉིད་ཀྱི་ཚེ་འམ་གཞན་གྱི་ཚེ་ཤི་བ་སྟེ་ཡན་ལག་ལྔ་ཚང་བ། མ་ཤི་བར་འགྱོད་ན་ན་སྨད། མྱོས་པ་དང༌། སེམས་འཁྲུགས་པ་དང༌། ཚོར་

བས་གཟིར་བ་ཉེས་མེད་དོ། །མ་བྱིན་ལེན་ནི། གཞན་གྱི་ཡིན་པ། གཞན་གྱིས་བདག་གིར་བྱས་པ། གཞན་གྱི་ཡིན་པར་འདུ་ཤེས་པ། བརྐུ་བར་བསམ་པ། .བརྐུ་བའི་སྦྱོར་བ་ལ་ཞུགས་
པ༑ གནས་ནས་སྤགས་པ་སྟེ་ཡན་ལག་དྲུག་ཚང་བའོ། །ན་སྨད་དང་ཉེས་མེད་འདྲ། ལོག་པར་གཡེམ་པ་ནི། ཡུལ་མ་ཡིན་པ། དུས་མ་ཡིན་པ། ཡན་ལག་མ་ཡིན་པ། བགྲོད་བྱ་མ་
ཡིན་པ་བཞི། དེ་དག་གང་རུང་ལ་དེར་འདུ་ཤེས་པ་དང་། འཁྲིག་པའི་སྦྱོར་བ་བྱས་པ་དང་། རྗེས་སུ་མཐུན་པའི་ཚོར་བ་མྱོང་བ་གསུམ་སྟེ་ཡན་ལག་བདུན་དང་ལྡན་པ། དེ་ལ་ཡུལ་མ་ཡིན་པ་
ནི༑ སློབ་དཔོན་ཆེན་པོ་རྟ་དབྱངས་ཀྱིས། དམ་ཆོས་མཆོད་རྟེན་སྐུ་གཟུགས་དང༌། །བྱང་ཆུབ་སེམས་དཔའི་བཞུགས་གནས་སོགས། །མཁན་པོ་དང་ནི་སློབ་དཔོན་དང༌། །ཕ་མ་དྲུང་ན་
གནས་པ་ནི། །ཡུལ་མིན་དེ་རུ་མི་བྱའོ། །དང༌། ཟླ་མཚན་འཛག་དང་སྦྲམ་མ་དང༌། །བུ་ཆུང་དང་བཅས་མི་མོས་དང༌། །སྡུག་བསྔལ་ཡིད་མི་བདེ་སོགས་དང་། །ཡན་ལག་བརྒྱད་གནས་
དུས་མིན་ཡིན། །དང་། ཡན་ལག་མ་ཡིན་པ་གང་ཞེ་ན། །ཁ་དང་བཤང་ལམ་བྱིན་པ་དང་། །བརླ་བསྡམས་ལག་པས་བསྐྱོད་པ་ཡིན། །དང་། གཞན་གཟུང་ཆོས་ཀྱི་རྒྱལ་མཚན་ལྡན། ། ཎྞཾ

༄༅། །རིགས་ཀྱིས་བསྲུངས་དང་རྒྱལ་མོར་གནས། །གཞན་གྱིས་བླངས་དང་སྨད་འཚོང་དང༌། །ཉེ་དུ་དག་དང་འབྲེལ་བ་ནི།།དེ་དག་བགྲོད་བྱ་མིན་པ་ཡིན། །རྣམ་པ་
ཆོས་
བཞིའི་དེ་དག་རྣམས་ལ་ནི། །རང་གི་ཆུང་མ་བརྟེན་པ་ཡང་། །འདོད་ལོག་སྤྱོད་པར་འགྱུར་བ་ཡིན། །ཞེས་གསུངས་སོ། །རྫུན་དུ་སྨྲ་བ་ནི། གཞི་གོ་ཞིང་རིག་པར་འགྱུར་བའི་མདུན་དུ། དངོས
པོ་མི་བདེན་པ། འདུ་ཤེས་བསྒྱུར་བ། རྫུན་དུ་སྨྲས་པ། དེས་གོ་ཞིང་རིག་པ་སྟེ་ཡན་ལག་ལྔའོ། །གཞན་དག་དབྱེ་ཕྱིར་ཕྲ་མ་ཡིན། །དེ་ལ་ཚིག་རྩུབ་གང་ཞེ་ན། །གཞན་གྱི་གནད་བསྣུན་
བཅུ་
བྱེད་པ་ཡི། །ཡིད་དུ་མི་འོང་ཚིག་སྨྲ་ཡིན། །དེ་ལ་འཁྱལ་པ་གང་ཞེ་ན། །འདོད་པས་ཉེ་བར་བླང་བ་དང་། །ཆགས་པ་ཡིས་ནི་ཉེར་བསྐྱེད་ནས། །འབྲེལ་མེད་སྨྲ་བ་འཁྱལ་པ་ཡིན། །དེ་ལ་
བརྣབ་སེམས་གང་ཞེ་ན། །གཞན་གྱི་ནོར་དང་ལོངས་སྤྱོད་ལ། །མཆོག་ཏུ་མངོན་པར་ཆགས་པ་ཡིན། །གནོད་སེམས་ཞེས་བྱ་གང་ཞེ་ན། །སེམས་ཅན་རྣམས་ལ་སྡང་བ་ཡིས། །བརྡེག་དང་
འཆིང་དང་གསོད་པ་སྟེ། །དེ་དག་སེམས་ཅན་ལ་བྱེད་པའོ། །ལོག་པར་ལྟ་བ་ནི་སྔར་བཤད་པ་ཉིད་དོ། །དེ་དག་ལ་ལྕི་བ་ནི། ཕ་ཡང་ཡིན། རང་སངས་རྒྱས་ཀྱང་ཡིན་པ་བསད་ན་སྲོག་

གཅོད་ཀྱི་ནང་ན་ལྕི། དཀོན་མཆོག་གསུམ་གྱི་དཀོར་འཕྲོག་པ་མ་བྱིན་ལེན་གྱི། མ་ཡང་ཡིན་དགྲ་བཅོམ་པ་ཡང་ཡིན་པ་ལ་ཉལ་པོ་བྱས་ན་ལོག་གཡེམ་གྱི། དེ་བཞིན་གཤེགས་པ་ལ་སྐུར་
འདེབས་རྫུན་གྱི། དགེ་འདུན་གྱི་དབྱེན་ཕྲ་མའི། འཕགས་པ་རྣམས་ལ་མི་སྙན་པ་བརྗོད་པ་ཚིག་རྩུབ་ཀྱིས། ཆོས་འདོད་པ་རྣམས་གཡེང་བར་བྱེད་པ་འཁྱལ་པའི། ཡང་དག་པར་སོང་བ་དང་
ཡང་དག་པར་ཞུགས་པ་རྣམས་ཀྱི་རྙེད་པ་འཕྲོག་པར་སེམས་པ་བརྣབ་སེམས་ཀྱི། མཚམས་མེད་བྱེད་པར་སེམས་པ་གནོད་སེམས་ཀྱི། ལྟ་བ་མཆོག་ཏུ་འཛིན་པ་ནི་ལོག་ལྟའི་ནང་ནས་མ་རུངས་པ
སྟེ་ལྕི་ཤོས་སོ། །དེ་ཡང་རྒྱུན་དུ་སྤྱོད་པ་དང་ཉོན་མོངས་པ་དྲག་པོས་སྤྱོད་པ་དང༌། སྟོབས་བཞིས་མི་བཤགས་པ་དང་། ཡོན་ཏན་དང་གཙོ་བོའི་གཞི་ལས་བྱུང་བ་དེ་དག་གང་དང་ལྡན་པ་ནི་ལྕི་བ་
སྟེ༑ སློབ་དཔོན་ཆེན་པོ་ཀླུ་སྒྲུབ་ཀྱིས། རྟག་དང་མངོན་པར་ཞེན་དང་གཉེན་པོ་མེད། །ཡོན་ཏན་གཙོ་ལྡན་བཞི་ལས་བྱུང་བའི་ལས། །དགེ་དང་མི་དགེ་རྣམ་ལྔ་ཆེན་པོ་སྟེ། །ཞེས་སོ། །དེ་
དག་ཀུན་སློང་ཉོན་མོངས་པ་གང་གིས་གང་རྫོགས་པར་བྱེད་ན། མཛོད་ལས། གསོད་དང་གནོད་སེམས་ཚིག་རྩུབ་ནི།ྋ །ཞེ་སྡང་གིས་ནི་མཐར་ཕྱིན་བྱེད། །ལོག་གཡེམ་བརྣབ་སེམས་མ་བྱིན་༔

།ལེན། །ཆགས་པ་ཡིས་ནི་མཐར་ཕྱིན་བྱེད། །ལོག་པར་ལྟ་བ་གཏི་མུག་གིས། །ལྷག་མ་གསུམ་གྱིས་རྫོགས་པར་འདོད། །ཅེས་སོ། །དེའི་འབྲས་བུ་
ནི༑ འཕགས་པ་སྡོང་པོ་བཀོད་པའི་མདོ་ལས། སྲོག་གཅོད་པས་ནི་སེམས་ཅན་དམྱལ་བར་འཁྲིད་དོ། །བྱོལ་སོང་གི་སྐྱེ་གནས་སུ་འཁྲིད་དོ། །གཤིན་རྗེའི་འཇིག་རྟེན་དུ་འཁྲིད་དོ། །དེ་ནས་
ཇི་སྟེ་མིར་སྐྱེས་ན་ཡང་རྣམ་པར་སྨིན་པ་གཉིས་མངོན་པར་སྒྲུབ་པ་ནི། འདི་ལྟ་སྟེ། ཚེ་ཐུང་བ་དང་ནད་མང་བའོ། །དེ་བཞིན་དུ་བཅུ་ཀ་ལ་སྦྱར་ཏེ་གསུངས་པའི། མ་བྱིན་པར་ལེན་པས་མིར་
བཅུ་གཅིག་
གྱུར་པའི་ཚེ་ལོངས་སྤྱོད་ཆུང་བ་དང་། ཐུན་མོང་གི་ལོངས་སྤྱོད་དུ་འགྱུར་རོ། །ལོག་པར་གཡེམ་པས་ནི། ལྷོད་པ་དང་བཅས་པའི་ཆུང་མ་དང་། གཡོག་འཁོར་མི་བསྲུན་པ། རྫུན་གྱིས་
སྐུར་བ་མང་བ་དང་། གཞན་གྱིས་བསླུ་བ། ཕྲ་མས་གཡོག་མི་མཐུན་པ་དང་། གཡོག་ངན་པ། ཚིག་རྩུབ་ཀྱིས་ཡིད་དུ་མི་འོང་བའི་ཚིག་ཐོས་པ་དང་། འཐབ་མོའི་ཚིག་ཐོས་པ། ངག་
འཁྱལ་བས་ཚིག་མི་བཙུན་པ་དང་། སྤོབས་པ་ངན་པ། བརྣབ་སེམས་ཀྱིས་ཆོག་མི་ཤེས་པ་དང་འདོད་པ་ཆེ་བ། གནོད་སེམས་ཀྱིས་གནོད་པར་གླགས་བལྟ་བ་དང༌། ཕ་རོལ་གྱིས་མནར་

བ༑ ལོག་ལྟས་ལྟ་བ་ངན་པར་ལྟུང་བ་དང་། གཡོ་རྒྱུ་ཅན་དུ་འགྱུར་བའོ། །ཞེས་བསྟན་པ་མདོ་ཙམ་རེ་རེ་ལ་ཡང་རྣམ་སྨིན་ཡ་ང་བ་བསམ་གྱིས་མི་ཁྱབ་པ་ཡོད་དོ། །བཙུན་པ་ཆོས་ལྡན་རབ་
འབྱོར་དབྱངས་ཀྱིས་དྲན་པ་ཉེ་བར་བཞག་པའི་དོན་བསྡུས་པར། ཆགས་དང་གཏི་མུག་འཇིགས་དང་ཁྲོ། །མི་གང་མི་ནི་གསོད་པ་དང༌། །གཞན་ཡང་སྐྱེ་གནས་གསོད་བྱེད་པ། །དེ་དག་ངེས་
པར་ཡང་གསོས་འགྲོ། །དང་། ཕ་དང་མ་ནི་གྲོགས་དང་གཉེན། །བཤེས་གཉེན་ལ་ནི་འཁུ་བྱེད་དང༌། །ཕྲ་མ་རྫུན་ནི་སྨྲ་བའི་མི། །ཐིག་ནག་དུ་ནི་འགྲོ་བར་འགྱུར། །དང༌། ར་དང་ལུག་
དང་ཝ་དག་དང༌། །རི་བོང་བྱི་བ་རི་དྭགས་ཕག །གཞན་ཡང་གསོས་ནས་བསད་བྱ་བ། །ལུས་ཅན་བསྔས་འཇོམས་འགྲོ་བར་འགྱུར། །དང༌། འདིར་ནི་ལུས་ཅན་གང་དག་གི །ལུས་དང་
ངག་ཡིད་ཉོན་མོངས་བྱེད། །གང་དག་ལྷད་འཇུག་གཞན་གཡོ་བྱེད། །མི་དེ་དག་ནི་ངུ་འབོད་འགྲོ། །གང་གིས་ལྷ་དང་བྲམ་ཟེ་དང་། །བླ་མའི་རྫས་ཕྲོགས་སྡུག་བསྔལ་བྱས། །གང་དག་
གཏམས་པ་ཕྲོག་བྱེད་པ། །དེ་དག་ངུ་འབོད་ཆེན་པོར་འགྲོ། །ནགས་ལ་སོགས་པ་མེས་གཏོང་དང༌། །ལས་དེ་དག་ལ་འཇུག་བྱེད་གང༌། །སྐྱེས་བུ་དེ་ནི་མེ་འབར་བའི། །ཚ་བར་ངུ་ཞིང་

།བསྲེག་པར་སྣང༌། །དང་། མེད་པར་ལྟ་བ་གང་ཞིག་གིས། །ཆོས་དང་ཆོས་མིན་ལོག་རྟོག་ཅིང༌། །གཞན་དག་ལ་ནི་ཉོན་མོངས་བྱེད། །དེ་ནི་རབ་ཏུ་ཚ་བར་༄༅།
བསྲེག །དང༌། ཡོན་ཏན་དག་ནི་ཆེ་བ་ལ། །གནོད་པ་དྲག་པོ་བྱས་པ་འམ། །བླ་མ་ཕ་མ་བསད་བྱས་ན། །ངེས་པར་བསྐལ་པར་མནར་མེད་འཚོད། །ཞེས་གཙོ་བོའི་གནས་
དང་༑ གསོད་པར་དགའ་བས་གཡུལ་ངོར་གསོད། །སྡིག་ཅན་དེ་དག་སྡུག་བསྔལ་དང་། །ལྡན་པའི་རལ་གྲི་སེམས་ཅན་སྐྱེ། །གང་ཕྱིར་དེ་ཡི་སེན་མོ་ནི། །ལྕགས་བྱས་འབར་རྣོ་དེ་དག་
བཅུ་གཉིས་
གིས༑ །གཅིག་གིས་གཅིག་བསོད་གང་ཡིན་དེས། །རལ་གྲིའི་སེན་མོ་ཅན་དུ་བཤད། །བྱི་བོ་བྱེད་པ་གཤལ་མ་ལི། །ལྕགས་ཀྱི་རྩེ་མོ་རྣོན་པོ་འབར། །སོར་ནི་བཅུ་དྲུག་ཡོད་པ་ལ། །ངུ་
ཞིང་སྟོབས་ཀྱིས་འཛེགས་པར་འགྱུར། །བུད་མེད་ཤིན་ཏུ་འཇིགས་འཇིགས་ལྟ། །མཆུ་རྣོན་ལུས་ཆེར་འབར་བ་ཡིས། །གཞན་གྱིས་བུད་མེད་འཕྲོག་པ་ལ། །འཇུས་ནས་ཟ་བ་ཁོ་ནར་
འགྱུར༑ །བག་ཕབ་པ་ལ་གནོད་བྱེད་མི། །ནགས་ཚལ་རལ་གྲི་སོ་ཅན་དུ། །ནུབ་བྱས་ངུ་ཞིང་བྱ་རྒོད་ཁྱི། །འུག་པ་བྱ་རོག་ཟ་བར་འགྱུར། །གང་དག་གཞན་གྱིས་ནོར་འཕྲོག་པ། །དེ་དག་༴

ལྕགས་ཀྱི་ཐོ་ལུམ་ནི། །ཚ་བ་དག་ཀྱང་ཟ་བ་དང༌། །ཡང་དང་ཡང་དུ་ཟངས་བསྐོལ་འཐུང་། །རྟག་ཏུ་རྔོན་ལ་དགའ་བ་གང༌། །ལོ་ནི་བྱེ་བར་ངུ་ཞིང་ཡང་། །ཁྱི་ནི་ལྕགས་ཀྱི་མཆེ་བ་ཅན།
མི་སྲུན་ཤིན་ཏུ་དབང་མེད་ཟ། །ཆུ་སྐྱེས་ཉ་ལ་སོགས་བསད་ན། །ཆུ་བོ་རབ་མེད་འབར་བ་ཡི། །ཟངས་ཀྱི་ཁུ་བའི་ཆུར་འགྲོ་ཞིང༌། །མི་དེ་མེས་ཀྱང་སྲེག་པར་འགྱུར། །གང་ཞིག་རང་དོན་
ཙམ་དམིགས་ནས། །ཆོས་དང་མི་ལྡན་གཤགས་འགྱེད་ན། །སེམས་ཅན་དམྱལ་བར་དེ་ངུ་ཞིང་། །འཁོར་ལོས་མངོན་པར་གཟིར་བར་འགྱུར། །འདི་ན་གང་གིས་གཟུགས་ཅན་ལ། །གནོད་
པ་རྣམ་པ་མང་བྱས་ན། །དེ་དག་ཡུན་རིང་འཁོར་ལོ་དང༌། །རི་དང་ཐོ་བ་འབར་བས་གཟིར། །གང་ཞིག་ཆོས་ཀྱི་སྟེགས་འཇིག་ཅིང༌། །ཡང་དག་མ་ཡིན་ལམ་སྨྲ་བའི། །མི་དེ་དག་ནི་སྤུ་གྲིའི
། གཏམས་པའི་ལམ་དུ་འགྲོ་བར་འགྱུར། །སེན་མོར་ཤིག་ལ་སོགས་བཅོམ་ན། །དེ་དག་ལུས་ནི་ཆེར་གྱུར་ནས། །སྟོན་བརྒྱར་ཡང་དང་ཡང་དུ་ཞིང༌། །བྲག་སྒོར་པོ་ཡིས་འཇོམས་པར་
འགྱུར༑ །གང་ཞིག་བརྟུལ་ཞུགས་བཟང་མནོས་ནས། །ལེགས་པར་བསྲུང་བར་མི་བྱེད་པ། །དེ་ནི་ངེས་པར་ཤ་དང་རུས། །འཇིགས་པའི་མེ་མ་མུར་དུ་བསྲེག །གང་དུ་འཚོ་བ་ལོག་པ་

།ནི། །ཅུང་ཟད་ཀྱིས་ཀྱང་འཚོ་བྱེད་པ། །དེ་ནི་སྐྱག་འཇིམ་ནུབ་གྱུར་ནས། །སྲིན་བུ་རྣམས་ཀྱིས་ཟ་བར་འགྱུར། །འབྲུ་ཡི་ནང་ན་འཁོད་པ་ཡི། །སྲོག་ཆགས་༄༅།
མཐོང་ནས་འཇོམས་པ་གང༌། །དེ་ནི་ལྕགས་ཀྱི་གཏུན་ཤིང་གིས། །ཡང་དང་ཡང་དུ་བརྡུང་བར་འགྱུར། །ཤིན་ཏུ་ཁྲོ་ཞིང་གཏུམ་པ་དང༌། །གཡོ་བྱེད་རྫུན་དུ་སྨྲ་བ་དང༌། །གཞན་ལ་གནོད་
བྱེད་དགའ་བ་ནི། །གཤིན་རྗེ་སྲིན་པོར་སྐྱེ་བར་འགྱུར། །དང་། སློབ་སྤྲིང་ལས། ལྷགས་པ་དཔེ་མེད་རུས་པ་ལ་ཡང་ཐིམ་པ་ཡིས། །ལུས་སྦྲེབས་འདར་ཞིང་བསྒུར་ནས་གུམ་གུམ་པར་
འདུག་པ། །ཆུ་བུར་བརྒྱ་བྱུང་བརྡོལ་བ་ལས་སྐྱེས་སྲོག་ཆགས་ཀྱིས། །རལ་གྲིས་དབད་ནས་ཞག་དང་ཆུ་སེར་རྐང་བཅས་འཛག །དཀོས་ཐག་སོ་འཐམ་སྐྲ་དང་སྤུ་རྣམས་གཡེང་གྱུར་པ།
མིག་དང་རྣ་བ་ལྐོག་མ་གནོད་པས་ཀུན་གཟིར་ཞིང༌། །ལུས་དང་སེམས་ཀྱི་བར་དག་རབ་ཏུ་སློང་གྱུར་ནས། །གྲང་བའི་དམྱལ་བར་གནས་ཤིང་ཤིན་ཏུ་འོ་དོད་འབོད། །ཅེས་གསུངས། བྱོལ་
སོང་གི་སྐྱེ་གནས་ཀྱང༌། བཤེས་སྤྲིང་ལས། དུད་འགྲོའི་སྐྱེ་གནས་ན་ཡང་བསད་པ་དང་། །བཅིང་དང་བརྡེག་དང་སྡུག་བསྔལ་སྣ་ཚོགས་དང༌། །ཞི་གྱུར་དགེ་བ་སྤངས་པ་རྣམས་ལ་ནི།

གཅིག་ལ་གཅིག་ཟ་ཤིན་ཏུ་མི་བཟད་པ། །ཁ་ཅིག་མུ་ཏིག་བལ་དང་རུས་པ་ཁྲག །ཤ་དང་ལྤགས་པའི་ཆེད་དུ་ཤི་བར་འགྱུར། །དབང་མེད་གཞན་དག་རྡོག་པ་ལག་པ་དང༌། །ལྕགས་དང་
ལྕགས་ཀྱུ་བཏབ་པས་བཏབ་སྟེ་བཀོལ། །ཞེས་དང་། གཤིན་རྗེའི་འཇིག་རྟེན་ནི། སློབ་སྤྲིངས་ལས། ཁབ་མིག་ཙམ་གྱི་ཁ་ལ་དཔག་ཚད་མང་འཇིགས་པའི། །ལྟོ་ཅན་ཉམ་ཐག་རྒྱ་མཚོ་ཆེན་
པོའི་ཆུ་འཐུངས་ཀྱང༌། །མགུལ་ཕུག་ཡངས་པ་ཉིད་དུ་ཕྱིན་པར་མ་གྱུར་པས།།ཁ་ཡི་དུག་གིས་ཆུ་ཡི་ཐིགས་པའང་བསྐམ་པར་འགྱུར། །ཞེས་སྐོམ་པས་རྒྱང་རིང་པོ་ནས་ཆུ་ཀླུང་ཆེན་པོ་མཐོང་
སྟེ་དེའི་དྲུང་དུ་བསྙེགས་པ་ན་མེད་པར་འགྱུར་པ་འམ། རྣག་ཁྲག་དང་སྐྲ་ཤད་སོགས་སུ་འགྱུར་བ་དང༌། ཁ་ཡི་དུག་གིས་ཆུའི་ཐིགས་པའང་མ་ལུས་པར་བསྐམས་པ་དང་། ནགས་ཀླུང་ཉམས་
དགའ་བ་དག་ཏུ་ཕྱིན་ན་ནགས་ཚལ་མེས་བསྲེགས་པ་དང༌། བསིལ་བར་འདོད་ནས་གངས་ཅན་དུ་ཕྱིན་ཡང་དེ་བྱེ་ཚན་གྱི་ཁུ་བ་རླུང་དམར་གྱིས་འཚུབས་པ་དང༌། ཆར་སྤྲིན་ལས་ལྕགས་མདའི་
ཆར་པ་དུད་པ་འཐུལ་ཞིང་མེ་མདག་དང་མེའི་ཚ་ཚ་རྡོ་རྗེ་ཕ་བོང་རྣམས་ལུས་ལ་འབབ་པ་དང༌། ཚ་བས་ཉེན་པའི་དུས་ཟླ་བའི་འོད་ལ་སོགས་པ། གཞན་ལ་བསིལ་བར་འགྱུར་བ་དེ་ཐམས་ཅད་དེ་ལ་༔

།ཚ་བར་འགྱུར་བ་དང༌། གྲང་བའི་དུས་ཉི་མ་དང་མེ་ཡང་གྲང་བའི་རེག་པར་སྣང་བས། སློབ་སྤྲིངས་ལས། འདི་ལ་སྣ་ཚོགས་འདི་ཀུན་ཕྱིན་ཅི་ལོག་ཏུ་སྣང༌།༄༅།
ལྟར་ངན་སོང་ནས་འཐོན་ནས་ཀྱང་ལྐུགས་པ་དང༌། ཀླ་ཀློ་ལ་སོགས་པར་སྐྱེས་ནས་ཡུན་རིང་པོར་དལ་འབྱོར་གྱི་མི་ལུས་མི་འཐོབ་སྟེ། དེར། བརྒྱ་ལ་སྡིག་ནས་དམྱལ་བ་དག་ལས་ཐར་ན་
ཡང་༑ །འཇིག་རྟེན་འགྲོ་བ་མཐའ་ཡས་བྱེ་བ་ཆེས་རྣམས་སུ། །མི་ཡི་དངོས་པོ་ཤིན་ཏུ་རྙེད་པར་དཀའ་བ་ཉིད། །གལ་ཏེ་ཀླ་ཀློ་དམྱལ་བའི་སྲུང་དང་སྤྱོད་མཚུངས་སམ། །ཞེས་གསུངས་པ་ཉིད་
བཅུ་བཞི་
དོ༑ །དགེ་བའི་ལས་གང་ཞེ་ན། ཆོས་ལྡན་རབ་འབྱོར་དབྱངས་ཀྱིས། དགེ་བ་བཅུ་པོ་འདི་དག་ནི་མངོན་པར་མཐོ་བ་དང་། ངེས་པར་ལེགས་པ་ཐམས་ཅད་ཀྱི་རྒྱུ་ཡིན་པས་ན་སངས་རྒྱས་ཀྱི་
སློབ་མ་དག་གིས་འདི་ལྟར་བསླབ་པར་བྱའོ། །དེ་ལ་དགེ་བ་བཅུ་གང་ཞེ་ན་ལུས་ཀྱི་ལས་ནི་རྣམ་གསུམ་སྟེ། སྲོག་མི་གཅོད་པ་དང་། མ་བྱིན་པར་མི་ལེན་པ་དང་། འདོད་པས་ལོག་པར་མི་
༈ གཡེམ་པའོ། །ངག་གི་ལས་ནི་རྣམ་པ་བཞི་སྟེ། རྫུན་མི་སྨྲ་བ་དང༌། ཕྲ་མ་མི་སྨྲ་བ་དང༌། ཚིག་རྩུབ་མོ་མི་སྨྲ་བ་དང་། ཚིག་འཁྱལ་པ་མི་སྨྲ་བའོ། །ཡིད་ཀྱི་ལས་ནི་རྣམ་པ་གསུམ་༴

སྟེ༑ བརྣབ་སེམས་སྤང་བ་དང་། གནོད་སེམས་སྤང་བ་དང་། ལོག་པར་ལྟ་བ་སྤང་བའོ། །དེ་ཡང་མི་དགེ་བ་བཅུ་སྤངས་པ་ནི་དགེ་བ་བཅུ་ཡིན་པས་ཞེས་གསུངས་པའོ། །དེ་དག་ནི་གནོད་
ཤྲཱྀ པ་ལས་ཟློག་པའི་ཆ་ནས་ཡིན་ལ་ཕན་པ་སྒྲུབ་པའི་ཆ་ནས་བསོད་ནམས་སུ་ཉེ་བར་འགྲོ་བའི་འདུ་བྱེད་ནི། དབུ་མ་འཇུག་པར། སྦྱིན་སོགས་ཆོས་གསུམ་འདི་དག་ཕལ་མོ་ཆེ། །བདེ་བར་
གཤེགས་པས་ཁྱིམ་པ་རྣམས་ལ་བསྔགས། །བསོད་ནམས་ཞེས་བྱའི་ཚོགས་ཀྱང་དེ་དག་ཉིད། །ཅེས་གསུངས་ལ། འགྲོ་བ་འདི་ཀུན་བདེ་བ་མངོན་འདོད་ཅིང༌། །མི་རྣམས་བདེ་བའང་ལོངས་
སྤྱོད་མེད་མིན་ལ། །ལོངས་སྤྱོད་ཀྱང་ནི་སྦྱིན་ལས་བྱུང་མཁྱེན་ནས། །ཐུབ་པས་དང་པོར་སྦྱིན་པའི་གཏམ་མཛད་དོ། །ཞེས་དང་པོར་སྦྱིན་པ་བསྔགས་པ་དང་། མངོན་མཐོའི་རྒྱུ་ནི་ཚུལ་ཁྲིམས་
ལས་གཞན་མེད་ཅེས་ཚུལ་ཁྲིམས་དང༌། ཤེས་རབ་བརྒྱ་པར། གང་ལ་བཟོད་པའི་རང་བཞིན་ཆུ། །ཁྲོ་བོའི་མེ་ནི་ཞི་བྱེད་པའི། །འདུལ་བའི་ཐབས་ཀྱི་མཆོག་ཡོད་པ། །དེ་ལ་དགྲ་རྣམས་ག་
ལ་སྡང༌། །ཞེས་དང༌། ཕྱིར་རྗེས་སུ་ནི་ལྟ་བ་དང༌། །བག་ཡོད་ཁོང་ཁྲོ་མེད་པ་དང༌། །བརྩོན་འགྲུས་བརྟན་ཞིང་མི་གཡེལ་བའི། །མི་ལ་དཔལ་མགོན་ཉེ་བར་གནས། །དང༌། མཐོང་

།དང་མ་མཐོང་ཡོན་ཏན་འདི། །ཀུན་གྱི་རྩ་བ་ཤེས་རབ་ཡིན། །སོགས་རྒྱས་པར་བཤད་དོ། །དེ་ལ་ཚུལ་ཁྲིམས་ནི་གནས་འཇོག་གི་མདོར་འཕགས་པ་ཀ་ཏྱ་ཡ་ནས་
ཉི་ཚེ་བའི་ཚུལ་ཁྲིམས་སྲུང་བཅུག་པར་བཤད་པ་དང་། འདུལ་བ་ལས་ཉིན་གཅིག་པའི་ཁྲིམས་བསྙེན་གནས་ཡན་ལག་བརྒྱད་པ།ྋདེ་ནས་ཉེས་པ་སྤོང་ནུས་འདོད་པ་སྤོང་མི་ནུས་པའི་དབང་དུ་
མཛད་ནས་ལོག་གཡེམ་སོགས་སྤོང་བའི་ཡོངས་རྫོགས་དགེ་བསྙེན། སྡོམ་བརྒྱད་ལས་གོ་མིའི་དགེ་བསྙེན། ཚངས་སྤྱོད་དགེ་བསྙེན། ཡོངས་རྫོགས་དགེ་བསྙེན། ཕལ་ཆེར་སྤྱོད་པའི་དགེ་
བསྙེན༑ སྣ་འགའ་སྤྱོད་པའི་དགེ་བསྙེན། སྣ་གཅིག་སྤྱོད་པའི་དགེ་བསྙེན། སྐྱབས་སུ་འཛིན་པའི་དགེ་བསྙེན་བརྒྱད། དེ་དག་ལ་ཁྱིམ་པའི་ཕྱོགས་ཀྱི་སྡོམ་པ་ཞེས་གསུངས་སོ། །དེ་ཡང་
སྐྱེས་བུ་ཆུང་ངུའི་ཆུང་ངུས། ཡན་ལག་བརྒྱད་པའི་ཁྲིམས་ཙམ་ཡང་སྲུང་མི་ནུས། དེའི་ཚེ་བར་མའི་ཚུལ་ཁྲིམས་ཁོ་ན་ལ་སློབ་པར་བྱེད་ལ་དེས་མཐོ་རིས་སུ་འགྲོ་བ་ཡིན་ནོ། །དེ་ཙམ་གྱིས་སོ་
ཐར་མུ་སྟེགས་བྱེད་ལ་ཡང་ཡོད་པ་ཡིན། བར་མ་ཞེས་པའི་སྒྲ། སྡོམ་པ་དང་སྡོམ་མིན་གྱི་ལས་གར་ཡང་བཞག་ཏུ་མེད་པས་བར་མ་ཞེས་བྱའོ། །དེས་ན་སྲོག་མི་གཅོད་པ་ལ་སོགས་པ་ཙམ་གྱིས་༔

དེ་འགྲུབ་ལ། སྲོག་གཅོད་པ་ཡིད་ཀྱིས་སྤངས་ཏེ། ལུས་ངག་གི་དེ་ལས་སླར་ལྡོག་པ་ཡོངས་སུ་བླངས་པས་ནི་སྡོམ་པའི་ལས་སུ་འགྱུར་ལ། དེ་ལྟ་བུའི་སྡོམ་པའི་ལས་སུ་གཏོགས་པའི་སོ་སོ་
ཐར་པ་ནི་ལེགས་སྨོན་ཙམ་གྱིས་མི་འགྲུབ། ངེས་པར་ལེགས་པའི་ཕྱིར་བླངས་པ་དགོས་ལ། དེ་ཡང་དཀོན་མཆོག་གསུམ་ལ་སྐྱབས་སུ་སོང་བ་ཁོ་ན་ལ་ཡོད་ཀྱིས། གཞན་ལ་མེད་
པས༑ སྡོམ་པ་ཀུན་ལ་ཡོད་མེད་ཀྱི། །སྐྱབས་སུ་མ་སོང་བ་ལ་མེད། །ཅེས་གསུངས། སྐྱེས་བུ་ཆུང་ངུའི་འབྲིང་གི་དབང་དུ་མཛད་ནས། དང་པོར་གསོ་སྦྱོང་བྱིན་པར་བྱ། །དང་། སྐྱེས་
བུ་ཆུང་ངུའི་ཆེན་པོའི་དབང་དུ་མཛད་ནས་ཡོངས་རྫོགས་ཚངས་སྤྱོད་གོ་མིའི་བར་བཤད་པ་ཡིན་ནོ། །ཚངས་པར་སྤྱོད་པ་མན་གྱིས། ཡན་ལག་བརྒྱད་པ་དེ། དུས་བཟང་པོ་ལ་སྲུང་ན་དེ་དག་གི་
གསོ་སྦྱོང་དུ་འགྱུར་བ་ཡིན་ནོ། །དེའི་ཕྱིར་ཇི་སྲིད་འཚོ་དང་ཉིན་ཞག་ཏུ། །སྡོམ་པ་ཡང་དག་བླང་བར་བྱ། །དང་། སྤང་བྱ་ལྔ་བརྒྱད་ཅེས་གསུངས་སོ། །དེའི་འབྲས་བུ་ནི། མཐོ་རིས་ལྷ་
དང་མི། དེ་ལས་ཆོས་ལྡན་རབ་འབྱོར་གྱིས། །རྟག་ཏུ་གཡོ་དང་སྒྱུ་སྤྱོད་ཅིང༌། །སྡིག་པ་དག་ནི་མ་བྱས་ལ། །འཐབ་ལ་དགའ་ཞིང་སྦྱིན་བྱེད་པ། །དེ་ནི་ལྷ་མིན་དབང་ཕྱུག་འགྱུར།

།དང༌། །གང་ཞིག་བདག་བདེ་མི་འདོད་ཅིང་། །ཡོངས་སུ་གཟུང་ལ་མི་དགའ་བ། །དེ་ནི་གཟའ་རྣམས་དག་གི་མཆོག །རྒྱལ་ཆེན་བཞི་པ་ཉིད་དུ་འགྱུར། །ཕ་མ་༄༅།
ཕ་ཚན་གཙོ་བོ་ལ། །བཀུར་བྱས་གཏོང་ལྡན་བཟོད་པར་ལྡན། །འཐབ་མོ་ལ་ནི་དགའ་བ་གང༌། །དེ་ནི་སུམ་ཅུ་རྩ་གསུམ་སྐྱེ། །རྩོད་ལ་མི་དགའ་འཐབ་མོ་ལ། །ཡིད་ནི་དགའ་བར་མི་བྱེད་
ལ༑ །གཅིག་ཏུ་དགེ་ལ་བརྩོན་པ་ནི། །དེ་དག་འཐབ་བྲལ་ཉིད་དུ་འགྲོ། །ཐོས་པ་མང་དང་ཆོས་འཛིན་དང་། །ཤེས་རབ་ལྡན་ཞིང་ཐར་པ་འདོད། །ཡོན་ཏན་རྣམས་ལ་དགའ་བའི་མི། །དེ་
བཅུ་དྲུག་
དག་དགའ་ལྡན་ཉེ་བར་འགྲོ། །མི་གང་རང་ཉིད་དུལ་བ་ལ། །ཞུགས་ཤིང་ཚུལ་ཁྲིམས་འབོགས་པ་ལ། །སྤྲོ་བ་ཆེ་དང་ལྡན་པ་སྟེ། །གདོན་མི་ཟ་བར་འཕྲུལ་དགར་འགྲོ། །སེམས་ཅན་གང་
ཞིག་དམན་མིན་མཆོག །སྦྱིན་དང་དུལ་དང་ཡང་དག་སྡོམ། །ཕུལ་གྱུར་ཡོན་ཏན་ལྷག་གྱུར་ཏེ། །ངེས་པར་གཞན་འཕྲུལ་དབང་བྱེད་འགྲོ། དང་། དཔའ་བོས། སངས་རྒྱས་སྐུ་གཟུགས་
བཞེངས་གསོལ་བ། །དང་པོ་མྱ་ངན་སེལ་བར་བྱེད། །རྩོད་པ་ཀུན་སྤངས་མཐོང་ན་དགའ། །སྐལ་ལྡན་གཏེར་ཚོགས་དཔལ་དང་ལྡན། །ལུས་སྟོབས་ལྡན་ཞིང་སྙན་པ་དང༌། །གཟི་བརྗིད་ă

ལྡན་ཞིང་གཟུགས་མཛེས་པ། །གསུང་རབ་ཀུན་ལ་མཁས་གྱུར་ཅིང་། །དབང་པོའི་རྟ་ནི་ཐམས་ཅད་ཐུལ། །བློ་ལྡན་གཏོང་དང་ལྡན་པར་འགྱུར། །བཅོམ་ལྡན་སྐུ་གཟུགས་མཆོད་རྟེན་ལ།
ཕྲ་རབ་རྡུལ་ནི་ཇི་སྙེད་སོང་། །དེ་སྙེད་ས་འོག་ས་སྟེང་འདིར། །དེ་སྙེད་རྒྱལ་པོ་ངེས་པར་འགྱུར། །གཟུགས་དང་གཟུགས་མེད་ཏིང་འཛིན་འགྲུབ། །ཐམས་ཅད་བདེ་བར་མ་ལུས་སྤྱོད།
མཐའ་མར་སྐྱེ་རྒའི་རྒྱུད་སྤངས་ནས། །དེ་དག་བྱང་ཆུབ་གོ་འཕང་ཐོབ། །བདེ་གཤེགས་སྐུ་གཟུགས་བཞེངས་གསོལ་བ། །མཚན་བཟང་གིས་བརྒྱན་འཁོར་ལོས་བསྒྱུར། །གང་གིས་ཆོས་ཀྱི་
སྦྱིན་བྱེད་ཅིང༌། །དྲི་བ་དང་ནི་ཉན་པ་དང་། །རྟག་ཏུ་དེ་དག་སེམས་ཉིད་དང༌། །གལ་ཏེ་ཡང་དག་སྒོམ་བྱེད་ན། །སྐྱེ་བ་དྲན་པ་རྟག་ཏུ་ཐོབ། །དང༌། མེ་ཏོག་བཟང་པོས་དགེ་འདུན་ལ།
རབ་ཏུ་འཐོར་ཞིང་མཆོད་བྱེད་པ། །བརྒྱ་བྱིན་ལས་ལྷག་ལོངས་སྤྱོད་ལྡན། །སོགས་དང༌། མདོར་ན། གང་ཡང་འཁོར་ལོས་སྒྱུར་བ་མཆོག །བུ་ནི་དཔའ་བོ་སྟོང་དང་ལྡན། །རྒྱ་མཚོའི་
མཚམས་གྱི་ས་ལ་དབང་། །དེ་དག་བསོད་ནམས་རིན་པོ་ཆེའི། །འབྲས་བུ་ཡངས་པ་ཆེན་པོ་ཡིན། །སྣ་ཚོགས་པདྨའི་གདན་ལ་འདུག །ལྷ་དང་ལྷ་དབང་རྟག་ཕྱག་འཚལ། །བརྗིད་ཀྱིས་ ྃ

།འཁོར་རྣམས་ཟིལ་གྱིས་གནོན། །ཚངས་པའི་འཇིག་རྟེན་སྣང་བྱེད་པ། །དེ་དག་ཉིད་ཀྱང་བསོད་ནམས་ལས། །གང་ལ་ལྷ་ཀླུ་ལྷ་མིན་གྲུབ། །དྲི་ཟ་གནོད་སྦྱིན་མི་༄༅།
འམ་ཅི། །མཆོག་ཏུ་གྱུར་བའི་ཚོགས་རྣམས་ཀྱིས། །རྟག་ཏུ་ལྷ་དབང་མཆོད་བྱེད་པ། །དེ་ནི་བསོད་ནམས་རིན་པོ་ཆེ། །འབྲས་བུ་ཡངས་པ་ཆེན་པོ་ཡིན། །དང་། འཇིག་རྟེན་ཕ་རོལ་འགྲོ་
བ་ན། །བསོད་ནམས་གཅིག་པུ་མཆོག་ཡིན་ཏེ། །རྗེས་སུ་འགྲོ་ཞིང་བདེ་བ་འཆར། །བསོད་ནམས་གཞན་གྱིས་འཕྲོག་མི་ནུས། །སོགས་རྒྱ་ཆེའོ། །མཐོ་རིས་ཀྱི་ཡོན་ཏན་བདུན་གྱི་རྒྱུ་
བཅུ་བདུན་
ཡང་༑ །སློབ་དཔོན་ཆེན་པོ་དབྱིག་གཉེན་གྱིས། གསོད་སར་ཆུད་པ་ལེགས་བཏང་དང་། །དེ་བཞིན་སྲོག་གི་ཕན་གདགས་ཤིང་། །སྲོག་ཆགས་འཚེ་བར་ལས་ཟློག་པས། །ཚེ་རིང་བ་ནི་ཐོབ་
པར་འགྱུར། །ནད་པའི་བསྙེན་བཀུར་བྱས་སྨན་པ། །སྨན་ནི་རབ་ཏུ་སྦྱིན་པ་དང༌། །སྲོག་ཆགས་བོང་བ་དབྱིག་སོགས་ཀྱིས། །འཚེ་བ་མེད་ལས་ནད་མེད་ཡིན། །ཁྲོ་བ་མེད་པ་བརྟེན་པ་
དང་༑ །རྒྱན་སྦྱིན་པ་ཡིས་གཟུགས་བཟང་ཉིད། །ཕྲག་དོག་མེད་པའི་འབྲས་བུ་ནི། །སྐལ་བ་བཟང་པོར་ཡོངས་སུ་བཤད། །དམ་པ་མཆོད་ཅིང་བསྙེན་བཀུར་བྱས། །ང་རྒྱལ་སྤངས་པས་

རིགས་མཐོར་འགྱུར། །སྦྱིན་བྱེད་བརྐུ་བ་ལས་ལྡོག་པས། །ལོངས་སྤྱོད་ཕུན་སུམ་ཚོགས་ཐོབ་འགྱུར། །དགེ་དང་སྡིག་པ་གང་ཡིན་ཞེས། །ཡང་དག་དྲི་ལ་བརྩོན་པ་དང་། །ཆོས་ཀྱི་བསྟན་
བཅོས་སྦྱིན་པ་ཡིས། །བློ་གྲོས་རྒྱ་ཆེན་ཐོབ་པར་འགྱུར། །ཞེས་སོ། །མི་གཡོ་བའི་ལས་ནི། ྋ རྒྱུ་བསམ་གཏན་རྣམས་དང་སྙོམས་འཇུག་བཞི། དེའི་འབྲས་བུ་ནི། ཆོས་ལྡན་རབ་འབྱོར་
གྱིས༑ ཚུལ་ཁྲིམས་གྱིས་ནི་མཐོ་རིས་ཐོབ། །བསམ་གཏན་གྱིས་ནི་ཁྱད་པར་འགྱུར། །ཡང་དག་ཇི་བཞིན་ཡོངས་ཤེས་པས། །མཐར་ནི་ཡང་སྲིད་མེད་པར་འགྱུར། །ཞེས་པས། འབྲས་
བུ་བསམ་གཏན་པ་གཟུགས་ཁམས་ཀྱི་ལྷ་དང་། གཟུགས་མེད་ཀྱི་ལྷ་བཞིའོ། །ལས་དེ་དག་གི་རྣམ་སྨིན་འགྲུབ་པའི་ཚུལ། ཇོ་བོ་ཆེན་པོས། མཐོང་ལ་མྱོང་དང་སྐྱེས་ནས་མྱོང་། །གཞན་དུ་
མྱོང་དང་མ་ངེས་པའི། །དཀར་དང་ནག་དང་འདྲེས་མའོ། །འཁོར་བའི་ལས་ནི་ལྕི་གང་དང་། །ཉེ་བ་གང་དང་གོམས་པ་གང༌། །སྔོན་བྱས་གང་ཡིན་དེ་ལས་ནི། །སྔ་མ་སྔ་མ་རྣམ་སྨིན་
འགྱུར༑ །ཞེས་མཐོང་བའི་ཆོས་འདི་ལ་སྨིན་པ་དང༌། སྐྱེ་བ་ཕྱི་མ་ལ་སྨིན་པ་དང༌། སྐྱེ་བ་མང་པོ་བརྒྱུད་དེ་སྨིན་པ་དང་། འགའ་ཞིག་མྱོང་བར་མ་ངེས་ཏེ། དགེ་བའི་ལས་སྟོབས་ཆེ་བས་

༄༅། །སྡིག་པ་ཟིལ་གྱིས་གནོན་པ་དང༌། སྡིག་པ་སྟོབས་ཆེ་བས་དགེ་བ་ཟིལ་གྱིས་གནོན་པ་དག་གོ །གསུམ་པ་དགེ་སྒྲུབ་སྡིག་སྤོང་གི་སྤྱོད་པ་ནི། དགེ་སྡིག་འཇུག་ལྡོག་
སྤྱོད་པ་སྟེ། །ཞེས་པས། ལས་དང་། དེའི་འབྲས་བུ་བསམས་པས་ངན་སོང་གསུམ་དུ་སྐྱེས་ན་སྡུག་བསྔལ་འབའ་ཞིག་གིས་མནར་བར་འགྱུར་བ་ཤེས། དེའི་རྒྱུ་སྡིག་ཏོ་མི་དགེ་བའི་ཆོས་སུ་
ཤེས་ནས་སྡིག་པ་སྤོང་། དེ་ཡང་བར་མའི་བསྙེན་གནས་དགེ་བསྙེན་ཡང་དག་པར་བླངས་ནས་བླངས་པ་གང་ཁ་ན་མ་ཐོ་བ་མེད་པར་བསྲུང་བའོ། །མཐོ་རིས་མཐོང་། དེའི་བདེ་བ་ཤེས་
བཅོ་བརྒྱད་
ནས༑ བདག་དེར་སྐྱེ་བར་སྨོན། དེའི་རྒྱུ་དགེ་བའི་རྩ་བ་ཡིན་པར་རིག་ནས་སྦྱིན་པ་ལ་སོགས་པ་བརྩོན་པར་བྱེད་པའོ། །འདི་ན་མི་རྟག་པ་སྒོམ་པ་དང་། འཁོར་བའི་ཉེས་དམིགས་སྒོམ་པ་སྐྱེས་
བུ་ཆུང་ངུའི་ལམ་མོ་སྙམ་པ་ནི་མི་རིགས་ཏེ། འདུས་བྱས་མི་རྟག་པ་དང་། ཟག་བཅས་ཐམས་ཅད་སྡུག་བསྔལ་དུ་ལྟ་བ་ནི་འཁོར་བ་ལས་ལྡོག་པར་བྱེད་པའི་ཐབས་ཀྱི་གཙོ་བོ་ཡིན་ལ། སྐྱེས་བུ་
ཆུང་ངུའི་དུས་ནི། ངན་སོང་གསུམ་ལ་འཇིགས་པར་ཟད་ཀྱི། མཐོ་རིས་ནི་བདེ་བར་ཤེས་ནས་དེ་དོན་དུ་གཉེར་བ་སྟེ། འཁོར་བའི་བདེ་བ་ཙམ་དག་ལ། །རང་ཉིད་དོན་དུ་གཉེར་བྱེད་པ། །

ཞེས་གསུངས་པའི་ཕྱིར་རོ། །དེ་བས་ན་གང་ཟག་འདིས། ལས་དང་འབྲས་བུ་ཡོད་པར་བལྟས་པས། ལས་གང་ལས་འབྲས་བུ་གང་འབྱུང་བ་བསམ། དེས་རྣམ་སྨིན་སྡུག་བསྔལ་བསྐྱེད་པ་དེ་
འདོར༑ བདེ་བ་བསྐྱེད་པ་དེ་ལེན་པས་ལས་རྒྱུ་འབྲས་ཉིད་ཉམས་ལེན་དུ་བྱེད་པ་ཡིན་ནོ། །གཉིས་པ་འདིར་བགྲོད་པ་མངོན་མཐོའི་ཐེག་པ་ནི། འབྲས་བུ་མཐོ་རིས་ལྷ་མི་གཉིས། །ཡོན་ཏན་
བདུན་དང་ལྡན་པས་མཐོ་རིས་ཏེ། ཡོན་ཏན་བདུན་ནི་སློབ་དཔོན་དབྱིག་གཉེན་གྱིས། ཚེ་རིང་དེ་བཞིན་ནད་མེད་དང་། །གཟུགས་དང་སྐལ་བ་བཟང་དང་རིགས། །ནོར་དང་ཤེས་རབ་དག་དང་
བདུན༑ །ཡོན་ཏན་མདོ་སྡེ་དག་ལས་གསུངས། །ཞེས་སོ། །དེ་ཡང་འདོད་གཟུགས་གཟུགས་མེད་ཀྱི་ལྷར་སྐྱེས་པ་དང༌། མིར་གྱུར་པ་གཉིས་ལས། མིར་གྱུར་པ་མཆོག་སྟེ། སློབ་སྤྲིངས་
ལས༑ གང་ཞིག་ཐོབ་ནས་སྐྱེ་བའི་རྒྱ་མཚོ་མཐར་འབྱིན་ཅིང་། །བྱང་ཆུབ་མཆོག་གི་ས་བོན་དགེ་བའང་འདེབས་བྱེད་པ། །ཡིད་བཞིན་ནོར་བུ་བས་ཀྱང་ཡོན་ཏན་ལྷག་པ་ཡི། །མི་ཉིད་ཅེས་
གསུངས་པ་དང་། དལ་འབྱོར་གྱི་རྟེན་ལ་ལྷ་ལས་ལྷག་པའི་ལུས་ཞེས་བཞག་པས་སོ། །སྐྱེས་བུ་ཆུང་ངུ་བསྡུས་པ་ཡིན། དེ་དག་གིས་སྐྱེས་བུ་ཆུང་ངུའི་ལམ་མདོར་བསྡུས་ནས་བཤད་པ་སྟེ་༔

༄༅། །སྐབས་དང་པོའོ།། །། གཉིས་པ་ཆོས་ལམ་དུ་འགྲོ་བ་ལ། ལྟ་བ་བདག་མེད་རྟོགས་པ། སྒོམ་པ་འཁོར་བའི་ཉེས་དམིགས་ཤེས་པ། སྤྱོད་པ་
བསླབ་པ་གསུམ་ལ་ཞུགས་པ་གསུམ་ལས། དང་པོ་ནི། བདག་མེད་ལྟ་བ། བདག་ནི། མུ་སྟེགས་བྱེད་བློ་གྲོས་ངན་པ་ལོག་པར་རྟོག་པ་རྣམས་ཀྱིས། ལུས་ཀྱི་ཁོང་ན་བྱེད་པའི་བསྐྱེད་བདག་
ཅེས་བྱ་བ་བྱེད་པ་པོ་དང་ཟ་བ་པོ་རྟག་པ་གཅིག་པུ་ཞིག་ཡོད་པར་བརྟག་ནས། དེ་ལ་བདག་དང་། བདག་གི་དང་། སེམས་ཅན་དང༌། སྲོག་དང༌། སྐྱེ་བ་པོ་དང་། གསོ་བ་དང་། སྐྱེས་བུ་
བཅུ་དགུ་
དང་༑ གང་ཟག་དང༌། ཤེད་ལས་སྐྱེས་དང༌། བྱེད་པ་པོ་དང་། ཚོར་བ་པོ་དང་། རྟག་པར་ལྟ་བའི་སྒྲར་འདོགས་ཏེ། བདག་རྟག་པ་གཅིག་པུ་ཞིག་ཡོད་པས། ལས་གང་གིས་བྱས་པའི་
འབྲས་བུ་ཡང་དེས་མྱོང་ངོ་། །གང་བཅིངས་པ་དེས་གྲོལ་ལོ། །གང་གིས་སྔོན་མཐོང་བ་དེས་སོ་སོར་ངོ་ཤེས་སོ། །གང་གིས་བཞག་པ་དེས་དྲན་ནོ། །གལ་ཏེ་བདག་རྟག་པ་དེ་གཅིག་མ་ཡིན་
དུ་ཟིན་ན། བྱེད་པ་ཡང་གཞན། ཟ་བ་ཡང་གཞན་པས། གཞན་གྱིས་བྱས་པ་གཞན་གྱིས་མྱོང་བར་འགྱུར་ཞིང་། གཞན་བཅིངས་ལ་གཞན་གྲོལ་བ་ལ་སོགས་པའི་ཉེས་པར་འགྱུར་ཏེ། དེ་བློ

བས་ན་བདག་རྟག་པ་གཅིག་པུ་ཞིག་ཡོད་པར་འདོད་སྟེ། དབུ་མ་འཇུག་པར། ཟ་པོ་རྟག་དངོས་བྱེད་པོ་མིན་པའི་བདག །ཡོན་ཏན་བྱ་མེད་མུ་སྟེགས་རྣམས་ཀྱིས་བརྟགས། །དེ་དབྱེ་ཅུང་ཟད་
ཅུང་ཟད་ལ་བརྟེན་ནས། །མུ་སྟེགས་ཅན་མང་ལུགས་ནི་ཐ་དད་གྱུར། །ཞེས་མུ་སྟེགས་པ་བདག་ཏུ་སྨྲ་བ་དག་གིས་འདོད་པའི་རྩ་བ་དེ་ཡིན། དེ་ལས་མང་དུ་གྱེས་པར་གསུངས་སོ། །དེ་ལ་
ངའོ་སྙམ་དུ་འཛིན་པ་ནི་བདག་ཏུ་ལྟ་བའོ། །བདག་གིས་ཡོད་པར་འཛིན་པ་ནི་བདག་གིར་ལྟ་བའོ། །སེམས་ཅན་ལ་བདག་ཡིན་པར་འཛིན་ཅིང་སེམས་ཅན་གྱི་རྒྱུད་རྒྱུན་མི་འཆད་པར་འཛིན་པ་ནི་
སེམས་ཅན་དུ་ལྟ་བའོ། །དེ་ཡོད་པར་བྱས་པར་འཛིན་པ་ནི་གསོ་བ་པོར་ལྟ་བའོ། །ཁོང་ན་སྐྱེས་བུ་རྩལ་དང་ལྡན་པ་ཞིག་ཡོད་པར་འཛིན་པ་ནི་སྐྱེས་བུར་ལྟ་བའོ། །ཡང་དང་ཡང་དུ་འགྲོ་བ་དག་ཏུ་
འཛིན་པ་ནི་གང་ཟག་ཏུ་བལྟ་བའོ། །ལས་བྱས་པའི་འབྲས་བུ་ཡང་བདག་དེས་མྱོང་བར་འཛིན་པ་ནི་ཚོར་བ་པོར་ལྟ་བའོ། །བདག་དེ་ནི་ནམ་ཡང་མི་འཇིག་པར་འཛིན་པ་རྟག་པར་ལྟ་བའོ། །དེ་ནི་དེ་
ལྟར་མི་རུང་སྟེ། རྟག་པ་ནི་མི་འགྱུར་བས་བྱེད་པ་པོ་དང་ཟ་བ་པོ་ཆོས་མི་མཐུན་པ་གཉིས་སུ་འགྱུར་མི་སྲིད་དོ། །རྟག་པ་ནི་གཅིག་པུ་ཡིན་པས་གང་གིས་བཅིངས་པ་དེ་ཉིད་ཀྱིས་གྲོལ་བ་ཞེས་བྱར་༔

།ཡང་གོང་མ་ལྟ་བུའི་སྐྱོན་ཡོད་པའི་སྟེང་དུ་སེམས་ཅན་ཐམས་ཅད་ནི་མི་རྟག་པར་མངོན་སུམ་དུ་སྣང་ལ། རྟག་པ་གཅིག་པུ་ནི་སུས་ཀྱང་མ་མཐོང་བས་མངོན་སུམ་དང་
ཡང་འགལ་ལོ། །དེས་ཤེས་པ་དང་དྲན་པ་ཡང་དེ་བཞིན་དུ་སྦྱོར་རོ། །ཅི་སྟེ་བདག་རྟག་པ་གཅིག་པུ་དེ་ཁོ་ན་ཕུང་པོ་ལྔ་ལས་གཞན་མ་ཡིན་ན་ནི་ཕུང་པོ་བཞིན་དུ་སྐད་ཅིག་མར་འགྱུར་ལ། ཡང་ན་
ཕུང་པོ་ཡང་བདག་བཞིན་དུ་རྟག་པར་འགྱུར་རོ། །ཕུང་པོ་བཞིན་དུ་ཐ་དད་དུ་མར་འགྱུར་བས་གཅིག་ཏུ་མི་རུང་བའི་སྐྱོན་དུ་ཡང་འགྱུར་ཏེ། དེ་ལྟར་ན་གང་ཟག་ལ་བདག་མེད་པ་ཞེས་བྱའོ། །
ཞེས་སྔོན་གྱི་མཁན་པོ་རྣམས་འཆད་པ་དང༌། སློབ་དཔོན་ཆེན་པོ་ཀླུ་སྒྲུབ་ཀྱི་བྱང་ཆུབ་སེམས་འགྲེལ་དུ། མུ་སྟེགས་རྣམས་ཀྱིས་གང་བརྟགས་པའི། །བདག་དེ་རིག་པས་དཔྱད་ན་འདིར།
ཕུང་པོ་ལས་ནི་གཞན་ཀུན་ཏུ། །སངས་རྒྱས་པ་ཐམས་ཅད་ཀྱིས་བཀག་པའི་བདག་ནི་དེ་ཡིན་ལ། དེས་ཕྱག་རྒྱ་བཞིར་ཆོས་ཐམས་ཅད་སྟོང་ཞིང་བདག་མེད་པ་
རྣམ་
༈ ཞེས་འབྱུང༌། འོ་ན་གནས་མ་བུ་པ་བདག་ཡོད་པར་འདོད་པ།དེ་ཇི་ལྟར་ཞེ་ན།བདག་རྟག་པ་དེ་ནི་དེའི་ཡང་དགག་བྱའི་གཙོ་བོ་ཡིན་ལ། དེ་ཉིད་རང་། དེ་ཁོ་ན་ཉིད་དང་དེ་ཉིད་དང་གཞན་དུ་བཤད་

བརྗོད་དུ་མེད་པའི་བདག་ཅེས་བྱ་བ་ཞིག་འཇོག་པར་བྱེད་དོ། །དེ་ལྟར་འཇོག་པའང་། སྔོན་རལ་པ་ཅན་དྲུག་ཅུས་དགེ་སྦྱོང་གོའུ་ཏ་མ་འདི་བདག་ཏུ་སྨྲ་བ་ཡིན་ནམ་མ་ཡིན། ཡིན་ན་བདག་ཅག་
དེའི་རབ་ཏུ་བྱུང་བ་བྱ་སྟེ། དེས་བདག་ཅག་ཀྱང་འཇིག་རྟེན་ན་བཀུར་བ་དང་རྙེད་པ་དང་ལྡན་པར་འགྱུར་རོ་སྙམ་ནས་སྟོན་པའི་སྤྱན་སྔར་འོངས་ནས་དྲི་བ་བགྱིས་པ་ན། སྟོན་པས་དགོངས་པ་ཅན་
གྱིས་དེ་ཁོ་ན་ཉིད་དང་དེ་ཉིད་དང་གཞན་དུ་བརྗོད་དུ་མེད་པའི་བདག་ཡོད་པར་གསུངས་པས་དེ་དག་མགུ་ནས་རབ་ཏུ་བྱུང༌། གསུང་དེའི་ཕྱོགས་ལ་སྔོན་བདག་ཏུ་ལྟ་བ་ལ་བྱང་བའི་བག་ཆགས་ཅན་
དག་མགུ་དེ་སྒྲ་ཇི་བཞིན་པར་བཟུང་ནས་དེ་སྐད་དུ་སྨྲ་བ་ཡིན་ནོ། །དེས་ན་མུ་སྟེགས་ཅན་རྟག་པར་ལྟ་བ་དག་ནི། བདག་ཏུ་སྨྲ་བ་དང༌། སངས་རྒྱས་པ་རྣམས་བདག་མེད་པར་སྨྲ་བར་བསྟན་༔
ལ༑ བྱེ་བྲག་ཏུ་སྨྲ་བ་ནས་དབུ་མ་པའི་བརཐ་སྙད་དུ་ལས་འབྲས་ཀྱི་རྟེན་དུ་བྱུང་བའི་བདག་ཁས་ལེན་པས། དེ་དག་སྤྱི་དང་གནས་མ་བུ་པའི་འདོད་པ་དེ་ཙམ་གྱིས་བདག་ཁས་བླངས་པས་བདག་ཏུ་
སྨྲ་བར་མི་འགྱུར་དོན་ལ་དེ་ལེགས་པར་ཤེས་ན་བདག་མེད་པ་ཉིད་ངེས་པར་འགྱུར་བས་སོ། །དེས་ན་མུ་སྟེགས་ཅན་གྱིས་བཏགས་པ་དེ་ཐ་སྙད་དང་དོན་གཉིས་ཀར་མེད་པས། དབུ་མ་འཇུག་པ་

།ལས། མི་ཤེས་གཉིད་ཀྱིས་རབ་བསྐྱོད་མུ་སྟེགས་ཅན། །རྣམས་ཀྱིས་བདག་ཉིད་ཇི་བཞིན་བརྟགས་པ་དང་། །སྒྱུ་མ་སྨིག་སྒྱུ་སོགས་ལ་བརྟགས་པ་གང༌།༄༅། །དེ་
དག་འཇིག་རྟེན་ལས་ཀྱང་ཡོད་མིན་ཉིད། །ཅེས་སོ། །དེ་ནི་གྲུབ་མཐའ་ངན་པས་བཏགས་པ་སྟེ་གློ་བུར་བའོ། །དེས་ན་འདི་ནི་ངར་འཛིན་རྟེན་དུའང་མི་རིགས་ལ་ཞེས་སོ། །ཐ་སྙད་དུ་ཁས་ལེན་་
པའི་བདག་དེ་ནི་འཇིག་ཚོགས་ལ་ལྟ་བའི་དམིགས་པ་ཡིན་ཏེ། བློ་གྲོས་མི་ཟད་པའི་མདོ་འགྲེལ་ལས། འཇིག་ཚོགས་ཞེས་བྱ་བ་ནི། གཟུགས་ལ་སོགས་པ་ལྔ་འཇིག་པའི་རང་བཞིན་ཅན་རྣམས་
ཕུང་པོ་དང་ཚོགས་སུ་གྱུར་པ་ལ་བྱ་སྟེ། དེ་ལ་བདག་ཡོད་པར་ལྟ་བ་ནི་འཇིག་ཚོགས་ལ་ལྟ་བའོ། །ཞེས་པས། འཇིག་ཚོགས་ལ་ལྟ་བའི་རིའི་རྩེ་མོ་ཉི་ཤུ་མཐོ་བ་ཡེ་ཤེས་ཀྱི་རྡོ་རྗེས་བཅོམ་
སྟེ༑ ཞེས་འབྱུང་བའི་འཇོམས་རྒྱུ་དེ་ཡིན། ཉི་ཤུ་ཡང་གཟུགས་ལ་བདག་ཏུ་ལྟ་བ་དང་བདག་གཟུགས་དང་ལྡན་པར་དང་། གཟུགས་བདག་གི་ཡིན་པ་དང༌། གཟུགས་ལ་བདག་གནས་པར་ལྟ་
བ་དང༌། དེ་བཞིན་དུ་ཚོར་བ་ལ་བཞི། འདུ་ཤེས་དང་འདུ་བྱེད་དང་རྣམ་པར་ཤེས་པའི་ཕུང་པོ་ལ་བཞི་ཏེ་ཉི་ཤུའོ། །དེ་ནི་ཐོག་མ་མེད་པའི་བག་ཆགས་ལས་བྱུང་བ་སྐྱེ་བས་ཐོབ་པའི་ཕྱིར་ལྷན་༔

སྐྱེས་ཏེ། ལྷན་སྐྱེས་ཀྱི་ཤེས་རབ་ཅེས་བརྗོད་པ་བཞིན་ནོ། །དེས་ན་བློ་གྲོས་མི་ཟད་པའི་མདོ་འགྲེལ་ལས། གང་ཆོས་ཐམས་ཅད་ལ་གང་ཟག་གི་དངོས་པོ་མེད་དེ། གང་ཟག་གི་བདག་མེད་པར་
ཡང་དག་པའི་ཡེ་ཤེས་ཀྱིས་ཁོང་དུ་ཆུད་པ་ནི་ཉན་ཐོས་རྣམས་ཀྱི་ཡང་དག་པའི་ལྟ་བ་ཞེས་བྱའོ། །ཞེས་གསུངས་པའི་བདག་ནི་གློ་བུར་བ་དང་ལྷན་སྐྱེས་གཉིས་ཀ་སྟེ། ཕྱི་མ་ནི། ཆོས་རྣམས་ལ་
ཆོས་ཀྱི་མིག་རྡུལ་དང་བྲལ་བ་དྲི་མ་མེད་པ་ནམ་སྐྱེས་པ་ན་ཡང་བདག་མ་དམིགས་པས་འཇིག་ལྟ་སྤོང་ཞིང་། དེ་སྤངས་པས་ཉོན་མོངས་པ་དང་སྐྱོན་མ་ལུས་པ་ལས་གྲོལ་བའོ། །གྲོལ་བར་བྱེད་པ་
དེ་ཁ་ཡེ་ཤེས་ཀྱི་རྡོ་རྗེའི་མིང་ཅན་ཏེ། དོན་ལ་བར་ཆད་མེད་པའི་ལམ་མོ། །དེས་ན་རྣམ་འགྲེལ་ལས། རྒྱུ་ཡི་ངོ་བོ་རྟོགས་པའི་ཕྱིར། །དེ་ཡི་མཐུན་ཕྱོགས་ཀྱང་དེས་འགྱུར། །བདག་དང་༔
བདག་གིར་འཛིན་རྒྱས་པ། །འདུས་བྱས་སྤྱོད་ཡུལ་ཅན་ཆགས་ནི། །རྒྱུ་ཡིན་དེ་ཡི་གནོད་བྱེད་ནི། །བདག་མེད་མཐོང་བས་འགལ་བ་ཡིན། །ཞེས་སོ། །དེའི་ཕྱིར་བདག་མེད་སྒོམ་ཚུལ་ཡང་
དེར༑ ལུང་དང་རིགས་པས་རྣམ་དཔྱད་པས། །སྡུག་བསྔལ་ཉིད་ཀྱི་ཁྱད་པར་གྱིས། །སྡུག་བསྔལ་རྒྱུད་དང་དེ་མི་རྟག །ལ་སོགས་རང་བཞིན་རྟོག་པར་མཛད། །ཅེས་དང་། བྱང་ཆུབ་༔

།སེམས་འགྲེལ་ལས། གང་གི་རྣམ་ཤེས་སྐད་ཅིག་མ། །དེ་ཡི་དེ་ནི་རྟག་མ་ཡིན། །མི་རྟག་པ་ཡི་སེམས་ཉིད་ནི། །སྟོང་པ་ཉིད་དང་འགལ་མི་འགྱུར། །མདོར་༄༅།
ན་སངས་རྒྱས་རྣམས་ཀྱི་སེམས། །མི་རྟག་ཉིད་དུ་བཞེད་གྱུར་ན། །དེ་དག་སེམས་དེ་སྟོང་ཉིད་དུ། །ཅི་ཡི་ཕྱིར་ན་བཞེད་མི་འགྱུར། །དང་། དེ་ཕྱིར་ཆོས་རྣམས་ཀུན་གྱི་གཞི། །གནས་མེད་
སྒྱུ་མ་དང་མཚུངས་པའི། །ཞི་བ་སྲིད་པ་འཇོམས་བྱེད་པའི། །སྟོང་པ་ཉིད་འདི་རྟག་ཏུ་སྒོམ། །ཞེས་མི་རྟག་པ་དང་སྡུག་བསྔལ་ལ་སོགས་པར་གཏན་ལ་ཕབ་པ་ཉིད་ཀྱིས་རང་བཞིན་མེད་པ་གོ་
ལ༑ དེ་ཁ་བདག་མེད་པ་འམ་སྟོང་པ་ཉིད་ཡིན་པས་དེ་ཡང་དེའི་སྒོམ་པའི་ཚུལ་ཅིག་ཡིན་པ་དང་། དེ་ལས་གཞན་བདག་མེད་སྙམ་སྒོམ་པ་ནི་བདག་སྒོམ་པ་སྟེ། བདག་མེད་ཀྱི་སྒོམ་གྱི་གོལ་ས་
ཆེན་པོ་སྟེ། ལུང་འཕྲོར། སྐྱེ་མེད་ཞེས་དང་སྟོང་ཞེས་དང༌། །བདག་མེད་ཅེས་པས་སྟོང་པ་ཉིད། །དམན་པའི་བདག་ཉིད་གང་སྒོམ་པ། །དེ་ནི་འདི་ན་བདག་སྒོམ་པའོ། །ཞེས་
གསུངས༑ དེ་སྟོང་པ་ཉིད་དམ་བདག་མེད་པའི་སྒོམ་པར་མི་འགྲོ་བའི་གནད། དེ་མ་ཐག་ཏུ། དགེ་དང་མི་དགེའི་རྣམ་རྟོག་ནི། །རྒྱུན་ཆད་པ་ཡི་མཚན་ཉིད་ཅན། །སངས་རྒྱས་རྣམས་ཀྱི་སྟོང་ ྤ

ཉིད་གསུངས། །གཞན་ནི་སྟོང་པར་མི་བཞེད་དོ། །ཞེས་པ་སྟོང་པ་ཉིད་ནི་རྣམ་པར་རྟོག་པ་རྒྱུན་ཆད་པའི་མིང་སྟེ། སྔར་གྱི་སྒོམ་པ་ནི་མེད་པར་རྟོག་པ་ཉིད་དུ་ཟད་པས་སོ། །དེ་ཉིད་དུ། རྣམ་
རྟོག་མེད་པ་སྟོང་ཉིད་ཡིན། །གང་ལ་རྣམ་རྟོག་སྣང་ཡོད་པ། །དེ་ལ་སྟོང་ཉིད་ག་ལ་ཡོད། །ཅེས་སོ། །ཞར་ལ། དམིགས་པ་དང་ནི་བྲལ་བའི་སེམས། །ནམ་མཁའི་མཚན་ཉིད་ལ་གནས་
ཏེ༑ །ནམ་མཁའ་སྒོམ་པར་བྱེད་པ་འདི། །སྟོང་པ་ཉིད་ནི་སྒོམ་པར་བཞེད། །ཅེས་གསུངས་པས་དུས་གསུམ་འགོག་པ་དང་དམིགས་པ་དང་བྲལ་བར་སྒོམ་པ་ནི་སྟོང་ལྟ་ཧད་པོའོ་སྙམ་ནས་དེ་
དགག་པ་ལྷུར་ལེན་པ་ལས། སངས་རྒྱ་བའི་ལམ་ལས་གོལ་དུ་གཞུག་པའི་ཐབས་གཞན་ཅི་ཞིག་ཡོད། ཇི་ལྟར་གོལ་དུ་འཇུག་ཁྱེར་དུས་དེར་ལུང་རིགས་ཀྱི་དཔྱད་པ་མེད་ན་འདུ་ཤེས་མེད་པ་དང་
འགོག་པ་ཉིད་དུ་ལྷུང་ངོ་སྙམ་ནས་ལུང་རིགས་ཀྱི་བསམ་གཞིག་གཏོང་འཇུག་པའོ། །འདུ་ཤེས་མེད་པ་དང་འགོག་པའི་སྙོམས་འཇུག་ཏུ་འགྲོ་བ་ལ་བསམ་གཏན་གྱི་དངོས་གཞི་ཐོབ་དགོས་པ་མ་རིག་
པས་ཐོས་པ་མ་དཔྱད་པའི་སྐྱོན་དང༌། ལུང་རིགས་ཀྱི་དཔྱད་པས་ཆོས་ཉིད་རྟོགས་སོ་ཞེས་སྨྲ་བ་ལ་གནོད་བྱེད་དུ། ཇོ་བོ་རྗེ་ལྷ་གཅིག་གིས། མངོན་སུམ་དང་ནི་རྗེས་སུ་དཔག །སངས་རྒྱས་པ་༔

།ཡིས་དེ་གཉིས་གཟུང་། །གཉིས་པོས་སྟོང་ཉིད་རྟོགས་སོ་ཞེས། །ཚུ་རོལ་མཐོང་བའི་རྨོངས་པ་སྨྲ། །མུ་སྟེགས་ཉན་ཐོས་རྣམས་ཀྱིས་ཀྱང་། །ཆོས་ཉིད་རྟོགས་
པར་ཐལ་བར་འགྱུར། །རྣམ་རིག་པས་ལྟ་སྨོས་ཅི་དགོས། །དབུ་མ་པ་ལ་མི་མཐུན་མེད། །དེས་ན་གྲུབ་མཐའ་ཐམས་ཅད་ཀྱང༌། །ཚད་མས་གཞལ་ཕྱིར་མཐུན་པར་འགྱུར། །རྟོག་གེ་ཐམས་
ཅད་མི་མཐུན་པས། །ཚད་མས་གཞལ་བའི་ཆོས་ཉིད་ཀྱང༌། །མང་པོ་ཉིད་དུ་མི་འགྱུར་རམ། །མངོན་སུམ་རྗེས་དཔག་དགོས་པ་མེད། །མུ་སྟེགས་རྒོལ་བ་ཟློག་པའི་ཕྱིར། །མཁས་པ་
རྣམས་ཀྱིས་བྱས་པ་ཡིན། །ལུང་ལས་ཀྱང་ནི་གསལ་པོ་རུ། །རྟོག་བཅས་རྟོག་པ་མེད་པ་ཡིས། །ཤེས་པ་གཉིས་ཀྱིས་མི་རྟོག་ཅེས། །དང༌། བྱང་ཆུབ་སེམས་འགྲེལ་ལས། དེ་ལྟར་རྣལ་
འབྱོར་པ་རྣམས་ཀྱིས། །སྟོང་པ་ཉིད་ནི་བསྒོམས་བྱས་ན། །གཞན་གྱི་དོན་ལ་དགའ་བའི་བློ། །འབྱུང་བ་ཉིད་དུ་ཐེ་ཚོམ་མེད། །ཅེས་པས་དམིགས་བྲལ་གྱི་ངང་ལ་གནས་པས་ལས་འབྲས་
སྤངས་སོ་ཞེས་པའང་རིགས་པ་མ་ཡིན་ཏེ། དེ་ཉིད་དུ། ཀུན་རྫོབ་ལས་ནི་ལོགས་ཤིག་ན། །དེ་ཉིད་ཉེ་བར་མི་དམིགས་སོ། །ཀུན་རྫོབ་སྟོང་པ་ཉིད་དུ་བཤད། །སྟོང་ཉིད་ཁོ་ན་ཀུན་རྫོབ་

སྟེ༑ །བྱས་པ་དང་ནི་མི་རྟག་བཞིན། །མེད་ན་མི་འབྱུང་ངེས་ཕྱིར་རོ། །ཞེས་གསུངས་པས་སོ། །དེས་ན། འཁོར་བའི་རྩ་བ་བདག་འཛིན་ལྷན་སྐྱེས་དང་།¸ །དངོས་སུ་འགལ་བའི་བདག་
ཤྲཱྀ མེད་མི་སྒོམ་པར། །དུས་གསུམ་འགོག་པ་ཡིད་བྱེད་ལྷར་ལེན་པ། །སྒོམ་གྱི་གཟུགས་བརྙན་དུད་འགྲོའི་སྐྱེ་གནས་ཡིན། །དང་། སྟོང་ལྟ་ཧད་པོས་རྒྱུ་འབྲས་ཁྱད་དུ་གསོད། །ཅེས་སོགས་
སྦར་བ་དག་ནོར་ས་ཆེན་པོར་འཁྱམས་པའོ། །དེ་དག་བདག་མེད་བཤད་ཚུལ་ལས་འཕྲོས་པ་ཡིན་གྱི་ཉན་ཐོས་རང་རྐྱང་གི་མ་ཡིན་ནོ། །དེ་བས་ན་བདག་མེད་གཏན་ལ་འབེབས་པ་ལ་དགག་བྱ་༔
བདག་གི་དབྱེ་བ་ཕྱེད་པར་གྱིས་ཤིག་ཅེས་གདམས་ལ་རང་ལུགས་རིགས་པས་གཏན་ལ་འབེབས་པའི་དགག་བྱ་ནི་དང་པོ་ཡིན་ལ། ཞི་གནས་དང་མཚུངས་ལྡན་གྱི་ལྷག་མཐོང་གིས་འགོག་པ་ནི་ཕྱི་
མའོ༑ །གཉིས་པ་ནི་མདོར་བསྟན། རྒྱས་པར་བཤད་པ་གཉིས་ལས། དང་པོ་ནི། ཉེས་དམིགས་སྒོམ་ཞེས་པས་འཁོར་བའི་སྐྱོན་བསྟན། རྒྱས་པར་བཤད་པ་ལ། དལ་འབྱོར་རྙེད་དཀའ་
བ་བསམ་པ། འཆི་བ་མི་རྟག་པ་སྒོམ་པ། འཁོར་བ་སྡུག་བསྔལ་དུ་ལྟ་བ། མྱང་འདས་ཀྱི་ཕན་ཡོན་ལ་འདུན་པའོ། །དང་པོ་ནི། ཐོག་མ་མེད་པ་ནས་ཆུད་པའི་འཁོར་བ་འདིར་སྔར་མི་ཁོམ་པ་

།བརྒྱད་དུ་གནས་ལ་ད་རེས་མིའི་ལུས་མཆོག་ཏུ་གྱུར་པ་འདི་ལྟ་བུ་རྙེད་པ་ནི། རྒྱ་མཚོ་ཆེན་པོ་ལ་གཡོ་བའི་གཉའ་ཤིང་གི་བུ་གར་རུས་སྦལ་གྱི་མགྲིན་པ་ཚུད་པ་ལྟར་༄༅།
དཀོན་པ་ཉིད་དོ། །མི་ཁོམ་པ་བརྒྱད་ནི། དམྱལ་བ་དང༌། དུད་འགྲོ་དང༌། ཡི་དྭགས་དང༌། མཐའ་འཁོབ་ཏུ་སྐྱེས་པ་དང༌། ལྷ་ཚེ་རིང་པོ་དང༌། དབང་པོ་མ་ཚང་བ་དང༌། ལོག་པར་
ལྟ་བ་དང༌། དེ་བཞིན་གཤེགས་པ་མི་འབྱུང་བར་སྐྱེས་པ་སྟེ། དེ་དག་སྡུག་བསྔལ་ལམ་བག་མེད་པས་དམ་པའི་ཆོས་ལ་སྤྱོད་པའི་སྐལ་བ་མེད་པས་ནི་མཁོམ་པའོ། །དེ་བརྒྱད་ལས་ཟློག་པ་
ནི༑ དམ་པའི་ཆོས་བྱེད་པར་ཁོམ་པའི་ཕྱིར་དལ་བ་ཞེས་བྱའོ། །འབྱོར་པ་ནི་རང་གི་འབྱོར་པ་དང་གཞན་གྱི་འབྱོར་པའོ། །དང་པོ་ལ་ལྔ་སྟེ། མིར་གྱུར་པ་དང༌། ཡུལ་དབུས་སུ་སྐྱེས་པ་
དང་༑ དབང་པོ་མ་ཚང་བ་མེད་པ་དང་། གནས་ལ་དད་པར་གྱུར་པ་དང་། ལས་ཀྱི་མཐའ་མ་ལོག་པའོ། །དེ་ལ་གནས་ཞེས་པ་དམ་པའི་ཆོས་འདུལ་བ་སྟེ། དེ་ནི་འཇིག་རྟེན་དང་འཇིག་རྟེན་
ལས་འདས་པའི་ཆོས་ཐམས་ཅད་སྐྱེ་བའི་གནས་ཡིན་པའི་ཕྱིར་རོ། །དེ་བས་ན་དེ་ལ་དད་པ་ནི་གནས་ལ་དད་པའོ། །གཞན་གྱི་འབྱོར་པ་ཡང་ལྔ་སྟེ། སངས་རྒྱས་རྣམས་འབྱུང་བ་དང་། དམ་

པའི་ཆོས་སྟོན་པ་དང་། ཆོས་བསྟན་པ་རྣམས་གནས་པ་དང་། བསྟན་པ་ལ་ཞུགས་པ་དང་གཞན་གྱི་ཕྱིར་རྗེས་སུ་སྙིང་བརྩེ་བའོ། །དེ་ལྟར་ཡང་སོ་སོ་ཐར་པ་ལས། སངས་རྒྱས་ཞེས་བྱའི་སྒྲ་
འདི་ཡང༌། །འཇིག་རྟེན་དག་ན་རབ་ཏུ་དཀོན། །མི་ཉིད་རྙེད་པ་ཤིན་ཏུ་དཀའ། །ཞེས་གསུངས་སོ། །དེ་ལྟ་བུའི་མིར་གྱུར་པ་ཐོབ་པ་ན། དེ་བཞིན་གཤེགས་པའམ་ཉན་ཐོས་དག་ལས་ལུང་
ནོད་ཅིང་གནས་པར་བྱའོ། །དེ་བས་ན་འདི་སྐྱེ་བའི་ཉེས་དམིགས་སྒོམ་པའོ། །གཉིས་པ་ནི། འདུ་བྱེད་ཐམས་ཅད་མི་རྟག་པར་སྟོན་པ་སྟེ། རྒྱུ་རྐྱེན་གྱིས་བསྐྱེད་པའི་ཕུང་པོ་ཁམས་སྐྱེ་མཆེད་ཀྱི་
ཆོས་ཐམས་ཅད་ནི་འདུ་བྱེད་ཐམས་ཅད་དོ། །དེ་དག་མི་རྟག་པ་རྣམ་པ་གཉིས་ཀྱིས་འཇིག་པར་ཤེས་པ་ནི་འདུ་བྱེད་ཐམས་ཅད་ལ་མི་རྟག་པར་རྟོག་པ་ཞེས་བྱའོ། །མི་རྟག་པ་རྣམ་པ་གཉིས་
ནི༑ འཇིག་པའི་མི་རྟག་པ་དང་། སྐད་ཅིག་མས་འཇོམས་པའི་མི་རྟག་པའོ། །དང་པོ་མཐར་མེད་པར་འགྱུར་བ་སྟེ། རྣམ་འགྲེལ་ལས། སྔར་བྱུང་དངོས་པོ་མེད་གྱུར་པ། །མི་རྟག་ཅེས་ནི་
བརྗོད་པ་ཡིན། །ཞེས་སོ། །གཉིས་པ་སྐད་ཅིག་རེར་ཡང་མི་སྡོད་པར་འཇིག་པའོ། །དེ་ནས་བྱེ་བྲག་སྨྲ་བ་བསྟན། །ཞེས་པའི་གོ་རིམ་འོས་པ་ལ་དང་པོ་ཉིད་དེ། དེ་དག་གི་གྲུབ་པའི་མཐའ་

།ལ། ཅི་མྱུར་ཡང་སྐད་ཅིག་དང་པོ་ལ་སྐྱེ། བར་དུ་གནས། མཐའ་མ་འཇིག་རྐྱེན་གྱིས་འཇིག་པར་བཤད་པ་ཡིན་ལ། དེས་ན་བསྐལ་པ་ཆགས་འཇིག་སྟོང་གསུམ་
ལྟ་བུ་ཡང་བྱ་བ་དེ་དག་འགོ་བརྩམས་ནས་རྫོགས་པའི་བར་དུ་གནས་པར་འདོད་དོ། །མདོ་སྡེ་པ་ཡང་དེ་བཞིན་ནོ། །ཞེས་པ་ནས་ཕྱི་མ་ཡང་སྟེ། དེའི་གྲུབ་མཐའ་ལ་སྐྱེ་བ་ཁོ་ན་དེའི་འཇིག་རྐྱེན་ཆེ
ཡིན་པས་སྐྱེ་བཞིན་པ་དང་འཇིག་བཞིན་པ་དུས་མཉམ་པས་དངོས་པོ་སྐད་ཅིག་རེ་ལས་མི་སྡོད་པས་གནས་པའི་སྐད་ཅིག་ལ་སོགས་པ་མེད་ཀྱི། སྐད་ཅིག་སྔ་ཕྱིའི་འབྲེལ་པ་ཙམ་ལ་བཏགས་པར་
༈ འདོད་པའོ། །དེའི་ཕྱིར་འཇིག་པ་མི་རྟག་པ་དང་། སྐད་ཅིག་གིས་འཇིག་པ་མི་རྟག་པའི་མཚན་ཉིད་དུ་འཇོག་པའི་ཡང་སྐབས་བྱེད་པར་བྱའོ། །དེ་ལྟར་འདུས་བྱས་ཐམས་ཅད་འཇིག་པར་མཐོང་
ནས་བདག་ཉིད་རྟག་པར་འཛིན་པའི་སྐབས་མི་སྲིད་པས། བདག་འཆི་ངེས། འཆི་བ་ཡང་དུས་བཏབ་མེད། འཆི་བ་ལ་ཆོས་མིན་པ་གང་གིས་ཀྱང་ཕན་པ་མེད་སྙམ་སྒོམ་པའོ། །འདི་ནི་འཇིག་
པའི་ཉེས་དམིགས་སྒོམ་པའོ། །གསུམ་པ་ནི། འདུ་བྱེད་ཐམས་ཅད་སྡུག་བསྔལ་བར་རྟོག་པ་དང་། སྐད་ཅིག་ཀྱང་སྲིད་པར་སྐྱེ་བར་མི་འདོད་པ་དང༌། རྟག་ཏུ་འཇིག་པར་ལྟ་བ་དང་། རྟག་ཏུ་༔

ཡིད་མི་རྟོན་པ་དང༌། ཕུང་པོ་རྣམས་གསོད་པོར་འདུ་ཤེས་པ་དང༌། ཁམས་རྣམས་སྦྲལ་གདུག་པ་ལྟ་བུར་འདུ་ཤེས་པ་དང༌། སྐྱེ་མཆེད་རྣམས་གྲོང་སྟོང་པ་ལྟ་བུར་འདུ་ཤེས་པ་སྟེ། དང་པོ་
ནི༑ ཟག་བཅས་ཐམས་ཅད་སྡུག་བསྔལ་གྱི་སྡུག་བསྔལ་དང༌། འགྱུར་བའི་སྡུག་བསྔལ་དང་། འདུ་བྱེད་ཀྱི་སྡུག་བསྔལ་བར་རྟོགས་པའོ། །གཉིས་པ་ནི། ཁམས་གསུམ་པོ་ཐམས་ཅད་རྟག
ཏུ་འདུ་ཤེས་དང་རྗེས་སུ་འགྲོ་ཞིང་དེས་ཁྱབ་པར་མཐོང༌། དེ་དག་ཏུ་སྐྱེ་རྒ་ན་འཆི་ལ་སོགས་པའི་སྡུག་བསྔལ་འབྱུང་བར་མཐོང་ནས་དེ་དག་ཏུ་སྐྱེ་བ་མི་འདོད་ཅིང་སྐྱེ་བ་མི་འཚོལ་བའོ། །གསུམ་པ་
སྲིད་པ་ལ་སྡུག་བསྔལ་གྱི་སྡུག་བསྔལ་ལྡན་པ་དང་ཉོན་མོངས་པ་འབྱུང་བའི་གནས་ཡིན་པར་མཐོང་བའོ། །བཞི་པ། སྲིད་པ་ལ་ཐང་ཅིག་བདེ་བ་རྣམས་ཀྱང་ཕྱིས་སྡུག་བསྔལ་དང་ལྡན་པའི་ཕྱིར་
རྟག་ཏུ་ཡིད་མི་རྟོན་པའོ། །ལྔ་པ། དཔེར་ན་གཤེད་མས་གསོད་ཅིང་སྔག་བསྔལ་སྐྱེས་པར་བྱེད་པ་དེ་བཞིན་དུ། ཕུང་པོ་ལ་བདག་ཏུ་དམིགས་ན་ཡང་སྐྱེ་རྒ་ན་འཆིའི་སྡུག་བསྔལ་སྐྱེ་བར་མཐོང་
བས་སོ། །དྲུག་པ་ཇི་ལྟར་སྦྲལ་གདུག་པས་གཟུང་ན་སྡུག་བསྔལ་དང་ཉོན་མོངས་པ་སྐྱེ་བ་དེ་བཞིན་དུ་མིག་ལ་སོགས་པའི་ཁམས་ལ་བརྟེན་ནས་གཟུགས་ལ་སོགས་པའི་ཁམས་ལ་དམིགས་ནས་་

༄༅། །འདོད་ཆགས་དང་ཞེ་སྡང་ལ་སོགས་པའི་ཉོན་མོངས་པ་འབྱུང་བར་ཁོང་དུ་ཚུད་པའོ། །བདུན་པ་ནི་ཇི་ལྟར་གྲོང་སྟོང་པ་ན་སྐྱེ་བོ་དག་རྒྱུ་བ་མི་གནས་པས་སྟོང་པ་དེ་
བཞིན་དུ་སྐྱེ་མཆེད་བཅུ་གཉིས་ཀྱང་མིག་དང་གཟུགས་ལྟ་བུ་ཙམ་དུ་ཟད་ཀྱི་བདག་དང་བདག་གིར་མེད་པར་རྟོགས་པས་སོ། །དེ་ལྟར་འཁོར་བ་ཉེས་དམིགས་ཅན་དུ་མཐོང་བ་ནི་སྡུག་བསྔལ་བའི་ཉེས་
དམིགས་སྒོམ་པ་ཡིན་ནོ། །བཞི་པ་ནི། དེས་འཁོར་བ་ལ་སྐྱོ་ན་ཞི་བ་ཚོལ་བའི་བློ་སྐྱེ་ལ། ཞི་བ་ནི་མྱ་ངན་ལས་འདས་པ་ཡིན་ཏེ། མྱ་ངན་ལས་འདས་པ་དེ་ལ་རྣམ་པར་གྲོལ་བའི་བདེ་བ་ཐམས་
༴ ཅད་ཀྱི་རྟེན་དུ་ལྟ་བས་མྱ་ངན་ལས་འདས་པ་ལ་གནས་སུ་འདུ་ཤེས་པ་དང༌། དེ་ཉིད་འཁོར་བ་ལས་བརྒལ་ཞིང་སྔག་བསྔལ་ཐམས་ཅད་སྤངས་པར་ལྟ་བས་ན་སྐྱབས་སུ་འདུ་ཤེས་པའོ། །དེ་ནི་ཐར་
པའི་ཕན་ཡོན་བསམ་པ་སྟེ། དེས་དམན་པའི་ཉན་ཐོས་སམ་རང་སངས་རྒྱས་ཀྱི་བྱང་ཆུབ་ཏུ་སེམས་བསྐྱེད་པར་བྱེད་དོ། །འཁོར་བ་ལ་ཉེས་དམིགས་སུ་མཐོང་ན་ཐར་པའི་ཕན་ཡོན་མི་མཐོང་ཀ་
༈ མེད་སྙམ་དགོངས་ཏེ་འདི་ཉེས་དམིགས་སྒོམ་པའི་གཞུང་གིས་ཞར་ལ་བསྟན་ནོ། །གསུམ་པ་བསླབ་པ་གསུམ་གྱི་སྤྱོད་པ་ལ་ཞུགས་པ་ལ། མདོར་བསྟན། རྒྱས་པར་བཤད་པ་གཉིས་✖

ལས༑ དང་པོ་ནི། ངེས་འབྱུང་བསླབ་པ་གསུམ་སྤྱོད་པ། །ངེས་པར་འབྱུང་བ་ནི་མྱ་ངན་ལས་འདས་པ་སྟེ། དེའི་ཕྱིར་དུ་ཡིན་པས་ལྷག་པ་ཞེས་པའི་སྒྲས་བསྟན་ནོ། །བསླབ་པ་གསུམ་
ཤྲཱྀ ནི༑ ལྷག་པའི་སེམས་ཀྱི་དབང་དུ་བྱས་པའི་ཚུལ་ཁྲིམས་ཀྱི་བསླབ་པ་གང་ཡིན་པ་དེ་ནི་ལྷག་པའི་ཚུལ་ཁྲིམས་ཀྱི་བསླབ་པ། ལྷག་པའི་ཤེས་རབ་ཀྱི་དབང་དུ་བྱས་པའི་སེམས་ཀྱི་ཏིང་ངེ་འཛིན་གང་
ཡིན་པ་དེ་ནི་ལྷག་པའི་སེམས་ཀྱི་བསླབ་པ། ཉོན་མོངས་པ་སྤོང་བའི་དབང་དུ་བྱས་པའི་ཡེ་ཤེས་དང་། མཐོང་བ་གང་ཡིན་པ་དེ་ནི་ལྷག་པའི་ཤེས་རབ་ཀྱི་བསླབ་པའོ། །དེ་ལ་ལྷག་པའི་ཚུལ་
ཁྲིམས་ཀྱི་བསླབ་པ་གང་ཞེ་ན། ཚུལ་ཁྲིམས་ཡང་དག་པར་བླངས་པ་ནས་བརྩམས་ཏེ་ཚུལ་ཁྲིམས་ཀྱི་ཕུང་པོ་ཡོངས་སུ་རྫོགས་པར་གྱུར་བའི་བར་དུ་བཤད་པ་རྣམས་སོ། །ལྷག་པའི་སེམས་ཀྱི་
བསླབ་པ་གང་ཞེ་ན། འདོད་པ་དག་ལས་དབེན་པ་སྡིག་པ་མི་དགེ་བའི་ཆོས་རྣམས་ལས་དབེན་པ་རྟོག་པ་དང་བཅས་དཔྱོད་པ་དང་བཅས་པ། དབེན་པ་ལས་སྐྱེས་པའི་དགའ་བ་དང་བདེ་བ་ཅན་
བསམ་གཏན་དང་པོ་ལ་གནས་སོ་ཞེས་བསམ་གཏན་བཞི་པའི་བར་དག་བསྒྲུབས་ཏེ་གནས་པ་སྟེ། འདིར་བསམ་གཏན་རྣམས་ལ་དང་པོར་བརྟེན་ན་དང་པོ་ཁོ་ན་བདེན་པ་མངོན་པར་རྟོགས་ཤིང་སྐྱོན་

།མེད་ལ་འཇུག་པར་འགྱུར་གྱི། བསམ་གཏན་རྣམས་ཐམས་ཅད་ཀྱི་ཐམས་ཅད་དུ་མེད་ན་མ་ཡིན་པས་དེའི་ཕྱིར་བསམ་གཏན་རྣམས་གཙོ་བོར་བྱས་ཏེ་ལྷག་པའི་སེམས་
༄༅།ཆོས་
བཞིའི་ཀྱི་བསླབ་པ་བསྟན་ནོ། །དོན་མཐར་གནས་ཀྱི་སྙོམས་འཇུག་དགུ་མངོན་ཤེས་དང་རྫུ་འཕྲུལ་གྱི་བར་དུ་བཤད་པ་རྣམས་སོ། །ལྷག་པའི་ཤེས་རབ་ཀྱི་བསླབ་པ་གང་ཞེ་ན། བདེན་པ་བཞི་པོ་དག་ལ་
ཡང་དག་པ་ཇི་ལྟ་བ་བཞིན་དུ་ཤེས་པ་གང་ཡིན་པའོ། །ཅིའི་ཕྱིར་བསླབ་པ་གསུམ་ཁོ་ན་གཟུང་ཞེ་ན། ཏིང་ངེ་འཛིན་གྱི་གནས་ཀྱི་དོན་དང་། ཡེ་ཤེས་ཀྱི་རྟེན་གྱི་དོན་དང་། བྱ་བ་བྱས་པའི་དོན་གྱི་
ཉེར་
བདུན་ཕྱིར་ཏེ། དེ་ལ་དང་པོ་ཚུལ་ཁྲིམས་ཡིན་ཏེ། ཚུལ་ཁྲིམས་ལ་གནས་ན་སེམས་རྩེ་གཅིག་པའི་ཏིང་ངེ་འཛིན་ལ་རེག་པར་འགྱུར་བའི་ཕྱིར་རོ། །གཉིས་པ་སེམས་ཀྱི་བསླབ་པ་ཡིན་ཏེ། སེམས་
མཉམ་པར་བཞག་པའི་དྲན་པ་རྩེ་གཅིག་པས་ཤེས་བྱའི་དངོས་པོ་ལ་ཡང་དག་པ་ཇི་ལྟ་བ་བཞིན་དུ་ཡེ་ཤེས་མཐོང་བ་དང་འཇུག་པའི་ཕྱིར་རོ། །གསུམ་པ་ལྷག་པ་ཤེས་རབ་ཀྱི་བསླབ་པ་སྟེ་ཡེ་ཤེས
མཐོང་བ་དང་ཤིན་ཏུ་རྣམ་པར་དག་པས་ཉོན་མོངས་པ་སྤོང་བ་མངོན་སུམ་དུ་བྱེད་པའི་ཕྱིར་རོ། །དེས་ནི་རང་དོན་མཐར་ཕྱིན་པ་སྟེ། ཉོན་མོངས་པ་སྤོང་བ་དེ་ནི་བྱ་བའི་མཆོག་ཡིན་ཏེ། དེའི་གོང་༔

དུ་བྱ་བ་གཞན་མེད་པའི་ཕྱིར་རོ། །དེ་དག་གོ་རིམ་དེ་ལྟར་ངེས་པ་ཡང་ཚུལ་ཁྲིམས་རྣམ་པར་དག་པས་ནི་འགྱོད་པ་མེད་པར་བྱེད་དོ། །འགྱོད་པ་མེད་པས་དགའ་བ་དང༌། མཆོག་ཏུ་དགའ་བ་༔
དང་༑ ཤིན་ཏུ་སྦྱངས་པ་དང་། བདེ་བར་འགྱུར་རོ། །བདེ་བར་གྱུར་པའི་སེམས་མཉམ་པར་འཇོག་གོ །སེམས་མཉམ་པར་བཞག་ན་ཡང་དག་པ་ཇི་ལྟ་བ་བཞིན་དུ་རབ་ཏུ་མཐོང་ངོ་། ། ཡང་
དག་པ་ཇི་ལྟ་བ་བཞིན་དུ་མཐོང་ན་སྐྱོ་བར་འགྱུར་རོ། །སྐྱོ་ན་འདོད་ཆགས་དང་བྲལ་བར་འགྱུར་རོ། །འདོད་ཆགས་དང་བྲལ་ན་རྣམ་པར་གྲོལ་བར་འགྱུར་རོ། །རྣམ་པར་གྲོལ་ན་ལེན་པ་མེད་པར་
ཡོངས་སུ་མྱ་ངན་ལས་འདའ་བས། དེ་ལྟར་ལྷག་པའི་སེམས་ཀྱི་བསླབ་པས་ལྷག་པའི་ཤེས་རབ་བསྐྱེད་པ་ནི་མཆིས་ན། ལྷག་པའི་ཤེས་རབ་ཀྱིས་ལྷག་པའི་སེམས་བསྐྱེད་པ་ཡོད་དམ་མེད་ཞེ་ན་༔
ཡོད་དེ། འཕགས་པ་ཉན་ཐོས་གཞི་མཐོང་བ་བསམ་གཏན་གྱི་དངོས་གཞི་མ་ཐོབ་པ་དེའི་འོག་ཏུ་སྒོམ་པས་སྤང་བར་བྱ་བའི་ཉོན་མོངས་པ་རྣམས་སྤང་བའི་ཕྱིར་བརྩོན་པར་བྱེད་པ་ན། དྲན་པ་ཡང་
དག་བྱང་ཆུབ་ཀྱི་ཡན་ལག་སྒོམ་པར་བྱེད་པ་དང་། བཏང་སྙོམས་ཡང་དག་བྱང་ཆུབ་ཀྱི་ཡན་ལག་སྒོམ་པར་བྱེད་པའི་བར་དག་སྒོམ་པར་བྱེད་པའི་ཤེས་རབ་ཀྱི་བསླབ་པ་དེས་སེམས་ཀྱི་བསླབ་པ་

།སྐྱེད་པར་བྱེད་དོ། །དེ་བས་ན་ཚུལ་ཁྲིམས་ཀྱི་བསླབ་པ་ཡོད་ལ་ལྷག་མ་གཉིས་མེད་པ་ཡོད། དང་པོ་གཉིས་ཡོད་ལ་ཕྱི་མ་མེད་པ་ཡོད། ཕྱི་མ་གཉིས་ཡོད་ལ་སྔ་མ་
མེད་པ་མི་སྲིད་དོ། །གཉིས་པ་རྒྱས་པར་བཤད་པ་ལ། ལྷག་པ་ཚུལ་ཁྲིམས་ཀྱི་བསླབ་པ་དང་། ལྷག་པ་ཏིང་ངེ་འཛིན་གྱི་བསླབ་པ་དང་། ལྷག་པ་ཤེས་རབ་ཀྱི་བསླབ་པ་རྒྱས་པར་བཤད་པ་
ལས༑ དང་པོ་ནི། དགེ་བའི་ཆོས་ལ་འདུན་པ་སྐྱེད་པ་དེ་ཉིད་ཀྱི་དབང་དུ་བྱས་ཏེ་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་བ་དང༌། ཚུལ་ཁྲིམས་ཀྱི་སྡོམ་པ་དང༌། དབང་པོའི་
སྡོམ་པ་དང༌། ཟས་ཀྱི་ཚོད་རིག་པ་དང༌། ནམ་གྱི་ཆ་སྟོད་དང་ཆ་སྨད་ལ་མི་ཉལ་བར་རྗེས་སུ་བརྩོན་པ་ཉིད་དང་། ཤེས་བཞིན་དུ་སྤྱོད་པ་ཉིད་དོ། །དང་པོ་རབ་ཏུ་བྱུང་བ་ནི། ཁྱིམ་ནས་ཁྱིམ་
* མེད་པར་ལེགས་པར་གསུངས་པའི་ཆོས་འདུལ་བ་ལས་གསོལ་བ་དང་། གཞིའི་ལས་ཀྱིས་བསྙེན་པར་རྫོགས་པ་དགེ་སྦྱོང་གི་ཚུལ་ཁྲིམས་ཡང་དག་པར་བླངས་པའོ།ྋ།གཉིས་པ་ཚུལ་ཁྲིམས་གྱི་
སྡོམ་པ་ནི། ཡན་ལག་དྲུག་དང་ལྡན་པ་སྟེ། ཡན་ལག་དྲུག་ནི། རབ་ཏུ་བྱུང་བ་དེ་ཚུལ་ཁྲིམས་དང་ལྡན་པར་གནས་པ་དང་། སོ་སོ་ཐར་པའི་སྡོམ་པས་བསྡམས་པ་དང་། ཆོ་ག་ཕུན་སུམ་

ཚོགས་པ་དང༌། སྤྱོད་ཡུལ་ཕུན་སུམ་ཚོགས་པ་དང༌། ཁ་ན་མ་ཐོ་བ་ཕྲ་རབ་ཙམ་ལ་ཡང་འཇིགས་པར་ལྟ་བ་དང་། བསླབ་པའི་གཞི་རྣམས་ཡང་དག་པར་བླངས་ཤིང་སློབ་པར་བྱེད་པའོ།
དང་པོ་བསླབ་པའི་གཞི་ཇི་ལྟར་བླངས་པ་དག་ལ་ལུས་ཀྱི་ལས་ཀྱི་མཐའ་མ་ལོག་པ་དང༌། ངག་གིས་ལས་ཀྱི་མཐའ་མ་ལོག་པར་འགྱུར་ཞིང་མ་ཉམས་པར་བྱེད་པ་དང༌། སྐྱོན་མེད་པར་བྱེད་
པའོ༑ །གཉིས་པ། སྡེ་ཚན་བདུན་པོ་དག་གི་ཚུལ་ཁྲིམས་ནི་སོ་སོ་ཐར་པའི་སྡོམ་པ་ཞེས་བྱ། དེ་ལས་འདིར་དགེ་སློང་ངོ༌། །གསུམ་པ་སྤྱོད་ལམ་དང༌། འཕྲལ་གྱི་བྱ་བ་དང༌། དགེ་བའི་
ཕྱོགས་ཀྱི་སྦྱོར་བ་ལ་བརྟེན་པ་འཇིག་རྟེན་དང་རྗེས་སུ་མཐུན་ཞིང་། འཇིག་རྟེན་དང་མི་འགལ་བ་དང༌། འདུལ་བ་དང་རྗེས་སུ་མཐུན་ཞིང་འདུལ་བ་དང་མི་འགལ་བ་ཆོ་ག་དང་ལྡན་པ་ཡིན་ནོ།
སྤྱོད་ལམ་ནི་གང་དུ་འཆག་པར་བྱ་བ་དང་ཇི་ལྟར་འཆག་པར་བྱེད་པ་དེར། འཇིག་རྟེན་རྣམས་དང༌། ཡང་དག་པར་སོང་བ་རྣམས་དང༌། སྐྱེས་བུ་དམ་པ་རྣམས་ཀྱིས་སྨད་པར་མི་འགྱུར་བ་
དང་༑ ཆོས་མཐུན་པ་རྣམས་དང༌། འདུལ་བ་འཛིན་པ་རྣམས་དང༌། འདུལ་བ་ལ་བསླབ་པ་རྣམས་ཀྱིས་སྨད་ཅིང་འཇུངས་པར་མི་འགྱུར་བ་དེ་ལྟར་འཆག་པར་བྱེད་དོ། །འཆག་པ་ཇི་ལྟ་བ་

༄༅། །བཞིན་དུ་འགྲེང་བ་དང་འདུག་པ་དང་ཉལ་བ་ལ་ཡང་རིག་པར་བྱའོ། །འཕྲལ་གྱི་བྱ་བ་ནི་ཆོས་གོས་བགོ་བ་དང༌། བཤང་བ་དང༌། གཅི་བ་དང༌། ཆུ་བཏུང་བ་
དང་༑ སོ་ཤིང་བཟའ་བ་དང་། གྲོང་དུ་འཇུག་པ་དང༌། བསོད་སྙོམས་སྒྲུབ་པ་དང༌། བཟའ་བ་དང་ལྷུང་བཟེད་བཀྲུ་ཞིང་བཞག་པ་དང༌། རྐང་པ་བཀྲུ་བ་དང༌། མལ་དང་སྟན་བཤམ་པ་
དང་༑ དེ་དག་ཉིད་བསྡུ་བ་དང༌། ལྷུང་བཟེད་ཀྱི་ལས་དང༌། ཆོས་གོས་ཀྱི་ལས་དང༌། ཅུང་ཟད་དེ་ལྟ་བུ་དང་མཐུན་པ་གང་ཡིན་པའོ། །དེ་དག་ཀྱང་ཇི་ལྟར་རིགས་པ་དང་། གང་དུ་བྱ་བ་
དང་༑ ཇི་ལྟར་བྱ་བ་དེར། གང་གིས་འཇིག་རྟེན་པ་རྣམས་དང་རྩོད་པར་མི་འགྱུར་ཞིང་སྨད་པར་མི་འགྱུར་བ་དང༌། འདུལ་བ་འཛིན་པ་རྣམས་དང་འདུལ་བ་ལ་བསླབ་པ་རྣམས་ཀྱིས་སྨད་པར་མི་
འགྱུར་བ་དང༌། དམ་པ་རྣམས་དང༌། ཡང་དག་པར་སོང་བ་རྣམས་དང༌། ཆོས་མཐུན་པ་རྣམས་ཀྱིས་སྨད་པར་མི་འགྱུར་བ་དེ་ལྟར་ཤེས་པར་བྱའོ། །དགེ་བའི་ཕྱོགས་ཀྱི་སྦྱོར་བ་ནི། ཁ་
འདོན་བྱ་བ་དང་། བླ་མ་རྣམས་ལ་འདུད་པ་དང་། ལྡང་བའི་ལས་བྱ་བ་དང༌། དེ་བཞིན་དུ་གཅིག་ལ་གཅིག་རྗེས་སུ་སྙིང་བརྩེ་བའི་སེམས་ཉེ་བར་བཞག་སྟེ་ནད་གཡོག་བྱ་བ་དང༌། འདུན་པ་

སྦྱིན་པ་དང༌། ལུང་འབོགས་པ་དང་། རབ་ཏུ་སྦྱོར་བ་དང༌། ཡོངས་སུ་ཞུ་བ་དང༌། ཆོས་ཉན་པ་དང༌། ཚངས་པ་མཚུངས་པར་སྤྱོད་པ་མཁས་ཤིང་ལེ་ལོ་མེད་པ་རྣམས་ལ་ལུས་ཀྱིས་ཞལ་ཏ་
བྱ་བ་དང༌། གཞན་དག་ཀྱང་དགེ་བའི་ཕྱོགས་ཡང་དག་པར་འཛིན་དུ་གཞུག་པ་དང༌། ཆོས་བསྟན་པ་དང༌། ནང་དུ་ཡང་དག་འཇོག་པ་དང་། འཇུག་པ་དང༌། སྐྱིལ་མོ་ཀྲུང་འཆའ་བ་
དང་༑ འདུག་པ་དང་། གཞན་ཡང་དེ་ལྟ་བུ་དང་མཐུན་པའི་ཆོས་གང་ཡིན་པ་སྟེ། དེ་དག་ཅི་རིགས་སུ་བྱ་བ་དང༌། ཇི་ལྟར་བྱ་བ་དེར། འཇིག་རྟེན་རྣམས་ནས་ཆོས་མཐུན་པ་རྣམས་ཀྱི་བར་
དུ༑ མི་རྩོད་ཅིང་སྨད་པར་མི་འགྱུར་བ་དེ་ལྟར་བྱེད་པའོ། །བཞི་པ། དགེ་སློང་གི་སྤྱོད་ཡུལ་མ་ཡིན་པ་ལྔ་སྟེ། བཤན་པའི་གནས་དང༌། སྨད་འཚོང་མའི། ཆང་འཚོང་མའི། རྒྱལ་པོའི་
ཕོ་བྲང་། གདོལ་པའི་ཁྱིམ་སྟེ། དེ་དག་དེ་བཞིན་གཤེགས་པས་སྨད་པ་སྤྱོད་ཡུལ་མ་ཡིན་པའོ། །དེ་དག་སྤངས་ནས་སྤྱོད་ཡུལ་ཁ་ན་མ་ཐོ་བ་མེད་པ་གཞན་དག་ཏུ་སྤྱོད་པར་བྱེད་ཅིང༌། དེར་
ཡང་དུས་སུ་སྤྱོད་པར་བྱེད་པ་གང་ཡིན་པའོ། །ལྔ་པ་ལྟུང་བ་བྱུང་ན་དེ་ལས་ཚེགས་ཆུང་ངུས་ལྡང་བར་འགྱུར་བས་དེའི་ཕྱིར་ཁ་ན་མ་ཐོ་བ་ཕྲ་རབ་ཅེས་བྱའོ། །བདག་ལྟུང་བ་བྱུང་བ་འདིའི་རྒྱུས་མ་

༄༅། །ཐོབ་པ་ཐོབ་པར་བྱ་བ་དང༌། མ་རྟོགས་པ་རྟོགས་པར་བྱ་བ་དང༌། མངོན་དུ་མ་བྱས་པ་མངོན་དུ་བྱ་བའི་སྐལ་བ་མེད་པར་འགྱུར་བའམ། ངན་སོང་དུ་ཉེ་བར་འགྲོ་
བར་འགྱུར་བའམ། བདག་ལ་བདག་ཉིད་དམ་སྟོན་པའམ་ལྷ་རྣམས་ཀྱིས་སྨད་པར་འགྱུར་བའམ། ཚངས་པ་མཚུངས་པར་སྤྱོད་པ་མཁས་པ་རྣམས་ཀྱིས་ཆོས་ཉིད་ཀྱིས་སྨད་པར་འགྱུར་
བའམ༑ ཕྱོགས་དང་ཕྱོགས་མཚམས་རྣམས་སུ་བདག་སྡིག་པ་ཅན་དུ་གྲགས་པ་ངན་པ་གྲགས་པར་གྱུར་ན་མི་རུང་ངོ་སྙམ་ནས། དེ་དེའི་རྒྱུར་གྱུར་པ་ཚེ་འདི་དང་ཚེ་ཕྱི་མ་ལ་མི་འདོད་པར་འགྱུར་
སུམ་ཅུ་
བའི་ཆོས་དེ་དག་ལ་འཇིགས་པར་ལྟ་ཞིང༌། དེས་ན་སྲོག་གི་ཕྱིར་ཡང་བསླབ་པའི་གཞི་ཕྲ་བ་དེ་དག་ལ་བསམ་བཞིན་དུ་ལྟུང་བ་འབྱིན་པར་མི་བྱེད་དོ། །རྒྱ་ལ་རྒྱ་ལམ་ན་བརྗེད་ངེས་པས་ལྟུང་བ་བྱུང་
བ་ན་ཡང་མྱུར་བ་མྱུར་བ་ཁོ་ནར་ཆོས་བཞིན་དུ་ཕྱིར་འཆོས་པར་བྱེད་ཅིང་སློང་བར་བྱེད་པའོ། །དྲུག་པ། སྔོན་སོ་སོ་ཐར་པའི་སྡོམ་པ་ཡང་དག་པར་ལེན་པ་གསོལ་བ་དང་བཞིའི་ལས་ཀྱིས་བསྙེན་
པར་རྫོགས་པའི་ཚེ། བསླབ་པའི་གཞི་ཁ་ཅིག་ནི་རང་བཞིན་གྱིས་ཐོས་ཤིང༌། དེ་ལས་གཞན་པ་བསླབ་པའི་གཞི་ལྷག་མ་སོ་སོ་ཐར་པའི་མདོ་ལས་གསུངས་པ་ཉིས་བརྒྱ་ལྔ་བཅུ་པོ་དག་ཀྱང་ཟླ་བ་

ཕྱེད་ཕྱེད་ན་སོ་སོ་ཐར་པའི་མདོ་འདོན་པའི་ཚེ་མཁན་པོའམ་སློབ་དཔོན་ནམ་གཏམ་འདྲེས་པ་འམ། ཕེབས་པར་སྨྲ་བ་འམ། སྨོས་འདྲིན་ནམ། གྲོགས་བཤེས་དག་ལས་ཐོས་ནས་ཐམས་ཅད་ལ་ ྃ
བསླབ་པར་བྱའོ། །ཞེས་དམ་བཅའ་བ་ཡང་དག་པར་བླངས་པས་དུས་དེ་ཕྱིན་ཆད་བསླབ་གཞི་རྣམས་ལ་མཁས་པར་སློབ་ལ། མཁས་པར་གྱུར་པ་དེ་དག་ལ་རེ་ཞིག་ལྟུང་བ་ཅི་འབྱུང་སྟེ། རྒྱ་ལ་
བྱུང་ན་ཡང་ཆོས་བཞིན་དུ་ཕྱིར་འཆོས་པར་བྱེད་དོ། །གལ་ཏེ་བསླབ་གཞི་རྣམས་ལ་མི་མཁས་ཤིང་བློ་བྱང་བར་མ་གྱུར་པ་དེ་དག་ནི་མཁན་པོ་སོགས་སྔར་བསྟན་པའི་གནས་དེ་དག་ལ། བྱེ་བྲག་ཏུ་
བཤད་པ་ལ་མཁས་པས་ཡང་དག་པར་ལེན་པར་བྱེད་དོ། །བྱེ་བྲག་ཏུ་བཤད་པ་ལ་མཁས་པས་ཡང་དག་པར་བླངས་ནས་ཀྱང་། ཇི་ལྟར་རྗེས་སུ་བསྟན་པ་བཞིན་ལྷག་ཆད་མེད་པར་སློབ་པར་བྱེད་
ཅིང་༑ བླ་མ་དང་བླ་མ་ལྟ་བུ་དག་གིས་བསྟན་པའི་བསླབ་པའི་གཞི་དེ་དག་ལ་དོན་དང་ཚིག་འབྲུ་ཕྱིན་ཅི་མ་ལོག་པར་ཡོངས་སུ་འཛིན་པར་བྱེད་དོ། །དེ་དག་གསུམ་དུ་འདུ་སྟེ། ཚུལ་ཁྲིམས་དང་
ལྡན་པར་གནས་པ་ཆུད་མི་ཟ་བའི་མཚན་ཉིད་དོ། །སོ་སོ་ཐར་པའི་སྡོམ་པས་བསྡམས་པ་རང་བཞིན་གྱི་མཚན་ཉིད། ཆོ་ག་ཕུན་སུམ་ཚོགས་པ་སོགས་བཞིས་ཡོན་ཏན་གྱི་མཚན་ཉིད་དེའི་ཆོ་ག་དང་

༄༅། །སྤྱོད་ཡུལ་ཕུན་སུམ་ཚོགས་པ་གཉིས་ཀྱིས་གཞན་གྱིས་མཐོང་ན་མ་དད་པ་རྣམས་ཀྱང་དད་པར་འགྱུར། དད་པ་རྣམས་ཕྱིར་ཞིང་སྤེལ་བར་འགྱུར་པ་དང༌། ལྷག་པར་
དད་པར་བྱེད། ཡིད་འཁྲུག་པར་མི་བྱེད་ཅིང༌། མི་སྙན་པ་བརྗོད་པར་མི་བྱེད་པས་གཞན་གྱི་དབང་གིས་བྱུང་བའི་ཡོན་ཏན་དང༌། རྗེས་སུ་བསྔགས་པ་ཐོབ་བོ། །ཁ་ན་མ་ཐོ་བ་ལ་འཇིགས་པ་
དང་༑ བསླབ་གཞི་ལ་ཡང་དག་པར་སློབ་པ་གཉིས་ཀྱིས་ངན་སོང་དུ་མི་ལྟུང་བདེ་འགྲོར་སྐྱེ། མ་ཐོབ་པ་ཐོབ་པར་བྱ་བའི་སྐལ་བ་ཡོད་པར་འགྱུར་ཏེ། བདག་གི་དབང་གིས་བྱུང་བ་རྗེས་སུ་
བསྔགས་པའི་ཡོན་ཏན་ནོ། །དབང་པོའི་སྡོམ་པ་ནི་ཚུལ་ཁྲིམས་ཀྱི་སྡོམ་པ། དེ་ཉིད་ལ་བརྟེན་ནས་དྲན་པ་ཀུན་ཏུ་སྲུང་བ་དང༌། དྲན་པ་ལ་རྟག་འགྲུས་བྱེད་པ་དང༌། དྲན་པས་ཡིད་ཀུན་ཏུ་
བསྲུངས་པ་དང༌། གནས་སྐབས་མཉམ་པ་ལ་འཇོག་ཅིང་དེས་མིག་གིས་གཟུགས་མཐོང་བ་ན་མཚན་མར་མི་འཛིན། མངོན་རྟགས་སུ་མི་འཛིན་ལ། གཞི་གང་ཁོ་ན་ལས་དེའི་སེམས་ཀྱི་རྗེས་སུ་
སྡིག་པ་མི་དགེ་བའི་ཆོས་རྣམས་ཟག་པར་འགྱུར་བ་དེ་དག་བསྡམ་པར་བྱ་བའི་ཆེད་དུ་སྒྲུབ་པར་བྱེད་ཅིང་། མིག་གི་དབང་པོ་ཡང་སྲུང་བར་བྱེད་ལ། མིག་གི་དབང་པོས་ཀྱང་སྡོམ་པ་སྒྲུབ་པར་བྱེད་

པ་དང༌། དེ་བཞིན་རྣ་བས་སྒྲ། སྣས་དྲི། ལྕེས་རོ། ལུས་ཀྱིས་རེག་བྱ། ཡིད་ཀྱིས་ཆོས་ལའང་འདྲའོ། །ཇི་ལྟར་དྲན་པ་ཀུན་ཏུ་སྲུང་བ་ནི། ཐོས་པ་གཟུང་བ་དང༌། བསམ་པ་
དང་༑ ཡང་དང་ཡང་དུ་བསྒོམ་པར་གྱུར་ནས་ཐོས་བསམ་སྒོམ་པའི་དབང་གིས་དྲན་པ་ཐོབ་པ་དེ་ཉིད་མི་བརྗེད་པར་བྱ་བ་དང་། མི་ཉམས་པར་བྱ་བ་དང༌། ཆུད་མི་ཟ་བར་བྱ་བའི་ཕྱིར་ཐོས་བསམ་
སྒོམ་པ་ལ་དུས་སུ་སྦྱོར་བར་བྱེད། གོམས་པར་བྱེད། སྦྱོར་བ་ལྷོད་པ་དང༌། སྦྱོར་བ་གཏོང་པར་ཡང་མི་འགྱུར་རོ། །དྲན་པ་ལ་རྟག་འགྲུས་ནི། དྲན་པ་དེ་ཉིད་ལ་རྒྱུན་དུ་བྱེད་པ་གང་ཡིན་པ་
དེ་ནི་རྟག་སྦྱོར་ཞེས་བྱའོ། །དེ་ལ་འགྲུས་པར་བྱེད་པ་ནི་གུས་སྦྱོར་རོ། །དེ་གཉིས་བསྡོམས་པ་ལ་རྟག་འགྲུས་ཞེས་བྱའོ། །དེ་ཡང་དྲན་པ་ཀུན་ཏུ་བསྲུངས་པས་དྲན་པ་མི་བརྗེད་ལ། རྟག་འགྲུས་
ཀྱིས་དྲན་པ་དེ་སྟོབས་དང་ལྡན་པར་བྱེད་པའོ། །སྟོབས་དང་ལྡན་པའི་དོན་ཡང་། གཟུགས་སོགས་སྐྱེ་མཆེད་དྲུག་རྣམས་ཟིལ་གྱིས་གནོན་པར་ནུས་ཤིང་མཐུ་ཡོད་པར་འགྱུར་བའོ། །དྲན་པས་
ཡིད་ཀུན་ཏུ་བསྲུངས་པ་ནི་ཉན་ས་ལས། མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་སྐྱེ་ལ། མིག་གི་རྣམ་པར་ཤེས་པའི་མཇུག་ཐོགས་སུ་རྣམ་པར་རྟོག་པར་བྱེད་པ་ཡིད་ཀྱི་རྣམ་

།པར་ཤེས་པ་སྐྱེ་སྟེ། ཡིད་ཀྱི་རྣམ་པར་ཤེས་པ་དེ་ལ་ཡང་། ཚུལ་བཞིན་མ་ཡིན་པར་རྣམ་པར་རྟོག་པ་དང་ལྡན་པ་ཀུན་ནས་ཉོན་མོངས་པ། ཀུན་ནས་སློང་བར་བྱེད་༄༅།
24/12/00
* པ་ཡོད་ལ། རྣམ་པར་རྟོག་པར་བྱེད་པ་ཡིད་ཀྱི་རྣམ་པར་ཤེས་པ་དེས་གཟུགས་ཀྱི་རང་བཞིན་སྡུག་པ་དག་ལ་ནི་ཀུན་ཏུ་ཆགས་པར་བྱེད། མི་སྡུག་པ་དག་ལ་ནི་ཁོང་ཁྲོ་བར་བྱེད་པས་ན། དྲན་པ་དེ
ཉིད་ཀྱི་དབང་དུ་བྱས་ཏེ་ཅི་ནས་ཀྱང་ཀུན་ནས་ཉོན་མོངས་པ་དེ་འབྱུང་བར་མི་འགྱུར་བར་ཚུལ་བཞིན་མ་ཡིན་པར་རྣམ་པར་རྟོག་པ་ཀུན་ནས་ཉོན་མོངས་པ་ཀུན་ནས་སློང་བར་བྱེད་པ་དེ་ལས་ཡིད་དེ་ཀུན་
དུ་བསྲུང་བར་བྱེད་དོ། །དེ་བཞིན་དུ་རྣ་བ་སོགས་ཀྱང་འདྲ་བར་གསུངས་སོ། །གནས་སྐབས་མཉམ་པ་ལ་འཇོག་པའི་གནས་སྐབས་མཉམ་པ་ཞེས་བྱ་བ་ནི། དགེ་བ་འམ་ལུང་དུ་མ་བསྟན་པའི་༔
བཏང་སྙོམས་ལ་བྱ་སྟེ། དེས་ཚུལ་བཞིན་པར་རྣམ་པར་རྟོག་ལ་ཀུན་ནས་ཉོན་མོངས་པ་ཀུན་ནས་སློང་བར་བྱེད་པ་དེ་ལས་ཡིད་དེ་ཀུན་ཏུ་བསྲུང་ནས། དགེ་འམ་ལུང་དུ་མ་བསྟན་པའི་བཏང་སྙོམས་
ལ་འཇོག་པར་བྱེད་དོ། །ཟས་ཀྱི་ཚོད་རིག་པ་གང་ཞེ་ན། འདི་ན་ལ་ལ་སོ་སོར་བརྟག་ཤིང་ཟས་ཟ་བར་བྱེད་ལ། རྣམ་པར་རྟོག་པའི་ཕྱིར་མ་ཡིན། རྒྱགས་པའི་ཕྱིར་མ་ཡིན། སྒེག་པའི་ཕྱིར་མ་

ཡིན༑ བརྒྱན་པའི་ཕྱིར་མ་ཡིན། འདི་ལྟ་སྟེ་ལུས་འདི་གནས་པར་བྱ་བ་དང༌། བཀྲེས་པ་བསལ་བར་བྱ་བ་དང་། ཚངས་པར་སྤྱད་པ་ལ་ཕན་པར་བྱ་བ་དང་། ཚོར་བ་རྙིང་པ་རྣམས་སྤང་བར་
འབྲུག་བྱ་བ་དང༌། གསར་པ་རྣམས་མི་སྐྱེ་བར་བྱ་བའི་ཕྱིར་དང་། བདག་འཚོ་ཞིང་སྟོབས་དང་བདེ་བ་དང་། ཁ་ན་མ་ཐོ་བ་མེད་པ་དང་། བདེ་བ་ལ་རེག་པར་གནས་པར་ཡང་འགྱུར་རོ་སྙམ་དུ་སེམས་
ལུགས་པ་ཡིན་ནོ། །སོ་སོར་བརྟགས་ཤིང་ཤེས་པའི་དོན་ནི་ཤེས་རབ་ཀྱིས་ཁམས་ཀྱི་ཟས་དེའི་ཉེས་དམིགས་ཡང་དག་པར་རྗེས་སུ་མཐོང་ནས་སུན་ཕྱུང་སྟེ་ཟ་བར་བྱེད་པའོ། །ཉེས་དམིགས་ཀྱང་ཡོངས་
ཆོས་
སུ་སྤྱོད་པའི་རྒྱུ་ལས་བྱུང་བ་དང༌། ཡོངས་སུ་འཇུ་བའི་རྒྱུ་ལས་བྱུང་བ་དང༌། ཡོངས་སུ་ཚོལ་བའི་རྒྱུ་ལས་བྱུང་བའོ། ཕྱི་མའང༌། སྒྲུབ་པ། སྲུང་བ། མཛད་པ། ཡོངས་སུ་ཉམས་
མཛོད་
ཆེན་པ༑ ངོམས་མི་ཤེས་པ། རང་དབང་མེད་པ། ཉེས་པར་སྤྱད་པ་ལས་བྱུང་བའོ། །ནམ་གྱི་ཆ་སྟོད་དང་ཆ་སྨད་ལ་མི་ཉལ་བར་རྗེས་སུ་བརྩོན་པ་གང་ཡིན་ཞེ་ན། ཉི་མ་ནུབ་པའི་དུས་ནས་གཟུང་
མོ་
སྟེ་ནམ་སྟོད་ཀྱི་ཆ་མེལ་ཚེ་ཐུན་གཅིག་ལྷག་ཙམ་གྱི་བར་ནི་ནམ་གྱི་ཆ་སྟོད་དོ། །ནམ་གྱི་ཐོ་རངས་ཀྱི་ཆ། མེལ་ཚེ་ཐུན་གཅིག་ལྷག་ཙམ་གྱི་ཆ་ནི་ནམ་གྱི་ཆ་སྨད་དོ། །མི་ཉལ་བར་བརྩོན་པ་

།ནི། ཉིན་མོ་འཆག་པ་དང་འདུག་པ་དག་གིས་སྒྲིབ་པར་འགྱུར་བའི་ཆོས་རྣམས་ལས་སེམས་ཡོངས་སུ་སྦྱོང་བའོ། །དེ་བཞིན་མཚན་མོའི་ཐུན་དང་པོ་ལ་ཡང་འཆག་༄༅།
པ་དང་འདུག་པ་དག་གིས་སྒྲིབ་པར་འགྱུར་བའི་ཆོས་རྣམས་ལས་སེམས་ཡོངས་སུ་སྦྱོང་བར་བྱེད་ལ། ཡོངས་སུ་སྦྱངས་ནས་དེའི་འོག་ཏུ་གཙུག་ལག་ཁང་ནས་ཕྱིར་བྱུང་སྟེ་གཙུག་ལག་ཁང་གི་ཕྱི་
རོལ་ཏུ་རྐང་པ་བཀྲུས་ནས་ནང་དུ་ཞུགས་ཏེ། གློ་གཡས་པ་ཕབ་ནས་རྐང་པ་རྐང་པའི་སྟེང་དུ་བཞག་ཏེ། སྣང་བའི་འདུ་ཤེས་དང་། དྲན་པ་དང་། ཤེས་བཞིན་དང༌། ལྡང་བ་ཁོ་ནའི་འདུ་
གསུམ་ཤེས་ཡིད་ལ་བྱེད་བཞིན་དུ་ཉལ་བར་བྱེད་པ་དང་། དེ་མཚན་མོའི་ཐུན་མཐའ་མ་ལ་ཡང་མྱུར་བ་མྱུར་བ་ཁོ་ནར་སད་པར་བྱས་ནས་འཆག་པ་དང་འདུག་པ་དག་གིས་སྒྲིབ་པར་འགྱུར་བའི་ཆོས་རྣམས་
ལ་སེམས་ཡོངས་སུ་སྦྱོང་བར་བྱེད་པ་ཡིན་ནོ། །འཆག་པ་ཞེས་པ་ནི། འཆག་ས་དཀྱུས་རིང་ཞིང་ཞེང་ཧ་ཅང་མི་ཆེ་བར་བྱས་པའི་ས་ཕྱོགས་སུ་འགྲོ་བ་དང་ལྡོག་པ་དང་ལྡན་པའི་ལུས་ཀྱི་ལས་
སོ༑ །འདུག་པ་ནི་ཁྲི་འམ་ཁྲིའུ་འམ། རྩ་གཏིང་བའི་སྟེང་དུ་སྐྱིལ་མོ་ཀྲུང་བཅས་སྟེ་ལུས་དྲང་པོར་བསྲངས་ནས་དྲན་པ་ཕྱོགས་པར་བཞག་པའོ། །ཤེས་བཞིན་དུ་སྤྱོད་པ་གང་ཡིན་ཞེ་ན། ལ་

ལར་འགྲོ་བ་དང་ལྡོག་པ་ལ་ཤེས་བཞིན་དུ་སྤྱོད་པར་བྱེད་པ་དང༌། ཅུང་ཟད་བལྟ་བ་དང༌། རྣམ་པར་བལྟ་བ་དང༌། བསྐུམ་པ་དང༌། བརྐྱང་བ་དང༌། སྣམ་སྦྱར་དང༌། ཆོས་གོས་
དང་༑ ལྷུང་བཟེད་འཆང་བ་དང༌། ཟོས་པ་དང༌། འཐུངས་པ་དང༌། འཆོས་པ་དང་། མྱངས་པ་དང་། སོང་བ་དང་། སྡོད་པ་དང་། འདུག་པ་དང༌། ཉལ་བ་དང༌། མི་ཉལ་བ་
དང་༑ སྨྲ་བ་དང༌། མི་སྨྲ་བ་དང༌། གཉིད་ཀྱིས་སྙོམས་པ་བསང་བ། ལས་གང་རྩོམ་ཡང་ལས་དེ་ཉིད་ལ་དྲན་པ་ཉེ་བར་བཞག་ཅིང་བག་ཡོད་པར་སྤྱོད་པ་ལས། དེ་དྲན་པས་ཡོངས་སུ་ཟིན་
ཅིང་བག་ཡོད་པས་ཀྱང་ཡོངས་སུ་ཟིན་པས་སྤྱོད་དེ། དེས་ཚེ་འདི་ལ་ཁ་ན་མ་ཐོ་བ་མེད་པ་དང་། ལྟུང་བ་མེད་པ་དང༌། འགྱོད་པ་མེད་པ་དང༌། ཡིད་ལ་གཅགས་པ་མེད་པ་དང༌། རྗེས་སུ་
ད་
ཆེན་གདུང་བ་མེད་པར་གྱུར་པ་དང༌། ཚེ་ཕྱི་མ་ལ་ཡང་ཁ་ན་མཐོ་བ་མེད་ཅིང་ལུས་ཞིག་སྟེ་ཤི་བའི་འོག་ཏུ་ངན་སོང་དང་ངན་འགྲོ་ལོག་པར་ལྟུང་བ་སེམས་ཅན་དམྱལ་བ་རྣམས་སུ་སྐྱེ་བར་མི་འགྱུར་བ་
མོ་
དང་༑ མ་ཐོབ་པ་ཐོབ་པར་བྱས་པ་ཚོགས་ཀྱི་རྒྱུ་འམ་ཐབས་སུ་འགྱུར་བ་ཡིན་ནོ། །དེ་ལྟར་ཡན་ལག་དྲུག་པའི་ཚུལ་ཁྲིམས་ནི་ཚུལ་ཁྲིམས་ཀྱི་ཚོགས་སམ་ཚུལ་ཁྲིམས་ཀྱི་ཕུང་པོ་ཞེས་བྱ། དང་ ྨ

།པོར་ཚུལ་ཁྲིམས་ཡང་དག་པར་བླངས་པ་ནས་བརྩམས་ཏེ། ཐ་མ་རྣམ་པར་གྲོལ་བའི་ཡེ་ཤེས་ལ་ཐུག་གི་བར་དུ་རྡུལ་ཙམ་ཡང་ཉམས་པ་དང་གོད་པ་མེད་པའོ། །དེ་༄ ༅།
ལྟར་ཉམས་པ་དང་གོད་པ་མེད་པས་ཚུལ་ཁྲིམས་མཐར་ཕྱིན་ཏེ་ཟག་པ་མེད་པའི་ཚུལ་ཁྲིམས་ཀྱི་མཚན་ཉིད་དུ་གྱུར་པ་ནི་ཚུལ་ཁྲིམས་ཀྱི་ཕུང་པོ་ཡོངས་སུ་རྫོགས་པ་ཞེས་བྱའོ། །ཚུལ་ཁྲིམས་རིན་པོ་
ཆེ་དེ་ལ་གནས་པ་ནི། མཛོད་ལས་ཚུལ་གནས་ཞེས་གསུངས་སོ། །གཉིས་པ་ལྷག་པ་ཏིང་ངེ་འཛིན་གྱི་བསླབ་པ་རྒྱས་པར་བཤད་པ་ལ། སྔོན་དུ་ཀློག་པ་ཐོས་བསམ། ཐོས་བསམ་གྱི་སྙིང་པོ་
བསམ་གཏན་ལ་སྦྱོར་ཚུལ་གཉིས་ལས། དང་པོ་ནི། ཉན་ས་ལས། དེ་བཞིན་དགེ་བའི་བཤེས་གཉེན་དང་། །དམ་ཆོས་ཉན་དང་སེམས་པ་དང༌། །བར་ཆད་མེད་པར་གཏོང་བ་དང༌།
དགེ་སྦྱོང་རྒྱན་ནི་མཐའ་མ་ཡིན། །ཞེས་གསུངས་པས། དེ་བཞིན་གཤེགས་པ་འམ། དེའི་སློབ་མ་འམ། གཞན་འདུལ་བ་ནས་གནས་སུ་འོས་པར་གསུངས་པ་བརྟན་མཁས་གྱི་ཡོན་ཏན་གཉིས་
དང་ལྡན་པའོ། །དམ་པའི་ཆོས་ཉན་པ་གང་ཞེ་ན། སངས་རྒྱས་དང་སངས་རྒྱས་ཀྱི་ཉན་ཐོས་དམ་པ་རྣམས་དང་། ཡང་དག་པར་སོང་བ་རྣམས་དང༌། སྐྱེས་བུ་དམ་པ་རྣམས་ཀྱིས་བསྟན་པ་དང་ ྤ

བཤད་པ་དག་གསལ་བར་བྱས་པ་དང༌། རྣམ་པར་ཕྱེ་བ་དང་ཡང་དག་པར་བཤད་པ་ཡིན་ནོ། །དེ་ལས་སངས་རྒྱས་ཀྱི་ཉན་ཐོས་དམ་པ་རྣམས་དང༌། ཡང་དག་པར་སོང་བ་རྣམས་དང༌། སྐྱེས་
བུ་དམ་པ་རྣམས་ཀྱིས་བསྟན་པ་དང་བཤད་པ་དང་གསལ་བར་བྱས་པ་དང༌། རྣམ་པར་ཕྱེ་བ་དང་ཡང་དག་པར་བཤད་པ་ཡིན་ནོ། །དེ་ལས་སངས་རྒྱས་ཀྱིས་བཤད་པ་ནི། གསུང་རབས་ཡན་
ལག་བཅུ་གཉིས་ཏེ། མདོའི་སྡེ་དང༌། དབྱངས་ཀྱིས་བསྙད་པའི་སྡེ་དང༌། ལུང་བསྟན་པའི་སྡེ་དང༌། ཚིགས་སུ་བཅད་པའི་སྡེ་དང༌། ཆེད་དུ་བརྗོད་པའི་སྡེ་དང༌། གླེང་གཞི་
དང་༑ རྟོགས་པ་བརྗོད་པའི་སྡེ་དང་། དེ་ལྟ་བུ་བྱུང་བའི་སྡེ་དང་། སྐྱེས་པ་རབ་ཀྱི་སྡེ་དང་། ཤིན་ཏུ་རྒྱས་པའི་སྡེ་དང༌། རྨད་དུ་བྱུང་བའི་ཆོས་ཀྱི་སྡེ་དང་། གཏན་ལ་དབབ་པར་བསྟན་པའི་
སྡེ་དག་གོ །དེ་ལས་གླེང་གཞི་ནི། འདུལ་བ། གཏན་ལ་དབབ་པའི་སྡེ་ནི་མངོན་པ། གཞན་རྣམས་མདོ་སྡེའོ། །ཉན་པ་ནི་དགེ་བའི་བཤེས་གཉེན་ལས་ཡང་དག་པར་མནོས་ཏེ་འདུལ་བ་
འཛིན་པ་འམ། མདོ་སྡེ་འམ། མ་མོ་འཛིན་པ་འམ། གཉིས་སམ་སྡེ་སྣོད་གསུམ་འཛིན་པ་སྟེ། དེ་ཡང་ཚིག་འབྲུ་དང་དོན་འཛིན་པ་གཉིས་སོ། །སེམས་པ་ནི། ཇི་ལྟར་ཐོས་པའི་ཆོས་དེ་

།དག་ཉིད་རང་གི་མཚན་ཉིད་དང་སྤྱིའི་མཚན་ཉིད་ཀྱི་སྒོ་ནས་སེམས་པར་བྱེད་པ་སྟེ། དེ་ཡང་བགྲང་བའི་རྣམ་པས་ཆོས་རྣམས་ལ་བགྲང་བའི་ཚུལ་གྱིས་སེམས་པ
དང་༑ གཞལ་བའི་རྣམ་པས་ཡོན་ཏན་དང་སྐྱོན་ཉེ་བར་བརྟག་པའི་ཚུལ་གྱིས་སེམས་པར་བྱེད་པ་གཉིས་སོ། །རིགས་པ་ཡང་བཞིར་གསུངས་ཏེ། ལྟོས་པའི་རིགས་པ་དང་། བྱ་བ་བྱེད་པའི་
མ
རིགས་པ་དང༌། འཐད་པ་སྒྲབ་པའི་རིགས་པ་དང༌། ཆོས་ཉིད་ཀྱི་རིགས་པའོ། །དང་པོ་ལ་སྐྱེ་བ་ལ་ལྟོས་པ་དང༌། གདགས་པའི་ལྟོས་པ་གཉིས་ཀྱི་སྔ་མ་ནི། རྒྱུ་གང་དང་རྐྱེན་གང་དག་
སོ་
གིས་ཕུང་པོ་རྣམས་སྐྱེ་བ་འགྱུར་བའི་ཕུང་པོའི་སྐྱེ་བ་དེ་ནི་རྒྱུ་དང་རྐྱེན་དེ་དག་ལ་ལྟོས་པ་ཡིན་ནོ། །མིང་ཚིག་ཡི་གེའི་ཚོགས་གང་དག་གི་ཕུང་པོ་སོགས་གདགས་པར་འགྱུར་བའི་ཕུང་པོའི་གདགས་
པ་དེ་ནི་མིང་ཚིག་ཡི་གེའི་ཚོགས་དེ་དག་ལ་ལྟོས་པ་ཡིན་ནོ། །བྱ་བ་བྱེད་པའི་རིགས་པ་ནི། ཕུང་པོ་རང་གི་རྒྱུ་དང་རྐྱེན་གྱིས་བསྐྱེད་པ་གང་ཡིན་པ་རྣམས་ནི་རང་གི་བྱ་བ་བྱེད་པ་དེ་དང་དེ་དག་ལ་
སྦྱོར་བར་བྱེད་པ་སྟེ། མིག་གིས་གཟུགས་ལྟ་བར་བྱེད་པ་ལྟ་བུ་འཐད་པ་སྒྲུབ་པའི་རིགས་པ་ནི་ཚད་མ་གསུམ་པོ་འདི་ལྟ་སྟེ། ཡིད་ཆེས་པའི་ལུང་དང་། མངོན་སུམ་དང་རྗེས་སུ་དཔག་པ་དག་ཧྥ

གིས་ཡོངས་སུ་ཚོལ་བར་བྱེད་དེ། ཅི་འདི་ལ་ཡིད་ཆེས་པའི་ལུང་ཡོད་དམ་མེད། མངོན་སུམ་དུ་དམིགས་སམ་འོན་ཏེ་མ་ཡིན། ཅི་རྗེས་སུ་དཔགས་ནས་རིགས་སམ་འོན་ཏེ་མ་ཡིན་ཞེས་ཡོངས་
སུ་ཚོལ་བར་བྱེད་པའོ། །རྣམ་འགྲེལ་ལས། མངོན་དུ་གྱུར་པ་མངོན་སུམ་གྱི་གཞལ་བ་དང་། ལྐོག་ཏུ་གྱུར་པ་དངོས་པོ་སྟོབས་ཞུགས་ཀྱི་རིགས་པས་དང༌། ཤིན་ཏུ་ལྐོག་ཏུ་གྱུར་པ་ནི་ལུང་
ཚད་མས་གཞལ་བར་གསུངས་སོ། །ཆོས་ཉིད་ཀྱི་རིགས་པ་ནི་དེ་དག་གི་ངོ་བོ་ཉིད་དེ་ལྟ་བུ་ཡིན་པས་ཆོས་ཉིད་དོ། །དེ་དག་ཁོ་ན་ཡིན་པ་དེ་ཉིད་འདིར་རིགས་པ་དང༌། སྦྱོར་བ་དང་ཐབས་ཏེ་སའི་
མཚན་ཉིད་སྲ་བ་ཞེས་པ་ལྟ་བུའོ། །བར་ཆད་མེད་པ་གང་ཞེ་ན། ཉན་སར་ནང་ལ་བརྟེན་པ་དང་ཕྱི་ལ་བརྟེན་པ་གཉིས། དེ་ལས་ཟློག་པ་ནི་བར་ཆད་མེད་པའོ། །ཞེས་གསུངས་ལ། དང་པོ་
སྔོན་མི་དགེ་བ་སྤྱད་པས་འཚོ་བའི་རྐྱེན་གྱིས་འཕོངས་པ་ལྟ་བུ། ཕྱི་མ་ནི་གྲོགས་ངན་པ་དང་ཡུལ་དྲན་པའི་རྐྱེན་དག་གོ །བློ་གྲོས་མི་ཟད་པའི་མདོ་འགྲེལ་ལས། གང་ཟག་ལ་ལ་ཞིག་ཐར་བར་
འགྱུར་བས་མངོན་པར་བསྡུས་པ་མྱ་ངན་ལས་འདས་པ་དང་རྗེས་སུ་མཐུན་པའི་དགེ་བའི་ཆོས་ལ་དད་པ་ཡང་དག་པར་སྐྱེས་པ་ན། འདོད་པ་ལ་ཆགས་པའི་དབང་དུ་གྱུར་ནས་ལྡོག་པ་ནི་བདུད་ཀྱི་༔

༄༅། །ལས་སོ། །དབང་པོའི་སྒོ་བསྡམས་ཏེ་གནས་པ་ན། གང་ཆགས་པར་འགྱུར་བའི་གཟུགས་དང༌། སྒྲ་དང་། དྲི་དང༌། རོ་དང་། རེག་བྱ་དང༌། ཆོས་
རྣམས་ལ་མཚན་མར་འཛིན་ཞིང་མངོན་རྟགས་སུ་འཛིན་པ་ནི་བདུད་ཀྱི་ལས་སོ། །དེ་བཞིན་དུ་ཟས་ཀྱི་ཚོད་རིག་པ་ལ་གནས་པ་ན་རོའི་ཁྱད་པར་ལ་སེམས་ཆགས་པ་དང༌། ནམ་གྱི་ཆ་སྟོད་དང་ཆ་
སྨད་ལ་མི་ཉལ་བར་རྗེས་སུ་བརྩོན་པ་ན། གཉིད་ཀྱི་བདེ་བ་དང་ཉལ་བའི་བདེ་བ་ལ་གློས་འབེབས་པའི་བདེ་བ་ལ་ཆགས་ཤིང་སེམས་འཇུག་པ་ནི་བདུད་ཀྱི་ལས་སུ་རིག་པར་བྱའོ། །ཤེས་བཞིན་
དང་བཅས་པར་གནས་པ་ན་བྱིས་པ་འམ་འགྲོ་བ་བཟང་མོ་ཁ་དོག་མཆོག་དང་ལྡན་པ་རྣམས་མཐོང་ནས་ཚུལ་བཞིན་མ་ཡིན་པ་ཡིད་ལ་བྱེད་ཅིང་དེར་སེམས་འཇུག འཇིག་རྟེན་གྱི་འཕྲལ་གྱི་བྱ་བ་མང་
པོ་ལ་སེམས་འཇུག་པ་དང་། འདུ་འཛི་མང་པོའི་ནང་དུ་འགྲོ་ཞིང་སྡིག་པའི་གྲོགས་པོ་མི་དགེ་བའི་ལས་བྱེད་པ་རྣམས་མཐོང་ན་མོས་པ་སྐྱེ་བ་ནི་བདུད་ཀྱི་ལས་སོ་ཞེས་པ་རྣམས་ལས་ཟློག་པའོ། །
གཏོང་བ་སྤེལ་བ་གང་ཞེ་ན། སེམས་ཀྱི་རྒྱན་དང་། སེམས་ཀྱི་ཡོ་བྱད་དང༌། རྣལ་འབྱོར་གྱི་ཚོགས་དང་། དོན་གྱི་མཆོག་ཐོབ་པར་བྱ་བའི་ཕྱིར་ཁ་ན་མ་ཐོ་བ་མེད་པའི་སྦྱིན་པ་སྦྱིན་པར་བྱེད་པ་

གང་ཡིན་པའོ། །དགེ་སྦྱོང་གི་རྒྱན་གང་ཞེ་ན། ཉན་སར། དད་ལྡན་གཡོ་མེད་ནད་ཉུང་དང༌། །བརྩོན་འགྲུས་ཤེས་རབ་འདོད་ཆུང་དང༌། །ཆོག་ཤེས་གསོ་སླ་དགང་སླ་དང༌། །སྦྱངས་དང་
ཤྲཱྀ མཛེས་དང་དྲོད་རིག་དང༌། །སྐྱེས་བུ་དམ་ཆོས་མཁས་རྟགས་དང༌། །བཟོད་དང་དེས་དང་གྱ་ནོམ་ཡིན། །ཞེས་པའི་དད་པ་དང་ལྡན་པ་ནི། དད་པ་མང་བ་དང་། ངེས་པར་རྟོག་པ་མང་བ་
དང་༑ མོས་པ་མང་བ་དང་། དགེ་བའི་ཆོས་རྣམས་ལ་འདུན་པ་ཡིན་ཞིང་། དེ་སྟོན་པ་ལ་ཡང་དང་བར་བྱེད་ཅིང་ཡིད་གཉིས་མི་བྱེད་ཐེ་ཚོམ་མི་ཟ་ལ། སྟོན་པ་ལ་བཀུར་སྟིར་བྱེད། བླ་མར་
བྱེད༑ རི་མོར་བྱེད་ཅིང་། བསྙེན་བཀུར་བྱས། བླ་མར་བྱས། རི་མོར་བྱས། མཆོད་པར་བྱས་ནས་ཉེ་བར་བརྟེན་ཏེ་གནས་པ་དང་། སྟོན་པ་ལ་ཇི་ལྟ་བ་བཞིན་དུ་ཆོས་དང་ཚངས་པ་
མཚུངས་པར་སྤྱོད་པ་རྣམས་དང་། བསླབ་པ་དང༌། གདམས་ཤིང་རྗེས་སུ་བསྟན་པ་དང༌། བགོ་བཤའ་དང་། བག་ཡོད་པ་དང་། ཏིང་ངེ་འཛིན་ལ་དེ་བཞིན་ནོ། །གཡོ་མེད་པ་ནི། དྲང་
པོ་དང་དྲང་པོའི་རང་བཞིན་ཅན་ཡིན་ཞིང་། སྟོན་པ་དང་ཚངས་པ་མཚུངས་པར་སྤྱོད་པ་མཁས་པ་རྣམས་ལ་བདག་ཉིད་ཇི་ལྟ་བ་བཞིན་དུ་སྨྲ་བར་བྱེད་པ་ཡིན་ནོ། །ནད་ཉུང་བ་ནི། ནད་མེད་པའི་༔

།རང་བཞིན་ཡིན་ཞིང་། ཕོ་བའི་དྲོད་སྙོམས་ཤིང་འཇུ་བར་བྱེད་པ་དང་། ཧ་ཅང་མི་ཚ་བ་དང༌། ཧ་ཅང་མི་གྲང་བ་དང༌། གནོད་པ་མེད་ཅིང་དུས་ཚིགས་བདེ་བ་དང་
ལྡན་པ། དེས་ན་དེའི་ཟོས་པ་དང་འཐུངས་པ་དང་འཆོས་པ་དང་མྱངས་པ་རྣམས་ལེགས་པར་བདེ་བར་འཇུ་བར་འགྱུར་རོ། །བརྩོན་འགྲུས་གང་ཞེ་ན། དགེ་བའི་ཆོས་རྣམས་ལ་མཐུ་དང་ལྡན་པ་*
དང་༑ བརྩོན་འགྲུས་དང་ལྡན་པ་དང༌། ཕ་རོལ་གནོན་པ་དང༌། བརྣག་པ་དང་བརྩོན་པ་མ་བཏང་བར་གནས་ཤིང་ཚངས་པ་མཚུངས་པར་སྤྱོད་པ་རྣམས་ལ་ལུས་ཀྱི་ཞལ་ཏ་བྱེད་པ་ལ་མཁས་པ་
དང་༑ ལེ་ལོ་མེད་པ་དང་སྒྲུབ་ཕོད་པའོ། །ཤེས་རབ་རྣོ་བ་ནི། ལྡོབ་སྐྱེན་པ་དང༌། དྲན་པ་དང་བློ་དང་ལྡན་ཞིང་དབང་པོ་རྟུལ་པོ་མ་ཡིན་ལ་དིག་པ་དང་ལྐུག་པ་མ་ཡིན་ཞིང་ལག་པས་བརྡ་བྱེད་
པ་མ་ཡིན་ལ། ལེགས་པར་གསུངས་པ་དང་ཉེས་པར་སྤྱད་པའི་ཆོས་ཀྱི་དོན་ཀུན་ཤེས་པར་འགྱུར་བ་དང་། ལྷན་ཅིག་སྐྱེས་པའི་བློ་དང་ཡང་ལྡན་ལ། སྦྱོར་བ་ལས་བྱུང་བའི་བློ་དང་ཡང་ལྡན་པ་
ཡིན་ནོ། །འདོད་པ་ཆུང་བ་ནི། འདོད་པ་ཆུང་བ་ལ་སོགས་པའི་ཡོན་ཏན་དང་ལྡན་ཡང་བདག་འདོད་པ་ཆུང་བའི་ཡོན་ཏན་འདི་ལྟ་བུ་དང་ལྡན་པར་གཞན་གྱིས་ཤེས་པར་བྱའོ་སྙམ་གཞན་གྱི་ཤེས་པ་

ཀུན་ཏུ་མི་ཚོལ་བ་ཡིན་ནོ། །ཆོག་ཤེས་པ་ནི། ཆོས་གོས་དང་བསོད་སྙོམས་དང་མལ་ཆ་དང་སྟན་ངན་ངོན་ཙམ་གྱིས་དགའ་ཞིང་ཆོག་ཤེས་པ་དང༌། དེ་ཆོས་གོས་ངན་པ་ལས་བཟང་པོ་མ་རྙེད་ན་༴
ཡང་འདོད་པར་མི་བྱེད་ཅིང་གདུང་བར་མི་བྱེད་ལ། རྙེད་ན་ཡང་སྔ་མ་བཞིན་དུ་ཆགས་པ་མེད་པ་དང་ཞེན་པ་མེད་པས་ཡོངས་སུ་ལོངས་སྤྱོད་པར་བྱེད་པ་ཆོས་གོས་ལ་ཇི་ལྟ་བ་བཞིན་དུ་བསོད་སྙོམས་
དང་མལ་ཆ་དང་སྟན་ལ་ཡང་དེ་བཞིན་བྱའོ། །གསོ་སླ་བ་ནི། བདག་གཅིག་པུ་གསོ་བར་བྱེད་ཀྱི་ཕ་རོལ་པོ་གང་དག་གི་དོན་དུ་དེས་རིམ་གྲོ་བྱ་མི་དགོས་པ་འདི་ལྟ་སྟེ། ཁྱེའུ་འམ་མི་གཞན་གང་
ཡང་རུང་བ་དག་གསོ་མི་དགོས་པ་དང༌། དེ་ལ་སྦྱིན་པ་པོ་དང་སྦྱིན་བདག་དག་གསོ་དཀའོ་སྙམ་དུ་མི་སེམས་པའོ། །དགང་སླ་བ་ནི་ཆུང་ངུས་ཀྱང་འཚོ་བར་འགྱུར་ལ། ངན་པས་ཀྱང་འཚོ་བར་
འགྱུར་བ་ཡིན་ནོ། །སྦྱངས་པའི་ཡོན་ཏན་ནི། བསོད་སྙོམས་ལ་ཕྱེ་བ་སོ་སོར་བགྲངས་ན་བཅུ་གསུམ་དེ་གཉིས་བསྡོམས་པས་བཅུ་གཉིས་ཏེ། རྙེད་པས་ཆོག་ཤེས་པའི་བསོད་སྙོམས་
དང་༑ མཐར་གྱིས་སློང་བའི་བསོད་སྙོམས་པ་དང་། སྟན་གཅིག་པ་དང་། ཟས་ཕྱིས་མི་ལེན་པ་དང་། ཆོས་གོས་གསུམ་པ་དང་། ཕྱིང་པ་བ་དང་། ཕྱག་དར་ཁྲོད་པ་དང་། དགོན་པ་བ་

༄༅། །དང་། ཤིང་དྲུང་པ་དང༌། བླ་གབ་མེད་པ་དང༌། དུར་ཁྲོད་པ་དང༌། ཙོག་པུ་བ་དང༌། གཞི་ཇི་བཞིན་པའོ། །དང་པོ་ནི། འདྲིས་པའི་ཁྱིམ་ནས་ཅི་ཐོབ་པ་ང་
ཅི་རྙེད་པ་ཙམ་ཟ་བར་བྱེད་པའོ། །གཉིས་པ་ཁྱིམ་རྣམས་སུ་ཁང་ཁྱིམ་ནས་ཁང་ཁྱིམ་དུ་བླངས་ཤིང་བརྒྱུས་ཏེ་བསོད་སྙོམས་ཅི་ཐོབ་པ་དང་ཅི་རྙེད་པ་ཟ་བར་བྱེད་ཀྱི། བདག་གི་འདི་ནས་བཟའ་བ་དང་
བཅའ་བ་བཟང་པོ་ཅི་ཙམ་འདོད་པ་ཐོབ་པར་འགྱུར་རོ་སྙམ་ནས་མགོ་འཕངས་གཏོད་དེ་ཁྱིམ་རྣམས་སུ་མི་འགྲོ་བ་གང་ཡིན་པའོ། །གསུམ་པ་སྟན་གཅིག་ལ་འདུག་ནས་ཅི་ཙམ་ཟ་བ་དེ་ཙམ་ཟ་བར་བྱེད་
༈ ཀྱི་སྟན་དེ་ལས་ལངས་ནས་ཟ་བར་མི་བྱེད་པའོ། །བཞི་པ་ཟས་ཀྱི་ཕྱིར་འདུག་ནས་ཇི་སྲིད་དུ་ཇི་ཙམ་གྱིས་བདག་འཚོ་བར་ཤེས་པའི་ཟས་ཐམས་ཅད་མ་ནོས་པ་དེ་སྲིད་དུ་ཟ་བར་མི་བྱེད་ཅིང་། གང་༔
ལས་བདག་གི་ཟས་ཀྱི་བྱ་བ་དེ་ལས་ལྷག་པ་མེད་དོ་སྙམ་དུ་ཤེས་པར་འགྱུར་བ་དེའི་འོག་ཏུ་ཐམས་ཅད་བླངས་ནས་ཟ་བར་རྩོམ་པའོ། །ལྔ་པ་ཆོས་གོས་གསུམ་པོ་སྣམ་སྦྱར་དང༌། བླ་གོས་དང་
མཐང་གོས་ཀྱིས་འཚོ་བར་བྱེད་ཅིང༌། ཆོས་གོས་གསུམ་ལས་ལྷག་པའི་གོས་གཞན་མི་འཆང་བ་ཡིན་ནོ། །དྲུག་པ་ནི་ཆོས་གོས་གསུམ་མམ་གོས་ལྷག་གང་ཅུང་ཟད་འཆང་བ་དེ་དག་ཐམས་ཅད་༔

བལ་ལས་བྱས་པ་ཤ་སྟག་འཆང་གི་གཞན་མ་ཡིན་པའོ། །བདུན་པ། གཞན་དག་གིས་ལམ་པོ་ཆེ་འམ་ལམ་སྲང་ངམ་གཞི་མདོ་འམ་ལམ་ཀའམ་ལམ་གོལ་བར་བོར་བ་དང་སྤངས་པ་དང་བཏིང་
བའི་གོས་བཤང་བས་རེག་པའམ། གཅི་བས་རེག་པའམ། བཤང་གཅི་དང་རྣག་དང་ཁྲག་དང་མཆིལ་མས་རེག་པ་གང་ཡིན་པ་དེ་ལས། མི་གཙང་བ་གང་ཡིན་པ་དེ་བོར་ལ། ཐ་གི་བ་བླངས་
ཏེ་བཀྲུས་དྲུབས་ཏེ་ཁ་དོག་བསྒྱུར་ཞིང་འཆང་བའོ། །བརྒྱད་པ་ནི། གྲོང་དང་གྲོང་བརྡལ་ལས་དབེན་པའི་གནས་མལ་དགོན་པ་དང་ནགས་འདབ་དང༌། བས་མཐའ་གང་ཡིན་པ་དག་ཏུ་གནས་
པར་བྱེད་པའོ། །དགུ་པ་ཤིང་དྲུང་དུ་གནས་འཆའ་ཞིང་ཤིང་དྲུང་ལ་བརྟེན་པའོ། །བཅུ་པ། མ་བཀབ་པ་དང་མ་གཡོགས་པའི་ཕྱོགས་བླ་གབ་མེད་པར་གནས་འཆའ་བར་བྱེད་པའོ། །བཅུ་
གཅིག་པ། གང་དུ་སྐྱེ་བོའི་ཚོགས་ཤིའོ་ཅོག་འདོར་བའི་དུར་ཁྲོད་དུ་གནས་འཆའ་བར་བྱེད་པའོ། །བཅུ་གཉིས་པ། ཁྲི་འམ་ཁྲིའུ་འམ་རྩྭ་བཏིང་བའི་སྟེང་དུ་ཙོག་པུར་འདུག་སྟེ་དུས་ཡོལ་བར་བྱེད་
ཅིང་ཁྲིའམ་ཁྲིའུ་འམ་རྩིག་པ་འམ་ཤིང་དྲུང་ངམ་རྩྭ་བཏིང་བ་ལ་རྒྱབ་བམ་གློས་མི་བརྟེན་པའོ། །བཅུ་གསུམ་པ། གང་དུ་རྩྭ་གཏིང་བ་འམ་ལོ་མ་བཏིང་བའི་སྟེང་དུ་མལ་འཆའ་བར་བྱེད་ཅིང༌། རྩྭ་༔

།བཏིང་བ་འམ་ལོ་མ་བཏིང་བ་དེ་ཡང་ལན་གཅིག་ཇི་ལྟར་བཏིང་བ་དེ་ཁོ་ནའི་སྟེང་དུ་མལ་འཆའ་བར་བྱེད་ཀྱི། ཡང་དང་ཡང་དུ་མི་བརྗེ་མི་འཆོས་པའོ། །ཅིའི་ཕྱིར་དེ་༄༅།
དག་ལ་སྦྱངས་པའི་ཡོན་ཏན་ཞེས་བྱ་ཞེ་ན། དཔེར་ན་བལ་ལམ་ཤིང་བལ་ནི་གང་གི་ཚེ་མ་བསལ་མ་བཤིག་མ་རྨེལ་བ་དེའི་ཚེ་ན་འཛིངས་ཤིང་མི་འཛོམ་མི་ཡང་ལ། འདི་ལྟ་སྟེ་སྐུད་པར་བཀལ་
བའམ་གདལ་བར་བྱ་བའི་ལས་སུ་མི་རུང་ངོ་། །དེ་བཞིན་དུ་འདི་ན་ལ་ལ་བསོད་སྙོམས་ལ་ཆགས་པས་བསོད་སྙོམས་ལ་སེམས་ཞེན་ཅིང་ཀུན་ཏུ་ཞེན་པ་དང༌། ཆོས་གོས་ལ་ཆགས་པས་ཆོས་
གོས་ལ་སེམས་ཞེན་ཅིང་ཀུན་ཏུ་ཞེན་པ་དང་། གནས་མལ་ལ་ཆགས་པས་གནས་མལ་ལ་སེམས་ཞེན་ཅིང་ཀུན་ཏུ་ཞེན་པ་དེ། སྦྱངས་པའི་ཡོན་ཏན་དེ་དག་གིས་འདི་ལྟ་སྟེ་ཚངས་པར་སྤྱོད་པ་ལ་༔
གནས་པར་བྱ་བའི་ཕྱིར་སེམས་རྣམ་པར་སྦྱོང་བར་བྱེད། དྲང་པོར་བྱེད། མཉེན་པར་བྱེད། ལས་སུ་རུང་བར་བྱེད། གནས་པར་བྱེད། བཏུབ་པར་བྱེད། རུང་བར་བྱེད་པས་ན་དེའི་ཕྱིར་
སྦྱངས་པའི་ཡོན་ཏན་ཞེས་བྱའོ། །དེ་ལ་བསོད་སྙོམས་ལ་ཆགས་པ་ནི་བར་ཆད་རྣམ་པ་གཉིས་ཡིན་ཏེ། ཟས་བཟང་པོ་ལ་ཆགས་པ་དང་ཟས་མང་པོ་ལ་ཆགས་པའོ། ྋ །དེའི་ཕྱིར་ཟས་བཟང་པོ་ལ་༔

ཆགས་པ་སྤང་བའི་ཕྱིར་བསོད་སྙོམས་པའོ། །ཟས་མང་པོ་ལ་ཆགས་པ་སྤང་བའི་ཕྱིར་སྟན་གཅིག་པ་དང་ཕྱིས་མི་ལེན་པའོ། །དེ་ལ་ཆོས་གོས་ལ་ཆགས་པ་ནི་བར་ཆད་རྣམ་པ་གསུམ་ཡིན་
འབྲུག་ཏེ༑ ཆོས་གོས་མང་པོ་ལ་ཆགས་པ་དང་། འཇམ་ཞིང་རེག་ན་བདེ་བ་ལ་ཆགས་པ་དང་། བཟང་པོ་ལ་ཆགས་པའོ། །དེ་ལ་ཆོས་གོས་མང་པོ་ལ་ཆགས་པ་སྤང་བའི་ཕྱིར་ཆོས་གོས་གསུམ་པ་
ཡིན་ནོ། །ཆོས་གོས་འཇམ་ཞིང་རེག་ན་བདེ་བ་ལ་ཆགས་པ་སྤང་བའི་ཕྱིར་འཕྱིང་བ་པ་ཡིན་ནོ། །ཆོས་གོས་བཟང་པོ་ལ་ཆགས་པ་སྤང་པའི་ཕྱིར་ཕྱག་དར་ཁྲོད་པ་ཡིན་ནོ། །གནས་མལ་ལ་
ཆགས་པ་ནི་བར་ཆད་རྣམ་པ་བཞི་ཡིན་ཏེ། འདི་ལྟ་སྟེ་འདུ་འཛི་ལ་ཆགས་པ་དང༌། གནས་ལ་ཆགས་པ་དང༌། གློས་འབེབས་པའི་བདེ་བ་དང་ཉལ་བའི་བདེ་བ་ལ་ཆགས་པ་དང༌། སྟན་དང་
མཛོད་
ཆེན་གདིང་བ་དང་དགབ་པ་ལ་ཆགས་པའོ། །དེ་ལ་འདུ་འཛི་ལ་ཆགས་པ་སྤང་བའི་ཕྱིར་དགོན་པ་ཡིན་ནོ། གནས་ལ་ཆགས་པ་སྤང་བའི་ཕྱིར་ཤིང་དྲུང་པ་དང་བླ་གབ་མེད་པ་དང་། དུར་ཁྲོད་པ་
ཡིན༑ དུར་ཁྲོད་པ་ནི་འཁྲིག་པ་ལ་ཆགས་པ་སྤང་བའི་ཕྱིར་ཡང་ཡིན་ནོ། །གློས་འབེབས་པའི་བདེ་བ་དང་ཉལ་བའི་བདེ་བ་སྤང་བའི་ཕྱིར་ཙོག་པུ་པ་ཡིན་ནོ། །སྟན་དང་གདིང་བ་དགབ་པ་ལ་

།ཆགས་པ་སྤང་བའི་ཕྱིར་གཞི་ཇི་བཞིན་པའོ། །མཛེས་པ་ནི། མཛེས་པར་འགྲོ་བ་དང་ལྡོག་པ་དང་ཅུང་ཟད་ལྟ་བ་དང༌། རྣམ་པར་ལྟ་བ་དང༌། བསྐུམ་པ་༄༅།
དང་༑ བརྐྱང་བ་དང་། སྣམ་སྦྱར་དང༌། ཆོས་གོས་དང་ལྷུང་བཟེད་འཆང་བ་དང་ལྡན་པ་ཡིན་ནོ། །དྲོད་རིག་པ་ནི། འདི་ན་བྲམ་ཟེ་དང་ཁྱིམ་བདག་དད་པ་རྣམས་ཀྱིས། འདི་ལྟ་སྟེ་ཆོས་
གོས་དང་བསོད་སྙོམས་དང་མལ་ཆ་དང་སྟན་དང༌། ནད་ཀྱི་གསོས་སྨན་དང༌། ཡོ་བྱད་ཐམས་ཅད་ཀྱིས་ལེགས་པར་མགྲོན་དུ་གཉེར་བ་ན་དེ་ལ་བླང་བའི་ཚོད་ཤེས་པ་ཡིན་ནོ། །སྐྱེས་བུ་དམ་
པའི་ཆོས་དང་ལྡན་པ་ནི་རིགས་མཐོན་པོ་ལས་རབ་ཏུ་བྱུང་བའམ། ཕྱུག་པོའི་ཁྱིམ་ནས་རབ་ཏུ་བྱུང་བའམ། གཟུགས་བཟང་བའམ། ལྟ་ན་སྡུག་པའམ། མཛེས་པའམ། མང་དུ་ཐོས་
པའམ༑ དམ་ཚིག་གི་བྱ་བ་དང་ལྡན་པ་ཡིན་ནམ། ཡེ་ཤེས་ཙམ་མམ། བདེ་བ་ལ་རེག་པར་གནས་པ་ཙམ་གང་ཡང་རུང་བ་ཞིག་ཐོབ་པར་འགྱུར་བ་ཡིན་ན་ཡང་། དེས་བདག་ལ་བསྟོད་པར་མི་
བྱེད་ཅིང་གཞན་ལ་སྨད་པར་མི་བྱེད་ལ་ཆོས་དང་རྗེས་སུ་མཐུན་པའི་ཆོས་བསྒྲུབ་པར་བྱ་བ་ཁོ་ན་བདེན་པར་རིག་ནས་ཆོས་དང་རྗེས་སུ་མཐུན་པའི་ཆོས་ལ་ཞུགས་པ་ཡིན་ནོ། །མཁས་པའི་རྟགས་

ལས་ཀྱི་མཚན་ཉིད་ཀྱི་བྱིས་པ་ཡིན་ལ། ལས་ཀྱི་མཚན་ཉིད་ཀྱི་མཁས་པ་ཡིན་ཏེ། དེ་ཡང་ཇི་ལྟར་ཞེ་ན། བྱིས་པ་ནི་ཉེས་པར་བསམ་པ་སེམས་པ་དང༌། ཉེས་པར་སྨྲ་བ་བརྗོད་པ་
དང་༑ ཉེས་པར་བྱས་པའི་ལས་བྱེད་པ་ཡིན་གྱི། མཁས་པ་ནི་ལེགས་པར་བསམ་པ་སེམས་པ་དང་། ལེགས་པར་སྨྲ་བ་བརྗོད་པ་དང༌། ལེགས་པར་བྱ་བའི་ལས་བྱེད་པ་ཡིན་ནོ། །བཟོད་པ་
ཆེ་བ་ནི། གཤེ་ཡང་ཕྱིར་མི་གཤེ་བ་དང༌། ཁྲོས་ཀྱང་ཕྱིར་མི་ཁྲོ་བ་དང༌། བརྡེག་ཀྱང་ཕྱིར་མི་བརྡེག་པ་དང༌། འཚང་དྲུས་ཀྱང་ཕྱིར་འཚང་མི་འདྲུ་ཞིང་། ཚེ་དང་ལྡན་པ་དེ་གྲང་བ་
དང་༑ ཚ་བ་དང་། བཀྲེས་པ་དང་། སྐོམ་པ་དང༌། ཤ་སྦྲང་དང༌། སྦྲང་བུ་མཆུ་རིང་དང༌། རླུང་དང་ཉི་མ་དང་སྡིག་སྦྲུལ་གྱི་རེག་པ་རྣམས་དང༌། གཞན་ལས་ངན་དུ་བརྗོད་པ་རྣམས་
དང་༑ ངན་པ་འོངས་པའི་ཚིག་གི་ལམ་དག་བཟོད་པ་དང་། ལུས་ཀྱི་ཚོར་བ་སྡུག་བསྔལ་མི་བཟད་པ་རྩུབ་པ་ཚ་བ་ཡིད་དུ་མི་འོང་བ་སྲོག་འཕྲོག་པར་བྱེད་པ་དག་ཀྱང་བཟོད་ཅིང་དང་དུ་ལེན་པའི་
རང་བཞིན་ཅན་ནོ། །དེས་པ་ཆེ་བ་ནི། འདི་ལྟ་སྟེ་སྟོན་པ་དང་ཚངས་པ་མཚུངས་པར་སྤྱོད་པ་མཁས་པ་རྣམས་ལ་བྱམས་པའི་ལུས་ཀྱི་ལས་དང་ལྡན་པ་དང་། བྱམས་པའི་ངག་གི་ལས་དང་ལྡན་

།པ་དང༌། བྱམས་པའི་ཡིད་ཀྱི་ལས་དང་ལྡན་པ་དང་། ཆོས་དང་ལྡན་ཞིང་ཆོས་ཀྱི་ཐོབ་པའི་རྙེད་པ་ལྷུང་བཟེད་དུ་བླུགས་ཤིང་ལྷུང་བཟེད་དུ་ཆུད་ཟིན་པ་རྣམས་ཀྱང་ཐུན་༄༅།
མོང་དུ་ཡོངས་སུ་ལོངས་སྤྱོད་པར་བྱེད་ཅིང་ཟས་མི་བསྲི་བ་དང༌། ཚུལ་ཁྲིམས་མཐུན་པར་ཞུགས་པ་དང་། ལྟ་བ་མཐུན་པར་ཞུགས་པ་ཡིན་ཏེ། དེ་ཡང་དག་པར་དགའ་བར་འགྱུར་བ། སྡུག་
པར་བྱེད་པ། བླ་མར་བྱེད་པ། རྩོད་པ་མེད་པར་བྱེད་པའི་ཆོས་དྲུག་པོ་དེ་དག་དང་ལྡན་པས་འགྲོགས་ན་བདེ་ཞིང་རྣམ་པར་ཐོ་འཚམ་པ་མེད་པའི་རང་བཞིན་ཅན་ཡིན་ལ། ཚངས་པ་མཚུངས་པར་
སྤྱོད་པ་མཁས་པ་རྣམས་ཀྱང་དེ་དང་ལྷན་ཅིག་གནས་པར་དགའ་བ་ཡིན་ནོ། །གྱ་ནོམ་པ་ནི། ཁྲོ་གཉེར་མེད་པ་དང༌། རང་བཞིན་གྱིས་མདོག་གསལ་བ་དང༌། འཛུམ་པ་སྔར་གཏོང་བ་
དང་༑ སྲོང་པོར་སྨྲ་བ་དང་། དགའ་བར་སྨྲ་བ་དང་། སྡུག་པའི་ངང་ཚུལ་ཅན་དང་། རྒྱུད་རབ་ཏུ་དང་བའོ། །དད་པ་ནས་གྱ་ནོམ་པའི་བར་གྱི་ཆོས་དེ་དག་དང་ལྡན་པས་ཆོས་འདོད་པ་
དང་༑ རྙེད་པ་དང་བཀུར་སྟི་དང་། སྙན་པའི་སྒྲའི་ཚོགས་མི་འདོད་པ་ཡིན་ཞིང༌། སྒྲོ་འདོགས་པ་དང་སྐུར་པ་འདེབས་པའི་ལོག་པའི་ལྟ་བ་དང་མི་ལྡན་ཏེ། དེ་མེད་པའི་ཆོས་ལ་སྒྲོ་འདོགས་

པར་མི་བྱེད་ཅིང་ཡོད་པའི་ཆོས་ལ་སྐུར་པ་འདེབས་པར་མི་བྱེད་པས་སོ། །དེ་འཇིག་རྟེན་པ་ལ་གྲགས་པའི་བཟོ་དང་སྙན་ངག་ཏུ་བྱས་པའི་ཡིག་འབྲུ་སྣ་ཚོགས་དང་ཚིག་སྣ་ཚོགས་དང་ཡི་གེ་སྣ་ཚོགས་
གང་ཡིན་པ་དེ་དོན་མེད་པ་ཡིན་པར་རིག་ནས་ཐག་རིང་དུ་སྤོང་བར་བྱེད་ཅིང་། དེས་སྤྱོད་པ་མི་བྱེད། དེས་དགའ་བར་མི་བྱེད། ལྷུང་བཟེད་དང་ཆོས་གོས་ལྷག་པ་མི་འཆང་བ་དང་། ཁྱིམ་ན་
གནས་པ་དང་རབ་ཏུ་བྱུང་བ་རྣམས་དང་འགྲོགས་པའི་འདུ་འཛི་ཉོན་མོངས་པ་འཕེལ་བར་འགྱུར་བ་ཡོངས་སུ་སྤོང་བར་བྱེད་པ་དང༌། འཕགས་པ་རྣམས་དང་ལྷན་ཅིག་འགྲོགས་པའི་ཚོགས་པ་ཡེ་
ཤེས་རྣམ་པར་སྦྱོང་བར་འགྱུར་བར་བྱེད་པ་དང༌། གང་གི་གཞི་ལས་འཁྲུག་ལོང་དང༌། གནོད་སེམས་སྐྱེ་ཞིང་དེ་དག་རྣམ་པར་གྱུར་ཅིང་གཞན་དུ་གྱུར་པ་ལས་མྱ་ངན་དང་སྨྲེ་སྔགས་འདོན་པ་སྡུག་
བསྔལ་བ་དང་ཡིད་མི་བདེ་བ་དང་འཁྲུག་པ་སྐྱེ་བར་མི་འགྱུར་བ་མཛའ་སྡེ་དག་མི་ཕྱེད་པ་དང༌། ཉོན་མོངས་པ་དང་ཉེ་བའི་ཉོན་མོངས་པ་སྐྱེས་སོ་ཅོག་ལ་ཡང་གཞི་འདིས་བདག་ལ་ཚེ་འདི་དང་ཚེ་ཕྱི་
མར་སྡུག་བསྔལ་སྐྱེ་བར་གྱུར་ན་མི་རུང་ངོ་ཞེས་དང་དུ་མི་ལེན་ཞིང༌། སྤོང་བར་བྱེད། སེལ་བར་བྱེད། བྱང་བར་བྱེད་པ་དང་། དད་པས་བྱིན་པ་ཆུད་མི་སོན་པ་དང་། ཚུལ་ཁྲིམས་མ་ཉམས་

༄ ༅། །པ་དང་བརྟུལ་ཞུགས་མ་ཞིག་པས་དད་པས་བྱིན་པ་ཡོངས་སུ་ལོངས་སྤྱོད་པར་བྱེད་པ་དང༌། དད་པས་སྦྱིན་པ་སྤོང་བར་མི་བྱེད་པ་དང་། བསླབ་པ་འབུལ་བར་མི་བྱེད་
པ་དང་། བདག་ཉིད་ཀྱི་ཉེས་པའི་སྐབས་དང་འཁྲུལ་པ་ཚོལ་ཞིང་དགེ་བ་མི་སྤྱོམས་ལ་སྡིག་པ་འཆགས་པར་བྱེད་པ་དང་། གཞན་དག་གི་ཉེས་པའི་སྐབས་དང་འཁྲུལ་པ་ལ་ལྷུག་པར་འཇོག་པ་
དང་༑ བསམས་བཞིན་དུ་སྲོག་གི་ཕྱིར་ཡང་ལྟུང་བ་མི་འབྱིན་ཞིང་བྱུང་ན་ཡང་མྱུར་བ་མྱུར་བ་ཁོ་ནར་ཆོས་བཞིན་དུ་ཕྱིར་བྱེད་པ་དང༌། འཕྲལ་གྱི་བྱ་བ་དག་ལ་ཡང་མཁས་ཤིང་ལེ་ལོ་མེད་པ་
དང་༑ རང་ཉིད་ཀྱིས་བྱེད་ཅིང་གཞན་ལས་ལུས་ཀྱི་བསྙེན་བཀུར་མི་ཚོལ་བ་དང་། སངས་རྒྱས་རྣམས་དང་སངས་རྒྱས་ཉན་ཐོས་རྣམས་ཀྱི་མཐུ་བསམ་གྱིས་མི་ཁྱབ་པ་དང་། ཟབ་མོ་བསྟན་པ་
དག་ལ། འདི་ནི་དེ་བཞིན་གཤེགས་པ་རྣམས་ཀྱིས་མཁྱེན་ཅིང་གཟིགས་པ་ཡིན་གྱི་བདག་གིས་ནི་མ་ཡིན་ནོ་སྙམ་དུ་རིག་ནས་དེ་ལ་མོས་པར་བྱེད་ཅིང་སྤང་བར་མི་བྱེད་པ་དང༌། རང་གི་ལྟ་བ་
མཆོག་ཏུ་འཛིན་པ་ལ་གནས་པར་མི་བྱེད་ཅིང་ཅལ་ཅོལ་དུ་འཛིན་པ་དང༌། སྤང་དཀའ་བར་མི་སྨྲ་བ་ཡིན་ཏེ། དེ་ཡོན་ཏན་དེ་དག་དང་ལྡན་ཞིང་དེ་ལྟར་སྤྱོད། དེ་ལྟར་བསླབ་པ་ན་དགེ་སྦྱོང་གི་རྒྱན་✖

གྱིས་མཛེས་པ་ཡིན་ནོ། །དེ་ནི་ཐོས་དང་བསམ་ལྡན་པས་ཞེས་པ་སྟེ། ཞི་གནས་ཀྱི་ཚོགས་བསག་ཅིང་སྲུང་བ་ཞེས་ཀྱང་བྱའོ། །གཉིས་པ། ཐོས་བསམ་གྱི་སྙིང་པོ་བསམ་གཏན་ལ་སྦྱོར་བའི་
ཚུལ༑ བསམ་གཏན་ལ་འཇུག་པའི་ཚུལ། རྣལ་འབྱོར་སྒོམ་པ་དངོས་བཤད་པ་གཉིས་ལས་དང་པོ་ནི། ཀློག་པས་སྡེ་སྣོད་འཛིན་པའི་གྲངས་སུ་ཆུད་པའམ། ཇོ་བོ་རྗེ་ལྷ་གཅིག་གིས། ཚེ་ནི
ཡུན་ཐུང་ཤེས་བྱའི་རྣམ་པ་མང༌། །ཚེ་ཡི་ཚད་ཀྱང་ཇི་ཙམ་མི་ཤེས་པས། །ངང་པས་ཆུ་ལས་འོ་མ་ལེན་པ་ལྟར། །རང་གི་འདོད་པ་དང་དུ་བླང་བར་གྱིས། །ཞེས་པས། ཡང་ན་རྣལ་འབྱོར་
སྒོམ་པའི་གདམས་ངག་ལ་ཐོས་བསམ་བྱས་ཏེ་བསྒོམ་པར་བྱའོ། །འདིར་ཁ་ཅིག་གདམས་ངག་ཙམ་གྱིས་ཆོག་ན་བསྟན་བཅོས་ཆེན་པོ་རྣམས་དོན་མེད་པས་དེ་དག་བསྟན་ནས་ཅི་བྱ་ཞེས་ཟེར་
ལ༑ དེ་ནི་འདྲ་སྟེ་བསྟན་བཅོས་ཆེན་པོ་ལ་སྦྱང་ངེས་པར་དགོས་ན་པཎ་གྲུབ་རྣམས་ཀྱིས་རྣལ་འབྱོར་སྒོམ་པའི་གདམས་ངག་ཉུང་ངུ་གསུངས་པ་དོན་མེད་པས་དེ་དག་བསྟན་ནས་ཅི་བྱའོ། །འོ་ན་རང་
ལུགས་ཇི་ལྟར་ཞེ་ན། གདུལ་བྱ་སྤྲོས་ན་མགུ་ལ། སྤྲོས་ཏེ་བཤད་པ་བཟོད་པ་ནི། ལུང་རྒྱས་པ་ལ་ཐོས་བསམ་བྱེད་ཅིང་དེའི་དབང་དུ་མཛད་དོ། །ཐོས་པས་དོན་མ་ཡིན་པ་སྤོང་སོགས་ཐོས་པ་༔

།བསྔགས་སོ། །ཡང་དག་འཇོག་ལ་མོས་ཤིང༌། ཉུང་ངུ་ལས་མི་བཟོད་པ་དེ་དག་གི་དབང་དུ་མཛད་ནས། ཐོས་པ་མང་པོ་ཐོས་པ་མིན། །ཚིག་གཅིག་ཐོས་པ་ཐོས་༄༅།
པའི་མཆོག །ལ་སོགས་པ་དང༌། ཕལ་ཆེན་ལས། ཇི་ལྟར་དམུས་ལོང་རི་མོ་མཁན། །ཚོང་འདུས་དབུས་སུ་ཕྱིན་བྱས་ནས། །སྐྱེ་བོ་མང་པོ་དགའ་བྱས་ཀྱང༌། །རང་གིས་སྐད་ཅིག་མཐོང་
བ་མེད། །མ་བསྒོམས་ཆོས་ཀྱང་དེ་དང་འདྲ། །ཞེས་སོགས། ཐོས་པ་སྨད་དེ་སྒོམ་པ་བསྔགས་སོ། །དེ་ཡང་སྤྱོད་འཇུག་ལས། ཞི་གནས་རབ་ཏུ་ལྡན་པའི་ལྷག་མཐོང་གིས། །ཉོན་མོངས་
རྣམ་པར་འཇོམས་པ་ཤེས་བྱས་ནས། །ཐོག་མར་ཞི་གནས་བཙལ་བྱ་དེ་ཡང་ནི། །འཇིག་རྟེན་ཆགས་པ་མེད་ལ་མངོན་དགས་འགྲུབ། །ཅེས་འབྱུང་བ་ཡིན་ཏེ། མདོར་བསྡུས་ན་ཤེར་ཕྱིན་རྒྱས་
བསྡུས་སུ་འཇོག་པ་བཞིན་ནོ། །དེས་ན་ཕྱོགས་གཅིག་ངོ་ཤེས་ཀྱིས་གཞན་ཁྱད་དུ་གསོད་པ་ནི་ཆོས་སྤོང་བའི་ལས་གསོག་པའི་རྒྱུ་ཡིན་པས་སྤང་བར་བྱའོ། །དེས་ན་གང་ཟག་གཉིས་ཀས་བླ་མ
ལས་རྣལ་འབྱོར་སྤོམ་པའི་གདམས་ངག་མནོས་ནས། ཐོས་པའི་དོན་དེ་ཉིད་རི་ཁྲོད་དམ་དགོན་པ་དབེན་པར་ཕྱིན་ཏེ་སྒོམ་དགོས།ྋ མ་སྒོམ་ན་ཐོས་པ་དེ་ཉོན་མོངས་པའི་གཉེན་པོར་མི་འགྲོ། ཉོན་༔

མོངས་པའི་གཉེན་པོར་མ་སོང་ན་ཆོས་ལམ་དུ་མ་སོང་བ་ཡིན། དེས་ན་ཆོས་ལམ་དུ་འགྲོ་བ་ནི་སྒོམ་པ་ཁོ་ན་ལ་རག་ལས་པས། དེའི་ཚུལ་ནི་གནས་དབེན་པར་སྤྱོད་ལམ་འཆག་པ་དང་འདུག་པ་
དག་གིས་འདའ་བར་བྱེད་ཅིང་། མཚན་མོའི་ཐུན་དང་པོ་ལ་དེ་ཉིད་དང་། ཐུན་བར་པ་ལ་གློ་གཡས་པ་ཕབ་སྟེ་ཉལ་བར་བྱེད་པ་དང༌། ཐུན་ཐ་མ་ལ་མྱུར་བ་མྱུར་བ་ལངས་ཏེ་འཆག་པ་དང་ཉལ་བ་
དག་གིས་འདའ་བར་བྱེད་པའོ། །དེ་ལ་འདུག་པ་ནི་གནས་ཕུན་སུམ་ཚོགས་པ་དེ་ཉིད་དུ་སངས་རྒྱས་ཀྱིས་རྗེས་སུ་གནང་བའི་ཁྲི་འམ་རྩྭ་བཏིང་བའི་སྟེང་དུ་སྐྱིལ་མོ་ཀྲུང་བཅས་ཏེ་ལུས་དྲང་པོར་
བསྲངས་ནས་དྲན་པ་ཕྱོགས་པར་བཞག་སྟེ་འདུག་པར་བྱེད་པའོ། །ཅིའི་ཕྱིར་ཞེ་ན། རྒྱུ་རྣམ་པ་ལྔ་ཡང་དག་པར་རྗེས་སུ་མཐོང་བ་སྟེ། ལུས་ལེགས་པར་སྒྲིམས་ན་སྤྱོད་ལམ་ཤིན་ཏུ་སྦྱངས་པ་སྐྱེ་
བ་དང་རྗེས་སུ་མཐུན་པ་ཡིན་པའི་ཕྱིར་མྱུར་བ་མྱུར་བ་ཁོ་ནར་ཤིན་ཏུ་སྦྱངས་པ་སྐྱེ་བར་འགྱུར་བ་དང་། དེ་བཞིན་དུ་འདུག་པས་དུས་ཡུན་རིང་པོ་འདའ་བར་བྱེད་ནུས་ཤིང་སྤྱོད་ལམ་དེས་ལུས་ཤིན་ཏུ་
དལ་བར་མི་འགྱུར་བ་དང་། སྤྱོད་ལམ་དེ་ནི་གཞན་མུ་སྟེགས་དང་ཕས་ཀྱི་རྒོལ་བ་དག་དང་། ཐུན་མོང་མ་ཡིན་པ་དང་གཞན་དག་གིས་སྤྱོད་ལམ་དེས་འདུག་པར་མཐོང་ན་ཤིན་ཏུ་དད་པ་སྐྱེ་བར་ཟླ

༄༅། །འགྱུར་བ་དང༌། སྤྱོད་ལམ་དེ་ནི་སངས་རྒྱས་རྣམས་དང་སངས་རྒྱས་ཀྱི་ཉན་ཐོས་རྣམས་ཀྱིས་རྗེས་སུ་གནང་ཞིང་བརྟེན་པ་ཡིན་པའི་ཕྱིར་རོ། །ལུས་དྲང་པོ་
ནི༑ ལུས་གསལ་བར་སྲང་སྟེ་བཞག་པ་དང་། སེམས་ལ་གཡོ་མེད་ཅིང་ཚུལ་འཆོས་པ་མེད་པར་དྲང་པོར་བཞག་པའོ། །དེ་ལ་ལུས་དྲང་པོས་ཟིན་པས་ནི་རྨུགས་པ་དང་གཉིད་ཀྱི་སེམས་ཡང་
དག་པར་བླངས་ཏེ་གནས་པར་མི་བྱེད་དོ། །སེམས་ལ་གཡོ་མེད་ཅིང་ཚུལ་འཆོས་པ་མེད་པས་ནི་ཕྱི་རོལ་དུ་རྣམ་པར་གཡེང་བ་ཡང་དག་པར་བླངས་ཏེ་གནས་པར་མི་བྱེད་དོ། །དྲན་པ་ཕྱོགས་པར་
” བཞག་པ་ནི། ཚུལ་བཞིན་ཡིད་ལ་བྱེད་པ་དང་མཚུངས་པར་ལྡན་པའི་དྲན་པ་ནི་ནག་པོའི་ཕྱོགས་ཐམས་ཅད་ལས་ཕྱིར་ཕྱོགས་ཤིང་མི་མཐུན་པ་ཡིན་པའི་ཕྱིར་དྲན་པ་ཕྱོགས་པ་ཞེས་བྱའོ། །གཞན་
ཡང་ཏིང་ངེ་འཛིན་གྱི་མཚན་མ་ལ་དམིགས་པ་དང༌། གཟུགས་བརྙན་གྱི་མཚན་མ་ལ་དམིགས་པའི་དྲན་པ་ནི་མཉམ་པར་བཞག་པའི་ས་པའི་དམིགས་པ་ཐམས་ཅད་ལ་ཕྱོགས་པ་ཡིན་པའི་ཕྱིར་ཡང་
དྲན་པ་ཕྱོགས་པ་ཞེས་བྱའོ། །དེ་ཀ་དབེན་པ་ཕུན་སུམ་ཚོགས་པ་སྟེ། ལུས་དབེན་པ་ནི་ཁྱིམ་ན་གནས་པ་དང་རབ་ཏུ་བྱུང་བ་རྣམས་དང་ལྷན་ཅིག་མི་གནས་པ་གང་ཡིན་པའོ། །སེམས་དབེན་པ་༔

ནི༑ ཉོན་མོངས་པ་ཅན་དང་ལུང་དུ་མ་བསྟན་པའི་ཡིད་ལ་བྱེད་པ་སྤངས་ཏེ། མཉམ་པར་བཞག་པའི་ས་པའམ། ཏིང་ངེ་འཛིན་གྱི་ཚོགས་ཀྱི་སྦྱོར་བ་ལས་བྱུང་བའི་ཡིད་ལ་བྱེད་པ་དགེ་བ་དོན་དང་
ལྡན་པ་སྒོམ་པར་བྱེད་པའོ། །གཉིས་པ་རྣལ་འབྱོར་སྒོམ་པ་དངོས་བཤད་པ་ལ། ཞི་གནས་སྒོམ་པ། ལྷག་མཐོང་། ཞི་གནས་དང་ལྷག་མཐོང་ཟུང་དུ་འབྲེལ་བར་འཇུག་པའི་སྒོམ་པའོ། །དང་
པོ་ནི། ཏིང་ངེ་འཛིན་གང་ལ་ཟེར་ན། ཡང་དང་ཡང་དུ་རྗེས་སུ་དྲན་པ་དང་། ཆ་མཐུན་པ་ལ་དམིགས་པ་དང་། རྒྱུན་དང་ཁ་ན་མ་ཐོ་བ་མེད་པ་དང་། དགའ་བ་དང་ལྡན་པའི་སེམས་ཀྱི་རྒྱུན་
གང་ཡིན་པ་སྟེ། དེ་ནི་ཏིང་ངེ་འཛིན་ཅེས་བྱའོ། །ཡང་དང་ཡང་དུ་རྗེས་སུ་དྲན་པར་བྱེད་པ་ནི། ཆོས་གང་དག་བཟུང་ཞིང་ཉན་པ་དང་། བླ་མ་དག་ལས་གདམས་ཤིང་རྗེས་སུ་བསྟན་པ་ཐོབ་པ་
གང་ཡིན་པ་དེའི་དབང་དུ་བྱས་ནས་མཉམ་པར་བཞག་པའི་ས་པའི་མཚན་མ་མངོན་དུ་བྱས་ཏེ་དམིགས་པ་ལ་རྒྱུན་དང་ལྡན་པའི་དྲན་པའི་རྗེས་སུ་འཇུག་ཅིང་ཉེ་བར་གཏོད་པར་བྱེད་པའོ། །ཆ་དང་
མཐུན་པ་ལ་དམིགས་པ་ནི། མཉམ་པར་བཞག་པའི་དམིགས་པ་རྣམ་པ་དུ་མ་གང་ཡིན་པ་སྟེ། གང་གི་དམིགས་པ་དེ་ལ་སེམས་འཇུག་པར་བྱེད་པ་ནི་མཉམ་པར་བཞག་པ་ཞེས་བྱའོ། །དེ་ནི་ཤེས་

།བྱའི་དངོས་པོའི་གཟུགས་བརྙན་ཡིན་པས་ན་དེའི་ཕྱིར་ཆ་དང་མཐུན་པ་ཞེས་བྱའོ། །རྒྱུན་གང་ཞེ་ན། དམིགས་པ་དེས་དྲན་པ་རྣམ་པར་གཡེང་བ་མེད་པའི་རྣམ་པ་དང་༄༅།
བར་དུ་འཆད་པ་མེད་པ་དང་། རྒྱུན་ཆགས་པ་དང༌། རྟག་ཏུ་གུས་པར་འཇུག་པའོ། །ཁ་ན་མ་ཐོ་བ་མེད་པ་དང་དགའ་བ་དང་ལྡན་པ་ནི་དམིགས་པ་དེ་ཉིད་ལ་མངོན་པར་དགའ་བ་ཉོན་མོངས་མེད་
* ཅིང་རེག་པར་གནས་པའི་དྲན་པས་ལམ་དུ་ཞུགས་པའོ། །སེམས་རྩེ་གཅིག་པ་ཉིད་དེ་ལ་ཡང་། ཞི་གནས་ཀྱི་ཕྱོགས་དང་ལྷག་མཐོང་གི་ཕྱོགས་གཉིས་ཡོད་པའི་སེམས་གནས་པ་རྣམ་པ་དགུ་པོ་
གང་ཡིན་པ་དེ་ནི་ཞི་གནས་ཀྱི་ཕྱོགས་སོ། །ཤེས་རབ་ཀྱི་དཔྱོད་པ་རྣམ་པ་བཞི་པོ་གང་ཡིན་པ་དེ་ནི་ལྷག་མཐོང་གི་ཕྱོགས་ཡིན་ནོ། །དེ་ལ་སེམས་གནས་པ་རྣམ་པ་དགུ་གང་ཞེ་ན། འདི་ལ་དགེ
སློང་སེམས་ནང་ཁོ་ནར་འཇོག་པ་དང་། ཡང་དག་པར་འཇོག་པར་བྱེད་པ་དང༌། བསྡུས་ཏེ་འཇོག་པར་བྱེད་པ་དང༌། ཉེ་བར་འཇོག་པར་བྱེད་པ་དང༌། དུལ་བར་བྱེད་པ་དང༌། ཞི་བར་བྱེད་པ་
དང་༑ ཉེ་བར་ཞི་བར་བྱེད་པ་དང༌། རྒྱུད་གཅིག་ཏུ་བྱེད་པ་དང༌། ཏིང་ངེ་འཛིན་དུ་བྱེད་པའོ། །དེ་ལ་སྟོབས་རྣམ་པ་དྲུག་གིས་ནི་སེམས་གནས་པ་རྣམ་པ་དགུ་པོ་དག་འགྲུབ་སྟེ། ཐོས་པའི་

སྟོབས་དང་བསམ་པའི་སྟོབས་ཀྱིས་ནི། དང་པོ་ཁོ་ནར་སེམས་དམིགས་པ་ལ་འཇོག་པར་བྱེད་ཅིང་དེ་ཉིད་ལ་གཏོང་བའི་ཚུལ་གྱི་ཡང་དག་པར་འཇོག་པར་བྱེད་དོ། །དེ་ལྟར་སེམས་གཏད་པ་༴
ལ༑ དྲན་པའི་སྟོབས་ཀྱིས་ཡང་དག་པར་སྡུད་ཅིང་རྣམ་པར་གཡེང་བར་མི་བྱེད་པས་བསྡུས་ཏེ་འཇོག་པ་དང་། ཉེ་བར་འཇོག་པར་བྱེད་དོ། །དེ་ནས་ཤེས་བཞིན་གྱི་སྟོབས་ཀྱིས་ནི་རྣམ་པར་རྟོག་པ་
དང་༑ ཉེ་བའི་ཉོན་མོངས་པའི་མཚན་མ་དག་ལ་འཕྲོ་བར་མི་བྱེད་པས་དུལ་བ་དང་ཞི་བར་བྱེད་དོ། །བརྩོན་འགྲུས་ཀྱི་སྟོབས་ཀྱིས་ནི་དེ་གཉིས་ཀ་ཀུན་ཏུ་འབྱུང་བ་དང་དུ་མི་ལེན་ཞིང་རྒྱུད་གཅིག་ཏུ་
བྱེད་དོ། །ཡོངས་སུ་འདྲིས་པའི་སྟོབས་ཀྱིས་ནི་ཏིང་ངེ་འཛིན་དུ་བྱེད་དོ། །དེ་ལ་འཇོག་པར་བྱེད་པ་དང་ཡང་དག་པར་འཇོག་པར་བྱེད་པ་ལ་ནི་སྒྲིམས་ཏེ་འཇུག་པའི་ཡིད་ལ་བྱེད་པ་ཡོད་
ལ༑ བསྡུས་ཏེ་འཇོག་པ། ཉེར་འཇོག འདུལ་བྱེད། ཞི་བྱེད། ཉེ་བར་ཞི་བྱེད་ལ་བར་དུ་ཆད་ཅིང་འཇུག་པའི་ཡིད་ལ་བྱེད་པ་ཡོད། རྒྱུད་གཅིག་ཏུ་བྱེད་པ་ལ་ནི། བར་དུ་ཆད་པ་མེད་པར་
འཇུག་པའི་ཡིད་ལ་བྱེད་པ་ཡོད། ཏིང་ངེ་འཛིན་དུ་བྱེད་པ་ལ་ནི། ལྷུན་གྱིས་གྲུབ་པར་འཇུག་པའི་ཡིད་ལ་བྱེད་པ་ཡོད་དེ་དེ་ལྟར་ཡིད་ལ་བྱེད་པ་བཞི་དང་ལྡན་ནོ། །གཉིས་པ་ལྷག་མཐོང་སྒོམ་པ་

།ནི། དགེ་སློང་ནང་གི་སེམས་ཀྱི་ཞི་གནས་ལ་བརྟེན་ནས་ཆོས་རྣམས་རྣམ་པར་འབྱེད་པར་བྱེད་པ་དང༌། རབ་ཏུ་རྣམ་པར་འབྱེད་པ་དང་། ཡོངས་སུ་རྟོག་པར་བྱེད་པ་༄༅།
དང་༏ ཡོངས་སུ་དཔྱོད་པར་བྱེད་པའོ།།ཡང་ན་སྒོ་གསུམ་མམ་རྣམ་པ་དྲུག་ལ་དམིགས་པའོ། །སྒོ་གསུམ་གང་ཞེ་ན། མཚན་མ་ཙམ་གྱི་རྗེས་སུ་ཞུགས་པའི་ལྷག་མཐོང་དང༌། ཡོངས་སུ་
འཚོལ་བའི་རྗེས་སུ་ཞུགས་པ་དང་། ཡོངས་སུ་འཚོལ་བ་ལ་སོ་སོར་རྟོག་པའི་རྗེས་སུ་ཞུགས་པའོ། །དང་པོ་གང་གི་ཐོས་པ་གཟུང་བའི་ཆོས་སམ་གདམས་ངག་ལ་མཉམ་པར་བཞག་པའི་ས་པའི་
ཡིད་ལ་བྱེད་ཅིང་སེམས་པར་མི་བྱེད། ཉེ་བར་རྟོག་པར་མི་བྱེད་པའོ། །གཉིས་པ། གང་གི་ཚེ་སེམས་པར་བྱེད། རྟོག་པར་བྱེད། འཇལ་བར་བྱེད། ཉེ་བར་རྟོག་པར་བྱེད་པའོ། །གསུམ་
པ༑ གང་གི་ཚེ་བསམས་ཤིང་བརྟགས་ལ་གཞལ་ཞིང་ཉེ་བར་བརྟགས་ནས་ཇི་ཙམ་མཉམ་པར་བཞག་པ་དེ་བཞིན་དུ་སོ་སོར་རྟོག་པར་བྱེད་པའོ། །གཞི་རྣམ་པ་དྲུག་ལ་དམིགས་པ་གང་ཞེ་
ན༑ དོན་དང༌། དངོས་པོ་དང༌། མཚན་ཉིད་དང༌། ཕྱོགས་དང་། དུས་དང་། རིགས་པ་ཡོངས་སུ་ཚོལ་བར་བྱེད་ཅིང་ཡོངས་སུ་བཙལ་ནས་ཀྱང་དེ་དག་ལ་སོ་སོར་རྟོག་པར་བྱེད་དོ། །

དང་པོ་འདིའི་དོན་ནི་འདི་ཡིན་ནོ་ཞེས་པ། གཉིས་པ་དངོས་པོ་རྣམ་པ་གཉིས་ཏེ་ནང་གི་དང་ཕྱི་རོལ་གྱིའོ། །གསུམ་པ་རང་གི་མཚན་ཉིད་དང་། སྤྱིའི་མཚན་ཉིད་དོ། །བཞི་པ། ནག་པོའི་
ཕྱོགས་དང་དཀར་པོའི་ཕྱོགས་སོ། །དེ་ལ་ནག་པོའི་ཕྱོགས་ནི་སྐྱོན་དང་ཉེས་དམིགས་ཀྱི་སྒོ་ནས་སོ། །དཀར་པོའི་ཕྱོགས་ནི་ཡོན་ཏན་དང་ཕན་ཡོན་གྱི་སྒོ་ནས་སོ། །ལྔ་པ་དུས་རྣམ་པ་གསུམ་པོ་
འདས་པ་དང་། མ་འོངས་པ་དང་། ད་ལྟར་བྱུང་བའི་དུས་ཏེ། འདི་ལྟར་འདས་པ་ནི་འདི་ལྟ་བུ་ཞིག་བྱུང་བར་གྱུར་ཏོ། །མ་འོངས་པའི་དུས་ན་འདི་ལྟ་བུ་ཞིག་འབྱུང་བར་འགྱུར་རོ། །ད་ལྟར་
བྱུང་བའི་དུས་ན་འདི་ལྟ་བུ་ཞིག་ད་ལྟ་ཡོད་དོ། །དྲུག་པ་སྔར་བཤད་པའི་རིགས་པ་བཞི་པོ་དག་གོ །དེས་ནི་ལྷག་མཐོང་ཐམས་ཅད་ཡང་དག་པར་བསྡུས་པ་ཡིན་ནོ། །ཅིའི་ཕྱིར་གཞི་རྣམ་པ་དྲུག་ཏུ་
བཞག་ཅེ་ན། རྟོགས་པ་རྣམ་པ་གསུམ་གྱི་དབང་དུ་བྱས་པའི་ཕྱིར་ཏེ། རྟོགས་པ་རྣམ་པ་གསུམ་ནི། དོན་རྟོགས་པ་དང་། དངོས་པོའི་མཐའ་རྟོགས་པ་དང༌། ཡང་དག་པ་ཇི་ལྟ་བ་བཞིན་དུ་
རྟོགས་པའོ། །དེ་ལ་དོན་ཡོངས་སུ་རྟོགས་པ་ནི། སྨྲས་པའི་དོན་རྟོགས་པ་ཡིན་ནོ། །དངོས་པོ་དང་རང་གི་མཚན་ཉིད་འཚོལ་བས་ནི་དངོས་པོའི་མཐའ་རྟོགས་པ་ཡིན་ནོ། །སྤྱིའི་མཚན་ཉིད་དང་

།ཕྱོགས་དུས་རིགས་པ་ཡོངས་སུ་ཚོལ་བ་ནི་ཡང་དག་པ་ཇི་ལྟ་བ་བཞིན་དུ་རྟོགས་པ་ཡིན་ནོ། །རྣལ་འབྱོར་པས་ཤེས་པར་བྱ་བ་ནི། ཤེས་པར་བྱ་བའི་དོན་༄༅།
དང་༑ ཤེས་བྱའི་དངོས་པོ་ཇི་སྙེད་ཡོད་པ་དང་། ཇི་ལྟ་བ་བཞིན་དུ་ཡང་དག་པར་ཡོད་པ་ཉིད་གང་ཡིན་པ་དེ་ཙམ་དུ་ཟད་པའི་ཕྱིར་རོ། །གསུམ་པ་ཞི་གནས་དང་ལྷག་མཐོང་ཟུང་དུ་འབྲེལ་བར་
འཇུག་པའི་སྒོམ་པ་ནི། ཞི་མ་གནས་ན་ལྷག་མི་མཐོང་། ལྷག་མ་མཐོང་ན་ཉོན་མོངས་སྤངས་བར་མི་ནུས་པས་ཞི་གནས་སྐྱེས་ནས་ལྷག་མཐོང་ལ་འཇུག་ཅིང་ལྷག་མཐོང་ཤར་ནས་བདེན་པ་རྣམས་
མངོན་པར་རྟོགས་པར་བྱ་བའི་ཕྱིར་ཆ་མཐུན་པའམ་རྗེས་སུ་མཐུན་པའི་དམིགས་པ་ལ་སེམས་ཉེ་བར་གཏོད་པར་བྱེད་དོ། །དེ་ཡང་ལུང་ལས་ནམ་གྲུ་གལ་ཏེ་དགེ་སློང་རྣལ་འབྱོར་པ་རྣལ་འབྱོར་སྤྱོད་
པ་དེ་འདོད་ཆགས་སྤྱད་པ་ཁོ་ན་ཞིག་ཡིན་ན་ནི་མི་སྡུག་པ་ལ་སེམས་ཉེ་བར་གཏོད་པར་བྱེད་དོ། །ཞེ་སྡང་སྤྱད་པ་ཞིག་ཡིན་ན་ནི་བྱམས་པ་ལའོ། །གཏི་མུག་སྤྱད་པ་ཞིག་ཡིན་ན་ནི་རྐྱེན་འདི་ཉིད་ཀྱི་
རྟེན་ཅིང་འབྲེལ་བར་འབྱུང་བ་ལའོ། །ང་རྒྱལ་སྤྱད་པ་ཞིག་ཡིན་ན་ནི་ཁམས་རབ་ཏུ་དབྱེ་བ་ལ་སེམས་གཏོད་པར་བྱེད་དོ་ཞེས་དང༌། ཡང་། རྣམ་པར་རྟོག་པ་སྤྱད་པ་ཁོ་ན་ཞིག་ཡིན་ན་ནི་དབུགས་

བརྔུབ་པ་དང་དབུགས་དབྱུང་བ་དྲན་པ་ལ་སེམས་ཉེ་བར་གཏོད་པ་དང་། འདུ་བྱེད་རྣམས་ཀྱི་རང་གི་མཚན་ཉིད་ལ་ཀུན་དུ་རྨོངས་པའམ། བདག་དང༌། སེམས་ཅན་དང་། སྲོག་དང༌། སྐྱེ
བ་པོ་དང༌། གསོ་བ་དང་། གང་ཟག་གི་དངོས་པོ་ལ་ཀུན་དུ་རྨོངས་པ་ཞིག་ཡིན་ན་ནི་ཕུང་པོ་ལ་མཁས་པ་ལ་སེམས་ཉེ་བར་གཏོད་པར་བྱེད་དོ། །རྒྱུ་ལ་ཀུན་དུ་རྨོངས་པ་ཞིག་ཡིན་ན་ནི་ཁམས་ལ་
མཁས་པ་ལའོ། །རྐྱེན་ལ་ཀུན་དུ་རྨོངས་པ་ཞིག་ཡིན་ན་ནི་སྐྱེ་མཆེད་ལ་མཁས་པ་ལའོ། །མི་རྟག་པ་དང༌། སྡུག་བསྔལ་དང༌། བདག་མེད་པ་ལ་ཀུན་དུ་རྨོངས་པ་ཞིག་ཡིན་ན་ནི་རྟེན་ཅིང་
འབྲེལ་པར་འབྱུང་བ་ལ་མཁས་པ་དང༌། གནས་དང་གནས་མ་ཡིན་པ་ལ་མཁས་པ་ལ་སེམས་ཉེ་བར་གཏོད་པར་བྱེད་དོ། །འདོད་པའི་ཁམས་ཀྱི་འདོད་ཆགས་དང་བྲལ་བར་འདོད་པ་ཞིག་ཡིན་ན་
ནི་འདོད་པ་རྣམས་ཀྱི་རགས་པ་ཉིད་དང༌། གཟུགས་རྣམས་ཀྱི་ཞི་བ་ཉིད་ལའོ། །གཟུགས་རྣམས་ལས་འདོད་ཆགས་དང་བྲལ་བར་འདོད་པ་ཞིག་ཡིན་ན་ནི། གཟུགས་རྣམས་ཀྱི་རགས་པ་ཉིད་
དང་༑ གཟུགས་མེད་པ་རྣམས་ཀྱི་ཞི་བ་ཉིད་ལ་སེམས་གཏོད་པར་བྱེད་དོ། །འཇིག་ཚོགས་ཐམས་ཅད་ལས་སྐྱོ་བར་འདོད་ཅིང་རྣམ་པར་གྲོལ་བར་འདོད་པ་ཞིག་ཡིན་ན་ནི་བདེན་པ་སྡུག་བསྔལ་༔

།དང༌། བདེན་པ་ཀུན་འབྱུང་བ་དང༌། བདེན་པ་འགོག་པ་དང་། བདེན་པ་ལམ་ལ་སེམས་ཉེ་བར་གཏོད་པར་བྱེད་དོ། །ནམ་གྲུ། དེ་ལྟར་ན་དགེ་སློང་རྣལ་འབྱོར་
སྤྱོད་པ་རྗེས་སུ་མཐུན་པའི་དམིགས་པ་ལ་སེམས་ཉེ་བར་གཏོད་པར་བྱེད་པ་ཡིན་ནོ། །ཞེས་གསུངས་པས། སྔར་ཆ་དང་མཐུན་པ་ཞེས་པའང་དེ་དག་སྟེ། དེ་ལས་མི་སྡུག་པ་ནི་རྣམ་པ་དྲུག་
སྟེ༑ མི་གཙང་བའི་མི་སྡུག་པ་དང་། སྡུག་བསྔལ་གྱི། དྲན་པའི། བལྟོས་པའི། ཉོན་མོངས་པའི། རབ་ཏུ་འཇིག་པའི་མི་སྟག་པའོ། །དང་པོ་ནང་ལ་བརྟེན་པ་དང་ཕྱི་རོལ་ལ་བརྟེན་པ་
གཉིས་ཀྱི་ནང་ལ་བརྟེན་པ་ནི། ལུས་འདི་སྐྲ་ལ་སོགས་པ་མི་གཙང་བའི་རྫས་སོ་དྲུག་ཏུ་ཤེས་པར་བྱ་བ་ཡིན་ལ། ཕྱི་མ་ནི་རྣམ་པར་སྔོ་བ་སོགས་འདུ་ཤེས་དགུའམ་ཀེང་རུས་སུ་ལྟ་བ་གང་ཡིན་
པའོ༑ །འདོད་ཆགས་ནི་ལྔ་སྟེ། ནང་གི་འདོད་པ་རྣམས་ནི་འདོད་པ་ལ་འདུན་པའི་འདོད་ཆགས་དང་། ཕྱི་རོལ་གྱི་འདོད་པ་རྣམས་ཀྱིས་འཁྲིག་པ་ལ་འདུན་པའི་འཁྲིག་པའི་འདོད་ཆགས་
དང་༑ ཡུལ་ལ་འདུན་པ་ཡུལ་གྱི་འདོད་ཆགས་དང་། གཟུགས་ལ་འདུན་པ་གཟུགས་ཀྱི་འདོད་ཆགས་དང་། འཇིག་ཚོགས་ལ་འདུན་པ་འཇིག་ཚོགས་ཀྱི་འདོད་ཆགས་སོ། །འདོད་ཆགས་རྣམ་༔

པ་ལྔ་པོ་དེ་དག་སྤང་བ་དང་བསལ་བ་དང༌། ཀུན་མི་འབྱུང་བར་བྱ་བའི་ཕྱིར་མི་སྔག་པ་རྣམ་པ་དྲུག་ལ་དམིགས་པ་ཡིན་ནོ། །བྱམས་པ་ནི་མཛའ་བཤེས་ཀྱི་ཕྱོགས་དང་དགྲ་བོའི་ཕྱོགས་དང་ཐ་མལ་
བའི་ཕྱོགས་ལ་མཉམ་པར་བཞག་པའི་ས་པའི་ཕན་པའི་བསམ་པ་ཉེ་བར་བཞག་སྟེ། བདེ་བ་ཆུང་ངུ་དང་འབྲིང་དང་ཆེན་པོ་ཉེ་བར་སྒྲབ་པའི་ཕྱིར་མོས་པ་གང་ཡིན་པའོ། །དེ་ལ་མཛའ་བཤེས་ཀྱི་
ཕྱོགས་དགྲ་བོའི་ཕྱོགས་དང་ཐ་མལ་པའི་ཕྱོགས་གང་ཡིན་པ་དེ་ནི་དམིགས་པ་ཡིན་ནོ། །དེ་ལ་མཉམ་པར་བཞག་པའི་ས་པའི་ཕན་པའི་བསམ་པ་དང་བདེ་བ་ཉེ་བར་སྒྲུབ་པའི་ཕྱིར་མོས་པ་གང་ཡིན་པ་
དེ་ནི་དམིགས་པར་བྱེད་པ་ཡིན་ཏེ། དེ་ལྟར་ན་དམིགས་པ་གང་ཡིན་པ་དང་དམིགས་པར་བྱེད་པ་གང་ཡིན་པ་དེ་དག་གཅིག་ཏུ་བསྡུས་པ་ནི་བྱམས་པ་ཞེས་བྱའོ། །དེ་བས་ན་བྱམས་པ་དང་ལྡན་པའི་
སེམས་ནི་འཁོན་མེད་པ། འགྲན་ཟླ་མེད་པ། གནོད་པ་མེད་པ། ཡངས་པ་དང་རྒྱ་ཆེན་པོར་གྱུར་པ་ཚད་མེད་པར་མོས་ཏེ་ཁྱབ་པར་བྱས་ནས་བསྒྲབས་ཏེ་གནས་སོ། །མཛའ་བཤེས་ཀྱི་ཕྱོགས་
དང་དགྲ་བོའི་ཕྱོགས་ཐ་མལ་པའི་ཕྱོགས་གང་ཡིན་པ་དེ་དག་ལས་སྡུག་བསྔལ་བར་གྱུར་པ་དེ་ནི་སྙིང་རྗེའི་དམིགས་པ་དེ་དང་བྲལ་བར་འདོད་པ་ནི་དམིགས་པར་བྱེད་པ་ཡིན་ནོ། །བདེ་བར་གྱུར་པ་

།ཡིན་པ་དེ་ནི་དགའ་བའི་དམིགས་པ་དེ་དང་མི་འབྲལ་བར་འདོད་པ་ནི་དམིགས་པར་བྱེད་པའོ། །དེ་བས་གང་ཟག་གནོད་སེམས་སྤྱད་པ་སེམས་ཅན་རྣམས་ལ་བྱམས་༄༅།
སོགས་སྒོམ་པར་བྱེད་ན་གནོད་སེམས་གང་ཡིན་པ་དེ་སྲབ་མོར་བྱེད་ཅིང་གནོད་སེམས་སྤྱད་པ་ལས་སེམས་རྣམ་པར་སྤྱོད་པར་བྱེད་དོ། །རྐྱེན་འདི་ཉིད་ཀྱིས་རྟེན་ཅིང་འབྲེལ་པར་འབྱུང་བ་ནི། དུས་
གསུམ་དུ་འདི་ལྟ་སྟེ་ལྟོས་པ་ལ་སོགས་པའི་རིགས་པ་དང་ལྡན་པའི་འདུ་བྱེད་ཙམ་དང༌། ཆོས་ཙམ་དང༌། དངོས་པོ་ཙམ་དང༌། རྒྱུ་ཙམ་དང༌། འབྲས་བུ་ཙམ་གང་ཡིན་པ་སྟེ། ཆོས་རྣམས་
ཁོ་ནས་ཆོས་རྣམས་འདྲེན་པར་བྱེད་པ་ཉིད་དུ་ཟད་ཀྱི། བྱེད་པ་པོ་དང་ཚོར་བ་པོ་ཉིད་མེད་པ་དེ་ནི་རྐྱེན་འདི་པ་ཉིད་ཀྱི་རྟེན་ཅིང་འབྲེལ་བར་འབྱུང་བའི་དམིགས་པ་སྟེ་གང་ཟག་གཏི་མུག་སྤྱད་ཅིང་གཏི་
མུག་ཆེ་བ་དམིགས་པ་དེ་ཡིད་ལ་བྱེད་ན་གཏི་མུག་སྲབ་མོར་བྱེད་ཅིང་གཏི་མུག་སྤྱད་པ་ལས་སེམས་རྣམ་པར་སྦྱོང་བར་བྱེད་དོ། ཁམས་ཀྱི་དབྱེ་བ་གང་ཞེ་ན། ཁམས་དྲུག་པོ་འདི་ལྟ་སྟེ། སའི་
ཁམས་དང༌། ཆུའི། མེའི། རླུང་གི ནམ་མཁའི། རྣམ་པར་ཤེས་པའི་ཁམས་སོ། །དེ་ལ་སའི་ཁམས་ནི། རྣམ་པ་གཉིས་ཏེ་ནང་དང་ཕྱི་རོལ་གྱིའོ། །དེ་ལ་ནང་གི་སའི་ཁམས་

ནང་སོ་སོའི་ལུས་མ་ཟིན་པ་དང༌། ཟིན་པར་གྱུར་པ་འདི་སྲ་བ་དང་སྲ་བར་གྱུར་པ་ཡོད་པ་གང་ཡིན་པའོ། །ཕྱི་རོལ་གྱི་སའི་ཁམས་ནི། ཕྱི་རོལ་མ་ཟིན་པ་དང་ཟིན་པར་གྱུར་པ་ལ་སྲ་བ་དང་་
སྲ་བར་གྱུར་པ་ཡོད་པ་གང་ཡིན་པའོ། །དེ་བཞིན་དུ་ཕྱི་ནང་གི་མ་ཟིན་པ་དང་ཟིན་པར་འགྱུར་བ་ལ་གཤེར་བ་དང་གཤེར་བར་གྱུར་པ་དང༌། རླན་པ་དང་རླན་པར་གྱུར་པ་གང་ཡིན་པ་ཆུའི་ཁམས་
7 །ཚ་བ་དང་ཚ་བར་གྱུར་པ་དང་དྲོ་བ་དང་དྲོ་བར་གྱུར་པ་ཡོད་པ་གང་ཡིན་པ་མེའི་ཁམས་སོ། །རླུང་དང་རླུང་ལས་གྱུར་པ་དང༌། ཡང་བ་ཉིད་དང་གཡོ་བ་ཉིད་ཡོད་པ་ཡིན་པ་རླུང་གི་ཁམས་
% །མིག རྣ་བ། སྣ། ཁ། མགྲིན་པ་གང་གིས་མིད་པར་བྱེད་པ། གང་དུ་མིད་པར་བྱ་བ། གང་གིས་མིད་པ་ན་སྨད་ཀྱི་ཆར་འཛག་པར་བྱེད་པ་དང་། གཞན་ཡང་གང་དག་དེ་ལྟ་བུ་
དང་མཐུན་པ་དག་ནི་ནམ་མཁའི་ཁམས་སོ། །མིག་གི་རྣམ་པར་ཤེས་པ་དང༌། རྣ་བ་དང༌། སྣ་དང་ལྕེ་དང་ལུས་དང་ཡིད་ཀྱི་རྣམ་པར་ཤེས་པ་གང་ཡིན་པ་སེམས་དང་། ཡིད་དང་། རྣམ་
པར་ཤེས་པ་ཡིན་ཏེ། དེ་ནི་རྣམ་པར་ཤེས་པའི་ཁམས་སོ། །དེ་ལ་གང་ཟག་ང་རྒྱལ་སྤྱད་པ་ཁམས་ཀྱི་རབ་ཏུ་དབྱེ་བ་དེ་དག་ཡིད་ལ་བྱེད་ན་ལུས་ལ་རིལ་པོར་འདུ་ཤེས་པ་རྣམ་པར་འཇིག་པར་བྱེད་༔

༄༅། །ཅིང་མི་སྡུག་པའི་འདུ་ཤེས་ཀྱང་ཐོབ་པར་འགྱུར་ལ། དེས་ཁེངས་པར་ཡང་མི་འགྱུར་ཞིང་། ང་རྒྱལ་ཡང་སྲབ་མོར་བྱེད་ལ་ང་རྒྱལ་སྤྱད་པ་དེ་ལས་ཀྱང་སེམས་རྣམ་ཆོས་
བཞིའི་པར་སྦྱོང་བར་བྱེད་དོ། །དབུགས་བརྔུབ་པ་དང་དབུགས་དབྱུང་བ་དྲན་པ་ནི། དབུགས་བརྔུབ་པ་དང་དབུགས་དབྱུང་བའི་དམིགས་པ་དྲན་པ་གང་ཡིན་པའོ། །དེ་ལ་དབུགས་བརྔུབ་པ་ནི་དབུགས་
དབྱུང་བའི་མཇུག་ཐོགས་སུ་ཁ་ནང་དུ་བལྟས་པའི་རླུང་ལྟེ་བའི་ཕྱོགས་ཡན་ཆད་དུ་ནང་དུ་འཇུག་པ་གང་ཡིན་པའོ།ྋ །ཁ་ཕྱིར་བལྟས་པའི་རླུང་ལྟེ་བའི་ཕྱོགས་ཡན་ཆད་ནས་ཁའམ་སྣའི་རྩེ་མོའམ་དེ་
ལྔབཅུ་
བས་ཕྱི་རོལ་ཚུན་ཆད་ཀྱི་བར་དུ་ཕྱིར་དབྱུང་བ་ནི་དབྱུང་བའོ། །འདི་ལ་ཡོངས་སུ་སྦྱངས་པ་རྣམ་པ་ལྔ་སྟེ། བགྲང་བས་ཡོངས་སུ་སྦྱངས་པ་དང༌། ཕུང་པོ་ལ་འཇུག་པ་དང༌། རྟེན་ཅིང་འབྲེལ་
བར་འབྱུང་བ་ལ་འཇུག་པ་དང༌། བདེན་པ་ལ་འཇུག་པ་དང༌། རྣམ་པ་བཅུ་དྲུག་གིས་ཡོངས་སུ་སྦྱང་བའོ། །དང་པོ་ལ་རེ་རེ་ནས་བགྲང་བ་དང་ཟུང་དུ་བགྲང་བ་དང་རྗེས་སུ་མཐུན་པར་བགྲང་བ་
དང་༑ྋརྗེས་སུ་མི་མཐུན་པར་བགྲང་བའོ། །བགྲང་བས་ཡོངས་སུ་བྱང་བ་དེ་ཡང་དབང་པོ་རྟུལ་པོ་རྣམས་ལ་བསྟན་པ་ཡིན་ཏེ། དེ་ནི་དེ་དག་གི་སེམས་གནས་པར་བྱ་བ་དང༌། སེམས་མངོན་

པར་དགའ་བར་བྱ་བ་ལ་རྣམ་པར་མི་གཡེང་བའི་གནས་ཡིན་གྱི། གཞན་དུ་བགྲང་བ་མེད་ན་དེ་དག་གི་སེམས་རྨུགས་པ་དང་གཉིད་ཀྱིས་ཀུན་ནས་དཀྲིས་པའི་སེམས་ཕྱི་རོལ་དུ་རྣམ་པར་གཡེང་བར་
འགྱུར་བས་སོ། །དབང་པོ་རྣོན་པོ་བློ་གསལ་བ་གང་དག་ཡིན་པ་དེ་དག་ནི་བགྲང་བའི་སྦྱོར་བ་ལ་དགའ་ཞིང་འཇུག་པ་མ་ཡིན་ཏེ། བགྲང་བའི་སྦྱོར་བའི་ལུང་ཕོགས་པ་ཉིད་ཀྱིས་མྱུར་བ་མྱུར་བ་ཁོ་
ནར་རྟོགས་པར་འགྱུར་བས་དེས་མངོན་པར་དགའ་བར་མི་བྱེད་དོ། །དེ་དག་གི་དབུགས་བརྔུབ་དབུགས་དབྱུང་བའི་དམིགས་པ་ལ་དྲན་པ་ཉེ་བར་གཏད་པ། གང་དུ་འཇུག་པ་དང༌། ཇི་ལྟར་
འཇུག་པ་དང༌། གང་གི་ཚེ་འཇུག་པ་དེ་དག་ཐམས་ཅད་དྲན་པ་ཉེ་བར་བཞག་པས་རྗེས་སུ་རྟོགས་པར་བྱེད། ཉེ་བར་ཤེས་པར་བྱེད་དེ་དེ་ལྟ་བུར་ནི་དེ་དག་གི་སྦྱོར་བ་ཡིན་ནོ། །སྦྱོར་བ་དེ་ལ་ཀུན་དུ་
བརྟེན་ཅིང་གོམས་པར་བྱས་པ་ན་མང་དུ་བྱས་པའི་རྒྱུས་ལུས་ཤིན་ཏུ་སྦྱངས་པ་དང་སེམས་ཤིན་ཏུ་སྦྱངས་པ་ཡང་སྐྱེ་བར་འགྱུར་ཞིང་རྩེ་གཅིག་པ་ཉིད་ལ་རེག་པར་འགྱུར་དམིགས་པའི་མངོན་པར་
དགའ་བ་ཡང་ཐོབ་པར་འགྱུར་རོ། །དེ་ལྟར་ཡོངས་སུ་སྦྱངས་པ་བྱས་པ་སྟེ་གཟུང་བ་དང་འཛིན་པའི་དངོས་པོ་ཡིད་ལ་བྱེད་པས་ཕུང་པོ་རྣམས་ལ་འཇུག་པར་བྱེད་དོ། །དབུགས་བརྔུབ་འབྱུང་གི་རྟེན་

༄༅། །ལུས་ཡིད་ལ་བྱེད་པས་གཟུགས་ཀྱི་ཕུང་པོ་ལ་འཇུག་པ་བརྔུབ་འབྱུང་དེར་འཛིན་པའི་དྲན་པ་དང་མཚུངས་པར་ལྡན་པའི་མྱོང་བས་ནི་ཚོར་བ། ཀུན་ཤེས་པར་བྱེད་པ་གང་
ཡིན་པ་དེས་ནི་འདུ་ཤེས། དྲན་པ་གང་ཡིན་པ་དེ་དང་སེམས་གང་ཡིན་པ་དང༌། དེ་ལ་ཤེས་རབ་གང་ཡིན་པ་དེ་ནི་འདུ་བྱེད། སེམས་དང་ཡིད་དང་རྣམ་པར་ཤེས་པ་གང་ཡིན་པ་དེ་ནི་རྣམ་ཤེས་
ཀྱི་ཕུང་པོ་ཡིན་ནོ་ཞེས་འཇུག་པར་བྱེད་དོ། །དེ་ལྟར་ཕུང་པོ་ལ་ཞུགས་པ་དེ་ལ་ལན་མང་དུ་གནས་པ་གང་ཡིན་པ་དེས་གང་གི་ཚེ་ཕུང་པོ་ཙམ། འདུ་བྱེད་ཙམ། དངོས་པོ་ཙམ་དུ་མཐོང་ཞིང་ཡོངས་
སུ་ཤེས་པར་གྱུར་པ་དེའི་ཚེ། དེ་འདུ་བྱེད་དེ་དག་ཉིད་ཀྱི་རྟེན་ཅིང་འབྲེལ་བར་འབྱུང་བ་ལ་འཇུག་པར་བྱེད་དོ། །དབུགས་བརྔུབ་འབྱུང་འདི་དག་གི་རྟེན་ནི་གང་ཡིན་རྐྱེན་ནི་གང་ཡིན་ཞེས་ཡང་དག་
པར་ཚོལ་ཞིང་ཡོངས་སུའཚོལ་བར་བྱེད་ན། དེ་འདི་སྙམ་དུ་སེམས་ཏེ་དབུགས་བརྔུབ་པ་དང་དབྱུང་བ་འདི་དག་ནི་ལུས་ལ་བརྟེན་ཅིང་ལུས་རྐྱེན་དུ་བྱས་པ་དང་། སེམས་ལ་བརྟེན་ཅིང་སེམས་
རྐྱེན་དུ་བྱས་པ་ཡིན་ནོ་སྙམ་སེམས་ཤིང་། དེས་ལུས་དང་སེམས་ཀྱི་རྐྱེན་གང་ཡིན་ཞེ་ན་སྲོག་གི་དབང་པོ་དེའི་རྐྱེན། སྔོན་གྱི་འདུ་བྱེད། དེའི་རྐྱེན་མ་རིག་པའོ་སྙམ་དུ་འཇུག་པར་བྱེད་ལ། མ་285

རིག་པ་འགགས་ན་དེ་དག་འགག་པར་འགྱུར་རོ་སྙམ་དུ་སེམས་ཏེ། དེ་དེ་ལྟར་རྟེན་ཅིང་འབྲེལ་བར་འབྱུང་བ་ལ་འཇུག་པ་ལན་མང་དུ་ཡོངས་སུ་སྤྱད་པ་བྱས་པས་འདུ་བྱེད་གང་དག་རྟེན་ཅིང་འབྲེལ
༈ བར་འབྱུང་བ་དེ་དག་ནི་མི་རྟག་པ་ཡིན་ནོ།ྋ །གང་མི་རྟག་པ་དེ་ནས་སྡུག་བསྔལ་སོགས་བདེན་བཞི་ལ་ཞུགས་ནས་དེ་གང་གི་ཚེ། དེ་ལ་ལན་མང་དུ་གནས་པར་བྱེད་ཅིང་བདེན་པ་རྣམས་མངོན་པར་
རྟོགས་པར་བྱེད་པ་དེ་ནི་དེའི་བདེན་པ་ལ་འཇུག་པས་ཡོངས་སུ་སྦྲང་བ་ཞེས་བྱའོ། །དེ་ལྟར་བདེན་པ་ཡོངས་སུ་སྦྱང་བ་བྱས་པས་དེའི་མཐོང་བས་སྤང་བར་བྱ་བའི་ཉོན་མོངས་པ་རྣམས་སྤངས་པ་
ན༑ སྒོམ་པས་སྤང་བར་བྱ་བ་རྣམས་ལུས་པས་དེ་དག་སྤང་བའི་ཕྱིར་རྣམ་པ་བཅུ་དྲུག་གིས་ཡོངས་སུ་སྦྱོང་བར་བྱེད་དོ། །རྣམ་པ་བཅུ་དྲུག་གང་ཞེ་ན། འདི་ལྟ་སྟེ་དྲན་བཞིན་དུ་དབུགས་བརྔུབས་
ན་དྲན་བཞིན་དུ་དབུགས་བརྔུབས་སོ་སྙམ་དུ་སློབ་པར་བྱེད་པ་དང༌། དེ་བཞིན་དྲན་བཞིན་དུ་དབུགས་འབྱུང་བ་ལ་དང༌། རིང་བ་དང་ཐུང་བ་དང་ལུས་ཀྱི་ཐམས་ཅད་ཡང་དག་པར་མྱོང་ཞིང་
བརྔུབས་ན། དེ་ལྟར་བརྔུབས་སོ་དབྱུང་ངོ་སྙམ་པ་དང་། དེ་བཞིན་ལུས་ཀྱི་འདུ་བྱེད་ཤིན་ཏུ་སྦྱངས་ནས་དང༌། སེམས་ཀྱི་འདུ་བྱེད་ཤིན་ཏུ་སྦྱངས་ནས་དང༌། སེམས་རྣམ་པར་གྲོལ་བས་

༄༅། །དང༌། འགོག་པར་རྗེས་སུ་ལྟ་བས་དང་། དབུགས་བརྔུབས་སོ་དང་ཕྱུང་ངོ་སྙམ་པའོ། །དེ་ལྟར་མཐོང་བ་དང་སྒོམ་པས་སྤང་བར་བྱ་བའི་ཉོན་མོངས་པ་རྣམས་
སྤངས་པ་ན་དགྲ་བཅོམ་པ་ཟག་པ་ཟད་པར་འགྱུར་རོ། །གང་ཟག་རྣམ་པར་རྟོག་པ་སྤྱད་པས་དེ་ལ་རབ་ཏུ་སྦྱོར་བར་བྱེད་ཅིང་། ནང་གི་སོ་སོའི་དམིགས་པར་བྱ་བ་དང་བཅས་པ་རྣམ་པར་གཡེང་བ་
དང་བཅས་པ་ཉེ་བ་ན་དེ་ལ་དགའ་བ་བསྐྱེད་དེ་རབ་ཏུ་སྦྱོར་བར་བྱེད་ན། དེས་དེ་ལ་རབ་ཏུ་སྦྱོར་བར་བྱེད་པ་དེའི་རྣམ་པར་རྟོག་པའི་ཀུན་ཏུ་འཁྲུག་པ་གང་ཡིན་པ་དེ་འབྱུང་བར་མི་འགྱུར་ཞིང༌། མྱུར་
བ་མྱུར་བར་དམིགས་པ་ལ་སེམས་ཀུན་དུ་གནས་པ་དང་མངོན་པར་དགའ་བ་ཡང་དག་པར་སྐྱེ་བར་འགྱུར་ཏེ། དེ་ནི་གང་ཟག་རྣམ་པར་རྟོག་པ་སྤྱད་པའི་སྤྱད་པ་རྣམ་པར་སྦྱོང་བའི་དམིགས་པ་ཡིན་
ནོ༑ །ཕུང་པོ་ལ་མཁས་པ་ནི། ཕུང་པོ་ནི་ལྔ་སྟེ། གཟུགས་ཀྱི་ཕུང་པོ་དང༌། ཚོར་བའི། འདུ་ཤེས་ཀྱི། འདུ་བྱེད་ཀྱི། རྣམ་པར་ཤེས་པའི་ཕུང་པོའོ། །དེ་དག་གི་མཚན་ཉིད་རབ་དབྱེ་
བདག་ཉིད་ཐ་དད་པ་དང་བདག་ཉིད་མང་པོར་ཤེས་ཤིང་དེ་ལས་ལྷག་པ་མི་དམིགས་ཤིང་རྣམ་པར་རྟོག་པར་མི་བྱེད་པ་གང་ཡིན་པའོ། །ཁམས་ལ་མཁས་པ་གང་ཞེ་ན། ཁམས་ནི་བཅོ་བརྒྱད་

དེ༑ མིག་གི་ཁམས། གཟུགས་ཀྱི། མིག་གི་རྣམ་པར་ཤེས་པའི། རྣ་བ། སྒྲའི། རྣ་བའི་རྣམ་པར་ཤེས་པའི། སྣ། དྲིའི། སྣའི་རྣམ་པར་ཤེས་པའི། ལྕེ། རོའི། ལྕེའི་རྣམ
པར་ཤེས་པའི། ལུས་ཀྱི། རེག་བྱའི། ལུས་ཀྱི་རྣམ་པར་ཤེས་པའི། ཡིད་ཀྱི། ཆོས་ཀྱི། ཡིད་ཀྱི་རྣམ་པར་ཤེས་པའི་ཁམས་ཏེ། ཆོས་བཅོ་བརྒྱད་པོ་དེ་དག་རང་རང་གི་ཁམས་དང་རང་
གི་ས་བོན་དང་རང་རང་གི་རིགས་ལས་སྐྱེ་བ་དང་འཇུག་པ་དང༌། འབྱུང་བ་ཤེས་ཤིང་དགའ་བ་ལ་ངེས་པར་རྟོག་པ་གང་ཡིན་པའོ། །སྐྱེ་མཆེད་ལ་མཁས་པ་ནི་བཅུ་གཉིས་ཏེ། མིག་གི་སྐྱེ་མཆེད་
དང་༑ གཟུགས་ཀྱི། རྣ་བའི། སྒྲའི། སྣའི། དྲིའི། ལྕེའི། རོའི། ལུས་ཀྱི། རེག་བྱའི། ཡིད་ཀྱི་ཆོས་ཀྱི་སྐྱེ་མཆེད་དོ། །ཉན་སར། མིག་ནི་མིག་གི་རྣམ་པར་ཤེས་པ་
མཚུངས་པར་ལྡན་པ་དང་བཅས་པ་སྐྱེ་བའི་བདག་པོའི་རྐྱེན་ཡིན་ནོ། །གཟུགས་རྣམས་ནི་དམིགས་པའི་རྐྱེན་ཡིན་ནོ། །འགགས་མ་ཐག་པའི་ཡིད་ནི་མཚུངས་པ་དེ་མ་ཐག་པའི་རྐྱེན་ཡིན་ནོ།
ཞེས་དེ་བཞིན་རྣ་བའི། རྣ་བའི་རྣམ་ཤེས་མཚུངས་ལྡན་དང་བཅས་པའི་བདག་པོའི་རྐྱེན་དུ་འགྱུར་བ་སོགས་ཀུན་ལ་སྦྱར་ཏེ་གསུངས་པས། དེ་ལྟར་རྐྱེན་གསུམ་ལས་རྣམ་པར་ཤེས་པའི་ཚོགས་དྲུག་༔

༄༅། །པོ་མཚུངས་པར་ལྡན་པ་དང་བཅས་པ་རྣམས་འབྱུང་བར་འགྱུར་བ་ཡིན་ནོ། །རྟེན་ཅིང་འབྲེལ་བར་འབྱུང་བ་ལ་མཁས་པ་ནི། རྟེན་ཅིང་འབྲེལ་བར་འབྱུང་བ་ནི་འདི་ལྟ་
ཆོས་
བཞིའི་སྟེ༑ མ་རིག་པའི་རྐྱེན་གྱིས་འདུ་བྱེད་རྣམས། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ། རྣམ་པར་ཤེས་པའི་རྐྱེན་གྱིས་མིང་དང་གཟུགས། མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག
ཚང་མཆེད་དྲུག་གི་རྐྱེན་གྱིས་རེག་པ། རེག་པའི་རྐྱེན་གྱིས་ཚོར་བ། ཚོར་བའི་རྐྱེན་གྱིས་སྲེད་པ། སྲེད་པའི་རྐྱེན་གྱིས་ལེན་པ། ལེན་པའི་རྐྱེན་གྱིས་སྲིད་པ། སྲིད་པའི་རྐྱེན་གྱིས་སྐྱེ་བ།
གསུམ་
བའི་རྐྱེན་གྱིས་རྒ་ཤི་དང་མྱ་ངན་དང་སྨྲེ་ངག་འདོན་པ་དང༌། སྡུག་བསྔལ་བ་དང་ཡིད་མི་བདེ་བ་དང་འཁྲུག་པ་རྣམས་འབྱུང་བར་འགྱུར་ཏེ། དེ་ལྟར་ན་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་པོ་
འདི་འབྱུང་བར་འགྱུར་རོ། །ཆོས་རྣམས་ཁོ་ནས་ཆོས་རྣམས་མངོན་པར་སྐྱེད་པར་བྱེད་ཅིང༌། ཆོས་རྣམས་ཁོ་ནས་ཆོས་རྣམས་ཡོངས་སུ་སྐྱེད་པར་བྱེད་ལ། འདུ་བྱེད་རྣམས་ཁོ་ནས་འདུ་བྱེད་
རྣམས་འདྲེན་པར་བྱེད་དེ་དེ་དག་ཀྱང་རྒྱུ་ལས་བྱུང་བ་དང་། རྟེན་ཅིང་འབྲེལ་བར་འབྱུང་བའི་ཕྱིར་སྔོན་མ་བྱུང་བ་ལས་བྱུང་ནས་ཀྱང་འཇིག་པར་འགྱུར་བ་ཡིན་པས། དེའི་ཕྱིར་འདུ་བྱེད་དེ་དག་ནི་མི་289

རྟག་པ་ཡིན་ནོ། །གང་མི་རྟག་པ་དེ་ནི་སྡུག་བསྔལ་བའོ། །སྡུག་བསྔལ་བ་དང་རང་དབང་མེད་པ་དང་ཉམ་ཆུང་བ་དེ་དག་ནི་བདག་མེད་ཅིང་སྟོང་པའོ། །དེ་ལྟར་མི་རྟག་སྡུག་བསྔལ་སྟོང་བདག་༔
མེད་པ་ཤེས་པ་དེ་ནི་རྟེན་འབྲེལ་ལ་མཁས་པའོ། །གནས་དང་གནས་མ་ཡིན་པ་ལ་མཁས་པ་ནི་རྟེན་འབྲེལ་གྱི་བྱེ་བྲག་སྟེ། དེ་ཡང་མི་འདྲ་བའི་རྒྱ་ཤེས་པ་སྟེ། དགེ་བ་དང་མི་དགེ་བའི་ལས་ཀྱི་
རྣམ་པར་སྨིན་པའི་འབྲས་བུ་ཡོད་དེ། དགེ་བའི་ལས་ཀྱི་རྣམ་པར་སྨིན་པའི་འབྲས་བུ་ནི་འདོད་པ་ཡིན་ནོ། །མི་དགེ་བའི་ལས་ཀྱི་རྣམ་པར་སྨིན་པའི་འབྲས་བུ་ནི་མི་འདོད་པ་ཡིན་ནོ། །ཞེས་ཤེས་པ་
གང་ཡིན་པའོ། །དེ་དག་ལྔ་ཡང་མདོར་བསྡུ་ན། རང་གི་མཚན་ཉིད་ལ་མཁས་པ་དང༌། སྤྱིའི་མཚན་ཉིད་ལ་མཁས་པ་ཡིན་ཏེ། ཕུང་པོ་ལ་མཁས་པས་ནི་རང་གི་མཚན་ཉིད་ལ་མཁས་པ་
བསྟན་ནོ། །ལྷག་མ་རྣམས་ཀྱིས་ནི་སྤྱིའི་མཚན་ཉིད་ལ་མཁས་པ་བསྟན་ནོ། །ཇི་ལྟར་ན་ཞི་གནས་ཀྱི་སེམས་དགུ་པ་ཐོབ། ལྷག་མཐོང་གི་སྤྱོད་པ་དེ་ཁམས་གོང་གི་དངོས་གཞི་བསྐྱེད་པ་ལ་དང་
པོར་ཡིད་ལ་བྱེད་པ་བཞི་དགོས་ཏེ། ཉན་སར་སེམས་རྩེ་གཅིག་པ་ཉིད་དང་སྒྲིབ་པ་རྣམ་པར་སྦྱོང་བའི་ལོག་པར་སྤྱོད་པ་སྤོང་བར་བྱེད་ཅིང༌། ཡང་དག་པའི་སྦྱོར་བ་ལ་སློབ་པར་བྱེད་པའི་ལས་དང་

༄༅། །པོ་པས་ཡིད་ལ་བྱེད་པ་རྣམ་པ་བཞིས་རབ་ཏུ་བརྩོན་པར་བྱེད་དེ། བཞི་གང་ཞེ་ན། སེམས་ཀུན་དུ་གདུང་བར་འགྱུར་བའི་ཡིད་ལ་བྱེད་པ་དང༌། སེམས་མངོན་པར་
བརླན་པར་འགྱུར་བའི་ཡིད་ལ་བྱེད་པ་དང༌། ཤིན་དུ་སྦྱངས་པ་བསྐྱེད་པའི་ཡིད་ལ་བྱེད་པ་དང་། ཡེ་ཤེས་དང་མཐོང་བ་རྣམ་པར་སྦྱོང་བའི་ཡིད་ལ་བྱེད་པའོ། །ཞེས་སོ། །དང་པོ། ཀུན་ཏུ་སྐྱོ་
བར་འགྱུར་བ་དང༌། མཐུན་པའི་ཆོས་རྣམས་ལ་སེམས་ཀུན་དུ་སྐྱོ་བར་བྱེད་པ། གཉིས་པ་མངོན་པར་དགའ་བར་འགྱུར་བ་དང་མཐུན་པའི་ཆོས་རྣམས་ལ་སེམས་མངོན་པར་དགའ་བར་བྱེད་
པ༑ གསུམ་པ་དུས་དུས་སུ་སྐྱོ་བར་འགྱུར་བ་དང༌། དུས་དུས་སུ་དགའ་བར་འགྱུར་བ་དང༌། སེམས་ནང་དུ་ཞི་བར་བྱེད་ཅིང་མཚན་མ་མེད་པ་དང་། རྣམ་པར་རྟོག་པ་མེད་པ་ལ་ཉེ་བར་འཇོག་
པར་ཡང་བྱེད་ལ་དྲན་པ་རྩེ་གཅིག་པ་ལ་ཡང་འཇུག་པར་བྱེད་དེ། རྒྱུ་དེ་དང་རྐྱེན་དེས་དེའི་ལུས་དང་སེམས་ཀྱི་གནས་ངན་ལེན་གྱི་གཉེན་པོ་ལུས་དང་སེམས་རབ་ཏུ་སིམ་པར་བྱེད་པ་ལུས་ཤིན་ཏུ་
སྦྱངས་པ་དང་སེམས་ཤིན་ཏུ་སྦྱངས་པ་བསྐྱེད་པར་བྱེད་པའོ། །བཞི་པ་ནང་གི་སེམས་ཞི་གནས་དེ་ཉིད་ལ་བརྟེན་ནས་དེ་ལྟར་སེམས་ནང་དུ་ཡང་དག་པར་རབ་ཏུ་ཞི་བར་ཞི་བའི་ཡིད་ལ་བྱེད་པ་༔

དེས༑ དུས་དུས་སུ་ལྷག་པའི་ཤེས་རབ་ཆོས་རྣམ་པར་འབྱེད་པ་ལ་ཡང་དང་ཡང་དུ་ཕྱིར་ཞིང་ཕྱིར་ཞིང་རྣལ་འབྱོར་དུ་བྱེད་པའོ། །དེའི་སེམས་རྩེ་གཅིག་པ་ཉིད་དང་། སེམས་དང་ལུས་ཤིན་ཏུ་
སྦྱངས་པ་དེ་ཉིད་མངོན་པར་འཕེལ་བ་ན། རྒྱུ་གཅིག་ནས་གཅིག་ཏུ་བརྒྱུད་དེ་ལེན་པའི་ཚུལ་གྱིས་རགས་ཤིང་རྟག་པར་བླ་བའི་སེམས་རྩེ་གཅིག་པ་ཉིད་དང༌། སེམས་དང་ལུས་ཤིན་ཏུ་སྦྱངས་པ་
འདྲེན་པར་བྱེད་དེ་ཇི་ཙམ་ན་དེའི་རགས་ཤིང་རྟག་པར་བླ་བའི་སེམས་རྩེ་གཅིག་པ་ཉིད་དང༌། སེམས་དང་ལུས་ཤིན་ཏུ་སྦྱངས་པ་རིང་པོར་མི་ཐོགས་པར་སྐྱེ་བར་འགྱུར་བའི་སྔ་ལྟས་སུ་དེའི་ཀླད་པ་ལྕི་
བར་སྣང་བ་སྐྱེ་བར་འགྱུར་ཏེ། དེ་ཡང་གནོད་པའི་མཚན་ཉིད་ནི་མ་ཡིན་ནོ། །དེ་སྐྱེས་མ་ཐག་ཏུ་སྤོང་བ་ལ་དགའ་བའི་བར་ཆད་བྱེད་པ་ཉོན་མོངས་པ་རྣམས་ཀྱི་ཕྱོགས་སུ་གྱུར་པ་སེམས་ཀྱི་གནས་
ངན་ལེན་གང་ཡིན་པ་དེ་སྤོང་བར་འགྱུར་ཞིང༌། དེའི་གཉེན་པོ་ལས་སུ་རུང་བ་དང་། སེམས་ཤིན་ཏུ་སྦྱངས་པ་སྐྱེ་བར་འགྱུར་རོ། །དེ་སྐྱེས་པས་ལུས་ཤིན་དུ་སྦྱངས་པ་སྐྱེ་བ་དང་མཐུན་པར་
འབྱུང་བ་ཆེན་པོའི་རླུང་དག་ལུས་ལ་འབྱུང་བར་འགྱུར་ཏེ། དེ་དག་རྒྱུ་བའི་རྒྱུས་ནི་སྤོང་བ་ལ་དགའ་བའི་བར་ཆད་བྱེད་པ་ཉོན་མོངས་པ་རྣམས་ཀྱི་ཕྱོགས་སུ་གྱུར་པ་ལུས་ཀྱི་གནས་ངན་ལེན་གང་ཡིན་ ྨ

༄༅། །པ་དེ་དང་འབྲལ་བར་འགྱུར་ཞིང༌། དེའི་གཉེན་པོ་ཤིན་ཏུ་སྦྱངས་པས་ལུས་ཐམས་ཅད་རྐྱལ་པ་གང་བ་བཞིན་དུ་སྣང་བར་འགྱུར་རོ། །དང་པོར་དེ་སྐྱེས་པར་འགྱུར་པ་
དེའི་ཚེ་ན་སེམས་དགའ་བ་དང་སེམས་ཤིན་ཏུ་ཉམས་བདེ་བ་དང་། སེམས་མཆོག་ཏུ་དགའ་བ་དང་ལྡན་པ་ལ་དམིགས་པ་དང་། མངོན་པར་དགའ་བ་དང་བཅས་པ་ཡང་སྣང་བར་འགྱུར་རོ།
81
དེའི་འོག་ཏུ་ཤིན་ཏུ་སྦྱངས་པའི་ཤུགས་དང་པོ་སྐྱེས་པ་གང་ཡིན་པ་དེ་ཁད་ཀྱིས་ཤིན་ཏུ་ཕྲ་བར་འགྱུར་ཞིང་ལུས་ལ་ཤིན་ཏུ་སྦྱངས་པ་གྲིབ་མ་ལྟ་བུ་དང་ལྡན་པར་འགྱུར་རོ།།སེམས་དགའ་བ་གང་
ཡིན་པ་དེ་སྤོང་བར་འགྱུར་ཞིང་སེམས་ཞི་གནས་ཀྱི་ཉེ་བར་བརྟན་ཞིང་རབ་ཏུ་ཞི་བའི་རྣམ་པས་དམིགས་པ་ལ་འཇུག་པར་འགྱུར་རོ། །དེའི་འོག་ཏུ་རྣལ་འབྱོར་པ་ལས་དང་པོ་པ་དེ་ཡིད་ལ་བྱེད་པ་དང་
བཅས་པ་ཞེས་བྱ་བའི་གྲངས་སུ་འགྲོའོ། །དེ་ཅིའི་ཕྱིར་ཞེ་ན། དེས་དང་པོར་གཟུགས་ན་སྤྱོད་པ་མཉམ་པར་བཞག་པའི་ས་པའི་ཡིད་ལ་བྱེད་པ་ཆུང་ངུ་ཐོབ་པའི་ཕྱིར་ཏེ། དེས་ན་ཡིད་ལ་བྱེད་པ་
དང་བཅས་པ་ཞེས་བྱའོ། །ལས་དང་པོ་པ་ཡིད་ལ་བྱེད་པ་དང་བཅས་པ་དེའི་རྟགས་ནི་འདི་དག་ཡིན་ཏེ། དེས་གཟུགས་ན་སྤྱོད་པའི་སེམས་ཆུང་ངུ་ཐོབ་པ་དང༌། ལུས་ཤིན་ཏུ་སྦྱངས་པ་

དང་༑ སེམས་ཤིན་ཏུ་སྦྱངས་པ་དང༌། སེམས་རྩེ་གཅིག་པ་ཆུང་ངུ་ཐོབ་པ་དང་། ཉོན་མོངས་པ་རྣམ་པར་སྦྱོང་བའི་དམིགས་པ་ལ་སྤྱོད་པའི་སྐལ་བ་ཡོད་ཅིང་ནུས་པ་དང་། དེའི་སེམས་ཀྱི་རྒྱུད་
འཇམ་པར་འགྱུར་བ་དང༌། ཞི་གནས་ཀྱིས་ཉེ་བར་དཀྲིས་པ་དང༌། དེས་སྤྱོད་པ་རྣམ་པར་སྤྱོད་པ་ཡང་སྤྱད་ཟིན་པ་ཡིན་ཏེ། གལ་ཏེ་ཆགས་པར་འགྱུར་བའི་ཡུལ་ལ་སྤྱོད་པར་གྱུར་
ཀྱང་༑ འདོད་ཆགས་ཀྱིས་ཀུན་ནས་དཀྲིས་པ་དྲག་པོ་སྐྱེ་བར་མི་འགྱུར་ཞིང༌། གཉེན་པོ་ཅུང་ཟད་ཙམ་དང་ངན་ངོན་ཙམ་ལ་རྟེན་ཅིང་ཅུང་ཟད་བསལ་བ་ཙམ་གྱིས་སེལ་ནུས་པར་འགྱུར་བ
དང་༑ ཞེ་སྡང་བར་འགྱུར་བ་དང་། གཏི་མུག་པར་འགྱུར་བ་དང་། ཁེངས་པར་འགྱུར་བ་དང་། མཐུན་པ་དང་རྣམ་པར་རྟོག་པར་འགྱུར་བ་དང༌། མཐུན་པའི་ཡུལ་རྣམས་ལ་ཡང་དེ་བཞིན་
དུ་རིག་པར་བྱའོ། །དེ་ནང་དུ་ཡང་དག་འཇོག་ལ་འདུག་སྟེ་སེམས་གཏོད་པར་བྱེད་པ་ན་མྱུར་བ་མྱུར་བར་སེམས་དང་ལུས་ཤིན་ཏུ་སྦྱངས་པར་འགྱུར་བ་དང་། ལུས་ཀྱི་གནས་ངན་ལེན་དག་གིས་
ཤིན་ཏུ་གནོད་པར་མི་འགྱུར་བ་དང༌། སྒྲིབ་པ་ཐམས་ཅད་ཤས་ཆེར་ཀུན་ཏུ་མི་འབྱུང་བ་དང་། འདོད་པ་དང་དགའ་བ་དང་ཡོངས་སུ་གདུང་བ་དང་ལྡན་པའི་འདུ་ཤེས་ཡིད་ལ་བྱེད་པ་ཤས་ཆེར་ཀུན་༔

༄༅། །ཏུ་མི་འབྱུང་བ་དང་། ལངས་ཏེ་རྒྱུ་བ་ན་ཡང་ལུས་དང་སེམས་ལ་ཤིན་ཏུ་སྦྱངས་པ་ཁ་ཅིག་དང་ལྡན་པར་འབྱུང་བ་དང༌། དེ་ལྟ་བུ་དང་མཐུན་པ་དག་ནི་ཡིད་ལ་བྱེད་པ་
ཆོས་
བཞིའི་དང་བཅས་པའི་རྟགས་དང་མཚན་མ་ཡོངས་སུ་འབྱུང་བ་དག་ཡིན་པར་རིག་པར་བྱའོ། །དེ་ལྟར་ཡིད་ལ་བྱེད་པ་ཐོབ་པའི་རྣལ་འབྱོར་པ་སྤོང་བའི་དགའ་བ་ཆུང་ངུ་ལ་ཞུགས་པ་དེའི་གོང་དུ་བགྲོད་པར་
བྱ་བ་ནི་གཉིས་ཁོ་ནར་ཟད་དེ། །གཉིས་གང་ཞེ་ན། འདི་ལྟ་སྟེ་འཇིག་རྟེན་པའི་དང་། འཇིག་རྟེན་ལས་འདས་པའོ། །དེ་ལ་ལས་དང་པོ་པའི་རྣལ་འབྱོར་པ་ཡིད་ལ་བྱེད་པ་དང་བཅས་པ་དེ་ནི་
ང་
དྲུག་
བདག་འཇིག་རྟེན་པའམ་འཇིག་རྟེན་ལས་འདས་པའི་བགྲོད་པས་འགྲོ་བར་བྱའོ་སྙམ་ནས། ཡིད་ལ་བྱེད་པ་དེ་ཉིད་ལ་ལན་མང་དུ་བྱེད་དོ། །ཇི་ལྟ་ཇི་ལྟར་ལན་མང་དུ་བྱེད་པ་དེ་ལྟ་དེ་ལྟར་ཉིན་མཚན་
དེ་དང་དེ་དག་འདས་པས་དེའི་ཤིན་ཏུ་སྦྱངས་པ་དང་། སེམས་རྩེ་གཅིག་པ་ཉིད་དེ་འཕེལ་ཞིང་རྒྱས་པ་དང་ཡངས་པར་འགྱུར་རོ། །གང་གི་ཚེ་དེའི་ཡིད་ལ་བྱེད་པ་དམ་ཞིང་བརྟན་ལ་སྲ་བ་
དང་༑ དམིགས་པ་ཡོངས་སུ་དག་པ་ལ་མོས་པ་འཇུག་པར་འགྱུར་བ་དང་། ཞི་གནས་དང་ལྷག་མཐོང་གི་ཕྱོགས་ཀྱི་མཚན་མ་རྣམས་ཀྱང་ཡོངས་སུ་ཟིན་པར་འགྱུར་པ་དེའི་ཚེ་ན། དེ་འཇིག་རྟེན་༔

པའི་ལམ་མམ། འཇིག་རྟེན་ལས་འདས་པའི་ལམ་གང་གིས་འགྲོ་བར་འདོད་པ་དེ་ལ་སྦྱོར་བ་རྩོམ་པར་བྱེད་དོ། །འཇིག་རྟེན་པའི་ལམ་གྱིས་འགྲོ་བ་དེ་ཡང་རྣམ་པ་གཉིས་ཏེ་འཆིང་བ་མཐའ་དག་
༆ ཡོད་པ་སོ་སོ་སྐྱེ་བོ་རྣམས་དང༌། འཆིང་བ་མ་ཚང་བའི་སློབ་པ་རྣམས་སོ། །དེ་ལ་འདོད་པའི་འདོད་ཆགས་དང་བྲལ་བའི་ཕྱིར་རབ་ཏུ་བརྩོན་པའི་རྣལ་འབྱོར་པ་ནི་ཡིད་ལ་བྱེད་པ་རྣམ་པ་བདུན་གྱིས་
འདོད་པའི་འདོད་ཆགས་དང་བྲལ་བ་རྗེས་སུ་ཐོབ་བོ། །བདུན་གང་ཞེ་ན། མཚན་ཉིད་སོ་སོར་རིག་པ་དང༌། མོས་པ་ལས་བྱུང་བ་དང༌། རབ་ཏུ་དབེན་པ་དང༌། དགའ་བ་སྡུད་པ་
དང་༑ དཔྱོད་པའི་ཡིད་ལ་བྱེད་པ་དང་། སྦྱོར་བ་མཐར་ཐུག་པ་ཡིད་ལ་བྱེད་པ་དང༌། སྦྱོར་བ་མཐར་ཐུག་པའི་འབྲས་བུ་ཡིད་ལ་བྱེད་པའོ། །དེ་ལ་མཚན་ཉིད་སོ་སོར་རིག་པའི་ཡིད་ལ་བྱེད་པ་
ནི༑ ཡིད་ལ་བྱེད་པ་གང་གང་གིས་འདོད་པ་རྣམས་ལ་རགས་པའི་མཚན་ཉིད་དུ་སོ་སོར་རིག་པར་བྱེད་ཅིང་བསམ་གཏན་དང་པོ་ལ་ཞི་བའི་མཚན་ཉིད་དུ་སོ་སོར་རིག་པར་བྱེད་པའོ། །ཇི་ལྟར་ན་
འདོད་པ་རྣམས་ལ་རགས་པའི་མཚན་ཉིད་དུ་སོ་སོར་རིག་པར་བྱེད་ཅེ་ན། འདོད་པ་རྣམས་ཀྱི་གཞི་དྲུག་པོ་དོན་དང་དངོས་པོ་དང༌། མཚན་ཉིད་དང་། ཕྱོགས་དང༌། དུས་དང༌། རིགས་པ་*

། ཡོངས་སུ་ཚོལ་བ་ན་རགས་པའི་མཚན་ཉིད་དུ་སོ་སོར་རིག་པར་བྱེད་པའོ། །ཇི་ལྟར་ན་བསམ་གཏན་དང་པོ་ལ་ཞི་བའི་མཚན་ཉིད་དུ་སོ་སོར་རྟོག་པར་བྱེད། །བསམ་༄༅།ཆོས་
བཞིའི་གཏན་དང་པོ་ལ་ནི་འདོད་པའི་ཁམས་ཀྱི་རགས་པ་གང་ཡིན་པ་དེ་ལྟ་བུ་རྣམ་པ་ཐམས་ཅད་ཀྱི་སྒོ་ནས་མེད་དོ་ཞེས། དེས་བསམ་གཏན་དང་པོ་ནི་རགས་པ་ཉིད་དང་བྲལ་བའི་ཕྱིར་ཞི་བ་ཡིན་ནོ།
ཞེས་དེ་ལྟར་བསམ་གཏན་དང་པོ་ལ་ཞི་བའི་མཚན་ཉིད་དུ་སོ་སོར་རྟོག་པར་བྱེད་དོ། །ཡིད་ལ་བྱེད་པ་དེ་ཡང་ཐོས་པ་དང་བསམ་པ་འདྲེས་པ་ཡིན་པར་རིག་པར་བྱའོ། །དེས་དེ་ལྟར་འདོད་པ་རྣམས་
བདུན་
ཡོངས་སུ་ཤེས་ནས་བསམ་གཏན་དང་པོ་ཡོངས་སུ་ཚོལ་བ་དང་། རགས་པ་ཞི་བའི་མཚན་ཉིད་ཇི་ལྟ་བ་བཞིན་གྱིས་ཐོས་པ་དང་བསམ་པ་ལས་ཡང་དག་པར་འདས་ནས་གཅིག་ཏུ་སྒོམ་པའི་རྣམ་
པས་མོས་པར་བྱེད། མཚན་མ་དེ་ཉིད་ལ་དམིགས་པའི་ཞི་གནས་དང་ལྷག་མཐོང་སྒོམ་པར་བྱེད་དོ། །སྒོམ་པར་བྱེད་པ་ན་ཇི་ལྟར་ཡོངས་སུ་ཚོལ་བ་དང་། རགས་པ་ཞི་བའི་མཚན་ཉིད་དེ་དག་ལ་
(v༈ ཡང་དང་ཡང་དུ་ཞི་བར་བྱེད་དོ། །དེ་ནི་མོས་པ་ལས་བྱུང་བའི་ཡིད་ལ་བྱེད་དོ་ཞེས་བྱའོ། །དེ་ཀུན་ཏུ་རྟེན་ཅིང་གོམས་པར་བྱས་ལན་མང་དུ་བྱས་པའི་རྒྱས་དང་པོ་ཁོ་ནར་ཉོན་མོངས་པ་སྤོང་བའི་)
Z6Z

ལམ་སྐྱེ་བར་འགྱུར་ཞིང་ཉོན་མོངས་པ་སྤོང་བའི་ལམ་ཡང་དག་པར་སྐྱེས་པ་གང་ཡིན་པ་དེ་དང་ལྡན་པའི་ཡིད་ལ་བྱེད་པ་དེ་ནི་རབ་ཏུ་དབེན་པ་ཡིད་ལ་བྱེད་པ་ཞེས་བྱའོ། །དེས་དང་པོར་འདོད་པ་ན་
སྤྱོད་པའི་ཉོན་མོངས་པ་སྤང་བ་དང་། དེའི་ཕྱོགས་ཀྱི་གནས་ངན་ལེན་དང་བྲལ་བའི་ཕྱིར་དེའི་འོག་ཏུ་སྤོང་བ་ལ་དགའ་བ་དང་། རབ་ཏུ་དབེན་པ་ལ་དགའ་བར་འགྱུར་ཞིང་། སྤོང་བ་དེ་ལ་ཕན་
ཡོན་དུ་མཐོང་བ་དང༌། རབ་ཏུ་དབེན་པ་ལས་སྐྱེས་པའི་དགའ་བ་དང་བདེ་བ་ཆུང་ངུ་ལ་རེག་ནས། འདི་ལྟ་སྟེ་རྨུགས་པ་དང༌། གཉིད་དང༌། རྒོད་པ་སྤང་བའི་ཕྱིར་དུས་དུས་སུ་རབ་ཏུ་དང་
བར་འགྱུར་བའི་ཡིད་ལ་བྱེད་པས་ཡང་དག་པར་རབ་ཏུ་དགའ་བར་བྱེད་ཅིང་ཀུན་ཏུ་སྐྱོ་བར་འགྱུར་བའི་ཡིད་ལ་བྱེད་པས་ཀུན་ཏུ་སྐྱོ་བར་བྱེད་པ་དེ་ནི་དགའ་བ་སྡུད་པའི་ཡིད་ལ་བྱེད་པ་ཞེས་བྱའོ། །དེ་
ལྟ་སྤོང་བའི་དགའ་བ་དང་སྒོམ་པའི་དགའ་བ་ལ་ཡང་དག་པར་རབ་ཏུ་བརྩོན་ན། རྒྱུ་འམ་གནས་ཀྱང་རུང་སྟེ། དེ་ལ་དགེ་བའི་ཕྱོགས་ལ་སྦྱོར་བ་ལ་གེགས་བྱེད་པ་འདོད་པ་དང་ལྡན་པའི་ཉོན་
མོངས་པའི་ཀུན་ནས་དཀྲིས་པ་ཀུན་ཏུ་འབྱུང་བར་མི་འགྱུར་བ་ན་དེ་འདི་སྙམ་དུ་སེམས་ཏེ། ཅི་བདག་ལ་འདོད་པ་རྣམས་ལ་འདོད་པ་ལ་འདུན་པ་ཡོད་བཞིན་དུ་མི་མྱོང་ངམ། འོན་ཏེ་མེད་པས་མི་

།མྱོང་སྙམ་དུ་སེམས་ཞིང༌། དེ་ཡོངས་སུ་སྤྱོད་པར་འདོད་པས་རབ་ཏུ་དང་བར་འགྱུར་བའི་མཚན་མ་སྡུག་གུ་གང་ཡང་རུང་བ་ཡིད་ལ་བྱེད་དེ། དེའི་བག་ལ་ཉལ་
ཆོས་༄༅།
བཞིའི་ཐམས་ཅད་ཀྱི་ཐམས་ཅད་དུ་མ་སྤངས་པའི་ཕྱིར་མཚན་མ་དེ་ཡིད་ལ་བྱེད་པ་ན་བརྟེན་པ་ལ་གཞོལ་བ་དང་། བརྟེན་པ་ལ་འབབ་པ་དང་། བརྟེན་པ་ལ་བབ་པའི་སེམས་མངོན་པར་འདུ་བྱེད་པས་
མངོན་པར་ཟིན་པ་དང༌། ཆུ་བཞིན་དུ་བཅུས་པ་དང༌། ཆོས་ཉིད་ཀྱི་མངོན་པར་ཟིན་པ་དེས་སྤོང་བ་ལ་དགའ་བ་སྒོམ་པ་ལ་དགའ་བ་རྒྱ་ཆེར་གནས་པར་བྱའོ་སྙམ་པ་དེ་ནི་དཔྱོད་པའི་ཡིད་བྱེད་དོ། །
བརྒྱད་
དེ་དེ་ལྟར་སྤོང་བ་ལ་དགའ་བ་དང༌། སྒོམ་པ་ལ་དགའ་བ་རྒྱ་ཆེར་གནས་ཤིང་ཞི་གནས་དང་ལྷག་མཐོང་སྒོམ་པ་ལ་རབ་ཏུ་བརྩོན་པར་བྱེད་ན་ཡང་དང་ཡང་དུ་སྤྱོད་པར་བྱེད་ཅིང་དེའི་གཉེན་པོ་སྒོམ་
པར་བྱེད་དེ། དུས་དུས་སུ་སྤངས་པ་དང་མ་སྤངས་པ་ཉིད་ལ་དཔྱོད་པར་བྱེད་པ་ན་འདོད་པ་ན་སྤྱད་པའི་ཉོན་མོངས་པ་ཐམས་ཅད་ལས་རེ་ཞིག་ཙམ་གྱི་ཚུལ་གྱིས་སེམས་འབྲལ་བར་བྱེད་ཅིང་ས་བོན་
(v)
གཏན་བཅོམ་པ་ནི་མ་ཡིན་ཏེ། དེའི་ཚེ་ན་བསམ་གཏན་དང་པོ་ལ་སྦྱོར་བའི་ལམ་གྱི་མཐར་ཐུག་པ་ཉོན་མོངས་པ་ཐམས་ཅད་ཀྱི་གཉེན་པོར་གྱུར་བའི་ཡིད་ལ་བྱེད་པ་ཡང་དག་པར་སྐྱེས་པ་དེ་ནི་སྦྱོར 66Z

བའི་མཐའ་ཐུག་པའི་ཡིད་ལ་བྱེད་པ་ཞེས་བྱའོ། །དེའི་མཇུག་ཐོགས་ཁོ་ནར་རྒྱུ་དེ་དང་རྐྱེན་དེས་བསམ་གཏན་དང་པོའི་དངོས་གཞི་ལ་སྙོམས་པར་འཇུག་ཅིང་བསམ་གཏན་གྱིས་དངོས་གཞི་དང་ལྡན་
པའི་ཡིད་ལ་བྱེད་པ་སྐྱེས་པ་དེ་ནི་སྦྱོར་བ་མཐར་ཐུག་པའི་འབྲས་བུ་ཡིད་ལ་བྱེད་པ་ཞེས་བྱའོ། །དེ་ལ་རབ་ཏུ་དབེན་པ་ཡིད་བྱེད་དང་། དགའ་བ་སྡུད་པའི་ཡིད་ལ་བྱེད་པ་སྐྱེས་པར་གྱུར་པའི་ཚེ་ན་ནི་
དབེན་པ་ལས་སྐྱེས་པའི་དགའ་བ་དང་བདེ་བས་ལུས་ཡོངས་སུ་ཚིམ་པར་བྱེད་དོ། །སྦྱོར་བ་མཐར་ཐུག་པའི་ཡིད་ལ་བྱེད་པའི་ཚེ་ན་ནི་ལན་འགའ་ལན་འགའ་ནི་བདེ་བའི་དངོས་པོ་ཆུང་ངུའི་ཚུལ་གྱིས་
ཁྱབ་པར་བྱེད་དོ། །ལན་འགའ་ལན་འགའ་ནི་བདེ་བའི་དངོས་པོ་ཤིན་ཏུ་མང་པོ་དང་། ཤིན་ཏུ་རྒྱ་ཆེན་པོའི་ཚུལ་གྱིས་ཁྱབ་པར་བྱེད་དོ། །སྦྱོར་བ་མཐར་ཐུག་པའི་འབྲས་བུའི་ཡིད་ལ་བྱེད་པ་སྐྱེས་
པའི་ཚེ་ན་ནི་འདི་ལྟ་སྟེ་ལུས་ཐམས་ཅད་དབེན་པ་ལས་སྐྱེས་པའི་དགའ་བ་དང་བདེ་བས་མ་ཁྱབ་པ་དང་ཁྱབ་པར་བྱ་བ་ཅུང་ཟད་ཀྱང་མེད་དོ། །དེ་དེའི་ཚེ་ན་འདོད་པ་དག་ལས་དབེན། སྡིག་པ་མི་
དགེ་བའི་ཆོས་རྣམས་ལས་དབེན་པ་རྟོག་པ་དང་བཅས་པ་དཔྱོད་པ་དང་བཅས་པ་དབེན་པ་ལས་སྐྱེས་པའི་དགའ་བ་དང་བདེ་བ་ཅན་བསམ་གཏན་དང་པོའི་ཡན་ལག་ལྔ་བསྒྲུབས་ཏེ་གནས་པ་༔

༄༅། །དང༌། འདོད་པ་ན་སྤྱོད་པའི་གཉེན་པོའི་ལམ་སྒོམ་པའི་འབྲས་བུ་ལ་གནས་པ་དང༌། འདོད་པ་རྣམས་ལས་འདོད་ཆགས་དང་བྲལ་བ་ཐོབ་པ་ཞེས་བྱའོ། །དེ་ལ་
ཆོས་
བཞིའི་མཚན་ཉིད་སོ་སོར་རིག་པའི་ཡིད་ལ་བྱེད་བས་ནི་སྤང་བར་བྱ་བ་གང་ཡིན་པ་དེ་ཡོངས་སུ་ཤེས་པར་བྱེད། ཐོབ་པར་བྱ་བ་གང་ཡིན་པ་དེ་ཡང་ཡོངས་སུ་ཤེས་པར་བྱེད་ཅིང་སྤང་བར་བྱ་བ་དང་ཐོབ་
པར་བྱ་བའི་ཕྱིར་སེམས་གཏོད་པར་བྱེད། མོས་པ་ལས་བྱུང་བའི་ཡིད་ལ་བྱེད་པས་ནི་སྤངབར་བྱ་བ་དང་ཐོབ་པར་བྱ་བའི་ཕྱིར་ཡང་དག་པར་སྦྱོར་བ་རྩོམ་པར་བྱེད་དོ། །རབ་ཏུ་དབེན་པ་ཡིད་ལ་
དགུ་
བྱེད་པས་ནི་ཉོན་མོངས་པ་ཆེན་པོ་སྤོང་བར་བྱེད་དོ། །དགའ་བ་སྡུད་པའི་ཡིད་ལ་བྱེད་པས་ནི་ཉོན་མོངས་པའི་རྣམ་པ་འབྲིང་སྤོང་བར་བྱེད་དོ། །དཔྱོད་པའི་ཡིད་ལ་བྱེད་པས་ནི་ཐོབ་པ་ལ་མངོན་པའི་
ང་རྒྱལ་མེད་པ་ལ་སེམས་འཇོག་པར་བྱེད་དོ། །སྦྱོར་བ་མཐར་ཐུག་པའི་ཡིད་ལ་བྱེད་པས་ནི་ཉོན་མོངས་པའི་རྣམ་པ་ཆུང་ངུ་སྤོང་བར་བྱེད་དོ། །སྦྱོར་བ་མཐར་ཐུག་པའི་འབྲས་བུ་ཡིད་ལ་བྱེད་པས་ནི་
ཡིད་ལ་བྱེད་པའི་རྣམ་པ་དེ་དག་སྒོམ་པའི་འབྲས་བུ་ཉམས་སུ་མྱོང་བར་བྱེད་དོ། །གཞན་ཡང་མཚན་ཉིད་སོ་སོར་རིག་པའི་ཡིད་ལ་བྱེད་པ་གང་ཡིན་པ་དང་མོས་པ་ལས་བྱུང་བའི་ཡིད་ལ་བྱེད་པ་གང་༔

ཡིན་པ་དེ་ནི་སུན་འབྱིན་པའི་གཉེན་པོ་དང་ལྡན་པ་སྟེ། རྗེས་སུ་མཐུན་པའི་ཡིད་ལ་བྱེད་པ་ཡིན་ནོ། །རབ་ཏུ་དབེན་པའི་ཡིད་ལ་བྱེད་པ་གང་ཡིན་པ་དང་སྦྱོར་བ་མཐར་ཐུག་པ་ཡིད་ལ་བྱེད་པ་གང་
ཡིན་པ་ནི་སྤོང་བའི་གཉེན་པོ་དང་ལྡན་པ་ཏེ་གཉེན་པོ་ཡིད་ལ་བྱེད་པ་དེ་ལ་དགའ་བ་སྡུད་པའི་ཡིད་ལ་བྱེད་པ་གང་ཡིན་པ་དེ་ནི་གདུང་བར་འགྱུར་བའི་ཡིད་ལ་བྱེད་པ་ཡིན་ནོ། །དེ་ལ་དཔྱོད་པ་ཡིད་ལ་
བྱེད་པ་གང་ཡིན་པ་དེ་ནི་སོ་སོར་རྟོག་པའི་ཡིད་ལ་བྱེད་པ་ཞེས་བྱ་སྟེ། དེ་ལྟར་ན་ཡིད་ལ་བྱེད་པ་དྲུག་པོ་དེ་དག་ཏུ་ནི་ཡིད་ལ་བྱེད་པ་བཞི་པོ་འདི་ལྟ་སྟེ། རྗེས་སུ་མཐུན་པ་དང༌། གཉེན་པོ་
དང་༑ དང་བར་འགྱུར་བ་དང་། སོ་སོར་རྟོག་པ་དག་འདུས་པར་རིག་པར་བྱའོ། །ཇི་ལྟར་ཡིད་ལ་བྱེད་པ་བདུན་གྱིས་བསམ་གཏན་དང་པོ་ལ་སྙོམས་པར་འཇུག་པ་དེ་བཞིན་དུ་བསམ་གཏན་
གཉིས་པ་དང༌། གསུམ་པ་དང་བཞི་པ་ལ་སྙོམས་པར་འཇུག་པ་དང་། ནམ་མཁའ་དང༌། རྣམ་ཤེས་དང༌། ཅི་ཡང་མེད་པ་དང༌། འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ལ་སྙོམས་
པར་འཇུག་པ་ཡང་ཡིད་ལ་བྱེད་པ་བདུན་གྱི་ཡིན་པར་རིག་པར་བྱའོ། །དེ་ལ་བསམ་གཏན་དག་རྣམ་པ་བཞིས་རྣམ་པར་བཞག་སྟེ། མི་མཐུན་ཕྱོགས་ཉམས་པར་བྱེད་པ་དང་། གཉེན་པོ་སྒོམ་པ་

།དང༌། བསྒོམས་པའི་ཕན་ཡོན་དང༌། དེ་གཉིས་ཀའི་གནས་སོ། །དེ་ལ་འདོད་པ་དག་ལས་དབེན་པ་སྡིག་པ་མི་དགེ་བའི་ཆོས་རྣམས་ལས་དབེན་པ་རྟོག་པ་དང་༄༅།
བཅས་དཔྱོད་པ་དང་བཅས་པ་དབེན་པ་ལས་སྐྱེས་པའི་དགའ་བ་དང་བདེ་བ་ཅན་བསམ་གཏན་དང་པོ་བསྒྲུབས་ཏེ་གནས་སོ། །དབེན་ཞེས་བྱ་བ་ལ་མི་མཐུན་པའི་ཕྱོགས་ཉམས་པ་བསྟན་པ་ལ་འདོད་པ་
ནི༑ ཉོན་མོངས་པའི་འདོད་པ་དང་། དངོས་པོའི་འདོད་པ་དག་གོ །དབེན་པ་ནི་མཚུངས་པར་ལྡན་པ་ལས། དབེན་པ་དང་། དམིགས་པ་ལས་དབེན་པའི་ཕྱིར་རོ། །སྡིག་པ་མི་དགེ་བའི་
ཆོས་ནི་ཉོན་མོངས་པའི་འདོད་པའི་རྒྱུ་ལས་བྱུང་བའི་ལུས་དང་ངག་དང་ཡིད་ཀྱི་ཉེས་པར་སྤྱོད་པར་གཏོགས་པ་རྣམས་སྤངས་པའོ། །རྟོག་པ་དང་བཅས་དཔྱོད་པ་དང་བཅས་ཞེས་པ་ནི་རྟོག་དཔྱོད་ལ་
སྐྱོན་དུ་མི་ལྟ་བའི་ཕྱིར་འདོད་པའི་གཉེན་པོ་རང་གི་ས་པའི་རྟོག་པ་དང་དཔྱོད་པ་དགེ་བ་དག་དང་ལྡན་པས་གཉེན་པོ་བསྒོམ་པ་བསྟན་ནོ། །དེ་གཉིས་ཀྱིས་སྡིག་པ་མི་དགེ་བའི་ཆོས་འཇོམས་པར་བྱེད་
པས་གཉེན་པོ་ཡིན་ནོ། །དབེན་པ་ལས་སྐྱེས་པའི་ཞེས་པས་ཕན་ཡོན་བསྟན་ཏེ། འདོདཔ་ལས་དབེན་པ་སྦྱོར་བ་མཐར་ཐུག་པའི་ཡིད་ལ་བྱེད་པ་ལས་སྐྱེས་པ་ཞེས་བྱ་བ་ནི་རྒྱུ་དེ་དང་རྐྱེན་དེས་དེའི་

མཇུག་ཐོགས་ཁོ་ནར་ཡང་དག་པར་བསྐྱེད་པ་ལ་བྱའོ། །དགའ་བ་དང་བདེ་བ་ཅན་ཞེས་པ་ནི་འདོད་པ་དང་རེ་བའི་དོན་ཐོབ་ཅིང་དགའ་བ་ལ་སྐྱོན་དུ་མི་ལྟ་བའི་ཕྱིར་དང༌། གནས་ངན་ལེན་ཐམས་
ཅད་དང་བྲལ་ཞིང་སེམས་དང་ལུས་ལས་སུ་རུང་བ་རྒྱ་ཆེན་པོ་དང་ལྡན་པའི་ཕྱིར་རོ། །བསམ་གཏན་ཞེས་བྱ་བ་ནི་དམིགས་པ་ལ་ཡང་དག་པར་ཉེ་བར་གཏོད་པ་དང༌། དྲན་པ་རྩེ་གཅིག་ཏུ་ཉེ་བར་
གཏོད་པའི་ཕྱིར་རོ། །དང་པོ་འདོད་པའི་ཁམས་ནས་བསྐྱོད་པའི་གོ་རིམ་བཞིན་དུ་བགྲང་བའི་ཕྱིར་དང་པོ་ཞེས་བྱའོ། །བསྒྲབས་ཏེ་ཞེས་པ་ནི་སྦྱོར་བ་མཐར་ཐུག་པའི་འབྲས་བུ་ཡིན་པའི་ཕྱིར་རོ། །
གནས་ཞེས་པ་ནི། ཕྱིས་བསྒོམས་པ་ལན་མང་དུ་བསྒྲུབས་པས་ཅི་འདོད་པ་བཞིན་ཐོབ་པ་དང་ཚེགས་མེད་པར་ཐོབ་པའི་ཕྱིར་བསམ་གཏན་གྱི་སྙོམས་པར་འཇུག་པ་དེ་དག་མཚན་མོ་དང་ཉིན་མོ་དང་
ཉིན་མཚན་བདུན་གྱི་བར་རམ། ཇི་སྲིད་འདོད་པའི་བར་དུ་འདའ་བར་བྱེད་པའོ། །དེ་རྟོག་པ་དང་དཔྱོད་པ་དང་བྲལ་ཞིང་ནང་ཡོངས་སུ་དང་བ་སྟེ། སེམས་ཀྱི་རྒྱུད་གཅིག་ཏུ་གྱུར་པས་རྟོག་པ་མེད་
པ་ལ་དཔྱོད་པ་མེད་པ་ནི་ཏིང་ངེ་འཛིན་དེ་ལས་སྐྱེས་པའི་དགའ་བ་དང་བདེ་བ་ཅན་བསམ་གཏན་གཉིས་པ་བསྒྲབས་ཏེ་གནས་སོ། །ཞེས་གསུངས་པ་དེ་ལ་རྟོག་པ་དང་དཔྱོད་པ་དང་བྲལ་ཞིང་ནང་༔

༥ ༄༅། །ཡོངས་སུ་དང་སྟེ་ཞེས་བྱ་བ་ནི་རྟོག་དཔྱོད་དང་བཅས་པའི་ཏིང་ངེ་འཛིན་གྱི་མཚན་མ་དག་ལ་སེམས་རྣམ་པར་བཟློག་ནས་རྟོག་དཔྱོད་མེདཔའི་ཏིང་ངེ་འཛིན་མཚན་མ་མེད་
པ་དག་ལ་ལེགས་པར་གཏོད་ཅིང་། དམིགས་པ་ལ་མི་རྟོག་པར་དཔྱོད་པ་ལས་རྣམ་པར་བྲལ་ཏེ་དམིགས་པ་བརྟན་པ་ལ་སྤྱོད་པ་ལ་ངང་གཅིག་གིས་སེམས་ཞི་བ་དང་དང་བར་འཇུག་པར་བྱེད་ཅིང་
རྣམ་པར་འཇོག་པར་བྱེད་པའི་ཕྱིར་སེམས་ཀྱི་རྒྱུད་གཅིག་ཏུ་གྱུར་པ་ཞེས་བྱ་བ་ནི། དེས་སྒོམ་པ་གོམས་པར་བྱས་པའི་ཕྱིར་རྟོག་དཔྱོད་མེད་པའི་ཏིང་ངེ་འཛིན་དེ་ཉིད་ལ་རྟོག་པ་དང་དཔྱོད་པས་བར་དུ་
གཅོད་ཅིང་སྐབས་སུ་འཆད་པའི་གནས་སྐབས་ལས་ཡང་དག་པར་འདས་ཏེ་བར་དུ་གཅོད་པ་མེད་པ་དང༌། སྐབས་སུ་འཆད་པ་མེད་པའི་གནས་སྐབས་ཐོབ་པའི་ཕྱིར་རོ། །རྟོག་དཔྱོད་རྣམ་པ་
ཐམས་ཅད་ཀྱི་ཐམས་ཅད་དུ་སྤངས་པ་ཡིན་ནོ། །དགའ་བ་དང་བདེ་བ་ཅན་ཞེས་པའི་སྐབས་དགའ་བ་ལ་སྐྱོན་དུ་མི་བལྟ་བས་སོ། །ཡང་དག་པར་རབ་ཏུ་དགའ་བ་དང་ལྡན་ཞིང་ཡིད་བདེ་བ་དང་
ལྡན་པའི་ཕྱིར་དང་། བསམ་གཏན་དང་པོའི་རྟོག་དཔྱོད་ཉོན་མོངས་པའི་ཕྱོགས་གནས་ངན་ལེན་ཐམས་ཅད་དང་བྲལ་བས་དེའི་གཉེན་པོའི་སེམས་དང་ལུས་ཤིན་ཏུ་སྦྱངས་ཤིང་ལས་སུ་རུང་བའི་བདེ་

བ་དང་ལྡན་པས་དགའ་བ་དང་བདེ་བ་ཅན་ཞེས་བྱའོ། །དེ་དགའ་བའི་འདོད་ཆགས་དང་བྲལ་བས་བཏང་སྙོམས་ལ་གནས་ཤིང་དྲན་པ་དང་ཤེས་བཞིན་ཅན་ཡིན་ཏེ་བདེ་བ་ལུས་ཀྱིས་མྱོང་ལ་འཕ
པ་རྣམས་ཀྱིས་གང་དེ་དྲན་པ་དང་ལྡན་པ་བདེ་བ་ལ་གནས་པ་བཏང་སྙོམས་པའོ་ཞེས་བརྗོད་པར་བྱ་སྟེ། དགའ་བ་མེད་པ་བསམ་གཏན་གསུམ་པ་བསྒྲབས་ཏེ་གནས་སོ། །ཞེས་གསུངས་པ་དེ་ལ་དེ་
དགའ་བའི་འདོད་ཆགས་དང་བྲལ་བ་ཞེས་བྱ་བ་ནི་དགའ་བའི་མཚན་མ་དག་ལ་སྐྱོན་དུ་ལྟ་བའི་ཕྱིར་དེ་དགའ་བའི་འདོད་ཆགས་དང་བྲལ་བས་ཞེས་གསུངས་སོ། །བཏང་སྙོམས་ལ་གནས་ཤིང་ཞེས་
བྱ་བ་ནི་དགའ་བ་མེད་པ་བསམ་གཏན་གསུམ་པ་ལ་སེམས་གཏོད་པར་བྱེད་པ་དེའི་ཚེ་ན་དེའི་སེམས་ཀུན་ཏུ་འཁྲུག་པར་བྱེད་པའི་སྐྱོན་རྣམ་པ་གཉིས་པོ་བསམ་གཏན་གཉིས་པོ་ལ་རྟོག་དཔྱོད་ད་ལྟར་གྱི་
དགའ་བ་དང་བྲལ་བས་ན་དེའི་ཕྱིར་བཏང་སྙོམས་ལ་གནས་ཤིང་ཞེས་བྱ་བ་གསུངས་ཏེ། སེམས་ཀུན་ཏུ་འཁྲུག་པར་བྱེད་པའི་ཆོས་དེ་གཉིས་ནི་སེམས་རྒྱུད་དུ་བཏང་སྙོམས་སུ་བཞག་པ་ལ་གེགས་
བྱེད་པ་ཡིན་པས་ན། བསམ་གཏན་དང་པོ་ལ་ནི་རྟོག་དཔྱོད་ཡོད་པས་དེས་ན་རྒྱུན་དུ་བཏང་སྙོམས་ལ་འཇུག་པར་མི་འགྱུར། གཉིས་པ་ལ་ནི་དགའ་བ་ཡོད་པ་དེས་ན་དེར་ཡང་རྒྱུན་དུ་བཏང་སྙོམས་
306

༄༅། །ལ་འཇུག་པར་མི་འགྱུར་ཏེ། དེ་བས་བསམ་གཏན་དང་པོ་དང་གཉིས་པ་གཉིས་ལ་དེ་དག་ལ་བཏང་སྙོམས་ཤསཆེར་མེདཔས་དེའི་ཕྱིར་བསམ་གཏན་གསུམ་པ་ལ་
ཆོས་
བཞིའི་སྙོམས་པར་ཞུགས་པའི་བསམ་གཏན་བ་དེ་ནི་བཏང་སྙོམས་ལ་གནས་པ་ཞེས་བྱའོ༑ །དྲན་པ་དང་ཤེས་བཞིན་ཅན་ཡིན་ཏེ་ཞེས་བྱ་བ་ནི་དེ་བཏང་སྙོམས་ལ་གནས་པ་ན་ཇི་ལྟ་ཇི་ལྟར་དགའ་བ་དང་ལྡན་
པའི་འདུ་ཤེས་ཡིད་ལ་བྱེད་པ་དེ་དག་ཀུན་ཏུ་འབྱུངབར་མི་འགྱུར་བ་དེ་ལྟ་དེ་ལྟར་དྲན་པ་ཉེ་བར་བཞག་སྟེ་གནས་པར་བྱེད་དོ། །གལ་ཏེ་བསམ་གཏན་གསུམ་པ་ལ་ལེགས་པར་གོམས་པར་མ་བྱས་
གཉིས་པས་བརྗེད་ངེས་པའི་ཕྱིར་བརྒྱ་ལ་བརྒྱ་ལམ་ན་དགའ་བ་དང་ལྡན་པའི་འདུ་ཤེས་ཡིད་ལ་བྱེད་པ་དེ་དག་ཀུན་འབྱུང་བར་གྱུར་ན་མྱུར་བ་མྱུར་བ་ཁོ་ནར་དེ་དག་ལ་ཤེས་རབ་ཀྱིས་སོ་སོར་རྟོག་པར་
བྱེད༑ ལེགས་པ་ཁོ་ནར་རབ་ཏུ་ཤེས་པར་བྱེད་ཅིང་བྱུང་ངོ་ཅོག་དང་དུ་མི་ལེན་པར་སྤོང་བར་བྱེད་སེལ་བར་བྱེད་བྱང་བར་བྱེད་ཅིང་སེམས་བཏང་སྙོམས་སུ་བྱེད་པ་ན་དེའི་ཕྱིར་དྲན་པ་དང་ཤེས་བཞིན་
༈ ཅན་ཡིན་ཏེ་ཞེས་གསུངས་སོ། །བདེ་བ་ལུས་ཀྱིས་མྱོང་ལ་ཞེས་བྱ་བ་ནི་གཉིས་ཏེ། དེའི་ཚེ་ན་གཟུགས་ཀྱི་ལུས་དང་ཡིད་ཀྱི་ལུས་ཀྱི་ཚོར་བའི་བདེ་བ་དང་ཤིན་ཏུ་སྦྱངས་པའི་བདེ་བ་སོ་སོར་མྱོང་

བར་བྱེད་པས་ན་དེའི་ཕྱིར་བདེ་བ་ལུས་ཀྱི་མྱོང་ལ་ཞེས་གསུངས་སོ། །འཕགས་པ་རྣམས་ཀྱིས་གང་དེ་དྲན་པ་དང་ལྡན་པ་བདེ་བ་ལ་གནས་པ་བཏང་སྙོམས་པའོ་ཞེས་བརྗོད་པ་སྟེ། ཞེས་བྱ་བ་ནི་
བསམ་གཏན་གསུམ་པ་མན་ཆད་ལ་ནི་བདེ་བ་དེ་ལྟ་བུ་ཡང་མེད་ལ། རྒྱུན་དུ་བཏང་སྙོམས་ལ་གནས་པ་ཡང་མེད་དོ། །བསམ་གཏན་གསུམ་པའི་གོང་མ་དག་ལ་ནི་བཏང་སྙོམས་ཡོད་ཀྱང་བདེ་བ་
དེ་ལྟ་བུ་མེད་དེ། དེ་ལྟར་འོག་མ་དག་ལ་བདེ་བ་དང་བཏང་སྙོམས་མེད་པ་དང་གོང་མ་དག་ལ་བདེ་བ་མེད་པའི་ཕྱིར་རོ། །འདི་ལྟ་སྟེ། བསམ་གཏན་གསུམ་པ་འདི་ནི་དེ་དག་གི་གནས་ཡིན་པས་
ན་འཕགས་པས་ཀྱང་དེ་ལ་དམིགས་ཏེ་གནས་པའི་གང་ཟག་གང་ཡིན་པ་དེའི་དབང་དུ་མཛད་ནས་གང་དེ་དྲན་པ་དང་ལྡན་པ་བདེ་བ་ལ་གནས་པ་བཏང་སྙོམས་པའོ་ཞེས་བརྗོད་དེ། འཕགས་པ་ཞེས་
བྱ་བ་ནི་སངས་རྒྱས་དང་སངས་རྒྱས་ཀྱི་ཉན་ཐོས་རྣམས་སོ། །དགའ་བ་མེད་པ་ཞེས་བྱ་བ་ནི། དེ་ལྟར་བཏང་སྙོམས་ལ་གནས་པས་དེའི་ཚེ་དྲན་པ་དང་ཤེས་བཞིན་ཀུན་ཏུ་བསྟེན་ཅིང་གོམས་པར་
བྱས་ལན་མང་དུ་བྱས་པའི་རྒྱུས་དགའ་བ་དང་ལྡན་པའི་ཚོར་བ་སེམས་དགའ་བར་བྱེད་པ་དེ་སྤོང་བར་བྱེད་ཅིང་དགའ་བའི་གཉེན་པོ་དགའ་བ་མེད་པ་ཞི་བ་དང་རབ་ཏུ་ཞི་བའི་ཚོར་བ་སེམས་ལས་སྐྱེས་

༄༅། །པར་གྱུར་པས་ན་དེའི་ཕྱིར་དགའ་བ་མེད་པ་ཞེས་གསུངས་སོ། །དེ་བདེ་བ་ཡང་སྤངས་ཏེ་སྔ་ནས་སྡུག་བསྔལ་ཡང་སྤངས་ཤིང་ཡིད་བདེ་བ་དང་ཡིད་མི་བདེ་བ་ཡང་ནུབ་
པས་བདེ་བ་ཡང་ནུབ་པས་བདེ་བ་ཡང་མ་ཡིན་སྡུག་བསྔལ་ཡང་མ་ཡིན་པ་བཏང་སྙོམས་དང་དྲན་པ་ཡོངས་སུ་དག་པ་བསམ་གཏན་བཞི་པ་བསྒྲབས་ཏེ་གནས་སོ་ཞེས་གསུངས་པ་དེ་ལ། དེ་བདེ་བ་
ཡང་སྤངས་ཏེ་ཞེས་བྱ་བ་ནི། བདེ་བའི་གཉེན་པོ་ནི་རིགས་འདྲ་བའི་ཕྱིར་སྤོང་བའི་གཉེན་པོ་མ་བསྟན་པར་དེའི་གཉེན་པོས་བྱས་པ་བདེ་བ་སྤངས་པ་གང་ཡིན་པ་དེ་ཉིད་བསྟན་ཏེ། དེའི་གཉེན་པོ་གང་
ཞེ་ན་འདི་ལྟ་སྟེ་བཏང་སྙོམས་དང་དྲན་པ་དང་ཤེས་བཞིན་ཡིན་ནོ། །དེ་དག་ལ་རྟེན་ཅིང་གོམས་པར་བྱས་པས་བསམ་གཏན་གསུམ་པ་ལས་བསྐྱེད་ཅིང་བསམ་གཏན་གསུམ་པའི་ས་པའི་བདེ་བ་གང་
ཡིན་པ་དེ་སྤོང་བར་བྱེད་པས་ན། དེའི་ཕྱིར་དེ་བདེ་བ་ཡང་སྤངས་ཏེ་ཞེས་གསུངས་སོ། །སྔ་ནས་སྡུག་བསྔལ་ཡང་སྤངས་ཤིང་ཡིད་བདེ་བ་དང་ཡིད་མི་བདེ་བ་ཡང་ནུབ་པས་ཞེས་བྱ་བ་ནི་དེའི་ཚེ་ན་
བསམ་གཏན་པ་དེས་བདེ་བ་དང་སྡུག་བསྔལ་ལས་ཡང་དག་པར་འདས་པ་རྗེས་སུ་ཐོབ་ཅིང་དེས་སྔོན་སྤངས་པ་གང་ཡིན་པ་དང་ད་ལྟ་སྤོང་བར་བྱེད་པ་གང་ཡིན་པ་དེ་དག་གཅིག་ཏུ་བསྡུས་པས་ན་དེའི་

ཕྱིར་སྔ་ནས་སྡུག་བསྔལ་ཡང་སྤངས་ཤིང་ཡིད་བདེ་བ་དང་ཡིད་མི་བདེ་བ་ཡང་ནུབ་པས་ཞེས་གསུངས་སོ། །དེ་ལ་བསམ་གཏན་བཞི་པ་ལ་སྙོམས་པར་འཇུག་པའི་ཚེ་ན་ནི་སྡུག་བསྔལ་སྤངས་༴
སོ༑ །བསམ་གཏན་གསུམ་པ་ལ་སྙོམས་པར་འཇུག་པའི་ཚེ་ན་ནི་ཡིད་བདེ་བ་ནུབ་བོ། །བསམ་གཏན་དང་པོ་ལ་འཇུག་པའི་ཚེ་ན་ནི་ཡིད་མི་བདེ་བ་ནུབ་བོ། །བདེ་བ་ཡང་མ་ཡིན་སྡུག་བསྔལ་ཡ
མ་ཡིན་པ་ཞེས་བྱ་བ་ནི་དེས་རེ་ཞིག་བདེ་བ་དང་སྡུག་བསྔལ་སྤངས་པའི་ཕྱིར་དེ་ལ་ཚོར་བའི་ལྷག་མ་བདེ་བ་ཡང་མ་ཡིན་སྡུག་བསྔལ་ཡང་མ་ཡིན་པ་ཉི་ཚེ་ཡོད་པས་ན་དེའི་ཕྱིར་བདེ་བ་ཡང་མ་ཡིན་སྡུག་
བསྔལ་ཡང་མ་ཡིན་ཞེས་གསུངས་སོ། །བཏང་སྙོམས་དང་དྲན་པ་ཡོངས་སུ་དག་པས་ཞེས་བྱ་བ་ནི་དེས་དེའི་ཚེ་ན། ྋབསམ་གཏན་དང་པོ་ཡན་ཆད་ཀྱི་ས་འོག་མ་པའི་སྐྱོན་འདི་ལྟ་སྟེ། རྟོག་པ་
དང་དཔྱོད་པ་དང་དགའ་བ་དང་དབུགས་བརྔུབ་པ་དང་དབུགས་དབྱུང་བ་ཐམས་ཅད་སྤངས་པར་གྱུར་ཅིང༌། དེ་དག་སྤངས་པའི་ཕྱིར་དེ་ལ་བཏང་སྙོམས་དང་དྲན་པ་གང་ཡོད་པ་དེ་ཡོངས་སུ་དག་པ་
དང་ཡོངས་སུ་བྱང་བར་འགྱུར་ཏེ། དེས་ན་བསམ་གཏན་བཞི་པ་ལ་སྙོམས་པར་ཞུགས་པའི་སེམས་དེ་ཡིད་ལ་གཡོ་བ་མེད་པར་གནས་ཤིང་། གཡོ་བ་ཐམས་ཅད་དང་བྲལ་བས་ན་དེའི་ཕྱིར་བཏང་

༄༅། །སྙོམས་དང་དྲན་པ་ཡོངས་སུ་དག་པ་ཞེས་གསུངས་སོ། །དེ་རྣམ་པ་ཐམས་ཅད་དུ་གཟུགས་ཀྱི་འདུ་ཤེས་རྣམས་ལས་ཡང་དག་པར་འདས་ཏེ་ཐོགས་པའི་འདུ་ཤེས་
རྣམས་ནུབ་པར་གྱུར་ཅིང་སྣ་ཚོགས་ཀྱི་འདུ་ཤེས་རྣམས་ཡིད་ལ་མི་བྱེད་པས་ནམ་མཁའ་མཐའ་ཡས་སོ་སྙམ་ནས་ནམ་མཁའ་མཐའ་ཡས་སྐྱེ་མཆེད་བསྒྲུབས་ཏེ་གནས་སོ། །ཞེས་གསུངས་པ་དེ་
ལ༑ དེ་རྣམ་པ་ཐམས་ཅད་དུ་གཟུགས་ཀྱི་འདུ་ཤེས་རྣམས་ལས་ཡང་དག་པར་འདས་ཏེ་ཞེས་བྱ་བ་ནི་ནམ་མཁར་མོས་པར་བྱེད་པའི་ཕྱིར། ཁ་དོག་སྔོན་པོ་དང་སེར་པོ་དང་དམར་པོ་དང་དཀར་པོ་
དང་ལྡན་པའི་འདུ་ཤེས་དེ་དག་མི་སྣང་ཞིང་སྐྱོ་ལ་འདོད་ཆགས་དང་བྲལ་བས་ཡང་དག་པར་འདས་པ་ན་དེའི་ཕྱིར་དེ་རྣམ་པ་ཐམས་ཅད་དུ་གཟུགས་ཀྱི་འདུ་ཤེས་རྣམ་ལས་ཡང་དག་པར་འདས་ཞེས་བྱ་
བ་གསུངས་སོ། །ཐོགས་པའི་འདུ་ཤེས་རྣམས་ནུབ་པར་གྱུར་ཅིང་ཞེས་བྱ་བ་ནི་དེ་དེ་དག་ལས་ཡང་དག་པར་འདས་ཤིང་མི་སྣང་བར་གྱུར་པའི་རྒྱུས་ཁ་དོག་བསགས་པའི་རྒྱུར་གྱུར་པའི་སྒྲིབ་པའི
འདུ་ཤེས་རྣམ་པ་དུ་མ་རྣམ་པ་སྣ་ཚོགས་མང་པོ་དག་དང་བྲལ་བས་ན་དེའི་ཕྱིར་ཐོགས་པའི་འདུ་ཤེས་རྣམས་ནུབ་པར་གྱུར་ཅིང་ཞེས་གསུངས་སོ། །སྣ་ཚོགས་པའི་འདུ་ཤེས་རྣམས་ལ་ཡིད་ལ་མི་བྱེད་

པས་ཞེས་བྱ་བ་ནི་དེ་དེ་དག་དང་བྲལ་ནས་ཐོགས་པ་ཁྱད་པར་ཅན་རྣམ་པ་སྣ་ཚོགས་དེ་དག་ཉིད་ལ་འདི་ལྟ་སྟེ། ཟས་དང་། སྐོམ་དང༌། བཞོན་པ་དང༌། གོས་དང༌། རྒྱན་དང༌། གནས་
དང་༑ སྐྱེད་མོས་ཚལ་དང་། ནགས་ཚལ་དང༌། དམག་དང་། རི་ལ་སོགས་པ་ཉེ་བར་འདོད་ཆགས་པའི་འདུ་ཤེས་འཇུག་པ་གང་ཡིན་པའི་འདུ་ཤེས་དེ་དག་དེ་རྣམས་ལ་གཏད་ཀྱང་རྣམ་པ་
ཐམས་ཅད་ཀྱི་ཐམས་ཅད་དུ་དེ་ལ་འབྱུང་བར་མི་འགྱུར་བས་ན་དེའི་ཕྱིར་སྣ་ཚོགས་ཀྱི་འདུ་ཤེས་རྣམས་ཡིད་ལ་མི་བྱེད་པས་ཞེས་གསུངས་སོ། །ནམ་མཁའ་མཐའ་ཡས་སོ་སྙམ་ནས་ཞེས་བྱ་བ་
ནི༑ དེས་དེ་ལྟར་གཟུགས་དང་ཐོགས་པ་དང་སྣ་ཚོགས་པའི་འདུ་ཤེས་དག་རྣམ་པར་བཤིག་ནས་ནམ་མཁའ་ལ་མཐའ་ཡས་པའི་རྣམ་པས་མོས་པར་བྱེད་པས་ན་དེའི་ཕྱིར་ནམ་མཁའ་མཐའ་ཡས་སོ་
སྙམ་ནས་ཞེས་བྱ་བ་གསུངས་སོ། །ནམ་མཁའ་མཐའ་ཡས་སྐྱེ་མཆེད་བསྒྲབས་ནས་གནས་སོ་ཞེས་བྱ་བ་ནི་དེ་ནམ་མཁའ་མཐའ་ཡས་ཀྱི་ཉེར་བསྡོགས་ལས་ཡང་དག་པར་འདས་ཤིང་སྦྱོར་བ་མཐར་
ཐུག་པའི་ཡིད་ལ་བྱེད་པས། གོང་མ་སྦྱོར་བ་མཐར་ཐུག་པའི་འབྲས་བུའི་དངོས་གཞི་ལ་སྙོམས་པར་འཇུག་པར་བྱེད་པས་ན་དེའི་ཕྱིར་ནམ་མཁའ་ཡས་སྐྱེ་མཆེད་བསྒྲུབས་ཏེ་གནས་སོ་ཞེས་བྱ་བ་

༄༅། །གསུངས་སོ། །དེ་ཇི་སྲིད་དུ་དངོས་གཞི་ལ་སྙོམས་པར་མི་འཇུག་བར་དུ་ནི་དེ་ནམ་མཁའ་ཁོ་ན་ལ་དམིགས་པར་བྱེད་དོ། །སྙོམས་པར་ཞུགས་ནས་ནི་ནམ་མཁའ་དེ་
ཉིད་དང་དེ་ལས་གཞན་པ་རང་གི་ས་པའི་ཕུང་པོ་རྣམས་ལ་དམིགས་པར་བྱེད་དེ། ཉེར་བསྡོགས་ཀྱི་ཚེ་ན་ནི་ས་འོག་མའི་ཕུང་པོ་རྣམས་ལ་ཡང་དམིགས་པར་བྱེད་དོ། །དེ་རྣམ་པ་ཐམས་ཅད་དུ་ནམ་
མཁའ་མཐའ་ཡས་སྐྱེ་མཆེད་ལས་ཡང་དག་པར་འདས་ཏེ་རྣམ་པར་ཤེས་པ་མཐའ་ཡས་སོ་སྙམ་ནས་རྣམ་ཤེས་མཐའ་ཡས་སྐྱེ་མཆེད་བསྒྲབས་ཏེ་གནས་སོ། །ཞེས་གསུངས་པ་དེ་ལ། དེ་རྣམ་པ་
ཐམས་ཅད་ནམ་མཁའ་མཐའ་ཡས་སྐྱེ་མཆེད་ལས་ཡང་དག་པར་འདས་ཏེ་རྣམ་པར་ཤེས་པ་མཐའ་ཡས་སོ་སྙམ་ནས་ཞེས་བྱ་བ་ནི། དེ་རྣམ་པར་ཤེས་པ་གང་གིས་ནམ་མཁའ་མཐའ་ཡས་མོས་པར་
བྱེད་པ་ནམ་མཁའ་མཐའ་ཡས་པའི་རྣམ་པས་མོས་པར་བྱེད་པའི་རྣམ་པར་ཤེས་པ་དེ་ཉིད་ཀྱི་རྣམ་ཤེས་མཐའ་ཡས་སྐྱེ་མཆེད་ལ་སྙོམས་པར་འཇུག་པར་འདོད་པས་ནམ་མཁའ་མཐའ་ཡས་སྐྱེ་མཆེད་ཀྱི་
འདུ་ཤེས་ལས་ཟློག་སྟེ་རྣམ་པར་ཤེས་པ་དེ་ཉིད་ལ་མཐའ་ཡས་པའི་རྣམ་པས་མོས་པར་བྱེད་ཅིང་ནམ་མཁའ་མཐའ་ཡས་སྐྱེ་མཆེད་ཀྱི་དངོས་གཞི་ཉེར་བསྡོགས་དང་བཅས་པ་ལས་ཡང་དག་པར་འདས་

པས་ན་དེའི་ཕྱིར་དེ་རྣམ་པ་ཐམས་ཅད་དུ་ནམ་མཁའ་མཐའ་ཡས་སྐྱེ་མཆེད་ལས་ཡང་དག་པར་འདས་ཏེ་རྣམ་ཤེས་མཐའ་ཡས་སོ་སྙམ་ནས་ཞེས་གསུངས་སོ། །རྣམ་ཤེས་མཐའ་ཡས་སྐྱེ་མཆེད་
བསྒྲུབས་ཏེ་སྔར་བཞིན་ནོ། །དེ་རྣམ་པ་ཐམས་ཅད་དུ་རྣམ་ཤེས་མཐའ་ཡས་སྐྱེ་མཆེད་ལས་ཡང་དག་པར་འདས་ཏེ་ཅི་ཡང་མེད་པའི་སྐྱེ་མཆེད་བསྒྲུབས་ཏེ་གནས་སོ། །ཞེས་གསུངས་པ་ནི།
རྣམ་ཤེས་མཐའ་ཡས་སྐྱེ་མཆེད་ལས་བསྐྱེད་ཅིང་རྣམ་པར་ཤེས་པ་ལས་གཞན་པའི་དམིགས་པ་ཅི་ཡང་དང་ལྡན་པ་གཟུགས་ཅན་དང་གཟུགས་ཅན་མ་ཡིན་པ་ཡོངས་སུ་ཚོལ་བར་བྱེད་པ་ན་མ་རྙེད་
དེ༑ དེས་དམིགས་པ་དེ་མ་རྙེད་པ་ན་རྣམ་ཤེས་མཐའ་ཡས་སྐྱེ་མཆེད་དངོས་གཞི་ཉེར་བསྡོགས་དང་བཅས་པ་ལས་ཡང་དག་པར་འདས་ཏེ་དམིགས་པ་གཞན་ཅི་ཡང་མེད་དོ་ཞེས་མོས་པར་བྱེད་
ཅིང་༑ ཅི་ཡང་མེད་པའི་འདུ་ཤེས་ཁོ་ན་ལ་མོས་པར་འགྱུར་ཏེ། དེས་འདུ་ཤེས་ལ་མོས་པ་དེ་ལན་མང་དུ་བྱས་པའི་རྒྱུས་ཅི་ཡང་མེད་པའི་སྐྱེ་མཆེད་ཀྱི་ཉེར་བསྡོགས་ལས་ཡང་དག་པར་འདས་ཏེ་
སྦྱོར་བ་མཐར་ཐུག་པའི་བར་དུ་ཡིད་ལ་བྱས་པས། སྦྱོར་བ་མཐར་ཐུག་པའི་འབྲས་བུའི་དངོས་གཞི་ལ་སྙོམས་པར་འཇུག་པར་བྱེད་པས་ན། དེའི་ཕྱིར་དེ་རྣམ་པ་ཐམས་ཅད་དུ་རྣམ་ཤེས་མཐའ་ཡས་

།སྐྱེ་མཆེད་ལས་ཡང་དག་པར་འདས་ཏེ་ཅི་ཡང་མེད་པའི་སྐྱེ་མཆེད་བསྒྲབས་ཏེ་གནས་སོ་ཞེས་བྱ་བ་གསུངས་སོ། །དེ་རྣམ་པ་ཐམས་ཅད་དུ་ཅི་ཡང་མེད་པའི་སྐྱེ་མཆེད་༄༅།ཆོས་
བཞིའི་ལས་ཡང་དག་པར་འདས་ནས་འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་བསྒྲབས་ཏེ་གནས་སོ་ཞེས་གསུངས་པ་དེ་ལ། དེ་རྣམ་པ་ཐམས་ཅད་དུ་ཅི་ཡང་མེད་པའི་སྐྱེ་མཆེད་ལས་ཡང་དག་པར་
འདས་ནས་ཞེས་བྱ་བ་ནི་དེ་ཅི་ཡང་མེད་པའི་སྐྱེ་མཆེད་ལས་བསྐྱོད་ཅིང་ཅི་ཡང་མེད་པའི་སྐྱེ་མཆེད་ཀྱི་འདུ་ཤེས་ལ་རགས་པར་འདུ་ཤེས་ཤིང་ཉེས་དམིགས་སུ་འདུ་ཤེས་པས་ཅི་ཡང་མེད་པའི་སྐྱེ་མཆེད་
ཀྱི་འདུ་ཤེས་ལས་ལྡོག་པར་བྱེད་པས་ན་དེའི་ཕྱིར་དེ་རྣམ་པ་ཐམས་ཅད་དུ་ཅི་ཡང་མེད་པའི་སྐྱེ་མཆེད་ལས་ཡང་དག་པར་འདས་ནས་ཞེས་བྱ་བ་གསུངས་སོ། །འདུ་ཤེས་མེད་ཅེས་བྱ་བ་ནི། དེ་སྔོན་
ཅི་ཡང་མེད་པའི་སྐྱེ་མཆེད་ལ་སྙོམས་པར་འཇུག་པའི་ཚེ་ན་ནི་ཅི་ཡང་གི་འདུ་ཤེས་ལས་ཡང་དག་པར་འདས། ད་ལྟ་ནི་ཅི་ཡང་མེད་པའི་འདུ་ཤེས་ལས་ཡང་དག་པར་འདས་པས་ན་དེའི་ཕྱིར་འདུ་
ཤེས་མེད་ཅེས་བྱ་བ་གསུངས་ཏེ། འདི་ལྟ་སྟེ་ཅི་ཡང་གི་འདུ་ཤེས་དང་ཅི་ཡང་མེད་པའི་འདུ་ཤེས་མེད་པ་ལ་བྱའོ། །འདུ་ཤེས་མེད་མིན་ཞེས་བྱ་བ་ནི། དེའི་འདུ་ཤེས་ཏེ། འདི་ལྟ་སྟེ་དཔེར་ན་ ྃ

འདུ་ཤེས་མེད་པའམ། འགོག་པའི་སྙོམས་པར་འཇུག་པ་དག་འདི་ལྟར་རྣམ་པ་ཐམས་ཅད་ཀྱི་ཐམས་ཅད་དུ་འགག་པ་མ་ཡིན་ཏེ། འདུ་ཤེས་དེ་ཕྲ་ཞིང་དམིགས་པ་ལ་མཚན་མ་མེད་པར་འཇུག་པ་ཁོ་
ན་མ་ཡིན་པས་ན། དེའི་ཕྱིར་འདུ་ཤེས་མེད་མིན་ཞེས་བྱ་བ་གསུངས་སོ། །དེ་ལ་བསམ་གཏན་ལ་སྙོམས་པར་འཇུག་པའི་ཚེ་ན། ལུས་སའི་འོག་ཏུ་འབྱིང་བར་སྣང་བ་ལྟ་བུའི་རྟགས་འབྱུང་
ངོ་༑ །གཟུགས་མེད་པ་དག་ལ་སྙོམས་པར་འཇུག་པའི་ཚེ་ན་ནི་ལུས་ནམ་མཁའ་ལ་འཕར་བ་ལྟ་བུའི་རྟགས་འབྱུང་སྟེ། དེ་དག་ལ་ཞི་གནས་ཀྱི་རྣམ་པས་བཏང་སྙོམས་སུ་བཞག་ན་ཡང་དག་པའི་
སྦྱོར་བ་ཡིན་ནོ། །དེ་ལ་སེམས་མེད་པའི་སྙོམས་པར་འཇུག་པ་ནི་རྣམ་པ་གཉིས་ཏེ། འདུ་ཤེས་མེད་པའི་སྙོམས་པར་འཇུག་པ་དང༌། འགོག་པའི་སྙོམས་པར་འཇུག་པའོ། །དེ་ལ་འདུ་ཤེས་
མེད་པའི་སྙོམས་པར་འཇུག་པ་ལ་ནི་སོ་སོ་སྐྱེ་བོ་ཁོ་ན་སྙོམས་པར་འཇུག་པར་བྱེད་དོ། །འགོག་པའི་སྙོམས་པར་འཇུག་པ་ལ་ནི་འཕགས་པ་ཁོ་ན་སྙོམས་པར་འཇུག་པར་མཛད་དོ། །དེ་ལ་ཡིད་ལ་
བྱེད་པ་རྣམ་པ་གཉིས་ཀྱི་ནི་སྙོམས་པར་འཇུག་པ་དེ་གཉིས་ལ་སྙོམས་པར་འཇུག་པར་འགྱུར་ཏེ། འདི་ལྟ་སྟེ། འདུ་ཤེས་ལ་མི་ཕྱོགས་པའི་ཡིད་ལ་བྱེད་པས་ནི་འདུ་ཤེས་མེད་པའི་སྙོམས་པར་འཇུག་

༄༅། །པ་ལ་སྙོམས་པར་འཇུག་པར་བྱེད། འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ལས་བསྐྱོད་ཅིང་དམིགས་པ་ཡང་དག་པར་འགགས་པའི་ཡིད་ལ་བྱེད་པས་ནི་
འགོག་པའི་སྙོམས་པར་འཇུག་པ་ལ་སྙོམས་པར་འཇུག་པར་བྱེད་དོ། །དེ་ལ་འདུ་ཤེས་ནི་ནད་དོ། །འདུ་ཤེས་ནི་སྡུག་བསྔལ་ལོ། །འདུ་ཤེས་ནི་ཟུག་རྔུའོ། །འདི་ལྟ་སྟེ་འདུ་ཤེས་མེད་པ་འདི་ནི་
གྱ་ནོམ་པའོ་ཞེས་བྱ་བ་ནི་འདུ་ཤེས་ལ་མི་ཕྱོགས་པའི་ཡིད་ལ་བྱེད་པ་སྟེ། དེ་ཡོངས་སུ་གཟུང་ནས་འདུ་ཤེས་བྱུང་ངོ་ཅོག་ལ་དྲན་པ་མེད་པ་དང༌། ཡིད་ལ་བྱེད་པ་མེད་པར་བྱེད་དེ། དེས་དེ་
བསྒོམས་པའི་རྒྱུས་ན་སྦྱོར་བའི་ལམ་ལ་ནི་སེམས་དང་བཅས་པའི་གནས་སྐབས་སུ་གྱུར་ལ། སྙོམས་པར་ཞུགས་མ་ཐག་ཏུ་ནི་སེམས་འབྱུང་བར་མི་འགྱུར་བས་དེ་ལྟར་ངེས་པར་འབྱུང་བའི་འདུ་
ཤེས་སྔོན་དུ་བཏང་བའི་ཡིད་ལ་བྱེད་པས་དགེ་རྒྱས་ཀྱི་འདོད་ཆགས་དང་བྲལ་ལ་འབྲས་བུ་ཆེ་བ་དག་གི་འདོད་ཆགས་དང་མ་བྲལ་བའི་སེམས་དང་སེམས་ལས་བྱུང་བའི་ཆོས་རྣམས་འགོག་པ་གང་
ཡིན་པ་དེ་ནི་སེམས་མེད་པའི་སྙོམས་པར་འཇུག་པ་ཞེས་བྱའོ། །དེ་ནི་དེ་ལྟར་ཐོབ་པ་ཡིན་ནོ། །དེ་ལ་འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ཐོབ་པའི་འཕགས་པ་མཆོག་ཏུ་ཞི་བའི་གནས་

པས་གནས་པར་འདོད་པ་འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ལས་སེམས་བསྐྱོད་པར་བྱེད་ཅིང༌། དེའི་སེམས་དེ་དེ་ལས་བསྐྱོད་པ་ནི་དམིགས་པ་མི་རྙེད་དེ། དེ་མ་རྙེད་ན་འགག་ཅིང་
འབྱུང་བར་མི་འགྱུར་རོ་སྙམ་ནས། དེ་ལྟར་ཅི་ཡང་མེད་པའི་སྐྱེ་མཆེད་ཀྱི་འདོད་ཆགས་དང་བྲལ་བའི་སློབ་པའམ། དགྲ་བཅོམ་པ་ཡང་རུང་སྟེ། གནས་པའི་འདུ་ཤེས་སྔོན་དུ་བཏང་བའི་ཡིད་ལ་
བྱེད་པས་སེམས་དང་སེམས་ལས་བྱུང་བའི་ཆོས་རྣམས་འགོག་པ་གང་ཡིན་པ་དེ་ནི་འགོག་པའི་སྙོམས་པར་འཇུག་པ་ཞེས་བྱ་སྟེ། དེ་ནི་དེ་ལྟར་ཐོབ་པར་འགྱུར་རོ། །དེ་ལ་བསམ་གཏན་ལ་བརྟེན་
ནས་མངོན་པར་ཤེས་པ་འགྲུབ་པར་འགྱུར་ཏེ། ཇི་ལྟར་འགྲུབ་ཅེ་ན། བསམ་གཏན་པ་བསམ་གཏན་ཡོངས་སུ་དག་པ་ཐོབ་པ་དེ་བསམ་གཏན་ཡོངས་སུ་དག་པ་དེ་ལ་བརྟེན་ནས། རྫུ་འཕྲུལ་གྱི་
ཡུལ་ལམ་སྔོན་གྱི་གནས་རྗེས་སུ་དྲན་པ་འམ། ལྷའི་རྣ་བའམ་འཆི་འཕོ་བ་དང་། སྐྱེ་བ་ཤེས་པའི་སེམས་ཀྱི་རྣམ་གྲངས་ཤེས་པ་ལས་བརྩམས་ཏེ། མངོན་པར་ཤེས་པའི་དབང་དུ་བྱས་པའི་ཆོས་
ཐོས་པ་དང་གཟུང་བ་དང་ཀུན་ཆུབ་པར་བྱས་པ་གང་ཡིན་པ་དེ་ཉིད་མཉམ་པར་བཞག་པའི་ས་པའི་ཡིད་ལ་བྱེད་པ་དོན་སོ་སོ་ཡང་དག་པར་རིག་པ་དང༌། ཆོས་སོ་སོ་ཡང་དག་པར་རིག་པར་འགྱུར་318

།ཏེ། དོན་སོ་སོ་ཡང་དག་པར་རིག་པ་དང་ཆོས་སོ་སོ་ཡང་དག་པར་རིག་པ་དེས་དེ་ལྟ་དེ་ལྟར་སེམས་མངོན་པར་འདུ་བྱས་ཤིང་ལན་མང་དུ་བྱས་པའི་རྒྱས་ན་དེའི་སྒོམ་༄༅།
པའི་འབྲས་བུ་མངོན་པར་ཤེས་པ་ལྔ་འབྱུང་བར་འགྱུར་བའི་དུས་ཀྱང་ཡོད། རྟགས་ཀྱང་ཡོད་པར་འགྱུར་རོ། །གཞན་ཡང་དོན་སོ་སོ་ཡང་དག་པར་རིག་པ་དང་། ཆོས་སོ་སོ་ཡང་དག་པར་རིག་
པར་གྱུར་པ་དེས་མངོན་པར་ཤེས་པ་ཐམས་ཅད་མངོན་པར་འགྲུབ་པའི་ཕྱིར་འདུ་ཤེས་རྣམ་པ་བཅུ་གཉིས་སྒོམ་པར་བྱེད་དེ། འདི་ལྟ་སྟེ། ཡང་པའི་འདུ་ཤེས་དང༌། འཇམ་པའི། ནམ་མཁའི་
ཁམས་ཀྱི། སེམས་དང་ལུས་མེད་པའི། མོས་པའི། སྔོན་སྦྱང་པ་ཉམས་སུ་མྱོང་བའི། གོ་རིམ་རྗེས་སུ་དྲན་པའི། རྣམ་པ་སྣ་ཚོགས་འདུ་ཤེས་པའི་སྒྲ་སྐད་ཀྱི། སྣང་བའི་གཟུགས་ཀྱི་
མཚན་མའི། ཉོན་མོངས་པས་བྱས་པའི་གཟུགས་རྣམས་འགྱུར་བའི། རྣམ་པར་ཐར་པའི། ཟིལ་གྱིས་གནོན་པའི་སྐྱེ་མཆེད་ཀྱི། ཟད་པར་གྱི་སྐྱེ་མཆེད་ཀྱི་འདུ་ཤེས་སོ། །ཏིང་ངེ་འཛིན་རྣམ་པ་
༈ མང་པོ་དག་ལ་ཏིང་ངེ་འཛིན་གྱི་ཚོགས་སམ་ཕུང་པོ་ཞེས་བྱའོ། །བདེན་པ་མཐོང་ནས་ཟག་པ་མེད་པའི་ཏིང་ངེ་འཛིན་དུ་འགྱུར་ཏེ་ཏིང་ངེ་འཛིན་མཐར་ཕྱིན་པའོ། །གསུམ་པ་ལྷག་པ་ཤེས་རབ་ཀྱི་

བསླབ་པ་རྒྱས་པར་བཤད་པ་ལ། དངོས་དང༌། རང་རྒྱལ་ཀྱི་ལམ་བཤད་པ་གཉིས་ལས། དང་པོ་ལ་བདེན་པ་སྦྱོང་ཚུལ། དེ་ལམ་དང་སྦྱོར་བ། བྱང་ཕྱོགས་ཀྱི་སྒོམ་རིམ་བཤད་པ་གསུམ་
ཊྚཱི ལས་དང་པོ་ནི། མདོ་ལས་ཏིང་ངེ་འཛིན་གྱི་ཕུང་པོ་ཡོངས་སུ་རྫོགས་ནས་ཤེས་རབ་ཀྱི་ཕུང་པོ་ཡོངས་སུ་རྫོགས་པར་བྱེད་པ་ཞེས་གསུངས་པས། ཤེས་རབ་ནི། འདི་ནི་སྡུག་བསྔལ་འཕགས་
པའི་བདེན་པའོ། །ཞེས་ཡང་དག་པ་ཇི་ལྟ་བ་བཞིན་དུ་ཤེས་པ་དང་། དེ་བཞིན་འདི་ནི་ཀུན་འབྱུང༌། འདི་ནི་སྡུག་བསྔལ་འགོག་པ། འདི་ནི་སྡུག་བསྔལ་འགོག་པར་འགྲོ་བར་བྱེད་པའི་ལམ་
འཕགས་པའི་བདེན་པའོ་ཞེས་ཡང་དག་པ་ཇི་ལྟ་བ་བཞིན་དུ་ཤེས་པ་སྟེ། འཕགས་པའི་བདེན་པ་བཞི་ཕྱིན་ཅི་མ་ལོག་པར་ཤེས་པ་ནི་ཤེས་རབ་ཀྱི་ཕུང་པོ་ཡོངས་སུ་རྫོགས་པར་བྱེད་པའོ། །ཅིའི་ཕྱིར་
དེ་དག་ལ་བདེན་པ་ཞེས་བྱ་ཞེ་ན། སྡུག་བསྔལ་ཡང་སྡུག་བསྔལ་པའི་དོན་དང་། ལམ་གྱི་བར་ཡང་ལམ་གྱི་བར་གྱི་དོན་གྱིས། ཡང་དག་པ། དེ་བཞིན་པ། ཕྱིན་ཅི་མ་ལོག་ཅིང་མ་སླད་པ་
ཡིན་པས་ན་དེའི་ཕྱིར་བདེན་པ་ཞེས་བྱའོ། །རང་གི་མཚན་ཉིད་ཀྱིས་མི་བསླུ་བ་དང༌་། དེ་མཐོང་ན་ཕྱིན་ཅི་མ་ལོག་པའི་བློ་དག་སྐྱེ་བར་འགྱུར་བས་ན་དེའི་ཕྱིར་ཡང་བདེན་པ་ཞེས་བྱའོ། །ཅིའི་ཕྱིར་སློ

།དེ་དག་ལ་འཕགས་པའི་བདེན་པ་ཞེ་ན། འཕགས་པ་རྣམས་ཀྱིས་དེ་དག་དེ་ཁོ་ན་ལྟ་བུ་ཡིན་པར་བདེན་པའི་སྒོ་ནས་ཡང་དག་པ་ཇི་ལྟ་བ་བཞིན་མཁྱེན་ཅིང་གཟིགས་
ཀྱི༑ བྱིས་པ་རྣམས་ཀྱིས་ཡང་དག་པ་ཇི་ལྟ་བ་བཞིན་དུ་མི་མཐོང་བས་ན་དེའི་ཕྱིར་འཕགས་པའི་བདེན་པ་རྣམས་ཞེས་བྱའོ། །བྱིས་པ་རྣམས་ལ་ཡང་དེ་དག་ཆོས་ཉིད་ཀྱི་བདེན་མོད། རྟོགས་པས་
མ་ཡིན་གྱི་འཕགས་པ་རྣམས་ལ་ནི་གཉིས་ཀས་བདེན་པ་ཡིན་ནོ། །བཞིར་འཇོག་པའི་རྒྱུ་མཚན་ཡང་ནག་པོའི་ཕྱོགས་དང་དཀར་པོའི་ཕྱོགས་ལ་བརྟེན་པའི་རྒྱུ་དང་འབྲས་བུ་རྣམ་པར་བཞག་པས་
བདེན་པ་བཞིར་བཞག་པ་སྟེ། དེ་ལ་བདེན་པ་སྡུག་བསྔལ་ནི་ནག་པོའི་ཕྱོགས་ཀྱི་འབྲས་བུ་ཡིན། བདེན་པ་ཀུན་འབྱུང་ནི་རྒྱུ་ཡིན། བདེན་པ་འགོག་པ་ནི་དཀར་པོའི་ཕྱོགས་ཀྱི་འབྲས་བུ་
ཡིན༑ བདེན་པ་ལམ་ནི་རྒྱུ་ཡིན། དེ་དག་རིམ་པ་བཞིན་ནད་དང་། ནད་ཀྱི་རྒྱུ། ནད་ཞི་བ་དང༌། སྨན་བསྟེན་པ་ལྟ་བུས་སྡུག་བསྔལ་ཤེས་བྱ། ཀུན་འབྱུང་སྤང་བྱ། འགོག་པ་ཐོབ་
བྱ༑ ལམ་བསྟེན་བྱར་བཤད་དོ། །ཇོ་བོ་རྗེ་ལྷ་གཅིག་གིས། བདེན་པ་དག་ནི་རྣམ་བཞི་སྟེ། །སྡུག་བསྔལ་དེ་བཞིན་ཀུན་འབྱུང་དང༌། །འགོག་པ་ལམ་སྟེ་དེ་ལྟ་ན། །དེ་དག་ཇི་ལྟར་མངོན་

རྟོགས་རིམ། །སྡུག་བསྔལ་ཉེར་ལེན་ཕུང་པོ་ཡི། །ཀུན་འབྱུང་ལས་དང་ཉོན་མོངས་ཏེ། །འགོག་པ་མྱ་ངན་འདས་པ་གཉིས། །ལམ་ནི་ཕྱོགས་མཐུན་སུམ་ཅུ་བདུན། །ཞེས་པས། བདེན་
བཞིའི་སྒོ་ནས་འཇུག་ཚུལ། ཟག་པ་དང་བཅས་པའི་འབྲས་བུ་ཉེ་བར་ལེན་པའི་ཕུང་པོ་ལྔ་ནི་སྡུག་བསྔལ་སྣ་ཚོགས་ཀྱི་གཞི་ཡིན་པས། བལྟ་སླ་བའི་ཕྱིར་ཐོག་མར་སྡུག་བསྔལ་གྱི་བདེན་པ་རྟོགས་
སོ༑ །དེ་ནས་སྡུག་བསྔལ་གྱི་རྒྱུ་བརྟགས་ན་ལས་དང་ཉོན་མོངས་པ་ལས་བྱུང་བར་རིག་སྟེ་ཀུན་འབྱུང་བའི་བདེན་པ་རྟོགས་སོ། །དེ་ནས་ལས་དང་ཉོན་མོངས་པ་སྤངས་ཏེ་ལྷག་མ་དང་བཅས་པའི་
མྱང་འདས་དང༌། ཕུང་པོ་ལྔ་དང་ཡང་བྲལ་བའི་ལྷག་མེད་ཀྱི་མྱང་འདས་བདེ་བ་ཡིན་པ་རིག་སྟེ་འགོག་པའི་བདེན་པ་རྟོགས་སོ། །དེ་ནས་འགོག་པ་ཐོབ་པར་བྱ་བའི་ཐབས་ནི་བྱང་ཆུབ་ཀྱི་ཕྱོགས་སོ་
བདུན་ཡིན་པར་རིག་སྟེ་ལམ་གྱི་བདེན་པ་རྟོགས་སོ། །དེ་ལྟར་ཟག་པ་དང་བཅས་པ་དང་། ཟག་པ་མེད་པ་ཡང་རྒྱུ་དང་འབྲས་བུ་ཙམ་དུ་ཟད་དེ། བྱེད་པ་པོ་དང་ཟ་བ་པོའི་བདག་མེད་པར་མཐོང་
བས་གང་ཟག་ལ་བདག་མེད་པར་རྟོགས། འཁོར་བ་ནི་སྔག་བསྔལ་མི་ཟད་པ་ཡིན་ཞིང་། མྱ་ངན་ལས་འདས་པ་ནི་ཞི་བ་བདེ་བར་རིག་ལ། དེ་གཉིས་ལས་གཅིག་སྤང་ཞིང་གཅིག་ཐོབ་པར་བྱར་

༄༅། །རུང་བར་རྟོགས་པ་དང༌། སྡུག་བསྔལ་གྱིས་ཁོང་དངངས་ཤིང་མི་བཟོད་དོ། །འཁོར་བས་སྐྱོ་ཞིང་ཡིད་འབྱུངབ་དང༌། སྙིང་རྗེ་ཤིན་ཏུ་ཆུང་སྟེ་དགེ་བ་སྤྱོད་པ་ཡང་
ཆོས་
བཞིའི་སེམས་ཅན་མང་པོའི་དོན་གྱི་ཕྱིར་མ་ཡིན་གྱི་བདག་གཅིག་པུའི་དོན་དུ་སྤྱོད་ཅིང་། བདག་ཉིད་མྱ་ངན་ལས་འདས་པའི་བདེ་བ་བསྒྲུབ་པའོ། །གཉིས་པ་ནི། ཚོགས་ཀྱི་ལམ་དུ་རབ་ཏུ་བྱུང་བ་ནས་
ཤེས་བཞིན་དུ་གནས་པ་ལ་མངོན་པར་དགའ་བའི་བར་དང་། དེ་ནས་དྲོད་རྩེ་བཟོད་པ་ཆུང་གསུམ་དུ་ཁམས་གསུམ་གྱི་བདེན་པ་བཞིའི་རྣམ་པ་མི་རྟག་སྡུག་བསྔལ་སྟོང་བདག་མེད། རྒྱུ་ཀུན་འབྱུང་
བདུན་ཅུ་
རབ་སྐྱེ་རྐྱེན་འགོག་ཞི་གྱ་ནོམ་ངེས་འབྱུང༌། ལམ་རིགས་པ་སྒྲུབ་པ་ངེས་འབྱིན་བཅུ་དྲུག་མཚུངས་པར་སྒོམ། འབྲིང་ནས་དང་པོར་ལམ་གྱི་བཞི་དོར་ནས་བཅུ་གཉིས་སྒོམ། དེ་ནས་འགོག་པའི་
བཞི་དོར། དེ་ནས་ཀུན་འབྱུང་གི་བཞི་དོར། དེ་ནས་དུཿ ཁའྀ་གཅིག་དོར་གཉིས་དོར་ནས་གཉིས་སྒོམ་པའི་བར་ནི་འབྲིང་ཡིན་ལ། གཉིས་པོ་སྲེད་པ་ཤས་ཆེ་ན་ལེ་ལོ་དང༌། ང་རྒྱལ་གྱི་གཉེན་པོ་
མི་རྟག་དུཿ ཁ་གཉིས། ལྟ་བ་ཤས་ཆེ་ན་བདག་དང་བདག་གིར་ལྟ་བའི་གཉེན་པོ་བདག་མེད་སྟོང་བ་ཉིད་སྒོམ། དེ་ནས་བཟོད་ཆེན་དང་ཆོས་མཆོག་དུ་འདོད་ཁམས་ཀྱི་སྡུག་བསྔལ་ཕུང་པོ་ལྔ་ལ་

དམིགས་པ་སྐད་ཅིག་རེ་རེའོ། །དེ་ནས་མཐོང་ལམ་དུ་སྡུག་བསྔལ་ཆོས་བཟོད་སོགས་བཟོད་ཤེས་བཅོ་ལྔ་ལ་མཐོང་ལམ་ཐམས་ཅད་ཆོས་མཆོག་དང་ས་གཅིག་གོ །དཔལ་རྩེགས་ཀྱིས། མཐོང་
ཤྲཱྀ བའི་ལམ་ནི་སེམས་ཀྱི་སྐད་ཅིག་མ་བཅུ་དྲུག་གོ །ཞེས་འབྱུང་བ་ནི་སྔ་མ་ཉན་ཐོས་དང་གཞུང་ཕྱི་མ་ཐེག་ཆེན་གྱི་གཞུང་བཙན་པར་བྱས་པས་སོ། །དེས་སྒོམ་པའི་ལམ་ནི། ལམ་ཆུང་ངུ་
དང་༑ ལམ་འབྲིང་པོ་དང༌། ལམ་ཆེན་པོ་དང༌། སྦྱོར་བའི་ལམ་དང་། བར་ཆད་མེད་པའི་ལམ་དང་། རྣམ་པར་གྲོལ་བའི་ལམ་དང་། ཁྱད་པར་གྱི་ལམ་མོ། །ཞེས་དང༌། དང་པོ་
གསུམ་ལ་ཆུང་འབྲིང་ཆེ་གསུམ་སྟེ་དགུར་བཤད། དེ་ལྟར་སྒོམ་བྱ་འཕགས་ལམ་ཡན་ལག་བརྒྱད། དེར་འདོད་པ་ཁམས་དང་བསམ་གཏན་བཞི་དང་གཟུགས་མེད་བཞི་སྟེ། ས་དགུ་པོ་རེ་རེ་ལ་
སྒོམ་སྤངས་ཀྱི་ཉོན་མོངས་པ་དགུ་དགུ་སྟེ་གྱ་གཅིག་གི་གཉེན་པོར་གྱུར་པའོ། །ཅིག་ཆར་བ་ལ་ནི་ཁམས་གསུམ་གྱི་ཉོན་མོངས་པ་སྒྲིལ་ནས་སྤོང་པས་དགུར་སྐྱེའོ། །མི་སློབ་ལམ་ནི་སྲིད་རྩེ་ཉོན་
མོངས་པ་དགུ་ཟད་པ་ཐོབ་ཅིང་ཤེས་པ་ཡིན་ནོ། །དེ་ལ་ཚོགས་ལམ་ཆེན་པོ་འདོད་སེམས་ལ་བརྟེན་པ་གཙོ་ཆེ། སྦྱོར་མཐོང་གཉིས་ནི་སྒོམ་བྱུང་ཡིན་པས་བསམ་གཏན་དང་པོའི་ཉེར་བསྡོགས་

།དངོས་གཞི་ཙམ་མོ། །རྟོག་པ་མེད་པ་དཔྱོད་པ་ཙམ། དངོས་གཞི་ཁྱད་པར་ཅན་དེ་གསུམ། བསམ་གཏན་གཉིས་པ་གསུམ་པ་བཞི་པ་སྟེ་དྲུག་ལ་བརྟེན་ནོ།༄༅།
འདོད་སེམས་རྣམ་གཡེང་ཆེ་བས་ཞི་གནས་མེད་ལ་གཟུགས་མེད་ལ་ཤས་ཆུང་བས་མི་བརྟེན་སྒོམ་ལམ་ས་དྲུག་པ་དེ་དང་གཟུགས་མེད་དང་པོ་གསུམ་ལ་བརྟེན། སྲིད་རྩེ་རྒྱུ་བ་མི་གསལ་བས་བརྟེན་
དུ་མི་རུང་ངོ་། །བསམ་གཏན་གཉིས་པ་མན་ཆད་ཀྱི་ཉེར་བསྡོགས་པས་དང་པོའི་དངོས་གཞི་ལ་རྟེན་པ་སླའོ། །ལམ་དེ་དག་ལས་ཚོགས་ལམ་དུ་དྲན་པ་ཉེར་བཞག་བཞི་སྒོམ། དྲོད་དུ་ཡང་དག་
སྤོང་བ་བཞི། རྩེ་མོར་རྫུ་འཕྲུལ་རྐང་པ་བཞི། བཟོད་པར་དབང་པོ་ལྔ། ཆོས་མཆོག་ཏུ་སྟོབས་ལྔ། མཐོང་ལམ་དུ་བྱང་ཆུབ་ཡན་ལག་བདུན། སྒོམ་ལམ་དུ་འཕགས་ལམ་ཡན་ལག་བརྒྱད་
སྒོམ་མོ། །གསུམ་པ་ནི་དྲན་པ་ནི་གང་། ཉེ་བར་བཞག་པ་གང་ཞེ་ན། དྲན་པ་ནི་ཤེས་རབ་བོ། །ཉེ་བར་བཞག་པ་ནི་ཏིང་ངེ་འཛིན་ཏེ། དེ་ཉིད་སྒོམ་པའི་ཡུལ་བཞི་ཡོད་པས་དྲན་པ་ཉེ་བར་
བཞག་པ་བཞི་ཞེས་བྱའོ། །དེ་ཡང་ལུས་ལ་ལུས་ཀྱི་རྗེས་སུ་ལྟ་ཞིང་དྲན་པ་ཉེ་བར་བཞག་པ། ཚོར་བ། སེམས། ཆོས་ལའོ། །བརྩོན་འགྲུས་ཤིན་ཏུ་གཉེན་པོར་གྱུར་པ་དང་། བརྩོན་

འགྲུས་ཤིན་ཏུ་སྦྱངས་པ་དང༌། བརྩོན་འགྲུས་ཐོབ་པ། བརྩོན་འགྲུས་ཤིན་ཏུ་བསྟེན་པ། བསྟེན་པའི་ཕྱིར་ཡང་དག་སྤོང་བ་བཞི་སྟེ། མི་དགེ་བའི་ཆོས་མ་སྐྱེས་པ་མི་བསྐྱེད་པ་དང༌། སྐྱེས་པ་
སྤོང་བ་དང་། དགེ་བའི་ཆོས་མ་སྐྱེས་པ་བསྐྱེད་པ་དང་། སྐྱེས་པ་གནས་པར་བྱ་བ་དང་། ཕྱིར་ཞིང་འབྱུང་བར་བྱ་བ་དང༌། ཉམས་པར་མི་འགྱུར་བ་དང༌། ྋ ཡོངས་སུ་རྫོགས་པར་བྱ་བའི་ཕྱིར་
འདུན་འབད་བརྩོན་སེམས་རབ་ཏུ་འཛིན་ཅིང་ཡང་དག་པར་རབ་ཏུ་འཇོག་པའོ། །དང་པོ་གཉིས་ལ་ཡང་དག་པའི་སྤོང་བ་ཞེས་རིགས་མོད། ཕྱི་མ་གཉིས་ལ་ཡང་དེ་སྐད་ཅིའི་ཕྱིར་གདགས་ཞེ་
ན༑ དགེ་བ་སྐྱེ་བ་དང་གནས་པའི་མི་མཐུན་ཕྱོགས་སྤོང་བས་དེ་སྐད་གདམས་པར་མཛད་པས་མི་རིགས་པ་མ་ཡིན་ནོ། །འདུན་པ་བརྩོན་སེམས་དཔྱོད་ལ་ཤིན་ཏུ་གནས་ལ་བརྟན་པའི་ཕྱིར་རྫུ་འཕྲུལ་
གྱི་རྐང་པ་བཞི་སྟེ་རྫུ་འཕྲུལ་གྱི་མངོན་པར་ཤེས་པ་ལྔ་བཤད་པ་དེའི་ནང་ནི་རྫུ་འཕྲུལ་གྱི་མངོན་པར་ཤེས་པ། རྐང་པ་དེ་དག་ཐོབ་པར་བྱེད་པའི་རྒྱུ་འམ་གཞི་ཡིན་པས་སོ། །འདུན་པ་ནི་གང་གུས་
པར་བྱེད་པ་དང་དད་པ་ལ་བརྟེན་ཏེ་སེམས་རྩེ་གཅིག་པ་ལ་རེག་པར་བྱེད་དོ། །བརྩོན་འགྲུས་ནི་གང་རྒྱུན་དུ་སྦྱོར་བ་ལ་བརྟེན་ནས་སེམས་རྩེ་གཅིག་པ་ལ་རེག་པར་བྱེད་པའོ། །སེམས་ནི་གང་ཚེ་

།རབས་གཞན་དུ་ཏིང་ངེ་འཛིན་བསྒོམས་པ་ལ་བརྟེན་ནས་ཚེ་འདིར་སེམས་ཏེ་སྔོན་གྱི་སེམས་དང་རྗེས་སུ་མཐུན་པར་གྱུར་ཏེ་མྱུར་དུ་སེམས་རྩེ་གཅིག་པ་ལ་རེག་པར་འགྱུར་༄༅།
བའོ༑ །དཔྱོད་པ་ནི་ཤེས་རབ་ཏེ། དེའི་གོང་དུ་བཤད་པའི་ཆོས་རྣམས་ཀྱི་མཚན་ཉིད་ལ་མཁས་པའོ། །དེ་ལྟར་ཏིང་ངེ་འཛིན་བཞི་སྒོམ་པ་ལ་སྤོང་བའི་འདུ་བྱེད་བརྒྱད་འབྱུང་བར་གྱུར་
འདུན་པ་ནི་བདག་ནམ་ཞིག་ན་ཏིང་ངེ་འཛིན་ཡོངས་སུ་རྫོགས་ཤིང་། སྡིག་པ་མི་དགེ་བའི་ཆོས་རྣམས་ཀྱི་བག་ལ་ཉལ་སྤོང་བར་གྱུར་ཅིག་གུ་སྙམ་དུ་སེམས་པ། རྩོལ་བ་ནི། གཉེན་པོ་
སྒོམ་པ་ལ་སྦྱོར་བ་མི་གཏོང་བ། དད་པ་ནི་སྦྱོར་བ་མ་བཏང་བའི་གོང་དུ་རྟོགས་པར་བྱ་བ་ལ་ཡིད་ཆེས་པ། ཤིན་ཏུ་སྦྱངས་པ་ནི་དད་པ་སྔོན་དུ་བཏང་བའི་དགའ་བ་སྟེ། ཡིད་དགའ་བར་འགྱུར་
བའི་རིམ་གྱིས་སྡིག་པ་མི་དགེ་བའི་ཆོས་ཀྱི་གནས་ངན་ལེན་སྦྱང་བ། དྲན་པ་ནི་ཞི་གནས་ཀྱི་སེམས་འཛིན་པའོ། །ཤེས་བཞིན་ནི་ལྷག་མཐོང་ངོ་། །སེམས་པ་ནི་སྤངས་པ་དང་མ་སྤངས་པ་ལ་
དཔྱོད་པ་དང་། ཞི་གནས་དང་ལྷག་མཐོང་དང་མི་མཐུན་པའི་ལུས་དང་ངག་གི་ལས་ཀུན་དུ་སྤོང་བ། བཏང་སྙོམས་ནི་སྡིག་པ་མི་དགེ་བའི་ཆོས་དང་མཐུན་པ་དག་ལ་དཔྱོད་པའི་སེམས་ཀུན་ནས་་

ཉོན་མོངས་པ་མེད་ཅིང་མཉམ་པ་ཉིད་དུ་བྱེད་པ།དེ་ལ་འདུན་པས་རྫུ་འཕྲུལ་སྒྲུབ། བརྩོན་པས་མཐར་འབྱིན། སེམས་ཀྱིས་མི་ཉམས་པར་བྱེད། །དཔྱོད་པས་གང་དང་གང་བྱ་བ་མ་ནོར་བར་
གཏན་ལ་འབེབས་སོ། །དད་བརྩོན་དྲན་ཏིང་ཤེས་རབ་ཀྱི་དབང་པོ་ནི་དབང་པོ་ལྔ་སྟེ། འཇིག་རྟེན་པའི་དད་པའི་ནང་ནས་འཇིག་རྟེན་ལས་འདས་པ་ལ་དད་པ་མཆོག་དམ་པ། ཁྱད་ཞུགས་
པ༑ བླ་ན་མེད་པའོ། །དེ་ལྟ་བུའི་དད་པ་ཉིད་དབང་པོའོ། །བརྩོན་འགྲུས་ཀྱི་དབང་པོ་ནི། དད་པར་གྱུར་པ་ན་ཡིད་ཆེས་པས་བརྩོན་པར་གྱུར་པ། དྲན་པའི་དབང་པོ་ནི། ཉམས་པར་མི་བྱེད་
ཅིང་བརྗེད་པར་མི་བྱེད་པ། ཏིང་ངེ་འཛིན་གྱི་དབང་པོ་ནི། རྩེ་གཅིག་ཏུ་བྱེད་པས་རྩེ་གཅིག་ཏུ་དམིགས་པ། ཤེས་རབ་ཀྱི་དབང་པོ་ནི། རབ་ཏུ་རྟོགས་པའི་ཆོས་དེ་དག་གི་མཚན་ཉིད་འབྱེད་
པའོ༑ །དེ་དག་འཇིག་རྟེན་ལས་འདས་པའི་ཆོས་རྟོགས་པར་བྱེད་པའི་དབང་པོ་ཡིན་པའི་ཕྱིར་དབང་པོ་སྟེ་དབང་བྱེད་པའི་དོན་ནོ། །དད་པའི་དབང་པོས་ནི། དགེ་བའི་ཆོས་རྣམས་ལ་འཇུག་པར་
བྱེད་པ་ལ་དབང་བྱེད་དེ། དེའི་དབང་གིས་དགེ་བའི་ཆོས་ལ་འཇུག་པའི་ཕྱིར་རོ། །བརྩོན་འགྲུས་ཀྱིས་ནི་དགེ་བའི་ཆོས་རྣམས་བསྐྱེད་པ་ལ་དབང་བྱེད་དེ། དེའི་མཐུས་དགེ་བའི་ཆོས་རྣམས་

།བསྐྱེད་པར་བྱེད་པས་སོ། །དྲན་པས་ནི་དགེ་བའི་རྩ་བ་རྣམས་ཆུད་མི་ཟ་བ་ལ་དབང་བྱེད་དེ། །དེས་མི་བརྗེད་པར་བྱེད་པའི་ཕྱིར་རོ། །ཏིང་ངེ་འཛིན་གྱིས་གཞན་དུ་མི་༄༅།
གཡེང་བ་ལ་དབང་བྱེད་དེ། དེས་དམིགས་པའི་ཡུལ་ལ་རྩེ་གཅིག་ཏུ་འཇོག་པས་སོ། །ཤེས་རབ་ཀྱི་དབང་པོས་མཐར་འབྱིན་པ་ལ་དབང་བྱེད་དེ། དེས་དགེ་བའི་ཆོས་རྣམས་མཐར་ཐུག་པར་བྱེད་
པས་སོ། །དད་བརྩོན་དྲན་ཏིང་ཤེས་རབ་ཀྱི་སྟོབས་ནི་སྟོབས་ལྔ་སྟེ། དད་པ་ལ་སོགས་པ་འདི་རྣམས་དབང་པོའི་ཚེ་ན་དད་པ་ལ་སོགས་པའི་ཆོས་རྣམས་མངོན་དུ་བྱ་བ་དང་། སྒྲབ་པར་བྱེད་པ་ལ་
དབང་བྱེད་པ་ཙམ་དུ་ཟད་ཀྱི། མི་མཐུན་པའི་ཕྱོགས་རྣམས་ཀྱིས་མི་ཚུགས་པ་མ་ཡིན་ནོ། །སྟོབས་ཀྱི་དུས་ན་ནི་དེ་དག་ཉིད་རབ་ཏུ་གོམས་ཤིང་རྒྱས་ཏེ་མཐུ་དང་ལྡན་པར་གྱུར་པས་མ་དད་པ་ལ་
སོགས་པའི་མི་མཐུན་ཕྱོགས་ཀྱིས་མི་ཚུགས་པས་སྟོབས་ལྔ་ཞེས་བྱའོ། །དྲན་པ་ཤིན་ཏུ་འབྲེལ་པ་དང༌། རབ་ཏུ་ཤེས་པ། བརྩོན་འགྲུས། དགའ་བ། བག་ཡང་། ཏིང་ངེ་འཛིན། བཏང་
སྙོམས་ཤིན་ཏུ་འབྲེལ་པར་བསྟན་པའི་ཕྱིར་བྱང་ཆུབ་ཀྱི་ཡན་ལག་བདུན་སྟེ། བྱང་ཆུབ་ནི་ཟད་ལ་མི་སྐྱེ་བའི་ཡེ་ཤེས་རྣམ་པར་མི་རྟོག་པའི་ཏིང་ངེ་འཛིན་ལ་བྱའོ། །དྲན་པ་ལ་སོགས་པ་བདུན་པོ་འདི་✖

དག་བྱང་ཆུབ་དེ་ཐོབ་པར་བྱེད་པའི་རྒྱུ་འམ་གྲོགས་ཡིན་པས་ཡན་ལག་གོ །དྲན་པ་ཡང་དག་བྱང་ཆུབ་ཀྱི་ཡན་ལག་ནི། ཆོས་རྣམས་སེམས་ལ་གསལ་ཞིང་མ་བརྗེད་པའི་དྲན་པ་སྟེ། དྲན་པས་
རྟོགས་པར་བྱ་བའི་ཆོས་རྣམ་པ་གསུམ་སྟེ། ཆོས་ཀྱི་དབྱིངས་དང་། དེའི་ལམ་དང༌། དེ་སྟོན་པའི་གཞུང་ངོ་། །ཆོས་རབ་ཏུ་རྣམ་པར་འབྱེད་པ་ཡང་དག་བྱང་ཆུབ་ཀྱི་ཡན་ལག་ནི། ཆོས་གང་
དང་གང་གི་ཆ་དང་ཕྱོགས་སུ་གཏོགས་པ་ཇི་ལྟ་ཇི་ལྟ་བུར་དེའི་ཟླ་དང་ཕྱོགས་སུ་བསླན་ཞིང་དབྱེ་བར་བྱ་བའི་ཆོས་དེ་དག་དེ་དག་ལ་འདི་ནི་འདིའི་ཕྱོགས་སུ་གཏོགས་ཞེས་གང་དང་གང་གི་ཟླ་ལ་
གཏོགས་པ་ཤེས་ཤིང་ཆ་སོ་སོར་རྣམ་པར་འབྱེད་པ་ཤེས་པའོ། །བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་ནི། ཆོས་དེ་དག་མི་བརྗེད་པར་འཛིན་པའི་ཕྱིར་སྤྲོ་བ་དང་སྟོབས་དང་བཏུལ་བའི་
ཕྱིར་མི་ལྡོག་པར་འདུན་པ་མཐུ་བརྩོན་པ་མི་གཏོང་བ། ལམ་མངོན་པར་རྟོགས་པར་བྱ་བ་ལ་བརྩོན་པའོ། །དགའ་བ་ཡང་དག་བྱང་ཆུབ་ཀྱི་ཡན་ལག་ནི། གང་གིས་གང་བསྒྲབས་ཤིང་དེའི་མི་
མཐུན་ཕྱོགས་སྤོང་བ། གང་གིས་ཞེས་པ་ནི་དགའ་བ་དེ་དུས་གསུམ་གྱི་ཆོས་ཐོབ་པར་དགའ་བའོ། །དེས་རྒྱུ་བྱས་ནས་སེམས་མ་ཞུམ་པ་དང་སྤྲོ་བར་འགྱུར་རོ། །གང་བསྒྲུབས་པ་ནི་ལུས་དང་

།སེམས་ལས་སུ་རུང་བ་བསྒྲབས་པ་སྟེ། ལུས་ལས་སུ་རུང་བ་ནི་གཟུགས་ཀྱི་ཕུང་པོ་རྟེན་དུ་གྱུར་པས་ཉོན་མོངས་པ་སྐྱེ་བའི་རྒྱུ་མི་བྱེད་ཅིང་། ཉོན་མོངས་པ་སྐྱེ་བ་དང་
རྗེས་སུ་མི་མཐུན་པར་གནས་པའོ། །སེམས་ལས་སུ་རུང་བ་ནི། ཞུམ་པ་དང་རྒོད་པའི་དབང་དུ་མ་གྱུར་ལ། ཞི་གནས་དང་ལྷག་མཐོང་ཟུང་དུ་འབྲེལ་པས་དོན་རྟོགས་ཤིང་རྩེ་གཅིག་ཏུ་གནས་
པར་ནུས་པའོ། །དེའི་མི་མཐུན་ཕྱོགས་སྤོང་བ་ནི་མཐོང་བའི་ལམ་ལ་བར་དུ་གཅོད་པའི་མི་མཐུན་ཕྱོགས་སྤོང་བའོ། །ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་ནི་གང་གིས་གང་སྤངས་
ནས་དམིགས་པའི་ཡུལ་ལ་རྩེ་གཅིག་ཏུ་གནས་པར་ནུས་པའོ། །གང་གིས་སྤངས་ན། གོང་དུ་བཤད་པའི་ལུས་དང་སེམས་ཤིན་སྦྱངས་གཉིས་ཀྱིས། གང་སྤངས་ན་ཉོན་མོངས་པ་རྣམས་
སྤངས༑ དམིགས་པའི་ཡུལ་ལ་རྩེ་གཅིག་ཏུ་གནས་པར་ནུས་པ་ནི་ཞི་གནས་ལ་འཇུག་པའི་དམིགས་པ་ལ་སེམས་རྩེ་གཅིག་ཏུ་འཇོག་པར་ནུས་པའོ། །ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་
ནི༑ ཏིང་ངེ་འཛིན་གང་གིས་དེ་བཞིན་ཉིད་ཀྱི་ཡེ་ཤེས་སོ་སོ་རང་གིས་རིག་ཅིང་དེ་བཞིན་ཉིད་མངོན་སུམ་དུ་བྱེད་པའོ། །བཏང་སྙོམས་ཡང་དག་བྱང་ཆུབ་ཀྱི་ཡན་ལག་ནི། ཡིད་བདེ་བ་དང་ཡིད་

མི་བདེ་བ་གང་གི་དབང་དུ་ཡང་མི་འགྱུར་ཞིང་ཆགས་པ་དང་ཁོང་ཁྲོ་བས་སེམས་ཀུན་ཏུ་མ་ཟིན་པ་འཇིག་རྟེན་གྱི་ཆོས་རྣམས་མི་ཕྲོགས་པའོ། །འདི་དག་བྱང་ཆུབ་ཀྱི་ཡན་ལག་ཏུ་བཞག་པ་
ཡང་༑ དྲན་པ་རྟེན་གྱི་ཡན་ལག་སྟེ། དྲན་པ་ཉེ་བར་གནས་པར་གྱུར་ན། དགེ་བའི་ཆོས་ཐམས་ཅད་སེམས་ལ་གསལ་བའི་ཕྱིར་རོ། །ཆོས་རྣམ་འབྱེད་རང་བཞིན་གྱི་ཡན་ལག་ཏེ། དེ་ཉིད་
བྱང་ཆུབ་ཀྱི་མཚན་ཉིད་ཡིན་པའི་ཕྱིར་རོ། །བརྩོན་འགྲུས་ནི་ངེས་པར་འབྱུང་བའི་ཡན་ལག་སྟེ། དེས་ཇི་སྲིད་འགྲོ་བར་བྱ་བར་ཕྱིན་པའི་ཕྱིར་རོ། །དགའ་བ་ནི་ཕན་ཡོན་གྱི་ཡན་ལག་སྟེ། དེས་
རྒྱུད་ལ་ཚིམ་པར་བྱ་བའི་ཕྱིར་རོ། །ཤིན་ཏུ་སྦྱངས་པ་དང་། ཏིང་ངེ་འཛིན་དང༌། བཏང་སྙོམས་ནི་ཉོན་མོངས་པ་མེད་པའི་ཡན་ལག་ཏེ། ཤིན་ཏུ་སྦྱངས་པ་ནི་ཉོན་མོངས་པ་མེད་པ་སྟེ། དེས་
གནས་ངན་ལེན་སྤོང་བར་བྱེད་པའི་ཕྱིར་རོ། །ཏིང་ངེ་འཛིན་ནི་ཉོན་མོངས་པ་མེད་པ་སྟེ། དེ་ལ་གནས་པའི་གནས་གཞན་དུ་མི་འགྱུར་བའི་ཕྱིར་རོ། །བཏང་སྙོམས་ནི་ཉོན་མོངས་པ་མེད་པ་
སྟེ༑ དེའི་དུས་ན་ཆགས་སེམས་དང་ཡིད་མི་བདེ་བ་དང་བྲལ་བའི་ཕྱིར་རོ། །སྒོམ་པའི་ལམ་ལ་ནི་འཕགས་ལམ་ཡན་ལག་བརྒྱད་དེ། ཡང་དག་པའི་ལྟ་བ། ཡང་དག་པའི་རྟོག་པ། ཡང་

།དག་པའི་ངག ཡང་དག་པའི་ལས། ཡང་དག་པའི་འཚོ་བ། ཡང་དག་པའི་རྩོལ་བ། ཡང་དག་པའི་དྲན་པ། ཡང་དག་པའི་ཏིང་ངེ་འཛིན་ནོ།
ཆོས་༄༅། །འཕགས་པ་
བཞིའི་རྣམས་ཡེ་ཤེས་གང་གིས་བྱང་ཆུབ་སྒྲུབ་པའི་ཡེ་ཤེས་དེ་ལ་ལམ་ཞེས་བྱའོ། །བརྒྱད་པོ་དེ་དག་ལམ་གྱི་ཡེ་ཤེས་དེའི་གྲོགས་སུ་གྱུར་པའི་ཕྱིར་ཡན་ལག་གོ །དེ་ལ་དང་པོ་ཡོངས་སུ་གཅོད་པའི་ཡན་
ལག་དེས་ཇི་ལྟར་མྱོང་བའི་དེ་ཁོ་ན་ལ་སྤྱོད་པར་བྱེད་པའི་ཕྱིར་དང་། གཉིས་པ་གཞན་གོ་བར་བྱེད་པའི་ཡན་ལག་སྟེ། དེས་ཇི་ལྟར་ཁོང་དུ་ཆུད་པ་སེམས་ལ་བརྟགས་ནས་ཚིག་ཏུ་སྨྲ་བའི་ཕྱིར་
དོན་
རོ༑ །ངག་ལས་འཚོ་གསུམ་གཞན་ཡིད་ཆེས་པར་བྱེད་པའི་ཡན་ལག་སྟེ། དེ་དག་གི་རིམ་པ་བཞིན་དུ་ལྟ་བ་ལ་སོགས་པ་རྣམ་པར་དག་པ་དེ་ལ་ཡིད་ཆེས་པའོ། །དེ་ཡང་ངག་གིས། ཇི་ལྟར་
ཁོང་དུ་ཆུད་པ་དྲིས་པ་ལ་ལུང་བསྟན་པའི་སྒོ་ནས་འདིའི་ལྟ་བ་རྣམ་པར་དག་གོ་ཞེས་གཞན་ཡིད་ཆེས་པར་འགྱུར་རོ། །ལས་ཀྱིས་མི་བྱ་བ་མི་བྱེད་པ་དང༌། འོང་བ་དང་ལོག་པ་ལ་སོགས་པ་གང་
སྤྱོད་པས་ཚུལ་ཁྲིམས་རྣམ་པར་དག་པར་ཡིད་ཆེས་སོ། །འཚོ་བས་ཆོས་གོས་ལ་སོགས་པ་ཆོས་བཞིན་དུ་ཚོལ་བའི་ཕྱིར་འཚོ་བ་རྣམ་པར་དག་པར་ཡིད་ཆེས་སོ། །རྩོལ་བ་ཉོན་མོངས་པའི་སྒྲིབ་པ་

སྦྱོང་བའི་ཡན་ལག་སྟེ། དེས་ཀུན་དུ་སྦྱོར་བ་མ་ལུས་པ་སྤོང་བར་བྱེད་པའི་ཕྱིར་རོ། །དྲན་པ་ནི་ཉེ་བའི་ཉོན་མོངས་པ་སྦྱོང་བའི་ཡན་ལག་སྟེ། དེས་ཞི་གནས་དང་ལྷག་མཐོང་གི་མཚན་མ་མ་
བརྗེད་པས་ཞུམ་པ་དང་། རྒོད་པའི་ཉོན་མོངས་པ་སྐྱེ་བའི་སྐབས་མེད་པའི་ཕྱིར་རོ། །ཏིང་ངེ་འཛིན་ནི་ཡོན་ཏན་ཁྱད་པར་ཐོབ་པ་ལ་སྒྲིབ་པ་སྦྱོང་བའི་ཡན་ལག་སྟེ། དེས་སྒྲིབ་པ་སྦྱངས་ནས་མངོན་
པར་ཤེས་པ་ལ་སོགས་པའི་ཡོན་ཏན་སྒྲབ་པར་བྱེད་པའི་ཕྱིར་རོ། །འཕགས་ལམ་ཡན་ལག་བརྒྱད་པོ་དེ་དག འཁོར་ལོ་དང་འདྲ་བའི་ཕྱིར་ཆོས་ཀྱི་འཁོར་ལོ་ཞེས་བྱ་སྟེ། ཇི་ལྟར་འཁོར་ལོ་ལྟེ་བ་
དང་༑ རྩིབས་དང་མུ་ཁྱུད་གསུམ་གྱིས་འཁོར་ལོར་གྱུར་པ་དེ་བཞིན་དུ། འཕགས་པའི་ལམ་ཡན་ལག་བརྒྱད་པ་ལ། ངག་ལས་འཚོ་གསུམ་འཕགས་པ་དགྱེས་པའི་ཚུལ་ཁྲིམས་ཞེས་བྱ་སྟེ་ཚུལ་
ཁྲིམས་ཀྱི་ཕུང་པོ་གཏོགས་པ་ལྟེ་བ་དང་འདྲའོ། །ལྟ་རྟོག་དྲན་རྩོལ་བཞི་ཤེས་རབ་ཀྱི་ཕུང་པོར་གཏོགས་ཏེ་རྩིབས་དང་འདྲའོ། །ཏིང་ངེ་འཛིན་ནི་སྤྲོས་པ་ཐམས་ཅད་ཞི་བར་བྱེད་པས་མུ་ཁྱུད་དང་
འདྲའོ༑ །རྣམ་པ་གཉིས་སུ་ནི། འཁོར་ལོ་རིན་པོ་ཆེ་དེས་ཕྱོགས་མ་རྒྱལ་བ་རྣམས་ནི་རྒྱལ་བར་བྱེད། རྒྱལ་བ་རྣམས་སུ་གནས་འཆའ་བ་དེ་བཞིན་དུ། འཕགས་པའི་ལམ་གྱི་ཆོས་འདི་ཡང་ས་

༄༅། །གོང་མ་མ་ཐོབ་པ་རྣམས་ནི་སྒྲིབ་པ་ལས་རྒྱལ་ནས་ཐོབ་པར་བྱེད། སྒྲིབ་པ་སྤངས་ནས་ཐོབ་པ་རྣམས་ལ་ནི་གནས་སོ། །རྣམ་པ་གསུམ་དུ་ན་ཇི་ལྟར་འཁོར་ལོ་དེ་
ཆོས་
བཞིའི་མགྱོགས་སུ་འགྲོ་ཞིང་བླ་འོག་ཀུན་ཏུ་དགྲ་སེལ་བ་དེ་བཞིན་དུ་འཕགས་ལམ་ཡན་ལག་བརྒྱད་པོ་འདི་ཡང་ཤེས་རབ་མྱུར་བའི་རང་བཞིན་ཅན་ཡིན་པས་བླ་ལ་ནི་གཟུགས་མེད་པའི་ཁམས་ཀྱི་ཉོན་མོངས་
པ་སེལ། འོག་ཏུ་ནི་འདོད་པའི་ཁམས་ཀྱི་ཉོན་མོངས་པ་སེལ་བས་སོ། །གསུམ་པ་རང་རྒྱལ་གྱི་ཉམས་ལེན་བཤད་པ་ལ། རྟོགས་བྱ་ལྟ་བ། བསྒོམ་བྱ་ཉམས་ལེན་གྱི་ཁྱད་པར་གཉིས་
དོན་
དྲུག་ལས༑ དང་པོ་ནི། མགོན་པོ་བྱམས་པས། གཟུང་དོན་རྟོག་པ་སྤོང་ཕྱིར་དང༌། །ཞེས་གང་ཟག་གི་བདག་མེད་པ་ཁོང་དུ་ཆུད་པའི་ཡེ་ཤེས་ཙམ་དུ་མ་ཟད་ཆོས་ཀྱི་བདག་མེད་པའི་ཡང་ཕྱོགས་
གཅིག་རྟོགས་པར་བཤད་དོ། །བློ་གྲོས་མི་ཟད་པའི་མདོ་འགྲེལ་ལས་དེ་ལ་གང་ཟག་ལ་བདག་མེད་པ་ནི་གང་ལ་བདག་ཏུ་སྒྲོ་བཏགས་པ་མེད་པ་ཞེས་དང་། ཡང་། ཆོས་ལ་བདག་མེད་པ་ནི་གང་
ལ་གཟུགས་སུ་བཏགས་པ་མེད་པ་ཡང་ཞེས་བྱ་བ་ལ་སོགས་པས་བསྟན་ཏེ། ཇི་ཙམ་དུ་བདག་དང་ཆོས་སུ་ཐ་སྙད་བཏགས་པ་རྣམས་ནི་སྒྲོ་བཏགས་ཏེ། བརྗོད་དུ་མེད་པའི་ཆོས་ཉིད་གང་ལ་མིང་

དང་བརྡར་བཏགས་པ་མེད་པ་ཉིད། ཆོས་ཀྱི་ཚུལ་ཁྲིམས་ཞེས་བྱ་སྟེ། ཆོས་ཀྱི་རང་བཞིན་ནི་དེ་ཡིན་པའི་ཕྱིར་རོ། །ཞེས་པ་གཟུང་བའི་བདག་མེད་པ་དང་། འཛིན་པའི་བདག་མེད་པ་གཉིས་
ལས་དང་པོ་རྟོགས་པས་ཕྱོགས་གཅིག་ཞེས་བྱའོ། །འཕགས་པ་བི་ན་ཤ་ལུང་བསྟན་པའི་མདོ་ལས། རྟེན་ཅིང་འབྲེལ་བར་འབྱུང་བ་ཟབ་མོ་མཐོང་བ་དང་། ཆོས་དབྱིངས་མཐའ་དང་དབུས་མེད་
པ་རྟོགས་སོ། །ཞེས་གསུངས་པ་ཡིན་ལ། དེ་སེམས་ཙམ་རྣམ་བདེན་པས་གཏན་ལ་འབེབས་པའི་ལྟ་བ་ཡིན་པས། གྲུབ་མཐའ་འདི་ལ་རང་རྒྱལ་གྱི་ཆ་དང་མཐུན་པ་ཞེས་བྱའོ། །གཉིས་པ་རྒྱུ་
གསུམ༑ རྐྱེན་གཉིས་ལས། དང་པོ་ལ་བསགས་པའི་རྒྱུ། སངས་རྒྱས་མཉེས་པར་བྱེད་པའི་རྒྱུ། རིགས་གསུམ་གྱི་དང་པོ་ནི། གང་གིས་བསགས་པ། རྒྱུ་རྟེན་སྒྲུབ་པ་གསུམ།
འདུན་པ་ཆེ་བ་སྟེ། དཀོན་མཆོག་དང་བདེན་པ་དང་ལས་ལ་ཡིད་ཆེས་ནས་འདི་ཁོ་ན་བདེན་གྱི་གཞན་དུ་མ་ཡིན་ཞེས་འཛིན་པའོ། །འདི་རྒྱུར་འཇོག་པའང་། ཡིད་ཆེས་པར་གྱུར་ན་བརྩོན་འགྲུས་
བརྩམས་པའོ། །རྟེན་ནི་བརྩོན་འགྲུས་ཆེན་པོ་སྟེ། སྤང་བར་བྱ་བ་མ་ལུས་པ་སྤོང་བ་དང་འཐོབ་པར་བྱ་བ་ཐོབ་པར་བྱེད་པ་ལ་སེམས་སྤྲོ་བ་ནི་བརྩོན་འགྲུས། འདི་རྟེན་ཏུ་འཇོག་པ་ཡང་དགེ་བ་བྱེད་

།པ་རྣམས་བརྩོན་འགྲུས་ལ་བརྟེན་པའི་ཕྱིར་རོ། གཅིག་པུ་དགོན་པ་ན་གནས་ཤིང་འདུ་འཛི་དང་མི་འདྲེ་བ་ནི་བག་ཡོད་པ་ཆེན་པོ་སྟེ། འདིས་ནི་སྒྲབ་པ་བསྟན
༄༅།ཆོས་
བཞིའི་ཏེ༑ སྤང་བར་བྱ་བ་དང་བསྒྲུབ་པར་བྱ་བ་གཉིས་ནི་བག་ཡོད་པས་སྒྲུབ་པས་སོ། །དེ་གསུམ་ལ་ཆེན་པོ་ཞེས་བཞག་པས་ནི་རང་སངས་རྒྱས་ཀྱི་དེ་གསུམ། ཉན་ཐོས་དག་གི་དེ་གསུམ་ལས་ལྷག་
པར་སྟོན་པ་ཡིན་ནོ། །གང་བསགས་པ་ནི། སེར་སྣའི་གཉེན་པོ་བསགས་པ་དང༌། འདོད་པ་ལ་ཆགས་པའི། ཉོན་མོངས་པའི་གཉེན་པོ་བསགས་པའོ། །དང་པོ་སྦྱིན་པ་རྣམ་པར་གྲོལ་བ་
དོན་
བདུན་ཐོབ་པའི་རྒྱུར་གྱུར་པ་རྣམས་ཏེ། ཚོགས་བསགས་པ་ཞེས་བྱའོ། །གཉིས་པ། གང་གིས་བསྲུང་མི་དགེ་བ་བཅུ་ལས་ལྡོག་ཅིང་རྣམ་པར་གྲོལ་བ་འདོད་པའི་སེམས་ཀྱི། གང་བསྲུང་བ་ཡན་
ལག་དྲུག་པའི་ཚུལ་ཁྲིམས། གང་གི་ཕྱིར་སྲུང་བ་མྱ་ངན་ལས་འདས་པ་ཐོབ་པར་བྱ་བའི་ཕྱིར་བསྲུང་བའོ། །གསུམ་པ་ཐོས་པ་ལ་མི་དགའ་བས་ཉན་ཐོས་ལྟར་ཐོས་པ་མི་མང་བར་ཐོས་པ་ཅུང་ཟད་
ཅིག་གིས་ཆོས་ཀྱི་ནན་ཏན་བྱེད་པའོ། །གཉིས་པ་སངས་རྒྱས་མཉེས་པར་བྱེད་པའི་རྒྱུ་ནི་རྣམ་པ་གཉིས་ཏེ། ཆོས་ཉིད་ཀྱིས་མཉེས་པར་བྱེད་པ་དང་། ཟང་ཟིང་གིས་མཉེས་པར་བྱེད་པའོ། །དང་

པོ་སངས་རྒྱས་ཀྱིས་ཇི་སྐད་དུ་བསྟན་པའི་བཀའ་ལུང་དང་། བསླབ་པའི་ཚིག་ལས་འདའ་བར་མི་བྱེད་པའོ། །གཉིས་པ་བསྐལ་པ་བརྒྱའི་བར་དུ་ཕྱག་འཚལ་བ་དང་། སྐོར་བ་དང་ཆོས་གོས་ལ་༴
སོགས་པའི་བསྙེན་བཀུར་བྱེད་པ་སྟེ་གཉིས་པོ་ལ་ཞུམ་ཞིང་དཔའ་བཀོང་བ་མེད་པའི་ཕྱིར་རོ། །དེ་གཞན་ལ་མ་ཉན་པར་རང་གིས་ཆོས་རྟོགས་པ་དང་། སངས་རྒྱས་འཇིག་རྟེན་དུ་མི་འབྱུང་བའི་ཚེ་
རང་སངས་རྒྱས་འབྱུང་ངོ་ཞེས་བཤད་པ་དང་ཇི་ལྟར་མི་འགལ་ཞེ་ན། འདིར་ནི་དང་པོ་སློབ་པའི་ཚོགས་བསགས་པའི་སྐབས། དེ་ནི་འབྲས་བུ་ཐོབ་པའི་དུས་ལ་དགོངས་པས་མི་འགལ་ལོ།
གསུམ་པ་རིགས་ནི། ང་རྒྱལ་སྤྱོད་པ། སྙིང་རྗེ་ཆུང་བ། ཉོན་མོངས་ཆུང་བའོ། །དབང་པོ་འབྲིང་དང་སྦྱོར་བ་དམ་པས་ངོ་བོ་ལ་ང་རྒྱལ་སྤྱོད་པའི་རིགས་ཞེས་བྱ། སྦྱོར་བ་དམ་པས་རྟག་ཏུ་
འབྱུང་བ་ལ་གཞོལ་བའོ། །བདག་འབའ་ཞིག་གི་དོན་ལ་འཇུག་ཅིང་གཞན་གྱི་དོན་མི་བྱེད་པས་སྙིང་རྗེ་ཆུང་བའི་རིགས་སོ། །དེ་ལ་བདག་ཞི་བར་བྱ་བ་དང་། གྲོལ་བ་མྱ་ངན་ལས་འདས་པ་ཙམ་
ལས་བྱ་བ་གཞན་མི་བྱེད་པས་བྱ་བ་ཉུང་བའམ་བྱེད་པ་ཉུང་བ་བདག་གི་དོན་ལ་འཇུག་པ་དང་གཞན་གྱི་དོན་ལ་མི་འཇུག་པ་ཞེས་ཀྱང་གསུངས་སོ། །ལུས་དབེན་པ་ལ་དགའ་བ་དང་། སེམས་དབེན་

༄༅། །པ་ལ་དགའ་བ་དང༌། གནས་དབེན་པ་ལ་དགའ་བས་ཉོན་མོངས་པ་ཆུང་བའི་རིགས་ཏེ། དང་པོ་རང་བཞིན་གྱིས་འགྲོ་བ་མང་པོ་དང་འདྲེ་བར་མ་མོས་ཤིང་བསེ་རུ་
བཞིན་དུ་གཅིག་པུར་གནས་པ་ལ་མོས་པའོ། །གཉིས་པ། འདོད་པ་དང་ཁོང་ཁྲོ་བའི་རྣམ་པར་རྟོག་པ་རིང་དུ་སྤོང་བ་ལ་མོས་པའོ། །གསུམ་པ་ཤིང་དྲུང་དང་རི་སུལ་ན་གནས་འཆའ་བའོ།
གཉིས་པ་རྐྱེན་ནི་རྣམ་པ་བཞི་སྟེ། ཡོན་ཏན་དང་། གནས་དང་། རྟོག་པ་དང་། འབྱུང་བའོ། །དང་པོ་ཉོན་མོངས་པ་ཆུང་ཞིང་དགེ་བ་ཆེ་བ་དང་། རྫུ་འཕྲུལ་ཆེ་བ་དང་། འབྲས་བུའི་ས་ལ་
མངོན་པར་དགའ་བ་སྟེ་གསུམ། དང་པོ་མཐུ་དང་གཟི་བརྗིད་དང་བྱིན་རྣམས་ལ་གཞན་གྱི་ཟིལ་གྱིས་མི་གནོན་ཅིང་། དེས་གཞན་ཟིལ་གྱིས་གནོན་པའི་ཕྱིར་རོ། །དེ་ལ་བསྙེན་པར་དཀའ་བ་ཞེས་
ཀྱང་གསུངས་སོ། །གཉིས་པ་སྟོད་ནས་མེ་འབར་བ་དང་། སྨད་ནས་ཆུ་གྲང་མོའི་རྒྱུན་འབབ་པ་དང་། གཅིག་ཏུ་གྱུར་ནས་མང་པོར་འགྱུར་བ་དང༌། མང་པོར་གྱུར་ནས་གཅིག་ཏུ་འགྱུར་བ་ལ་
སོགས་པའི་མཐུ་དང་ལྡན་པས་མཐུ་ཆེ་བ་ཞེས་ཀྱང་བྱའོ། །གསུམ་པ་འགྲོ་བ་ཐམས་ཅད་ཀྱི་བསོད་ནམས་ཀྱི་ཞིང་དུ་གྱུར་པའི་དུས་ན་དགྲ་བཅོམ་པའི་འབྲས་བུ་ཐོབ། མངོན་པར་དགའ་བ་ནི་འབྲས་༔

བུ་དེ་ཐོབ་པར་བྱ་བར་སེམས་མོས་པས་སོ། །འདི་ལ་སྦྱིན་པའི་གནས་ཀྱི་ས་ལ་མངོན་པར་དགའ་བ་ཞེས་ཀྱང་བྱའོ། །གཉིས་པ་གནས་ཞེས་པ། རྒྱུན་མི་འཆད་པར་རྟེན་ཅིང་འབྲེལ་པར་འབྱུང་བ་
ལ་ལྟ་བའོ། །རྒྱུ་དང་རྐྱེན་ལས་དུས་མཉམ་དུ་འབྲས་བུ་འབྱུང་བ་རྟེན་ཅིང་འབྲེལ་བར་འབྱུང་བའོ། །རྟེན་ཅེས་པས་རྒྱུ་དང་རྐྱེན་ལ་བརྟེན་ཏེ་འབྱུང་བ་ཡིན་པས་ན། འདིས་ནི་རྒྱུ་མེད་པར་སྨྲ་བ་
འགོག་པར་བྱེད་དོ། །འབྲེལ་ཅེས་པས། རྒྱུ་དང་འབྲས་བུ་མཐུན་པ་ལས་སྐྱེ་ཡི་མི་མཐུན་པ་ལས་མ་ཡིན་ཏེ། དཔེར་ན་མ་རིག་པ་ལས་འདུ་བྱེད་འབྱུང་གི དབང་ཕྱུག་དང་བྱེད་པ་པོ་ལས་མི་
འབྱུང་བས་དེས་ནི་མི་མཐུན་པ་རྒྱུར་སྨྲ་བ་འགོགས་པར་བྱེད་དོ། །འབྱུང་བས་རྒྱུ་དང་འབྲས་བུ་བར་ཆད་མེད་པར་སྐྱེ་བ་ལ་བྱ་སྟེ། འདིས་ནི་མེད་པར་སྨྲ་བ་འགོག་པར་བྱེད་དོ། །ཅིའི་ཕྱིར་རྟེན་
ཅིང་འབྲེལ་བར་འབྱུང་བ་བཤད་ཅེ་ན། འགྲོ་བ་འདི་དག་མ་རིག་པའི་རྐྱེན་ལས་སྐྱེ་ཡི། མི་མཐུན་པའི་རྒྱུ་དང་རྒྱུ་མེད་པ་ལས་མི་སྐྱེའོ། །ཞེས་བསྟན་པའི་ཕྱིར་རོ། །དེ་ཡང་ཕྱིའི་རྟེན་ཅིང་འབྲེལ་
ང་བ་དང་ནང་གི་རྟེན་ཅིང་འབྲེལ་བར་འབྱུང་བ་གཉིས། དང་པོ། ས་བོན་ལས་མྱུ་གུ མྱུ་གུ་ལས་འདབ་མ། འདབ་མ་ལས་སྡོང་བུ། སྡོང་བུ་ལས་སྦུ་གུ སྦུ་གུ་ལས་སྙིང་

༄༅། །པོ། སྙིང་པོ་ལས་མེ་ཏོག མེ་ཏོག་ལས་འབྲས་བུའོ། །རྐྱེན་དྲུག་སྟེ་ས་ཆུ་མེ་རླུང་ནམ་མཁའ་དུས་ཀྱི་ཁམས་སོ། །ནང་གི་རྟེན་ཅིང་འབྲེལ་བར་འབྱུང་བ་ནི་རྣམ་པ་
གཉིས་ཏེ། ལུགས་སུ་འབྱུང་བ་དང༌། ལུགས་སུ་མི་འབྱུང་བའོ། །ལུགས་འབྱུང་ལ་རྒྱུ་དང་འབྲེལ་པ། རྐྱེན་དང་འབྲེལ་བའོ། །དེ་ལ་རྒྱུ་དང་འབྲེལ་བ་ནི། འདི་ཡོད་པས་འདི་
འབྱུང་༑ འདི་སྐྱེས་པའི་ཕྱིར་འདི་སྐྱེ་བ་སྟེ། འདི་ལྟ་སྟེ་མ་རིག་པའི་རྐྱེན་གྱིས་འདུ་བྱེད། འདུ་བྱེད་ཀྱི་རྐྱེན་གྱིས་རྣམ་ཤེས། རྣམ་ཤེས་གྱི་རྐྱེན་གྱིས་མིང་དང་གཟུགས། མིང་དང་གཟུགས་ཀྱི་
རྐྱེན་གྱིས་སྐྱེ་མཆེད་དྲུག །སྐྱེ་མཆེད་དྲུག་གི་རྐྱེན་གྱིས་རེག་པ། རེག་པའི་རྐྱེན་གྱིས་ཚོར་བ། ཚོར་བའི་རྐྱེན་གྱིས་སྲེད་པ། སྲེད་པའི་རྐྱེན་གྱིས་ལེན་པ། ལེན་པའི་རྐྱེན་གྱིས་སྲེད་
སྐྱེ་བའི་རྐྱེན་གྱིས་རྒ་ཤི་དང་མྱ་ངན་དང་སྨྲེ་སྔགས་འདོན་པ་དང་སྡུག་བསྔལ་དང་། དེ་ལྟར་སྡུག་བསྔལ་
༈ གྱི་ཕུང་པོ་འབའ་ཞིག་པ་འདི་འབྱུང་བར་འགྱུར་རོ། །དེ་ལ་མ་རིག་པ་ནི་ལས་ལེགས་ཉེས་དང་། དེདེའི་འབྲས་བུ་མི་ཤེས་པ་ནི་ལེན་པ་དང་། ཡང་དག་པའི་དོན་མི་ཤེས་པ་དང་། འདུ་བྱེད་ནི་ཇཱ

ལས་ལེགས་ཉེས་བྱེད་པའོ། །རྣམ་པར་ཤེས་པ་ནི་ལས་བགོས་པའི་ཀུན་གཞིའི་རྣམ་པར་ཤེས་པ་སྐྱེ་བར་ཐོག་མར་མཚམས་སྦྱོར་བའོ། །མིང་དང་གཟུགས་ནི་ཕུང་པོ་ལྔར་གྱུར་པའོ། །སྐྱེ་མཆེད་༴
ཤྲཱྀ དྲུག་ནི་དབང་པོ་རྣམས་དོད་པའོ། །རེག་པ་ནི་གསུམ་འདུས་ནས་ཡོངས་སུ་གཅོད་པའོ། །ཚོར་བ་ནི་རེག་པ་ལས་བྱུང་བ་རྣམ་པ་གསུམ་མྱོང་བའོ། །སྲེད་པ་ནི་ཚོར་བ་ལ་ཞེན་ཅིང་མི་ངོམས་
འོ༑ །ལེན་པ་ནི་སྲེད་པས་གཡེན་བཅོས་ནས་འཛིན་ཅིང་ཡོངས་སུ་མི་གཏོང་བའོ། །སྲིད་པ་ནི་ལེན་པ་ལས་བྱུང་བའི་ལས་ཟག་པ་དང་བཅས་པའོ། །སྐྱེ་བ་ནི་སྲིད་པ་དང་མཐུན་པའི་འབྲས་བུ་
འགྲུབ་པའོ། །རྒ་ཤི་ནི་ཕུང་པོ་སྨིན་པ་དང་ཕུང་པོ་འཇིག་པའོ། །མྱ་ངན་ནི་མི་དགའ་བའོ། །སྨྲེ་སྔགས་འདོན་པ་ནི་མྱ་ངན་ལས་བྱུང་བའི་ཚིག་ཏུ་སྨྲ་བའོ། །སྡུག་བསྔལ་ནི་ལུས་ལ་གནོད་
པའོ༑ །འབའ་ཞིག་པ་ནི་བདག་གི་མེད་པའོ། །བཅུ་གཉིས་པོ་དེ་དག་ནི་བྱ་བ་གཉིས་གཉིས་སུ་ཉེ་བར་གནས་ཏེ་མ་རིག་པ་ནི་སེམས་ཅན་རྨོངས་པར་ཡང་བྱེད་པ་དང༌། འདུ་བྱེད་མངོན་པར་
འགྲུབ་པའི་རྒྱུ་ཡང་འབྱིན་ནོ། །འདུ་བྱེད་ནི་མ་འོངས་པའི་རྣམ་པར་སྨིན་པ་མངོན་པར་འགྲུབ་པ་དང་། རྣམ་པར་ཤེས་པ་མངོན་པར་འགྲུབ་པའི་རྒྱུ་ཡང་འབྱིན་ནོ། །རྣམ་ཤེས་ནི་སྲིད་པའི་ཉིང་ ྣ

།མཚམས་ཀྱང་སྦྱར་རོ། །མིང་གཟུགས་མངོན་པར་འགྲུབ་པའི་མིང་གཟུགས་ཀྱི་ཕན་ཚུན་སྟོན་པར་བྱེད་དོ། །སྐྱེ་མཆེད་དྲུག་མངོན་པར་འགྲུབ་པའི་སྐྱེ་མཆེད་དྲུག་ནི་༄༅།ཆོས་
བཞིའི་རང་གི་ཡུལ་རྣམ་པར་ཕྱེ་བ་ཡང་སྟོན་ནོ། །རེག་པ་མངོན་པར་འགྲུབ་པའི་རེག་པ་ནི་དམིགས་པ་ལ་རེག་པར་ཡང་བྱེད་དོ། །ཚོར་བ་མངོན་པར་འགྲུབ་པའི་ཚོར་བ་ནི་ཡིད་དུ་འོང་བ་དང་ཡིད་དུ་མི་
འོང་བ་གཉིས་ཀ་མ་ཡིན་པ་མྱོང་བར་ཡང་བྱེད་དོ། །སྲིད་པ་མངོན་པར་འགྲུབ་པའི་སྲེད་པ་ཆགས་པར་འགྱུར་བའི་དངོས་པོ་ལ་མངོན་པར་ཆགས་པར་བྱེད་དོ། །ལེན་པ་མངོན་པར་འགྲུབ་པའི་
བརྒྱད་
ལེན་པ་ནི་ཀུན་ནས་ཉོན་མོངས་པས་འཆིང་བར་ཡང་བྱེད་དོ། །སྲིད་པ་མངོན་པར་འགྲུབ་པའི་སྲིད་པ་ནི་སྲིད་པའི་རྒྱུ་གཞན་དུ་གནས་པར་བྱེད་དོ། །སྐྱེ་བ་མངོན་པར་འགྲུབ་པའི་སྐྱེ་བ་ནི་ཕུང་པོ་
བྱུང་བར་ཡང་བྱེད་དོ། །རྒ་བ་མངོན་པར་འགྲུབ་པའི་རྒ་བ་ནི་དབང་པོ་ཡོངས་སུ་འགྱུར་བར་བྱེད་དོ། །འཆི་བ་མངོན་པར་འགྲུབ་པའི་རྒྱུ་ཡང་འབྱིན་ནོ། །འཆི་བ་ནི་འདུ་བྱེད་འཇིག་པར་བྱེད་
།ཡོངས་སུ་མ་ཤེས་པས་རྒྱུན་མི་འཆད་པའི་རྒྱུ་ཡང་འབྱིན་ནོ། །དེ་དག་ཡན་ལག་ལྔར་ཡང་འགྱུར་ཏེ། དང་པོ་གསུམ་འཕེན་པའི་ཡན་ལག་ཏེ། འོག་མ་བཞི་འཕངས་པའི། དེའི་འོག་མ་

གསུམ་སྒྲུབ་པའི། སྐྱེ་བ་མངོན་པར་འགྲུབ་པའི། རྒ་ཤི་ཉེས་དམིགས་ཡན་ལག་གོ །ཇི་ལྟར་འཕེན་ན། མ་རིག་པ་ཡོད་པས་ལེགས་ཉེས་བྱེད་ཅིང་ལས་ཀྱིས་རྣམ་པར་ཤེས་པ་ལ་བག་ཆགས
བགོས་ནས། དེ་གསུམ་གས་ནི་ཕྱི་མ་སྐྱེ་བ་འབྱུང་བར་འགྱུར་རོ། །སྲེད་ལེན་སྲིད་གསུམ་གྱིས་ལས་དེ་བསྐུལ་ནས་ཚེ་མངོན་པར་འགྲུབ་པར་འགྱུར་རོ། །དེ་ནས་ལང་ཚོ་དང་སྲོག་འཕངས་པ་
འཇིག་པས་ཉེས་དམིགས་སུ་འགྱུར་རོ། །ཡང་ལས་ཉོན་མོངས་ཚེ་གསུམ་དུ་ཡང་འགྱུར་ཏེ། མ་རིག་སྲེད་ལེན་ཉོན་མོངས། འདུ་བྱེད་སྲིད་པ་ལས། ལྷག་མ་བདུན་ནི་ཚེ་ཏེ་སྡུག་བསྔལ་ཞེས་
ཀྱང་བྱའོ། །གསུམ་ལས་གཉིས་འབྱུང་གཉིས་ལས་བདུན་འབྱུང་། བདུན་ལས་གསུམ་འབྱུང་བས་ཐོག་མ་དང་ཐ་མ་མེད་པ་ཡང་འཁོར་རོ། །དང་པོ་གཉིས་འདས་པའི་ཉོན་མོངས་པ་དང་ལས་
ཏེ་ད་ལྟར་གྱི་རྒྱུར་འགྱུར་བའོ། །བར་མ་ལྔ་ད་ལྟར་གྱི་འབྲས་བུ། སྲེད་ལེན་སྲིད་པ་ད་ལྟར་གྱི་ཉོན་མོངས་དང་ལས་ཏེ་མ་འོངས་པའི་རྒྱུར་འགྱུར་བ། སྐྱེ་བ་དང་རྒ་ཤི་མ་འོངས་པའི་འབྲས་
བུའོ༑ །རྐྱེན་དང་འབྲེལ་བ་ནི། ཁམས་དྲུག་འདུས་པ་ལས་ཕུང་པོ་འགྲུབ་བོ། །ལུགས་ལས་ལྡོག་པ་ནི། མ་རིག་པ་འགགས་པས་འདུ་བྱེད་འགག འདུ་བྱེད་འགགས་པས་རྣམ་ཤེས་

།འགག དེ་འགགས་པས་མིང་དང་གཟུགས། དེ་འགགས་པས་སྐྱེ་མཆེད་དྲུག དེ་འགགས་པས་རེག་པ། དེ་འགགས་པས་ཚོར་བ། དེ་འགགས་པས་སྲེད
པ༑ དེ་འགགས་པས་ལེན་པ། དེ་འགགས་པས་སྲིད་པ། དེ་འགགས་པས་སྐྱེ་བ། དེ་འགགས་པས་རྒ་ཤི་དང་མྱ་ངན་དང་སྨྲེ་སྔགས་འདོན་པ་དང་སྡུག་བསྔལ་བ་དང་། ཡིད་མི་བདེ་བ
དང་༑ འཁྲུག་པ་རྣམས་འགགས་པར་འགྱུར་ཏེ། དེ་ལྟར་སྡུག་བསྔལ་གྱི་ཕུང་པོ་འབའ་ཞིག་པོ་འདི་འགག་པར་འགྱུར་རོ། །དེ་ཡང་མ་རིག་པ་འགགས་པས་ཅི་ཡང་མེད་པར་འགྱུར་བ་མ་
ཡིན༑ རྟེན་ཅིང་འབྲེལ་བར་འབྱུང་བར་མི་འགྱུར་བ་མ་ཡིན། ཀུན་ནས་ཉོན་མོངས་པའི་ཕྱོགས་འགགས་ནས་རྣམ་པར་བྱང་བའི་ཕྱོགས་སུ་གྱུར་ཏེ། དཔེར་ན་སྨན་བཅུད་ཀྱི་ལེན་བྱ་བ་ཟོས་ན་ཚེ་
ཐུང་བ་དང་ནད་མང་བ་འགྱུར་ནས། ཚེ་རིང་བ་དང་ནད་མེད་པ་རྙེད་པར་གྱུར་བ་བཞིན་དུ། མ་རིག་པ་འགག་སྟེ་རིག་པར་གྱུར་ནས་རང་སངས་རྒྱས་ཀྱི་འབྲས་བུ་འགྲུབ་པར་འགྱུར་བ་ཡིན་ནོ།
གཉིས་པ་འདིར་བགྲོད་པ་ཉན་རང་གི་ཐེག་པ་ནི། འབྲས་བུ་ཉན་རང་བྱང་ཆུབ་བོ། །མངོན་པར་རྫོགས་པ་ཐོབ་པའི་དུས་ན་ཡང་དགེ་བའི་བཤེས་གཉེན་ལ་མ་ལྟོས་པར་བདག་ཉིད་ཀྱི་བདེན་པ་བཞིའི་་

དེ་ཁོ་ན་ཉིད་རྟོགས་པར་མི་ནུས་ཏེ། དབང་པོ་བརྟུལ་བས་ཐེག་པ་དམན་པ་ཞེས་བྱའོ། །དགེ་བའི་བཤེས་གཉེན་ལས་ཉན་ཅིང༌། གཞན་ལ་ཡང་སྒྲོགས་ཏེ་ཐོས་པར་བྱེད་པས་ན་ཉན་ཐོས་ཞེས་
བྱའོ༑ །དེའི་འབྲས་བུ་ཐོབ་པ་ནི་རྣམ་པ་བཞི་སྟེ། རྒྱུན་ཞུགས་ཕྱིར་འོང་ཕྱིར་མི་འོང་དགྲ་བཅོམ་པ། དེ་ལ་ཞུགས་པ་བཞི་སྟེ་འཕགས་པའི་གང་ཟག་ཡ་བརྒྱད་ཅེས་བྱ། དགྲ་བཅོམ་པ་ནི་རྒྱན་ཅན་
རྒྱན་མེད། དང་པོ་གཉིས་ཀའི་ཆ་ལས་རྣམ་པར་གྲོལ་བ། གཉིས་པ་ཤེས་རབ་རྐྱང་གྲོལ་བའོ། །དེ་རྟོགས་པས་ཕྱེ་བའོ། །སྤངས་པ་ནི། ཁམས་གསུམ་གྱི་ཕྲ་རྒྱས་ཐམས་ཅད་སྤངས་ལ་ཕུང་
པོའི་ལྷག་མ་དང་བཅས་པ་དང་། ཕུང་པོའི་ལྷག་མ་ཡང་མེད་པ་ཞི་བའི་དབྱིངས་སུ་གནས་པའོ། །རང་སངས་རྒྱས་ནི་མཛོད་ནས། སྟོན་དང་བསེ་རུ་བྱང་ཆུབ་པར། །བསམ་གཏན་མཐའ་༔
བརྟེན་གཅིག་ལ་ཀུན། །ཞེས་ལུགས་དེ་ལ་སྲིད་པ་ཐ་མ་ཚུན། སྦྱོར་ལམ་དྲོད་པ། དེ་ནས་འབྲས་བུ་མངོན་དུ་བྱེད་པའི་ཚེ་བསམ་གཏན་བཞི་པའི་རབ་ཀྱི་མཐའ་ལ་བརྟེན་ནས་ལྷག་མའི་ལམ་
ཐམས་ཅད་སྐད་ཅིག་སུམ་ཅུ་རྩ་བཞིས་ཐོབ་པར་འདོད་དེ། སྐད་ཅིག་མ། །སུམ་ཅུ་རྩ་བཞིས་ཐོབ་ཕྱིར་རོ། །ཞེས་དང༌། ཉན་ཐོས་ལས་རིགས་ལོག་པ་ཡང་རྩེ་བཟོད་ཚུན། དེ་ནས་མི་ལྡོག་

༄༅། །པར་འདོད། ཐེག་ཆེན་གྱི་གཞུང་ནས། ཕྱིར་མི་འོང་ནས་རང་རྒྱལ་དུ་ཡང་འགྲོ་བ་ཡོད་པ་དང་། རིགས་ངེས་པ་བསྐལ་པ་བརྒྱའི་བར་དུ་རང་རྒྱལ་གྱི་ལམ་སྒྲུབ་
པར་བཤད་པས་ལམ་ལྔ་རིམ་གྱིས་འཇུག་པས་རང་རྒྱལ་གྱི་རིགས་ཅན་གྱི་སློབ་པ་འཕགས་པ་ཡང་ཡོད་པར་ཤེས་པར་བྱའོ། །དེའི་འབྲས་བུ་ནི། ཏིང་ངེ་འཛིན་ཐོབ་པ་དང༌། མངོན་པར་བྱང་
ཆུབ་ཐོབ་པ་ཡང་རྣམ་པ་གཉིས་ཏེ། མི་གཡོ་བ་ཐོབ་པ་དང་རྒྱུན་དུ་ཡིད་ལ་བྱེད་པའོ། །དང་པོ། རྟེན་ཅིང་འབྲེལ་བར་འབྱུང་བ་ལ་སོགས་པ་ཏིང་འཛིན་གྱི་ཡུལ་དམིགས་པའི་སེམས་རྩེ་གཅིག་ཏུ་
གཉིས་གནས་པ་ཐོབ་པས་ཕྱི་རོལ་ཏུ་མི་གཡེང་བར་ནུས་པའོ། །གཉིས་པ་བསམ་གཏན་དང་རྣམ་པར་ཐར་པ་དང་ཏིང་ངེ་འཛིན་དང་སྙོམས་པར་འཇུག་པ་དེ་དག་ལ་རྒྱུན་དུ་ཡིད་ལ་བྱེད་པའོ། །མངོན་པར་
བྱང་ཆུབ་པ་ཡང་རྣམ་པ་གཉིས་ཏེ། སྟོན་པ་དང་རྗེས་སུ་སྟོན་པ་མེད་པར་མངོན་པར་བྱང་ཆུབ་པ་དང་། རྟེན་ཅིང་འབྲེལ་བར་འབྱུང་བར་མངོན་པར་བྱང་ཆུབ་པའོ། །དང་པོ་ནི་མཁན་པོ་དང་སློབ་
དཔོན་མེད་པར་ཟད་ལ་མི་སྐྱེ་བའི་ཡེ་ཤེས་བསྐྱེད་པར་བྱེད་པའོ། །གཉིས་པ་དམིགས་པའི་ཡུལ་གང་ཡང་རུང་བ་ལས་ཆོས་ཐམས་ཅད་རྟེན་ཅིང་འབྲེལ་བར་འབྱུང་བའི་ངོ་བོ་ཉིད་དུ་ཤེས་ཤིང་ཁོང་དུ་ ྣ

ཆུད་པའོ། །སྐྱེས་བུ་འབྲིང་པོ་བསྡུས་པ་ཡིན། །ཞེས་པས་སྐྱེས་བུ་འབྲིང་པོའི་ལམ་ལེགས་པར་བསྡུས་ནས་བཤད་པའི་སྐབས་ཏེ་གཉིས་པའོ།། །། གསུམ་པ་ལམ་འཁྲུལ་པ་ ྗ
སེལ་བ་ལ། འདིས་འགྲོ་བ་ཕར་ཕྱིན་རང་རྐང་གི་ལམ། འདིར་བགྲོད་པ་མི་གནས་པའི་མྱང་འདས་བཤད་པ་གཉིས་ལས། དང་པོ་ལ་མཐར་ཐེག་པ་གཅིག་ཏུ་སྒྲུབ་ཚུལ། རྒྱུ་ཐེག་ཆེན་པའི་
ལམ་དངོས་བཤད་པ་གཉིས་ལས། དང་པོ་ནི། འདུལ་བའི་དབང་གི་ཕྱིར་མོས་པའི་རྐྱེན་ཙམ་དུ་དབང་པོའི་རིམ་པ་དང་སྦྱར་ནས་ཐེག་པ་གསུམ་དུ་བཤད། དེའི་ཉན་ཐོས་དང་རང་སངས་རྒྱས་
ནི་འཁོར་བས་སྐྱོ་ཞིང་སྡུག་བསྔལ་བ་མི་བཟོད་པས། དེ་མྱུར་དུ་ཞི་བར་བྱ་བའི་ཕྱིར་རིང་ཐབས་བསྟི་བའི་གནས་ཙམ་དུ་ཟད་ཏེ། གཏན་དུ་མྱ་ངན་ལས་འདའ་བའི་གནས་མ་ཡིན་པས། འབྲས་བུ་
ཐོབ་ནས་སངས་རྒྱས་ཀྱིས་བསྐལ་ཏེ་ཆོས་ལ་བདག་མེད་པར་རྟོགས་པར་མཛད་ཅིང༌། བྱང་ཆུབ་ཀྱི་སྤྱོད་པ་ལ་སྤྱོད་དུ་བཅུག དེས་བསྒྲབས་ནས་བླ་ན་མེད་པའི་བྱང་ཆུབ་ཏུ་མངོན་པར་རྫོགས་པར་
འཚང་རྒྱ་སྟེ། མཐའ་མར་ཐེག་པ་ཆེན་པོ་འདུ་བས་ན། ལང་ཀར་གཤེགས་པའི་མདོ་ལས། ཉན་ཐོས་ཟག་པ་མེད་པའི་དབྱིངས་ལ་གནས་པ། དེ་བཞིན་གཤེགས་པའི་འོད་ཟེར་གྱིས་བསྐལ་
348

།སྟེ། ཐེག་པ་ཆེན་པོ་ལ་འཇུག་ཅིང་ཐེག་པ་གཅིག་ཏུ་བཤད་པ་དང་། དམ་པའི་ཆོས་པདྨ་དཀར་པོའི་མདོ་ལས། ཉན་ཐོས་མང་པོ་སངས་རྒྱས་སུ་འགྲུབ་པར་ལུང་༄༅།
བསྟན་ཞིང་ཐེག་པ་གཅིག་ཏུ་བཤད་པ་ལ་སོགས་པའི་ཚུལ་གྱིས་ཐེག་པ་གསུམ་དུ་མེད་དེ་གཅིག་ཏུ་ཟད་དོ། །མདོ་ཁ་ཅིག་ལས་ཞི་བ་ཕྱོགས་གཅིག་པའི་ཉན་ཐོས་ནི་དེ་བཞིན་གཤེགས་པ་མང་པོས་
བསྐུལ་ཡང་འཚང་རྒྱ་བའི་སྐལ་བ་མེད་དོ་ཞེས་འབྱུང་བ་ཡང་། བདེན་པ་བཞི་ལ་ངེས་པ་རྙེད་ནས་དགྲ་བཅོམ་པའི་འབྲས་བུ་མ་ཐོབ་པའི་བར་དུ་བསྒྱར་དུ་མི་རུང་བ་ལ་བྱའོ། །མདོ་ཁ་ཅིག་ལས་
དགྲ་བཅོམ་པ་ནི་ས་བོན་ཚིག་པ་དང་འདྲ་ཞེས་འབྱུང་བ་དང༌། འཆིང་བུ་བྱི་དོར་བྱས་ཀྱང་རིན་པོ་ཆེ་བཻ ཌཱུརྻར་མི་འགྱུར་བའི་དཔེས་ཉན་ཐོས་ཀྱིས་སངས་རྒྱས་མི་འགྲུབ་པ་སྐད་འབྱུང་བ་ཡང་། ཐོག
མ་ནས་ཐེག་པ་ཆེན་པོ་ལ་འཇུག་པར་བྱ་ཞིང་། ྋདོན་ཆུང་ངུ་ཉིད་ལས་སུ་འགྱུར་བ་ཐེག་པ་དམན་པ་ལ་ཡང་མི་འཇུག་པར་བྱ་བའི་ཕྱིར་སྨད་པ་ཡིན་ནོ། །ཚུལ་འདི་ལྟར་མི་འདོད་ན་ནི་འཕགས་པ་ཏིང་
ངེ་འཛིན་རྒྱལ་པོ་ལ་སོགས་པ་མདོ་སྡེ་མང་པོ་ལས་སེམས་ཅན་ཐམས་ཅད་དེ་བཞིན་གཤེགས་པའི་སྙིང་པོ་ཅན་ཡིན་ནོ། །ཞེས་འབྱུང་བ་དང༌། སེམས་ཅན་ཐམས་ཅད་སངས་རྒྱས་སུ་འགྱུར་ཏེ་སྣོད་

མ་ཡིན་པ་གང་ཡང་མེད་དོ། །ཞེས་འབྱུང་བ་སོགས་དང་འགལ་བར་འགྱུར་རོ། །དེ་ལྟར། དེ་ནས་རྣལ་འབྱོར་སྤྱོད་པ་ཉིད། །དེ་ཡི་རྗེས་སུ་དབུ་མ་བསྟན། །ཞེས་པས་ཀྱང་གསུངས་
སོ༑ །གཉིས་པ་ལ་བདེན་གཉིས་ཀྱི་ལྟ་བ། ཟུང་འཇུག་གི་སྒོམ་པ། ཕར་ཕྱིན་དྲུག་གི་སྤྱོད་པ་གསུམ་ལས། དང་པོ་ནི། བདེན་གཉིས་ལྟ་བ། བདེན་པ་གཉིས་ནི། ཀུན་རྫོབ་གྱི་བདེན་པ་
དང་དོན་དམ་པའི་བདེན་པའོ། །དང་པོ་ནི་བློ་གྲོས་མི་ཟད་པའི་མདོ་ལས། ཀུན་རྫོབ་ཀྱི་བདེན་པ་གང་ཞེ་ན་འཇིག་རྟེན་གྱི་ཐ་སྙད་དང༌། ཡི་གེ་དང་སྒྲ་དང་བརྡས་བསྟན་པ་ཇི་སྙེད་པ་ཞེས་
གསུངས༑ དེའི་འགྲེལ་པར། དེ་ལ་འཇིག་རྟེན་གྱི་ཐ་སྙད་ནི་བསྟན་པའོ། །ལྷག་མ་རྣམས་ནི་བཤད་པ་སྟེ། ཞེས་པས་དེ་གཉིས་དབྱེར་མེད་གཏན་ལ་འབེབས་པའི་གཞི་ཡིན་ལ། ཡི་གེ་ནི་ཨ་
ལ་སོགས་པ་གསུང་རབ་ཀྱི་ལུང་དང་འབྲེལ་བ་རྣམས་སོ༑ །ཇི་སྙེད་ཞེས་པ་ཡིད་ཀྱི་དང་ངག་གི་སྟོན་པ་གཉིས་སོ། །ཡིད་ཀྱི་བསྟན་པ་ནི་བརྒྱ་བྱིན་གྱིས་ཡིད་ཀྱིས་ཆོས་མངོན་པ་བཤད་པ་
དང་༑ དེ་དག་གིས་ཀྱང་ཐེ་ཚོམ་ཡིད་ལ་བརྟགས་པ་དང་། ལན་ཡང་ཡིད་ཀྱི་ཚིགས་སུ་བཅད་པས་བླན་ནོ་ཞེས་པ་མདོ་ལས་འབྱུང་བ་ལྟ་བུ་དང་། ངག་གི་བསྟན་པ་ནི་ཚིག་གི་རིག་བྱེད་རྣམ་པ་སྣ་

།ཚོགས་ཉན་པའི་གང་ཟག་རྣམས་ཀྱིས་རྣ་བའི་ལམ་དུ་སོང་བ་རྣམས་སོ། །ལུས་ཀྱི་རྣམ་འགྱུར་གྱིས་བསྟན་པ་ནི། རང་སངས་རྒྱས་སྒྲ་མེད་ལུས་ཀྱི་རྣམ་འགྱུར་གྱིས་༄༅།
ཆོས་བསྟན་པའམ། མིག་ཤེས་ཀྱིས་མཐོང་བ་ཐོབ་ནས་བརྡའ་སྤྱོད་པར་འགྱུར་བ་ལྟ་བུའོ། །མདོར་བསྡུ་ན་འདུལ་བར་བྱ་བའི་སེམས་ཅན་གྱི་དབང་དུ་ཇི་ཙམ་དུ་ཐ་སྙད་དུ་བརྗོད་པ་ཐམས་ཅད་ཀུན་
སྐ
རྫོབ་ཀྱི་བདེན་པའོ། །དོན་དམ་བདེན་པའང་མདོ་དེ་ལས། དོན་དམ་པའི་བདེན་པ་ནི། གང་ལ་སེམས་ཀྱི་རྒྱུ་བ་ཡང་མེད་པ་སྟེ་ཡི་གེ་ལྟ་ཅི་སྨོས་ཞེས་གསུངས་ལ། དེའི་འགྲེལ་པར།
དམ་པ་དང་། དེ་རིག་པའི་ཡེ་ཤེས་གཉིས་སུ་མེད་པའི་ཕྱིར་སེམས་ཀྱི་ཡུལ་དུའང་མི་འགྱུར་ན་ཡི་གེ་ལྟ་ཅི་སྨོས་ཞེས་བྱ་བའི་ཐ་ཚིག་གོ་ཞེས་གསུངས་པ་ཉིད་དོ། །དེ་ལྟར་ཇོ་བོ་རྗེ་ལྷ་གཅིག་
གིས༑ ཆོས་ཀྱི་དབྱིངས་ལ་དབྱེར་མེད་ཕྱིར། །ལྟ་བ་ཐ་དད་རུང་མ་ཡིན། །འོན་ཀྱང་བློ་ཡི་བྱེ་བྲག་གིས། །ལྟ་བ་ཐ་དད་ཅུང་ཟད་བརྗོད། །དབུ་མ་ཉིད་དུ་སྨྲ་བ་རྣམས། །དེ་དོན་བདེན་པ་
གཉིས་སུ་འདོད། །ཀུན་རྫོབ་དང་ནི་དོན་དམ་མོ། །བདེན་གཉིས་རྣམ་དབྱེ་ཤེས་པ་དག །ཐུབ་པའི་བཀའ་ལ་མི་རྨོངས་ཏེ། །དེ་དག་མ་ལུས་ཚོགས་བསགས་ནས། །ཕུན་ཚོགས་ཕ་རོལ་

འགྲོ་བ་ཉིད། །ཞེས་སོ། །གཉིས་སུ་འཇོག་པའི་དགོས་པ་ཡང་། །ཡང་དག་ཀུན་རྫོབ་རྣམས་ཀྱི་སྐས། །མེད་པར་ཡང་དག་ཁང་ཆེན་གྱི། །སྟེང་དུ་འགྲོ་བར་བྱེད་པ་ནི། །མཁས་ལ་རུང་བ་
མ་ཡིན་ནོ། །ཞེས་ཀུན་རྫོབ་ཀྱི་བདེན་པའི་ཐབས་ལས་དོན་དམ་པའི་བདེན་པ་འབྱུང་བས་ཏེ། ཀུན་རྫོབ་ཇི་ལྟར་སྣང་བ་འདི། །རིག་པས་བརྟགས་ན་འགའ་མི་རྙེད། །མ་རྙེད་པ་ཉིད་དོན་དམ་
ཡིན༑ ། ཡེ་ནས་གནས་པའི་ཆོས་ཉིད་དོ། །ཞེས་པའིཚུལ་གྱིས་སོ། །འདི་ན་དོན་དམ་པར་ཅང་མེད་པས་དོན་དམ་བདེན་པར་འཇོག་ཅིང༌། ཀུན་རྫོབ་ཏུ་ཐམས་ཅད་ཡོད་པས་ཀུན་རྫོབ་གྱི་བདེན་
པ་འཇོག་པར་བྱེད་དོ། །དེ་ལྟ་ན་དོན་དམ་པར་ཅང་མེད་པར་བློས་འཇོག་པར་ནུས་པས་སེམས་ཀྱི་རྒྱུ་བ་མེད་པར་མ་སོང་། དོན་དམ་པར་ཅང་མེད་དོ་ཞེས་སྨྲས་པ་ཉིད་ཀྱིས་ཡི་གེ་ལྟ་ཅི་སྨོས་ཞེས་པ་
དང་འགལ་ལ། དེ་ལྟ་བུ་དོན་དམ་པར་ལྟ་བ་ཆད་པའི་ཕྱོགས་ཆེན་པོར་ལྷུང་ངོ་། །ཀུན་རྫོབ་འདི་ལྟར་གནས་པ་བསྒྲུབས་པའི་ཕྱིར་དངོས་པོར་འཛིན་པ་མི་ལྡོག་པས། རྟག་པར་ཡང་བལྟས་ཏེ་
དོན་ལ་མཐའ་གཉིས་ཀར་ལྟུང་བས། གང་དག་རང་དངོས་གཞན་དངོས་ཀྱི། །དངོས་དང་དངོས་མེད་ཉིད་མཐོང་བ། །དེ་དག་སངས་རྒྱས་བསྟན་པ་ལ། །ཡང་དག་མཐོང་བ་མ་ཡིན་ནོ།

།ཞེས་ཇོ་བོ་རྗེ་ལྷ་གཅིག་གིས་གསུངས་སོ། །རང་གི་འདོད་པ་ནི་དོན་དམ་པར་ཡོད་པ་མ་ཡིན་པ་དང་། སྣང་ངོར་མེད་པ་མ་ཡིན་པ་གཉིས་ཀའི་མཚན་གཞི་ཀུན་རྫོབ་ཏུ་༄༅།ཆོས་
བཞིའི་བཞག་པའི་ཆོས་ཅན་རྣམས་ཏེ། དེ་དག་རབ་རིབ་ཅན་ལ་ནམ་མཁའ་ནས་སྐྲ་བཤད་འཛག་པར་སྣང་བ་ལྟ་བུ་སྟེ། རབ་རིབ་པའི་ངོར་ཡོད་པ་དང༌། མིག་སྐྱོན་མེད་པའི་ངོར་གྲུབ་མ་མྱོང་
བས༑ དེ་མི་བདེན་པར་སོང་བ་བཞིན་འདི་དག་རིགས་པས་དཔྱད་ན་དེ་འདྲ་བས་སྒྱུ་མ་ཙམ། རྨི་ལམ་ཙམ་དུ་གསུངས་པ་ཡིན་ནོ། །འོ་ན་མ་རྙེད་པ་ཉིད་དོན་དམ་ཡིན་ཞེས་པ་ཇི་ལྟར་དྲངས་
ན༑ དེ་ལྟར་འཁྲུལ་པ་མ་མཐོང་བ་ཉིད་ལ་འཁྲུལ་མེད་དུ་འཇོག་གི དེ་ནི་བདག་ཅག་གི་བློས་མི་བཟོད། འཕགས་པ་ཡང་དག་པར་སོང་བ་རྣམས་ཀྱི་གཟིགས་པ་ཡིན་པས་ན། ཡང་དག་པའི་
མཐོང་བས་རྙེད་པ་དོན་དམ་པ་དང་ཕྱིན་ཅི་ལོག་པའི་མཐོང་བས་མཐོང་བ་ཀུན་རྫོབ་ཏུ་བཞག་ཅིང་། དེ་ཐ་སྙད་ཙམ་དུ་མི་བསླུ་བས་བདེན་པར་བཞག་པ་སྟེ། དེ་ལྟ་བས་ན། དངོས་ཀུན་ཡང་དག་
རྫུན་པ་མཐོང་བ་ཡིས། །དངོས་རྙེད་ངོ་བོ་གཉིས་ནི་འཛིན་པར་འགྱུར། །ཡང་དག་མཐོང་ཡུལ་གང་དེ་དེ་ཉིད་སྟེ། །མཐོང་བ་རྫུན་པ་ཀུན་རྫོབ་བདེན་པར་གསུངས། །ཞེས་དང༌། རྒྱལ་བའི་

སྲས་པོ་ཅང་མི་གསུང༌། །མི་གསུང་བས་དེ་རྒྱ་ཆེར་བཤད། །ཅེས་པ་ཅང་མེད་མོ་གཤམ་གྱི་བུ་ལྟ་བུ་ཡིན་ན་རྒྱ་ཆེར་བཤད་ཅེས་པའང་མི་གསུངས། འོ་ན་ཀུན་རྫོབ་ཀྱི་བཏང་བའི་དོན་དམ་པ་ཞིག་
ཉྪཱ ཡོད་པར་སྨྲ་བ་ཡིན་ནམ་ཞེ་ན། རྣམ་པ་རྫུན་པ་དེས་སྨྲས་པ་དེ་ལྟ་བུར་ཡང་མི་འདོད། སྐྲ་ཤད་མ་མཐོང་བ་དེ་ཡང་དག་པར་མཐོང་བ་ཡིན་ལ། དེས་སྐྲ་ཤད་ཀྱི་མེད་པ་མ་གཟུང་ཞིང༌། དེ་དག་
པའི་དངོས་པོའི་ཁྱད་པར་ཡོད་པར་ཡང་མ་གཟུང་བས། མ་མཐོང་བ་ཉིད་དེ་མཐོང་བར། །ཤིན་ཏུ་ཟབ་པའི་མདོ་ལས་གསུངས། །དང༌། འདི་ལ་མཐོང་དང་མཐོང་བྱེད་མེད་སོགས་ལུང་གིས་
ཀྱང་གྲུབ་པ་ཡིན་ནོ། །བློ་གྲོས་མི་ཟད་པའི་མདོ་འགྲེལ་ལས། ཐ་སྙད་དེ་ནི་ཀུན་རྫོབ་ཅེས་བྱ་ཏེ། ཀུན་རྫོབ་ཀྱི་ཆོས་རྣམས་དོན་དམ་པར་མེད་ཀྱི། ཀུན་རྫོབ་ཀྱི་ཆོས་མེད་པར་ཡང་དོན་དམ་པར་
བསྟན་པར་མི་ནུས། ཞེས་གསུངས་སོ། དེ་ལས་ཟློག་པ་ནི་དོན་དམ་སྟེ་ཞེས་གསུངས་སོ། །དེ་ཀས། གཟུགས་སོགས་ཇི་ལྟར་སྣང་བ་ནས། །བདེ་གཤེགས་བར་གྱི་ཆོས་རྣམས་ཀུན། །
རི་བོང་བ་ལང་རྭ་ཡི་དཔེས། །དབུ་མ་ཉིད་དུ་གོམས་པར་བྱ། །ཞེས་གསུངས། རེ་ཞིག་བློས་ཅིར་ཡང་མ་གཟུང་བ་དེ་ཙམ་གྱི་ཡོད་མེད་གཉིས་ཀ་གཉིས་མིན་སོགས་དང་བྲལ་བར་གྲུབ་པས་དེ་

། ལ་ཐ་སྙད་དབུ་མ་ཅེས་གདགས་པར་མཛད་ཀྱི། དེ་ཡང་ཕྱོགས་སུ་ལྷང་བ་མེད་པ་ཞིག་གོ །དེ་ཀས་ཇོ་བོ་རྗེ་ལྷ་ཅིག་གིས། ཡོད་མིན་མེད་མིན་ཡོད་མེད་མིན།
གཉིས་ཀའི་བདག་ཉིད་དུ་ཡང་མེད། །མཐའ་བཞི་ལས་ནི་རྣམ་གྲོལ་བ། །དེ་ཉིད་དབུ་མར་མཁས་རྣམས་བཞེད། །ཅེས་གསུངས་སོ། །འོ་ན་མཐའ་དང་བྲལ་བར་གྲུབ་བམ་ཞེ་ན་དེ་ཡང་མ་གྲུབ་
ཆ སྟེ་མཐའ་དགག་པའི་དབང་དུ་བྱས་ནས་མཐའ་དང་བྲལ་ཞེས་བསྟན་གྱི་མཐའ་བྲལ་དུ་འདོད་ནས་སྨྲ་བ་མ་ཡིན་ཏེ། དབུ་མ་མཐའ་ལས་རྣམ་གྲོལ་ན། །མཐའ་དང་བྲལ་ཕྱིར་དབུ་མའང་མེད།
གྱ་
དྲུག་མཐའ་དབུས་མེད་པར་གང་ལྟ་བ། །དེ་ནི་ཡང་དག་ལྟ་བ་སྟེ། །བླ་ན་མེད་པའི་ལྟ་བ་ཡིན། །བློ་ལྡན་རྣམས་ཀྱིས་རྟག་ཏུ་སྒོམས། །གང་ཞིག་ལྟ་བ་དེར་ཞུགས་པ། །དེས་ནི་ཐམས་ཅད་མཁྱེན་
པ་ཐོབ། །ཅེས་གསུངས། དེའི་ཕྱིར་འདི་ལ་གཞི་དབུ་མ་ཞེས་བྱའོ། །གདུལ་བྱའི་དབང་ལས་དེ། བདེན་པ་གཉིས་དང་བདེན་པ་གཅིག་སྟེ། མདོ་ལས། མི་བསླུ་བའི་ཆོས་ཅན་མྱ་ངན་
ལས་འདས་པ་ནི་བདེན་པ་གཅིག་པུའོ། །འདུ་བྱེད་ཐམས་ཅད་དང་སྣོད་ཀྱི་འཇིག་རྟེན་ནི་རྫུན་པ་བསླུ་བའི་ཆོས་ཅན་ནོ། །ཞེས་དང་། བདེན་གཉིས་སམ་གཅིག་པུར་གཞོག་བྱེད་ཟད་ནས་བདེན་

གཉིས་ཟུང་འཇུག་ཏུ་བསྟན་པའི་སྐབས་ཏེ། ཕྱི་མ་འདི་དབུ་མ་འཇུག་པར། བདེན་པ་གཉིས་སུའ ང་རང་བཞིན་མེད་པའི་ཕྱིར། །དེ་དག་རྟག་པ་མ་ཡིན་ཆད་པ་མིན། །ཞེས་དང་། གལ་ཏེ་
ངས་དམ་བཅས་འགའ་ཡོད། །དེས་ན་ང་ལ་སྐྱོན་འདི་ཡོད། །ང་ལ་དམ་བཅའ་མེད་པས་ན། །ང་ནི་སྐྱོན་མེད་ཁོ་ན་ཡིན། །ཞེས་སློབ་དཔོན་ཆེན་པོ་ཀླུ་སྒྲུབ་ཀྱིས་བཤད་དོ། །གཉིས་པ་ཟུང་
འཇུག་གི་སྒོམ་པ་ལ། སྐྱེས་བུ་འབྲིང་དང་ཁྱད་པར་འབྱེད། །དེ་ཉིད་ཀྱི་གདུལ་བྱའི་བློའི་ཁྱད། ལམ་དབུ་མ་ངོས་གཟུང་། དེར་མས་རིམ་ནས་དྲང་བའི་ཚུལ་བཤད་པའོ། །དང་པོ་ནི།
གྲོས་མི་ཟད་པའི་མདོ་འགྲེལ་ལས། འདི་ལྟར་ཕུང་པོ་ལྔ་རྣམས་ལ་འཕགས་པ་ཉན་ཐོས་པ་དག་ལྟར་སྡུག་བསྔལ་བ་དང་། མི་རྟག་པ་ལ་སོགས་པར་རྟོག་པ་མ་ཡིན་གྱི། ཐོག་མ་ཉིད་ནས་ངོ་བོ་
ཉིད་ཀྱིས་མ་སྐྱེས་པར་ཤེས་པ་ནི་སྡུག་བསྔལ་ཤེས་པའོ། །ཞེས་དང་། ཉན་ཐོས་དག་ལྟར་ཀུན་འབྱུང་བའི་བདེན་པ་ལ། རྒྱུ་དང་རྐྱེན་ལ་སོགས་པར་རྟོག་པ་ནི་མ་ཡིན་གྱི། སྡུག་བསྔལ་གྱི་ཕུང་
པོ་འབྱུང་བའི་རྒྱུ་འདོད་ཆགས་ཀྱི་རང་བཞིན་སྲེད་པ་ཞེས་བྱ་བ་རབ་ཏུ་སྤང་བའི་ཐབས་ཤེས་པ་ནི་ཀུན་འབྱུང་བ་ཤེས་པ་ཞེས་བྱའོ། །དང༌། ཚོར་བ་འབྱུང་བའི་རྒྱུ་དེ་སྟོང་པ་ཉིད་དུ་ཕྱིན་ཅི་མ་ལོག་

།པར་ཁོང་དུ་ཆུད་པ་ཞེས་གང་དུ་ཡང་གཅིག་ཏུ་ངེས་པར་མི་འགྱུར་རོ། །འགོག་པའི་བདེན་པ་ལ་འཕགས་པ་ཉན་ཐོས་པ་དག་ལྟར་ཞི་བ་དང་གྱ་ནོམ་པ་ལ་སོགས་པར་
ཆོས་
བཞིའི་རྟོག་པ་ནི་མ་ཡིན་གྱི་མ་རིག་པ་ལ་སོགས་པ་བག་ལ་ཉལ་རྣམས་ཐོག་མ་ནས་མ་སྐྱེས་པས་མཐའ་མ་འགག་པ་མེད་པར་ཤེས་པ་ནི་འགོག་པ་ཤེས་པའོ། །དང༌། ལམ་གྱི་བདེན་པ་ལ་ཡང་འཕགས་
ཆ་པ་ཉན་ཐོས་པ་དག་ཉོན་མོངས་པའི་ཕྱོགས་སྤོང་བ་དང་། རྣམ་པར་བྱང་བའི་ཕྱོགས་སྒྲུབ་པར་རྟོག་པ་ནི་མ་ཡིན་ཏེ། ཉོན་མོངས་པ་དང་རྣམ་པར་བྱང་བའི་ཕྱོགས་གཉིས་ཀ་ལ་ཡང་མཉམ་པ་ཉིད་དུ་
བདུན་རྟོགས་པས་དེ་གཉིས་ལ་སྒྲོ་འདོགས་མེད་པ་ནི་ལམ་ཤེས་པ་ཞེས་བྱའོ། །དང་། རང་གི་མཚན་ཉིད་རྟོགས་པ་ནི་ཤེས་རབ་ཡིན་ལ། སྤྱིའི་མཚན་ཉིད་རྟོགས་པ་ནི་ཡེ་ཤེས་ཡིན་ནོ། །ཞེས་ཉན་
ཐོས་ཀྱི་ཤེས་རབ་དང་ཡེ་ཤེས་ཐེག་ཆེན་པའི་དབང་དུ་མཛད་ནས་ཤེས་རབ་ཉིད་གོང་དུ་བཤད་པ་ལྟ་བུའི་ཚུལ་དུ་སྟོང་པར་རྟོགས་པ་ལ་ཡེ་ཤེས་ཞེས་བྱ་སྟེ། འདིས་ནི་ཤེས་རབ་ཀྱིས་ཟིན་པ་བསྟན་
1
།དང་། དེ་ལྟར་བདེན་པ་བཞི་རྟོགས་ཀྱང་སྙིང་རྗེ་ཆེན་པོས་སེམས་ཅན་གྱི་དོན་གྱི་ཕྱིར་ཉན་ཐོས་བཞིན་དུ་ཞི་བ་ཕྱོགས་གཅིག་པའི་མྱ་ངན་ལས་འདས་པ་མངོན་སུམ་དུ་མི་བྱེད་ཅིང་ཐབས་རྣམ་པ་

སྣ་ཚོགས་ཀྱིས་སེམས་ཅན་སྨིན་པར་བྱེད་དེ། འདིས་ནི་ཐབས་ཀྱིས་ཟིན་པ་བསྟན་ནོ། །ཞེས་པའི་ཐབས་ཤེས་དེ་མེད་པ་ལ་དགོངས་ནས་སྡུད་པར། ཐབས་མེད་ཤེས་རབ་བྲལ་བས་ཉན་ཐོས་ཉིད་༴
དུ་ལྷུང༌། །ཞེས་གསུངས་སོ། །ཡང་བློ་གྲོས་མི་ཟད་པའི་མདོ་འགྲེལ་ལས། དེ་ལ་སྤོང་བ་ལ་ཁྱད་ཞུགས་པ་ནི་ཉན་ཐོས་ཀྱི་བྱང་ཆུབ་ཀྱི་ཉོན་མོངས་པའི་སྒྲིབ་པ་ཙམ་སྤོང་བར་ཟད་ཀྱི། འདིས་
ནི་ཉོན་མོངས་པ་དང་ཤེས་བྱའི་སྒྲིབ་པ་གཉིས་སྤོང་བས་སྤོང་བ་ཁྱད་ཞུགས་སོ། །ཡེ་ཤེས་ནི་ཉན་ཐོས་ཀྱིས་གང་ཟག་ལ་བདག་མེད་པ་ཙམ་ཁོང་དུ་ཆུད་པར་ཟད་ཀྱི། འདིས་ནི་གང་ཟག་དང་ཆོས་
ལ་བདག་མེད་པར་ཡེ་ཤེས་ཀྱི་ཁོང་དུ་ཆུད་པས་སོ། །སྒྲུབ་པ་ནི་ཉན་ཐོས་ལ་སོགས་པ་བདག་གི་དོན་སྒྲུབ་པ་ཙམ་དུ་ཟད་ཀྱི། འདིས་ནི་བདག་དང་གཞན་གྱི་དོན་སྒྲུབ་པར་བྱེད་པས་ན་སྒྲུབ་པ་ཁྱད་
ཞུགས་སོ། །དུས་ནི་ཉན་ཐོས་ལ་སོགས་པ་ཚེ་གསུམ་མམ་ཚེ་བདུན་གྱི་བར་དུ་སྦྱོར་བ་ཙམ་དུ་ཟད་ཀྱི། འདིས་ནི་བསྐལ་པ་གྲངས་མེད་གསུམ་གྱི་བར་དུ་སྦྱོར་བས་ན་དུས་ཁྱད་ཞུགས་སོ།
པ་ནི་ཉན་ཐོས་ཀྱི་དགྲ་བཅོམ་པའི་འབྲས་བུ་ཐོབ་པར་ཟད་ཀྱི། འདིས་ནི་བླ་ན་མེད་པའི་བྱང་ཆུབ་ཐོབ་པས་ན་ཐོབ་པ་ཁྱད་ཞུགས་སོ། །ལྡན་པ་ནི་ཉན་ཐོས་དག་ཟད་པར་གྱི་སྐྱེ་མཆེད་དང་ཟིལ་གྱིས་༔

ཆོས་༄༅། །གནོན་པའི་སྐྱེ་མཆེད་ལ་སོགས་པའི་ཡོན་ཏན་དང་ལྡན་པར་ཟད་ཀྱི་འདིས་ནི་སྟོབས་དང་མི་འཇིགས་པ་ལ་སོགས་པའི་ཡོན་ཏན་དང་ལྡན་པས་ན་ལྡན་པ་ཁྱད་ཞུགས་
བཞིའི་སོ༑ །སྤྱོད་པ་ནི་ཉན་ཐོས་ལ་སོགས་པ་ས་དང་ཕ་རོལ་ཏུ་ཕྱིན་པ་ལ་མི་སྤྱོད་ཀྱི། འདི་ནི་ས་དང་ཕ་རོལ་ཏུ་ཕྱིན་པ་ལ་སྤྱོད་པས་ན་སྤྱོད་པ་ལ་ཁྱད་ཞུགས་སོ། །ཞེས་སམ་ཆེན་པོ་བདུན་དང་ལྡན་པར་
ཆ་
བཤད་པས་ཐེག་པ་མཆོག་དམན་དུ་བཞག་གོ །བློ་གྲོས་མི་ཟད་པའི་མདོར་ཤེས་རབ་ནི་རྣལ་འབྱོར་སྤྱོད་པའི་ས་ཐམས་ཅད་ཀྱི་སྦྱོར་བའོ། །ཞེས་གསུངས། འགྲེལ་པར་མི་གཙང་
བརྒྱད་
བའམ༑ བྱམས་པའམ། རྟེན་ཅིང་འབྲེལ་བར་འབྱུང་བའམ། སྟོང་པ་ཉིད་དང་མཚན་མ་མེད་པ་དང་། སྨོན་པ་མེད་པའི་ཏིང་ངེ་འཛིན་སྒོམ་པ་རྣལ་འབྱོར་སྤྱོད་པའོ། །ཏིང་ངེ་འཛིན་དེ་དག་
སྒོམ་པའི་རྒྱུའམ་གཞི་ལ་རྣལ་འབྱོར་སྤྱོད་པའི་ས་ཞེས་བྱ་སྟེ། ཤེས་རབ་འདི་རྣལ་འབྱོར་སྤྱོད་པའི་ལམ་ཡིན་པས་སྦྱོར་བའོ། །དེ་ཡང་ཇི་ལྟར་ལམ་ཞེ་ན་མཉན་པའི་ཤེས་རབ་དང་བསམས་པའི་
ཤེས་རབ་ལ་མ་བརྟེན་པར་གང་ཡང་སྒོམ་པར་མི་ནུས་པའོ། །ཤེས་རབ་ནི་ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ཀྱི་འདྲེན་པའོ། །ཞེས་བྱ་བ་ལ་ཐེག་པ་ཐམས་ཅད་ནི་ཉན་ཐོས་༔

དང་༑ རང་སངས་རྒྱས་ཀྱི་ཐེག་པ་དང་ཐེག་པ་ཆེན་པོའོ། །ཐེག་པ་དེ་དག་ལ་གནས་པ་ནི་ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ཏེ། དེ་དག་ཁམས་གསུམ་ནས་བཏོན་ནས་སོ་སོའི་
རྣམ་པར་གྲོལ་བ་ལ་འགོད་པར་བྱེད་པས་ཤེས་རབ་ནི་ཐེག་པ་ཐམས་ཅད་ལ་ཞུགས་པ་རྣམས་ཀྱི་འདྲེན་པའོ། །ཞེས་སོ། །ཐེག་པ་དེ་དག་གི་ཁྱད་པར་ཤེས་རབ་དང་སྙིང་རྗེ་གཉིས་ཀས་ཡིན་ནོ།
ཤེས་རབ་ཀྱང་ལུང་མང་པོ་ཐོས་པ་ཙམ་གྱིས་མ་ཡིན་ཏེ་ཆོས་རྣམ་པར་འབྱེད་པའོ། གཞན་དུ་ན་ལྷས་བྱིན་གྱིས་གླང་པོ་ཆེ་རབ་བརྟན་གྱི་ཁུར་པོའི་ཚད་ཀྱི་གླེགས་བམ་ཁ་ཏོན་དུ་ནུས་པ་
དང་༑ ལེགས་སྐར་གསུང་རབ་ཡན་ལག་བཅུ་གཉིས་ལ་མཁས་པར་བཤད་ལ། འཕགས་པ་ལམ་ཕྲན་བསྟན་རྡུལ་སྤང་ངོ༌། །དྲི་མ་སྤང་ངོ་། །ཞེས་པའི་ཚིག་གཉིས་ལས་ཁོང་དུ་མ་ཆུད་པ་དེ་
གཉིས་ལས་སྔ་མ་གཉིས་ཀྱིས་དོན་མ་གོ་བས་དམྱལ་བར་ཕེབས། ཕྱི་མས་དོན་གོ་བས་དགྲ་བཅོམ་སྟེ་སྡེ་སྣོད་གསུམ་ཤེས་པའི་སྟོན་པར་བསྐོས་པ་ལྟ་བུའོ། །དེ་བས་ན་མྱང་འདས་ལས། ཉན་
ཐོས་ཀྱིས་ནི་དེ་བཞིན་གཤེགས་པའི་རིགས་མི་མཐོང་སྟེ་ཏིང་ངེ་འཛིན་ཤས་ཆེ་བའི་ཕྱིར་དང་། ཤེས་རབ་ཆུང་བའི་ཕྱིར་རོ། །བྱང་ཆུབ་སེམས་དཔའ་རྣམས་ཀྱིས་ནི་མཐོང་མོད་ཀྱི། མི་གསལ་ཏེ་༔

༄༅། ཤེས་རབ་ཤས་ཆེ་བའི་ཕྱིར་དང༌། ཏིང་ངེ་འཛིན་ཆུང་བའི་ཕྱིར་རོ། །དེ་བཞིན་གཤེགས་པས་ནི་ཐམས་ཅད་གཟིགས་ཏེ་ཞི་གནས་དང་ལྷག་མཐོང་མཚུངས་པར་ལྡན་
པའི་ཕྱིར་རོ་ཞེས་གསུངས། ཀ་མ་ལ་ཤཱི་ལའི་སྒོམ་རིམ་ལས། །ཞི་གནས་ཙམ་འབའ་ཞིག་གོམས་པར་བྱས་པས་ནི་རྣལ་འབྱོར་པ་རྣམས་ཀྱིས་ནི་སྒྲིབ་པ་མི་སྤོངས་ཀྱི། རེ་ཞིག་ཉོན་མོངས་པ་
ཆ
རྣམ་པར་གནོན་པ་ཙམ་དུ་ཟད་དེ། ཤེས་རབ་ཀྱི་སྣང་བ་འབྱུང་བ་མེད་པར་བག་ལ་ཉལ་ལེགས་པར་ཆོམ་མི་སྲིད་པའི་ཕྱིར་བག་ལ་ཉལ་ལེགས་པར་ཆོམས་པར་མི་འགྱུར་རོ། །དེ་བས་ན་འཕགས་
གྱ་
དགུ་པ་དགོངས་པ་ངེས་པར་འགྲེལ་པ་དེ་ཉིད་ལས། བསམ་གཏན་གྱིས་ནི་ཉོན་མོངས་པ་རྣམས་རྣམ་པར་གནོན་ནོ། །ཤེས་རབ་ཀྱིས་ནི་བག་ལ་ཉལ་ལེགས་པར་འཇོམས་པར་བྱེད་དོ་ཞེས་བཀའ་སྩལ་
ཏོ༑ །འཕགས་པ་ཏིང་ངེ་འཛིན་རྒྱལ་པོ་ལས་ཀྱང་། ཏིང་ངེ་འཛིན་དེ་སྒོམ་པར་བྱེད་མོད་ཀྱི། །དེས་ནི་བདག་དུ་འདུ་ཤེས་འཇིག་མི་བྱེད། །དེ་ནི་ཉོན་མོངས་ཕྱིར་ཞིང་རབ་འཁྲུགས་ཏེ། །ལྷག་
སྤྱོད་ཀྱིས་ནི་ཏིང་འཛིན་འདིར་སྒོམ་བཞིན། །གལ་ཏེ་ཆོས་ལ་བདག་མེད་སོ་སོར་རྟོག །སོ་སོ་དེ་བརྟགས་གལ་ཏེ་སྒོམ་ན་ནི། །དེ་ཉིད་མྱ་ངན་འདས་ཐོབ་འབྲས་བུའི་རྒྱུ། །རྒྱུ་གཞན་གང་ཡིན་༔

དེས་ནི་ཞི་མི་འགྱུར། །ཞེས་གསུངས་སོ། །བྱང་ཆུབ་སེམས་དཔའི་སྡེ་སྣོད་ལས་ཀྱང་གང་དག་ཆེས་འདུལ་བ་འཕགས་པ་མ་ཐོབ་པར་ཏིང་ངེ་འཛིན་ཙམ་གྱིས་ཆོག་པར་འཛིན་པ་ཐོབ་པ་ནི་ང་རྒྱལ་
གྱི་དབང་གིས་མངོན་པའི་ང་རྒྱལ་དུ་ལྷུང་ཞིང་སྐྱེ་བ་དང་རྒ་བ་དང་ན་བ་དང་འཆི་བ་དང༌། མྱ་ངན་དང་སྨྲེ་སྔགས་འདོན་པ་དང་སྡུག་བསྔལ་དང་ཡིད་མི་བདེ་བ་དང་འཁྲུག་པ་ལས་ཡོངས་སུ་མི་
གྲོལ༑ འགྲོ་བ་དྲུག་གི་འཁོར་བ་ལས་ཡོངས་སུ་མི་གྲོལ། སྡུག་བསྔལ་གྱི་ཕུང་པོ་ལས་ཡོངས་སུ་མི་གྲོལ་ཏེ་ཞེས་གསུངས་སོ། །མཁས་པར་རློམ་པ་དག་གི་གཞུང་ན་ཏིང་ངེ་འཛིན་རྒྱལ་པོའི་
ལུང་ཚིགས་བཅད་དང་པོ་འདི་སྒོམ་མ་ཤེས་པའི་སྐྱོན་དུ་འདྲེན་ཏེ། དེ་ལྟར་ན་དེ་ཞི་གནས་མཚན་ཉིད་པ་འཇིག་རྟེན་པའི་ལྷག་མཐོང་དང་བཅས་པ་ཡིན་པར་བསྟན་ལ། འོན་ཀྱང་དེ་བདག་མེད་པར་
གཏན་ལ་ཕེབས་པའི་ཤེས་རབ་དང་མི་ལྡན་པས་སླར་འཁོར་བར་འཁྱམས་ཐར་པར་མི་འགྲོ་བར་བཤད་པ་སྟེ། འཇིག་རྟེན་པའི་བསམ་གཏན་སྙོམས་འཇུག་རྣམས་སོ། །ཁ་ཅིག་དེས་ན་ཤེས་རབ་
བསྔགས་ལ་དེའི་ཤེས་རབ་ཀྱང་རིགས་པས་གཏན་ལ་འབེབས་པ་འདིའོ་སྙམ་དུ་ཡང་འཛིན་ཏེ། སྒོམ་རིམ་དེ་ཉིད་དུ། ཞི་གནས་དང་བྲལ་བའི་ལྷག་མཐོང་གིས་ནི་རྣལ་འབྱོར་པའི་སེམས་ཡུལ་

།རྣམས་ལ་རྣམ་པར་གཡེང་བར་འགྱུར་གྱི། རླུང་གི་ནང་ན་འདུག་པའི་མར་མེ་བཞིན་དུ་བརྟན་པར་མི་འགྱུར་རོ། །ཞེས་བཤད་པས་ཞི་གནས་ལ་གནས་པའི་ལྷག་༄༅།
མཐོང་གིས་བདག་མེད་པར་གཏན་ལ་ཕབ་པ་ཞིག་དགོས། དེ་ལ་ཐོག་མར་རེ་ཞིག་ཞི་གནས་སྒྲབ་པར་བྱ་སྟེ། ཕྱི་རོལ་གྱི་ཡུལ་ལ་རྣམ་པར་གཡེང་བ་ཞི་ནས་ནང་དུ་དམིགས་པས་རྒྱུན་དུ་རང་གི་
ངང་གིས་འཇུག་པ་ལ་དགའ་བ་དང་། ཤིན་ཏུ་སྦྱངས་པ་དང་ལྡན་པའི་སེམས་སེམས་ཉིད་ལ་གནས་པ་ནི་ཞི་གནས་ཞེས་བྱའོ། །ཞི་གནས་དེ་ཉིད་ལ་དམིགས་པའི་ཚེ་དེ་ཁོ་ན་ལ་རྣལ་འབྱོར་སྤྱོད་པ་
གང་ཡིན་པ་དེ་ནི་ལྷག་མཐོང་ཡིན་ཏེ་ཞེས་གསུངས་པས། བདག་ལྟ་ལྷན་སྐྱེས་ལ་གནོད་པ་སྐྱེལ་མཁན་དེ་ནི་དེ་ཉིད་ཡིན་ནོ། །དགོངས་འགྲེལ་ལས། ཐོས་པ་དང་བསམ་པ་ལས་བྱུང་བའི་ལྟ་བ་
རྣམ་པར་དག་པའི་རྒྱུ་ལས་བྱུང་བ་ཡིན་ནོ་དང༌། སྲེད་མེད་ཀྱི་བུས་ཞུས་པ་ལས་ཐོས་པ་དང་ལྡན་པས་ནི་ཤེས་རབ་འབྱུང་བར་འགྱུར་རོ། །ཤེས་རབ་དང་ལྡན་པ་ནི་ཉོན་མོངས་པ་རབ་ཏུ་ཞི་བར་
འགྱུར་རོ་ཞེས་གསུངས་ན་ཐོས་བསམ་གྱིས་གཏན་ལ་ཕབ་པའི་ལྟ་བ་འདིས་བདག་མེད་མི་རྟོགས་ན་དེ་སྐད་བསྟན་པ་དོན་མེད་པར་འགྱུར་རོ་སྙམ་ན། དེ་ནི་སྒོམ་རིམ་དུ་ཚུལ་བཞིན་བསམས་པ་གང་

ཞེ་ན། གང་ངེས་པའི་དོན་དང་དྲང་བའི་དོན་གྱི་མདོ་ལ་སོགས་པ་ལེགས་པར་གཏན་ལ་འབེབས་པ་སྟེ། དེ་ལྟར་བྱང་ཆུབ་སེམས་དཔའ་ཐེ་ཚོམ་མེད་ན་སྒོམ་པ་ལ་གཅིག་ཏུ་ངེས་པར་འགྱུར་རོ།
དེ་ལྟ་མ་ཡིན་པ་ཐེ་ཚོམ་གྱི་འཕྱང་མོ་ཡུག་གི་ཐག་པ་ལ་འདུག་པ་ནི་ལམ་ཁ་བྲག་གི་མདོར་ཕྱིན་པའི་མི་ལྟར་གང་དུ་ཡང་གཅིག་ཏུ་ངེས་པར་མི་འགྱུར་རོ། །ཞེས་པས་བསྒོམ་བྱ་ལ་ཐེ་ཚོམ་མེད་པ་ཡིད་
ཆེས་པའི་ཕྱིར་དང་པོར་ལུང་རིགས་ལ་བརྟེན་པ་གསུངས་པ་སྟེ། ལམ་སྒྲོན་ལས། ལུང་དང་རིགས་པ་དག་གིས་ནི། །ཆོས་རྣམས་ཐམས་ཅད་སྐྱེ་མེད་པའི། །རང་བཞིན་མེད་པ་ངེས་བྱས་
ནས༑ །རྣམ་པར་རྟོག་མེད་དེ་བསྒོམ་བྱ། །ཞེས་འབྱུང་། དེ་ལ་དཔྱད་སྒོམ་ཞེས་བྱ། སྤྱོད་འཇུག་ལས། ཞི་གནས་རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་
ཤེས་བྱས་ནས། །ཐོག་མར་ཞི་གནས་བཙལ་བྱ་དེ་ཡང་ནི། །འཇིག་རྟེན་ཆགས་པ་མེད་ལ་མངོན་དགས་འགྲུབ། །ཞེས་གསུངས་པ་འཇོག་སྒོམ་སྟེ། དེ་ཉིད་དུ། སེམས་ཀྱི་གླང་ཆེན་མྱོས་པ་
ནི༑ །ཆོས་ལ་སེམས་པའི་ཀ་ཆེན་ལ། །ཇི་ལྟར་བཏགས་པ་མི་འཆོར་བ། །དེ་ལྟར་འབད་པ་ཀུན་གྱིས་བརྟག །ཅི་ནས་ཏིང་འཛིན་བརྩོན་པ་ནི། །སྐད་ཅིག་གཅིག་ཀྱང་མི་འཆོར་བར།

༄༅། །བདག་གི་ཡིད་ནི་གར་སྤྱོད་ཅེས། །དེ་ནས་ཡིད་ལ་སོ་སོར་བརྟག །ཅེས་གསུངས་པ་ཡིན། དེ་ཡང་སྦྱོར་བ་དང་མཉམ་བཞག་ལས་ལངས་པའི་རྗེས་ཐོགས་སུ་
བསམ་པ་ལ་བསྟེན་པ་ནི་ལེགས་ཀྱི་དེ་ལྷག་མཐོང་སྒོམ་པའི་དངོས་གཞིར་རློམ་པ་ནི་བསམ་བྱུང་སྒོམ་བྱུང་ཤན་མ་ཕྱེད་པའི་རྫོབ་རྟགས་ཆེན་པོའོ། །དེས་ན་མཉམ་བཞག་བརྟན་དགོས་པའི་གཙོ་བོ་
ཐམས་ཅད་དེས་འགྲུབ་པའི་ཕྱིར་ལུས་ངག་གི་དགེ་བ་བཞག་ནས་དེ་ཁོ་ན་ལ་ནན་ཏན་བྱ་སྟེ། ཇོ་བོ་རྗེ་ལྷ་གཅིག་གིས། སྤྱིར་ན་མཉམ་བཞག་སེམས་བརྟན་ན། །ལུས་ངག་དགེ་བ་གཙོར་མི་
བྱ༑ །ཡང་ན་མཉམ་བཞག་མི་གསལ་ན། །འཇིག་རྟེན་མཐུན་འཇུག་བྱ་བའི་ཕྱིར། །ལུས་ངག་དགེ་བ་ཅི་ནུས་བྱ། །ཞེས་དང༌། ལམ་སྒྲོན་ལས། རྣལ་འབྱོར་ཞི་གནས་འགྲུབ་གྱུར་ན། །
མངོན་ཤེས་དག་ཀྱང་འགྲུབ་པར་འགྱུར། །ཞེས་དང་། མངོན་ཤེས་འགྲུབ་པའི་དགོས་པའང་། དེ་ཉིད་དུ། བསོད་ནམས་ཡེ་ཤེས་རང་བཞིན་གྱིས། །ཚོགས་ནི་ཡོངས་སུ་རྫོགས་པ་ཡི། །
རྒྱུ་ནི་སངས་རྒྱས་ཐམས་ཅད་དག །མངོན་ཤེས་བསྐྱེད་པ་ཉིད་དུ་བཞེད། །ཇི་ལྟར་འདབ་གཤོག་མ་ཚང་བའི། །བྱ་ནི་མཁའ་ལ་འཕུར་མི་ནུས། །དེ་བཞིན་མངོན་ཤེས་སྟོབས་བྲལ་བས།

སེམས་ཅན་དོན་བྱེད་ནུས་མ་ཡིན། །མངོན་ཤེས་ལྡན་པའི་ཉིན་མཚན་གྱིས། །བསོད་ནམས་དག་ནི་གང་ཡིན་དེ། །མངོན་ཤེས་དག་དང་བྲལ་གྱུར་ལ། །སྐྱེ་བ་བརྒྱར་ཡང་ཡོད་མ་ཡིན།
ཞེས་དང༌། ཞི་གནས་གྲུབ་པ་མ་ཡིན་ན། །མངོན་ཤེས་འགྲུབ་པར་མི་འགྱུར་བས། །དེ་ཕྱིར་ཞི་གནས་བསྒྲུབ་པའི་ཕྱིར། །ཡང་དང་ཡང་དུ་འབད་པར་བྱ། །ཞེས་གསུངས་སོ། །གཉིས་པ་
དེ་ཉིད་ཀྱི་གདུལ་བྱའི་བློའི་ཁྱད་ནི། བློ་རབ་སྟོང་པ་ཉིད་ཇི་ལྟ་བ་དེ་ལྟར་སློབ་པ་བཟོད་པ་ཟབ་མོ་ལ་མོས་པ་ཞེས་བྱ་སྟེ། འཇུག་པར། སོ་སོ་སྐྱེ་བོའི་དུས་ནའང་སྟོང་པ་ཉིད་ཐོས་ནས། །ནང་དུ་
རབ་ཏུ་དགའ་བ་ཡང་དང་ཡང་དུ་འབྱུང༌། །རབ་ཏུ་དགའ་བ་ལས་བྱུང་མཆི་མས་མིག་བརླན་ཞིང༌། །ལུས་ཀྱི་བ་སྤུ་ཡང་ནི་ལྡང་བར་འགྱུར་བ་གང་ཡིན་པ། །དེ་ལ་རྫོགས་པའི་སངས་རྒྱས་བློ་ཡི་
ས་བོན་ཡོད། །ཅེས་གསུངས། གཉིས་པ་ནི། སྒྱ་མ་ལྟ་བུའི་ལམ་གྱི་རིམ་པའམ་མངོན་པར་རྟོགས་པ་རྣམས་ལ་སློབ་པར་སྤྲོ་བ་སྟེ། རྒྱ་ཆེན་པོ་ལ་མོས་པ། གསུམ་པ་ནི་ལྟ་བ་རྣམ་པར་དག་
པ་མི་བཟོད་པ་སེམས་ཙམ་དུ་སྨྲ་བ། སྔ་མ་དེའི་དབང་དུ་བྱས་ནས་ཐབས་ཤེས་ཟུང་འཇུག་སྒོམ་བྱར་སྟོན་པ་དང༌། གཉིས་པ་ཐབས་ཤེས་ཟུང་འབྲེལ་གྱི་སྒོམ་པ་ལ་ཁྲིད་པ་ཡིན། འདི་གཉིས་ཤེར་༔

།ཕྱིན་མདོའི་དངོས་བསྟན་དང་སྦས་དོན་འབྱེད་ཚུལ་ལ་ཕྱེ་ཡི། གསུམ་པ་དེ་སྔ་མ་ལ་དང་ཆེས་སྔ་མར་བཀྲི་དགོས་པ་ཡིན་ནོ། །དེ་ལ་ཡང་རྣམ་པ་བདེན་རྫུན་གཉིས་༄༅།
བྱུང་༑ གཉིས་ཀ་ལ་ཐབས་སྔར་བསྒོམས་ནས་ཤེས་རབ་ཕྱིས་སྒོམ་པ་སྟོན་ནོ། །འདིར་ཟུང་འཇུག་སྒོམ་ཞེས་གསུངས་ཏེ་ཟུང་འཇུག་ནི་ལམ་དབུ་མའོ། །གསུམ་པ་ལམ་དབུ་མ་ངོས་འཛིན་བ་
ནི༑ གྲུབ་མཐའ་བཞི་ཀའི་གཞུང་ལས་རང་རང་དབུ་མ་པར་བཞག་མོད་ཀྱང་། གཞན་གསུམ་མཐའ་ཐམས་ཅད་དང་བྲལ་བ་མ་ཡིན་པ་དང་། ཕྱི་མ་ཡིན་པའི་ཁྱད་ཀྱི་སྤྱིར་བཏང་ལ་ཕྱི་མ་འབའ་
ཞིག་དབུ་མ་པར་གསུངས་སོ། །དེ་ཡང་ཆོས་ཀྱི་འཁོར་ལོའི་མདོར། ཉན་ཐོས་ཀྱི་བདེན་པ་མངོན་པར་རྟོགས་པའི་ལམ་ལ། མཐའ་གཉིས་དང་བྲལ་བ་དབུ་མའི་ལམ་ཞེས་གསུངས་པའི་མཐའ་
གཉིས་ནི། ཆད་པར་ལྟ་བ་མེད་མཐའ་དང༌། རྟག་པར་ལྟ་བ་ཡོད་མཐར་བཞག་ལ། དེ་གཉིས་སུ་མ་ལྷུང་བ་ཙམ་ལ་དགོངས་ལ། འདིའི་རྟག་ལྟར་འཇིག་རྟེན་པའི་ཡང་དག་པའི་ལྟ་བའང་འདུ་
ཪེ
བས༑ སྤྱོད་འཇུག་ལས། འཇིག་རྟེན་པ་ཡི་དངོས་མཐོང་ཞིང་། །ཡང་དག་ཉིད་དུ་རྟོག་བྱེད་ལ། ྋ།སྒྱུ་མ་ལྟ་བུ་མིན་པས་འདིར། འཇིག་རྟེན་པ་དང་རྣལ་འབྱོར་རྩོད། །འཇིག་རྟེན་རྣལ་

འབྱོར་གྱིས་གནོད་ཅིང༌། །ཞེས་གསུངས་པ་ཡིན། མུ་སྟེགས་བྱེད་ཀྱི་ལུགས་བདག་ཏུ་ལྟ་བས་རྟག་པར་བཞག་པ་དེ་ཙམ། འཇིག་རྟེན་པའི་ཡང་དག་པའི་ལྟ་བ་མཐོང་བ་རང་གིས་བྲལ་
སྟེ༑ འཇུག་པར། མི་ཤེས་གཉིད་ཀྱིས་རབ་བསྐྱོད་མུ་སྟེགས་ཅན། །རྣམས་ཀྱིས་བདག་ཉིད་ཇི་བཞིན་བརྟགས་པ་དང༌། །སྒྱུ་མ་སྨིག་སྒྱུ་སོགས་ལ་བརྟགས་པ་གང་། །དེ་དག་འཇིག་རྟེན་
ལས་ཀྱང་ཡོད་མིན་ཉིད། །ཅེས་གསུངས། དེས་ན་འཇིག་རྟེན་པའི་ལྟ་བ་དེ་ཕྱིན་ཅི་ལོག་བཞིའི་བློ་དང་མ་བྲལ་བས་གྲུབ་མཐའྀ་ལ་ཞུགས་པས་སུན་ཕྱུང་ནུས་པ་ཡིན་ནོ། །ཕྱིན་ཅི་ལོག་བཞི་
ནི༑ མི་གཙང་བ་ལ་གཙང་བ། མི་རྟག་པ་ལ་རྟག་པ། སྡུག་བསྔལ་བ་ལ་བདེ་བ། བདག་མེད་པ་ལ་བདག་ཏུ་འཛིན་པའོ། །འདིའི་བདག་ཏུ་ལྟ་བ་ནི་རིལ་པོ་དང་རྟག་པར་འཛིན་པ་ལས་བྱུང་】
བ་ཡིན་པས་ཕྱི་རོལ་གྱི་ཁམས་བེམ་པོ་འདི་དག་རྡུལ་ཕྲ་རབ་ཏུ་བཤིག་ནས་བསྟན་པས་རིལ་པོའི་འདུ་ཤེས་འཇིག ནང་སེམས་ཀྱི་ཆོས་སྐད་ཅིག་མར་གཏན་ལ་ཕབ་པས་རྟག་པར་འཛིན་པ་འཇིག་
གོ །གྲུབ་མཐའ་དེ་གཉིས་ཀྱང་དངོས་པོ་སྒྱུ་མ་ལྟ་བུར་གཏན་ལ་འབེབས་པ་སྟེ། སྒྱུ་མ་ཟིལ་པ་ཆུ་སྦུར་དང༌། །རྨི་ལམ་གློག་དང་སྤྲིན་ལྟ་བུར། །འདུས་བྱས་ཆོས་རྣམས་དེ་ལྟར་བལྟ། །ཞེས་

།འདོན་པ་ཡིན་ནོ། །སེམས་ཙམ་རྣམ་རྫུན། དབུ་མ་གཞན་སྟོང་དུ་དེང་སང་གྲགས་པ་དེ་རང་ཉིད་དབུ་མར་འདོད་ལ། དེའི་དབུ་མ་ནི། རྗེ་བཙུན་བྱམས་༄༅།
*པས༑ ཡོད་པས་མེད་པས་ཡོད་པས་ན། །དེ་ཕྱིར་དབུ་མའི་ལམ་ཡིན་ནོ། །ཞེས་པ་སྟེ། མ་བརྟགས་ཉམས་དགའ་བ་ཙམ་དུ་གཞན་དབང་གི་དངོས་པོ་ཡོད་པ་སྟེ། སྒྱུ་མ་མཁན་གྱིས་རྡེའུ་
ཤིང་བུ་རྟ་གླང་དུ་སྤྲུལ་པ་ལྟ་བུ། བརྟགས་ན་སྣང་བ་ནི་གཟུང་བ། དེར་ལྟ་བ་ནི་འཛིན་པ་གཉིས་པོ་དོན་ལ་ཡོད་མ་མྱོང་བས་གཏན་མེད་ལ་འཁྲུལ་པ་སྣང་བ་སྟེ། རྡེའུ་ཤིང་བུ་ལ་རྟ་གླང་ཡོད་མ་
མྱོང་བ་ལྟ་བུ། མེད་ཀྱང་སྣང་བ་རི་མོ་ལ་མཐོ་དམའ་ཟུར་དུ་སྣང་བ་ལྟ་བུ་སྟེ། ཇི་ལྟར་ཚུལ་བཞིན་བྲིས་པའི་རི་མོ་ལ། །མཐོ་དམའ་མེད་ཀྱང་སྣང་བ་ཇི་བཞིན་དུ། །ཡང་དག་མ་ཡིན་རྟོག་ལ་རྣམ་
ཀུན་ཏུ། །གཉིས་པོ་དོན་ལ་མེད་ཀྱང་སྣང་བར་འགྱུར། །ཞེས་གསུངས། བརྟགས་ནས་གཟུང་འཛིན་དེ་གཉིས་དག་པའི་ཤུལ་ན་ཡོངས་གྲུབ་འབའ་ཞིག་ལུས་ཏེ་དེ་ནི་དོན་དམ་པའི་བདེན་པ་ཡིན་
པས་ཡོད་པ་རྟག་ཐེར་ཟུག་པ་གཡུང་དྲུང་དུ་འདོད་པ། དཔེར་ན་སྒྱུ་མར་མཐོང་ན་རྟ་གླང་མེད་ཀྱི། རྡེའུ་ཤིངབུ་རང་ཡིན་པ་བཞིན་ནོ། །དེས་རྟག་ཆད་སེལ་ཚུལ་ཡང་། སློབ་དཔོན་ཀླུའི་བཤེས་༔

གཉེན་གྱིས། དབུ་མའི་ལམ་ཞེས་བྱ་བ་ཡང༌། །རྣམ་རིག་ཙམ་ཉིད་མ་རྟོགས་པར། །རིགས་པས་བརྟགས་ན་འདིར་གཞན་ནི། །རྣམ་པ་ཀུན་ཏུ་མི་འཐད་དོ། །ཞེས་གསུངས། དེའི་འགྲེལ་
པ༑ སློབ་དཔོན་ཡེ་ཤེས་ཟླ་བས་མཛད་པར། དབུ་མའི་ལམ་དེ་ཡང་དཔྱད་ན་རྣམ་པར་རིག་པ་ཙམ་ཉིད་དེ། རྣམ་པར་རིག་པ་ཙམ་ཉིད་ནི། གཙོ་བོར་ན་རྟེན་ཅིང་འབྲེལ་བར་འབྱུང་བའི་དངོས་
པོ་མཚོན་པའོ། །གཞན་གྱི་དབང་འཁྲུལ་པ་ཙམ་ཡིན་པས་གཟུང་བ་དང་འཛིན་པ་ཉིད་དུ་སྣང་བའི་ཕྱིར། གལ་ཏེ་ཇི་ལྟར་སྣང་བ་དེ་བཞིན་དུ་ཡོད་ན་ནི་རྟག་པའི་མཐར་འགྱུར་རོ། ྋ།ཅི་སྟེ་ཅི་ཡང་
མེད་ན་ནི། དེ་ལྟར་ན་ཆད་པར་འགྱུར་ཏེ། དེ་བས་ན་གདགས་པའི་གཞི་ཡོད་པ་ཉིད་དུ་ཁས་བླང་བར་བྱ་དགོས་ཏེ་ཞེས་གསུངས་པས་ཀུན་རྫོབ་མེད་པས་རྟག་ལྟ་སེལ། ཡོངས་སུ་གྲུབ་པ་ཡོད་
པས་ཆད་ལྟ་བསལ་ཏེ་དོན་རྩ་འདི་ལ་ཕྱེ་སྟེ། དབུ་མ་སྒྲུབ་ཚུལ་དབུས་མཐའ་རྣམ་འབྱེད་དུ་རྒྱས་པར་གསུངས་སོ། །འདི་དང༌། དོན་སྨྲ་བ་གཉིས་ཀྱི་དབུ་མ་དེ་ལ། དབུ་མ་ངོ་བོ་ཉིད་མེད་པར་
སྨྲ་བ་རྣམས་ཀྱིས་སུན་འབྱིན་པ་ནི། སྔར་ཡོད་གསར་དུ་མེད་ཅེས་པ། །དེས་ན་ཆད་པར་ལྟ་བར་འགྱུར། །དང་། སྔར་མེད་གསར་དུ་ཡོད་ཅེས་པ། །དེས་ན་རྟག་པར་ལྟ་བར་འགྱུར། །g

།ཅེས་འཕངས་ནས། རང་ལུགས། ཡོད་ཅེས་བྱ་བ་རྟག་པར་ལྟ། །མེད་ཅེས་བྱ་བ་ཆད་པར་ལྟ། །ཞེས་རྟག་ཆད་དེ་དང་བྲལ་བ་སྟེ། །བད་ས་དང་རིགས་མཐུན་
$པའི་མདོ་ལས། ཀུན་དགའ་བོ། ཡོད་ཅེས་བྱ་བ་ནི་རྟག་པར་འགྱུར་རོ། །མེད་ཅེས་བྱ་བ་ནི་ཆད་པར་འགྱུར་རོ། །དེ་ལྟ་བས་ན་དེ་བཞིན་གཤེགས་པ་དབུ་མའི་ལམ་གྱི་ཆོས་སྟོན་ནོ་ཞེས་
གསུངས་སོ། །ཇོ་བོ་རྗེ་ལྷ་གཅིག་གིས། མེད་པ་ཡོད་པའི་ཟླས་དྲངས་ཏེ། །ཡོད་པའང་མེད་པའི་ཟླས་དྲངས་པས། །དེ་ཕྱིར་མེད་པར་བརྗོད་མི་བྱ། །ཡོད་པ་ཉིད་དུའང་མི་བརྟག་གོ །ཞེས་
གསུངས་པས། བློས་བསམ་དུ་མེད་པས་བརྗོད་རྒྱུ་ཟད་པ་དེ་ཙམ་ལ་ཁས་ལེན་དང་བྲལ་བའམ། ལྟ་བ་ཀུན་ཟློག་པ་འམ། འཁོར་གསུམ་ཡོངས་སུ་དག་པ་འམ། དམིགས་པ་ཐམས་ཅད་ཉེ་
བར་ཞི་བ་ཞེས་བྱའོ། །འདི་ན་ཕལ་ཆེར་སྣང་བས་མེད་མཐའ་འགོག་ཅིང་སྟོང་པས་ཡོད་མཐའ་དགག་པར་འདོད་ལ། འགའ་ཞིག་སྟོང་པས་མེད་མཐའ་དང་། སྣང་བས་ཡོད་མཐའ་སེལ་བས་
རྟག་ཆད་དང་བྲལ་བར་འདོད་དེ། ཕྱོགས་གཉིས་གཟུང་བའི་ཕྱིར་མཐར་ལྷུང་བར་ཟད་དོ། །དེས་ན་དབུ་མར། སྔར་མེད་གསར་དུ་ཡོད་ཅེས་པ། །དེས་ན་རྟག་པར་ལྟ་བར་འགྱུར། །དངོ་

པོ་གསར་དུ་སྐྱེ་བ་ཡོད་པར་ཁས་བླངས་པ་དེ་རྟག་པའི་མཐར་ལྷུང་བར་བསྟན། སྔར་ཡོད་གསར་དུ་མེད་ཅེས་པ། །དེས་ན་ཆད་པར་ལྟ་བར་འགྱུར། །ཞེས་ད་ལྟ་ཡོད་པ་སྐད་ཅིག་གིས་འཇིག་
པར་ཁས་བླངས་པས་ཆད་པར་ལྟུང་བ་བསྟན། རྟག་པ་ཞེས་པ་ཆོས་གང་ཡོད་པ་མི་འཇིག་པ་ཞིག་དང་། མི་རྟག་པ་ཞེས་པ་ཡོད་ནས་མེད་པར་འགྱུར་བ་སྟེ། དབུས་མཐར། མི་རྟག་དོན་ནི་
མེད་དོན་དང༌། །ཞེས་དང༌། རྣམ་འགྲེལ་དུ། སྔར་བྱུང་དངོས་པོ་མེད་གྱུར་བ། །མི་རྟག་ཅེས་ནི་བརྗོད་པ་ཡིན། །དང༌། གང་གི་རངབཞིན་འཇིག་མེད་པ། །དེ་ལ་མཁས་རྣམས་རྟག་
ཅེས་བརྗོད། །དེས་ན་ངོ་ཚའི་ལྟ་བ་འདི། །སྤོངས་ལ་དེ་ནི་རྟག་པར་སྨྲོས། །ཞེས་འབྱུང་བ་ཡིན་ནོ། །དེ་ལྟ་བུའི་ལམ་དེ་དག་བསྒོམས་ཀྱང་འགྲུབ་དཀའ་བས་ཚེ་འདིར་བདེན་པ་མཐོང་མི་ནུས་
སམ་སྙམ་ན་ནུས་ཏེ། ཇོ་བོ་རྗེ་ལྷ་གཅིག་གིས། དབུ་མའི་མན་ངག་ཏུ། དེ་ལྟར་གུས་པ་དང་། ཡུན་རིང་བ་དང༌། རྒྱུན་མ་ཆད་པར་སྒྲུབ་ན་སྐལ་བ་དང་ལྡན་པ་རྣམས་ཀྱིས་ཚེ་འདི་ཉིད་ལ་
བདེན་པ་མཐོང་བར་འགྱུར་ཏེ། ཞེས་གསུངས་པའི་ཚེ་གཅིག་ནི་དང་པོར་ལམ་དུ་ཞུགས་པའི་རྟེན་ལ་བྱེད་དགོས། གཞན་དུ་ན་ཐམས་ཅད་ཀྱང་ཚེ་གཅིག་ལ་བདེན་པ་མཐོང་བར་ཐལ་བས་སོ། །

།འོ་ན་བྱང་ཆུབ་སེམས་དཔའ་ཅི་ཙམ་བརྩོན་འགྲུས་དང་ལྡན་ཡང་གྲངས་མེད་གསུམ་ལས་སྔར་སངས་མི་རྒྱ་ལ། གྲངས་མེད་གཅིག་ནི་མོས་པས་སྤྱོད་པའི་སྐབས་སུ་༄༅།
རྫོགས་དགོས་པར་བཤད་པ་དང་མི་འགལ་ལམ་ཞེ་ན། དེ་ནི་རིམ་གྱིས་པའི་དབང་དང་། འདི་ནི་ཅིག་ཅར་བའི་དབང་དུ་བྱས་པས་མི་འཐད་པ་མེད་དེ་རྗེ་བཙུན་བྱམས་པས། རྫོགས་པའི་སངས་
རྒྱས་རྣོན་པོ་ཡིས། །རྟོགས་སླ་རྟུལ་པོས་རྟོགས་དཀར་བཞེད། །ཅེས་གསུངས་ཚེ་གཅིག་གིས་བདེན་པ་མཐོང་བ་དེས་ཀྱང་སྨོན་ལམ་རྒྱ་ཆེན་པོ་བཏབ་ན་དེ་སྨོན་ལམ་རྫོགས་པར་བྱ་བའི་ཕྱིར་གྲངས་
མེད་མང་པོར་འཚང་མི་རྒྱ་བར་བཞུགས་པའང་ཡོད་དེ་འཕགས་པ་ཀུན་བཟང་དང་འཇམ་དབྱངས་ལྟ་བུའོ། །ཡང་ཁ་ཅིག་ཅིག་ཅར་བའི་ཐ་སྙད་ཕ་རོལ་ཏུ་ཕྱིན་པ་ལས་མི་འབྱུང་ངོ་སྙམ་ན། དེ་ལྟར་
མ་ཡིན་ཏེ། ཇོ་བོ་རྗེ་ལྷ་གཅིག་གིས། དྲན་པ་གཅིག་པའི་མན་ངག་ཅེས་པར། འཕགས་པ་ཀླུ་སྒྲུབ་ཕྱག་འཚལ་ནས། ། ཨ་ཝ་དྷཱ་ཏཱི་བདག་གིས་ནི། །ཅིག་ཅར་འཇུག་པའི་མན་ངག་བྲི།
འདིར་བྱང་ཆུབ་སེམས་དཔའ་སེམས་དང་པོ་བསྐྱེད་པ་ནས་ཉེ་བར་གཟུང་སྟེ་དབང་བསྐུར་བ་ཆེན་པོ་མ་ཐོབ་ཀྱི་བར་དེ་སྲིད་དུ་ཞེས་གསུངས་པས་སོ། །མདོར་བསྡུ་ན། ལྟ་བས་ཇི་ལྟར་གཏན་ལ་

ཕབ་པ་དེ་ལ་གོམས་པར་བྱ་བ་ཉིད་སྒོམ་པ་ཡིན་པས་ལྟ་ཐོག་ནས་སྒོམ་པ་འཚོལ་བ་ཞེས་བྱའོ། །གསུམ་པ་འདིར་དམའ་རིམ་ནས་དྲང་བའི་ཚུལ་བཤད་པ་ལ། ཟུང་འཇུག་སྒྲུབ་པའི་ཕྱིར་ཐབས་སྔོན་
ལ་བསྒོམས་ནས་ཤེས་རབ་ཕྱི་ལ་སྒོམ་པ། གོམས་པར་བྱ་བའི་ཕྱིར་ཤེས་རབ་སྔར་བསྒོམས་ནས་ཐབས་ཕྱི་ལ། གོམས་པ་མངོན་དུ་གྱུར་ནས་ཐབས་ཤེས་ཟུང་འཇུག་སྒོམ་པ་བཤད་པ་
ལས༑ དང་པོ་ལ་ཐབས་སྒོམ་པ་དང་ཤེས་རབ་སྒོམ་པ་གཉིས་ལས། དང་པོ་ནི། ཇོ་བོ་རྗེ་ལྷ་གཅིག་གིས། འཁོར་བ་ཐོག་མ་མེད་པ་ནས། །དངོས་འཛིན་གདོན་གྱིས་བརླམས་པ་ཡི། །
འགྲོ་ཀུན་ཡུལ་དུ་བྱས་ནས་ནི། །ཐམས་ཅད་རྗེས་སུ་འཛིན་པ་ཡི། །བྱམས་ཆེན་ཚད་མེད་སྔོན་འགྲོ་བས། །སྡུག་བསྔལ་རྒྱ་མཚོ་སྐེམས་བྱེད་པའི། །སྙིང་རྗེ་ཆེན་པོ་ཚད་མེད་པས། །བདག་
དང་གཞན་དོན་སྒྲུབ་པ་ཡི། །བྱང་ཆུབ་སེམས་ནི་རིན་པོ་ཆེ། །ཡང་དག་བརྟན་པ་བསྐྱེད་པར་བྱ། །ཞེས་པས་ཐེག་པ་ཆེན་པོ་ལ་མོས་པ་ཐེག་པ་ཆེན་པོའི་རིགས་ཅན་དེས་སེམས་ཅན་ཐམས་ཅད་ཕ་
མ༑ ཕ་མ་དྲིན་ཅན། དྲིན་ལན་མ་འཇལ་ན་རང་ཉིད་ངན་པ་ཐ་ཤལ་དུ་འགྲོ་བས་སེམས་ཅན་ཐམས་ཅད་ལ་ཕ་མར་ལྟ། དེ་དྲིན་ཅན་དུ་ལྟ། དྲིན་ལན་མ་གཞལ་ན་རང་ངན་པར་ལྟའོ། །དེས་དེ་

༄༅། །ཐམས་ཅད་བདེ་བ་དང་ལྡན་པར་འདོད་པ་སྐྱེའོ། །འདིས་ནི་བདེ་བ་སེམས་ཅན་ཐམས་ཅད་རང་རྒྱུད་པར་བྱས་ནས་དེ་ལྟར་བསྒོམས་པས་སེམས་ཅན་ལ་དམིགས་པའི་
བྱམས་པའོ། །བྱམས་པ་དེ་སྐྱེས་ན་དེ་ལས་སྙིང་རྗེའི་བློ་སྐྱེ་སྟེ་བདེ་བ་དང་ལྡན་པ་ལ་སྡུག་བསྔལ་དང་འབྲལ་དགོས་པའི་ཕྱིར་དེའང་འཁོར་བ་སྡུག་བསྔལ་དུ་ལྟ་དགོས་ལ་དེ་མཐོང་ན་ཕ་མ་སྡུག་
བསྔལ་དང་བྲལ་བར་འདོད་པའི་བློ་སྐྱེ། སྙིང་རྗེ་སྐྱེས་ན་བྱང་ཆུབ་ཀྱི་སེམས་སྐྱེ་བར་འགྱུར་ཏེ། སྡུག་བསྔལ་དང་བྲལ་བ་ལ་དེ་དག་ལ་མཁོས་མེད། བདག་གིས་སྡུག་བསྔལ་གྱི་འདམ་དེ་ལས་
དྲང་དགོས། དེ་དྲང་པ་ལ་རྫོགས་པའི་སངས་རྒྱས་མ་ཐོབ་ན་བྱ་ས་མེད་པས་གཞན་དོན་དུ་རྫོགས་པའི་སངས་རྒྱས་སུ་སྨོན་ལམ་འདེབས་ཏེ། འདི་ནི་སྨོན་པ་བྱང་ཆུབ་ཏུ་སེམས་བསྐྱེད་དོ། །དེ་
ཡང་རྒྱུ་འབྲས་རྟེན་འབྲེལ་དུ་བལྟས་པས་ཡིན་ན། སྨོན་པ་དེ་ཡང་འཇུག་པའི་སེམས་བསྐྱེད་པ་དང་མི་ལྡན་ན་འཕེལ་བ་དང་། ཡངས་པ་དང་། དགོས་པ་ཐམས་ཅད་འགྲུབ་མི་ནུས་པར་ཤེས་ན་
འཇུག་པའི་སེམས་བསྐྱེད་པ་ཡིན་ཏེ། ལམ་སྒྲོན་ལས། འཇུག་སེམས་བདག་ཉིད་སྡོམ་པ་མ་གཏོགས་པར། །ཡང་དག་སྨོན་པ་འཕེལ་བར་འགྱུར་མ་ཡིན། །རྫོགས་པའི་བྱང་ཆུབ་སྨོན་པ་༔

འཕེལ་འདོད་པ། །དེ་ཕྱིར་འབད་པ་འདི་ནི་ངེས་པར་བླང་། ཞེས་སོ། །སེམས་དེ་ཡང༌། ལམ་སྒྲོན་ལས། འཇུག་པའི་སེམས་ཀྱི་བདག་ཉིད་སྡོམ་གནས་པས། །ཚུལ་ཁྲིམས་བསླབ་པ་
གསུམ་ལ་ལེགས་སློབ་པས། །ཚུལ་ཁྲིམས་བསླབ་པ་གསུམ་ལ་གུས་ཆེར་འགྱུར། །ཞེས་གསུངས་པས། དེ་ལ་བྱང་ཆུབ་སེམས་ཀྱི་སྡོམ་པ་ཞེས་ཀྱང་བརྗོད་དོ། །དེ་ནི་ཁྱི་དང་གདོལ་པ་དང་
བྲན་གྱི་འདུ་ཤེས་དང་ལྡན་པ་གཡོ་སྒྱ་དང་བྲལ་བའི་བྱང་ཆུབ་སེམས་དཔའ་དེ་ཚོགས་ལམ་པ་ཡིན་པས། ཉིན་དང་མཚན་དུ་ལུས་དང་ངག་དང་ཡིད་ཀྱི་བྱ་བ་ཐམས་ཅད་དོན་མེད་པར་མི་འགྱུར་
རོ༑ །འདི་ལྟར་སེམས་དེས་ཟས་ཀྱི་ཚོད་རིག་པར་བྱ་བ་དང་། དབང་པོའི་སྒོ་སྡོམ་པ་དང་ཁ་ན་མ་ཐོ་བ་ཕྲ་རབ་ཙམ་ལ་ཡང་འཇིགས་པར་ལྟ་བ་དང༌། ཉིན་དང་མཚན་དུ་རྣལ་འབྱོར་ལ་བརྩོན་པར་
བྱའོ༑ །དེ་ཡང་ཡན་ལག་དྲུག་པའི་ཚུལ་ཁྲིམས་ལ་སོགས་ནས་དགེ་སྦྱོང་བརྒྱད་ཀྱི་བར་ཉན་ཐོས་ཀྱི་རྟོགས་པ་དང་མཐུན་ལ། ཤེས་རབ་དང་སྙིང་རྗེའི་ཁྱད་པར་གྱི་འདི་གོང་དུ་འགྱུར་བ་ཡིན་
h །སློབ་དཔོན་ཛེ་ཏ་རིས་དེ་ལྟར་ཐོས་པ་དང་བསམ་པ་ལ་གནས་པས་ཚོགས་ཀྱི་ལམ་ཕལ་པ་དང་ཁྱད་པར་ཅན་སྦྱོང་ངོ་། །དེ་ལས་གོང་དུ་སྒོམ་པ་ལས་བྱུང་བས་མོས་པས་སྤྱོད་པའི་ས་དག་ལ་376

༄ ༅། །དབང་པོ་དང་སྟོབས་ལ་སོགས་ཀྱི་བདེན་པ་དག་སྒོམ་པའི་ས་སྦྱང་བ་ནི་དཀོན་མཆོག་སྤྲིན་ལ་སོགས་པར་བལྟ་ཞིང་། རབ་ཏུ་དགའ་བ་ལ་སོགས་པའི་ས་སྦྱང་བ་ནི་ས་
བཅུ་པའི་ལེའུ་ལས་བསྟན་ནོ། །ཞེས། ཐེག་པ་ཆེན་པོ་ནི་ཤིན་ཏུ་རྒྱས་པའི་སྡེ་སྣོད་ཡིན་པས་ཐམས་ཅད་བརྗོད་མི་ནུས། དེས་ན་སྙིང་པོ་ཙམ་བླངས་ཏེ། སྙིང་པོ་ནི་འཕགས་པ་ག་ཡ་གོ་རི་ལས་
གཉིས་པོ་འདི་དག་ནི་བྱང་ཆུབ་སེམས་དཔའ་རྣམས་ཀྱི་ལམ་མདོར་བསྡུས་པ་སྟེ། འདི་ལྟ་སྟེ། ཐབས་དང་ཤེས་རབ་བོ། །ཞེས་སོ། །དེ་ལ་ཐབས་ནི་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་
དང་༑ ཚད་མེད་པ་དག་བསྡུ་བའི་དངོས་པོ་ལ་སོགས་པའི་དབྱེ་བས་ཕྱེ་བ་རྣམས་དང་། ཤེས་རབ་ནི་ཐབས་དེ་ཉིད་ཕྱིན་ཅི་མ་ལོག་པར་ཡོངས་སུ་དཔྱོད་པའི་རྒྱའོ། །དེས་ཀྱང་ཐབས་ཡང་དག་
པར་བརྟགས་ནས་ཕྱིན་ཅི་མ་ལོག་པས་བདག་དང་གཞན་གྱི་དོན་ཇི་ལྟ་བ་བཞིན་ཉམས་སུ་ལེནཔས་སྔགས་ཀྱིས་ཟིན་པའི་དུག་སྤྱོད་པ་དང་འདྲ་བར་ཀུན་ནས་ཉོན་མོངས་པར་མི་འགྱུར་རོ། །དེ་ཡང་
མདོ་དེ་ཉིད་ལས། ཐབས་ནི་བསྡུ་བ་ཤེས་པའོ། །ཤེས་རབ་ནི་ཡོངས་སུ་དཔྱོད་པ་ཤེས་པའོ་ཞེས་གསུངས། འཕགས་པ་དད་པའི་སྟོབས་བསྐྱེདཔ་ལས། ཐབས་ལ་མཁས་པ་གང་ཞེ་ན་གང་$

ཆོས་ཐམས་ཅད་ཀྱི་བསྡུ་བ་ཤེས་པ་ལ་མཁས་པའོ། །འདི་དག་ལ་ནི་ས་ལ་གནས་པས་ཀྱང་བརྟེན་པར་བྱ་ཡི། ཤེས་རབ་ཙམ་འབའ་ཞིག་གིས་ནི་མ་ཡིན་ནོ། །གང་གི་ཕྱིར་ས་བཅུ་པ་ལ་སོགས་
པའི་མདོ་ལས་ཕ་རོལ་ཏུ་ཕྱིན་པ་ལྷག་མ་རྣམས་ལ་ཡང་མི་སྤྱོད་པ་མ་ཡིན་ནོ་ཞེས་གསུངས་པས་སོ། །སོ་སོ་སྐྱེ་བོའི་དབང་དུ་མཛད་ནས། འཕགས་པ་ག་ཡ་གོ་རིའི་མདོ་ལས། ཐབས་དང་བྲལ་
བའི་ཤེས་རབ་ནི་འཆིང་བའོ། །ཤེས་རབ་དང་བྲལ་བའི་ཐབས་ཀྱང་འཆིང་བའོ། །ཞེས་གསུངས། དེ་བཞིན་ལམ་སྒྲོན་ལས། ཐབས་དང་བྲལ་བའི་ཤེས་རབ་དང་། །ཤེས་རབ་བྲལ་བའི་
ཐབས་དག་ཀྱང༌། །གང་ཕྱིར་འཆིང་བ་ཞེས་གསུངས་པས། །དེ་ཕྱིར་གཉིས་ཀ་སྤང་མི་བྱ། །ཞེས་དང༌། ཤེས་རབ་ཕ་རོལ་ཕྱིན་སྤང་པའི། །སྦྱིན་པའི་ཕ་རོལ་ཕྱིན་ལ་སོགས། །དགེ་བའི་
ཚོགས་རྣམས་ཐམས་ཅད་དག །རྒྱལ་བ་རྣམས་ཀྱིས་ཐབས་སུ་བཤད། །ཐབས་སྒོམ་དབང་གི་བདག་ཉིད་ཀྱིས། །གང་ཞིག་ཤེས་རབ་རྣམ་སྒོམ་པ། །དེས་ནི་བྱང་ཆུབ་མྱུར་དུ་ཐོབ། །བདག་
མེད་གཅིག་པོ་བསྒོམས་པས་མིན། །ཞེས་པས། དེ་གཉིས་ལས་ཀྱང་དང་པོར་ཐབས་དང་། ཕྱིས་ཤེས་རབ་སྒོམ་པ་བཤད་དོ། །ཐབས་དེའི་གཙོ་བོ་ཡང་སྙིང་རྗེ་ཆེན་པོ་ཡིན་ལ། དེ་ཡང་
378

།བྱམས་པ་རྒྱུད་ལ་ཕྱིན་ཅི་མ་ལོག་པ་ཅིག་སྐྱེས་ན་འབྱུང་བས་བྱམས་པ་ཚད་མེད་པ་ཡང་ཡང་བསྒོམ་པར་བྱའོ། །དེ་འབྱོངས་པའི་ཚད་ཀྱང༌། བདག་གི་བདེ་ལ་གཞན་༄༅།
སྦྱོར་ནུས། །བྱམས་པ་ཚད་དུ་ཕྱིན་པ་ལགས། །མས་བུ་ལ་རང་གི་ཕུན་སུམ་ཚོགས་པ་ཐམས་ཅད་ལ་འཕངས་པ་མེད་པར་སྟེར་བ་ལྟ་བུའོ། །དེ་ནས་སྙིང་རྗེ་བསྒོམ་དེ་འབྱོངས་པའི་ཚད་
ནི༑ གཞན་གྱི་སྡུག་བསྔལ་བདག་ལེན་ནུས། །སྙིང་རྗེ་ཚད་དུ་ཕྱིན་པ་ལགས། དེ་ཡང་མས་བུའི་ཕྱིར་རང་གླུད་དུ་གཏོང་ནུས་པ་ལྟ་བུའོ། །དེ་ནས་བྱང་ཆུབ་ཀྱི་སེམས་སྒོམ་སྟེ། དེ་ཡང་
བདག་དང་གཞན་མཉམ་པར་སྒོམ་པ་དང་། བདག་བས་གཞན་གཅེས་པར་དང་། བདག་གཞན་མ་གྲུབ་པར་སྒོམ་པའི་སྒོ་གསུམ་གྱིས་སོ། །དེ་འབྱོངས་པའི་ཚད་ཀྱང་། གནོད་སྐྱེལ་ཀྱིས་བློ་
མི་སྨས་ན། །བྱང་སེམས་ཚད་དུ་ཕྱིན་པ་ལགས། །བུ་ཆུང་ངུས་མར་བརྡེགས་ཀྱང་དེ་ལ་བློ་མི་སྨས་པའི་ཁར་དགའ་དགར་བྱེད་པ་ལྟ་བུའོ། །འདིར་བདག་ནི་ལས་འབྲས་ཀྱི་རྟེན་དུ་རུང་བའི་
བདག་དེ་ཡིན་ལ། དེ་ཡང་འཇུག་པར། གང་ཕྱིར་ཐུབ་པས་བདག་དེ་ས་ཆུ་མེ། །རླུང་དང་ནམ་མཁའ་རྣམ་ཤེས་ཞེས་བྱ་བ། །ཁམས་དྲུག་དང་ནི་མིག་སོགས་རེག་པ་ཡི། །རྟེན་དྲུག་དག་ལ་

བརྟེན་ནས་ཉེར་བསྟན་ཞིང་། །སེམས་དང་སེམས་བྱུང་ཆོས་རྣམས་ཉེར་བཟུང་ནས། །དེས་གསུངས་ཞེས་པས། དེ་མེད་པར་གཏན་ལ་འབེབས་པའི་ཚེ། དེ་ཕྱིར་ངར་འཛིན་རྟེན་ནི་དངོས་པོ་
མིན༑ །ཕུང་ལས་གཞན་མིན་ཕུང་པོའི་ངོ་བོ་མིན། ྋ།ཕུང་པོར་རྟེན་མིན་འདི་ནི་དེ་ལྡན་མིན། །འདི་ནི་ཕུང་པོ་རྣམས་བརྟེན་འགྲུབ་པར་གསུངས། །ཞེས་ལྔའམ། ཤིང་རྟ་རང་ཡན་ལག་ལས་
གཞན་འདོད་མིན། །གཞན་མིན་མ་ཡིན་དེ་ལྡན་ཡང་མིན་ཞིང་། །ཡན་ལག་མ་ཡིན་ཡན་ལག་དག་དེར་མིན། །འདུས་པ་ཙམ་མིན་དབྱིབས་མིན་དེ་བཞིན་ནོ། །ཞེས་བཤད་པ་བདུན་གྱིས་བདག་
དེ་མེད་པར་ངེས་པ་རྙེད་ནུས་པ་ཡིན་ནོ། །དེ་ལྟར་ངར་འཛིན་པའི་རྟེན་ཡུལ་བདག་དེ་མ་གྲུབ་ན་བདག་འཛིན་འཇིག དེ་ཞིག་ན་དེས་ཕྱི་ནས་བཞག་པའི་གཞན་ག་ལ་འགྲུབ་སྟེ་གཞན་ཞེས་པའི་ཐ་སྙད་
བདག་འཛིན་ལ་ལྟོས་ནས་བཞག་པའི་ཕྱིར་རོ། །འདི་ཙམ་ཆོས་ཀྱི་བདག་མེད་བསྡུས་པར་བསྟན་པར་སྟེ་གཞན་དེ་གཟུང་འཛིན་དུ་མར་རྟོག་པས། རྟོག་པ་དེ་བཟློག་པའི་ཕྱིར། ཤེས་རབ་སྒོམ་པ་
ལ་འཇུག་པ་ཡིན་ནོ། །གཉིས་པ་ཤེས་རབ་སྒོམ་པ་ནི། ཕྱི་རོལ་གྱི་དོན་བཀག་ནས་སེམས་ཙམ་དུ་བསྟན། སེམས་ཀྱང་མེད་པར་བསྟན་ནས་གཉིས་མེད་ཀྱི་ཤེས་པ་རང་རིག་ཙམ། དེ་ཡང་༔

༄༅། །མཐའ་བྲལ་དབུ་མར་གཏན་ལ་ཕབ་ནས་སྣང་བ་མེད་པའི་ཏིང་ངེ་འཛིན་མངོན་དུ་བྱ་བའི་སྒོ་གསུམ་དུ་འདུ་སྟེ། མདོ་སྡེ་རྒྱན་ལས། སེམས་ལས་གཞན་མེད་པར་ནི་
24/12/00
བློས་རིག་ན། །དེ་ནས་སེམས་ཀྱང་མེད་པ་ཉིད་དུ་རྟོགས། །བློ་དང་ལྡན་པས་གཉིས་པོ་མེད་རིག་ནས། །དེ་མི་ལྡན་པ་ཆོས་ཀྱི་དབྱིངས་ལ་གནས། །ཞེས་གསུངས། དེ་བཞིན་སྟོན་པ་ཉིད་
ཀྱིས་ལང་ཀར་གཤེགས་པ་ལས། སེམས་ཙམ་ལ་ནི་བརྟེན་ནས་སུ། །ཕྱི་རོལ་དོན་ལ་མི་རྟོག་གོ །དེ་བཞིན་ཉིད་ལ་གནས་ནས་སུ། །སེམས་ཙམ་ལས་ཀྱང་འདའ་བར་བྱ། །སེམས་ཙམ་
ལས་ནི་འདས་ནས་སུ། །སྣང་བ་མེད་ལ་གནས་པར་བྱ། །སྣང་མེད་གནས་པའི་རྣལ་འབྱོར་པ། །དེ་ཡིས་ཐེག་པ་ཆེན་པོ་མཐོང༌། །ཞེས་གསུངས་སོ། །དེའི་དང་པོ་གཉིས་ཀྱིས་རྣམ་
བདེན༑ དེ་ནས་གཉིས་ནི་རྣམ་རྫུན། ལྷག་མས་དབུ་མར་བཤད་པ་ཡིན་ནོ། །དང་པོ་བཟོད་པ་དང་གཉིས་པ་ཆོས་མཆོག་པའི་རྟོགས་པ་སྔོན་གྱི་མཁས་པ་རྣམས་ཀྱིས་མགྲིན་གཅིག་པར་བཤད་
པས༑ གཞན་སྟོང་དགག་པའི་ངལ་བ་རྣམས་དོན་མེད་པ་དང༌། ཆོས་མཆོག་གི་ཕྱི་ལོགས་སུ་མཐོང་ལམ་སྐྱེ། དེ་ནས་ཐམས་ཅད་དབུ་མ་རབ་ཏུ་མི་གནས་པར་སོང་བ་སྔོན་གྱི་མཁས་པ་རྣམས་381

མགྲིན་གཅིག་པས། རབ་ཏུ་མི་གནས་པའམ་རང་སྟོང་དབུ་མ་དགག་པར་སེམས་པ་རྣམས་ཀྱང་རང་གི་བློ་གྲོས་མུན་པར་འཇུག་པ་ཙམ་མོ། །དེས་ན་སེམས་ཙམ་དང་། དེའི་དབྱེ་བ་ཇོ་བོ་རྗེ་ལྷ་
གཅིག་གིས། གཟུང་དང་འཛིན་པ་ལས་གྲོལ་བའི། །རྣམ་ཤེས་དམ་པའི་དོན་དུ་ཡོད། །ཅེས་ཚུལ་གཉིས་བཤད་པ་ནི། དེ་དག་གི་ཤེས་རབ་ཡིན་ལ། དེ་སྒོམ་པའི་ཚུལ་ཀླུའི་བཤེས་གཉེན་
གྱིས༑ རྫོགས་པའི་བྱང་ཆུབ་འདོད་རྣམས་ཀྱི། །མི་རྟོག་ཡེ་ཤེས་བསྐྱེད་པའི་ཕྱིར། །དེ་བས་རྣམ་པར་རིག་ཙམ་དུ། །སྒོམ་པ་རྟག་ཏུ་སྦྱར་བ་བྱ། །དེའི་འགྲེལ་པ་ཡེ་ཤེས་ཟླ་བས་མཛད་
པར༑ གང་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འདོད་པ་དེ་དག་གིས་རྣམ་པར་མི་རྟོག་པའི་ཡེ་ཤེས་ཡོངས་སུ་བསྒྲབ་པའི་ཕྱིར་འདི་ཐམས་ཅད་
ནི་རྣམ་པར་རིག་པ་ཙམ་མོ་ཞེས་རྣམ་པར་རིག་པ་ཙམ་ཉིད་དུ་སྒོམ་པ་ལ་རྟག་ཏུ་སྦྱར་བར་བྱའོ། །དེ་ལྟར་རྣམ་པར་རིག་པར་སྣང་བ་མཐོང་བ་སྐྱེས་ཏེ། ཐམས་ཅད་ལ་དངོས་པོའི་ངོ་བོ་མི་མཐོང་ན་
གཟུང་བ་མེད་པར་འཛིན་པ་ཡང་མེད་དོ། །ཞེས་རྣམ་པར་རིག་པ་ཙམ་ཡང་ཡང་དག་པར་རྗེས་སུ་མི་མཐོང་སྟེ། དེའི་ཕྱིར་གཟུང་བ་དང་འཛིན་པར་རྣམ་པར་རྟོག་པ་དང་བྲལ་བས་རྣམ་པར་མི་རྟོག་

༄༅། །པའི་ཡེ་ཤེས་ལྷུན་གྱིས་གྲུབ་པ་ཉིད་དུ་འབྱུང་བར་འགྱུར་ཏེ། དེའི་ཕྱིར་སྒོམ་པ་རྟག་ཏུ་སྦྱར་བར་བྱ། ཞེས་བྱ་བ་སྨོས་ཏེ། འདི་ནི་ཕན་ཡོན་ཡིན་པས་སྒྲིམས་ཤིག་
ཅེས་སྟོན་ཏོ། །དེ་ལྟར་སྒོམ་པ་ལ་མངོན་པར་བརྩོན་པའི་བློ་གྲོས་དང་ལྡན་པ་ནི་ས་བཅུར་རིམ་གྱིས་རྣམ་པར་འཇུག་པས་མི་རྟོག་པའི་ངོ་བོ་ཉིད་མཐོང་སྟེ། གཟུང་བ་དང་འཛིན་པའི་བདག་ཉིད་
གཉིས་པོ་གང་ཡིན་པ་དེ་ཡང་གཉིས་མེད་ཀྱི་ངོ་བོ་ཉིད་དུ་རྟོག་ཅིང་། འདི་ན་རྟག་པར་བྱ་བ་ཡང་མེད་ལ་རྟོག་པ་ཡང་མེད་དེ་འདི་ཐམས་ཅད་མེད་པ་ལ་སྒྲོ་བཏགས་པ་ཡིན་པས། འདི་ཀུན་རྨི་ལམ་
དང་འདྲའོ། །ཞེས་ངེས་པར་བྱེད་དོ། །དེའི་ཕྱིར་རྣམ་རྟོག་མི་རྟོག་བདག་ཉིད་ཡིན། །གཉིས་དང་གཉིས་མེད་བདག་ཉིད་དེ། །འདི་དག་ཐམས་ཅད་རྨི་ལམ་བཞིན། །འདི་ལ་བརྟག་བྱ་རྟོག་
བྱེད་མེད། །ཅེས་བྱ་བ་སྨོས་ཏེ་དེ་ནི་འདི་སྐད་དུ་ཕྱིན་ཅི་ལོག་ཏུ་འགྱུར་བ་མ་གཏོགས་པར་ཆོས་ཕྲ་རབ་ཙམ་ཡང་མེད་དེ། དེ་བས་ན་ཕྱིན་ཅི་ལོག་སྤང་པ་ཙམ་ཞིག་བྱ་བར་ཟད་དོ། །ཞེས་བསྟན་
༈ བར་འགྱུར་རོ། །དངོས་པོ་གང་ཡང་བསྣན་མེད་ཅིང་། །བསལ་བ་ཡང་མེད་དེ་ཡི་ཕྱིར། །ཞེས་བྱ་བ་དེ་ཉིད་བསྒྲུབ་པར་བྱེད་དོ། །འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་ ྗ

མེད༑ །ཡང་དག་ཉིད་ལ་ཡང་དག་ལྟ། །ཡང་དག་མཐོང་ན་རྣམ་པར་གྲོལ། །ཞེས་བྱ་བ་སྟེ་དེའི་ཕྱིར། ཆོས་ཀྱི་རང་གི་ངོ་བོ་ཉིད། །དེ་བཞིན་ཉིད་ཙམ་མཐོང་བས་གྲོལ། །ཞེས་བྱ་བ་སྨོས་
སོ༑ །ཞེས་གསུངས་པ་འདི་ཡང་། སྔར་བཤད་པ་བཞིན་ཞི་གནས་བསྒྲབས། དེ་ནས་ལྷག་མཐོང་སྐྱེས་པའི་ཞི་ལྷག་ཟུང་འབྲེལ་གྱིས་རྣམ་པར་རིག་པ་ཙམ་དུ་གཏན་ལ་དབབ་པ་ཡིན་ནོ། །དབུ་
མ་པས་ཀྱང་ལང་ཀར་གཤེགས་པའི་ལུང་དེ་དང་མཐུན་པར། ཐོག་མར་ཕྱི་རོལ་གྱི་དོན་མེད་པར་སེམས་སྣང་དུ་གཏན་ལ་ཕབ་པ་སོགས་ནི་འདྲ་ལ། དེར་དོན་མེད་ལ་དེར་སྣང་བ་བདེན་པ་དང་
གཉིས་སུ་མེད་པར་ཁས་མི་ལེན་པས་སྔ་མ་ལས་ཁྱད་ཞུགས་སོ། །དེས་ན་ལུགས་འདི་བསྒོམ་བྱའི་ཤེས་རབ་ནི་ལམ་སྒྲོན་ལས། ཕུང་པོ་ཁམས་དང་སྐྱེ་མཆེད་རྣམས། ། སྐྱེ་བ་མེད་པར་རྟོགས་
གྱུར་པའི། །རང་བཞིན་སྟོང་ཉིད་ཤེས་པ་ནི། །ཤེས་རབ་ཅེས་ནི་ཡོངས་སུ་བཤད། །ཅེས་གསུངས། དེ་སྒོམ་ཁྱེར་ཡང་དེ་ཉིད་དུ། །དེ་བས་ཆོས་རྣམས་མ་ལུས་པའི། །རང་བཞིན་དག་ནི་
མི་དམིགས་པས། །བདག་མེད་པ་ནི་སྒོམ་གང་ཡིན། །དེ་ཉིད་ཤེས་རབ་སྒོམ་པ་ཡིན། །ཤེས་རབ་ཀྱིས་ནི་ཆོས་རྣམས་ཀུན། །གང་གི་རང་བཞིན་མ་མཐོང་ཞིང༌། །ཤེས་རབ་དེ་ཉིད་རིག་

༄༅། །བཤད་པ། །རྣམ་རྟོག་མེད་པར་དེ་བསྒོམ་བྱ། །རྣམ་རྟོག་ལས་བྱུང་སྲིད་པ་འདི། །རྣམ་པར་རྟོག་པའི་བདག་ཉིད་དེ། །དེ་ཕྱིར་མ་ལུས་རྟོག་སྤངས་པ། །མྱ་ངན་
འདས་པ་མཆོག་ཡིན་ནོ། །ཞེས་འཁོར་བ་ཐམས་ཅད་རྣམ་རྟོག་ཏུ་བཤད་པ་དང་། དེ་སྤངས་པ་ཐར་པའམ་མྱ་ངན་ལས་འདས་པར་བཤད་དོ། །སྒོམ་བདག་མེད་པ་སྒོམ་ཚུལ་རྒྱས་པར་ཇོ་བོ་རྗེ་ལྷ་
༈ གཅིག་ཉིད་ཀྱིས་དབུ་མའི་མན་ངག་ཏུ་རྒྱས་པར་བསྟན་པ་ནི། ཐེག་པ་ཆེན་པོའི་དབུ་མའི་མན་ངག་ནི་འདི་ཡིན་ཏེ། ཀུན་རྫོབ་ཏུ་ཆོས་ཐམས་ཅད་ཚུར་རོལ་མཐོང་བའི་ངོར་བྱས་ནས་རྒྱུ་འབྲས་ལ་
༈ སོགས་པ་རྣམ་པར་བཞག་པ་ཐམས་ཅད་ཇི་ལྟར་སྣང་བ་བཞིན་དུ་བདེན་པ་ཡིན་ལ་དོན་དམ་པའམ་ཡང་དག་པར་ཀུན་རྫོབ་ཇི་ལྟར་སྣང་བ་དེ་ཁོ་ན་གཏན་ཚིགས་ཆེན་པོ་རྣམས་ཀྱིས་གཞིགས་ཅིང་བཙལ་
ན་སྐྲའི་རྩེ་མོ་བརྒྱར་གཤགས་པའི་ཚད་ཙམ་ཡང་གཟུང་དུ་མེད་དོ་ཞེས་ངེས་པར་ཁོང་དུ་ཆུད་པར་བྱའོ། །སྟན་བདེ་བ་ལ་སྐྱིལ་མོ་ཀྲུང་བཅས་ཏེ་འདུག་ལ་འདི་ལྟར་རེ་ཞིག་དངོས་པོ་ནི་གཉིས་
ཏེ༑ གཟུགས་ཅན་དང་གཟུགས་ཅན་མ་ཡིན་པའོ། །དེ་ལ་གཟུགས་ཅན་རྣམས་ནི་རྡུལ་ཕྲ་རབ་འདུས་པ་ཡིན་ལ། དེ་ཡང་ཕྱོགས་ཆའི་དབྱེ་བས་ཕྱེ་ཞིང་གཞིགས་ན་ཤིན་ཏུ་ཕྲ་བ་ཡང་ལུས་པ་མེད་

ཅིང་སྣང་བ་ཡང་མེད་དོ། གཟུགས་ཅན་མ་ཡིན་པ་ནི་སེམས་ཡིན་ལ། དེ་ཡང་དེ་ལྟར་འདས་པའི་སེམས་ནི་འགགས་ཤིང་ཞིག མ་འོངས་པའི་སེམས་ནི་མ་སྐྱེས་ཤིང་མ་བྱུང་། ད་ལྟར་གྱི་
སེམས་ནི་འདི་ལྟར་ཡང་ཤིན་ཏུ་བརྟག་དཀའ་སྟེ། ཁ་དོག་མེད་ཅིང་དབྱིབས་དང་བྲལ་བ། ནམ་མཁའ་དང་འདྲ་བས་མ་གྲུབ་པའམ། ཡང་གཅིག་དང་དུ་མ་དང་བྲལ་བས་སམ། ཡང་ན་མ་
སྐྱེས་པས་སམ། ཡང་ན་དེ་རང་བཞིན་གྱིས་འོད་གསལ་བ་ལ་སོགས་པ་རིག་པའི་མཚོན་གྱིས་དཔྱད་ཅིང་གཞིགས་ན་མ་གྲུབ་པར་རྟོགས་སོ། །དེ་ལྟར་གཉིས་པོ་ཅིའི་ངོ་བོར་ཡང་མི་གྲུབ་ཅིང་མེད་
ཙ་ན་སོ་སོར་རྟོག་པའི་ཤེས་རབ་དེ་ཉིད་ཀྱང་མ་གྲུབ་སྟེ། དཔེར་ན་ཤིང་གཉིས་ཕན་ཚུན་དྲུད་པས་མེ་བྱུང་བའི་རྐྱེན་གྱིས་ཤིང་གཉིས་པོ་ཉིད་ཚིག་ཅིང་མེད་པའི་རྗེས་ལ་གང་གིས་སྲེག་པར་བྱེད་པའི་མེ་
དེ་ཉིད་ཀྱང་རང་ཞི་བ་དེ་བཞིན་དུ་རང་དང་སྤྱིའི་མཚན་ཉིད་ཀྱི་ཆོས་ཐམས་ཅད་མེད་པར་གྲུབ་ཙ་ན་ཤེས་རབ་ཉིད་ཀྱང་སྣང་བ་མེད་ཅིང་འོད་གསལ་བ་ཅིའི་ངོར་ཡང་མ་གྲུབ་པས་བྱིང་བ་དང་རྒོད་པའི་
སྐྱོན་དུ་འགྱུར་བ་ཐམས་ཅད་བསལ་ཏེ། བར་སྐབས་དེར་ཤེས་པ་ཅིར་ཡང་མི་རྟོག ཅིར་ཡང་མི་འཛིན། དྲན་པ་དང་ཡིད་ལ་བྱེད་པ་ཐམས་ཅད་སྤངས་ཏེ། ཇི་སྲིད་དུ་མཚན་མ་འམ་རྣམ་པར་386

།རྟོག་པའི་དགྲའམ། ཆོམ་རྐན་མ་ལངས་ཀྱི་བར་དུ་དེ་ལྟ་ལ་ཤེས་པ་གནས་པར་བྱའོ། །གང་གི་ཚེ་ལྡང་བར་འདོད་ན་དལ་བུས་སྐྱིལ་ཀྲུང་བཤིག་ལངས་ཏེ། སྒྱ་མ་༄༅།
ལྟ་བུའི་ཡིད་ཀྱིས་ལུས་དང་ངག་དང་ཡིད་ཀྱི་དགེ་བ་ཅི་ནུས་ཀྱིས་བྱའོ། །དེ་ལྟར་གུས་པ་དང་ཡུན་རིང་པ་དང་རྒྱུན་མ་ཆད་པར་བསྒྲབས་ན་སྐལ་བ་དང་ལྡན་པ་རྣམས་ཀྱིས་ཚེ་འདི་ཉིད་ལ་བདེན་པ་
* མཐོང་བར་འགྱུར་ཏེ། ཆོས་ཐམས་ཅད་ནམ་མཁའི་དཀྱིལ་ལྟ་བུར་འབད་པ་དང་རྩོལ་བ་མེད་ཅིང་རང་གིས་ངང་གིས་གྲུབ་པ་མངོན་སུམ་དུ་བྱེད་དོ། །དེའི་རྗེས་ལ་ཐོབ་པས་ནི་ཆོས་ཐམས་ཅད་སྒྱུ་
མ་ལྟ་བུར་ལ་སོགས་པར་ཤེས་སོ། །གང་གི་ཚེ་རྡོ་རྗེ་ལྟ་བུའི་ཏིང་ངེ་འཛིན་མངོན་དུ་མཛད་ཕན་ཆད་ནི་རྗེས་ལ་ཐོབ་པ་མི་མངའ་སྟེ། དུས་ཐམས་ཅད་དུ་མཉམ་པར་བཞག་པའོ། །དེ་ལྟ་མ་ཡིན་ནོ་
བྱང་ཆུབ་སེམས་དཔའ་དང་ཁྱད་པར་ཅི་ཡོད་ཅེས་བྱ་བ་ལ་སོགས་པའི་རིགས་པ་དང་ལུང་འདིར་མི་བརྗོད་དོ། །གཞན་གྱི་དོན་དུ་བསྐལ་པ་གྲངས་མེད་པར་ཚོགས་བསགས་པ་དང་། སྨོན་ལམ་
བཏབ་པའི་མཐུས་གདུལ་བྱ་རྣམས་ཇི་ལྟར་འདོད་པ་བཞིན་དུ་འགྱུར་རོ། །ལུང་དང་རིགས་པ་ཤིན་ཏུ་མང་མོད་ཀྱི་འདིར་མ་སྤྲོས། །ཞེས་གསུངས་པ། དབུ་མ་ཐལ་འགྱུར་བའི་ལུགས་ཐུན་མོང་

མ་ཡིན་པ་རིམ་གྱིས་བཀྲི་ཚུལ་ལམ་སྒྲོན་ནས་ཇི་ལྟར་བཤད་པ་ནི་དེ་ཡིན་ནོ། །ཐལ་འགྱུར་བ་དང་རང་རྒྱུད་པའི་སྒོམ་ལུགས་ལ་ཁྱད་པར་ཆེན་པོ་ཡོད་པ་སྐད་བྱེད་པའང་རིགས་པ་མ་ཡིན་ཏེ། ཀ་མ་
ལ་ཤཱི་ལས། དེ་བཞིན་དུ་ཆོས་ཐམས་ཅད་རང་གི་བློས་བཏགས་པ་ལས་གུད་ན་མེད་པར་ཁོང་དུ་ཆུད་པར་བྱའོ། །དེའི་ཕྱིར་ཆོས་ཐམས་ཅད་དོན་དམ་པར་རང་བཞིན་མེད་པར་བསམ་མོ། །རང་
བཞིན་གང་ཡང་མེད་དོ་སྙམ་པ་དེ་ཡང་། ཡང་དག་པའི་ཤེས་རབ་ཀྱིས་སྤངས་ཏེ་ཡོད་མེད་ལས་འདས་པའི་ཡུལ་དེ་ལྟ་བུ་ལ་ཤེས་པ་ཡང་ཡོད་མེད་དང་བྲལ་བ་དེ་ལྟ་བུས་དམིགས་པ་མེད་པར་
བསྒོམ་པར་བྱའོ། །དེ་ལྟ་བས་ན་བར་བར་དུ་སེམས་ཀྱིས་སེམས་ལ་བརྟགས་ཏེ་དམིགས་པ་ལ་སེམས་འཇུག་ན་ཡང་དེ་བཞིན་དུ་ངང་གིས་འཇུག་པ་མངོན་པར་འདུ་བྱ་བ་མེད་པ་དེ་ཁོ་ན་ཉིད་ལ་ཤིན་
ཏུ་གསལ་བར་གནས་པར་བྱའོ། །དེས་སེམས་ཀྱི་རྒྱུད་མི་གཡེལ་བར་བྱའོ། །ཅི་སྟེ་སེམས་གཡེལ་བར་གྱུར་ན། འདི་ལྟར་དངོས་པོ་ཀུན་ནི་གཟུང་བ་དང་འཛིན་པ་སྟེ་གཟུང་བའི་དངོས་པོ་རྡུལ་
ཕྲ་རབ་ཏུ་བློས་བཤིག་སྟེ། དེ་ཉིད་ཀྱང་སོ་སོར་ཕྱེ་ན་དངོས་པོ་མེད་དོ། །འཛིན་པ་ཡང་དེ་ལས་གུད་ན་མེད་དེ་དེའི་རྣམ་པར་སྣང་བའི་ཕྱིར་རོ། །དེས་གཡེང་བ་ཞི་བར་བྱས་ནས་གོང་མ་ཉིད་ལ་388

༄༅། །གནས་པར་བྱའོ། །ཞེས་ཚུལ་དེ་སྒོམ་རིམ་དུ་ཡང་གཏན་ལ་ལེགས་པར་ཕབ་པ་མཐུན་པས་སོ། །སྒོམ་རིམ་འབྲིང་པོ་ལས། དེ་དེ་ལྟར་ཤེས་རབ་ཀྱི་གཟུགས་ལ་
སོགས་པའི་དངོས་པོའི་ངོ་བོ་ཉིད་ཡང་དག་པ་ཇི་ལྟ་བ་བཞིན་དུ་བརྟགས་ནས་བསམ་གཏན་བྱེད་ཀྱི། གཟུགས་ལ་སོགས་པ་ལ་གནས་ནས་བསམ་གཏན་མི་བྱེད། འཇིག་རྟེན་འདི་དང་ཕ་རོལ་གྱི་
བར་ལ་གནས་ནས་བསམ་གཏན་མི་བྱེད་དོ། །གཟུགས་ལ་སོགས་པ་དེ་དག་མི་དམིགས་པའི་ཕྱིར་རོ། །དེ་ལྟ་བས་ན་མི་གནས་པའི་བསམ་གཏན་ཞེས་བྱའོ། །ཤེས་རབ་ཀྱི་དངོས་པོ་མཐའ་དག་
4 གི་ངོ་བོ་ཉིད་ལ་སོ་སོར་བརྟགས་ནས་གང་གི་ཕྱིར་མི་དམིགས་པར་བསམ་གཏན་བྱེད་པ་དེའི་ཕྱིར་ཤེས་རབ་མཆོག་གི་བསམ་གཏན་པ་ཞེས་བྱ་སྟེ། འཕགས་པ་ནམ་མཁའ་མཛོད་དང་། འཕགས་
པ་གཙུག་ན་རིན་ཆེན་ལ་སོགས་པར་བསྟན་པ་བཞིན་ནོ་ཞེས་པས་སོ། །ཐུན་གཅིག་ལ་ཐབས་ཤེས་སྒོམ་ཚུལ་ནི། བློ་གྲོས་མི་ཟད་པའི་མདོ་འགྲེལ་ལས། སྙིང་རྗེ་ཆེན་པོའི་དམིགས་པ་ལ་སེམས་
འདོད་ཆགས་པ་ནི་ཁམས་དང་འགྲོ་བ་དང་སྐྱེ་གནས་ཀྱིས་བསྡུས་པའི་སེམས་ཅན་ཐམས་ཅད་ནི་སྡུག་བསྔལ་རྣམ་པ་གསུམ་གྱིས་ཇི་ལྟར་མཐུན་པ་བཞིན་དུ་སྡུག་བསྔལ་བ་ཡིན་ནོ་སྙམ་དུ་སེམས་མངོན་

པར་འདུ་བྱེད་པ་དེ་ནི་ཐབས་སོ། །དེའི་འོག་ཏུ་སེམས་ཅན་དང་སྡུག་བསྔལ་ལ་སོགས་པའི་མཚན་མ་ཡང་རབ་ཏུ་སྤང་ཏེ། རྟོག་པ་ཞི་བ་དང་། སྤྱོད་པ་རབ་ཏུ་ཞི་བར་བསམ་གཏན་བྱེད་པ་འདི་ནི་
ཤེས་རབ་སྟེ་ཞེས་སོ། །གཉིས་པ་གོམས་པར་བྱ་བའི་ཕྱིར་ཤེས་རབ་སྔར་བསྒོམས་ནས་ཐབས་ཕྱི་ནས་སྒོམ་པའི་ཚུལ་ནི། ཇོ་བོ་རྗེ་ལྷ་གཅིག་ཉིད་ཀྱིས། དྲན་པ་གཅིག་པའི་མན་ངག་ཞེས་པ་འདི་
གསུངས་ཏེ། འདིར་བྱང་ཆུབ་སེམས་དཔའ་སེམས་དང་པོ་བསྐྱེད་པ་ནས་ཉེ་བར་བཟུང་སྟེ་དབང་བསྐར་ཆེན་པོ་མ་ཐོབ་ཀྱི་བར་དེ་སྲིད་དུ་དེའི་བྱ་བ་ནི་གཉིས་ཏེ། ཤེས་རབ་ཀྱི་བྱ་བ་དང་ཐབས་ཀྱི་བྱ་
བའོ༑ །དེ་ལ་ཤེས་རབ་ནི་ཆོས་ཐམས་ཅད་གདོད་མ་ནས་མ་སྐྱེས་པ་དང་པོ་ཉིད་ནས་ཆོས་ཀྱི་དབྱིངས་ཉིད་དུ་ཤེས་པའོ། །དེའི་བྱ་བ་ནི་ལས་དང་པོ་པ་དེ་ཉིད་ནས་ཇི་སྲིད་དབང་བསྐར་བ་མ་ཐོབ་ཀྱི་
བར་དེ་སྲིད་དུ་ཉིན་མཚན་དུས་རྟག་ཏུ་དེ་ཉིད་སྒོམ་པར་བྱའོ། །ཐབས་ནི་སེམས་ཅན་མི་གཏོང་བའི་བྱང་ཆུབ་ཀྱི་སེམས་སོ། །དེའི་བྱ་བ་ནི་ལུས་དང་ངག་དང་ཡིད་ཀྱི་བྱ་བ་ཐམས་ཅད་སེམས་ཅན་གྱི་
(q
ཆེད་མ་ཡིན་པ་ཅི་ཡང་མེད་དེ། དངོས་སམ་བརྒྱུད་པས་སོ། །འདིར་ཡང་སེམས་ཅན་ལ་དམིགས་པ་དང་། དམིགས་པ་མེད་པའི་རིམ་པའོ། །དེའི་རིམ་པ་ནི་འདི་ཡིན་ཏེ་མི་མཁས་པ་རབ་རིབ་)
06s

༄༅། །ཅན་དང་། མཁས་པ་རབ་རིབ་དྭངས་པའོ། །གང་གི་ཚེ་ཆོས་ཀྱི་སྐུ་མངོན་སུམ་དུ་མཛད་ཕན་ཆད་ཤེས་རབ་མངའ་སྟེ་ཡེ་ཤེས་ཉིད་དུ་གྱུར་ནས་གནས་སོ། །ཤེས་
རབ་ཀྱི་བྱ་བ་ནི་མི་མངའ་སྟེ་གོམས་ནས་མཐར་ཕྱིན་པའི་ཕྱིར་རོ། །ཐབས་དེའི་བྱ་བ་ནི་དམིགས་པ་མེད་པར་རང་གི་ངང་གི་ལྷུན་གྱིས་གྲུབ་པ་དང་། འབད་པ་དང་རྩོལ་བ་མེད་པར་འབྱུང་ངོ་།
༜ བྱང་ཆུབ་སེམས་དཔའ་ལས་དང་པོ་པའི་གང་ཟག་གིས་བདག་ཡོད་པས་སེམས་ཅན་ཞེས་བཏགས་ཤིང་། དེས་སྡུག་བསྔལ་བ་ལ་སྙིང་རྗེ་སྐྱེད་དོ། །དེ་ནས་གོམས་ནས་ནི་སེམས་ཅན་ཞེས་བྱ་བ་ནི་
INS
དང་པོ་ཉིད་ནས་མེད་ཀྱི་གློ་བུར་དུ་བཏགས་པར་ཟད་དོ། །གཞན་དུ་ན་རྟེན་འབྲེལ་གྱི་ཕུང་པོ་དང་ཁམས་དང་སྐྱེ་མཆེད་ཙམ་ཞིག་ལས་འདི་ནི་ཅི་ཡང་མེད་དོ་སྙམ་དུ་རྟོགས་པ་དང༌། ཡང་འདི་དག་
ནི་རང་གི་སེམས་འབའ་ཞིག་དུ་ཟད་ཀྱི་གཞན་འདི་ན་ཅི་ཡང་མེད་དོ་སྙམ་དུ་རྟོགས་ནས། དེས་སྡུག་བསྔལ་བ་རྣམས་ལ་སྙིང་རྗེ་སྐྱེའོ། །གང་གི་ཚེ་སངས་རྒྱས་ཀྱི་ས་ལ་དམིགས་པའི་ཡུལ་མེད་
དེ༑ འཕགས་པ་རབ་ཀྱི་རྩལ་གྱི་རྣམ་པར་གནོན་པ་ལས་ཇི་སྐད་དུ། སངས་རྒྱས་བཅོམ་ལྡན་འདས་ཀྱི་ཡེ་ཤེས་ཀྱིས་ཅི་ཡང་མི་གཟིགས་ཏེ། དེ་ཅིའི་ཕྱིར་ཞེ་ན། ཡེ་ཤེས་ཀྱི་ཡུལ་མི་མངའ་བའི་

ཕྱིར་རོ་ཞེས་གསུངས་སོ། །འོ་ན་དུས་དེ་ན་ཡེ་ཤེས་ཡོད་དམ་མེད་ཅེ་ན། འཕགས་པ་ཀླུ་སྒྲུབ་མི་བཞེད་དེ། ཇི་སྐད་དུ། སེམས་ནི་སངས་རྒྱས་ཐམས་ཅད་ཀྱིས། །མ་གཟིགས་མི་གཟིགས་
གཟིགས་མི་འགྱུར། །རང་བཞིན་མེད་པའི་རང་བཞིན་ལ། །ཅི་ལྟ་བུ་ཞིག་གཟིགས་པར་འགྱུར། །ཞེས་གསུངས་པ་དང་། བརྒྱུད་པའི་མན་ངག་ནི་འདི་ཡིན་ནོ། །དེས་ན་གཞན་གྱི་དོན་ལས
མ་གཏོགས་པ་བྱ་བ་གཞན་ཅི་ཡང་མི་མངའ་ལ། འདི་ལྟར་གཞན་གྱི་དོན་ནི་འདོད་པར་བྱ་བའི་དོན་གྱི་འབྲས་བུའི་གཙོ་བོ་ཡིན་ནོ། །ཇི་སྐད་དུ་འཕགས་པ་ཀླུ་སྒྲུབ་ཀྱི་ཞལ་སྔ་ནས། གཞན་དོན་
ཕུན་སུམ་ཚོགས་པ་ནི། །འབྲས་བུ་ཡི་ནི་གཙོ་བོར་འདོད། །སངས་རྒྱས་ཉིད་སོགས་དེ་ལས་གཞན། །དེ་དག་དོན་གྱི་འབྲས་བུར་འདོད། །ཞེས་གསུངས་སོ། །ཞེས་དྲི་བར་མཛད་པ་ཉིད་
དོ༑ །དེ་ལྟ་བུའི་སྟོང་ཉིད་སྒོམ་ཚུལ་ཡང་། བྱང་ཆུབ་སེམས་འགྲེལ་དུ། དགེ་དང་མི་དགེའི་རྣམ་རྟོག་ནི། །རྒྱུན་ཆད་པ་ཡི་མཚན་ཉིད་ཅན། །སངས་རྒྱས་རྣམས་ཀྱི་སྟོང་ཉིད་གསུངས།
གཞན་ནི་སྟོང་པར་མི་བཞེད་དོ། །དམིགས་པ་དང་ནི་བྲལ་བའི་སེམས། །ནམ་མཁའི་མཚན་ཉིད་ལ་གནས་ཏེ། ྋ།ནམ་མཁའ་སྒོམ་པར་བྱེད་པ་འདིས། །སྟོང་པ་ཉིད་ནི་སྒོམ་པར་བཞེད། །དེ་༔

༄༅། །ལྟ་བུའི་སྟོང་ཉིད་ལ་གནས་ན་གཞན་གྱི་དོན་ལ་དགའ་བ་ངང་གིས་འབྱུང་བས། དེ་ལྟར་རྣལ་འབྱོར་པ་རྣམས་ཀྱིས། །སྟོང་པ་ཉིད་འདི་བསྒོམ་བྱས་ན། །གཞན་གྱི་
དོན་ལ་དགའ་བའི་བློ། །འབྱུང་བ་ཉིད་དུ་ཐེ་ཚོམ་མེད། །ཅེས་པས་སོ། །བློ་གྲོས་མི་ཟད་པའི་མདོ་འགྲེལ་ལས། མཚན་ཉིད་ཀྱི་བདེན་པ་ཁོང་དུ་ཆུད་པས་དོན་དམ་པ་དང༌། ཀུན་རྫོབ་ཀྱི་
》 བདེན་པ་དང༌། སྡུག་བསྔལ་བ་དང༌། ཀུན་འབྱུང་བ་དང༌། འགོག་པ་དང༌། ལམ་ལ་སོགས་པའི་བདེན་པ་རྣམས་དེ་བཞིན་ཉིད་ཀྱི་མཚན་ཉིད་རོ་གཅིག་པར་རྟོགས་ཀྱང་ཐབས་རྣམ་པ་སྣ་
༣ ཚོགས་ཀྱི་ཐེག་པ་གསུམ་དུ་གང་རིགས་རིགས་སུ་སེམས་ཅན་རྣམས་ཡོངས་སུ་སྨིན་པར་བྱེད་དོ། །ཞེས་གསུངས་སོ། །དེ་ཡང་འདི་ཉིད་དུ། ཆོས་ཉིད་ནམ་མཁའ་ལྟ་བུ་ལ། །སྣང་བ་བྱང་
ཆུབ་སེམས་སུ་སྦྱང༌། །ཞེས་བསྟན་ཏེ། མཉམ་བཞག་ནམ་མཁའ་ལྟ་བུ། རྗེས་ཐོབ་ཐབས་ཐམས་ཅད་བྱང་ཆུབ་སེམས་ཀྱིས་ཟིན་པས་སྣང་བ་སྒྱ་མ་ལྟ་བུར་ལམ་དུ་ཁྱེར་བ་ཞེས་བྱ། སྒྱ་མ་ལྟ་
བུའི་དོན་ཡང་། བློ་གྲོས་མི་ཟད་པའི་མདོ་འགྲེལ་ལས་འདི་ལྟ་སྟེ། སྐྱེས་བུ་སྒྲིན་པོ་ཞིག་གིས། སྒྱུ་མའི་ཆ་ལུགས་ཀྱི་བཟོ་བོས་ལྷ་དང་། མི་དང་། གནོད་སྦྱིན་དང༌། དུད་འགྲོའི་གཟུགས་

སྣ་ཚོགས་ཀྱི་སྒྱུ་མ་རྣམས་སྤྲུལ་པ་དེ་དག་ལ་མིག་གིས་ཀུན་ཏུ་ལྟ་ཞིང༌།རང་བཞིན་དང་རྒྱུན་དུ་གནས་པར་རེ་ནས་བརྟགས་པས་རང་བཞིན་མེད་ཅིང་དེ་མ་ཐག་ཏུ་འཇིག་པ་ཡིན་པར་མཐོང་ནས་ཀྱེ་
མའོ༑ །འདི་ནི་སྒྱུ་མ་སྟེ། སྟོང་པར་རང་བཞིན་མེད་པའོ་ཞེས་སེམས་པ་དེ་བཞིན་དུ་ཞེས་འབྱུང་བ་ལྟར་རོ། །གསུམ་པ་ཐབས་ཤེས་རབ་ཟུང་འཇུག་ཏུ་སྒོམ་པའི་ཚུལ་ནི། བྱང་ཆུབ་སེམས་
འགྲེལ་ལས། ཀུན་རྫོབ་ལས་ནི་ལོགས་ཤིག་ན། །དེ་ཉིད་ཉེ་བར་མི་དམིགས་སོ། །ཀུན་རྫོབ་སྟོང་པ་ཉིད་དུ་བཤད། །སྟོང་ཉིད་ཁོ་ན་ཀུན་རྫོབ་སྟེ། །བྱས་པ་དང་ནི་མི་རྟག་བཞིན། །མེད་ན་
མི་འབྱུང་ངེས་ཕྱིར་རོ། །ཞེས་པ་བློ་གྲོས་མི་ཟད་པའི་མདོ་འགྲེལ་ལས། དེ་ལྟ་མོད་ཀྱི་སེམས་རབ་ཏུ་སྦྱངས་པའི་མཐུས་བྱང་ཆུབ་སེམས་དཔའ་མཉམ་པར་འཇོག་པའི་ཚེ་ན་དུས་གཅིག་ཏུ་ཐབས་
དང་ཤེས་རབ་གཉིས་ཀ་ལ་སྤྱོད་ཀྱང་ཐབས་ཀྱི་དབང་དུ་གྱུར་ནས་མཚན་མ་འབའ་ཞིག་ལ་དམིགས་པའམ། ཤེས་རབ་ཀྱི་དབང་དུ་གྱུར་ནས་ཐབས་དང་བྲལ་བར་མཚན་མ་མེད་པ་སྒོམ་པ་ཡང་མ་
ཡིན་ཏེ། གཉིས་ཀ་ལ་ལྷུན་གྱིས་གྲུབ་པར་སྤྱོད་པ་དེ་ནི་ཐབས་དང་ཤེས་རབ་ཟུང་དུ་འབྲེལ་བའི་བསམ་གཏན་ཞེས་དང་། ཡང་དོན་དམ་པའི་བདེན་པ་མངོན་དུ་བྱེད་པར་ཡང་མི་གཟུང་ཞེས་བྱ་བ་

ཆོས་།ནི། ཐབས་ཀྱིས་ཡོངས་སུ་ཟིན་པས་ཇི་ལྟར་འཕགས་པ་ཉན་ཐོས་རྣམས་ཞི་བ་ཕྱོགས་གཅིག་པའི་མྱ་ངན་ལས་འདས་པ་ལ་གནས་པ་ལྟ་བུར་དེ་བཞིན་ཉིད་འབའ་ཞིག་གི་
བཞིའི་
ཕྱོགས་སུ་ཡང་གནས་པར་མི་བྱེད་ཅེས་དང་། ཡང་སྔར་བསྟན་པ་ལྟར་སྤྱོད་ལམ་ཐམས་ཅད་དུ་མཉམ་པར་བཞག་པ་ཡིན་ཡང་། སེམས་ཅན་ཡོངས་སུ་སྨིན་པར་བྱ་བའི་ཆེད་དུ་རྒྱལ་རིགས་དང་
༜ རྗེའུ་རིགས་ལ་སོགས་པ་འཇིག་རྟེན་ཐམས་ཅད་ཀྱི་རྗེས་སུ་བསྙེགས་ཏེ། དེ་དག་དང་མཐུན་པར་སྤྱོད་པའི་ཐབས་མཁས་པ་དང་ཡང་ལྡན་ལ། ཤེས་རབ་ཀྱིས་ཟིན་པས་དེ་དག་གི་ནང་ན་གནས་ཀྱང་
བརྒྱ་
དྲུག་འཇིག་རྟེན་དང་མ་འདྲེས་པ་ཡིན་ནོ། །ཇི་ལྟར་མ་འདྲེས་ཞེ་ན་འཇིག་རྟེན་གྱི་ཆོས་བརྒྱད་ལས་འདས་པ་ཉོན་མོངས་པ་ཐམས་ཅད་དང་མ་འདྲེས་པ་ཞེས་གསུངས་སོ། །འདུ་འཛིའི་ནང་ན་ཡང་སྤྱོད་
ལམ་དབེན་པ་ནི་སེམས་ཅན་གྱི་དོན་ལ་འཇིག་རྟེན་གྱི་རྗེས་སུ་བསྙེགས་ཤིང་འདུ་འཛི་མང་པོའི་ནང་ན་གནས་ན་ཡང་སེམས་དབེན་ཞིང་རྩེ་གཅིག་ཏུ་གནས་ཞེས་བྱ་བའི་ཐཚིག་གོ །དེ་ལྟ་བུའི་ཆོས་ལ་
གནས་པ་ནི། བསྟན་མ་ཐག་པའི་ཆོས་ལ་གནས་པ་སྟེ། བྱང་ཆུབ་སེམས་དཔའ་དེ་ནི་ཤེས་རབ་ཀྱིས་ཡོངས་སུ་ཟིན་པས་ཉོན་མོངས་པ་དང་འཇིག་རྟེན་གྱི་ཆོས་ཀྱི་དབང་དུ་མི་འགྱུར་བའི་ཕྱིར་

མཉམ་པར་བཞག་པའི་གནས་ཀྱང་མི་འདོར་ལ། ཐབས་ཀྱིས་ཡོངས་སུ་ཟིན་པས་འཇིག་རྟེན་གྱི་བྱ་བ་ཐམས་ཅད་དུ་ཡང་སྣང་ངོ༌། །ཞེས་བསྟན་པ་དང༌། འཕགས་པ་གཙུག་ན་རིན་པོ་ཆེ་
ལས༑ ཇི་སྐད་དུ། །དེ་བྱམས་པའི་གོ་ཆ་བགོས་ཤིང་སྙིང་རྗེ་ཆེན་པོ་ལ་གནས་ཏེ། རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་མངོན་པར་བསྒྲབས་པས་བསམ་གཏན་དུ་བྱེད་དོ། །
དེ་ལ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་གང་ཞེ་ན། གང་སྦྱིན་པ་དང་མ་བྲལ་བ། ཚུལ་ཁྲིམས་དང་མ་བྲལ་བ། བཟོད་པ་དང་མ་བྲལ་བ། བརྩོན་འགྲུས་དང་མ་བྲལ་
བ༑ བསམ་གཏན་དང་མ་བྲལ་བ། ཤེས་རབ་དང་མ་བྲལ་བ། ཐབས་དང་མ་བྲལ་བ། ཞེས་བྱ་བ་ལ་སོགས་རྒྱ་ཆེར་བཀའ་སྩལ་པ་སྟེ་དེ་ལྟ་བུའི་བྱང་ཆུབ་སེམས་དཔའ་དེ་ལ་རྣམ་པ་ཀུན་གྱི་
མཆོག་དང་ལྡན་པའི་སྟོང་པ་ཉིད་ལ་བསམ་གཏན་པ་ཞེས་བྱའོ། །དེ་ཡང་འདི་ཉིད་དུ། བདེན་གཉིས་ཚོགས་གཉིས་བསྒྱུར་བ་འདི། །སྐུ་གཉིས་རྒྱུ་རུ་ཤེས་པར་བྱ། །ཞེས་གསུངས་པ་
སྟེ༑ གཞི་བདེན་པ་གཉིས་དེ་ཁར་མ་བཞག་པར་ཀུན་རྫོབ་ཀྱི་བདེན་པ་དེ་བྱང་ཆུབ་སེམས་དཔའི་ཐབས་ལ་མཁས་པས་བསོད་ནམས་ཀྱི་ཚོགས་སུ་བཏང༌། ྋདོན་དམ་པའི་བདེན་པ་དེ་མངོན་དུ་བྱས་

༄༅། །པ་ཡེ་ཤེས་ཀྱི་ཚོགས་སུ་སོང་ནས། འབྲས་བུའི་དུས་སུ་སྔ་མས་གཟུགས་སྐུ་རྣམ་པ་གཉིས་དང༌། ཕྱི་མས་ཆོས་ཀྱི་སྐུ་འགྲུབ་ལ། དེ་ལྟ་བས་ན་གཞི་ལ་ཇི་ལྟར་
གནས་པ། ལམ་དུ་གཏན་ལ་ཕབ་པས་འབྲས་བུའི་དུས་ན་མངོན་དུ་འགྱུར་བ་སྟེ། གཞི་དུས་ཀྱི་བདེན་གཉིས་ཟུང་འཇུག་དེ་ལམ་དུས་ཀྱི་ཐབས་ཤེས་ཟུང་འཇུག་དུ་སོང་། ལམ་དུས་ཀྱི་ཐབས་ཆེ
ཤེས་ཟུང་འཇུག་དེ་འབྲས་བུའི་དུས་ཀྱི་སྐུ་གཉིས་ཟུང་འཇུག་ཏུ་སོངབས་སོ། །འདི་ལ་དགོངས་ནས། འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་
3 དག་ལྟ། །ཡང་དག་མཐོང་ན་རྣམ་པར་གྲོལ། །ཞེས་གསུངས། འོ་ན། རིགས་དེ་རྣམ་གཉིས་ཤེས་བྱ་སྟེ། །ཐོག་མེད་རང་བཞིན་གནས་པ་དང་། །ཡང་དག་བླངས་པ་མཆོག་ཡིན་ནོ།
།དང་པོ་ཡིས་ནི་དང་པོའི་སྐུ། །ཕྱི་མའི་ཡིས་ནི་ཕྱི་མ་གཉིས། །གསུངས་པས་ཡང་དག་པར་བླངས་པའམ་རྒྱས་འགྱུར་གྱི་རིགས་ནི་གསར་དུ་བྱུང་བ་ཡིན་པས་དེ་དང་འགལ་ལོ་སྙམ་ན་མི་འགལ་
ཏེ༑ དེ་ནི་རིགས་ལ་གནས་པ་ཙམ་མ་ཡིན་པར་རིགས་ཅན་ལམ་ལ་སྦྱོང་བའི་སྐབས་རྙེད་པ་ཉིད་ནས་དེ་སྐད་གདགས་པ་ཡིན་པ་དང་། སྐུ་ཕྱི་མ་གཉིས་ཀྱང་སྟོང པ་སྙིང་རྗེའི་སྙིང་པོ་ཅན་ཞེས་བྱ་

བའི་སྙིང་རྗེའི་མཐུ་ལས་གཙོ་བོར་འབྱུང་བ་ཡིན་ནོ། །ཁབ་ལེན་གྱི་ནུས་པ་ལྕགས་དང་ཕྲད་ན་མངོན་པ་བཞིན་རིགས་དེ་གཉིས་ཀྱང་ཁབ་ལེན་རང་དང་། དེ་ལྕགས་དང་ཕྲད་པ་ལྟ་བུའི་ཁྱད་དུ་མངོན་
ནོ༑ །དེ་བས་གཞི་དུས་ལས་ལམ་གྱི་ཚེ་བསལ་བྱའམ་བསྣན་བྱ་བཞག་ཏུ་མེད་པ་ཉིད་གཏན་ལ་ཕབས་ན་སུ་ཞིག་སྤང་སུ་ཞིག་ལེན་ཏེ། བདེ་སྡུག་བླང་དོར་མི་འདོད་ན། །ལྟ་བ་ཚད་དུ་ཕྱིན་པ
ལགས༑ །ཞེས་གསུངས་ཏེ། བདེ་བ་ནི་མྱང་འདས། སྡུག་བསྔལ་ནི་འཁོར་བ་གཉིས་པོ་བྱས་མི་རྟག་ལྟ་བུའི་རང་བཞིན་ནམ་ངོ་བོ་གཅིག་ཡིན་པས། གཅིག་སྒྲུབ་གཅིག་འདོར་བར་མི་འདོད་
པའོ༑ །འདི་ནས་རྣམ་རྟོག་ཆོས་སྐུའི་མགོ་ཚུགས། མངོན་རྟོགས་རྒྱན་ལས། ཚུ་རོལ་ཕ་རོལ་མཐའ་ལ་མིན། །དེ་དག་བར་ན་མི་གནས་པ། །ཞེས་པ་ལྟ་བུས་མཐའ་བྲལ་དབུ་མ་པའི་གྲངས་
སུ་ཆུད་པ་ཡིན་ནོ། །གསུམ་པ་ཕར་ཕྱིར་དྲུག་གི་སྤྱོད་པ་ནི། ཕ་རོལ་ཕྱིན་དྲུག་སྤྱོད་པ་སྟེ། སྦྱིན་པའི་ཕ་རོལ་ཏུ་ཕྱིན་པ། ཚུལ་ཁྲིམས་ཀྱི། བཟོད་པའི། བརྩོན་འགྲུས་ཀྱི། བསམ་གཏན་
གྱི༑ ཤེས་རབ་ཀྱི་ཕ་རོལ་ཏུ་ཕྱིན་པའོ། །ཐབས་དང་སྟོབས་དང་སྨོན་ལམ་དང་ཡེ་ཤེས་ཀྱི་ཕ་རོལ་ཏུ་ཕྱིན་པ་ནི་ཤེས་རབ་ཉིད་ཀྱི་དབྱེ་བར་ཟད་པས་ན་དྲུག་ཏུ་འདུས་སོ། །དེ་ལ་ཆོས་ཀྱི་རྒྱལ་པོ་ཟླ་

༄༅། །འོད་གཞོན་ནུའི་ཞལ་སྔ་ནས་འཇིག་རྟེན་ལས་འདས་མ་འདས་ཀྱི་སོ་མཚམས་མདོ་ནས་འཁོར་གསུམ་དུ་རྟོག་མི་རྟོག་ལ་གཟུང་ནས་ཡོད་ཅེས་གསུངས་པ་ནི་དབུ་མ་པའི་
ལུགས་ཐུན་མོང་མ་ཡིན་པ་གསལ་པོར་མཛད་པ་ཡིན་ཏེ། འཇུག་པར། སྦྱིན་པ་སྦྱིན་བྱ་ལེན་པོ་གཏོང་པོས་གཏོང༌། །འཇིག་རྟེན་འདས་པའི་ཕ་རོལ་ཕྱིན་ཞེས་བྱ། །གསུམ་དུ་དམིགས་པ་ཡོད་༴
ན་འཇིག་རྟེན་པའོ། །ཞེས་འབྱུང་བས་སོ། །འདི་ན་ཁ་ཅིག་ཁ་འབར་མ་ལ་སོགས་པའི་བྱ་བ་ལ་ཞུགས་པའི་ཚེ། གཏོར་མའི་མགྲོན་འདི་ལའོ་སྙམ་སུ་ལ་མི་དམིགས་པར་གཏོང་དེ་ནི་དགེ་བ་
༈ དམིགས་མེད་དོ་ཟེར། དེ་ལྟ་བུས་ན་ལྐུག་པ་ཟན་གཏོང་བའང་དེར་ཐལ། དམིགས་མེད་དུ་གར་འགྲོ་དེ་ནི་མི་ཤེས་པ་གཏི་མུག་གི་ནངཚན་དུ་གཏོགས། སྒོམ་རིམ་ལས་ཀྱང་སོ་སོ་སྐྱེ་བོ་རྣམས་
ཀྱི་བཙན་ཐབས་སུ་དམིགས་པ་མེད་པར་བྱེད་མི་ནུས་པར་བཤད་ལ། དམིགས་པ་མེད་པའི་གོ་རྒྱ་སྤྱོད་འཇུག་ལས། སྟོང་ཉིད་བག་ཆགས་གོམས་པས་ནི། །དངོས་པོའི་བག་ཆགས་སྤོང་འགྱུར་
ཞིང་༑ །ཅི་ཡང་མེད་ཅེས་གོམས་པས་ནི། །དེ་ཡང་ཕྱི་ནས་སྤོང་བར་འགྱུར། །གང་ཚེ་གང་ཞིག་མེད་དོ་ཞེས། །བརྟག་བྱའི་དངོས་པོ་མི་དམིགས་པ། །དེ་ཚེ་དངོས་མེད་རྟེན་བྲལ་བ། །བློ་

ཡི་མདུན་ན་ཇི་ལྟར་གནས། །གང་ཚེ་དངོས་དང་དངོས་མེད་དག །བློ་ཡི་མདུན་ན་མི་གནས་པ། །དེ་ཚེ་རྣམ་པ་གཞན་མེད་པས། །དམིགས་པ་མེད་པར་རབ་ཏུ་ཞི། །ཞེས་གསུངས་པ་ལ་
བྱེད་པ་ཡིན། དེས་ན་ཤེས་རབ་ཀྱི་ཕ་རོལ་ཏུ་ཕྱིན་པ་དང་བྲལ་ན་སྦྱིན་སོགས་ལྔ་ཕ་རོལ་ཏུ་ཕྱིན་པར་མི་འགྲོ། དེ་དང་ལྡན་ན་འགྲོ་བར་གསུང་བའི་གནད་དེ་ཁ་ཡིན། དེ་ལ་ཁ་ཅིག་སྦྱིན་སོགས་
འཁོར་གསུམ་ཡོངས་དག་ཏུ་གཏོང་ཁྱེར་ཇི་ལྟར་བྱེད་ཟེར་དྲི་བའང་སོ་སྐྱེ་ལ་འཁོར་གསུམ་དུ་དག་པ་མངོན་དུ་བྱ་བའི་ཕྱིར། སྦྱིན་པ་ལ་སོགས་པ་ལ་ཤེས་རབ་གྱི་དཔྱད་པ་གསུངས་ཀྱི་དེ་ཙམ་འཁོར་
གསུམ་དག་པ་ཡིན་པར་མི་འདོད་པས་དྲི་བ་པོ་རྨོངས་པ་ཡིན་ནོ། །འོ་ན་སོ་སྐྱེ་ལ་ཕར་ཕྱིན་དྲུག་གི་མིང་གསུངས་ན་དེ་ཇི་ལྟར་འབྲེལ་ཅེ་ན། དེ་ལྟར་གདགས་པར་མཛད་པ་ནི། དེ་དག་ཡོངས་སུ་
བསྔོ་བས་ཟིན་པ་ལ་དགོངས་པ་སྟེ། བློ་གྲོས་རྒྱ་མཚོས་ཞུས་པའི་མདོ་ལས། ཇི་ལྟར་ཆུ་ཐིགས་རྒྱ་མཚོ་ཆེ་ནང་ལྷུང༌། །རྒྱ་མཚོ་མ་ཟད་བར་དུ་དེ་མི་འཛད། །དེ་བཞིན་བྱང་ཆུབ་ཡོངས་བསྔོས་
དགེ་བ་ཡང༌། །བྱང་ཆུབ་མ་ཐོབ་བར་དུ་དེ་མི་འཛད། །ཅེས་དང༌། སྤྱོད་འཇུག་ལས། དགེ་བ་གཞན་ཀུན་ཆུ་ཤིང་བཞིན་དུ་ནི། །འབྲས་བུ་ཕྱུང་ནས་ཟད་པར་འགྱུར་བ་ཉིད། །བྱང་ཆུབ་

༄༅། །སེམས་ཀྱི་ལྗོན་ཤིང་རྟག་པར་ཡང་། །འབྲས་བུ་འབྱིན་པས་མི་ཟད་འཕེལ་བར་འགྱུར། །ཞེས་པས་དགེ་བ་དེའི་འབྲས་བུ་འབྱིན་པའི་ནུས་པ་སྲིད་པའི་ཕ་རོལ་ཏུ་ཡང་
འགྲོ་བ་ལ་དགོངས་ནས་དེ་དག་ལ་ཕ་རོལ་ཏུ་ཕྱིན་པའི་སྒྲ་ཞུགས་སོ། །འདིར་དགེ་བ་འང་། སློབ་དཔོན་ཆེན་པོ་ཨཱརྻ་དེ་བས། དེ་ཕྱིར་བསམ་པའི་རྩ་བ་ལ། །བསོད་ནམས་སྡིག་པ་རྣམ་པར་
༴ གནས༑ །ཞེས་གསུངས་པ་ཉིད་ཚད་མར་འགྱུར་ལ། དེས་ན་གཞན་དོན་གྱི་གྲོགས་སུ་མི་འགྲོ་བའི་དགེ་བའང་འདིར་སྡིག་པ་སྟེ་ཉན་རང་དུ་སེམས་བསྐྱེད་པ་ལྟ་བུ། གཞན་དོན་གྱི་གྲོགས་སུ་
04CHA.P
༴ འགྱུར་ན་གསོད་པ་དང་ཕྲོགས་པ་དང་། འཁྲིག་པ་དང་རྫུན་དབྱེན་ཚིག་རྩུབ་ངག་འཁྱལ་ཡང་འདིར་དགེ་བར་འགྱུར་བ་སྟེ། བཙུན་པ་ཆོས་ལྡན་རབ་འབྱོར་དབྱངས་ཀྱིས། ད་ནི་དེ་དག་གི་གནང
བ་ཉིད་བརྗོད་པར་བྱ་སྟེ། གང་བདག་གི་དོན་ལ་རྗེས་སུ་ལྟ་བ་ཅུང་ཟད་ཙམ་ཡང་མེད་ལ། བྱེད་པ་གཞན་གྱི་དོན་འབའ་ཞིག་འདོད་ཅིང་། ཐམས་ཅད་དུ་སྙིང་རྗེ་དང་ལྡན་པ་དག་ལ་ནི་ཡིད་ཀྱི་ཉེས་
༈ པར་སྤྱོད་པ་གསུམ་མ་གཏོགས་པས་སམ། ལོག་པར་ལྟ་བ་ཉིད་མ་གཏོགས་པ་དག་ལ་རྗེས་སུ་གནང་སྣང་བ་སྟེ། དེ་ནི་བྱང་ཆུབ་སེམས་དཔའི་སྡོམ་པ་གཏན་ཕབ་པའི་གཙུག་ལག་ལས་ལྟའོ།

ཞེས་གསུངས་ཤིང་གསང་ཆེན་ཐབས་ལ་མཁས་པའི་མདོ་ལས་བཤད་དོ། །མདོར་བསྡུ་ན་འཇུག་པ་བྱང་ཆུབ་ཀྱི་སེམས་བསྐྱེད་པའི་ཚུལ་ཁྲིམས་བསླབ་པ་གསུམ་གྱི་བདག་ཉིད་དེ། དེ་ཡང་སློབ་
དཔོན་ཛེ་ཏ་རིས། དེ་ལྟར་བྱང་ཆུབ་སེམས་དང་སྡོམ་པ་བཟུང་བའི་བྱང་ཆུབ་སེམས་དཔའི་ཚོགས་གཉིས་པོ་སྤྱོད་པས་ཡོངས་སུ་རྫོགས་པར་བྱེད་པ་དེས་ན་སྤྱོད་པ་ལ་མངོན་པར་སྦྱར་བར་བྱའོ།
དེ་ཡང་རྣམ་པ་གསུམ་སྟེ། ལས་དང་པོ་པ་ལ་ནི་སྡོམ་པའི་ཚུལ་ཁྲིམས་གཙོ་བོ་ཡིན་པས་ཕྱིར་ན་ཡི་དམ་གྱི་སྤྱོད་པའོ། །མོས་པས་སྤྱོད་པ་ཅན་ལ་ནི་དགེ་བ་ཆོས་སྡད་པའི་ཚུལ་ཁྲིམས་གཙོ་བོ་ཡིན་
པའི་ཕྱིར་ན་ཏིང་ངེ་འཛིན་གྱི་སྤྱོད་པའོ། །ས་ལ་ཞུགས་པ་ལ་ནི་སེམས་ཅན་གྱི་དོན་བྱ་བ་ཉིད་གཙོ་བོ་ཡིན་པའི་ཕྱིར་ན་སེམས་ཅན་བརྟེན་པའི་སྤྱོད་པའོ། །ཞེས་གསུངས་པ་ལྟར་བསླབ་པར་བྱའོ། །
གཉིས་པ་འདིར་བགྲོད་པ་མི་གནས་པའི་མྱང་འདས་ནི། འབྲས་བུ་མི་གནས་མྱ་ངན་འདས་ཞེས་གསུངས་ཏེ། རྒྱུའི་གནས་སྐབས་ན་ཤེས་རབ་བསྒོམས་པས་འབྲས་བུའི་དུས་སུ་འཁོར་བ་ལ་མི་
གནས་ཏེ། རང་དོན་ཆོས་ཀྱི་སྐུ་མངོན་དུ་མཛད་པས་སོ། །རྒྱུའི་གནས་སྐབས་སྙིང་རྗེ་བསྒོམས་པས་འབྲས་བུའི་གནས་སྐབས་སུ་ཞི་བ་མྱ་ངན་ལས་འདས་པར་མི་ལྟུང་སྟེ་གཞན་དོན་གཟུགས་ཀྱི་༔

ཆོས་༄༅། །སྐུ་མངོན་དུ་མཛད་པའི་ཕྱིར་རོ། །དེ་ལྟར་སྐུ་གསུམ་མཛད་པ་དང་བཅས་པ་ལ་འབྲས་བུའི་གནས་སྐབས་ལེགས་པར་བསྡུས་ཏེ། དེ་དག་ཕར་ཕྱིན་རང་གང་གི་དབང་
བཞིའི་
དུ་མཛད་ནས་བཤད་པ་སྟེ། དེའི་ལམ་རིམ་རྒྱས་པ་ཐར་པ་རིན་པོ་ཆེའི་རྒྱན་ལས་བཤད་དོ། །སྐྱེས་བུ་ཆེན་པོ་བསྡུས་པ་ཡིན། ཞེས་སྐྱེས་བུ་ཆེན་པོའི་ལམ་རིམ་རྒྱུའི་ཐེག་པ་བཤད་པའི་སྐབས་ཏེ་
གསུམ་པའོ།། །། བཞི་པ་འཁྲུལ་པ་ཡེ་ཤེས་སུ་འཆར་བ་ལ། གཞི་བསྒྱུར་བའི་ལམ། ྋརང་བཞིན་ཡོངས་སུ་ཤེས་པའི་ལམ་གཉིས་ལས། དང་པོ་ནི། ལམ་སྒྲོན་
༴ནས༑ སྔགས་མཐུ་ཉིད་ལས་གྲུབ་པ་ཡི། ནས།ྋ ཡོངས་རྫོགས་སློབ་དཔོན་དབང་བསྐུར་བ་ཞེས་པའི་བར་གྱིས་གསུངས་ཏེ་ཐོག་མར་རྡོ་རྗེ་ཐེག་པར་བྱང་ཆུབ་ཀྱི་སེམས་བསྐྱེད་ཚུལ་ལ། ཀུན་
རྫོབ་དང་དོན་དམ་གཉིས་བྱུང་བའི་དང་པོ་ནི་སྔར་བཤད་པ་དེ་ཁ་ཡིན་ལ། གཉིས་པ་དམ་ཚིག་གསུམ་བཀོད་སོགས་ལས་ལུས་འབུལ་གྱི་སྒོ་ནས་དོན་དམ་པའི་བྱང་ཆུབ་ཀྱི་སེམས་བསྐྱེད་པ་
དང་༑ རྣམ་སྣང་མངོན་བྱང་ནས་བྱུང་བ་བཞིན། འཕགས་པ་ཀླུ་སྒྲུབ་ཀྱི་བྱང་ཆུབ་སེམས་འགྲེལ་དུ། ཀུན་ཏུ་དངོས་པོ་དང་བྲལ་ཞིང༌། །ཕུང་པོ་སྐྱེ་མཆེད་ཁམས་རྣམས་དང་། །གཟུང་དང་༔

འཛིན་པ་རྣམ་སྤངས་པ། །ཆོས་བདག་མེད་པ་མཉམ་ཉིད་པས། །རང་སེམས་གདོད་ནས་མ་སྐྱེས་པ། །སྟོང་པ་ཉིད་ཀྱི་རང་བཞིན་ནོ། །ཞེས་བྱ་བའི་བྱང་ཆུབ་ཀྱི་སེམས་ཆེན་པོ་ཇི་ལྟར་སངས་
རྒྱས་བཅོམ་ལྡན་འདས་དང་བྱང་ཆུབ་སེམས་དཔའ་ཆེན་པོ་རྣམས་ཀྱིས་བསྐྱེད་པ་དེ་བཞིན་དུ། བདག་གིས་ཀྱང་སེམས་ཅན་མ་སྒྲལ་བ་རྣམས་བསྒྲལ་བ་དང༌། མ་གྲོལ་བ་རྣམས་དགྲོལ་བ་
དང་༑ དབུགས་མ་ཕྱིན་པ་རྣམས་དབུགས་དབྱུང་བ་དང་། ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་འདའ་བའི་ཕྱིར། དུས་འདི་ནས་གཟུང་སྟེ་བྱང་ཆུབ་སྙིང་པོ་ལ་
མཆིས་ཀྱི་བར་དུ་བྱུང་ཆུབ་ཆེན་པོར་སེམས་བསྐྱེད་པར་བགྱིའོ། །དེ་ལྟར་བྱང་ཆུབ་ཀྱི་སེམས་སྨོན་ལམ་གྱི་རང་བཞིན་བྱང་ཆུབ་སེམས་དཔའ་སྔགས་ཀྱི་སྒོར་སྤྱད་པ་སྤྱོད་པར་འདོད་པ་རྣམས་ཀྱིས་
བསྐྱེད་པར་བྱ་བ་ཡིན་ཏེ། དེ་ཕྱིར་དེའི་རང་བཞིན་བཤད་པར་བྱ་བའོ། །ཞེས་རྒྱས་པར་གསུངས་ལ། པཎྜི་ཏ་ཡེ་ཤེས་སྙིང་པོས། འདི་ལྟར་བྱང་ཆུབ་ནི་རང་གི་སེམས་ལས་བཙལ་བར་
བྱའོ༑ །ཞེས་འབྱུང་བའི་ཕྱིར་ཐོག་མར་རང་གི་སེམས་ཁོ་ན་ལ་བརྟག་པར་བྱའོ། །དེ་ལ་རང་གི་སེམས་ནི་ལུང་ལས་གསུངས་པའི་ཚིག་ལྔ་པོ། དངོས་པོ་ཐམས་ཅད་དང་བྲལ་བ་ཞེས་བྱ་བ་

༄༅། །ནི། མུ་སྟེགས་ཅན་འཁྲུལ་པས་སྒྲོ་བཏགས་པ་བདག་ལ་སོགས་པ་བརྟག་པའི་དངོས་པོ་དང་བྲལ་བ་ཞེས་བྱ་བའི་དོན་གང་ཡིན་པའོ། །ཕུང་པོ་ཁམས་སྐྱེ་མཆེད་དུ་
གཟུང་བ་དང་འཛིན་པ་རྣམ་པར་སྤངས་པ་ཞེས་བྱ་བ་ནི། ཉན་ཐོས་ལ་སོགས་པའི་ཚུལ་གྱི་ཀུན་ཏུ་བཏགས་པའི་ངོ་བོ་ཡོད་པ་དང་མེད་པའི་རང་བཞིན་ཡོངས་སུ་སྤངས་ཏེ་རྡུལ་ཕྲ་མོ་ཚོགས་པ་ཉིད་
འཛིན་པ་མིག་ལ་སོགས་སྐྱེ་མཆེད་དྲུག་དང་། གཟུང་བ་གཟུགས་ལ་སོགས་པའི་ཡུལ་དྲུག་དང་བྲལ་བ་ཞེས་བྱ་བའི་དོན་གང་ཡིན་པ་དེ་རྡུལ་ཕྲ་རབ་སུན་ཕྱུང་བའི་ཕྱིར་རོ། །དེའི་ཕྱིར་ཚིག་གསུམ་
པ་ཆོས་ལ་བདག་མེད་པ་མཉམ་པ་ཉིད་ཅེས་བྱ་བ་གསུངས་པ་ཡིན་ཏེ། རྣམ་པར་ཤེས་པ་ཙམ་གྱི་ཚུལ་ལ་འཇུག་པར་བྱ་བའི་ཕྱིར་རོ། །དེའི་ཕྱིར་ཚིག་བཞི་པ་རང་གི་སེམས་གཟོད་མ་ནས་མ་སྐྱེས་པ་
ཞེས་བྱ་བ་གསུངས་པ་ཡིན་ཏེ། དེ་བས་ན་དེ་ནི་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར་སྒྱ་མ་ལྟ་བུ་ཡིན་ནོ། །གང་ཞིག་རྟེན་ནས་མི་སྐྱེ་ཞིང་རང་གི་ངོ་བོ་ཉིད་ལས་ཉམས་པར་མི་འགྱུར་བ་དེ་ནི་
དོན་དམ་པའི་རང་བཞིན་ཞེས་བྱའོ། །དེའི་ཕྱིར་རང་བཞིན་མེད་པས་རང་གི་སེམས་གཟོད་མ་ནས་མ་སྐྱེས་པ་ཞེས་བྱ་ཡི། རྟེན་ཅིང་འབྲེལ་བར་འབྱུངབའི་ངོ་བོ་ཉིད་དུ་ཀུན་རྫོབ་ཏུ་ཡོད་པའི་ཕྱིར་སྐྱ་

མ་དང་འདྲ་བ་ནི་མི་དགག་གོ །ཞེས་དང་། དེ་ལྟར་དེ་སྔོན་དུ་བཏང་བའི་སྨོན་པ་བྱང་ཆུབ་ཀྱི་སེམས་དོན་དམ་པའི་ངོ་བོ་ཉིད་ལ་སྤྱོད་པའི་མཚན་ཉིད་ཤེས་རབ་དང་མཚུངས་པར་ལྡན་པ་ནི་འཇུག་
པའི་སེམས་ཞེས་བྱ་སྟེ། དེ་ཁོ་ན་ཉིད་ངེས་པ་ལ་འཇུག་པའི་ཐབས་ཡིན་པའི་ཕྱིར་རོ། །ཞེས་གསུངས་པ་ལྟར་རྣལ་འབྱོར་རྒྱུད་དུ་བྱང་ཆུབ་སེམས་དཔའ་དོན་གྲུབ་ལ་དེ་བཞིན་གཤེགས་པ་རྣམས་
ཀྱིས་བྱང་ཆུབ་ཀྱི་སེམས་ཟླ་བའི་དཀྱིལ་འཁོར་ལྟར་བསྐྱེད་ཅིག་པར་གདམས་པ་དང༌། བརྟག་གཉིས་ལས། དཀྱིལ་འཁོར་འཁོར་ལོའི་ཐབས་དང་ནི། །རང་བྱིན་བརླབ་པའི་རིམ་པས་
ཀྱང་༑ །ཀུན་རྫོབ་དོན་དམ་ཚུལ་ཅན་གྱི། །བྱང་ཆུབ་སེམས་ནི་རབ་ཏུ་བསྐྱེད། །ཅེས་གསུངས་པ་དོན་ལ་གཅིག དེས་ན་སྔགས་པས་བསྐྱེད་རིམ་གྱི་སྔོན་དུ་དེ་ལྟ་བུའི་སྨོན་པ་བཏང་ནས་འཇུག་
པའི་ཕྱིར་རྣལ་འབྱོར་དེ་སྒོམ་པར་བྱེད་པ་ལྟ་བུའོ། །དེས་ན་བྱང་ཆུབ་ཏུ་སེམས་དེ་ལྟ་བུ་བསྐྱེད་ནས་དེ་སྦྱོང་བ་ལ། རྡོ་རྗེ་ཐེག་པ་པ་ཐམས་ཅད་ཟུང་འཇུག་བསྒོམ་བྱར་བྱེད་པ་མཐུན་ལ། འོན་ཀྱང
བསྐྱེད་རིམ་མན་ཆད་ལ་ནི། དེ་བཞིན་ཉིད་གསལ་བཏབ་ནས་དེའི་རང་གདངས་ལྷར་སློང་བ་དེ་ནས་སྔགས་དང་ཏིང་ངེ་འཛིན་གྱི་སྤྲོ་བསྡུ་བྱེད་པ་ཡིན་ལ། དེ་ནི་ཆུ་འཁྱག་རོམ་དུ་ལོངས་པ་ལྟ་བུ་དེ་༔

༄༅། །བཞིན་ཉིད་དེ་ཁ་དེ་དག་ཏུ་ལོངས་པས་མཚན་མ་དང་བཅས་པ། མཚན་མ་དེ་ལ་ཞི་ཚུལ་ཆགས་ཚུལ་ཁྲོ་ཚུལ་ལ་སོགས་པ་ཉོན་མོངས་པ་མི་སྤོང་བར་རྣམ་པ་དེ་ལྟར་
ཅིབསྒྱུར་བས་དུག་སྔགས་ཀྱིས་ཟིན་པ་ལྟ་བུ་ཡིན་ནོ། །དེ་བས་ན་སྭ་བྷཱ་ཝའི་སྔགས་སམ། ཤཱནྱ་ཏའི་སྔགས་དོན་གཟུང་འཛིན་གྱིས་བཏང་བར་མཐུན་ཡང༌། ཤུལ་ནནཱ་ད་ཙམ་ལས་པ་དང་།
ཡང་མི་དམིགས་པར་བཏང་བའི་ཚུལ་གཉིས། གཉིས་ཀ་ལ། དེི་ལས་ལྡང་བ་ནི་སྔར་གྱི་སྟོང་ཉིད་དེ་ཡོད་རིང་ལ་སེམས་གནས་པ་ཙམ་ཡིན་ལ། དེ་ནས་སྔར་གྱི་སྨོན་འཇུག་གི་སེམས་དབང་
བཅུ་གཉིས་དང་ལྡན་པས་དེ་གཞལ་ཡས་ཁང་ལ་སོགས་པར་ལོངས་པའི་རྒྱུ་བྱེད་དེ་ནས་གཞན་གྱི་དོན་བྱེད་པ་ལ་འཇུག་པ་ཡིན་ནོ། །དེས་ན་ཕ་རྒྱུད་མན་ལ་ཤེས་རབ་དོན་དམ་དང་། ཐབས་ཀུན་རྫོབ་ལ་བཞག་
པ་ཕར་ཕྱིན་དང་མཐུན་པ་ཡིན་ནོ། །དེ་ལྟར་ཡེ་ཤེས་སྙིང་པོས། སྤྱོད་པས་ཀུན་ནས་བླང་བའི་སེམས་ཆོས་ཐམས་ཅད་ཀྱི་སྟོང་པ་ཉིད་ཀྱི་ངོ་བོ་ཁོང་དུ་ཆུད་པ་ཡང་། ཡང་དག་པ་ཇི་ལྟ་བ་བཞིན་དུ་
ཡོངས་སུ་ཤེས་པ་ཉིད་ཀྱི་སེམས་ཞེས་བྱའོ། །བྱང་ཆུབ་ཀྱི་མཚན་ཉིད་ཀྱི་སེམས་ནི་བྱང་ཆུབ་ཀྱི་སེམས་ཞེས་བྱ་བས་དེ་དང་མཚུངས་པར་ལྡན་པའི་ཤེས་རབ་ཀྱང་ཤེས་རབ་ཀྱི་ཕ་རོལ་ཏུ་ཕྱིན་ལྩ

པའོ༑ །ཞེས་གསུངས་པའི་ཕྱི་མ་བྱང་ཆུབ་དང་མཚན་ཉིད་མཐུན་པར་ལམ་སྒོམ་པས་དེ་སྐད་གསུངས་ལ། དེ་ཁ་འཇུག་གནས་ལྡང་བའི་སེམས་ཞེས་རྣམ་པ་གསུམ་དུའང་བཞག་པ་ཡིན་ནོ། །
དབང་གོང་མ་གཉིས་ལ། དང་པོའི་སངས་རྒྱས་རྒྱུད་ཆེན་ལས། །རབ་ཏུ་འབད་པས་བཀག་པའི་ཕྱིར། །ཞེས་གསུངས་པ། བརྟུལ་ཞུགས་ཙམ་དོན་དུ་གཉེར་བ་དང་འདུལ་བའི་བསྟན་པ་མི་
ཉམས་པའི་ཕྱིར་དང་ཀུན་རྫོབ་སྒྱ་མ་ལྟ་བུ་ལ་བློ་མ་འབྱོངས་པའི་དབང་དུ་མཛད་པ་ཡིན་ནོ། །གཞན། དེ་ཉིད་རིག་ལ་ཉེས་པ་མེད། ྋ།ཞེས་པའི་དེ་ཁོ་ན་ཉིད་རིག་པ་ནི་རང་བཞིན་ཡོངས་སུ་ཤེས་
པ་ཡིན་ལ། དེས་འདོད་ཆགས་ལ་སོགས་པ་སྤྱད་པས། བཀག་པ་སྤྱད་པར་འགྱུར་བའི་ཕྱིར་སོགས་ཀྱི་ཉེས་པ་དེར་མི་འགྱུར་ཞེས་སྟོན་པ་ཡིན་ལ། དེ་ཁོ་ན་ཉིད་རིག་པ་ནི་ཕྱག་རྒྱ་ཆེན་པོ་ཡིན་
ནོ༑ །གཉིས་པ་རང་བཞིན་ཡོངས་སུ་ཤེས་པའི་ལམ་ལ། གཞི་དྲི་མ་མེད་པ། ལམ་དྲི་མ་མེད་པ། འབྲས་བུ་དྲི་མ་མེད་པ་གསུམ་ལས། དང་པོ་ནི། རང་གི་སེམས་ཀྱི་ཆོས་ཉིད་དང་། །
གཞན་གྱི་སེམས་ཀྱི་ཆོས་ཉིད་ལ། །གཉིས་སུ་ཡོད་པ་མ་ཡིན་ན། །བདག་གཞན་འཛིན་པ་ཇི་ལྟར་འཐད། །ཅེས་གསུངས་པའི་རང་ནི་སེམས་ཀྱི་ཆོས་ཉིད་འདི་ཁ་འདོད་ཆགས་ལ་སོགས་པ་
408

༥ ༄༅། །འཁྲུལ་པ་ཐམས་ཅད་ཀྱིའང་ཆོས་ཉིད་ཡིན་པས། དེ་དག་གི་དང་སེམས་ཀྱི་ཆོས་ཉིད་གཉིས་སུ་བྱར་མེད་ཅིང་གཉིས་སུ་བྱར་མེད། དེ་བས་ན་གཞི་ཡིན་ལུགས་ལ་
ཆོས་ཀྱི་དབྱིངས་མ་གཏོགས་པ་ཆོས་ཅི་ཡང་མེད་པས། གང་དུ་བདེ་ཆེན་ཞེས་བྱ་གཅིག་པུ་ཉིད། །གཅིག་པུའི་ཉམས་ཀྱིས་དུ་མའི་གར་མཛད་དོ། །ཞེས་སམ། ཆོས་ཀྱི་དབྱིངས་ལས་མ་
གཏོགས་པ། །ཆོས་འགའ་ཡོད་པ་མ་ཡིན་ནོ། །ཞེས་གསུངས། འོ་ན་འཁྲུལ་པ་འདི་དག་ཇི་ལྟར་ལྟ་ཞེ་ན། ཆོས་ཉིད་དེ་ལྟ་བུ་མ་གོ་བའམ་མ་རིག་པས་ཕྱིན་ཅི་ལོག་ཏུ་མངོན་པར་ཞེན་པའོ། །
བཅུ་གསུམ་དེ་ལྟ་བུའི་ཞེན་པ་དང་ཆོས་ཉིད་ཀྱང་ལྷན་ཅིག་ཏུ་སྐྱེས་པ་ཡིན་ལ། ལྷན་ཅིག་སྐྱེའོ་བྱས་ཀྱང་རྭ་ཕན་ཚུན་བཞིན་དུས་མཉམ་པར་རོང་ངེ་འབྱུང་བ་མ་ཡིན། འོ་ན་ཇི་ལྟར་ཞེ་ན། ཐག་ནག་སྦྲུལ་དུ་
མཐོང་བའི་ཚེ། ཐག་མཐོང་དང་སྦྲལ་མཐོང་ལྷན་ཅིག་སྐྱེས་པ་ཡིན་པས་དུས་དེར་བརྟགས་ན་ཐག་པ་རང་མཐོང་། སྦྲལ་མ་མཐོང༌། ྋ འོན་ཀྱང་ཐག་པ་ཐག་པར་མ་མཐོང་སྦྲུལ་དུ་མཐོང་བས་
དངངས་པ་དེ་ལ་ཕྱིན་ཅི་ལོག་ཞེས་བྱའོ། །ཇི་ཙམ་སྦྲུལ་དུ་བརྟགས་ཀྱང་ཐག་པ་རང་དུ་འདུག་ལ། སྦྲུལ་དུ་མ་འགྱུར་བ་བཞིན། འཁྲུལ་པ་དང་ཆོས་ཉིད་ཀྱང་འདྲ་བས་ན། འཁྲུལ་པ་ཁོ་ནའི་༔

སྟེང་དུ་ཡེ་ཤེས་འཚོལ་གྱི། འཁྲུལ་པ་སྤངས་ནས་ཡེ་ཤེས་འཚོལ་རུང་བསྡད་ན་གོལ་བ་ཡིན་ནོ། །དེས་ན་བརྟག་གཉིས་ལས། འདི་ཉིད་འཁོར་བ་ཞེས་བྱ་སྟེ། །འདི་ཉིད་མྱ་ངན་འདས་པ་
ཡིན༑ །འཁོར་བ་སྤངས་ནས་གཞན་དུ་ནི། །མྱ་ངན་འདས་པས་རྟོགས་མི་འགྱུར། །ཞེས་གསུངས་པ་དང༌། རྨོངས་ཕྱིར་འཁོར་བའི་གཟུགས་ཅན་ཏེ། །རྨོངས་མེད་འཁོར་བ་དག་པ་
ཡིན༑ །འཁོར་བ་མྱ་ངན་འདས་པར་འགྱུར། །ཞེས་གསུངས། །འབྲས་བུ་ནའང༌། རང་སྣང་དག་ཚེ་གཞན་སྣང་ཤུལ་དུ་མི་ལས་ཏེ་བདག་གཞན་གཉིས་སུ་མ་གྲུབ་པའི་གནད་ཀྱིས་སོ། །དེ་
བས་ན། ཆོས་ཐམས་ཅད་ཀྱི་ཆོས་ཉིད་དེ་ལ་ཡང་། རང་བཞིན་མེད་པ་ཞེས་གསུངས་ཏེ། འདིར་རང་བཞིན་མེད་པ་ནི་ཕྱོགས་ལྷུང་ཐམས་ཅད་དང་བྲལ་བའི་དོན་ལ་མཛད་ཀྱི། དོན་དམ་པར་
ཅང་མེད་རང་བཞིན་མེད་པའི་དོན་དུ་མི་འཛིན་ནོ། །གཉིས་པ་ལམ་དྲི་མ་མེད་པ་ལ་རྩལ་སྦྱོང་བ་ལ་གསུམ་སྟེ། ལྟ་བ་ཕྱག་རྒྱ་ཆེན་པོ། སྒོམ་པ་འོད་གསལ་དྲི་མེད། སྤྱོད་པ་ཅིར་སྣང་ཐུག་ཕྲད་
དུ་ངོ་སྤྲད་པ་གསུམ་ལས། །དང་པོ་ནི། གཞིའི་མཐའ་དབུས་ཐམས་ཅད་དང་བྲལ་བ་དེ་ཁ་ལ་ཕྱག་རྒྱ་ཆེན་པོ་ཞེས་བཏགས་པས། དབུ་མ་ཆེན་པོ་དང་། རྫོགས་པ་ཆེན་པོ་དང་། དེ་གསུམ་ཐ་

།དད་དུ་འབྱེད་པ་རྣམས་རྨོངས་པའོ། །དེ་ལ་དེ་སྐད་གདགས་པའང་། ཐམས་ཅད་ཕྱག་རྒྱ་དེས་བཏབ་པས་དང༌། དེ་ཀ་དྲི་མས་སྒྲིབ་མ་མྱོང་བས་རང་བཞིན་རྣམ་
དག རྟོགས་པ་ཡེ་རྫོགས་སུ་བཞུགས་པས་སེམས་ཀྱི་ཆོས་ཉིད་ཀ་རྫོགས་པའི་སངས་རྒྱས། བདེ་བར་གཤེགས་པར་བཤད་ལ། རྨོངས་པ་གློ་བུར་བའི་ཆོས་ཀྱིས་བསྒྲིབས་པས་དེ་ལ་བདེ་
གཤེགས་སྙིང་པོ་ཞེས་དང༌། འབྲས་བུའི་དུས་ན་སྙིང་པོའི་དོན་དེ་ལ་བྱའོ། །འོ་ན་དྲི་མས་སྒྲིབ་པ་དེ་བསལ་དགོས་པས་འཁྲུལ་པ་ཡེ་ཤེས་སུ་མི་འགྲོའོ་སྙམ་ན། དེ་ནི་མ་ཡིན་ཏེ། དཔེར་ན་
མཁྲིས་ནད་ཅན་གྱིས་དུང་སེར་པོར་མཐོང་དུས་དུང་གི་སྟེང་དུ་སེར་པོ་མ་སླེབ། སླེབ་ན་ནད་མེད་ཀྱིས་ཀྱང་དེར་མཐོང་དགོས་པ་ལ་མི་མཐོང་། དེ་བས་ན་འཁྲུལ་གཞི་ལས་འཁྲུལ་པ་ལོགས་སུ་
འདོད་པ་ནོར་བ་ཡིན་ནོ། །དེའི་ཕྱིར་འདི་སྐད་དུ། འཁོར་བའི་རང་བཞིན་ཤེས་གྱུར་པ། །དེ་ཉིད་མྱ་ངན་འདས་པར་བརྗོད། །དེ་སྐད་གསུངས་པས་འཁོར་འདས་ལ། །བཟང་ངན་འཛིན་པ་ཇི་
ལྟར་འཐད། །ཅེས་གསུངས་པས་འཁོར་བ་མྱང་འདས། འཁྲུལ་པ་འཁྲུལ་མེད། ཉོན་མོངས་ཡེ་ཤེས། རྣམ་རྟོག་ཆོས་སྐུ་སོགས་གྲུབ་པ་ཡིན་པ་དེ་ལྟར་བརྟག་གཉིས་སུ། རྣམ་དག་ཡེ་

ཤེས་གཟུགས་ཅན་དང༌། །འཁོར་བ་རྣམ་པར་བྱང་བ་གཉིས། །ཁྱད་པར་ཅུང་ཟད་ཡོད་མ་ཡིན། །ཞེས་གསུངས་པ་ལ། འབྲོག་འགྱུར་དུ། འཁོར་བ་རྣམ་པར་རྟོག་པ་གཉིས། །ཞེས་
གསུངས་པའོ། །དེས་ན་གཞི་སྟེང་དུ་འཁྲུལ་པ་འདོར་རྒྱུ་མེད་ལ། གང་ཟག་ལ་འཁྲུལ་པ་ཡེ་ཤེས་སུ་འགྱུར་རྒྱུ་ཡོད་པ་སྔར་བཤད་པའི་མ་རིག་པ་དང་རིག་པའི་ཁྱད་ལས་སོ། །གཉིས་པ་སྒོམ་
པ་འོད་གསལ་དྲི་མེད་ནི། །སྟོང་དང་རྟེན་འབྱུང་དོན་གཅིག་པ། །དབུ་མའི་ལམ་དུ་གསུངས་པས་ན། །ཞེས་གསུངས་ཏེ། ཀུན་རྫོབ་རྟེན་ཅིང་འབྲེལ་བར་འབྱུང་བ་འདི་ཁའི་རང་བཞིན་ཤེས་པ་
སྟོང་ཉིད་ཡིན་ལ། དེ་ཁོ་ན་དབུ་མའི་ལམ་དྲི་མ་མེད་པ་ཡིན་པས་དེ་ཡོངས་སུ་ཤེས་པ་ནི་མ་རིག་པའི་མུན་པ་དང་བྲལ་བའི་ཕྱིར་འོད་གསལ་ཏེ་དེ་ལ་མི་གཡོ་བར་གནས་པས་ལྟ་ཐོག་ནས་སྒོམ་པ་རྙེད་
པ་ཡིན་ནོ། །དུས་དེར་སྣང་བ་མེད་པས་སྣང་བ་ལམ་དུ་འཁྱེར་བ་ཡང་མིན། སྣང་མེད་དུ་མ་གྲུབ་པས་སྟོང་རྐྱང་ལམ་དུ་ཁྱེར་བ་ཡང་མིན། སྟོང་མི་སྟོང་ལས་དམིགས་རྒྱུ་གཞན་མེད་པས་
དམིགས་པ་ཐམས་ཅད་ཉེ་བར་ཞི་བ་སྟེ། དངོས་པོ་མེད་ལ་སྒོམ་པ་མེད། །བསྒོམ་པར་བྱ་བ་སྒོམ་པ་མིན། །དེ་ལྟར་དངོས་པོ་དངོས་མེད་པས། །སྒོམ་པ་དམིགས་སུ་མེད་པའོ། །ཞེས་

།གསུངས་པའི་ཕྱིར་རོ། །དེ་ལ་ཡོད་པར་སྒྲོ་འདོགས་པའམ་མེད་པར་སྨྲས་པའི་སྐར་འདེབས་མེད་པར། སྟོང་ཉིད་སྟོན་པའི་བླ་མ་ཞིག་ལོགས་ན་ཚོལ་དགོས་ཇི་ལྟར་༄༅།
25/12/00
འཐད་དེ་སྒྲོ་འདོགས་ཐམས་ཅད་བཅད་ཟིན་པའི་ཕྱིར་ཕྱིས་སྒྲོ་འདོགས་གཅོད་རུང་སྡོད་མི་དགོས་ཞེས་པའོ། །གསུམ་པ་སྤྱོད་པ་དྲི་མ་མེད་པ་ལ་རྩལ་སྦྱང་བ་ནི། རང་གི་སེམས་ལ་བཟོ་ཤེས་
* ན༑ །ཐམས་ཅད་བདེན་པར་མ་གྲུབ་པས། །ཇི་ལྟར་སྣང་ཡང་བློ་སྦྱོང་གི །གྲོགས་དང་མཐུན་པའི་རྒྱུ་རུ་སྦྱར། །གེགས་སེལ་ལོགས་ནས་ཅི་ཞིག་དགོས། །ཞེས་གསུངས་ཏེ། དེ་ལྟར་རང་
གི་སེམས་ཀྱི་ཆོས་ཉིད་མཐོང་ནས་འདོད་ཆགས་ལ་སོགས་པ་ཐམས་ཅད་བློ་སྦྱོང་གི་གྲོགས་སུ་འགྲོ་བས།གསང་སྔགས་པ་འཁྲིག་པས་འདོད་ཆགས་ལམ་དུ་འཁྱེར། མངོན་སྤྱོད་ཀྱིས་ཞེ་
སྡང་༑ འོད་གསལ་གྱིས་གཏི་མུག་སོགས་དེ་ཉིད་རང་གི་དུས་སུ་ལམ་དུ་འཁྱེར་བ་ཡིན་པས་དེ་དག་ཉོན་མོངས་པའི་ཕྱོགས་སུ་སོང་དྲགས་སྙམ་ཀླན་ཀ་མི་གདགས་ཏེ། སྐྱེ་བོ་མི་བཟད་པ་ཡི་
ལས༑ །གང་དག་གང་གིས་འཆིང་འགྱུར་བ། །ཐབས་དང་བཅས་ན་དེ་ཉིད་ཀྱིས། །སྲིད་པའི་འཆིང་བ་ལས་གྲོལ་འགྱུར། །ཞེས་གསུངས། དེས་ཚོགས་དྲུག་གང་ཕྲད་ཚུལ་བཞིན་དུ་ངོ་༔

ཤེས་པ་སྔར་འདྲིས་ཀྱི་མི་དང་ཕྲད་པ་ལྟ་བུ་ཡིན་ནོ། །འདི་ནི་གཟུགས་སོ་སྙམ་པ་སོགས་ནི་ཚུལ་མ་ཡིན་པར་འཇོག་པ་ཡིན་པས། ངོ་ཤེས་ཁྱེར་ལ་ཁྱད་ཆེའོ། །གསུམ་པ་འབྲས་བུ་དྲི་མ་མེད་པ་
ནི༑ གཞན་ལས་བདུད་བཞི་རིམ་པ་ཅན་འཇོམས་ཚུལ་བཤད་པ་ལ། འདིར་ནི་མ་རིག་པ་བཅོམ་པའི་དུས་དེ་ཁར་བདུད་བཞི་བཅོམ་པ་དུས་ཀྱི་འཁོར་ལོ་ལས་གསུངས་པ་བཞིན། མ་རིག་པ་
འཁོར་བ། རིག་པ་མྱ་ངན་ལས་འདས་པ་སྟེ། འཁོར་འདས་ལག་པའི་ལྟོ་རྒྱབ་ལྟ་བུར་འདོད་པ་ཡིན་ནོ། །དེས། གང་ཞིག་འཁོར་བའི་རྒྱུར་གྱུར་པ། །དེ་ཉིད་སྦྱང་བ་བྱས་པ་ལས། །དག་
པ་དེ་ཉིད་མྱ་ངན་འདས། །ཞེས་གསུངས་པས་ཀུན་གཞི་ལ་རྣམ་ཤེས་དང་ཡེ་ཤེས། དང་པོ་འཁོར་བའི་རྒྱུ་འབའ་ཞིག་པ་དང༌། ཕྱི་མ་མྱ་ངན་ལས་འདས་པའི་རྒྱུར་འཇོག་པ་ཡང་མི་འཐད་
དེ༑ དེ་ལྟ་ན་གཞི་དུ་མར་ཐལ་བའི་སྐྱོན་འབྱུང་ངོ་། །རང་ལུགས་ནི། རྩ་བ་གཅིག་ལ་སྡོང་པོ་གཉིས། །རྒྱུ་མཚན་དེ་ལས་འབྲས་བུ་གཅིག །ཅེས་གསུངས་པ་ཉིད་འདོད་པ་ཡིན་ནོ། །དེ་
ལྟར་ལམ་འདི་ཀུན་ཀྱང་ལམ་གཅིག་ཏུ་བཞག་པ་དང༌། ཉན་ཐོས་སམ། ཐེག་ཆེན་དུ་རིགས་ངེས་པ་དེ་ནས་ཁྲིད་པས་གསུམ་མམ་འབྲས་བུའི་ཐེག་པ་ལས་སྙིང་པོའི་དོན་ལ་དང་པོ་ཉིད་ནས་ཁྲིད་

༄༅། །ཆོག་པས་ལམ་རིམ་བཞིར་ཡང་འགྱུར་ལ། བཀའ་གདམས་པ་གཞན་ནི། སྐབས་གསུམ་པ་ཡན་ལས་མི་འཆད་ལ། དགོན་པ་བ་ཆེན་པོའི་མན་ངག་ལས་བཞི་
པའང་ཟུར་ཙམ་བྱུང་བས། ལམ་སྒྲོན་གྱི་ཞལ་གྱི་གདམས་པ་ཐུན་མོང་མ་ཡིན་པར་འདི་དགོས་སོ་ཞེས་ཤེས་པར་བྱའོ། །གདུལ་བྱ་སོ་སོ་ལ་འདྲེན་ཚུལ་སོ་སོ་ཟབ་པ་གནས་སྐབས་ཐེག་པ་རང་ས་
ན་བདེན་པ་དང་། བློ་ངོར་ཟབ་པ་ཁོ་ནས་འཐུས་ན་ཐེག་པ་གོང་མར་འཁྲིད་མི་དགོས་ལ། དེར་དྲང་བས་ལུགས་གོང་མ་ཟབ་པ་ཡིན་ནོ། །དེ་ནི་སྐྱེས་བུ་ཆེན་པོའི་ཡང་ཆེན་པོའི་ལམ་རིམ་འབྲས་
བུའི་ཐེག་པ་བཤད་པའི་སྐབས་ཏེ་བཞི་པའོ།། །།དེ་ལྟར་ལམ་གྱི་མཆོག་རིན་པོ་ཆེའི་འཕྲེང་བ་ཚིགས་སུ་བཅད་པ་ཕྱེད་དང་བཅས་པའི་བཅུ་གཉིས་པ་ཆོས་ཀྱི་རྒྱལ་པོ། ཆོས་ཀྱི
ཆོས་ཀྱི་དབང་ཕྱུག་ཆེན་པོ་སྒམ་པོ་པ་དགེ་སློང་འཚོ་བྱེད་ཅེས་བྱང་ཕྱོགས་གངས་རིའི་ལྗོངས་འདིའི་བསྟན་པ་ལ་བྱ་བ་བྱེད་པར་སྟོན་པས་ལུང་བསྟན་པ་དེས་མཛད་པ་རྫོགས་
སོ༑ ད་དུས་དགག་བཞག་རྩོད་སྤོང་ལྟར་སྣང་སྤྲིན། །ལེགས་བཤད་འབྲུག་སྒྲས་འཕོངས་པའི་ཚོགས་འཐུག་པོས། །བདག་ཉིད་ཆེན་པོའི་གཞུང་ལུགས་གནམ་གྱི་ཁྱོན།།།

བསྒྲིབས་ནས་ཅུང་ཟད་ལྟ་བའི་སྐབས་མ་དབྱེ། །དེར་ཁྲོས་མཐར་གནས་མགོན་པོས་སྔོན་སྦྱངས་པའི། །ང་རོས་བསྙེམས་པའི་འཕྲུལ་ཆེན་འདི་བཀྱེ་བས། །ཐུབ་བསྟན་དུས་བཞིའི་ཐོག་མ་སླར་
འབྲུག་འོང་སྙམ། །མཁས་པའི་ལྗོན་ཤིང་གུས་པའི་ལོ་མ་འཐོར། །སྔོན་བྱུང་དབྱངས་ཀྱི་པདྨོ་རྣམ་དབྱེ་ཕྱིར། །རྟ་བདུན་འོད་ཚོགས་རྒྱས་པ་འདི་སྦྱར་ན། །སྲིད་ལས་རབ་བཟློག་ཆེད་ཞུགས་དེ་
ལུགས་སྤྱིར༑ །ཚུལ་བཞིན་སྣང་བའི་ཉི་ཟླ་འབར་གྱུར་ཅིག །ཅེས་ལམ་མཆོག་རིན་པོ་ཆེ་འམ་དྭགས་པོའི་ཆོས་བཞིའི་རྣམ་པར་བཤད་པ། སྐྱེས་བུ་གསུམ་གྱི་ལམ་ཉིན་མོར་བྱེད་པ་ཞེས་བྱ་བ་འདི་ཙཱ་རི་
ཆོས་
ཏྲའི་གནས་སྒོ། བྱར་ཡུལ་སའི་ཐིག་ལེ་ལྷས་བསྟན་གྱི་རི་བོ་གསང་སྔགས་ཆོས་ཀྱི་གླིང་ཞེས་བྱ་བའི་གཙུག་ལག་ཁང་དུ་དགེ་སློང་པདྨ་དཀར་པོས་སྦྱར་བའི་ཡི་གེ་པ་ནི་གྲོ་མོ་བ་བློ་གྲོས་རྣམ་རྒྱལ་
མཛོད་
གྱིས་བགྱིས་པའི་དགེ་བས་སངས་རྒྱས་ཀྱི་བསྟན་པ་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་པར་གྱུར་ཅིག་གུ །འདི་ན་ཨ་ཏི་ཤ་ལུགས་འཆད་སྨྲ་དེ། །དེ་གཞུང་རྩྭ་ལྟར་དོར་ནས་ཆེན་
མོ་
རྣམ་གཞན་གྱི། །གྱི་ནར་སྨྲས་མོད་དེ་དག་ལ་སྙིང་རྗེས། །རྗེས་སུ་འཛིན་ལ་པད་དཀར་འོངས་པ་ཡིན།། །།མངྒ་ལམ།། །།

།སྐྱེས་བུ་གསུམ་གྱི་ལམ་གྱི་མཆོག་རིན་པོ་ཆེའི་འཕྲེང་བ་བཞུགས་སོ།།༄༅།

༄༅། །འདིར་སྐྱེས་བུ་གསུམ་གྱི་ལམ་གྱི་མཆོག་རིན་པོ་ཆེའི་འཕྲེང་བ་ཞེས་བྱ་བ་ཆོས་ཀྱི་རྒྱལ་པོ་ཟླ་འོད་གཞོན་ནུའི་གསུང་ངག དུས་
གསུམ་གྱི་རྒྱལ་བ་ཐམས་ཅད་ཡང་དག་པར་རྫོགས་པའི་སངས་རྒྱས་སུ་བྱོན་པའི་གཞུང་ལམ་ཆེན་མོ་འདི་འཆད་པ་ལ། ཆོས་ཆོས་སུ་འགྲོ་བ། ཆོས་
ལམ་དུ་འགྲོ་བ། ལམ་འཁྲུལ་པ་སེལ་བ། འཁྲུལ་པ་ཡེ་ཤེས་སུ་འཆར་བ་དང་རྣམ་པ་བཞི་ལས། དང་པོ་ལ། འདིས་འགྲོ་བ་ལྷ་མིའི་ཆོས་418
ལུགས༑ འདིར་འགྲོ་བ་མངོན་མཐོའི་ཐེག་པ་གཉིས་ལས། དང་པོ་ལ། འཇིག་རྟེན་པའི་ཡང་དག་པའི་ལྟ་བ། ལས་འབྲས་བསྒོམ་པ། དགེ་སྒྲུབ་

༄༅། །སྡིག་སྤོང་གི་སྤྱོད་པ་གསུམ་ལས། དང་པོ་ནི། ཡང་དག་ལྟ་བ། ཞེས་གསུངས་པས་ལས་དང་འབྲས་བུ་དང་དཀོན་
མཆོག་དང་བདེན་པ་ལ་སོགས་པ་ཡོད་པར་ལྟ་བ་ནི་འཇིག་རྟེན་པའི་ཡང་དག་པའི་ལྟ་བ་སྟེ། ལྟ་བ་དེ་དང་ལྡན་པ་ཞིག་དགོས་སོ། །གཉིས་པ་ནི།
འབྲས་བསྒོམ། ཞེས་གསུངས་པས་བསྒོམ་བྱའི་ལས་འབྲས་ནི་རྣམ་པ་གཉིས་ཏེ། འཁོར་བའི་རྒྱུ་འབྲས་དང༌། མྱ་ངན་ལས་འདས་པའི་རྒྱུ་འབྲས་
སོ༑ །དང་པོ་ནི། རྒྱུ་ཉོན་མོངས་པ་དུག་ལྔས་ཀུན་ནས་སླངས་ཏེ་ལས་དགེ་བ་འམ་མི་དགེ་བ་སྤྱད་པས། འབྲས་བུ་འགྲོ་བ་རིགས་དྲུག་ཏུ་སྐྱེས་ཏེ་འཁོར་

བའི་བདེ་བ་དང་སྡུག་བསྔལ་ཉམས་སུ་མྱོང་བ་ཡིན་ནོ། །ཀུན་སློང་ཉོན་མོངས་པ་མེད་པར་དགེ་བ་འབའ་ཞིག་སྤྱད་པས་འབྲས་བུ་མྱ་ངན་ལས་འདས་པ་ཐོབ་སྟེ་དུས་རྟག་ཏུ་བདེ་བ་ལ་རེག་པར་གན་
པ་ནི་ཐར་པའམ་མྱ་ངན་ལས་འདས་པའི་རྒྱུ་འབྲས་ཏེ། དཔེར་ན་ས་བོན་ངན་པ་བྲ་བོ་བཏབ་ན་བྲ་བོའི་མྱུ་གུ་སྐྱེ། ས་བོན་བཟང་པོ་སཱ་ལུ་བཏབ་ན་སཱ་ལུའི་མྱུ་གུ་སྐྱེ་བ་བཞིན་ནོ། །དེས་ན་བདག་ཅག་
གི་བདེ་བའམ་སྡུག་བསྔལ་ཅི་ཉམས་སུ་མྱོང་བ་འདི་ཐམས་ཅད་ནི་ཚེ་སྔ་མ་དག་གི་ལས་ཀྱིས་བསྒྲུབས་པའི་རྣམ་སྨིན་ལ་སྤྱོད་པའི་དུས་ཡིན་པས། བདག་སྡུག་བསྔལ་བའི་ཚེ་སྡུག་བསྔལ་དེ་སྤང་ཡང་
མི་ཚུགས་ལ།ྋ བདེ་བ་འདོད་ནའང་འདོད་པ་ལྟར་མི་འགྲུབ་པས། ཇོ་བོ་ཆེན་པོས། བསམ་ཚད་ཐོག་ཏུ་མི་ཁེལ། །ཕ་རོལ་ལས་ལས་གྲུབ་པས། །ལྷོད་ཀྱིས་གློད་ན་བདེའོ། །ཞེས་
གསུངས༑ ད་ལྟ་མན་ཆད་ཀྱི་བདེ་བའམ་སྡུག་བསྔལ་བ་ནི། ད་ལྟ་བདག་གིས་དགེ་བ་བསྒྲབ་པའམ་སྡིག་པ་བྱེད་པའི་སྤྱོད་པ་ལ་རག་ལས་པ་སྟེ། ད་ལྟ་ཕྱི་མའི་རྒྱ་ལ་སྤྱོད་པའི་དུས་ཡིན་པས་
སོ༑ །དེ་ལྟར་ཡིན་པ་མཐོང་བའི་ཆོས་འདི་ཉིད་ལ་ཤེས་ཏེ། སྔར་བསོད་ནམས་བསགས་པའི་རྟེན་གྱི་གང་ཟག་ལ་གཞན་ཐམས་ཅད་ཀྱི་ལོ་ཉེས་ཀྱང་དེའི་ལོ་ལེགས་ནས་འོང༌། ལོངས་སྤྱོད་དང་༔

༄༅། །ནོར་འགྲུབ་བླ། གཞན་གྱི་ཕྱུགས་དང་ནོར་ལྟ་བུ་ལ་གོད་ཁ་བྱུང་ནའང་དེའི་ཕྱུགས་དང་ནོར་ལ་མི་འབྱུང༌། བསོད་ནམས་མ་བསགས་པ་ལ་གཞན་བྱིང་གི་ལོ་ལེགས་
ལམམཆོག་
ཀྱང་དེའི་དེ་མ་ལེགས་པ་འོང་། གཞན་ལ་གོད་ཁ་མ་བྱུང་ཀྱང་དེ་ལ་འབྱུང་གི་འདུག་པ། ལུང་ལས་ཀྱང༌། འགྲོ་འདི་ཐམས་ཅད་ལས་ལས་བྱུང༌། །ལས་རྣམས་ཀུན་ལ་མཐུ་ཡོད་པས།
ལུས་ཅན་ཀུན་གྱི་སྐྱིད་སྡུག་འདི། །ལས་རྣམས་ཡིན་པར་ཤེས་པར་བྱ། །ཞེས་གསུངས་པས་སོ། །དེ་ལ་ཁ་ཅིག་འདི་སྙམ་དུ། ད་ལྟ་དགེ་བའི་ལས་འབའ་ཞིག་བྱེད་པ་སྡུག་བསྔལ་ཞིང་
གསུམ་
བསམས་པ་མི་འགྲུབ་པའང་འདུག །མི་དགེ་བ་འབའ་ཞིག་བྱེད་པ་དེ་ལ། བསམས་པ་འགྲུབ་པའང་འདུག་པས། དགེ་བ་ལས་བདེ་བ་འབའ་ཞིག་དང་། མི་དགེ་བ་ལས་སྡུག་བསྔལ་འབྱུང་
ཟེར་བའང་འཐད་པ་མ་ཡིན་ནོ་སྙམ་ན་དེ་འདྲ་ཅི་ཡིན་སྔར་བཤད་པ་བཞིན། འདིར་སྡུག་པ་དང་བསམས་པ་མི་འགྲུབ་པ་ནི་སྔར་སྤྱད་པའི་རྣམ་སྨིན་སྨིན་པ་ཡིན། འདིར་སྤྱད་པ་དེ་གདོད་འབྱུང་བ་
༈ ཡིན༑ དེ་ཡང་ལས་སྟོབས་ཆེ་བ་ཚེ་འདི་ཁ་དང༌། ཆུང་ན་དེ་འདྲ་བ་དུ་མ་བསགས་ནས་ཚེ་ཕྱི་མའམ་ལན་གྲངས་གཞན་ལ་སྨིན་པར་འགྱུར་བས་ཏེ། མདོ་ལས། ལུས་ཅན་དག་གི་ལས་རྣམས་

ནི། །བསྐལ་པ་བརྒྱར་ཡང་ཆུད་མི་ཟ། །ཚོགས་ཤིང་དུས་ལ་བབ་པ་ན། །འབྲས་བུ་ཉིད་དུ་སྨིན་པར་འགྱུར། །ཞེས་གསུངས། ཡང་འགའ་ཞིག་ན་རེ། ད་ལྟ་དགེ་བ་སྤྱད་པས་སྔར་ཕན་
ཆད་ཀྱི་མི་དགེ་བ་འདག་པར་གསུངས་པ་མ་ཡིན་ནམ། ཡིན་ན་དེ་ཇི་ལྟར་ཞེ་ན། རྣམ་པར་སྨིན་པར་གྲུབ་པའི་སྡུག་བསྔལ་འདི་ནི་སྤང་མི་ཐུབ། རྒྱུ་མེད་པར་བདེ་བ་ཡང་མི་འབྱུང་། ལུགས་དེ་
ནི༑ ད་ལྟ་རྣམ་པར་མ་སྨིན་པ་ཕྱིས་རྣམ་སྨིན་སྐྱེད་རུང་གི་ས་བོན་ཀུན་གཞི་ལ་བསྒོས་པ་དེ་འདག་པ་ལ་དགོངས་པ་ཡིན། དེས་ན་སྤང་བྱ་སྤོང་བ་ཐམས་ཅད་ས་བོན་ལ་གནོད་པ་སྐྱེལ་བ་ཡིན་
ལ༑ གཉེན་པོ་རྒྱུད་ལ་བརྟེན་པ་ཐམས་ཅད་ས་བོན་ལ་སོས་འདེབས་པའོ། །གསུམ་པ་ནི། དགེ་སྡིག་འཇུག་ལྡོག་སྤྱོད་པ་སྟེ། །ཞེས་གསུངས་པས། བདག་ཕྱི་མ་བདེ་བའམ་ལེགས་པ་ནི
འདོད་མོད་དེ་ལྟ་ན་མིའམ་ལྷར་སྐྱེ་དགོས། གནོད་པའམ་སྡུག་བསྔལ་ནི་མི་འདོད་པ་ཡིན་ན་ངན་སོང་གསུམ་དུ་མ་སྐྱེས་པ་བྱེད་དགོས། དེ་ལྟར་བྱེད་པ་ལ་མཐོ་རིས་ཀྱི་རྒྱུ་ནི་དགེ་བ་སྒྲུབ་པར་འདུག་
པས་དགེ་བ་ཕྲ་མོ་ཚུན་ལ་བརྩོན་པར་བྱ། ངན་སོང་གི་རྒྱུ་ནྀ་མི་དགེ་བར་འདུག་པས་སྡིག་པ་ཕྲ་མོ་ཚུན་ལའང་འཇིགས་པར་བལྟས་ཏེ་དོར་བར་བྱའོ། །དགེ་བའང་གཉིས་ལས་བསོད་ནམས་ཀྱི་

༄༅། །ལས་ཀྱི་འདུ་བྱེད་ཀྱིས་ནི་མི་དང་འདོད་པའི་ལྷར་འགྲུབ། མི་གཡོ་བའི་ལས་ཀྱི་འདུ་བྱེད་ཀྱིས་ནི་གཟུགས་དང་གཟུགས་མེད་འགྲུབ་པོ། །སྡིག་ཏོ་མི་དགེ་བའི་ཆོས་
ཀྱིས་ནི་ངན་སོང་གསུམ་འགྲུབ་པར་བྱེད་ལ། མཐོ་རིས་ནི་བདེ་བ་དང་ལྡན། གནོད་པ་ཉུང༌། དན་འགྲོ་ནི་སྡུག་བསྔལ་མང་། གནོད་པ་མང་བ་ཡིན་ནོ། །དེའི་གནོད་པ་ཡང་། དམྱལ་བ་ན་
ཚ་གྲང་བཅད་གཏུབས་བཙོ་སྲེག །ཡི་དྭགས་ལ་བཀྲེས་སྐོམ། དུད་འགྲོ་ལ་གཅིག་ལ་གཅིག་ཟ་བཀོལ་སྤྱོད་ལ་སོགས་པའོ། །དེ་བས་ན་དགེ་བ་བསྒྲབ། དེ་སྒྲུབ་པའང་མི་དགེ་བ་ལས་བཟློག་
དགོས༑ མི་དགེ་བའང་ལུས་ཀྱི་གསུམ། ངག་གི་བཞི། ཡིད་ཀྱི་གསུམ། དགེ་བའང་དེ་ལས་བཟློག་པ་བཅུར་བཞག་གོ །མི་དགེ་བ་ཇི་སྲིད་འཚོའི་བར་དུ་སྤོང་བའམ། ཐ་ན་ཡང་ཉིན་
ཞག་གཅིག་སྤོང་མི་ནུས་པས་རྒྱུ་མ་ཚང༌། དེ་ཙམ་ཡང་སྤོང་མི་ནུས་ན་གང་རུང་རེ་ཉིན་ནམ་མཚན་རེ་སྤོང་བའི་ཚུལ་ཁྲིམས་བླང་ངོ་། དེ་ཡང་སྡོམ་བརྒྱད་ལས་བཤད་པ་བཞིན་གོ་མི་དང་ཚངས་
༗ སྤྱོད་དམ། འདུལ་མངོན་ལས། འདོད་པ་སྤོང་མི་ནུས་ཉེས་པ་སྤོང་ནུས་ན་ཡོངས་རྫོགས་དང༌། གཞན་ཕལ་ཆེར་དང་། སྣ་འགའ་དང་། སྣ་གཅིག་པ་འམ་ཉིན་ཞག་གཅིག་པ་བསྙེན་གནས་

ཡན་ལག་བརྒྱད་པ་དང༌། གནས་འཇོག་གི་མདོ་ལས་གསུངས་པ་བཞིན་གྱི་ཉི་ཚེ་བའི་ཚུལ་ཁྲིམས་དང་། དཀོན་མཆོག་གསུམ་ལ་སྐྱབས་སུ་འཛིན་འཇུག་པ་རྣམས་སོ། །སྦྱིན་པ་ཡང་
གཏོང་༑ བཟོད་པ་དང་། དགེ་བ་ལ་བརྩོན་འགྲུས་དང༌། འཇིག་རྟེན་པའི་བསམ་གཏན་བཞི་དང་སྙོམས་པར་འཇུག་པ་བཞི་ཡང་སྒོམ། ཤེས་རབ་གོང་དུ་འཕེལ་བར་བྱ་བའི་ཕྱིར་བསླབ་པ་
རྣམས་སོ། །གཉིས་པ་འདིར་བགྲོད་པ་མངོན་མཐོའི་ཐེག་པ་ནི། འབྲས་བུ་མཐོ་རིས་ལྷ་མི་གཉིས། །འབྲས་བུ་ནི་ཡོན་ཏན་བདུན་དང་ལྡན་པས་མཐོ་རིས་ཏེ། ཡོན་ཏན་བདུན་ནི་སློབ་དཔོན་ཆེན་
པོ་དབྱིག་གཉེན་གྱིས། ཚེ་རིང་དེ་བཞིན་ནད་མེད་དང་། །གཟུགས་དང་སྐལ་བ་བཟང་དང་རིགས། །ནོར་དང་ཤེས་རབ་དག་དང་བདུན། །ཡོན་ཏན་མདོ་སྡེ་དག་ལས་གསུངས། །དེ་ཡང་
མིར་གྱུར་པ་དང་། འདོད་པའི་ལྷ་དང་། གཟུགས་ཀྱི་ལྷ་དང་། གཟུགས་མེད་པའི་ལྷ་གང་རུང་གི་ནང་དུ་སྐྱེས་པའོ། །གཟུགས་མེད་པ་ནི་ཡོན་ཏན་དང་པོ་གཉིས་དང་ལྡན་ནོ། །དེས་སྐྱེས་བུ་
ཆུང་ངུ་བསྡུས་པ་ཡིན་ཞེས་སོ། །གཉིས་པ་ཆོས་ལམ་དུ་འགྲོ་བ་ལ། འདིས་བགྲོད་པ་ཉན་རང་གི་ཉམས་ལེན། འདིར་བགྲོད་པ་བྱང་ཆུབ་རྣམ་པ་གཉིས་ལས། དང་པོ་ལ། ལྟ་བ་བདག་མེད་

།རྟོགས་པ། སྒོམ་པ་འཁོར་བའི་ཉེས་དམིགས་ཤེས་པ། སྤྱོད་པ་བསླབ་པ་གསུམ་ལ་ཞུགས་པ་གསུམ་ལས། དང་པོ་ནི། བདག་མེད་ལྟ་བ་ཞེས་གསུངས་པའི་
ལམམཆོག་
བདག་ནི། མུ་སྟེགས་བྱེད་རྣམས་ཀྱིས་སྒྲོ་བཏགས་པའི་བདག་དང་། བདག་གི་དང༌། སེམས་ཅན་དང༌། སྲོག་དང༌། སྐྱེ་བ་པོ་དང༌། གསོ་བ་དང༌། སྐྱེས་བུ་དང༌། གང་ཟག་
དང་༑ ཤེས་ལས་སྐྱེས་དང༌། བྱེད་པ་པོ་དང༌། ཚོར་བ་པོ་དང༌། རྟག་པར་ལྟ་བ་ཞེས་བྱ་བ་འདི་ཡིན་ཏེ། སྔོན་གྱི་མཁན་པོ་རྣམས་ཀྱིས། མུ་སྟེགས་ཅན་རྣམས་ཀྱིས་བཏགས་པའི་བདག་
ru
དང་སེམས་ཅན་ལ་སོགས་པ་མེད་པས་ན་བདག་མེད་པ་ཞེས་བྱའོ། །ཞེས་གསུངས། དེ་མེད་པར་གཏན་ལ་འབེབས་ཚུལ་སློབ་དཔོན་ཆེན་པོ་ཀླུ་སྒྲུབ་ཀྱིས་བྱང་ཆུབ་སེམས་འགྲེལ་དུ། མུ་
སྟེགས་རྣམས་ཀྱིས་གང་བཏགས་པའི། །བདག་དེ་རིགས་པས་དཔྱད་ན་འདིར། །ཕུང་པོ་ལས་ནི་གཞན་ཀུན་ཏུ། །འགའ་ཡང་རྙེད་པ་མ་ཡིན་ནོ།།ཕུང་པོ་ཡིན་ན་དེ་མི་རྟག །དེ་ཡང་བདག་
༈ གི་ཚུལ་མ་ཡིན། །མི་རྟག་པ་དང་རྟག་པ་གང༌། །རྟེན་དང་བརྟེན་པ་ནམ་ཡང་མིན། །ཆོས་ཅན་ཡོད་ན་ཆོས་རྣམས་ལ། །འཇིག་རྟེན་ན་ནི་སྤྱོད་འཇུག་ན། །བདག་ཅེས་བྱ་བ་འདི་མེད་པར། །།ྒུ

བྱེད་པ་པོ་ཞེས་གང་ལ་བཏགས། །གང་ཕྱིར་རྟག་པ་རིམ་གྱིས་དང༌། །ཅིག་ཆར་གྱིས་དོན་མི་བྱེད་པ། །དེ་ཡི་ཕྱིར་ན་ཕྱི་ནང་དུ། །རྟག་པའི་དངོས་པོ་མེད་པ་ཉིད། །གལ་ཏེ་ནུས་ན་ཅི་ཕྱིར་
ལྟོས༑ །དེ་ནི་ཅིག་ཆར་དངོས་འབྱིན་འགྱུར། །གལ་ཏེ་དངོས་གཞན་ལ་ལྟོས་པ། །དེ་ནི་རྟག་དངནུས་ལྡན་མིན། །རྟག་མིན་དངོས་པོ་མིན་ཞེ་ན། །དངོས་རྣམས་རྟག་ཏུ་སྐད་ཅིག་པས།
དངོས་པོ་མི་རྟག་པ་ལ་ནི། །བྱེད་པོ་ཉིད་ཀྱི་རྒྱ་མཚན་ཅི། །ཞེས་པའོ། །གཉིས་པ་ཉེས་དམིགས་སྒོམ། ཞེས་གསུངས་པས་མདོར་བསྟན་ཏེ། རྒྱས་པར་བཤད་པ་ལ། དལ་འབྱོར་རྙེད་པར་
དཀའ་བ་བསམ་པ། འཆི་བ་མི་རྟག་པ་སྒོམ་པ། འཁོར་བ་སྡུག་བསྔལ་དུ་ལྟ་བ། མྱང་འདས་ཀྱི་ཕན་ཡོད་ལ་འདུན་པའོ། །དང་པོ་ནི། མི་ཁོམ་པའི་གནས་བརྒྱད་སྤངས་པའི་རང་བཞིན་གྱི་
དལ་བ་དང༌། རང་དང་གཞན་གྱི་འབྱོར་པ་ནི་ཤིན་ཏུ་རྙེད་དཀའ་བ་ཡིན་ཏེ། དེ་ལྟར་སྤྱོད་འཇུག་ལས། དལ་འབྱོར་འདི་ནི་རྙེད་པར་ཤིན་ཏུ་དཀའ། །ཞེས་གསུངས་སོ། །ད་ལྟ་དབང་བོ་ལྔ་
ལ་སྐྱོན་མ་ཞུགས་སྡོམ་པ་གསུམ་གྱི་རྟེན་དུ་རུང་བའི་མི་ལུས་ཐོབ་པ་འདི་ཡང་ཁ་རྗེ་དང་སྟབས་ཁ་ཡགས་པ་ཙམ་གྱིས་ཐོབ་པ་མིན། སྔ་མ་ཕན་ཆད་དུ་ཚོགས་དཔག་ཏུ་མེད་པ་བསགས། དཀའ་༔

།ལས་དཔག་ཏུ་མེད་པ་བྱས་པས་ཐོབ་པ་ཡིན། དེ་ལྟར་ཐོབ་པར་དཀའ་བའི་མི་ལུས་རིན་པོ་ཆེ་འདི་ཐོབ་པའི་དུས་འདི་ལ། དམ་པའི་ཆོས་མ་བྱས་ན་ཕྱི་མ་ཕན་ཆད་དུ་༄༅།
མི་ཁོམ་པའི་གནས་བརྒྱད་གང་དུ་སྐྱེས་ཀྱང་ཆོས་བྱ་བའི་སྐབས་མེད་དེ། དེ་ལྟར་ཡང་སྤྱོད་འཇུག་ལས། གལ་ཏེ་འདི་ལ་ཕན་པ་མ་བསྒྲུབས་ན། །ཕྱིས་ནས་ཡང་དག་འབྱོར་པར་ག་ལ་
འགྱུར༑ །ཞེས་གསུངས་སོ། །གཉིས་པ་མི་རྟག་པ་སྒོམ་པ་ནི། ཆོས་བྱེད་པ་དེ་ཡང་ཕྱི་བཤོལ་དུ་བཞག་པས་མི་ཡོང༌། ད་ལྟ་ཉིད་ནས་ཉམས་སུ་ལེན། དེ་ཅི་ཏེ་སྙམ་ན། དལ་འབྱོར་གྱི་མི་
ལུས་ཐོབ་ནས་ཀྱང་མི་ཚེ་ལོང་མེད་ཡུན་རིང་མི་སྡོད་དེ། འཆི་བའི་འཇིགས་པ་འོང་ངེས། འོང་བ་དེ་ཡང་ནམ་ཡོང་ཆ་མེད། དེ་བྱུང་བའི་དུས་ཅིས་ཀྱང་མི་སྟོངས་པ་ཡིན། ཤི་ནས་རྒྱང་འཕེན་
པའི་ལྟ་བ་བཞིན་དུ་ཅང་མེད་དུ་མི་འགྲོ །ལས་དགེ་མི་དགེའི་སྟོབས་ཀྱིས་འཁོར་བར་མཐོ་དམན་གྱི་སྐྱེ་བ་སྣ་ཚོགས་ལེན་དགོས། དེས་ན་ད་ལྟ་སྙིགས་མ་ལྔ་ནི་བདོ། ཚེ་ལ་རང་དབང་ནི་མ་
༈ ཐོབ༑ ན་སོ་དར་ལ་བབ་པ་རྣམས་ཀྱང་མར་མེ་རླུང་གིས་བཏབ་པ་བཞིན་དུ་འགྲོ་བ་ལ་ཚེགས་མེད། རྫས་དང་ཡོ་བྱད་མང་པོ་བསགས་ཀྱང་རང་ལ་ཕན་པའི་ངེས་པ་མེད། དུས་རྟག་ཏུ་ཉེ་དུ་

འབྲེལ་བའི་རྩིས་བྱས་ཀྱང་དེ་ཐམས་ཅད་ཀྱིས་རང་ལ་མི་སྟོངས། དེ་ལྟར་ཡང་སྤྱོད་འཇུག་ལས། རྙེད་པ་མང་པོ་ཐོབ་གྱུརཅིང༌། །ཡུན་རིང་བར་དུ་བདེ་སྤྱད་ཀྱང་། །ཆོམ་པོས་ཕྲོགས་པ་ཇི་
བཞིན་དུ། །སྒྲེན་མོ་ལག་པ་སྟོང་པར་འགྲོ། །ཞེས་གསུངས་སོ། །ཡང་དེ་ཉིད་ལས། གཉེན་བཤེས་ཚོགས་ཀྱིས་མཐའ་བསྐོར་ཀྱང༌། །སྲོག་ཆད་པ་ཡི་ཚོར་བ་དག །བདག་ཉིད་གཅིག་
པུས་མྱོང་བར་འགྱུར། །ཞེས་གསུངས་སོ། །འཆི་བའི་ནད་ཀྱིས་ཐེབས། སྨན་དང་སྔགས་དང་རིག་པ་གང་གིས་ཀྱང་མཐུ་རྡུགས་པའི་དུས་སུ། སྐྱབས་ཆེན་དམ་པའི་ཆོས་མིན་པ་མི་འདུག་
སྙམ་བསྒོམ་མོ། དེ་ལྟ་བུའི་མི་རྟག་པ་མ་བསྒོམས་ཤིང་རྒྱུད་ལ་མ་སྐྱེས་ན་ཆོས་བྱེད་པ་ལྟར་སྣང་དུ་སོང༌། ཚེ་འདིའི་རྣམ་པར་རྟོག་པས་ཀུན་ནས་སླང་བའི་སྒྲུབ་པ་ཅི་ཙམ་བྱས་ཀྱང་འཁོར་བ་ལས་
འཕགས་མི་སྲིད་པ་ཡིན། མི་རྟག་པ་འདི་བསྒོམས་ནས་རྒྱུད་ལ་སྐྱེས་ན་ཚེ་འདིའི་བྱ་བྱེད་དམ་ལས་གང་ལ་ཡང་བློ་མི་འཇུག །དགོས་མེད་ཀྱི་བློ་གཅིག་འབྱུང་སྟེ། བློ་སྣ་དེ་བྱུང་ཙ་ན་ཆོས་ལམ་དུ་
མི་འགྲོ་བ་ཤེས་བྱ་ལ་མི་སྲིད་དེ་དགེ་སྦྱོར་ཐམས་ཅད་མཚན་ཉིད་པར་འོང་བ་ཡིན། དཔེར་བགྱི་ན། གནད་གཅོད་ཀྱི་ནད་ཀྱིས་ཐེབས་པའི་དུས་སུ་ཚེ་འདི་ལ་རེ་ཐག་ཆད་པ་དང་། འཇིག་རྟེན་ཆོས་༔

༄༅། །བརྒྱད་ཀྱི་བློ་དང་བྲལ་བ་དུས་མཉམ་པ་ལྟ་བུའོ། །ཚེ་འདི་ལ་བློ་སྣ་འགྱུར་ཟེར་ཀྱང་འཇིག་རྟེན་ཆོས་བརྒྱད་དང་མ་བྲལ་བར་འདུག་ན་ཚེ་འདི་ལས་བློ་མ་འགྱུར་བ་ཡིན་
མཆོག་
པས་ཡང་དང་ཡང་དུ་ལུང་དང་རིགས་པས་གཏན་ལ་ཕབ་ཀྱིན་མི་རྟག་པ་བསྒོམ། གསུམ་པ་འཁོར་བ་སྡུག་བསྔལ་དུ་ལྟ་བ་ནི། བདག་འཁོར་བ་ན་འགྲོ་བ་རིགས་དྲུག་ལས་འོས་མེད། དེ་ལ་
དམྱལ་བ་ན་ཚ་གྲང་མ་གཏོགས་བདེ་བའི་གོ་སྐབས་སྐད་ཅིག་ཀྱང་མེད། ཡི་དྭགས་ལ་བཀྲེས་སྐོམ། བྱོལ་སོང་ལ་བཀོལ་སྤྱོད། ལྷ་ལ་འཆི་འཕོ་ལྟུང་བྱེད། ལྷ་མ་ཡིན་ལ་འཐབ་རྩོད། མི་ལ་
བདུན་
སྡུག་བསྔལ་གསུམ་མམ་བརྒྱད་ཀྱིས་སྡུག་བསྔལ་བས་བདེ་བའི་གོ་སྐབས་སྐད་ཅིག་ཀྱང་མི་འདུག་པ་སྙམ་དུ་ཡང་ཡང་བསམ་པས་འཁོར་བ་འདི་མེ་དོང་དང་འདྲ། བཙོན་ར་དང་འདྲ། གཤེད་
མས་རལ་གྲི་འདེབས་པ་དང་འདྲ། ཇི་ལྟར་བྱས་ཀྱང་སྡུག་བསྔལ་འབའ་ཞིག་ལས་མི་འདུག་སྙམ་པའོ། །དེ་ལ་འཁོར་བའི་ཉེས་དམིགས་བསྒོམས་པ་ལ་བརྟེན་ནས་འཁོར་བ་མཐའ་དག་ལས་བློ་
༈ འགྱུར་ནས་མཐོ་རིས་ཀྱི་བདེ་བ་ལའང་སྐྱག་ནད་ཅན་གྱི་སྔས་ཁར་ཟས་བཞག་པ་ལྟ་བུར་མཐོང་བ་ཞིག་འོང་། དེ་མ་བྱུང་བར་འདོད་ཡོན་ལ་ཞེན་ཆགས་སྐྱེ་ཡི་འདུག་ན་ད་དུང་བློ་སྣ་མ་འགྱུར་བ་ཡིན་༔

པས་འཁོར་བའི་ཉེས་དམིགས་ཡང་ཡང་དུ་བསྒོམ་མོ། །བཞི་པ་མྱ་ངན་ལས་འདས་པའི་ཕན་ཡོན་ལ་འདུན་པ་ནི། འཁོར་བ་ལས་ཐར་པ་ནི་མྱ་ངན་ལས་འདས་པ་ཐོབ་པ་ཡིན་ལ། དེ་འབའ་ཞིག་
ཞི་ཞིང་བདེ་བ་དེའི་ཕྱིར་དེ་བདག་གི་སྐྱབས་དང་གནས་སུ་ཤེས་ནས། ཐོབ་པར་བྱ་བའི་ཕྱིར་དགེ་བའི་ཆོས་ལ་འདུན་པ་སྐྱེ་སྟེ། དེ་ཡང་ཁྱིམ་ན་གནས་པ་ནི་གནོད་པ་དང་ཉོན་མོངས་པའི་གནས་ཡིན་
གྱི༑ རབ་ཏུ་བྱུང་བ་ནི་མངོན་པར་སྐབས་ཡོད་པ་སྟེ། བདག་ཁྱིམ་ནས་ཁྱིམ་མེད་པར་ལེགས་པར་གསུངས་པའི་ཆོས་འདུལ་བ་ལ་ལེགས་པར་རབ་ཏུ་བྱུང་ནས་ནན་ཏན་གྱིས་ཉན་ཐོས་ཀྱི་བྱང་ཆུབ་
བར་
བམ༑ པར་འདི་ལ་ཉན་ཐོས་ཀྱི་བྱང་ཆུབ་བམ། རང་བྱང་ཆུབ་ཏུ་སེམས་བསྐྱེད་པ་ཞེས་བྱའོ། །དེ་ཡང་ཐོབ་བྱ་མྱ་ངན་ལས་འདས་པ་
ལ༑ ཞི་བ་མྱ་ངན་ལས་འདས་པ་དང་། ྋ མི་གནས་པའི་མྱ་ངན་ལས་འདས་པ་གཉིས་ཡོད་པའི་འདི་ཉིད་དང་པོའོ། །གསུམ་པ་སྤྱོད་པ་བསླབ་པ་གསུམ་ལ་ཞུགས་པ་ལ། ངེས་འབྱུང་བསླབ་པ་
གསུམ་སྤྱོད་པ། ཞེས་མདོར་བསྟན། ལྷག་པ་ཚུལ་ཁྲིམས་ཀྱི་བསླབ་པ་དང་། ལྷག་པ་ཏིང་ངེ་འཛིན་གྱི་བསླབ་པ་དང༌། ལྷག་པ་ཤེས་རབ་ཀྱི་བསླབ་པ་རྒྱས་པར་བཤད་པ་ལས། དང་པོ་

།ནི༑ དགེ་བའི་ཆོས་ལ་འདུན་པ་སྐྱེས་པ་དེ་ཉིད་ཀྱི་དབང་དུ་བྱས་ཏེ། ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་བ་དང༌། ཚུལ་ཁྲིམས་ཀྱི་སྡོམ་པ་༄༅།
ལམམཆོག་
དང་༑ དབང་པོའི་སྡོམ་པ་དང་། ཟས་ཀྱི་ཚོད་རིག་པ་དང༌། ནམ་གྱི་ཆ་སྟོད་དང་ཆ་སྨད་ལ་མི་ཉལ་བར་རྗེས་སུ་བརྩོན་པ་ཉིད་དང༌། ཤེས་བཞིན་དུ་སྤྱོད་པ་ཉིད་དོ། །དེ་ལ་ཚུལ་ཁྲིམས་ཀྱི་
སྡོམ་པ་ནི་ཡན་ལག་དྲུག་དང་ལྡན་པ་སྟེ། ཡན་ལག་དྲུག་ནི་རབ་ཏུ་བྱུང་བ་དེ་ཚུལ་ཁྲིམས་དང་ལྡན་པར་གནས་པ་དང་། སོ་སོ་ཐར་པའི་སྡོམ་པས་བསྡམས་པ་དང་། ཆོ་ག་ཕུན་སུམ་ཚོགས་པ་
བརྒྱད་
དང་༑ སྤྱོད་ཡུལ་ཕུན་སུམ་ཚོགས་པ་དང་། ཁ་ན་མ་ཐོ་བ་ཕྲ་རབ་ཙམ་ལ་ཡང་འཇིགས་པར་ལྟ་བ་དང་། བསླབ་པའི་གཞི་རྣམས་ཡང་དག་པར་བླངས་ཤིང་སློབ་པར་བྱེད་པའོ། །དབང་པོའི་
སྡོམ་པ་ནི། ཚུལ་ཁྲིམས་ཀྱི་སྡོམ་པ་དེ་ཉིད་ལ་བརྟེན་ནས་དྲན་པ་ཀུན་ཏུ་བསྲུང་བ་དང༌། དྲན་པ་ལ་རྟག་འགྲུས་བྱེད་པ་དང་། དྲན་པས་ཡིད་ཀུན་ཏུ་བསྲུང་བ་དང་། གནས་སྐབས་མཉམ་པ་ལ་
༈ འཇོག་པར་བྱེད་པའོ། །ཟས་ཀྱི་ཚོད་རིག་པ་ནི་སོ་སོར་བརྟགས་ཤིང་ཟས་ཟ་བར་བྱེད་ལ། རྣམ་པར་རྟོག་པའི་ཕྱིར་མ་ཡིན། རྒྱགས་པའི་ཕྱིར་མ་ཡིན། སྒེག་པའི་ཕྱིར་མ་ཡིན། བརྒྱན་པའི་

ཕྱིར་མ་ཡིན་གྱི། ལུས་འདི་གནས་པར་བྱ་བ་དང༌། བཀྲེས་པ་བསལ་བར་བྱེད་པ་དང་། ཚངས་པར་སྤྱད་པ་ལ་ཕན་གདགས་པར་བྱ་བ་དང་། ཚོར་བ་རྙིང་པ་རྣམས་སྤང་བར་བྱ་བ་
དང་༑ གསར་པ་རྣམས་མི་སྐྱེ་བར་བྱ་བའི་ཕྱིར་དང་། བདག་འཚོ་ཞིང་སྟོབས་དང་བདེ་བ་དང་། ཁ་ན་མ་ཐོ་བ་མེད་པ་དང་། བདེ་བ་ལ་རེག་པར་གནས་པར་ཡང་འགྱུར་རོ་སྙམ་སེམས་པ་ཡིན་
།ནམ་གྱི་ཆ་སྟོད་དང་ཆ་སྨད་ལ་མི་ཉལ་བར་བརྩོན་པ་ནི། ཇི་སྲིད་དུ་མི་ཉལ་བ་དེ་སྲིད་དུ་དགེ་བའི་ཕྱོགས་མི་སྤོང་ཞིང༌། དགེ་བའི་ཆོས་སྒོམ་པ་ལ་བརྩོན་པ་དང༌། རྒྱུན་དུ་ཆུད་པ་
དང་༑ རྟག་འགྲུས་བྱེད་པ་དང༌། དུས་སུ་ཉལ་བར་བྱེད་ཅིང་དུས་མ་ཡིན་པར་མི་ཉལ་བ་དང་། ཉལ་ན་ཡང་ཀུན་ནས་གནོད་པ་མེད་པའི་སེམས་ཀྱིས་གཉིད་ལོག་པར་བྱེད་ཅིང་། སེམས་ཀུན་
ནས་ཉོན་མོངས་པར་མི་འགྱུར་བ་དང་། དུས་སུ་སད་པར་འགྱུར་ཞིང་ལྡང་བའི་དུས་ལས་མི་ཡོལ་བའོ། །ཤེས་བཞིན་དུ་སྤྱོད་པ་ནི། ལུས་ཀྱི་ལས་ལ་སོ་སོར་རྟོག་པ་དང་། ངག་དང་ཡིད་ཀྱི་
ལས་ལ་སོ་སོར་རྟོག་པའོ། །ཇི་ལྟར་ལུས་ཀྱི་ལས་ལ་སོ་སོར་རྟོག་ན། ལས་གང་བསམས་ནས་ལུས་ཀྱིས་བྱ་བར་འདོད་པ་དེ་ཉིད་ལ། ཅི་བདག་གི་ལུས་ཀྱི་ལས་འདི་བདག་དང་གཞན་ལ་གནོད་432

༄༅། །པར་འགྱུར་ཞིང་མི་དགེ་ལ། སྡུག་བསྔལ་འབྱུང་བ་རྣམ་པར་སྨིན་པ་སྡུག་བསྔལ་བ་ཞིག་ཡིན་ནམ། འོན་ཏེ་བདག་གི་ལུས་ཀྱི་ལས་འདི་བདག་དང་གཞན་ལ་གནོད་
པར་མི་འགྱུར་ཞིང་དགེ་ལ། བདེ་བ་འབྱུང་བ་རྣམ་པར་སྨིན་པ་བདེ་བ་ཞིག་ཡིན་ཞེས་སོ་སོར་རྟོག་པར་བྱེད་དོ། །གལ་ཏེ་བདག་དང་གཞན་ལ་གནོད་པར་འགྱུར་ཞིང་མི་དགེ་བ་སྡུག་བསྔལ་འབྱུང་
བ་རྣམ་པར་སྨིན་པ་སྡུག་བསྔལ་བར་ཤེས་ན་དེ་ལས་ཕྱིར་ལྡོག་ཅིང་མི་བྱེད་ལ་རྗེས་སུ་འཇུག་པར་མི་བྱེད་དོ། །དགེ་ན་བྱའོ། །དེ་བཞིན་འདས་པའི་ལུས་ཀྱི་ལས་ལ་ཡང་རྟོག་ཅིང་དགེ་ན་
བླང་༑ མི་དགེ་ན་བཤགས་སོ། །དེ་བཞིན་ངག་དང་ཡིད་ཀྱི་ལས་ལ་ཡང་ཤེས་པར་བྱའོ། །དེ་ལྟར་རྟོག་པར་བྱེད་ཅིང་རབ་ཏུ་ཤེས་པར་བྱེད་པར་ན་ཚེ་འདི་ཉིད་ལ་ཁ་ན་མ་ཐོ་བ་མེད་པ་
དང་༑ ལྟུང་བ་མེད་པ་དང་། འགྱོད་པ་མེད་པ་དང་། ཡིད་ལ་གཅགས་པ་མེད་པ་དང༌། རྗེས་སུ་གདུང་བ་མེད་པར་འགྱུར་བ་དང་། ཚེ་ཕྱི་མ་ལ་ཡང་ཁ་ན་མ་ཐོ་བ་མེད་ཅིང་ལུས་ཞིག་སྟེ་ཤི་
༈ བའི་འོག་ཏུ་ངན་སོང་དང་ངན་འགྲོ་ལོག་པར་ལྟུང་བ་སེམས་ཅན་དམྱལ་བ་རྣམས་སུ་སྐྱེ་བར་མི་འགྱུར་བ་དང་། མ་ཐོབ་པ་ཐོབ་པར་བྱས་པའི་ཚོགས་ཀྱི་རྒྱུ་བྱས་པར་འགྱུར་བ་ཡིན་ནོ། །དེ་ལྟར་སྒྱ

ཡན་ལག་དྲུག་དང་ལྡན་པའི་ཚུལ་ཁྲིམས་ནི་ཚུལ་ཁྲིམས་ཀྱི་ཚོགས་སམ་ཚུལ་ཁྲིམས་ཀྱི་ཕུང་པོ་ཞེས་བྱ། དང་པོའི་ཚུལ་ཁྲིམས་ཡང་དག་པར་བླངས་པ་ནས་བརྩམས་ཏེ་མཐའ་མ་རྣམ་པར་གྲོལ་བའི་
ས་ལ་ཐུག་གི་བར་དུ་རྡུལ་ཙམ་ཡང་ཉེས་པ་དང་གནོད་པ་མེད་པས་ཚུལ་ཁྲིམས་མཐར་ཕྱིན་ཏེ་ཟག་པ་མེད་པའི་ཚུལ་ཁྲིམས་ཀྱི་མཚན་ཉིད་དུ་གྱུར་པ་ནི་ཚུལ་ཁྲིམས་ཀྱི་ཕུང་པོ་ཡོངས་སུ་རྫོགས་པ་ཞེས་
བྱའོ༑ །གཉིས་པ་ལྷག་པའི་ཏིང་ངེ་འཛིན་གྱི་བསླབ་པ་ལ། སྔོན་དུ་ཀློག་པ་ཐོས་བསམ། ཐོས་བསམ་གྱི་སྙིང་པོ་བསམ་གཏན་ལ་སྦྱོར་ཚུལ་གཉིས་ལས། དང་པོ་ནི། ཚུལ་གནས་ཐོས་དང་
བསམ་ལྡན་པས། ཞེས་པས་ཚུལ་ཁྲིམས་ལ་གནས་པ་དེས་དང་པོར་ཐོས་པར་བྱ། དེ་ནས་བསམ་པས་གཏན་ལ་ཕབ་དགོས། ཐོས་པ་གང་ལ་བྱ་བ་ཡང༌། །སྟོན་པའི་དམ་ཆོས་རྣམ་གཉིས
ཏེ༑ །ལུས་དང་རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་བྱེད་དང་། །སྒྲུབ་པར་བྱེད་པ་ཁོ་ནའོ། །ཞེས་གསུངས། སྤྱོད་འཇུག་མཛད་པས། བཟོད་བྱ་ཐོས་པ་བཙལ་བར་བྱ། །ཞེས་
ལུང་ཡང་ཉན་ཐོས་ཀྱི་སྡེ་སྣོད་སངས་རྒྱས་དང་སངས་རྒྱས་ཀྱི་ཉན་ཐོས་དམ་པ་རྣམས་དང༌། ཡང་དག་པར་སོང་བ་རྣམས་དང༌། སྐྱེས་བུ་དམ་པ་རྣམས་ཀྱིས་བསྟན་པ་དང་བཤད་པ་.

།དང་༑ གསལ་བར་བྱས་པ་དང༌། རྣམ་པར་ཕྱེ་བ་དང་། ཡང་དག་པར་བཤད་པའོ། །ཐོས་པ་ནི། དེ་གཞན་དགེ་བའི་བཤེས་གཉེན་མཚན་ཉིད་ལྡན་པ་ལས་ཉན་
ལམམཆོག་
ཏེ༑ དེ་དག་གི་ཚིག་འབྲུ་དང་དོན་འཛིན་པའོ། །བསམ་པ་ནི། ཇི་ལྟར་ཐོས་པའི་ཆོས་དེ་ཉིད་རང་གི་མཚན་ཉིད་དང་སྤྱིའི་མཚན་ཉིད་ཀྱི་སྒོ་ནས་སེམས་པར་བྱེད་པ་སྟེ། དེ་ཡང་བགྲང་བའི་རྣམ་
པས་ཆོས་རྣམས་ལ་བགྲང་བའི་ཚུལ་གྱིས་སེམས་པར་བྱེད་པ་དང་། གཞལ་བའི་རྣམ་པ་རིགས་པས་ཡོན་ཏན་དང་སྐྱོན་ཉེ་བར་བརྟགས་པའི་སྒོ་ནས་སེམས་པར་བྱེད་པའོ། །དེས་ན་ཐོས་པ་ནི་
ལེགས་པར་ཞུ་བ་ཡིན་ལ། བསམ་པ་ནི་ལེགས་པར་གཏན་ལ་ཕབ་པ་ཉིད་དོ། །གཉིས་པ་ཐོས་བསམ་གྱི་སྙིང་པོ་བསམ་གཏན་ལ་སྦྱོར་ཚུལ་ལ། བསམ་གཏན་ལ་འཇུག་པའི་ཚུལ། རྣལ་
འབྱོར་བསྒོམ་པ་དངོས་བཤད་པ་གཉིས་ལས། དང་པོ་ནི། འོ་ན་དུས་རྟག་ཏུ་ཐོས་བསམ་བྱའམ་ཞེ་ན་མ་ཡིན་ཏེ། བསྒོམ་པ་ལ་ནི་རབ་ཏུ་སྦྱོར་དང་། སྤྱོད་འཇུག་ལས། དེ་ནས་ནགས་སུ་
༈ གནས་པར་བྱ། །མཉམ་པར་གཞག་ལ་བརྩོན་བྱ་ཞིང༌། །མི་སྡུག་ལ་སོགས་བསྒོམ་པར་བྱ། །ཞེས་གསུངས་པས། ཐོས་པའི་དོན་དེ་ཉིད་རི་ཁྲོད་དམ་དགོན་པ་དབེན་པར་ཕྱིན་ཏེ་བསྒོམ་

དགོས། མ་བསྒོམས་ན་ཐོས་པ་དེ་ཉོན་མོངས་པའི་གཉེན་པོར་མི་འགྲོ །ཉོན་མོངས་པའི་གཉེན་པོར་མ་སོང་ན་ཆོས་ལམ་དུ་མ་སོང་བ་ཡིན་ནོ། །དེས་ན་ཆོས་མྱ་ངན་ལས་འདས་པའི་ལམ་དུ་འགྲོ་
ཉྪཱ བ་ནི་སྒོམ་པ་ཁོ་ན་ལ་རག་ལས་པས། དེའི་ཚུལ་ནི་གནས་དབེན་པར་སྤྱོད་ལམ་འཆག་པ་དང་འདུག་པ་དག་གིས་འདའ་བར་བྱེད་ཅིང་མཚན་མོའི་ཐུན་དང་པོ་ལ་དེ་ཉིད་དང་། ‘ཐུན་བར་པ་ལ་བློ་
གཡས་པ་ཕབ་སྟེ་ཉལ་བར་བྱེད་པ་དང༌། ཐུན་ཐ་མ་ལ་མྱུར་བ་མྱུར་བར་ལངས་ཏེ་འཆག་པ་དང་འདུག་པ་དག་གིས་འདའ་བར་བྱེད་པའོ། །དེ་ལ་འདུག་པ་ནི། གནས་ཕུན་སུམ་ཚོགས་པ་དེ་ཉིད་
དུ་སངས་རྒྱས་ཀྱིས་རྗེས་སུ་གནང་བའི་ཁྲིའམ་རྩྭ་བཏིང་བའི་སྟེང་དུ་སྐྱིལ་མོ་ཀྲུང་བཅས་ཏེ། ལུས་དྲང་པོར་བསྲང་ནས་དྲན་པ་ཕྱོགས་པར་གཞག་སྟེ་འདུག་པར་བྱེད་པའོ། །གཉིས་པ་རྣལ་འབྱོར་
བསྒོམ་པ་དངོས་བཤད་པ་ལ། ཞི་གནས་བསྒོམ་པ། ལྷག་མཐོང་། ཞི་གནས་དང་ལྷག་མཐོང་ཟུང་དུ་འབྲེལ་བར་འཇུག་པའི་བསྒོམ་པའོ། །དང་པོ་ཞི་གནས་བསྒོམ་པ་ནི་རྣམ་པ་དགུར་རིག་
པར་བྱ་སྟེ། སེམས་ནང་ཁོ་ནར་འཇོག་པར་བྱེད་པ་དང༌། ཡང་དག་པར་འཇོག་པར་བྱེད་པ་དང༌། བསྡུས་ཏེ་འཇོག་པར་བྱེད་པ་དང༌། ཉེ་བར་འཇོག་པར་བྱེད་པ་དང༌། དུལ་བར་བྱེད་པ་

༄༅། །དང་༑ ཞི་བར་བྱེད་པ་དང༌། ཉེ་བར་ཞི་བར་བྱེད་པ་དང༌། རྒྱུད་གཅིག་ཏུ་བྱེད་པ་དང༌། ཏིང་ངེ་འཛིན་དུ་བྱེད་པའོ། །དང་པོ་ནི། ཕྱི་རོལ་གྱི་དམིགས་པ་ཐམས་
ཅད་ལས་ཡང་དག་པར་བསྡུས་ཏེ་རྣམ་པར་གཡེང་བ་མེད་པར་བྱ་བའི་ཕྱིར་དང་པོར་ནང་དུ་ཉེ་བར་གཏད་པའོ། །གཉིས་པ་དང་པོ་ཉེ་བར་གཏད་པའི་སེམས་གང་ཡིན་པ་དེ་གཡོ་བ་དང༌། རགས་པ་
དང་༑ ཡང་དག་པར་མི་གནས་པ་དང་། ཡོངས་སུ་མི་གནས་པར་གྱུར་ན། དེ་དམིགས་པ་དེ་ཉིད་ལ་གཏད་པའི་ཚུལ་དང་། དང་བར་བྱ་བའི་ཚུལ་གྱིས་མངོན་པར་ཚར་བཅད་པ་དང་བཅས་
༈ པས་ཕྲ་བར་བྱེད་ཅིང་མངོན་པར་གཡེང་བར་མི་བྱེད་པའོ། །གསུམ་པ་ནི། དེ་ལྟར་དེའི་སེམས་གཞག་པ་དང་ཡང་དག་པར་གཞག་པ་དེ་གལ་ཏེ་བརྗེད་ངེས་པས་ཕྱི་རོལ་ཏུ་གཡེང་བར་གྱུར་ན་དེས་
ཡང་ཕྱིར་དེ་ཉིད་ལ་སྡུད་པར་བྱེད་པའོ། །བཞི་པ་ནི། ཏིང་ངེ་འཛིན་གྱི་ཡོན་ཏན་ལ་བལྟས་ཏེ་དེ་ཉིད་ལ་དགའ་བའོ། །ལྔ་པ་ནི། དང་པོ་ཁོ་ནར་དྲན་པ་ཉེ་བར་གཞག་སྟེ་གནས་ཤིང་སེམས་དེ་
༈ ཡང་དག་པར་འཇོག་པར་བྱེད་པ་ན། ཅི་ནས་ཀྱང་དེའི་སེམས་དེ་ཕྱི་རོལ་དུ་མི་འཕྲོ་བར་བྱེད་པའོ། དྲུག་པ་ནི། གཟུགས་དང་སྒྲ་དང་དྲི་དང་རོ་དང་རེག་བྱའི་མཚན་མ་དག་གམ། འདོད་ ཻ

ཆགས་དང་ཞེ་སྡང་དང་གཏི་མུག་གི་དང་འདོད་པའི་རྣམ་པར་རྟོག་པ་ལ་སོགས་པའི་རྣམ་པར་རྟོག་པ་གང་དག་དང༌། འདོད་པ་ལ་འདུན་པའི་སྒྲིབ་པ་ལ་སོགས་པ་ཉེ་བའི་ཉོན་མོངས་པ་གང་དག་
གིས་དེའི་སེམས་ཀུན་ཏུ་འཁྲུགས་པར་གྱུར་ན། དེ་ལ་དེས་དང་པོ་ཉིད་ནས་ཉེས་དམིགས་ཀྱི་འདུ་ཤེས་སུ་གཟུང་བ་དེ་ཉིད་ཀྱི་དབང་དུ་བྱས་ནས། དེའི་སེམས་དེ་རྣམ་པར་རྟོག་པ་དང་ཉེ་བའི་ཉོན་
མོངས་པ་དེ་དག་ལ་འཕྲོར་མི་སྟེར་བར་བྱེད་པའོ། །བདུན་པ་ནི། དེ་བརྗེད་ངེས་པའི་ཕྱིར་རྣམ་པར་རྟོག་པ་དང་ཉེ་བའི་ཉོན་མོངས་པ་དེ་གཉིས་ཀ་ཀུན་ཏུ་འབྱུང་བར་གྱུར་ན། བྱུང་ངོ་ཅོག་དང་དུ་
མི་ལེན་ཞིང་སྤོང་བར་བྱེད་པའོ། །བརྒྱད་པ་ནི་མངོན་པར་འདུ་བྱེད་པ་དང་བཅས་པའི་བར་དུ་ཆད་པ་དང་། རྒྱུན་ཆགས་པ་ཏིང་ངེ་འཛིན་གྱི་རྒྱུན་ལ་འཇོག་པར་བྱེད་པའོ། །དགུ་པ་ནི་ཀུན་ཏུ་རྟེན་
ཅིང་གོམས་པར་བྱས། མང་དུ་བྱས་པའི་རྒྱུས་ལྷན་གྱིས་གྲུབ་པར་འཇུག་པ་དང་། རང་གི་ངང་གིས་འཇུག་པའི་ལམ་ཐོབ་ཅིང་མངོན་པར་འདུ་བྱེད་པ་མེད་པ་དང་། ལྷུན་གྱིས་གྲུབ་པ་དེ་ཉིད་ཀྱིས་
དེའི་སེམས་རྣམ་པར་གཡེང་བ་མེད་པའི་ཏིཾང་ངེ་འཛིན་གྱི་རྒྱུན་ལ་འཇུག་པར་འགྱུར་བའོ། །ཞི་གནས་དེའི་དམིགས་པ་ནི། སློབ་དཔོན་ཆེན་པོ་ཤནྟི་པས། དེ་ལ་ཇི་སྙེད་ཡོད་པར་གྱུར་པ་

།དང་༑ ཇི་ལྟ་བ་བཞིན་དུ་གྱུར་པ་ལ་རྣམ་པར་མི་རྟོག་པའི་གཟུགས་བརྙན་དུ་གྱུར་པ་ནི་ཞི་གནས་ཀྱི་དམིགས་པའོ་ཞེས་དང༌། ཇི་སྲིད་ལུས་དང་སེམས་ཤིན་ཏུ་སྦྱངས་༄༅།
པ་མ་སྐྱེས་ཀྱི་བར་དུ་ཞི་གནས་དང་རྗེས་སུ་མཐུན་པ་ཡིད་ལ་བྱེད་པ་ཡིན་ལ། གང་གི་ཚེ་སྐྱེས་པ་དེའི་ཚེ་ཞི་གནས་ཡིན་ནོ། །ཞེས་སོ། །སྒྲིབ་པ་ལྔ་རྣམས་ལས་རྒོད་པ་དང་འགྱོད་པ་རྣམས་ནི་ཞི་
གནས་ཀྱི་སྒྲིབ་པ། རྨུགས་གཉིད་ཐེ་ཚོམ་ལྷག་མཐོང༌། འདོད་འདུན་ནི་གཉིས་ཀ་ལ་སྒྲིབ་པས་བསལ་ལོ། །སློབ་དཔོན་ཡེ་ཤེས་གྲགས་པས། གང་གི་ཚེ་དམིགས་པ་དེ་ལ་མངོན་པར་འདུ་
བྱེད་པ་མེད་པར་འཇུག་པས་སེམས་གནས་པར་གྱུར་པ་དེའི་ཚེ་ཞི་གནས་རྫོགས་པ་ཡིན་པར་ཤེས་པར་བྱའོ། །ཞེས་སོ། །གཉིས་པ་ལྷག་མཐོང་ནི། ནང་གི་སེམས་ཀྱི་ཞི་གནས་ལ་བརྟེན་ནས་
ཆོས་ཐམས་ཅད་རྣམ་པར་འབྱེད་པ་དང༌། རབ་ཏུ་རྣམ་པར་འབྱེད་པར་བྱ་བ་དང༌། ཡོངས་སུ་རྟོག་པར་བྱེད་པ་དང་། ཡོངས་སུ་དཔྱོད་པར་བྱེད་པའོ། །དེ་ཡང་དཔྱད་པ་རྣམ་པར་སྦྱོང་པའི་
དམིགས་པ་དང༌། མཁས་པའི་དམིགས་པ་དང་། ཉོན་མོངས་པ་རྣམ་པར་སྤྱོད་པའི་དམིགས་པ་དག་ལ་ཇི་སྙེད་ཡོད་པ་ཉིད་ཀྱི་རྣམ་པར་འབྱེད་པར་བྱེད་དོ། །ཇི་ལྟ་བ་བཞིན་དུ་ཡོད་པ་ཉིད་ཀྱི་རབ་

ཏུ་རྣམ་པར་འབྱེད་དོ། །ཤེས་རབ་དང་ལྡན་པའི་ཡིད་ལ་བྱེད་པ་རྣམ་པར་རྟོག་པ་དང་བཅས་པས་མཚན་མར་འཛིན་པར་བྱེད་པའི་ཚེ་ན་ནི་རྟོག་པར་བྱེད་པ་ཡིན་ནོ། །ཡང་དག་པར་རྟོག་པར་བྱེད་པའི་
ཚེ་ན་ནི་ཡོངས་སུ་དཔྱོད་པར་བྱེད་པ་ཡིན་ནོ། །ཇི་སྙེད་ཡོད་པར་གྱུར་པ་དང་། ཇི་ལྟ་བ་བཞིན་དུ་གྱུར་པ་ལ་རྟོག་པ་དང་བཅས་པའི་གཟུགས་བརྙན་དུ་གྱུར་པ་ནི་ལྷག་མཐོང་གི་དམིགས་པ་ཡིན་
ནོ༑ །ལུས་དང་སེམས་ཤིན་ཏུ་སྦྱངས་པ་ཐོབ་པ་ཡིན་པ་དེ་ཉིད་ལ་གནས་ཏེ། ཇི་ལྟར་བསམ་པ་དེ་ཉིད་ཀྱི་དོན་ནང་གི་ཏིང་ངེ་འཛིན་གྱི་གཟུགས་བརྙན་གྱི་སྤྱོད་ཡུལ་ལ་ལྷག་པར་མོས་པ་སོ་སོར་
བརྟག་པར་བྱ་སྟེ། དེ་ཡང་གནས་ངན་ལེན་གྱི་མཚན་མའི་གཉེན་པོར་བླང་པ་དང་ཕྱིན་ཅི་ལོག་ངེས་པར་བསལ་བ་བླང་བ་དང་། ཕྱིན་ཅི་མ་ལོག་པ་ལ་སེམས་རྣམ་པར་གཞག་པ་དག་ཉེ་བར་བླངས་
པ་སྟེ། གནས་ངན་ལེན་ནི། ཕྱིན་ཅི་ལོག་གི་བག་ཆགས་ཏེ། དེ་ཡང་ཕྱིན་ཅི་ལོག་གོང་ནས་གོང་དུབསྐྱེད་པའི་ནུས་པ་སེམས་ཀྱི་རྒྱུད་ལ་གནས་པའི་མཚན་ཉིད་དོ། །དེའི་མཚན་མ་ནི། གང་
གི་ཕྱིར་དེ་ཡོངས་སུ་གསོ་བར་བྱེད་པ་སྟེ། ཕྱིན་ཅི་ལོག་ལ་མངོན་པར་ཞེན་པ་སྔ་མ་སྔ་མ་དག་གོ །དེ་ཟད་པས་གནས་ངན་ལེན་ཟད་དེ་ཕྱིན་ཅི་ལོག་སྐྱེ་བར་མི་འགྱུར་ཏེ། མཚན་མའི་གཉེན་པོ་

།གོམས་པ་ལས་མཚན་མ་ཟད་པ་ཡིན་པའི་ཕྱིར་རོ། །གཉེན་པོ་དེ་ནི་འབྱེད་པ་དང་རབ་ཏུ་རྣམ་པར་འབྱེད་པ་སྟེ། དེ་བས་ན་འདི་གཉིས་ནི་གནས་ངན་ལེན་གྱི་མཚན་
ལམམཆོག་
མའི་གཉེན་པོ་ཉེ་བར་བླང་བ་བསྟན་ནོ། །ཡོངས་སུ་རྟོག་པ་ནི་གང་གི་ཕྱིར་འདི་ནི་ཇི་ལྟ་བ་བཞིན་དུ་རྣམ་པར་ཕྱེ་བས་ཕྱིན་ཅི་ལོག་གོ་དོགས་པ་གཅིག་ཏུ་བསལ་ནས་བརྗོད་པ་མེད་པ་ཡིད་ལ་བྱེད་པས་
ཡོངས་སུ་བསལ་ནས་ལྷག་པར་དམིགས་པའོ། །དེ་བས་འདི་ནི་ཕྱིན་ཅི་ལོག་ངེས་པར་བསལ་བ་ཉེ་བར་བླང་བའོ། །དེ་ལྟར་འདིས་ཕྱིན་ཅི་མ་ལོག་པར་བྱས་ལ། ཕྱིན་ཅི་མ་ལོག་པ་མངོན་སུམ་
བཅུ་གསུམ་
བཞིན་དུ་མཐོང་བའི་དོན་ལ་སེམས་གཞག་ནས་སོ་སོར་རྟོག་པ་ནི་ཡོངས་སུ་དཔྱོད་པ་སྟེ། དེ་བས་ན་འདི་ནི་ཕྱིན་ཅི་མ་ལོག་པ་ལ་སེམས་གཞག་པ་ཉེ་བར་བླངས་ཏེ་བརྟན་པའོ། །ཇི་སྲིད་ལུས་དང་
སེམས་ཤིན་ཏུ་སྦྱངས་པ་མ་སྐྱེས་པ་དེ་སྲིད་དུ་ལྷག་མཐོང་དང་རྗེས་སུ་མཐུན་པ་ཡིན་ལ། གང་གི་སྐྱེས་པ་དེའི་ཚེ་ལྷག་མཐོང་ཡིན་ནོ། །གསུམ་པ་ཞི་གནས་དང་ལྷག་མཐོང་ཟུང་དུ་འབྲེལ་བར་
༈ འཇུག་པའི་སྒོམ་པ་ནི། ལྷག་མཐོང་སྐྱེས་པ་དེ་ནས་དེའི་འོག་ཏུ་རྣམ་པར་རྟོག་པ་དང་བཅས་པའི་གཟུགས་བརྙན་ཉིད་ལ་དམིགས་ཏེ། སེམས་དེ་ཉིད་ལ་གང་གི་ཚེ་རྒྱུད་མ་ཆད་པ་དང་། བར་མ་

ཆད་པའི་ཡིད་ལ་བྱེད་པའི་རྒྱུན་གྱིས་གཉིས་ཀ་ཡང་ཉམས་སུ་མྱོང་བ་དེའི་ཚེ་ཞི་གནས་དང་ལྷག་མཐོང་ཟུང་དུ་འབྲེལ་བའི་ལམ་ཞེས་བརྗོད་དེ། དེ་ལ་ཞི་གནས་དང་ལྷག་མཐོང་ནི་ཟུང་ཡིན་
ལ༑ འབྲེལ་པ་ནི་ལྡན་པ་སྟེ་ཕན་ཚུན་བཅིངས་ནས་འཇུག་པའོ། །དེ་ཡང་ཞི་གནས་རྣམ་པ་དགུའི་སྒོམ་པ་ཡོངས་སུ་རྫོགས་པས་ནི་མཚན་མའི་འཆིང་བ་ལས་གྲོལ་བར་འགྱུར་ཏེ་ཕྱིན་ཅི་ལོག་གི་
མཚན་མ་ཕྱིན་ཅི་ལོག་གི་དོན་གྱི་རྣམ་པ་འགགས་པའི་མཚན་ཉིད་ཡིན་པའི་ཕྱིར་རོ། །ལྷག་མཐོང་གི་རྣམ་པ་བཞིའི་སྒོམ་པ་ཡོངས་སུ་རྫོགས་པས་ནི་གནས་ངན་ལེན་གྱི་འཆིང་བ་ལས་གྲོལ་བ་ཡིན་
།དེ་ཡང་ལུང་ལས། ཞི་གནས་དང་ནི་ལྷག་མཐོང་དག །བསྒོམས་པས་གནས་ངན་ལེན་དང་ནི། །མཚན་མ་ཡི་ནི་འཆིང་བ་ལས། །རྣལ་འབྱོར་པ་ནི་གྲོལ་བར་འགྱུར། །ཞེས་སོ།
དེ་ལྟར་ཞི་ལྷག་ཟུང་དུ་འབྲེལ་ནས་རྗེས་སུ་མཐུན་པའི་དམིགས་པ་ལ་སེམས་གཏད་ན་བདེན་པ་མངོན་པར་རྟོགས་པ་བླ་བར་འགྱུར་ཏེ། ལུང་ལས། དེ་ལ་ཇི་ལྟར་རྗེས་སུ་མཐུན་པའི་དམིགས་པ་ལ་
སེམས་ཉེ་བར་གཏོད་པ་ཡིན་ཞེ་ན། ནམ་གྲུ་གལ་ཏེ་དགེ་སློང་རྣལ་འབྱོར་པ་རྣལ་འབྱོར་སྤྱོད་པ་དེ་འདོད་ཆགས་སྤྱད་པ་ཁོ་ན་ཞིག་ཡིན་ན་ནི་དམིགས་པ་མི་སྡུག་པ་ལ་སེམས་ཉེ་བརབཏོད་པར་བྱེད་༔

༄༅། །དོ༑ །ཞེ་སྡང་སྤྱད་པ་ཞིག་ཡིན་ན་ནི་བྱམས་པ་ལའོ། །གཏི་མུག་སྤྱད་པ་ཞིག་ཡིན་ན་ནི་རྐྱེན་འདི་ཉིད་ཀྱི་རྟེན་ཅིང་འབྲེལ་བར་འབྱུང་བ་ལའོ། །ང་རྒྱལ་སྤྱད་པ་ཞིག་
ཡིན་ན་ནི་ཁམས་རབ་ཏུ་དབྱེ་བ་ལ་སེམས་ཉེ་བར་གཏོད་པར་བྱེད་དོ་ཞེས་དང༌། རྣམ་པར་རྟོག་པ་སྤྱད་པ་ཡིན་ན་ནི་དབུགས་བརྔུབ་པ་དང་དབུགས་དབྱུང་བ་དྲན་པ་ལ་སེམས་ཉེ་བར་གཏོད་པ་
དང་༑ འདུ་བྱེད་རྣམས་ཀྱི་རང་གི་མཚན་ཉིད་ལ་ཀུན་ཏུ་རྨོངས་པའམ། བདག་དང་སེམས་ཅན་དང་སྲོག་དང་སྐྱེ་བ་པོ་དང་གསོ་བ་དང་གང་ཟག་གི་དངོས་པོ་ལ་ཀུན་ཏུ་རྨོངས་པ་ཞིག་ཡིན་ན་ནི་ཕུང་
པོ་ལ་མཁས་པ་ལའོ། །རྒྱུ་ལ་ཀུན་ཏུ་རྨོངས་པ་ཞིག་ཡིན་ན་ནི་ཁམས་ལ་མཁས་པ་ལའོ། །རྐྱེན་ལ་ཀུན་ཏུ་རྨོངས་པ་ཞིག་ཡིན་ན་ནི་སྐྱེ་མཆེད་ལ་མཁས་པ་ལའོ། །མི་རྟག་པ་དང་སྡུག་བསྔལ་དང་
བདག་མེད་པ་ལ་ཀུན་ཏུ་རྨོངས་པ་ཞིག་ཡིན་ན་ནི་རྟེན་ཅིང་འབྲེལ་པར་འབྱུང་བ་ལ་མཁས་པ་དང༌། གནས་དང་གནས་མ་ཡིན་པ་ལ་མཁས་པ་ལའོ། །འདོད་པའི་འདོད་ཆགས་དང་བྲལ་བར་འདོད་
༈ པ་ཞིག་ཡིན་ན་ནི། འདོད་པ་རྣམས་ཀྱི་རགས་པ་ཉིད་དང་། གཟུགས་རྣམས་ཀྱི་ཞི་བ་ཉིད་ལའོ། །གཟུགས་རྣམས་ལ་འདོད་ཆགས་དང་བྲལ་བར་འདོད་པ་ཞིག་ཡིན་ན་ནི་གཟུགས་རྣམས་ཀྱི་

རགས་པ་ཉིད་དང༌། གཟུགས་མེད་པ་རྣམས་ཀྱི་ཞི་བ་ཉིད་ལའོ། །འཇིག་ཚོགས་ལ་སྐྱོ་བར་འདོད་ཅིང་རྣམ་པར་གྲོལ་བར་འདོད་པ་ཞིག་ཡིན་ན་ནི་བདེན་པ་སྡུག་བསྔལ་དང༌། ཀུན་འའབང་བ་
དང་༑ བདེན་པ་འགོག་པ་དང༌། བདེན་པ་ལམ་ལ་སེམས་ཉེ་བར་གཏོད་པར་བྱེད་དོ། །ཞེས་གསུངས་ཤིང་དེ་དག་ལས་བསམ་གཏན་རྣམས་ལ་བརྟེན་ན་དང་པོ་ཁོ་ནར་བདེན་པ་མངོན་པར་
རྟོགས་ཤིང་སྐྱོན་མེད་པ་ལ་འཇུག་པར་འགྱུར་གྱི། བསམ་གཏན་རྣམས་ཐམས་ཅད་ཀྱི་ཐམས་ཅད་དུ་མེད་པ་མ་ཡིན་པས་དེའི་ཕྱིར་བསམ་གཏན་རྣམས་གཙོ་བོར་བྱས་ནས་ལྷག་པ་སེམས་ཀྱི་བསླབ་པ་
བསྟན་ནོ། །དེ་ཡང་ཞི་ལྷག་ཟུང་དུ་འབྲེལ་བའི་སྒོམ་པས་གཟུགས་ཀྱི་ས་ན་སྤྱོད་པའི་མཉམ་པར་གཞག་པའི་ས་པའི་ཡིད་ལ་བྱེད་པ་ཆུང་ངུ་ཐོབ་ནས། རྣལ་འབྱོར་པ་དེ་ལ་ཡིད་ལ་བྱེད་པ་དང་བཅས་
ྋ པ་ཞེས་བྱ་ལ། དེས་གོང་དུ་བགྲོད་པར་བྱ་བ་ནི་གཉིས་ཁོ་ན་ཏེ། འཇིག་རྟེན་པ་དང་འཇིག་རྟེན་ལས་འདས་པའི་ལམ་གྱི་འགྲོ་བའོ། །འཇིག་རྟེན་པའི་ལམ་གྱི་འགྲོ་བ་དེ་ཡང་གཉིས་ཏེ། འཆིང༌
བ་མཐའ་དག་ཡོད་པ་སོ་སོ་སྐྱེ་བོ་དང༌། འཆིང་བ་མ་ཚང་བའི་སློབ་པ་རྣམས་སོ། །དེ་ལ་འདོད་པའི་འདོད་ཆགས་དང་བྲལ་བའི་ཕྱིར་རབ་ཏུ་བརྩོན་པའི་རྣལ་འབྱོར་པ་ནི་ཡིད་ལ་བྱེད་པ་རྣམ་པ་༔

༄༅། །བདུན་གྱིས་འདོད་པའི་འདོད་ཆགས་དང་བྲལ་བ་བསམ་གཏན་དང་པོ་དང༌། གཉིས་པ་དང༌། གསུམ་པ་དང་། བཞི་པ་ཐོབ་ཅིང༌། གཟུགས་ཀྱི་འདོད་ཆགས་
དང་བྲལ་བའི་ཕྱིར་ནམ་མཁའ་མཐའ་ཡས་ཀྱི་སྐྱེ་མཆེད་དང་། རྣམ་ཤེས་མཐའ་ཡས། ཅི་ཡང་མེད། འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ལ་སྙོམས་པར་འཇུག་གོ །དེ་ནས་སེམས་
མེད་པའི་སྙོམས་པར་འཇུག་པ་ནི། འདུ་ཤེས་མེད་པའི་སྙོམས་འཇུག་དང༌། འགོག་པའི་སྙོམས་འཇུག་གོ །དང་པོ་ནི་སོ་སོ་སྐྱེ་བོ་ཁོ་ནའི་དང༌། གཉིས་པ་འཕགས་པ་རྣམས་ཀྱིས་སོ།
བསམ་གཏན་པ་བསམ་གཏན་རྣམ་པར་དག་པ་ཐོབ་ནས་སེམས་དེ་ལ་བརྟེན་ནས་མངོན་ཤེས་དང་རྫུ་འཕྲུལ་བསྒྲུབ་པར་བྱ་བ་ཡིན་ནོ། །དེ་དག་ནི་ཏིང་ངེ་འཛིན་གྱི་ཚོགས་སམ་ཕུང་པོ་ཞེས་བྱའོ།
གསུམ་པ་ལྷག་པའི་ཤེས་རབ་ཀྱི་བསླབ་པ་ལ། དངོས་དང་། སྲིད་པ་ཐ་མའི་ཚེ་རང་རྒྱལ་གྱི་ཉམས་ལེན་ལམ་གྱི་ཆ་རྐྱེན་བཤད་པའོ། །དང་པོ་ནི། ལུང་ལས་ཏིང་ངེ་འཛིན་གྱི་ཕུང་པོ་ཡོངས་
སུ་རྫོགས་ནས་ཤེས་རབ་ཀྱི་ཕུང་པོ་ཡོངས་སུ་རྫོགས་པར་བྱེད་པ་ཞེས་གསུངས་ཤིང་། འཕགས་པའི་བདེན་པ་བཞི་ཕྱིན་ཅི་མ་ལོག་པར་ཤེས་པ་ནི་ཤེས་རབ་ཀྱི་ཕུང་པོ་ཡོངས་སུ་རྫོགས་པར་བྱེད་པ་༔

ཞེས་གསུངས་པས། ཤེས་རབ་ནི། འདི་ནི་སྡུག་བསྔལ་འཕགས་པའི་བདེན་པའོ། །ཞེས་ཡང་དག་པ་ཇི་ལྟ་བ་བཞིན་དུ་ཤེས་པ་དང་། །འདི་ནི་ཀུན་འབྱུང་། འདི་ནི་སྡུག་བསྔལ་འགོག་
པ༑ འདི་ནི་སྡུག་བསྔལ་འགོག་པར་འགྲོ་བའི་ལམ་འཕགས་པའི་བདེན་པའོ་ཞེས་ཡང་དག་པ་ཇི་ལྟ་བ་བཞིན་དུ་ཤེས་པ་སྟེ། མི་རྟག་པའི་རྣམ་པ་དང་། སྡུག་བསྔལ་བའི་རྣམ་པ་དང༌། སྟོང་
པའི་རྣམ་པ་དང་། བདག་མེད་པའི་རྣམ་པས་བདེན་པ་སྡུག་བསྔལ་གྱི་མཚན་ཉིད་སོ་སོར་རིག་པར་བྱེད་དོ། །རྒྱུའི་རྣམ་པ་དང༌། ཀུན་འབྱུང་གི་རྣམ་པ་དང༌། རབ་ཏུ་སྐྱེ་བའི་རྣམ་པ་
དང་༑ རྐྱེན་གྱི་རྣམ་པས་ཀུན་འབྱུང་དང༌། འགོག་པའི་རྣམ་པ་དང༌། ཞི་བའི་རྣམ་པ་དང་། གྱ་ནོམ་པའི་རྣམ་པ་དང༌། ངེས་པར་འབྱུང་བའི་རྣམ་པས་འགོག་པའི་དང༌། ལམ་གྱི་རྣམ་པ་
དང་༑ རིགས་པའི་རྣམ་པ་དང་། སྒྲུབ་པའི་རྣམ་པ་དང་། ངེས་པར་འབྱིན་པའི་རྣམ་པས་ལམ་ལའོ། །དེ་ཡང་མི་རྟག་པ་ནི་སྔོན་མ་བྱུང་བ་ལས་བྱུང་བ། བྱུང་ནས་ཀྱང་འཇིག་པར་འགྱུར་པ་
ཡིན་ཏེ། གང་སྔོན་མ་བྱུང་བ་ལས་བྱུང་བ་ནི་བྱུང་ནས་ཀྱང་འཇིག་པར་འགྱུར་ལ། དེ་དག་ནི་སྐྱེ་བའི་ཆོས་ཅན་དང༌། རྒ་བའི་ཆོས་ཅན་དང་། ན་བའི་ཆོས་ཅན་དང༌། འཆི་བའི་ཆོས་ཅན་ཡིན་

ལམ་༄༅། ནོ༑ །གང་སྐྱེ་བ་དང་རྒ་བ་དང་ན་བ་དང་འཆི་བའི་ཆོས་ཅན་ཡིན་པ་དེ་ནི་སྡུག་བསྔལ་བ་ཡིན་ནོ། །གང་སྡུག་བསྔལ་བ་ཡིན་པ་དེ་དག་ནི་བདག་མེད་པ་དང་། རང་
མཆོག་
དབང་མེད་པ་དང་བདག་པོ་དང་བྲལ་བ་ཡིན་ནོ། །ཞེས་འཇུག་པར་བྱེད་དེ། དེ་ལྟར་དེ་མི་རྟག་པ་དང་སྡུག་བསྔལ་དང་སྟོང་པ་དང་། བདག་མེད་པའི་རྣམ་པས་ནི་བདེན་པ་སྡུག་བསྔལ་ལ་ཞུགས་
པ་ཡིན་ནོ། །གང་སྡུག་བསྔལ་མངོན་པར་གྲུབ་པ་དེ་ཐམས་ཅད་ནི་སྲེད་པའི་རྐྱེན་ལས་བྱུང་བ་ཡིན་པས་སྡུག་བསྔལ་སྐྱེད་པར་བྱེད་པའི་སྲིད་པ་གང་ཡིན་པ་འདི་མ་ལུས་པར་སྤངས་པ་དེ་ནི་ཞི་
བཅུ་དྲུག་
བ༑ དེ་ནི་གྱ་ནོམ་པ་ཏེ། བདག་གིས་དེ་ལྟར་ཤེས་ཤིང་དེ་ལྟར་མཐོང་བ་དེ་ལྟར་ལན་མང་དུ་གནས་པར་བྱས་ན་སྲེད་པ་མ་ལུས་པ་ཟད་པར་འགྱུར་རོ་སྙམ་དུ་སེམས་པས་བྱང་ཆུབ་ཀྱི་ཕྱོགས་སུམ་ཅུ་
རྩ་བདུན་སྒོམ་པ་སྟེ། ཇོ་བོ་ཆེན་པོས། བདེན་པ་དག་ནི་རྣམ་བཞི་སྟེ། །སྡུག་བསྔལ་དེ་བཞིན་ཀུན་འབྱུང་དང༌། །འགོག་པ་ལམ་སྟེ་དེ་ལྟ་ན། །དེ་དག་ཇི་ལྟར་མངོན་རྟོགས་རིམ། །སྡུག་
༈ བསྔལ་ཉེར་ལེན་ཕུང་པོའོ། །ཀུན་འབྱུང་ལས་དང་ཉོན་མོངས་ཏེ། །འགོག་པ་མྱ་ངན་འདས་པ་གཉིས། །ལམ་ནི་ཕྱོགས་མཐུན་སུམ་ཅུ་བདུན། །ཞེས་སོ། །དེ་ལྟར་ན་བདེན་པ་ཀུན་འབྱུང་བ་

དང༌། བདེན་པ་འགོག་པ་དང༌། བདེན་པ་ལམ་ལ་ཞུགས་པ་ཡིན་ནོ། །དེ་གང་གི་ཚེ་དེ་ལ་ལན་མང་དུ་གནས་པར་བྱེད་ཅིང་བདེན་པ་རྣམས་མངོན་པར་རྟོགས་པར་བྱེད་པ་དེ་ནི་བདེན་པ་ལ་འཇུག་
པས་ཡོངས་སུ་སྦྱོང་བ་ཞེས་བྱ་ལ། དེ་ལྟར་བདེན་པ་ཡོངས་སུ་སྦྱངས་པས་འདོད་པའི་ཁམས་ཀྱི་ཆོས་སྡུག་བསྔལ་བ་དེའི་དེ་ཁོ་ན་ཉིད་རྟོགས་པར་བྱ་བར་བཟོད་པས་ན་སྔག་བསྔལ་ལ་ཆོས་ཤེས་པའི་
བཟོད་པ་ཞེས་བྱ་བ་སྐྱེ་ཞིང་། ཆོས་བཟོད་པའི་རྗེས་ལ་འདོད་པ་ཁམས་ཀྱི་སྡུག་བསྔལ་གྱི་ཆོས་དེ་ཁོ་ན་ཉིད་རྟོགས་པར་འགྱུར་བས་ན་སྡུག་བསྔལ་ལ་ཆོས་ཤེས་པ་ཞེས་བྱ། དེ་བཞིན་གཟུགས་དང་
གཟུགས་མེད་པའི་ཁམས་ཀྱི་ཆོས་ཤེས་པ་ལ་བཟོད་པས་ན་སྡུག་བསྔལ་ལ་རྗེས་སུ་རྟོགས་པའི་བཟོད་པ་ཞེས་བྱ། དེའི་རྗེས་སུ་གཟུགས་དང་གཟུགས་མེད་པའི་ཁམས་ཀྱི་ཕུང་པོ་ལ་ཡང་ཆོས་ཙམ་དུ་
རྗེས་སུ་རྟོགས་པར་ཤེས་པར་བྱེད་པས་ན་སྡུག་བསྔལ་ལ་རྗེས་སུ་རྟོགས་པའི་ཤེས་པ་ཞེས་བྱ། ཆོས་ཤེས་པ་ནི་འདོད་པའི་ཁམས་ལ་དམིགས་པས་ས་ལ་ལྟ་བ་དང་འདྲ། རྗེས་སུ་རྟོགས་པའི་ཤེས་
པ་ནི། གཟུགས་དང་གཟུགས་མེད་པའི་ཉོན་མོངས་པའི་གཉེན་པོ་སྟེ་གནམ་ལ་ཡར་ལྟ་བ་དང་འདྲ་བས་ཆོས་ཤེས་པ་དང་། རྗེས་སུ་ཤེས་པ་གཉིས་གཅིག་གི་ཡུལ་གཅིག་གིས་མི་མཐོང་སྟེ།

༄༅། །བཞིན་བདེན་པ་གཞན་གསུམ་ལ་ཡང་སྦྱར་བས་བཟོད་ཤེས་སྐད་ཅིག་བཅུ་དྲུག་སྟེ། དེ་དག་ཀྱང་གོ་རིམ་བཞིན་སྐྱེ་བས། བཟོད་དང་ཤེས་པ་གོ་རིམ་བཞིན། །བར་
ལམམཆོག་
ཆད་མེད་དང་རྣམ་གྲོལ་ལམ། །ཞེས་གསུངས། སྒོམ་འབྱུང་ལ་གནས་པའི་ཚེ་བཟོད་པ་རྣམས་གཉེན་པོར་གྱུར་པས། ཉོན་མོངས་པ་ཆོམ་རྐུན་དང་འདྲ་བ་སྒོར་ཕྱུང་ཞིང་སྤོང་བས་ན་བར་ཆད་
མེད་པའི་ལམ། སྒོམ་བྱུང་ལ་གནས་པའི་ཚེ་ཆོས་ཤེས་པ་རྣམས་ཉོན་མོངས་པ་དང་བྲལ་བའི་ཤེས་པ་སྟེ། རྐུན་པོ་སླར་མི་འོང་བར་སྒོ་བཅད་པ་ལྟ་བུ་ཡིན་ཏེ་རྣམ་པར་གྲོལ་བའི་ལམ། དང་པོ་
བཅུ་བདུན་
བཅོ་ལྔ་མཐོང་ལམ། ཕྱི་མ་སྒོམ་ལམ་ཡིན་ཏེ། དེ་ལ་སྐད་ཅིག་བཅོ་ལྔ་ནི། །མ་མཐོང་མཐོང་ཕྱིར་མཐོང་བའི་ལམ། །ཞེས་གསུངས། མཐོང་སྒོམ་གྱི་ལམ་ཟག་པ་མེད་པ་ལ་བརྟེན་པ་ནི་དགེ་
སྦྱོང་གི་ཚུལ་ཞེས་བྱ་ལ། དེ་ཡང་འབྲས་བུ་བཞི། འབྲས་བུའི་ངོ་བོ་ཉིད། ལམ་གྱི་བདེན་པ་ལ་རྣམ་གྲོལ་ལམ། དེས་ཐོབ་པའི་འགོག་པའི་བདེན་པ་ལ་སྤངས་པ་ཞེས་མིང་དུ་བཏགས་
༈ནས༑ རིམ་པ་བཞིན་འདུས་བྱས་དང་འདུས་མ་བྱས་སུ་བཞག །དེ་ཡང་མཐོང་སྤང་སྤངས་པའི་རྣམ་གྲོལ་ལམ་བརྒྱད་དང་། སྒོམ་སྤང་ལས་གྲོལ་བའི་རྣམ་གྲོལ་ལམ་གྱ་གཅིག་སྟེ་བརྒྱད་ཅུ་རྩ་

དགུ །དེ་དང་གྲངས་མཐུན་པའི་སྤངས་པ་བརྒྱད་ཅུ་རྩ་དགུ་སྟེ། དགེ་སྤྱོང་ཚུལ་ནི་དྲི་མེད་ལམ། །འབྲས་བུ་འདུས་བྱས་འདུས་མ་བྱས། །དེ་དག་བརྒྱད་ཅུ་རྩ་དགུའོ། །གྲོལ་ལམ་ཟད་པ་
རྣམས་དང་བཅས། །འབྲས་བུ་བཞིར་རྣམ་བཞག་པ་ནི། །རྒྱུ་ལྔ་དག་ནི་སྲིད་ཕྱིར་རོ། ཞེས་འབྱུང་བས་སོ།།དེ་ལྟར་མཐོང་སྒོམ་གྱི་སྤང་བར་བྱ་བའི་ཉོན་མོངས་པ་རྣམས་སྤངས་པ་ན་དགྲ་
བཅོམ་པ་ཟག་པ་ཟད་པར་འགྱུར་ཏེ། དེ་ལས་གོང་དུ་བྱ་བ་མེད་ཅིང་རབ་ཏུ་རྣམ་པར་དབྱེ་བ་ཡང་བྱས་ཟིན་པ་ཡིན་ནོ། །དེའི་ཕྱིར་ལུང་ལས་ཤེས་རབ་ཀྱི་ཕུང་པོ་ཡོངས་སུ་རྫོགས་པ་བྱས་ནས་རྣམ་
པར་གྲོལ་བའི་ཕུང་པོ་ཡོངས་སུ་རྫོགས་པར་བྱེད་ལ། རྣམ་པར་གྲོལ་བའི་ཕུང་པོ་ཡོངས་སུ་རྫོགས་ནས་རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོ་ཡོངས་སུ་རྫོགས་པར་བྱེད་དོ། །ཞེས་
གསུངས་སོ། །གཉིས་པ་སྲིད་པ་མཐའ་མའི་ཚེ་རང་རྒྱལ་གྱི་ཉམས་ལེན་བཤད་པ་ནི། རང་སངས་རྒྱས་སུ་འགྱུར་བ་དེ། སྔོན་གྱི་སེམས་བསྐྱེད་པའི་མཐུ་དང་སོ་སོ་སྐྱེ་བོའི་རྟེན་ལ་ཉན་ཐོས་ཀྱི་
སྡེ་སྣོད་ལ། དམིགས་ནས་ཆོས་ཀྱི་རྗེས་སུ་མཐུན་པའི་ཆོས་བསྒྲབས་པས་བསྐལ་པ་བརྒྱར་ཚོགས་བསགས་ཏེ་སངས་རྒྱས་འབྱུང་བ་མེད་པའི་འཇིག་རྟེན་གྱི་ཁམས་སུ་མངོན་པར་རྟོགས་པ་ཐོབ་པའི་

།དུས་ན་སློབ་དཔོན་ལ་མི་ལྟོས་པར་བདག་ཉིད་ཀྱིས་ཆོས་ཉིད་རྟོགས་པར་ནུས་ཏེ། རང་བཞིན་གྱི་ཉན་ཐོས་ལས་དབང་པོ་རྣོ་བས་ཁྱད་པར་དུ་འཕགས་སོ། །དེ་ཡང་༄༅།
འཕགས་པ་བི་ཤ་ན་ལུང་བསྟན་པའི་མདོ་ལས། རྟེན་ཅིང་འབྲེལ་པར་འབྱུང་བ་ཟབ་མོ་མཐོང་བ་དང་། ཆོས་དབྱིངས་མཐའ་དང་དབུས་མེད་པ་རྟོགས་སོ་ཞེས་གསུངས་པ་དང་། ཡོ་ག་ཙརྻའི་
འགྲེལ་པ་ལས། གཟུགས་ཀྱི་ཕུང་པོ་ལ་ཆོས་ལ་བདག་མེད་པ་རྟོགས་སོ།ྋ །ཞེས་དང༌། རྒྱལ་བ་བྱམས་པས། གཟུང་དོན་རྟོག་བ་སྤོང་ཕྱིར་དང༌། །ཞེས་གསུངས་བའི་ཕྱིར། རྟོགས་པའི་
ལྟ་བ་ཡང་ཉན་ཐོས་ལས་ལྷག་གོ །དེ་ཡང་ཉན་ཐོས་པས་སྟོན་དང་བསེ་རུ་བྱང་ཆུབ་པར། །བསམ་གཏན་མཐའ་རྟེན་གཅིག་ལ་ཀུན། །ཞེས་འབྱུང་བས། སྤྱོར་ལམ་དྲོད་ནས་སེམས་རྟེན་
བསམ་གཏན་བཞི་པའི་རབ་ཀྱི་མཐའ་ལ་བརྟེན་ནས་འཕགས་པའི་ལམ་རྣམས་ཅིག་ཆར་སྒྲུབ་པར་བཤད་དོ། །དེ་ཡང་གཙོ་བོར་རྟེན་ཅིང་འབྲེལ་བར་འབྱུང་བ་ཡན་ལག་བཅུ་གཉིས་ཀྱི་སྒོ་ནས་འཇུག་
༈ སྟེ༑ འཁོར་བའི་ཉེས་དམིགས་རྒ་ཤི་མཐོང་ནས་ཅི་ལས་བྱུང་ཞེས་བརྟགས་ན་དེའི་རྒྱུ་སྐྱེ་བ་ཡིན་པར་རིག་ལ། དེ་བཞིན་དུ་རྩད་བཅད་ན་གོང་ནས་གོང་དུ་མ་རིག་པ་ལ་ཐུག་གི་བར་དུ་རྒྱུ་དང་འབྲས་༔

བུའི་ཚུལ་གྱིས་རྟེན་ཅིང་འབྲེལ་པར་འབྱུང་བ་ལུགས་དང་མཐུན་པ་ཀུན་ནས་ཉོན་མོངས་པའི་ཕྱོགས་དང་། ལུགས་དང་མི་མཐུན་པ་རྣམ་པར་བྱང་བའི་ཕྱོགས་ལ་བརྟགས་པས་འཁོར་བའི་སྡུག་
བསྔལ་གྱིས་སྐྱོ་ཞིང་ཡིད་འབྱུང་སྟེ། རྣམ་པར་བྱངབ་ལ་མངོན་དུ་ཕྱོགས་ནས་བདག་འབའ་ཞིག་བྱང་ཆུབ་པ་སྒྲུབ་པའོ། །གསུམ་པ་ལམ་གྱི་ཆ་རྐྱེན་བཤད་པ་ནི་གཉིས་ཏེ། དད་པ་དང་རྟག་སྦྱོར་
གྱི་བརྩོན་འགྲུས་སོ། །དེ་ལྟར་གཉིས་དགོས་པའི་རྒྱུ་མཚན། གུས་པ་ནི་དད་པ་སྟེ། དད་པ་མེད་ན་ཆོས་ལ་མི་ཚུད་ཅིང་། ལམ་དང་འབྲས་བུ་ལ་ཐེ་ཚོམ་ཟ་བའི་སྐྱོན་རྟག་སྦྱོར་ནི་བརྩོན་འགྲུས་
ཏེ༑ བརྩོན་འགྲུས་མེད་ན་དགེ་སྦྱོར་ཕྱི་བཤོལ་དུ་ལུས་པས་ཡོན་ཏན་རྒྱུད་ལ་མི་སྐྱེ་བའི་སྐྱོན། སྐྱོན་དེ་གཉིས་དང་བྲལ་བར་འདོད་པ་ལ་གཞི་དད་པ། གྲོགས་བརྩོན་འགྲུས་གཉིས་ལམ་གྱི་ཆ་རྐྱེན་
དུ་མེད་ཐབས་མེད། དང་པོ་དད་པ་ལ་གསུམ། དང་བའི་དད་པ་དང་། འདོད་པའི་དད་པ་དང་། ཡིད་ཆེས་པའི་དད་པའོ། །དང་བའི་དད་པས་འབྲས་བུ་ལ་ཡིད་ཆེས། འདོད་པའི་དད་པ་
ཡོད་པས་ལམ་ལ་འཇུག །ཡིད་ཆེས་པའི་དད་པ་ཡོད་པས་ལམ་དང་འབྲས་བུ་ལ་ཐེ་ཚོམ་མི་ཟ་བ་ཡིན། གྲོགས་བརྩོན་འགྲུས་ལ་གསུམ། གོ་ཆའི་བརྩོན་འགྲུས། སྦྱོར་བའི་བརྩོན་

།འགྲུས༑ ཆོག་མི་ཤེས་པའི་བརྩོན་འགྲུས་སོ། །དང་པོ་གོ་ཆའི་བརྩོན་འགྲུས་ཡོད་པས་བསྒོམ་པར་བློས་ཐག་ཆོད་པ་ཡིན། གཉིས་པ་སྦྱོར་བའི་བརྩོན་འགྲུས་ཡོད་༄༅།
ལམམཆོག་
པས་བསྒོམ་པ་ཕྱི་བཤོལ་དུ་མི་འཇོག་པར་ད་ལྟ་ཉིད་དུ་བསྒོམ་པ་ཡིན། གསུམ་པ་ཆོག་མི་ཤེས་པའི་བརྩོན་འགྲུས་ཡོད་པས་བསྒོམ་པ་འཕྲོ་མི་གཅོད་པར་དུས་རྒྱུན་ཆད་མེད་པར་བསྒོམ་པའོ། །དེ་
ལྟར་བརྩོན་འགྲུས་རྣམ་པ་གསུམ་གྱི་ལམ་སྲངས་སུ་བཅུག་ནས་ཉམས་སུ་ལེན་པ་ཡིན་ལ། ཉམས་སུ་ལེན་པའི་དུས་བརྩོན་འགྲུས་རྣམ་པ་གསུམ་གྱི་མི་མཐུན་ཕྱོགས་ལེ་ལོའི་དྲི་མས་གོས་
བཅུ་དགུ་
སྒོམ་ལས་གཡེངས་ནས་ལུས་ངག་ཡིད་ཐ་མལ་དུ་ཤོར་ན། དད་པས་གསོས་འདེབས་ཅིང་བརྩོན་འགྲུས་ཀྱི་ལྕག་བསྐུལ་དགོས། དེ་ཡང་དལ་འབྱོར་རྙེད་དཀའ་དང་འཆི་བ་མི་རྟག་པ་
བསྒོམ་པ་ཡིན། དེ་ཡང་དལ་འབྱོར་རྙེད་དཀའ་བསྒོམ་པའི་དུས་སུ། དལ་འབྱོར་གྱི་མི་ལུས་རིན་པོ་ཆེ་ཐོབ་པའི་དུས་འདི་ལ་མ་བསྒོམ་ན། ཕྱི་མ་ཕན་ཆད་དུ་མི་ཁོམ་པའི་གནས་བརྒྱད་དུ་སྐྱེས་ན་
༈ བསྒོམ་པའི་བློ་ཡང་མི་འབྱུང་ལ། བསྒོམ་པའི་ཐབས་ཀྱང་མེད་པས་ད་ལྟ་ཁོ་ན་བསྒོམ་པའི་དུས་ཡིན་པས་བསྒོམ་དགོས་འདུག་པ་སྙམ་གཅིག་བྱ། དེ་བྱུང་ན་ཕན་པ་ལ་སྦྱོར་བ་སྟེ་ལེ་ལོའི་དྲི་མ་དང་ ྂ

སྒྱིད་ལུག་གི་དྲི་མ་འདག །འཆི་བ་མི་རྟག་པ་བསྒོམ་པའི་དུས་སུ། འཆི་ངེས། ནམ་འཆི་ཆ་མེད། འཆི་བ་ལ་ཆོས་མིན་པ་གཞན་གྱིས་མི་སྟོངས། ཆོས་ལ་བསྒོམ་པ་ཁོ་ན་གལ་ཆེ་བར་
འདུག་པས་ད་ལྟ་ཉིད་དུ་བསྒོམ་དགོས་སྙམ་པ་ཅིག་བྱ། དེ་བྱུང་ན་སྙོམས་ལས་སུ་མི་ལུས། དེ་ལྟར་དྲི་མ་གསུམ་པོ་དེ་དག་ཙ་ན། བསྒོམ་པ་བརྩོན་འགྲུས་དྲག་པོ་རྟ་བཟང་པོ་ལ་ལྕག་གིས་བྲབས་
པ་ལྟ་བུ་ཞིག་འབྱུང་བ་ཡིན་ནོ། །གཉིས་པ་འདིར་བགྲོད་པ་ཉན་རང་གི་བྱང་ཆུབ་ནི། འབྲས་བུ་ཉན་རང་བྱང་ཆུབ་གཉིས། འཇིག་རྟེན་ན་དགྲ་བཅོམ་པ་ཞེས་དང་རང་སངས་རྒྱས་ཞེས་གྲགས་པ་
འདིའོ༑ །དེས་སྐྱེས་བུ་འབྲིང་པོ་བསྡུས་པ་ཡིན་ཞེས་སོ།། །།གསུམ་པ་ལམ་འཁྲུལ་པ་སེལ་བ་ལ། འདིས་བགྲོད་པ་ཕར་ཕྱིན་རང་གང་གི་ཉམས་ལེན། འདིར་བགྲོད་པ་མི་གནས་པའི་མྱ་
ངན་ལས་འདས་པ་གཉིས་ལས། དང་པོ་ལ། བདེན་གཉིས་ཀྱི་ལྟ་བ་གཏན་ལ་ཕབ། ཟུང་འཇུག་གི་སྒོམ་པ་ཉམས་སུ་བླང༌། ཕར་ཕྱིན་དྲུག་གི་སྤྱོད་པ་ལ་འཇུག་པ་གསུམ་ལས། དང་པོ་
ནི༑ བདེན་གཉིས་ལྟ་བ་ཞེས་གསུངས་པས། འཁོར་བའི་སྡུག་བསྔལ་དང་བྲལ་ནས་མྱ་ངན་ལས་འདས་པའི་བདེ་བ་ཐོབ་པར་བྱེད་པ་ལ་ཅི་དགོས་ན། འཁྲུལ་པ་འདག་དགོས། འཁྲུལ་པ་༔

༄༅། །འཇིག་དགོས། འཁྲུལ་པ་དག་པའམ་ཞིག་པ་དེ་ཁ་ལ་མྱ་ངན་ལས་འདས་པའི་བདེ་བ་ཐོབ་པ་ཅེས་ཐ་སྙད་དུ་བཏགས་པ་ལས་མྱ་ངན་ལས་འདས་པའི་བདེ་བ་ལོགས་ན་
བསྒྲུབ་རྒྱུ་མེད། འཁྲུལ་པ་འདག་པར་བྱེད་པ་ལ་ཅི་དགོས་ན། འཁྲུལ་པའི་ཡིན་ལུགས་ཤེས་དགོས། གནས་ལུགས་གོ་དགོས། འོ་ན་གནས་ལུགས་ཅི། འཁྲུལ་ལུགས་ཅི་ལྟ་བུ་སྙམ
ན༑ གཞི་དངོས་པོ་གཤིས་གྱི་གནས་ལུགས་ཆོས་ཉིད་དེ་བཞིན་ཉིད་ཀྱི་རྣམ་པར་དག་པ་ནམ་མཁའི་དཀྱིལ་ལྟ་བུ་དངོས་པོ་དང་མཚན་མ་གང་དུ་ཡང་གྲུབ་པ་མེད་པའོ། །དེ་ནི་དོན་དམ་པའི་བདེན་
པའོ༑ །དེ་ལྟར་ཆོས་དབྱིངས་ནམ་མཁའ་དཀྱིལ་ལྟ་བུ་དེའི་ངང་ནས་རྒྱུ་མ་རིག་པས་བྱས། རྐྱེན་རླུང་ལྔས་བྱས་ནས་ངོ་བོ་རིག་པ་འཁྲུལ་པས་གཟུང་འཛིན་འཁྲུལ་པའི་སྣང་བ་སྣ་ཚོགས་སུ་ཤར་
ཏེ༑ འཁོར་བ་དང་མྱ་ངན་ལས་འདས་པའི་བདེ་བ་དང་སྡུག་བསྔལ་ལ་སོགས་པ་སྣ་ཚོགས་ཉམས་སུ་མྱོང་བ་ཡིན་ཏེ། དཔེར་ན་ནམ་མཁའ་དྭངས་པ་ལ་སྤྲིན་གློ་བུར་དུ་བྱུང་བའམ། ཆུ་དྭངས་པ་
ལ་རྙོག་མ་གློ་བུར་དུ་བྱུང་བ་ལྟ་བུ། དེ་བས་ན་ཀུན་རྫོབ་ནི་ཡིན་ལུགས་མེད་པ་ལ་སྣང་བ་སྨིག་རྒྱུ་ལྟ་བུ། སྣང་བའི་དུས་ཉིད་ན་སྟོང་པ་ཆུ་ཟླ་ལྟ་བུ། གནས་ལུགས་ཇི་ལྟར་གནས་ན་སྣང་བ་དང་

སྟོང་པ་ཉིད་གཉིས་སུ་མེད་པར་གནས་པ་ང དང་དུང་གི་དཀར་པོ་ལྟ་བུ། དེ་ཡང་། སྨིག་རྒྱུ་ལ་ཆུར་སྣང་བའི་དུས་ཉིད་ན་ཆུ་ཐིགས་པ་གཅིག་ཀྱང་ཡོད་མ་མྱོང་བ་བཞིན་འཁྲུལ་པ་གནས་ལུགས་
ལ་མེད་པ་སྟེ། ལུང་དུ། ཅི་སྟེ་ངོ་བོ་ཉིད་དུ་ན། སྣང་བ་འདི་དག་མེདཔ་སྟེ། །ཡང་དག་དུ་ན་སྣང་མེད་པའི། །རྣམ་པར་ཤེས་པའི་འཁྲུལ་པར་སྣང༌། །ཞེས་གསུངས་སོ། །ཆུ་ནང་གི་ཟླ་
བ་སྣང་བའི་དུས་ན་ཡོད་ཀྱང་ཟླ་བའི་དངོས་པོར་མ་གྲུབ་པ་བཞིན། འཁྲུལ་སྣང་དུ་ཡོདཔའི་དུས་ནའང་དངོས་པོ་དང་མཚན་མར་མ་གྲུབ་པས་སྣང་བའི་དུས་ན་སྟོང་པ་ཡིན་ཏེ། བདེན་མིན་བརྫུན་
མིན་ཆུ་ཟླ་བཞིན། །ཞེས་གསུངས། དུང་དང་དུང་གི་དཀར་པོ་འབྱེད་མི་ཤེས་པ་བཞིན། ཆོས་ཅན་སྣང་བ་དང་ཆོས་ཉིད་སྟོང་བ་ཉིད་འབྱེད་མི་ཤེས་པ་སྟེ་ལུང་ལས། གཟུགས་སྟོང་པའོ།
སྟོང་པ་ཉིད་གཟུགས་སོ། །གཟུགས་ལས་ཀྱང་སྟོང་པ་ཉིད་གཞན་མ་ཡིན། སྟོང་པ་ཉིད་ལས་ཀྱང་གཟུགས་གཞན་མ་ཡིན། ཞེས་གསུངས། དེ་ལྟར་སྣང་བ་འདི་སྟོང་པར་གོ་ན་སྣང་བ་དགག་
པའི་བློ་དང་ཡང་འབྲལ། སྟོང་པ་ཉིད་》སྣང་བར་གོ་བས་སྟོང་པ་བསྒོམ་བའི་བློ་དང་ཡང་འབྲལ། ལར་ཧྲིལ་གྱིས་དྲིལ་བས་འཁོར་འདས་གཉིས་སུ་མེད་པར་གོ་བས། རེ་དོགས་ཀྱི་བློ་དང་ཡང་

༄༅། །བྲལ༑ གཞི་ལ་སྐྱོན་མེད་དུ་གོ་བས་བླང་དོར་གྱི་བློ་དང་བྲལ། དེ་ལྟར་གཉིས་མེད་ཀྱི་དོན་རྟོགས་ན་གཉིས་འཛིན་གྱི་བློ་ཐམས་ཅད་དང་བྲལ་ནས། བློ་བྲལ་གྱི་དོན་
ལམམཆོག་
ལ་མ་ཡེངས་པར་བཞག་པ་ཁོ་ནས་ཆོག་པར་ཤེས་པ་ཡིན་ནོ། །དེས་ན་ལྟ་བ་ལ་ཡིན་པ་མེད་དེ་མཐའ་དང་བྲལ་བ་ཞེས་བྱ། དེ་ལྟར་ཟེར་བའི་རྒྱུ་མཚན་ཡང་། དཀར་དམར་གྱི་སྣང་བ་འདི་ཐམས་
ཅད་ཀྱང་ཕྱི་རོལ་ན་ཡོད་མ་མྱོང་སྟེ་རང་སེམས་འཁྲུལ་པའི་སྣང་བ་ཡིན། འོ་ན་སེམས་རང་བདེན་པར་གྲུབ་བམ་སྙམ་ན་སེམས་ཀྱང་བདེན་པར་མ་གྲུབ་སྟེ་ཡོད་མ་མྱོང་། འོ་ན་མེད་པར་སོང་ངམ་
སྙམ་ན། ཡོད་མ་མྱོང་བ་ལ་མེད་པར་འགྲོ་རྒྱུ་མེད་དེ། དཔེར་ན་མོ་གཤམ་ལ་བུ་སྐྱེ་མ་མྱོང་བས་མཐའ་མ་འཆི་རྒྱུ་མེད་པ་བཞིན་ནོ། །དེ་ཡང་ལུང་ལས། དངོས་པོ་རབ་ཏུ་མ་གྲུབ་ན།
དངོས་མེད་གང་ལས་ཡིན་པར་འགྱུར། །ཞེས་སོ། །དེས་མཐའ་དང་བྲལ་བ་སྟེ། ཡོད་པར་མ་གྲུབ་པས་རྟག་པའི་མཐའ་དང་བྲལ། དེ་མ་གྲུབ་ཙ་ན་དེ་ལ་ལྟོས་པའི་མེད་པ་ཡང་མ་གྲུབ། དེ་
༈ མ་གྲུབ་ན་ཆད་པའི་མཐའ་དང་ཡང་བྲལ་ལོ། །དེ་ལྟར་ལུང་ལས། ཡོད་ཅེས་བྱ་བ་རྟག་པར་ལྟ། །མེད་ཅེས་བྱ་བ་ཆད་པར་ལྟ། །དེ་ཕྱིར་ཡོད་དང་མེད་པ་ལ། །མཁས་པས་གནས་པར་མི་ ེ

བྱའོ། །ཞེས་གསུངས་སོ། །གཉིས་པ་ཟུང་འཇུག་གི་སྒོམ་པ་ཉམས་སུ་བླང་བ་ལ། ཟུང་འཇུག་བསྒྲུབ་པའི་ཕྱིར་ཐབས་སྔོན་དུ་བསྒོམས་ནས་ཤེས་ར་བ་ཕྱིས་ནས་བསྒོམ་པ། གོམས་པར་བྱ་བའི་
ཕྱིར་ཤེས་རབ་བསྒོམས་ནས་ཐབས་ཕྱིས་ལ་སྒོམ་པ། གོམས་ནས་ཐབས་ཤེས་ཟུང་འཇུག་དུ་སྒོམ་བ་གསུམ་ལས། དང་པོ་ལ། ཐབས་སྒོམ་བ་དང་ཤེས་རབ་བསྒོམ་པ་གཉིས་ལས། དང་པོ་
ལ་སེམས་ཅན་ཕ་མར་ངོ་སྤྲད་ནས་བྱམས་པ་སྒོམ་པ། འཁོར་བ་སྡུག་བསྔལ་དུ་ངོ་སྤྲད་ནས་སྙིང་རྗེ་སྒོམ་པ། རྒྱུ་འབྲས་རྟེན་འབྲེལ་དུ་ངོ་སྤྲད་ནས་བྱང་ཆུབ་ཀྱི་སེམས་བསྒོམ་པ་གསུམ་
ལས༑ དང་པོ་ནི། འོ་སྐོལ་ད་ལྟ་མངོན་པར་མཐོ་བ་མིའི་སྟེགས་ལ་འཛེགས། ངེས་པར་ལེགས་པའི་བྱང་ཆུབ་སྒྲུབ་པ་ཉན་རང་གི་ཐེག་པའི་སྒོར་ཞུགས་པ་ཙམ་གྱིས་གཞན་དོན་གྱི་འཕྲིན་ལས་མི་
འགྲུབ་པས། ཐེག་པ་ཆེན་པོའི་སྒོར་ཞུགས་ནས་འབྲས་བུ་བླ་ན་མེད་པའི་བྱང་ཆུབ་སྒྲུབ་པའི་ཐབས་ལ་བརྟེན་དགོས། དེ་ལ་ཡང་བླ་མ་དམ་པ་མཚན་ཉིད་དང་ལྡན་པ་གཅིག་ལས་ཐེག་པ་ཆེན་པོའི་
ལུང་ལ་ཐོས་པར་བྱ། ཐོས་པ་མ་བྱས་ན་རྗོད་བྱེད་ཀྱི་ཚིག་བློ་ལ་མི་ཟིན། བརྗོད་བྱའི་དོན་མི་གོ་བས་དང་བོར་ཐོས་པ་བྱེད་དགོས། འོ་ན་དུས་རྟག་ཏུ་ཐོས་པ་བྱའམ་སྙམ་ན། དུས་རྟག་ཏུ་ཐོས་པ་༔
Image AsPerOriginalDocument

༄༅། །མི་བྱ་བར་ཚིག་དང་དོན་བསམ་བྱུང་གི་ཤེས་རབ་ཀྱིས་བསམ། མ་བསམས་ན་ལེགས་པར་གཏན་ལ་མི་ཕེབས་པས་བསམ་དགོས་དེ་ཡང་དུས་རྟག་ཏུ་བསམས་པས་
་ཀྱང་མི་འོང་བསམ་པའི་དོན་དེ་ཉིད་བསྒོམ་དགོས། མ་བསྒོམས་ན་ཉམས་ཀྱི་དྲོད་རྟགས་འཆར་དུ་མི་བཏུབ། དེ་མ་ཤར་ན་དགེ་སྦྱོར་རྒྱུད་ལ་མ་སྐྱེས་པའི་རྟགས་ཡིན་ནོ། །དེ་ལ་ཡང་། སྤྱིར་
ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱིས་ཕ་མ་བྱས་པའམ། མ་མ་བྱས་པ་མེད་པས་སེམས་ཅན་ཐམས་ཅད་ཕ་མ་དྲིན་ཅན་ཤ་སྟག་ཡིན། དེ་ལྟར་ཡིན་པ་ལ་ཡང་། རྒྱུ་མཚན་རྣམ་
པ་བཞི་སྟེ། འཁོར་བ་ལ་ཐོག་མའི་མུ་གཟུང་དུ་མེད་ལ་དེར་རང་གི་རྣམ་པར་སྨིན་པའི་ལུས་རྙིང་པ་བོར་ཞིང་། གསར་པ་ལེན་པའི་འདོར་ལེན་རྒྱུན་མི་ཆད་པར་བྱས་ངེས་པར་འདུག་པས་ཀྱང་ཕ་མ་
མ་བྱས་པའི་སེམས་ཅན་གཅིག་ཀྱང་མེད་པར་ངེས། ལས་ཀྱི་སྟོབས་ཀྱིས་ལུས་སྣ་ཚོགས་བླངས་ངེས་པར་འདུག་པས་ཀྱང་ཕ་མ་མ་བྱས་པའི་སེམས་ཅན་གཅིག་ཀྱང་མེད་པར་ངེས། གནས་ལ་
ངེས་པ་མེད་པར་གནས་སྣ་ཚོགས་སུ་སྐྱེ་བ་བླངས་ངེས་པར་འདུག་པས་ཀྱང་ཕ་མ་མ་བྱས་པའི་སེམས་ཅན་གཅིག་ཀྱང་མེད་པར་ངེས་སྙམ་བསམ། བྱས་པ་དེ་ཡང་ལན་རེ་རེ་ཙམ་བྱས་པ་མ་

ཡིན། དབང་ཆེན་གྱི་ས་ལ་རིལ་བུ་རྒྱ་ཤུག་གི་ཚིག་གུ་ཙམ་བྱས་ཏེ་བགྲངས་ན་ཡང་སེམས་ཅན་གཅིག་གིས་ཕ་མ་བྱས་པའི་བགྲང་གཞི་མི་འཛད་ལ་བགྲང་བྱེད་ས་ཆེན་པོ་འདི་ཟད་པར་འགྱུར་བས་
ཏེ༑ མ་ཡི་ཐུག་མཐའ་རྒྱ་ཤུག་ཚིག་གུ་ཙམ། །རིལ་བུར་བགྲངས་ཀྱང་ས་ཡིས་ལང་མི་འགྱུར། །ཞེས་གསུངས་པ། དེ་ཙམ་དུ་ཕན་བཏགས་གནོད་པ་ལས་བསྐྱབས་པའི་དྲིན་ཅན་རྐྱང་དུ་
འདུག་པའི་སྐྱེ་བ་མང་པོས་བར་དུ་ཆོད་པས་ཕ་མས་ཀྱང་རང་བུར་ངོ་མ་ཤེས། རང་གིས་ཀྱང་ཕ་མར་ངོ་མ་ཤེས་པར་འཁྲུལ་ཏེ། སྡང་བའི་དགྲ་དང་གནོད་པའི་བགེགས་ལ་སོགས་པར་
གཟུང་༑ ད་ནི་བླ་མས་སེམས་ཅན་ཐམས་ཅད་ཕ་མར་ངོ་སྤྲད་པས་འཁྲུལ་པ་སངས་སོ་སྙམ་པས་ཕ་མ་རུ་ངོ་འཕྲོད་པ་དང༌། དགྲར་སྣང་དང་འདྲེར་སྣང་ལ་སོགས་ལ་གནོད་བྱེད་ཀྱི་སྣང་བ་རང་དག་
ནས༑ སེམས་ཅན་ཐམས་ཅད་ལ་ཕ་མ་དྲིན་ཅན་ཤ་སྟག་གི་སྣང་བ་ཤར། དེ་ལྟར་ཤར་ཙ་ན་མ་རྒན་དྲིན་ཅན་འདི་རྣམས་སྙིང་དུ་སྡུག་པ་ཤས་མི་བཟོད། དེ་མ་བཟོད་པས་དེ་དག་བདེ་བ་དང་བདེ་
བའི་རྒྱུ་དང་ཕྲད་པར་འདོདཔ་ཐུན་མོང་མ་ཡིན་པ་ཅིག་འབྱུང་བ་བུ་གཅིག་པུ་ལ་མ་བཞིན་ནོ། །དེ་ནི་བྱམས་པ་སྟེ་ཐམས་ཅད་ལ་མཚུངས་པར་དེ་ལྟ་བུའི་བློ་སྐྱེ་སྟེ། དེའི་ཚེ་བྱམས་པ་དེ་ལ་བྱམས་པ་

༄༅། །ཆེན་པོ་ཞེས་བྱ་བ་དེ་ཡང་སེམས་ཅན་ལ་དམིགས་པའོ། །དེ་འབྱོངས་པའི་ཚད་ནི། བདག་གི་བདེ་བ་གཞན་ལ་སྟེར་བར་ནུས་པ་སྟེ། བདག་གི་བདེ་ལ་གཞན་སྦྱོར་
ནུས༑ །བྱམས་པ་ཚད་དུ་ཕྱིན་པ་ལགས། །ཞེས་གསུངས་སོ། །གཉིས་པ་ནི། འོ་ན་དེ་ལྟར་བྱམས་པ་བསྒོམས་པ་རྒྱུད་ལ་སྐྱེས་པ་དེ་ཙམ་གྱིས་ཆོག་གམ་ཞེ་ན་མི་ཆོག་སྟེ། སྙིང་རྗེ་བསྒོམ་
དགོས༑ སྙིང་རྗེ་བསྒོམ་པ་ལ་འཁོར་བ་འདི་སྡུག་བསྔལ་དུ་ངོ་འཕྲོད་པ་ཅིག་དགོས། དེ་ཡང་སྦྱིར་འཁོར་བ་འདི་སྡུག་བསྔལ་གྱི་རང་བཞིན། དུཿ ཁའི་རྦ་ཀློང་ངམ། མེ་ཚོགས་སྤུངས་པ་ལྟ་བུ་
བདེ་བའི་གནས་སྐབས་གཅིག་ཀྱང་མེད་པ། དེ་ལྟར་མ་ཤེས་པར་བདེ་བར་འཛིན་པ་ཕྱིན་ཅི་ལོག་འཁྲུལ་པའི་བློ་ཡིན། འཁོར་བ་སྡུག་བསྔལ་གྱི་རང་བཞིན་ཡིན་པའང་རྒྱུ་མཚན་རྣམ་པ་གསུམ་ཀྱིས་
ཤེས་ཏེ། ངན་སོང་གསུམ་ན་གནས་པའི་སེམས་ཅན་ཐམས་ཅད་ནི་མེ་དོང་དུ་ལྷུང་བ་དང་འདྲ་སྟེ།སྡུག་བསྔལ་འབའ་ཞིག་ལས་བདེ་བའི་སྐབས་མེད་པ་ཡིན། མཐོ་རིས་ན་གནས་པའི་སེམས་
ཅན་ཐམས་ཅད་ལ་ཡང་། དགྲས་ཉེན་འདྲེས་ཉེན་ནད་ཀྱིས་ཉེན་པ་ལ་སོགས་པའི་སྡུག་བསྔལ་བྱུང་བའི་དུས་ནི་སྡུག་བསྔལ་བ་ཨ་ཅང་། གཞན་བདེ་ཞིང་སྐྱིད་པའི་དུས་ནའང་དེ་མི་རྟག་པ་འགྱུར་

ནས་འགྲོ་བས་བདེ་སྐྱིད་དེ་ཉིད་སྡུག་བསྔལ་བའི་རྒྱུ་ཡིན་ཏེ། འབྲས་བུ་སྡུག་བསྔལ་ཆེན་པོ་འབྱིན་ངེས་པས་སོ། །དབེར་ན་བུ་གཅིག་བུ་ཤི་བའི་མ་ལྟ་བུ་བཏང་སྙོམས་ཀྱི་དུས་སུ་ཉེ་བར་ལེན་པའི་
ཕུང་པོ་ཉིད་སྡུག་བསྔལ་བས་ནམ་ཡང་སྡུག་བསྔལ་འབའ་ཞིག་བདེ་བའི་གོ་སྐབས་མེད་པར་ཤེས་ན་ཁམས་གསུམ་གྱི་སེམས་ཅན་འདི་ཐམས་ཅད་བ་མ་དྲིན་ཅན་ཤ་སྟག་ཡིན་པ་ལ། དྲིན་ཅན་འདི་
རྣམས་འཁོར་བ་ན་སྡུག་བསྔལ་བར་འདུག་པ་འདི་རྣམས་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་ན་ཅི་མ་རུང་སྙམ་པ་སྐྱེ་སྟེ། དེ་སེམས་ཅན་ཐམས་ཅད་ལ་མཚུངས་པར་སྐྱེས་པ་ནས་སྙིང་རྗེ་
ཆེན་པོ་ཞེས་བྱའོ། །དེ་འབྱོངས་པའི་ཚད་ནི། གཞན་གྱི་སྡུག་བསྔལ་བདག་གིས་ལེན་ནུས་བ་སྟེ། གཞན་གྱི་སྡུག་བསྔལ་བདག་ལེན་ནུས། །སྙིང་རྗེ་ཚད་དུ་བྱིན་བ་ལགས། །ཞེས་སོ། །
གསུམ་པ་ལ། བདག་དང་གཞན་མཉམ་པར་བསྒོམ་པ། བདག་པས་གཞན་གཅེས་བསྒོམ་པ། བདག་གཞན་མ་གྲུབ་པར་བསྒོམ་པའོ། །དང་པོ་ནི། དེ་ལྟར་སྙིང་རྗེ་བསྒོམས་བས་ཆོག་གམ་
ཞེ་ན་མི་ཆོག་ཏེ་བྱང་ཆུབ་ཏུ་སེམས་བསྐྱེད་དགོས། ཇི་ལྟར་ཞེ་ན་ཐེག་པ་ཆེན་པོའི་རིགས་དང་ལྡན་བའི་གང་ཟག་གཅིག་གིས་འབྲས་བུ་བླ་ན་མེད་བའི་བྱང་ཆུབ་ཐོབ་པར་བྱེད་བ་ལ་རྒྱུ་འབྲས་རྟེན་ཅིང་༔

༄༅། །འབྲེལ་པར་འབྱུང་བའི་གནས་ལུགས་དེ་ངོ་ཤེས་དགོས་པ་ཡིན། དེ་མ་ཤེས་ན་འཁྲུལ་ཏེ་འཁོར་བར་འཁྱམས་ནས་འཁོར་བའི་སྡུག་བསྔལ་སྣ་ཚོགས་ཉམས་སུ་མྱོང་
བར་བྱེད་དོ། །དེ་ལྟར་ཤེས་པར་བྱེད་པ་ཡང་། སྤྱིར་རྒྱུ་འབྲས་ཀྱི་ཆོས་ཐམས་ཅད་རྟེན་འབྲེལ་ཡིན་དཔེར་ན་རྒྱུ་ས་བོན་གྲུང་པོ་སྔོན་དུ་མ་སོང་བར་འབྲས་བུ་མྱུ་གུ་སྔོན་པོ་འབྱུང་བ་ཤེས་བྱ་ལ་མི་
སྲིད་པ་བཞིན་དུ། རྒྱུ་ས་བོན་གྲུང་པོ་ལྟ་བུ་བྱང་ཆུབ་ཀྱི་སེམས་མ་བསྐྱེད་པར་འབྲས་བུ་ཡང་དག་པར་རྫོགས་པའྀ་སངས་རྒྱས་ཐོབ་པ་ཤེས་བྱ་ལ་མི་སྲིད་པ་ཡིན་པས། མྱུར་དུ་མངོན་པར་རྫོགས་
པར་སངས་རྒྱ་བར་འདོད་པས་རྒྱུའི་གཙོ་བོ་བྱང་ཆུབ་ཏུ་སེམས་བསྐྱེད་དགོས་པ་ཡིན། དེ་ལྟར་ཡང་སྤྱོད་འཇུག་ལས། འདིས་ནི་ཚད་མེད་སྐྱེ་བོའི་ཚོགས་རྣམས་ཀྱི། །བདེ་མཆོག་བདེ་བླག་ཉིད་
དུ་འཐོབ་པར་བྱེད། །ཅེས་སོ། དེ་ལྟར་སངས་རྒྱས་ཐོབ་པར་བྱེད་པ་ལ་རྒྱུ་བྱང་ཆུབ་ཀྱི་སེམས་སྔོན་དུ་འགྲོ་བར་འདུག་ན། བྱང་ཆུབ་ཀྱི་སེམས་དེ་རྒྱུ་གང་ལ་བརྟེན་ནས་འབྱུང་ན་སྙིང་རྗེ་བསྒོམས་
༆ པ་ལས། སྙིང་རྗེ་འབྱོངས་ན་བྱང་ཆུབ་ཀྱི་སེམས་མི་སྐྱེ་མི་སྲིད་པ་ཡིན་ཏེ། སྡུག་བསྔལ་དང་བྲལ་བ་ལ་སྡུག་བསྔལ་ཅན་སྡུག་བསྔལ་ལས་འདོན་པར་འདོད་པ་དང་འདུན་པ་ཐུན་མོང་མ་ཡིན་པ་

ཞིག་སྐྱེ། དེས་སེམས་བསྐྱེད་པའི་ཆོ་གས་སྨོན་པ་དང་འཇུག་པ་བྱང་ཆུབ་ཀྱི་སེམས་བསྐྱེད་པར་བྱེད་པ་དེ། དེའི་རྩ་བ་སྙིང་རྗེར་འདོད། །ཅེས་གསུངས་སོ། །སྙིང་རྗེ་བཅོས་མ་མ་ཡིན་ང
རྒྱུད་ལ་སྐྱེ་བ་ལ་སྔོན་དུ་བྱམས་པ་བསྒོམ་ཞིང་བྱམས་པ་ལ་བློ་སྦྱང་དགོས་པ་ཡིན་ཏེ། བདེ་བ་དང་ལྡན་འདོད་ཐུན་མོང་མ་ཡིན་པ་ཞིག་སྐྱེས་ན། བདེ་བ་དང་ལྡན་པ་ལ་སྡུག་བསྔལ་དང་བྲལ་བ་ཞིབ
དགོས་པར་ཤེས་ནས་དེའི་བློ་འབྱུང་བ་ཡིན་ནོ། །སྙིང་རྗེའི་ཆུ་བ་བྱམས་པ་སྟེ། །ཞེས་གསུངས་སོ། །དེས་ན་བྱམས་པ་ལས་སྙིང་རྗེ། སྙིང་རྗེ་ལས་བྱང་ཆུབ་ཀྱི་སེམས་སྐྱེ་བས་རྗེས་སུ་འགྲོ་བ་
ངེས་པ་དང༌། བྱམས་པ་མེད་ན་སྙིང་རྗེ་མེད། སྙིང་རྗེ་མེད་ན་བྱང་ཆུབ་ཏུ་སེམས་མི་བསྐྱེད། སེམས་བསྐྱེད་ཀྱིས་མ་ཟིན་ན་དགེ་བ་ཅི་སྤྱད་ཀྱང་མི་གནས་པའི་མྱང་འདས་ཐོབ་མི་སྲིད་པ་ཡིན་པས་
ལྡོག་པ་ངེས་སོ། །དེ་ལྟར་བྱང་ཆུབ་ཏུ་སེམས་བསྐྱེད་ནས་བྱང་ཆུབ་སེམས་དཔའི་ཚུལ་ཁྲིམས་ལ་གཅིག་ཏུ་བརྩོན་པ་དེས་སེམས་དེ་མཐར་བྱིན་པར་བྱ་བའི་ཕྱིར་ལམ་གྱི་གནས་སྐབས་སུ་བྱམས་པ་
དང་སྙིང་རྗེས་བྱང་ཆུབ་ཀྱི་སེམས་གསུམ་བསྒོམ། སྤྱོད་པ་ཅི་བྱེད་བྱང་ཆུབ་ཀྱི་སེམས་ཀྱིས་ཀུན་ནས་བླངས་ནས་རང་ལ་མ་འཁྲིས་པར་སེམས་ཅན་གཞན་དོན་དུ་དམིགས་ཤིང་ཉམས་

༄༅། །བླངས༑ དེ་ལས་བྱུང་བའི་དགེ་བ་དེ་ཡང་རང་ལ་མ་འཁྲིས་པར་གཞན་དོན་དུ་བསྔོའོ། །དེ་ནི་ཐབས་སོ། །དེ་འཁོར་གསུམ་དུ་མི་རྟོག་པར་སྦྱོང་བ་ནི་ཤེས་རབ་
བོ༑ །དེ་ལྟར་ལུང་ལས། ཐབས་ནི་བསྡུ་བ་ཤེས་པའོ། །ཤེས་རབ་ནི་ཡོངས་སུ་སྦྱང་བ་ཤེས་པའོ། །ཞེས་གསུངས་སོ། །དེ་ལྟ་བུའི་བྱང་ཆུབ་ཀྱི་སེམས་བསྒོམ་པ་ལ་ཐོག་མར། སྤྱིར་ནམ་
མཁའ་དང་མཉམ་པའི་སེམས་ཅན་ཐམས་ཅད་ཀྱང་བདེ་བ་ཐོབ་པར་འདོད་ཅིང་སྡུག་བསྔལ་དང་བྲལ་བར་མི་འདོད་པ་གཅིག་ཀྱང་མེད་དེ། དེ་ལྟར་ཡང་མདོ་ལས། འགྲོ་བ་འདི་དག་བདེ་བ་མངོན་
པར་འདོད། །ཅེས་སོ། །དེས་ན་བདག་བདེ་བ་འདོད་པ་བཞིན་དུ་སེམས་ཅན་ཐམས་ཅད་ཀྱང་བདེ་བ་ཐོབ་པར་འདོད་པ་ཡིན་པ་ལ། དེ་སྔ་ཕན་ཆད་དུ་བདག་གི་བདེ་བ་བསྒྲུབ་ཅིང་གཞན་གྱི་མི་
བསྒྲུབ་པ་དེ་ཇི་ལྟར་ཡིན་སྙམ་དུ་བསམ་པ་ཡིན་ཏེ། དེ་ལྟར་ཡང་སྤྱོད་འཇུག་ལས། གང་ཚེ་བདག་དང་གཞན་གཉིས་ཀ །བདེ་བ་འདོད་པར་མཚུངས་པ་ལས། །བདག་གཞན་ཁྱད་པར་ཅི་ཡོད་
༈ ན༑ །གང་ཕྱིར་བདག་གི་བདེ་ལ་བརྩོན། །ཞེས་སོ། །དེ་བཞིན་སྡུག་བསྔལ་བསལ་བར་འདོད་པ་ཡང་མཚུངས་པས་དེ་ཉིད་ལས། གང་ཚེ་བདག་དང་གཞན་གཉིས་ཀ། སྡུག་བསྔལ་མི་

འདོད་མཚུངས་པ་ལས། །བདག་དང་ཁྱད་པར་ཅི་ཡོད་ན། །གང་ཕྱིར་གཞན་མིན་བདག་བསྲུང་བྱེད། །ཅེས་སོ། །ད་ཕྱིན་ཆད་བདག་གི་བདེ་བ་བསྒྲབ་པ་བཞིན་དུ་སེམས་ཅན་ཐམས་ཅད་ཀྱི་
བདེ་བ་ཡང་བསྒྲུབ་དགོས་སྙམ་དུ་བསམ། བདག་གི་སྡུག་བསྔལ་སེལ་བ་བཞིན་དུ་སེམས་ཅན་ཐམས་ཅད་ཀྱི་སྡུག་བསྔལ་ཡང་བདག་གིས་བསལ་དགོས་སྙམ་དུ་བསམ་མོ། །གཉིས་པ་ནི། དེ་
ལྟར་བསྒོམས་པས་རང་གི་རྟོག་པ་ལ་གཞན་ལ་སྡུག་བསྔལ་དང་བདེ་བཅི་བྱུང་ཀྱང་རང་ལ་ཕན་པ་དང་གནོད་པ་གང་ཡང་མི་འདུག་ལ། རང་ལ་བདེ་བ་དང་སྡུག་བསྔལ་བག་ཙམ་བྱུང་བས་ཀྱང་ཕན་
གནོད་དངོས་སུ་འབྱུང་གི་འདུག་པས་སྔོན་ལ་རང་གི་བདེ་བ་ཅིག་བསྒྲབ། དུཿ ཁ་ཅིག་སེལ་སྙམ་པའི་རྟོག་པ་བྱུང་ན། དེ་སྤོང་བའི་གཉེན་པོར་བདག་པས་གཞན་གཅེས་བསྒོམ་པ་ཡིན་ཏེ། དེ་སྔ་
ཕན་ཆད་ལས་རྒྱུ་འབྲས་ལ་རྨོངས་པའི་མ་རིག་པས་བསྒྲིབས་ཏེ། བདེ་བ་སྒྲུབ་པ་དང་སྡུག་བསྔལ་སེལ་བའི་ཐབས་མ་ཤེས་པ་ཡིན་ཏེ། སྤྱོད་འཇུག་ལས། བདེ་བ་འདོད་ཕྱིར་གཏི་མུག་
པས༑ །རང་གི་བདེ་བ་དགྲ་ལྟར་བཅོམ། །ཞེས་པའོ། །དེས་ན་བདེ་བ་ཐོབ་པར་འདོད་པས་བདེ་བའི་རྒྱུ་བསྒྲུབ་དགོས་ལ། སྡུག་བསྔལ་དང་བྲལ་བར་འདོད་པས་སྡུག་བསྔལ་གྱི་རྒྱུ་སྦང་

༄༅། །དགོས་སྙམ་དུ་བསམ། སྡུག་བསྔལ་གྱི་རྒྱུ་གང་ཡིན་ན་རང་དོན་བྱེད་པ་འདི་ཁོ་ན་ཡིན་ཏེ། འཁོར་བ་ཐོག་མ་མེད་ཅིང་སྟོངས་པའི་མཐའ་མེད་པར་འཁྱམས་
འཁོར་བའི་སྡུག་བསྔལ་སྣ་ཚོགས་ཉམས་སུ་མྱོང་བ་འདི་ཐམས་ཅད་རང་དོན་བྱས་པ་ལས་བྱུང་བ་ཡིན་ལ། སངས་རྒྱས་དང་བྱང་ཆུབ་སེམས་དཔའི་ཡོན་ཏན་ཕུན་སུམ་ཚོགས་པ་ཐམས་ཅད་
གཞན་གྱི་དོན་བྱས་པ་ལས་བྱུང་བ་ཡིན། དེ་ལྟར་སྤྱོད་འཇུག་ལས། མང་དུ་བཤད་ལྟ་ཅི་ཞིག་དགོས། །བྱིས་པ་རང་གི་དོན་བྱེད་དང༌། །ཐུབ་པས་གཞན་གྱི་དོན་བྱས་པ། །འདི་གཉིས་ཀྱི་ནི་
ཁྱད་པར་ལྟོས། །ཞེས་སོ། །དེར་མ་ཟད་ཚེ་འདིའི་བདེ་བ་ཐམས་ཅད་ཀྱང་གཞན་དོན་བྱས་པ་ལས་བྱུང་ལ། སྡུག་བསྔལ་ཐམས་ཅད་རང་དོན་བྱས་པ་ལས་བྱུང་བ་ཡིན་ཞིང་། དེ་ལྟར་ཡང་དེ་
ཉིད་ལས། འཇིག་རྟེན་བདེ་བ་ཇི་སྙེད་པ། །དེ་ཀུན་གཞན་བདེ་འདོད་ལས་བྱུང་། །འཇིག་རྟེན་སྡུག་བསྔལ་ཇི་སྙེད་པ། །དེ་ཀུན་རང་བདེ་འདོད་ལས་བྱུང༌། །ཞེས་པས་སོ། །དེས་ན་སྡུག་
༆ བསྔལ་གྱི་རྩ་བ་འཁོར་བ་ཐོག་མ་མེད་པ་ནས་སྡུག་ཏུ་འཇུག་པ། བདག་གཅེས་པར་འཛིན་ཅིང་རང་དོན་བྱེད་པ་འདི་ཁོ་ནར་འདུག་སྙམ་དུ་བསམ། བདེ་བ་ལ་འཇུག་པ་དང་སྡུག་བསྔལ་སེལ་བའི་

སྨན་གཞན་དོན་བྱེད་པ་འདི་ཁོ་ན་ཡིན་པས་སེམས་ཅན་གྱི་དོན་ཁོ་ན་བྱ་སྙམ་དུ་བསམ། དེ་ཡང་བདག་གིས་དུས་འདི་ནས་གཟུང་ནས་བླ་ན་མེད་པའི་སངས་རྒྱས་མཐོབ་བར་དུ་ལུས་ངག་ཡིད་གསུམ་
གྱི་བྱ་བ་ཅི་བྱེད་ཐམས་ཅད་སེམས་ཅན་གཞན་གྱི་དོན་བྱ་སྙམ་དུ་བསམ། གཞན་དོན་བྱས་པའི་བསོད་ནམས་དེ་ཡང་སེམས་ཅན་གཞན་གྱི་དོན་དུ་བསྔོ་སྙམ་དུབསམ། དེ་ལྟར་བསམ་ཞིང་བྱ་བ་ཅི་
བྱེད་པ་ཐམས་ཅད་ཀྱང་སེམས་ཅན་གྱི་དོན་དུ་བྱའོ། །གསུམ་པ་ནི། དེ་ལྟར་བསམས་པས་རང་གི་རྟོག་པ་ལ་སེམས་ཅན་གཞན་གྱི་དོན་བྱེད་པ་ཡང་གལ་ཆེ་བར་འདུག་སྟེ་རང་གི་དོན་གཅིག་ཀྱང་མ་
བྱས་ན་རང་ལ་སྡུག་བསྔལ་བྱུང་ན་ངས་མི་བཟོད་སྙམ་ན། དེ་ཐམས་ཅད་མ་བསམས་པའི་སྐྱོན་ཡིན། བསམས་ན་བདག་གི་དོན་བྱེད་པ་ལ་དོན་བྱ་བའི་ཡུལ་བདག་བདེན་པར་གྲུབ་དགོས་པ་
ལ༑ བདག་རང་བདེན་པར་གྲུབ་པ་མེད་དོ། །འོ་ན་བདག་མ་གྲུབ་པ་ཅིས་ཤེས་ན་རིགས་པས་བརྟགས་ཤིང་དཔྱད་པས་ཤེས་ཏེ། བདག་ཏུ་འཛིན་པ་དེ་བདག་ཏུ་གཟུང་བའི་ཡུལ་ཕུང་པོ་ལྔ་ལ་
འཛིན་ནམ། བདག་ཏུ་འཛིན་པའི་ཤེས་པ་ལ་བདག་དུ་འཛིན་ནམ། ཡང་ན་དེ་གཉིས་ལས་གཞན་དུ་གྱུར་པ་ཞིག་ལ་བདག་ཏུ་འཛིན། དང་པོ་ལ་འཛིན་ན་དེ་ལ་ཡང་བདག་མེད་དེ། ཐམས་ཅད་

༄༅། ་ལམ་སྒྱུ་མ་ལྟ་བུ་ཡིན་ནོ། །གཉིས་པ་ལ་བདག་ཏུ་འཛིན་ན་དེ་ལ་ཡང་བདག་མེད་དེ་ཤེས་པ་སྐད་ཅིག་མ་མི་རྟག་པ་ཡིན་ཏེ། དེ་ཡང་སྔ་མ་འགགས་ཏེ་མི་
དམིགས༑ མ་འོངས་བ་མ་སྐྱེས་ཏེ་མི་དམིགས། ད་ལྟར་གྱི་ཤེས་པ་དངོས་པོ་དང་མཚན་མ་གང་དུ་ཡང་གྲུབ་པ་མེད་དེ། ནམ་མཁའ་ལྟ་བུ་ཡིན་པས་ན་ཡང་བདག་ཏུ་འཛིན་པ་མེད་དོ།
གསུམ་པ་ལ་བདག་ཏུ་འཛིན་ན། དེ་གཉིས་ལས་དོན་གཞན་དུ་གྱུར་པའི་བདག་ཀྱང་ཤེས་བྱ་ལ་མི་སྲིད་དེ། དཔེར་ན་མོ་གཤམ་གྱི་བུ་ལ་བདག་ཏུ་གཟུང་བའི་ཡུལ་ཡང་མེད་ལ་བདག་ཏུ་འཛིན་པའི་
ཤེས་པ་ཡང་མེད་པ་བཞིན་ནོ། །ཡང་ན་བདག་ཏུ་འཛིན་པ་དེ་ལུས་ལ་བདག་ཏུ་འཛིན་ནམ་སེམས་ལ་བདག་ཏུ་འཛིན། ལུས་ལ་འཛིན་ན་ལུས་ཆ་ཤས་སུ་ཕྱེ་ལ་གང་ལ་བདག་ཏུ་འཛིན་པ་
བསམ༑ དེ་ལྟར་བསམས་པས་ལུས་ལ་ཡང་བདག་མེད། སེམས་ལ་བདག་ཏུ་འཛིན་ན་སེམས་ལ་དངོས་པོ་དང་མཚན་མ་གང་ཡང་གྲུབ་པ་མེད་པས་བདག་མེད་པས་བདག་མེད་དོ། །དེ་ལྟར་
༆ བསམས་པས་བདག་ཏུ་གྲུབ་པ་མི་འདུག་པས་ད་གཞན་དོན་ཁོ་ན་བྱའོ་སྙམ་ན་གཞན་མ་གྲུབ་པར་བསྒོམ་སྟེ། བདག་མ་གྲུབ་པར་རྟོགས་ཙ་ན་དེ་ལ་བལྟོས་པའི་ཕྱིར། གཞན་ཡང་རྣམ་པ་ཐམས་ཅད་

དུ་གྲུབ་པ་མི་སྲིད་དེ། དཔེར་ན་རྨི་ལམ་གྱི་གནས་སྐབས་སུ་བདག་གཞན་གཉིས་སུ་སྣང་ཡང་། གཉིད་སད་པའི་དུས་སུ་རྨི་ལམ་གྱི་བདག་ཏུ་སྣང་བ་དང་། གཞན་དུ་སྣང་བ་གཉིས་ཀ་གྲུབ་པ་
མེད་དོ། །དེ་ཙ་ན་སྣང་བ་དེ་གཉིད་ཀྱི་སྟོབས་ཀྱིས་རང་གི་སེམས་འཁྲུལ་ནས་བདག་གཞན་དུ་སྣང་བ་ཡིན་ནོ། །དེ་ལྟར་བདག་གཞན་གཉི་ཀ་མ་གྲུབ་པར་རྟོགས་ཏེ་ཡོད་མ་མྱོང་བར་ཤེས་ཙ་ན་དེ་ལ་
བལྟོས་པའི་མེད་པ་ཡང་མི་སྲིད་པས་ཡོད་པ་དང་མེད་པའི་བློ་ཐམས་ཅད་དང་བྲལ་བས་བྱར་མེད་འཛིན་མེད་དུ་གཞག་གོ །དེ་འབྱོངས་པའི་ཚད་ནི། གཞན་གྱིས་བདག་ལ་གནོད་པ་སྐྱེལ་ན་
ཡང་༑ བློ་མི་རྨས་པའི་ཁར་དེ་ལ་ཕན་པར་འདོད་པ་ཐུན་མོང་མ་ཡིན་པ་སྐྱེ་བ་སྟེ། གནོད་བྱེད་ཀྱིས་བློ་མི་རྨས་ན། །བྱང་སེམས་ཚད་དུ་ཕྱིན་པ་ལགས། །ཞེས་གསུངས། དེ་ལྟར་བྱམས་པ་
སྙིང་རྗེ་བྱང་ཆུབ་ཀྱི་སེམས་གསུམ་ལེགས་པར་རྒྱུད་ལ་སྐྱེས་ན་རང་འདོད་ཀྱི་བློ་དང་བྲལ། བྱེད་རྒྱུ་གཞན་དོན་ལས་མེདཔ་གཅིག་འབྱུང་། བློ་འགྱུར་ཟེར་ཡང་རང་འདོད་མ་བྲལ་བར་འདུག་ན་མ་
འབྱོངས་པ་ཡིན་པས་ད་དུང་བྱམས་སྙིང་རྗེས་བྱང་ཆུབ་ཀྱི་སེམས་གསུམ་ཡང་ཡང་དུ་བསྒོམ་པར་བྱའོ། །གཉིས་པ་ཤེས་རབ་བསྒོམ་པ་ནི། བྱ་བ་ཐམས་ཅད་ནི་གཞན་དོན་དུ་སོང་། རང་འདོད་

༄༅། །ཀྱི་འཁྲིས་ཡེ་མེད་ན་དེས་ཆོག་གམ་བསམ་ན། དེ་ཙམ་གྱིས་མི་ཆོག །འཁོར་བ་ལས་བརྒལ་ནས་བླ་ན་མེད་པའི་བྱང་ཆུབ་བསྒྲབ་པ་ལ། ཐབས་དེ་འཁོར་གསུམ་
ལམམཆོག་
ཡོངས་དག་གིས་སྦྱང་དགོས། དེ་སྦྱང་བ་ལ་ཤེས་རབ་ལ་རག་ལས་པས་དེའི་ཕྱིར་ཤེས་རབ་བསྒོམ་སྟེ། ལང་ཀར་གཤེགས་པ་ལས། སེམས་ཙམ་ལ་ནི་བརྟེན་ནས་སུ། །ཕྱི་རོལ་དོན་ལ་མི་
རྟོག་གོ །དེ་བཞིན་ཉིད་ལ་གནས་ནས་སུ། །སེམས་ཙམ་ལས་ཀྱང་འདའ་བར་བྱ། །སེམས་ཙམ་ལས་ནི་འདས་ནས་སུ། །སྣང་བ་མེད་ལ་གནས་པར་བྱ །སྣང་མེད་གནས་པའི་རྣལ་འབྱོར་
༈ པ༑ །དེ་ཡིས་ཐེག་པ་ཆེན་པོ་མཐོང༌། །ཞེས་གསུངས། སྤྱོད་འཇུག་ལས། ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །དང༌། ཞི་གནས་རབ་ཏུ་ལྡན་
པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱས་ནས། །ཞེས་གསུངས་པས། རེ་ཞིག་རྣལ་འབྱོར་པས་གཟུགས་ལ་སོགས་པ་ཕྱི་རོལ་གྱི་དོན་མེད་ཀྱི། རྣམ་པར་ཤེས་པ་
༈ ཉིད་དེ་ལྟར་སྣང་དུ་ཟད་ཏེ། འཇིག་རྟེན་ན་གྲགས་པ་དང་བསྟན་བཅོས་ལས་འབྱུང་བའི་བདག་ཏུ་བརྗོད་པ་སྣ་ཚོགས་དང་ཆོས་སྣ་ཚོགས་ཉེ་བར་འདོགས་པ་འབྱུང་བ་ནི་རྣམ་པར་ཤེས་པ་གྱུར་པ་

སྟེ། དེ་དག་དངོས་སུ་ཡོད་པ་ལ་འདོགས་པ་མིན་གྱི། ཐོག་མ་མེད་པའི་དུས་ནས་བདག་ལ་སོགས་པ་དང་། གཟུགས་ལ་སོགས་པ་ཆོས་སུ་རྣམ་པར་རྟོག་པའི་བག་ཆགས་ཀུན་གཞིའི་རྣམ་པར་
ཤེས་པ་ལ་ཡོད་པ་བརྟས་ནས། ཀུན་གཞི་རྣམ་པར་ཤེས་པ་དེ་ལས་བདག་དང་ཆོས་སུ་སྣང་ངོ་སྙམ་དུ་རྣམ་པར་རྟོག་པ་འབྱུང་བས་ཡུལ་མེད་དོ། །ཇི་ལྟར་ཞེ་ན། དངོས་པོ་གོང་བུར་སྣང་བ་ནི་
རྡུལ་ཕྲ་མོ་འདུས་པ་ཡིན་ལ། གོང་བུར་རྩོམ་པའི་རྡུལ་ཕྲ་མོ་ནི་ཕྱོགས་དྲུག་གི་ཆ་ཡོདཔས་རྡུལ་ཕྲ་མོར་མི་འགྲུབ་པའི་ཕྱིར་ཡུལ་མེད་པར་མངོན་ཏེ། དཔེར་ན་རབ་རིབ་ཅན་གྱི་ནམ་མཁའ་ལ་སྐྲ་
ཤད་འཛིངས་པ་ལ་སོགས་པ་མཐོང་བ་བཞིན་ནོ། །ས་བཅུ་པའི་མདོ་ལས་ཀྱང༌། ཀྱེ་རྒྱལ་བའི་སྲས་ཁམས་གསུམ་པོ་འདི་ནི་སེམས་ཙམ་མོ། །ཞེས་འབྱུང༌། སྟུག་པོ་བཀོད་པ་ལས་
ཀྱང་༑ སེམས་ནི་རྣམ་པ་གཉིས་དངོས་སུ། །གཟུང་དང་འཛིན་པར་སྣང་བ་སྟེ། །བུམ་པ་སྣམ་བུ་ལ་སོགས་པའི། །ཡུལ་ནི་གང་ཡང་ཡོད་མ་ཡིན། །ཞེས་གསུངས། ལངྐར་གཤེགས་པ་
ལས༑ ཕྱི་ཡི་དངོས་པོ་མེད་པར་ཡང༌། སེམས་ནི་རྣམ་པ་གཉིས་སུ་སྣང༌། །ཞེས་པས། ཕྱི་ནང་གི་ཆོས་ཐམས་ཅད་ནི་གཞན་མ་ཡིན་གྱི་རྣམ་པར་རིག་པ་ཙམ་ཞེས་ཐག་བཅད་དེ། ཡིད་དང་

།རྗེས་སུ་མཐུན་པའི་ས་ཕྱོགས་སུ་སྟན་བདེ་བ་ལ་འདུག་སྟེ། ལུས་དྲང་པོར་བཞག་ལ་སྙིང་རྗེ་ཆེན་པོ་སྔོན་དུ་བྱ་སྟེ། སེམས་ཅནམ་ལུས་པ་མངོན་པར་འདོན་པར་འདོད་༄༅།
ལམམཆོག་
པའི་བསམ་པས་སྔར་བཤད་པ་བཞིན་གྱི་ཞི་གནས་ལྷག་མཐོང་དང་ཟུང་དུ་འབྲེལ་བའི་རིམ་པས་སེམས་ཀྱི་རྒྱུན་གྱིས་སྐད་ཅིག་མ་དེ་ཉིད་དུ་གཏད་པར་བྱའོ། །གལ་ཏེ་ཆགས་ན་མི་སྡུག་པ་
དང་༑ སྡང་ན་བྱམས་པ་དང་། གཏི་མུག་ན་སོ་སོར་རྟོག་པའི་ཤེས་རབ་བམ་རྟེན་འབྲེལ་ལ་དམིགས་པར་བྱའོ། །ཡང་ལེ་ལོ་དང༌། དམིགས་པ་བརྗེད་པ་དང༌། ཞུམ་པ་དང༌། རྒོད་པ་
དང་༑ མི་རྩོལ་བ་དང་། རྩོལ་བ་དྲུག་གི་གཉེན་པོར་སྤོང་བའི་འདུ་བྱེད་བརྒྱད་གསུངས་ཏེ། དད་པ་དང་། འདུན་པ་དང༌། རྩོལ་བ་དང༌། ཤིན་ཏུ་སྦྱངས་པ་དང་། དྲན་པ་དང་། ཤེས་
བཞིན་དང་། བཏང་སྙོམས་དང༌། སེམས་པའོ། །དེ་ལ་དང་པོ་བཞི་ནི་ལེ་ལོའི་གཉེན་པོ་ཡིན་ཏེ། དེ་ཡང་ཏིང་ངེ་འཛིན་ཡོན་ཏན་རྣམས་ལ་ཡིད་ཆེས་པའི་མཚན་ཉིད་ཅན་གྱི་དད་པས་རྣལ་
འབྱོར་པ་རྣམས་དེ་ལ་མངོན་པར་འདོད་པའི་སེམས་སྐྱེ་བར་འགྱུར་ལ། མངོན་པར་འདོད་པ་དེ་ལས་རྩོལ་བ་རྩོམ་པར་འགྱུར་རོ། །དེ་ལས་ཀྱང་ལུས་དང་སེམས་ལས་སུ་རུང་བ་ཉིད་ཐོབ་པར་

འགྱུར་རོ། །ཤིན་ཏུ་སྦྱངས་པ་དེ་ལས་ལུས་དང་སེམས་ལེ་ལོ་ལས་ལྡོག་པར་འགྱུར་རོ། །དེ་བས་ན་དད་པ་ལ་སོགས་པ་ནི་ལེ་ལོ་སྤང་བའི་ཕྱིར་བསྒོམ་པར་བྱའོ། །དྲན་པ་ནི་དམིགས་པ་བརྗེད་
པའི་གཉེན་པོའོ། །ཤེས་བཞིན་ནི་ཞུམ་པ་དང་རྒོད་པའི་གཉེན་པོ་ཡིན་ཏེ། དེས་ཞུམ་པ་དང་རྒོད་པ་དག་ཉེ་བར་ཤེས་པ་ཡིན་པའི་ཕྱིར་རོ། །ཞུམ་པ་དང་རྒོད་པ་མ་ཞི་བའི་དུས་སུ་ནི་མི་རྩོལ་བ་
ཉེས་པ་ཡིན་ཏེ། དེའི་གཉེན་པོར་ནི་སེམས་པ་བསྒོམ་པར་བྱའོ། །ཞུམ་པ་དང་རྒོད་པ་དེ་དག་ཉེ་བར་ཞི་བར་གྱུར་ནས་གང་གི་ཚེ་སེམས་རང་གི་རྒྱུན་གྱི་འཇུག་པ་དེའི་ཚེ་ན་རྩོལ་བ་ཉེས་པ་ཡིན་པས་
དེའི་གཉེན་པོར་བཏང་སྙོམས་བསྒོམ་པར་བྱའོ། །སྤོང་བའི་འདུ་བྱེད་བརྒྱད་པོ་དེ་དང་ཡང་དག་པར་ལྡན་པའི་ཏིང་ངེ་འཛིན་གང་གིས་མངོན་ཤེས་དང་རྫུ་འཕྲུལ་ལ་སོགས་པའི་ཡོན་ཏན་རྫོགས་པར་
བྱེད་པ་མཆོག་ཏུ་ལས་སུ་རུང་བར་འགྱུར་རོ། །རྣམ་པར་རིག་པ་དེ་ཡང་རྟེན་ཅིང་འབྲེལ་བར་འབྱུང་བ་སྟེ། རྒྱུན་ནི་རྟག་པ་ཡིན་པས་དོན་དམ་པར་ཡང་ཡོད་དོ། །གནས་གྱུར་པའི་དུས་ན་ཡང་
གཟུང་བ་དང་འཛིན་པ་ལས་དབེན་པ་གཉིས་སུ་མེད་པའི་ཡེ་ཤེས་ཕྱིན་ཅི་མ་ལོག་པར་ཡོངས་སུ་གྲུབ་པ་ཡོད་དོ་ཞེས་དཔྱད་ནས་གཟུང་བ་མེད་པས་འཛིན་པའང་མེད་ལ་གཟུང་འཛིན་གཉིས་གྱིས་བཏང་

།བ་རང་གིས་རང་རིག་པ་འདི་དེ་ཁོ་ན་ཉིད་དོ་སྙམ་སྒོམ་པར་བྱེད་དོ། །དེ་ལྟར་གཉིས་པོ་ཅིའི་ངོ་བོར་ཡང་མ་གྲུབ་ཅིང་མེད་ཙ་ན་སོ་སོར་རྟོག་པའི་ཤེས་རབ་བམ་རང་རིག་༔
ལམམཆོག་
པ་ཞེས་བྱ་བ་དེ་ཉིད་ཀྱང་མ་གྲུབ་སྟེ། དཔེར་ན་ཤིང་གཉིས་དྲུད་པས་མེ་འབྱུང་བའི་རྐྱེན་གྱིས་ཤིང་གཉིས་པོ་ཉིད་འཚིག་ཅིང་མེད་པའི་རྗེས་ལ་གང་གིས་སྲེག་པར་བྱེད་པའི་མེ་དེ་ཉིད་ཀྱང་རང་ཞི་བ་དེ་ ེ
བཞིན་དུ། རང་དང་སྤྱིའི་མཚན་ཉིད་ཀྱི་ཆོས་ཐམས་ཅད་མེད་པར་གྲུབ་ཙ་ན་ཤེས་རབ་ཉིད་ཀྱང་སྣང་བ་མེད་ཅིང་འོད་གསལ་བ་ཅིའི་ངོ་བོར་ཡང་མ་གྲུབ་པས་བྱིང་བ་དང་རྒོད་པ་ལ་སོགས་པའི་སྐྱོན་དུ་
སུམ་ཅུ་
འགྱུར་བ་ཐམས་ཅད་བསལ་ནས། བར་སྐབས་དེར་ཤེས་པ་ཅིར་ཡང་མི་རྟོག །ཅིར་ཡང་མི་འཛིན། དྲན་པ་དང་ཡིད་ལ་བྱེད་པ་ཐམས་ཅད་སྤངས་ཏེ། ཇི་སྲིད་དུ་མཚན་མ་འམ། རྣམ་པར་
རྟོག་པའི་དགྲ་འམ། ཆོམ་རྐུན་མ་ལངས་ཀྱི་བར་དུ་དེ་ལྟ་བུ་ལ་ཤེས་པ་གནས་པར་བྱའོ། །གང་གི་ཚེ་ལྡང་བར་འདོད་ན་དལ་བུས་སྐྱིལ་མོ་ཀྲུང་བཤིག་ནས་ལངས་ཏེ། སྒྱུ་མ་ལྟ་བུར་མོས་པའི་
༈ ཡིད་ཀྱིས་དགེ་བ་ཅི་ནུས་བྱའོ། །གཉིས་པ་གོམས་པར་བྱ་བའི་ཕྱིར་ཤེས་རབ་སྔར་བསྒོམས་ནས། ཐབས་ཕྱི་ལ་སྒོམ་པ་ནི། ཀུན་རྫོབ་ཏུ་ཆོས་ཐམས་ཅད་ཚུ་རོལ་མཐོང་བའི་ངོར་བྱས་ནས་རྒྱུ་

འབྲས་ལ་སོགས་པ་རྣམ་པར་གཞག་པ་ཐམས་ཅད་ཇི་ལྟར་སྣང་པ་བཞིན་དུ་བདེན་པ་ཡིན་པ། དོན་དམ་པའམ་ཡང་དག་པར་ཀུན་རྫོབ་ཇི་ལྟར་སྣང་བ། ཡོད་པ་སྐྱེ་བར་རིགས་མིན་ཏེ། །མེད་པ་
ནམ་མཁའི་མེ་ཏོག་བཞིན། ཉེས་པ་གཉིས་ཀར་ཐལ་འགྱུར་ཕྱིར། །གཉིས་ཀ་དག་ལས་འབྱུང་བ་མིན། །དངོས་པོ་རང་ལས་མི་སྐྱེ་ཞིང་། །གཞན་དང་གཉིས་ཀ་ལས་ཀྱང་མིན། །རྒྱུ་མེད་
ལས་མིན་དེ་ཡི་ཕྱིར། །ངོ་བོ་ཉིད་ཀྱི་རང་བཞིན་མེད། །ཅེས་སམ། ཡང་ན་ཆོས་རྣམས་ཐམས་ཅད་དག །གཅིག་དང་དུ་མས་རྣམ་དཔྱད་ན། །ངོ་བོ་ཉིད་ནི་མི་དམིགས་པས། །རང་བཞིན་
མེད་པ་ཉིད་དུ་ངེས། །སོགས་ཀྱི་གཏན་ཚིགས་སམ་རིགས་པས་དཔྱད་པས། སྐྲའི་རྩེ་མོ་བརྒྱར་གཤགས་པའི་ཚད་ཙམ་ཡང་གཟུང་དུ་མེད་དོ། །ཞེས་ངེས་པར་ཁོང་དུ་ཆུད་ནས། སྔར་བཞིན་
མཉམ་པར་གཞག་ནས་དེ་ལྟར་གུས་པ་དང། ཡུན་རིང་བ་དང་། རྒྱུན་མ་ཆད་པར་བསྒྲུབས་ན་སྐལ་བ་དང་ལྡན་པ་རྣམས་ཀྱིས་ཚེ་འདི་ཉིད་ལ་བདེན་པ་མཐོང་སྟེ་ཆོས་ཐམས་ཅཅད་ནམ་མཁའི་དཀྱིལ་
ལྟ་བུར་འབད་པ་དང་རྩོལ་བ་མེད་ཅིང་རང་གི་ངང་གིས་གྲུབ་པ་མངོན་སུམ་དུ་བྱེད་དོ། །དེ་ནི་ཆོས་ཐམས་ཅད་མི་མཐོང་བ་ཡིན་ལ་དེ་ཁ་ལ་ཡང་དག་པའི་ཡེ་ཤེས་མཐོང་བ་ཞེས་བྱ་སྟེ། ཡུམ་བར་

།མ་ལས། སངས་རྒྱས་བཅོམ་ལྡན་འདས་ཀྱི་ཡེ་ཤེས་ཀྱི་སྤྱན་གང་ཞེ་ན། གང་གིས་ཅིའང་མ་གཟིགས་པའི་དོན་དེ་གཟིགས་པའོ། །དེ་བཞིན་དུ་མཐོང་བ་གང་ཞེ་༄༅།
ན༑ ཡང་ཆོས་ཐམས་ཅད་མཐོང་བ་མེད་པའོ། །ཞེས་དང༌། སྡུད་པ་ལས། ནམ་མཁའ་མཐོང་ཞེས་སེམས་ཅན་ཚིག་ཏུ་རབ་ཏུ་བརྗོད། །ནམ་མཁའ་ཇི་ལྟར་མཐོང་བ་དོན་འདི་བརྟག་པར་
གྱིས༑ །དེ་ལྟར་ཆོས་མཐོང་བ་ཡང་དེ་བཞིན་གཤེགས་པས་གསུངས། །མཐོང་བ་དཔེ་གཞན་གྱིས་ནི་བསྙད་པར་ནུས་མ་ཡིན། །ཞེས་སོ། །དེ་ལྟ་བུའི་ཆོས་ཉིད་དེ་མཐོང་ནས་སེམས་ཅན་
རྣམས་ཀྱི་ཤེས་པ་མ་རིག་པའི་མུན་པ་ཤས་ཆེན་པོས་ཁེབས་པས་ཆོས་ཉིད་འདི་དག་ཁོང་དུ་མ་ཚུད་པས་ཡུན་རིང་པོར་འཁྲུལ་པས་རྣམ་པར་ཉམས་པ་ཡིན་ནོ། །ཞེས་ཡིད་ལ་བྱེད་ཅིང་སྙིང་རྗེ་ཆེན་པོ་
སྐྱེའོ༑ །ཞེས་འདི་ལྟར་ཆོས་ཐམས་ཅད་རྨི་ལམ་དང་འདྲ་བར་ཡིད་ལ་བྱེད་པ་མ་བརྗེད་པས་ལངས་ནས་ཡང་སེམས་ཅན་གྱི་དོན་དུ་དགེ་བ་རྣམས་འཁོར་གསུམ་ཡོངས་སུ་དག་པས་སྒྲུབ་པར་བྱེད་
༈དོ༑ །དེ་ལྟར་ཡང་སྡུད་པ་ལས། ཕུང་པོ་འདི་དག་གདོད་ནས་སྟོང་ཉིད་སྐྱེ་མེད་ཅེས། །མཉམ་པར་མ་གཞག་སེམས་ཅན་ཁམས་ལ་སྙིང་རྗེ་འཇུག །བར་སྐབས་དེར་ཡང་སངས་རྒྱས་ཆོས་

ལས་ཡོངས་མི་ཉམས། །ཞེས་གསུངས། དེ་ཡངཐབས་སྙིང་རྗེ་ཆེན་པོ་དེ་ཉིད་ཀྱི་ངོ་བོ་ལ་བལྟས་པས། འདས་པ་འགགས་ཏེ་མ་དམིགས། མ་འོངས་པ་མ་སྐྱེས་ཏེ་མ་དམིགས། ད་ལྟའི་
ཤེས་པ་ནི་དངོས་པོ་དང་མཚན་མ་གང་དུ་ཡང་མ་གྲུབ། སྙིང་རྗེ་སྐྱེ་བའི་ཡུལ་ལ་བལྟས་པས་དེའི་ལུས་འབྱུང་བ་བཞི་ལས་གྲུབ་པའི་བེམ་པོ་ཡིན་པས་སྡུག་བསྔལ་མེད། དེའི་སེམས་ནམ་མཁའ་
དང་འདྲ་བའི་སྟོང་བ་ཡིན་པས་སྡུག་བསྔལ་རང་ཡང་དེའི་དུས་སུ་གྲུབ་མ་མྱོང༌། སེམས་ཅན་རང་ཡང་བློས་བཏགས་པ་ཙམ་དུ་ཟད་ནས་ཐམས་ཅད་གང་དུ་ཡང་གྲུབ་པ་མེད་པ་ཅིག་ཏུ་ཐག་
ཆོད༑ དེ་ཁའི་ངང་ལ་བློ་བྲལ་དུ་ཁྲེས་སེ་འཇོག་པའོ། །དེས་བྱམས་པ་དང་སྙིང་རྗེ་ཡང་ཞེན་པ་མེད་པར་འཆར་ཏེ། དེ་ཀ་ལ་ཆོས་ལ་དམིགས་པའི་སྙིང་རྗེ་ཞེས་བྱ་སྟེ་ཆོས་སྣང་བ་ཙམ་འདི་ལ་
དམིགས་ནས་སྐྱེས་པའི་ཕྱིར་རོ། །དེ་ལྟར་ཡང་ཡང་བསྒོམས་པས་དུས་ཐམས་ཅད་དུ་དེའི་ངང་ལས་མ་གཡོས་ཏེ་མཉམ་གཞག་དང་རྗེས་ཐོབ་མེད་པ་ཆུ་བོ་རྒྱུན་གྱི་རྣལ་འབྱོར་དུ་ཧྲིལ་གྱིས་སོང་བ་དེ་
ཀ་མཐར་ཐུག་གི་འབྲས་བུ་ཆོས་སྐུ་ཐོབ་པ་ཡིན་ལ། དེའི་ཚེ་ཆོས་སྐུའི་ངང་ལས་མ་གཡོས་པར་གདུལ་བྱའི་སྣང་བ་དང་མཐུན་པར་ཤར་ནས་སེམས་ཅན་གྱི་དོན་ལྷུན་གྲུབ་ཏུ་མཛད། མཛད་ཀྱང་དེ་

།ལྟར་བྱའོ་སྙམ་པའི་ཀུན་སློང་སོགས་རྣམ་པར་རྟོག་པ་གང་ཡང་མེད་ཏེ། དཔེར་ན་ཡིད་བཞིན་ནོར་བུ་རིན་པོ་ཆེ་ལྟ་བུ་དེ་ལྟར་རྟོག་པ་མེད་ཀྱང་སེམས་ཅན་གྱི་དོན་མཛད་
པའི་ཆ་ནས་དམིགས་པ་མེད་པའི་སྙིང་རྗེ་ཞེས་བྱ་སྟེ། དོན་ལ་རྒྱུའི་མིང་འབྲས་བུ་ལ་བཏགས་པའོ། །གསུམ་པ་ནི། ཆོས་ཐམས་ཅད་གྱི་ཟབ་མོ་སྟོང་པ་ཉིད་སྤྲོས་པའི་མཐའ་ཐམས་ཅད་དང་བྲལ་
བ་ཅིག་གཏན་ལ་ཕེབས་ན། སྣང་སྲིད་འཁོར་འདས་ཀྱི་ཆོས་ཐམས་ཅད་དེའི་ངང་དུ་རང་གྲོལ་ཞིང་རང་དག་པས་སྒོམ་བྱེད་ཀྱི་དངོས་པོ་ལོགས་སུ་མི་རྙེད་དེ་ཙ་ན་མ་བསྒོམས་པར་སྒོམ་པ་ཆེན་པོ་རང་
བྱུང་༑ དེ་ལྟ་བུའི་ལྟ་སྒོམ་མཐར་ཕྱིན་ཙ་ན་ལུས་ངག་གི་སྤྱོད་པ་ཅི་བྱེད་ཐམས་ཅད་དེའི་ངང་དུ་སྤྱོད་ཅིང་། སྤོང་ལེན་མེད་པ་ཞིག་འབྱུང་། དེ་ལྟར་དུས་དང་གནས་སྐབས་ཐམས་ཅད་དུ་དེའི་ངང་
ལས་མི་གཡོ་ན་འབྲས་བུ་མངོན་དུ་གྱུར་པའོ། །དེས་ན་སྒོམ་པ་ཡིན་མིན་མེད་དེ་དམིགས་གཏད་དང་བྲལ་བ་ཞེས་དང༌། སྤྱོད་པ་ལ་བླང་དོར་མེད་དེ་བྱ་བྱེད་དང་བྲལ་བས་སོ། །འབྲས་བུ་ལ་རེ་
དོགས་མེད་དེ་ཤར་གྲོལ་དུས་མཉམ་པས་སོ། །བདེ་སྡུག་བླང་དོར་མི་འདོད་ན། །ལྟ་བ་ཚད་དུ་ཕྱིན་པ་ལགས། །ཞེས་སོ། །འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་

མེད། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ། །ཞེས་གསུངས། དེ་ནི་ཟུང་འཇུག་སྒོམ་ཞེས་པས་མདོར་བསྟན། ཟུང་འཇུག་གང་ཡིན་སྙམ་ན། ཆོས་ཉིད་
ཱ ནམ་མཁའ་ལྟ་བུ་ལ། །སྣང་བ་བྱང་ཆུབ་སེམས་སུ་སྦྱང༌། །གང་ཟུང་དུ་འཇུག་པ་ཞེ་ན། བདེན་གཉིས་བསྒོམས་པས་དེ་ཅིར་འགྱུར་རམ་སྙམ་ན། ཚོགས་གཉིས་བསྒྱུར་བ་
འདི༑ ཞེས། ཆོས་ཉིད་མངོན་དུ་བྱས་པས་ཡེ་ཤེས་ཀྱི་ཚོགས། ཀུན་རྫོབ་ཐབས་ལ་མཁས་པར་སྤྱད་པས་བསོད་ནམས་ཀྱི་ཚོགས་སུ་འགྱུར། དགོས་པ་ཅི་སྙམ་ན་དང་པོས་ཆོས་སྐྱ། གཉིས་
པས་གཟུགས་སྐུ་འགྲུབ་པར་བྱེད་པས། སྐུ་གཉིས་རྒྱུ་རུ་ཤེས་པར་བྱ། །ཞེས་སོ། །གསུམ་པ་ཕར་ཕྱིན་དྲུག་གི་སྤྱོད་པ་ལ་འཇུག་པ་ནི། ཕ་རོལ་ཕྱིན་དྲུག་སྤྱོད་པ་སྟེ། །ཞེས་པས་བསྟན་
།འོ་ན་སྣང་སྲིད་འཁོར་འདས་ཀྱི་ཆོས་ཐམས་ཅད་ཡེ་ནས་སྐྱེ་བ་མེད་པ་ཆོས་ཀྱི་སྐུའི་རང་བཞིན་ཡིན་ཞིང་བླང་དོར་བྱར་མེད་པ་ཅིག་ཡིན་ན་དགེ་བ་དང་དུ་མི་ལེན་ཅིང་། སྡིག་པ་སྤང་མི་དགོས་
སམ་སྙམ་ན་མཉམ་གཞག་གི་དུས་ན་ཆོས་ཐམས་ཅད་ཀྱི་ཟབ་མོ་སྟོང་པ་ཉིད་སྤྲོས་པའི་མཐའ་ཐམས་ཅད་དང་བྲལ་པ་བྱར་མེད་ཅིག་རྟོགས་ཀྱང་། རྗེས་ཐོབ་ཀྱི་དུས་སུ་སྣང་བ་འདི་རྨི་ལམ་སྒྱ་མ་ཙམ་

༄༅། །དུ་སྣང་བས་སྡིག་པ་མི་དགེ་བ་སྤང་ཞིང་དགེ་བ་ཉམས་སུ་ལེན་དགོས་ཏེ། སྤྱིར་རྒྱུ་འབྲས་ལ་གཉིས། ཞེན་པའི་རྒྱུ་འབྲས་དང༌། སྣང་ཙམ་གྱི་རྒྱུ་འབྲས་སོ།
དང་པོ་ནི་འོ་སྐོལ་སོ་སོ་སྐྱེ་བོ་དངོས་པོ་ལ་མངོན་པར་ཞེན་པ་རྣམས་ཀྱི་འཁྲུལ་པའི་སྒོ་ནས་ལས་དགེ་མི་དགེ་སྤྱད་པས་དེའི་འབྲས་བུ་ཡང་འཁོར་བའི་བདེ་སྡུག་སྣ་ཚོགས་ཉམས་སུ་མྱོང་བ་ཡིན་ནོ།
གཉིས་པ་ནི་རྣལ་འབྱོར་པ་རྟོགས་པ་དང་ལྡན་པ་རྣམས་ཀྱི་སྣང་བ་འདི་རྨི་ལམ་སྒྱུ་མ་ལྟ་བུར་རྟོགས་ནས་ལས་དགེ་མི་དགེ་ཐམས་ཅད་ཀྱང་རྨི་ལམ་སྒྱུ་མ་ལྟ་བུར་སྤྱད་པས་དེའི་འབྲས་བུ་ཡང་རྨི་ལམ་
མ་ལྟ་བུར་ཉམས་སུ་མྱོང་ངོ་། །སྣང་བ་སྒྱུ་མ་ལྟ་བུར་རྟོགས་ནས་རྒྱུ་ལས་དང་ཉོན་མོངས་པ་མེད་པས་འབྲས་བུ་བདེ་སྡུག་འབྱུང་བ་མི་འཐད་ཅེ་ན། མི་འཐད་པ་མེད་དེ་སྣང་བ་སྒྱུ་མ་ལྟ་བུར་རྟོགས
ཀྱང་སྟོང་པ་ཉིད་ཀྱི་གོམས་པ་མཐར་མ་ཕྱིན་ཏེ་ལས་དང་ཉོན་མོངས་སུ་བཞག་པའི་འགྱུར་བ་རགས་པོ་མེད་ཀྱང་ཕྲ་བ་བག་ཆགས་མ་སྤངས་པས་འབྱུང་བ་ཡིན་ནོ། །དེ་ལྟར་ཡང་སྤྱོད་འཇུག་
༈ ལས༑ གང་ཚེ་སྒྱུ་མའི་བུད་མེད་ལ། །དེ་བྱེད་ཉིད་ཀྱང་ཆགས་སྐྱེ་ན། །དེ་བྱེད་པ་ནི་ཤེས་བྱ་ལ། །ཉོན་མོངས་བག་ཆགས་མ་སྤངས་པ། །དེས་ན་དེ་མཐོང་བ་ན་དེ། །སྟོང་ཉིད་བག་ཆགས་

ཉམས་ཆུང་ཉིད། །ཅེས་གསུངས་སོ། །དེ་ལྟར་ལས་དགེ་མི་དགེ་སྤྱད་ཀྱང་བདེན་ཞེན་མེད་པས་འབྲས་བུ་འབྱིན་པར་མི་འཐད་དོ་ཞེ་ན། དེ་ཡང་འཐད་དེ། རྒྱུ་ལ་ཞེན་པ་མེད་དེ་སྒྱ་མ་ལྟ་བུར་
སྤྱད་པས། འབྲས་བུ་ཡང་ཞེན་པ་མེད་བ་སྒྱ་མ་ལྟ་བུར་ཉམས་སུ་མྱོང་བ་ཡིན་ནོ། །རྒྱུ་འབྲས་ཡོད་མེད་ཀྱི་མཚམས་ནི་ཆོས་ཉིད་ཀྱི་དོན་མ་རྟོགས་ཤིང་སྣང་བ་སྒྱ་མ་ལྟ་བུར་མ་རྟོགས་ཀྱི་བར་དུ་ཞེན་
པའི་རྒྱུ་འབྲས་ཡོད་ལ་ཆོས་ཉིད་བདེན་པའི་དོན་རྟོགས་སྣང་བ་སྒྱུ་མ་ལྟ་བུར་རྟོགས་ཀྱང་སྒོམ་པ་མཐར་མ་ཕྱིན་གྱི་བར་དུ་སྣང་ཙམ་གྱི་རྒྱུ་འབྲས་ཡོད།ཧྲིལ་གྱིས་དྲིལ་བས་ཆོས་སྐུ་མ་རྟོགས་ཀྱི་བར་དུ་
རྒྱུ་འབྲས་ཡོད་ལ། ཆོས་སྐུ་རྟོགས་ནས་རྒྱུ་འབྲས་བྱ་བའི་མིང་མེད་དོ། །སྦྱིན་སོགས་ལྔ་ལ་ཕ་རོལ་ཏུ་ཕྱིན་པ་ཞེས་བྱ་བར་བཞག་པ་ནི་སོ་སོ་སྐྱེ་བོའི་དུས་ནི་ཡོངས་སུ་བསྔོ་བ་ཆེན་པོས་དེའི་མིང་
ཐོབ་པར་བྱས་ལ་ས་ཐོབ་ནས་ནི་འཁོར་གསུམ་ཡོངས་སུ་དག་པའི་ཤེས་རབ་ཀྱི་གཟུང་བས་སོ། །འགྲོ་བ་མ་ལུས་པ་བྱང་ཆུབ་པར་བྱ་བའི་ཐབས་བླ་ན་མེད་པའི་བྱང་ཆུབ་ཀྱི་གོ་འཕང་ཡང་བསོད་
ནམས་དང་ཡེ་ཤེས་ཀྱི་ཚོགས་རྫོགས་པ་མེད་པར་ཐོབ་མི་ནུས་པས། ཚོགས་གཉིས་བསྒྲབ་པར་བྱའོ། །ཚོགས་གཉིས་ཀྱང་ཕ་རོལ་ཕྱིན་པ་དྲུག་གིས་བསྡུས་པ་ཡིན་ཏེ། དེའི་ཕྱིར་སྦྱིན་པའི་ཕ་༔

།རོལ་ཏུ་ཕྱིན་པ་ནས་གཟུང་ནས་ཐམས་ཅད་རྟག་ཏུ་ཡོངས་སུ་རྫོགས་པར་བྱའོ་ཞེས་ཡིད་ལ་བྱ་སྟེ། དྲུག་པོ་རེ་རེ་ལ་ཡང་འདུན་པར་བྱེད་དོ། །སྦྱིན་པའི་ཕ་རོལ་ཏུ་ཕྱིན༄༅།
པ་ལ་རྣམ་པ་གསུམ་སྟེ་ཟང་ཟིང་དང་མི་འཇིགས་པ་དང༌། ཆོས་ཀྱི་སྦྱིན་པའི་དབྱེ་བས་སོ། །དེ་ལ་ཆོས་ཀྱི་སྦྱིན་པ་ཡང་སེམས་ཅན་མ་ལུས་པ་རྣམས་ལ་གཞན་སྦྱིན་པར་མི་ནུས་ཀྱི། དེ་ནི་བསྡུ་བ་
རྣམ་པ་བཞི་པོ་དག་གིས་བསྒྲབ་པར་ནུས་སོ། །དེའི་ཕྱིར་སྦྱིན་པ་དང་། སྙན་པར་སྨྲ་བ་དང་། དོན་སྤྱོད་པ་དང་། དོན་མཐུན་པས་སེམས་ཅན་བསྡུ་བར་བྱའོ། །ཞེས་སེམས་ཅན་བསྡུ་བའི་དོན
དུ་སྨོན་ལམ་རྣམ་པ་བཞི་པོ་བསྐྱེད་པར་བྱའོ། །སྦྱིན་པ་རྣམ་པ་གསུམ་གྱི་ནང་ནས་ཟང་ཟིང་དང་། མི་འཇིགས་པའི་སྦྱིན་པ་གཉིས་ནི་བསྡུ་བའི་ཐབས་སུ་གྱུར་པ་ཡིན་ལ། ཆོས་ཀྱི་སྦྱིན་པ་ནི་ཐབས་
དེས་བསྒྲུབསཔ་ཡིན་ནོ། །དེ་བཞིན་ཚུལ་ཁྲིམས་དང་བཟོད་པ་དང་བསམ་གཏན་དང་ཤེས་རབ་ཀྱི་ཕར་ཕྱིན་ཡོངས་སུ་རྫོགས་པར་བྱ་སྟེ་རྒྱས་པར་ཐར་པ་རིན་པོ་ཆེའི་རྒྱན་བཞིན་ནོ། །གཉིས་པ་
༈ འདིར་བགྲོད་པ་མི་གནས་པའི་མྱང་འདས་བཤད་པ་ནི། འབྲས་བུ་མི་གནས་མྱ་ངན་འདས། །ཞེས་གསུངས་པས། དེ་ཡང་སྦྱིན་པ་ལ་སོགས་པའི་ཐབས་ཀྱིས་གཟུགས་ཀྱི་སྐུ་དང༌། ཞིང་དང་

འཁོར་ལ་སོགས་པ་ལོངས་སྤྱོད་ཆེན་པོའི་འབྲས་བུ་ཕུན་སུམ་ཚོགས་པ་ཡོངས་སུ་འཛིན་པར་མཛད་པས་བཅོམ་ལྡན་འདས་མྱ་ངན་ལས་འདས་པ་ལ་གནས་པར་མི་མཛད་དོ། །ཤེས་རབ་ཀྱིས་ཕྱིན་ཅི་
ལོག་མ་ལུས་པར་སྤངས་པས་འཁོར་བར་གནས་པར་མི་མཛད་དེ། འཁོར་བ་ནི་ཕྱིན་ཅི་ལོག་གི་བདག་ཉིད་ཡིན་པའི་ཕྱིར་རོ། །སྐྱེས་བུ་ཆེན་པོ་བསྡུས་པ་ཡིན། །ཞེས་པས་དེ་རྒྱུའི་ཐེག་པ་ལས་
བཤད་པའི་སྐྱེས་བུ་ཆེན་པོའི་ལམ་མདོར་བསྡུས་ཏེ་བསྟན་པ་ཡིན་ནོ། །བཞི་པ་འཁྲུལ་པ་ཡེ་ཤེས་སུ་འཆར་བ་ལ། གཞི་དྲི་མ་མེད་པ་ངོས་གཟུང་།ྋ ལམ་དྲི་མ་མེད་པ་ལ་རྩལ་སྦྱང་། འབྲས་བུ་
དྲི་མ་མེད་པ་མངོན་དུ་བྱ་བའི་ཚུལ་བཤད་པ་ལས། དང་པོ་ནི། རང་གི་སེམས་ཀྱི་ཆོས་ཉིད་དང༌། །གཞན་གྱི་སེམས་ཀྱི་ཆོས་ཉིད་ལ། །གཉིས་སུ་ཡོད་པ་མ་ཡིན་ན། །བདག་གཞན་འཛིན་པ་
ཇི་ལྟར་འཐད། །ཅེས་གསུངས་པས། ཐམས་ཅད་ཆོས་ཉིད་དུ་ཤེས་པ། དེ་མཐའ་དབུས་མེད་ཅིང་སྤྲོས་པ་དང་བྲལ་བ། དེ་ལ་འཕེལ་འགྲིབ་བམ་འགྱུར་བ་མེད་པ། དེ་ཕྱིར་སྤང་ཐོབ་གཞི་ལ་
མེད་པར་བསྟན་པ་བཞིས་གཏན་ལ་འབེབས་པའི་དང་པོ་ནི། སྣང་གྲགས་ཀྱི་ཆོས་ཐམས་ཅད་རང་སེམས་ཀྱི་ཆོས་ཉིད་སྐྱེ་བ་མེད་པར་རྟོགས་པས། ཆོས་ཅན་གྱི་མིང་མེད་དེ་དེ་རང་དུ་དག་པས་༔

༄༅། །གསེར་གླིང་དུ་ཕྱིན་པ་ལྟ་བུ། ཆོས་ཀྱི་དབྱིངས་ལ་དབྱེར་མེད་ཕྱིར། ། རིགས་ནི་ཐ་དད་རུང་མ་ཡིན། །ཞེས་གསུངས། གསེར་གླིང་དུ་ཕྱིན་ན་ཅིར་སྣང་ཐམས་
ཅད་གསེར་གྱི་རང་བཞིན་དུ་སྣང་བ་ལས་ས་དང་རྡོ་གཞན་གྱི་མིང་མེད། དཔེ་དེ་བཞིན་དུ་སྣང་བ་ཆོས་ཉིད་དུ་རྟོགས་པའི་གང་ཟག་ལ་ཆོས་ཉིད་འབའ་ཞིག་ལས་ཆོས་ཅན་བྱ་བའི་མིང་མེད་
པས༑ སྐད་ཅིག་གཅིག་གིས་བྱེ་བྲག་ཕྱེད། །ཅེས་དང༌། གཅིག་གི་ལྟ་པོ་གང་ཡིན་པ། །དེ་ནི་ཀུན་ཀྱི་ལྟ་པོ་ཡིན། །ཞེས་འབྱུང༌། གཉིས་པ་ཆོས་ཉིད་དུ་བཞག་པ་དེ་ཡང་མཐའ་དབུས་མེད་
ཅིང་སྤྲོས་པ་དང་བྲལ་བ་ནམ་མཁའ་ལྟ་བུ་སྟེ། ནམ་མཁའ་ལ་མཐའ་བཙལ་བས་མཐའ་མ་རྙེད། དེ་ལ་བལྟོས་པའི་དབུས་ཀྱང་རྙེད་མི་སྲིད། དེས་ན་མཐའ་དབུས་དང་བྲལ་བ་བཞིན། ཆོས་
ཉིད་ཀྱི་དོན་ལ་མཐའ་བཙལ་བས་མཐའ་མི་རྙེད་དེ། མ་རྙེད་ན་དེ་ལ་བལྟོས་པའི་དབུས་ཀྱང་མི་རྙེད། དེས་མཐའ་དབུས་དང་། ཡོད་པ་དང་མེད་པ་ལ་སོགས་པའི་སྤྲོས་པ་ཐམས་ཅད་དང་བྲལ་ཏེ་
༆ བློས་བསམ་གྱིས་མི་ཁྱབ། དེས་ངག་ཏུ་བརྗོད་དུ་མེད་པ་ཡིན་ནོ། །དེ་འཕེལ་འགྲིབ་བམ་འགྱུར་བ་མེད་པ་སའི་སྙིང་པོ་གསེར་ལྟ་བུ་སྟེ། གསེར་དེ་འཇིམ་པའི་སྤྲག་ཏུ་བཅུག་པ་ངན་དུ་མ་

སོང༌། འདམ་ནས་བཏོན་ཏེ་སྦྱངས་ཤིང་བྱི་དོར་བྱས་ཀྱང་བཟང་དུ་མི་འགྲོ་ལ་བཟོས་པས་མ་འཕེལ་པ་བཞིན། ཆོས་ཉིད་ཀྱང་སེམས་ཅན་གྱི་རྒྱུད་ལ་ཡོད་པས་མ་འགྲིབས་ལ་ངན་དུ་མ་
སོང་༑ སངས་རྒྱས་གྱི་རྒྱུད་ལ་ཡོད་པས་མ་འཕེལ་ལ་བཟང་དུ་མ་སོང་བའོ། །དེ་ལ་སྤང་རྒྱུ་འམ་ཐོབ་རྒྱུ་མེད་པ་ཉི་མ་ལྟ་བུ་སྟེ། ཉི་མ་ལ་མུན་པ་མེད་པར་རང་བཞིན་གྱིས་གསལ་བ་ཡིན་པ་
བཞིན༑ ཆོས་ཉིད་ཀྱང་རང་བཞིན་གྱིས་རྣམ་པར་དག་པས་དེའི་སྟེང་ནས་སྤང་དུ་མེད། ཡོན་ཏན་ལྷུན་གྲུབ་ཏུ་བཞུགས་པས་དེ་ལས་ཐོབ་བྱ་སྔར་མེད་པ་ཅིག་ཐོབ་རྒྱུ་མེད་པ་ཡིན་ནོ། །དེ་ལྟར་
གཏན་ལ་ཕེབས་པ་ལ་ཆོས་ཉིད་ངོས་ཟིན་པ་ཞེས་བྱའོ། །གཉིས་པ་ལམ་དྲི་མ་མེད་པ་ལ་རྩལ་སྦྱང་བ་ལ། ལྟ་བ་ཕྱག་རྒྱ་ཆེན་པོ་གཏན་ལ་འབེབས་པ། སྒོམ་པ་འོད་གསལ་དྲི་མེད་ལ་གོམས་པར་
བྱ་བ། སྤྱོད་པ་ཅིར་སྣང་ཐུག་ཕྲད་རང་གྲོལ་དུ་ཁྱེར་བ་དང་གསུམ་ལས། དང་པོ་ནི། འཁོར་བའི་རང་བཞིན་ཤེས་གྱུར་པ། །དེ་ཉིད་མྱ་ངན་འདས་པར་བརྗོད། །དེ་སྐད་གསུངས་པས་འཁོར་
འདས་ལ། །བཟང་ངན་འཛིན་པ་ཇི་ལྟར་འཐད། །ཅེས་གསུངས་པས་སྣང་གྲགས་ཀྱི་ཆོས་ཐམས་ཅད་ལྷན་ཅིག་སྐྱེས་པའི་ཡེ་ཤེས་ཀྱི་སྣང་བར་ཤར་བ་སྟེ། དེ་ལ་དབྱེ་ན་གསུམ། ཕྱི་ལྷན་ཅིག་

༄༅། །སྐྱེས་པ་དང༌། ནང་ལྷན་ཅིག་སྐྱེས་པ་དང༌། གསང་བ་ལྷན་ཅིག་སྐྱེས་པའོ། །དང་པོ་ནི། ཕྱི་ཚོགས་དྲུག་ཡུལ་གྱི་སྣང་བ་ཐམས་ཅད་ཀྱང་ཆོས་ཉིད་སྟོང་པ་དང
ལམམཆོག་
ལྷན་ཅིག་སྐྱེས་ལ། ཆོས་ཉིད་སྟོང་པ་ཡང་སྣང་བ་དང་ལྷན་ཅིག་སྐྱེས་པ་སྟེ། དེ་གཉིས་ཀྱང་དུས་ལ་སྔ་ཕྱི་མེད་ཅིང་དངོས་པོ་ལ་བཟང་ངན་མེད་པས་ན་ལྷན་ཅིག་སྐྱེས་པའོ། །དེ་ལྷན་ཅིག་སྐྱེས་
པར་ངོ་མ་ཤེས་པ་ཇི་སྲིད་དུ་ཕྱི་གཟུང་བའི་ཡུལ་རྟོག་པ་ཡིན་ལ། ལྷན་ཅིག་སྐྱེས་པར་ངོས་ཟིན་པ་ལ་རང་གི་ངོ་བོའི་སྒོ་ནས་མིང་བཏགས་པས་ལྷན་ཅིག་སྐྱེས་པའི་ཡེ་ཤེས་ཞེས་བྱ། ཡུལ་ཤེས་པའི་
དྲུག་05CHA.P
སྒོ་ནས་མིང་བཏགས་པ་ཇི་སྙེད་པ་མཁྱེན་པའི་ཡེ་ཤེས། གཉིས་པ་ནི། ནང་འཛིན་བྱེད་ཀྱི་ཤེས་པའང་འོད་གསལ་སྟོང་པ་དང་ལྷན་ཅིག་སྐྱེས་ལ། འོད་གསལ་སྟོང་པའང་སེམས་འཛིན་བྱེད་ཀྱི་
ཤེས་པ་དང་ལྷན་ཅིག་སྐྱེས་ཏེ། དེ་གཉིས་ལ་དུས་ལ་སྔ་ཕྱི་མེད་ཅིང་དངོས་པོ་ལ་བཟང་ངན་མེད་དོ། །དེ་ལྟར་ལྷན་ཅིག་སྐྱེས་པ་ངོས་མ་ཟིན་པ་ཇི་སྲིད་དུ་འཛིན་པའི་རྟོག་པ་ཡིན་ལ། ངོས་ཟིན་ན་
༆ ངོ་བོའི་སྒོ་ནས་མིང་བཏགས་པ་ལྷན་ཅིག་སྐྱེས་པའི་ཡེ་ཤེས་ཞེས་བྱའོ། ཡུལ་ཅན་ཤེས་པའི་སྒོ་ནས་མིང་བཏགས་པ་ཇི་ལྟ་བ་མཁྱེན་པའི་ཡེ་ཤེས་ཞེས་བྱའོ། །གསུམ་པ་སྒྲོ་འདོགས་གཅོད་བྱེད་ཀྱི་

ཤེས་པ་ཆོས་ཀྱི་དབྱིངས་དང་ལྷན་ཅིག་སྐྱེས་པ་ཡིན་ལ། ཆོས་ཀྱི་དབྱིངས་ཀྱང་སྒྲོ་འདོགས་གཅོད་བྱེད་ཀྱི་ཤེས་པ་དང་ལྷན་ཅིག་སྐྱེས་པའོ། །དེ་ངོས་མ་ཟིན་པ་ཇི་སྲིད་དུ་ལྷན་ཅིག་སྐྱེས་པའི་ཡེ་ཤེས་
ཡིན་ལ། དེ་ངོས་ཟིན་པས་དབྱིངས་ཀྱི་ཡེ་ཤེས་བྱིན་གྱིས་བརླབས་པས་རིག་པའི་རྟོག་པ་དག་སྟེ་དབྱིངས་དང་ཡེ་ཤེས་དབྱེར་མེད་པ་དེ་ལ་ཇི་ལྟ་ཇི་སྙེད་ཟུང་དུ་འཇུག་པའི་ཡེ་ཤེས་ཞེས་ཀྱང་བྱ་
ལ༑ རྣམ་པར་མི་རྟོག་པའི་ཡེ་ཤེས་སུ་ཐ་སྙད་བཏགས་ཀྱི། དོན་ལ་ཡེ་ཤེས་མེད་དོ། །གཉིས་པ་ནི། ལྟ་བ་གཏན་ལ་ཕབ་པས་མི་ཆོག །སྒོམ་པ་ཉམས་སུ་ལེན་དགོས། དེ་ཇི་ལྟར་ཉམས་
སུ་ལེན་ན། སྟོང་དང་རྟེན་འབྱུང་དོན་གཅིག་པ། །དབུ་མའི་ལམ་དུ་གསུངས་པ་ལ། །སྟོང་ཉིད་སྟོན་པའི་བླ་མ་ཅིག །ལོགས་ནས་དགོས་པ་ཇི་ལྟར་འཐད། །ཅེས་གསུངས་པས། རྟེན་
ཅིང་འབྲེལ་བར་འབྱུང་བ་སྣང་གྲགས་ཀྱི་ཆོས་ཐམས་ཅད་ཡེ་ནས་འོད་གསལ་སྟོང་པ་སྐྱེ་བ་མེད་པ་ཆོས་སྐུའི་རང་བཞིན་ཡིན་ལ། གདོད་མ་ནས་རྣམ་པར་དག་པ་སྤྲོས་པའི་མཐའ་ཐམས་ཅད་དང་
བྲལ་བར་མངོན་སུམ་དུ་ཞལ་མཇལ་བ་དེ་ཀ་བླ་མ། དེ་ཀའི་ངང་ལ་སྒོམ་པ་དང་མི་སྒོམ་པ་དང༌། ཡོད་པ་དང་མེད་པ་ལ་སོགས་པ་གཟུང་འཛིན་གྱི་བློའི་དྲི་མ་དང་བྲལ་བར་བྱས་ལ་བློ་བྲལ་གྱི་ངང་

།དུ་ལས་མེད་དུ་བཞག་པ་སྟེ། ཆོས་ཉིད་སྤྲོས་དང་བྲལ་བ་ལ། །ཤེས་པ་སྤྲོས་དང་བྲལ་བར་བཞག་ཅེས་པའོ། །དེ་ཀས་སྒྲོ་འདོག་ཐམས་ཅད་ཆོད་པས། ཕྱི་ནས་༄༅།
སྒྲོ་འདོག་གཅོད་བྱེད་གཞན་བརྟེན་མི་དགོས་པ་ཡིན་ནོ། །གསུམ་པ་ནི། རང་གི་སེམས་ལ་བཟོ་ཤེས་ན། །ཐམས་ཅད་བདེན་པར་མ་གྲུབ་པས། །ཇི་ལྟར་སྣང་ཡང་བློ་སྦྱོང་གི །གྲོགས་དང་
མཐུན་པའི་རྒྱུ་རུ་སྦྱར། །གེགས་སེལ་ལོགས་ནས་ཅི་ཞིག་དགོས། ཞེས་གསུངས་ཏེ། ལྟ་སྒོམ་གྱིས་སྣང་གྲགས་ཀྱི་ཆོས་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་གཏན་ལ་ཕབ་ཅིང་བསྒོམས་
པའི་སྟོབས་ཀྱིས་རྗེས་ཀྱི་གནས་སྐབས་སུ་སྣང་བ་གང་དང་ཕྲད་པ་ཐམས་ཅད་ཀྱང་ལྷན་ཅིག་སྐྱེས་པའི་ཡེ་ཤེས་སུ་ངོས་ཟིན་པས་ཚོགས་དྲུག་ཡུལ་གྱི་སྣང་བ་ཐམས་ཅད་རང་གྲོལ་དུ་འགྲོ་བ་དཔེར་ན་
སྔར་འདྲིས་ཀྱི་མི་དང་ཕྲད་པ་ལྟ་བུའོ། །དེས་སྣང་བ་གཟུགས་ལ་དམིགས་པའི་དུས་སུ་སྣང་སྟོང་གཉིས་མེད་དུ་གཏན་ལ་ཕེབས་ཏེ། སྦྲུལ་དུ་གཟུང་བའི་ཐག་པ་ལ་ཐག་པར་མཐོང་བ་
དང་༑ སྦྲུལ་འཛིན་ཞིག་པ་དུས་མཉམ་པ་བཞིན་ནོ། །དེས་འཇིག་རྟེན་ཆོས་བརྒྱད་ཀྱི་ནང་ནས་རྙེད་ན་དགའ་མ་རྙེད་ན་མི་དགའ་བར་འཛིན་པ་མགོ་སྙོམས། དེ་བཞིན་བརྗོད་པ་སྒྲ་དང་ཕྲད་པའི་

དུས་གྲགས་སྟོང་དུ་ཤེས་པས། གྲགས་ན་དགའ། མ་གྲགས་ན་མི་དགའ་བ། བསྟོད་ན་དགའ། སྨད་ན་མི་དགའ་བ་བཞི་ལས་རང་གྲོལ་ཏེ་མགོ་སྙོམས་པའོ། །སྣོམ་པ་དྲི་བྲོ་བ་རོ། རེག་
པ་འཇམ་རྩུབ་ཐམས་ཅད་ཚོར་སྟོང་དུ་གཏན་ལ་ཕེབས་ནས། བདེ་ན་དགའ། སྡུག་ན་མི་དགའ་བ་རང་གྲོལ་ཏེ་མགོ་སྙོམས་པས་འཇིག་རྟེན་ཆོས་བརྒྱད་ཀྱི་འཆིང་བ་དང་འབྲལ་བ་ཡིན་ནོ། །ད་
དུང་ཆོས་བརྒྱད་ཀྱི་སྣང་ཤས་འདུག་ན་དེ་ལྟར་གཏན་ལ་མ་ཕེབས་པའམ། ཕེབས་ཀྱང་བརྟན་པ་མཐོབ་པ་ཡིན་པས་སྔར་བཞིན་ལྟ་སྒོམ་སྤྱོད་པ་གསུམ་གྱི་ཉམས་ལེན་ལ་ཡང་དང་ཡང་དུ་འབད་པར་
བྱའོ༑ །གསུམ་པ་འབྲས་བུ་དྲི་མ་མེད་པ་ནི། མི་གནས་པའི་མྱ་ངན་ལས་འདས་པ་ཉིད་ཡིན་པས་གཞུང་ཚིག་ལ། ལོགས་སུ་བཀར་བ་མེད་ལ། ལམ་དེ་ཉམས་སུ་བླངས་པས་གོམས་པ་མཐར་
ཐུག་པ་ན་འབྲས་བུ་སྐུ་གསུམ་རོ་མཉམ་བདེ་བ་ཆེན་པོའི་སྐུ་ཐོབ་པ་ཡིན་ཏེ། དེ་ཡང་སྐུ་གསུམ་ཡེ་ཤེས་ལྔའི་རང་བཞིན་ནོ། །སྐུ་གསུམ་དུ་འཇོག་པ་ནི་དེས་རང་དོན་དུ་སྤངས་བ་ཕུན་སུམ་ཚོགས་པ་
ཆོས་སྐུ་ཐོབ་ལ། གཞན་དོན་དུ་ཐོབ་པ་ཕུན་སུམ་ཚོགས་པའི་གཟུགས་སྐུ་གཉིས་ཐོབ་པས་སོ། །དེ་ལས་གཉིས་སུ་འོང་བ་ཡང༌། ཡེ་ཤེས་ལས་ལོངས་སྐུ་འབྱུང་ལ། ཐུགས་རྗེ་ལས་སྤྲུལ་སྐུ་

༄༅། །འཆར་བའོ། །དེ་ལྟར་སྐུ་གསུམ་དུ་འཇོག་པ་ཡང་གདུལ་བྱ་ལ་བལྟོས་ནས་ཡིན་ཏེ། ཚུལ་ཇི་ལྟར་ཞེ་ན། མི་སྣང་ལ་ཞེན་པ་མེད་པས་ཡེ་ཤེས་ཀྱི་ཁམས། སྟོན་པ་
ལམམཆོག་
ཆོས་ཀྱི་སྐུའི་གདུལ་བྱ་ཡིན་ཏེ། དེ་ལྟར་མདོ་ལས། ྋམི་རྟོག་ཡེ་ཤེས་རྒྱུ་བ་ལ། །དོན་ཀུན་སྣང་བ་མེད་ཕྱིར་རོ། །དེ་ཉིད་ཁོང་དུ་ཚུད་པར་བྱ། ཞེས་གསུངས། དེའང་དབྱིངས་དེ་བཞིན་ཉིད་
དེ་རྟོགས་པའི་ཡེ་ཤེས་དང་དབྱེར་མེད་པ་ཙམ་ལ་བྱའོ། །སྣང་ལ་ཞེན་པ་མེད་པ་དག་པ་འཇིག་རྟེན་པའི་ཁམས་ས་ཆེན་པོ་ལ་ཞུགས་པ་སྟོན་པ་ལོངས་སྤྱོད་རྫོགས་པའི་སྐུའི་གདུལ་བྱ། སྣང་ལ་ཞེན་
པ་དང་བཅས་པའི་མ་དག་འཇིག་རྟེན་གྱི་ཁམས་དགའ་ལྡན་ནམ་སུམ་ཅུ་རྩ་གསུམ་པ་འམ། འཛམ་བུའི་གླིང་པ། སྟོན་པ་སྤྲལ་པའི་སྐའི་གདུལ་བྱའོ། །ཡེ་ཤེས་ལྔ་ནི་ལྡོག་པ་ཐ་དད་པ་ལས་
དངོས་པོ་ཐ་དད་པ་ནི་མ་ཡིན་ནོ། །ཞེས་ཆོས་ཀྱི་རྒྱལ་པོ་དྭགས་པོ་ལྷ་རྗེའི་གསུང་ངག་ལམ་མཆོག་རིན་པོ་ཆེའི་འཕྲེང་བ་ཞེས་བྱ་བ་རྗེ་བཙུན་ཉིད་ཀྱིས་མཛད་པའི་རྩ་བའི་ཚིགས་བཅད་དང་། གསུང་
དུམ་བུ་ཁྲིགས་སུ་གནས་པ་རྒྱས་པར་བཤད་པ་པདྨ་དཀར་པོས་གསང་སྔགས་ཆོས་གླིང་ཞེས་བྱ་བ་ཙ་རི་ཏྲའི་གནས་སྒོར་སྦྱར་བ་ལས། སྙིང་པོ་ཀུན་གྱིས་གོ་བདེར་བསྒྲིལ་བ་འདི། ལོ་གྲོ་དོལ་ཕ་

རལ་ཙན་དན་སྟེངས་ཀྱི་སྐྱེད་ཚལ། ལོ་མའི་སྡིང་ཁང་ཉམས་དགའ་བར་སྦྱར་བ་རྫོགས་སོ།། །།

༄༅། །དྭགས་པོ་ཆོས་བཞིའི་རྩ་བ་སྐྱེས་བུ་གསུམ་གྱི་ལམ་གྱི་མཆོག་རིན་པོ་ཆེའི་འཕྲེང་བ་ཞེས་བྱ་བ་ཆོས་རྗེ་སྒམ་པོ་
པས་མཛད་པ་བཞུགས་སོ།།

༄༅། །སྡོམ་དང་དམ་ཚིག་གུས་སེམས་མ་ཉམས་ཤིང༌། །ལུང་དང་རྟོགས་པ་བྱིན་རླབས་བརྒྱུད་པར་ལྡན། །ཇོ་བོའི་བཀའ་བརྒྱུད་
བླ་མ་དམ་པ་ལ། །རྐང་གི་ཁོང་དང་སྙིང་གི་དཀྱིལ་ནས་འདུད། །ཐེག་པ་ཐམས་ཅད་བརྗོད་བྱར་བསྟན་པ་ཡི། ྋ།སྐྱེས་བུ་གསུམ་གྱི་ལམ་གྱི་རིམ་པ་
འདི༑ །དུས་གསུམ་འཕགས་པ་རྣམས་ཀྱི་གཞུང་ལམ་སྟེ། །ཆོས་བཞིས་རྒྱས་བཤད་དེ་དག་རེ་རེའང༌། །ལྟ་སྒོམ་སྤྱོད་པ་གསུམ་གྱིས་ཉམས་སུ་
བླང་༑ །ཡང་དག་ལྟ་བ་ལས་འབྲས་སྒོམ། །དགེ་སྡིག་འཇུག་ལྡོག་སྤྱོད་པ་སྟེ། །འབྲས་བུ་མཐོ་རིས་ལྷ་མི་གཉིས། །སྐྱེས་བུ་ཆུང་ངུ་བསྡུས་པ་

བཞིའི་
༄༅། །ཡིན༑ །བདག་མེད་ལྟ་བ་ཉེས་དམིགས་བསྒོམ། །ངེས་འབྱུང་བསླབ་པ་གསུམ་སྤྱོད་པ། །འབྲས་བུ་ཉན་རང་བྱུང་ཆུབ་
སྟེ༑ །སྐྱེས་བུ་འབྲིང་པོ་བསྡུས་པ་ཡིན། །བདེན་གཉིས་ལྟ་བ་ཟུང་འཇུག་སྒོམ། །ཕ་རོལ་ཕྱིན་དྲུག་སྤྱོད་པ་སྟེ། །འབྲས་བུ་མི་གནས་མྱ་ངན་
འདས༑ །སྐྱེས་བུ་ཆེན་པོ་བསྡུས་པ་ཡིན། །ཆོས་ཉིད་ནམ་མཁའ་ལྟ་བུ་ལ། །སྣང་བ་བྱང་ཆུབ་སེམས་སུ་སྦྱང་། །བདེན་གཉིས་ཚོགས་གཉིས་བསྒྱུར་
བ་འདི། །སྐུ་གཉིས་རྒྱུ་རུ་ཤེས་པར་བྱ། །བདག་གིས་བདེ་ལ་གཞན་སྦྱོར་ནུས། །བྱམས་པ་ཚད་དུ་ཕྱིན་པ་ལགས། །གཞན་གྱི་སྡུག་བསྔལ་བདག་
ཡ

ལེན་ནུས། །སྙིང་རྗེ་ཚད་དུ་ཕྱིན་པ་ལགས། །གནོད་སྐྱེལ་གྱིས་བློ་མི་སྨས་ན། །བྱང་སེམས་ཚད་དུ་ཕྱིན་པ་ལགས། །བདེ་སྡུག་བླང་དོར་མི་འདོད་ན། །ལྟ་བ་ཚད་དུ་ཕྱིན་པ་ལགས། །རང་
གི་སེམས་ཀྱི་ཆོས་ཉིད་དང་། །གཞན་གྱི་སེམས་ཀྱི་ཆོས་ཉིད་ལ། །གཉིས་སུ་ཡོད་པ་མ་ཡིན་ན། །བདག་གཞན་འཛིན་པ་ཇི་ལྟར་འཐད། །འཁོར་བའི་རང་བཞིན་ཤེས་གྱུར་པ། །དེ་ཉིད་མྱ་
ངན་འདས་པར་བརྗོད། །དེ་སྐད་གསུངས་པས་འཁོར་འདས་ལ། །བཟང་ངན་འཛིན་པ་ཇི་ལྟར་འཐད། །སྟོང་དང་རྟེན་འབྱུང་དོན་གཅིག་པ། །དབུ་མའི་ལམ་དུ་གསུངས་པ་ལ། །སྟོང་ཉིད་
སྟོན་པའི་བླ་མ་ཞིག །ལོགས་ནས་དགོས་པ་ཇི་ལྟར་འཐད། །རང་གི་སེམས་ལ་བཟོ་ཤེས་ན། །ཐམས་ཅད་བདེན་པར་མ་གྲུབ་པས། །ཇི་ལྟར་སྣང་ཡང་བློ་སྦྱོང་གི །གྲོགས་དང་མཐུན་པའི་
རྒྱུ་རུ་སྦྱར། །གེགས་སེལ་ལོགས་ནས་ཅི་ཞིག་དགོས། །དགེ་སློང་འཚོ་བྱེད་ཅེས་བྱང་ཕྱོགས་གངས་རིའི་ལྗོངས་འདིའི་བསྟན་པ་ལ་བྱ་བ་བྱེད་པར་སྟོན་པས་ལུང་བསྟན་པ་དེས་མཛད་པ་རྫོགས་
སྐྱེས་བུ་གསུམ་གྱི་ལམ་རིམ་ཕྱེད་བཅས་ཤོ་ལོ་ཀ་བཅུ་གཉིས་པའི་འགྲེལ་པ་མདོར་བསྡུས་པ་སློབ་དཔོན་སྒམ་པོ་པས་མཛད་པ་བཞུགས་སོ། །བླ་མ་དམ་པ་རྣམས་ལ་ཕྱག་སོ།། །།

༄༅། །འཚལ་ལོ། །སྤྱིར་ལམ་ལ་འཇུག་པའི་ཐོག་མ་ལ་དཔོན་སློབ་མཚན་ཉིད་དང་ལྡན་པ་གཉིས་དགོས་པ་ཐམས་ཅད་དུ་འདྲ། དེ་ལ་བླ་མ་དེ་ཇི་ལྟ་བུ་ཞིག་དགོས་
ཆོས་
བཞིའི་ན༑ སྡོམ་དང་ཞེས་པ། སྡོམ་པའི་རིམ་པ་གང་བླངས་པ་མ་ཉམས་པ་ཅིག་དགོས། དམ་ཚིག་ཅེས་པ། སྔགས་ཀྱི་ལ་མི་ཟེར། །རང་གི་བླ་མ་དེ་དམ་ཚིག་ལ་ཟོལ་མེད་པ་བླ་མ་ཐམས་ཅད་ལ་
གུས་སེམས་མ་ཉམས་པ་ཞིག་དགོས། དེ་ཡང་། ལུང་དང་རྟོགས་པ་བྱིན་རླབས་གསུམ་གྱི་རྒྱུད་པར་ལྡན་པ་ཅིག་དགོས་ཏེ། ཇོ་བོའི་བཀའ་བརྒྱུད་ཕལ་དེ་གསུམ་དང་ལྡན་པ་ཡིན་གསུང་། དེ་
གསུམ་
ལྟར་ཁུངས་ནས་བྱུང་བའི་བླ་མ་གཅིག་ལ་བརྟེན་པའི་ཚུལ་ནི་རྐྱང་ངེ་བ་གུས་པ་མེད་པ་མ་ཡིན་ཏེ།ྋ རྐང་གི་ཅེས་སོ། །ཐེག་པ་ཞེས་པ་ནི་མདོར་བསྟན་པ་སྟེ། འདི་རྡོ་རྗེ་སེམས་དཔའི་གསེབ་ལམ་
ཞེས་པ་ལྟ་བུ་ནི་མ་ཡིན་ཏེ་དུས་གསུམ་གྱི་སངས་རྒྱས་དང་བྱང་སེམས་ཐམས་ཅད་གཤེགས་ཤིང་རྗེས་སུ་གཤེགས་པའི་གཞུང་ལམ་ཆེན་མོ་ཡིན། དེ་ཡང༌། ཆོས་ཆོས་སུ་འགྲོ་བ། ཆོས་ལམ་
དུ་འགྲོ་བ། ལམ་འཁྲུལ་པ་སེལ་བ། འཁྲུལ་པ་ཡེ་ཤེས་སུ་འཆར་བ་བཞིར་ཕྱེ། རེ་རེ་ཡང་ལྟ་སྒོམ་སྤྱོད་པ་གསུམ་གྱིས་ཉམས་སུ་ལེན་པ་ལས། དང་པོ་ལས་འབྲས་ལ་ཡིད་ཆེས་པ་འཇིག་

རྟེན་པའི་ཡང་དག་པའི་ལྟ་བ་དང་། ལས་རྒྱུ་འབྲས་སྒོམ། སྡིག་པ་ལས་ལྡོག དགེ་བ་ལ་འཇུག དེས་འབྲས་བུ་ལྷ་མི་ཞེས་སོ། །གང་ཟག་དང་གཟུང་བ་མེད་པར་ལྟ་བ་དང༌། །འཁོར་
བའི་ཉེས་དམིགས་སྒོམ་པ། །ངེས་འབྱུང་གི་ཤཱི་ལ་ལ་སོགས་པར་སྤྱོད་པ་སྟེ། འབྲས་བུ་ཉན་ཐོས་དང་རང་སངས་རྒྱས་ཞེས་སོ། །འཕགས་པའི་བདེན་པ་གཉིས་ལྟ་བ་ཡིན་ལ། དེ་ཡང་ཀུན་
རྫོབ་ཐབས། དོན་དམ་ཤེས་རབ། དེ་གཉིས་ཟུང་དུ་འཇུག་པ་སྒོམ་པ། བྱང་ཆུབ་མཆོག་ཏུ་སེམས་བསྐྱེད་ནས་ལམ་ཕ་རོལ་ཏུ་ཕྱིན་པ་དྲུག་ལ་སློབ་པར་སྤྱོད་པ་ལས། འབྲས་བུ་རྣམ་མཁྱེན་གྱི་
སངས་རྒྱས་ཐོབ་ཅེས་སོ། །དེ་ཉིད་ཅུང་ཞིག་བཤད་པ་ནི་གཞི་ཅེས་ཏེ་ནམ་མཁའ་རང་བཞིན་གྱིས་དག་པ་འདི་ལ་ཚར་ནོན་ལྟ་བུའི་དངོས་པོ་ཅིག་གཟུང་ཙ་ན་དེས་ནོན་པའི་ནམ་མཁའ་དེ་གར་སོང་སྟེ་
གར་ཡང་སོང་བ་མེད། དངོས་པོ་དེ་མེད་ཙ་ན་དེའི་བཤུལ་དུ་ནམ་མཁའ་གང་ནས་འོངས་ཏེ་གང་ནས་ཀྱང་འོངས་བ་མེད། དེ་ནས་ཚར་ནོན་ལྟ་བུ་འདི་ཤེས་རབ་ཀྱི་མཚོན་རྣོན་པོ་གཅིག་གིས་
གཏུབས་ཤིང་བཤིག་ན་རྡུལ་ཕྲ་རབ་ཀྱང་ལུས་པ་མེད་དེ་གཟུགས་སྟོང་པའོ་ཞེས་པའི་དོན། ཀུན་རྫོབ་སྒྱུ་མ་ཙམ་དུ་ད་ལྟ་སྣང་བ་ཡོད་དེ་སྟོང་པ་ཉིད་གཟུགས་སོ་ཞེས་པའོ། །དེས་ན་གཟུགས་ལས་

།སྟོང་པ་ཉིད་གཞན་མ་ཡིན། སྟོང་པ་ཉིད་ལས་ཀྱང་གཟུགས་གཞན་མ་ཡིན་ཞེས་གཟུགས་སྟོང་པར་སྒྲུབ་པའི་མན་ངག་ཡིན་ཏེ། དོན་དམ་དེ་ལྟར་ཡིན་བ་ལ་ཀུན་རྫོབ་༄༅།
བཞིའི་ཏུ་སྣང་བ་ཅི་སྣང་ཐམས་ཅད་ལ་ཆགས་སྡང་གི་ཡུལ་དུ་མ་སོང་བར་ཐབས་བྱང་ཆུབ་སེམས་སྦྱོང་བའི་མཐུན་རྐྱེན་དུ་བྱ་སྟེ། དེ་ལྟར་བདེན་པ་གཉིས་པོ་ཐབས་ཤེས་རབ་ཡིན་ལ། དེ་གཉིས་བསྒོམ་
པ་ལས་འབྲས་བུ་སྐུ་གཉིས་ཞེས་སོ། །དེ་ལ་ཁ་ལྟས་མི་ཕན་རྟགས་འདི་ཚོ་དགོས་ཏེ། བདག་གིས་བདེ་བ་གཞན་ལ་སྟེར། །གཞན་གྱི་སྡུག་བསྔལ་བདག་གིས་ལེན། །བདག་ལ་གནོད་པ་བྱེད་
པ་ལ་སེམས་ཅན་གྱི་རང་བཞིན་དུ་ཤེས་པས་བློ་མི་སྨས་ཤིང་ལན་མི་བྱེད་པ་དང༌། དོན་ལ་མེད་པའི་ཁ་སྟོང་གིས་མི་ཕན། བདེན་པ་ཡང་དག་ཏུ་མ་གྲུབ་པས་བླང་དོར་དུ་མི་འདོད་དེ་ཆོས་བརྒྱད་
མགོ་སྙོམས་པའོ། ཆོས་ཉིད་ཐ་དད་མེད་པ་ལ་བདག་གཞན་དུ་གཟུང་ནས་ཆགས་སྡང་མི་འཐད་པས། འཁོར་བ་ངན་པ་ཅིག་སྤངས་ནས་མྱང་འདས་བཟང་པོ་ཅིག་ཐོབ་པར་འདོད་པ་སྤང་ངོ༌། །
རྟེན་འབྲེལ་དང་སྟོང་པ་ཉིད་དོན་གཅིག དེ་ཙ་ན་སྣང་བའི་དངོས་པོ་ཐམས་ཅད་རྟེན་འབྲེལ་ཡིན་པས་སྟོང་པ་ཉིད་སྟོན་པའི་བླ་མ་ལོགས་ནས་མི་དགོས་སོ། ཁམས་འདུས་པ་དང་དགའ་མི་དགའ་ལ་

སོགས་པ་ཐམས་ཅད་བདེན་པ་ཡང་དག་ཏུ་མ་གྲུབ་ཏེ། རང་གི་སེམས་ལ་བཟོ་ཤེས་ན་ཅིར་སྣང་ཐམས་ཅད་བློ་སྦྱོང་གི་གྲོགས་སུ་འགྲོ་སྟེ། དེ་ཙ་ན་གེགས་སེལ་ལོགས་ནས་ཅི་ཞིག་དགོས་ཏེ་མི་
དགོས་སོ།། སློབ་དཔོན་སྒོམ་པའི་ཕྱག་དཔེ་ལས་བཤུས་སོ།། །།

༄ ༅།། །ཆོས་རྗེ་དྭགས་པོ་ལྷ་རྗེའི་གསུང་སྒྲོས། ལམ་མཆོག་རིན་ཆེན་ཕྲེང་བ་ཞེས་བྱ་བ་བཞུགས་སོ།། གོལ་ས་ཐམས་ཅད་གཅོད་མཛད་ལ། །ཡང་དག་དོན་ནི་སྟོན་མཛད་ཅིང༌།།ཆོས་ཉིད་
ངང་དུ་རྟོགས་པ་ཡི། །བླ་མ་རྣམས་ལ་ཕྱག་འཚལ་ལོ། །རྒྱུའི་རྐྱེན། བདག་པོའི་རྐྱེན། དམིགས་པའི་རྐྱེན། དེ་མ་ཐག་པའི་རྐྱེན་ཏེ་བཞིའོ། །ལོག་པའི་བཤེས་གཉེན་འཁྲུལ་པ་དང་རེ་
དོགས་ལ་ཞེན་པ། ཡང་དག་པའི་བཤེས་གཉེན་མ་འཁྲུལ་བ། རེ་དོགས་མེད་པ། གསོལ་འདེབས་ནུས་པ། འགལ་སྒྱར་ནུས་པ། གོ་འབྱེད་ནུས་པའོ། །ཤེས་པའི་མཚན་ཉིད། ཁྱད་
པར་གྱི་མཚན་ཉིད། བྱེད་པའི་མཚན་ཉིད། ངོ་བོ་ཉིད་ཀྱི་མཚན་ཉིད་དོ། །ཤེས་པའི་མཚན་ཉིད་ནི། ཤེས་རབ་ཀྱིས་སེམས་ཀྱི་མཚན་ཉིད་ངོ་ཤེས་པར་བྱ་སྟེ། སྐྱེ་བ་མེད་པ་ཆོས་
སྐུ༑ འགག་པ་མེད་པ་ལོངས་སྐུ། གནས་པ་མེད་པ་སྤྲུལ་སྐུ། སྐུ་གསུམ་བརྟགས་པའི་བློ་ལ་སྣང་བ། ཚིག་ཏུ་བརྗོད་འདོད་ཀྱང༌། ངོ་བོ་ལ་ངོས་བཟུང་དང་བྲལ་བ་བློའི་ཡུལ་ལས་འདས་
པ་ངོ་བོ་ཉིད་ཀྱི་སྐུ། སེམས་ཀྱི་མཚན་ཉིད་སྐུ་བཞིར་ཤེས་པར་བྱའོ། །ཁྱད་པར་གྱི་མཚན་ཉིད་ནི། རྣམ་རྟོག་གང་བྱུང་སེམས་ཉིད་ཡིན་པས། མི་སྤོང་བར་སྐུ་བཞིར་འཁྱེར་བའོ། །བྱེད་པའི་

མཚན་ཉིད་ནི། རྟོག་པ་སྐུ་བཞི་ཡིན་ཡང་བྱེད་པ་པོ་མེད། ཆོས་ཉིད་ཀྱི་སྒྱུ་མ་ལྟ་བུར་འགྲོ །ངོ་བོ་ཉིད་ཀྱི་མཚན་ཉིད་ནི། གདོད་མ་ནས་སྐུ་བཞིར་ལྷུན་གྱིས་གྲུབ་པ་ཡིན། དེ་ལྟར་ཆོས་
ཐམས་ཅད་མཚན་ཉིད་བཞི་ལས་མ་འདས་པར་ཤེས་ཙ་ན། ལྟ་བའི་གོ་ཆ་སྟེ། ཐམས་ཅད་ཤེས་རབ་ཀྱི་ཡུལ་དུ་ཤེས་ནས་མཐའ་ཁེགས་ཏེ། དཔེར་ན་བྱ་ཐག་པས་བཏགས་པ་དང་འདྲའོ།
ཤེས་རབ་ཀྱི་གོ་ཆ་ནི། རྐང་པ་རྡོ་རྗེ་སྐྱིལ་ཀྲུང༌། ལག་པ་མཉམ་བཞག ལུས་བསྲང་། མིག་སྣ་རྩེར་ཕབ་ལ། ཤེས་རབ་ཀྱིས་སེམས་ཀྱི་མཚན་ཉིད་བལྟས་ལ། ཚིག་ཏུ་ལན་གསུམ་
བརྗོད་པ་ནི་ཐོས་པའི་ཤེས་རབ་བོ། །ཚིག་ལ་བརྟེན་ནས་དོན་གོ་བ་ནི། བསམ་པའི་ཤེས་རབ་བོ། །རྟོག་པ་དོན་དུ་ཤེས་པ་ནི་སྒོམ་པའི་ཤེས་རབ་བོ། །ཤེས་རབ་ཀྱིས་དེ་ལྟར་ལག་ཏུ་ལོན་
ནས༑ རྟོགས་པ་མངོན་དུ་གྱུར་བའི་སངས་རྒྱས་ཞེས་དེ་ལ་བྱའོ། །སྐྱབས་སུ་འགྲོ་བའི་དབང་དུ་བྱས་ན། དེ་ལྟ་བུའི་དོན་རྟོགས་ཤིང་ཁོང་དུ་ཆུད་ན། སངས་རྒྱས་ལ་སྐྱབས་སུ་སོང་བ་
ཡིན༑ ཆོས་ཐམས་ཅད་དེ་ཉིད་ཡིན་པས། རྟོགས་པ་ལམ་དུ་བྱེད་ན། ཆོས་ལ་སྐྱབས་སུ་སོང་བ་ཡིན། དེ་ལྟར་རྟོགས་པ་ལམ་དུ་བྱེད་པའི་མཁན་པོ་རྟེན་མེད་པའི་རིག་པ་ལས་བྱུང་༔

༄༅། །བས༑ ཐོགས་པ་མེད་པའི་ཤེས་རབ་དགེ་འདུན་ལ་སྐྱབས་སུ་སོང་བ་ཡིན། དེ་ལྟ་བུའི་ཁྱད་པར་ཅན་གྱི་ལམ་དེ་ལ་རྟོགས་པ་ཅི་སྐྱེས་ཐམས་ཅད་ཕ་རོལ་དུ་ཕྱིན་པའི་
ལམ་དུ་འགྲོ། ཐབས་སུ་འགྲོ །རྟོག་པ་ཉིད་ཀྱིས་བསྐུལ་མ་བཏབ་ནས་གྲོགས་སུ་འགྲོ་སྟེ། རྟོག་པ་གང་གི་མཚན་ཉིད་ཤེས་པ་ནི་ཤེས་རབ། རྟོག་པ་ཐམས་ཅད་ལམ་དུ་བྱུང་བས་བསམ་
གཏན༑ རྟོག་པ་སྐྱེས་ཚད་ལམ་ཉིད་དུ་སྐྱེས་པས། ཡོངས་སུ་སྦྱོང་བའི་བརྩོན་འགྲུས། ཆོས་ཉིད་ཟབ་མོའི་དོན་ལ་མི་སྐྲག་པས་བཟོད་པ། དེ་ལྟ་བུའི་བསམ་གཏན་དེ་ལ། ཉོན་མོངས་པའི་
༈ ས་བོན་མེད་པས། ཟག་པ་མེད་པའི་ཚུལ་ཁྲིམས། དེ་ལྟ་བུའི་ཐབས་ཤེས་ཀྱི་རྟེན་འབྲེལ་ལག་ཏུ་བླངས་པས། དེ་ལྟར་མ་རྟོགས་པའི་སེམས་ཅན་ལ་སྙིང་རྗེ་ངམ་ངམ་ཤུགས་ཀྱིས་སྐྱེས་
ནས༑ ཅི་བྱེད་སེམས་ཅན་གྱི་དོན་དུ་འགྲོ་བས་སྦྱིན་པའོ། །དེ་ལྟ་བུ་དང་ལྡན་པའི་ལམ་འདི་ལ་སྐབས་བརྒྱད། དེ་ལྟར་སྒྲུབ་པ་པོའི་ལག་ཆར་ཁྱེར་བས་ཕྱིར་མི་ལྡོག་པ་ཐོབ་སྟེ། སེམས་དང་
རིན་
རྟོག་པ་ཐ་མི་དད་ཅིང་སྐུ་བཞིར་ཁྱེར་བས། རྣམ་པ་ཐམས་ཅད་མཁྱེན་པ། ཐམས་ཅད་ལམ་དུ་ཤེས་པས། ལམ་ཤེས། ༸སྒྲུབ་པ་པོ་ཐབས་ལ་མཁས་ནས་བྱས་པ་མ་ཡིན་ཏེ། གདོད་མ་ནས་

རྟོག་པ་རང་གི་མཚན་ཉིད་དེ་ལྟར་ཡིན་པར་ཤེས་པས། གཞི་ཤེས། རྒྱུ་ལམ་འབྲས་བུ་ངོ་བོ་གཅིག་ཏུ་སྦྱོང་བས། རྣམ་ཀུན་མངོན་རྫོགས། དེ་ལྟར་ཤེས་པས་ཤེས་རབ་རྣོ། །ཤེས་རབ་ཀྱི་
རྩལ་སྦྱོང་བ་ལ་ཚེགས་མེད་པས། རྩེ་མོ། དེ་ལྟར་རྟོག་པ་མི་སྤོང་བར་མཐར་གྱིས་སྒྲབ་པས། མཐར་གྱིས་པ། ཤེས་རབ་ཀྱི་གནས་སྐབས་སུ་ཆོས་ཐམས་ཅད་ཀྱི་མཉམ་པ་ཉིད་ཤེས་
པས༑ སྐད་ཅིག་མ་ལ་བྱང་ཆུབ་པ། ཐམས་ཅད་ཆོས་ཀྱི་སྐུའི་འཕྲིན་ལས་སུ་ལོངས་སྤྱོད་པས། སྐུ་ཡོངས་སུ་རྫོགས་སོ། །ཁྱད་པར་གྱི་ལམ་འདི་ལ། ལམ་རྣམ་པ་ལྔའི་དབང་དུ་བྱས་
ནས༑ རྟོག་པ་དགེ་སྦྱོར་གྱི་གྲོགས་སུ་འགྲོ་བས་ཚོགས་ལམ། རྟོག་པ་ཉིད་ལ་བརྟེན་ནས་ལམ་ཁྱད་པར་ཅན་སྐྱེ་བས་སྦྱོར་ལམ། རྟོག་པ་ཉིད་སྐུ་བཞིར་མྱོང་བས་མཐོང་ལམ། རྟོག་པ་གང་
སྐྱེས་ཀྱང་སྐ་བཞི་དང་མི་འབྲལ་བས་སྒོམ་ལམ། དེ་ཉིད་ལ་ངེས་ཤེས་སྐྱེས་ན། དེ་ལས་ཕུལ་དུ་ཕྱིན་པའི་ལམ་གཞན་བསླབ་རྒྱུ་མེད་པས། མཐར་ཕྱིན་པའི་ལམ་མོ། །ལམ་དེ་ཉིད་བྱང་ཆུབ་
ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དུ་འགྲོ་སྟེ། དྲན་པ་བྱུང་ཚད་ལམ་དུ་འགྲོ་བས། དྲན་པ་ཉེར་བཞག རྟོག་པ་མི་སྤོང་བར། ཤེས་རབ་ཀྱིས་རྟོགས་པའི་མཚན་ཉིད་ཤེས་པ་དེ་ཉིད། ཡང་

།དག་པར་སྤོང་བ་ལམ་དེ་ལ་རྫུ་འཕྲུལ་ཐམས་ཅད་འབྱུང་བས་རྫུ་འཕྲུལ་གྱི་རྐང་པ་བཞི། དད་པས་རྒྱུ་བྱས། དྲན་པས་ལམ་བྱས། བརྩོན་འགྲུས་ཀྱིས་གྲོགས་༄༅།
བྱས༑ དེ་གསུམ་ནི་ཐབས་ཡིན་ཏེ། དེ་གསུམ་དེ་ལྟར་ཤེས་པས་ཤེས་རབ།ྋ ཐབས་ཤེས་ཀྱི་རྟེན་འབྲེལ་སྐྲན་པས། ཐམས་ཅད་ཏིང་ངེ་འཛིན་དུ་བྱུང་བས་འབྲས་བུ། དེ་ལྟར་དབང་པོ་ལྔ་
ལག་ཏུ་བླངས་པས་ཤེས་རབ་ཀྱི་རྩལ་དང༌། བྱང་ཆུབ་ཀྱི་སེམས་འབྱོངས་པ་ལ་ཚེགས་མེད་པས། སྟོབས་ལྔ། དེ་ལྟར་ཐབས་ཤེས་ཀྱི་རྟེན་འབྲེལ་བསྐུལ་བས་ཤེས་རབ་ཀྱི་རྩལ་
གསུམ་འབྱོངས༑ དེ་ལ་བྱང་ཆུབ་ཀྱི་སེམས་སྐྱེས་པས། དྲན་རིག་ཐམས་ཅད་བྱང་ཆུབ་ཀྱི་གྲོགས་སུ་འགྲོ་བས། བྱང་ཆུབ་ཀྱི་ཡན་ལག་གོ །ཐམས་ཅད་བྱང་ཆུབ་ཀྱི་ཡན་ལག་ཏུ་ཤེས་པས། རྣམ་
རྟོག་ལ་ལོངས་སྤྱོད་ཀྱང་། རྣམ་རྟོག་གིས་མི་གོས་པར་དེ་ཉིད་ལམ་དུ་འགྲོ་བས། འཕགས་པའི་ལམ་ཡན་ལག་བརྒྱད་པའོ། །དེ་ལྟར་ལྟ་བའི་གོ་ཆས་ཆོས་ཀྱི་བརྡར་ཤ་བཅད་ནས། གོལ་ས་
ཐམས་ཅད་ཀྱི་མཐའ་ཁེགས་ནས། ཤེས་རབ་ཀྱི་གོ་ཆས་རྟོག་པ་ལམ་དུ་འཁྱེར་བའི་དུས་སུ། གོང་དུ་བསྟན་པའི་ལམ་ལ་ཤེས་རབ་ཀྱིས་བསྔོ་བགྲང་བྱེད་དམ་ཞེ་ན། སྐྱོན་མེད་དེ། ལམ་ནི་༔

སྒོམ་པའི་ཤེས་རབ་འབའ་ཞིག་ལ་བྱེད་པ་ཡིན་ལ། སྒོམ་པའི་ཤེས་རབ་ནི་ཚིག་དང་བློ་ལས་འདས་པ་ཡིན། འོ་ན་ལམ་དུ་ཅི་ལྟར་འཁྱེར། གང་ལ་བརྟེན་ནས་འཁྱེར་ན། རྟོགས་པ་ལ་བརྟེན་
ཞེནས༑ ཤེས་རབ་ཀྱིས་དྲན་པ་ལ་དབང་བསྒྱར་ཅིང་འགྲོ། རྟོག་པ་ལ་ཅི་ཙུག་བལྟ་ན། རྟོག་པ་དེ་ཉིད་བློས་མི་སྤོང་བར་སྙིང་དུ་སྡུག་པར་བལྟ། དགོས་པར་བལྟ། སྐྲ་དྲིན་ཆེ་བར་
བལྟའོ༑ །དེ་ལྟར་བལྟ་བ་ཅི་སྟེ་ཞེ་ན། ཡོནཾ་ཏན་ཐམས་ཅད་ཁོ་རང་ལ་རང་ཆས་སུ་ཡོད་ལ། ངོ་བོ་ཉིད་ཀྱི་རྟོག་པ་ཡིན་པས་སོ། །དེ་ལྟར་བལྟས་པས་རྟོག་པ་རང་གི་མཚན་ཉིད་ངོ་ཤེས་
ནས༑ སྐུ་བཞི་ངོ་བོ་ཉིད་ཀྱིས་འབྱུང་སྟེ། དེ་ལྟར་རྟོག་པ་ལམ་དུ་ཁྱེར་བས་མ་ཞི་ནས། ཆགས་སྡང་གི་རྟོག་པ་སྐྱེས་ན་མྱུར་དུ་མི་སྤང་བར་གོང་གི་ལྟ་བའི་གོ་ཆས་གཏན་ལ་དབབ། དེ་ལྟར་
བྱས་པས་རྟོག་པ་རང་ཞི་རང་དག་ཏུ་འགྲོ་སྟེ། དཔེར་ན། མཚོ་ལ་འཁྱག་པ་ཞུ་བའམ། ནམ་མཁའ་ལ་སྤྲིན་དེངས་པ་ལྟར་སོང་ནས། ཡོན་ཏན་གྱིས་ཆོས་སུ་གྱུར་པ་ཐམས་ཅད་འགག་མེད་
དུ་ཤུགས་ཀྱིས་འབྱུང་སྟེ། ཡོན་ཏན་དེ་ལ་ཞེན་ནས་འགག་ནས་འདུག་ན། དེ་ལ་མི་གནས་པར། གནས་སྐབས་ཀྱི་འབྲས་བུར་ཤེས་པར་བྱས་པ། གོང་ནས་གོང་དུ་ཤེས་རབ་ཀྱི་རྩལ་སྦྱང་༔

༄ ༅། །ངོ་༑ །དེ་ལྟར་ཤེས་རབ་ཀྱི་རྩལ་གྱིས་རྣམ་རྟོག་སྐུ་བཞིར་ཐུལ་བས་ན། འདུལ་བ་ཞེས་ཀྱང་བྱ། ཤེས་རབ་ཀྱིས་རྟོག་པ་ཆོས་ཉིད་དུ་མཐོང་བས་ན་ཚད་མ་ཞེས་ཀྱང་
བྱ། ཤེས་རབ་ཀྱི་རྟོག་པའི་རྩ་བ་ངོ་ཤེས་ཏེ་མཐའ་ཐམས་ཅད་དང་བྲལ་བས།ྋ དབུ་མ་ཞེས་ཀྱང་བྱའོ། །གཉུག་མ་ངོས་འཛིན་གྱི་མན་ངག་ཡང་དག་པ་གསང་བར་བྱའོ།། །།
507

BlankPage AsPerOriginalDocument

༄༅། །སྐྱེས་བུ་ཆེན་པོའི་ལམ་རིམ་གྱི་རྩ་བ་དཔལ་ཕག་མོ་གྲུ་པས་མཛད་པ་བཞུགས་སོ། །གང་ཞིག་ལྷག་བསམ་རྣམ་པར་དག་པ་ཡིས། །གཞན་གྱི་དོན་དུ་ཡུན་རིང་ཚོགས་
ལམ་
རིམ་བསགས་པས། །ཉེས་པའི་སྐྱོན་དག་ཡོན་ཏན་ཕུན་ཚོགས་པའི། །བླ་མ་ཡི་དམ་སྐྱབས་ཆེན་དཀོན་མཆོག་གསུམ། །དེ་ལ་སྒོ་གསུམ་དད་པས་གུས་བཏུད་དེ། །སངས་རྒྱས་བསྟན་ལ་རིམ་གྱིས་
འཇུག་པའི་ཚུལ། །ལུང་དང་བླ་མའི་གསུང་བཞིན་བྲི་བར་བྱ། །ལས་འཕྲོ་སད་པའི་གང་ཟག་དད་ཅན་གྱིས། །མཚན་ཉིད་ལྡན་པའི་བླ་མ་སྤྱི་བོས་བཀུར། །དལ་འབྱོར་རྙེད་པར་དཀའ་དང་འཆི་བ་
སྒོམ༑ །དེས་ནི་འཇིག་རྟེན་འདི་ལས་བློ་ལྡོག་འགྱུར། ཁམས་གསུམ་འཁོར་བའི་ཉེས་དམིགས་བསམ་པར་བྱ། །དེས་ནི་འཁོར་བ་ལས་ནི་བློ་ལྡོག་ཅིང༌། །ཐར་པ་སྒྲུབ་པའི་འདུན་པ་སྐྱེ་བར་
འགྱུར༑ །འཁོར་བ་དེ་ལས་གང་གིས་སྐྱོབ་ནུས་སམ། །འཁོར་ལོ་སྒྱུར་དང་བརྒྱ་བྱིན་ཚངས་སོགས་ཀྱིས། །སྐྱབས་པར་མི་ནུས་དཀོན་མཆོག་གསུམ་གྱིས་སྐྱོབ། །ནུས་སོ་སྙམ་པའི་ཡིད་ཆེས་
ཪེ
སྦ བསྐྱེད་བྱས་ལ། །དེ་ཡི་ལག་ལེན་སྐྱབས་འགྲོའི་སྡོམ་པ་བླང་། །འཁོར་འདས་རྒྱུ་མེད་མ་ཡིན་མི་མཐུན་པའི། །རྒྱུ་ལས་མ་བྱུང་དེ་ཕྱིར་རྒྱུ་འབྲས་སྒོམ། །ལས་དང་འབྲས་བུ་ལ་ནི་ཡིད་ཆེས་ན། །✖

ལས་ངན་སྔར་བྱས་པ་ཡི་སྒྲིབ་པ་སྦྱང༌། །ཕྱིན་ཆད་མི་བྱེད་པ་ཡི་སྡོམ་པ་གཟུང༌། །ལག་ལེན་སོ་སོ་ཐར་པའི་སྡོམ་པ་བླང༌། །སོ་སོ་ཐར་པའི་སྡོམ་པ་བསྲུང་བྱ་སྟེ། །རང་དོན་གཅིག་པུས་འབད་པས
བསྒྲུབས་ན་ཡང༌། བླ་མེད་བྱང་ཆུབ་ཐོབ་པར་མི་འགྱུར་ཏེ། ཉན་ཐོས་རང་རྒྱལ་མྱང་འདས་ངལ་བསོའི་ས། །དྲང་བའི་དོན་དུ་ཟབ་པའི་མདོ་ལས་གསུངས། །དེ་བས་གཞན་དོན་བླ་མེད་བྱང་ཆུབ་
བསྒྲུབ༑ །དོན་གཉིས་ཕུན་ཚོགས་ཐམས་ཅད་མཁྱེན་པ་ནི། བྱང་ཆུབ་སེམས་ཀྱི་རྒྱུ་ལས་འབྱུང་འགྱུར་ཞིང༌། །སྙིང་རྗེའི་རྩ་བ་ཐབས་ཀྱི་མཐར་ཕྱིན་བྱས། །དེ་ཕྱིར་བྱམས་དང་སྙིང་རྗེ་བསྒོམ་པར་
བྱ༑ །བྱམས་དང་སྙིང་རྗེ་ལས་སུ་རུང་ཙ་ན། །རང་དོན་བྱེད་པའི་བློ་ནི་ལྡོག་གྱུར་ཅིང་། །གཞན་དོན་བྱང་ཆུབ་སྒྲུབ་པའི་སེམས་སྐྱེ་འགྱུར། །དེ་ཡི་ལག་ལེན་བྱང་སེམས་སྡོམ་པ་བླང༌། །བསླབ་བྱ་
བསླབ་པ་གསུམ་ལ་གུས་པར་བསླབ། ཏིང་ངེ་འཛིན་དང་ཤེས་རབ་བསླབ་པ་ནི། །སྟོང་ཉིད་སྙིང་རྗེ་དབྱེར་མེད་སྒོམ་པ་ཡིན། དེས་ནི་གཟུང་འཛིན་གཉིས་ལས་བློ་ལྡོག་འགྱུར། སྟོང་ཉིད་སྙིང་རྗེ་
བསྒོམ་པ་མཐར་ཕྱིན་པས། །ཉེས་པའི་སྐྱོན་དག་སྐུ་གསུམ་ཐོབ་པར་འགྱུར། །སྐྱེས་བུ་ཆེན་པོའི་ལམ་གྱི་རྩ་བ་དཔལ་ཕག་མོ་གྲུ་པས་མཛད་པ་རྫོགས་སོ།། །།མངྒལཾ།། །།

༄༅། །བྱང་ཆུབ་སེམས་སྦྱོང་གི་ཁྲིད་ཡིག་བཞུགས་སོ།།

༄༅། །ན་མོ་ཤྲཱི་བཛྲ་ཡོ་གི་ནཱི། བླ་མ་སྤྲུལ་པའི་སྐུ་ལ་སྐྱབས་སུ་མཆིའོ། །བླ་མེད་ཐེག་པའི་
བཅུད༑ བར་དོ་གནད་ཀྱི་འཕྲང་སྒྲོལ་གྱི་བྱང་ཆུབ་སེམས་ཀྱི་ཁྲིད་ལ་གསུམ་ལས། ཀུན་རྫོབ་བྱང་ཆུབ་ཀྱི་སེམས་ལ་
བརྟེན་ནས་སྤྲུལ་པའི་སྐུར་སྒྲུབ་པ། ཀུནྡྷ་བྱང་ཆུབ་ཀྱི་སེམས་ལ་བརྟེན་ནས་ལོངས་སྐུར་སྒྲུབ་པ། དོན་དམ་བྱང་
ཆུབ་ཀྱི་སེམས་ལ་བརྟེན་ནས་ཆོས་སྐུར་སྒྲུབ་པའོ། །དང་པོ་ནི། གནས་དབེན་པར་མཚམས་དམ་དུ་བཅད་
༅། མགོནམེད་འགྲོ་བའི་གཉེན་གཅིག་ཇོ་བོ་རྗེ།

༄༅། །ལ། གཏོར་མཆོད་བཤམས་ལ་འབུལ། གསོལ་བ་གདབ། ཡི་གེ་བརྒྱ་པ་འདྲེན། དེ་ནས་སྐྱིལ་ཀྲུང་ས་གནོན་འཛུམ་
མདངས་དང་ལྡན་པར་བྱས་ལ། ལུས་ཡི་དམ། བླ་མ་སྙིང་གར་བསམས་ལ། རང་ལ་དྲིན་ཆེ་བའམ། ཡིད་དུ་འོང་བ་ཞིག་ལ་ཕན་འདོགས་དགོས་
སྙམ་དུ་བྱམས་པ་མ་སྐྱེས་ཀྱི་བར་དུ་བསྒོམ། དེ་ནས་རང་གི་རྩ་བའི་ཕ་མ་ལ་བསྒོམ། དེ་ནས་ཡུལ་མི་ཉེ་རིང་ལ་བསྒོམ། དེ་ནས་བོད་ལ་བསྒོམ། དེ་
ནས་འཛམ་བུ་གླིང་པ་ལ་བསྒོམ། དེ་ནས་དེའི་སྟེང་དུ་ཤར་ལུས་འཕགས་པོ་བསྣན་ལ་བསྒོམ། དེ་བཞིན་དུ་བྱང་སྒྲ་མི་སྙན་པ་བསྣན་ལ་བསྒོམ། དེ་ནས་

ནུབ་བ་ལང་སྤྱོད་བསྣན་ལ་བསྒོམ། དེ་ནས་སྟོང་སྤྱི་ཕུད་དང་པོ་ལ། དེ་ནས་སྟོང་གཉིས་པ་བར་མ་ལ། སྟོང་གསུམ་པ་ལ། དེའི་སྟེང་དུ་ཤར་ཕྱོགས་ཀྱི་འཇིག་རྟེན་བསྣན། དེའི་སྟེང་དུ་ལྷོ་
ཕྱོགས་ཀྱི། དེའི་སྟེང་དུ་ནུབ་ཕྱོགས་ཀྱི། དེའི་སྟེང་དུ་བྱང་ཕྱོགས་ཀྱི། དེའི་སྟེང་དུ་སྟེང་གི དེའི་སྟེང་དུ་འོག་གི དེ་ནས་ནམ་མཁའ་དང་མཉམ་པའི་སེམས་ཅན་ཐམས་ཅད་ལ་ཕྱོགས་རིས་
མེད་པར་སྦྱང་ངོ་། །མངོན་དུ་གྱུར་པ་དང་སྙིང་རྗེའི་ཁྲིད་ལ་སྔོན་འགྲོ་གོང་དང་འདྲ། སྐྱིལ་ཀྲུང་ལག་པ་གཡས་སྐྱབས་སྦྱིན། གཡོན་པ་མཆོག་སྦྱིན་བྱས་ལ། མཆི་མ་བླག་པའི་ཚུལ་དུ་བྱས་
ལ་ཡུལ་སྙིང་རྗེ་བ་ཞིག་ལ་སྣ་འཛིན། དེ་ནས་སྡུག་བསྔལ་གྱི་འབྲས་བུ་ལ་སྤྱོད་པའི་བདག་གི་མ་དམྱལ་བར་སྐྱེས་པ་འདི་རྣམས་སྙིང་རེ་རྗེ་སྙམ་དུ་དམྱལ་ཁམས་བཅོ་བརྒྱད་ལ་སོགས་པར་རྒྱས་པར་
བསམས་ལ། དེ་རྣམས་རང་གི་ཕ་དང་མ་རྣམས་ཀྱིས་མྱོང་ནས་མ་བཟོད་པར་བདག་གི་མིང་ནས་འབོད་ཅིང་ལ་འུར་ར་མདའ་ལ་རྒྱུག སྐྱབས་གྱིས་ཤིག་ཟེར་བ་རྣམས་ལ། སྙིང་རྗེ་བཅོས་མ་མ་
ཡིན་པ་སྙིང་གི་དཀྱིལ་རུས་པའི་གཏིང་ནས་ཀམ་དུང་པ་བསྐྱེད་ཅིང་མཆི་མ་ཤོར་བ་ཤམ་མ་བྱུང་གི་བར་དུ་བསྒོམ། དེ་བཞིན་དུ་གཞན་རྣམས་འདྲ་བ་ལ་ཡི་དྭགས་བསྣན་ལ་བསྒོམ། དེའི་སྟེང་དུ་

སེམས་༄༅། །དུད་འགྲོ། དེའི་སྟེང་དུ་ལྷ་མ་ཡིན། དེའི་སྟེང་དུ་ལྷ། དེའི་སྟེང་དུ་མི། དེའི་སྟེང་དུ་མིའི་ནང་ནས་ཀྱང་ཆོས་བྱེད་འདོད་ཀྱང་ལམ་ལོག་པ་དང་དམན་པར་ཞུགས་
པ་རྣམས་ལ། དེའི་སྟེང་དུ་ལམ་མ་ནོར་བ་ལ་ཞུགས་ཀྱང་ཉོན་མོངས་པ་དང་འདོད་ཡོན་གྱི་དབང་དུ་གྱུར་ཅིང་དམ་ཚིག་དང་སྡོམ་པ་ཉམས་ནས་སླར་ངན་སོང་གི་རྒྱུར་ཞུགས་པ་རྣམས་ལ། དེའི་
ཆ
གསུམ་སྟེང་དུ་ཆོས་པ་བཟང་པོར་འདོད་ཀྱང་ལོ་འདོད་ཁེངས་གྲགས་ཀྱི་ཚིག་དང་ཡི་གེ་དམིགས་པ་དང་མཚན་མས་བཅིངས་ནས་སྙིང་པོའི་དོན་དང་འཛོལ་བ་རྣམས་ལ། དེ་ནས་ནམ་མཁའ་དང་མཉམ་
པའི་སེམས་ཅན་ཐམས་ཅད་ལ་མགོན་སྐྱབས་མེད་པ་ལོང་བ་ཐང་ལ་འཁྱམ་པ་ལྟ་བུ་རྣམས་ལ། དེ་ཚད་མ་ཅིག་མངོན་དུ་གྱུར་པ་དང༌། ཆོས་ལ་དམིགས་པ་དང་དམིགས་པ་མེད་པ་རྣམས་
བསྒོམ༑ བྱང་ཆུབ་སེམས་ཀྱི་ཁྲིད་ལ་སྦྱོར་བ་གོང་དང་འདྲ། ལུས་སྐྱིལ་ཀྲུང་ལག་པ་གཉིས་ཐལ་མོ་སྦྱར་ལ་བདག་ལ་སྡང་བར་བྱེད་པ་ཞེས་རྒྱས་པར་བརྗོད་ལ། སེམས་ཅན་ཐམས་ཅད་བདེ་བ་
༈ དང་ལྡན་ན་ཅི་མ་རུང་སྙམ་དུ་རྒྱུད་ལ་སྐྱེས་པ་ཞིག་བསྒོམ། སྡུག་བསྔལ་དང་བྲལ་ན་ཅི་མ་རུང་སྙམ་དུ་བསྒོམ། མྱུར་དུ་བྱང་ཆུབ་རིན་པོ་ཆེ་ཐོབ་ན་ཅི་མ་རུང་སྙམ་དུ་བསྒོམ། དེའི་དོན་དུ་བདག་

གིས་ཚེ་འདི་ཉིད་ལ་ཐམས་ཅད་མཁྱེན་པའི་སངས་རྒྱས་ཐོབ་པར་བྱ་སྙམ་དུ་བསྒོམ། དེའི་ཆེད་དུ་བདག་གིས་དུས་འདི་ནས་གཟུང་ནས་སངས་མ་རྒྱས་ཀྱི་བར་དུ་ལུས་ངག་ཡིད་གསུམ་དགེ་བ་ལ་
བཀོལ་སྙམ་དུ་བསྒོམ། དུས་ད་ནས་ནམ་མ་ཤིའི་བར་དུ་བདག་གི་ལུས་ངག་ཡིད་གསུམ་དགེ་བ་ལ་བཀོལ་སྙམ་དུ་བསྒོམ། དུས་ད་ནས་གཟུང་ནས་སང་ཉི་མ་ད་ཙམ་གྱི་བར་དུ་ལུས་ངག་ཡིད་
གསུམ་དགེ་བ་ལ་བཀོལ་སྙམ་དུ་བསྒོམ། སེམས་ཅན་ཐམས་ཅད་ཀྱི་དོན་དུ་དལ་འབྱོར་རྙེད་དཀའ། ལས་རྒྱུ་འབྲས། འཆི་བ་མི་རྟག་པ་བསྒོམ་སྙམ་དུ་བསམ། དེ་རྣམས་རྒྱས་པར་རྒྱུད་ལ་མ་
སྐྱེས་བར་དུ་བསྒོམ། དེ་བཞིན་དུ་སེམས་བསྐྱེད་ཀྱིས་ཟིན་པས། བཤགས་པ་ཡི་གེ་བརྒྱ་པའི་སྒོམ་ཐབས་དང་འབྲེལ་བ་དང༌། དོན་དམ་པའི་འགྱོད་ཚངས་སོགས་སྡིག་སྒྲིབ་བྱང་བའི་ཐབས་ལ་
འབད༑ དེ་བཞིན་དུ་དཀོན་མཆོག་ལ་དངོས་སམ་ཡིད་ཀྱིས་མཆོད་པ་རྒྱ་ཆེན་པོ་དང༌། བླ་མ་དགེ་འདུན་ལ་བསྙེན་བཀུར། ངན་ལོང་ལ་སྦྱིན་གཏོང་སོགས་ཚོགས་སོག་པའི་ཐབས་ལ་
འབད༑ དེ་བཞིན་དུ་བླ་མའི་གསོལ་འདེབས་ཡུན་རིང་བ་ཞིག་བྱ། དེ་བཞིན་དུ་བསྐྱེད་རིམ་བསྒོམ་བཟླས་ཡུན་རིང་བ་ཞིག་བྱ། དེ་བཞིན་དུ་གཏུམ་མོ་སྒྱུ་ལུས་རྨི་ལམ་སོགས་གང་མོས་པ་

༄༅། །བསྒོམ། དེ་ནས་ཕྱག་རྒྱ་ཆེན་པོ་ལ་ཡུན་རིང་དུ་བཞག དེ་ནས་བསྔོ་བ་སྨོན་ལམ་རྒྱས་པར་བྱ། གཞན་ཡང་སེམས་བསྐྱེད་ཀྱིས་ཟིན་བཞིན་པས་ཕ་རོལ་ཏུ་ཕྱིན་པ་
དྲུག་ལ་སོགས་དགེ་བ་དང་། ཏིང་ངེ་འཛིན་གྱི་སྒོ་མཐའ་ཡས་པ་ལ་འཇུག་ཅིང་། ཅི་བྱེད་སེམས་བསྐྱེད་ཀྱིས་ཟིན་པར་བྱ། ལས་འབྲེལ་བཞག སྨོན་ལམ་གདབ། དངོས་དང་ཡིད་ཀྱིས་འགྲོ་
ཡོ
བའི་དོན་ལ་བརྩོན་པར་བྱའོ། །ལོག་པ། སྟོར་བ། འཁྱམས་པ་གསུམ་གྱི་གེགས་བསལ། སྐྱེར་མ་བཏུབ་ན། བླ་མ་སྤྱན་རས་གཟིགས་སུ་བསྒོམས་ལ་གསོལ་བ་གདབ། རང་ལ་ཁྲེལ་
འདེད༑ འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཐམས་ཅད་འབྱུང་བར་ཤེས་པས་འབད་ལ་ཉམས་སུ་བླང་། དམིགས་པ་རེ་ལ་ཐུན་རེ་བྱས་ཏེ་ཞག་མང་དུ་བསྒོམ། བླ་མ་ཉམས་
ཅན་གྱིས་ཁྲིད་དེ་ཉམས་མྱོང་བསྐྱེད་པར་བྱ། འདིས་ནི་རྒྱལ་བ་སྤྲུལ་པའི་སྐུ་མངོན་དུ་བྱེད་ཅིང༌། མཆོག་སྐྱེའི་སྤྲུལ་པས་སྲིད་མཐའི་བར་དུ་རྩོལ་མེད་ཀྱི་འཕྲིན་ལས་འབྱུང་བའོ། །སྤྲུལ་སྐུའི་སྒྲུབ་
ཐབས་ཡིད་བཞིན་ནོར་བུ་ཞེས་བྱ་བ།། བླ་མ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆིའོ། །སྤྱི་དོན་གཉིས་པ་ཀུནྡྷ་བྱང་ཆུབ་ཀྱི་སེམས་ལ་བརྟེན་ནས་ལོངས་སྤྱོད་

རྫོགས་པའི་སྐུར་སྒྲུབ་པ་ལ་གསུམ་སྟེ། སྦྱོར་བ། དངོས་གཞི།རྗེས་སོ། །དང་པོ་སྔོན་དུ་འགྲོ་བ་ལ་བརྒྱད་ཡོད་པ་ལས། དང་པོ་ནི། གནས་དབེན་པར་མཚམས་དམ་དུ་བཅད་
ལ༑ སྐྱབས་འགྲོ་སེམས་བསྐྱེད་སྔོན་དུ་འགྲོ་བས། རྒྱུད་དག་པར་བྱེད་པ་ལ་ཡིག་བརྒྱ་མངོན་རྟོགས་དང་འབྲེལ་བ་བརྒྱ་རྩ་མང་པོ་དང༌། ཁྲུས་ཀྱི་རྣལ་འབྱོར་བྱའོ། །དེ་ལ་ཁྲིད་ཕོག་
གཅིག ཚོགས་བསག་པའི་ཕྱིར་ཡན་ལག་བདུན་པ་ཐུན་བཞིར་དབུལ། བླ་མ་རིན་པོ་ཆེ་བདག་གི་རྒྱུད་ལ་ཐབས་ལམ་གྱི་ཡོན་ཏན་གེགས་སྐྱོན་མེད་པ་སྐྱེ་བར་བྱིན་གྱིས་བརླབ་ཏུ་གསོལ། །ཞེས་
གསོལ་བ་ཐུན་བཞིར་གདབ། བཞི་པ་ཐ་མལ་གྱི་ཞེན་པ་འགག་ཅིང་བར་ཆད་ཞི་བ་དང༌། བསྐྱེད་རྫོགས་ཟུང་འཇུག་ཏུ་བྱ་བའི་ཕྱིར། རང་གང་མོས་ཀྱི་བསྐྱེད་རིམ་གསལ་གདབ། དེ་བཞིན་དུ་
ལྔ་པ་སྟོང་ར་གཞན་དང་མཐུན་པར་བསྒོམ། བདུན་པར་རླུང་སྦྱང་བ་ནི། ཕྱི་ཡི་དམ། ནང་སྟོང་ར་རྩ་དབུ་མ་གསལ་གདབ་ཅིང་རླུང་རོ་གསུམ་བུད། དེ་ནས་རླུང་གི་ཤུགས་རྫོགས་པར་རྔུབས་
ཏེ་ཁེངས་པ་ནང་ནས་མར་སོང་བས་གསང་གནས་ནས་ཐོན། ཕྱིར་སྔོ་ནར་རེ་འདུག་པར་བསྒོམས་ལ་ལྟེ་འོག་ཏུ་རྡིག མི་ཐུབ་པ་དང་སངས་བཏང་བས་སྣ་སྒོ་ནས་སྔོ་ན་རེ་བ་ལ་སེམས་

༄༅། ། གཏད། དེ་ལྟར་ཐུན་རེ་ལ་ཉི་ཤུ་ཙམ་རེ་བསྒོམ། བརྒྱད་པ་ཐིག་ལེ་སྦྱང་བ་ནི། གཞན་སྔར་དང་འདྲ་བ་ལ། ཐིག་ལེ་དཀར་དམར་འདྲེས་པ་སྲན་མ་ཙམ་ཞིག་དབུ་
མའི་ནང་ནས་ཡར་སྤྱི་གཙུག་ཏུ་རྒྱངས་ཀྱིས་སོང༌། མར་རྡོ་རྗེའི་བུ་གར་འགྲོ་བ་ལ་སེམས་རྩེ་གཅིག་ཏུ་གཏད། གཉིས་པ་དངོས་གཞི་ལ་གསུམ། བདེ་བ་མི་ཉམས་པར་བྱ་བ། འཕེལ་བར་བྱ་
མ
བ༑ དབང་དུ་བྱ་བའོ། །དང་པོ་འཆོར་རྐྱེན་དྲུག་གི་སྲུང་ཐབས་རི་ཆོས་ལྟར་བྱས་ལ། ཐིག་ལེ་ཉུངས་འབྲུ་ཙམ་ཡང་མ་ཉམས་པར་བསྲུང་ཞིང་། བུ་ག་ཀུན་ནས་འཛག་པ་ཀུན་ཡལ་བར་མི་དོར་
2
བས་ཐུག་ཕྲད་དམ། བཅུད་ལེན་ནམ། འཕྲོད་བཏང་བའི་ཚུལ་གྱིས་རིམ་གྱིས་བརླབས་ལ་བརྟན་པར་བྱའོ། །གཉིས་པ་འཕེལ་བ་ལྔ་ཡོད་པ་ལས། དང་པོ་སྤྱོད་ལམ་གྱིས་འཕེལ་བར་བྱ་བ་
ནི༑ ལུས་ངལ་དུབ་མི་བྱེད། མེ་དང་ཉི་མར་ཡུན་རིང་མི་སྡོད། འགྲོ་འདུག་མང་པོ་དང་སྨྲ་བརྗོད་སྤང་། ཟ་སྒོག་གཡེར་མ་དང་ཤ་རུལ་སུངས་ལ་སོགས་སྤང་བ་དང་མཐུན་གྲོགས་བསྟེན་པ་
༈རྣམས་འདིར་ལག་ལེན་བྱའོ། །གཉིས་པ་རྫས་ཀྱིས་འཕེལ་བར་བྱ་བ་ནི། ཤ ཆང་། བ་དང་རའི་འོ་མ་ལ་སོགས་པའི་ཁ་ཟས་དང་། དབང་ལག ཅོང་ཞི། རྟག་ངུ་ལ་རྩ་བ་ལྔའི་སྦྱོར་སྡེ་519

ལ་སོགས་པ་ཁམས་འཕེལ་བ་རྣམས་བསྟེན་པར་བྱའོ། །གསུམ་པ་སྒོམ་སྟོབས་ཀྱིས་འཕེལ་བ་ལ་གནད་གསུམ་སྟེ། ལུས་གནད་མེ་ཐབ་དྲུག་ཆིངས་བྱ། རླུང་གནད་སྦྱོར་བ་བཞི་ལྡན་བྱའོ།
ཡུལ་གནད་ནི་ཕྱི་ཡི་དམ། ནང་སྟོང་ར། རྩ་དབུ་མའི་མར་སྣ་ཨ་ཐུང་ལས་ཡེ་ཤེས་ཀྱི་མེ་སོར་བཞི་ཙམ་ཞིག་འབར་བ་ལ་སེམས་རྩེ་གཅིག་ཏུ་གཏད། གཞན་འདྲ་བ་ལ་མེ་དེ་ལྟེ་བར་སླེབ་པ་ལ་
གཅིག སྙིང་གར་སླེབ་པ་ལ་གཅིག སྤྱི་གཙུག་ཏུ་སླེབ་ནས་ཧཾ་ལ་རེག་རེག་འདུག་པ་ལ་གཅིག ཧཾ་ཞུ་ལ་ཁད་ནས་ཕྲུལ་བྱུང་བ་ལ་གཅིག སྤྱི་གཙུག་བདེ་ཆེན་གྱི་འཁོར་ལོ་རྣམས་བདེ་བས་
མེར་ཁེངས་པ་ལ་གཅིག མགྲིན་པ་ཁེངས་པ་ལ་གཅིག སྙིང་ག་ཁེངས་པ་ལ་གཅིག ལྟེ་བ་ཁེངས་པ་ལ་གཅིག གསང་གནས་སུ་ཆིལ་གྱིས་སླེབས་ནས་དཀར་དམར་འདྲེས་པས་བདེ་ཕྲིལ་
ཕྲིལ་འདུག་པ་ལ་གཅིག ཡང་སྔ་མ་བཞིན་མེ་ཡར་རིམ་པས་སྤོར་བ་དང༌། ཐིག་ལེ་མར་རིམ་གྱིས་འབེབས་པ་ནི་བདེ་སྟོང་གི་ཉམས་མྱོང་མ་སྐྱེས་བར་དུ་བྱའོ། །དེ་ནས་ལུས་ཐམས་ཅད་ཐིག་
ལེ་དཀར་དམར་དུ་ཕྲིལ་ལེ་འདུག་པ་ལ་སེམས་གཏད། དེ་ནས་སྣང་སྲིད་འཁོར་འདས་ཐམས་ཅད་ཐིག་ལེ་དཀར་དམར་དུ་ཕྲིལ་ལེ་འདུག་པ་ལ་སེམས་གཏད། བཞི་པ་རང་ལུས་ཐབས་ལྡན་གྱིས་༔

།འཕེལ་བར་བྱེད་པ་དང་། ལྔ་པ་གཞན་ལུས་ཤེར་ལྡན་གྱིས་འཕེལ་བར་བྱེད་པ་ནི་གསང་ཁྲིད་དུ་ཤེས་པར་བྱའོ། །དེ་རྣམས་ཉམས་སུ་བླངས་པ་ལ་བརྟེན་ནས་བདེ་བ་
སེམས་
རྒྱས་ནས་འཛག་པའི་དུས་སུ། །གསུམ་པ་དབང་དུ་བྱ་བ་ལ་བཞི་ལས། དང་པོ་འཛིན་པ་ནི། གླིང་བཞི་གཅིག་ཏུ་བསྡུ། རྒྱ་མཚོ་བྲག་ལ་སྐམ། རོ་འཛིན་ཐོག་ལ་སྦྱར། གཟུགས་འཛིན་
སྟེང་དུ་སྦ། རྣམ་ཤེས་མཁའ་ལ་འཕངས། མཁའ་འགྲོ་བཅུད་ལ་བོར། དེས་འཆུགས་མེད་དུ་ཟིན་པར་འགྱུར་རོ། །གཉིས་པ་བཟློག་པ་ནི། ལུས་གནད་ཁྱི་ཚུགས་དང༌། གྱད་
འདེགས༑ རླུང་གནད་ཧཱུཾ་དང་ཧག དམིགས་པ་སོག་སྦུབས་ཆུ་འདྲེན། དེས་ངེས་པར་བཟློག་པར་འགྱུར་རོ། །ཡང་ན་རི་ཆོས་དུད་འགྲོའི་འགྱུར་བཞི་གང་རུང་བྱ། གསུམ་པ་འགྲེམས་པ་
ནི༑ འཕྲ། འཕར། གསིག བཤད་པར་བྱ། ཡང་ན་རི་ཆོས་ཀྱི་འགྲེམས་པ་རྣམས་བྱའོ། །བཞི་པ་བསྐྱལ་བ་ནི། བདེ་སྟོང་གཉིས་མེད་ཕྱག་རྒྱ་ཆེན་པོའི་ངང་ལ་ཡུན་རིང་དུ་བཞག་
།དེ་ལྟར་བསྒོམས་པས་རྩ་ཐམས་ཅད་དབུ་མར་དག རླུང་ཡེ་ཤེས་ཀྱི་རླུང་། ཐིག་ལེ་བདེ་བ་ཆེན་པོ། ཤེས་པ་བདེ་སྟོང་ཟུང་འཇུག་ཆོས་ཀྱི་སྐུར་གྱུར་ནས། ཚེ་འདི་ལ་ལོངས་སྤྱོད་

རྫོགས་པའི་སྐུ་རྡོ་རྗེ་འཆང་གི་གོ་འཕང་ཐོབ་བོ། །ཕྱག་ལེན་དང་གནད་བླ་མའི་ཞལ་ལས་ཤེས་སོ། །ལོངས་སྐུའི་སྒྲུབ་ཐབས་བདེ་ཆེན་གཏེར་མཛོད་ཅེས་བྱ་བ།། ཨཱི༎ གནད་
བླློ ཆེ་ཆུང་བསྒོམས་ལ་ལྟོས་གསུང༌།། །། བླ་མ་ཆོས་ཀྱི་སྐུ་ལ་སྐྱབས་སུ་མཆིའོ། །སྤྱི་དོན་གསུམ་པ་དོན་དམ་བྱང་ཆུབ་སེམས་ལ་བརྟེན་ནས་ཆོས་སྐུ་སྒྲུབ་བའི་ཁྲིད་ལ་གསུམ་
སྔོན་འགྲོ། དངོས་གཞི། རྗེས་སོ། །དང་པོ་དབེན་པའི་གནས་སུ་མཚམས་དམ་དུ་བཅད་ལ། བླ་མ་ཆོས་སྐུ་སྙིང་གར་བསྒོམས་ལ། ཏིང་ངེ་འཛིན་ཁྱད་པར་ཅན་རྒྱུད་ལ་སྐྱེ་བར་བྱིན་
གྱིས་བརླབ་ཏུ་གསོལ་ཞེས་སྙིང་ཁོང་རུས་པའི་གཏིང་ནས་གསོལ་བ་གདབ་བོ། །མཎྜལ་ཐུན་བཞིར་འབུལ། མི་རྟག་པས་བློ་སྣ་བསྒྱུར། སྡོམ་པ་ལ་ཉེས་ལྟུང་ཡོད་ན་བསོད་ནམས་བྱས་ལ་ཚུལ་
ཁྲིམས་དག་པར་བསྲུང་། གཉིས་པ་དངོས་གཞི་ནི། ལུས་རྣམ་སྣང་གི་ཆོས་བདུན་བྱ་ལ། ལྟ་སྟངས་མ་འགྱུར་བར་མདུན་དུ་གཏཾད། རྡེའུ་འམ། ཤིང་བུའམ། མཛོད་སྤུར་ཐིག་ལེ་ལ་
སེམས་མ་ཡེངས་པའྀ་རྟེན་བྱས་ལ་བསྒོམ། དེ་ནས་གཞན་འདྲ་རླུང་ཁ་སྦྱོར་དུ་གཟུང་ལ་སྙིང་གར་འོད་དཀར་པོ་ཉུངས་འབྲུ་ཙམ་ཞིག་ལ་དམིགས་པ་གཏད་ལ་བསྒོམ། དེ་ནས་སེམས་མ་བཅོས་

།པར་ལྷོད་གློད་ལ་བཟོ་མེད་དུ་བཞག དེ་རྣམས་སྤོས་ཤིང་བསྒོམས་པས་ཞི་གནས་སྐྱེ་ལ། མ་སྐྱེས་ན་ལོངས་སྤྱོད་ཀྱི་རྦ་རླབས་སྟེམས་ཏེ་བོགས་འདོན་པར་བྱའོ།
དེ་ནས་ཞི་གནས་མཚན་ཉིད་པ་སྐྱེས་པ་དང་། ད་ལྷག་མཐོང་སྐྱེ་དགོས་པས་ལུས་གནད་སྔར་དང་འདྲ་བ་ལ་སྒྲིམ། ལྟ་སྟངས་བསྟོད་ལ་བར་སྣང་གི་དཀྱིལ་དུ་ཧྲིག་གེ་བཞག རླུང་དྲག་ཏུ་བཟུང་
ཆ ལ་རིགས་པ་བཅུད་ལ་བོར་ཏེ་བསྒོམ། ཕྱག་དང་སྐོར་བ་དང་ལུས་སྦྱོང་ལ་འབུང་ཞིང་རྗེས་ལ་མཉམ་པར་བཞག གསལ་ལ་མི་རྟོག་པ་རྒྱུད་ལ་སྐྱེས་པ་དང༌། གཟོད་སེམས་འཚོལ་དུ་གཞུག་
བདུན་
སྟེ༑ གསོལ་བ་ཐོབ་ལ་སྔར་བཞིན་མཉམ་པར་བཞག་ལ། དེའི་ངང་ནས་རང་གི་སེམས་ཀྱི་ངོ་བོ་འདི་ཁ་དོག་དང་དབྱིབས་སུ་གྲུབ་པ་ཞིག་འདུག་གམ། སྟོང་བ་ཞིག་འདུག་གམ། ལེགས་པར་
ཚོལ་ལ་ཤོག་བྱ། རྙེད་ན་ངོ་སྤྲད། མ་རྙེད་ན་ཕྱིའི་འབྱུང་བ་ལྔ་དང་ཡུལ་ལྔ་འཚོལ་དུ་གཞུག མ་རྙེད་ན་རང་གི་ལུས་ལ་ཚོལ་དུ་གཞུག མ་རྙེད་ན་ལྟ་མཁན་ལ་ཚོལ་དུ་གཞུག ལེགས་པའི་
ཤེས་རབ་ཀྱི་རྙེད་བྱུང་ན་ལེགས་པར་ཐག་བཅད། མ་རྙེད་པ་དང་སྟོང་པ་ཞིག་འདུག་ཟེར་ཡང་ངོ་སྤྲད་མི་ཉན་པས། སྟོང་པ་ཅང་མེད་ཅིག་འདུག་གམ་གསལ་རིག་དང་བཅས་པ་ཞིག་འདུག་ལེགས་

པར་ཚོལ་དུ་གཞུག མ་ནོར་བར་རྙེད་བྱུང་ན་ངོ་སྤྲད། མ་བྱུང་ན་མ་རྙེད་བར་དུ་ཐག་གཅོད་དུ་གཞུག ངོ་བོ་ལེགས་པར་མ་རྙེད་པ་དྲེད་པོ་ཡོང་། ལ་ལས་ཚིག་ཟིན་ལེགས་པོ་བཤད་ཤེས་ཀྱང་
ངོ་བོ་མ་རྙེད་པ་ཡོང༌། ལ་ལ་བཤད་མ་ཤེས་ཀྱང་ངོ་བོ་རྙེད་པ་ཡོང་བས་བླ་མ་ཉམས་མྱོང་ཅན་དགོས། མ་ནོར་བར་རྙེད་བྱུང་ན་ཚོགས་གཏོར་རྒྱ་ཆེན་པོ་བྱས་ལ་ངོ་སྤྲད་དེ་ལོགས་སུ་ཤེས་པར་
བྱའོ༑ །དེ་ནས་དེ་རང་ལ་ངེས་ཤེས་བསྐྱེད་ཅིང་ཞག་འགའ་དེ་རང་སྐྱོང་དུ་གཞུག་གོ །དེ་ནས་མཉམ་བཞག་དེ་ལེགས་པར་ངོ་འཕྲོད་པ་དང༌། ནང་དྲན་རིག་ངོ་སྤྲད་པ་ནི། གཞན་སྔར་དང་
འདྲ༑ དྲན་རིག་ཤར་རམ་འགྱུ་བཅུག་ལ། དེ་དང་མཉམ་བཞག་གི་ངོ་བོ་ལ་ཁྱད་འདུག་གམ་ལྟོས་ལ་ཤོག་བྱ། མ་མཐོང་ན་ཐག་གཅོད་དུ་གཞུག མཐོང་ན་ངོ་སྤྲད། ད་མི་རྟོག་པ་ཆེད་དུ་མ་
སྒོམ༑ གང་ཤར་གྱི་རྟོག་པ་ལ་ཉམས་ལེན་གྱི་མཐིལ་གྱིས་ལ་སྐྱོངས་ཤིག་བྱས་ལ་ཐོག་ཅིག་བསྒོམ་དུ་གཞུག གནས་འགྱུ་འདྲེས་པའི་ཉམས་ལེགས་པར་ཤར་བ་དང་། སྒོ་ལྔ་ཡུལ་གྱི་སྣང་བ་ངོ་
སྤྲད་དེ། གཞན་སྔར་དང་འདྲ། མཉམ་བཞག་གི་ངོ་བོ་དང་ཕྱི་ཡུལ་གྱི་སྣང་བ་འདི་ལ་ཁྱད་པར་འདུག་གམ་ལྟོས་ཞེས་ཐག་གཅོད་དུ་གཞུག ནོར་བ་བྱུང་ན་བསྐྱར་ཞིང་འཚོལ་དུ་གཞུག མ་

།ནོར་བ་བྱུང་ན་སྣང་བ་སེམས་སུ་ངོ་སྤྲད་ལ། སྣང་བ་མ་དགག་སྟོང་པ་མ་སྒྲུབ་པར། སྣང་སྟོང་དབྱེར་མེད་ཉམས་སུ་ལོང་བྱས་ལ་བསྒོམ་དུ་གཞུག དེ་བཞིན་དུ་
སེམས 25/12/00
དྲིལ་བུ་ལྟ་བུ་དཀྲོལ་ལ་སྒྲ་ལ་ངོ་སྤྲད། སྤོས་དྲི་ལྟ་བུ་དྲི་ལ་ངོ་སྤྲད། བུ་རམ་མམ་སྒོག་པ་ལྟ་བུའི་རོ་ལ་ངོ་སྤྲད་ཅིང་ཐག་བཅད། དར་དང་རེ་བ་ལ་སོགས་པའི་རེག་བྱ་ལ་ཐག་བཅད་ཅིང་ངོ་
སྤྲད༑ དེ་རྣམས་ལེགས་པར་འཕྲོད་པ་དང་། སྣང་སྟོང་། གྲག་སྟོང་། བདེ་སྟོང་། རིག་སྟོང་སིང་སིང་ལམ་དུ་འཁྱེར་ཞིང་དགག་སྒྲུབ་མེད་པར་ཐོག་ཅིག་སྐྱོང་དུ་གཞུག དེ་ནས་ཉིན་པར་
བརྒྱད་
གྱི་མཉམ་བཞག་གཉིད་དུ་འདྲེས་ནས་སྒོམ་གཞུག་གཉིད་ཀྱིས་བསྡུ་བ་དང་། གཉིད་མཐའ་སྒོམ་དུ་སད་པ་དང་། ནམ་གུང་ལ་འོད་གསལ་འཛིན་པའི་གདམ་པ་ཕོག་ལ་ཉིན་མཚན་བསྲེ་བའི་ཁྲིད་
བཏབ་བོ། །དེ་ནས་སྒོམ་མཁན་རྩད་བཅད་ལ་ཡུལ་མེད་རང་གསལ་རྟེན་མེད་རྒྱ་འབྱམས་སྣང་སྲིད་རྒྱ་ཐེབས་སྒོམ་ཁོར་ཡུག་གི་ཁྲིད་གདབ་བོ། །དེ་ནས་བོགས་འདོན་པ་ལ་རྐྱེན་དྲག་པོ་ལ་ཡང་
ཐཿ
༈ རྩལ་སྦྱང་། ཐུག་ཕྲད་རང་གྲོལ། ང་ཟད་འཛིན་མེད་རྐྱེན་སྣང་རྟོགས་པའི་རྒྱན་དུ་འཆར་བའི་ཁྲིད་གདབ་བོ། །གཞན་ཡང་མཆོག་གི་གཏུམ་མོ་ལ་སོགས་པའི་ཐབས་ལམ་ཟབ་མོ་བསྟན་ལ་

བོགས་འདོན་ནོ། །དེ་ནས་མཉམ་བཞག་བརྟན་པ་དང་ཏིང་ངེ་འཛིན་རྩལ་སྦྱང་བར་བྱ་སྟེ། ཕྱོགས་བཅུའི་སངས་རྒྱས་ཀྱི་ཞིང་རྣམས་ཡིད་ལ་རྩལ་སྦྱང་། ཉོན་མོངས་པའི་ཡུལ་རྣམས་ཡིད་ལ་བྱས་
ཤིང་རྩལ་སྦྱང་ངོ༌། །མཚན་འཛིན་སྐྱེས་ན་མཉམ་པར་འཇོག དེ་ནས་མཉམ་བཞག་དེའི་ངང་ནས་སྙིང་རྗེ་དང་སྨོན་ལམ་རྒྱ་ཆེན་པོ་མང་དུ་འདེབས་པ་དང་། མོས་གུས་དང་བསྐྱེད་རིམ་སོགས་ལ་
རྩལ་སྦྱང་ཞིང་ལེགས་ཚོགས་ཀྱི་རྟེན་འབྲེལ་སྒྲིག་གོ །དེ་ནས་རྟེན་འབྲེལ་དང་རྒྱུ་འབྲས་རྣམས་ལ་རྩལ་སྦྱང་ངོ༌། །མཚན་འཛིན་སྐྱེས་ན་མཉམ་པར་འཇོག དེ་ནས་མཉམ་བཞག་དེའི་ངང་ནས་
སྙིང་རྗེ་དང་སྨོན་ལམ་རྒྱ་ཆེན་པོ་མང་དུ་འདེབས་པ་དང་། མོས་གུས་དང་བསྐྱེད་རིམ་སོགས་ལ་རྩལ་སྦྱང་ཞིང་ལེགས་ཚོགས་ཀྱི་རྟེན་འབྲེལ་སྒྲིག་གོ །དེ་ནས་རྟེན་འབྲེལ་དང་རྒྱུ་འབྲས་རྣམས་ལ་
རྩལ་སྦྱང་ངོ་། །དེ་ནས་རྩིས་སྨན་ལ་སོགས་ཤེས་བྱ་མཐའ་དག་ལ་རྩལ་སྦྱང་ངོ་། །དེ་ནས་མངོན་ཤེས་དང་མཐུ་དང་ནུས་པ་བསམ་གྱིས་མི་ཁྱབ་པ་རང་བཞིན་གྱིས་ཡོང་བ་ན་འགྲོ་བ་འདུལ་བའི་
ཐབས་ལ་མཁས་པའི་ཡན་ལག་ཏུ་བསྒྲུབ་པར་བྱའོ །ཡོན་ཏན་གང་ལ་ཡང་མཆོག་འཛིན་དང་ཞེན་པ་མེད་པར་སྒྱུ་མ་ལྟར་རྩལ་སྦྱང་ངོ༌། །སྐབས་སྐབས་སུ་ཆགས་འཛིན་དང་བྲལ་བས་དམིགས་༔

༄༅། །མེད་ཀྱི་བསྔོ་བས་རྒྱས་ཐེབས་པར་བྱའོ། །རྟོགས་པ་ཁོར་ཡུག་སོང་། རང་འདོད་རྩ་བ་ནས་ཟད། སྣང་བ་དབང་དུ་འདུས། གདུལ་བྱ་དུས་ཚོད་ལ་བབ་པའི་ཚེ་
ྋ རྩོལ་མེད་ཀྱི་འཕྲིན་ལས་རྒྱ་ཆེན་པོ་བྱའོ། །སྒྲིབ་པ་གཉིས་དག ཚོགས་གཉིས་རྫོགས། ཇི་ལྟ་བ་དང་ཇི་སྙེད་པའི་ཡེ་ཤེས་མངོན་དུ་གྱུར་ཏེ། རྫོགས་པའི་སངས་རྒྱས་སུ་ཀྲོང་གྱུར་པ
དང་༑ གཟོད་ཁྲིད་ཚར་བ་ལགས། དེའི་བར་ལ་མཚན་ལྡན་གྱི་བླ་མ་དང་མ་བྲལ་བར་སྒྲབ་པ་སྙིང་པོར་བྱེད་དགོས་སོ། །བྱང་ཆུབ་སེམས་ཀྱི་ཁྲིད་ཀྱི་ལག་ལེན་བདུད་རྩིའི་ཆུ་རྒྱུན་ཞེས་བྱ་
བ༑ གཞན་ལ་མེད་པའི་བཀའ་རྒྱ་ཅན། སྒྲི། །ཤིན་ཏུ་དཀོན་པས་ཉམས་ཁྲིད་རྫོགས་པ་མིན་པ་ལ་བཀའ་དཔེ་མི་སྟོན་པར་ཞུའོ།། འདིའི་བརྒྱུད་པ་ནི། དཔལ་ཡང་དགོན་པ། ཆོས་རྗེ་
རྫོང་ཁ་པ། གུང་རུ་ཆོས་ཀྱི་རྒྱལ་མཚན། རྟོགས་ལྡན་རཏྣ་གིརྟི། བླ་མ་རཏྣ་ཀུམ། དེས་བདག་ལའོ།། །། ཨོཾ་སྭ་སྟི། སེམས་གསུམ་གནད་ཀྱི་ཉམས་ལེན་སྐ་གསུམ་གྱི་སྒྲུབ་ཐབས་ནི། ཀུན་
༣
རྫོབ་བྱང་ཆུབ་ཀྱི་སེམས། ཁམས་བྱང་ཆུབ་ཀྱི་སེམས། དོན་དམ་བྱང་ཆུབ་ཀྱི་སེམས་གསུམ། དུག་གསུམ་མེད་པའི་སེམས་ཀྱིས་གནད་ནས་གཟུང་ནས་ངོ་བོ་བདེ་བ་ཆེན་པོ་ལམ་དུ་བྱེད་བ་✖

སྟེ༑ དེ་ལ་ཀུན་རྫོབ་བྱང་ཆུབ་ཀྱི་སེམས་ནི། ནམ་མཁའ་དང་མཉམ་པའི་སེམས་ཅན་ཐམས་ཅད་ཕ་མར་ཤེས་པས། ཕ་མ་ལ་ཕན་འདོགས་པའི་བློ་སྐྱེས་པ་བྱམས་པ། མ་སྡུག་བསྔལ་གྱི་ཉམ་
ཐག་པ་ལ་ཤས་མི་བཟོད་པའི་བརྩེ་བས་གནོད་པ་བསལ་བའི་བློ་སྐྱེས་པ་སྙིང་རྗེ། དེ་ལྟར་སེམས་ཅན་བདེ་བ་དང་ལྡན་ཞིང་དུཿ ཁ་དང་བྲལ་བར་འདོད་པས་སེམས་ཅན་གྱི་དོན་དུ་སངས་རྒྱས་ཐོབ་པར་
འདོད་པ་སྨོན་པ་སེམས་བསྐྱེད། དེ་ཉིད་ཀྱི་ཕྱིར་སངས་རྒྱས་ཀྱི་རྒྱུ་ལ་སྒྲུབ། ལམ་ལ་འཇུག བསླབ་བྱ་ལ་སློབ། སྤྱོད་པ་ལ་སྤྱད་པའི་སེམས་ནི་འཇུག་པའི་སེམས་བསྐྱེད། དེ་གསུམ་དུག་
གསུམ་མེད་པའི་སེམས་ཀྱིས་གནད་ནས་འཛིན་ཏེ། བྱམས་པ་ནི་ཞེ་སྡང་མེད་པའི་སེམས། སྙིང་རྗེ་ནི་འདོད་ཆགས་མེད་པའི་སེམས། བྱང་ཆུབ་སེམས་ནི་གཏི་མུག་མེད་པའི་སེམས་ཀྱི་ངོ་བོ་
བདེ་བ་ཆེན་པོར་ལམ་དུ་བྱེད་བ་སྟེ། བྱང་ཆུབ་ཀྱི་སེམས་ནི་རྒྱུལམ་འབྲས་བུ་ཐམས་ཅད་དུ་བདེ་བའི་དངོས་གཞི་སྟེ། དགའ་སྐྱིད་བདེ་བ་མངོན་པར་ཐོབ་བྱེད་ཐེག་པའི་མཆོག །ཅེས་སོ། །བདེ་
བ་ཆེན་པོ་ཞེས་པ་ནི་ཡན་ལག་བདུན་དང་ལྡན་པ་སྟེ། འདུས་མ་བྱས་པའི་བདེ་བ། ཟག་པ་མེད་པའི། གཉིས་སུ་མེད་པའི། ངོ་བོ་ཉིད་ཀྱི། ཚོར་བ་ཐམས་ཅད་དང་བྲལ་བའི། འཇིག་རྟེན་པ་༔

༄༅། །ཐམས་ཅད་ཀྱིས་རོ་མ་མྱོང་བའི། རྒྱུན་ཆད་མེད་པའི་བདེ་བའོ། །དེ་ལྟར་ཀུན་རྫོབ་སྨོན་པ་བྱང་ཆུབ་ཀྱི་སེམས། དུག་གསུམ་མེད་པའི་སེམས་ཀྱིས་གནད་ནས་
བཟུང་ནས་ངོ་བོ་བདེ་བ་ཆེན་པོར་ལམ་དུ་བྱེད་པ་སྟེ། སངས་རྒྱས་སྤྲུལ་སྐུའི་སྒྲུབ་ཐབས་སོ།། །། ཁམས་བྱང་ཆུབ་ཀྱི་སེམས་ནི་རྒྱས་པར་ཕྱེ་ན། ཁམས་སུམ་ཅུ་རྩ་གཉིས་
ཏེ༑ དེ་ལས་བསྡུས་ན་བཅུ་དྲུག དེ་ལས་བསྡུས་ན་ཁམས་དགུ དེ་ལས་བསྡུས་ན་བདུད་རྩི་ལྔ། དེ་དག་གི་སྙིང་པོ་ཁམས་ཀུནྡྷ་བྱང་ཆུབ་ཀྱི་སེམས། དེ་རྣམ་པར་དག་པ་ལོངས་སྤྱོད་རྫོགས་
པའི་སྐུ། མཚན་བཟང་པོ་སུམ་ཅུ་རྩ་གཉིས། དཔེ་བྱད་བཟང་པོ་བརྒྱད་ཅུ། འོད་དང་འོད་ཟེར་གྱི་ཚོགས་ཏེ། དེ་ཡང་དུག་གསུམ་མེད་པའི་སེམས་ཀྱིས་གནད་དུ་གཏོང་བ་ལ། གཏི་མུག་
མེད་པའི་སེམས་ཀྱིས་བདེ་བ་དབང་དུ་བྱེད། ཞེ་སྡང་མེད་པའི་སེམས་ཀྱིས་རླུང་དབང་དུ་བྱེད། འདོད་ཆགས་མེད་པའི་སེམས་ཀྱིས་ཁམས་དབང་དུ་བྱེད། ཁམས་ཐིག་ལེ་དེ་ཡང་ཞེ་སྡང་མེད་
པའི་སེམས་ཀྱིས་མི་སྐམ། གཏི་མུག་མེད་པའི་སེམས་ཀྱིས་མི་འགུལ། འདོད་ཆགས་མེད་པའི་སེམས་ཀྱིས་མི་འཛག་པས། འཕེལ་ཞིང་རྒྱས་པ་དང་རྣམ་པར་དག་པར་འགྱུར་ཏེ། ཞུ་བདེ་༔

ལྷན་སྐྱེས་ལ་བརྟེན་ནས་རང་བཞིན་ལྷན་སྐྱེས་མངོན་དུ་བྱེད་པ་སྟེ། རྒྱལ་བ་ལོངས་སྐའི་སྒྲབ་ཐབས་སོ།། །། དོན་དམ་བྱང་ཆུབ་སེམས་ནི། ཆོས་ཐམས་ཅད་ཀྱི་ཆོས་ཉིད་གཤིས་
ཅིར་ཡང་མ་ཡིན། གདངས་ཅིར་ཡང་མ་འགགས། ངོ་བོ་ཅིར་ཡང་མི་རྟོག་པ། རྟོག་མེད་ཀྱི་ཤེས་པ་ཡུལ་མེད་དུ་རང་གསལ་བས། དངོས་པོའི་ཆོས་སུ་སྐྱེ་མ་མྱོང༌། དངོས་མེད་ཀྱི་ཆོས་
སུ་འགག་མ་མྱོང་། རྣམ་རྟོག་གི་ཕྱོགས་སུ་འཆར་མ་མྱོང་སྟེ། དེ་ཆོས་ཐམས་ཅད་ཀྱི་རང་གཤིས་ཡིན་ལ། དེ་ལ་ངན་རྟོག་གི་རྗེས་སུ་མ་འབྲངས། བཟང་རྟོག་གི་རྩོལ་བས་མ་བསླད་
པར༑ གང་ཤར་གྱི་ཐོག་ཏུ་གཟུང་འཛིན་གྱི་གཉིས་སྣང་དག་པ་ནི་དོན་དམ་བྱང་ཆུབ་ཀྱི་སེམས་ཏེ། དེ་ཡང་དུག་གསུམ་མེད་པའི་སེམས་ཀྱིས་གནད་དུ་གཏོང་བ་ནི། གང་ཤར་གྱི་ཤེས་པ་ལ་
དགག་བྱ་མེད་པ་ནི་ཞེ་སྡང་མེད་པའི་སེམས། བསྒྲུབ་བྱ་མེད་པ་ནི་འདོད་ཆགས་མེད་པའི་སེམས། རང་ངོ་ཤེས་པ་ནི་གཏི་མུག་མེད་པའི་སེམས། དེ་ལྟར་དགག་སྒྲུབ་ཀྱི་འབད་རྩོལ་མེད་པར་
རང་ངོ་ཤེས་པ་ནི་བདེ་བ་ཆེན་པོ་སྟེ། སང་རྒྱས་ཆོས་སྐུའི་སྒྲུབ་ཐབས་སོ། །སངས་རྒྱས་སྐུ་གསུམ་གྱི་སྒྲུབ་ཐབས།། ཡཾ༎ མངྒ་ལཾ༎ །།

༄༅། །བྱམས་ཁྲིད་ཀྱི་གཞུང་ཆུང་བཞུགས་སོ།།
མ

།བདེ་ཆེན་རྒྱལ་པོ་གཉིས་སུ་མེད་པའི་སྐུ། །མཐའ་དབུས་མེད་པ་འདུས་མ་བྱས་ཀྱི་དབྱིངས། །ཟབ་ཞི་སྤྲོས་བྲལ་འོད་གསལ་
ཆེན་པོའི་ངང་། །བླ་མ་ཡི་དམ་མཁའ་འགྲོའི་ཚོགས་ལ་འདུད།ྋ །འཇུག་ངོགས་བདེ་བ་ཐེག་ཆེན་ཤིང་རྟའི་སྲོལ། །བྱང་སེམས་འཕེལ་བ་བྱམས་དང་
སྙིང་རྗེའི་ཁྲིད། །སྔོན་འགྲོ་བཞི་དང་དངོས་གཞི་གསུམ་གྱིས་བསྟན། །སྐྱབས་སུ་འགྲོ་དང་བྱང་ཆུབ་སེམས་བསྐྱེད་དང་། །ཐུགས་རྗེའི་བདག་ཉིད་བླ་
མ་སྤྱན་རས་གཟིགས། །སྤྱི་བོར་བསྒོམ་ལ་རྩེ་གཅིག་གསོལ་བ་གདབ། །སྡིག་སྦྱངས་ཚོགས་བསགས་ལམ་གྱི་སྔོན་འགྲོ་བྱ། །དང་པོ་ཚེ་འདིའི་མ་ལ་

གཞུང་
ཆ ༄༅། །རྟེན་ནས་བསྒོམས། །མངལ་དུ་ཆགས་དང་སྐྱེ་དུས་སྐྱེས་མ་ཐག །མཚན་མོ་ཉིན་མོ་གོག་འགྲོ་ཆེར་བསྐྱེད་ཚེ། །སྲོག་
བས་འཕངས་པར་བསྐྱངས་པའི་དྲིན་ཅན་ཡིན། །དབུལ་པོ་སྤྲང་པོ་མི་ཕྱུག་གཅན་གཟན་དང༌། །རི་དྭགས་བྱ་དང་ཡི་དྭགས་རྣམས་སུ་ཡང༌། །སྐྱེས་
པའི་དུས་ཀྱི་མ་དྲིན་བཞིན་དུ་བསྒོམས། །ཉེ་འབྲེལ་གྲོགས་མཆེད་ཡུལ་མི་ལུང་པའི་མི། །གླིང་བཞིའི་མི་དང་མི་རིགས་ཐམས་ཅད་དང༌། །དུད་འགྲོ་
ཡི་དྭགས་དམྱལ་བ་ལྷ་མིན་ལྷ། །སོ་སོར་ཀུན་གྱི་མ་ཡི་དྲིན་ལན་བསམ། །འགྲོ་དྲུག་མར་ཤེས་བྱམས་པ་ཚད་མེད་སྒོམས། །ཡང་སོས་ཐིག་ནག་

བསྔས་འཇོམས་ངུ་འབོད་དང༌། །ངུ་འབོད ཆེ་དང་ཚ་བ་རབ་ཏུ་ཚ། །མནར་མེད་ལ་སོགས་སྡུག་བསྔལ་དཔག་མེད་པ། །སོ་སོའི་སྡུག་བསྔལ་ཡིད་ལ་བསམས་པར་བྱ། །ཆུ་བུར་ཅན་དང་ཆུ་
བུར་རྡོལ་བ་དང༌། །ཨ་ཆུ་སོ་ཐམ་ཀྱི་ཧུད་པད་ལྟར་གས། །ཨུཏྤལ་ལྟར་གས་གས་པ་ཆེན་པོ་རྣམས། །མིང་དང་རྗེས་སུ་མཐུན་པའི་སྡུག་བསྔལ་བསམས། །ཕྱི་སྒྲིབ་ནང་སྒྲིབ་སྒྲིབ་པའི་སྒྲིབ་
པ་ཅན། །ཡི་དྭགས་བཀྲེས་སྐོམ་དག་ལ་སྙིང་རྗེ་སྒོམས། །བྱིངས་གནས་དུད་འགྲོ་གཅིག་ལ་གཅིག་ཟ་དང༌། །སྟག་དོམ་སྤྱང་སོགས་པགས་ཕྱིར་གསོད་པ་དང༌། །ཤ་བ་སྒོ་བ་ལ་སོགས་ཤ་ཡི་
ཕྱིར༑ །བྱ་ཡང་སྒྲོ་དང་ཤ་ཡི་ཕྱིར་དུ་གསོད། །འབུ་དང་གྲོག་མོ་སྦྱར་པ་སྐམ་ལ་གནས། །དེ་དང་བྲལ་བས་གཤེར་ཞིང་བངས་པ་དང༌། །ཉ་སོགས་རླན་གནས་དེ་བྲལ་ཚིག་པ་དང༌། །རྟ་
བོང་བ་གླང་ར་ལུག་འབྲི་གཡག་དང་། །སྒོ་ཁྱི་ཤིག་སོགས་མི་ལ་བརྟེན་པ་ཡི། །དུད་འགྲོ་སོ་སོའི་སྡུག་བསྔལ་བསམས་པར་བྱ། །མི་ལ་སྐྱེས་དང་རྒས་དང་ན་དང་འཆི། །ཡོད་པ་མི་ཐུབ་མེད་
པ་མི་རྙེད་ཅིང་། །དགྲ་དང་འཕྲད་དོགས་གཉེན་དང་བྲལ་བ་དང་། །འགྱུར་བ་འདུ་བྱེད་སྡུག་བསྔལ་དུཿ ཁ་སྟེ། །བཅུ་གཅིག་དག་གིས་ཞིབ་ཏུ་བསམས་པར་བྱ། །ལྷ་མིན་འདོད་པས་འཐབ་རྩོད་ ོ

༄༅། །དུཿ ཁ་དང༌། །ལྷ་ལ་སྒྲ་ངན་འོད་ཉམས་ཁྲུས་ཆུ་ཆད། །མིག་དང་ཤེས་ཐོམས་ཉེ་བའི་འཆི་ལྟས་ལྔ། །ལུས་ནག་སྟན་ལ་མི་དགའ་མེ་ཏོག་རྙིང༌། །གོས་ངན་རྔུལ་
བྱུང་རྩ་བའི་འཆི་ལྟས་ལྔ། །ལྟུང་བའི་དུཿ ཁ་དག་དང་བཅུ་གཅིག་བསམས། །འགྲོ་བ་དྲུག་པོའི་དུཿ ཁ་སྤྱིར་བསམ་ནས། །དེ་དག་བསལ་བར་འདོད་པའི་སྙིང་རྗེ་སྟེ། །རྩ་བའི་མ་ལ་ཇི་ལྟར་
བསྒོམ་པ་བཞིན། །བློ་དང་འདྲེས་པ་ཀུན་ལ་བསྒོམ་པར་བྱ། །འགྲོ་བའི་དུཿ ཁ་དེ་རྒྱུ་ལས་ཉོན་སོགས། །བདག་ལ་སྨིན་པར་འདོད་པའི་དགའ་སྤྲོ་དང༌། །བདག་བདེ་དེ་རྒྱུ་བསོད་ནམས་ཡེ་
ཤེས་ཚོགས། །གཞན་ལ་སྨིན་པར་འདོད་པའི་དགའ་སྤྲོ་དང༌། །འགྲོ་བས་ཀུན་མཁྱེན་བྱང་ཆུབ་ཐོབ་ཕྱིར་དུ། །སྒོ་གསུམ་དགེ་ལ་བསྐལ་བའི་བྱང་སེམས་བསྒོམས། །གཞན་གྱི་སྡུག་བསྔལ་དེ་
རྒྱུ་རང་ལ་བསྡུ། །རང་བདེ་རྒྱུ་བཅས་གཞན་ལ་སྦྱིན་པ་སྟེ། །བསྡུ་དང་སྤྲོ་བ་ངག་དང་ཡིད་ཀྱིས་བྱ། །ཀུན་གྱིས་རྗེས་སུ་མི་རྟོག་ངང་དུ་བཞག །བཟང་རྐྱེན་དགེ་བའི་ལས་དང་བདེ་སྐྱིད་
སོགས༑ །ཞེན་པ་མེད་པར་བསམ་པ་ཐག་པས་སྦྱིན། །ངན་རྐྱེན་ལས་དང་ཉོན་མོངས་མི་དགེ་དང༌། །འབྱུང་པོའི་འཚེ་དང་ན་ཚ་སྡུག་བསྔལ་སོགས། །རང་ལ་གང་བྱུང་དེའི་སད་རྐྱེན་ ི

གྱིས༑ །གཞན་གྱི་དེ་དང་རིགས་མཐུན་རང་ལ་བསྔ། །ཀུན་ལ་རྗེས་སུ་མི་དམིགས་སྟོང་ཉིད་དང་། །རྣམ་དག་སྨོན་ལམ་རྒྱ་ཡིས་གདབ་པར་བྱ། །འགྲོ་ལ་བུ་གཅིག་པ་ཡི་མ་བཞིན་དུ། །ཤ
ཡིས་མི་བཟོད་ཤིན་ཏུ་བརྩེ་བའི་ཡིད། །བྱམས་པ་ཡིན་ཏེ་འགྲོ་བ་ཐམས་ཅད་ལ། །དེ་ལྟར་བསྒོམས་པ་བྱམས་པ་ཚད་མེད་ཡིན། །དགྲ་ལ་ཁོང་ཁྲོ་མི་སྐྱེ་སྡུག་བསྔལ་ལས། །སྐྱབས་པར་འདོད་
པའི་གདུང་བ་དྲག་པོ་ནི། །སྙིང་རྗེ་ཡིན་ཏེ་སེམས་ཅན་ཐམས་ཅད་ལ། །དེ་ལྟར་འབྱུང་བ་སྙིང་རྗེ་ཚད་མེད་ཡིན། །ཐེག་ཆེན་ལམ་གྱི་རྩ་བ་སྙིང་རྗེ་སྟེ། ྋ །དེ་མེད་ལམ་ལ་འཇུག་པར་མི་འགྱུར
ཞིང་༑ །སེམས་ཅན་དོན་ལ་བརྩོན་པར་མི་འགྱུར་བས། །སེམས་ཅན་སྨིན་པར་བྱེད་པ་ག་ལ་ཞིག །རྒྱུ་བཞི་ལས་ནི་སྙིང་རྗེ་སྐྱེ་འགྱུར་ཞིང༌། །ཡུལ་བཅུ་ལ་ནི་སྙིང་རྗེ་ཉེ་བར་འཇུག །སྙིང་རྗེ་
ལས་ནི་སྨོན་པའི་སེམས་སྐྱེ་ཞིང་། །དེ་ལས་བདག་གཞན་བརྗེ་བའི་སེམས་འབྱུང་ངོ༌། །དེ་ལ་ནམ་མཁའ་མཉམ་པའི་བསོད་ནམས་ཚོགས། །རྒྱུན་མི་ཆད་པར་རྟག་ཏུ་འབྱུང་བ་སྟེ། །སངས་
རྒྱས་བྱང་ཆུབ་སེམས་ཀྱི་རྒྱུ་ལས་བྱུང༌། །དེ་མེད་སྟོང་པ་ཉིད་ཀྱི་སངས་མི་རྒྱ། །སྟོང་ཉིད་སྙིང་རྗེ་མེད་ན་ཐེག་ཆེན་མིན། །སྙིང་རྗེས་སྡིག་ཟད་བསོད་ནམས་འཕེལ་བྱེད་ཅིང༌། །འགྲོ་བའི་དོན་

༄༅། །འགྲུབ་རྣམ་མཁྱེན་སངས་རྒྱས་ཐོབ། །བྱམས་སྙིང་རྗེ་བྱང་ཆུབ་ཀྱི་སེམས་བསྒོམ་པའི་རིམ་པ་རྫོགས་སོ། །བཀྲ་ཤིས་བདེ་ལེགས་དཔལ་འབར་དོན་འགྲུབ་
ཤོག༑ །།

BlankPage AsPerOriginalDocument

།བྱམས་སྙིང་རྗེའི་ཁྲིད་བྱང་ཆུབ་སེམས་ཀྱི་གཏེར་མཛོད་བཞུགས་སོ།།༄༅།

༄༅། །ཨོཾ་སྭསྟི་སིདྡྷི། བདེ་ཆེན་རྒྱལ་པོ་གཉིས་སུ་མེད་པའི་སྐུ། །མཐའ་དབུས་མེད་པ་འདུས་མ་བྱས་པའི་དབྱིངས། །ཟབ་ཞི
སྤྲོས་བྲལ་འོད་གསལ་ཆེན་པོའི་ངང༌། །བརྗོད་བྲལ་ཆོས་སྐུ་བླ་མའི་ཞབས་ལ་འདུད། ཐེག་པ་ཆེན་པོའི་ལམ་མ་ནོར་བ། བྱང་ཆུབ་ཀྱི་སེམས་རིན་པོ་ཆེ་
གོང་ནས་གོང་དུ་འཕེལ་ཞིང་བརྟན་པར་བྱེད་པའི་ལག་ལེན་བྱམས་སྙིང་རྗེའི་ཁྲིད་ལ། སྔོན་འགྲོ་དངོས་གཞི་གཉིས། དང་པོ་སྔོན་འགྲོ་ནི་བཞི་སྦྱོར་བྱས་
ཏེ༑ སྐྱབས་འགྲོ་སེམས་བསྐྱེད་སྔོན་དུ་སོང་བས། རང་ཡི་དམ་དུ་སྒོམ་པའི་སྤྱི་བོར། གདན་བཞི་བརྩེགས་ཀྱི་སྟེང་དུ་རྩ་བའི་བླ་མ་དེ། ངོ་བོ་བླ་མ་

༄༅། །ལ། རྣམ་པ་ཐུགས་རྗེ་ཆེན་པོ་ཞལ་གཅིག་ཕྱག་བཞིའི་དང་པོ་གཉིས་ཐུགས་ཁར་ཐལ་མོ་སྦྱར་བ། གཡས་འོག་མ་ན་ཤེལ་གྱི་
འཕྲེང་བ་བརྒྱ་རྩ་འཛིན་པ། གཡོན་གྱི་འོག་མ་ན་མེ་ཏོག་པདྨ་འདབ་མ་བརྒྱད་པ་འཛིན་པ། རིན་པོ་ཆེའི་རྒྱན་དང༌། དར་གྱི་ན་བཟའ་གསོལ་
བ༑ བདག་ལ་མཉེས་ཤིང་ཞལ་འཛུམ་པ་ཞིག་བསྒོམ། དེའི་ཐུགས་ཁ་ནས་འོད་ཟེར་འཕྲོས་པས། རང་ལ་ཆོས་འབྲེལ་ཡོད་ཚད་ཀྱི་བླ་མ་
དང་༑ བརྒྱུད་པའི་བླ་མ་དང༌། ཡི་དམ་གྱི་ལྷ་ཚོགས་དང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས་ལ། བླ་མའི་ཐུགས་ཁར་
ལ

བསྟིམ་ལ་སངས་རྒྱས་དངོས་ཡིན་སྙམ་པའི་མོས་གུས་བྱ་ཞིང་གསོལ་བ་གདབ། བྱམས་དང་སྙིང་རྗེ་འབྱོངས་པར་བྱིན་གྱིས་རློབས། བདག་གཅེས་རྩ་བ་ནས་ཟད་པར༴ བློ་སྣ་གཞན་དོན་དུ་
འཆར་བར༴ བདག་གཞན་བརྗེ་བར་ནུས་པར་བྱིན་གྱིས་བརླབ་ཏུ་གསོལ། ཞེས་གསོལ་བ་ཕུར་ཚུགས་སུ་གདབ་བོ། །དེ་ནས་བླ་མ་འོད་དུ་ཞུ་ནས་སྤྱི་བོ་ནས་མར་ཐིམ་ནས། དབྱེར་མེད་པའི་
ངང་དུ་ལྷོད་གློད་ལ་བཞག་གོ །གཞན་གསུམ་པོ་ལོགས་སུ་ཤེས་པར་བྱའོ། །གཉིས་པ་དངོས་གཞི་ལ་གསུམ། སྦྱོར་བ་བྱམས་པ་དང་སྙིང་རྗེ་སྒོམ་པ་དང༌། དངོས་གཞི་བྱང་ཆུབ་ཀྱི་
སེམས་སྨོན་འཇུག་གཉིས་སྒོམ་པ་དང་། བྱང་ཆུབ་ཀྱི་སེམས་རྐྱེན་ཐོག་ཏུ་ཕབ་ནས་རྐྱེན་བཟང་ངན་བྱང་ཆུབ་ཀྱི་གྲོགས་སུ་ཁྱེར་བའོ། །དང་པོ་ལ་གཉིས། བྱམས་པ་ཚད་མེད་པ་དང༌། སྙིང་རྗེ་
ཚད་མེད་པ་སྒོམ་པའོ། །དང་པོ་ལ་གཉིས། བྱམས་པ་སྤྱིར་སྒོམ་པ་དང་། བྱེ་བྲག་ཏུ་སྒོམ་པའོ། །དང་པོ་སྤྱིར་སྒོམ་པ་ནི། མི་དང་དུད་འགྲོ་ཡི་དྭགས་དང༌། དམྱལ་བ་ལྷ་མིན་ལྷ་རྣམས་
།དང་པོ་མི་ལ་སྒོམ་པ་ནི། ཐོག་མར་གདན་ནང་ཚངས་ཅན་ལ་རྣམ་པར་སྣང་མཛད་ཆོས་བདུན་ལྡན་གྱིས་འདུག་ལ། བྱམས་པ་སྣ་འཛིན་པར་བྱེད་པ་འདི་སྒོམ་སྟེ། རང་གི་མདུན་དུ་སྐྱེ་བ་

༄༅། །འདིའི་མ་འདི་བསམ་ལ། མ་འདིའི་མངལ་དུ་གནས་པའི་དུས་སུ། ཟླ་དགུ་ངོ་བཅུའི་བར་དུ་མ་འདིས་དུཿ ཁ་དཔག་ཏུ་མེད་པ་ཁུར་སྟེ། ང་མངལ་དུ་གནས་པ་
*ན༑ ལུས་མི་བདེ་བ་དང༌། ལྕི་བ་ལ་སོགས་པའི་སྡུག་བསྔལ་གྱིས་ལུས་ཀྱི་མདོག་ཤོར་བཀྲག་ཉམས་པས་བྱད་སྐམ་ཁྱེ་མར་ཤིག་ཤིག་བྱས། སྣ་དྲེག་དཔྲལ་དྲེག་ཚུད་ཚུད། གདོང་སྐྱ་ཡལ་
ཡལ་བ་ཁ་ལྤགས་སྲབ་ཐང་ཐང་པ་རེ་བྱས། གོམ་པ་སྡོག་རེ་འགྲོ་ཡང་རྐང་པས་ལུས་པོ་མི་ཐེག་པར་ངལ་དུང་དུང་། རྔམ་པ་ཤུ་ཤུ། ལུས་པོ་གྱེལ་གྱེལ་བ་རེ་བྱས། ལངས་ན་སྡོད་མི་ཤེས་
པར་ལུས་པོ་ས་ལ་རྡེབ་པ་དང་། བསྡད་ན་ལངས་མི་ཤེས་པ། རྒན་རྒོན་ལངས་པ་བཞིན་སུག་བཞི་ས་ལ་བཙུགས་ནས་ལུས་པོ་ས་ལ་སྐྱོག་སྐྱོག་བྱ་དགོས་པ་དང་། ལུས་གལ་གུལ་དུམ་རེ་བྱེད་
དགོས་པ་ལ། ངལ་ཏེ་འཆི་བ་བས་འཚེར་བ་འབྱུང་བ་དང༌། མ་རང་གི་ལུས་ཐོག་ཏུ་དེ་ལྟ་བུའི་དུཿ ཁ་མྱོང་བ་དེ་བཟོད་པར་བྱས་ནས་ང་ལ་བརྩེ་སེམས་ཆེ་དྲགས་པས། ང་ལ་གནོད་ཀྱི་དོགས་
མཛོད
ནས་ལྟོ་འགྲངས་དྲགས་པ་དང་། ཁ་ཟས་ཧ་ཅང་ཚ་བ་དང་། ཧ་ཅང་འཁྱགས་པ་ཟ་མི་ནུས་པར་བྱས། ངའི་ཡན་ལག་སྐྱོན་ཅན་བྱུང་གི་དོགས་པས། ལུས་དྲག་ཤུལ་དང་། དགྱེ་དགུར་༔

དང་༑ གོམ་པ་ཤུགས་ཆེ་བ་ཡང་འགྲོ་མི་ནུས་པར་བྱམས་པར་བསྐྱངས་པའི་དྲིན་ཅན་གྱི་མ་ཡིན། དྲིན་རེ་ཆེ་ན། དྲིན་རེ ཆེ་ན། ངས་མ་འདི་ལ་དྲིན་ལན་ཇི་ལྟར་བྱས་ལ་གཞལ། ཕན་ཇི་ལྟར་
བྱས་ལ་གདགས། དུཿ ཁ་ལས་ཇི་ལྟར་བྱས་ལ་སྐྱབས། བདེ་བ་ལ་ཇི་ལྟར་བྱས་ལ་དགོད་སྙམ་དུ། བློ་དང་འདྲེས་ངེས་པ། སྙིང་གི་དཀྱིལ། རྐང་གི་ཁོང༌། རུས་པའི་གཏིང་ནས་དུང་དུང་
པ་བསྒོམ་ལ། སེམས་གང་ལ་ཡང་བསམ་མནོ་མི་གཏོང་བར། རང་སར་ལྷོད་གློད་ལ་ཕྱག་རྒྱ་ཆེན་པོའི་ངང་དུ་ངལ་དུམ་རེ་གསོའོ། །དྲིན་ལན་བསབ་པའི་མདོ་ལས། བྱམས་པ་བསྒོམ་པའི་
རྐྱེན་གྱིས་སེམས་ཅན་སྡིག་པ་ཅན་མཐོང་ན་བྱམས་ཤིང་སྙིང་བརྩེ་བའི་སེམས་བསྐྱེད་པ་དང་། །ཞེས་སོ། །དེ་ལ་ཁྲིད་ཕོག་གཅིག །སྐྱེ་དུས་ནི། དེ་ནས་ང་སྐྱེ་བའི་དུས་ན། རུས་ཚིགས་
ཐམས་ཅད་ནི་ཁ་བྱེ། མཚན་ཁ་ནི་རལ། སྐྱོད་བྱེད་ཀྱི་རླུང་གིས་བུ་ཆུང་མགོ་མཇུག་སློག་པའི་དུས་ན། ཁོག་པ་དང༌། ནང་ཁྲོལ་ཐམས་ཅད་གྲིས་དཀྲུགས་པ་ལྟ་བུའི་ན་ཚ་བྱས། མི་ན་བ་ཤ
རུས་སེན་མོ་གང་ཙམ་ཡང་མེད་པར་བྱས་ནས། བ་སྤུ་རེ་ལ་རྡུལ་ཐིག་པ་རེ་འཛག་ཅིང་ལུས་དང་གདོང་པ་ཐམས་ཅད་རྡུལ་ཞམ་ཞམ། ལུས་པོ་ཁྲེ་ལོག་ལོག ངོ་ནག་ཐོམ་ཐོམ། ངག་ཏུ་འཁུན་

།པ་དིང་དིང་བ་ཕོ་ལོག་བས་ན་ཟུག་ཆེ་བ་དེ་ལ་སྲན་བཙུགས་ནས། བྱམས་པར་བསྐྱངས་པའི་དྲིན་ཅན་གྱི་མ་ཡིན། དྲིན་རེ་ཆེ་ཞེས་གོང་དང་འདྲའོ། །དེ་ལ་ཁྲིད་ཕོག་
གཅིག །སྐྱེས་མ་ཁད་པ་ནི། དེ་ནས་ང་སྐྱེས་པའི་དུས་ན། སྙིང་བརྩེ་དྲགས་པས། མ་རང་གི་ན་ཟུག་རྣམས་བརྗེད་ནས། ང་འབུ་དང་འདྲ་བ། རྐང་ལག་དང་ལུས་པོ་དམར་ཀྲད་
ཀྲད༑ ཁྲག་དང་ཆུ་སེར་ཉིལ་ཉིལ། ཤ་མ་དང་ཕྲུ་མ་ཁལ་བ། སྤུ་སེར་ཞོལ་ལེ་བ། སྐྱག་བྲོ་བ་མིན་པ་གཅིག་ཀྱང་མེད་པ་དེ་ལ། སྐྱག་བྲོ་བ་མེད་པར་བརྩེ་དུང་ཆེན་པོས་ཁྲག་དང་མི་གཙང་
བ་ཐམས་ཅད་བསངས་ཏེ་ཕྱིས་ནས་ལག་པས་རྩེན་བླངས། ཚས་གདན་དུ་ཧྲིལ་དྲིལ། བྲང་འོག་ཏུ་དྲོད་ལ་སྦྱར། སྙིང་ཁོང་དུ་ཧྲིལ་བཅུག བདག་སྐྱེས་པ་ལ་དགའ་ཚོར་ཆེན་པོ་བྱས་ནས་
བྱམས་པས་སྐྱོང་པའི་དྲིན་ཅན་གྱི་མ་ཡིན་སོགས་འདྲེའོ། །དེ་ལ་དམིགས་ཕོག་གཅིག །མཚན་མོ་ནི་ཉལ་བའི་དུས་སུ་ང་བསུབ་པ་དང༌། གླེབ་པ་དང༌། ལྟོགས་པ་དང༌། ན་བ་
དང་༑ འཁྱགས་ཀྱི་དོགས་པ་དང་འཇིགས་པ་ཆེན་པོས་དགྲ་ཟོན་བྱེད་པ་བཞིན་དུ་གཉིད་མནལ་མར་ལོག་མི་ནུས་པར། ངའི་བུ་འདི་ངའི་འོག་ཏུ་གླེབ་ཡོང་ངམ་མི་ཡོང༌། བསུབས་པས་མ་ཚོར་

བར་ཡོང་ངམ་མི་ཡོང༌། ལྟོགས་པ་དང་། འཁྱགས་པ་དང༌། ན་བ་མ་ཚོར་བ་ཡོང་ངམ་མི་ཡོང་ངམ་སྙམ་དུ་སེམས་ཡེར་ཏེ། གཉིད་ཐུམ་ཕྲས་ལིང་ངེ་བྱས། ང་ཨེན་རེ་ངུས་ཀྱང༌། རྟབ་
རྟོབ་ལ་གཉིད་སད་ནས་ངའི་བུ་དེ་བསུབས་སམ། གླེབ་བམ། ལྟོགས་སམ། ནའམ། འཁྱགས་སམ། ཅི་འབྱུང་ངམ་སྙམ་དུ་ལག་པས་ཉུལ་ཞིང་ལྟ། རྩ་ཆུ་བཏང་འདུག་ན། སྐྱུག་བྲོ་
བ་མེད་པར་ལག་པས་འཕྱགས་ཏེ་བསྐྱུར། ཚས་གདན་སྐམ་རློན་བརྗེས། མལ་རློན་པ་དེར་མ་རང་ཉལ། སྐམ་སར་བདག་བསྙལ། ལྟོ་བྱིན། ནུ་མ་བསྣུན། ལག་པས་ཅབ་ཅབ་
བྱས༑ དེས་མ་ཕན་ན་ལངས་ནས་འདྲེ་རྡུང་བྱེད། མོ་མ་ལ་མོ་འདེབས། མཚན་བོན་མཚན་ཆོག་བྱེད་ཅིང༌། གཉིད་ཀྱང་ཚད་དུ་མ་ལོག་པར་བྱམས་པས་བསྐྱངས་པའི་དྲིན་ཅན་གྱི་མ་
ཡིན༑ དེ་ལ་གཅིག །ཉིན་པར་ནི།ྋ དེ་ནས་ནང་པར་ཚས་གདན་ཉི་མཐོང་སོགས་ལ་སྲོས། དེའི་སྟེང་དུ་བསྙལ་རྐང་ལག་དང་ལུས་པོ་ལ་མར་གྱིས་བྱུག་པ་བྱས། རྐང་ལག་ལ་གད་དར་
བྱས༑ ཚས་གདན་ཉི་མ་ལ་སྐམ། མི་གཙང་བ་ལག་པས་ཕྱིས། ཟས་ནི་ལྕེས་སྙོད། ནུ་མ་བསྣུན། བྱམས་པའི་མིག་གིས་བལྟས། བརྩེ་བའི་སྒོ་ནས་མིང་སྣ་ཚོགས་འདོགས། སྙིང་དུ་

༄༅། །སྡུག་དྲགས་པས། འོ་པག་པག་བྱེད་ཅིང༌། མལ་དུ་བསྙལ། བསྙལ་བས་ངུས་ནས་ཉལ་མ་འདོད་ན། བྱ་བ་གང་རིངས་ཀྱང་འཕྲོ་ལ་བཞག་ནས། ང་པང་དུ་
བླངས༑ ནུ་མ་བསྣུན་ལྟོ་བྱིན། མི་གཙང་བ་ལག་པས་ཕྱིས། ལག་པས་ཅབ་ཅབ་བྱས་ཤིང༌། བྱམས་པར་བསྐྱངས་པའི་དྲིན་ཅན་གྱི་མ་ཡིན། དེ་ལ་གཅིག །གོག་པ་ནི། དེ་བས་ཆེར་
སོང་ནས། གོག་ཐུབ་ཙ་ན། མལ་དུ་བསྙལ་ནས་ཕྱིར་བྱ་བ་དུམ་པ་རེ་བྱེད་པའི་བར་ལ་ཡང༌། ངའི་བུ་དེ་ད་ཙམ་གཉིད་སད་ཡོད་དམ། ངུ་ཡིན་ཡོད་དམ། ལྟོགས་ཀྱིན་ཡོད་
དམ༑ འཁྱགས་ཀྱིན་ཡོད་དམ། གོག་ནས་གོག་སར་མེས་ཚིག་གམ་མ་ཚིག རྒྱ་མཐོངས་ལ་ལྷུང་ངམ། མ་ལྷུང་མཉམ་དུ་བྱ་བ་བྱེད་འཕྲོ་ལ་བཞག་ནས་རྟབ་རྟོབ་ལ་ཧལ་ཐབས་སུ་
ཡོང་༑ ནུ་མ་བསྣུན་པ་ལ་སོགས་པས་བྱམས་པས་བསྐྱངས་པའི་དྲིན་ཅན་གྱི་མ་ཡིན། དེ་ལ་གཅིག །འགྲོ་བ་ནི།ྋ དེ་བས་ཆེར་སོང་ནས། འགྲོ་བ་གྱལ་གྱོལ་ཤེས་པའི་དུས་སུ་ངའི་བུ་
འདི་སྐས་ལ་ལྷུང་ངམ་མ་ལྷུང་སྙམ་པ་དང༌། ཕྱིར་དུམ་པ་རེ་སོང་ཡང་ངའི་བུ་དེ་ཕྱུགས་མས་བརྫིས་སམ་མ་བརྫིས། ཁྱིས་རྨུགས་སམ་མ་རྨུགས་སམ་གཡང་ལ་ལྷུང་བ་དང་། ཆུའི་ནང་དུ་ཤོར་ ྣ

བ་དང༌། བུ་ཚ་གཞན་གྱིས་བརྒྱབ་པ་ལ་སོགས་པས་གནོད་པ་བྱུང་ངམ་མ་བྱུང་ངམ་སྙམ་པའི་སེམས་ཁྲལ་རྒྱུན་ཆད་མེད་པ་ནི་ཁུར། ད་ཚོད་ངའི་བུ་དེ་ལྟོགས་ཀྱིན་ཡོད་དམ། སྐོམ་གྱིན་ཡོད་
དམ༑ གང་ན་ཡོད་སྙམ་པས་ང་བཙལ་ནས་བཟའ་བཏུང་བྱིན་ནས་སྐྱེད་སྲིངས་ཤིང་། བྱམས་པས་བསྐྱངས་པའི་དྲིན་ཅན་གྱི་མ་ཡིན། གཞན་ཡང་ངའི་བུ་འདི་མཚར་ནས་ལུས་སྐྱེས་རྐང་རྫོགས་
ན་སྙམ་པས། ཟས་རང་ལ་གང་ཡོད་ཞིམ་ཤོས་དང་དྲག་ཤོས་ང་ལ་བྱིན། རང་ལ་མེད་ན་ཟས་ཞིམ་པ་མི་ལས་ཉོས་ནས་བྱིན། ཐ་ན་མིས་ཟས་ཞིམ་པ་རེ་བྱིན་ཀྱང་། རང་གིས་ཟ་མི་ནུས་པར་
ངའི་བུ་ལ་བྱིན་དགོས་ཟེར་ནས། རུམ་དུ་ཧྲི་ལེ་བཅུག་ནས། བདག་ལ་བྱིན་ཞིང་བྱམས་པས་བསྐྱངས་པའི་དྲིན་ཅན་གྱི་མ་ཡིན། དེ་ལ་གཅིག །ཆེར་སྐྱེས་པ་ནི། དེ་བས་ཆེར་སྐྱེས་པའི་
དུས་ན། ཀློག་ཡིག་ལ་སོགས་པའི་ཡོན་ཏན་སློབ་ཏུ་བཅུག ལེགས་པ་ཐམས་ཅད་ནི་བསླབ། ཉེས་སྐྱོན་ཐམས་ཅད་ནི་ཐབས་སྣ་ཚོགས་ཀྱིས་སྤོང་དུ་བཅུག ངའི་བུ་འདི་མཐོ་ན་བཟང་
ན༑ སྐྱིད་ན་སྙམ་པས་ཐབས་སྣ་ཚོགས་པས་ང་ལ་ཕུགས་སུ་གང་ཕན་ཕན་ལ་འབད། ངས་གཏམ་ཚིག་རེ་ཙམ་འཐད་པ་བྱུང་ན། དེ་ལ་དགའ་ཚོར་ཆེན་པོ་བྱས་ནས། ལུས་སྐྱེས་རྐང་མ་རྫོགས་

༅། །བར་དུ་བྱམས་པས་བསྐྱངས། ལུས་སྐྱེས་རྐང་རྫོགས་པ་ན། མ་རང་གི་ནོར་རྫས་སེར་སྣས་སྡུག་གསོག་བྱས་པའི་གང་ཡོད་དེ་ནི་ང་ལ་བྱིན་ཅིང་ཕོག དངོས་པོ་
ཟླ༄
ངན་པ་དང་ཆུང་བ་རྣམས་མོ་རང་གི་བྱས། དངོས་པོ་བཟང་བ་དང་ཆེ་བ་བདག་ལ་བྱིན་ཅིང༌། མ་ཤི་བར་དུ་ངའི་སེམས་ཁྲལ་ཁུར་ཞིང་བྱམས་པས་བསྐྱངས། གཞན་ཡང་མ་རང་ནམ་འཆི་ཆ་
མེད་པ་མི་དྲན་པར་ང་ན་ཡིས་དོགས། ཤི་ཡིས་དོགས་པས། མོ་བཏབ་རིམ་གྲོ་བྱས། བདག་དུམ་པ་རེ་ན་བའི་ཚེ་ཡང༌། ངའི་བུ་འདི་དྲག་ན་ཆ་རྐྱེན་ཟད་ན་ཡང་འགྱོད་རྒྱ་མེད་ཟེར་ནས་ཉིན་
མཚན་མེད་པར་རིམ་གྲོ་ལ་འབད་འབུང་བཏོན། ངའི་ན་ཚ་ཟུག་ལངས་ཙ་ན། ང་ལ་ཕངས་པས་མིག་ནས་མཆི་མ་རང་དབང་མེད་པར་སྟོན། རང་ལ་དབང་ཡོད་ན་རང་གི་སྲོག་དང་བརྗེ་ནུས་
པར་བྱས་ནས་བརྩེ་དུང་ཆེན་པོས་བྱམས་པར་བསྐྱངས་པའི་དྲིན་ཅན་གྱི་མ་ཡིན། དེ་ལ་གཅིག །དབུལ་མོ་ནི། ངའི་མ་འདིས་ཚེ་འདི་གཅིག་པུར་མ་ཟད། ལན་གྲངས་བསམ་གྱིས་མི་ཁྱབ་
》* བརྗོད་ཀྱིས་མི་ལང་པར་བྱས་ཏེ། བཤེས་སྤྲིངས་ལས། མ་ཡི་ཐོག་མཐའ་རྒྱ་ཤུག་ཚིག་གུ་ཙམ། །རིལ་བུ་བགྲངས་ཀྱང་ས་ཡིས་ལང་མི་འགྱུར། །ཞེས་གསུངས་པས། སའི་དཀྱིལ་འཁོར་

N
ཆེན་པོ་འདི་དང་། ཕྱིའི་རྒྱ་མཚོའི་ཆུ་ཐམས་ཅད་སྣོས་ནས་འཇིམ་པ་བྱས་ནས། སངས་རྒྱས་སམ་མངོན་ཤེས་ཡང་དག་པ་མངའ་བ་གཅིག་གིས་ཆེ་གེ་མོ་ཁྱོད་ཀྱི་མ་འདིས་སྔོན་འདས་པའི་དུས་དེ་
ཞེས་བྱ་བ་ན། ཁྱོད་རིགས་འདི་ཞེས་བྱ་བར་སྐྱེས་པའི་ཚེ་ཡང་མ་བྱས་སོ་ཞེས་འཇིམ་པ་དེ་ལས་རིལ་བུ་ཤུག་པའི་འབྲས་བུ་ཙམ་བྱས་ནས་ཕྱོགས་ཅིག་ཏུ་བསགས་པ་དེ་ལྟ་བུ་བྱས་ན། འཇིམ་པ་དེ་
འཛད་ཀྱང༌། ངའི་མ་འདིས་ངའི་མ་བྱས་པའི་ལན་གྲངས་མི་མཛད་པར་འདུག་སྟེ། དེ་ཡང་ངའི་མ་འདི་དབུལ་མོར་སྐྱེས། དེའི་བུ་ཚར་སྐྱེས་པའི་ཚེ་ཡང་དང་པོ་མངལ་དུ་གནས་པའི་དུཿ
ཁ༑ དེ་ནས་སྐྱེ་བའི་དུཿ ཁ། དེ་ནས་སྐྱེས་མ་ཁད་ཀྱི་དུཿ ཁ་རྣམས་ནི་ཚེ་འདིར་ཇི་ལྟར་སྤྱོད་པ་བཞིན་ཁུར། དེ་ནས་མ་རང་གི་ལུས་པོ་མ་སངས་ཀྱང་དེ་བས་ང་གལ་ཆེ་བར་བྱས་ནས་ངའི་ལུས་ལ་
སྐུ་བྱུག་བྱེད་པའི་མར་ཁུ་དང་། བུ་རམ་དང་། མར་ལ་སོགས་པ། ཕྱུག་པོ་ང་ལ་སྔ་འཕྲོས་སུ་འདི་ཙམ་ཅིག་ཐོང་དང་། ང་ཡི་ལུས་པོ་སངས་མ་ཁད་ལ་གཡོག་པོ་བྱ་ཡིས་ཟེར་ནས། རང་གི་
ལུས་པོ་གཏའ་མར་བཞག་ནས་སྐུ་བྱུག་བྱེད། སྣུམ་རྩི་དང་ཟས་བཅུད་ཅན་གྱིས་གསོས། ནུབ་མོ་དང༌། ཉིན་པར་གྱི་དུཿ ཁ་ནི་ཚེ་འདིར་མྱོང་བ་བཞིན་ཁུར། དེ་ནས་ང་ལག་ཆགས་ནས་ནི་གསོ་

ཟ༄༅། །བའི་ཕྱིར་དུ། ཉིན་མི་དལ། མཚན་མི་གཉིད། གྲང་མི་བཙན། དྲོ་མི་བཙན་པར་མིའི་གཡོག་བྱས། དེའི་བཟའ་བཏུང་གི་སྐལ་བ་དེ་ཡང་འགྲངས་པ་ཟ་མི་ནུས་
པར་ང་ལ་བྱིན་ཅིང་གསོས། ངའི་བུ་འདི་ཤེད་ཚན་མཚར་ན་སྙམ་པ་དང་། འདི་མ་འཁྱགས་ན་སྙམ་པ་དང་། ཟས་ཞིམ་པ་དུམ་རེ་དང༌། གོས་སྨན་ནམ། སྣམ་བུ་དུམ་རེ་ཉོ་བ་ལ་རིན་མེད་
པར༑ ཕྱུག་པོ་ལ་ངས་གཡོག་ཉི་མ་འདི་ཙམ་ཞིག་བྱ་ཡིས། འདི་པ་ང་ལ་ཐོང་དང་ཟེར་ནས་མས་ལུས་བཙོང་ནས་ང་གསོས་ཤིང་བྱམས་པས་བསྐྱངས་པའི་དྲིན་ཅན་གྱི་མ་ཡིན། དེ་ལ་དམིགས་
ཕོགཅིག །སྤྲང་མོ་ནི། ངའི་མ་འདི་སྤྲང་མོར་སྐྱེས། དེའི་བུ་ཚར་ང་སྐྱེས་པའི་དུས་སུ། མངལ་དུ་གནས་པ་དང་། སྐྱེ་བ་དང་། སྐྱེས་མ་ཁད་དང་། ནུབ་མོ་ལ་སོགས་པ་དུཿ ཁ་ནི་ཚེ་
འདིར་མྱོང་བ་བཞིན་དུ་ཁུར། དེ་ནས་ཀྱང་ལུས་ནི་མ་སངས། ན་ཚ་མ་དྲག་ཀྱང༌། ང་ལ་སྦྱིན་རྒྱུའི་ཟས་མེད་པར། ང་པང་དུ་ཁྱེར་ལག་པ་གཡས་སུ་ཁྱི་རྒྱུག་དང༌། གཡོན་དུ་སློང་སྣོད་
བཟུང་ནས། དགུན་ནི་འཁྱག་པ་དང༌། ཁ་འདར་ཕད་ཕད། རྐང་ལག་སེར་ག་ཤིག་ཤིག་སྤྲང་གིན་ང་གསོས། དབྱར་ནི་ཆར་གསེབ་དུ་གོས་ཐམས་ཅད་འདུར་ཏེ་བངས། གོས་སྒབ་ཐམས་

ཅད་ནས་ཆུ་ཐིགས་ཐིགས་བྱས། གདོང་ཤ་མི་ལ་བསྐུར། བྱིན་ཤ་ཁྱི་ལ་བྱིན་ནས། ཁྱི་མ་ཐུབ་བཞིན་དུ། སྡུག་སྒུར་སྐྱེད་ནས་སྤྲང་པའི་སྤྲང་ཡོན་དེའི་ཞིམ་ཤོས་དང༌། ཆེ་ཤོས་ང་ལ་བྱིན་
ཞིང་གསོས་པའི་བྱམས་པས་བསྐྱངས་པའི་དྲིན་ཅན་མ། དེ་ལ་གཅིག །ཕྱུགས་ནི། ངའི་མ་འདི་བ་དང༌།ྋ མཛོ་མོ་དང་། འབྲི་ལ་སོགས་པར་སྐྱེས། དེའི་བུ་ཚར་ང་སྐྱེས་པའི་དུས་
སུ༑ དང་པོ་མངལ་དུ་གནས་དུས་ཁོག་པ་བེའུ ས་གང་བས། ལུས་མི་ཐེག་པ་ངལ་དུང་དུང་པའི་དུཿ ཁ། དེ་ནས་སྐྱེས་པའི་དུས་ན། ན་ཟུག་ཀྱི་རྔམ་པ་ཚུབ་ཚུབ། རེས་ཉལ་རེས་ལྡང་
བྱེད༑ ངག་འཁུན་པ་དིང་དིང༌། ཁོག་པ་གྲིས་གཏུབ་པ་དང་། རུས་པ་ཐམས་ཅད་ཆག་པ་སྙམ་བྱེད་པའི་དུཿ ཁ་དང་། དེ་ནས་སྐྱེས་མ་ཁད་ཆུ་སེར་ནི་བལྡགས། གདུང་བའི་སྐད་ཀྱིས་ནི་
བོད༑ བརྩེ་བས་རྩར་སྡོད་ཅིང་གབ། མི་དང་གཅན་གཟན་ལ་སོགས་པ་རྩར་བྱུང་ན་བེའུ་ལ་གནོད་པ་བྱས་དོགས་པས། བརྡུང་བ་དང་འཕྲ་འདེག་པ་ལ་སོགས་པ་བྱེད། བེའུ་ཕ་ཚད་སོང་བ་ན་
གཅན་གཟན་ལ་སོགས་པས་བསད་ཀྱིས་དོགས་པས་སྐད་ཀྱིས་འབོད། དེས་ཀྱང་མ་བྱུང་ན། རང་ཐག་པས་བཏགས་པ་དེ་བཅད་ནས་བེའུའི་ཐོག་ཏུ་སོང་ནས་བྱམས་པར་བསྐྱངས་པའི་དྲིན་ཅན་གྱི་

།མ་ཡིན། དེ་ལ་གཅིག །གཅན་གཟན་ནི། ངའི་མ་འདི་གསའ་དང་། སྤྱང་ཁུ་ལ་སོགས་པར་སྐྱེས། དེའི་བུ་ཚར་ང་སྐྱེས་པའི་དུས། མངལ་དུ་གནས་པ་༄༅།#
དང་༑ སྐྱེ་བའི་དུཿ ཁ་དང་། ཚང་གི་ཐོ་ཕྱིར་མི་ལ་སོགས་པ་བྱུང་བ་དང་། ཕྲུ་གུ་ལ་གནོད་པ་བྱས་དོགས་པས། རང་གི་སྟོང་འགྲོས་མི་ཕེར་བར་ཡོད་ཀྱང་། རང་གི་སྲོག་ཀྱང་མི་དྲན་པར་
འཐབ་ཏུ་འགྲོ་བ་དང་། སྐྱེས་མ་ཁད་དུ་གསོ་བའི་ཕྱིར། མ་རང་ལྟོགས་ལ། སྐོམ་པ། ལུས་འཁོས་ཁ་མེད་པས། སྟོང་འགྲོས་མི་ནུས་པ་ཙམ་ཡོད་ཀྱང༌། ཕྲུ་གུ་གསོ་བའི་ཕྱིར་ཕྱོགས་
ཐམས་ཅད་དུ་ཟས་འཚོལ་དུ་འགྲོ་བ་དང༌། ཕྱུགས་ལུག་གི་ཁྱུ་མཐོང་ནས་དེའི་ནང་དུ་ཕྱིན་པ་དང་། ཕྱུགས་ལུག་རྣམས་འུར་ཏེ་འདྲོགས་པས། རྫིའུས་ཚོར་ནས་ཁུས་བཏབ་མདའ་ཤན། རྡོ་
ཤན་བྱས་པས། མདའ་རྡོ་ལ་སོགས་པ་ལུས་ཐོག་ནས་ཕར་ཤར་ཤར་བྱུང་བ་ན། བྲེད་དྲགས་པས་རྒྱ་འདྲེས་ལོག་ལོག བྲུན་སྤིར་སྤིར་དུ་འཁྱུས་དགོས་པ་ལ། རང་གི་སྲོག་དང་བསྡོས་ནས་
3
》* གཞན་གྱི་སྲོག་བཅད་ནས་ང་གསོས་ནས་བྱམས་པས་བསྐྱངས་པའི་དྲིན་ཅན་གྱི་མ་ཡིན། དེ་ལ་གཅིག །རི་དྭགས་ནི། ངའི་མ་འདི་ཤ་བ་དང༌། གནའ་བ་དང་། རྒོ་བ་ལ་སོགས་པར་་

སྐྱེས༑ ང་དེའི་བུ་ཚར་སྐྱེས་པའི་དུས་སུ། མངལ་ན་གནས་པ་དང༌། སྐྱེས་པའི་དུཿ ཁ་དང་། སྐྱེས་ནས་ང་ལ་ཆགས་པའི་དབང་གིས་མི་དང་གཅན་གཟན་གྱིས་བསད་ཀྱི་དོགས། རྩ་ཟ་
ཐབས་བཅག་ནས་ཁ་ཆ་རེ་ཆ་རེ་བྱས་ནས་བསྐྱངས། མིའམ་གཅན་གཟན་གྱིས་ཉུག་ནས་འཁྱུས་འགྲོ་བ་ན་ཕྲུ་གུ་ཤུལ་དུ་ལུས་ནས་དེ་ཐོག་ཏུ་ལོག་ནས་སྐོར་སྐོར་ནས་འཁོར་ཞིང༌། ཕྲུ་གུ་མི་ལ་
སོགས་པས་བསད་ཀྱི་དོགས་པའི་དུཿ ཁ་སྙིང་གས་པ་འདྲ་བ། མ་རང་བསད་པའི་དུཿ ཁ་བས་ང་བསད་ཀྱི་དོགས་པའི་དུཿ ཁ་ཆེ་བར་ཁུར་ནས་བྱམས་པས་བསྐྱངས་པའི་དྲིན་ཅན་གྱི་མ་ཡིན། དེ་ལ་
གཅིག །བྱ་ནི། ངའི་མ་ནི་བྱ་དང་བྱིའུར་སྐྱེས། དེའི་བུ་ཚར་ང་སྐྱེས་པའི་དུས་སུ། སྒོ་ང་བསྲོ་བའི་དུས་སུ། མི་དང་གཅན་གཟན་ལ་སོགས་པས་གནོད་པ་བྱས་ཀྱི་དོགས་པའི་དུཿ
ཁ༑ མི་དང་གཅན་གཟན་རྩར་བྱུང་བའི་དུས་ན། ཚང་ནས་ཧུར་ཏེ་བྲོས་སྒོ་ང་ལ་གནོད་པ་བྱས་ཀྱི་དོགས་པས། ཚང་གི་ཕྱིར་སྐོར་འཁོར་བ་དང་། སྒོ་ང་ཕྲུ་གུར་སྨིན་པ་དང༌། མ་རང་ལྟོགས་
པར་བསྡད་ནས་བདག་གསོ་ཞིང་བྱམས་པས་བསྐྱངས་པའི་དྲིན་ཅན་གྱི་མ་ཡིན་ནོ། དེ་ལ་གཅིག །ཡི་དྭགས་ནི། མ་ནི་ཡི་དྭགས་སུ་སྐྱེས། དེའི་བུ་ཚར་ང་སྐྱེས་པའི་དུས་སུ། མ་རང་

།བཀྲེས་སྐོམ་གྱི་དུཿ ཁས་གོམ་པ་འདོར་མི་ནུས་པ་ཡོད་ཀྱང་། ང་གསོ་བའི་ཕྱིར་དུ་ཕྱོགས་ཀུན་དུ་བརྒྱུགས་ནས་ཟས་བཙལ། ཟས་ཁམ་རེ་ཙམ་རྙེད་པ་དེ། རང་གིས་༄༅།
ཟ་མ་ནུས་པར། ང་ལ་ཁྱེར་ཡོང་པའི་ལམ་དུ་ཡི་དྭགས་དབང་ཆེ་བ་རྣམས་ཀྱིས་ཕྲོགས་ཀྱི་དོགས་པའི་དུཿ ཁ་དང་བཅས་པས་ང་གསོས་ཤིང་བྱམས་པས་བསྐྱངས་པའི་དྲིན་ཅན་གྱི་མ་ཡིན། མ་
འདིས་ངའི་ཕྱིར་དུ་གཞན་བསད་པ་ལ་སོགས་པ་བྱས་པས་དམྱལ་བར་ལྷུང་ནས་རང་ལ་གྲངས་མེད་པའི་དུཿ ཁ་མྱོང་འདུག་ན། དྲིན་རེ་ཆེ་ན་ངས་མ་འདི་ལ་དྲིན་ལན་ཇི་ལྟར་བྱས་ལ་གཞལ། ཕན་
ཇི་ལྟར་བྱས་ལ་གདགས་པ་རྣམས་གོང་བཞིན་དུ་ཤེས་པར་བྱའོ། །དེ་ལ་གཅིག ། གཉིས་པ་བྱམས་པ་བྱེ་བྲག་ཏུ་སྒོམ་པ་ནི། དེ་ལ་གཤའ་མ་ཅིག་སྐྱེས་པ་དང༌། ཉེ་འབྲེལ་དང་གྲོགས་
མཆེད་ལ་བསྒོམས་ཏེ། ངའི་སེམས་འདི། འདི་ཙམ་ན་བྱུང་གི་ཐོག་མ་ཇི་ལྟར་བཙལ། དེར་སེམས་ལ་བྱུང་བའི་ཐོག་མ་མ་རྙེད་ཙ་ན། ལུས་ཀྱང་ཐོག་མ་མེད་པ་ནས་བླངས། གཅིག་ནས་ཤི་
》* གཅིག་གི་ལུས་བླངས་པས་འཇིག་རྟེན་ཀྱི་ཁམས་ན་ལུས་བཟང་ངན་གྱི་རིགས་ཡོད་ཚད་ཀྱི་ལུས་བླངས། རེ་རེ་ལ་ཡང་ལན་གྲངས་བསམ་གྱིས་མི་ཁྱབ་བརྗོད་ཀྱིས་མི་ལང་བ་བླངས་

ངའི་པས༑ སེམས་ཅན་ཐམས་ཅད་ཀྱིས་མ་མ་བྱས་པ་གཅིག་ཀྱང་མེད་ལ། སེམས་ཅན་རེ་རེས་མ་བྱས་པའི་གྲངས་ཀྱང་བསམ་གྱིས་མི་ཁྱབ། བརྗོད་ཀྱིས་མི་ལང་པའི་མ་བྱས་འདུག་པས།
ཉེ་འབྲེལ་དང༌། གྲོགས་མཆེད་འདི་པ་མིར་སྐྱེས་དེའི་བུ་ཚར་ང་སྐྱེས་པའི་དུས་ན། དང་པོ་མངལ་དུ་གནས་པ་དང༌། སྐྱེ་བའི་དུས་དང༌། སྐྱེས་མ་ཁད་དང༌། ནུབ་མོ་དང་། ཉིན་མོ་
དང་༑ གོག་པ་དང༌། འགྲོ་བ་དང༌། ཆེར་སྐྱེས་པ་དང་། དབུལ་མོ་དང་། སྤྱང་མོ་དང་། མི་ཕྱུགས་དང་། གཅན་གཟན་དང་། རི་དྭགས་དང་། བྱ་དང༌། ཡི་དྭགས་སུ་སྐྱེས་པའི་
བར་ཐུག་པ་ཚེ་འདི་མ་ལ་བསྒོམས་པ་བཞིན་དུ་རིམ་པ་བཞིན་བསྒོམ་མོ། །དེ་བཞིན་དུ་ཡུལ་མི་དང་། ལུང་པའི་མི་དང༌། གླིང་བཞིའི་མི་དང༌། ནམ་མཁའ་དང་མཉམ་པའི་མི་དང༌། དུད་
འགྲོ་དང༌། ཡི་དྭགས་དང་། དམྱལ་བ་དང༌། ལྷ་མིན་དང་། ལྷ་ཐམས་ཅད་ལ། མིར་སྐྱེས་པ་ནས། ཡི་དྭགས་སུ་སྐྱེ་བའི་བར་ཐུག་པ་གོང་བཞིན་བསྒོམ། དེ་དག་རེ་རེ་ལའང་དམིགས་
སྐོར་རེ་རེ་བྱས། དེ་ཐམས་ཅད་ལ་དྲིན་བཟོད་ཐབས་མེད་པའི་བྱམས་པ་སྐྱེས་པ་དང༌། སེམས་མ་བཅོས་པར་ལྷོད་གློད་ལ། བྱམས་པ་སྒོམ་པའི་ཡུལ་གྱི་སེམས་ཅན། བྱམས་པ་སྒོམ་མཁན་༔

༄༅། །རང་ཉིད། བྱམས་པའི་ངོ་བོ་དྲིན་དྲན་པའི་བརྩེ་སེམས་ཆེན་པོ་གསུམ་ག་མ་ཡེངས་པ་བསམ་དུ་མེད་པའི་ངང་དུ་ལྷོད་དེའི་གདངས་མ་འགགས་པ་བྱམས་པར་ལམ་མེ་བ་
ལ་བཞག རྗེས་ལ་བསྔོ་བ་དང༌། སྨོན་ལམ་གདབ། སེམས་ཅན་ཐམས་ཅད་མར་ཤེས་པར་བྱའོ། །གཉིས་པ་སྙིང་རྗེ་ལ་གཉིས། བྱེ་བྲག་ཏུ་སྒོམ་པ་དང༌། སྤྱིར་སྒོམ་པའོ། །དང་པོ་
སྡོམ་ནི། དམྱལ་བ་ཡི་དྭགས་དུད་འགྲོ་དང༌། །མི་དང་ལྷ་མིན་ལྷ་རྣམས་སོ། །དང་པོ་དམྱལ་བ་ནི། ཚ་བའི་དམྱལ་བ་དང་། གྲང་བའི་དམྱལ་བའོ། །ཚ་དམྱལ་ལ་སྡོམ་ནི། ཡང་སོས་
ཐིག་ནག་བསྡུས་འཇོམས་དང༌། །ངུ་འབོད་ཆེ་ཆུང་ཚ་བ་དང༌། །རབ་ཏུ་ཚ་དང་མནར་མེད་དོ། དེ་ཡང་ཆོས་ཡང་དག་པར་སྡུད་པའི་མདོ་ལས། འཁོར་བ་ལ་སོ་སོར་བརྟགས་ན། སེམས་
ཅན་ལ་སྙིང་རྗེ་ཆེན་པོ་ཐོབ་བོ། །སངས་རྒྱས་ཀྱི་བྱང་ཆུབ་ཀྱང་ཐོབ་བོ། །ཞེས་པས། དང་པོ་ཡང་སོས་ནི། ངའི་མ་དམྱལ་བ་ཡང་སོས་སུ་སྐྱེས་པ་རྣམས་ནི། རི་ཆེན་པོ་ལ། གྲི་རྣོན་པོ་རྡར་
བ༑ སོ་བཞིན་སྐྱེས་པའི་གྲི་རྩེ་ཁ་ཐུར་གསེག་ལ་བསྟན་པའི་རྩེ་མོ་ནས་ཉེ་བ་ལ་སོགས་པས་མིང་ནས་བོས་ཏེ། ཁྱོད་དེ་ན་ཅི་བྱེད་ང་འདི་ན་ཡོད། ཡར་འཛེགས་ཤོག་ཟེར་བས། དེ་ལ་དགའ་སྟེ་

རི་དེ་ལ་འཛེགས་པ་དང༌། གྲི་རྩེ་དེ་རྣམས་ལུས་ལ་གོ་མཚམས་མེད་པར་སྟིམ་སྟིམ་ཟུག་སྟེ། ཤ་རྣམས་ཁོལ་བུར་ལིང་ལིང་ཁྱེར་ནས་ན་ཟུག་མ་བཟོད་པར། ཆོ་ངེ་ལྷང་ལྷང་འདོན་ཞིང་འཛེགས་
པས༑ རིའི་རྩེ་མོར་སླེབ་པ་དང༌། ལུས་པོ་རུས་ཀྲང་དུ་ཧྲང་ངེར་སོང་ནས། ཟུག་མ་བཟོད་པར་བརྒྱལ་ཐབས་སུ་ཤི ཡང་སེར་བུ་དུམ་པ་ཅིག་བྱུང་བས་ལུས་སྔ་མ་བཞིན་སོས་པ་
དང་༑ སྔར་བཞིན་དུ་རིའི་རྩ་བ་ནས་འབོད་པ་དང༌། ཡང་གྲི་རྩེ་གྱེན་གསེག་ལ་བསྟན་པར་གྱུར་ནས། དེའི་གསེབ་ནས་མར་བབས་པས་སྔ་མ་བཞིན་དུཿ ཁ་མྱོང་བས་ཡང་ཤི་ཡང་སོས་བྱེད་པའི་
དུཿ ཁ་འདི་ལྟ་བུ་མྱོང་བ་སྙིང་རེ་རྗེ་ན། འདི་ལྟ་བུའི་སྡུག་བསྔལ་བཟོད་ནི་མི་བཟོད། མི་བཟོད་བཞིན་དུ་འཁུར་དགོས་པ་སྙིང་རེ་རྗེ་ན། དུཿ ཁ་འདི་ལས་སྐྱོབ་པར་བྱེད་པའི་མགོན་དང་སྐྱབས་མེད་
པ་སྙིང་རེ་རྗེ་ན། སྙིང་རེ་རྗེ་ན། མ་འདི་རྣམས་ཀྱི་དུཿ ཁ་འདི་ལས་ཇི་ལྟར་བྱས་ལ་སྐྱབས། དུཿ ཁ་མེད་པའི་བདེ་བ་ལ་ཇི་ལྟར་བྱས་ལ་དགོད་སྙམ་པ་བློ་དང་འདྲེས་ངེས་པ་སྙིང་གི་དཀྱིལ། རྐང་
གི་ཁོང༌། རུས་པའི་གཏིང་ནས་དུང་དུང་པ་བསྒོམ་ཞིང་། བྱམས་པ་བཞིན་དུ་འཁོར་གསུམ་མི་དམིགས་པའི་ངང་དུ་དུམ་རེ་བཞག་ལ་ངལ་གསོའོ། །ཐིག་ནག་ནི། ངའི་མ་ཐིག་ནག་ཏུ་སྐྱེས་

3༄༅། །པའི་ལུས་པོ་ལ། ཐིག་ཆ་བརྒྱད་དུ་བཏབ་ནས། མགོ་ཐོག་ནས་སོག་ལེས་གཤགས་ནས། གཤིན་རྗེའི་སྐྱེས་བུ་གཉིས་ཀྱི་མདུན་རྒྱབ་ཏུ་ནར་ནར་འཐེན་པས། ཤ་
རུས་དང་ཀླད་ཁྲག་གི་དུམ་བུ་ཐོར་ཐོར་དྲས་པས། ན་ཟུག་ཆེ་དྲགས་པས། ཆོ་ངེ་ལྷང་ལྷང་འདོན་པ་དང་། རྟིང་མ་འདྲ་བ་ན་སྔ་མ་དྲས་ཚར་བ་ནི་ཞོར་ལ་འབྱར་ཞིང༌། ཡང་སྤྱི་བོ་ན་མར་ལ་
ཎྜཱའདྲ་བའི་དུཿ ཁ་མྱོང་བ་སྙིང་རེ་རྗེ་ན་གཞན་གོང་དང་འདྲའོ། །བསྡུས་འཇོམས་ནི། ལྕགས་ཀྱི་རི་ཆེན་པོ་གཉིས་འཐབ་པའི་བར་དུ། ཤ་རུས་དུམ་བུ་བརྒྱ་སྟོང་དུ་དུམ་བུར་ཐོར་ཐོར་འགྲོ་
FIC
༈ ཞིང་༑ རི་དེ་གཉིས་བྱེ་སོང་བ་དང༌། ལུས་སྔར་བཞིན་སོས་པ་དང༌། ཡང་རི་དེ་འཐབ་པའི་བར་དུ་དུམ་བུ་ཐོར་ཐོར་གཏོང་བ་སྙིང་རེ་རྗེ། ངུ་འབོད་ཆུང་བ་ནི། གཤིན་རྗེའི་སྐྱེས་བུ་འཇིགས་
སུ་རུང་བས། ཁ་གདངས་པ་དང་། མཆེ་བ་གཙིགས། མིག་བསྒྲད། རྐང་ལག་ལ་ཉ་སུལ་རི་སུལ་ཙམ་ཡོད་པ། ལག་པར་མཚོན་ཆ་ཐོགས་པས་དེད་པས་བྲེད་དངངས་སྐྲག་པས་བྲོས་
》 པས་ལུང་པ་ལྕགས་ཀྱི་ས་གཞིར་སོང་བའི་སྟེང་དུ། ནགས་ཚལ་འདུག་པ་མཐོང་ནས་དེར་ཕྱིན་པ་དང་། གང་ནས་བྱུང་ཆ་མེད་པའི་རླུང་ལངས་ཤིང་བསྒུལ་བས་ནགས་ལ་མེ་འུར་འབར་བའི་ནང་

དུ་བསྲེག་པས་ན་ཟུག་གིས་ཆོ་ངེ་ལྷང་ལྷང་པའི་དུཿ ཁ་སྙིང་རེ་རྗེ་ན། ངུ་འབོད་ཆེ་བ་ནི། གཞན་སྔ་མ་བཞིན་ལ། ནགས་ཚལ་གྱི་དཀྱིལ་ན། ལྕགས་ཀྱི་ཁང་པ་ཡོད་པར་ཕྱིན་པས་བསྲེགས་
པའོ༑ །ཚ་བ་ནི། དོང་མེས་དམར་ཧུར་རེ་གང་བའི་ནང་དུ་བསུར་ཆིལ་ཆིལ་བསྲེག་ཅིང༌། ཁྲོ་ཆུ་ཁོལ་མ་ཁ་ནང་དུ་བླུད། མདུང་རྩེ་གསུམ་པས་སྤྱི་བོ་ནས་རྐང་མཐིལ་དུ་འབུགས་པ་སྙིང་རེ་རྗེ་
ན༑ རབ་ཏུ་ཚ་བ་ནི། ལྕགས་ཀྱི་སླ་ང་མེ་དམར་འུར་རེ་འབར་བའི་དབུས་སུ་བཅུག་ནས། འོག་ནས་སྦད་པས་གདབ། ལུས་པོ་ཡོས་ཀྱི་གས་པ་བཞིན་དུ་ཕྱིར་ལོག་ཏུ་གས་ནས་ཚིག་པ་སྙིང་རེ་
རྗེ་ན། མནར་མེད་ལ། ལྕགས་སྲེག་གི་ས་གཞིའི་སྟེང་དུ། ལྕེ་དང༌། མགོ་དང༌། རྐང་ལག་བཞི་ཕུར་པ་བཞི་ལ་བརྒྱངས་ནས། ལྕགས་གཟེར་གོ་མཚམས་མེད་པར་རྒྱབ་ནས་འཁྱོག་མི་
ཤེས་པར་ཁར་ཁྲོ་ཆུ་ཁོལ་མ་བླུག་ཅིང་། ནང་ཁྲོལ་ལྕགས་ཀྱི་སྐམ་པས་འབྱིན་ཅིང་། ལྕགས་ཀྱི་ཁོག་མ་ཁྲོ་ཆུ་ཁོལ་མས་གང་བའི་ནང་དུ་འཚོད་ཅིང་ཕྱོགས་བཞི་ནས་སྦུད་པས་སྡེབ་པས་ན་ཟུག་ཆེ་
དྲགས་པས་ཆོ་ངེ་ལྷང་ལྷང་སྙིང་རེ་རྗེ་ན། གཞན་འདྲེའོ། །གཉིས་པ་གྲང་དམྱལ་ལ་སྡོམ་ནི། ཆུ་བུར་ཅན་དང་ཆུ་བུར་རྡོལ། །ཨ་ཆུ་སོ་ཐམ་ཀྱི་ཧུད་དང༌། །པདྨ་ཨུཏྤལ་གས་ཆེན་

།ནོ། །དེ་ལ་ཆུ་བུར་ཅན་ནི་འཁྱག་པའི་ནང་དུ་ལུས་བཅུག་ནས། འཁྱགས་དྲགས་པས་ལུས་ཐམས་ཅད་ཆུ་བུར་དུ་སོང་བ་སྙིང་རེ་རྗེ་ན། ཆུ་བུར་རྡོལ་བ་ནི།
བས་ཀྱང་འཁྱགས་དྲགས་པས། ཆུ་བུར་རྡོལ་ནས། རྣག་ཁྲག་ཞམ་ཞམ་དུ། གྲང་ལ་ཚ་བ་མྱོང་བ་སྙིང་རེ་རྗེ། ཨ་ཆུ་ནི་འཁྱག་པ་གར་ཆུའི་དཀྱིལ་དུ། ལུས་འབྱར་བས་གྲང་དྲགས་ནས་ཨ་
ཆུ་ཟེར་བ་སྙིང་རེ་རྗེ་ན། སོ་ཐམ་པ་ནི་དེ་བས་ཀྱང་གྲང་བས། སོ་ཐམ་སྟེ་འཐམས་པས་སྐད་ཀྱང་མི་ཐོན་པ་སྙིང་རེ་རྗེ་ན། ཀྱི་ཧུད་ནི་དེ་བས་ཀྱང་གྲང་དྲགས་པས་ལུས་ཚལ་པར་སོང་སྙམ་པས་ཀྱི་
ཧུད་ཅེས་ཉེན་སྐད་ཤོར་བ་སྙིང་རེ་རྗེ་ན། པདྨ་ལྟར་གས་པ་ནི། དེ་བས་ཀྱང་གྲང་དྲགས་པས་ལུས་ཚལ་པ་བརྒྱད་དུ་པདྨ་ལྟར་གས་པ་སྙིང་རེ་རྗེ། ཨུཏྤལ་ལྟར་གས་པ་ནི། དེ་བས་གྲང་དྲགས་
པས་ཨུཏྤལ་ལྟར་ཚལ་པ་སྟོང་དུ་གས་པ་སྙིང་རེ་རྗེ་ན། གས་པ་ཆེན་པོ་ནི་དེ་བས་ཀྱང་གྲང་དྲགས་པས་ལུས་མགོ་ཞབས་མེད་པ་མིག་མང་རིས་སུ་དུམ་བུར་གས་པ་སྙིང་རེ་རྗེ་ན། གཞན་གོང་དང་
* འདྲའོ༑ དེ་ལ་དམིགས་སྐོར་གཅིག །གཉིས་པ་ཡི་དྭགས་ལ་སྒོམ་པ་ནི། ཕྱི་སྒྲིབ་ནང་སྒྲིབ་སྒྲིབ་པ་ཅན། །དང་པོ་ཕྱིའི་སྒྲིབ་པ་ཅན་ནི། ལུས་པོ་ནི་རི་རབ་ཙམ་ལ། མགོ་བོ་རི་དེའུ་

ཙམ༑ ཁ་ཁབ་མིག་ཙམ། སྐེ་གཞུ་རྒྱུད་ཙམ། རྐང་ལག་འཇག་མ་ཙམ། གསུས་པ་རྫིང་བུ་ཙམ་ཡོད་པ་སྟེ། དང་པོ་གསུས་པ་ལྟོགས་དྲགས་ཏེ། ཁ་ཟས་འཚོལ་དུ་འགྲོ་བ་ལ། རྐང་
པས་ལུས་མི་ཐེག་པར་རྐང་པ་ཆག་པ་དང༌། གལ་ཏེ་མ་ཆག་ཀྱང་བདེ་མོར་འགྲོ་མི་ནུས་པར། སྒྱིད་པ་འདར་ཕད་ཕད། འགྱེལ་ལ་ཁད་དུ་ཕྱོགས་ཐམས་ཅད་དུ་ཕྱིན་ཀྱང༌། ཟས་མི་རྙེད་པར་
བཀྲེས་པའི་དུཿ ཁ་དང༌། གལ་ཏེ་རྙེད་ཀྱང་ཁར་མི་ཤོང་བ་གྲེ་བ་ལ་མི་ཐར། ཐར་ཀྱང་གསུས་པ་མི་ཁེངས་པའི་དུཿ ཁ་མྱོང་བ་སྙིང་རེ་རྗེ་ན། ནང་གི་སྒྲིབ་པ་ཅན་ནི། སྒྲིབ་པ་སྔ་མའི་སྟེང་དུ་དང་
པོ་ཟས་མི་མཐོང་། གལ་ཏེ་མཐོང་ན་ཟ་དགོས་སྙམ་ནས་རྒྱུག་ཕྱིན་པ་དང༌། རྩར་སླེབ་ནས་མེད་པར་འགྲོ་བ་དང༌། རྒྱ་མཚོ་ལ་སོགས་པ་མཐོང་ནས། འཐུང་དུ་ཕྱིན་པས་རྩར་སླེབ་པ་
དང་༑ གྲམ་པར་འགྲོ་བ་དང་། མི་གཙང་དོར་བ་མཐོང་ནས་ཟར་ཕྱིན་པ་དང་། རྩར་སླེབ་པ་དང་མེད་པར་འགྲོ་བ་དང༌། སྐྱེས་བུ་དབྱུག་པ་ཐོགས་པས་བསྲུངས་ནས་སླར་ཡང་བཀྲེས་སྐོམ་གྱི་
དུཿ ཁ་ཆེར་སོང་བ་སྙིང་རེ་རྗེ་ན། སྒྲིབ་པ་ཅན་གྱི་སྒྲིབ་པ་ཅན་ནི། དུཿ ཁ་སྔ་མ་གཉིས་ཀྱི་སྟེང་དུ། བཀྲེས་དྲགས་པས་ལུས་ཤ་ཁྲག་ཡྀ་མེད་པས་རུས་པ་འཐབ་པ་ལ་མེ་འབར་ཏེ། བུ་ག་དགུ་༔

༄༅། །ནས་མེ་ལྕེ་ཉུག་ཉུག་འབར་ནས། ནང་ཁྲོལ་བསྲེགས་པའི་དུཿ ཁ་དང་། གལ་ཏེ་ཟས་རྙེད་ནས་ཟོས་ན། ཁོག་པའི་ནང་དུ་སོང་ནས་ལུས་ཁྲེ་ལོག་པའམ་ཡང་ན་ཁྲོ་ཆུ་
ཟགཏེར་
ཁོལ་མར་སོང་ནས་ནང་ཁྲོལ་ཐམས་ཅད་ཚིག་པ་དང༌། གོས་གོན་པ་ན་ཚེར་མར་གྱུར་ནས་ལུས་ལ་ཟུག་པ་དང་། ནད་དུ་མས་ལུས་ལ་རྒྱུན་མ་ཆད་པར་གཟིར་བའི་དུཿ ཁ་མྱོང་བ་སྙིང་རེ་རྗེ་
ན༑ དེ་ལ་གཅིག །གསུམ་པ་དུད་འགྲོ་ལ་གསུམ། བྱིངས་དང་ཁ་འཐོར་བ་དང་ཀླུའོ། །དང་པོ་བྱིངས་ན་གནས་པའི་དུད་འགྲོ་ནི། ཕྱིའི་རྒྱ་མཚོ་ཆེན་པོའི་ནང་ན། གླུམ་ལངས་པ་ལ་ཆུ་
བཅུ་གསུམ་
གསིང་པ་བཞིན་ཁག་ལ་སོང་བས། སེམས་ཅན་ཆུ་སྲིན་ལ་སོགས་པ་ཆེ་ཆེའི་ལུས་ལ། ཆུང་ཆུང་མང་པོས་མཆུ་བཙུགས་ནས་ཟོས་པས། ན་ཟུག་ཆེ་དྲགས་པས་ལུས་པོ་སྐྱོག་ཧྲིལ་ཧྲིལ་ལ་ཟུག་
ཆེ་ཡང་བསལ་ཐབས་མེད་པའི་དུཿ ཁ་མྱོང་ཞིང༌། ༀ་མ་ཎི་པདྨེ་ཧཱུཾ། ཚིག་གཅིག་གི་སངས་རྒྱ་ཡང་མི་ཤེས་པས་བླུན་ཞིང་གཏི་མུག་པས་སྙིང་རྗེ་ན། ཆུ་སྲིན་ལ་སོགས་པ་དེ་བཀྲེས་ཙ་
* ན༑ དེས་ཁ་གདངས་བར་བྱས་པས་སེམས་ཅན་ཆུང་ཆུང་དཔག་ཏུ་མེད་པ་ཁ་ནང་དུ་བྱུང་བ་དང༌། སོ་བསྒྲིགས་ནས་ཆུ་ཕྱིར་ཕྱུང་བས་སེམས་ཅན་རྣམས་ཁོང་དུ་མིད་པས་དེ་རྣམས་ཚིག་ཅིང་

བསུབས་ནས་འཆི་བའི་དུཿ ཁ་དང་། བླུན་ཞིང་གཏི་མུག་པ་སྙིང་རེ་རྗེ་ན། གཉིས་པ་ཁ་འཐོར་བ་ལ་གཉིས། མི་ལ་མི་བརྟེན་པ་དང་བརྟེན་པའོ། །དང་པོ་ལ་སྡོམ་ནི། གཅན་གཟན་རི་དྭགས་
བྱ་དང་གཞན། །སྐམ་ལ་གནས་དང་ཆུ་ལ་གནས། གཅན་གཟན་ནི། སྟག་དང་དོམ་དང་གསའ་སྤྱང་ལ་སོགས་པ་རྣམས་སོ། །མིས་ལྤགས་པའི་ཕྱིར་རྙི་དང༌། རྒྱ་དང་། གལ་བཙུགས་
ནས་བཞག་པ་ལ། བཀྲེས་པས་དེ་ལ་ཤ་འདུག་པ་ཟོས་པ་དང་། རྙིས་ལག་པ་འཚིར་ཏེ་ཟིན་ནས་སྲོག་ལ་ཆགས་པའི་དབང་གིས་བྲེད་པ་དང་། སྔངས་ཤིང་སྐྲག་པས་བྲུན་སྤིར་རི་རི། འཁྱུས་
ཀྱང་མ་ཐར་བ་དང༌། དེ་ནས་མིས་ཚོར་ནས་ཁུས་འདེབས་ཤིང་རྒྱུག་བྱུང་བ་ན། དེ་བས་ཀྱང་བྲེད་པ་སྙིང་འཐོན་ཡོང་བ་ཙམ་བྱས། དེ་ནས་མདའ་རྡོ་དང་གྲི་ལ་སོགས་པ་བརྒྱབ་ནས་གསོད་པ་
དང་༑ ལ་ལ་ནི་རི་ཀླུང་མེད་པར་ཐང་མ་ཆད་བར་དུ་མི་དང་ཁྱིས་དེད་ཅིང༌། མདའ་ཤན་རྡོ་ཤན་བྱས་པས་བྲེད་པ་ལ་སྙིང་ཐོན་ཡོང་བ་ཙམ་བྱས། རྔུལ་རྩར་རྩར་འཁྱུས་ཀྱང་མི་ཐར་བར་ཧལ་ནས་
འགྲོ་བ་མི་ཡོང་བར་ཐུག་དེར་ཆད་ཙ་ན་གསོད་པའི་དུཿ ཁ་མྱོང་བ་སྙིང་རེ་རྗེ་ན། རི་དྭགས་ནི། ཤ་བ་དང༌། དགོ་བ་དང་གནའ་བ་ལ་སོགས་པ་རྣམས་ཤ་དང་ལྤགས་པའི་ཕྱིར། མིས་རྒྱ་༔

༄༅། །བཙུགས་ཁྱི་བཀྱེ་ན་བྲེད་དྲགས་ནས་དབུགས་ཁ་ནས་མི་ཐོན་པར་སྙིང་འཐོན་ནས་ཡོང་བའམ། སྙིང་གས་གས་སུ་རི་ཀླུང་མེད་པར་གཡང་དང་གྲོག་པོ་དང༌། རྫ་ཆེ་
ཆུང་མེད་པར་སྲོག་ཁར་བུད་བུད་དུ་ཁྲག་ཐོར་ཐོར་འཁྱུས། རྔུལ་རྩར་རྩར་འཁྱུས་ཀྱང་མི་ཐར་བར་ཧས་ནས་འགྲོ་བ་མི་ཡོང་བར་ཐུག་སྟེ་ཆད་ནས་གསོད་པ་དང་། དེ་བཞིན་དུ་གསའ་སྤྱང་གིས་
ཀྱང་དེད་ནས་གསོད་པ་དང་། མི་དང་གཅན་གཟན་ལ་སོགས་པ་བྱུང་གི་དོགས་ནས། རྩྭ་ཡང་བདེ་མོར་ཟ་མི་ནུས་པར་ཁ་ཆར་ཆར་བྱ་ར་བྱེད་ཅིང༌། སྒྲ་ཤོབ་པ་རེ་བྱུང་ཡང་མི་དང་གཅན་གཟན་
བྱུང་སྙམ་ཧལ་ཐབས་ལ་ཐར་ཚད་འཁྱུས་ནས་འགྲོ་དགོས་པ་སྙིང་རེ་རྗེ་ན། བྱ་ནི། ཤ་དང་སྒྲོའི་ཕྱིར་དུ་རྒྱ་དང་རྙི་ལ་སོགས་པས་བཟུང་ནས། གསོན་བསྲེག་དང༌། གསོན་པོར་འཚོད་པ་
དང་༑ ཨོ་དཀར་དང༌། ཝ་ལ་སོགས་པས་བཟུང་ནས་གསོད་པ་དང༌། ཁྲ་དང་གླག་ལ་སོགས་པ་གང་ཐུབ་ཀྱིས་ཀྱང་བཟུང་ནས་གསོད་པའི་དུཿ ཁས་ཁ་ཟས་ཡང་བདེ་མོར་འཚོལ་མི་ནུས་པར་
༈ ཤོབ་སྒྲ་རེ་བྱུང་ཡང་འཕུར་འགྲོ་བ་དང༌། ནམ་ལ་ཡང་གཉིད་བདེ་མོར་ལོག་མི་ནུས་པར་སྒྲ་ཐོས་པ་རེ་ལ་མལ་དྲོན་མོ་ནས་ལངས་ནས་མུན་ནག་ལ་འཕུར་ནས་འགྲོ་དགོས་པ་སྙིང་རེ་རྗེ་ན། འབུ་

ནི༑ མི་དང་ཕྱུགས་ལ་སོགས་པའི་སྡོག་འོག་ཏུ་གླེབས་ནས་འཆི་བའམ། ཤི་མིན་གསོན་མིན་གྱི་དུཿ ཁ་མྱོང་བ་དང་། གྲོག་མ་དང༌། སྡིག་པ་དང༌། སྡོམ་ལ་སོགས་པ་རྣམས་ཀྱིས་ནང་ཁྲོལ་
ཟོས་ནས་ཡུན་རིང་པོར་ཤི་མིན་གསོན་མིན་ལ་ལུས་སྐྱོག་ཧྲིལ་ཧྲིལ་བྱེད་པའི་དུཿ ཁ་མྱོང་བ་དང་། བྱ་དང་བྱིའུ ས་ས་འོག་ན་གནས་པ་ཡང༌། མཆུས་ས་རྐོས་ནས་ཟ་བ་དང་། དཔྱིད་ཁ་ལ་སོགས་
པའི་དུས་སུ་ཚད་པས་གདུངས་ནས་ལུས་སྐྱོག་ཧྲིལ་བྱེད་ཅིང་བྲོས་ཀྱང་ས་རླན་ཙམ་མམ་གྲིབ་མ་དུམ་གཅིག་ཀྱང་མ་རྙེད་པར་འོག་ནས་ས་ཚ་མོས་བསྲེགས། སྟེང་ནས་ཉི་མས་བསྲེགས་ནས་འཆི་བ་
སྙིང་རེ་རྗེ་ན། སྐམ་ལ་གནས་པ་ནི། དབྱར་ཁ་ནི་བཞའ་ཆུ་ལ་སོགས་པའི་བུད་དང༌། ཡུར་བ་ལ་སོགས་པའི་ཆུ་དྲངས་རྩ་ན། འབུ་དང་གྲོག་སྦུར་དང༌། སྡོམ་ལ་སོགས་པ་ཆུས་ཁྱེར་
ནས༑ རྐང་ལག་ཡབ་ཡབ་གཡབ་ཀྱང་མི་ཐར་བར། ཆུ་ནང་དུ་སུབས་ནས་འཆི་བ་སྙིང་རེ་རྗེ་ན། ཆུ་ལ་གནས་པ་རྣམས་ནི། དཔྱིད་ཁ་ལ་སོགས་པའི་དུས་སུ་ཆུ་སྐམ་པ་དང༌། ཉེའུ་ལ་
སོགས་པ་ཆུ་ལ་གནས་པ་རྣམས་སྐམ་ལ་ལུས་ནས་རྒྱབ་ནས་ཉི་མས་བསྲེག །མདུན་ནས་རྡོ་དང་གྲམ་པས་ཚིག་ནས། གསོན་བསྲེག་བྱས་ནས་ལུས་སྐྱོག་ཧྲིལ་ཚིག་ནས་འཆི་བ་དང་། ཉ་རྣམས་

༼1 ༄༅། །དོལ་དང་ལྕགས་ཀྱུས་བཟུང་ནས་བྱེ་ཚན་གྱི་ཁར་བསྐྱར་བས་ཚ་དྲགས་པའི་ཟུག་མ་བཟོད་པར་ལུས་པོ་སྤར་སྤར་འཕར་བས་བརྡབས་ནས་འཆི་བའི་དུཿ ཁ་མྱོང་
ཞིང་༑ ༀ་མ་ཎི་པདྨེ་ཧཱུཾ། རྡོག་པོ་རེས་སངས་རྒྱ་ཡང་དེ་མི་ཤེས་པས་བླན་ཞིང་གཏི་མུག་པས་སྙིང་རེ་རྗེ་ན། གཞན་གོང་དང་འདྲའོ། །གཉིས་པ་མི་ལ་བརྟེན་པའི་སྡོམ་ནི། རྟ་བོང་བ་*
ལང་ལུག་དང་ར། །འབྲི་གནག་སྒོ་ཁྱི་ཤིག་རྣམས་སོ། །རྟ་ནི། འཛའ་མོའི་རྟ་རྣམས་ལ། ལུས་ལ་ཤ་ཉམས་མེད་པར་རང་ཉིད་སྟོང་འགྲོས་མི་ཕེར་བར་བྱས་ནས་རྒྱབ་སྒལ་པས་ཁྱེར་
ཡང་༑ མི་མ་རུངས་པ་རྣམས་ཀྱིས་བཞོན་ནས་ཡོབ་བརྡབ་སྲབ་སྤྲུག་ལྕག་གིས་བྲབ་ནས་མི་ནུས་པ་དང་། མི་འགྲོ་བའི་དབང་མེད་པར། མི་ཕྱིར་འགྲོ་དགོས་སྙིང་རེ་རྗེ་ན། བོང་བུ་ནི། ལུས་
ཤ་ཉམས་མེད་པར་རྒྱབ་སྒལ་པས་ཁྱེར་ཀྱང་ཁལ་ཐེག་ཚད་བཀལ་ནས། ལ་ཆུ་ཐུར་གསུམ་ལ་ཆད་པ་དང་ངལ་བས་མི་ནུས་པའི་དབང་མེད་པར་འཕོང་རྒྱུག་པས་བརྡུངས་ནས་རྣ་མཆོག་ཞུང་ཞུང་
༈ ཚང་ར་ཡོན་པོར་འགྲོ་དགོས་པ་དང་། ཁལ་ཆེས་ནས་དུམ་རེ་ཉལ་བ་ན། རྣ་བ་དང་མཇུག་མ་ནས་འཐེན། འཕོངས་རྒྱུག་པས་བརྡུངས་ནས་མི་ནུས་བཞིན་དུ་ཁལ་ཁུར་ནས་འགྲོ་དགོས་པ་སྙིང

རེ་རྗེ་ན། བ་ནི། རྐང་པ་སྒྲོག་ཏུ་བཅུག་ནས་འཁྱོག་མི་ཤེས་པར་བྱས་ནས། ལག་ཤེད་ཅན་གྱིས་ནུ་མ་འཐེན་ཙ་ན། ནུ་མ་ཆད་པ་ལྟ་བུའི་ཟུག་བྱུང་ཡང་བཞོ་བ་དང་། ཞོ་མར་དང་བེའུ་ལ་
སོགས་པའི་འགབ་འཕེལ་བའི་བེད་རྒས་རྒས་སྤྱད་ནས། རྒས་པ་དང་གསོད་པ་སྙིང་རེ་རྗེ་ན། གླང་ནི། མི་ཐེག་བཞིན་ཁལ་འཁུར་བའི་དུཿ ཁ་དང་། ཉིན་རྩེར་ཞིང་རྨོས་ནས་ངལ་དྲགས་ནས་
ཅུང་བུལ་དུ་སོང་བ་དང༌། འཕོངས་རྒྱུག་པས་བརྡུངས་ནས་ངལ་བ་དང་ཆད་པའི་དབང་མེད་པར། ལྕེ་ནར་ནར་ཁ་ལྦུ་ཆིལ་ཆིལ་དུ། མི་ནུས་བཞིན་དུ་རྨོ་བ་ལ་སོགས་པའི་རྒས་རྒས་སུ་བེད་སྤྱད་
ནས༑ རྒས་པ་དང་གསོད་པ་སྙིང་རེ་རྗེ་ན། ར་ལུག་ནི། བལ་བྲེག་པའི་དུས་སུ་ཁྱུ་ནས་བཟུང་ཞིང་སྒྱེལ་ནས་རྐང་ལག་བཀྱིགས་ཏེ། གྲི་སྔོ་ལྷག་བྱུང་བའི་ཚེ་གསོད་པར་འདུག་སྙམ་པའི་བྲེད་
འཇིག་དངངས་སྐྲག་དང༌། དེ་ནས་བལ་བྲེགས་པ་ན། སྐྲ་ནས་འཐེན་པ་ལྟ་བུའི་ན་ཚ་དང༌། སྤུ་དང་ཞོ་མར་དང་། འགབ་འཕེལ་བའི་བེད་རྒས་རྒས་སྤྱད་ནས་གསོད་པ་སྙིང་རེ་རྗེ་ན། འབྲི་
གཡག་ནི། བ་གླང་བཞིན་དུ་བཀལ་རྨོས་ཀྱི་དུཿ ཁ་དང་། ར་ལུག་བཞིན་དུ་སྤུ་རྩིད་འཐོག་པའི་དུཿ ཁ་དང་། ཞོ་མར་དང་འགབ་འཕེལ་བའི་བེད་རྒས་རྒས་སྤྱད་ནས། རྒས་ནས་གསོད་པ་སྙིང་༔

།རེ་རྗེ་ན། སྒོ་ཁྱི་ནི། ར་བ་མུན་ནག་ཏུ་ས་སེར་ཆེན་རེ་ལ་ལྕགས་ཐག་གིས་བཏགས་ནས། ཉི་མ་མིག་གིས་མི་མཐོང་བར་འཁྱགས་ལ་དབྱར་དགུན་མེད་པར་ལྟོགས་བྷཱུ༄༅།གཏེར་
རུང་དྲི་ཁུ་དུམ་རེ་ལ་བརྟེན་ནས་ལྟོགས་འཁྱག་གི་དུཿ ཁ་ཁུར། མི་ངོ་མི་ཤེས་པ་བྱུང་ན། ཞེ་སྡང་བྱས་པས་ལས་ངན་པ་བསགས་ཀྱང་། རྒས་པ་དང་། ཕྱིར་བཏོན་ནས་ལྟོ་སྟེར་མཁན་མེད་ ེ
པས་ལྟོགས་པ། ཁྱི་གཞོན་པ་རྣམས་ཀྱིས་ཨབ་སྒྲ་དི་རི་རི་ཁ་ཁྲག་རྩར་རྩར་བརྡུང་ཞིང༌། མིས་རྡོ་དང༌། རྡོག་ཐོས་བརྡུང་བ་སྙིང་རེ་རྗེ་ན། ཤིག་ལ་ནི། མི་ལ་མི་ཟ་རུ་ལྟོགས་པས་མ་
བཅུ་དྲུག་
ཚུགས༑ ཟོས་ནས་མིས་འཐེབ་དྲིལ་བྱས་ནས། རྐང་ལག་ལ་སོགས་པ་བཅག་པས་ལུས་པོ་ཉ་ཉོ་རུ་སོང་། ན་ཟུག་སྲོག་ཆད་པ་ལྟ་བུ་བྱུང་ཡང་དེ་ལ་བྱ་ཐབས་མེད་པའི་དུཿ ཁ་དང་། དེ་ནས་ས་
ལ་བསྐྱར་བ་དང་། དགུན་ཡིན་ན་སྦྲིད་སྟེ་འཁྱགས་ནས་འཆི་བའི་དུཿ ཁ་དང་། དཔྱིད་ཁ་ལ་སོགས་པ་ཉི་མས་ཚིག་ནས་འཆི་བའི་དུཿ ཁ་མྱོང་ཞིང་མ་ཎི་ཚིག་གཅིག་གིས་སངས་རྒྱ་ཡང་དེ་མི་ཤེས་
* པ་བླུན་ཞིང་གཏི་མུག་པ་འདི་རྣམས་སྙིང་རེ་རྗེ་ན། །གསུམ་པ་ཀླུ་ནི། སྔ་དྲོ་མི་ཡི་ལུས་པོ་ཡིད་དུ་འོང་བ། རྣམ་ཤེས་ཀྱང་བཀྲ་བ། ཉི་མ་ཕྱེད་ཡོལ་ནས། དུད་འགྲོའི་ལུས་སུ་འགྱུར་

ནས༑ བླུན་ཞིང་གཏི་མུག་པའི་དུཿ ཁ་དང་། ནམ་མཁའ་ལྡིང་གིས་མཚོ་ནང་ནས་བཏོན་ནས་ཟ་བ་དང་། མིས་སྔགས་དང་རྫས་ཀྱི་ནུས་པས་གསོད་པ་དང་། དུས་བཟང་བྱུང་རེས་ཀྱིས་བྱེ་མ་
ཚན་མོ་རང་བཞིན་གྱིས་ཆར་བབ་ནས་ལུས་ཚིག་པའི་དུཿ ཁ་བཟོད་གླགས་མེད་པ་སྙིང་རེ་རྗེ་ན། གཞན་གོང་བཞིན་ནོ། །དེ་ལ་གཅིག །བཞི་པ་མི་ལ་བཞི། དང་པོ་སྡོམ་ལ་ནི། སྐྱེ་རྒས་
ན་དང་འཆི་བ་བཞི། སྐྱེ་བ་ནི། མི་རྣམས་མངལ་དུ་གནས་པའི་དུས་སུ། ཨ་མས་དགྱེ་དགུར་བྱས་ཙ་ན། གླེབ་འགྲོ་བ་དང༌། སུབས་འགྲོ་བ་ལྟ་བུའི་དུཿ ཁ་དང༌། མས་ཡུར་ཚིགས་
སོགས་ལ་མཆོངས་ཙ་ན། གཡང་ལ་བསྐྱུར་བ་ལྟ་བུ་དང༌། མས་ལས་ཁུར་དྲག་པོ་བྱས་ཙ་ན། བཟོད་གླགས་མེད་པའི་དུཿ ཁ་མྱོང་བ་དང་། ཟས་ཚ་མོ་ཟོས་ན་ལུས་ལ་ཆུ་སྐོལ་བླུག་པ་ལྟ་བུ་
དང་༑ གྲང་མོ་ཟོས་ཙ་ན། ཆུ་འཁྱགས་བླུག་པ་ལྟ་བུ་དང་། མངལ་ནས་ཐོན་པའི་དུས་སུ། མངལ་སྒོ་དོག་པོ་ལ་མི་ཤོང་བཞིན་འཐོན་པས། ལུས་གཞར་འགྲོ་བ་ལྟ་བུ་དང་། མངལ་དྲོན་
མོ་ནས་འཐོན་མ་ཐག་ཏུ་ཆུ་འཁྱགས་ཀྱི་གསེབ་ཏུ་བསྐྱར་བ་ལྟ་བུའི་གྲང་བའི་དུཿ ཁ་དང་། ཕྲུ་མ་དང་། ཤ་མ་ལ་སོགས་པའི་འཇམ་པོ་དེ་དང་བྲལ་ནས། ཚས་གདན་ལ་སོགས་པ་ལ་ལུས་རེག་ཙ་

༄༅། །ན། ཚེར་དོང་དུ་བསྐྱུར་བ་ལྟ་བུའི་དུཿ ཁ་མྱོང་བ་སྙིང་རེ་རྗེ་ན། རྒས་པ་ནི། འབྱུང་བ་བཞིའི་རྩལ་ཤོར། ལུས་ཀྱི་རྩལ་ཤོར། ལུས་ཀྱི་མདངས་ཤོར། དབང་
གཏེར་
པོའི་གྲ་ཆག དྲང་པོར་སྐྱེས་པའི་ལུས་སྒུར་པོར་སོང་། ཡན་ལག་སྐྱོག་པོར་སོང་། ལུས་གཉེར་མས་གང་།ྋ མིག་གིས་ཡས་ལྤགས་འཕྱང་པས་ལག་པས་བཟུང་དགོས་པའམ། མིག་གིས་
མི་མཐོང་བར་ལག་ནོམས་བྱེད། རྣ་བས་སྒྲ་མི་ཐོས། ཁ་ཡི་སོ་བུད་ནས་ཟས་མི་ཆོམས་པར་ཁྱུར་མིད་བྱས་པས་ལྕེས་རོ་ལེགས་པོ་མི་མྱོང་ཞིང་། འགྲངས་དྲགས་ན་ཕོ་བས་ཟས་མི་འཇུ། མ་
བཅུ་བདུན་
འགྲངས་ན་བཀྲེས་ཡོང༌། ཟས་བཅུད་ཆེ་བ་འཇུ་བླ་བ་དགོས་ཙ་ན། ཟན་ལྷག་དང༌། ཚོད་ལྷག་གྲང་མོ་འཇུ་དཀའ་ཞིང་། མི་ཞིམ་པ་ཟ་དགོས་པ་དང༌། ལུས་ཀྱི་ཉམས་ཤོར་བས། གོས་
ཉུང་ན་མི་དྲོས་མང་ན་མི་ཐེག་གོས་ཡང་ལ་དྲོ་བ་དགོས་ཙ་ན། གོས་བེམ་ཧྲུལ་མ་བཏབ་དགུ་བཏབ་བམ། ཤ་ཆང་གི་དྲེག་པ་ཁྱེར་བའི། ལྕི་བ་རྩུབ་པ་དྲོད་མེད་པའི་གོས་གྱོན་དགོས་པ་
དང་༑ རྐང་པས་ལུས་པོ་མི་ཐེག་པར་འཁར་བ་ཐར་ཐར་བཙུགས་ཀྱང་། འགྱེལ་ལ་ཁད་པ་རེ་བྱས་ཁྱིམ་ནས་སྒོར་མི་ཐོན། སྒོ་ནས་ཁྱིམ་དུ་མི་སླེབ་ཅིང༌། བུ་ཚ་ལ་སོགས་པས་བྱུར་དུ་ཆེ་ནས་

འཐབ་པ་དང༌། རང་རོ་རང་གི་མཐོང་བས། རྒས་ཤིང་འཁོགས་པའི་དུཿ༔ཁ་མྱོང་བ་སྙིང་རེ་རྗེ་ན། ན་བ་ནི། ལུས་ཀྱི་འབྱུང་བཞི་ཆ་མ་སྙོམས་པར་འཁྲུགས་པ་ལ། ན་ཟུག་ལ་སྲན་ཐབས་
མེད༑ ལུས་པོ་ཁྲེ་ལོག་ལོག་བྱེད། རྐང་པ་བརྐྱང་བསྐུམ་ཤད་ཤད་བྱེད་ཅིང༌། ལུས་རྔུལ་ཆུ་ཤམ་ཤམ། ཁ་དྲེག་ནག་ཁད་ཁད། ངག་འཁུན་བུ་དིང་དིང་བྱས་ནས། ཉིན་པར་ཉི་མ་འཁྱོལ་
དུས་མེད་པར་ཉི་མ་འདི་ཤད་རྒས་སོང་ན་སྙམ་པ་དང༌། ནུབ་མོ་ནམ་ལ་འཁྱོལ་དུས་མེད་པར། ནམ་འདི་ཤད་ལངས་ན་སྙམ་པ་དང༌། ཙོག་པུ་བསྡད་ན་ཉལ་ན་ཕན་པ་སྙམ་བྱེད། ཉལ་ན་ཙོག་
པུ་ལངས་ན་ཕན་པ་སྙམ་བྱེད་ཅིང་། སྐོམ་པ་འབའ་ཞིག་ཡིད་ལ་བྱེད། དར་ཅིག་ཀྱང་ཟུག་ལ་བསལ་ཐབས་མེད་པའི་ཚོར་བ་མྱོང་བ་ཤིན་ཏུ་དུཿ ཁ་བ་སྙིང་རེ་རྗེ་ན། འཆི་བ་ནི། འཆི་ནད་དྲག་
པོས་ཐེབས་པས། ལུས་ཟུངས་དུས་ཅིག་ལ་ཟད་པས་ལུས་པོ་འོར་དུ་ལྷང་། མིག་གིས་གཟུགས་ཆུང་ཆུང་མི་མཐོང༌། རྣ་བས་སྒྲ་མི་ཐོས། སྣས་དྲི་མི་ཚོར། ལྕེས་རོ་མི་མྱོང་། ལུས་ཀྱིས་
རེག་བྱ་འཇམ་རྩུབ་མི་ཤེས་པར། ཤེས་པ་མུན་འཐིབ་པ་ལྟར་བྱས་མིག་གཏིང་དུ་བྲོས་ཤིང་གྱེན་ལ་ལོག་ལོག་བྱེད། སྣ་གྱེན་དུ་རྫེས། ལྕེ་སྐམ་ཞིང་ར་རུ་བཞིན་ནག་པོར་སོང་། ཁ་སྣ་ལ་བལ་

༅། །དུད་འཚང༌། གདོང་པ་ཧམ་པ་སྐྱ་རིང་ངེ་བྱས་ནས། འཇིང་པས་མགོ་མི་ཐེག་པར་སྟབ་སྟབ་བྱེད་དབུགས་ཕྱིར་ཤར་ཤར་འཐོན་ནས་ནང་དུ་མི་ལྡོག ན་ཟུག་ལ་
བཟོད་ཐབས་མེད་པར་བྱས་ཤིང༌། འཆི་བར་ནི་ཤེས། བྱ་ཐབས་ནི་སྟོར། གཉེན་དང་ལོངས་སྤྱོད་འཇིག་རྟེན་ལ་ཆགས་ཀྱང་སྡད་དབང་ནི་མ་བྱུང༌། ཕྱི་མར་འགྲོ་བ་ལ་འཚེར་བའི་དུཿ ཁ་ཉ་བྱེ་
མ
a ཚན་ལ་བསྐྱར་བ་བས་ཀྱང་འཚེར་བ་རེ་བྱས། ཕྱིའི་དབུགས་ཆད། བེམ་རིག་བྲལ་ཞིང་གནད་གཅོད་ཀྱི་དུཿ ཁ་དམྱལ་བའི་བཙོ་བསྲེག་ལ་སོགས་པ་མྱོང་བ་སྙིང་རེ་རྗེ་ན། ཕྱིའི་དུཿ ཁའི་སྡོམ་
༈ ནི༑ དགྲ་དང་ཕྲད་དང་གཉེན་དང་བྲལ། །ཡོད་དང་མེད་པའི་དུཿ ཁའོ། །དགྲ་དང་ཕྲད་དོགས་གོམ་པ་གང་རེ་འགྲོ་ཡང༌། རྐུན་ཇག་དང་ཧོར་འདྲ་ལ་སོགས་པས་བརྡུངས་ཀྱི་དོགས། ཕྲོགས་
ཀྱི་དོགས། བཅོམས་ཀྱི་དོགས་པའི་སེམས་བྲེད་ཆུམ་ཆུམ། བློ་འདར་ཡེད་དེ་འགྲོ་བ་དང་། ཐ་ན་ཆུ་བླངས་པའམ། སྐྱེས་པ་གཉིས་གསུམ་རེ་སྡེབས་ནས་འགྲོ་དགོས་པའམ། ཆ་ལུགས་
༈ དང་སྤྱོད་པ་མི་ལེགས་པ་ཅིག་བྱུང་ན་ཡང༌། བྲེད་དངངས་ནས་ཐར་ཚད་ལ་འཁྱུས་པའི་དུཿ ཁ་དང་གཞི་ལ་སྡོད་ཀྱང་སུས་ང་ལ་སྙད་སྙོད་བྱས་ནས་བརྡུང་ངམ། འཁྱིག་གམ་སྙམ་པ་དང་། རང་

དང་མི་མཐུན་པ་ཀུན་མཐུ་སྟོབས་ཆེར་སོང་ན། མནར་གྱི་དོགས་པ་ལ་སོགས་པའི་དུཿ ཁ་རྒྱུན་ཆད་མེད་པ་སྙིང་རེ་རྗེ་ན། གཉེན་དང་བྲལ་གྱི་དོགས་པ། རང་གི་ཕ་མ་སྤུན་ཟླ་བུ་ཚ་ལ་སོགས་པའི་
ཉེ་འབྲེལ་རྣམས་ན་ཡི་དོགས། ཤི་ཡི་དོགས། གུད་ཀྱི་དོགས་པའི་དུཿ ཁ་རྒྱུན་ཆད་མེད་པ་དང་། ཐ་ན་ཉེ་བ་བྱེས་སུ་སོང་བ་དང༌། དེ་ལ་དགྲ་ཆོམ་བྱུང་ནས་བསད་པ་དང་། གནོད་པ་བྱུང་གི་
དོགས་པ་དང༌། ཆུས་ཁྱེར་བ་དང༌། མེས་ཚིག་པ་དང་། གཡང་ལ་ལྷུང་བ་དང༌། ན་ཚ་བྱུང་གི་དོགས་པའི་སེམས་ཁྲལ་རྒྱུན་ཆད་མེད་པ་སྙིང་རེ་རྗེ་ན། ཡོད་པ་འཚོ་ཡི་མི་ཐུབ་པའི་དུཿ ཁའི་
སྡོམ་ནི། རྒྱལ་པོ་ཕྱུག་པོ་འབྲོག་སྟོབས་ཆུང༌། །རྒྱལ་པོ་ནི་མངའ་རིས་རྒྱལ་པོ་གཞན་གྱིས་ཕྲོགས་ཀྱི་དོགས་པ་དང༌། འབངས་དང་འོག་མ་མ་འཁྱོངས་ཀྱི་དོགས་པ་དང་། དེ་དག་གིས་ངོ་
ལོག་གི་དོགས་པ་དང༌། རྒྱལ་སྲིད་གཞན་ལ་ཤོར་གྱི་དོགས་པའི་སེམས་ཁྲལ་རྒྱུན་ཆད་མེད་པ་སྙིང་རེ་རྗེ་ན། ཕྱུག་པོ་ནི། རང་གིས་ཟ་མི་ནུས། གཞན་ལ་སྟེར་མི་ནུས་པར་སེར་སྣས་འབད་
ནས་བསགས་པའི་ནོར་དུམ་རེ་ཡོད་པ་དེ་ལ། དབང་ཆེ་བས་སྙད་སྙོད་བྱས་ནས་ཕྲོགས་ཀྱི་དོགས་པ་དང༌། ཇག་པ་ལ་སོགས་པས་ནོར་ཡོད་ཚད་ཕྲོགས་ནས་བརྡུངས་པ་དང་། འཁྱིག་པ་གསོད་༔

ཟླ༄༅། ། པ་ལ་སོགས་པ་བྱས་ཀྱི་དོགས་པ། རྐུན་མས་མ་ཚོར་བར་རྐུས་ཀྱི་དོགས་པ་དང་། དཔྱིད་ཁ་ནས་བུན་མ་ཐོངས་ཀྱི་དོགས་པ་དང་། སྟོན་ཀ་འཇལ་མཁན་མ་བྱུང་གི་གཏེར་
དོགས་པས་གཉིད་མི་ཁུག་ཙམ་དུ་སེམས་ཁྲལ་བྱེད་དགོས་པ་སྙིང་རེ་རྗེ་ན། འབྲོག་པ་ནི། ནོར་ལ་རྐུན་ཇག་བྱུང་གི་དོགས་པས་སྦྲ་ནང་དུ་ཉལ་མ་ནུས་པར། གང་གྲང་བའི་ལྷགས་པ་ཆེེ་སར་
ཉལ་དགོས་ཤིང་། དབྱར་ཆར་གསེབ་དུ་གོས་ཆུ་ཐིགས་ཐིགས་ཉལ་དགོས་པ་དང༌། དགུན་ལྷགས་བཞུར་ལ་ཁ་འདར་ཕད་ཕད་ཉལ་ནས་གཉིད་བདེ་མོར་ལོག་མི་ནུས་པ། རྐུན་ཇག་ཡོང་ངམ་
བཅུ་དགུ་
མི་ཡོང་སྙམ་དུ་གཉིད་ཐུན་ཕྲན་བྱེད་ཅིང་ཁུ་ཡིས་འདེབས་པའི་དུཿ ཁ་དང་། ཁྱི་སྒྲ་དིར་པའམ་ཤོབ་ཐུག་ལ་སོགས་བྱུང་ན། ཇག་རྐུན་བྱུང་སྙམ་དུ་བྲེད་དངངས་དང་བཅས་པས་རྟབ་རྟོབ་ལ་ལངས་
ཤིང་རམ་མདའ་སྒྲོན་པ་དང༌། ཇག་པས་ནོར་དེད་པ་ན། ནོར་བློས་མ་ཐོང་པས་ཤུལ་ནས་འགྲོ་ཞིང་འཐབ། ཇག་པས་ཚུར་དེད་བྱུང་ཙ་ན། གསོད་ཀྱི་དོགས་པས་ཐར་ཚད་འཁྱུས། ཡང་
འཐབ་ཏུ་འགྲོ་ཞིང༌། ནོར་འདུས་ལ་རེ་དང་གསོད་ཀྱི་དོགས་པས་སྙིང་རེ་རྗེ་ན། སྟོབས་ཆུང་བ་ནི། དབང་དང༌། ལུས། ཤེད། སྡོད་ས་བཙན་པོ་མེད་ན། འཕྲལ་གྱི་ལུས་ཆད་

དང་༑ ལོ་རྒྱགས་དང༌། ཐ་ན་ཞག་གཉིས་གསུམ་ཙམ་གྱི་རྒྱགས་ཡང་སུ་ཐུབ་ཀྱིས་འཕྲོག་བརྡུངས་བྱེད་པས་སེམས་བྲེད་ཅུམ་མེ། བློ་འདར་སྒུར་རེ་བ་སྙིང་རེ་རྗེ་ན། མེད་པ་བཙལ་གྱིས་མི་
རྙེད་པའི་སྡོམ་ནི། ཞིང་ལས་ཚོང་དང་རྔོན་པ་དང༌། །ཇག་རྐུན་འཚོ་རྫི་གླ་ཁོལ་དང༌། །བྲན་དང་དབུལ་པོ་སྤྲང་པོའོ། །ཞིང་ལས་ནི། ཆ་རྐྱེན་འདྲ་གསོག་པར་དང་། ལྟོ་གོས་གཉིས་ཀྱི་འབྲུག་
ལུགས་ཕྱིར་དུ། དབྱར་དགུན་སྟོན་དཔྱིད་མེད་པར། ཉིན་མི་དལ་མཚན་མི་གཉིད་པར། ལུད་འདོན་འཇུད། ཞིང་རྨོ་ཆུ་ཡུར་བཟོ། རྩས་གཡུལ་རྣམས་ལ། བྲང་ལྤགས་ཞུས་ཞུས། རྐང་ལག་
ཆོས་སེར་ཁར་སོང་སོང་སོ་ནམ་ལ་འབུངས་ཀྱང་ལྟོ་གོས་མི་འབྱོངས་པར་ལྟོགས་འཁྱག་ལ་མི་ཚེ་འཛད་པ་སྙིང་རེ་རྗེ་ན། ཚོང་ནི། ལྟོ་གོས་གཉིས་ཀྱི་ཕྱིར་དུ། མི་ལས་གཡར་སྐྱི་དོམ་གསུམ་བྱས་
མཛོད་
ཆེན་ནས༑ ལུས་སྲོག་འབེན་དུ་བཙུགས་ནས་སྣ་ས་ལ་ཐུག་པ་ཙམ་གྱིས་ཁུར་ཁུར་ནས་ཚོང་རེ་ལ་ཕྱིན་པ་ན་ཆུས་ཁྱེར་གྱི་དོགས། གཡང་ལ་ལྷུང་གི་དོགས་པའི་སེམས་ཁྲལ་དང་འཇིགས་པ་ཆེན་པོ་
མོ་
དང་༑ ལ་ཟམ་དང༌། ལུང་སྟོང་ལ་ཇག་པ་བྱུང་གི་དོགས་པས་ནམ་མ་ཕྱེད་པ་ལ་བཏེག་ནས། བློ་འགོག་མི་ནུས་པ་རྒྱུགས་འགྲོ་བའི་འཇིགས་སྐྲག་དང༌། ལུས་པོ་ངལ་བ། ཆད་པ་ལྟོགས་པ་

།སྐོམ་པ་རྐང་པ་ན་བའི་དུཿ ཁ་རྣམས་བཟོད་པར་བྱས་ནས་ཁྲམ་གཡོ་སྒྲ་ཤེས་ཚད་ཀྱིས་ཚོང་བྱས་ཡོང་པའི་ལམ་དུ། ཇག་པས་ཕྲོགས་བརྡུང་པ་ལ་སོགས་པ་སྙིང་རེ་རྗེ༄༅།
ན༑ རྔོན་པ་ནི། ལྟོ་གོས་ཀྱི་ཕྱིར་དུ། ཕྱི་མ་བློས་བཏང་ནས། རྒྱ་བཙུགས་ཁྱི་བཀྱེ་མདའ་གཞུ་ཁྱེར་ནས། རི་དྭགས་ཉིན་རྩེར་རི་ལ་གྱེན་ཕྲེད་འཐུར་གསུམ་ལ་དེད་པས་རྡོག་མ་གཅིག་ཀྱང་མ་
སོད་པ་ན་གསུས་པ་ལྟོགས་པ་ཁ་སྐམ་པ་ཐང་ཆད་པ། ཤ་ཟ་པགས་མཉེའི་བསམ་པ་དེ་ལ་མ་སོད་པས། ཡི་མུག་ལ་ཚིག་པ་ཟ་བའི་དུཿ ཁ་དང་། མི་ཚེ་ལ་རི་དྭགས་བསད་ཀྱང་ལྟོ་གོས་མི་
འབྱོངས་ཤིང༌། ཕྱི་མ་ངན་སོང་དུ་བསྐྱུར་བ་སྙིང་རེ་རྗེ་ན། ཇག་རྐུན་ནི། ལྟོ་གོས་ཀྱི་ཕྱིར་དུ། གཞན་གྱི་ནོར་རྫས་ལ་ཡིད་དུང་ངེ་བྱས་ནས། བརྡུང་པ་དང༌། འཕྲོག་པ་དང༌། རྐུ་བ་
འབའ་ཞིག་བྱས་པས། མིས་ངོ་ཤེས་ཀྱྀ་དོགས། རིག་གི་དོགས། རྩད་བྱུང་གི་དོགས། གྲོགས་ཀྱིས་བརྡ་བྱས་ཀྱི་དོགས་པས་འཕྲལ་ལྟོ་ཕྱིད་ཙམ་བྱུང་ཡང༌། སེམས་བྲེད་ཅུང་མེ། བློ་
* འདར་སྒུར་རེ་བྱས་ནུབ་མོ་གཉིད་ཀྱང་བདེ་མོར་ལོག་མི་ནུས་པ་དང༌། གྲོགས་པོས་ནོར་གྱི་ཕྱིར་རང་བསད་ཀྱི་དོགས་པས། ནུབ་རེ་ལ་ལན་གྲངས་མང་པོ་སྤོས་ཀྱིན་ཉལ་དགོས་པ་དང་། ར་

མདའ་དང་རྗེས་གཅོད་པ་མདའ་ཚ་བ་བང་མགྱོགས་པ་ཤེད་ཆེ་བ་དཔའ་རྩལ་ཆེ་བ་མང་པོས་བདས་ཙ་ན། རང་ཟིན་གྱི་དོགས་བསད་ཀྱི་དོགས་པས་འཇིགས་དྲགས་པས་ཐར་ཚད་བྲོས་ཕྱི་མིག་ལྟ་མི་
ཁོམ་པ་འཁྱུས་ཀྱང༌། ཇི་ཞིག་ཙ་ན། ཐང་ཆད་སྒྱིད་པ་རེངས། འགྲོ་མི་ནུས་པར་སོང་ཙ་ན་སེམས་ཁྲལ་ལས་ཁ་དྲེག་ནག་ཁད་ཁད། མདའ་མ་ཟད་བར་དུ་འཐབ་ཀྱང༌། མདའ་ཟད་པ་
དང་༑ ཚིར་སེ་ཡོད་ཚད་བཟུང་ནས། རྩ་ར་ཚན་ཆུ་ཨོ་རེངས་ཞག་མང་པོར་བྱས་ནས། གསོད་པ་དང་མིག་འདོན་པ་སྙིང་རེ་རྗེ་ན། འཚོ་རྫི་ནི། རུ་བའི་གནག་ལུག་གི་རྫི་བོ་ལ། དགུན་གྱི་
རླུང་ཁ་འཚུབ་གནམ་ས་ཁ་སྦྱར་བ་ཙམ་གྱི་གསེབ་ཏུ་གྲང་དུ་ཡོད་འཁྱགས་སུ་ཡོད་བྱས་ནས་སྡད་ས་མེད་པར་རི་གང་མཐོ་ས་ལ་ཁ་ལྟས་ལ་འགྲོ་དགོས་ཤིང་། འཁྱག་དྲགས་པས་ལུས་རེངས་འགྲོ་
བ་འདྲ་བ། རྐང་ལག་གི་སོར་མོ་ཆད་པ་འདྲ་བ་སྲན་ལ་གནག་ལུག་འཚོ་བའི་དུཿ ཁ་དང༌། དབྱར་ནི་ཆར་ལྷགས་ཀྱི་གསེབ་ཏུ་གོས་ཆུ་རྩར་རྩར་ན་བུན་གྱི་རྩ་ནས་རྩར་མཐོང་རྒྱུ་མེད་པར་སྤྱང་ཁུ་ལ་
སོགས་པ་བྱུང་གི་དོགས་པའི་སེམས་ཁྲལ་དང་། ནུབ་མོ་ཆར་ལྷགས་ཀྱི་གསེབ་དུ་ས་མཐོ་ས་དེར་ཉལ་དགོས་ཤིང༌། ནམ་ལ་ར་ལུག་འུར་ཞིང་འགྲོགས་པའི་ཚེ་མུན་ཁུང་དེ་ཀ་ལ་ལངས་ནས་

།རྒགས་རྒྱབ་ན་རྒྱབ། གོས་བངས་རུང་ར་ལུག་སྐོར་ཞིང༌། དེ་ནས་ས་སྐམ་རློན་གྱི་འདེམས་ཀ་བྱ་ས་མེད་པར་ཆུ་ཐིགས་གེ་བ་ལ་སོགས་པ་གང་བྱུང་བ་དེར་ཉལ་༄༅།
དགོས་པ་སྙིང་རེ་རྗེ་ན། གླ་ཁོལ་ནི། ལྟོ་གོས་ཀྱི་ཕྱིར། ཕྱུག་པོ་ལ་སོགས་པའི་གླ་ཁོལ་བྱས་པས། ཉིན་མི་དལ། མཚན་མི་གཉིད་པར། གྲང་མི་བཙན། དྲོ་མི་བཙན་པར། ཉིན་པར་
ལས་ཀ་ས་ཁལ་ཁལ། ངལ་དུང་དུང༌། རྔུལ་བུན་པ་བྱས་ཀྱང༌། ནུབ་མོ་ཕྱི་པོའི་བར་ཉལ་རྒྱ་མི་ཡོང་ལ། ནང་པར་ཐོ་རངས་ནམ་སུམ་ཆ་ཡོད་པ་ལ། གཉིད་བྲོ་ལ་ལངས་པ་ལ་འཚེར་བ་
ཉལ་རྒྱུ་ད་རུང་ཐུམ་པ་ཅིག་ཡོད་ན་དགའ་སྟེ་སྙམ་པ་ལ། དབང་མེད་དུ་ལངས་ནས་ལས་ཀ་བྱ་དགོས་ཤིང་། མི་ཚེ་དེ་ལྟ་བུས་དུས་འདའ་ཞིང་། ལུས་དལ་བའམ། སྐྱིད་པ་ཉིན་རེ་ཙམ་ཡང་མི་
ཡོང་བ་སྙིང་རེ་རྗེ་ན། བྲན་ནི། ལྷོ་མོན་ཕྱོགས་ཀྱི་བྲན་ནི། ཉིན་མི་དལ་མཚན་མི་གཉིད། གྲང་མི་བཙན་དྲོ་མི་བཙན་པར་ལས་ལ་ངལ་དུང་དུང་པ་ཐང་ལེགས་པར་ཆད་ཆད་བྱས་ཀྱང༌། སྦང་
AR ཟན་དང༌། བྲ་འཁུར་མིན་པ་ཟས་བཅུད་ཆེ་བའམ་ཞིམ་པ་ཁམ་རེ་ཙམ་མམ། གོས་འཇམ་པ་རེ་ཡང་མི་ཚེར་མི་མྱོང་ཞིང༌། སླར་རྗེ་བོས་བརྡུང་བཙོག་བྱེད་པ་སྙིང་རེ་རྗེ་ན། དབུལ་པོ་

ནི༑ ལྟོགས་སྐོམ་ཉེན་ཆེས་པས་སྲན་ནི་མ་ཚུགས། སྟེར་མཁན་ནི་མ་བྱུང་བས། དཔྱིད་ཁ་བུན་བླངས་པ་མ་རྙེད་པར། ཕྱུག་པོ་ལ་ཁལ་ཅིག་བྲེ་རེ་ལ་ཞུ་བརྒྱ་ཞུ་སྟོང་བྱས་ཀྱང༌། གཏོང་མི་
འདོད་པར། བུ་ཚ་དྲུག་བདུན་རེས་མཐའ་སྐོར་ནས་ང་ལྟོགས། ང་སྐོམ་ཟེར་བའི་སྙད་རྩེ་རེ་རེ་བྱས། རང་ལྟོགས་ཀྱང་བུ་ཚ་ལྟོགས་པའི་སེམས་ཁྲལ་ཆེ་བ་རེ་བྱས། ངོ་ཚས་བཅིངས་ནས་སྤྲང་
ནི་མ་ནུས། སྟེར་མཁན་ནི་མ་བྱུང་། སྲན་དགོས་པ་རེ་བྱས། གལ་ཏེ་བུན་རེ་རྙེད་ཀྱང་། སྟོན་ཁ་གཞལ་རྒྱུ་མེད་པར་ཕྱུག་པོ་མཐོང་ཙ་ན། ས་སྟེང་འདི་ནས་མར་ད་ལྟ་བྱིང་ན་སྙམ་བྱེད་པའི་
འཚེར་བ་དྲག་པོ་བྱེད་དགོས་པ་སྙིང་རེ་རྗེ་ན། སྤྲང་པོ་ནི། ལྟོགས་དྲགས་པས། ལག་པ་གཡས་པས་ཁྱི་རྒྱུག་དང་། གཡོན་དུ་དོང་པ་རེ་ཁྱེར་ནས། བུ་ཚ་ལ་ལ་རྒྱབ་ཏུ་ཁུར། ལ་ལ་རོལ་
དུ་ཁྲིད་ནས་སྤྲང་དུ་ཕྱིན་པས། ཁྱི་སྟག་འདྲ་བ་ཁ་རེས་སྐོར་ནས། རྨུགས་ལ་ཁད་པ། འོ་དོད་བོས་ཀྱང་སྟེར་མཁན་མེད་པའི་སྟེང་དུ་འཐབ་པ་དང་གལ་ཏེ་དུམ་རེ་སྟེར་མཁན་བྱུང་ཡང༌།
བསྲུང་ན་འཛེད་མཁན་མེད། སྣོད་བཟེད་ན་ཁྱི་བསྲུང་མཁན་མེད་པར་ཉམས་ཐག་ལ་བྱ་ས་མེད་པ་སྙིང་རེ་རྗེ་ན། །གསུམ་པ་དུཿ ཁ་གསུམ་ལ་སྡོམ་ནི། འགྱུར་དང་འདུ་བྱེད་དུཿ ཁ་སྡུག

།འགྱུར་བའི་དུཿ ཁ་སྟོན་སེར་གྱི་ལོ་ཐོག་ལྟ་བུ་ནི། གཞོན་པ་རྒད་པོར་འགྲོ་བ། སྐྱིད་པོ་སྡུག་པོར། ཕྱུག་པོ་དབུལ་པོར། དར་བ་གུད་པར། དབང་པོ་ཆེ་ཁས་
ཞན་པར་འགྱུར་བའི་དུཿ ཁ་དང་། འགྱུར་གྱི་དོགས་པའི་དུཿ ཁ་མྱོང་བ་སྙིང་རེ་རྗེ་ན། འདུ་བྱེད་ནི། འཆི་འཕོ་བའི་དུཿ ཁ་གོང་དུ་བསྟན་ཚར། དུཿ ཁའི་དུཿ ཁ་མཛེ་ཐོག་ཏུ་ཕོལ་མནན་པ་ལྟ་བུ་
ནི༑ རང་ལ་ཟ་རྒྱུ་མེད་པའི་སྟེང་དུ། ཧོར་འདྲ་ལ་སོགས་པ་ལ་སྦྱིན་རྒྱུ་ཡང་མེད་པར། ཧོར་འདྲ་ལ་སོགས་པ་དབང་པོ་ཆེས་བརྡུངས་པའི་དུཿ ཁ་དང༌། རང་རེས་སྟོང་འགྲོས་མི་ཕེར་བ་ཙམ་དུ་
ཉེར་
གཉིས་ངལ་ཞིང་ཆད་པའི་སྟེང་དུ། ཧོར་འདྲ་ལ་སོགས་པའི་འུ་ལག་དགོས་པ་དང༌། གཡོག་བྱ་དགོས་པའི་དུཿ ཁ་སྙིང་རེ་རྗེ་ན། །བཞི་པ་ཁ་ཐོར་བའི་སྡོམ་ནི། ཚེ་འདིར་ཞེན་དང་རྟེན་ཉམས་
དང་༑ །མཐའ་འཁོབ་མུ་སྟེགས་དམ་ཉམས་སོ། །ཚེ་འདིར་ཞེན་པ་ནི། རྒྱལ་པོ་དང་། དཔོན་སྐྱ་དང་། ཕྱུག་པོ་ལ་སོགས་པ། ཚེ་འདིར་ཞེན་པ་རྣམས་དལ་འབྱོར་གྱི་རྟེན་འབྲེལ་འགྲིག་
དུས་སུ། ཐར་པ་སྒྲུབ་པའི་བློ་མེད་པར། དུཿ ཁ་དང་ཀུན་འབྱུང་སྡུག་བསྔལ་རྒྱན་དུ་མཐོང་ནས། ཚེ་འདིའི་སྙན་གྲགས་དང༌། འདོད་ཡོན་བག་ཙམ་རེའི་ཆེད་དུ་ཕྱི་མ་དམྱལ་བར་འགྲོ་ངེས་

ཀྱང༌༑ སྡིག་པ་རླབས་པོ་ཆེ་བྱེད་པ་སྙིང་རེ་རྗེ་ན། རྟེན་ཉམས་པ་ནི་མ་ནིང་དང༌། དམུས་ལོང་དང༌། སྟོང་འོན་དང༌། ལྐུག་པ་དང༌། ལུས་ཆུད་ཟོས་པ་དང༌། སྨྱོན་པ་རྣམས་
ནི༑ སངས་རྒྱས་ཀྱི་བསྟན་པ་ལ་ཞུགས་སར་སྐྱེས་ཀྱང༌། ལུས་ཙམ་པོ་བ་དང༌། ཆོས་བྱེད་པའི་སྐལ་བ་མེད་པ་སྙིང་རེ་རྗེ་ན། མཐའ་འཁོབ་སྐྱེས་པ་ནི། སངས་རྒྱས་ཀྱི་བསྟན་པ་མེད་པའི་
སར་མི་ལུས་ཐོབ། དབང་པོ་སྒོ་ལྔ་ཚང་ཡང༌། ལས་རྒྱུ་འབྲས་མི་ཤེས་ཤིང་། ཆོས་ཀྱི་སྒྲ་མི་གྲགས་པའི་མུན་པའི་གླིང་དུ་སྐྱེས་པ་རྣམས་སྙིང་རེ་རྗེ་ན། མུ་སྟེགས་པ་ལ་སོགས་པ་
ནི༑ སངས་རྒྱས་ཀྱི་བསྟན་པ་ལ་ཞུགས་པའི་སར་སྐྱེས། མི་ལུས་ཐོབ། དབང་པོ་སྒོ་ལྔ་ཚང་ཡང་བསམ་པ་ཉམས་པས་ཏེ། དཀོན་མཆོག་གསུམ་ལ་མི་དད་པའི་རིགས། མུ་སྟེགས་
དང་༑ བོན་པོ་དང་། སོག་པོ་དང༌། ལྟ་གྲུབ་ལོག་པ་ཕྱིན་ཅི་ལོག་གི་ལམ་དུ་ཞུགས་ནས། ཕྱི་མ་ངན་འགྲོར་འགྲོ་བའི་མི་དེ་རྣམས་སྙིང་རེ་རྗེ་ན། དམ་ཉམས་ནི་མི་ལུས་ཐོབ། དབང་པོ་
ཚང་༑ ཆོས་སྒོར་ཞུགས། ཡང་དག་པའི་ལམ་དང་མཇལ་ནས། སྔགས་ཀྱི་དམ་ཚིག་ཉམས་པ་དང་། སོ་ཐར་གྱི་འདུལ་ཁྲིམས་ཉམས་པ་དང་། སླར་ངན་འགྲོར་འགྲོ་བའི་སྡོམ་མེད་རྣམས་༔

༄༅། །སྙིང་རེ་རྗེ་ན། དེ་ལ་དམིགས་སྐོར་གཅིག །ལྔ་པ་ལྷ་མ་ཡིན་ནི། འདོད་པ་དང༌། ཕྲག་དོག་གིས་དབང་གིས་ཤིང་ཡོངས་འདུ་ས་བརྟོལ་ཞེས་ཀྱང་
བྱ༑ སྐལ་ཤིང་ཀུན་ཏུ་འབྱུང་བ་ཞེས་བྱ་བ། རྩ་བ་ཀླུའི་ཡུལ་དུ་ཟུག་པས། ཀླུ་ལ་དགོས་འདོད་འབྱུང་བ། སྡོང་པོ་ལྷ་མ་ཡིན་གྱི་གནས་རི་རབ་ཀྱི་ཁོངས་སུ་རྒྱས་པས། ལྷ་མིན་ལ་དགོས་
འདོད་འབྱུང་བ། རྩེ་མོ་ལོ་འདབ་དང་འབྲས་བུ་རི་རབ་ཀྱི་སྟེང་སུམ་ཅུ་རྩ་གསུམ་གྱི་ཡུལ་དུ་རྒྱས་པས་ལྷ་ལ་དགོས་འདོད་འབྱུང་བ་ལས། རང་གི་འདོད་ཡོན་གང་དགོས་ཡོང་བ་དེས་མི་ཚིམ་
པར༑ ལྷའི་འདོད་ཡོན་མིག་ཏུ་མ་ཤོང་བར་ལྷའི་འདོད་ཡོན་འབྱུང་བའི་ལོ་འདབ་དང༌། འབྲས་བུ་འཕྲོག་པའི་བསམ་པས་གཡུལ་བཤམས་ཏེ། དང་པོར་རྒྱལ་ཆེན་བཞིའི་རིགས་ཀྱི་ལྷ་དང་
འཐབ་པའི་ཚེ། མགོ་དང་ཡན་ལག་བཅག་པ་དང་། ལུས་དུམ་བུར་གཏུབ་པ་དང་། བསད་པ་ལ་སོགས་ཀྱིས་འཇིགས་སྐྲག་གི་དུཿ ཁ་དཔག་ཏུ་མེད་པ་འབྱུང་བ་དང༌། དེ་ནས་སུམ་ཅུ་རྩ་
མཛོད་
གསུམ་པ་དང་འཐབ་པ་དང༌། ལྷའི་དབང་པོ་བརྒྱ་བྱིན་དང༌། ཉེ་དབང་སུམ་ཅུ་རྩ་གཉིས་གླང་པོ་ཆེ་རབ་བརྟན་ལ་ཞོན་ནས་བྱུང་བ་དང༌། ལྷ་རྣམས་དཔའ་རྩལ་སྐྱེད་ནས། རི་ཆེན་པོ་ ྣ

དང་༑ མདུང་དང༌། གྲི་ལ་སོགས་པའི་མཚོན་ཆ་བསྣུན་པས། མགོ་དང་ཡན་ལག་བཅག་པ་དང་། དུམ་བུར་གཏུབ་པ་དང་། ཤི་མ་རོར་གྱུར་པ་དང་། བསད་པ་དང༌། རྨས་པ་སོགས་
བྱས་པས། ལྷ་མིན་རྣམས་གཡུལ་ཕམ་ནས། བྲེད་དངངས་འཇིགས་པས། ཕྱི་མིག་ཡང་ལྟ་མི་ནུས་པར་རང་གི་གནས་སུ་ཐར་ཚད་འཁྱུས་པ་དང་། དེའི་ཚེ་ལྷ་མིན་གྱི་ཡུལ་ན་མཚོ་ཀུན་མཐོང་
དྭངས་བྱེད་ཅེས་བྱ་བར་ལྷ་དང་ལྷ་མིན་གང་བྱེད་བྱེད་ཝལ་ལེ་འཆར་བས། ལྷ་མིན་མོའི་རིགས་ཡུལ་ན་ཡོད་པ་རྣམས་གཡུལ་ཕམ་པ་ན། བུ་ཁྱོ་བསད་པའི་མྱ་ངན་འགྲེ་ལོག་ལོག་པ་བཟོད་གླགས་
མེད་པར་འབྱུང་བ་དང་། ད་དུང་ཡང་ལྷ་མིན་གྱི་དབང་པོ་རྣམས་ཞེ་སྡང་མ་ཞི་བར་ལྷ་ལ་འཐབ་ཏུ་འགྲོ་བ་ན། ·བྲེད་པ་འཇིགས་པས་འཚེར་བཞིན་དུ་ཡིད་མ་རངས་བཞིན་དུ་དབང་མེད་པར་འཐབ་ཏུ་
འགྲོ་དགོས་པའི་དུཿ ཁ་དང་། ཞེ་སྡང་དང་། ཕྲག་དོག་གིས་དབང་གིས་ལྷ་མིན་ནང་དུ་འཐབ་པ་དང༌། རྩོད་པས་དུས་འདའ་བས་བདེ་བའི་སྐབས་མེད་པ་སྙིང་རེ་རྗེ་ན། དེ་ལ་གཅིག
དྲུག་པ་ལྷ་ལ་སྒོམ་པ་ནི། འཆི་བ་དང་ལྟུང་བའི་དུཿ ཁའོ། དང་པོ་ལ་གཉིས། ཉེ་བའི་འཆི་ལྟས་དང་། རྩ་བའི་འཆི་ལྟས་ཀྱི་དུཿ ཁའོ། ཉེ་བའི་འཆི་ལྟས་ཀྱི་སྡོམ་ནི། སྒྲ་ངན་འོད་ཉམས་

༄༅། །ཁྲུས་དང་ནི། །མིག་དང་ཤེས་པ་འཐུམ་པའོ། །སྒྲ་ངན་ནི་ལྷ་འཆི་བའི་སྔ་གོང་ལོ་དང་ཟླ་བ་རེ་ནས། གོས་དང་རྒྱན་ཆ་ལ་སོགས་ལས། ཁྱོད་ལོ་འམ་ཟླ་བ་འདི་
1,
* ཙམ་ལ་འཆིའོ། །ཞེས་པའི་སྒྲ་ངན་པ་བྱུང་བས། ཉ་བྱེ་ཚན་ལ་བསྐྱུར་བ་ལྟ་བུའི་དུཿ ཁ་འབྱུང་བ་དང༌། འོད་ཉམས་པ་ནི། སྔར་ལུས་ཀྱི་འོད་ཉི་ཟླའི་འོད་ལྟ་བུ་ཡོད་པ་ཉམས་ནས་མེད་པའི་དུཿ
ཁ་དང་། ཁྲུས་ནི། སྔར་གྱི་རྫིང་བུ་ལ་ལུས་བཀྲུས་པ་ན། དྲི་མ་ཐམས་ཅད་དག་ནས་དཀར་པོར་འབྱུང་བ་ལས། ཐབས་སྣ་ཚོགས་ཀྱིས་བཀྲུས་ཀྱང་དྲི་མ་མི་འདག་པར། སླར་དྲི་མས་ནག་
ལོག་གིས་འགྲོ་ཞིང༌། ལུས་ལ་ཁྲུས་ཆུའི་དྲི་མས་བགོས་པའི་དུཿ ཁ་དང༌། མིག་སྔར་ལྷའི་མིག་གདང་བཙུམས་མེད་པར་ཐད་སོར་ཧྲིག་གེ་ཡོད་པ་ལས། མི་ཡི་མིག་བཞིན་དུ། གདང་
བཙུམས་དང་ཁྲབ་ཁྲབ་བྱེད་པའི་དུཿ ཁ་དང་། ཤེས་པ་ཐོམ་མེ་ནི། སྔར་རྣམ་ཤེས་སྤྱང་ལ་གསལ་སྒྲིབ་གང་ཡང་འཆར་བ་ལ། མགོ་ལ་ཆད་རྡོ་རྒྱབ་པ་བཞིན་ཐོམ་མེ་མུན་ནེ་འདས་པའི་དུཿ ཁ་
དང་༑ དེ་ལྟར་ཉེ་བའི་འཆི་ལྟས་ལྔ་པོ་དེ་བྱུང་བས། འཆི་བར་ནི་ཤེས། ཚེ་ཟད་པས་ཕན་པའི་ཐབས་ནི་ཟད། ལྷའི་དགའ་བདེ་དང་འདོད་ཡོན་ལ་ཆགས་ནས་སྡོད་དབང་མེད་པར། སེམས་

སྐྱོ་བ་དང་། མི་དགའ་བའི་དུཿ ཁ་ཉ་བྱེ་ཚན་ལ་བབསྐྱར་བ་བཞིན་དུ་མྱོང་བ་སྙིང་རེ་རྗེ་ན། །གཉིས་པ་རྩ་བའི་འཆི་ལྟས་ཀྱི་སྡོམ་ནི། ལུས་སྲིད་མེ་ཏོག་གོས་དང་རྔུལ། །ལུས་ནི་དེ་བས་ཀྱང་
འཆི་བ་ལ་ཉེ་བར་གྱུར་པས། སྔ་མ་ནི་ལུས་དཀར་ལ་མཛེས་པ་ཡིད་དུ་འོང་བ་ཡོད་པ་ལས། ནག་ལ་བཞིན་མི་སྡུག་པ་ཡིད་དུ་མི་འོང་བར་གྱུར་པའི་དུཿ ཁ་དང་། སྲིད་ནི་དེ་ལྟར་ལུས་ཡིད་དུ་མི་
འོང་བར་གྱུར་པས། རང་གི་ཆུང་མ་དང༌། བུ་དང་བུ་མོ་དང༌། བརྩེ་བའི་གྲོགས་པོ་ལ་སོགས་པས་དོར་ནས་ཁོང་རྣམས་རྩེད་འཇོ་ལ་སོང་བ་དང་། ང་འཆི་བའི་དུས་ལ་བབས་པ་ན་འདི་རྣམས་
ཀྱི་བོར་བར་འདུག་སྙམ་དུ་སྲིད་སྡེ་ལ་ཡིད་སྐྱོ་ཞིང་། སྙིང་མི་དགའ་བའི་དུཿ ཁ་དང་། མེ་ཏོག་ནི། སྔར་མེ་ཏོག་གི་འཕྲེང་བ་ལ་སོགས་པའི་རྒྱན་ཆ་དང་། རཏྣའི་རྒྱན་མཛེས་པ་ཡིད་དུ་འོང་བ་
ལྟ་ན་སྡུག་པ་དེ་དག རིད་ཅིང་རྙིང་པ་ཡིད་དུ་མི་འོང་བར་གྱུར་པའི་དུཿ ཁ་དང༌། གོས་ནི། སྔར་གོས་འཇམ་པ་གསར་པ་དྲི་ཞིམ་པ། ཡིད་དུ་འོང་བ་ཡོད་པ་ལས། གོས་རྙིང་པས། རྩུབ་
པ་ལྕི་བ་ཡིད་དུ་མི་འོང་བའི་དྲི་མ་ནག་པ་ཆགས་པས་མི་གཙང་བ་ལྟ་བུའི་དྲི་ངད་བྲོ་བའི་དུཿ ཁ་དང༌། རྔུལ་ནི། སྔར་ལུས་ཙན་དན་དང༌། ག་བུར་ལ་སོགས་པའི་དྲི་ཞིམ་པོ་བྲོ་བ་ལ། སྔར་མེད་

༄༅། །པའི་རྔུལ་བྱུང་ནས་ཡིད་དུ་མི་འོང་བའི་དྲི་མ་གཤང་ལྕི་རུལ་བའམ། བསེ་མོའི་དྲི་མ་ལྟ་བུ་རྣམ་པར་གྱུར་པའི་དུཿ ཁ་སྟེ། དེ་ལྟར་རྩ་བའི་འཆི་ལྟས་ལྔ་པོ་བྱུང་བས་མྱུར་
དུ་འཆི་བར་ནི་ཤེས། ཐབས་ནི་ཟད། ལྷའི་དགའ་བདེ་ལ་ཆགས་ལ་སྡོད་དབང་མེད་པས་སེམས་སྐྱོ་བ་དང་། ཡིད་དུ་མི་དགའ་བའི་དུཿ ཁ་ཉ་བྱེ་ཚན་ལ་བསྐྱུར་བ་བཞིན་དུ་མྱོང་བ་སྙིང་རེ་རྗེ་
ན༑ །གསུམ་པ་ལྟུང་བའི་དུཿ ཁ་ནི་དེ་ལྟར་འཆི་ལྟས་བྱུང་ནས། ཕྱི་མར་གར་སྐྱེ་མངོན་ཤེས་ཀྱིས་བལྟས་པས། ཚེ་སྔ་མའི་ལས་བཟང་པོ་ནི་མྱོང་བས་ཟད།ྋ ཚེ་འདི་ལ་ནི་ལྷའི་འདོད་ཡོན་ལ་
ཡེངས་ནས་བསོད་ནམས་བསགས་པ་མ་བྱུང༌། ཚེ་སྔ་མ་ཕན་ཆད་ཀྱི་ལས་མི་དགེ་བ་དང་། ཉོན་མོངས་པ་བག་ལ་ཉལ་བ་མ་སྤངས་པས་དེའི་མཐུས་ངན་སོང་དུ་སྐྱེ་བར་མཐོང་བ་ན། ལྷའི་བདེ་
སྐྱིད་འདི་ལྟ་བུ་སྤངས་ནས་ངན་སོང་གི་དུཿ ཁ་ལ་བཟོད་གླགས་མེད་པ་མ་ཀི་འདྲར་སྐྱེ་དགོས་པ་སྙམ་དུ་འཇིགས་ཤིང་སྐྲག་པ་ལ་ལུས་ས་ལ་མི་ཆགས་པ་ཙམ་གྱི་དུཿ ཁ་མྱོང་ཡང་། དེ་ལས་སྐྱོབས་
* པའི་མགོན་དང་སྐྱབས་མེད་པ་ཉ་བྱེ་ཚན་ལ་བསྐྱུར་བ་ལྟ་བུའི་དུཿ ཁ་མྱོང་བ་སྙིང་རེ་རྗེ་ན། དེ་ལ་ཁྲིད་ཕོག་གཅིག །གཉིས་པ་སྙིང་རྗེ་སྤྱིར་སྒོམ་པ་ནི། ངའི་མ་རྒན་འགྲོ་དྲུག་གི་སེམས་ཅན་༔

འདི་རྣམས་ལ་དུཿ ཁ་མིན་པ་བདེ་བའི་གོ་སྐབས་མི་འདུག་སྟེ། མ་དམྱལ་བར་སྐྱེས་པ་རྣམས་ལ་ཚ་གྲང་གི་དུཿ ཁ། མ་ཡི་དྭགས་སུ་སྐྱེས་པ་རྣམས་ལ་བཀྲེས་སྐོམ་གྱི་དུཿ ཁ། མ་དུད་འགྲོར་སྐྱེས་
པ་རྣམས་ལ་གསོད་གཅོད་ཀྱི་དུཿ ཁ། གླེན་ལྐུག་གི་དུཿ ཁ། མ་མིར་སྐྱེས་པ་རྣམས་ལ་དུཿ ཁ་བརྒྱད་དམ་གསུམ་གྱི་དུཿ ཁ། མ་ལྷ་མིན་དུ་སྐྱེས་པ་རྣམས་ལ་འཐབ་རྩོད་ཀྱི་དུཿ ཁ། མ་ལྷར་སྐྱེས་
པ་རྣམས་ལ་འཆི་ལྟུང་གི་དུཿ ཁ་སྲན་གླགས་མེད་པ་མྱོང་བ་སྙིང་རེ་རྗེ་ན། འདི་ལྟ་བུའི་དུཿ ཁ་བཟོད་ནི་མི་བཟོད་མི་བཟོད་བཞིན་དུ་ཁུར་དགོས་པ་སྙིང་རེ་རྗེ་ན། དུཿ ཁ་འདི་རྣམས་ལས་སྐྱོབ་པར་བྱེད་
པའི་མགོན་དང་སྐྱབས་མེད་པ་སྙིང་རེ་རྗེ་ན། མ་འདི་རྣམས་དུཿ ཁ་ལས་ཇི་ལྟར་བྱས་ལ་སྐྱབས། དུཿ ཁ་མེད་པའི་བདེ་བ་ལ་ཇི་ལྟར་བྱས་ལ་དགོད་སྙམ་དུ་བློ་དང་འདྲེས་ངེས་པ་སྒོམ་ཞིང་། སྙིང
རྗེ་བཟོད་གླགས་མེད་པ་འཆི་མ་ཡོང་བ་ཙམ་བྱུང་བ་དང་། འཁོར་གསུམ་མི་དམིགས་པའི་ངང་དུ་བསྡུ། བསྔོ་བ་སྨོན་ལམ་གྱིས་རྒྱས་གདབ་བོ། །དེ་ལ་གཅིག། །། གཉིས་པ་
དངོས་གཞི་བྱང་ཆུབ་ཀྱི་སེམས་སྒོམ་པ་ལ་གཉིས། སྨོན་པ་སྒོམ་པ་དང༌། འཇུག་པ་སྒོམ་པའོ། །དང་པོ་ལ་གཉིས། སྨོན་པ་བྱེ་བྲག་ཏུ་སྒོམ་པ་དང་། སྤྱིར་སྒོམ་པའོ། །དང་པོ་ནི། སྙིང་

༄༅། །རྗེ་སོ་སོ་ལ་བྱེ་བྲག་ཏུ་སྒོམ་པ་རང་གི་རྗེས་སུ། མ་འདི་པའི་ལུས་ངག་ཡིད་གསུམ་གྱི་དུཿ ཁ་དང༌། དུཿ ཁའི་རྒྱུ་ལས་དང་ཉོན་མོངས་པ་ཤེས་བྱའི་སྒྲིབ་པ་ཐམས་ཅད་༼ཟླ
སྐབདག་ལ་སྨིན་ནས་མ་འདི་རྣམས་དུཿ ཁ་དང་བྲལ་ན་དགའ་སྟེ། བདག་གི་ལུས་ངག་ཡིད་གསུམ་གྱི་བདེ་བ་དང༌། བདེ་བའི་རྒྱུ་བསོད་ནམས་དང་ཡེ་ཤེས་ཀྱི་ཚོགས་བསགས་པ་ཐམས་ཅད་མ་འདི་
ལ་སྨིན་ནས། བདེ་བ་དང་ལྡན་ན་དགའ་སྟེ། མྱུར་དུ་སངས་རྒྱས་ཀྱི་གོ་འཕང་རིན་པོ་ཆེ་ཐོབ་ན་དགའ་སྟེ། མ་འདི་པ་རྣམས་ཀྱི་ལུས་ངག་ཡིད་གསུམ་གྱི་དུཿ ཁ་དང་། དུཿ ཁའི་རྒྱུ་ལས་དང་
ཉོན་མོངས་པ་ཤེས་བྱའི་སྒྲིབ་པ་ཐམས་ཅད་བྱང་ཞིང་དག ལུས་ངག་ཡིད་གསུམ་གྱི་བདེ་བ་དང་། བདེ་བའི་རྒྱུ་བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་ནས་སངས་རྒྱས་ཀྱི་གོ་འཕང་
རིན་པོ་ཆེ་ཐོབ་པར་བྱ། དེའི་ཆེད་དུ་བདག་གི་ལུས་ངག་ཡིད་གསུམ་དུས་ད་ནས་བཟུང་ནས་ཇི་སྲིད་སངས་རྒྱས་མ་ཐོབ་ཀྱི་བར་དུ་དགེ་བའི་ལས་ལ་བསྐོལ་ལ་སངས་རྒྱས་ཀྱི་གོ་འཕང་རིན་པོ་ཆེ་ཐོབ་
༈ པར་བྱ། དེའི་ཆེད་དུ་བདག་གི་ལུས་ངག་ཡིད་གསུམ་དུས་ད་ནས་བཟུང་སྟེ་ཇི་སྲིད་སངས་རྒྱས་མ་ཐོབ་ཀྱི་བར་དུ་དགེ་བའི་ལས་ལ་བཀོལ་ལ་སངས་རྒྱས་ཀྱི་གོ་འཕངས་ཐོབ་པར་བྱ་སྙམ་དུ་དུང་དུང་

པ་བསྒོམ་པར་བྱ། །གཉིས་པ་སྨོན་པ་སྤྱིར་སྒོམ་པ་ནི། སྙིང་རྗེ་སྤྱིར་སྒོམ་པའི་རྗེས་ལ། སེམས་ཅན་ཐམས་ཅད་ལ་སྤྱིར་སྒོམ་པའོ། །གཉིས་པ་འཇུག་པ་བྱང་ཆུབ་སེམས་སུ་བསྡུ་ཞིང་
4 སྤེལ་བ་སྒོམ་པ་ནི། སྤྱོད་འཇུག་ལས། བདག་བདེ་གཞན་གྱི་སྡུག་བསྔལ་གཉིས། །ཡང་དག་བརྗེ་བར་མ་བྱས་ན། །སངས་རྒྱས་ཉིད་དུ་མི་འགྲུབ་ཅིང་། །འཁོར་བ་ན་ཡང་བདེ་བ་མེད།
ཅེས་པ་དང་། བྱང་ཆུབ་སེམས་དཔའི་སྡེ་སྣོད་ཀྱི་མདོ་ལས། ཕ་རོལ་ལ་བདེ་བ་བྱིན་པ་ལས་རབ་ཏུ་བྱུང་བའི་ཕྱིར། དེའི་སྙིང་རྗེ་ཆེན་པོ་དེ་ཡང་བདག་གི་བདེ་བ་སྟོང་པར་འཇུག་གོ །བརྩོན་
འགྲུས་བརྟན་པ་ལས་རབ་ཏུ་བྱུང་བའི་ཕྱིར། དེ་ཡི་སྙིང་རྗེ་ཆེན་པོ་དེ་ཡང༌། སེམས་ཅན་གྱི་དུཿ ཁའི་ཁུར་ཁྱེར་བར་འཇུག་སྟེ། ཞེས་པས། རང་ཉིད་ཐུགས་རྗེ་ཆེན་པོར་མཐོང་བ་དང་། ཐོས་
པ་དང་། དྲན་པ་ཙམ་གྱིས་དུཿ ཁ་ཞི་བར་བྱེད་ཅིང་བདེ་བར་དགོད་ནུས་པ་ཅིག་སྒོམ་ལ། དེ་ནས་སྙིང་རྗེ་དགའ་བ་སྤྱིར་སྒོམ་པའི་རྗེས་ལ། ཞེ་ཐག་པ་ནས་མ་མཁའ་དང་མཉམ་པའི་སེམས་ཅན་
ཐམས་ཅད་ཀྱི་ལུས་ཀྱི་ན་ཚ། ངག་གི་སྨྲེ་སྔགས། སེམས་ཀྱི་དུཿ ཁ་དང་དུཿ ཁའི་རྒྱུ་ལས་དང་ཉོན་མོངས་པ། ཤེས་བྱའི་སྒྲིབ་པ་ཐམས་ཅད་བདག་ལ་སྨིན་པར་གྱུར་ཅིག སྨིན་ནས་ཀྱང་སེམས་༔

།ཅན་ཐམས་ཅད་ཀྱི་ལུས་ངག་ཡིད་གསུམ་གྱི་དུཿ ཁ་དང༌། དུཿ ཁའི་རྒྱུ་ལས་དང་ཉོན་མོངས་པ་ཤེས་བྱའི་སྒྲིབ་པ་ཐམས་ཅད་བྱང་ཞིང་དག་པར་གྱུར་ཅིག ལུས་ངག་སྭཱ, ༄༅།
ཡིད་གསུམ་གྱི་བདེ་བའི་རྒྱུ་བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་པར་གྱུར་ཅིག ཅེས་པ་བློ་དང་འདྲེས་ངེས་པ་ཐེངས་གསུམ་བརྗོད་ལ། རང་གི་སྙིང་ཁ་ནས་སྙིང་རྗེའི་རང་གཟུགས་
འོད་ཟེར་གྱི་རྣམ་པར་འཕྲོས་པས། སེམས་ཅན་ཐམས་ཅད་ཀྱི་ལུས་ངག་ཡིད་གསུམ་གྱི་དུཿ ཁ་དང་། ལས་དང་ཉོན་མོངས་པ་ཤེས་བྱའི་སྒྲིབ་པ་ཐམས་ཅད་འོད་ཟེར་དེས་འུབ་ཧྲིལ་གྱིས་བསྡུས་ནས་
རང་ལ་ཐིམ་པའི་ངང་དུ་སེམས་ལྷོད་གློད་པས། དུཿ ཁ་དེ་དག་ཟག་མེད་ཀྱི་བདེ་བར་ལྷངས་ཤར་བར་བསྒོམ། དེ་ནས་བདག་གི་ལུས་ངག་ཡིད་གསུམ་གྱི་བདེ་བ་དང་། བདེ་བའི་རྒྱུ་བསོད་
ནམས་དང་ཡེ་ཤེས་ཀྱི་ཚོགས་བསགས་པ་ཐམས་ཅད་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་རྒྱུད་ལ་སྨིན་པར་གྱུར་ཅིག སྨིན་ནས་ཀྱང་སེམས་ཅན་ཐམས་ཅད་ཀྱི་ལུས་ངག་ཡིད་
གསུམ་གྱི་སྡུག་བསྔལ་དང༌། སྡུག་བསྔལ་གྱི་རྒྱུ་ལ་སོགས་པ་ནས། སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་གྱུར་ཅིག ཅེས་གསུངས་སོ། གོང་བཞིན་དུ་འོག་མ་ཐམས་ཅད་ལ་

འདྲེའོ༑ །དེ་ཐེངས་གསུམ་བརྗོད་པས། རང་གི་ལུས་ངག་ཡིད་གསུམ་གྱི་བདེ་བ་དང༌། བདེ་བའི་རྒྱུ་བསོད་ནམས་དང་ཡེ་ཤེས་ཀྱི་ཚོགས་བསགས་པ་ཐམས་ཅད་འོད་ཟེར་གྱི་རྣམ་པར་འཕྲོས་
ནས༑ སེམས་ཅན་ཐམས་ཅད་ལ་ཐིམ་པས། སེམས་ཅན་ཐམས་ཅད་ཀྱི་རྒྱུ་དེ་དག་དང་ལྡན་པར་སྒོམ་མོ། །དེ་ནས་འཁོར་གསུམ་མི་དམིགས་པའི་ངང་དུ་དུམ་རེ་བཞག་གོ །དེ་ལྟར་ཡང་དང་
ཡང་དུ་སྒོམ་མོ། དེ་ལ་དམིགས་སྐོར་གཅིག། ་། སྤྱི་དོན་གསུམ་པ་བྱང་ཆུབ་ཀྱི་སེམས་རྐྱེན་ཐོག་ཏུ་ཕབ་སྟེ། ཐམས་ཅད་གྲོགས་སུ་ཁྱེར་བ་ལ་གཉིས། བཟང་རྐྱེན་ལ་དབབ་སྟེ་
ཕར་བཏང་བ་ལ་སློབ་པ་དང་། ངན་རྐྱེན་ལ་དབབ་སྟེ་ཚུར་བསྡུ་བ་ལ་སློབ་པའོ། །དང་པོ་ལ་གཉིས། དགེ་བའི་རྩ་བ་གཏང་བ་དང་། བདེ་བ་གཏང་བའོ། །དང་པོ་ནི། ཆུ་ཏིང་ཕོར་གང་
ཙམ་སྦྱིན་པར་གཏོང་བའམ། ཨཾ་མ་ཎི་པདྨེ་ཧཱུཾ། ཚིག་གཅིག་བགྲང་བ་ལ་སོགས་པའི་དགེ་བའི་རྩ་བ་ཆེ་ཆུང་གང་བྱེད་པའམ། བྱས་པ་དེས་གཙོ་བྱས་པའི་སྔར་བྱས་པ་དང་། མ་འོངས་པ་ན་བྱ་
དགོས་སྙམ་པའི་དགེ་བའི་རྩ་བ་ཐམས་ཅད་བློས་འཁྲི་བ་མེད་པར་སེམས་ཅན་གྱི་རྒྱུད་ལ་སྨིན་པར་གྱུར་ཅིག་སྙམ་པས། བདག་གི་དགེ་བ་འདིས་གཙོ་བྱས་པའི་དུས་གསུམ་གྱི་བསོད་ནམས་དང་ཡེ་༔

།ཤེས་ཀྱི་ཚོགས་བསགས་པ་ཐམས་ཅད་སེམས་ཅན་གྱི་རྒྱུད་ལ་སྨིན་པར་གྱུར་ཅིག སྨིན་ནས་ཀྱང་སེམས་ཅན་ཐམས་ཅད་ཀྱི་ལུས་ངག་ཡིད་གསུམ་གྱི་དུཿ ཁ་དང་དུཿ༔ ༔
ཐཱུ, ༄༅།
ཁའི་རྒྱ་ལ་སོགས་པ་གོང་བཞིན་ནོ། །དེ་ཐེངས་གསུམ་བརྗོད་པས། དགེ་བ་བྱས་ཚད་འོད་ཟེར་དུ་འཕྲོས་ནས་སེམས་ཅན་ཐམས་ཅད་ལ་ཐིམ་པས་དེ་དག་བདེ་བ་དང་ལྡན་པར་སྒོམ། དེ་ལ་
གཅིག །གཉིས་པ་བདེ་བ་བཏང་བ་ནི། ཡིད་ལ་ཞེ་ཐག་པ་ནས་བསམ་ཞིང༌། ངག་ཏུ་འཕྲལ་བདེ་བ་ལུས་ལ་ནད་དང་འཚེ་བ་མེད་པ། སེམས་ལ་དུཿ ཁ་མེད་ཅིང་བློ་བདེ་འབོལ་ལེ་མཐར་
༈ ཐུག་གི་བདེ་བ་ཉམས་དང་རྟོགས་པ་ཐམས་ཅད་སེམས་ཅན་ཐམས་ཅད་ཀྱི་རྒྱུད་ལ་སྨིན་པར་གྱུར་ཅིག སྨིན་ནས་སོགས་འདྲེའོ། །དེ་ནས་བདེ་སྐྱིད་ཐམས་ཅད་འོད་ཟེར་དུ་འཕྲོས་པས། སེམས་
ཅན་ཐམས་ཅད་རང་གི་མྱོང་བའི་བདེ་བ་དང་ལྡན་པར་སྒོམ་མོ། དེ་ལ་གཅིག །ངན་རྐྱེན་ལ་དབབ་པ་ལ་གསུམ། རྒྱུ་ཐོག་ཏུ་དབབ་པ་དང༌། རྐྱེན་ཐོག་ཏུ་དབབ་པ། འབྲས་བུ་དེ་ཐོག་ཏུ་
༈ དབབ་པའོ། །དང་པོ་ནི་འཁོར་བ་དང་། ངན་སོང་དང༌། དུཿ ཁ་ཐམས་ཅད་ཀྱི་རྒྱུ་མ་རིག་པ་དང་ཉོན་མོངས་པ་དང་། ྋལས་མི་དགེ་བ་དང་། དེ་ཡང་རང་གི་རྒྱུད་ལ་ཉོན་མོངས་པ་དུག་ལྔ་པོ་

གང་རུང་ཅིག་སྐྱེས་སམ། མ་སྐྱེས་ཀྱང་སྐྱེས་ལ། ཡིད་ལ་ཞེ་ཐག་པ་ནས་བསམ་ཞིང་ངག་ཏུ། བདག་ལ་ཉོན་མོངས་པ་འདོད་ཆགས་ལྟ་བུ་སྐྱེས་པ་འདི་ལ་བརྟེན་ནས། སེམས་ཅན་ཐམས་ཅད་
ཀྱི་རྒྱུད་ལ་ཉོན་མོངས་པ་སྐྱེས་པ་ཐམས་ཅད་དང༌། དེ་ལ་བརྟེན་ནས་ལས་མི་དགེ་བ་སྐྱེས་པ་ཐམས་ཅད་བདག་ལ་སྨིན་པར་གྱུར་ཅིག ཅེས་པ་དང༌། གཞན་གོང་བཞིན་ལན་གསུམ
བརྗོད༑ སྙིང་རྗེའི་རང་གཟུགས་འོད་ཟེར་གྱི་རྣམ་པར་འཕྲོས་པས་སེམས་ཅན་ཐམས་ཅད་ཀྱི་ཉོན་མོངས་པ་དང༌། དེ་ལ་བརྟེན་ནས་མི་དགེ་བ་བསགས་ཚད་བསྡུས་ནས་རང་ལ་ཐིམ་
པས༑ སེམས་ཅན་ཐམས་ཅད་དེ་དག་དང་བྲལ་བར་བསམ་མོ། རང་གི་མི་དགེ་བའི་ལས་བྱས་པ་དེ་དག་དྲན་པར་བྱས་ནས་དེ་ལ་བརྟེན་ནས་ཀྱང་གོང་བཞིན་དུ། སེམས་ཅན་ཐམས་ཅད་ཀྱི་མི་
དགེ་བ་རང་ལ་བསྡུའོ། །དེ་ལ་གཅིགརྐྱེན་ཐོག་ཏུ་དབབ་པ་ནི། ལྷ་འདྲེའི་གནོད་པ་དང་། དགྲ་ལ་སོགས་པ་ཉོན་མོངས་པ་སྐྱེས་པའི་ཡུལ་དེ་ལ་ཆེད་དུ་སྒོམ་སྟེ། ཡུལ་དེ་ཉིད་དྲན་པར་བྱས་
ལ༑ ཡུལ་དེ་མ་རུ་ཤེས་པའི་བྱམས་པ་དང༌། སྙིང་རྗེ་ཕུར་ཚུགས་སུ་བསྒོམ་ལ་བསྡུ་ཞིང་སྤེལ་བ་ལྟར་སྒོམ་མོ། དེ་ལ་གཅིག །འབྲས་བུའི་ཐོག་ཏུ་དབབ་པ་ནི། རྒྱུ་རྐྱེན་དེ་གཉིས་ཀྱིས་

༅། །སྐྱེད་པ་ལ། འབྲས་བུ་ན་ཚ་དང༌། དུཿ ཁ་འབྱུང་སྟེ། དེ་མེད་ན་སེན་མོ་རེ་ཙམ་བཏབ་ལ། བདག་གི་ན་ཚ་འདི་ལ་བརྟེན་ནས། སེམས་ཅན་ཐམས་ཅད་ཀྱི་ལུས་
ཟླ༄
ཀྱི་ན་ཚ་དང༌། ངག་གི་སྨྲེ་སྔགས་དང་། སེམས་ཀྱི་དུཿ ཁ་ལ་སོགས་པ་བསྡུ་ཞིང་སྒོམ། དེ་ཐམས་ཅད་ལ་འཁོར་གསུམ་མི་དམིགས་པ་བྱམས་པའི་དུས་བཞིན་སྒོམ་པར་བྱའོ། རྗེས་ལ་བསྔོ་བ་
དང་སྨོན་ལམ་གྱིས་རྒྱས་བཏབ་བོ། །དེ་ལ་དམིགས་སྐོར་གཅིག །གཞན་ཡང་རྐྱེན་གང་བྱུང་ཡང༌། དེ་ལྟར་ལམ་དུ་ཁྱེར་བར་བྱའོ། །དེ་ལྟར་དམིགས་སྐོར་དེ་རྣམས་ལ་མྱོང་བ་ལེགས་
4 པར་སྐྱེས་སྐྱེས་སུ་བསྒོམ། ཐོག་མར་བྱམས་པའི་རྐང་ལེགས་པར་ཚུགས་པ་གལ་ཆེའོ། ྋ།བྱམས་པ་གཤའ་མར་སྐྱེས་པ་ན། སྙིང་རྗེ་ལ་སོགས་པ་ངེས་པར་སྐྱེའོ། །མདོ་སྡེ་རྒྱན་
ལས༑ སྙིང་རྗེའི་རྩ་བ་བྱམས་པ་སྟེ། །ཞེས་སོ། །དེ་ཡང་བྱམས་པ་སྒོམ་པའི་དུས་སུ། སེམས་རྩེ་གཅིག་ཏུ། མའི་དྲིན་རྣམས་དྲན་པར་བྱས་ལ། སེམས་ཅན་ཐམས་ཅད་ལ་བུ་གཅིག་པའི་
* མ་བཞིན་དུ་ཡིད་དུ་འོང་ཞིང༌། བརྩེ་སེམས་ཆེན་པོས་གང་བྱས་ན་ཕན་པ་དང་། བདེ་བ་ཞིག་འོང་ན་སྙམ་པ་འབྱུང་སྟེ། དེ་ལ་བྱམས་པ་སྐྱེས་པ་ཞེས་བྱའོ། །མདོ་སྡེ་རྒྱན་ལས། བྱང་ཆུབ་

སེམས་དཔའ་སེམས་ཅན་ལ། །བུ་གཅིག་པོ་ལ་བྱ་བ་བཞིན། །རྐང་གི་ཁོང་ནས་བྱམས་པ་ཆེ། །དེ་ལྟར་རྟགས་ཕན་བྱེད་པར་འདོད། །སེམས་ཅན་རྣམས་ལ་ཕན་བྱེད་ཕྱིར། །དེ་ལ་ཆགས
སྐྱེས་ལྟུང་མི་འགྱུར། །ཞེས་སོ། །དེ་ལྟ་བུའི་བྱམས་པ་ཞིག་སྐྱེས་ཙ་ན། དགྲ་མི་ཤ་བོ་དང་འཕྲད་ཀྱང༌། མ་ལ་མ་རུ་ཤེས་པས་ཁོང་ཁྲོ་མི་སྐྱེ་ཞིང༌། སླར་དེའི་དུཿ ཁ་བསལ་བའི་བློ་སྐྱེ་བས་
གནོད་སེམས་རང་ལོག་ཏུ་འོང༌། དེ་ལ་ཕན་པའི་དོན་དུ་གང་འགྱུར་ན་མཉམ་པའི་བློ་འབྱུང་བ་དང་། དེ་ལ་གཡོ་སྒྱའི་བསམ་པ་མི་འབྱུང་དེའི་ཡིད་ཚིམ་པའི་ཐབས་ལ་འབད་པས་དེའི་འཇིགས་པ་
དང་དངངས་པར་མི་བྱེད་དོ། དགྲ་ལ་དེ་ལྟར་བྱམས་པ་སྐྱེས་ཙ་ན། འགྲོ་བ་ལ་དེ་ལྟར་ལྟ་ཅི་སྨོས་ཏེ། དེ་ཉིད་ལས། གང་ཕྱིར་བྱམས་པ་དེ་ཕྱིར་ཁོང་ཁྲོ་འགལ། །གང་ཕྱིར་ཞི་བ་དེ་ཕྱིར་
སེམས་འགལ། །གང་ཕྱིར་དོན་བྱེད་དེ་ཕྱིར་གནོད་སེམས་འགལ། །གང་ཕྱིར་ཚིམ་བྱེད་དེ་ཕྱིར་འཇིགས་བྱེད་འགལ། །ཞེས་སོ། །དེ་ལྟར་སེམས་ཅན་མ་རུ་ཤེས་པ་དང་། མ་རྣམས་འཁོར་
བར་འཁྱམས་པའི་རིགས་དྲུག་སོ་སོའི་དུཿ ཁ་ལ་མ་བཞིན་དུ་བསམ་པས། དུཿ ཁ་དེ་ལ་བཟོད་གླགས་མེད་པའི་སྙིང་རྗེ་རེ་སྐྱེས་ན། ནད་དྲག་པོས་ཟིན་པ་ན། དེ་སེལ་བའི་སྨན་བཟང་པོ་སྒྲུབ་པ་ལ་

།ཐབས་སྣ་ཚོགས་ཀྱིས་འབད་པ་བཞིན་དུ། སེམས་ཅན་འཁོར་བར་འཁྱམས་པའི་དུཿ༔ ཁ་བསལ་ཐབས་ཅིག་བྱུང་ན། རང་འཁོར་བར་འཁྱམས་པ་ལ་ཉམ་ང་བ་མེད་
༣,༄༅།
ཅིང་༑ ནད་པ་ལ་སྨན་པས་ཅི་ཕན་བྱེད་པ་བཞིན་དུ་ཐབས་སྣ་ཚོགས་པས་སེམས་ཅན་ལ་གང་ཕན་ཕན་བསྒྲུབ་དགོས་སྙམ་པ་བཅོས་མ་མ་ཡིན་པར་སྐྱེ་སྟེ། མདོ་སྡེ་རྒྱན་ལས། སྨན་བཟང་པོ་ལ་ཆེ
ནད་པ་བཞིན། །འཁོར་བ་ལ་ནི་འཇུག་པར་བྱེད། །ནད་པ་ལ་ནི་སྨན་པ་བཞིན། །སེམས་ཅན་རྣམས་ལ་སྒྲུབ་པར་བྱེད། །ཅེས་སོ། །དེ་ལྟ་བུ་ལ་སྙིང་རྗེ་ཆེན་པོ་སྐྱེས་པ་ཞེས་བྱའོ། །དེ་ལྟ་
བུའི་སྙིང་རྗེ་མེད་ན། ཐེག་པ་ཆེན་པོའི་ལམ་སྒྲུབ་དུ་མི་རུང་སྟེ། སྙིང་རྗེའི་གདུང་ཤུགས་མེད་ན། གཞན་གྱི་དུཿ ཁ་རང་གིས་ཁུར་བའི་བློ་མི་སྐྱེ་ལ། དེ་ཙ་ན་སེམས་ཅན་གྱི་དོན་བྱ་བའི་བློ་མི་
འབྱུང་བས། སེམས་ཅན་གྱི་དོན་གྱི་ཕྱིར། ྋསྐྱེ་བ་བཟང་པོ་འཛིན་པ་ལ་སོགས་པའི་སྨོན་ལམ་འདེབས་ལ། དེ་ཡང་སྐྱེ་བ་བཟང་པོ་མ་ཐོབ་ན། སེམས་ཅན་ཡོངས་སུ་སྨིན་པར་མི་འགྱུར་
》* ཏེ༑ མདོ་སྡེ་རྒྱན་ལས། རྩ་བའི་སྙིང་རྗེ་མེད་གྱུར་ན། །དཀའ་སྤྱད་བཟོད་པར་ཉིད་མི་འགྱུར། །བློ་ལྡན་དུཿ ཁ་མི་བཟོད་ན། །སེམས་ཅན་དོན་སེམས་ཉིད་མི་འགྱུར། །བྱང་ཆུབ་སེམས་དང་༔

བྲལ་བའི་བློས། །སྐྱེ་བ་དཀར་པོ་རྣམ་དག་ཏུ། །སྨོན་ལམ་འདེབས་པར་མི་འགྱུར་རོ། །སྐྱེ་བ་བཟང་པོ་མ་ཐོབ་ན། །སེམས་ཅན་ཡོངས་སུ་སྨིན་མི་འགྱུར། །ཞེས་སོ། །འོ་ན་སྙིང་རྗེ་དེ་གང་
ལས་སྐྱེ་སྙམ་ན། མདོ་སྡེ་རྒྱན་ལས། སྙིང་རྗེའི་བདག་ཉིད་ཅན་གྱི་རྩ་བ་སྟེ། །རང་བཞིན་དང་ནི་སོ་སོར་རྟོགས་པ་དང༌། །དེ་སྔོན་གོམས་པར་བྱས་དང་ལྡན་པ་དང༌། མི་མཐུན་ཕྱོགས་
ཉམས་རྣམ་དག་ཐོབ་པ་བཞིན། ཞེས་པས། རང་བཞིན་གྱི་སྙིང་རྗེ་དང་ལྡན་པའི་རིགས་ཁྱད་པར་ཅན་ལས་སྐྱེ། འགྲོ་བའི་སྐྱོན་ཡོན་དང་དུཿ ཁ་ལ་སོ་སོར་བརྟགས་པ་ལས་སྐྱེ། ཚེ་རབས་
གཞན་ནས་སྙིང་རྗེ་སྒོམ་པའམ་གོམས་པ་ལས་སྐྱེ། འདོད་ཆགས་དང་བྲལ་བས་སྙིང་རྗེའི་མི་མཐུན་ཕྱོགས་རྣམ་པར་འཚེ་བ་སྤངས་པས་ན་དེ་ལས་སྐྱེའོ། །དེས་ན་གཞན་གསུམ་དང་ལྡན་པར་
དཀའ་ཡང༌། འགྲོ་བའི་དུཿ ཁ་ལ་སོ་སོར་བརྟགས་ནས་སྙིང་རྗེ་སྒོམ་པ་གོང་བཞིན་འབད་པར་བྱའོ། །འོ་ན་སྙིང་རྗེ་སྒོམ་པའི་ཡུལ་གང་ཡིན་སྙམ་ན། མདོ་སྡེ་རྒྱན་ལས། རབ་འབར་དགྲའི
དབང་དུ་སོང༌། །དུཿ ཁ་ཡིས་ནོན་མུན་པས་བསྒྲིབས། །བགྲོད་དཀའ་ལམ་ལ་ཀུན་ཏུ་ཞུགས། །འཆིང་བ་ཆེ་དང་ཡང་དག་ལྡན། །ཟས་ཆེན་དུག་དང་འདྲེས་ལ་ཞེན། །ལམ་ནི་རབ་ཏུ་སྟོར་

༄༅། །གྱུར་པ། །ལམ་གོལ་རབ་ཞུགས་སྟོབས་ཆུང་བའི། །སེམས་ཅན་རྣམས་ལ་སྙིང་རྗེའོ། །ཞེས་པས། རབ་འབར་ནི། འདོད་པའི་ཁམས་ཀྱི་འདོད་ཆགས་ཀྱི་
བདེ་བ་ལ་ཞེན་པ་རྣམས་སོ། །དགྲའི་དབང་དུ་སོང་བ་ནི། དགེ་བ་ལ་བར་ཆད་བྱས་པ་རྣམས་སོ། །དུཿ ཁས་ནོན་པ་རྣམས་ནི། ངན་སོང་གསུམ་ལ་སོགས་པ་དུཿ ཁ་དང་བཅས་པ་རྣམས་
ཎྜཱ སོ༑ །མུན་པས་བསྒྲིབས་པ་ནི། ཤན་པ་ལ་སོགས་པའི་སྡིག་པ་མྱོང་བའི་ལས་ཀྱི་རྣམ་སྨིན་མི་ཤེས་པ་རྣམས་སོ། །བགྲོད་དཀའ་བའི་ལམ་ལ་ཀུན་ཏུ་ཞུགས་པ་ནི། ཡོངས་སུ་མྱ་ངན་ལས་མི་
འདའ་བའི་ལམ་དམན་པ་འཁོར་བ་སྤོང་བ་ལ་ཞུགས་པ་རྣམས་སོ། འཆིང་བ་ཆེན་པོ་དང་ཡང་དག་པར་ལྡན་པ་ནི། མུ་སྟེགས་བྱེད་ལྟ་བ་ངན་པ་སྣ་ཚོགས་ཀྱི་འཆིང་བ་དམ་པོས་བཅིངས་པ་རྣམས་
སོ༑ །ཟས་དུག་ཆེན་པོ་འདྲེས་པ་ལ་ཞེན་པ་ནི། བསམ་གཏན་སྙོམས་འཇུག་གི་བདེ་བ་ལ་ཞེན་པ་རྣམས་ཏེ། ཞེན་པའི་ཉོན་མོངས་པ་སྟེ། བསམ་གཏན་གྱི་ཉོན་མོངས་པར་བྱེད་པའོ། །ལམ་
ཪེ
རབ་ཏུ་སྟོར་བ་ནི། མངོན་པའི་ང་རྒྱལ་ཅན། ཐར་པའི་ལམ་སྟོར་བ་རྣམས་སོ། །ལམ་གོལ་ལ་རབ་ཏུ་ཞུགས་པ་ནི། ཐེག་པ་དམན་པ་ལ་ཞུགས་པ་རྣམས་སོ། །སྟོབས་ཆུང་བ་ནི། བྱང་༔

ཆུབ་སེམས་དཔའ་ཚོགས་མ་རྫོགས་པ་རྣམས་སོ། །དེ་ལྟར་བཅུ་པོ་དེར་དམིགས་ཡུལ་ཐམས་ཅད་འདུའོ། །དེ་ལྟར་སྙིང་རྗེ་བསམ་པ་ན། དགའ་བ་ཚད་མེད་པ་སྨོན་པའི་སེམས་བསྐྱེད་དེ་སྐྱེས་
པས༑ ཉེས་པར་འགྱུར་བའི་ལས་མི་དགེ་བ་ལས་སེམས་སྡོམ་ཞིང༌། དགེ་བའི་ལས་དང་སྙིང་བརྩེ་བས། གཞན་གྱི་དུཿ ཁ་རང་ལ་སྨིན་ན་དགའ་བ་དང༌། རང་གི་བདེ་བ་གཞན་ལ་སྨིན་ན་
དགའ་བའི་བརྩེ་སེམས་ཆེན་པོ་དང་ལྡན་པར་འགྱུར་རོ། །ཡང་ན་དགེ་བ་ལ་བརྩོན་པའི་འབྲས་བུ་བདེ་བ་མྱོང་བས་ཀྱང་དགའ་ལ། སྙིང་བརྩེ་བས་གཞན་དོན་སྒྲུབ་པ་ལ་དུཿ ཁ་མྱོང་བས་ཀྱང་
དགའོ༑ །མདོ་སྡེ་རྒྱན་ལས། བློ་ལྡན་སེམས་མཆོག་སྐྱེས་མ་ཐག་ཏུ་ཡང༌། །མཐའ་ཡས་ཉེས་པར་བྱེད་ལ་སེམས་རབ་སྡོམ། །གཉིས་འཕེལ་བྱེད་དེ་རྟག་ཏུ་དགེ་བ་དང༌། །བརྩེ་ལྡན་བདེ་
དང་དུཿ ཁ་བདག་དགའོ། །ཞེས་སོ། །དེ་ལྟ་བུའི་དགའ་བའི་སེམས་དེ་ལ་བརྟེན་ནས། བསྡུ་ཞིང་སྤེལ་བ་འཇུག་པ་སེམས་ལ་བློ་ངེས་པར་འགྱུར་ལ། དེ་ལ་བསམ་སྦྱོར་གཞན་དོན་འབའ་ཞིག་
ཀྱང་༑ འགྲུབ་པ་རང་གཞན་གཉིས་ཀའི་དོན་འགྲུབ་སྟེ། མདོ་སྡེ་རྒྱན་ལས། སྐྱེ་བོ་རྨོངས་པ་རང་གི་བདེ་དོན་བརྩོན། །རྟག་ཏུ་བདེ་མ་ཐོབ་པར་སྡུག་བསྔལ་འགྱུར། །སྟོན་པ་རྟག་ཏུ་གཞན་

༄༅། །དོན་བརྩོན་པ་ནི། །གཉིས་ཀའི་དོན་བྱས་མྱ་ངན་འདའ་བར་འགྱུར། །ཞེས་པས། དེ་ལ་བློ་ངེས་ན། གཉིད་ལོག་པ་དང་། བག་མེད། གང་སྤྱོད་
ཀྱང་༑ ནམ་མཁའ་དང་མཉམ་པའི་བསོད་ནམས་རྒྱུན་མི་ཆད་པར་འབྱུང་ངོ་། །སྤྱོད་འཇུག་ལས། གང་ནས་བཟུང་སྟེ་སེམས་ཅན་ཁམས། །མཐའ་ཡས་རབ་ཏུ་བསྒྲལ་བའི་ཕྱིར། །ཕྱིར་མི་
ལྡོག་པའི་སེམས་ཀྱིས་སུ། །སེམས་དེ་ཡང་དག་བླངས་གྱུར་ན། ྋ།དེང་ནས་བཟུང་ཏེ་གཉིད་ལོག་གམ། །བག་མེད་གྱུར་ཀྱང་བསོད་ནམས་ཤུགས། །རྒྱུན་མི་ཆད་པ་དུ་མ་ཞིག །ནམ་
མཁའ་མཉམ་པ་རབ་ཏུ་འབྱུང༌། །ཞེས་སོ། །དེས་ན་སངས་རྒྱས་སྒྲུབ་པའི་རྒྱུ། བྱམས་སྙིང་རྗེ་བྱང་ཆུབ་ཀྱི་སེམས་འདི་ཁོ་ན་སྟེ། སམ་བྷུ་ཊ་ལས། ཐར་པ་དོན་གཉེར་མཐའ་ཡས་བདེ་བའི་
རྒྱུ༑ །རྒྱུ་འདི་ཉིད་ལས་གཞན་དུ་ཅི་ཡང་མེད། །མ་ལུས་དུཿ ཁ་འཆིང་ལས་སྒྲོལ་འདོད་ན། །རྫོགས་སངས་རྒྱས་ཀྱི་བདེ་བ་ཐོབ་འདོད་པ། །ཞེས་སོ། །སྙིང་རྗེ་བྱང་ཆུབ་ཀྱི་སེམས་མེད་
ན༑ རྣམ་མཁྱེན་གྱི་ལམ་སྟོང་ཉིད་རྐྱང་པས་མི་བགྲོད་དེ། དོ་ཧ་ལས། སྙིང་རྗེ་དང་བྲལ་སྟོང་པ་ཉིད་ཞུགས་གང༌། །དེས་ནི་ལམ་མཆོག་རྙེད་པ་མ་ཡིན་ནོ། །ཞེས་སོ། །དེས་ན་སངས་

རྒྱས་པའི་ལམ་སྟོང་ཉིད་ཟབ་མོའི་དོན་རྟོགས་ཀྱང༌། ཐབས་སྙིང་རྗེ་མེད་ཐབས་མེད་དོ།།སྤྱིར་ཐེག་པ་ཆེན་པོར་གྱུར་པ་ལ། ཤེས་རབ་ཆེན་པོས་སྟོང་ཉིད་ཀྱི་དོན་ལེགས་པར་རྟོགས་པ་
དང་༑ ཐབས་ཟབ་མོ་སྙིང་རྗེ་ཆེན་པོས་བྱང་ཆུབ་ཀྱི་སེམས་ལ་བློ་ངེས་པ་ཅིག་དགོས་ལ། དེ་གཉིས་དང་མི་ལྡན་ན། ཐེག་ཆེན་དུ་མི་འགྱུར་ལ། དེ་གཉིས་ཆེ་ཆུང་ལ་ཐེག་པའི་མཐོ་དམན་དུ་
བཞག་པ་སྟེ། རིག་པ་རྩལ་མཆོག་གི་རྒྱུད་ལས། ཐེག་པའི་ངོ་བོ་ཤེས་རབ་སྙིང་རྗེ་ཁོ་ན་ཏེ། །དེ་གཉིས་ཆེ་ཆུང་དབང་གིས་ཐེག་པའི་མཐོ་དམན་བསྟན། །ཞེས་དང་། ཡེ་ཤེས་རྣམ་པར་
བཀོད་པའི་རྒྱུད་ལས། སྙིང་རྗེས་སེམས་ཅན་དོན་ལ་དམིགས། །ཤེས་རབ་ཆོས་དབྱིངས་ཟབ་མོ་རྟོགས། །སྟོང་ཉིད་སྙིང་རྗེ་ལ་གནས་ན། །ཐེག་པ་ཆེན་པོར་རྒྱལ་བས་གསུངས། །ཞེས་
སོ༑ །རང་གཞན་གྱི་དོན་གཉིས་སྙིང་རྗེ་བྱང་ཆུབ་ཀྱི་སེམས་ཀྱིས་འགྲུབ་པ་སྟེ། སྤྱོད་འཇུག་ལས། འཇིགས་དང་དུཿ ཁ་བརྒྱ་ཕྲག་གཞོམ་འདོད་ཅིང༌། །སེམས་ཅན་མི་བདེ་བསལ་བར་འདོད་པ་
དང་༑ །བདེ་མང་བརྒྱ་ཕྲག་སྤྱོད་པར་འདོད་པས་ཀྱང་། །བྱང་ཆུབ་སེམས་ཉིད་རྟག་ཏུ་བཏང་མི་བྱ། །ཞེས་སོ། །སྡིག་པ་དག་པར་བྱེད་པ་ལ་ཡང༌། བྱམས་སྙིང་རྗེ་བྱང་ཆུབ་ཀྱི་སེམས་ཁོ་ན་

༄༅། །བསྔགས་ཏེ།སྤྱོད་འཇུག་ལས། སྡིག་པ་ཤིན་ཏུ་མི་ཟད་བྱས་ནའང༌། །དཔའ་ལ་བརྟེན་ནས་འཇིགས་པ་ཆེན་པོ་ལྟར། །གང་ལ་བརྟེན་ན་ཡུད་ཀྱིས་སྒྲོལ་འགྱུར་
གཏེར་
བ༑ །དེ་ལ་བག་ཅན་རྣམས་ཀྱིས་ཅིས་མི་བརྟེན། །ཞེས་དང་། ཐར་པ་ཆེན་པོ་ཕྱོགས་སུ་རྒྱས་པའི་མདོ་ལས། གང་གིས་འཇིག་རྟེན་ས་འདི་རུ། །ལུས་དང་ངག་ཡིད་སྡིག་སྤྱོད་པ། །ངན་
སོང་གསུམ་དུ་ལྷུང་ངེས་ཀྱང༌། །བྱང་སེམས་དེ་ཡིས་འཕྲལ་དུ་འབྱོང༌། །ཞེས་སོ། །བསོད་ནམས་ཀྱི་ཚོགས་བསགས་པ་ལ་ཡང༌། འདི་བས་སྟོབས་ཆེ་བ་མེད་དེ། གསང་བ་བསམ་གྱིས་
མི་ཁྱབ་པའི་མདོ་ལས། བྱང་ཆུབ་སེམས་དཔའི་བསོད་ནམས་གང༌། །གལ་ཏེ་དེ་ལ་གཟུགས་མཆིས་ན། །ནམ་མཁའི་ཁམས་ནི་ཡོངས་བཀང་སྟེ། །འདི་ནི་དེ་བས་ལྷག་པར་འགྱུར། །ཞེས་
སོ༑ །འགྲོ་དོན་རྩོལ་མེད་འབྱུང་བ་ཡང་འདི་ཁོ་ནའི་མཐུ་ལས་འབྱུང་སྟེ། སམ་བྷུ་ཊ་ལས། ཡིད་བཞིན་ནོར་ལྟར་སེམས་ཅན་དོན། །མ་ལུས་བྱེད་པ་སྙིང་རྗེ་སྟེ། །ཞེས་སོ། །དེ་ལས་
འབྲས་བུ་རྣམ་མཁྱེན་གྱི་སངས་རྒྱས་ཀྱང་རྩོལ་མེད་དུ་འབྱུང་བ་སྟེ། ྋ གཉིས་མེད་རྣམ་རྒྱལ་གྱི་རྒྱུད་ལས། རྩ་བ་ས་བོན་བྱང་ཆུབ་སེམས། །དེ་ལ་རིན་ཆེན་ལྗོན་ཤིང་སྐྱེས། །པད་སྡོང་ལོ་འདབ་603

མེ་ཏོག་རྒྱས། །འབྲས་བུ་བདེ་གཤེགས་ཡིད་བཞིན་ནོར། །དགོས་འདོད་དྲི་མ་མེད་པའི་གཏེར། །ཞེས་པས། སྔགས་དང་ཕ་རོལ་ཏུ་ཕྱིན་པ་གཉིས་ཀའི་ལམ་གྱི་གཞི་མ་ཡིན་པས། འདི་ལ་
འབད་ནས་བསྒོམ་པར་བྱའོ། །བྱམས་པ་དང་ནི་སྙིང་རྗེའི་ཁྲིད། བྱང་ཆུབ་སེམས་ཀྱི་གཏེར་མཛོད་འདི། །རང་གཞན་དོན་དུ་སྒོམ་ཆེན་པ། །རྒྱལ་མཚན་དཔལ་གྱིས་ཡི་གེར་བཀོད། །དེ་
ལས་བྱུང་བའི་དགེ་བ་དེས། །སྟོང་ཉིད་སྙིང་རྗེ་མཐར་ཕྱིན་ནས། །མི་གནས་མྱ་ངན་འདས་ཐོབ་སྟེ། །འགྲོ་བ་བདེ་ལ་འཁོད་པར་ཤོག །འདི་བྲིས་དགེ་བས་འགྲོ་བ་མ་ལུས་པ། །རྣམ་མཁྱེན་
སངས་རྒྱས་མྱུར་དུ་ཐོབ་པར་ཤོག །བཀྲ་ཤིས་དཔལ་འབར་བདེ་ལེགས་དོན་འགྲུབ་ཤོག། །།

སེམས
།བྱམས་སྙིང་རྗེ་བྱང་ཆུབ་ཀྱི་སེམས་ཁྲིད་བཞུགས་སོ།།༄༅།
605

༄༅། །ན་མོ་མ་ཧཱ་མུ་དྲྭ་ཡེ། བྱམས་སྙིང་རྗེའི་ཁྲིད་ཀྱི་རིམ་པ་སྐལ་ལྡན་དགའ་བ་པདྨའི་ཆུན་པོ་
ཞེས་བྱ་བ། འགྲོ་བ་ཀུན་གྱི་སྙིང་ལས་བྱུང་བའི་དགའ་མའི་རོལ་རྩེད་སྙིང་པོ་འདི། །མཐའ་ཡས་བདེ་ཆེན་སྐྱེད་པར་
བྱེད་པའི་རྡོ་རྗེ་དང་བཅས་བདེ་བའི་གནས། །མཆོག་ཏུ་གྲུབ་པ་ངོམ་པ་མེད་པར་རབ་ཏུ་གསོལ་བའི་དགའ་མ
མཆོག །མཁའ་ལ་སྤྱོད་དང་བདེ་ཆེན་ལ་རོལ་སྙིང་རྗེར་འདུད་དོ་ཤེས་པར་མཛོད། །མ་ནོར་བཀའ་བརྒྱུད་ཀུན་གྱི་
༅། མཁས་གྲུབ་རྒྱ་མཚོའི་རྒྱན་ཅིག་འབའ་ར་བ།

སེམས་
ཆ ༄༅། །ལམ་བཟང་པོར། །རྒྱ་བོད་ཤིང་རྟའི་འགྲོས་ལས་ལེགས་འོངས་ཤིང༌། །གྲུབ་མཆོག་འགྲོ་མགོན་གསུང་གི་མན་ངག་
རྣམས༑ །རྒྱལ་དབང་བདག་གིས་དགའ་བས་རབ་ཏུ་སྨྲ། །འདིར་ལམ་ཟབ་མོ་ཐམས་ཅད་ཀྱི་གནད་སྐལ་ལྡན་ཐམས་ཅད་བྱང་ཆུབ་ཏུ་བགྲོད་པར་བྱེད་པ་
ལ་རིང་པ་མ་ཡིན་པའི་ལམ་གྱི་རིམ་པ་ནི་བྱམས་པ་དང་སྙིང་རྗེ་ལ་འདུས་པར་ཤེས་དགོས་ཏེ། ཆོས་ཡང་དག་པར་སྡད་པའི་མདོ་ལས། བཅོམ་ལྡན་
འདས་ལ་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་ཆེན་པོ་ཆོས་

ཤིན་ཏུ་མང་པོ་ལ་བསླབ་པར་མི་བགྱིའོ། །བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོས་ཆོས་གཅིག་རབ་ཏུ་བཟུང་ཞིང་རབ་ཏུ་རྟོགས་པར་བགྱིས་ན། བཅོམ་ལྡན་འདས་
སངས་རྒྱས་ཀྱི་ཆོས་ཐམས་ཅད་དེའི་ལག་མཐིལ་ན་མཆིས་པ་ལགས་སོ། །ཆོས་གཅིག་པོ་གང་ཞེ་ན། འདི་ལྟ་སྟེ་སྙིང་རྗེ་ཆེན་པོའོ་ཞེས་སོ། །དེས་ན་རྩ་བ་དང་ཡན་ལག་གི་ཚུལ་གྱིས་རིམ་པར་
ཕྱེ་བའི་ཚུལ་ལྟ་བུར་མི་སྟོན་པར། ཐུན་མོང་དང་ཐུན་མོང་མ་ཡིན་པའི་ཚུལ་གྱིས་སྟོན་ལ། ཐུན་མོང་བའི་ཚུལ་ནི་སེམས་ཅན་ལ་དམིགས་པའི་སྙིང་རྗེ། ཆོས་ལ་དམིགས་པའི་སྙིང་
རྗེ༑ དམིགས་པ་མེད་པའི་སྙིང་རྗེ་དང་གསུམ་སྒོམ་ལ། དེ་ཡང་དང་པོ་སྒོམ་པའི་ཚུལ་ནི། འགྲོ་མགོན་རྒྱ་རས་ཀྱི་ཞལ་ནས། མ་ནམ་མཁའ་དང་མཉམ་པ་ཞེས་པའི་ཚིག་འདི་རང་གནད་ཆེ་བ་
ཡིན༑ ཞེས་གསུངས་པ་དང༌། སེམས་ཅན་རྣམས་ལ་བྱམས་པ་བསྒོམ། །སྟོང་ཉིད་སྙིང་རྗེའི་ཡེ་ཤེས་སྐྱེ། །ཞེས་གསུང་པ་ལྟར། དང་པོར་སྙིང་རྗེ་རྒྱ་ཆེན་པོར་སྒོམ་པར་མི་ནུས་པ་
ལ༑ རང་གི་ཕ་མ་ཡིད་ལ་བསམས་ཏེ། འདི་རྣམས་ཀྱི་བདག་ལ་མཁོ་བའི་ཡོ་བྱད་དུམ་ཞིག་གི་ཕན་བཏགས་པས། བདག་ལ་དྲིན་ཆེ་བ་གཅིག་ཡིན། ཁྱད་པར་དུ་མ་འདི་བདག་ལུས་ལ་ཁུར་

༄༅། །བའི་དུས་ནས་གཟུང་སྟེ། ལུས་ཀྱི་སྐྱེད་མ་རྫོགས་ཀྱི་བར་དུ་བདག་ལ་ཕན་བརྗོད་དུ་མེད་པ་བཏགས་པ་ཡིན་ཀྱང་། ཁམས་གསུམ་གྱི་འཁོར་བའི་རྒྱ་མཚོ་ཆེན་པོ་རུ་སེམས་
ཚ ཁྱེར་བ་ལ་བདག་གིས་བྱང་ཆུབ་ཀྱི་ལམ་གྱི་གྲུ་བཙུགས་ནས་བདེ་ཆེན་གྱི་སྐམ་སར་ཕྱིན་པའི་ཐབས་ཅིག་བྱ་དགོས། དེ་ཡང་དཀོན་མཆོག་གསུམ་འདུས་ཀྱི་བླ་མ་རིན་པོ་ཆེ་མཁྱེན། ཞེས་གསོལ་བ་
བཏབ་ནས། དྲིན་ཅན་ཕ་མས་ཐོག་དྲངས་ནམ་མཁའ་དང་མཉམ་པའི་སེམས་ཅན་ཐམས་ཅད་འཁོར་བ་ལས་གྲོལ་ཏེ་སངས་རྒྱས་ཐོབ་པ་གྱུར་ཅིག ཅེས་ངག་ཏུ་ཡང་བརྗོད། ཡིད་ལ་ངེས་ཤེས་
མ་སྐྱེས་ཀྱི་བར་དུ་བསྒོམས་ལ། དེ་ནས་རྒྱ་ཇེ་ཆེར་བཏང་ཏེ་གཉེན་རྣམས་དང་། དགྲ་རྣམས་ལ་དམིགས་པའི་སྙིང་རྗེ་བསྒོམ་སྟེ། མཐར་ནམ་མཁའ་དང་མཉམ་པའི་སེམས་ཅན་ཐམས་ཅད་ལ་
ཡང་དེ་བཞིན་ནོ། །དེ་ནས་རྒྱས་པར་སྤྲོས་ཏེ། སྒོམ་ལ་ངེས་པ་རྙེད་དགོས་ཏེ། བདེ་གཤེགས་རིན་པོ་ཆེའི་གསུང་ལས། སྙིང་རྗེའི་རླན་དང་མི་ལྡན་ན། །བྱང་ཆུབ་ཀྱི་མེ་ཏོག་མི་འཁྲུངས་
༈པས༑ །སྟོང་རྐྱང་ལ་བྱང་ཆུབ་མ་རེ་ཨང༌། ཞེས་གསུངས་པ་དང༌། །འགྲོ་མགོན་ཞང་རིན་པོ་ཆེས། ཚད་མེད་ཀྱི་ལམ་ལ་བྱི་དོར་བྱས། །ངེས་ཤེས་ཀྱི་རང་གཟུགས་མཐོང་ངོ་བུ། ཞེས་

གསུངས་པ་ལྟར་རོ། །ཆོས་ལ་དམིགས་པའི་སྙིང་རྗེ་ནི། སེམས་ཅན་འདི་རྣམས་མི་དགའ་བ་དང༌། ཕྲག་དོག་པ་དང༌། དགའ་བ་དང་བྲལ་དོགས་པ་དང༌། རེ་བ་འབྲས་བུ་མེད་པ་ཁོ་ན་
ཉམས་སུ་མྱོང་ནས་སྡུག་བསྔལ་བ་ཁོ་ནའི་རང་བཞིན་ཅན་དུ་སྣང་བ་འདི་རྣམས་སྙིང་རྗེ་སྙམ་དུ། སྔར་གྱི་ཉེ་བ་དང་རིང་བ་བཞིན་དུ་ཉམས་སུ་བླང་། དེ་ལ་ངེས་པ་རྙེད་པར་མ་གྱུར་གྱི་བར་དུ་
བསྒོམ༑ ངེས་པ་རྙེད་པ་དང་། སེམས་ཅན་འདི་རྣམ་ཐམས་ཅད་རང་བཞིན་གྱིས་སྟོང་པ་ཡིན་ནམ། ཆོས་ཐམས་ཅད་རང་བཞིན་གྱི་སྟོང་པ་ཡིན་པ་ལ། ཀུན་བརྟགས་ཀྱི་བློ་ངོར་དོན་ལ་མེད་
བཞིན་དུ། ཨ་འཐས་ཀྱིས་ཡུལ་དེ་མ་ཡིན་གྱི་བློས་ཡོད་དོ་སྙམ་སྟེ། བདེན་ཞེན་གྱི་དབང་གིས་ཁམས་གསུམ་འཁོར་བ་ན་འཁྱམས་པ་འདི་ལ་སྙིང་རྗེ་བསྒོམས་ཚུལ་སྔར་བཞིན་བྱས་ལ་ངེས་པ་མ་
རྙེད་ཀྱི་བར་དུ་བསྒོམ་དགོས་སྟེ། མདོ་སྡེ་རྒྱན་ལས། བདེ་དང་སྡུག་བསྔལ་རྒྱུ་དག་ལས། བྱང་ཆུབ་སེམས་དཔའི་སྙིང་རྗེའོ། །རྒྱུ་དང་བཤེས་གཉེན་རང་བཞིན་ལས། །བྱང་ཆུབ་སེམས་
དཔའི་སྙིང་རྗེའོ། །ཞེས་དང་མཐུན་པར་བྱའོ། །དེ་ལྟར་གོམས་པའི་ཤུགས་ཀྱི་བློས་བརྩོན་འགྲུས་ཆེར་མ་སྐྱེད་ཀྱང༌། ངམ་ངམ་ཤུགས་ཀྱིས་སྙིང་རྗེའི་རྒྱུན་བཅོས་མ་མ་ཡིན་པ་སྐྱེ་བ་

༄༅། །དང༌། འཁོར་བའི་སྣང་བ་ལ་ཞེན་པ་ལོག་པའི་རྟགས་ཐོར་བུ་འབྱུང་སྟེ། རྒྱས་པར་གཞན་དུ་བཤད་དོ། །འདི་དཔལ་ཟླ་བ་གྲགས་པས་གསུང་པ་ལྟར་ཡིན་
སེམས་
ཏེ༑ ལུས་ཀྱི་བ་སྤུ་ཡང་ནི་ལྡང་བར་གྱུར་པ་གང༌། །དེ་ལ་རྫོགས་པའི་སངས་རྒྱས་བློ་ཡི་ས་བོན་ཡོད། །ཅེས་གསུངས་པ་བཞིན་ནོ། །གཉིས་པ་ཐུན་མོང་མ་ཡིན་པ་སྒོམ་པའི་ཚུལ་ནི། ཀུན
རྫོབ་དང་དོན་དམ་པའི་བྱང་ཆུབ་ཀྱི་སེམས་བསྒོམ་པ་ལ། ཀུན་རྫོབ་ཐབས་བདེ་བ་ཆེན་པོ་ལ། དོན་དམ་སྟོང་པ་ཉིད་གཞོམ་དུ་མེད་པ། གཉིས་སུ་མེད་པའམ། དབྱེར་མེད་པའི་ཡེ་ཤེས་སྒོམ་
མོ༑ །དེ་ཡང་རྣམ་པ་སྣ་ཚོགས་སུ་གར་བསྒྱུར་བའི་མ་འགགས་པའི་རིག་པའི་རྩལ་དང་། དེའི་རང་བཞིན་ནམ་གཤིས་ལུགས་ལ་ཐ་དད་དུ་འཛིན་པའི་བློ་དང་བྲལ་བའི་ཡེ་ཤེས་གཅིག་བཅོས་མིན་
དུ་འཆར་བ་ནི། སྟོང་ཉིད་སྙིང་རྗེའི་བདག་ཉིད་ཅན་ཞེས་པའི་ཐུན་མོང་མ་ཡིན་པའི་ལམ་གྱི་རང་སྐད་ཡིན་ལ། འདི་ཡི་གནད་ཤེས་ན། ཟུང་འཇུག་ཡིད་ལ་མི་བྱེད་པའི་གདངས་ལ་སྙིང་རྗེ་མེད་
ྋ པར་འདོད་པ་དང་། དོན་དམ་སེམས་བསྐྱེད་ཀྱིས་སེམས་བསྐྱེད་ཀྱི་གོ་མི་ཆོད་ཅེས་པའི་གྲུབ་པའི་མཐའ་རྣམས་ནི་གྱི་ནའི་ཚིག་ཙམ་དུ་ཤེས་པར་འགྱུར་རོ། །མདོར་ན་རྒྱལ་བ་ཡང་དག་པར་རྫོགས་

པའི་སངས་རྒྱས་ནི། ཐུགས་མཁྱེན་པའི་ཡེ་ཤེས་བརྩེ་བའི་ཐུགས་རྗེ། མཛད་པའི་འཕྲིན་ལས། སྐྱོབ་པའི་ནུས་མཐུ་བསམ་གྱིས་མི་ཁྱབ་པ་དང་ལྡན་པ། གཏིང་དཔག་པར་དཀའ་བ། ཟབ་པ་
རྒྱ་ཆེ་བ་གཅིག་ཏུ་ངེས་ཤེས་རྙེད་དགོས་ལ། སྟོང་པ་རྐྱང་པའི་ཕྱོགས་སུ་ཞེན་པ་དང་། སེམས་བསྐྱེད་ཡིན་ན་ཀུན་རྫོབ་སེམས་བསྐྱེད་ཡིན་པར་གོ་བ་རྣམས་ནི། སྦས་དོན་ལམ་གྱི་ངེས་པ་མ་རྙེད་
པ་ཁོ་ན་དག་སྟེ། འགྲོ་མགོན་ཞང་གི་ཞལ་ནས། རྣམ་ཀུན་མཆོག་ལྡན་གྱི་སྟོང་ཉིད་ལ། །སྤྲོས་བྲལ་ཙམ་དུ་མ་འཛིན་ཨང་། །སངས་རྒྱས་ལ་སྐར་པ་བཏབ་ཉེན་ཡོད། །བྱིས་པའི་ཁ་ལྟས་
དོན་མི་རྙེད། །མཐའ་བྲལ་དང་མཐའ་བཅས་ངོ་མི་ཤེས། །མཐའ་བྲལ་ལ་མཐའ་བཅས་སུ་འཛིན་པ་སྣང༌། །འདི་འདྲའི་བྱིས་པ་འོ་རེ་རྒྱལ། །ཞེས་གསུང་པ་ལྟ་བུའོ། །དེས་ན་སྣང་སྲིད་
འཁོར་འདས་ཀྱིས་བསྡུས་པའི་ཆོས་ཐམས་ཅད་ལ་མཚན་འཛིན་ནམ། གཉིས་ཆོས་ཀྱི་དྲི་ཕྲ་མོས་ཀྱང་མ་གོས་ཤིང་། སྤང་བླང་དགག་སྒྲུབ་ཀྱི་སྒོམ་སྤུ་རྩེ་ཙམ་གཅིག་ཀྱང་བྱེད་པའི་རྩོལ་པ་བྲལ་
བའི་མཉམ་བཞག་དང་། དེའི་རྗེས་ཤེས་སྙིང་རྗེ་སྐྱེ་བ་གཉིས་དུས་མཉམ་ལ། འདི་རྒྱལ་བ་ཡང་མགོན་པས། སྒོམ་མེད་ཀྱི་རྗེས་ཤེས་སྙིང་རྗེར་སྐྱེ་ཞེས་པ་དང་། ཐུན་མོང་མ་ཡིན་པའི་ལམ་

༄༅། །རིམ་ནས་གསུངས་པ་མཐུན་པ་ལྟར་རོ། །ཅེས་པ་འདི་ཙ་གོང་མཁའ་འགྲོ་གསང་བའི་ཕུག་ཏུ་རྒྱལ་དབང་གིས་ཉེ་བར་སྨྲས་འདི་རེ་ཤིག་རྫོགས་པའི་ཡི་གེ་པ་ནི། ཤར་
སེམས་
སྤོ་འབོར་གྱི་དཀའ་བཅུ་པ་སངས་རྒྱས་འབུམ་མོ།། །།

BlankPageAs PerOriginal Document

༄༅། །ཐེག་པ་ཆེན་པོ་བློ་སྦྱོང་དོན་བདུན་གྱི་དམིགས་རིམ་སྙིང་པོར་དྲིལ་བ་ཐུགས་ཀྱི་ཉིང་ཁུ་ཞེས་བྱ་བ་བཞུགས་སོ།།

༄༅། །དགེ་བའི་བཤེས་གཉེན་དམ་པ་རྣམས་ལ་ཕྱག་འཚལ་ལོ། །རྒྱལ་བ་སྲས་བཅས་ཀུན་གྱི་བགྲོད་གཅིག་ལམ། །འཇིག་རྟེན་
ཀུན་དང་མི་མཐུན་གཏམ་གྱི་གཞི། །སྐལ་བཟང་རྣམས་ཀྱི་སྙིང་ལ་བདུད་རྩིའི་སྐྱེས། །ཕུལ་བྱུང་ལམ་གྱི་རིམ་པ་འདིར་བཤད་བྱ། །ཐེག་ཆེན་ལམ་གྱི་
གཞུང་ཤིང་བྱང་ཆུབ་སེམས། །སྙིང་པོར་དྲིལ་བའི་བློ་སྦྱོང་གདམས་པ་ནི། །སྔོན་འགྲོ་རྟེན་གྱི་ཆོས་ལ་འདི་ལྟར་བསམ། །བདེ་བའི་སྟན་ལ་ལུས་616
གནད་རླུང་རོ་བསལ། །རང་རྒྱུད་ལ་བརྟགས་ལྷག་བསམ་བཟང་པོའི་ངང་། །རང་ལུས་སྦུག་སྟོང་དྭངས་གསལ་འོད་ལུས་ཀྱི། །སྤྱི་བོར་བླ་མ་ཀུན་

༄༅། །འདུས་སྤྱན་རས་གཟིགས། །མཚན་ཉིད་ཀུན་རྫོགས་ཀུན་གོ་གཅིག་ཆོད་བསམ། །སྐྱོན་རྟོག་བློ་དགག་བཀའ་དྲིན་རྗེས་དྲན་
བསྒོམ༑ །རང་ལུས་རྡུལ་སྙེད་སྤྲུལ་ལ་བློས་ཕྱག་བྱ། །མཆོད་འབུལ་སྡིག་བཤགས་ཡི་རང་སྐུལ་དང་གསོལ། བསྔོ་བའི་བར་དུ་ཡན་ལག་བདུན་པ་
བྱ༑ །བླ་མའི་ཐུགས་ལས་བརྒྱུད་པའི་བླ་མ་སྤྲོས། །དབུ་གཙུག་ནས་ཡར་མཐོ་རྩེགས་ཚུལ་བཞུགས་བསམ། །བརྒྱུད་འདེབས་བྱས་མཐར་འདོད་དོན་
གསོལ་བ་བཏབ། །རིམ་བཞིན་འོད་ཞུ་རྩ་བའི་བླ་མར་ཐིམ། །སླར་ཡང་མཎྜལ་གསོལ་བཏབ་རང་ལ་བསྟིམ། །སྙིང་དབུས་འདབ་བརྒྱད་པདྨའི་གདན

སྟེང་དུ། །དགྱེས་འཛུམ་འོད་དུ་མེར་ཞིང་བཞུགས་པར་མོས། །བླ་མའི་ཐུགས་དང་དབྱེར་མེད་མཉམ་བཞག་བྱ། །དེ་རྗེས་དལ་འབྱོར་རྙེད་དཀའ་དོན་ཆེ་དང༌། །མི་རྟག་བློ་བརྡེག་འཆི་བ་རྗེས་
དྲན་བསམ། །ལས་འབྲས་མི་བསླུ་འཁོར་བ་སྤྱི་བྱེ་བྲག །སོ་སོའི་སྡུག་བསྔལ་བསམས་ལ་ངེས་འབྱུང་བསྐུལ། །ཁྱད་པར་སྲིད་པའི་རྩ་བ་བདག་འཛིན་ཏེ། །རང་སེམས་མ་རྟོགས་སྔོན་ཆད་
འཁོར་བར་འཁྱམས། །དེ་ཕྱིར་རང་སེམས་ཆོས་སྐུ་གཏན་ལ་འབེབས། །སྙམ་དུ་སེམས་བསྐྱེད་སྔོན་འགྲོ་སྦྱོར་བའོ།། ༈ དངོས་གཞི་བྱང་ཆུབ་སེམས་ལ་རྣམ་པ་གཉིས། །དོན་དམ་
དང་ནི་ཀུན་རྫོབ་བསྒོམ་ཚུལ་ལོ། །དང་པོ་འཁོར་འདས་ཆོས་རྣམས་རྨི་ལམ་ལྟར། །བཟང་ངན་བྱེ་བྲག་སེམས་ཀྱི་ཆོ་འཕྲུལ་ལས། །དོན་ལ་མ་གྲུབ་སྒྱུ་མར་གཏན་ལ་དབབ། །འདོགས་བྱེད་
མཁན་པོ་སེམས་ཀྱི་གཞི་རྩ་དཔྱད། །དཔྱོད་བྱེད་སྙིང་པོ་ཉིད་ཀྱང་རང་སར་དག །ཉམས་ལེན་ངོ་ཏི་ཀུན་གཞི་མ་བཅོས་པའི། །ངང་ལ་དྲན་ཤེས་རྒྱུན་སྐྱོང་ལྷག་པར་བཞག །སྒོམ་མེད་ཡེངས་༔
མེད་སྙིང་པོའི་ལམ་ལ་སྦྱོར། །ཐུན་མཚམས་སྒྱ་མའི་སྐྱེས་བུ་ཇི་བཞིན་དུ། །རང་བཞིན་ཡོངས་ཤེས་དེར་འཛིན་མེད་པར་དཔྱད། །དེ་དག་དོན་དམ་སེམས་བསྐྱེད་བསྒོམ་ཚུལ་

།ཡིན།། ༈ གཉིས་པ་ཀུན་རྫོབ་བྱང་སེམས་སྒོམ་ཚུལ་ནི། །རང་ཉིད་གཅིག་པུ་སྲིད་ལས་གྲོལ་གྱུར་ཀྱང༌། །ཐོག་མེད་དུས་ནས་བསྐྱངས་བའི་དྲིན་ཅན་༄༅།
ཐུགས་
མ༑ །འདོར་བར་མི་རུང་ཁྲེལ་ཡོད་གཞུང་བཟང་གཅེས། །དེ་ཕྱིར་བྱང་ཆུབ་སེམས་འདི་བསྒོམ་པར་བྱ། །རང་གི་མདུན་དུ་ཚེ་འདིའི་ལུས་བསྐྱེད་མའི། །ཆ་བྱད་གསལ་བཏབ་དེ་ལ་དམིགས་ཏེ་
བསྒོམ༑ །མ་འདིས་ཚེ་རབས་ཐོག་མ་མེད་པ་ནས། །ཡང་ཡང་དྲིན་གྱིས་བསྐྱང་བའི་མ་རྒན་ཡིན། །ཚེ་འདི་གཅིག་པུར་ཡང་ནི་ཟླ་བ་དགུར། །མངལ་དུ་བཟུང་ཞིང་ཆུད་མ་ཟོས་པར་
གསུམ་
བསྐྱངས༑ །བཙའ་བའི་སྡུག་བསྔལ་བཟོད་མེད་དང་དུ་བླངས། །མངར་བའི་ཞོ་བླུད་བྱམས་པའི་མིག་གིས་ལྟས། །ཟས་ནོར་ལྟོ་གོས་སྡིག་སྡུག་གཏམ་ངན་དང༌། །བསྲེས་ཀྱིན་ཤ་ཐང་བཙལ་
ནས་བདག་ལ་བྱིན། །རང་སྲོག་ལས་ཀྱང་ཁོ་བོ་གཅེས་པར་བཟུང་། །དེ་འདྲའི་དྲིན་གྱིས་བསྐྱངས་པའི་གནས་ཚུལ་བསམ། །འཇིག་རྟེན་ན་ཡང་ཉིན་རེའི་ཟས་གོས་ཙམ། །བྱིན་པ་ལ་ཡང་དྲིན་
དུ་གཟོ་དགོས་ན། །ཐོག་མ་མེད་ནས་ལན་མང་དྲིན་ཆེན་པོས། །བསྐྱངས་ལ་དྲིན་དུ་གཟོ་བ་སྨོས་ཅི་དགོས། །མ་འདི་ད་ལྟ་ལས་ཉོན་དབང་གྱུར་བས། །བདེ་བ་འདོད་ཀྱང་སྡུག་བསྔལ་ཁོ་ནར་

སྤྱོད༑ །ཐབས་ལ་མི་མཁས་དུཿ ཁས་རྒྱུན་དུ་མནར། །ཟག་མེད་བདེ་བའི་ཆ་ཤས་ཙམ་ཡང་མེད། །བདེ་བས་འཕོངས་ཤིང་འདུ་བྱེད་སྡུག་བསྔལ་གྱིས། །རྒྱུན་དུ་མནར་པའི་ཉམ་ཐག་འདི་ལྟ་
བུ༑ །བདག་གིས་ཅི་ཕན་བྱ་བའི་དུས་ལ་བབ། །སྔོན་ཆད་བདག་གིས་འཁོར་བ་འདིར་འཁྱམས་ནས། །ཡུན་རིང་དུས་ནི་དེ་ཙམ་འདས་གྱུར་ཀྱང༌། །བདག་ཉིད་འབའ་ཞིག་གཅེས་པར་བཟུང་
བ་ཡིས། །རང་གཞན་དོན་ཉམས་མཐའ་མེད་སྔག་གིས་མནར། །བདག་དང་མཉམ་འགྲོགས་རྒྱལ་བ་སྲས་བཅས་ཚོས། །ཁོང་རང་བློས་བཏང་གཞན་བདེ་གཅེས་བཟུང་བས། །ཁོང་རྣམས་
སངས་རྒྱས་རང་གཞན་དོན་རྣམས་གྲུབ། །བདག་ནི་ད་དུང་འཁོར་བའི་གཏིང་རྡོར་ལུས། །འདི་ནི་བདག་ཉིད་གཅེས་པར་བཟུང་བས་ལན། །མདོར་ན་འཁོར་འདས་གཉིས་ཀྱི་ལེགས་ཚོགས་
ཆ༑ །ཐམས་ཅད་གཞན་གཅེས་འཛིན་པའི་ཕན་ཡོན་ཏེ། །སྡིག་སྡུག་འགལ་རྐྱེན་མི་འདོད་འཚེ་བ་ཀུན། །བདག་ཉིད་གཅེས་འཛིན་ཁོ་ནའི་ཉེས་དམིགས་ཡིན། །དེ་བས་བདག་གི་དྲིན་ཅན་མ་
རྒན་འདིའི། །རྒྱུད་ལ་ཡོད་པའི་སྡུག་བསྔལ་ཐམས་ཅད་དང༌། །དེའི་རྒྱུ་ཀུན་འབྱུང་ལས་ཉོན་སྡིག་སྒྲིབ་རྣམས། །མ་ལུས་བདག་གི་རྒྱུད་ལ་བླང་བར་བྱ། །རང་རྒྱུད་ཀྱིས་བསྡུས་ཟག་བཅས་

ཐུགས་༄༅། །བདེ་དགེ་དང༌། །མ་འོངས་ཐོབ་བྱར་གྱུར་བའི་ཟག་མེད་ཀྱི། །ས་ལམ་སྤངས་རྟོགས་འབྲས་བུའི་ཡོན་ཏན་ཀུན། །མ་ལ་དྲིན་དུ་གཟོ་ཕྱིར་བཏང་བར་བྱ། །སྙམ་དུ་
གཏོང་ལེན་བསྒོམ་ལ་སྤྲོ་ཤུགས་བསྐྱེད། །གཏོང་ལེན་དངོས་ལ་འདི་ལྟར་བསྒོམ་པར་བྱ། །ཐོག་མར་རང་གི་ཐོག་ཏུ་སླར་ཡོང་རྒྱུ། །སང་ཉིན་ཕན་གྱི་མྱོང་འགྱུར་སྡུག་བསྔལ་དང༌། །སྡིག་
སྒྲིབ་གཏམ་ངན་མི་འདོད་འཚེ་བ་ཀུན། །ད་ལྟ་རང་གིས་བརྒྱད་ལ་འུབ་ཀྱིས་བསྔ། །ཧྲིལ་གྱིས་དྲིལ་ལ་གཉིས་སྣང་བདག་འཛིན་གྱི། །ཐོག་ཏུ་རུབ་ཀྱིས་སྨིན་ནས་འཐུལ་ཏེ་ཟད། །དེ་བཞིན་ཟླ་
བ་རྗེས་མ་ལོ་རྗེས་མ། །སྐྱེ་བ་ཕྱི་མར་མྱོང་འགྱུར་ཐམས་ཅད་བསྡུ། །གཅེས་འཛིན་ཐོག་ཏུ་སྨིན་ནས་ཟད་པར་བསམ། །དེ་ནི་འཆོངས་ལ་བསིར་བ་ལྟ་བུ་ཡིན། །དེ་ནས་མདུན་གྱི་མ་དེའི་ལུས་
སེམས་ཀྱི། །སྡུག་བསྔལ་མི་འདོད་ཉེ་བར་འཚེ་བ་ཀུན། །སྐྱི་གྲིས་ཀོ་བ་གཞར་བཞིན་ནག་ཕུང་ངེར། །དེ་ཡི་སྣ་བུག་གཡས་ནས་བརྒྱུད་དེ་བྱུང༌། །རང་གི་སྣ་བུག་གཡོན་པ་ནས་ཞུགས་
རཱྀ ཏེ༑ །སྙིང་དབུས་ངར་འཛིན་ཐོག་ཏུ་ཐིམ་པར་མོས། །བདག་གི་བདེ་དགེ་ལེགས་ཚོགས་ཇི་སྙེད་པ། །འོད་དཀར་ཚུལ་གྱིས་སྣ་བུག་གཡས་ནས་ཐོན། །མ་དེའི་སྣ་བུག་གཡོན་པ་ནས་ཞུགས་་

ཏེ༑ །ལུས་སེམས་ཟག་མེད་བདེ་དགེས་ཁྱབ་པར་བསྒོམ། །དེ་བཞིན་སྦྱར་ཏེ་ཚེ་འདིའི་ཕ་དང་ནི། །གཉེན་བཤེས་མཛའ་གྲོགས་དགྲ་སོགས་རིམ་བཞིན་སྤོ། །ཤར་ནུབ་ལྷོ་བྱང་མཚམས་བཞི་
སྟེང་འོག་སོགས། །རིམ་བཞིན་ཕྱོགས་བཅུའི་འགྲོ་དྲུག་ཀུན་ལ་བསྒོམ། །ཅུང་ཟད་བསྒོམས་ནས་སྲངས་སུ་གཞུག་པའི་ཕྱིར། །དབུགས་ཕར་འགྲོ་དུས་བདག་གི་བདེ་དགེ་གཏོང༌། །ཚུར་རྔུབ་
དུས་སུ་གཞན་གྱི་སྡིག་སྡུག་བླང༌། །དེ་ལྟར་རླུང་གི་འགྲོ་འོང་དང་སྦྱར་ཏེ། །བར་མེད་བསྒོམ་པས་སྲོལ་དུ་ཆུད་པར་འགྱུར། །མདོར་ན་བདག་གཞན་བརྗེ་བའི་གོ་བ་ནི། །བདག་ལ་གཞན་དང་
གཞན་ལ་བདག་ཡིན་སྙམ། །སྒོམ་པའི་དོན་མིན་ད་ལྟ་རང་རེ་རྣམས། །བདག་ཉིད་གཅེས་འཛིན་གཞན་རྣམས་ཡལ་བར་འདོར། །འདི་འདྲའི་བློ་འདིས་གཅེས་པར་བཟུང་བའི་ཚུལ། །གོ་ས་
སྤོས་ནས་བདག་ཉིད་ཡལ་བར་འདོར། །གཞན་རྣམས་གཅེས་པར་འཛིན་པ་དེ་ལ་ཟེར། །དེ་ལྟར་བསྒོམས་པའི་རྗེས་ཐོབ་གནས་སྐབས་སུ། །ཡིད་འོང་ཡུལ་ལ་ཞེན་པའི་འདོད་ཆགས་དང་། །
མི་སྡུག་ཡུལ་ལ་ཁོང་ཁྲོའི་ཞེ་སྡང་དང༌། །བཏང་སྙོམས་ལ་དམིགས་རྨོངས་པའི་གཏི་མུག་གསུམ། །ནམ་སྐྱེས་དུས་སུ་ལམ་ཁྱེར་འདི་ལྟར་བྱ། །བདག་གི་རྒྱུད་ལ་དུག་གསུམ་སྐྱེས་པ་

༄༅། །འདིས། །སེམས་ཅན་ཀུན་གྱི་ཉོན་མོངས་དུག་གསུམ་ཀུན། །འདིར་འདུས་འདི་ཡིས་དེ་ཀུན་གོ་ཆོད་ནས། །འགྲོ་རྣམས་དུག་གསུམ་བྲལ་བའི་དགེ་ཐོབ་ཤོག
དེ་སོགས་སྤྱོད་ལམ་དུ་ཀུན་ཏུ་རང་རྒྱུད་དང༌། །ཉམས་ལེན་བསྲེ་ཕྱིར་ངག་ཏུའང་བརྗོད་ཅིང་བསམ།། ༈ སྣོད་བཅུད་སྡིག་འབྲས་སྡུག་བསྔལ་གྱིས་གང་ཚེ། །རྐྱེན་ངན་བྱང་ཆུབ་ལམ་དུ་ཧྥེ་
འགྱུར་ཐབས་ནི། །སྡུག་བསྔལ་འབྱུང་བའི་ཁུངས་དང་རྩ་བ་ཡི། །ལེ་ལན་བདའ་ས་ཕྱི་རུ་ཚོལ་བ་ནོར། །ཕུང་བྱེད་འགོང་པོ་སྙིང་གི་ཕུགས་བཅུག་ནས། །ཕྱི་ཡི་རྒྱལ་སྒོ་བསྡམས་པས་ཅི་ལ་
ཀྰ
ཕན༑ །སྙམ་དུ་ལེ་ལན་ཐམས་ཅད་གཅིག་ལ་བདའ། །སུ་ལ་ཞེ་ན་ང་ང་སྙམ་དུ་ནི། །གཅེས་པར་འཛིན་པའི་ཕུང་འགོང་འདི་ལ་བདག །གཉན་སར་སླེབ་ན་ང་ནི་ཟོས་ཀྱི་དོགས། །དགྲ་དང་
ཕྲད་ན་ང་ནི་བཅོམ་གྱི་དོགས། །གཉེན་དང་བྲལ་ན་ང་ནི་སྡུག་གི་དོགས། །བྱི་བ་རྩིག་ཟེར་ང་ལ་རྨུགས་ཀྱི་དོགས། །འབྲུག་སྐད་ཆེམ་ཟེར་ང་ལ་ཕོག་གི་དོགས། །བྱིན་པས་མི་འགྲངས་སྤྱད་
པས་ངོམས་རྒྱུ་མེད། །ལུས་སེམས་བྲན་བཀོལ་དོན་མེད་སྡུག་ལ་གཏོང༌། །འཕུང་གི་སྣ་འདྲེན་བྱུར་གྱི་འཚང་འཆའ་བའི། །ལས་ངན་དགྲ་བོ་འདི་ཉིད་ངོས་བཟུང་བྱ། །ཅིས་ཀྱང་དགོས་པ་

མེད་ཅེས་རླུང་ལ་བསྐར། །ཅི་ཡོང་ཤོག་ཅེས་དོགས་པའི་གཅན་འཕྲང་བསལ། །གང་འགྲོར་སོང་ཞེས་རེ་བའི་རྒྱ་སྒོ་བཀག །དགྲ་མགོ་ཐུལ་ན་དཔའ་བོའི་མཆོག་ཅེས་བྱ། །མཐོ་དམན་བར་
པའི་འགྲོ་བ་ཐམས་ཅད་ལ། །ཉེ་རིང་ཕྱོགས་ལྷུང་སྤངས་ཏེ་དགའ་བར་བྱ། །ཀུན་ལ་བཀའ་དྲིན་ཤིན་ཏུ་ཆེ་བར་སྒོམ། །བྱམས་པའི་གཉེན་གྱིས་བརྩེ་བས་བསྐྱངས་ཏེ་དགའ། །སྡང་བའི་དགྲ་
ཡིས་ཆོས་ལ་བསྐུལ་ཏེ་དགའ། །བཏང་སྙོམས་བར་མའང་ཕ་མ་ཡིན་ཏེ་དགའ། །སངས་རྒྱས་ཐོབ་པའི་རྒྱུ་ཡི་གཙོ་བོ་ནི། །ཚོགས་བསོག་ཞིང་མཆོག་སེམས་ཅན་ཡིན་པས་དགའ། །གཞན་
གནོད་སྤངས་པས་ཐར་པ་ཐོབ་ཕྱིར་དགའ། །གཞན་ཕན་སྒྲུབ་པས་སངས་རྒྱས་ཐོབ་སྟེ་དགའ། །གཞན་གྱིས་རང་ལ་གནོད་པ་བྱས་པའི་ཚེ། །དེ་ལ་བཟོད་སྒོམས་ཚོགས་ཆེན་རྫོགས་ཏེ་
དགའ༑ །མདོར་ན་སྣོད་བཅུད་མི་འདོད་གང་བྱུང་ཡང༌། །དེ་ཉིད་ལམ་གྱི་གྲོགས་སུ་ཤེས་པར་བྱ། །ཁྱད་པར་སེམས་ཅན་རྣམས་ལ་གུས་པར་བྱ། །སངས་རྒྱས་འགྲུབ་པའི་རྒྱུ་ཡི་གཙོ་བོ་
།སེམས་ཅན་ཡིན་སྙམ་ཐོད་དུ་བཀུར་བར་བྱ། །གཉེན་མགོ་བསྟོད་ན་འཛངས་པའི་མཆོག་ཅེས་བྱ། །གནོད་བྱེད་རྣམས་ལ་ལྷག་པར་དྲིན་ཆེ་སྙམ། །བླ་མར་བསྒོམས་ལ་དྲིན་དུ་གཟོ་བར་

།བྱ། །སྔོན་ཆད་བདག་གིས་ཁྱོད་ལ་གནོད་པར་བྱས། །དེ་ཡིས་ལེ་ལན་རེ་མོས་ཁྱོད་ལ་བབས། །བདག་གིས་འཁུར་འོས་བབས་འབྲེལ་ཡིན་པས་ན། །ཅི་དགར་༄༅།
བགྱིས་ཞེས་རེ་དོགས་སྙེམས་བཅད་ལ། །གཏོང་ལེན་སྒོམ་ཞིང་ཟན་སྐྱུར་མཆོད་སྦྱིན་བྱ། །མདོར་ན་རང་གི་ལུས་དང་ལོངས་སྤྱོད་ཀུན། །ཆགས་མེད་ཡིད་བཞིན་འགྲོ་བའི་བསམ་པ་དང༌།
སྐ
མཐུན་པར་སྤྲུལ་ཏེ་ཀུན་ལ་བཏང་བྱས་ནས། །མཉེས་ཚིམ་རྣམ་མཁྱེན་གོ་འཕང་ཐོབ་པར་མོས། །ཁེ་དང་རྒྱལ་ཁ་གཞན་ལ་བཏང་བྱས་ནས། །གྱོང་དང་བུབ་ཁ་རང་གིས་བླང་བར་བྱ། །འཁྲུལ་
སྣང་ནད་གདོན་བར་ཆད་རྐྱེན་རྣམས་ཀུན། །བདེན་མེད་སྒྱུ་མ་རྨི་ལམ་ཇི་བཞིན་ཏེ། །ངོ་བོ་འགྱུར་མེད་ཐ་མལ་ཤེས་པ་འདི། །སངས་རྒྱས་སྟོང་གིས་བཟང་པོར་བསྒྱུར་དུ་མེད། །བདུད་ནག་བྱེ་
བས་ངན་པར་བཅོས་སུ་མེད། །སྐྱེ་འགག་གནས་བྲལ་སྐུ་གསུམ་ངོ་བོ་ཉིད། །ཐག་ཆོད་ལ་བཟླ་གདེངས་ལྡན་མཉམ་པར་བཞག །དོན་དམ་བྱང་ཆུབ་སེམས་ཀྱི་ལམ་འཁྱེར་ཏེ། །སྟོང་ཉིད་
༸ བསྲུང་བ་བླ་མེད་རྒྱལ་པོ་ཡིན། །ངེས་འབྱུང་དད་པ་སྙིང་རྗེ་བྱང་སེམས་ཀྱི། །བསྐུལ་མ་ལག་ལེན་སྨར་ཁྲིད་འདེབས་པ་པོ། །སྡུག་བསྔལ་མི་འདོད་རྐྱེན་རྣམས་ཡིན་པས་ན། །གཟུགས་གྲུབ་་ྤུ

བླ་མ་ལས་ལྷག་བཤེས་གཉེན་ཡིན།། ༈ སྦྱོར་བ་བསག་སྦྱངས་སྒོ་ནས་ལམ་འཁྱེར་ནི། །སྡུག་བསྔལ་མི་འདོད་དེ་རྒྱུ་སྡིག་ཡིན་པས། །སྡིག་པ་སྤོངས་ཞེས་སྐུལ་མར་ཤེས་བྱ་ཞིང༌།
བདེ་བ་འདོད་ན་དེ་རྒྱུ་དགེ་བ་སྟེ། །དེ་ཕྱིར་དགེ་ལ་སྐལ་བར་ཤེས་བྱས་ནས། །དཀོན་མཆོག་མཆོད་སོགས་སྒྲིབ་སྦྱོང་ཚོགས་བསོག་བྱ། །མནྜལ་འབུལ་ཞིང་གསོལ་བ་འདི་ལྟར་གདབ། །ན་
བ་ལེགས་ན་ན་བར་བྱིན་གྱིས་རློབས། །དེ་བཞིན་ཤིའམ་གསོན་པ་ལ་སོགས་པ། །དོན་དུ་གང་འགྱུར་དེ་དེར་བྱིན་གྱིས་རློབས། །སྙམ་དུ་རེ་དོགས་འགོག་པའི་གསོལ་བ་གདབ། །གནོད་བྱེད་
གདོན་ལ་མཆོད་པ་ཕུལ་བྱས་ནས། །བཀའ་དྲིན་ཆེའོ་ད་དུང་འགྲོ་ཀུན་གྱིས། །སྡིག་སྡུག་བདག་ལ་བསྟིམ་པར་མཛོད་ཅེས་གསོལ། །མི་ནུས་གནོད་པ་སྤོངས་ཞེས་བྱམས་པས་བསྒོ། །ཆོས་
སྐྱོང་མཆོད་ཅིང་གཏོར་འབུལ་འཕྲིན་ལས་བཅོལ། །ལམ་དུ་ལོངས་པའི་གསོལ་བ་སྔར་བཞིན་གདབ། །བསག་སྦྱང་གདོན་དང་ཆོས་སྐྱོང་མཆོད་པ་སྟེ། །སྦྱོར་བ་བཞི་ལྡན་ཐབས་ཀྱི་མཆོག་ཡིན་
ནོ༑ །ནད་གདོན་ཉོན་མོངས་འཕྲལ་འཕྲལ་གང་བྱུང་ཡང༌། །གཞན་གྱི་དེ་དག་བདག་གི་རྒྱུད་ལ་བསྡུ། །སྡུག་བསྔལ་མི་སྤོང་གཉེན་པོའི་གྲོགས་སུ་ཁྱེར།། ༈ ཚེ་གཅིག་ཉམས་ལེན་

༄༅། །དྲིལ་ཏེ་བསྟན་པ་ནི། །ཐུན་རེ་མགོ་མཇུག་ཉིན་རེ་ཟླ་རེ་དང༌། །ལོ་དང་ཚེ་གང་བྱང་ཆུབ་བར་དག་ཏུ། །བྱང་ཆུབ་སེམས་དང་མི་འབྲལ་འཕེན་པ་གཏོང་།། འཕེན་པའི་
ཐུགས་
སྟོབས། ཡང་ཡང་སེམས་སྦྱང་.གོམས་པའི་སྟོབས་དེ་རྒྱུར་བསག་སྦྱང་འབད།།..དཀར་པོ་ས་བོན་གྱི་སྟོབས། སུན་འབྱིན་པའི་སྟོབས་གཅེས་འཛིན་ནམ་སྐྱེས་དགྲ་ངོས་བཟུང་ལ་སྤང་། །སྨོན་ལམ་གྱི་སྟོབས་དགེ་
སྦྱོར་ཀུན་གྱི་ཐ་མར་དེང་ནས་བཟུང༌། །སངས་རྒྱས་མ་ཐོབ་བར་གྱི་ཚེ་རབས་སུ། །རིན་ཆེན་བྱང་ཆུབ་སེམས་དང་མི་འབྲལ་ཞིང༌། །རྐྱེན་ངན་གྲོགས་སུ་འཆར་བའི་སྨོན་ལམ་གདབ། །རྩ་བ་
བདུན་
གསུམ་ལ་དེ་འགྲུབ་གསོལ་འདེབས་བྱ། །སྟོབས་ལྔ་ཉམས་ལེན་སྙིང་པོ་ཧཱུཾ་གཅིག་ཡིན།། ༈ རྣལ་འབྱོར་འདའ་ཁའི་གདམས་པ་སྟོབས་ལྔ་ཏེ། །ཡོ་བྱད་གང་ཡོད་ཆགས་མེད་མཆོག་
སྦྱིན་བྱ། །བླ་མ་དཀོན་མཆོག་རྣམས་ལ་ཚོགས་བསག་ཅིང༌། །བར་དོ་ཕྱི་མ་ཚེ་རབས་ཐམས་ཅད་དུ། །སེམས་གཉིས་མི་འབྲལ་འདི་སྟོན་བླ་མ་དང་། །མཇལ་བའི་སྨོན་ལམ་གསོལ་འདེབས་
དྲག་ཏུ་བྱ། །འཆི་ཁར་འཕགས་པ་རྒྱུན་དུ་ཞུགས་པ་ཡང་། །ཕུང་པོར་སྲེད་པའི་བདག་འཛིན་འབྱུང་གསུངས་པས། །དེ་སྤོང་ཕྱིར་དུ་སུན་འབྱིན་སྟོབས་ལ་འབད། །བར་དོར་བྱང་སེམས་སྒོམ་

དང་མི་འབྲལ་བྱ། །སྙམ་དུ་འཕེན་པ་གཏོང་ཞིང་སེམས་བསྐྱེད་བསྒོམ། །སྤྱོད་ལམ་སེང་གེའི་ཉལ་སྟབས་དྲན་ཤེས་ལྡན། །སྣ་བུག་གཡས་བཀག་གཏོང་ལེན་སྤེལ་མར་སྒོམ། །ཀུན་གཞི་འོད་
གསལ་བྱར་མེད་ལྷག་པར་བཞག །སེམས་གཉིས་ངང་ལ་དབུགས་ནི་འགྲོ་བར་བྱ། །འུད་ཅན་མང་ཡང་འདི་ལས་ཟབ་པ་མེད།། ༈ འབྱོངས་པའི་ཚད་ནི་ཆེན་པོ་ལྔ་ལྡན་ཏེ། །སྒོ་
གསུམ་རང་དོན་ཡིད་བྱེད་དོར་བའི་ཕྱིར། །དེ་ནི་བཙུན་པ་ཆེན་པོ་ཞེས་བྱའོ། །ཉོན་མོངས་ཐུབ་པས་དཀའ་ཐུབ་པ་ཆེན་པོ། །གཞན་དོན་འབའ་ཞིག་སེམས་པས་སེམས་དཔའ་ཆེ། །སྒོ་གསུམ་
དག་པ་དགེ་སྦྱོང་ཆེན་པོ་སྟེ། །མདོར་ན་ཆོས་ཀུན་བདག་འཛིན་གཉེན་པོ་རུ། །སོང་ན་བློ་དེ་འབྱོངས་པའི་ཚད་ཡིན་ནོ། །དཔང་པོ་རང་སེམས་མ་ཁྲེལ་མཆོག་ཡིན་ཏེ། །ཅི་བྱུང་བློ་བདེ་ཚགས་
སུ་ཆུད་པ་དང༌། །ཡེངས་ཀྱང་ལམ་དུ་འགྲོ་ན་འབྱོངས་པའི་རྟགས།། ༈ བློ་སྦྱོང་གི་དམ་ཚིག་བསྟན་པ་ནི། །ཁས་བླངས་སྡོམ་གསུམ་ཉམས་མེད་བསྲུང་། །ཐོ་ཅོའི་སྤྱོད་པ་སྤང་བར་
བྱ༑ །ཕྱོགས་རེར་མ་ལྷུང་ཀུན་ལ་སྙོམས། །དེ་ནི་སྤྱི་དོན་རྣམ་གསུམ་ཡིན། །སེམས་གཏིང་ནས་བདག་འཛིན་སྤོང་བ་དང༌། །གཞན་གཅེས་པར་བཟུང་ལ་རྒྱུད་འདུལ་ཞིང་། །འཕྲལ་སྤྱོད་༔

༄༅། །ལམ་ཀུན་ཏུ་སོ་ཐུབ་པས། །འགྱུར་ལྡོག་སྤངས་ཏེ་བརྟན་པར་བྱ། །གཞན་སྐྱོན་མི་བརྗོད་སྐྱོན་མི་རྟོག །རེ་འདོད་མི་བྱ་དུག་ཅན་སྤང༌། །འཁོན་འཛིན་མི་བྱ་
ཐུགས་
གཤགས་མི་གདབ། །གཞན་གནོད་ཞེ་ལ་བཞག་བྱས་ནས། ྋ།གནོད་པ་འཁྱོལ་དུས་འཕྲང་མི་སྒུག །སྐྱོན་འཚང་མི་འདྲུ་གནད་མི་དབབ། །རང་སྐྱོན་གཞན་ལ་མི་འགེལ་ཞིང༌། །རྒྱལ་ཁ་
རང་ལ་བླང་མི་བྱ། །བློ་སྦྱོང་འདི་ཉོན་མོངས་བདག་འཛིན་གྱི། །གཉེན་པོ་རུ་འགྲོ་བ་དགོས་པ་སྟེ། །བདག་འཛིན་གྱི་གྲོགས་སུ་མི་བཏང་བར། །སྙན་གྲགས་དང་བཟང་འདོད་ཀྱི་འཁྲི་བ་
བརྒྱད་
བཅད༑ །རང་སྐྱིད་ཕྱིར་གཞན་སྡུག་འདོད་པ་སྤངས། །དེ་རྣམས་བློ་སྦྱོང་གི་དམ་ཚིག་གོ། ༈ བློ་སྦྱོང་གི་བསླབ་བྱ་བསྟན་པ་ནི། །མཉམ་རྗེས་ཀྱི་རྣལ་འབྱོར་ཇི་སྙེད་པ། །བྱང་ཆུབ་
སེམས་ཀྱི་ལམ་དུ་བཏང་། །མི་འདོད་པའི་ལྷོངས་ཚད་ཅི་བྱུང་ཡང༌། །ལམ་ཁྱེར་གྱི་ལོག་གནོན་འདི་ཡིས་བྱ། །ཉིན་རེའི་སྔ་དྲོ་ཐོག་མ་ལ། །དུས་དེ་རིང་བྱང་སེམས་དང་མི་འབྲལ་བར། །
བླློ ཆོས་ཆོས་བཞིན་སྤྱོད་པར་བྱ་ཞེས་བསམ། །ནུབ་ཉལ་ཁར་དེ་དོན་བྱུང་མ་བྱུང༌། །བརྟགས་ནས་ལེགས་ན་དགའ་བ་བསྒོམ། །ཉེས་ན་རྔན་བགྲང་བཤགས་པ་དང༌། །སྡོམ་སེམས་བྱ་བ་གནད་ ུ

ཡིན་ནོ། །སྐྱིད་ཀྱང་མི་ཁེངས་དགེ་སྦྱོར་འབད། །སྡུག་ཀྱང་མི་ཞུམ་ལམ་དུ་ཁྱེར། །ཆོས་སྤྱི་དང་བློ་སྦྱོང་དམ་ཚིག་རྣམས། །སྲོག་དང་བསྡོས་ཏེ་རྟག་ཏུ་བསྲུངས། །ཉོན་མོངས་ངོས་ཟིན་
ལྡོག་པ་དང༌། །རྒྱུན་གཅོད་དགའ་བས་དེ་གསུམ་འབད། །བླ་མ་མཇལ་དང་དེ་དོན་སྒྲུབ། །མཐུན་རྐྱེན་ཚང་བའི་རྒྱུ་ལ་བསླབ། །མོས་གུས་བློ་སྦྱོང་ཚུལ་ཁྲིམས་གསུམ། །ཉམས་པ་མེད་པ་
ལམ་གྱི་སྲོག །སྒོ་གསུམ་དགེ་དང་མི་འབྲལ་ཞིང༌། །ཞེ་ནས་ཕྱོགས་མེད་འབྱོངས་པར་བསླབ། །རང་གི་ཡིད་དང་མི་མཐུན་ཞིང་། །སྦྱང་དཀའ་བ་དེ་ལ་སྒེར་བརྡུངས་བྱ། །རྐྱེན་བཟང་ངན་
གྱིས་སྒྱུར་དུ་མེད་པ་ཡི། །ལྟོས་མེད་ལ་བརྟན་པ་ཐོབ་པར་བྱ། ཚེ་འདི་ཕྱི་གཉིས་ལས་ཕྱི་མ་གཙོ། །བཤད་སྒྲུབ་གཉིས་ལས་སྒྲུབ་པ་གཙོ། །སྒྲུབ་པ་གཞན་ལས་བྱང་ཆུབ་སེམས། །དེ་ཡང་
བླ་མའྀ་མན་ངག་གཙོ། །དེ་ཡང་མལ་དུ་སྒོམ་པ་གཙོ། །ཡུལ་སྤོང་པ་ལས་གཉེན་པོ་བརྟེན་པ་གཙོ། །དེ་ཕྱིར་གཙོ་བོ་ཉམས་སུ་བླང༌། །ཆོས་ཀྱི་དཀའ་སྤྱད་མི་བཟོད་པར། །འཇིག་རྟེན་ཀྱི་
དཀའ་བ་བཟོད་པ་དང༌། །ཆོས་རྣམ་པར་དག་ལ་མི་འདུན་པར། །ཚེ་འདིའི་དཔལ་ལ་འདུན་པ་དང༌། །དམ་ཆོས་བདུད་རྩི་མི་མྱང་བར། །འཇིག་རྟེན་གྱི་བདེ་བའི་རོ་མྱང་དང་། །སྡིག་ཅན་ལ་སྣུ

།སྙིང་རྗེ་མི་སྒོམ་པར། །ཆོས་ཕྱིར་དཀའ་བ་སྤྱོད་པ་ལ། །གོ་ལོག་གི་སྙིང་རྗེ་སྒོམ་པ་དང༌། །རང་ལྟོས་པ་ཆོས་ལ་མི་སྦྱོར་བར། །ཚེ་འདིའི་ཆེ་ཐབས་ལ་སྦྱོར་བ་༄༅།
དང་༑ །བདེ་དགེ་ལ་ཡི་རངས་མི་སྒོམ་པར། །གཞན་སྡུག་དུས་དགའ་བ་བསྒོམ་པ་སྟེ། །གོ་ལོག་གི་སྤང་བྱ་དྲུག་པོ་སྤང༌། །ལྟེམ་རྐྱང་མི་བྱ་བློ་སྙིང་གཏད། །རང་རྒྱུད་ལ་བརྟག་ཅིང་ལེགས་
དཔྱད་ནས། །ཉོན་མོངས་སྐྱེའམ་མི་སྐྱེ་བརྟག །སྐྱེ་ན་དེ་ཉིད་གཙོ་བོར་སྦྱང༌། །མི་ལ་ཡུས་དང་རེ་མ་ཆེ། །འཁང་ར་དང་ཀོ་ལོང་མི་བསྡམ་ཞིང༌། །ཡུད་ཙམ་ལ་རྣམ་འགྱུར་བསྟན་མི་བྱ། །
རང་གིས་ལེགས་པར་བྱས་པ་ལ། །ལེགས་སོ་དང་བསྟོད་ར་འདོད་མི་བྱ། །མདོར་ན་ཆོས་བརྒྱད་མགོ་སྙོམས་ནས། །སྙིང་ནས་འཆི་ཆོས་དྲན་པར་བྱ། །འདི་དང་ཕྱི་མ་བར་དོ་གསུམ། ། ཚེ
རབས་གཏན་དུ་བྱང་ཆུབ་སེམས། །མི་འབྲལ་སྙིང་ལ་གོམས་པའི་ཆེད། །ཚེ་ཧྲིལ་པོ་ཆོས་འདིས་འདའ་བར་བྱ། །སྙོམས་ལས་དང་ལེ་ལོར་མི་བཞག་པར། །བྱང་ཆུབ་ཀྱི་ལམ་འདི་གོམས་
པར་བྱ། །སྙིགས་མ་ལྔ་བདོའི་ཉེས་སྐྱོན་ཀུན། །བྱང་ཆུབ་ལམ་གྱི་གྲོགས་ཉིད་དུ། །སྒྱུར་བྱེད་གདམས་པའི་སྙིང་པོ་འདི། །རྒྱལ་ཀུན་ཐུགས་ཀྱི་གསང་མཛོད་ལགས། །སྔོན་འགྲོ་རྟེན་གྱི་ཧྥེ

ཆོས་དེ་ནི། །སྒོམ་རྣམས་ཀུན་གྱི་རྨང་གཞི་ཡིན། །དངོས་གཞི་ཐུན་གྱི་ངོ་བོ་ལ། །བྱང་ཆུབ་སེམས་གཉིས་བསྒོམ་པར་བྱ། །གཏོང་ལེན་སྤེལ་བ་གཙོ་བོ་ཡིན། །ཐུན་མཚམས་སྟོབས་ལྔ་སྤྱོད་
ལམ་གྱི། །རྣལ་འབྱོར་དུག་གསུམ་ལམ་དུ་བསྒྱར། །རྐྱེན་ངན་ལམ་སློང་སྦྱོར་བཞི་སོགས། །དགྲ་བོ་བྱུང་དུས་མདུང་བསྣུན་བཞིན། །གང་བྱུང་དུས་སུ་ར་སྤྲད་ལ། །རྐྱེན་དང་བསྲེ་བ་མན་
ངག་ཡིན། །བསླབ་བྱ་དམ་ཚིག་རྒྱུན་དུ་བསྲུངས། །དེ་ལྟར་ཚེ་གཅིག་ཉམས་ལེན་ནི། །གནད་བསྡུས་གདམས་པའི་མཐར་ཐུག་གོ །གྲོང་ཁྱེར་སྐྱིད་པའི་འབྱུང་གནས་དང༌། །བདེ་བ་ཅན་གྱི་
ཞིང་ཁམས་ཀྱང༌། །བློ་སྦྱོང་སྒོམ་པའི་ལུས་འདི་ཡིན། །ཆོས་རྣམས་ཀུན་ལ་བདེར་འགྲོར་བའི། ྋ །ཏིང་འཛིན་བྱས་ཀྱང་འདི་ལ་ཟེར། །སྡུག་བསྔལ་བདེ་བར་འཆར་བ་དང༌། །བར་ཆད་
དངོས་གྲུབ་ཏུ་འདུ་བ་ཡི། །ཆོས་འདི་མ་རྟོགས་གཞན་གང་གིས། །སྙིགས་མའི་དུས་སུ་མགོ་ཐོན་དཀའ། །དེ་སྐད་དགེ་བཤེས་འཆད་ཁ་བ།ྋ །རྒྱལ་སྲས་ཐོགས་མེད་བཟང་པོ་སོགས།
དམ་པ་སྔ་མའི་ཞལ་གྱི་ལུང༌། །ཡོངས་འཛིན་དམ་པའི་དྲིན་ལས་མནོས། །ཇི་ལྟར་བྲུངས་སུ་ཐོབ་པ་རྣམས། །རང་བཟོ་སྤངས་ཏེ་ཡི་གེར་བཀོད། །འགལ་འཁྲུལ་ནོངས་པ་བཟོད་པར་

༄༅། །གསོལ། །ཡོངས་འཛིན་མཆོག་ཁྱོད་དགྱེས་གྱུར་ཅིག །ཐེག་ཆེན་སྙིང་པོ་རིན་ཆེན་སེམས་གཉིས་ཀྱི། །གདམས་པའི་གནད་འདུས་རིན་ཆེན་ཟ་མ་ཏོག །སྤེལ་
བའི་དགེ་བས་ཁམས་གསུམ་འགྲོ་བ་ཀུན། །གདོད་མའི་ཞི་དབྱིངས་གཅིག་ཏུ་གཞོལ་གྱུར་ཅིག །བློ་སྦྱོང་དོན་བདུན་མའི་སྙིང་པོ་ཉུང་ངུར་དྲིལ་བ་གོ་བདེའི་ཁུལ་དུ་བགྱིས་པ་འདི་ནི་བཤེས་གཉེན་
ཡོངས་འཛིན་དམ་པ་བཀའ་དྲིན་མཚུངས་མེད་རྣལ་འབྱོར་གྱི་དབང་ཕྱུག་ཆོས་ཀྱི་དོན་ཀུན་ཡོངས་སུ་གྲུབ་པའི་བཀའི་གནང་བ་སྩལ་པ་གུས་པས་ནོད་དེ་ཡོངས་འཛིན་དགེ་བའི་བཤེས་གཉེན་སསངས་
རྒྱས་མི་གཟུགས་སུ་བྱོན་པ་དུ་མའི་ཞབས་རྡུལ་ལ་རེག་པ་འགྲོ་འདུལ་རྡོ་རྗེས་དྲེའུ་ལྷས་ཀུན་གྲོལ་གླིང་དུ་དཀྱུས་གཅིག་ལ་ཤར་མར་བྲིས་པ་བོ་དྷོསི་ཏྭཔུཥོ་ད་ཡནྟཱན། འདིས་ཀྱང་བྱང་ཆུབ་ཀྱི་སེམས་
རིན་པོ་ཆེའི་བསྟན་པ་དར་ཞིང་རྒྱས་ལ་ཡུན་རིང་དུ་གནས་པའི་རྒྱུ་གྱུར་ཅིག། ༈ ཐུབ་དབང་བྱམས་མགོན་ཐོགས་མེད་དབྱིག་གི་ཉེན། །གྲོལ་སྡེ་རྣམ་གཉིས་གུ་ཎ་མི་ཏྲ་དང༌།
བླློསེང་བཟང་གང་སྤེལ་ཀུ་སཱ་ལི་ཆེ་ཆུང༌། །གསེར་གླིང་ཆོས་གྲགས་རྣམས་ལ་གསོལ་བ་འདེབས། །མར་མེ་མཛད་དཔལ་འབྲོམ་སྟོན་སྤོ་ཏོ་བ། །ཤ་ར་འཆད་ཁ་སྤྱིལ་བུ་ལྷ་སྟོན་པ། །ལྷ་སྡིངས་633

བྱང་འབུམ་ཀུན་རྒྱམ་ཡོན་ཏན་དཔལ། །མཁན་ཆེན་བདེ་དཔལ་རྣམས་ལ༴ བཀའ་བཞི་གྲགས་གཞོན་བསོད་གྲགས་བཟང་པོ་དཔལ། །ཡོན་ཏན་འོད་དང་བློ་འཕེལ་ཚུལ་ཁྲིམས་དང༌།
བསོད་ནམས་ལྷ་དབང་བསོད་ནམས་ལེགས་མཆོག་དང༌། །གཉུག་ལ་པཎ་ཆེན་རྣམས་ལ༴ ངག་ཆོས་གྲགས་དགོན་དཔལ་འབྱོར་ལྷུན་གྲུབ་ཞབས། །དཔལ་འབྱོར་རབ་རྒྱས་ཐུབ་བསྟན་ལང་
ཚོའི་སྡེ། །བློ་བཟང་དར་རྒྱས་འཇམ་དབྱངས་གྲགས་པའི་མཚན། །དགེ་ལེགས་རྒྱ་མཚོ་རྣམས༴ ངག་གི་དབང་ཕྱུག་རྗེ་བཙུན་ཆོས་ཀྱི་རྗེའི། །མདོ་སྔགས་ལེགས་བཤད་ཆོས་ཀྱི་རྒྱ་མཚོ་
རྣམས༑ བྱམས་པས་འགྲོ་ལ་སྤེལ་བའི་སྙིང་སྟོབས་ཅན། །འགྲོ་འདུལ་རྡོ་རྗེ་རྣམས༴ མཁས་གྲུབ་གཙུག་རྒྱན་ཡོན་ཏན་མཐའ་ཡས་ཞབས། །རྒྱལ་བསྟན་སྤེལ་མཛད་འཇམ་དབྱངས་རྒྱལ་
མཚན་རྗེ། །བཀའ་དྲིན་མཚུངས་མེད་ཞབས་ལ༴ སྐྱབས་གནས་བླ་མ་མཆོག་གིས་རྗེས་གཟུང་བས། །རིན་ཆེན་སེམས་ཀྱི་གདམས་པ་མང་གསན་ཞིང་། །དོན་གཉིས་འགྲོ་ལ་སྦྱིན་པའི་ཁུར་
བསྣམས་པ། །རྣམ་འདྲེན་རྒྱལ་བའི་སྲས་པོར༴ སྔོན་འགྲོ་སྐྱེས་བུ་ཆུང་འབྲིང་ལམ་བསྒོམ་པས། །སྲིད་པའི་བདེ་ལ་སྲེད་པ་ཡོང་སྤངས་ཏེ། །གཏན་འདུན་ཐར་པ་དོན་དུ་གཉེར་བའི་བློ།

༄༅། །བཅོས་མིན་བསམ་པ་ཐག་པས་འབྱོངས་པར་ཤོག །ཆོས་ཀུན་སེམས་ཡིན་སྐྱེ་འགག་ནས་གསུམ་བྲལ། །ཅིར་ཡང་མ་གྲུབ་གང་སྣང་སྒྱུ་མའི་འཕྲུལ། །བདག་བདེ་
ཐུགས་
གཞན་གཏོང་གཞན་གྱི་སྡུག་བསྔལ་རྣམས། །ཚུར་ལེན་བྱང་ཆུབ་སེམས་ཉིད་འབྱོང་པར་ཤོག །ཀུན་རྫོབ་དོན་དམ་སེམས་བསྐྱེད་རྣམ་གཉིས་ཀྱིས། །བསམ་དང་སྦྱོར་བས་རྐྱེན་ངན་མ་ལུས་
པ༑ །བྱང་ཆུབ་སྤྱོད་པའི་ལམ་དུ་ལེགས་བསྒྱར་ནས། །བདག་ཉིད་གཅེས་འཛིན་དྲུང་ནས་འབྱིན་པར་ཤོག །འཕེན་གོམས་ས་བོན་སུན་འབྱིན་སྨོན་ལམ་སྟེ། །སྟོབས་ལྔ་ཚེ་གཅིག་ཉམས་ལེན་
༈ ལ་བསྒྲིལ་ཞིང་། །ཆགས་མེད་སྨོན་ལམ་མཚམས་སྦྱོར་བདག་འཛིན་བློ། །སུན་ཕྱུང་འཕེན་གོམས་སྟོབས་ཀྱིས་འཕོ་བར་ཤོག །གང་བྱས་ཆོས་རྣམས་བདག་འཛིན་གཉེན་པོར་འགྲོ། །རང་ཞེ
རང་ལ་མ་ཁྲེལ་དཔང་པོའི་མཆོག །རྐྱེན་ངན་ལ་ལོངས་གང་ཤར་བློ་སྦྱོང་གི །གྲོགས་སུ་འབད་མེད་འགྲོ་བར་བྱིན་གྱིས་རློབས། །སྤྱི་དོན་གསུམ་བསླབ་མངོན་ཆུང་སེམས་རྒྱུད་འདུལ།
༴ རང་རྒྱལ་གཞན་ཕམ་གཡོ་སྒྱུ་བསམ་སྦྱོར་སྤངས། །དག་སྣང་ཉེར་སྦྱོར་ཆོས་ཀྱི་ང་རྒྱལ་དང༌། །རློམ་སེམས་བསྐྱེད་པའི་བདུད་ལས་སྤོང་བར་ཤོག །ཉེས་འཕེལ་དཀའ་བཀོལ་གོ་ལོག་སྙན་སྐྱ

གྲགས་ཡུས། །གང་ཆེའི་ཉོན་མོངས་གཉེན་པོ་གཙོ་བོར་བསྟེན། །བཟོད་བརྟན་ཕྱོགས་མེད་རྟག་ཏུ་བློ་སྦྱོང་ཞིང་། །རང་རྒྱུད་ཆོས་དང་ཞུ་དག་ཕེར་བར་ཤོག །དོན་མཚན་བདུན་གྱི་ལྕགས་ཀྱུ་
རྣོན་པོ་ཡིས། །བདག་སེམས་གླང་པོ་ཉེ་བར་དུལ་བྱས་ཏེ། །ཐབས་ཤེས་ཟུང་དུ་འབྲེལ་བའི་གོམས་སྟབས་ཀྱིས། །རྣམ་མཁྱེན་ཐར་པའི་གྲོང་དུ་བགྲོད་པར་ཤོག །ཅེས་རྒྱལ་བའི་སྲས་པོ་
ཐོགས་མེད་བཟང་པོ་དཔལ་གྱིས་མཛད་པའི་བློ་སྦྱོང་དོན་བདུན་མའི་སྟེང་ནས་ཉམས་ཁྲིད་ལེགས་པར་མནོས་པའི་བརྒྱུད་འདེབས་སྨོན་ལམ་དང་བཅས་པ་འདི་ནི་འདི་ཉིད་དང༌། བློ་སྦྱོང་སྙན་རྒྱུད་
ཆེན་མོ་ལེགས་བཤད་ཀུན་འདུས་གསུམ་པར་དུ་བརྐོ་བའི་ཚེ་ཟ་ཧོར་བརྗེས་སྦྱར་བའི་ཡི་གེ་པ་ནི་འཇམ་དབྱངས། བསྟན་འཛིན་ནོ།། །།༈ ན་མོ་ལོ་ཀེ་ཤྭ་ར་ཡ། ཇོ་བོ་ཆེན་པོ་
དཔལ་མར་མེ་མཛད་ནས་བརྒྱུད་པ་བྱང་ཆུབ་ཀྱི་སེམས་རིན་པོ་ཆེ་སྒོམ་པའི་མན་ངག་རྒྱལ་བའི་སྲས་ཐོགས་མེད་བཟང་པོ་ཞབས་ཀྱི་ཕྱག་བཞེས་བློ་སྦྱོང་དོན་བདུན་མར་གྲགས་པ་ཉམས་སུ་ལེན་པའི་
རིམ་པ། བླ་མའི་གསུང་སྒྲོས་བཞིན་བྲི་བ་ལ། དངོས་གཞི་བསྒོམ་བྱའི་དོན་དངོས་ནི། གནས་ཁང་བྱི་དོར་བྱ། དཀོན་མཆོག་གི་རྟེན་དང་མཆོད་པ་བཟང་དུ་ཤོམས། སྟན་བདེ་བ་ལ་འཁོད་

།དེ་ཀུན་སློང་བཅོས། དབུགས་འབྱུང་རྔུབ་ཉི་ཤུ་རྩ་གཅིག་མ་འཁྲུགས་པར་བགྲང་། ཕྱོགས་བཅུའི་སངས་རྒྱས་བྱང་སེམས་ཐམས་ཅད་གདུལ་བྱའི་དོན་ལ་གཡེལ་བ་
མེད་བཞིན་པ་ཡིན་པས། ད་ལྟ་ཡང་རང་རེ་རྣམས་ཀྱི་སྐྱབས་མཛད་པའི་ཆེད་དུ་སྤྱན་ཅེ་རེ་གཟིགས་ནས་བཞུགས་ཡོད་ངེས་སྙམ་པས་སྐྱབས་འགྲོའི་དམིགས་པ་དང་བཅས་ཏེ་ཕྱོགས་བཅུ་དུས་གསུམ་
མའམ༑ ཞལ་ལུང་གི་སྐྱབས་འགྲོའམ་བསྡུ་ན་སངས་རྒྱས་ཆོས་ཚོགས་མའི་རྐང་པ་དང་པོ་གཉིས་ལན་གསུམ་ལ་སོགས་པར་བཏོན་ཏེ་སྐྱབས་འགྲོ་བྱ། སེམས་བསྐྱེད་ཀྱི་དམིགས་པ་རྣམས་དང་
བཅས་ཏེ་ལྷུག་པའམ་བདག་གི་སྦྱིན་སོགས་བགྱིས་པའི་སོགས་རྐང་པ་གཉིས་པོ་ལན་གསུམ་དུ་འདོན། དེ་ཙམ་ཡང་མི་ལྕོགས་པར་ལུས་ན་ད་འོ་ན་དཀོན་མཆོག་གསུམ་ལ་བདག་སྐྱབས་མཆི་
གྱིས༑ འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་གྱིས་དང་དེ་ཀས་འོང་གསུངས། །དེ་ནས་ཚད་མེད་བཞི་བསྒོམ་པ་སོགས་ཀྱང་སྤྲོ་ན་བྱ། རང་གི་ལུས་སྤྱི་གཙུག་ནས་རྐང་མཐིལ་གྱི་བར་
ཐམས་ཅད་སྟོང་པར་ཕྲུ་མ་ཕུས་བཏབ་པ་ལྟ་བུར་སྟོང་སང་ངེ་བ། དྭངས་གསལ་འོད་ཀྱི་རང་བཞིན་ཅན་དུ་བསྒོམ་པའི་སྤྱི་བོའི་ཐད་ཀྱི་མགོ་ལ་མ་རེག་ཙམ་དུ་པད་ཟླའི་གདན་ཡངས་ཤིང་རྒྱ་ཆེ་བ་

ལ༑ ངོ་བོ་རང་གི་དྲིན་ཅན་རྩ་བའི་བླ་མ་རྣམ་པ་འཕགས་པ་སྤྱན་རས་གཟིགས་དབང་ཕྱུག་སྐུ་མདོག་དཀར་པོ་ཞལ་བཅུ་གཅིག་པའམ། །ཞལ་གཅིག་ཕྱག་བཞི་པའམ། ཁསརྦཎི་སོགས་གང་
བདེའི་རྣམ་པ་ཅན། རྒྱན་དར་དང་ན་བཟའ་ཐམས་ཅད་ཀྱིས་སྤྲས་པ་འོད་ཟེར་དཔག་ཏུ་མེད་པ་འཕྲོ་བ། ཡང་ན་ངོ་བོ་འཕགས་པ་སྤྱན་རས་གཟིགས་དང་དབྱེར་མ་མཆིས་པ། རྣམ་པ་བླ་མ་ཐ་མལ་
པའི་རྣམ་པ་ཅན་སྐུའི་དབྱིབས་སོགས་ད་ལྟ་དངོས་སུ་མཇལ་བ་ཇི་ལྟ་བ་ཞིག་གསལ་གདབ་སྟེ། གང་བྱས་ཀྱང་ཁྱད་མེད་དེ་འཆར་གང་བདེ་བྱས་པས་ཆོག་གསུངས། །དེའི་ཐུགས་ཀ་ནས་འོད་ཟེར་
འཕྲོས་པས་རང་ལ་ཆོས་འབྲེལ་ཡོད་པའི་དངོས་ཀྱི་བླ་མ་བརྒྱུད་པའི་བླ་མ་ཕྱོགས་བཅུའི་སངས་རྒྱས་བྱང་སེམས་ཡི་དམ་ཞི་ཁྲོ་མཁའ་འགྲོ་ཆོས་སྐྱོང་དང་བཅས་པ་སྐྱབས་ཡུལ་ཐམས་ཅད་སྤྱན་དྲངས་
ཏེ་དེ་ཉིད་ལ་ཐིམ་པར་བསམས་ཏེ་ཀུན་འདུས་ནོར་བུ་ལུགས་སུ་བསྒོམ་པ་ཡིན་གསུངས། དེ་ལ་ཕྱག་འཚལ་བའི་མོས་པ་དང་བཅས་ཏེ་སངས་རྒྱས་ཐམས་ཅད་འདུས་པའི་སྐུ་སོགས་
གང་གི་དྲིན་གྱིས་བདེ་ཆེན་ཉིད་སོགས་ཅི་རིགས་པ་ཧ་ཅང་མང་མ་དྲགས་པའི་མཇུག་ཏུ་ཇི་སྙེད་སུ་དག་ཅེས་པ་ནས་ཕྱིར་བསྔོའི་བར་བཟང་སྤྱོད་ཀྱི་ཡན་ལག་བདུན་པ་དལ་བུས་དམིགས་པ་༔
དང་༑

༄༅། །དང་བཅས་ཏེ་འདོན་པའམ། ཡང་ན་དབེན་པ་བཀའ་འབུམ་ཚོ་ན་མང་དུ་བཞུགས་པའི་ཡན་ལག་བདུན་པ་མདོར་བསྡུས་པ་ཅི་རིགས་ཤིག་དམིགས་པ་ལེགས་པོ་
ཐུགས་
དང་བཅས་ཏེ་གཙང་སིང་ངེ་བ་ཞིག་ཕུལ། དེ་རྗེས་ས་གཞི་སྤོས་ཀྱིས་བྱུགས་ཤིང་སོགས་མནྜལ་ཕུལ། དེ་ནས་བླ་མའི་སྐུ་ནི་རྡོ་རྗེའི་སྐུ། །བླ་མའི་སྐུ་ལ་སྐྱབས་སུ་མཆི་སོགས་
དང༌༑ ཐུགས་ལ་སྐྱབས་སུ་མཆིའི་བར་བླ་མའི་སྐུ་གསུང་ཐུགས་ཀྱི་ཡོན་ཏན་དྲན་པས་སྐྱབས་འགྲོ་ཡག་པོ་ཞིག་བྱ། སྤྲོ་ན་ཐུབ་དབང་བྱམས་མགོན་སོགས་བརྒྱུད་པའི་གསོལ་འདེབས་
བཅུ་གསུམ་
དང་༑ སྔོན་འགྲོ་སྐྱེས་བུ་ཆུང་འབྲིང་སོགས་སྨོན་ལམ་དང་བཅས་པས་ཤུགས་དྲག་ཏུ་གདབ། བསྡུ་ན་བླ་མ་དགེ་བའི་བཤེས་གཉེན་རིན་པོ་ཆེ་བརྒྱུད་པ་དང་བཅས་པ་རྣམས་ཀྱི་ཐུགས་རྒྱུད་ལ་ཇི་
ལྟར་འཁྲུངས་པ་དང༌། ཞེས་སོགས་ལན་གསུམ་གྱིས་གསོལ་བ་བཏབ། སྤྱི་བོའི་བླ་མ་ཚངས་བུག་ནས་མར་སྐར་མདའ་འཕངས་པ་ལྟར་སྙིང་པདྨ་འདབ་བརྒྱད་ཀྱི་རྣམ་པར་ཁ་ཤག་གིས་ཕྱེ་བའི་
དབུས་སུ་བཞུགས་པར་བསམ་ལ། བླ་མའི་སྐུ་གསུང་ཐུགས་ཀྱི་ཡོན་ཏན་བསམ། ཁྱད་པར་རང་ཉིད་ལ་སྒོ་དུ་མ་ནས་བཀའ་དྲིན་ཆེ་ཚུལ་བསམ་སྟེ་སངས་རྒྱས་དངོས་ཀྱི་འདུ་ཤེས་བསྐྱེད། དེའི་

མཐར་གསོལ་བ་རྩེ་གཅིག་ཏུ་བཏབ་སྟེ་མོས་གུས་ཀྱི་བརྒྱལ་བ་ལྟ་བུའི་ངང་ནས་ལྟ་བའི་དོན་གཏན་ལ་ཕབ་སྟེ། བླ་མའི་ཐུགས་འོད་གསལ་ཆོས་ཀྱི་སྐུ་དང་རང་གི་སེམས་ཆུ་ལ་ཆུ་བཞག་པ་ལྟར་རོ་
གཅིག་ཏུ་འདྲེས་པར་བསམ་སྟེ་ལྟ་ཐོག་ཏུ་ཅི་གནས་བཞག དེ་ལས་ཡང་སྔར་ལྟར་ཡང་རང་ལུས་སྟོང་ར་སྙིང་གའི་བླ་མའི་སྐུ་དང་བཅས་པ་ལམ་གྱིས་གསལ་བཏབ། ཡང་ན་བླ་མ་སྤྱི་གཙུག་ནས་
གཤེགས་པའམ། རང་བཞིན་གྱིས་མི་དམིགས་པར་གཤེགས་པ་ཅི་འདོད་བྱའོ། །དེ་ནས་དལ་འབྱོར་རྙེད་དཀའ་ནས་བཟུང་སྟེ་སྐྱེས་བུ་ཆེན་པོའི་རྒྱུ་འབྲས་མན་ངག་བདུན་གྱི་ནང་ཚན་སྙིང་རྗེ་ཆེན་
པོའི་བར། གོང་དུ་བླ་མའི་སྐུ་ནི་སོགས་ཀྱི་འཕྲོ་ནི། བླ་མའི་སྐུ་ནི་རྡོ་རྗེའི་སྐུ། །མཛེས་ཤིང་བལྟ་བའི་ཆོག་མི་ཤེས། །བསམ་གྱིས་མི་ཁྱབ་ཡོན་ཏན་ལྡན། །བླ་མའི་སྐུ་ལ་སྐྱབས་སུ་མཆི།
བླ་མའི་གསུང་ནི་ཚངས་པའི་གསུང༌། །འགག་མེད་སེང་གེའི་སྒྲ་དང་ལྡན། །མུ་སྟེགས་ལོག་ལྟ་འཇོམས་མཛད་པའི། །བླ་མའི་གསུང་ལ་སྐྱབས་སུ་མཆི། །བླ་མའི་ཐུགས་ནི་རྡོ་རྗེའི་
ཐུགས༑ །རྣམ་པར་མི་རྟོག་ཡེ་ཤེས་ལྡན། །རྣམ་དག་ཐུགས་ལ་ལེགས་གནས་པའི། །བླ་མའི་ཐུགས་ལ་སྐྱབས་སུ་མཆི། །དང༌། བླ་མ་དགེ་བའི་བཤེས་གཉེན་བརྒྱུད་པ་དང་བཅས་པ་

༄༅། །རྣམས་ཀྱི་ཐུགས་རྒྱུད་ལ་ཇི་ལྟར་འཁྲུངས་པ་དང༌། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཐུགས་རྒྱུད་ལ་ཇི་ལྟར་མངའ་བ། ངེས་པའི་དོན་གྱི་མདོ་སྡེ་རིན་
པོ་ཆེ་རྣམས་ཀྱི་བརྗོད་བྱའི་དོན་གྱི་མཐིལ། ཀུན་རྫོབ་དང་དོན་དམ་པའི་བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་ད་ལྟ་ཉིད་དུ་བདག་གི་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། འབྱོར་པ་རྒུད་
པ་བདེ་བ་སྡུག་པ་ན་བ་འཆི་འཕོ་བ་སྐྱེ་བའི་དུས་ཐམས་ཅད་དུ་བྱང་ཆུབ་ཀྱི་སེམས་མི་བརྗེད་པ་མངོན་དུ་འགྱུར་བར་བྱིན་གྱིས་བརླབ་ཏུ་གསོལ། རྐྱེན་དང་བར་ཆད་ཐམས་ཅད་ཆོས་འདིའི་གྲོགས་སུ་
འཁྱེར་ཤེས་པར་བྱིན་གྱིས་བརླབ་ཏུ་གསོལ། ཞེས་པ་རྣམས་དཔེ་བཙལ་དཀའ་སྙམ་གྲུབ་དབང་རྗེའི་གསུང་གི་ཞབས་ཏོག་ཏུ་བཤུས་པ་ལགས། །སརྦ་མངྒ་ལཾ།། །།

642
BlankPage AsPerOriginalDocument

༄༅། །སྡོམ་པ་གསུམ་གྱི་རྒྱན་ཅེས་བྱ་བའི་བསྟན་བཅོས་བཞུགས་སོ།།

༄༅། །རྒྱལ་དབང་མཁྱེན་པའི་ཆུ་གཏེར་གྱིས་སྤྲོས་པའི། །སྙིང་རྗེའི་ནམ་མཁར་ཀུན་ཏུ་བཟང་པོའི་འོད། །ཀུན་ཏུ་འཕྲོ་བའི་ཉི་མ་
འཇམ་པའི་དབྱངས། །སྙིང་གི་མུན་པའི་གཤེད་མ་དེར་ཕྱག་འཚལ། །སྟོན་པ་བསྟན་དང་དེ་འཛིན་ཐམས་ཅད་ཀྱང༌། །སྐྱོན་མེད་ཡོན་ཏན་མངའ་བ་
འབའ་ཞིག་གིས། །འཇིག་རྟེན་གསུམ་གྱིས་མཆོད་འོས་ཉིད་གྱུར་པ། །ཟས་གཙང་སྲས་ཀྱི་རིང་ལུགས་དེ་ལ་འདུད། །ཐུབ་པ་དེ་ཡི་གཞུང་གི་ཆུ་གཏེར་
དུ༑ །བསླབ་གཞིའི་རིན་ཆེན་ཅི་ཡང་བསྐྲུན་པ་རྣམས། །མཁས་གྲུབ་ཀླུ་དབང་བྱེ་བས་ཡོངས་གཟུང་བ། །རིས་མེད་འགྲོ་ལ་བགོ་བཤར་བདག་གིས་

༄༅། །བྱ། །སོ་སོ་ཐར་དང་དེ་བཞིན་སེམས་བསྐྱེད་དང༌། །རིག་པ་འཛིན་པ་ཞེས་བྱའི་སྡོམ་པ་གསུམ། །རིམ་པ་བཞིན་དུ་ཉན་
ཐོས་བྱང་སེམས་དང༌། །དེ་བཞིན་གཤེགས་པའི་འདུལ་བ་ཡིན་པར་བསྒྲགས། །ལུས་ངག་ཉེས་པ་ཙམ་ཞིག་སྤོང་བྱེད་པའི། །ཚུལ་ཁྲིམས་སོ་སོ་ཐར་
ཡིན་དབྱེ་བ་གང༌། །བརྒྱད་བཞི་གཉིས་ཏེ་ལེན་པའི་ཆོ་ག་ལ། །སྔོན་དང་ད་ལྟར་གཉིས་སུ་གནང་བ་ཡིན། །སྐྱབས་སུ་འགྲོ་བ་རྩོམ་པས་དགེ་བསྙེན་645
དུ༑ །ཁས་བླངས་དེ་ལ་བསླབ་པའི་གཞི་ལྔ་སྦྱིན། །ཞུ་དང་མཁན་པོར་གསོལ་དང་དང་པོ་དང༌། །རབ་བྱུང་དགེ་ཚུལ་གྲིབ་ཚོད་བསླབ་པ་བརྗོད།

སངས་རྒྱས་ཆོས་དང་དགེ་སློང་དགེ་འདུན་ལ། །ཁ་སྐོང་ཆོས་ལྡན་མི་མཐུན་གཉིས་དང་བྲལ། །དབུས་སུ་བཅུ་དང་མཐའ་ཁོབ་ལྔ་ལས་ནི། །ཉུང་བར་མི་རུང་སློབ་དཔོན་བཞི་ལས་འདིར།
གསང་སྟོན་ལས་བྱེད་གཉིས་སོ་དང་པོར་བྱ། །ལོ་བཅུ་ལོན་དང་ལྷན་ཅིག་སྦྱར་ལྡན་པའི། །མཁན་པོ་ཆོས་གོས་གསུམ་དང་ལྷུང་བཟེད་སྦྱིན། །སྐྱེ་གནས་ཁྱད་པར་མཛེས་པའི་བར་ཆད་
མེད༑ །སྤྲོ་བྱ་གསོལ་དང་གསང་སྟོན་ཞུ་བ་དང༌། །གསོལ་དང་གསོལ་བ་དྲི་འདོད་གསོལ་བ་དང༌། །ལས་དང་གཞལ་དང་དུས་ལྔ་གོ་བྱེད་དང་། །ཡིན་མིན་ཕན་ཡོན་གནས་དང་ལྟང་བ་
དང་༑ །དགེ་སྦྱོང་མཆོག་འདོད་མཉམ་དང་ཚུལ་འབྲེལ་དང༌། །དུལ་དང་དགོས་དང་མ་བརྗོད་གུས་པ་དང༌། །བསྒྲུབ་པར་བྱ་བརྗོད་དག་ཏུ་བསྡུས་པ་ཡིན། །བུད་མེད་ལ་ནི་དགེ་སློབ་མ་ཞེས་
པའི༑ །ཚིགས་གཞན་དགེ་སློང་མ་དྲུག་བཅུ་གཉིས་དབུས། །དང་པོ་མཁན་མོ་བསླབ་པའི་སྡོམ་པ་གསོལ། །གསོལ་བ་གཉིས་ཀྱི་ལས་དང་གྲིབ་ཚོད་དང༌། །བསླབ་པ་བརྗོད་པ་སྤྱད་དུས་ལོ་
གཉིས་སོ། །དང་པོར་བྱ་དང་མཁན་མོ་ཆོས་གོས་ལྔ། །ལྷུང་བཟེད་སྤྲོ་བྱ་གསོལ་དང་གསང་སྟོན་དང༌། །ཞུ་གསོལ་གསོལ་བ་དྲི་དང་གསོལ་བ་དང༌། །གཉིས་ཀྱི་ལས་ཀྱིས་ཚངས་སྤྱོད་ཉེར་

སྡོམ་༄ ༅། ། གནས་བྱིན། །གཉིས་ཀའི་དགེ་འདུན་ནང་དུ་གསོལ་དུ་གཞུག །གསོལ་བ་དྲི་དང་གསོལ་བ་ལས་ཀྱིས་སོ། །དུས་ཚོད་བརྗོད་དང་གནས་དང་ལྷུང་བ་དང༌། །ལྕི་
གསུམ་
ཆོས་དགེ་སྦྱོང་འདོད་དང་མཆོག་འདོད་དང༌། །མཉམ་དང་ཚུལ་འབྲེལ་དུལ་དང་དགོས་པ་དང༌། །མ་བརྗོད་གུས་དང་བསྒྲུབ་བྱས་བསྡུས་པར་བཤད། །སྔ་མ་མ་སོང་བསྙེན་པར་རྫོགས་པ་
དེས༑ །གཞན་གཉིས་ཞར་གྱིས་ཐོབ་པ་མདོ་སྡེར་སྣང་། དེས་དུས་ཀུན་སློང་སེམས་བསྐྱེད་ཀྱིས་ཟིན་ན། །ཐེག་ཆེན་སོ་སོ་ཐར་པར་མཁས་རྣམས་བཞེད། །བཞི་མིན་གནས་པས་གནས་ལ་མ་
གསུམ་
ཞུས་མིན། །དེས་ཀྱང་གདམ་ངག་སོགས་ཀྱིས་ཕན་གདགས་བྱ། །མི་ཚངས་སྤྱོད་དང་བརྐུ་དང་མི་གསོད་དང་། །བླ་མའི་བརྫུན་བཞི་ཕས་ཕམ་ལྟུང་བའི་སྡེ། །ཤིན་ཏུ་ལྕི་ཕྱིར་འདི་དག་གང་
འབྱུང་ཀྱང༌། །དགེ་སློང་རྣམ་པར་ཉམས་པར་འགྱུར་བ་ཡིན། །འཇིགས་དང་ངོ་ཚ་མེད་དང་ཆགས་པ་ཡིས། །ཆ་ཀུན་གཟུང་བཟོད་སྦྱོར་རུང་ལམ་མ་ཉམས། །ཁ་ཤུན་སོ་པགས་ལས་ཕར་
ནད་མེད་ཀྱི། །ནོར་བུ་ལས་རུང་དྲུད་བདེ་མྱོང་བ་ནའོ། །སེམས་སྐྱེས་ཡིད་ཡིན་ཁ་ལ་རེག་པའི་བར། །སྦྱོར་ལྟུང་མཚམས་ལས་འདས་ན་དངོས་གཞིར་འགྱུར། །འཁྲིག་ལ་འདུ་ཤེས་གཙོ་མིན་

བཟློག་པ་ལ། །མི་སྐྲག་ལྕི་བ་མི་ཉན་རབ་ལྕི་དང༌། །གཞན་ལ་ཁྲེལ་ཡོད་ཡང་དང་རང་ཉིད་ལ། །ངོ་ཚ་ཤིན་ཏུ་ཡང་བའོ་དེ་དག་ནི། །ཕས་ཕམ་གྱིས་བླང་སྦོམ་པོ་བཞིར་བཤད་དོ། །རྐ་
སེམས་མིར་རྫས་འདུ་ཤེས་མི་གཞན་ནོར། །ཡུལ་དུས་རིན་ཐང་ཚང་བ་མིས་བཟུང་བསམས། །དེ་ཉིད་སྦྱོར་གཅིག་བདག་དོན་མ་བྱིན་པར། །བརྐུས་སམ་རྐུར་བཅུག་རྩད་ལའོ་དད་པས་
མིན༑ །བརྐུ་ལ་སེམས་གཙོ་དེ་བྲལ་ཉེས་མེད་ཡིན། །ཡན་ལག་ལྷག་མ་ཉམས་པ་སྦོམ་པོར་འགྱུར། །མཚམས་ལས་མ་བརྒལ་སྦྱོར་བའི་ལྟུང་བ་དང༌། །བརྒལ་བ་མཐར་འགྱུར་དུར་ཁྲོད་མི་
དབང་ཟས། །ཤོ་གམ་ཡུལ་ཆོས་ཆད་པ་མི་འཇལ་སོགས། །སྦོམ་པོར་གསུངས་ལ་ལྕི་ཡང་གོང་བཞིན་སྦྱར། །གང་དུ་མ་ཤཱ་ཀ་ནི་ཉི་ཤུ་ལ། །ཀརྴ་པ་ན་ཡིན་ན་མ་ཤ་ཀ །ལྔ་ལ་ཚང་ཞིང་
བཅུ་དྲུག་ལ་བཞི་དང༌། །བཅུ་གཉིས་ལ་གསུམ་བཞི་བཅུ་ལ་བཅུ་སྟེ། །ཀུན་ཀྱང་པ་ནའི་བཞི་ཆར་གཅིག་པ་ཡིན། །མང་པོའི་སྐལ་བ་བརྐུས་ཚེ་རེ་རེའི་སྐལ། །རིན་ཐང་ལོངས་ན་མཐའ་ཡིན་
མང་པོས་བརྐུས། །དེ་ཚེ་རང་སྐལ་རིན་ཐང་བརྩི་བར་གསུངས། །མི་ཉིད་གཞན་བསམས་དེར་འདུ་ཤེས་པ་དང༌། །འཁྲུལ་མེད་སྦྱོར་བྱས་ཤི་ནའོ་ཡན་ལག་གཅིག །མ་ཚང་ན་ཡང་སྦོམ་པོ་

༄༅། །ཉིད་དུ་འགྱུར། །སེམས་འཁྲུགས་ཚོར་བས་གཟིར་ལ་ལྟང་བ་མེད། །གསོད་དུ་འཇུག་དང་མཚོན་སྦྱིན་ཐབས་གཞན་དང༌། །ལུས་ངག་ཡི་རང་འཆིར་བསྔགས་
རྐྱེན་བྱས་མཐའ། །ལག་པ་གཅོད་དང་ནང་པར་འཆི་སེམས་ཀྱི། །རྗེས་མཐུན་བསྒྲབ་སོགས་ཆུང་ངུར་ཤེས་པར་བྱ། །བླ་མ་བརྗོད་བློས་བསམ་གཏན་ལ་སོགས་དང༌། །མངོན་ཤེས་འབྲས་
བཅས་ཡོན་ཏན་རྣམ་མང་འདིར། །མི་ཆོས་བླ་མ་ཞེས་བྱ་དེ་བདག་ལ། །ཡོད་ཅེས་མི་ལ་བརྫུན་སྨྲས་གཞན་གྱིས་ནི། །གོ་ལའི་མངོན་པའི་ང་རྒྱལ་མ་གཏོགས་སོ། །ལུས་ཀྱིས་གོ་བྱེད་ངག་
གིས་མ་སྨྲས་ན། །ཉེས་བྱས་ཙམ་སྟེ་བརྫུན་གྱི་ལྟུང་བའི་རྟེན། །ཚིག་ཡིན་འབྲས་བུ་ལ་རྟོན་དངོས་སུ་དང༌། །དེ་ཆོས་ཐོབ་ལས་ཡོངས་སུ་ཉམས་བརྗོད་མཐའ། །འདྲེ་མཐོང་ཞི་གནས་གཞན་ལ་
སྙད་བཏགས་དང༌། །དོན་མཐུན་ཟུར་གྱིས་གླེང་དང་ཕྱི་མ་དག །མ་སྨྲ་དང་དུ་ལེན་ན་སྦོམ་པོ་ཡིན། །ཁུ་བ་འཛིན་དང་འཁྲིག་ཚིག་བསྙེན་བཀུར་སྨྱན། །ཁང་པ་ཁང་ཆེན་དང་ནི་གཞི་མེད་
༣ དང་༑ །བག་ཙམ་དགེ་འདུན་དབྱེན་དང་དེ་རྗེས་ཕྱོགས། །ཁྱིམ་སུན་འབྱིན་དང་བཀའ་བློ་མི་བདེ་བ། །ལྷག་མའི་སྡེ་ཡིན་ཀུན་ཏུ་དགེ་འདུན་གྱིས། །དག་བྱ་ལྷག་མའི་ལྟུང་བ་ཉིད་ཕྱིར་རོ།

བསམས་བཞིན་སེམས་ཅན་བགྲང་རུང་ཡན་ལག་ལ། །རེག་དང་རྩོལ་བས་ཁུ་བ་ཕྱུང་བ་ནའོ། །ལས་ལམ་མ་རྫོགས་སྦྱོར་བ་རྫོགས་ན་དངོས། །ཤེས་བཞིན་འབྱིན་པ་གཞན་ནི་སྦོམ་པོ་དང༌།
ཆུ་བཏི་མཐོང་ནས་ཆགས་གཏོང་ཉེས་བྱས་ཏེ། །ནད་སོགས་རང་བཞིན་འཛག་པ་ཉེས་མེད་ཡིན། །ཆགས་པས་བུད་མེད་རུང་ལ་མ་ཆོད་རེག །བདེ་མྱོང་ན་ཡིན་ཚུར་ལ་རེག་པས་ཀྱང་།
གཞན་ནི་ན་སྨད་སྐྱབས་དང་སེམས་དག་པ། །ཉེས་མེད་དུད་འགྲོ་མོ་སོགས་ཉེས་བྱས་སོ། །འཁྲིག་དོན་བུད་མེད་མདུན་དུ་འཁྲིག་ཚིག་སྨྲས། །བརྡ་འཕྲོད་ནའོ་དངོས་སྒྲ་མི་བརྗོད་ན། །སྦོམ་
པོའོ་ཚུར་སྨྲ་དང་དུ་བླང་བའང་མཚུངས། །རྟེན་རུང་བུད་མེད་འདུན་པ་བདག་ཉིད་དང༌། །འཁྲིག་བརྗོད་བསྔགས་གོ་བསྔགས་ལ་ཡི་རང་ལའོ། །དངོས་མིན་རིས་འདྲ་བརྗོད་པ་སྦོམ་པོ་དང༌།
བརྟེན་མི་བཟོད་ལ་ཉེས་བྱས་ཡིན་ཞེས་བྱོས། །སྤྲད་བྱ་མ་འཁྲུལ་སྤྲད་འདོད་རང་གཞན་དང༌། །ཕྲིན་གྱིས་བུད་མེད་སྐྱེས་སྤྲད་ཕྲད་ནའོ། །ཆུང་མ་བདུན་ལ་འཐབ་ཚིགས་བདུན་རིམ་བཞིན།
དང་པོ་གསུམ་ལ་དང་གསུམ་བསྡུམས་ཉེས་བྱས། །བར་གསུམ་ན་སྨད་ལྷག་མ་དངོས་གཞི་ཡིན། །མཛའ་ན་མོ་བཅུ་ཆུང་མའི་དང་པོ་གསུམ། །མ་གཏོགས་ཀུན་ལ་འཐབ་ཚིགས་བདུན་ཐམས་

༄༅། །ཅད། །དངོས་གཞིར་འགྱུར་ཞིང་ན་སྨད་འགྱུར་བ་མེད། །བདག་ཡོད་མ་གསོལ་མ་བསྟན་གཞི་དང་ནི། །བརྩམ་དུ་མི་རུང་རྩོད་པ་དང་བཅས་པར། །ཚད་ལས་
ལྷག་པའི་རང་གི་ཁང་བྱས་ལའོ། །ཡན་ལག་ལྔ་ཚང་སྦོམ་པོ་གཞན་ན་སྨད། །སྲིད་དུ་བཅུ་གཉིས་ཞེང་དུ་བདུན་གྱི་གྲངས། །བདེ་གཤེགས་མཐོ་སྟེ་དེ་ཚད་ཁྲུ་གཅིག་དང་། །ཕྱེད་ཡིན་དེར་ནི
སྤྱོད་ལམ་བཞི་སྤྱད་རུང༌། །བདག་མེད་མ་གསོལ་མ་བསྟན་གཞི་དང་ནི། །བརྩམ་དུ་མི་རུང་རྩོད་བཅས་ས་ལ་ནི། །ཚོགས་ཀྱི་དོན་དུ་གཙུག་ལག་ཁང་བྱས་ལའོ། །ཡན་ལག་གཅིག་དམན
སྦོམ་པོ་གཞན་ན་སྨད། །རྒྱུ་མཚན་མེད་པར་གཞན་ནི་སྨད་འདོད་པས། །ཕམ་པའི་སྐར་ཚིག་སྨྲས་པའོ་ཉམས་ལ་ཡང༌། །དེ་བཞིན་སྙད་ཀ་ཅུང་ཟད་ཡོད་པ་ལ། །བརྟེན་ནས་སྨྲ་བ་བག་ཙམ་
ཡིན་པར་གྲགས། །མཐུན་པ་དབྱེ་སླད་རྩོད་པ་བླངས་ནས་གཟུང༌། །བཞམས་དང་གསོལ་བཞིས་ལན་གསུམ་བསྒོམས་མི་ཉན། །ཚོགས་སུ་ལོངས་པ་ཕྱེ་ཞིང་བྱེ་བ་ནའོ། །བཞམས་ཏེ་བསྒོ་
ཝཱ བས་མི་བཟློག་ཉེས་བྱས་དང༌། །གསོལ་བཞི་གཅིག་གི་སྦོམ་པོ་བསྐྱར་བ་ཡང༌། །གསུམ་པས་མ་བཟློག་ལྷག་མའོ་རིམ་པ་འདི། །འོག་མ་གསུམ་ལའང་སྦྱར་བར་བྱ་བ་ཡིན། །གང་ཡང་དེར་

རྗེས་འབྲང་བའི་སྡིག་ལྟ་ཅན། །བཞམས་དང་གསོལ་བཞིས་བཟློག་བྱས་མ་བཟློག་ནའོ། །འགྲོགས་དང་ལོངས་སྤྱོད་ཀྱིས་སུན་འབྱིན་པ་དག །མཐོང་ཐོས་ཤེས་པ་བསྐྲད་ན་དགེ་འདུན་ལ།
Projectསྐར་འདེབས་བཞམས་བསྒོ་གསོལ་བརྗོད་ཀྱིས་མི་གཏོང༌། །གླེང་བ་ཉིད་ན་བདག་ཉིད་དགེ་སློང་དག །བརྗོད་པར་མི་བྱ་བ་ཉིད་བྱེད་པ་ཡང༌། །སྤང་ལྟུང་འབའ་ཞིག་པ་གཉིས་ལྟུང་བའི་སྡེ།
འདི་སྤྱད་ངན་འགྲོར་ལྟུང་བར་བྱེད་པའི་ཕྱིར། །འཆང་བྲལ་ཟླ་དང་འཁྲུར་འཇུག་ལེན་པ་དང༌། །སློང་དང་སློང་བར་རིགས་པ་དཔགས་པ་སློང༌། །སོ་སོ་བསྐུར་བ་སྲིན་བལ་ཆ་གཉིས་དང༌། Heritage
དྲུག་དང་མཐོ་གང་ལམ་དང་རྨེལ་བ་དང༌། །གསེར་དངུལ་མངོན་མཚན་ཅན་དང་ཉོ་ཚོང་དང༌། འཆང་ཚོལ་འཐག་འཇུག་སྐྱེད་དང་བྱིན་འཕྲོག་དང༌། །བརྟད་པ་ལས་བྱུང་དགོན་པ་རས་ཆེན་Kagyu
དང༌༑ །བསྔོས་དང་གསོག་འཇོག་སྤང་བའི་ལྟུང་བར་གསུངས། །རུང་གོས་ལྷག་པོ་ཚད་ལོངས་མ་འབྲེལ་ཞིང༌། །འབྲེལ་ཀྱང་ཤན་ཞུགས་འཆང་འདོད་ཞག་བཅུ་ལས། །ལྷག་བཅངས་
འཆང་བའི་སྤང་ལྟུང་མ་བཏིང་ལའོ། །ལྷུང་བཟེད་དྲ་བ་ཕོར་བུ་མཚུངས་པ་ཡིན། །རང་རྫས་རང་གིར་ཤེས་ལའོ་གཞན་རྫས་ལ། །རང་གིའམ་སོམ་ཉི་ཉེས་བྱས་གཞན་ཉིད་ཀྱིར། །རང་གིར་ ༷

སྡོམ་༄༅། །གཞན་ཤེས་ལ་གཉིས་ཉེས་པ་མེད། །གཞན་བགྲོད་གནང་བ་མ་ཐོབ་བྱིན་རླབས་མིན། །སྲ་བརྐྱང་བཏིང་མིན་ཆོས་གོས་ནུབ་གཅིག་བྲལ། །འབྲལ་སྤང་གྱིས་གོས་
གསུམ་
མེད་པ་དག་ལ་མིན། །མ་བཏིངས་གང་རུང་མེད་ཅིང་རྒྱུ་ཡི་གོས། །མི་ལྡང་ཁ་སྣོན་རེ་བཅས་འབྲེལ་མིན་འབྲེལ། །ཤན་ཞུགས་འཆང་འདོད་སུམ་ཅུ་ལས་ལྷག་པའི། །སྐྱ་རེངས་ཤར་བཅངས་
འཇོག་པའང་ཟླ་སྤང་ངོ༌། །ཉེ་མིན་རབ་བྱུང་མ་ལ་འབྲེལ་བའི་གོས། །རྙིང་པ་འཁྲུར་བཅུག་ལའོ་སོམ་ཉི་ཉེས། །ཉེ་མིན་དགེ་སློང་མར་བསམས་ཆོས་གོས་བླངས། །ལོན་ནའོ་བརྗེ་ཆོས་དབུལ་
དྲུག་
པོར་ཉེས་པ་མེད། །ཁྱིམ་པ་ཉེ་དུ་མིན་ལ་ཆོས་གོས་ཚད། །ཕྲོགས་རླག་ཚིག་ཁྱེར་མིན་པས་བླངས་ལོན་ལའོ། །མེད་པས་སྟོད་གཡོགས་སྨད་གཡོགས་ཚད་ལྡན་པ། །ཟུང་ལྷག་བླངས་པ་ཐོབ་
ལའོ་རྗེས་གནང་མིན། །ཉེ་མིན་ཁྱིམ་གཅིག་བརྟག་རུང་དྲན་བརྗོད་གོས། །རིན་མདངས་ཁྲུ་ཚད་ཀྱིས་སློང་ཐོབ་ན་ཡིན། །ཉེ་མིན་ཁྱིམ་པ་མང་པོར་བརྟག་དྲན་བརྗོད། །བསླངས་པ་སྦྱོར་བ་
ཝཱ གཅིག་པས་ཐོབ་པ་ལའོ། །ཕྲོགས་པ་སོགས་ལ་གཉིས་ཀ་ཉེས་མེད་ཡིན། །གསུམ་ཆར་ཁྱིམ་པ་མི་ཡིན་མི་རུང་སྤངས། །དྲི་བསྟན་བསྒོས་ཤིང་སྨྲས་པ་བྱུང་བའི་མཐར། །རྗེས་བརྗོད་བསྐུལ་་

བ་དྲུག་རྫོགས་གོས་ཐོབ་ལའོ། །མཐར་སྟེར་སྤང་བརྗོད་སྦྱིན་པོར་རིན་ལོང་སྨྲ། །མ་གོ་བསྐུལ་མིན་གུས་ན་ལེན་ཉེས་མེད། །དཀོན་པའི་སྲིན་བལ་གསར་སྟན་བྱེད་དང་འདོད། །བྱེད་འཇུག་
བཀྲམ་པ་ཉིད་ལའོ་འདྲེས་པ་ལ། །ན་སྨད་རྙིང་སྤྱོད་བྱས་ཟིན་ལྟུང་མེད་དོ། །དེ་བཞིན་ལུག་བལ་གསར་པ་ནག་པོ་ཡང༌། །བལ་གསར་དཀར་འཁོབ་ཕྱེད་ལས་ནག་པོ་ཉིད། །ལྷག་ལའོ་
བསམས་དང་གནང་བ་མ་ཐོབ་དང༌། །ཡོད་བཞིན་ལོ་དྲུག་ནང་དུ་སྟན་བྱས་ལའོ། །གདིང་བ་གསར་པར་བདེ་གཤེགས་མཐོ་གང་ཙམ། །རྙིང་པ་སྣོན་ལས་དབྲི་ན་ཡོད་ནུས་ལའོ། །གྲོང་འགྲོ་
རྒྱང་གྲགས་དགོན་ནས་དགོན་དཔག་ཚད། །གཞན་མེད་གསུམ་ཚུན་འདས་བལ་ཁུར་ལས་སོ། །ཞྭ་སོགས་ཆེད་དུ་ཉུང་ཁྱེར་ཉེས་པ་མེད། །ཉེ་མིན་དགེ་སློང་མ་བལ་རྨེལ་བཅུག་ལའོ། །རུང་
བ་མ་བྱས་གསེར་སོགས་རིན་ཆེན་ལ། །རེག་གམ་རེག་འཇུག་ལེན་འདོད་ལོན་པ་ལའོ། །སྣོད་སོགས་སྙད་བཏགས་ལ་མིན་ཆོས་གོས་དང༌། །ལམ་རྒྱགས་སྨན་གྱི་རྒྱུ་ནི་རུང་བར་
གསུངས༑ །མེ་དང་ཆུ་དོན་ཤེལ་འཆང་ལྷུང་བཟེད་ནི། །ལྕགས་དང་ས་ལས་བྱས་མིན་བདག་གིར་མིན། །དེ་མེད་སྤྱད་དགོས་བྱུང་ལ་སྨན་ཕོར་གསུངས། །རྙེད་འདོད་སྦྱོར་བ་ལས་གཅིག་

སྡོམ་༄༅། །སྐྱེད་བྱུང་ནའོ། །རང་དོན་ཁེ་སྤོགས་འདོད་ཚོད་གྲུབ་པ་ལའོ། །གཉིས་པོ་དཀོན་མཆོག་དོན་ལ་ཉེས་པ་མེད། །རུང་བའི་ལྷུང་བཟེད་འབྲེལ་མིན་ཞག་བཅུ་ལས།
གསུམ་
ལྷག་པ་རང་དོན་བཅངས་ལའོ་ཤན་ཞུགས་ཀྱང༌། །ལྷན་པ་ལྔ་མེད་སྤྱད་བཟོད་ཡོད་བཞིན་དུ། །ལྷུང་བཟེད་གསར་པ་གཞན་ཚོལ་གྲུབ་པ་ནའོ། །འབྲེལ་མེད་བྲིམས་པ་བཅངས་ལ་ཉེས་པ་་
མེད༑ །ཉེ་མིན་གླ་རྔན་མེད་པར་འཐག་བཅུག་ལའོ། །སྦྱིན་པོས་བསྒོས་ལས་རང་གི་བསྐྱེད་གྲུབ་ལའོ། །དགེ་སློང་ལ་སྦྱིན་དུས་གཞན་ཁྲོ་བ་ཡིས། །ལུས་ངག་གིས་ཕྲོགས་དེ་ལུས་དེ་བྲལ་
བདུན་
ལའོ༑ །བརྟད་པ་ལྔ་ལ་བདག་གིར་བྱ་སྔས་དང༌། །བགོ་སྔས་ཕྱིས་ལའོ་སྦྱིན་པའི་ཚིག་ཉེས་མེད། །བཏིངས་མིན་དགོན་པ་བ་ནི་འཇིགས་བཅས་ཀྱི། །རང་དང་མཚམས་གཅིག་ཆོས་གོས་
གནས་ལས་གྲོང༌། །གཞན་དུ་ཞག་བདུན་སྐྱ་རེངས་ཤར་བ་ལའོ། །ཁྱིམ་པ་ཉེ་དུ་མིན་ལ་སོས་ཀའི་ཟླ། །ཕྱི་མ་ལས་སྔར་འདོད་བླངས་ཐོབ་པ་དང༌། །དགག་དབྱེ་ཟིན་ནས་ཟླ་ཕྱེད་ལྷག་བཅངས་
ལའོ༑ །དགེ་འདུན་བསྔོས་ནོར་ཤེས་བཞིན་བདག་གིར་འདོད། །རང་ལ་བསྒྱུར་བརྩོན་དབང་བར་གྱུར་བ་ནའོ། །ཁང་གཉིས་གསོ་སྦྱོང་ཐ་དད་རྙེད་ཐུན་གསུངས། །སྨན་བཞི་བཟའ་ཆེད་བྱིན་

རླབས་བྱིན་ལེན་བྱས། །རང་ཆེད་འདོད་པས་བརྩམས་ཤིང་དུས་ཡོལ་ལའོ། །བརྫུན་སྐྱོན་ཕྲ་མ་སྐྱོ་སྔོགས་སྟོན་དང་འདོན། །གནས་ངན་མི་ཆོས་སྐུར་འདེབས་ཁྱད་དུ་གསོད། །ས་བོན་འཕྱ་
བསྒོ་གནས་འདིང་བསྐྲོད་ཕྱིས་གནོན། །རྩ་དབྱུང་འདེབས་པ་རིམ་པ་གཉིས་སུ་བརྩིག །མ་བསྐོས་ཉི་ནུབ་ཟས་དང་གོས་བྱེད་དང༌། །གོས་བྱིན་དོན་མཐུན་གྲུར་འཇུག་གཅིག་འདུག་འགྲེང་།
སྦྱོར་བཅུག་ཡང་ཡང་འདུག་གནས་ལྷག་པར་ལེན། །གཅིག་སྟོབས་འདུས་དང་དུས་མིན་གསོག་འཇོག་དང༌། །བྱིན་ལེན་མ་བྱས་བསོད་པ་སྲོག་ཆགས་བཅས། །འདུག་འགྲེང་གཅེར་བུ་དམག་
བལྟ་ནང་དུ་གནས། །མྱོང་དང་བརྡེག་གཟས་འཆབ་དང་གཅོད་དུ་འཇུག །མེ་རེག་འདུན་པ་མ་རྫོགས་ལྟ་མི་གཏོང༌། །རྗེས་ཕྱོགས་བསྙིལ་སྡུད་ཁ་མ་བསྒྱུར་བ་དང་། །ལོངས་པའི་གཞིར་
གཏོགས་ཁྲུས་དང་དུད་འགྲོ་འགྱོད། །ག་ག་རྩེ་དང་ལྷན་ཅིག་སྤངས་བྱེད་སྦེད། །ཕྱིན་པས་སྐུར་འདེབས་བུད་མེད་རྐུན་མ་དང༌། །ཉི་ཤུ་མ་ལོན་བསྐོ་དང་མགྲོན་དུ་གཉེར། །བསླབ་དང་ཉན་རྣ་
མི་སྨྲ་མ་གུས་ཚུལ། །ཆང་འཐུང་དུས་མིན་གྲོང་རྒྱུ་ནུབ་མོ་དང༌། །བསླབ་གཞི་ཁྱད་གསོད་ཁབ་རལ་ཁྲི་རྐང་དང་།ྋ །ཤིང་བལ་གདིང་གཡན་རས་ཆེན་བདེ་གཤེགས་གོས། །ལྟུང་བྱེད་འབའ་

།ཞིག་པ་སྟེ་དགུ་བཅུར་གསུངས། །ཤེས་བཞིན་བཞི་མིན་བརྫུན་སྨྲས་གོ་ལས་སོ། །མཐུན་ལ་སྐྱོན་བདུན་རུང་མིན་སྨྲས་སོ་འདོད། །དགེ་སློང་འབྱེད་ཚིག་གོ་ནའོ་
རྩོད་པ་བཞི། །ཞི་བྱེད་ཆོག་རྫོགས་སྐྱོ་སྔོགས་བཞི་མིན་ལའོ། །གྲོགས་མེད་བུད་མེད་ལ་ལྔ་དྲུག་བརྩམས་ལྷ། །སྟོན་ན་དྲུག་མིན་པ་ལའོ་ཉན་སློབ་མིན། །མ་རྫོགས་ཅིག་ཅར་འདོད་སྟོན་མ་
གནང་བར། །གནས་ངན་ལེན་ལྟང་མ་རྫོགས་པར་བརྗོད་དོ། །འཕགས་མིན་མ་རྫོགས་པ་ལ་བདེན་ཉིད་ཀྱི། །མི་ཆོས་བླ་མ་བརྗོད་པའོ་རྫུ་འཕྲུལ་ཡང་། །རུང་བར་བྱས་ལ་ཤེས་ངོར་དགེ་འདུན་
རྫས༑ །གང་ཟག་ལ་སྦྱིན་ཟེར་ནའོ་འདོད་པས་བསླབ། །ཕྲ་བ་ཁྱད་གསོད་འདུལ་ལའོ་ཉམས་བྱེད་བློས། །ས་བོན་ལྔ་སྐྱེས་མི་གཏོང་འཇོམས་པ་ལའོ། །བཅུ་གཉིས་གང་ཟག་ལ་འཕྱ་ཞོགས་
འཕྱ་བྱེད། །བགྲངས་ལའོ་བསྒོ་བ་རྣ་ལ་གཟོན་པ་ཡི། །གྲངས་སུ་བཅུག་ལའོ་མི་སྨྲ་གཟོན་ཉེས་བྱས། །དགེ་འདུན་གནས་མལ་མ་བཅོལ་གྱི་ནར་བོར། །ཕན་ཕུན་གྱུར་འདས་ལའོ་གཡར་
3
ཝཱ བསྲུང་དང༌། །བརྟུལ་དང་གུས་པ་རིམ་བཞིན་ཉེས་དམིགས་སར། །བཏིང་རྩྭ་མ་བསྡུས་མ་བཅོལ་ཕན་ཕུན་འདས། །སྡང་བས་ཁང་སྐྲོད་ཐོན་ནའོ་བཅོལ་འཇུག་ཀྱང༌། །སྔར་ཞུགས་ཤེས་

བཞིན་མཐོ་འཚམ་ཕྱིས་མནན་ནའོ། །གཙུག་ལག་ཁང་ཐོག་རྙི་བར་ཁྲི་རྐང་ནོ། །འདོད་པས་གཙུགས་པ་ཐལ་བྱུང་སོང་བ་ནའོ། །སྲོག་ཆགས་བཅས་ཆུ་སྤྱད་དོན་ཕྱིར་འདེབས་ལའོ། །མི་བརྟན་
ཤྲཱྀ མ་གཏོད་ཁང་བརྩིག་རིམ་ཉིན་ལྷག །གསུམ་མིན་ནའོ་མ་བསྐོས་དགེ་སློང་མར། །ཆོས་སྟོན་པ་ལའོ་ཤེས་བཞིན་ཉི་ནུབ་ཡང༌། །འདོད་སྲེད་མིན་ལ་ཟས་ངོར་སྟོན་སྨྲས་སོ། །ཉེ་མིན་དགེ་སློང་
མ་ཡི་གོས་བཟོས་དང༌། །གོས་སྦྱིན་ཡང་ངོ་འདི་ལ་བཞི་ཉེས་མེད། །དགེ་སློང་མ་དང་གཅིག་ལམ་གྲུར་འཇུག་ཀྱང༌། །འཇིགས་བཅས་ཉེས་མེད་ཞར་ལ་སྦྱིན་ལེན་གནང་། །དབེན་པར་བུད་
མེད་དང་བཅས་གཅིག་བུར་འདུག །འགྲེང་ཡང་ཉེ་མིན་མ་གཉེར་དགེ་སློང་མས། །སྦྱོར་བཅུག་ཟོས་ལའོ་དུས་ཡོན་ཉེས་པ་མེད། །གནང་མིན་ཉེ་མིན་ཁྱིམ་ལས་ཟས་གཉིས་ཟོས། །ཁྱིམ་
གཞན་མུ་སྟེགས་ཀྱིར་གཏོགས་ཞག་གཅིག་ལས། །ལྷག་གནས་ཟོས་ནའོ་ཅི་བདེར་མིན་ཉེ་དུ། །མིན་ལ་རབ་དོ་བླངས་པའོ་ཟོས་ཟིན་སྤངས། །ལྷག་པོར་མ་བྱས་བཅའ་བཟའ་འཆའ་འམ་
ཟོས༑ །ངན་སེམས་ཀྱིས་བརྫུན་བསྟབས་ན་དེས་ཟོས་ཚེའོ། །གནང་མིན་མཚམས་ནང་ལས་ལོགས་འདུས་ཟོས་སོ། །རང་གནས་ཕྱེད་ཡོལ་སྐྱ་རེངས་མ་ཤར་བར། །དུས་རུང་ཟས་ཟོས་པ་

༄༅། །ལའོ་གནང་ལ་མིན། །ཆོ་ག་གཅིག་སྨན་བཞི་གསོག་འཇོག་བྱས་ཟོས་ལའོ། །ལག་ཉ་མཚམས་བཙོས་ཞག་ལོན་ཞར་ལས་ཡིན། །རུང་མིན་བྱིན་ལེན་ལྔས་མིན་
ཞིག་ཤེས་ཟོས། །ཉེ་མིན་ཁྱིམ་པར་བསོད་པའི་ཟས་བླངས་ཟོས། །རུང་བ་ལྔ་མིན་ཆུ་ལ་སྤྱད་པ་གཉིས། །གང་རུང་སྤྱད་ལའོ་བལྟར་ཡོད་ཤི་དེ་སྙེད། །ཁྲོན་པ་ཆུ་ཚགས་ལྔ་དང་དགེ་སློང་
དང་༑ དགེ་འདུན་ཡིད་ཆེས་དེ་ཡི་རུང་བ་ལྔའོ། །བརྣག་པས་ཉལ་པོ་བཤོམ་ཁྱིམ་འདུག་པ་དང༌། །འགྲེང་བའོ་འཇིགས་དང་མ་ཚོར་ཐ་དད་མིན། །འདི་མེད་བལྟོས་མིན་བཏང་མིན་དེ་
ནི༑ །རུང་ཟས་རང་གིས་བྱིན་ནམ་འཇུག་པ་ལའོ། །གཡུལ་ལ་བལྟ་དང་ནང་གནས་རེག་བཤམས་པ། །དཀྲུག་དང་བལྟ་ཆེད་མཚམས་ལས་འདས་པ་ལའོ། །གསུམ་ཀར་རྐྱེན་དབང་ཉེས་
མེད་སྡང་བས་བརྡེག །འཕོག་ནའོ་དེ་སྙེད་ལྟུང་འབྱུང་བརྡེག་པར་གཟས། །ཚོར་ནའོ་དབང་མིན་གྲོགས་ལྟུང་ཉིན་མཚན་མཐར། །འཆབ་ནའོ་ཆེད་དུ་སྦྱིན་པོ་ཟན་གཅོད་བཅུག །དུས་མིན་མེ་
* ལ་རེག་དང་དགེ་འདུན་གྱི། །ལས་ལ་འདུན་པ་ཕུལ་བ་ཕྱིར་སློག་སྨྲས། །མ་གནང་མ་རྫོགས་ལྷན་ཅིག་གནས་བཞིར་ཞག །གསུམ་པའི་སྐྱ་རེངས་ཤར་ཚུན་ཉལ་བ་ལའོ། །ཆོས་འགར་སྡིག་

ལྟ་སྐྱེས་བསྒོ་སྨད་པ་ནའོ། །དགེ་སློང་གནས་དབྱུང་བར་སྨྲ་ཡང་དག་དང་། །གནས་ལོངས་གཅིག་བྱེད་དགེ་ཚུལ་བསྙིལ་ལ་ཡང༌། །མ་བསྒྱུར་གོས་གྱོན་པ་ལའོ་དགོས་པའི་ཕྱིར། །རུང་གྱུར་
རིན་ཆེན་གཡུལ་དང་རོལ་མོའི་ཆས། །སྐུད་རྒྱན་རག་གམ་འཇུག་གླུ་གར་བྱེད་ལའོ། །ཆོས་ལྡན་གཞན་གྱིར་བསྔོར་རུང་ཉེས་པ་མེད། །རྙེད་ན་བདག་པོར་དེ་མེད་དགེ་འདུན་རྫས། ། གནང་
མིན་འཇུག་ངོགས་རུང་མིན་རིལ་པོར་བཀྲུས། །དུད་འགྲོ་གསོད་དམ་གསོད་བཅུག་ཤི་བ་ནའོ། །རྫོགས་ལ་དགེ་སློང་མིན་དོན་འགྱོད་སྐྱེས་ལའོ། །གཡའ་བར་བྱ་སེམས་ག་ག་ཚིལ་བྱེད་
ལའོ༑ །དགའ་བས་ཆུ་ལ་རྩེད་འཇོ་མིན་ལ་ཡང༌། །མ་བསྲུང་བུད་མེད་ལན་ཅིག་ཉལ་མཚན་མཐར། །སྔངས་འདོད་འཇིགས་རྒྱས་གོ་ནའོ་འདི་པ་དབང༌། །འཚོ་བའི་ཡོ་བྱད་སྦེད་དམ་འཇུག་
ཕན་མིན། །བྱིན་པ་སླར་སྤྱད་གཞི་དེས་དགའ་མིན་ལའོ། །འདོད་པས་ལྷག་མའི་སྐུར་བརྗོད་བག་ཙམ་ཀྱང༌། །འདོད་པས་བུད་མེད་ལྷན་ཅིག་ལམ་འགྲོ་བ། །ཕན་ཕྱིར་མིན་ལའོ་རྐུན་མ་ཡང་དེ་
བཞིན༑ །མ་ལོན་རྫོགས་ནའོ་མ་གནང་ས་བརྐོས་པའོ། །བོས་པ་བཞི་མིན་གཉེར་མིན་བླངས་ཟོས་ནའོ། །བསླབ་བསྐུལ་མི་ཤེས་ཉིད་བརྗོད་གོ་བ་ནའོ། །རྩོད་ཕྱིར་གྲོས་ལ་ཉན་རྣ་བྱས་གོ་

།ན། །ཞི་འདོད་མ་གཏོགས་ཆོས་ལྡན་ལས་ལ་འདུས། །མ་སྨྲས་འགྲོ་ན་ཉེན་ཀོར་འདས་པ་ནའོ། །དགེ་འདུན་གྱིས་བསྒོ་ཤད་སྦྱང་མེད་སློག་ལའོ།།འབྲུ་འམ་༄༅།
བཅོས་མའི་ཆང་ནི་མྱོས་འགྱུར་འཐུང་། །རྐྱེན་མིན་ཕྱི་དྲོ་གྲོང་འགྲོ་འདས་པ་ལའོ། །བོས་དེར་མ་སླེབ་མ་བསྒོ་འདོད་པས་གྲོང༌། །སྔ་དྲོ་གསུམ་དང་ཕྱི་དྲོ་བཞིར་རྒྱུས་ལའོ། །ནམ་ལ་རྒྱལ་པོའི་
ཁབ་ཏུ་ཕྱིན་པ་ནའོ། །འདོན་པ་འདི་ཡོད་ད་གཟོད་ཤེས་སྨྲ་ན། །རྨོངས་མིན་ནའོ་རིན་ཆེའི་ཁབ་རལ་བཟོས། །དགེ་འདུན་མལ་ཁྲི་རྐང་ཚད་ལྷག་བྱས་དང༌། ྋ དེ་མལ་བལ་བདལ་གདིང་བ་
གཡན་པ་དགབ། །རས་ཆེན་ཆོས་གོས་ཚད་ལས་ལྷག་བྱེད་རྣམས། །དགེ་སློང་མ་གྲལ་བསླབ་པ་ནགས་བརྟག་པ། །སོར་བཤགས་སྡེ་ཡིན་སོ་སོར་བཤགས་བྱའི་ཕྱིར། །ཉེ་མིན་དགེ་སློང་མ་
ལ་གྲོང་དུ་ཟས། །བླངས་པ་གཉིས་ཆར་གནས་ཟོས་གང་ཉེ་དུས། །གཉེར་མིན་ཁྱིམ་དུ་དགེ་སློང་མས་བསྒོ་བཤམས། །མ་བཟློག་ཟོས་སོ་ཤེས་གཙོ་བསླབ་པའི་སྡོམ། །སྦྱིན་ལས་རུང་མིན་
ཝཱ བླངས་ཟོས་འཇིགས་བཅས་སུ། །མ་བསྙིལ་ཕྱི་རོལ་དགོན་པར་བླངས་ཟོས་ལའོ། །གོས་བགོ་བཅུ་དང་སྤྱོད་ཡུལ་འགྲོ་ཉི་ཤུ། །འདུག་དགུ་ཟས་བླང་བརྒྱད་དང་ཟ་ཉེར་གཅིག །ལྷུང་བཟེད་

བཅུ་བཞི་ཆོས་བསྟན་ཉེར་དྲུག་དང་། །བསྒྲུབ་པའི་ཚུལ་གསུམ་རྒྱུ་གཅིག་ཉེས་བྱས་སྡེ། །འདི་སྤྱད་ཉེས་བྱས་ཉིད་ཕྱིར་བཟློག་སྟེ་བསླབ། །ཤམ་ཐབས་ཅི་ནས་ཟླུམ་མིན་བརྩེངས་དང་འཇོལ། །
གླང་སྣ་ལྟེབས་དང་ཕུར་མ་གདེངས་ཀ་འདྲ། །སྟོད་གཡོགས་ཟླུམ་མིན་བརྩེངས་འཇོལ་ཁྱིམ་འགྲོ་ན། །མ་བསྡམས་བགོས་བསྐྱངས་མིག་གཡེང་གང་ཙམ་མིན། །མགོ་གཡོགས་བརྗེས་གཟར་
གཉའ་གོང་ལྟག་པར་བསྣོལ། །མཆོང་བརྐྱང་ཙོག་བུ་བྲང་བ་དཀུར་བརྟེན་དང༌། །ལུས་བསྒྱུར་ལག་སྐྱོག་མགོ་བསྒྱུར་ཕྲག་སྤྲད་སྦྲེལ། །སྟན་ལ་མ་བསྒོ་མ་བརྟགས་ལྕིད་ཕབ་དང༌། །རྐང་པ་
བརླ་བསྣོལ་ལོང་བུ་ལོང་བུར་བཞག །རྐང་དགུག་གདངས་དང་འདོམས་སྣང་འགྲམ་སྟན་ཐབས། །ལེགས་པར་མ་བླངས་མུ་ད་ཁ་ཆ་མཉམ། །མཐར་ཆགས་མིན་དང་ལྟ་མིན་མ་འོངས་
བཟེད༑ །ལྷག་པོར་འདོད་དགབ་སྟེང་དུ་སྣོད་གཟུང་དང༌། །འགལ་ཟོས་ཁམ་ཆུང་ཆེ་དང་རན་པར་མིན། །ཁ་གདངས་བཀང་སྟེ་སྨྲ་བ་ཙུག་ཙུག་དང༌། །ཅག་ཅག་ཧུ་ཧུ་ཕུ་ཕུ་ལྕེ་ཕྱུང་ཟ།
འབྲུ་ནན་ཐ་དད་འཕྱས་གདགས་མགུར་བ་སྤོ། །རྐན་ཏོག་ཁམ་འཕྲོ་བཅད་དང་ལག་པ་བལྡག །འབྱོང་དང་ལག་སྤྲུག་སྣོད་བསྐྱོམ་འདྲ་བྱས་གཞོམ། །འཕྱས་གདགས་ཕྱིར་བལྟ་འབགས་པས་ཆུ་

༄༅། །སྣོད་འཛིན། །འབགས་ཆུ་གཞན་གཏོར་མ་དྲིས་ཁྱིམ་དུ་དབོ། །ལྷག་བླུགས་གཞི་མེད་གད་གཡང་གཟར་པོར་བཞག །འགྲེང་གང་གཡང་གཟར་རྒྱུན་འབབ་དྲག་
25/12/00
པོར་བཀྲུས། །འགྲེང་ཉལ་དམའ་བར་འདུག་དང་ཕྱི་ནས་འོང༌། །ལམ་གྱི་འགྲམ་སོགས་དོ་ཀེར་ཞྭ་ཅོད་པན། །ཕྲེང་དང་དཀྲིས་དང་གླང་པོ་རྟ་དང་བཞོན། །མཆིལ་ལྷམ་འཁར་གདུགས་
མ
མཚོན་ཆ་རལ་གྲི་དང༌། །དགྲ་ཆ་གོ་ཆ་གྱོན་པ་རྣམས་ལ་བཤད། །འགྲེང་ཆུ་སྔོ་བཅས་ས་ལ་བཤང་གཅི་དོར། །ཤིང་ལ་མི་གང་མཐོར་འཛེག་གནང་ལ་མིན། །མི་ཚངས་སྤྱོད་ལེན་གསོད་སྨྲ་
རེག་པ་དང༌། །ལུས་བཀན་འཆབ་དང་བཟློག་པ་ཕམ་པ་བརྒྱད། །སྨྱན་བྱེད་གཞི་མེད་བག་ཙམ་ཆ་བཅས་ལེན། །ལེན་འཇུག་མཚན་འབྲལ་ཉིན་འབྲལ་ལམ་ལ་འཇུག །ཆུ་བརྒལ་རབ་འབྱིན་
ཤི་ནོར་བཟོད་བྱེད་དང༌། །སྤོང་དང་འཐབ་ཀྲོལ་བརྟེན་པ་བརྟེན་དུ་འཇུག །དགེ་འདུན་དབྱེན་དང་དེར་ཕྱོགས་ཁྱིམ་སུན་འབྱིན། །བཀའ་བློ་མི་བདེ་ཉི་ཤུ་ལྷག་མ་ཡིན། །སྤང་ལྟུང་སོ་གསུམ་
༈ ལྟུང་བྱེད་བརྒྱ་བརྒྱད་ཅུ། །སོར་བཤགས་བཅུ་གཅིག་ཉེས་བྱས་བརྒྱ་བཅུ་གཉིས། །རྩ་བ་དྲུག་དང་རྗེས་མཐུན་ཆོས་དྲུག་པོ། །དགེ་སློབ་མ་ལ་ལྷག་པོའོ་དགེ་ཚུལ་ནི། །གང་ཞིག་སྲོག་གཅོད་

གཞན་གྱི་ནོར་འཕྲོག་དང༌། །མི་ཚངས་སྤྱོད་བརྫུན་བཅོས་མའི་ཆང་ལ་སོགས། །གར་སོགས་ཕྲེང་སོགས་མལ་ཆེན་མཐོ་བ་དང༌། །ཕྱི་དྲོའི་ཁ་ཟས་དངུལ་ཉིད་སྤོང་བ་སྟེ། །ག་ནང་བ་ཉེས་མེད་
བཅུ་གསུམ་མ་གཏོགས་པ། །འདིར་བསྟན་བླངས་པའི་ཕྱོགས་མཐུན་ཤེས་པར་བྱོས། །རྩ་བཞི་ཆང་དང་ལྔ་སྤོང་དགེ་བསྙེན་ལ། །ཚུལ་ཁྲིམས་བག་ཡོད་བརྟུལ་ཞུགས་ཡན་ལག་བརྒྱད། །མི་
དགེ་ལྷག་དྲུག་གཉིས་གའི་ཕྱོགས་མཐུན་ཡིན། །རྣམ་དག་ལ་གསུངས་བསླབ་པ་བྱིན་པར་འདྲ། །དེར་ལྟོས་མ་རྫོགས་ཉམས་དང་མ་ཆགས་སྦྱོར། །ཉེས་བྱས་ཚིགས་གཞན་བླངས་འདས
ཕྱོགས་མཐུན་ཡང༌། །གཞན་གྱི་རྣམ་རྟེན་ལ་སྐྱེད་འདུ་ཤེས་དགོས། །ཚིགས་ལྔར་སྦྱོར་བྱས་ཕྱི་མར་ན་སྨད་ཉིད། །དཀོན་པའི་རྫས་བཀག་བཟང་དང་རིན་འདྲ་མཚུངས། །མཚན་གྱུར་དེ་ཡི་
ཞིང་ཡིན་ཆེ་ལས་ཆུང་། །མེད་ལས་ཡོད་མིན་ཡོད་ལས་མེད་འགྱུར་བརྩི། །གཞི་གཅིག་དུར་བཅས་དེ་ཉིད་ཀུན་སློང་གི །དེ་ཆ་དེར་གཏོགས་ཆུང་མིན་ཐ་དད་འབྲས། །ལྟུང་མིན་ཁ་ན་མ་ཐོ་
སྨད་པ་དེའི། །ལྟུང་བའང་ན་སྨད་རྨི་ལམ་ཉེས་མེད་ཡིན། །ཁྱིམ་བབས་ཕུལ་བ་སླར་རྫོགས་བཏང་ལ་མིན། །ཅི་རིགས་ཐུན་མོང་བསྟན་པས་སྤྱིར་བསྟན་གསུངས། །སྤོང་བའི་ཞལ་ཏ་བསྐོ་

།ཞིང་སྤོང་ཁང་བརྩིག །བསྡུ་ཕྱིར་གཎྜི་བརྡུང་ཞིང་བརྡུང་བ་ལྔ། །གསོ་སྦྱོང་གི་ནི་གནས་ལ་བློ་མཐུན་བྱ། །དཔག་ཚད་ཕྱེད་གསུམ་མཚམས་ཆེན་ཕྱོགས་བཞི་༄ ༅།
རུ༑ །མཚན་མ་བརྟན་གཟུགས་དྲིས་ཙིག་དགེ་འདུན་ལ། ྋ །བསྒོནས་ཐམས་ཅད་འདུག་ཅིང་མཐུན་གྱུར་ཚེ། །བཙུགས་པ་གོ་བྱས་གཅིག་གིས་གསལ་བ་དང་། །ལས་ཀྱི་མཚམས་ཆེན་བཅད་
ལ་ཆོས་གོས་དང༌། །མི་འབྲལ་གནང་བ་སྦྱིན་ནོ་མི་མཁོ་ན། །མཚམས་ཆེན་བཀྲོལ་ལ་འཚམས་བུ་ཆུང་བཅད་ཅིང༌། །འདོད་ན་ཆོས་གོས་མི་འབྲལ་གནང་བའང་སྦྱིན། །ཆུང་ངུ་བཅིངས་དེར་
མཚམས་ཆེན་སླར་བཅད་གནང་། །གཉིས་ཀར་དགེ་འདུན་བཀོད་དེ་ལས་བྱེད་པའི། །ཚིག་གིས་མཚམས་གཉིས་ཅིག་ཅར་དགྲོལ་བ་དང༌། །བཅད་ནས་གནང་བ་སྦྱིན་བཞི་ཡང་ན་བ། །མེད་
ཕུལ་གྱུར་དང་སྐྱ་རེངས་ལས་ཀྱིས་འཇིག །མ་བཅད་ལས་ལ་བརྩིག་པ་མཚམས་ཡིན་ལ། །མ་བསྐོར་ཝ་ཀ་ཆུ་འཛག་གང་འབབ་ཚུན། །གྲོང་ལ་ཉེན་ཀོར་དགོན་པར་རྒྱང་གྲགས་མཐའ། །
ཝཱ མཚམས་དེར་གཏོགས་པའི་དཀྱིལ་འཁོར་པ་ཐམས་ཅད། །ལས་ལ་འདུ་བྱ་མི་མཐུན་བྱེད་འགལ་ཚབས། །དེ་ནང་ཆོས་གོས་མེད་པས་འགྱོད་མི་བྱ། །འདུ་བར་མི་ནུས་པ་ལ་ཡོངས་དག་༔

འདུན༑ །རིམ་པའམ་ཅིག་ཅར་བླང་ངོ་རྒྱལ་པོས་གཟུང་། །མཚམས་ནང་འདུག་ན་ཕོ་ཉ་ལས་ཐ་དད། །བརྩམས་ལ་ཕན་ཚུན་ཕུལ་བས་མཐུན་པ་འགྲུབ། ། གློ་བུར་འོངས་འབོད་མྱོས་ལ་གནང་
བ་སྦྱིན། །ལྟུང་བ་ཅན་རྣམས་ལས་ལ་འཇུག་པའི་སྔོན། བཤགས་བསྡམ་བྱིན་བརླབ་དགེ་འདུན་ལྟུང་བ་མཐུན། །ཡིད་གཉིས་རྩོད་དང་དེས་ཉིད་མ་ཡིན་ན། །གྲུབ་ནའོ་མིན་ན་གསོལ་བ་འབའ་
ཞིག་པས། །བྱིན་བརླབ་ལས་ཞུགས་དྲན་དང་ཡིད་གཉིས་ཟ། །གཞན་གྱི་དྲུང་ན་མོ་དང་ལས་བྱེད་ཡིད། །ཞི་གནས་མཐུན་པའི་གསོ་སྦྱོང་ཕྱི་མར་ལྔ། །ར་བ་ཐ་ཆུང་འབྲིང་གཉིས་གནམ་སྟོང་
ནི༑ །ཞག་མི་ཐུབ་པས་གསོ་སྦྱོང་བཅུ་བཞི་པ། །ལྷག་མ་བཅོ་ལྔ་པར་བཞག་ཟླ་བའི་ཤོལ། །རྒྱལ་པོ་རྒྱུ་སྐར་མཁན་རྗེས་ཚེས་གྲངས་ནི། །སྤོ་བས་བགྲང་ཞིང་མ་འཆམ་གར་མང་བཙན།
དུས་བཟང་ཀུན་ལ་རྒྱུད་ཆགས་གསུམ་པ་དང༌། །ཟླ་ཕྱེད་སེང་གེའི་ཁྲིར་འཁོད་གནས་བརྟན་གྱིས། །སོ་ཐར་མདོ་ཡི་དང་པོར་བྱ་སྟོན་ནས། །གསོལ་བ་འཛིན་འཇུག་འདོན་པ་ལྔ་ལས་གང་།
བརྩམས་པ་སྡེ་ཚན་རྫོགས་པ་མ་འཁྲུལ་འདོན། །འཇིགས་ལམ་སྡོད་དུ་མི་བཏུབ་འགྲོ་བཞིན་ཀློག །མ་ཚང་གསོ་སྦྱོང་བྱིན་བརླབས་བྱ་བར་གསུངས། །ཟླ་ཕྱེད་སྦྱིན་བདག་ཞལ་ཏ་སྤྱོད་ཡུལ་

།གྲོང༌། །བསོད་སྙོམས་ནད་གཡོག་གནས་ཀྱི་བླ་མ་ཡོད། །འཐབ་ཀྲོལ་ཅན་མེད་མི་འབྱུང་དེར་གནས་ཁང༌། །བྱི་དོར་གནས་མལ་ཁྲིའུ་ཆོལ་ཟངས་བྱས།
སྟོབས་སྤྲོ་གཅིག་གམ་དུ་མ་བསྐོས་ནས་དབྱར། །འབྲིང་པོའི་ཉ་ཉིན་ཁྲིམས་སུ་བྱ་བ་བརྗོད། །ལས་བྱེད་པས་གསོལ་བྲིམས་པ་གོ་བར་བྱ། །གནས་མལ་རིམ་པ་བཞིན་བསྟབས་བསྒོ་བ་དང་།
བརྗོད་ནས་ཕྱི་དེ་ཉིན་ལ་རང་གི་གནས། །གཡོགས་པར་གནས་པར་ཁས་བླངས་དགེ་སློང་མདུན། །ཕྱི་མ་སྔགས་ཀྱི་བྱེ་བྲག་དགོས་པའི་ཆེད། །ཞག་བདུན་བཞི་བཅུའི་གནང་བ་སྦྱིན་པར་བྱ།
བཅུ་གསུམ་མི་ནུས་དགག་དབྱེ་འདུན་བླངས་མཐུན་སོགས་བཞི། །བྱིན་བརླབ་དགག་དབྱེ་བྱེད་བསྐོ་གསོལ་ནས་སུ། རྩྭ་བྲིམས་གཉིས་ཀས་གཟུང་མནན་དགག་དབྱེ་ནི། །གསུམ་གྱིའོ་རྐྱེན་གྱིས་གཉིས་
གཅིག་རང་ཉིད་གཞན། །གོ་བྱ་རྫས་བླང་ཚིག་གི་རྫས་ཀྱི་བྱ། །དམིགས་བསལ་ཚོགས་དང་གཉིས་ཐལ་གཞན་བྱས་སོ། །མ་ལོངས་བྱིན་གྱིས་བརླབས་པོ་སྡེ་ལྔས་སོ། །སྲ་བརྐྱང་བགྱི་དང་
ཝཱ བསྐོ་བྱ་སྟོན་འབྲིང་གི །བཅུ་དྲུག་ཉིན་པར་རུང་བ་ལས་ཀྱི་གཏད། །གོ་རིམ་ཇི་བཞིན་འདིང་བཟླས་རེ་རེའི་མདུན། །བཏིང་ངོ་ཞེས་པས་གོ་བྱ་གཞན་གྱིས་ལེན། །དུས་སུ་གསེང་བྲད་སྤྲག་གོ་ལྩ

ཁྱིམ་སོགས་མིན། །མ་ཞིག་དཔྱིད་རའི་ཉར་དབྱུང་ལྷགས་དུས་ཉིད། །ཕན་ཡོན་རྙེད་པ་བཅུ་དང་ལྔས་ཐོབ་མིན། །རྒྱུ་བདུན་གོས་དྲུག་ལ་ནི་ཆོས་གོས་གཉིས། །སྣམ་སྦྱར་དགུ་དང་བླ་གོས་
གསུམ་མཐང་གོས། །གཉིས་ཏེ་ཚད་ལྡན་རུང་བའི་ཚོན་གྱིས་བསྒྱུར། །མ་རྙེད་ཕོངས་ལ་འཁོར་གསུམ་ཁེབས་ཙམ་གནང་། །རྔུལ་གཟན་ཤམ་ཐབས་གཉིས་གཉིས་གཡན་པ་དགབ། །གདིང་
བ་རས་ཆེན་སྐྲ་གཟེད་གདོང་རྣག་གཟན། །དྲས་པ་གསུམ་སྟེ་བཅུ་གསུམ་འཚོ་བ་དང༌། །ལྷག་དང་མཁོ་དང་ཕྲན་ཚེགས་ཡོ་བྱད་བཞི། །བསྒྱར་དྲུབ་འཚོ་དང་མཁོ་བ་ལྷག་པ་ཡིས། །ཡོ་བྱད་
རུང་བ་བྱིན་བརླབ་མི་རུང་བ། །གཞན་གྱིར་བསྔོས་ལ་བརྟག་འོས་ཡིད་བརྟན་བྱ། །བརྙན་པོ་རེ་ཞིག་པར་བྱ་བསྒོ་བ་ལྔ། །མཐའ་མིན་ཕྱོགས་སོང་མི་དབང་ཤི་བའི་རྫས། །ཡོ་བྱད་དྲུག་ནི་ནད་
གཡོག་དབང་དེ་ཡང༌། །ལྷག་ཚེ་འབྲིང་ཐོབ་བུད་མེད་ཁྱིམ་པར་མིན། །མང་ཚེ་ཕྱི་མའོ་ལྷག་པོ་བྱིན་བརླབས་ནས། །དགེ་འདུན་ལའོ་ཤམ་ཐབས་གྱོན་པས་ནི། །མཐའ་དག་བྱེད་རུང་བླ་གོས་
གཙང་མའི་སར། །སྣམ་སྦྱར་དགེ་འདུན་འདུས་དང་ཟས་དང་ཕྱག །གྲོང་སོགས་འཇུག་ཚེ་བསྒོ་བྱ་གཞན་དུ་མིན། །མ་གཡོགས་གནས་མལ་མི་རུང་གཞན་མེད་ན། །བླ་གོས་བཞི་བལྟབ་

༄༅། །འདིང་ངོ་མ་ཁྱེར་བས། །གནས་ན་གཞན་གྱི་དཀར་པོ་མ་དྲས་རྒྱུར། །བྱིན་རླབས་ཟས་མིན་གོས་གཅིག་བཀག་དེ་བཞིན། །གོས་མེད་ཁྲུས་སོ་མང་པོ་བླང་གོས་
གཅིག །མ་གནང་གཅིག་པུས་བདག་གིར་བྱར་རུང་མིན། །སྐ་རགས་བེའུ་རས་སོགས་རྗེས་གནང་སྤྱད། །དག་ཕྱིར་བཙོ་བླག་མཁན་མིན་རང་གིས་བཀྲུ། །ཡུལ་དབུས་མལ་སྟན་མ་གནང་
སྟན་ཙམ་གྱི། །མཐའ་ཁོབ་མལ་སྟན་གཉིས་ཀ་ཀོ་པགས་ལྷམ། །གནང་ངོ་མིག་ཕན་དོམ་ལྤགས་བཅང་བའང་གསུངས། །ནས་ཆན་སྣམ་མཁུར་འབྲས་ཆན་ཉ་ཤ་བཟའ། །སྡོང་བུ་འབྲས་བུ་
ཨུཏྤལ་ལ་སོགས་བཅའ། །དེ་དག་དུས་རུང་ཆུ་ཤིང་སོགས་བརྒྱད་འབྲས། །བཏུང་བ་ཚགས་བཙགས་རུང་ཆུས་བསླད་པ་དང་། །དར་བ་ཁུར་ཆུ་རྩབ་མོ་ལྔ་དུས་མིན། །བུར་ཆུ་ཐུན་ཚོད་རུང་
དང་ཞག་བདུན་པ། །བུ་རམ་འབྲུ་མར་སྦྲང་རྩི་མར་ཁ་ར། །ཧྭགས་དང་ཞག་ལྔ་ཡིན་ནོ་འཚོ་བའི་སྨན། །རྩ་བ་སྡོང་བུ་ལོ་མ་མེ་ཏོག་འབྲས། །སྨན་གྱི་དོན་དུ་གསལ་ལོ་ཁ་ཟས་མིན། །
ལྷ བསྲེས་ན་དུས་རུང་གཞན་གསུམ་བྱིན་བརླབ་བྱ། །རུང་བའི་ཁང་བགྱིས་དྲན་པ་ཉེར་བཞག་ནས། །ལག་བསྩལ་བསོད་སྙོམས་བླངས་ནད་སྨན་ཤེས་ཟ། །དགེ་འདུན་དོན་དུ་གྲོང་ཞིང་སོགས་

ལེན་གནང༌། །གསོལ་བ་གསོལ་གཉིས་གསོལ་བཞི་ཉེར་བཞི་དང་། །ཞེ་བདུན་སུམ་ཅུ་མངོན་སུམ་རྗེས་བསྒྲག་འདུ། །དགེ་འདུན་ཚང་དང་ལས་བརྗོད་ལས་བྱེད་པ། །ཆོ་ག་བཞིན་བགྱིད་
ལས་ཀྱི་གཞི་རུ་གསུངས། །ཕམ་པ་འཆབ་བཅས་རྒྱུད་དེ་གསོར་མི་རུང༌། །འཆབ་མེད་དགེ་འདུན་ལ་ནི་ཇི་སྲིད་འཚོར། །བསླབ་པ་ནོས་སྤྱད་བསླབ་པའང་དམན་སྤྱོད་རྣམས། །ལེན་དང་ཁྱད་
སྤྱོད་རྣམས་སྤོང་མཚམས་ནང་དུ། །ཀུན་ལ་ལྕི་བཤགས་ཡང་བ་ཕྱི་རོལ་བཞིར། །བཅབས་ལྷག་སྤོ་བ་ནོད་སྤྱད་དབྱུང་སྤོ་བཞིན། །གཉིས་བྱུང་གཞི་ནས་ཡང་བྱུང་ལང་གཞི་ནས། །བཞི་བྱུང་
ནན་ཏུར་འཆབ་མེད་མགུ་བའང་སྦྱར། །སྤོ་བཞིན་འཆབ་མེད་གཅིག་བྱུང་མགུ་སྤྱོད་བཟློག །ཉི་ཤུས་ཕྱིར་ལྔ་ལྕི་དང་ཡང་ནང་གཅིག །གླེང་བས་མི་འཆོས་སྡིགས་སྨད་བསྐྲད་དང་འགྱེད།
གནས་དབྱུང་ཅི་རིགས་པར་སྦྱར་བཟོད་ནས་མཐོལ། །བྱུང་རྫས་སྤང་ལོན་བཤགས་བྱ་གཞན་རྣམས་ལ། །མིང་དང་སྡེ་སྨོས་སྔགས་ཀྱི་གཅིག་མདུན་དུའོ། །དགེ་ཚུལ་དགེ་སློང་མདུན་བཤགས་
འཆབ་བཅས་ན། །བསླབ་སྦྱིན་སྡིག་ལྟ་འཛིན་ན་བསྙིལ་བར་བྱ། །མ་གསུམ་ཁྱད་ཆོས་ཅུང་ཟད་བསྒྱུར་བ་ཙམ། །བསླབ་པ་ཕུལ་དང་ཤི་འཕོས་རྩ་བ་ཆད། །ལན་གསུམ་མཚན་གྱུར་ཤེས་དང་༔

༄༅། །མཚན་མོ་འདས། །གཏོང་རྒྱུ་ཡིན་ནོ་རྩོད་པ་ཞི་བྱའི་ཆོས། །ཁ་སྦུབ་ངོ་བོ་ཉིད་ཚོལ་གསོ་སྦྱོང་དང༌། །དགག་དབྱེ་བཞག་པ་དང་ནི་གཏོང་དང་ལེན། །བྱེ་ལ་བཟོད
པ་གསོལ་དང་མཐུན་པ་དང་། །གསོ་སྦྱོང་གསོལ་བ་ལེན་གཞུག་གཟུགས་ལ་སྦེད། །བྲིམ་དྲན་མ་སྨྱོས་མདུན་བཤགས་ཕྱིར་བཅོས་ཡིན། །གཙུག་ལག་ཁང་བྱས་བཅུ་གཉིས་གང་ཟག་བསྐོ།
རྒས་ན་འཁར་བ་དྲྭ་བའི་གནང་བ་སྦྱིན། །ཀློག་དང་ཀློག་འཇུག་རྗེས་སུ་འཇུག་པས་གནས། །ཐེག་ཆེན་ལ་ནི་ཇི་བཞིན་རང་དོན་དུ། །གཞན་དོན་འགྱུར་བ་ཐམས་ཅད་དེ་ལས་གནང་། །འདུལ་
བ་ཀུན་ལས་བཏུས་པ་སྡོམ་པ་གསུམ་གྱི་རྒྱན་ལས་ཉན་ཐོས་ཀྱི་འདུལ་བ་རྣམ་པར་བཤད་པ་སྟེ་ལེའུ་དང་པོའོ།། སྒོ་གསུམ་ཉེས་པ་མ་ལུས་སྤོང་བྱེད་པའི། །ཚུལ་ཁྲིམས་བྱང་།།
སྡོམ་ཤིང་རྟ་ཆེན་པོའི་སྲོལ། །རྣམ་གཉིས་དབྱེ་བ་རིགས་སད་སོ་ཐར་གྱི། །སྡོམ་ལྡན་གྱིས་ལེན་བཅུ་གཉིས་སྐྱེ་བའི་རྒྱུ། །སྨོན་ལམ་བཏབ་པས་ཆོས་མཐུན་མཁས་པ་དང༌། ··།ངག་རྣམས་རིག་
༈ བྱེད་དོན་འཛིན་གོ་ནུས་ལ། །སྔོན་བཏང་སྟོན་པར་འདུ་ཤེས་གསོལ་བ་བཏབ། །སྐྱབས་འགྲོ་དམིགས་ལ་ཕྱག་བྱ་ཅི་འབྱོར་མཆོད། །མདུན་དུ་ཙོག་པུའ མ་པུས་བཙུགས་སྨོན་པ་བླང་། །སྤྲོ་བ་
Image As Per Original Document

བསླབ་དང་ཕན་ཡོན་བརྗོད་པས་བསྡུས། །ཕྱག་བྱས་རྐང་པར་གཏུགས་ནས་གསོལ་བ་བཏབ། །དྲི་དང་ཚོགས་གསོག་སྟོན་པའི་འདུ་ཤེས་ཀྱིས། །ཕྱག་བྱ་བསྐུལ་ནས་དྲི་ལན་དང་བ་བསྐྱེད།
གོ་བྱ་དྲི་དང་ཁས་ལེན་གྱུར་ན་བྱིན། །མཁྱེན་པར་གསོལ་དང་གཟིགས་འཇུག་གྱ་ཚོམ་མིན། །བསླབ་གཞི་ཕན་ཡོན་འཇུག་པའི་ཆོ་ག་ཡིན། །མེད་ན་སྐ་གཟུགས་སྤྱན་སྔར་རང་གིས་ལེན།
སེམས་ཅན་མི་བཏང་ཕན་ཡོན་དྲན་པར་བྱ། །ཚོགས་གཉིས་བསག་དང་ཡང་ཡང་སེམས་སྦྱང་དང༌། །དཀར་ནག་ཆོས་བརྒྱད་བླང་དོར་སྨོན་པའི་ཡིན། །བླ་མ་མཆོད་འོས་བསླུ་དང་གཞན་
འགྱོད་པའི། །གནས་མ་ཡིན་ལ་འགྱོད་སྐྱེད་བྱང་སེམས་ལ། །སྡང་བའི་ཚིག་སྨྲ་ཀུན་ལ་གཡོ་སྒྱུ་སྤྱོད། །ནག་པོའི་ཆོས་སོ་མི་ཉམས་བྱེད་པའི་ཆོས། །སྲོག་གི་ཕྱིར་ཡང་བརྫུན་དུ་མི་སྨྲ་
དང་༑ །འགྲོ་ལ་ལྷག་བསམ་དག་པས་གནས་པ་དང༌། །སེམས་བསྐྱེད་སྟོན་པར་འདུ་ཤེས་ཡོན་ཏན་བསྒྲག །དགེ་ལ་གཞན་འགོད་དེ་ཡང་བླ་མེད་དུའོ། །འཇུག་པའི་སེམས་ཀྱི་བདག་ཉིད་
སྡོམ་གནས་པས། །ཚུལ་ཁྲིམས་བསླབ་པ་གསུམ་ལ་ལེགས་པར་བསླབ། །ཡང་དག་བླངས་པ་རིས་བདུན་སྡོམ་པ་དང༌། །ཆོས་བསྒྲུབ་བསྲུང་དང་རྣམ་སྤེལ་དགེ་ཆོས་དང་། །བཅུ་གཅིག་

སྡོམ་༄༅། །སེམས་ཅན་དོན་བྱེད་རྣམ་གསུམ་དུ། །ཚུལ་ཁྲིམས་རྣམ་གཞག་གཞན་རྣམས་འདུས་པ་ཡིན། །འདས་འདོད་མི་ལྟ་མ་འོངས་ལ་མི་དགའ། །ད་ལྟ་བྱུང་ལ་ཞེན་མེད་
གསུམ་དབེན་པར་དགའ། །ངག་རྟོག་ཡོངས་དག་བདག་ཉིད་ཁྱད་མི་གསོད། །དེས་བཟོད་བག་ཡོད་ཆོ་ག་འཚོ་བ་དག །རྣམ་བཅུས་དང་པོ་ལེགས་བསྡམས་འགྱུར་བ་ཡིན། །སྦྱིན་ཚུལ་བཟོད་བརྩོན་
བསམ་གཏན་ཉེར་གནས་ལྔ། །ཤེས་རབ་ལྔ་སྟེ་བཅུས་ནི་དགེ་ཆོས་དང་། །སེམས་ཅན་བཅུ་གཅིག་པོ་ལ་བཅུ་གཅིག་གིས། །འཚམ་པའི་དོན་བྱེད་ལྷག་མའི་ལེགས་བྱེད་ཡིན། །རྙེད་བཀུར་
བཅུ་དྲུག་
ལྷག་ཞེན་བདག་བསྟོད་གཞན་སྨོད་དང་། །སེར་སྣས་ཟང་ཟིང་ནོར་དང་ཆོས་མི་སྟེར། ཁྲོ་བས་གཞན་འཚེ་ཤད་སྦྱངས་ཀྱིས་མི་ཟློག །གཡོམ་ལས་ཆོས་ལྟར་བཅོས་མོས་སྟོན་པ་བཞི། །ཀུན་
དཀྲིས་ཆེན་པོས་སྡོམ་པ་འཇིག་བྱེད་པ། །ཕམ་པ་ཉིད་གསུང་ཆུང་དང་འབྲིང་ལ་མིན། །རྒྱུན་མི་ཆད་སྤྱོད་ངོ་ཚ་ཁྲེལ་མེད་དང༌། །དེས་མགུ་དགའ་དང་དེ་ཉིད་ཡོན་ཏན་དུ། །ལྟ་བ་དེ་ལ་ཀུན་
༈ དཀྲིས་ཆེན་པོ་ཟེར། །མི་མཆོད་འདོད་པ་དང་ལེན་རྒན་སོགས་ལ། །མི་གུས་དྲི་ལན་མི་བརློན་འགྲོན་གཉེར་བར། །མི་འགྲོ་གསེར་སོགས་བསྟབས་པ་མི་ལེན་དང༌། །ཆོས་འདོད་མི་སྦྱིན་

ཚུལ་འཆལ་སོགས་འདོར་དང༌། །དད་ཕྱིར་མི་སློབ་སྙིང་ལས་ཆུང་ངུར་གནས། །སྙིང་རྗེས་མི་བགྱིད་ལོག་འཚོ་བདག་གིར་སྤྱོད། །རྒོད་དང་མྱ་ངན་འདས་ལ་རྒྱབ་ཕྱོགས་སྨྲ། །ཚིག་མི་བཙུན་
དང་དོན་འགྱུར་བྱེད་པ་སྤོང༌། །གཤེ་ལན་གཤེ་དང་ཁྲོས་འདོར་ཁྲོ་བ་ལེན། །འདོད་ཕྱིར་འཁོར་སྡད་ལེ་ལོ་མི་སེལ་དང༌། །འདུ་འཛིའི་གཏམ་ཆགས་གདམ་ངག་མི་ནོད་དང་། །སྒྲིབ་པ་དང་
ལེན་བསམ་གཏན་རོ་ལ་བལྟ། །ཉན་ཐོས་ཐེག་སྤོང་དེ་དང་མུ་སྟེགས་ལ། །རང་ཚུལ་དོར་བརྩོན་ཕྱི་མ་ལ་དགའ་དང༌། །ཐེག་ཆེན་སྐར་འདེབས་བདག་བསྟོད་གཞན་སྨོད་དང༌། །ཆོས་དོན་མི་
འགྲོ་ཆོས་སྨྲ་ཁྱད་གསོད་དང༌། །ཡི་གེ་རྟོན་སྨྲ་སེམས་ཅན་བྱ་གྲོགས་མིན། །ནད་པར་རིམ་གྲོ་བྲལ་དང་སྡུག་མི་སེལ། །བག་མེད་པ་ལ་རིགས་པ་མི་སྟོན་དང༌། །ཕན་ལན་མི་འཇལ་མྱ་ངན་མི་
བསང་དང༌། །འདོད་པ་མི་སྟེར་འཁོར་གྱི་དོན་མི་བྱེད། །གཞན་བློ་མི་བསྟུན་དེ་བསྔགས་མི་བརྗོད་དང༌། །འོས་པ་ཚར་མི་གཅོད་དང་རྫུ་འཕྲུལ་གྱིས། །སྐྲག་པར་མི་བྱེད་ཞེ་དྲུག་ང་རྒྱལ་
དང་༑ །ཀུན་ནས་མནར་སེམས་ཀྱིས་སྤྱད་ཉོན་མོངས་ཅན། །སྙོམས་སེམས་བག་མེད་ཀྱིས་བྱས་ཉོན་མོངས་མིན། །བརྩེ་དང་ཕན་འདོད་དགོས་དབང་ཚོར་བས་གཟིར། །སེམས་འཁྲུགས་༔

།ཉེས་མེད་ངོ་བོ་ཉིད་དང་ནི། །བྱེད་ལས་བསམ་པ་གཞི་ལས་བསགས་པ་ལྔ། །ཆུང་འབྲིང་ཆེར་དབྱེ་ཕལ་ཆེར་ཞེ་སྡང་གིའོ། །ཕམ་པས་གཏོང་ཕྱིར་སླར་བླང་འབྲིང་༄༅།
ནི་གསུམ། །ཐ་མ་གཅིག་མདུན་དངོས་པོ་བརྗོད་པས་བཤགས། །མཐུན་པས་གང་ཟག་མེད་ན་ཡིད་ཀྱིས་བསྡམ། །ཕུལ་དང་སྨོན་པ་བཏང་དང་ལོག་ལྟས་གཏོང༌། །གཞན་དུ་ཚེ་འཕོས་ནས་
ཀྱང་རྗེས་སུ་འབྲང་། །རྣམ་དག་ཕན་ཡོན་འཕགས་པ་ཐོགས་མེད་ལུགས། །རབ་དད་སེམས་བརྟན་དགེ་བའི་བཤེས་མདུན་དུ། །ཡན་ལག་བདུན་མཐར་དམ་བཅའ་ཚིག་བརྗོད་པས། །སྨོན་
འཇུག་ཅིག་ཅར་བླང་ཞིང་དགའ་བ་བསྒོམ། །མེད་ན་རང་གིས་སྐྱ་གཟུགས་སོགས་ལས་བླང་། །གང་གིས་རིགས་དང་མི་རིགས་མ་བརྟགས་པར། །རྩོམ་མམ་བཟློག་གམ་བཏང་སྙོམས་འཇོག་
པ་དང༌། །འོས་ལས་འདས་བྱེད་ཐམས་ཅད་ལྟུང་བའི་སྡེ། །དོན་ཆེན་བསྒྲུབ་ལ་ཆུང་བཏང་གཟུགས་བརྙན་དང་། །ནུས་པའི་ཡུལ་མིན་ཐམས་ཅད་ལྟུང་མེད་དེ། །མི་ནུས་དེར་བརྩོན་དེ་ཡི་
* གཟུགས་བརྙན་ཡིན། གསུམ་གྱི་དཀོར་འཕྲོག་དང་པོ་ཆོས་སྤོང་གཉིས།ྋ །ཚུལ་ལྡན་ཚུལ་འཆལ་འཕྲོག་བསྣན་བཙོན་རར་གཞུག །སྲོག་འབྲལ་བསླབ་པ་འབེབས་པ་གསུམ་པ་སྟེ།

མཚམས་མེད་ལས་བྱེད་བཞི་དང་ལོག་ལྟ་ལྔ། །རྒྱལ་པོ་ལ་ཡིན་གྲོང་ལྗོངས་གྲོང་ཁྱེར་དང༌། །གྲོང་བརྡལ་ཡུལ་འཁོར་འཇོམས་ལྔ་བློན་པོ་དང༌། །སྟོང་པ་ཉིད་བརྗོད་ཕྱིར་ལོག་ཉན་ཐོས་
སྨོན༑ །རྫོགས་པའི་བྱང་ཆུབ་ཕྱིར་ལྡོག་སྨྲ་བྱེད་དང༌། །སོ་སོ་ཐར་སྤངས་ཐེག་ཆེན་སྦྱོར་བ་དང་། །ཉན་ཐོས་ཐེག་སྤངས་འདིར་སྦྱོང་ཉན་བླངས་དང༌། །ཕྲག་དོག་དབང་གིས་བདག་བསྟོང
གཞན་སྨད་དང༌། །རྙེད་དང་བཀུར་སྟིའི་ཆེད་དུ་བདག་འཚོང་དང༌། །དགེ་སློང་ཆད་པས་སྤྱོད་འཇུག་སུག་འབུལ་དང༌། །ཞི་གནས་འདོར་ཞིང་སྤོང་བའི་ལོངས་སྤྱོད་དག །ཁ་ཏོན་བྱེད་པར་
སྦྱིན་བརྒྱད་ཕམ་པ་ལ། །གཙོ་བོར་འབྱུང་ཉེས་བཞག་གིས་ཀུན་ལ་ཀུན། །རྩ་ལྟུང་ཉིད་འགྱུར་མིང་དུ་བཅོ་བརྒྱད་དང༌། །རྫས་སུ་བཅུ་བཞི་དེ་སྟེང་བྱང་སེམས་བཏང༌། །བྱང་སའི་ཕམ་བཞི
བསྣན་པ་ཐུན་འདས་ནའོ། །གསོལ་གདབ་རྨི་ལམ་འཕགས་པ་ནམ་སྙིང་གི །མདུན་དུ་འདུག་སྟེ་བཤགས་སམ་ཉིན་དང་མཚན། །ལན་གསུམ་ཕུང་པོ་གསུམ་པའི་མདོ་འདོན་ཅིང༌། །རྒྱལ་བ་
སྲས་བཅས་ལ་བརྟེན་ཞི་བར་བྱ། །བྱང་སེམས་བཏང་ན་སྡོམ་པ་བསྐྱར་ནས་ལེན། །གང་གིས་ལྟུང་བར་མི་འགྱུར་གནས་ཏེ་འདིར། །གཏོང་དང་བསྲུང་དང་དག་པ་སྤེལ་བ་བཞིར། །བསྡུས་

།ནས་ལུས་དང་ལོངས་སྤྱོད་དགེ་བ་ཡི། །དབྱེ་བས་རྣམ་པ་བཞི་ཡང་གསུམ་གསུམ་འགྱུར། །སེམས་ཅན་ཀུན་ལ་ལུས་དང་ལོངས་སྤྱོད་དང༌། །དུས་གསུམ་དགེ་བ་༄༅།
སྟེར་བ་གཏོང་བ་ཡིན། །བཤེས་གཉེན་བསྟེན་དང་ཆོས་འཛིན་གནོད་གྱུར་སྤོང༌། །མི་མཐུན་བདུད་ཀྱི་ལས་དང་མི་དགེའི་བཤེས། །བྱང་སེམས་བརྗེད་དང་འཁྲུལ་དང་མི་མོས་དང་། །ཞལ་ཏ་
བྱེད་པའི་གནོད་པ་རྩ་ལྟུང་དང༌། །རབ་བྱུང་བར་ཆད་བྱེད་དང་མི་དགེའི་ལམ། །དགེ་རྩ་བྱེད་པའི་བར་གཅོད་རྒྱལ་སྲས་ལ། །ཕྲག་དོག་དེ་ལ་ཁོང་ཁྲོ་སྒྲིབ་པ་དང༌། །བྱང་སེམས་བརྙས་དང་
བཅོ་བརྒྱད་ཆོས་སྤོང་ཆོས་སྨྲ་བ། །ཁྱད་དུ་གསོད་པ་དེ་ཡི་གནོད་པ་ཡིན། །དྲན་པ་བཅུ་གཉིས་བརྟེན་ལས་གུས་པ་འབྱུང༌། །དེ་ལས་ཞི་བ་དེ་ལས་ཡང་དག་པ། །ཇི་བཞིན་ཤེས་སྐྱེ་དེ་ཕྱིར་ཏིང་ངེ་
འཛིན༑ །དོན་གཉེར་དྲན་ཤེས་དང་ཚུལ་ཅན་དུ་བྱ། །ཚུལ་ཁྲིམས་ཏིང་འཛིན་གཅིག་གིས་གཅིག་འཕེལ་བ། ྋ །འདི་གཉིས་ཀྱིས་ནི་སེམས་ཡོངས་སྦྱོང་བ་འགྲུབ། །བྱང་ཆུབ་སེམས་དཔའི་
ཝཱ བསླབ་པ་འདིར་ཟད་ཅིང༌། །འདི་ནི་ཆོས་རྣམས་ཀུན་གྱི་རྩ་བ་ཡིན། །གང་གིས་རང་ཉིད་མཐོང་བའི་དེ་མ་ཐག །དགའ་དང་རངས་པར་འགྱུར་བ་ལུས་ཀྱིས་སྤྱད། །འཇམ་རན་སྙན་པར་སྨྲ་བ་

ངག་གིས་དང༌། །ང་ཡིར་མེད་པའི་ཞི་བ་སེམས་ཀྱིས་གཟུང་། །གཏན་དུ་བ་དང་ན་བའི་རྐྱེན་སྨན་དང༌། །གོས་ལ་སྲེད་པ་ཉོན་མོངས་ཅན་ལྟུང་ཕྱིར། །གནས་གསུམ་དྲན་པ་ཉེར་བཞག་དེ་
ལོངས་སྤྱད། །འདི་རྣམས་ལུས་བསྲུང་ལེགས་སྤྱད་ཚོད་རིགས་པ། །ལོངས་སྤྱོད་བསྲུང་ཡིན་རང་དོན་རྣམ་སྨིན་ལ། །སྲེད་སྤངས་འགྱོད་པར་མི་བྱ་བསྒྲགས་པ་མིན། །ཐོབ་དང་བཀུར་སྟིར་
འཇིགས་བྱ་ཁེངས་པ་སྤོངས། །ཆོས་ལ་སོམ་ཉི་དོར་བ་དགེ་བསྲུང་ངོ་། །སྟོབས་བཞི་སྡིག་སྤྱོད་བཟོད་བྱ་ཐོས་པ་བཙལ། །ནགས་གནས་མཉམ་པར་བཞག་བྱ་མི་སྡུག་དང་། །བྱམས་དང་རྟེན་
འབྲེལ་དྲན་པ་ཉེར་བཞག་བསྒོམ། །སྟོང་ཉིད་འཇུག་པ་ཉོན་མོངས་སྦྱོང་པ་སྟེ། །ལུས་དང་ཡང་དག་འཚོ་སྤྱད་ལོངས་སྤྱོད་དང༌། །སྟོང་ཉིད་སྙིང་རྗེའི་སྙིང་པོ་ཅན་གྱིས་སྤྱོད། །དགེ་བ་དེ་དག
དག་པ་གསུམ་དུ་བཞག །སྟོབས་སྐྱེད་ལེ་ལོ་མེད་པ་ལུས་སྤེལ་དང༌། །སྟོང་ཉིད་སྙིང་རྗེའི་སྙིང་པོ་ཅན་གྱིས་སྦྱིན། །ལོངས་སྤྱོད་སྤེལ་དང་དང་པོར་བརྩོན་པ་དང༌། །བསམ་པ་གཏན་པར་ནན་
ཏན་བྱས་ནས་སུ། །སྙིང་རྗེ་མདུན་བཞག་དགེ་བ་སྤེལ་བ་ནི། །བཟང་པོ་སྤྱོད་པའི་ཆོ་ག་སོགས་བཞིན་བྱ། །དད་སོགས་བསྒོམ་ཞིང་བྱམས་དང་དཀོན་མཆོག་གསུམ། །རྗེས་དྲན་ཀུན་ཏུ་སེམས་

སྡོམ་༄༅། །ཅན་དོན་བྱ་དང༌། །ཆོས་སྦྱིན་བྱང་སེམས་དགེ་བ་སྤེལ་བའི་རྒྱུ། །ཡང་དག་སྤོང་དང་བག་ཡོད་དྲན་ཤེས་བཞི། །ཀུན་ལ་འཇུག་པའི་དོན་བསྡུ་འདི་དག་ནི།
གསུམ་བསླབ་བཏུས་ལས་གསུངས་ཀླུ་སྒྲུབ་རིང་ལུགས་སོ། །ཚུལ་གཉིས་ཤིང་རྟ་གང་གིས་བཞོན་པ་དེ། །རྫོགས་པའི་སངས་རྒྱས་བགྲོད་ལ་དཀའ་བ་ཅི། །འདུལ་བ་ཀུན་ལས་བཏུས་པ་སྡོམ་པ་
གསུམ་གྱི་རྒྱན་ལས་བྱང་ཆུབ་སེམས་དཔའི་འདུལ་བ་རྣམ་པར་བཤད་པ་སྟེ་ལེའུ་གཉིས་པའོ།། །། ལུས་ངག་ཡིད་གསུམ་ཐབས་ཤེས་ཀྱིས་ཟིན་པར། །བསྡམས་པའི་ཚུལ་ཁྲིམས་
བཅུ་དགུ་སྔགས་སྡོམ་དབྱེ་བ་ནི། །བྱ་སྤྱོད་རྣལ་འབྱོར་བླ་མེད་རྒྱུད་གསུངས་པའི། །ཕྱི་མ་དབང་བསྐུར་དབྱེ་བས་རྣམ་བཞིར་བཤད། །བྱ་བ་མེད་པར་མཉམ་བཞག་མི་ནུས་པ། །རིག་གཏད་རྗེས་སུ་
གནང་དང་དབང་བསྐུར་བ། །གང་རུང་ལས་ནོད་འདི་ཡི་དབང་བསྐུར་ནི། །ཆུ་དབང་ཕྱག་རྒྱ་སྤྱི་བོར་གཏུག་པ་དང༌། །བརྒྱུད་འཛིན་རྗེས་གནང་ཙམ་སྟེ་རྩ་རྒྱུད་ལས། །དབང་ལྔ་གསུངས་པ་
༈ ཆུ་དབང་ལན་ལྔ་རུ། །བསྐུར་ན་དགོས་པས་རྒྱུད་བསྟན་དེར་ཟད་ཅིང༌། །དཀྱིལ་ཆོག་འགའ་ལས་རྣལ་འབྱོར་རྒྱུད་བཞིན་བསྒྲགས། །དེ་ཚེ་དམ་ཚིག་དག་ཀྱང་དེ་དང་མཚུངས། །དཀོན་

མཆོག་གསུམ་ལ་དད་པ་རབ་བསྐྱེད་དང༌། །གསང་སྔགས་རིགས་སྔགས་གཟུངས་སྔགས་ཚོགས་ལ་དད། །ཐེག་པ་ཆེ་ལ་ཁྱད་པར་མོས་པར་བྱ། །བླ་མ་དམ་ཚིག་ཅན་དང་མཛའ་བོར་
གུས༑ །ལྷ་ལ་དུས་མཚམས་དག་ཏུ་མཆོད་པ་དང༌། །གློ་བུར་བ་མཆོད་བསོད་ནམས་བསག་ལ་འབད། །བཟླས་བརྗོད་ལ་སོགས་གསང་སྔགས་སྤྱོད་ལ་བརྩོན། །རང་རིགས་དམ་ཚིག་དག་
ནི་ལྷག་པར་བརྟེན། །རྒྱུད་བསྲུང་རྟོགས་བྱ་སྒོ་གསུམ་ཉེར་ཞིར་བྱ། །ཁྲུས་དང་གཙང་སྦྲ་བཅུ་གཉིས་བསྒྲུབ་པའོ། །བཟླས་བརྗོད་བྱེད་ཚེ་མི་མྱུར་མི་དལ་ཞིང་། །སྒྲ་ཆེར་མི་འབྱུང་ཧ་ཅང་ཆུང་
བ་མིན། །སྨྲ་བཞིན་མ་ཡིན་གཞན་དུ་གཡེངས་བཞིན་མིན། །གུག་ཀྱེད་ཀླད་ཀོར་ཚེག་དྲག་ཉམས་པར་མིན། །གང་དང་གང་དུ་གཡེངས་བཞིན་རྒྱུ་བ་དག །དེ་དང་དེ་ནས་མྱུར་དུ་བཟློག་ནས་
སུ༑ །གསང་སྔགས་ཡི་གེ་མཆོད་ལ་ལེགས་པར་སྦྱར། །རྩེ་གཅིག་སེམས་ལས་བཟླས་བརྗོད་ཐོགས་མེད་འགྲུབ། །གསང་སྔགས་ལྷ་དང་ཟློས་ལ་སྡང་མི་བྱ། །གཞན་གཞུང་མི་མཆོད་
གསང་སྔགས་རང་བཟོར་མིན། །མ་གནང་མི་ལེན་གདོན་སོགས་ལས་མི་བྱ། །གཞན་དུ་མི་སྤྱོད་དམ་ཚིག་མེད་མི་སྦྱིན། །ཕྱག་རྒྱ་བཞོན་པ་མཚན་མ་མི་འགོང་ཞིང༌། །ཟས་དང་སྤྱོད་ལ་སྒོ་

༄༅། །གསུམ་མ་བསྡམས་མིན། །མ་གནང་མི་ཟ་བྱམས་པ་གཏང་མི་བྱ། །ཟློས་ནས་མ་ཟིན་བར་དུ་སྨྲ་བ་མིན། །ཁྲོས་ནས་དྲག་ཤུལ་མི་སྤྱོད་བདག་མི་བརྙས། །གཞན་
སུན་མི་འབྱིན་གནས་ངན་ལེན་རྣམས་སྤོང༌། །ལྟད་མོ་མི་བལྟ་སེར་སྣ་རྒྱགས་ཁེངས་བསྐྱུངས། །བཤང་གཅི་ཆུའམ་དེ་དང་ཉེར་མི་དོར། །བཅོ་བརྒྱད་འདི་དག་དགག་པའི་དམ་ཚིག་གོ །ཤ་
ཆང་ཀེའུ་སྒོག་གཙོང་འབྲུ་མར་དང༌། །ཏིལ་དང་ལ་ཕུག་འབྱུང་པོའི་ཁ་ཟས་དང༌། །ལྷ་བཤོས་གཏོར་མ་ལ་སོགས་མ་གནང་ཟས། །ཆད་ལྟ་དཀོན་མཆོག་གསུམ་སྤོང་བྱང་སེམས་སྤོང༌། །
དབང་བསྐུར་སྤོང་དང་བླ་མར་འཁུ་བ་ལྔ། །འཇམ་དཔལ་རྩ་རྒྱུད་ལས་གསུངས་དཔུང་བཟང་གིས། །ཞུས་ལས་མཚམས་མེད་ལྔ་དང་ཉེ་བ་ལྔ། །སྙིང་ནས་དཀོན་མཆོག་གནོད་བྱེད་བཅུ་གཅིག་
གོ །སྤྱི་རྒྱུད་གསུམ་ལས་གསུངས་པའི་བརྟུལ་ཞུགས་ཀྱི། །རྣམ་པར་དབྱེ་བ་ཐམས་ཅད་དེར་འདུས་སོ། །གལ་ཏེ་ཉམས་ན་རང་རིགས་སྙིང་པོའི་སྔགས། །འབུམ་དུ་བཟླས་བརྗོད་མེས་
༈ རྨོངས་བྱེད་པའི་གཟུངས། །སྟོང་དམ་ཡང་ན་ཞི་བའི་སྦྱིན་བསྲེག་གམ། །ཡང་ན་དཀྱིལ་འཁོར་འཇུག་པས་དག་པར་བྱ། །དེ་དག་བྱ་བའི་རྒྱུད་ཀྱི་འཇུག་པ་སྟེ། །དེ་ཡི་སྦྱོར་བ་ཁྲུས་བྱས་སྟན་

གནས་པས། །སྤྱན་དྲངས་མཆོད་ནས་མདུན་དུ་རང་རིགས་དང་། །བསྟུན་པའི་སྐྱིལ་ཀྲུང་གིས་འདུག་བྱང་སེམས་དང་། །སྒྲ་དང་ཡི་གེ་གཟུགས་དང་ཕྱག་རྒྱ་དང༌། །མཚན་མའི་ལྷ་ཞེས་དྲུག་
ནི་རིམ་བཞིན་བསྒོམ། །མདུན་དང་རང་སྙིང་ཡི་གེ་སྒྲར་དམིགས་བཟླས། །འདི་ནི་ཏིང་འཛིན་རྣམ་བཅས་སྦྱོར་བ་སྟེ། །གསང་སྔགས་མེར་གནས་དངོས་གྲུབ་སྟེར་དང་གཞན། །སྒྲ་གནས་
རྣལ་འབྱོར་སྟེར་བ་དྲན་དང་ནི། །སྒྲ་མཐར་ཐར་པ་སྟེར་བ་རྣམ་གསུམ་པོ། །དོན་དམ་རང་བཞིན་གཉིས་སུ་མེད་སྦྱོར་ཤེས། །ལུས་རྫས་ལོངས་སྤྱོད་འགྲུབ་དང་དེ་གསུམ་གྱིས། །གཞན་དོན་
བྱེད་པ་གྲུབ་པའི་སྤྱོད་པར་བཤད།། །། བྱ་བ་མང་མིན་ཁོ་ན་ཉིད་མོས་པ། །སྙིང་རྗེ་ཆེན་པོ་འབྱུང་བའི་དཀྱིལ་འཁོར་དང༌། །ཡི་གེ་འཁོར་ལོ་བསྐོར་བའི་དཀྱིལ་འཁོར་དུ། །
ལས་དང་བྱ་སྤངས་ཕྱག་རྒྱའི་དབང་བསྐུར་དང༌། དེ་གཉིས་བྲིས་པར་ལས་དང་བྱ་བས་དང༌། །གསང་བའི་དཀྱིལ་འཁོར་ཡིད་ཀྱིས་བསྐུར་བ་གསུམ། །རིམ་པར་ནོད་ལ་རྒྱུད་འདིར་དངོས་
བསྟན་དབང༌། །ཆུ་དབང་ཐུར་མ་མེ་ལོང་ཆོས་བཤད་བཞི། །དམ་ཚིག་གསུམ་གནས་བསྲུང་བྱའི་རྩ་ལྟུང་ནི། །གནས་ངན་ལེན་བཅུ་དམ་ཆོས་སྤོང་བ་དང༌། །བྱང་སེམས་གཏོང་དང་སེར་སྣ་

།གནོད་པ་བྱེད། །བཅུ་བཞི་རབ་བྱུང་ལ་འབྱུང་ཁྱིམ་པ་ལ། །སྲོག་གཅོད་མ་བྱིན་ལེན་དང་འདོད་གཡེམ་དང༌། །བརྫུན་སྨྲ་ལོག་ལྟ་ལྟུང་བའི་རྩ་བ་བཞི། །དགུར་༄༅།
གསུངས་སྤོང་དང་བསྒྱུར་བ་བྱང་སྡོམ་དང༌། །འདིར་གསུངས་ཁྱད་པར་ཕྱིར་བཅོས་གོང་དང་འདྲ། །ཡི་གེ་དང་པོ་བྱང་སེམས་སྟོང་ཉིད་བསྒོམ། །ཡི་གེ་གཉིས་པ་སྔགས་དང་སྒྲར་ལྡང་
ཞིང་༑ །གཞི་དང་རང་ལུས་སངས་རྒྱས་སྐར་བསྐྱེད་པ། །སྔགས་དང་ཕྱག་རྒྱ་སོགས་ཀྱིས་བྱིན་གྱིས་བརླབ། །གཞི་གཉིས་མདུན་དུ་སངས་རྒྱས་སྐུ་བསྐྱེད་ནས། །ཐུགས་ཀར་ཟླ་བ་སྔགས་
ཕྲེང་བཀོད་ཏིང་འཛིན། །བརྟན་བྱེད་མཚན་བཅས་མཚན་མ་མེད་པ་ནི། །ལུས་སེམས་རྣམ་ཤེས་སྒྱུ་མ་ལྟར་དྲན་པས། །བྱང་ཆུབ་སེམས་བསྒོམ་ཆོས་ཀུན་ངོ་བོ་ཉིད། །མེད་པར་རྟོགས་པའི་
ཏིང་འཛིན་བརྟན་བྱེད་པའོ། །འདི་དག་སྤྱོད་པའི་རྒྱུད་ཀྱི་འཇུག་པ་ཡིན། །ཕྱི་ནང་མཚན་མེད་བཟླས་བརྗོད་སྦྱོར་བ་སྟེ། །འབར་བའི་རྫས་བླང་ཕྱི་དང་ས་ཐོབ་ནང༌། །གཉིས་པོ་གྲུབ་པའི་སྤྱོད་པ་
ཡིན་པར་གསུངས།། །། བྱ་བ་གཡེངས་ཤེས་ཁོ་ན་ཉིད་མོས་པ། །ཉོན་མོངས་ཆ་མཉམ་ཤས་ཆེར་སྤྱོད་པ་ཡང་། །རིགས་མཐུན་དཀྱིལ་འཁོར་རྒྱས་དང་ཕྱག་རྒྱ་བཞི། །ཕྱག་རྒྱ་

གཅིག་པ་གང་རུང་སྒོར་ཞུགས་ནས། །སློབ་མའི་དབང་ལྔ་སློབ་དཔོན་དབང་ནོད་བྱ། །གསུམ་ལ་སྐྱབས་འགྲོ་རྣམ་པར་སྣང་མཛད་དང༌། །རྡོར་དྲིལ་ཕྱག་རྒྱ་སློབ་དཔོན་གཟུང་བ་བཞི།
རྗེའི་རིགས་སོ་ཆོས་དང་ཟང་ཟིང་དང༌། །མི་འཇིགས་བྱམས་པ་སྦྱིན་བཞི་རིན་ཆེན་དང༌། །ཕྱི་ནང་གསང་བ་ཐེག་གསུམ་འཛིན་པ་གསུམ། །པདྨའི་རིགས་དང་སྡོམ་འཛིན་མཆོད་པ་གཉིས།
ལས་ཀྱི་རིགས་སོ་དེ་བཟློག་ཕས་ཕམ་ཡིན། །སྲོག་གཅོད་མ་བྱིན་ལེན་དང་འདོད་ལོག་དང་། །བརྫུན་སྨྲ་ཆང་དང་བྱ་མིན་བྱ་བ་དང༌། །དམ་པ་མི་བརྟེན་མི་མཆོད་སྒོ་གསུམ་དགེ །མི་བྱེད་ལྷ་
བརྙས་ཕྱག་རྒྱ་བཞོན་པ་སོགས། །འགོད་པར་མི་བྱ་རྗེས་མཐུན་བསྲུང་བྱའོ། །སྐུ་གསུང་ཐུགས་ཀྱི་གསང་བ་རྡོར་སེམས་དང༌། །འདོད་ཆགས་སྙོམས་ཞུགས་དེ་བཞིན་གཤེགས་པའི་
རིགས༑ །དེ་བཞིན་ཁྲོ་བོ་ཆེར་སྟོན་རྡོ་རྗེ་དང༌། །རང་བཞིན་དག་ཤེས་དགོས་པ་དེ་དང་དེ། །བྱེད་པ་པདྨ་རིན་ཆེན་ལ་འདོད་སྦྱིན། །ཉམས་ལེན་དམ་ཚིག་ཉམས་ན་བཟླས་པ་དང་། །ཞི་བའི་
སྦྱིན་བསྲེག་དབང་ནོད་སོགས་ཀྱིས་འཆོས། །འཇུག་པའི་སྒོ་ཡིན་དང་པོར་སྦྱོར་བ་དང༌། །དཀྱིལ་འཁོར་རྒྱལ་མཆོག་ལས་རྒྱལ་རྣམ་པ་གསུམ། །མི་ནུས་རྣལ་འབྱོར་རྗེས་སུ་རྣལ་འབྱོར་

།དང་། །ཐམས་ཅད་རྣལ་འབྱོར་ཤིན་ཏུ་རྣལ་འབྱོར་ལྔ། །སློབ་དཔོན་དབང་བྱས་རྣལ་འབྱོར་ཆེ་ཡང་སྟེ། ། ལྷ་བསང་ཆོ་ག་རབ་དང་དམན་པ་ལ། །ཚིག་དང་རྡོར་༄༅།
བཟླས་བསྣན་པ་ཐབས་སུ་གསུངས། །རྫོགས་པའི་བྱང་ཆུབ་དེ་ཡི་འབྲས་བུ་ཡིན།། །། ཨུཏྤལ་པད་གཉིས་ཙན་དན་རིན་ཆེན་ནམ། །དོན་གཉེར་གཉིས་སམ་ལས་དང་སྦྱངས་པ་
ཅན༑ །གང་རུང་སློབ་མས་བླ་མ་ལེགས་བརྟགས་ནས། །སློབ་དཔོན་སྨིན་པའི་ལས་ཀྱིས་སློབ་མ་རྣམས། །དཀྱིལ་འཁོར་བཞི་ལ་རིམ་བཅུག་སློབ་དཔོན་བཞི། །རིམ་པར་བསྙེན་ནས་དབང་
བཞི་རིམ་པས་བླང༌། །བུམ་པ་གསང་བ་ཤེས་རབ་བཞི་པའི་དབང་། །རྣལ་འབྱོར་ཆེན་པོའི་རྒྱུད་འདིར་གྲགས་པ་ཡིན། །དྲི་མ་བཞི་དག་ནུས་པ་བཞི་སྨིན་ལ། །ཡོངས་སུ་སྨིན་པར་བཞག་པས་
གང་གི་དེ། །བྱེད་ནུས་ཐབས་ལ་རྒྱལ་བས་དབང་བསྐུར་གསུངས། །དེ་ཕྱིར་དབང་བསྐུར་དེ་མེད་དངོས་གྲུབ་མེད། །གལ་ཏེ་ཆོ་གའི་གོ་རིམ་འདི་ཁོ་ནས། །སྨིན་བྱེད་གཞན་ལ་དེ་ཡི་ནུས་མེད་
ན༑ །རྒྱལ་བས་ཆོ་ག་མི་མཐུན་ཅི་སྟེ་གསུངས། །བསམ་པ་མཁྱེན་པས་སྨིན་བྱེད་སྣ་ཚོགས་བསྟན། །དེ་བས་མུ་བཞི་དབང་ལ་འཐད་བཞིན་དུ། །བརྩིས་པར་སྐྱོན་སྨྲེ་མཁས་པའི་བསྙོན་དོར་

ཡིན༑།བུམ་དབང་དཀྱིལ་འཁོར་རྡུལ་ཚོན་ལས་གཞན་པ། །དཔལ་ལྡན་དུས་ཀྱི་འཁོར་ལོར་གསུངས་བཞིན་དུ། །སྨིན་བྱེད་རྡུལ་ཚོན་ཉིད་དུ་བསྐུར་དགོས་པའི། །སྒྲུབ་བྱེད་གླེང་བ་རི་བོང་
ཅལ་དང་མཚུངས། །འགའ་ཞིག་སྔགས་ལ་སྔོན་ཆོག་ད་ཆོག་འབྱེད། །རྒྱུད་དང་འཕགས་ཡུལ་གཞུང་ལས་དེ་མ་བཤད། །རྣལ་འབྱོར་རྒྱུད་དང་བླ་མེད་སྡོམ་པ་ལ།ྋཁྱད་པར་མེད་སྨྲ་རང་
སྡོམ་རང་ཉིད་ཀྱི། །ཉམས་ལེན་དངོས་གཞི་ཡིན་པ་མ་ཤེས་གཏམ། །བུམ་དབང་དུས་རྫོགས་སྨྲ་བ་དེ་དང་མཚུངས། །ལ་ལ་སྡོམ་གཟུང་དུས་སུ་འདི་རྫོགས་ཟེར། །རིགས་སུ་མ་སྐྱེས་དེ་ཡི་
བརྟུལ་ཞུགས་ཅི། །དབང་མེད་སྔགས་འདིའི་རྩ་ལྟུང་འབྱུང་བས་གནོད། །སློབ་དཔོན་བརྙས་དང་བཀའ་འདས་སྤུན་ལ་ཁྲོ། །བྱམས་བཏང་བྱང་སེམས་སྤོང་དང་ཆོས་ལ་སྨོད། །གསང་
སྒྲོགས་ཕུང་པོ་བརྙས་དང་སོམ་ཉི་ཟ། །གདུག་ལ་བྱམས་ལྡན་དེར་རྟོག་སེམས་སུན་འབྱིན། །མི་བརྟེན་བུད་མེད་སྨོད་རྣམས་རྩ་ལྟུང་ཡིན། །སློབ་དཔོན་རྣམ་གསུམ་སྙིང་ནས་སྨོད་པ་དང༌། །
བརྙས་དང་ཐུགས་དཀྲུགས་གང་ཡང་རུང་བས་སོ། །དེ་གསུངས་རྒྱས་བས་བསྟན་པ་བླང་དོར་གནས། །གོ་ཞིང་ཁྱད་བསད་མི་མཐུན་སྤྱོད་དང་འབྲེལ། །འཆད་པ་ལ་ཡིན་སྤྱི་རིང་ཉེ་བ་

༄༅། །དང༌། །ནང་འདྲེས་སྤུན་ལ་ཁྲོས་སམ་འཁོན་དུ་འཛིན། །ཕྲག་དོག་བརྙས་པ་བྱས་དང་སུན་འབྱིན་ཡང༌། །སེམས་ཅན་ཀུན་ལ་བརྩེ་བ་སྙིང་ནས་བཏང༌། །དམ་
བཅས་ལས་ཉམས་སེམས་བསྐྱེད་གཏོང་བར་གོ །སྐབས་མིན་ཆགས་པས་བསམས་བཞིན་ཁུ་བ་ཕྱུང༌། །ལམ་ཚོལ་ལམ་ཞུགས་ལམ་ཆེན་གྲུབ་མཐའ་སྨོད། །སྣོད་དང་ཆོ་ག་མ་བྱས་མ་རྫོགས་
དང་༑ །ཉམས་དང་ཟབ་མོས་འཇིགས་ལྔར་གསང་བྱ་བསྟན། །ཕུང་པོ་ལྔ་ལ་སྡང་དང་བརྙས་པ་དང༌། །སྨོད་དང་གདུང་བས་ཡིད་མི་བདེ་སྐྱེད་པ། །གང་གི་རང་བཞིན་དག་པར་བཀྲི་བའི་
ཆོས༑ །གཞི་ལམ་འབྲས་བུའི་ཚུལ་ལ་ཐེ་ཚོམ་ཟ། །མངོན་སྤྱོད་བྱ་འོས་ཡུལ་ལ་མཛའ་བའམ། །ཡན་ལག་ཚང་བ་ནུས་བཞིན་མ་བསྒྲལ་བ། །མིང་སོགས་བྲལ་ལ་ཇི་བཞིན་མི་འཇུག་པར། །
དངོས་སམ་དངོས་མེད་དུ་རྟོག་རྒྱལ་བའི་ཆོས། །རྟོག་གེ་ངན་པས་རང་དབང་འཇལ་བ་ཡང༌། །དད་གསུམ་ལྡན་ལ་ཉམས་དང་དོན་མི་བྱེད། །སེམས་མི་བསྲུང་དང་ཆེད་དུ་བསླུ་བ་ཡིན། །
ཝཱ སྐབས་བབ་ཡོ་བྱད་ལོངས་སྤྱོད་དམ་ཚིག་རྫས། །བརྟེན་དུ་ཡོད་བཞིན་བསམས་ནས་མི་བརྟེན་པ། །སྤྱི་དང་བྱེ་བྲག་ལ་ལྟོས་ཤེས་རབ་མ། །ངོས་དང་ལྐོག་ཏུ་སྙིང་ཚིམ་སྨད་གོ་ལའོ། །ཡུལ་

བསམ་སྦྱོར་བ་དུས་དང་ཉེས་པ་དང༌། །ལན་གྲངས་དྲུག་གིས་དེ་བསྒྱུར་བརྒྱད་ཅུ་བཞི། །ལྕི་འབྲིང་ཡང་བ་གསུམ་གྱིས་སླར་བསྒྱུར་བ། །ཉིས་བརྒྱ་ལྔ་བཅུ་རྩ་གཉིས་རྩ་ལྟུང་སྡེ། །ཡུལ་བསམ་
སྦྱོར་བ་དུས་ཀྱི་ཤན་འདྲ་རྣམས། །དེ་ཆ་དེར་གཏོགས་ཕམ་ལྟུང་ལྕི་སྦོམ་དང༌། །ཡན་ལག་ཉེས་བྱས་ཕྲ་མོའི་བརྩི་བས་ཤེས།ྋ།ན་དང་དབང་ཉམས་བྱ་བ་གཞན་གྱིས་དང༌། །དོན་ཆེན་སྐྱེ་མེད་
བརྟན་དང་དགོས་ལྡན་དང༌། །ནུས་རྙེད་གནང་དང་བཀའ་བསྒོ་བར་ཆད་ལས། །ཐམས་ཅད་ཉེས་པ་མེད་པར་གསུངས་པ་ཡིན། །རིག་མ་བརྟེན་དགའ་ཚོགས་རྩོད་བདུད་རྩི་ལེན། །གཞན་ལ་
མི་སྟོན་དད་ལ་གཞན་གཏམ་བྱེད། །ཉན་ཐོས་ནང་འདུག་སྔགས་པ་ཡིན་ཟེར་དང་། །སྣོད་མིན་ལ་བཤད་ཡན་ལག་ལྟང་བ་བརྒྱད། །མ་སྦྱངས་བདག་གིར་མི་བྱེད་རིག་མ་བསྟེན། །དེར་འཕྱ་བ་
ཡང་ཚོགས་ཀྱི་ནང་དུ་རྩོད། །ཆོ་ག་མི་ལྡན་རིག་མའི་བདུད་རྩི་ལེན། །གསང་ཆོས་ཤེས་ཀྱང་བསམ་ངན་གྱིས་མི་སྟོན། །དད་ལྡན་ཆོས་དྲི་བ་ལ་གཞན་སྟོན་དང༌། །ཉན་ཐོས་སོགས་ནང་ཞག་
བདུན་འདས་པ་དང༌། །གསང་སྔགས་དེ་ཉིད་མི་ཤེས་སྔགས་པར་སྨྲ། །བསྙེན་སོགས་དག་པར་མ་བྱས་སྟོན་པ་དང༌། །ཕྱི་ཆོས་ལ་མོས་དེ་ལ་གསང་བ་སྟོན། །གསང་རྫས་ཕྱག་རྒྱ་འཆིང་བ་

༄༅། །མི་སྦེད་པའོ། །རང་ལྷ་དོར་དང་དུས་འདས་ལྷ་གཞན་དགའ། །རིག་བྱེད་ལ་ཞེན་མ་རྫོགས་རྫོགས་བྱེད་དང༌། །འཇིག་རྟེན་ཆོས་ཆེད་ཁྱད་གསོད་གོང་མིན་
ཚུལ༑ །ཕྲིན་ལས་མ་གཏོགས་དོན་མེད་གནས་བྱམས་གཏོང༌། །དམན་སྤྱོད་ཟང་ཟིང་རྟོག་པ་ཡོངས་མི་འཛིན། །རང་སྤྱོད་དོར་བ་བཅོ་ལྔའོ་དམ་པ་བསྟེན། །སྣོད་བརྟག་འདོད་ཕྱིར་གནོད་
སྤངས་དཀོན་མཆོག་ནོར། །མི་ལེན་གཞན་དོན་མི་འདོར་བྱང་ཆུབ་དང་། །མི་མཐུན་དགེ་ལ་འཇུག་མིན་འཕོ་བ་ཤེས། །དེ་བཟློག་བདུན་ནོ་སྔགས་ལ་ཐེ་ཚོམ་ཟ། །ཐེག་པ་གསུམ་སྤངས་གཅིག་
ཏུ་སྦྱོར་བ་དང༌། །དེ་ཉིད་བཅུ་ལ་མི་གནས་དབང་བསྐུར་དང༌། །བདུད་བརྟག་མི་མཁས་སེམས་པ་དུས་ལ་འདས། །ཕྲ་མོ་མི་བཤགས་དྲུག་སྟེ་ཉེར་བརྒྱད་བསྡེབས། །སློང་མོས་རྒྱུ་དང་རྣལ་
འབྱོར་སྤང་བ་དང༌། །རྒྱུན་དུ་མི་འདའ་དམ་ཚིག་སོགས་མི་བསྟེན། །བཞི་རྣམས་ཡན་ལག་ལྟུང་བ་དག་ཏུ་གསུངས། །འདོད་པའི་རྡོ་རྗེ་རྡོར་དྲིལ་ཕྱག་རྒྱ་དང་། །བླ་མ་གཟུང་བགྱི་རིན་ཆེན་ལ་
༈ སྦྱིན་པ། །འཁོར་ལོར་རྒྱལ་མཆོག་དམ་ཚིག་བསྐྱང་བ་དང༌། །རལ་གྲི་མཆོད་བགྱི་ཆུ་སྐྱེས་རིགས་ལ་སྡོམ། །རྒྱལ་བ་སྐྱེད་མཛད་རིགས་ལ་བྱང་ཆུ་ཁ་སེམས། །སྲོག་གཅོད་མི་བདེན་གཞན་

ནོར་བུད་མེད་འཕྲོག །ལྔ་སོགས་བརྟེན་དང་པདྨར་མི་སྨད་པ། །རིམ་བཞིན་རྡོ་རྗེ་རལ་གྲི་རིན་ཆེན་དང༌། །པདྨ་འཁོར་ལོ་གྲི་གུག་རིགས་ལ་གསུངས། །ཡོ་བྱད་ལོངས་སྤྱོད་མཉམ་བཞག་
རྗེས་སྤྱོད་བཞིར། །བསྡུས་ནས་རྡོ་རྗེ་དྲིལ་བུ་ཕྱག་རྒྱ་དྲུག །ཁ་ཊཱཾ་ཅང་ཏེའུ་པདྨའི་སྣོད་བགྲང་འཕྲེང༌། །བྲིས་སྐུ་གླེགས་བམ་མཆོད་ཕྱིར་ཐོགས་དང་གཞན། །གླང་ཆེན་ལྤགས་སོགས་ཡོ་བྱད་
དམ་ཚིག་ཡིན། །འདོད་པ་ལྔ་དང་ཤ་ལྔ་བདུད་རྩི་ལྔ། །བཏུང་བ་ལྔ་དང་ཕྱག་རྒྱ་ལྔ་ལོངས་སྤྱོད། །བདུན་ཅུ་རྩ་གཉིས་ཤ་ཡང་མཆོད་དུས་བརྟེན། །སྲོག་ཆགས་གསོད་དང་བརྫུན་གྱི་ཚིག་སྨྲ་
དང་༑ །མ་བྱིན་པར་ལེན་གཞན་གྱི་བུད་མེད་བརྟེན། །རང་གི་ལུས་ལ་སྲོག་བཀག་སྲོག་གཅོད་དེ། །ཕུང་སོགས་ཆོས་རྣམས་འོད་གསལ་གཞུག་ལ་དགོངས། །ཅིག་ཅར་སེམས་ཅན་ཀུན་གྱི་
སྐད་སོ་སོར། །ཆོས་སྟོན་གཞོམ་མེད་སྒྲ་ནི་བརྫུན་སྨྲ་ཞེས། །རྟེན་འབྱུང་བདེན་མེད་སྟོན་པའི་ཕྱིར་གྱིས་གསུངས། །ལུས་ཀྱི་ཐིག་ལེ་བཞི་རྣམས་གསང་གནས་སུ། །བྱང་ཆུབ་སེམས་གཟུགས་
གཅིག་གྱུར་དེ་ཉིད་ཀྱི། །ཤ་ཆེན་བཟའ་བ་འདུ་བྱེད་ཕུང་པོ་ནི། །སྒྲིབ་བྲལ་བྱེད་པ་སྐུ་དང་གསུང་ལ་ནི། །ངག་གི་ཐིག་བཞི་ལྟེ་བར་གཅིག་གྱུར་པས། །བཤང་གཅི་བཟའ་བ་གཟུགས་ཕུང་སྒྲིབ

།བྲལ་དང༌། །ཐུགས་ཀྱི་ཐིག་བཞི་སྙིང་ཀར་གཅིག་གྱུར་པས། །ཁུ་ཁྲག་བཟའ་བ་ཚོར་འདུ་སྒྲིབ་བྲལ་དུ། །བྱེད་པ་ཐུགས་ཀྱི་དམ་ཚིག་འདུས་པར་གསུངས། །དེ་༄༅།
སྟེང་ཡེ་ཤེས་ཐིག་བཞི་མགྲིན་པར་གཅིག །གོ་ཀུ་ད་ཧ་ན་བཟའ་མིག་སོགས་ལྔ། །ཁམས་དང་སྐྱེ་མཆེད་ཆོས་ཀུན་སྒྲིབ་བྲལ་དུ། །དག་པ་ཡེ་ཤེས་དམ་ཚིག་དུས་འཁོར་དུའོ། །སངས་རྒྱས་
ཡེ་ཤེས་རང་སྟོབས་ཀྱིས་ལེན་ཕྱིར། །དེ་དག་མ་བྱིན་ལེན་དུ་བཞག་པ་ཡིན། །དངོས་གྲུབ་རྒྱུ་དང་དམ་ཚིག་རྣམས་བསྐྱེད་དང་། །རིགས་གཞན་ཕོ་ཉར་མི་བགྲོད་གཉིས་མེད་དང་། །དམ་ཚིག་
རྣམ་སྤྱོད་ཐོགས་པ་མེད་པ་དང༌། །མི་མོའི་སྤྱོད་བསྲུབ་ཚངས་པར་སྤྱོད་པའི་ཞལ། །འདྲེན་པ་རྩ་ཡི་ཀུན་སྤྱོད་རྣམ་པ་བརྒྱད། །བདེ་མཆོག་ལས་གསུངས་དེས་དོན་དེ་དབྱེ་ཡིན། །རྣམ་ཀུན་སྟོང་
ཉིད་རྡོར་སེམས་བུད་མེད་དེ། །མི་འགྱུར་བདེ་བ་རྙེད་པ་དེ་ལ་སྦྱོར། །གཞན་གྱི་བུད་མེད་རྟེན་གསུངས་དགོངས་པའི་དོན། །སྟོང་ཉིད་དང་ནི་འགྱུར་མེད་བདེ་བ་ཡི། །དམ་ཚིག་གཉིས་སམ་
༈ ཟུང་འཇུག་དམ་ཚིག་ཏུ། །སྔགས་ཀྱི་དམ་ཚིག་སྡོམ་པ་ཐམས་ཅད་བསྡུས། །སངས་རྒྱས་ས་ཡང་དམ་ཚིག་ཆེན་པོར་གསུངས། །སྟོང་ཉིད་དམ་ཚིག་ཀུན་རྫོབ་དབང་བྱས་དང་། །དོན་དམ་

འགྱུར་མེད་ཟུང་འཇུག་དོན་གཅིག་ཏུ། །ཤེས་པས་མ་ཡེངས་ལམ་གྱིས་དེ་བསྒྲུབ་པ། །སྔགས་ཀྱི་དམ་ཚིག་ཀུན་གྱི་རྩ་བ་ཡིན། །དེ་ཕྱིར་རང་སེམས་འདུལ་བ་རྒྱལ་བས་ཀྱང་། །འདུལ་བའི་
ཆོས་ཀྱི་ཉིང་ཁུ་ཡིན་པར་གསུངས། །མཉམ་པར་བཞག་པའི་དམ་ཚིག་དེར་ཤེས་བྱ། །འཚེ་དང་མི་བདེན་གཞན་ནོར་གཞན་བུད་མེད། །མྱོས་པར་ཆང་འཐུང་ལྔ་དང་ཆོ་ལོ་རྩེ། །ཁ་ན་མ་ཐོའི་
ཟས་ཟ་ཚིག་ངན་དང༌། །འབྱུང་པོ་དང་ནི་ལྷ་མིན་ཆོས་ཀློག་དང༌། །བ་གླང་བྱིས་པ་བུད་མེད་སྐྱེས་པ་དང༌། །ལྷ་མིའི་བླ་མ་གསོད་ལྔ་གྲོགས་དང་རྗེ། །སངས་རྒྱས་དགེ་འདུན་ཡིད་བརྟན་བླ་
མར་འཁུ། །ལྔ་དང་གཟུགས་སྒྲ་དྲི་རོ་རེག་བྱ་ལྔར། །ཆགས་རྣམས་མི་བྱེད་བརྟུལ་ཞུགས་ཉེར་ལྔ་ཡིན། །རྒྱུན་གྱི་བྱ་དང་མཆོད་པའི་དེ་ཉིད་དང༌། །གསང་སྦ་རིག་པའི་ཕོ་ཉ་སྔགས་བཟླ་
དང་༑ །ཞིང་ལ་གུས་དང་སྤྱོད་པའི་བརྟུལ་ཞུགས་དང༌། །ཐོས་བསམ་དང་ནི་སྒྲུབ་པོ་བྱིན་བརླབ་དགུ །མངོན་སྤྱོད་བླ་མར་རྒྱས་གསུངས་གུར་ལས་ཀྱང་། །དཀོན་མཆོག་མི་སྤང་དམ་ཚིག་
རྟག་ཏུ་སྤྱད། །རྡོར་དྲིལ་གཙུག་ཏོར་བཅད་དང་སྦྱིན་བསྲེག་དང༌། །དཀྱིལ་འཁོར་བཞེང་དང་རབ་གནས་གཏོར་མ་སྟེར། །སྔགས་བཟླ་བརྟུལ་ཞུགས་དམ་ཚིག་སེམས་ཅན་སྐྱོང༌། །སངས་

༄༅། །རྒྱས་མཆོད་དང་ཛམ་ལར་ཆུ་སྦྱིན་དང༌། །དགེ་ལས་ཚ་ཚ་འདེབས་པ་བཅུ་བཞིར་གསུངས། །གཞན་ཡང་དམ་ཚིག་འབུམ་སྡེ་རྒྱུད་ལས་གསུངས། །དེའི་ཕྱིར་རྒྱུད་
གཞུང་བལྟ་ལ་ནན་ཏན་བྱ། །དབང་བདུན་གནས་ལ་རྩ་བའི་ལྟུང་བ་བྱུང༌། །དེ་ཚེ་ལྷ་གྲངས་རེ་རེར་བཟླས་པ་ནི། །སུམ་ཁྲི་དྲུག་སྟོང་བྱས་ཕྱིས་བསྡམས་པས་འདག །བུམ་གསང་གནས་པ་
སྔོན་དུ་ཆད་ལས་སྤྱད། །ཕྱིས་ནས་དཀྱིལ་འཁོར་ཞུགས་ནས་བཀའ་ནོད་བྱ། །དེ་ཚེའང་ཐུ་བོའི་མིང་ནི་ཆུང་ངུར་འགྱུར། །གོང་མ་གཉིས་གནས་བསོད་ནམས་ཚུལ་ཁྲིམས་ཀྱི། ཚོགས་
14CHA.P
བསགས་སྡིག་བཤགས་རང་རྒྱུད་བྱིན་རླབས་ཀྱིས། །དག་བྱ་གཞན་གྱི་རྐྱེན་གྱིས་འདག་མི་ནུས། །ཚུལ་འདི་དང་པོའི་སངས་རྒྱས་རྒྱུད་ཆེན་དུའོ། །ཚོགས་ཞིང་ལ་བཤགས་དྲལ་བའི་སྔགས་རྒྱ་
དང་༑ །བཀྲུ་བའི་རིམ་པ་གཏུམ་མོས་བསྲེག་པ་དང༌། །མི་དམིགས་བསྒོམ་དང་དབང་བཞི་བླང་བ་དང༌། །ཚོགས་སུ་ཞུ་དང་རྟེན་ལ་སྨེ་བ་དང༌། །མཎྜལ་འབུལ་དང་མཆོད་རྟེན་བྱ་བ་དང༌། །
ཝཱ མེ་ལ་སྦྱངས་དང་གཏོར་མ་བཏང་བ་དང༌། །གསང་སྔགས་བཟླ་དང་ཟབ་མོའི་བསམ་གཏན་དང༌། །སྲོག་སྐྱབ་བཀའ་ཀློག་བླ་མ་བསྟེན་པ་དང་། །བདག་འཇུག་རྒྱལ་བའི་ཡིག་བརྒྱ་དུས་བཟང་

བཟླས༑ །ཕུང་པོ་གསུམ་པ་རྡོར་སེམས་བླ་མ་དང༌། །ཐིག་ལེ་ཕྲ་མོའི་རྣལ་འབྱོར་བསྒོམ་པ་སྟེ། །ཕྱིར་བཅོས་ཉེར་ལྔ་སྙིང་པོའི་རྒྱན་ལས་གསུངས། །རིམ་པ་གཉིས་ནི་གྲོལ་བྱེད་ལམ་ཡིན་
ལ༑ །སྤྱོད་པ་བཞི་ནི་དེ་ཡི་བོགས་འདོན་ཡིན། །དམ་ཚིག་སྐྱོན་མེད་བསྲུང་དེ་འདི་ཉིད་དམ། །བར་དོ་སྐྱེ་བ་གསུམ་པའི་བདུན་པ་དང༌། །བཅུ་དྲུག་པ་ལ་ངེས་པར་འཚང་རྒྱ་གསུངས།
མཁའ་ལ་སྐར་མ་ཟླ་ཉི་འདུག་པ་ལྟར། །བླངས་པ་རིགས་གསུམ་རྒྱུད་ལ་དེ་ལྟར་གནས། །དེ་འོད་གཅིག་ཟིལ་གཅིག་གིས་གནོན་པའི་དཔེས། །དགག་བསྒྲུབ་གོང་མ་གཙོ་བོའི་བླང་དོར་
བསྟན༑ །སྟོན་པའི་གཞུང་གི་ཆུ་གཏེར་ལ་ཞུགས་པས། །བརྗོད་ཚིག་ཀླུ་དབང་གཙུག་གི་ཡིད་བཞིན་ནོར། །ཐོབ་ནས་གཞན་ཕན་ཆེད་དུ་མཆོད་པ་འདི། །སྐལ་བཟང་དེད་དཔོན་པདྨ་དཀར་
པོས་བྱས། །ཐར་ལམ་དོན་དུ་གཉེར་བས་སྐོམ་རྣམས་ལ། །ལེགས་བཤད་འདི་ནི་བདུད་རྩིའི་ཆུ་གཏེར་ཏེ། །མཁས་དབང་སྙིང་ལ་ཀུན་དགའི་གཟུགས་བརྙན་ནི། །ཅི་ཡང་བྲི་བའི་རི་མོ་མཁན་
དུའང་མཐོང༌། །དགོས་དོན་རི་བོང་གཟུགས་ཀྱིས་རྣམ་མཛེས་པ། །ཚིག་དོན་འོད་དཀར་བྱེ་བས་ལེགས་བསྐོར་ནས། །བསྡུས་དོན་ཤར་རིའི་རྩེར་བཀོད་ཟླ་བ་འདི། །ཐུབ་བསྟན་ཀུ་མུད་གཉེན་རྩ

།དུ་གནས་གྱུར་ཅིག །འདུལ་བ་ཀུན་ལས་བཏུས་པ་སྡོམ་པ་གསུམ་གྱི་རྒྱན་ལས་དེ་བཞིན་གཤེགས་པའི་འདུལ་བ་རྣམ་པར་བཤད་པའི་ལེའུ་གསུམ་པ་སྟེ་རྫོགས་༄༅།
སོ༑༑ །། ༈ སྤར་བྱང་སྨོན་ཚིག ཤིས་པར་གྱུར་ཅིག་ཕུལ་བྱུང་རྣམ་དཀར་གྱི། །ལེགས་བྱས་ཟླ་བའི་འོད་དཀའ་བསིལ་རྡུལ་གྱིས། །མ་རིག་མུན་སྟུག་གདུང་བ་གཏན་
བཅོམ་ནས། །རྣམ་མཁྱེན་ཉམས་དགའི་གྲོང་གི་དཔལ་སྤྱོད་ཤོག །ལེགས་བྱས་སྣང་བའི་ཕོ་ཉས་ཁྱུང་སྔོན་སྐྱེས། །དད་སྟོབས་མཐོ་རིས་འཛིན་གྱིས་ཉེར་དྲངས་པས། །མཁྱེན་གཉིས་འོད་
སྟོང་འབར་བའི་ཕྲིན་ལས་ཀྱིས། །ཕན་བདེའི་འདབ་སྟོང་རྒོད་པའི་དགེ་མཚན་རྨད། །བསོད་ནམས་བྱེ་བའི་ཆུ་གཏེར་སྙིང་པོ་ལས། །ཐེག་གསུམ་འདོད་རྒུ་འཇོ་བའི་བསམ་འཕེལ་དབང༌།
དད་གསུམ་རྒྱལ་མཚན་ཏོག་ཏུ་ལེགས་བཀོད་པས། །ཐུབ་བསྟན་རྣམ་པར་རྒྱལ་བའི་དགེ་མཚན་འབར། །ཟླ་བྲལ་ལྷག་བསམ་རིན་ཆེན་རྡུལ་བརྩེགས་སྤོར༑ ྋ །ཟབ་དོན་ཆོས་མཛོད་རྣམ་རྒྱལ་གཎྜཱི
༈ ལར༑ །འཇིགས་མེད་ལྷ་དབང་མཉམ་མེད་དཔལ་འབྲུག་པའི། །ལེགས་གསུངས་གདམ་ཟབ་དུནྡྷ་བྷིའི་སྒྲ་དབྱངས། །ཆོས་སྐུའི་རིང་བསྲེལ་ཟད་མེད་སྲིད་མཐའི་བར། །མི་ཟད་འཇོ་བའི་རྣམ་

ད་་
དཀར་ལེགས་བྱས་ཕུལ། །སྲིད་ཞིར་བསྐལ་བཟང་དགའ་སྟོན་མཆོག་གྱུར་ནས། །ཀུན་ཀྱང་དབང་བཅུའི་དཔལ་སྤྱོད་རྒྱུར་གྱུར་ཅིག། །།ཅེས་མཆོག་གཟིགས་དམ་པ་ངག་དབང་མཐུ་སྟོབས་ཚུལ་
ཁྲིམས་བསྟན་འཛིན་རྒྱ་མཚོའི་གསུང་བྱིན་རླབས་ཅན་ནོ།། བརྒྱུད་ལྡན་རིག་འཛིན་བླ་མའི་ཞལ་ལུང་བཞིན། །མཐུ་སྟོབས་ཚུལ་ཁྲིམས་བསྟན་འཛིན་རྒྱ་མཚོ་ཡིས། །གཅེས་ཀུན་བསྡུས་ཤིང་ཁྲིགས་
སུ་རབ་སྡེབ་པའི། །དོན་བརྒྱུད་འབྲུག་པའི་ཆོས་ཀྱི་མཛོད་ཆེན་པོ། །བསམ་འཕེལ་ནོར་བུའི་བང་མཛོད་ཅེས་བྱ་འདི། །ངག་དབང་ཚོགས་གཉིས་རྒྱ་མཚོས་ཐུགས་བསྐྱེད་ཀྱིས། །ངོ་མཚར་
འཕྲུལ་གྱི་དཔར་ལས་རབ་བསྐྲན་ཞིང་། །རྣམ་མང་ཆོས་ཀྱི་སྦྱིན་པའི་ལེགས་བྱས་ཀྱིས༑ །རིས་མེད་རྒྱལ་བའི་བསྟན་རྣམས་ཕྱོགས་བཅུ་ཡི། །ཡངས་པའི་འཇིག་རྟེན་ཁམས་སུ་འཕེལ་དང་
ལྷན། །མཁའ་མཉམ་འགྲོ་བས་སྐུ་བཞིའི་གོ་འཕང་ཉིད། །མྱུར་ཐོབ་སྲས་བཅས་རྒྱལ་བས་དཔང་མཛོད་ཅིག། །།ཅེས་རྫ་པད་སྙིང་དགོན་བཤད་སྒྲུབ་ཆོས་འཁོར་གླིང་གི་གྲལ་མཐའཔ་ཤཱཀྱའི་དགེ་སྦྱོང་ལྷ་
དབང་རྡོ་རྗེ་རུ་འབོད་པའི་གྱི་ན་བ་དེས་སོ།། །། ཁམས་སྒར་གསུང་རབ་ཉམས་གསོ་རྒྱུན་སྤེལ་ཁང་ནས་པར་བསྐྲུན་ཞུས་པའོ།།

